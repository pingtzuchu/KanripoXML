<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻二</head> <lb/>
    <p>
<pb n="KR2k0098_WYG_002-1a"/>
欽定四庫全書<lb/>
　武林梵志巻二<lb/>
　　　　　　　　　　　明　吳之鯨　撰<lb/>
　　城外南山分脈<lb/>
　由鳯山候潮上至風水洞下至艮山<lb/>
梅竹菴上中下各據其一在萬松嶺境路幽仄高可眺<lb/>
　江<lb/>
般若院在上梅竹左徑舊廢萬厯甲午僧真誠定淳重<lb/>
<pb n="KR2k0098_WYG_002-1b"/>
　建有普同骨塔<lb/>
報先菴在孔家山萬厯已亥僧普明建仁和令劉洪謨<lb/>
　倡縁樊良樞有碑記并卓錫青松額　樊良樞鳯凰<lb/>
　山報先菴記鳯凰山都㑹神皋也山之隂萬松書院<lb/>
　本報恩招提舊址𢎞治中參知周公毁寺建院祀先<lb/>
　師孔子配以四賢令孔氏子孫世守之號曰孔家山<lb/>
　云山夾道多巨松蓊薈盤鬱自萬松坊迤邐入有半<lb/>
　刹焉曰報先萬厯已亥普明上人來自匡廬卓錫兹<lb/>
<pb n="KR2k0098_WYG_002-2a"/>
　山吾鄉劉公洪謨為邑宰于斯也邑人直指金公階<lb/>
　州牧孔公承士請復為菴菴環堵皆山也左薄湖濵<lb/>
　右挹江濤拱城闉而負八蟠可盡兹山幽絶之勝山<lb/>
　後有古松三株婆娑偃仰有干霄凌風勢則郡邑之<lb/>
　陽所隱映也普明圽後弟子庶勝能守其衣鉢勝亦<lb/>
　吾鄉人也所奉象教移自廬山嵗以西江檀越餉米<lb/>
　為伊蒲供惟飲兹山泉水爾泉皆自來從石罅中流<lb/>
　淙淙足供茗碗諸比丘皈依勝上人潄風嚥月諷誦<lb/>
<pb n="KR2k0098_WYG_002-2b"/>
　不輟高足肅然予觀虎林招提之在湖山者未有不<lb/>
　以湖山累者也叢雲香閣飾以丹璇碧澗竹林雜以<lb/>
　金翠則中央渾沌鑿矣市聲喧豗車塵霧起歌舞雜<lb/>
　遝壺觴交錯遂令浄土化為火宅良可愾歎獨兹山<lb/>
　與市㕓遼邈幸不為人所居而菴踞長松修筠之間<lb/>
　白雲一塢流水一泓優鉢花香菩提樹茂庶幾清浄<lb/>
　之場勝上人與諸比丘逍遥雙樹繙演三車惟聞空<lb/>
　中山谷荅響而已上人匄予一言為山靈䕶此山有<lb/>
<pb n="KR2k0098_WYG_002-3a"/>
　靈後必有供養䕶法即如劉公與予不佞先後合揆<lb/>
　雖使佛氏精舎與孔林並存可也<lb/>
報國寺在鳯凰山麓即南宋垂拱殿基殿角銀杏樹有<lb/>
　實無心楊載錢塘懐古詩云萬年珠樹落秋霜盖指<lb/>
　此也至元十一年賜額禪宗大報國寺妙濟禪師開<lb/>
　山延祐六年燬僧大訢重建元末燬于兵洪武二十<lb/>
　四年立為叢林萬厯丙午僧海音新葺舊有大雄殿<lb/>
　大悲閣碧梧軒舞鳯軒皆宋制元廢南宋大内為五<lb/>
<pb n="KR2k0098_WYG_002-3b"/>
　寺而此獨存<lb/>
梵天講寺宋乾徳中吳越王建名南塔治平中改今額<lb/>
　元元統中燬永樂十五年重建有靈鰻井金井石塔<lb/>
　二高五丈列門之左右先是四明阿育王山有靈鰻<lb/>
　井吳越王迎阿育舎利歸梵天寺奉之鑿井南廊鰻<lb/>
　忽見寺以蘇東坡為伽藍與玉岑山為二僧賛寧有<lb/>
　記　王在晉重修梵天寺建觀音閣碑記杭有鳯凰<lb/>
　山唐以前建州故吳越為國治宋南渡以山為行宫<lb/>
<pb n="KR2k0098_WYG_002-4a"/>
　山如翥鳯兩翅翩然左薄湖右掠江碧流瀠溯水光<lb/>
　相映山之東麓環入宋都宫禁苑蒼翠華麗佳氣鬱<lb/>
　葱經鳯山門折而南又南折而西為梵天講寺宋乾<lb/>
　徳三年吳越王所建也初名南塔治平中改今額燬<lb/>
　於元元統間重剏於永樂十五年盖年乆而傾圯矣<lb/>
　僧成杉于嘉靖甲子建佛殿仁良于萬厯甲辰建天<lb/>
　王殿山門來綸於萬厯壬子募鄉紳洪給諫黄儀部<lb/>
　等仝建觀音閣而梵天古刹焕然増飾焉又鑿得水<lb/>
<pb n="KR2k0098_WYG_002-4b"/>
　池泉窖題名𤣥鏡而南塔故墟儼然稱勝焉夫自宋<lb/>
　乾徳至今為年六百五十寺經幾燬燬而復興無改<lb/>
　於乾徳之舊法宫梵宇與江海湖山同兹永奠囘視<lb/>
　和寧祥曦集英崇徳明堂郊祀翬飛翼拱變為緑莎<lb/>
　蒼薺金鋪鐵葉化為枳棘銅駝亭臺囿圃踐為甌窶<lb/>
　汙邪兩川晴霽萬家煙火若明若滅如聚如散空中<lb/>
　之色色色成空而獨最勝招提法身非相無假三輪<lb/>
　常依無住之住盖皇王大業有而非有雖凌厲一世<lb/>
<pb n="KR2k0098_WYG_002-5a"/>
　率歸於無空門浄縁無而非無即興歇相尋仍歸于<lb/>
　有有歸于無視循環之天命無歸于有藉不朽之人<lb/>
　心人心常有則佛法如在佛以無相為體以不住為<lb/>
　宗以妙有為用三塗法界總集諸天䕶持消磨刼煞<lb/>
　佛説無盡法我願世人結無盡縁吳越宋元偏全世<lb/>
　界眼㡳一瞬法華圓滿寂照堂前年復如是請觀靈<lb/>
　鰻井問四明阿育王三界浮沉倐忽變遷徙倚孰無<lb/>
　孰有山頭明月夜夜照人來去不似宋行宫凄凄冷<lb/>
<pb n="KR2k0098_WYG_002-5b"/>
　冷也只今梵天無改諸達官標題具在其合掌以告<lb/>
　之諸天是為記　僧守詮詩落日寒蟬鳴獨歸林下<lb/>
　寺柴扉夜未掩片月隨行屨惟聞犬吠聲又入青蘿<lb/>
　去　蘇子瞻和詩但聞煙外鐘不見煙中寺幽人行<lb/>
　未已草露濕芒屨惟應山頭月夜夜照來去　寒食<lb/>
　遊南塔寺寂照堂詩城南鐘鼓鬬清新端為投荒洗<lb/>
　瘴塵總是鑑空堂上客誰為寂照鏡中人紅芳歸去<lb/>
　風驚曉緑葉成隂雨洗春記取明年作寒食杏花曽<lb/>
<pb n="KR2k0098_WYG_002-6a"/>
　與此翁隣<lb/>
棲雲菴由梵天中山居循徑而上高樹密篠彷彿觀江<lb/>
　濤幽閒可結禪習貫酸齋棲隱處貫之父楚國公貫<lb/>
　濟格裕實遂以貫為氏號曰酸齋年十二三膂力絶<lb/>
　人使健兒驅三惡馬疾驅持槊立而待馬至越二而<lb/>
　跨三運槊生風觀者辟易或挽强射生逐猛獸上下<lb/>
　峻阪如飛稍長折節讀書目五行下菴其脩藏之所<lb/>
　也西可達龍華寺<lb/>
<pb n="KR2k0098_WYG_002-6b"/>
勝果禪寺唐乾寧間無著喜禪師建吳越王鐫彌陀觀<lb/>
　音勢至三佛及十八羅漢像於石壁宋慶厯初郡守<lb/>
　鄭戩奏請額曰崇聖寺至正燬洪武初盥初敬公重<lb/>
　建苗衷有記永樂燬嘉靖戊午僧正因復建寺門向<lb/>
　有江山勝槩額蔣公暉題并書榜云入深松徑開名<lb/>
　刹上盡雲峰見大江山形翔舞如鳯江潮泙湃松徑<lb/>
　盤紆澗淙潺灂真偉觀也殿旁為將軍池鐘樓鐘本<lb/>
　宋景陽舊物嘉靖間胡中丞取鑄為軍器壬子重鑄<lb/>
<pb n="KR2k0098_WYG_002-7a"/>
　仁和令樊良樞有鐘樓記登顛為千佛閣廢基上為<lb/>
　三松頂側為崇聖塔相傳高七級二十餘丈宋景祐<lb/>
　建下為栁浦緑隂垂垂無異官堤桂洲夏公讀書其<lb/>
　間題曰天峰孤嘯筆勢飛舞今在松濤閣有介亭祖<lb/>
　無擇建中峰亭中峰習禪定於此忠實亭高宗御書<lb/>
　鳯山二字宋洛王書金星洞晦夜放光石通明洞飛<lb/>
　龍石飛雲洞上天梯觀微石許僧泉泉不盈握大旱<lb/>
　如注卧醉石霧岩題石平如掌長江在枕上歸雲洞<lb/>
<pb n="KR2k0098_WYG_002-7b"/>
　躍雲石石側為竹塢即懶耕禪師塔院僧洪恩書檀<lb/>
　欒齋吳之鯨額乗鷖閣并榜云踈徑曲穿藏異石紫<lb/>
　蘿深䕶吸天花盖竹與石交勝云循級而上即月岩<lb/>
　規峰削立有隙如鏡中秋子夜相映如合璧題詠半<lb/>
　多蘚剥伏石如虎大中丞梅林胡公望海烽崇飲于<lb/>
　此至今有去思碑最上為御校塲宋殿前司營親軍<lb/>
　䕶衞之所石笋隊列名排牙石一名隊石相傳孝宗<lb/>
　時登頂閲江操執鐵杖六十觔許上下如飛以志恢<lb/>
<pb n="KR2k0098_WYG_002-8a"/>
　復一稱女校塲至此則江湖俱在指掌而龕赭對峙<lb/>
　海門一線盡入覽觀矣　唐僧處黙詩路自中峰上<lb/>
　盤迥出薜蘿到江吳地盡隔岸越山多古木叢青靄<lb/>
　遥天浸白波下方城郭近鐘磬雜笙歌　王介甫詩<lb/>
　登高見山水身在水中央下視樓臺處空多樹木蒼<lb/>
　浮雲連海氣落日動湖光偶坐吹横笛殘聲入富陽<lb/>
　　蘇子瞻登介亭餞楊傑次公詩籃輿西出登山門<lb/>
　喜與我友尋仙村丹青明滅風篁嶺環佩空響桃花<lb/>
<pb n="KR2k0098_WYG_002-8b"/>
　源前朝欲上已蠟屐黒雲白雨如傾盆今晨積霧巻<lb/>
　千里豈畏觸熱生病根在家頭陀無為子久與青山<lb/>
　為弟昆孤峰盡處亦何有西湖鏡天江抹坤臨高麾<lb/>
　手謝好住清風萬壑傳其言風囘響荅君聽取我亦<lb/>
　到處隨君軒　圓法師詩并叙云勝果名刹相望而<lb/>
　高軒虚閣盡得江山之勝槩因謝宣城天際識歸舟<lb/>
　雲中辨江樹之句頗類是景用以為韻成詩十章寄<lb/>
　勝果裕師開士雖不足發揮騷雅庶冩相懐之心耳<lb/>
<pb n="KR2k0098_WYG_002-9a"/>
　　江色杳無極𣺌渺接遥天歸㠶帶夕陽去鳥衝寒<lb/>
　烟幽景不同觀遐想成斯篇　樓閣聳岧嶤參差極<lb/>
　雲際高<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>曉色鮮晚景餘霞麗寥寥羣動息冥心逺<lb/>
　塵世　冷淡杳難羣幽趣惟吾識高情薄雲漢清談<lb/>
　潤金石不學浮世人奔名競雕飾　惟靜百慮忘軒<lb/>
　開萬象歸空江荅夜鐘高嶠留殘暉幽砌絶塵踪孤<lb/>
　雲自依依　顧惡如探湯觸物類虛舟他人莫已知<lb/>
　此道本吾求獨坐時相懐斜陽下危樓　崔巍高山<lb/>
<pb n="KR2k0098_WYG_002-9b"/>
　側觸石生片雲自將霖雨期不與塵士羣杳杳游太<lb/>
　虚對此幾思君　高蹟將誰親幽棲白雲中閒階吐<lb/>
　蒼苔古木生清風時將西竺詩講議訓來蒙　靜躁<lb/>
　各所好是非安能辨聲利如我仇雲泉若牽挽寂寂<lb/>
　深林中芳菲自堪翦　羣峰聳危碧倒影沉空江清<lb/>
　景生晚晴冷色涵虚牎逍遥縱吟賞能使吾心降<lb/>
　海日照吟軒江風動庭樹此景樂閒情何人識高趣<lb/>
　登樓獨南望杳杳空烟霧　王伯安詩江上但知山<lb/>
<pb n="KR2k0098_WYG_002-10a"/>
　色好峰迴始見寺門開半空虚閣有雲住六月深松<lb/>
　無暑來病肺正思移枕簟洗心兼得逺塵埃富春咫<lb/>
　尺烟濤外時倚層霞望釣臺　深林容鳥道古洞隱<lb/>
　春蘿天逈聞潮早江空得月多氷霜叢草木舟楫玩<lb/>
　風波巖下幽棲處時聞白石歌　豫章王孫朱多炡<lb/>
　登勝果詩大内離宫已盡荒空餘臺殿鎖醫王諸天<lb/>
　欲雪藤蘿紫淨土非春草木香山到隔江排作鳯石<lb/>
　眠當路叱為羊攀援削壁窺竒絶海月先穿一線光<lb/>
<pb n="KR2k0098_WYG_002-10b"/>
　　蕭一中詩秋月同看此夕圓坐中風景共悠然微<lb/>
　茫山色青天外隱見江濤綺席前蓬鬂漸因時節改<lb/>
　壯懐徒為世情牽巖前高閣空寥闊莫惜清樽酒盡<lb/>
　添　鄭繼之御教塲詩萬峰雲木鬰蒼蒼故壘仍存<lb/>
　閲武塲南渡關河雙眼盡中原風物百憂傍尚傳草<lb/>
　莽開黄屋想見龍蛇遶御牀徃事只今俱灑淚兩階<lb/>
　干羽意何長　仁和令樊良樞鐘樓記鳯凰山志稱<lb/>
　鍾一郡王氣而勝果寺居其翠微釋處黙詩云路自<lb/>
<pb n="KR2k0098_WYG_002-11a"/>
　中峰上盤迴出薜蘿遂為千古名勝上方鐘磬與下<lb/>
　方笙歌齊鳴荅響抑何盛耶自昔唐迄宋明歴千刼<lb/>
　矣舊有巨鐘每晨鳴如鳯應朝陽歲乆鐘從樓圯寸<lb/>
　莛不發道塲岑寂郡邑風㑹若或缺焉萬厯庚戍之<lb/>
　夏樊子宰是邑㑹壑上人登猊座説楞嚴經予數過<lb/>
　從因笑謂壑公淵明過虎溪乃不聞鐘故應不攅眉<lb/>
　去耳于是吳伯霖為南郊檀越與壑公謀興道塲首<lb/>
　議三亟而鳬氏之鐘為最虞長孺先生感而䟽之謂<lb/>
<pb n="KR2k0098_WYG_002-11b"/>
　予喜聞桐魚之扣必能引七寶杵發此鯨音也夫引<lb/>
　七寶杵者余則安能壑公高座撾鐘説法令三千大<lb/>
　衆盡開聾聵余亦能扣者耳若夫長孺以大覺証菩<lb/>
　提伯霖以大乗觀聲聞予尚不能闇解庶幾聞此霹<lb/>
　靂聲醒我睡夢中人也華鐘既鏗鳯凰其鳴郊雉皆<lb/>
　雊蒲牢震吼政於是和地於是靈人文於是乎興鐘<lb/>
　亦綦重矣鐘樓成而後開薜蘿之徑啟松濤之閣舉<lb/>
　中峰歸雲二三室次第振飭此伯霖所謂素樸畧施<lb/>
<pb n="KR2k0098_WYG_002-12a"/>
　㸃綴而曇林蓮社共證勝果者也　樊良樞遊勝果<lb/>
　寺一徑青蘿合逶迤白石橋天低吳苑樹地坼浙江<lb/>
　潮寒晚催僧臘春雲斷野樵言尋無著子雙澗落風<lb/>
　瓢　月巖夜坐長林穿窈窕巨石劈谽谺磴轉團風<lb/>
　葉巖空結雨花步檐窺月脇拂渚下星槎不記歸時<lb/>
　路春燈亂暝鴉　夜宿松濤閣古刹開幽徑長松潄<lb/>
　碧谿巻簾江色近隱几石幢低林暝深巢鶻潮生逺<lb/>
　應鷄獨憐僧夢稳片月下窓西　鳯凰山懐古滿目<lb/>
<pb n="KR2k0098_WYG_002-12b"/>
　山河似裂繒鳯凰峰勢鬭崚嶒百年霸氣迷秦望萬<lb/>
　樹寒煙積宋陵江浦聽鐘潮乍落海門凭檻月孤升<lb/>
　登臨不下牛山淚林杪幢幢見佛燈<lb/>
善應總持菴在尊勝巷宋開寶六年錢王建於西湖南<lb/>
　山曰總持治平二年改寶林院有可賦軒景定間遷<lb/>
　建於便門鐵箭巷改善應總持元至元三十一年復<lb/>
　遷建今所　張孝祥可賦軒詩光明獵獵上烏巾不<lb/>
　羡西湖爛漫春借我繩牀對脩竹為君一洗軟紅塵<lb/>
<pb n="KR2k0098_WYG_002-13a"/>
圓通菴去總持可百武宋紹興間僧德厚建門有大井<lb/>
　極甘冽通鳯山泉脈萬厯間僧徳雲圓曉重修<hi>從此自東</hi>
　<hi>而北至艮山門</hi>
福田慶壽寺在候潮門外普濟橋宋寶祐二年徐路鈐<lb/>
　捨宅建寺請額曰福田以居白石皓禪師元至治間<lb/>
　燬泰定間重修復請額加慶壽二字洪武二十四年<lb/>
　立為叢林<lb/>
延聖寺在候潮門外宋乾徳間吳越王建於清波門外<lb/>
<pb n="KR2k0098_WYG_002-13b"/>
　名土宿院天聖二年超法師沿江施食以濟修堤之<lb/>
　士詔移院于今所賜額延聖嘉定年間御帶陳玉節<lb/>
　於寺側建天妃殿崇奉海神元元統乙亥重建洪武<lb/>
　二十四年立為叢林<lb/>
普濟寺在候潮門外普濟橋對宋太平興國元年建有<lb/>
　理宗元命殿御書曰祈永度宗元命殿御書曰申祐<lb/>
　皇太后元命殿御書曰順福有閣以奉觀音大士御<lb/>
　書曰圓通寶閣石碑具存元初以祈永殿奉五顯之<lb/>
<pb n="KR2k0098_WYG_002-14a"/>
　神元末燬國初重建周宣靈王祠<lb/>
萬壽寺在江口寺内有鰲背觀音像甚古俗稱淨因羅<lb/>
　漢萬壽觀音即此也門有江陽第一山扁<lb/>
資教菴在候潮門外宋大中祥符元年僧堯道夫啟初<lb/>
　庭建名火星菴宋末燬元大徳間生禪師重建請額<lb/>
　曰火星資教院洪武二十四年歸併延聖寺<lb/>
潮音菴在候潮門外大郎巷元延祐間僧永暹建<lb/>
黒菴在跨浦橋<lb/>
<pb n="KR2k0098_WYG_002-14b"/>
吉祥寺在欏木營左宋紹興間建於皋亭山咸淳九年<lb/>
　移建今所洪武二十四年歸併福田寺<lb/>
寶華院在欏木營東灰團巷口伏虎廟側<lb/>
聖壽禪寺在永昌門外灰團巷俗稱小新菴嘉隆間無<lb/>
　塵禪師燃指供佛持戒精猛殿廡俱重新<lb/>
鎮海禪院在永昌門外仁和縣㑹保四啚瀕江為刹俗<lb/>
　稱海潮寺萬厯三十一年僧如徳性和海仁建地約<lb/>
　五畆餘郡邑給帖焚修接衆凡進香普陀者必聚足<lb/>
<pb n="KR2k0098_WYG_002-15a"/>
　於此猶徑山之有接待院也與巽峰新塔相望<lb/>
真如寺在永昌門外真如巷宋建炎三年僧普慧建洪<lb/>
　武十三年僧俊堂重倄<lb/>
正定菴在永昌門外陳鐵巷元至正間建<lb/>
普陀菴在永昌門外近江塘銀杏樹元至正間僧立宗<lb/>
　建<lb/>
永慶寺在清泰門外宋時楊節使香火開寶二年建紹<lb/>
　定三年燬景定四年重建元大徳至正間曉夫師重<lb/>
<pb n="KR2k0098_WYG_002-15b"/>
　建<lb/>
延壽白石寺在慶春門外宋建隆二年建於艮山白石<lb/>
　村元至正間燬洪武三年重建二十四年立為叢林<lb/>
　永樂十二年移建今所<lb/>
崇福寺在艮山門外宋雍熙間建大中祥符元年改今<lb/>
　額大觀間燬紹興間重建元末燬洪武十六年復建<lb/>
因果寺在艮山門外晉開運二年錢忠懿王建名崇壽<lb/>
　宋大中祥符元年改今額元末燬洪武二年重建<lb/>
<pb n="KR2k0098_WYG_002-16a"/>
寶界寺在艮山門外梁貞明間建於城中名翠峰宋治<lb/>
　平間改今額移建今所<lb/>
定香寺在艮山門外宋乾徳四年建於西湖上今定香<lb/>
　橋是也名香積院治平二年改今額寶慶間建旌徳<lb/>
　觀移建今所<lb/>
月塘寺在艮山門外何□店宋淳熙間建在月塘之北<lb/>
　嘉熙三年潮壊徙今所元至正初潮水復壊徙高原<lb/>
　尋燬洪武間重建月塘者沙田也土脈宜𤓰宋有周<lb/>
<pb n="KR2k0098_WYG_002-16b"/>
　姓者善種𤓰號周家筭筩𤓰側有中新院<lb/>
正宗菴在山川壇北元至大間僧大方建<hi>鳯山從此自西而南至五</hi>
　<hi>雲山雲棲寺</hi>
大慈禪寺俗稱包山寺宋乾道九年僧徳殊建淳熙間<lb/>
　賜額寺後石壁蒼翠古樹葱鬱有泉甘冽不減中泠<lb/>
　虎跑<lb/>
下天真寺與包山聫界齊高宗朝建武年普正大師建<lb/>
　永樂元年洪演法師重建成化二十三年毒峰善禪<lb/>
<pb n="KR2k0098_WYG_002-17a"/>
　師重建善師建十刹之一也<lb/>
六湛菴在邊家山其上為桃花關石壁有蒸霞二字桃<lb/>
　花嶺側有福泉菴<lb/>
善慧禪寺元延祐間建伏龍岡禪師道塲有涼馬池<lb/>
　袁福徵詩岡迴壁障宅清池扈蹕歸林飲馬孳勝地<lb/>
　賴僧全據有為園須客小規隨林端宰樹無尋主窓<lb/>
　下經鐘伏講師境絶通江泉竇出青藜惟許校書知<lb/>
真覺院洪武初徐一䕫有記<lb/>
<pb n="KR2k0098_WYG_002-17b"/>
淨因寺在和肅坊元延祐已未僧斯受建有銅佛三像<lb/>
　銅塔一座桐木十八羅漢像元末燬洪武庚午僧法<lb/>
　瀾等重建𢎞治壬子僧宗謐等萬厯癸夘僧鳴奉明<lb/>
　濟等相繼重修昔有道人竊銅佛一臂以去未幾臂<lb/>
　腫潰不可治哀悔投誠化金修臂而逝俗稱新寺<lb/>
普福菴在桃花嶺下石井上<lb/>
萬壽菴僧智光智燈建<lb/>
奉聖禪寺舊名廣福院在鴻鴈池北宋開寶三年一真<lb/>
<pb n="KR2k0098_WYG_002-18a"/>
　法師建大中祥符元年改今額正統十四年僧廣<lb/>
　仁住持重建歲乆傾圯萬厯丁酉僧圓松重建觀音<lb/>
　殿一真堂馮夢禎題無諍軒大雄殿殿前臨池有彌<lb/>
　勒殿後有大用全行中仁兩法師塔辛亥落成　黃<lb/>
　汝亨贈寄雲行空原不礙出岫總無心汗澷人間世<lb/>
　因依祗樹林和風臨翠盖倚日上高岑五色誰能擬<lb/>
　峰峰托影深<lb/>
普寧菴在鴻鴈池南宋孝宗隆興元年道慧禪師開山<lb/>
<pb n="KR2k0098_WYG_002-18b"/>
　請額宋末燬元仁宗皇慶二年僧了清重建洪武二<lb/>
　十四年歸併萬壽寺萬厯元年重建僧宗林字大章<lb/>
　號朽菴𢎞治八年欽宣到京提督五臺山校正清凉通<lb/>
　傳入藏正徳間欽賜紫衣玉帶法王佛子大宗師後<lb/>
　歸北京西直門外大香山寺欽建宗師府賜祭嘉隆<lb/>
　間坦然寧禪師解脱能文作偈擲筆而逝　朽菴詩<lb/>
　新命傳來墨未乾櫛風沐雨上長安低頭懶進三公<lb/>
　府洗足羞登萬壽壇聞戒過多持戒少承恩雖易報<lb/>
<pb n="KR2k0098_WYG_002-19a"/>
　恩難何如只向山中住松竹蕭蕭共歲寒　再拜下<lb/>
　楓宸衣香御路新九門三月雨千里一歸人馬踏殘<lb/>
　花路鶯啼細栁春因思頭白母心火熱如焚　坦然<lb/>
　師自讃偈云開化住山活埋叟氣弱神衰形貌醜惟<lb/>
　耽眼底看拈心懶向人前閒論口自從學做個中人<lb/>
　一步不曽圈外走虚名日午打三更假相面南觀北<lb/>
　斗徒衆門人得許多冷債家錢俱没有留下一條柱<lb/>
　杖子接振宗門須後手坦然用處活如龍後與兒孫<lb/>
<pb n="KR2k0098_WYG_002-19b"/>
　龍未守何如得我本來真紙墨壊時渠不朽只在𫝊<lb/>
　心是遺囑無羣野犴作獅吼呵呵痛棒痕消屈自伸<lb/>
　莫問天長和地乆<lb/>
道林寺在普寧菴西廣順元年建額普濟院大中祥符<lb/>
　二年改額元祐七年庚申松巖法師重建至正初僧<lb/>
　恩斷江増廣之且為化人壇至正末燬重建<lb/>
龍華禪寺舊名龍華寶勝錢王以瑞蕚園捨建有傅大<lb/>
　士塔像拍板門槌今皆不存傅大士故漁人也遇嵩<lb/>
<pb n="KR2k0098_WYG_002-20a"/>
　頭陀語曰我昔與汝於毗婆尸佛前發願度生汝今<lb/>
　何時還兠率宫指令臨水觀影大士乃見圓光寶盖<lb/>
　便悟前因夫婦雙修頓通佛法梁武帝召見壽光殿<lb/>
　共論真諦大士曰息而不滅帝又請講金剛經大士<lb/>
　揮案一拍而起帝不喻再請講大士乃索拍板升座<lb/>
　唱四十九頌頌終而去　蘇子瞻大士像賛云善慧<lb/>
　執板南泉作舞借我門槌為君打鼓宣徳四年建傍<lb/>
　有十景瑶華洞千官塔聞經臺法華池落日崖四顧<lb/>
<pb n="KR2k0098_WYG_002-20b"/>
　坪望海松片雲石奇雲洞白龍洞舊為貫雲石别業<lb/>
　有司馬温公祠今廢山麓有宋臣齋宿題各𨽻書石<lb/>
　刻今存<lb/>
兠率菴在四顧坪右古壁有小石佛三尊乃傅大士宴<lb/>
　坐處僧佛石結菴於此傍為奇雲洞壁間詩有越山<lb/>
　吳地半江分之句左又一洞内有石儼然觀音像因<lb/>
　名山頂有圓池相傳有彌勒殿菴即理安寺下院菴<lb/>
　傍有無塵禪師塔<lb/>
<pb n="KR2k0098_WYG_002-21a"/>
永壽禪寺在慈雲嶺舊名資仁後改上石龍永壽院吳<lb/>
　越王建石壁上刻宋仁宗佛牙讃一名石佛寺左江<lb/>
　右湖大堪振衣竒巖黝洞荒葛蒙罣萬厯間新築石<lb/>
　亭議依石建閣以收大江全湖之勝工未就<lb/>
上天真寺在登雲臺梁龍徳元年吳越王建成化年毒<lb/>
　峰善禪師重建殿後石洞中即毒峰真身覆以缸龕<lb/>
　古色凛冽有毒峰語録十巻行於世板存寺中<lb/>
天龍禪寺在慈雲嶺之陽唐真覺禪師建宋乾徳三年<lb/>
<pb n="KR2k0098_WYG_002-21b"/>
　吳越王建以居鏡清禪師大中祥符元年改名感業<lb/>
　建炎三年大火唯木觀音像獨存紹興十三年建圜<lb/>
　丘以浄明院為齋宫以感業居從官從此僧徒漸散<lb/>
　而寺亦圯元延祐間僧道平重建至正間南北兩山<lb/>
　諸刹或毁或頽惟天龍僅存寺有堂扁曰天龍趙子<lb/>
　昂書曰天龍深處俞本書曰山舟貫雲石書寺中有<lb/>
　凝翠井寺外夾道植松王鼎書松關扁於谷口元泰<lb/>
　定平大道貴無用兩禪師重建嘉靖間燬眀迪眀壽<lb/>
<pb n="KR2k0098_WYG_002-22a"/>
　重建萬厯二十三年寂時普鈺鼎新之有大雄天王<lb/>
　觀音三殿東西隱　余士吉詩龍飛鳯舞兩峯迴王<lb/>
　氣纔銷梵宇開卓錫地侵行輦地雨花臺近拜郊臺<lb/>
　草分野色縁城去風引江聲入寺來三百年過如昨<lb/>
　日老僧猶説舊蓬萊　劉士亨山舟詩高僧住處屋<lb/>
　如舟卧穩渾無夜壑憂篙櫓不施隨地泊波濤已斷<lb/>
　樂天游香飄半入蒼龍窟夢落多迷白鷺洲唤起酸<lb/>
　齋狂學士虎溪溪上共夷猶<lb/>
<pb n="KR2k0098_WYG_002-22b"/>
淨明院郊壇齋宿有易安齋梅花巖高孝兩朝御和詩<lb/>
　滿山皆㯶梠舊有江月菴笻冩亭<lb/>
天華禪寺舊名千春龍冊天龍禪師説法於此因散天<lb/>
　花名説法臺宋淳熙甲午鏡清禪師有傾軒妙音樓<lb/>
　化生池即禁蛙池説法時叱蛙不鳴故名嘉靖間里<lb/>
　人夏素菴捨山僧徳隆重建<lb/>
勝相寺俗稱五丈寺萬厯間燬僧如准重建　程中書<lb/>
　珉作寺記寺負錢塘就山唐開成四年建曰龍興千<lb/>
<pb n="KR2k0098_WYG_002-23a"/>
　佛寺後西竺僧曰轉智冬夏一楮袍人呼紙衣道者<lb/>
　走海南諸國至日本用五金鑄千佛塔以五百遣使<lb/>
　頒日本使者還智附舶歸風鳴海洶舟且傾智誦如<lb/>
　意輪呪俄見如意珠王相十首八臂度十丈風息遂<lb/>
　濟智謀掲高梁可容十丈勝相以荅佛施時千佛寺<lb/>
　乃僧光主之有閣高八丈以閣為殿主五丈之像者<lb/>
　二合為十丈治平中改賜今額宣和間灰於臘冦唯<lb/>
　勝相一閣屹然雲際不墮刼火紹興初光之孫曰清<lb/>
<pb n="KR2k0098_WYG_002-23b"/>
　中興之清有孫性奕世經理乃克大備乾道間光堯<lb/>
　皇帝聖子神孫三殿臨幸頒賚甚渥由是聲益振今<lb/>
　師壽者性之法子清峻自厲壯耄一日架鐘繚廊宿<lb/>
　仆盡起増光疇昔東朝帑賜之風<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>遐邇而舎予日<lb/>
　至且有施田以惠亡窮者嗟乎見十丈無影之形而<lb/>
　奪海航之人於魚龍之腹要為竒事至於動三殿之<lb/>
　臨幸感東朝之恩錫豈偶然哉紹定已丑仲夏記<lb/>
妙因菴在妙因山有普同骨塔傍即吳越文穆王墓<lb/>
<pb n="KR2k0098_WYG_002-24a"/>
保和寺在龍山下閘有鐵沙河水遶寺右流出官河宋<lb/>
　寶祐甲寅建至正元年重建嘉靖三十四年僧圓珍<lb/>
　重修萬厯二十七年僧寂誠重修<lb/>
九曜寺在擔水巷俗稱安家堂安家捨堂為寺故名相<lb/>
　傳宋曹彬下江南時建至今奉彬為土神宋紹興中<lb/>
　普明禪師開法席苦近地無水夜夢神從地見旦泉<lb/>
　湧甚甘今稱龍山泉亦稱上井殿乆圮嘉隆間僧上<lb/>
　菴真定相繼重建<lb/>
<pb n="KR2k0098_WYG_002-24b"/>
廣澤禪寺舊名甘露晉天福六年吳越王建有泉一泓<lb/>
　甘澄可愛若甘露然故以名寺宋治平二年改額廣<lb/>
　澤洪武九年僧東明建正統間毒峰善禪師重建嘉<lb/>
　靖十五年僧天祥真重建有甘露橋入徑度山課嶺<lb/>
　有引路松數百株<lb/>
定慧禪寺俗稱虎跑寺唐元和十四年僧寰中建憲宗<lb/>
　賜額曰廣福院大中八年改大慈禪寺僖宗乾符間<lb/>
　加定慧二字宋末燬元大徳間重建又燬正徳十四<lb/>
<pb n="KR2k0098_WYG_002-25a"/>
　年寶掌禪師重建嘉靖十九年又燬二十四年山西<lb/>
　僧永果重建　宋濓虎跑寺碑記虎跑泉在杭之西<lb/>
　湖南山大慈定慧禪院距城十里而近唐元和十四<lb/>
　年性空大師來遊兹山樂其靈氣鬱盤棲禪其中尋<lb/>
　以無水將他之忽有神人跪而告曰自師之來我等<lb/>
　徼惠者甚大奈何棄去南嶽童子泉當遣二虎移來<lb/>
　師無憂也翌日果見二虎跑山出泉甘冽勝常大師<lb/>
　因留止建立伽藍宋蘇文忠公守杭日為之賦詩有<lb/>
<pb n="KR2k0098_WYG_002-25b"/>
　虎移泉眼趁行脚之句盖紀實也大師諱寰中蒲坂<lb/>
　盧氏子得法於百丈海一時龍象如南泉願臨濟𤣥<lb/>
　趙州諗巖頭奯雪峯存無著喜欽山邃咸來咨叩道<lb/>
　要則其徳服鬼神彰灼靈異有不難致者於戲拔劍<lb/>
　刺山水為之湧折腰拜井泉乃仰流武夫健將一誠<lb/>
　之所格尚若此况大師心悟無際者乎洪武戊午冬<lb/>
　十有一月濓朝京師道經山下今主僧定巖戒有道<lb/>
　之士也要濓觀泉且被法衣率其徒同舉梵呪乆之<lb/>
<pb n="KR2k0098_WYG_002-26a"/>
　泉觱沸而出若聨珠然已而微作湧勢濓心異之遂<lb/>
　為作銘銘曰天一所形厥質乃凝潜行重淵與氣俱<lb/>
　升至人來居地不愛寶誰信清泠生於虎爪山后川<lb/>
　君與道為謀肻私一勺不師之留師既留止作泉為<lb/>
　雨式沛且滂潤於千里幻此荒墟遂成寶坊羣生依<lb/>
　之為正法幢命世大才猶龍類象來游來咨如山荅<lb/>
　響代<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>雖邈聲華弗虧至今草木尚被餘輝我於世縁<lb/>
　逢觸輙礙泉特相知獻萬珠琲塵擾征驂風埃渺瀰<lb/>
<pb n="KR2k0098_WYG_002-26b"/>
　有素者衣化而為緇願挹寸波如習禪定洗滌塵根<lb/>
　一時清浄　蘇子瞻詩亭亭石塔東風上此老初來<lb/>
　百神仰虎移泉眼趁行脚龍作浪花拱撫掌至今遊<lb/>
　人盥濯罷卧聽空階環玦響故知此老如此泉莫作<lb/>
　人間去來想　紫李黄𤓰村路香烏紗白葛道衣凉<lb/>
　閉門野寺松隂轉欹枕風軒客夢長因病得閒殊不<lb/>
　惡安心是藥更無方道人不惜堦前水借與匏樽自<lb/>
　在嘗　陳浩和詩良二千石昔清香虎跑泉頭風露<lb/>
<pb n="KR2k0098_WYG_002-27a"/>
　凉直將才華比賈傅徧歴山川如子長流傳玉局播<lb/>
　千古脈絡銀河來上方清秋擬到三天竺自裹香茶<lb/>
　來煮嘗　釋來復和詩金沙泉湧雪濤香灑作醍醐<lb/>
　大地凉倒浸九天河影白遥通百谷海聲長僧來汲<lb/>
　月歸靈石人到尋源宿上方欲著茶經校竒品山瓢<lb/>
　留待羽仙嘗　王世貞和詩百草沾風蠶月香雙鳩<lb/>
　唤雨麥秋凉過橋已覺世情少到寺始知僧日長拂<lb/>
　蘚石留行脚偈掛瓢泉是洗心方良公更有茶𤓰在<lb/>
<pb n="KR2k0098_WYG_002-27b"/>
　禪悦能容取次嘗　方九叙詩曲徑同尋大士家林<lb/>
　嵐幽勝入煙霞清泉繞砌飛成雪紅葉含霜望似花<lb/>
　欲托醉鄉憑魯酒漫辭水厄試僧茶幽棲况對求羊<lb/>
　偶且向山中閲歲華寺後有幻居即幻居禪師塔有<lb/>
　御祭亭有像宣徳庚戍楊復撰碑銘大化氤氲實生<lb/>
　異人髫齔有志超拔莫羣誰當其師曷逾迦文矢出<lb/>
　於世肻混於塵飛空則龍瑞世必麟壯逢宗匠逈脱<lb/>
　迷津青氷不忝師道仍殷權實兼妙機用惟均幻見<lb/>
<pb n="KR2k0098_WYG_002-28a"/>
　其居漚浮其身闡猷大慈廕物如雲起廢中竺嘉聲<lb/>
　四聞繼登兩街天子日親坐承清問法要𢎞陳化度<lb/>
　無外塵刹垂勛晚主靈谷聖眷尤勤褒進慧濟實惟<lb/>
　徳尊錫衣之金分膳之珍道價以倍寒堂亦春二公<lb/>
　讓席四夷歸仁孰謂季運轉此法輪涅槃為果般若<lb/>
　為因見塔無縫乃知師真<lb/>
襲慶禪寺俗呼真珠寺舊名薦福院在樵歌嶺晉開運<lb/>
　間吳越王建為清鑑禪師道塲周顯徳間殿中宫震<lb/>
<pb n="KR2k0098_WYG_002-28b"/>
　位忽泉涌成渠擊磬則泉汎如貫珠宋景祐中名真<lb/>
　珠泉至開慶元年賜額襲慶寺洪武壬申復建賜今<lb/>
　額𢎞治十五年重建萬厯庚子僧徳昭重修<lb/>
六和塔在月輪峯傍宋開寶三年智覺禪師建先是梁<lb/>
　開平五年吳越王於仁王廢院掘地得大錢以為瑞<lb/>
　應因建大錢寺設寶幢二座於寺門入宋寺廢智覺<lb/>
　禪師乃即錢氏南果園建塔以鎮江潮高九級五十<lb/>
　餘丈撑空兀突跨陸俯川海船夜泛者以塔燈為指<lb/>
<pb n="KR2k0098_WYG_002-29a"/>
　南焉宣和中燬於方臘之亂紹興二十二年僧智曇<lb/>
　募縁重建七級而止塔中有湯思退等彚冩佛説四<lb/>
　十二章經李伯時石刻觀音像嘉靖三年燬塔下為<lb/>
　龍山渡魚山渡隔岸剡中諸山歴歴可數塔之北為<lb/>
　毛湫峪宋紹興間塔成萬厯間祩宏重修　曹勛記<lb/>
　畧云浙江介於吳越一晝一夜濤頭自海而上者再<lb/>
　疾擊而逺馳虎駭而龍怒猛如山立歘如電轉掠隄<lb/>
　突岸摧䧟田廬為臨安患乆矣㝠㝠中若有神物典<lb/>
<pb n="KR2k0098_WYG_002-29b"/>
　司其事錢氏有吳越時曽以萬弩射潮頭終不能却<lb/>
　其勢後有僧智覺禪師延壽同僧綂賛寧創建斯塔<lb/>
　用以為鎮自是潮習故道居民徳之宣和三禩塔寺<lb/>
　俱燬赤地無遺而潮復為患紹興壬申天子憂之思<lb/>
　所以制其害者在廷之臣首以復興斯塔為請詔賜<lb/>
　可下有司計度庀工治材守臣擇可主持斯事者得<lb/>
　僧智曇諭以詔㫖曇口諾心然願以身任不煩官府<lb/>
　乃勤渠化募而和義郡王楊存中居士董仲永首倡<lb/>
<pb n="KR2k0098_WYG_002-30a"/>
　損貲於是蓮社樂施雲臻霧集雖逺在他路亦荷擔<lb/>
　而來自癸酉仲春鳩工至癸未之春五層告成是年<lb/>
　歲晚則七級就緒巍然掲立光動山海環壁刻金剛<lb/>
　經及塑雜花五十三善知識備盡莊嚴凡所以鎮靜<lb/>
　山川䕶持法界調伏魔境者莫不閡而存焉塔興之<lb/>
　初土石未及百簣而潮勢已殺既成之後化為安流<lb/>
　而瀕江之民恬不驚悸此則塔之為功而智曇之植<lb/>
　福也　白廷玉同陳太博諸公登六和塔詩云龍山<lb/>
<pb n="KR2k0098_WYG_002-30b"/>
　古化城浮屠峙其巔開殿生妙香捫壁森貝筵應真<lb/>
　儼若生倒飛青金蓮頭陀紺林叢道我丹梯縁初猶<lb/>
　藉佛日閟境儵已𤣥囘頭失誰何呌嘯衣相牽且復<lb/>
　忍須㬰當見快意天嬌兒詫先登網戸相鈎連炯若<lb/>
　蟻在珠九曲隨盤旋爛爛滄海開落落雲氣懸羣峰<lb/>
　可俯拾背閲黄鶴騫竒觀興懦夫便欲凌飛仙絶頂<lb/>
　按坤維始見南紀偏神京𣺌何許王氣停須躔舟車<lb/>
　集百蠻島嶼通人烟一為帝王州氣壓三大千剛風<lb/>
<pb n="KR2k0098_WYG_002-31a"/>
　灑毛髪鐸語空蝉聨紅放杏園花媿乏慈恩篇　張<lb/>
　仲舉登塔詩江上浮屠快一登里中烟火是西興日<lb/>
　生滄海横流外人立青溟最上層潮落逺沙羣下鴈<lb/>
　樹欹高壁獨巢鷹百年等是豪華盡怕聽興亡懶問<lb/>
　僧　孫晉登塔詩闌檻倚雲漢身疑出上方乾坤一<lb/>
　指顧吳越兩興亡海接空江白山分落日黄伍胥遺<lb/>
　恨在秋草隔沙長　東坡六和寺送張吉甫赴閩曹<lb/>
　詩羡君超然鸞鳯姿江湖欲下還飛去空使吳兒怨<lb/>
<pb n="KR2k0098_WYG_002-31b"/>
　不留青山澷澷七閩路門前江水去掀天寺後清池<lb/>
　碧玉環君如大江日千里我如此水千山底<lb/>
開化寺即塔院也宋隆興二年建嘉靖十二年與塔俱<lb/>
　火傍有金魚池噴月泉持正泉秀江亭鐵井欄刻八<lb/>
　卦以鎮水怪　僧仲殊登秀江亭南柯子詞云金梵<lb/>
　蟠龍尾蓮開舞鳯頭涼生宫殿不因秋門外莫尋塵<lb/>
　世捲地江流霽色澄千里潮聲帶兩州月華清泛浪<lb/>
　花浮今夜蓬萊歸夢十二瓊樓左塢有月輪菴<lb/>
<pb n="KR2k0098_WYG_002-32a"/>
朝陽菴在六和塔左進龍浦右近江小塢僧雲天明証<lb/>
　建内有大石佛禪定處<lb/>
五雲山真際院山最高約百丈許周十五里五峰森列<lb/>
　駕軼雲霞盤曲而上凡七十二灣俯視南北兩峯若<lb/>
　雙錐朋立長江帶繞西湖鑑開㠶檣隱見煙霧間若<lb/>
　鷗鳬出没宋時每歲臘前寺僧捧雪表黎明入城中<lb/>
　霰猶未集盖其地特高寒云周顯徳丙辰志逢禪師<lb/>
　結茅開山師天台韶國嗣吳越王極尊禮之每攜大<lb/>
<pb n="KR2k0098_WYG_002-32b"/>
　扇乞錢買肉飼虎虎迎載還山大將凌超創華嚴道<lb/>
　塲名静慮菴延師主席宋乾徳間吳越王召賜紫衣<lb/>
　賜額真際院諡普覺國初燬正徳十二年僧法堅重<lb/>
　建寺内伽藍乃華光藏神杭人宰牲祈財無虚日有<lb/>
　天井大旱不竭伏虎亭端敬亭五雲端亭方伯范淶<lb/>
　憲副陳經濟建　錢思復登五雲山詩普覺遺衣乆<lb/>
　不傳五雲故色尚蒼然斷崖蘿薜三千丈喬木風霜<lb/>
　四百年龍井雨深泉獨響漁村潮上月初圓寶坊金碧<lb/>
<pb n="KR2k0098_WYG_002-33a"/>
　紅塵聚何似兹山更絶縁　林景初金日新㑹宿五<lb/>
　雲山詩山氣清如水林扉夜不扄月明苔徑白松暗<lb/>
　水螢青幽蕙臨風辨孤泉過石聽何當凌絶頂萬里<lb/>
　極滄溟<lb/>
雲棲寺在梵村天柱寺旁禪師祩宏伐茅建菴於此為<lb/>
　逺近宗仰後掘地有碑即古雲棲寺也陶望齡董其<lb/>
　昌有記　祩宏自為記云杭府治南連大江西引明<lb/>
　聖二湖萬山繞湖而絡繹江滸遡江西上行三十餘<lb/>
<pb n="KR2k0098_WYG_002-33b"/>
　里山名五雲先是山巔有五色瑞雲盤旋其上因以<lb/>
　名山已而五雲飛集山西塢中經乆不散時人異之<lb/>
　號為雲棲塢宋乾徳五年有僧結菴以居塢多虎僧<lb/>
　至虎輙馴伏世稱伏虎禪師者是也吳越王錢氏為<lb/>
　之建寺而雲棲於是創始矣禪師一號大扇和尚諱<lb/>
　志逢初築室五雲之頂天禧中䧏勅賜真際院遂并<lb/>
　闢雲棲天池二院而成三刹後治平二年改號棲真<lb/>
　今曰雲棲者復古也雲棲居五雲之西徑曲林幽四<lb/>
<pb n="KR2k0098_WYG_002-34a"/>
　山圍合蒼翠聳然東岡而上有壁觀峯峯下有泉名<lb/>
　青龍泉迤邐下中峯之旁復出一泉名聖義泉又下<lb/>
　而西崗之麓復出一泉名金液泉筧引涓涓潔冽甘芳<lb/>
　汲灌不竭獨以荒僻寥落人跡罕至非忘形死心者<lb/>
　莫能居焉紹興初有余知閣者扈蹕南渡隱於寺側<lb/>
　後捨宅歸寺聖朝𢎞治七年霖雨發洪廬宇經像隨<lb/>
　水漂蕩僧稍稍散去頽耋者僦居民房而故院遂蓁<lb/>
　莽父老過之傷感垂涕衛將軍玉溪楊公暨子念堂<lb/>
<pb n="KR2k0098_WYG_002-34b"/>
　君雅嚮三寶時募僧重修而頻苦虎患居無何即引<lb/>
　去隆慶五年祩宏行脚南還愛其岑寂孤形隻鉢趺<lb/>
　坐圮壁間太學生陳如玉李繡等為之構靜室三楹<lb/>
　而宏晝與野鹿主賔夜與鳴泉倡和悠然若將終身<lb/>
　村之民怪其能乆居也環村四十里嵗傷於虎者不<lb/>
　下二十人而雞犬不與焉宏乃發悲懇諷經千巻設<lb/>
　瑜伽施食津濟之自是虎不傷人適歲亢旱禱於山<lb/>
　偶時雨霔村之民又大悦而慶其得安居也相與纍<lb/>
<pb n="KR2k0098_WYG_002-35a"/>
　纍然肩材木而至曰兹吾祖所植也荷鋤钁發其塵<lb/>
　坌之礎磉而指之曰兹雲棲寺之故物也禪師福吾<lb/>
　村吾願鼎新寺之遺址以永吾一境之香火由是百<lb/>
　日而成蘭若外無崇門中無大殿惟禪堂處僧法堂<lb/>
　以奉經律而已宏自惟迂踈陋劣寸長無稱抱病入<lb/>
　山分與草木同腐頃值幻縁興此廢墜惡容坐食不<lb/>
　思所以上報佛恩而下酬檀信乎顧生平尚真實而<lb/>
　賤浮誇甘窮約而羞名利因共二三同志相砥礪力<lb/>
<pb n="KR2k0098_WYG_002-35b"/>
　行古道盟而後進犯而必退大都主之以淨土而冬<lb/>
　専坐禪餘兼講誦日有程月有稽歲有表凛凛乎使<lb/>
　無賴者不得叅乎其間雖於法門無大禆益庶幾勅<lb/>
　末學之弊以俟後之知識云爾宏沈氏子字佛慧號<lb/>
　蓮池仁和人是為記　董其昌記并書杭之山自天<lb/>
　目來帶苕水挾聖湖南盡於江折而東是為鳯凰諸<lb/>
　山宋之故宫在焉遡流而西二十里是為五雲山循<lb/>
　山麓而西四五里是為雲棲寺則今蓮池禪師之道<lb/>
<pb n="KR2k0098_WYG_002-36a"/>
　塲也陂陀坻平巖谷幽密劃然野處而不與湖山為羣<lb/>
　境則變喧而幽土則去穢而淨一似遺世者山當江之<lb/>
　三折海門濤頭雪湧而霆擊者至此蕩為平川洋洋瀰瀰<lb/>
　怒氣消盡一似忍辱者由東岡而上有壁觀峯青龍泉出<lb/>
　焉中峯之旁復出一泉名曰聖義泉西岡之下復出一泉<lb/>
　名曰金液泉涓涓甘冽汲灌不竭一似利生者此非有<lb/>
　道者莫能居而居之者亦於道力有助自宋伏虎禪師<lb/>
　住山以至國朝雖天禧中稍闢為寺而逓興逓廢夷為<lb/>
<pb n="KR2k0098_WYG_002-36b"/>
　蓁莽乆矣師以隆慶五年托鉢此村若有㝠契曰吾骨<lb/>
　人得骨山可以老矣縛茆三楹經禪宴坐有終焉之志<lb/>
　環村四十里數有虎倀師以慈止殺虎不為暴歲旱禱<lb/>
　雨雨澤輙應魃不為灾居人異之爭來作室度材於家<lb/>
　山仍礎於故址民大和㑹焉師曰毘盧宫殿偏界偏空<lb/>
　草昧經營無勤檀施唯法堂奉經律禪堂以處僧兹所<lb/>
　急也既落成而百年廢刹遂復舊觀矣此雲棲之縁起<lb/>
　也師之侍者以為古德破荒衆信積力不可泯没請余<lb/>
<pb n="KR2k0098_WYG_002-37a"/>
　記之余何知出世事而竊有感於法道盛衰之際也<lb/>
　在昔唐宋時士惟薄將相不為者始去而為大僧以<lb/>
　了百千億刼之生死故其成行之嚴宗風之峻直可<lb/>
　感鬼神馴異類或為道俗所皈依或為帝王所禮敬<lb/>
　名藍淨刹於是繁興矣盖其盛也近以經術收儁士<lb/>
　士所不收者方自引而食於僧是以赤縣神州列刹<lb/>
　相望圓頂方袍聚廬而處者百十為輩即而求之所<lb/>
　謂禪講律師如古尊宿者有幾假令大年削牘寂音<lb/>
<pb n="KR2k0098_WYG_002-37b"/>
　操筆二百年來可應傳燈僧寶之選者又有幾則雖<lb/>
　金碧土木之莊嚴崇之至於天而廣之至於十由旬<lb/>
　何益盖法道之衰相見矣師庠校名士始欲以禄養<lb/>
　為孝既以𢎞法報恩為孝麟驥壯盛而龍象超忽最<lb/>
　初發念固已卓然名聞利養之外矣龎藴罄百萬而<lb/>
　擲漢水僧紹冒三毒以開攝山豈足専美乎師自主<lb/>
　法席以來既三紀行在梵網志在觀經標淨業則東<lb/>
　村立清規則百丈析義䟽則玉泉辨宗乘則慧日摧<lb/>
<pb n="KR2k0098_WYG_002-38a"/>
　隂魔則板度空排戲論則秀鐵面雲棲雖幽逈荒率<lb/>
　無諸莊嚴有具眼通者必曰先師塔廟在矣有具耳<lb/>
　通者必曰水鳥樹林念佛法僧矣有具宿命通者必<lb/>
　曰某古徳再來矣毘嵐偃岳而不波大浸稽天而不<lb/>
　溺是雲棲之興法道大有賴也夫師所著有彌陀經<lb/>
　䟽鈔緇門崇行録禪關筞進等書數十種鋟行於世<lb/>
　師俗姓沈名祩宏字佛慧仁和人　陶望齡記昔世<lb/>
　尊以五時彰敎隱顯權實順布而不忒若温緜凉簟<lb/>
<pb n="KR2k0098_WYG_002-38b"/>
　隨候異設凡以逗機宜適根莖而已正法東嬗師資<lb/>
　角立曰講曰律曰禪並而為三然軌轍同歸君臣逓<lb/>
　用斯亦一代時教之遺也天目中峯師有言密部如<lb/>
　春慈恩如夏南山律宗如秋敎外别傳之㫖如冬自<lb/>
　祖燈輝三家替法乆生濫藥療權施雖離言絶跡之<lb/>
　塗而言跡具焉大智剏規則律該圭峯詮經則教設至<lb/>
　永明天衣而降多寄指蓮邦黙標心土持名淨念殆<lb/>
　庶幾所謂密者然則少林一宗四序偹矣由是以觀<lb/>
<pb n="KR2k0098_WYG_002-39a"/>
　一氣煥寒而歲成一音開遮而化闡莫不因宜而建<lb/>
　之遇耳而通之離之以提宗合之以成務其致一也<lb/>
　像季陵夷學者文言依通未嘗有古先生研幾極深<lb/>
　之用在有以率情資空以䕶過而欲圓契法界密還<lb/>
　心源此與皃嬉囈語何異嗟乎禪學盛而敎律薄禪<lb/>
　學衰而敎律亡矣破器焦種道所不載猶讙於衆曰<lb/>
　吾宗固然儀範弛解觀行滅裂而菩提逹摩單傳之<lb/>
　敎亦掃地盡澶漫流湎無甚兹時者昏衢積晦慧日<lb/>
<pb n="KR2k0098_WYG_002-39b"/>
　乃升於是雲棲大師應期運秉慈願挺生於冠族飛<lb/>
　藻於儒苑然後辭榮捐愛薙染登具荷包咨叩百城<lb/>
　忘疲隆慶辛未歲始返錫武林五雲山之西塢宋伏<lb/>
　虎遺刹在焉礎石就泐餘堵纔存而師䝉露戴星晏<lb/>
　坐其下久之方刋灌莽成苃舎繩牀瓦鉢獨寤弗諼<lb/>
　而已然薫之以戒徳扇之以𤣥化慈戢猛獸誠感霖<lb/>
　雨於是逺近甿庶順風爭趋輸材赴工如水投壑無<lb/>
　何而役竣仍其始號曰雲棲禪院殿門不設庖湢具<lb/>
<pb n="KR2k0098_WYG_002-40a"/>
　體惟禪室法堂制稍崇敞以奉經像集徒侣盖大師<lb/>
　夙志也大師之敎革偽正訛貴繩檢黜戲論一歸於<lb/>
　真履底於妙悟謂綱紀道俗者莫大於行是故有緇<lb/>
　門崇行之録覆䕶羣動者莫尚乎慈是故有戒殺放<lb/>
　生之文嚴淨尸羅兼資物我者莫廣於梵網是故有<lb/>
　戒䟽發隱之義頓超直指尅證靡濫者莫要於禪是<lb/>
　故有禪關筞進之篇於後後世為大津梁於諸方便<lb/>
　中出勝方便普被羣機横絶三界者莫徑於淨土是<lb/>
<pb n="KR2k0098_WYG_002-40b"/>
　故有彌陀經䟽鈔之作嘗稱曰阿伽已疾如意雨寶<lb/>
　總羣塗而一貫者其惟持名一心乎其進為行淨為<lb/>
　律契為法究為禪以故師之唱演靡所不備而宗趣<lb/>
　有在緇素之徒咸望大師為善導雲塢為極樂交廣<lb/>
　庸蜀幽并冀朔之逺莫不繭足皈禮延頸嚮化與於<lb/>
　籌室者不可勝數而師尤隱解顯行撝謙不居痛抑<lb/>
　狂瀾躬為之隄岸終身退然處於學地雖凡衲單士<lb/>
　通謁而至者咸與之均禮於戲非盛徳何以臻此乎<lb/>
<pb n="KR2k0098_WYG_002-41a"/>
　而昩者謂院以禪名宜杜塞岐徑獨蹈大方紹明從<lb/>
　上以來單傳直截之㫖若以是為師少者夫治水者<lb/>
　撤堰而㵼之築防而居之乳兒者塗苦而禁之洗滌<lb/>
　而養之惟其宜適也世降習偷邪師謬解如波如馳<lb/>
　茍務泯相毁敎等持犯均淨穢决竇於旱秋絶哺於<lb/>
　饑子豈大士匡時應㑹起極弊振將絶之道哉俗善<lb/>
　畫龍見龍而驚塗羮雜陳而笑耕稼者不亦舛乎是<lb/>
　山形勝洎創建縁起詳載大師所撰記及董太史其<lb/>
<pb n="KR2k0098_WYG_002-41b"/>
　昌碑中故不具具言師所以應化拯時有功宗乘者<lb/>
　勒石講堂詔於無窮<lb/>
天柱寺在雲棲三聚亭里許即常樂寺宋開寶建<lb/>
妙山菴在妙山僧如寞建<lb/>
白沙菴在白沙塢通黄山天竺<lb/>
棲真寺在定北四啚有賛寧塔<lb/>
定安寺在定北二啚<lb/>
定明寺在定北三啚<lb/>
<pb n="KR2k0098_WYG_002-42a"/>
金蓮寺在定北一啚<lb/>
妙靜寺在錢塘縣定山北二啚宋元祐中投子義青禪<lb/>
　師開山賜額明陽寺建炎四年法成禪師重建山門<lb/>
　兩廊僧堂更名妙靜有偈曰選佛塲開妙靜山直敎<lb/>
　千佛笑開顔圓成屋裏諸功徳只在當人㸃首間慶<lb/>
　元六年庚申歳紹隆禪師修元至正二十五年海悟<lb/>
　禪師重修洪武六年太古羲禪師重修寺有古井<lb/>
定南寺在公館側<lb/>
<pb n="KR2k0098_WYG_002-42b"/>
慈巖院在楊村風水洞側舊名恩德洞洞中石子紅㸃<lb/>
　如丹持出即隱置於舊如故　白樂天詩并序予到<lb/>
　郡周歲方來入寺半日復去俯視朱綬仰睇白雲有<lb/>
　媿於心遂留絶句雲水埋藏恩徳洞簮裾束縛使君<lb/>
　身暫來不宿歸州去應被山呼作俗人　蘇東坡詩<lb/>
　并序徃富陽新城李節推先行三日留風水洞見待<lb/>
　詩云春山磔磔鳴春禽此間不可無我吟路長漫漫<lb/>
　傍江浦此間不可無君語金鯽池邊不見君追君直<lb/>
<pb n="KR2k0098_WYG_002-43a"/>
　過定山村路人皆言君未逺騎馬少年清且婉風崖<lb/>
　水穴舊聞名只隔山溪夜不行溪橋曉溜浮梅蕚知<lb/>
　君繫馬巖花落出城三日尚逶遲妻孥怪罵歸何時<lb/>
　世上小兒誇疾走如君相待今安有<lb/>
龍門菴在龍門山頂四面石壁路屈曲而上如盤谷有<lb/>
　僧結菴於此<lb/>
光明寺在定山北唐顯慶元年高宗勅賜光明禪寺明<lb/>
　善導和尚説法開山師念佛一聲即有一道毫光從<lb/>
<pb n="KR2k0098_WYG_002-43b"/>
　口出自十至百光亦如之勅賜寺額正綂十一年惠<lb/>
　辨初重建萬厯間寺産俱為豪猾侵漁尋復故地有<lb/>
　龍池古井　王勃題光明寺南池幽景詩云笑倚雕<lb/>
　䦨瞰碧流漾花天氣漸和柔日行東陸春偏早人在<lb/>
　西園景自幽出水蒲芽纔短茁牽風荇帶欲輕浮緑<lb/>
　波涵育羣魚樂不識江湖有釣鈎<lb/>
　<lb/>
　武林梵志巻二<lb/>
</p>
<p>
</p>
  </div>
</body>
</text>
</TEI>
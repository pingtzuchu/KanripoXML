<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻三</head> <lb/>
    <p>
<pb n="KR2k0098_WYG_003-1a"/>
欽定四庫全書<lb/>
　武林梵志巻三<lb/>
　　　　　　　　　　　明　吳之鯨　撰<lb/>
　　城外南山分脉<hi>由湧金清波至十八澗</hi>
靈芝寺在湧金門外宋有浮碧依光堂為孝宗臨御之<lb/>
　所　朱靜佳詩黄金匝地小橋通四面清平納逺空<lb/>
　雲氣常扶天子座日光浮動梵王宫殘碑幾字莓苔<lb/>
　雨清磬一聲楊栁風沙鳥不知行樂事背人飛過夕<lb/>
<pb n="KR2k0098_WYG_003-1b"/>
　陽東<lb/>
褒親崇壽教寺俗稱劉娘子寺宋紹興十八年劉貴妃<lb/>
　建貴妃臨安人入宫為紅霞帔得幸累遷才人婕妤<lb/>
　婉容尋進貴妃專掌御前文字工書畫畫上用奉華<lb/>
　堂印然恃寵驕侈常盛夏以水晶飾脚踏髙宗見之<lb/>
　取以為枕妃懼自此少戢父懋恩金人南侵獻錢三<lb/>
　萬緡以助軍費髙宗嘉之遂令建寺以為功徳有泉<lb/>
　自鳳凰山而下注為方池命為鳳凰泉于湖張孝祥<lb/>
<pb n="KR2k0098_WYG_003-2a"/>
　書額内有松雪亭觀音洞筆架池偃松交枝檜壁間<lb/>
　舊有陳公儲畫龍甚奇弁陽翁詩翟羽鸞綃事已空<lb/>
　奉華遺寺對髙松宫欹鳯去無人見且㸔門前粉壁<lb/>
　龍　秦少游詩匹馬驕嘶石路斜觀音洞口踏煙霞<lb/>
　普陀風景差相似只欠潮音小白花　周瑞臣詩萬<lb/>
　竹蒼寒擁寺門寺碑金字御書存榮華肯信當年事<lb/>
　儀制空留後世恩影閣有聲塵網暗殯宫無月玉花<lb/>
　昏見梅不敢輕攀折恐是春風水際魂<lb/>
<pb n="KR2k0098_WYG_003-2b"/>
觀音菴有觀音洞在慈雲嶺北<lb/>
頭陀菴在慈雲嶺下華津洞側本宋趙冀王園疊巧石<lb/>
　為之者水石竒勝花竹蕃鮮有仙人棋臺旁為梯雲<lb/>
　嶺石磴峻絶舊有水月寺元末燬有水月池靈固石<lb/>
　　蘇子瞻詩千尺長松掛薜蘿梯雲嶺上一聲歌湖<lb/>
　山深秀有何處水月池中桂影多<lb/>
香圓菴在梯雲嶺西上有石洞出泉<lb/>
淨慈寺在南山周顯徳元年建名慧日永明院太師改<lb/>
<pb n="KR2k0098_WYG_003-3a"/>
　建賜壽寧院屬歳旱湖涸寺西甘泉出焉因鑿為井<lb/>
　名曰圓照南渡時僧道容鳩工塑五百阿羅漢以田<lb/>
　字殿貯之内有宗鏡堂為永明壽禪師造宗鏡録後<lb/>
　新建永明禪師舎利塔黄汝亨為記方伯呉用先為<lb/>
　碑銘下有萬工池金鰻井神運井法華臺懴堂竹閣<lb/>
　藏石刻金剛經羅漢松歡喜巖居然亭蓮花洞閎勝<lb/>
　甲湖中後有文昌閣創於葛寅亮而仁和令呉光義<lb/>
　成之寅亮為記淨慈自有志不盡載　蘇軾詩卧聞<lb/>
<pb n="KR2k0098_WYG_003-3b"/>
　禪老入南山淨掃清風五百間我與世疎宜獨徃君<lb/>
　縁詩好不容攀自知樂事年年減難得髙人日日閒<lb/>
　欲問雲公覔心地要知何處是無還　黄省曽詩隠<lb/>
　才抗貞歩遶履存同調琴瑟心既開登捫與茲掉浼<lb/>
　浼北潮屬窈窈南山眺雙情交逺襟晟論皆清詔蘭<lb/>
　陽佐勝羽翠皁延興笑靈紀倐攀仰表刹在瞻造金<lb/>
　軀儼峩容寶宇廓層嶠五藥懸采掇八正期精邵雲<lb/>
　林琅法鼓苕朩鳴芳翲遨衷未云已盤廻盡西照<lb/>
<pb n="KR2k0098_WYG_003-4a"/>
　孫一元卜居詩石上藤蘿對夕曛解衣長日坐來頻<lb/>
　挽回滄海真無計領畧青山合有人養鶴似嫌雙口<lb/>
　累為漁又過一生身相逢惟是南屏老獨樹柴門許<lb/>
　卜鄰　王守仁詩溪風漠漠南屏路春服初成病眼<lb/>
　開花竹日新僧已老湖山如舊我重來層樓雨急青<lb/>
　林迥古殿雲晴碧嶂迴獨有幽禽解相信雙飛時下<lb/>
　讀書臺　王世貞詩擁刹芙蓉欹欲翔岫雲雙結吐<lb/>
　寒香十千乾闥婆天藥五百阿羅漢道塲未必應真<lb/>
<pb n="KR2k0098_WYG_003-4b"/>
　超刼火還因勝地屬空王南園實傍珍珠墅指㸃烟<lb/>
　蹤並渺茫　豐道生詩千巖萬壑玉層層夜半山腰<lb/>
　見佛燈竹影掃牕塵不到滿牀風雪定中僧　屠隆<lb/>
　詩西湖盡處是南山長日幽人晝掩關寶界門通霄<lb/>
　漢外香臺路接水雲間不聞朝市風塵急自愛僧寮<lb/>
　歲月閒㕘得三明詮四諦茶烟初斷鶴飛還<lb/>
雷峯塔在淨慈寺前址宋郡人雷氏居焉錢氏妃於此<lb/>
　建塔故又名黄妃俗以其地嘗植黄皮又曰黄皮塔<lb/>
<pb n="KR2k0098_WYG_003-5a"/>
　　吳越國王錢俶黄妃塔記曰敬天修徳人所當行<lb/>
　之矧俶忝嗣丕圖承平茲久雖未致全盛可不上體<lb/>
　祖宗師仰瞿曇氏慈忍力所沾溉耶凡於萬幾之暇<lb/>
　口不輟誦釋氏之書手不停披釋氏之典者蓋有深<lb/>
　旨焉諸宫監尊禮佛螺髻髮猶佛生存不敢私秘宫<lb/>
　禁中恭率珤具創窣堵坡於西湖之滸以奉安之規橅<lb/>
　宏麗極所未見極所未聞宫監宏願之始以千尺十<lb/>
　三層為卒爰以事力未充姑從七級梯旻初志未滿<lb/>
<pb n="KR2k0098_WYG_003-5b"/>
　為歉計甎灰土水油錢瓦石與夫工藝像設金碧之<lb/>
　嚴通緡錢六百萬視㑹稽之應天塔所謂許𤣥度者<lb/>
　出没人間凡三世然後圓滿願心宫監等合力於彈<lb/>
　指頃幻出珤坊信多寶如來分身應現使之然耳顧<lb/>
　𤣥度有所不逮塔成之日又鐫華嚴諸經圍繞八面<lb/>
　真成不思議刼數大精進幢於是合十指爪以贊歎<lb/>
　之塔曰黄妃云吳越國王錢俶拜手謹書於經之尾<lb/>
　俗稱塔鎮青魚白蛇讀吳越王記知所供惟佛螺髻<lb/>
<pb n="KR2k0098_WYG_003-6a"/>
　髮耳<lb/>
湖心寺在湖中今亭即其遺址三塔俱在外湖三坁鼎<lb/>
　立並係湖心寺皇明𢎞治間僉事陰子淑者秉憲甚<lb/>
　厲時寺僧倚怙鎮守中官杜門不容官長以酒肴入<lb/>
　陰公大怒亷其姦事立毁之並去其塔相傳湖中有<lb/>
　三潭深不可測故建三塔以鎮之南宋舊圖從南數<lb/>
　湖中對第三橋之左為一塔對第四橋之左為一塔<lb/>
　第五橋之右為一塔塔形如瓶浮漾水中三潭印月<lb/>
<pb n="KR2k0098_WYG_003-6b"/>
　詩有云塔邊分與宿湖船又云塔影亭亭引碧流俱<lb/>
　實境也萬厯間開葑田數頃築隄植栁為放生池<lb/>
惠因講寺後唐天成二年吳越王建宋元豐八年髙麗<lb/>
　國王子僧統義天入貢因請淨源法師學賢首教元<lb/>
　祐三年以金書晉譯華嚴經三百部入寺施金建華<lb/>
　嚴大閣藏塔以崇之元祐四年統義天以祭奠淨源<lb/>
　為名兼進金塔二所適蘇子瞻守杭上疏云自熙寧<lb/>
　來髙麗屢入朝貢兩浙騷然皆因奸民徐戩等交通<lb/>
<pb n="KR2k0098_WYG_003-7a"/>
　誘引妄談庸僧淨源通曉佛法以致義天羡慕來朝<lb/>
　從源講解淨源既死其徒復持真影舎利違禁過海<lb/>
　以致義天差人祭奠兼進金塔探瞰朝廷受之則以<lb/>
　貪示外夷計搆紛然朝貢踵接夷使所至圖畫山川<lb/>
　購買書籍不惟中國受疲而邊防亦疎乞却金塔勿<lb/>
　受絶其來意神宗從之寧宗書華嚴經閣理宗書易<lb/>
　庵元延祐四年高麗瀋王奉詔進香繙經於此至正<lb/>
　末燬國初重葺俗稱高麗寺中有轉輪藏後奉放光<lb/>
<pb n="KR2k0098_WYG_003-7b"/>
　大士陸樹聲題曰妙應門伽藍殿設蘇文忠公像萬<lb/>
　厯壬子建凖提閣方伯吳公塑凖提聖像右有華嚴<lb/>
　閣楞伽室文昌閣後為唐清涼國師塔銘唐定慧禪<lb/>
　師傳法碑俱裴休譯寺外玉岑山理宗御書玉岑二<lb/>
　字一刻石一題匾山上玉岑二字許采書遶寺為慧<lb/>
　因澗筲箕泉鐡牕櫺洞口髙數尺舊有蛟龍出入人<lb/>
　畏焉鑄鐡牕櫺嵌於石槽以拒之水自牕櫺中出六<lb/>
　月如冰過慧因寺前折西湖不竭秦淮海題名記濯<lb/>
<pb n="KR2k0098_WYG_003-8a"/>
　足於惠因澗是也<lb/>
六通律寺舊名六通慈德院呉越王建延彦求法師演<lb/>
　律法其中有辟塵爐非朩非石扣之錚然纎塵不染<lb/>
　嘉靖間垂廢僧𤣥公乞虞吏部為記募施尋亦棄去<lb/>
　壬子方伯浮渡吳公清復召僧性瑛給劄焚修瑛矢<lb/>
　志恢復建山門二座六通律寺方伯題慧日重光錢<lb/>
　塘令楊萬里題法地重開葛寅亮題圓通勝境錢養<lb/>
　亷題　虞淳熙舊記略曰武林繇王鏐衆建仁祠兩<lb/>
<pb n="KR2k0098_WYG_003-8b"/>
　邑湖山間梵唄刹光六通四辟矣顧臨水者迷於西<lb/>
　子依山者壓於䕫魈踞形勝者鄰於伏屍之宅惟茲<lb/>
　六通律寺魔惱穢累所不侵王鏐倚為神通勝因者<lb/>
　也幽淙靈石掩映精廬寶鼎辟塵塵踪竟絶禪者每<lb/>
　持律證通也度長耳和尚於此咫尺袈裟地定多趺<lb/>
　憩所證無漏留蜕千秋有由致矣日月邁徃漸以蕪<lb/>
　圮波旬侵疆四履不得通至魔惱穢累倍於衆祠然<lb/>
　金身在宫猶照徹無礙也犯者七日韋杵殞始竦然<lb/>
<pb n="KR2k0098_WYG_003-9a"/>
　稍歸侵地而僧𤣥公視布金長者多在晉陵松陵數<lb/>
　千里内便徃詣乞長者不惜有漏財於是崇宫恢土<lb/>
　復徃六通矣<lb/>
法相寺俗稱長耳相宋范楷記碑漸蝕明王穀祥記甚<lb/>
　核寺内有宗慧堂竹閣雲壑禪棲頴秀山房青蓮居<lb/>
　種石軒夢化石近寺里許髙竹青森非復塵界督撫<lb/>
　甘士价平湖陸長庚倡縁築石逵甚整沿塢而上為<lb/>
　定光菴古佛修證處陸長庚有記菖蒲缸錫杖泉聽<lb/>
<pb n="KR2k0098_WYG_003-9b"/>
　泉亭蘇軾題又上為西生築鏡花閣古梅參差湖波<lb/>
　掩映亦佳境也　明王榖祥記法相寺宗慧大師碑<lb/>
　杭州西湖之南山最勝處為南髙峯其陽則巖巒洞<lb/>
　壑奇絶詭麗其陰則羣山紆迴壁石嶮峭逶迤入徑<lb/>
　深朩茂窅如與世隔為法相寺五代石晉時建故名<lb/>
　長耳院宋易今名寺有宗慧大師真身崇奉焉祈嗣<lb/>
　者徃禱輒應四方人士多於皈禮吾蘓郡侯平陽頤<lb/>
　齋徐公節嘗與穀祥述其嚴君月巖翁中歲舉子不<lb/>
<pb n="KR2k0098_WYG_003-10a"/>
　育因過杭乞靈於法相果符灌頂之祥遂生公公既<lb/>
　貴翁囑云若官於南尚無㤀拜酬祠下自公為郡有<lb/>
　事於杭凡再謁焉因訪大師事跡本末寺故有碑刻<lb/>
　宋翰林侍講范楷所撰記也元季燬僅錄其文讀之<lb/>
　亦失次矣公謂大師妙覺普應功出思議之表遺蜕<lb/>
　宛具實係瞻仰茍不詳厥所自則傳逺易譌可乎哉<lb/>
　乃命穀祥重為譔述按大師姓陳氏名行修號性真<lb/>
　泉南人也大唐景福元年正月六日母夢吞日驚寤<lb/>
<pb n="KR2k0098_WYG_003-10b"/>
　而生長耳垂肩異香滿室家人己訝其非凡相迨七<lb/>
　歳猶不言或問之汝非啞乎忽應聲曰不遇作家徒<lb/>
　撞破烟樓耳人益奇之比長昭朗中涵湛寂無垢讀<lb/>
　書過目成誦旁及内典竟契夙心徧閲三藏卓悟指<lb/>
　歸乃幡然欲游方外脱屣塵俗躡屩名山至金陵<lb/>
　瓦棺顧而樂焉遂祝髮受具戒品圓明律議精曉去<lb/>
　叅雪峯存禪師得心印所謂髻珠衣寶已獲充牣再<lb/>
　游天台國清寺用苦行力以廣資施蒔茗彌山谷從<lb/>
<pb n="KR2k0098_WYG_003-11a"/>
　人采擇日巖畔猛獸巨蛇徃來左右馴擾不去後梁<lb/>
　開平間至四明山獨棲松下説法則天花紛雨又趺<lb/>
　坐龍尾巖結茅為蓋百鳥啣花飛繞經歲以為常所<lb/>
　坐碧蒲當膝處成㘭其跡猶在後唐同光二年至杭<lb/>
　之西湖南山喜其後塢依石為室禪定其中乏水給<lb/>
　飲乃卓錫嵒際清泉迸出水源不涸山中人至今賴<lb/>
　之大師功行具足崇事景赴凡旱潦疾疫以及求嗣<lb/>
　者咸趨之即説偈應副靡不靈驗人或問師如何有<lb/>
<pb n="KR2k0098_WYG_003-11b"/>
　是長耳即以手曳耳示之不發一語有僧來叩曰南<lb/>
　峯頂難到麽師答云只為他㑹不過僧云到後如何<lb/>
　師曰孤峯獨宿其開迷了義類如此後漢乾祐三年<lb/>
　十一月二日呉越王以誕辰飯僧有永明禪師者亦<lb/>
　異人也王問永明今有真僧降否永明曰長耳和尚<lb/>
　乃定光古佛應身也王趣駕㕘禮稱師為定光出世<lb/>
　師黙然但云永明饒舌少選跏趺而化其狀如生久<lb/>
　之益膚革津澤爪髮復長月必三淨時有舎利後值<lb/>
<pb n="KR2k0098_WYG_003-12a"/>
　金兵侵境刃傷之流血白色兵懼而退自是肌理失<lb/>
　潤恐愈久而毁也乃以髹塗骸體南宋咸寧三年僧<lb/>
　司以事聞賜之法號曰宗慧大師云　劉士亨詩湖<lb/>
　上招提信少雙翠微樓閣白雲牕耳聞古佛遺真像<lb/>
　眼見真如竪大幢衲挂紫藤驚鼠竄鉢分滄海毒龍<lb/>
　降懷香欲叩毘尼藏寸筳臨鐘不易撞　沈懋學竹<lb/>
　枝歌平生性愛竹竹深無爾何凌霄一千尋比肩十<lb/>
　萬个摇摇森珮環戞戞鳴玉珂睛梢上摩天靈根下<lb/>
<pb n="KR2k0098_WYG_003-12b"/>
　窮河一碧寒侵衣寸陰淡澄波時坐清塵骨再坐除<lb/>
　煩疴怪來成久坐清虚蕩天和最如風生凉恰似明<lb/>
　月多月明風亦佳仙人忽相過授我餐霞方贈我採<lb/>
　芝歌旁有洞簫使吹徹雙青娥娟娟捧霞觴灼灼顔<lb/>
　微酡夜深山轉幽晨光動巖阿髙峯一片雲催雨成<lb/>
　滂沱陰晴倐異態况彼日月梭憶我昔來止足力猶<lb/>
　自番經今逾九秋如願幾蹉跎依然對修竹憑將隻<lb/>
　眼摩　徐渭游法相詩蓮花不在水綠葉簇青山徑<lb/>
<pb n="KR2k0098_WYG_003-13a"/>
　折雖能入峯迷不可還拂蒲㸔石活刳竹引溪潺莫<lb/>
　怪淹餘日明朝恐未閒　屠隆詩長耳原非相㤀形<lb/>
　始悟心一燈懸普照萬竹散清陰雲卧僧衣薄泉飛<lb/>
　錫杖深未能蠲世事聊爾滌塵襟　豫章樊良樞已<lb/>
　酉人日邀張魯叟聶純中遊法相詩空由清寂迥藏<lb/>
　春杖底風煙傍客身濟勝百年誰是主登髙此日又<lb/>
　逢人華龕雲蔭松谿冷石竇泉香竹閣新且欲從君<lb/>
　歸白社何妨載酒徃來頻　錫杖泉詩盤迴磴道碧<lb/>
<pb n="KR2k0098_WYG_003-13b"/>
　苔封忽轉幽岑澗水淙人自安禪留卓錫泉因説法<lb/>
　解聞鐘清瀾刷影巢窺鶴定水摇光鉢幻龍便欲枕<lb/>
　流來此住坐㸔雲石漱孤松　胡來朝詩野心不羡<lb/>
　貴人珂結得山縁向晚過澗水遶流茶竈沸暮鴉知<lb/>
　暑竹陰多何年蒲坐僧歸定今夕雲棲翠入蘿却愛<lb/>
　空門有實際繁華滿眼竟如何<lb/>
大仁院在南山石屋洞呉越王建宣和三年改賜今額<lb/>
　咸淳二年建觀音諸天寶閣洞如屋髙敞虚明迄二<lb/>
<pb n="KR2k0098_WYG_003-14a"/>
　丈六尺鐫羅漢像五百十六身佛像題名幾遍俗呼<lb/>
　石屋寺其底還窄通幽下有泉　仇仁近遊石屋詩<lb/>
　誰擘空青露石㘭游龍伸臂下南髙鬼神穿鑿地脉<lb/>
　碎風雨支撑天柱牢峭壁蒼苔侵佛髻懸崖滴乳濕<lb/>
　僧袍伽藍聞是香山叟燈暗祠荒沒野蒿<lb/>
大慈菴司禮孫隆建<lb/>
滿覺院在滿覺隴有法華泉金蓮池萬厯戊戌僧海龍<lb/>
　重建深澗茂竹漸與世逺八月桂花盛時游人甚盛<lb/>
<pb n="KR2k0098_WYG_003-14b"/>
　隴頂有波羅菴<lb/>
歸雲菴宋寧宗時有永清禪師坐石窟中聞髙峯鐘聲<lb/>
　悟道萬厯壬子僧海龍築靜室其址改稱䕶雲菴<lb/>
烟霞寺晉開運元年僧彌洪結菴洞口遇仙人指山後<lb/>
　有勝蹟洪徃忽見羅漢六尊題像石壁若鏤成者未<lb/>
　幾洪卒呉越王夢僧告云吾兄弟十八人今方有六<lb/>
　王其聚之遂補刻十二尊以符所夢今洞口所刻相<lb/>
　傳為南宋宰官數百人像洞後為清修院左有普同<lb/>
<pb n="KR2k0098_WYG_003-15a"/>
　塔卧雲塔劉公泉石佛接待菴西有烟霞嶺北有九<lb/>
　峯巖洞傍為象鼻峯普賢塔舒嘯亭上方井佛手崖<lb/>
　落石崖東坡留題尚存寺久圯町畽鹿場蠶食者過<lb/>
　半萬厯已亥司禮孫隆重建寺未有僧禪師宏學持<lb/>
　戒習靜不下山十五年給劄延入為住持學復傾衣<lb/>
　鉢成之大雄殿地藏殿左右雲房漸集廣潤復拓地<lb/>
　為華嚴堂學弟子雄鑑嗜竒博古善詩畫號瘦石今<lb/>
　埋骨象鼻峯下　周紫芝詩瀕湖兩峯髙屹立曉相<lb/>
<pb n="KR2k0098_WYG_003-15b"/>
　望蒼凉昇海日骯髒露千嶂羸驂絶坡陀巖谷飽追<lb/>
　訪緬懷洪荒初藴畜含萬象渾沌久已死倐忽真巧<lb/>
　匠誰令鑿空手出此竒嶮狀中虗納遊雲谷靜答幽<lb/>
　唱暗穴下無底濤聲相悲壯十八志聲聞附石出遺<lb/>
　像誰其架修椽置屋雲雨上青山不知數繞屋森百<lb/>
　丈忽於兩峯間萬頃見烟浪澎湃海潮聲徃徃入藜<lb/>
　杖天公愛此山令我拜嘉貺渺焉隔仙凡欲徃謾惆<lb/>
　悵便當學枯禪綺語蠲宿妄自足伴周游長年此遐<lb/>
<pb n="KR2k0098_WYG_003-16a"/>
　放<lb/>
淨心院在水樂洞舊為錢氏西關宋淳熙以其地賜李<lb/>
　隶仍建佛宇巖石盤峙有洞虚窈泉味清甘聲如金<lb/>
　石　東坡水樂洞詩君不學白公引涇東注渭五斗<lb/>
　黄泥一鍾水又不學哥舒横行西海頭歸來羯鼓打<lb/>
　梁州但向空山石壁下愛此有聲無用之清流泉無<lb/>
　絃石無竅强名水樂人人笑慣見山僧已厭聽多情<lb/>
　海月空留照洞庭不復来軒轅至今魚龍舞鈞天聞道<lb/>
<pb n="KR2k0098_WYG_003-16b"/>
　磬襄東入海遺聲恐在海山間鏘然澗谷含宫徵節奏<lb/>
　未成君獨喜不須寫入薰風絃縱有此聲無此耳<lb/>
榮國禪寺即南髙峯塔院宋寶祐五年福王與苪建咸<lb/>
　淳六年安撫潛説友創華光閣五顯祠峯在南北諸山<lb/>
　之界塔舊址居峯頂晉天福間建宋崇寧乾道兩度重<lb/>
　修元季燬七級為五級嘉隆間有戎帥某惑青烏家<lb/>
　言賄僧移塔於前塔頂不及上而罷今塔漸圮而寺<lb/>
　亦衰萬厯壬子六月二十四日申刻震雷繞擊磚石<lb/>
<pb n="KR2k0098_WYG_003-17a"/>
　俱碎識者言㑹城關係亟宜恢復俟機緣到則舊址<lb/>
　及鐡頂現存也田藝衡稱塔中四望東瞰平蕪烟消<lb/>
　日出盡山之景南眺大江波濤洄洑舟楫隱見杳靄<lb/>
　間西接巖竇怪石翔舞洞穴邃宻其側有瑞應像巧<lb/>
　若鬼工北矚陵阜陂陀曼衍箭櫪叢出麰麥連雲山<lb/>
　椒巨石屹如峩冠者名光照壇相傳道者鎮魔之所<lb/>
　頂有鉢盂潭白龍洞語若寫照云<lb/>
最上菴在髙峯頂畔吳之鯨題僧圓松建平湖千頃胥<lb/>
<pb n="KR2k0098_WYG_003-17b"/>
　江三折俱在几席間子夜㸔漁燈離合如星陣　胡<lb/>
　𦙍嘉贈松上人詩上人家在白雲裏左瞰明湖右江<lb/>
　水縠紋湖上碧千層練色江波萬餘里落日江臯一<lb/>
　鴈飛薄寒初欲上征衣此時相憶重回首遥見白雲<lb/>
　天際微<lb/>
覺照菴陳禹謨題在最上左僧大繼建　呉之鯨贈德<lb/>
　宗繼公詩繙經入蒼渺晴旭射孤峋䇿杖穿新竹相<lb/>
　攜共石隣<lb/>
<pb n="KR2k0098_WYG_003-18a"/>
綠蘿菴僧大善建在覺照左傍有潁川泉大旱不涸<lb/>
演福菴在髙峯無門洞之陰俗稱南天竺山下有演福<lb/>
　寺舊址有夕佳樓白蓮院隋開皇建今廢菴即寺之<lb/>
　下院隆萬間三際禪師諱宗通山東人棲無門洞立<lb/>
　禪苦行二十餘年後建菴於此忽一日辭衆沐浴禮<lb/>
　佛撫石面西説偈立化偈曰六十二年住世不染紅<lb/>
　塵雜事如今立化歸西親見彌陀受記歸塔於洞側<lb/>
　丁丑僧廣先宏珂濟明重建有香巖室葛井琳琅泉<lb/>
<pb n="KR2k0098_WYG_003-18b"/>
　志又稱辨才法師塔在演福院東坡銘老龍井復載<lb/>
　辨才塔未知孰是　吳之鯨琳琅泉銘由南峯之陰<lb/>
　曲磴右折穿石為户松竹映薄幽扃乍啓為演福山<lb/>
　居余自甲午七夕至此樂不可言因留寓時巖際荆<lb/>
　花忽發一枝紫菂鮮耀禪師卧雲孫瘦石相與竒之<lb/>
　尋訂方外久要及卧雲移錫烟霞瘦石歸葱嶺余亦<lb/>
　久不復過矣今年冬仲偶來避喧則卧雲法兄雪崖<lb/>
　年六十方坐關修禪定孫光中愿而朗語黙宜人余<lb/>
<pb n="KR2k0098_WYG_003-19a"/>
　復喜為留寓乃拂容雲藏煥然新燦山若増勝云殿<lb/>
　旁有小閣閣前後俱竹竹中俱琪石光中疏剔竹根<lb/>
　剷土踰丈許石骨盡現忽函中小湫泓然澄冽光中<lb/>
　驚喜以為不煩鎚鑿而驟得甘泉不可無紀余又適<lb/>
　與相值亦一數也因在竹石間號曰琳琅泉而系之<lb/>
　以銘銘曰清莫如竹蓓蕾貯妍與石為隣蒼翠便娟<lb/>
　乳竇忽通遂據其全雖然自有此石即有此泉豈先<lb/>
　有竹而余和以三緣為之結好於百年乃余撫石壁<lb/>
<pb n="KR2k0098_WYG_003-19b"/>
　之青芊覩竹影之檀欒吸以癭瓠吾陶吾天而稱之<lb/>
　曰琳琅不過偶然<lb/>
延恩衍慶寺俗稱龍井寺唐乾祐二年居民凌霄募縁<lb/>
　建為報國㸔經院宋熙寧中改壽聖院蘇子瞻書額<lb/>
　紹興三十一年改廣福院淳祐六年改是額元豐二<lb/>
　年辨才禪師自天竺歸老於此不復出入與蘇子瞻<lb/>
　趙閲道友善後人因建三賢祠祀之東坡竹石亷宣<lb/>
　仲枯朩楊次公詩存焉歲久寺圮萬厯二十三年司<lb/>
<pb n="KR2k0098_WYG_003-20a"/>
　禮孫隆命僧真果重修構亭軒築橋梁甃浴麟池剏<lb/>
　霖雨閣舊有歸隱橋方圎菴寂室照閣閒堂訥齋潮<lb/>
　音堂滌心沼神運石薩埵石辟塵爐片雲亭過溪亭<lb/>
　沖泉諸天閣　秦少游龍井寺記元豐三年秋後一<lb/>
　日余自呉興道杭東還㑹稽龍井有辨才大師以書<lb/>
　邀余入山比出郭日已夕航湖至普寧遇道人參寥<lb/>
　問龍井所遣籃輿則曰以不時至去矣是夕天宇開<lb/>
　霽林間月明可數毫髮遂棄舟從參寥策杖並湖而<lb/>
<pb n="KR2k0098_WYG_003-20b"/>
　行出雷峯度南屏濯足於惠因澗入靈石塢得支逕<lb/>
　上風篁嶺憩於龍井亭酌泉據石而飲之自普寧凡<lb/>
　經佛寺十五皆寂不聞人聲道旁廬舎或燈火隱顯<lb/>
　草朩深鬱流水激激悲鳴殆非人間之境行二鼓始<lb/>
　至夀聖院謁辨才於潮音堂明日乃還孫太初詩眼<lb/>
　底閒雲亂不開偶隨麋鹿入雲來平生於物原無取<lb/>
　消受山中水一杯　虞淳熙詩龍卧梯仙國風霞冷<lb/>
　玉壇伊人歌夜澗若士障秋瀾儒摘五星落禪依十<lb/>
<pb n="KR2k0098_WYG_003-21a"/>
　地安片雲爭出岫留石借君㸔　屠隆詩藕花菱葉<lb/>
　傍輕鷗路入南山景更幽赤日未消團扇暑青蘿先<lb/>
　到寺門秋風前萬樹蟬鳴急雨後千崖水亂流好士<lb/>
　秪今劉尹在身慙𤣥度得同游　黄猷吉一片雲詩<lb/>
　南朝四百八十寺何寺能藏一片雲避暑偶來依石<lb/>
　坐啜殘青茗日將曛<lb/>
鉢池菴在寺右山傍有洗鉢泉徳周果師棲隱處寺重<lb/>
　興其力居多塔在寺之龍山吳朗士為之銘<lb/>
<pb n="KR2k0098_WYG_003-21b"/>
老龍井有水一泓寒碧異常幽僻清奥過風篁嶺非復<lb/>
　塵刹矣其地産茶為兩山絶品郡志稱寶雲香林白<lb/>
　雲諸茶乃在靈竺葛嶺之間未若龍井之清馥雋永<lb/>
　也再上為天門可通靈竺徑道﨑巇草樹蓊鬱人烟<lb/>
　曠絶山名暉落塢僧如瑛買山築室三楹數年屋成<lb/>
　得泉一泓味甘色白老龍井基側有辨才塔今毁<lb/>
方圎菴在龍井山詳米芾記中　天竺辨才法師以智<lb/>
　者教傳四十年學者如歸四方風靡於是晦者明窒<lb/>
<pb n="KR2k0098_WYG_003-22a"/>
　者通大小之機無不遂者不居其功不宿於名乃辭<lb/>
　其交遊去其弟子而求於寂寞之濵得龍井之居以<lb/>
　隱焉南山守一徃見之過龍泓登風篁嶺引目周覽<lb/>
　以索其居岌然羣峯宻圍灌木蔽翳四顧若失莫知<lb/>
　其鄉逡廵下危磴穿深林得之於烟雲髣髴之間遂<lb/>
　造而揖之法師引予並席而坐相視而笑徐曰子胡<lb/>
　來曰願有觀焉法師曰子固觀矣而又將奚觀予笑<lb/>
　曰然法師命予入由照閣經寂室指其菴而言曰此<lb/>
<pb n="KR2k0098_WYG_003-22b"/>
　吾佛亦如之使吾黨祝髮以圎其頂壞色以方其袍<lb/>
　乃欲其煩惱盡而理體圎靈慧修而徳相顯也蓋溺<lb/>
　於理而不逹於事迷於事而不明於理者皆不可謂<lb/>
　之沙門以制禮樂為衣裳至於舟車器械宫室之為<lb/>
　皆則而象之故儒者冠圓冠以知天時履方履以知<lb/>
　地形蓋蔽於天而不知人蔽於人而不知天者皆不<lb/>
　可謂之真儒矣惟能通天地人者真儒也惟能理事<lb/>
　一如向無異觀者其真沙門歟噫人之處乎覆載之<lb/>
<pb n="KR2k0098_WYG_003-23a"/>
　内陶乎教化之中具其形服其服用其器而於其居<lb/>
　也特不然哉吾所以為是菴也然則吾直以是為蘧<lb/>
　廬爾若夫以法性之圎事相之方而規矩一切則之<lb/>
　所以休息乎此也窺其制則圎蓋而方址予詰之曰<lb/>
　夫釋子之寢或為方丈或為圎廬而是菴也胡為而<lb/>
　然哉法師曰子既得之矣雖然試為子言之夫形而<lb/>
　上者渾淪周徧非方非圓而能成方圓者也形而下<lb/>
　者或得於方或得於圓或兼斯二者而不能無悖者<lb/>
<pb n="KR2k0098_WYG_003-23b"/>
　也大至乎天地近止乎一身無不然故天得之則運<lb/>
　而無積也地得之則靜而無變是以天圓而地方人<lb/>
　位乎天地之間則手足具二者之形矣蓋宇宙雖大<lb/>
　不離其内秋毫雖小待之成體故凡有貌象聲色無<lb/>
　巨細無古今皆不能出於方圓之内也所以古先哲<lb/>
　王因之也雖然此游方圓之内者至於諸法同體而<lb/>
　無自位萬物各得而不相知皆藏乎不深之度而游<lb/>
　乎無端之紀則是菴也為無相之菴而吾亦將以無<lb/>
<pb n="KR2k0098_WYG_003-24a"/>
　所住而住焉當是時也子奚徃而觀乎嗚呼理圓也<lb/>
　語方也吾當㤀言與之以無所觀而觀之於是嗒然<lb/>
　隱几予出以法師之説授其門弟子使記焉元豐癸<lb/>
　亥四月九日慧日峯守一記不二作此成過予愛之<lb/>
　因書鹿門居士米元章撰并書<lb/>
波羅菴在錢王灣僧性桂建獨居苦修境地幽勝右有<lb/>
　鹿耳洞<lb/>
報恩寺唐貞元間建在萬松嶺西内有舞鳳軒萬菊軒<lb/>
<pb n="KR2k0098_WYG_003-24b"/>
　浣雲池銅井元至正間築城移建大井巷國初呉山<lb/>
　崩水壞暫併海㑹寺成化年仍徙故址𢎞治十年㕘<lb/>
　政周朩改寺為萬松書院僧寂源於萬厯壬子建南<lb/>
　山楊梅嶺下名報恩菴以存古蹟　白樂天詠浣雲<lb/>
　池詩白雲本無心舒巻長自潔影落一鑑空可浣不<lb/>
　可涅鳶飛魚躍間上下俱澄澈此意難與言覽之自<lb/>
　怡悅　蘇子瞻題萬菊軒詩一軒獨為黄花設富擬<lb/>
　人間萬石君佳本盡從方外得異香多在月中聞引<lb/>
<pb n="KR2k0098_WYG_003-25a"/>
　泉北澗分清露開徑南山破白雲此意欲為知者道<lb/>
　陶翁猶自未離羣<lb/>
理安禪寺亦名湧泉院在九溪十八澗南通徐村北達<lb/>
　龍井七峯環繞雙澗合流境地幽勝視兩峯三竺又<lb/>
　一竒矣𢎞治四年六月念四日寺廢於洪水頽崖深<lb/>
　谷無過問者萬厯戊戍僧契靈字仲光掛瓢巖壁僅<lb/>
　可容膝掘土丈許石磉柱礎舊址儼然洞室覆泉細<lb/>
　如噴珠復下注為二池石甃六方施生臺石塔半座<lb/>
<pb n="KR2k0098_WYG_003-25b"/>
　刻涅槃經偈右石壁間有大佛字縱横丈許俱舊物<lb/>
　因築土填谷藩以竹樹有萬歲石牌涌泉龍王石碑<lb/>
　皆掘地得之者於钁頭邊二十餘年發明向上事皈<lb/>
　依漸衆辛亥臘月方伯呉用先竇子偁捐助郡人黄<lb/>
　汝亨呉之鯨為勸貲重建禪堂五左右佛廊麤備有<lb/>
　微笑堂松巔閣挂衲齋白舫與老亭寺旁有靜明禪<lb/>
　師塔普同塔寺前後山百餘畮呉方伯給帖歸寺并<lb/>
　題理安禪寺額邑侯樊良樞有疏有法雨泉涌泉過<lb/>
<pb n="KR2k0098_WYG_003-26a"/>
　溪橋螺髻峰月輪峰迴象峰大人峰白鶴峰大慈峰<lb/>
　八覺峰鹿卧洞吼獅巖合掌巖佛石巖　吳之鯨澹<lb/>
　社序由石屋沿水樂洞度嶺為十八澗山勢峭逼曲<lb/>
　澗蜿舞樵語炊烟閴隔數里乍入其中真如雲井化<lb/>
　城都未經見忽然溪窮山盡暫欲小憩谽谺復豁别<lb/>
　開一境層梯碧映巖壑竒杳佛石戯呼小武夷余謂<lb/>
　極似嚴陵七里瀨此最幽最勝南北諸山所絶少者<lb/>
　也地幸荒蕪既無紺殿華林之設又無行人可為嚮<lb/>
<pb n="KR2k0098_WYG_003-26b"/>
　道客至急無所調其饑渴以故游屐亦絶少佛石靈<lb/>
　公喜甚遂乃依阿團茅枯鍊於此蒲簷無瓦髙不過<lb/>
　睂雨至戴傘坐室中或時凍雪三日瓶儲俱空有好<lb/>
　道者賫升糧挾燧石徃訪之發火煨粥陶然清傲遂<lb/>
　不復入城市今五年所矣居傍有一池水甘冽出虎<lb/>
　跑錫杖上危壁蒼蘚䝉䕶其下游魚翛沒噴如雨花<lb/>
　余每與佛石踞坐池上竟日無一言神氣淒肅不復<lb/>
　知在塵世亦不願塵世人聞聲雜至㑹明殊鑑舊從<lb/>
<pb n="KR2k0098_WYG_003-27a"/>
　余游文弱有志頗習韻語客子為築白舫與佛石隣<lb/>
　而余亦有曲溪小閣在湖上近不越五里因共訂澹<lb/>
　社為無言清坐之㑹友人胡休仲卓去病聞而樂之<lb/>
　趣來同事並集有韻衲子每月一㑹茗供寂寞隨意<lb/>
　談楞嚴老莊間拈一題為詩後期薄罰以督之每㑹<lb/>
　必選湖山最勝處及佳風日而馮開之太史實來主<lb/>
　席溪光山翠俱赴杖履此社遂幾與廬山爭勝余因<lb/>
　語佛石太史今之坡公也宻殊琴聰都不足道龍泓<lb/>
<pb n="KR2k0098_WYG_003-27b"/>
　一派清響與澗相接願毋相負如不佞與胡卓諸君<lb/>
　隨意稱无咎魯直何不可矣　張光弼詩春山縹緲<lb/>
　白雲低萬壑爭流下九溪擬遡落花尋曲徑桃源無<lb/>
　路草萋萋　馮夢禎澹社詩寒隨早梅放春氣動林<lb/>
　泉到此人青眼相期社白蓮清音茅屋下明月竹牕<lb/>
　前澹意息心在都㤀俗慮牽　得與逺公近無將陶<lb/>
　謝分去喧聊避世集苦自逃羣曲澗移時汲深松靜<lb/>
　夜聞空山門不閉遥度九溪雲　方伯吳用先公餘<lb/>
<pb n="KR2k0098_WYG_003-28a"/>
　同右轄竇淮南年兄赴貞父黄儀部理安之約訪佛<lb/>
　石方丈詩収印出城郭行行入白雲泉聲迤竹響鳥<lb/>
　語隔松聞曲澗迴峯合空門野逕分平生蕭散意獨<lb/>
　喜對僧羣　招尋豈憚逺九轉聽溪流徑僻風烟靜<lb/>
　山深林朩幽青蓮覔淨侣白社愜良游無限登臨興<lb/>
　斜陽不可留　鄒廸光贈佛石禪師詩紅塵曽不逺<lb/>
　太古若為鄰面目非凡品鬚睂亦衆人結茆藏寶帙<lb/>
　刳石奉金身小坐維摩榻巖花滿葛巾　九折溪流<lb/>
<pb n="KR2k0098_WYG_003-28b"/>
　潄石根芙蓉稠疊欵禪門六時常許猿聲報一室惟<lb/>
　留虎跡存咒得山祗來侍食要將林鬼為司閽烟霞<lb/>
　口角菩提相似爾何慙兩足尊　王穉登詩廢寺荒<lb/>
　蕪已百年師今結屋更安禪林如支遁堪棲鶴社似<lb/>
　廬山喜種蓮巖畔伐薪常易米石邊接竹每供泉詩<lb/>
　成盡是雲霞色不數清江與皎然　黄汝亨詩短日<lb/>
　優游亦小年不須薙髮竟安禪澄澄水白杯停雪片<lb/>
　片峰青座擁蓮僧自開山同慧理客來潄石號寒泉<lb/>
<pb n="KR2k0098_WYG_003-29a"/>
　陶公莫作攢睂態日飲茗茶已霍然　陳繼儒詩山<lb/>
　中樵子不知路世上俗人誰識名何當老我松巔閣<lb/>
　燒木蒸藜過此生　胡𦙍嘉詩十八澗名古君今第<lb/>
　幾重屋欹三尺雪門抱萬尋峰抽笋防羣鹿懸松鬭<lb/>
　老龍名山終自戀有累尚周顒　到此開心地應消<lb/>
　歳月長匡牀流作枕阿閣石為梁魚浸榴花赤茶分<lb/>
　荳子香不須談妙義白坐到羲皇　僧完璞十八澗<lb/>
　早行詩雞唱曙光分溪行見鹿羣草寒棲玉露衣濕<lb/>
<pb n="KR2k0098_WYG_003-29b"/>
　帶朝雲殘月林間落疎鐘嶺外聞山家少人事晨起<lb/>
　亦紛紛<lb/>
　<lb/>
　<lb/>
　<lb/>
　<lb/>
　<lb/>
　武林梵志巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻十</head> <lb/>
    <p>
<pb n="KR2k0098_WYG_010-1a"/>
欽定四庫全書<lb/>
　武林梵志巻十<lb/>
　　　　　　　　　　　　明　吳之鯨　撰<lb/>
　　古徳機縁<lb/>
　　　徑山寺<lb/>
大覺國一禪師法欽呉郡崑山人姓朱氏世服儒業母<lb/>
管氏夢蓮生於戸樞取一花繫衣帶而孕既誕形貌奇<lb/>
偉神色瑩徹好以佛事為兒戯年二十二州以充賦道<lb/>
<pb n="KR2k0098_WYG_010-1b"/>
由丹徒憩於鶴林素禪師見而異之問曰子何之師曰<lb/>
將求仕於上京素曰雖有五等之爵豈如三界之尊耶<lb/>
師曰可學乎素曰觀子神觀幾於生知若肯出家必悟<lb/>
如來知見師即裂逢掖刻苦親依素深器之謂門人法<lb/>
鏡曰此當大𢎞吾法蔚為人師師日夜奮勵鍊行安禪<lb/>
迺請素示其法要素曰無人得我法師曰以何傳素曰<lb/>
我法實無可傳師頓釋疑滯久之辭素請示所止素曰<lb/>
乘流而行遇徑即止師就神龍所創遂居之未及數載<lb/>
<pb n="KR2k0098_WYG_010-2a"/>
名震天下馬祖令人馳書書中作一圎相師開緘於圎<lb/>
相中作一照卻封回又令智藏來問十二時中以何為<lb/>
境師曰待汝回去時有信藏曰如今便回師曰傳語卻<lb/>
須問取曹溪有僧問如何是道師曰山上有鯉魚井底<lb/>
有蓬塵又僧問如何是祖師西來意師曰汝問不當曰<lb/>
如何得當師曰待吾滅後即向汝説大厯中代宗遣内<lb/>
侍黄鳳持詔致師詣闕既至帝躬迎登殿設坐以資法<lb/>
要同弟子之禮師一日在内庭見帝起立帝曰師何以<lb/>
<pb n="KR2k0098_WYG_010-2b"/>
起師曰檀越何得向四威儀中見貧道帝悦謂忠國師<lb/>
曰欲賜欽師一名忠忻然奉詔迺賜號國一焉頃之辭<lb/>
歸帝曰此衆生有當度者彼衆生豈有殊乎師曰實無<lb/>
有法以度衆生居内僅一年每賜繒綵設御饌皆不受<lb/>
惟布衣蔬食器用陶匏如平時相國楊綰見而歎曰此<lb/>
方外髙士也崔趙公嘗問弟子出家得否師曰出家是<lb/>
大丈夫事豈將相所能為趙歎賞其言一時名公如李<lb/>
泌徐浩第五琦陳少游等凡三十二人皆稱門人問道<lb/>
<pb n="KR2k0098_WYG_010-3a"/>
以求决擇已而力辭南還舊山餞禮榮耀勅本州於徑<lb/>
山重建精舎度僧七人以奉巾櫛命州長吏逐月躬至<lb/>
問候<lb/>
無上禪師名鑒宗長興錢氏子祖徽禮部侍郎師少而<lb/>
頴異風骨不凡謁鹽官悟空禪師盡得要領以為堪任<lb/>
大法咸通三年至天目東登徑山自國一去後僧徒分<lb/>
散殆盡荒凉如傳舎師意欲追還舊觀遂駐錫焉未幾<lb/>
百廢具舉道望日逺弟子洪諲以經論自負師告之曰<lb/>
<pb n="KR2k0098_WYG_010-3b"/>
佛祖正法直截亡詮汝筭海沙於理何益但能莫存知<lb/>
見泯絶於縁離一切心即汝真性諲聞而適恱即呈偈<lb/>
云這箇非他物元來不昧機達而全體現應處不思議<lb/>
師曰汝問取察師兄察曰師弟髙見非吾境界諲即辭<lb/>
徧往諸方至大溈方悟㫖師平時指徒語言切直類皆<lb/>
如此<lb/>
法濟禪師諱洪諲呉興烏程人姓呉氏初習律乘未十<lb/>
日誦畢棄之游心經論機辯風生耆宿下之歸覲無上<lb/>
<pb n="KR2k0098_WYG_010-4a"/>
無上問曰汝於時中將何以報荅四恩師茫然莫知所<lb/>
對廢食三日無上方便慰安之師於言下有省述偈以<lb/>
進無上頷之咸通七年上徑山無上委以住持事師辭<lb/>
甚力無上曰呉中佛法藉於子耳何辭之有開法之初<lb/>
衆不滿百未中歲間堂餘萬指僧問掩息如灰時如何<lb/>
師曰猶是時人工幹僧曰幹後如何師曰耕人田不種<lb/>
僧曰畢竟如何師曰禾熟不臨塲僧問龍門不假風雷<lb/>
勢便透者如何師曰猶是一品二品僧曰此既是階級<lb/>
<pb n="KR2k0098_WYG_010-4b"/>
向上事如何師曰不知汝有龍門僧問如霜如雪時如<lb/>
何師曰猶是汚染曰不汚染時如何師曰不同紀僧問<lb/>
如何是長師曰千聖不能量曰如何是短師曰蟭螟眼<lb/>
裏著不滿其僧不肯便去舉似石霜石霜云只為太近<lb/>
寔頭僧問如何是長石霜云不屈曲曰如何是短石霜<lb/>
云雙陸盤中不喝采佛日長老訪師師問承聞長老獨<lb/>
化一方何以薦遊峰頂佛日曰朗月當空挂冰霜不自<lb/>
寒師曰莫便是長老家風佛日荅曰峭峙萬重闕於中<lb/>
<pb n="KR2k0098_WYG_010-5a"/>
含寳月師曰此猶是文言作麽生是長老家風佛日曰<lb/>
今日賴遇佛日佛日卻問云隠宻至真時人知有道不<lb/>
得大省無辜時人知有道得於此二途猶是時人升降<lb/>
處未審長老親道自道如何道師曰我家道處無可道<lb/>
佛日曰如來路上無私曲便請𤣥音和一塲師曰任汝<lb/>
二輪更迭照碧潭雲外不相關佛日曰為報白頭無限<lb/>
衆此回年少莫歸鄉師曰老少同輪無向背我家去路<lb/>
勿參差佛日曰一言定天下四句為誰留師曰汝言有<lb/>
<pb n="KR2k0098_WYG_010-5b"/>
三四我道其中一也無師因有偈曰東西不相顧南北<lb/>
為誰留汝言有三四我即一也無許州金明上座聞師<lb/>
說法頗契石霜乃曰徑山老和尚敢說石霜禪我往問<lb/>
之彼若果合我則為渠作園頭如其不然我則掀倒禪<lb/>
牀先問石霜一毫穿衆穴時如何石霜云直須萬年後<lb/>
云萬年後如何石霜云登科任汝登科拔萃任汝拔萃<lb/>
後問師云一毫穿衆穴時如何師云直須老去云老去<lb/>
後如何師云光靴任汝光靴結裹任汝結裹明乃作禮<lb/>
<pb n="KR2k0098_WYG_010-6a"/>
為之治圃三年師始至是山適遭黄巢之亂巢之偏帥<lb/>
領卒千餘人見師師宴坐不起帥以劍揮禪牀者再師<lb/>
神色不動帥異之獻寳再拜而去呉越武肅王㣲時師<lb/>
一日謂其徒曰明日有異人至當厚禮之詰朝王至師<lb/>
乃門迎延於丈室特異於他堂衆皆訝之師乃宻謂武<lb/>
肅曰他日獨霸呉越當須持䕶佛法無忘此言武肅恭<lb/>
謝而去及立軍功收杭州執弟子禮以事於師待遇勤<lb/>
厚莫可為比中和二年表乞賜師紫方袍景福二年武<lb/>
<pb n="KR2k0098_WYG_010-6b"/>
肅封呉越王後表乞賜號法濟大師中國皆制可乾寧<lb/>
二年九月三十日示寂後武肅將薨謂文穆曰吾昔自<lb/>
徑山法濟示吾霸業自此發迹建國立功故吾常厚顧<lb/>
此山焉他日汝等無廢吾志其後文穆忠獻忠懿皆不<lb/>
忘武肅之遺㫖恩顧山門非他可並焉<lb/>
大禪明禪師秀州人妙喜㑹中龍象叢林所謂明大禪<lb/>
也身長八尺腹大十圍所至人必聚觀先是陽和王夢<lb/>
一異僧欲化蘇州一荘翌旦師忽杖屨徒歩而至王見<lb/>
<pb n="KR2k0098_WYG_010-7a"/>
師奇偉與夢中無異首言蘇州一荘為徑山供佛齋僧<lb/>
無窮之福王未有可否遂達孝宗㑹和王入朝上為言<lb/>
聞卿捨蘇州荘與徑山朕當為蠲免賦税和王謝恩歸<lb/>
即以荘𨽻徑山此荘歲出二萬斛犂牛舟車解庫應用<lb/>
百事具足師於緇素有大因緣江浙兩湖皆號之為布<lb/>
袋和尚再出云<lb/>
佛日大慧杲禪師宣州奚氏諱宗杲字曇晦少師魏國<lb/>
公張浚延居兹山孝宗為普安郡王時聞師名遣内都<lb/>
<pb n="KR2k0098_WYG_010-7b"/>
監至徑山謁師師作偈以獻王甚嘉之及在建邸復遣<lb/>
内知客請師山中為衆說法親書妙喜菴大字及製真<lb/>
讃寄師又二年即位賜號大慧禪師復取向所賜宸翰<lb/>
以御寳識之恩寵加厚道法之盛號臨濟中興<lb/>
宻菴傑禪師福州鄭氏謁應菴於衢之明果一日菴問<lb/>
如何是正法眼師遽荅曰破砂盆菴頷之<lb/>
别峰印禪師嘉州李氏得法於華藏民禪師首在鄉連<lb/>
主數刹後再出峽住保寧金山雪竇及至兹山彌浹孝<lb/>
<pb n="KR2k0098_WYG_010-8a"/>
宗召對選徳殿稱㫖此日賜肩輿於東華門内上註圎<lb/>
覺經遣使馳賜命作序師具表奏謝仍進頌曰古佛與<lb/>
今佛同一廣長舌於無途轍中為物啟途轍撥開千嶂<lb/>
雲放出一輪月普令大地人言下悉照徹覺亦無可圎<lb/>
幻亦無可滅只此無亦無紅爐一㸃雪稽首佛與佛字<lb/>
字無異說既經乙夜之覽皇情大恱<lb/>
佛照普慈宗覺光禪師臨江新喻人得法于妙喜乾道<lb/>
丁亥台守李侍郎浩延住鴻福徙光孝孝宗雅聞師名<lb/>
<pb n="KR2k0098_WYG_010-8b"/>
淳熙三年詔開堂靈隠召入觀堂留五宿數問佛法大<lb/>
意師敷奏直截上大悦賜號佛照禪師<lb/>
癡絶道冲禪師生而豐上短下資性絶人少長習進士<lb/>
業棄之受釋氏學於梓州妙音院禮修證為落髮師游<lb/>
成都習經論於聖慈以名相厭人復棄去聞松源唱道<lb/>
于饒之薦福徑造其門以歲饑不受曹源以雲居首座<lb/>
出世妙果師聽其入門語有省源遂俾侍香老奉痛棒<lb/>
不少貸平生知見至是絶無影響源徙幽峰師復侍行<lb/>
<pb n="KR2k0098_WYG_010-9a"/>
久之呈偈辭游浙有曰尚餘窮相一雙手要向諸方痒<lb/>
處爬江湖盛傳至杭時松源主靈隠門戸嚴峻八閲月<lb/>
不得入室或以失士告源曰我已八字打開挂搭他自<lb/>
是他當面蹉過了師聞其語洞徹反留法華逾月即登<lb/>
徑山人神響應懽聲如雷上堂僧問心佛及衆生是三<lb/>
無差别如何是過去心師云放待冷來看僧云如何是<lb/>
現在心師云你問我荅僧云如何是未來心師云後次<lb/>
上堂向你道僧云如何是過去佛師曰去年梅僧云如<lb/>
<pb n="KR2k0098_WYG_010-9b"/>
何是現在佛師云今歲柳僧云如何是未來佛師云顔<lb/>
色馨香依舊僧云如何是過去差别智師以拂子擊禪<lb/>
牀左邊僧云如何是現在差别智師以拂子擊禪牀右<lb/>
邊僧云如何是未來差别智師以拂子中間㸃一㸃僧<lb/>
云心佛衆生無向背十方刹海一毫收便禮拜師乃云<lb/>
過去心不可得現在心不可得未來心不可得三世既<lb/>
不可得唤什麽作差别智若人見得徹去三世諸佛無<lb/>
一時不在諸人項𩕳上轉大法輪更來這裏挨肩並足<lb/>
<pb n="KR2k0098_WYG_010-10a"/>
討什麽碗以拄杖一時赶散結夏上堂圎覺伽藍塵塵<lb/>
有路坐斷去來頓空今古那裏十三這邊十五後先不<lb/>
差毫髮許可笑黄面瞿曇至今不知落處上堂云盡乾<lb/>
坤大地無絲毫許大是汝諸人横擔拄杖繞四天下行<lb/>
脚道我無處不到無事不知且道西天那欄陁寺戒賢<lb/>
論師今日說什麽法便下座上堂云有一人一念頓證<lb/>
墮在佛數有一人累刧闡提不願成佛具道那個合受<lb/>
人天供養良乆云蝶穿芳徑雙眉濕蜂掠殘花兩股肥<lb/>
<pb n="KR2k0098_WYG_010-10b"/>
臨示寂手書龕記并遺書十數且曰無凖忌在三月十<lb/>
八日吾以十五日即行不能瓣香修供侍僧亟以遺偈<lb/>
請師謂曰末後一句無可商量只要箇人直下承當即<lb/>
命筆書辭衆上堂語至夜分起坐移頃而逝茶毘舎利<lb/>
五色者無數<lb/>
雲峰髙禪師福之長谿人諱妙髙見偃谿於育王入室<lb/>
掌藏鑰一日谿舉譬如牛過窓櫺頭角四蹄都過了因<lb/>
甚尾巴過不得師豁然有省荅曰鯨吞海水盡露出珊<lb/>
<pb n="KR2k0098_WYG_010-11a"/>
瑚枝谿可之及趨京上問禪以何為宗師奏净智妙圎<lb/>
體本空寂非見聞覺知思慮分别所能到宣問再三師<lb/>
歴舉西天東土諸祖因縁大抵禪是正法眼藏涅槃妙<lb/>
心超最上乘孰有過於禪詞㫖明顯餘二千言上大悦<lb/>
陛辭南歸徑山復災師謂衆曰吾宿負此山債耳遂竭<lb/>
力再營建匯殿坡為池他屋以次落成<lb/>
佛日普照元叟端禪師臨海何氏諱行端從俗叔父茂<lb/>
上人得度於餘杭化城院㕘藏叟於徑山得㫖大徳庚<lb/>
<pb n="KR2k0098_WYG_010-11b"/>
子出世湖之資福名聞京國特㫖賜慧文正辯禪師行<lb/>
中書省平章張閭公舉師住中天竺復遷居靈隠有㫖<lb/>
設水陸齋於金山命師說法事竣入覲奏對稱㫖加賜<lb/>
佛日普照之號南歸即退閭於良渚之西菴至治壬戌<lb/>
三宗四衆相率白於行宣政院請師補處兹山仍闔詞<lb/>
奏請降璽書䕶持師至是凡三被金襴之賜人以為榮<lb/>
而師漠如也虎岩住兹山時師為第一座每聞虎岩法<lb/>
座上舉云度宗為北兵攻急命道士設大醮奏章天庭<lb/>
<pb n="KR2k0098_WYG_010-12a"/>
問國家重事髙公伏章乆不得報既竣事問故髙公云<lb/>
為定徑山四十八代住持天門不開故得報遲也虎岩<lb/>
舉此夸衆謂住持豈茍然至於四十八代住持尚預定<lb/>
之天庭師聞頗心非之及師住此山適當其次至正辛<lb/>
已終窆全身於寂照塔院<lb/>
月林鏡禪師杭州人住徑山時進士張公寧讃之曰竊<lb/>
以舞鳳飛龍五結青蓮於天目靈雞馴兔一鑑光徹於<lb/>
祖師地既曰靈天其有待恭惟新命徑山堂上大和尚<lb/>
<pb n="KR2k0098_WYG_010-12b"/>
鏡公月林禪師瑞芝三秀古柏十圍得正度於無傳嗣<lb/>
妙法於東嶼頃者五百間清風凈掃人望方歸邇來三<lb/>
十年優鉢猛闓王氣猶在起龍瞑於下界興象教於中<lb/>
衰丞相開選佛塲和尚悟出世法乘流而行遇徑而止<lb/>
命當年國一亦起於崑山容首度坡仙重遊於方丈凡<lb/>
吾方外之友盡讃僧中此郎師少穎異穉齡出家弱冠<lb/>
剃染專净業間叩名碩俾㕘本來人有省偈曰本來人<lb/>
本來人無腦無頭作麽尋驀然揪著箇鼻孔試勘元來<lb/>
<pb n="KR2k0098_WYG_010-13a"/>
是白丁碩見睨視曰可是師與國一由是名振一時正<lb/>
徳已卯歸寂年八十六塔凌霄東崖<lb/>
浙翁如琰禪師台州周氏子㓜峻嶷頴悟邁倫上堂舉<lb/>
乾峰因僧問十方薄伽梵一路涅槃門未審路頭在什<lb/>
麽處峰以拄杖畫云在這裏後僧請益雲門門拈起扇<lb/>
子云扇子𨁝跳上三十三天築著帝釋鼻孔東海鯉魚<lb/>
打一棒雨似盆傾㑹麽師云唱愈髙和愈髙還他二老<lb/>
若是十方薄伽梵一路涅槃門總未踏著在上堂拈拄<lb/>
<pb n="KR2k0098_WYG_010-13b"/>
杖云蔣山喚這箇作拄杖子諸人亦喚這箇作拄杖子<lb/>
還有緇素也無闌干雖共倚山色不同觀<lb/>
蒙菴元聰禪師福州人晦菴㑹中得心要衆推為髙第<lb/>
弟子上堂舉𤣥沙見僧禮拜沙云因我得禮你師頌曰<lb/>
因我得禮你莫放屁撒屎帶累天下人錯認自家底上<lb/>
堂舉趙州和尚在東厮上見文逺侍者過驀召文逺逺<lb/>
應諾趙州曰東厮上不可與汝説佛法師頌曰明明道<lb/>
不説此理憑誰識春風一陣來滿地花狼籍送行者求<lb/>
<pb n="KR2k0098_WYG_010-14a"/>
僧偈云山前麥熟雨初晴桑柘青連柳色新毫髮不存<lb/>
風骨露頭頭總是比丘身<lb/>
塗毒智策禪師天台陳氏子㓜依䕶國僧楚光落髮十<lb/>
九造國清謁寂室光灑然有省次謁大師麽師曰即今<lb/>
亦不少曰因甚在汝脚跟下師曰當面蹉過圎曰上人<lb/>
不耘而秀不扶而直一日辭去圎送之門拊師背曰寳<lb/>
所在近此城非實師頷之往豫章謁典牛道由雲居風<lb/>
雪塞路坐閲四十二日午初板聲鏗然豁爾大悟及造<lb/>
<pb n="KR2k0098_WYG_010-14b"/>
門典牛獨指師曰甚處見神見鬼來師曰雲居聞板聲<lb/>
來牛曰是甚麽師曰打破虚空全無靶柄牛曰向上事<lb/>
未在師曰東家暗坐西家厮罵牛曰嶄然超出佛祖他<lb/>
日起家一麟足矣住後上堂舉教中道若以色見我以<lb/>
音聲求我是人行邪道不能見如來雖然恁麽正是捕<lb/>
得老鼠打破油甕懐禪師道你眼在甚麽處雖則識破<lb/>
釋迦老子争奈拈䭔䑛指若是塗毒即不然色見聲求<lb/>
也不妨百華影裏繡鴛鴦自從識得金針後一任風吹<lb/>
<pb n="KR2k0098_WYG_010-15a"/>
滿袖香師將示寂陞座别衆囑門人以文祭之師危坐<lb/>
傾聽至尚饗為之一笑越兩日沐浴更衣集衆説偈曰<lb/>
四大既分飛煙雲任意歸秋天霜夜月萬里轉光輝俄<lb/>
頃泊然而逝塔全身於東崗之麓<lb/>
照堂了一禪師明州人上堂云㕘𤣥之士觸境遇縁不<lb/>
能直下透脫者葢為業識深重情妄膠固六門未息一<lb/>
處不通絶㸃純清含生難到直須入林不動草入水不<lb/>
動波始可順生死流入人間世諸人要㑹麽以拄杖畫<lb/>
<pb n="KR2k0098_WYG_010-15b"/>
曰秪向這裏薦取<lb/>
　　　上天竺寺<lb/>
唐錢塘上天竺寺道翊法師當陽侯杜公之子出家終<lb/>
南山翠微寺梁天監三年入天竺佛國山止息西峰之<lb/>
隈誅茅結菴精修鍊魔夜則敲擊木魚經行五峰之巔<lb/>
衝冒雺霧霜霰不避豺虎絶無徒侣多厯年所遂致湱<lb/>
然超悟乃屏息止觀休糧入定者久之一夕忽見山麓<lb/>
火光燭天師禱於天即擲錫空中詰旦果得異木浮水<lb/>
<pb n="KR2k0098_WYG_010-16a"/>
面錫卓其上異香襲人剖之得大士像宛然天成不假<lb/>
刻削供侍菴中多獲靈感建始實由於此或以師與兄<lb/>
道宣弟道定俱入杭後宣為南山六通宣律師定為法<lb/>
相開山之祖時號僧中三鳳云<lb/>
釋法詵姓孫氏母初夢吞明珠遂黜魚惡葷誕彌厥月<lb/>
生有異表十五辭親從師依年受具行學一集蔚為教<lb/>
宗巻伊吕立功之致陋黄綺肆志之適遺形理性與山<lb/>
朩為羣故地恩貞大師囑之以華嚴經菩薩戒起信論<lb/>
<pb n="KR2k0098_WYG_010-16b"/>
心以静詵智與經㝠一夕夢乗大艑直截滄溟横山當<lb/>
前峻與天極不覺孤帆鳶戾懐襄上濟峰竦竦而忽髙<lb/>
雲溶溶而在下既寤形若委衣流汗輕醒自此句義不<lb/>
思而得一部全文常現心鏡事事無礙之㫖如貫花焉<lb/>
天寳六年於蘇州常樂寺繪盧舎那像化示羣品大厯<lb/>
二年於常州龍興寺講纔登法座忽有異光如曳紅縷<lb/>
漸明漸大縈旋杳空乆修行者㑹中先覩前後講大經<lb/>
十遍撰儀記十二卷大厯十三年十一月七日沙門慧<lb/>
<pb n="KR2k0098_WYG_010-17a"/>
覺夢巨塔陷地二級無何詵示疾而終春秋六十一慧<lb/>
命四十二受法弟子太初付以香鑪談柄潯陽正覺㑹<lb/>
稽神秀亦猶儒氏之有游夏焉詵初講天竺寺盛闡華<lb/>
嚴時越僧澄觀就席决疑深得幽趣及終呉興皎然為<lb/>
碑䢴城肅公為頌合揚其美<lb/>
子儀心印水月大師温州樂清人姓陳氏初遊方謁鼓<lb/>
山因問曰子儀三千里外逺投法席今日非時上來乞<lb/>
師非時荅話鼓山曰不可鈍置仁者師曰省力處如何<lb/>
<pb n="KR2k0098_WYG_010-17b"/>
鼓山曰汝何費力師自此承言領㫖便往浙中錢忠懿<lb/>
王聆其道譽命開法於羅漢光福二道塲海衆臻凑師<lb/>
上堂示衆云乆立大衆更待什麽不辭展拓却恐悞於<lb/>
禪徳轉迷歸路時寒珍重僧問如何是從上來事師曰<lb/>
住僧曰如何薦師曰可惜龍頭翻成蛇尾師回故里雍<lb/>
熈三年示㓕門人闍維收舎利建塔<lb/>
天竺證悟法師嘗患本宗學者囿於名相膠於筆録至<lb/>
以天台之傳為文字之學南宗鄙之乃謁䕶國此菴元<lb/>
<pb n="KR2k0098_WYG_010-18a"/>
禪師夜話次師舉東坡宿東林偈且曰也不易到此田<lb/>
地菴曰尚未見路徑何言到耶曰秪如他道溪聲便是<lb/>
廣長舌山色豈非清净身若不到此田地如何有這箇<lb/>
消息菴曰是門外漢耳曰和尚不吝可為說破菴曰却<lb/>
秪從這裏猛著精彩覷捕看若覷捕得他破則亦知本<lb/>
命元辰落著處師通夕不寐及曉鐘鳴去其秘蓄遂豁<lb/>
然大悟呈偈以求記莂<lb/>
杭州上天竺我菴本無法師黄岩人從净慈方山落髮<lb/>
<pb n="KR2k0098_WYG_010-18b"/>
依寂照於中天竺掌綱維有舅氏教庠老成挽之更宗<lb/>
於是見湛堂於演福研精教部寂照惜其去作偈寄之<lb/>
云從教入禪今古有從禪入教古今無一心三觀門雖<lb/>
别水滿千江月自孤後出世既為湛堂嗣仍爇一香報<lb/>
寂照不以跡異而二其心寂照示寂時師住四明延慶<lb/>
遺書祝其力𢎞大蘇宗趣餘無他言師於祭筵拈香云<lb/>
妙喜五傳最光燄寂照一代甘露門等閒觸著肝腦裂<lb/>
冰霜忽作陽春温我思打失鼻孔日是何氣息今猶存<lb/>
<pb n="KR2k0098_WYG_010-19a"/>
天風北來歲云暮掣電討甚空中痕我菴臨終無疾坐<lb/>
蛻<lb/>
從諫慈辯講師處之松陽人也具大知見聲播講席於<lb/>
止觀深有所契每與禪衲游嘗以道力扣大通通一日<lb/>
作書寄之師發緘睹黑白二圎相乃悟荅偈曰黑相白<lb/>
相擔枷過狀了不了兮無風起浪若問究竟事如何洞<lb/>
庭山在太湖上<lb/>
杭州普門寺希辨禪師常熟人㓜出家禮本邑延福院<lb/>
<pb n="KR2k0098_WYG_010-19b"/>
啟祥禪師落髮具戒詣楞伽山聽律尋謁天台受心印<lb/>
乾徳初呉越忠懿王命住越州清泰院署慧智禪師開<lb/>
寳中復召入居普門寺師上堂曰山僧素乏知見復寡<lb/>
聞持頃雖侍坐於山中和尚亦不蒙一句開示以至今<lb/>
與諸仁者聚㑹更無一法可相助發何况能為諸仁者<lb/>
區别緇素商量古今還怪得山僧麽若有怪者且道此<lb/>
人具眼不具眼有賓主義無賓主義晚學初機必須審<lb/>
細時有僧問如何是普門示現神通事師曰恁麽即闍<lb/>
<pb n="KR2k0098_WYG_010-20a"/>
黎怪老僧也曰不怪時如何師曰汝且下堂裏思惟去<lb/>
太平興國三年呉越王入覲師隨寳塔至見於滋福殿<lb/>
賜紫號慧明大師端拱中上言願還故里詔從之賜御<lb/>
製詩及忠懿王施金於常熟本山院創磚浮圖七級髙<lb/>
二百尺至道三年八月二十五日示寂壽七十七臘六<lb/>
十三塔於院之西北隅<lb/>
　　　中天竺寺<lb/>
㑃堂中仁禪師洛陽人少依東京奉先院出家宣和初<lb/>
<pb n="KR2k0098_WYG_010-20b"/>
賜牒於慶基殿落髮進具後往來三藏譯經所諦窮經<lb/>
論特於宗門未之信時圎悟居天寧凌晨謁之悟方為<lb/>
衆入室師見敬服奮然造前悟曰依經解義三世佛寃<lb/>
離經一字即同魔説速道速道師擬對悟劈口擊之因<lb/>
墜一齒即大悟留天寧由是師資契合請問無間後開<lb/>
法大覺遷中天竺次徙靈峰上堂云九十春光已過半<lb/>
養花天氣正融和海棠枝上鶯聲好道與時流見得麽<lb/>
然雖如是且透聲色一句作麽生道金勒馬嘶芳草地<lb/>
<pb n="KR2k0098_WYG_010-21a"/>
玉樓人醉杏花天上堂舉狗子無佛性話乃曰二八佳<lb/>
人刺繡遲紫荆花下囀黄鸝可憐無限傷春意盡在停<lb/>
針不語時淳熈甲午四月八日孝宗詔入賜座說法帝<lb/>
舉不與萬法為侣因縁俾拈提師拈罷頌曰秤鎚搦出<lb/>
油閒言長語休腰纒十萬貫騎鶴上揚州癸亥中陞堂<lb/>
吿衆而逝<lb/>
癡禪𤣥妙禪師婺州王氏僧問如何是截斷衆流句師<lb/>
曰佛祖問口無分曰如何是函蓋乾坤句師曰匝地普<lb/>
<pb n="KR2k0098_WYG_010-21b"/>
天曰如何是隨波逐浪句師曰有時入荒草有時上孤<lb/>
峰上堂云黄昏雞報曉半夜日頭明驚起雪獅子瞠開<lb/>
紅眼睛上堂云去年梅今歲柳顔色馨香喝一喝良乆<lb/>
曰若不得這一喝幾乎道著依舊且道道著後如何眼<lb/>
睛突出<lb/>
一闗逵禪師番陽人姓方氏㕘晦機於净慈機問甚處<lb/>
人師曰番陽人機曰番陽湖水深多少師曰瞪目不見<lb/>
底機曰恁麽則浸爛衲僧鼻孔也師曰終不借和尚鼻<lb/>
<pb n="KR2k0098_WYG_010-22a"/>
孔出氣機曰畢竟借誰鼻孔出氣師曰恭惟和尚萬福<lb/>
機肯之命充侍者逾二年往依中峰於天目山乆之徑<lb/>
山原叟命掌記中天竺笑隠又俾分座既而出世金陵<lb/>
崇因帝師授以佛日普照之號遷鳳山資福陞主報國<lb/>
至中天竺示衆曰心不是佛智不是道一念渉思惟全<lb/>
身入荒草所以道目前無法意在目前不是目前法非<lb/>
耳目之所到古今天地古今日月古今山河古今人倫<lb/>
頭頭顯露物物全彰不從千聖借不向萬機求内外絶<lb/>
<pb n="KR2k0098_WYG_010-22b"/>
承當古今無處所恁麽解㑹猶是錯認驢鞍橋作阿爺<lb/>
下頷雖然既是泗洲大聖因甚在揚州出現良乆云㕘<lb/>
空岩有禪師室中勘驗學者垂語云黄金鑄就鐵真人<lb/>
東海湧頌曰錦衣公子醉田家熟睡柴牀日未斜熱渇<lb/>
呼漿無所得便將玉帶換甌茶<lb/>
雪屋珂禪師上堂云枯桑知天風海水知天寒且道衲<lb/>
僧知箇什麽知道飯是米做直饒恁麽閻羅老子索飯<lb/>
錢有日在師以宋鼎既遷即謝寺事金山賢黙菴雅知<lb/>
<pb n="KR2k0098_WYG_010-23a"/>
師且尊其道行時元兵下江南黙菴被總兵巴延脇而<lb/>
置之幕中從至武林黙菴言於巴延請師陞住靈隠親<lb/>
持請疏叩師門師抽闗露半面問曰汝為誰黙菴曰和<lb/>
尚故人某甲也師落闗云我不識你葢師雖處世外而<lb/>
以忠節自持故不屑靈隠之命後斷江思有詩云雪屋<lb/>
今亡四十年髙風凛凛尚依然巴延丞相拜牀下不肯<lb/>
為渠來冷泉<lb/>
一溪自如禪師福建人元兵下江南師年少被游兵擄<lb/>
<pb n="KR2k0098_WYG_010-23b"/>
至臨安遺之而去富民胡氏收養之令伴其子弟讀書<lb/>
鄉塾師偶立凝神静聽黙識無所失胡氏喜因子之既<lb/>
長命𨽻里中無相寺為僧㕘雲峰於徑山得㫖戒檢精<lb/>
嚴法服應器不離體初住浙江萬壽寺後有大家黄氏<lb/>
重師道行常供以伊蒲塞饌一日請歸其家進供逾勤<lb/>
乃開私帑所藏金玉示師欲動其心師歸謂左右曰彼<lb/>
黄氏以帑中寳示我欲誘我死去為其子耳殊不知我<lb/>
視金玉瓦礫古人墮此轍者頗衆非但為其子為其牛<lb/>
<pb n="KR2k0098_WYG_010-24a"/>
馬者有之我自此其疎黄氏矣天厯初中天竺笑隠奉<lb/>
詔開山大龍翔寺因舉代住者三人御筆㸃師名宣政<lb/>
院具疏敦請乆之化去茶毗靈異頗多<lb/>
季潭泐禪師於洪武元年戊申四月十五日入寺上堂<lb/>
云金剛王劍横揮千妖屏迹爍迦羅眼洞照萬物潜形<lb/>
到此巻舒在已殺活臨時直得千歲巖中天𨁝跳錢塘<lb/>
水東流逆流諸人還知有也無遂竪拂子云庭前石笋<lb/>
抽條也㑹見髙枝宿鳳凰復舉南泉初入院大衆送歸<lb/>
<pb n="KR2k0098_WYG_010-24b"/>
方丈僧問端居丈室將何指示於人泉云昨夜三更失<lb/>
却牛天明起來失却火師云大小南泉不唯瞞人亦且<lb/>
自瞞新天竺用處也要大家知有忽有問端居丈室將<lb/>
何指示於人劈脊便棓且道與古人是同是别卓拄杖<lb/>
下座<lb/>
　　　下天竺寺<lb/>
宋慈雲法師名遵式字知白台州寧海葉氏母夢嚥明<lb/>
珠而生出家於東掖山傳天台教於寳雲通師未幾繼<lb/>
<pb n="KR2k0098_WYG_010-25a"/>
其席祥符八年刺史薛公請居靈山天竺寺寺乆廢師<lb/>
按其舊而新之王文穆出守重師之道奏復天竺名尋<lb/>
請賜慈雲號章獻太后遣使賫白金命修懴師著金光<lb/>
明䕶國儀文上之因奏請天台教文入藏又依經撰集<lb/>
諸懴法盛行於世常行三昧以九十日為期師力行之<lb/>
感應非一凡為法祈禱必然指唯存三焉及建光明懴<lb/>
堂每架一椽一甃必誦大悲呪七遍屢經兵火巋然獨<lb/>
存願力致也師詩文典雅有金園靈苑天竺别集天聖<lb/>
<pb n="KR2k0098_WYG_010-25b"/>
九年歸東嶺草堂明年十月十八日夜有大星隕於山<lb/>
師示寂累諡法寳禪慧淳祐八年加諡聖應十一年諡<lb/>
正覺<lb/>
隋觀法師字聖達錢塘范氏生有奇相左掌仙文右掌<lb/>
人字口流津液充潤榮府從㓜至終未嘗患渇舌文交<lb/>
加狀如羅綺八歲通詩禮和庾尚書林檎之作沙門洪<lb/>
偃才邁儒英鈎深釋傑面相謂曰顴髙多知耳白有名<lb/>
我有四絶爾具八能謂義導書詩辨貌聲棊是也學士<lb/>
<pb n="KR2k0098_WYG_010-26a"/>
傅縡嗟曰三千稱首七十當初是上人者當為酧對時<lb/>
人語曰錢塘有貞觀當天下一半尋謁天台智者請受<lb/>
禪觀智者以師齊年止為法兄弟開皇十五年於靈隠<lb/>
山頭陀石室宴坐衆建南天竺寺請師居焉是為開山<lb/>
始祖常講法華以為心要感臯亭神請講捨祠宇為佛<lb/>
殿每盥洗餘滴地不為濡人尤異之師有雅操文帝三<lb/>
徵秦王兩延皆以疾辭大業中因山行自標葬地未幾<lb/>
示寂夢與智者同輩翼佛還山覺而歎曰吾六十二應<lb/>
<pb n="KR2k0098_WYG_010-26b"/>
終以講法華力延一紀今七十四生期畢矣中夜入寂<lb/>
塔在東岡乆廢不治天禧中慈雲重修<lb/>
　　　集慶寺<lb/>
集慶法師諱士璋字原璞生於海寧王氏伏犀貫頂目<lb/>
光炯炯射之自㓜去羶葷即御輒嘔逆唯日取天竺集<lb/>
讀之鄰寺僧競曰此釋氏種也後投城東太平興國傳<lb/>
法寺服五戒服其師某與翰林待制柳公貫游公嘗憩<lb/>
止寺中親授法師儒家羣經為正句讀敷繹㫖要法師<lb/>
<pb n="KR2k0098_WYG_010-27a"/>
聞之有如破竹數節之後皆迎刃而解年十九始除鬚<lb/>
髮尋禀持犯於某師時佛䕶宣覺顯慈匡道大師自四<lb/>
明延慶遷主武林上天竺寺大師諱本無字我菴佛海<lb/>
法師湛堂澄公之嫡子令譽隆洽一時名浮圖争擁輪<lb/>
下法師將擔簦趨之忽夢游寳所大乘菩薩教之互跪<lb/>
作禮口唱懴辭覺而思之乃普賢净行品偈文也法師<lb/>
以為祥徵佛䕶一見果刮目相視凡天台大小部書以<lb/>
次環授之志慮專一饑則親狎釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>以事烹飪一飽而<lb/>
<pb n="KR2k0098_WYG_010-27b"/>
止寒暑晝夜若不知切身佛䕶如三呉俾法師遷丈室<lb/>
之西以便飲食逮還見白烟一抹起其寢所則自爨猶<lb/>
故也佛䕶隂鍳其勤以逺大期之佛䕶之門人曰天心<lb/>
瑩素髙亢不服人亦歆豔法師之行約其燈火磨切詰<lb/>
難極於毫絲餘子皆望風而畏稱為雙璧元至正十三<lb/>
年江南行宣政院命主州之棲真寺棲真與南天竺演<lb/>
福鄰古稱教海而大用才公絶宗編公二大長者皆在<lb/>
焉法師猶以學之未足時往叩其所未至凡部味教觀<lb/>
<pb n="KR2k0098_WYG_010-28a"/>
之奥偏圎本迹之㣲疇昔有疑而未徹者二老無不條<lb/>
分縷析以喻之法師彈指歎曰佛法教藏渺如烟海固<lb/>
非獨善偏長所能究也洪武之初以集慶虚席請師提<lb/>
唱接引如旌徳時有過無弗及焉未幾竟入涅槃師所<lb/>
著書多未脫藁詩文有别録若干巻<lb/>
滅幻禪師諱善繼住集慶寺夢神授白蓮而生盖永明<lb/>
壽師後身也長治春秋嘆曰此身終壊即穹爵因春秋<lb/>
而致得幾何春秋耶乃棄去傳法湛堂澄修法華懴每<lb/>
<pb n="KR2k0098_WYG_010-28b"/>
多感應豪俊執經輪下與唱和焉及還華徑了池深本<lb/>
寒處修十六觀證壽無量舎利纍纍即其師澄與清古<lb/>
源澤雲夢齊名而皆得圎菴果之傳住演福<lb/>
　　　普福寺<lb/>
普福法師天岸諱𢎞濟字同舟一字天岸餘姚姚氏投<lb/>
同里寳積寺舜田滿公出家滿公師之從父也師駿發<lb/>
紀倫或授法華經輒能記憶年十六受度為大僧日持<lb/>
四分律跬歩之間不敢違越繩尺已而嘆曰成固不可<lb/>
<pb n="KR2k0098_WYG_010-29a"/>
緩情教乗以資行解其又可後乎於是往鄞依半山全<lb/>
公讀天台之書乆之悉通其𤣥義嘗修法華金光明净<lb/>
土期懴聚精㑹神存誡不二髣髴於觀定中覩尊者畀<lb/>
以犀角如意自是談辯日増河懸泉湧而了無留礙未<lb/>
幾師於泰定元年開法於萬壽圎覺寺浙河左右傑偉<lb/>
之士奔走其室惟恐後之議者謂倡佛海之道以播芳<lb/>
猷實自師始明年鹽官海岸崩民朝夕惴惴恐為魚鱉<lb/>
江浙行省右丞相托歡甚憂之祈禜觀音大士於上天<lb/>
<pb n="KR2k0098_WYG_010-29b"/>
竺仍請師親履其地建水陸冥陽大㑹七晝夜師冥心<lb/>
觀想取海沙祝之親帥其徒徧擲其處凡足跡所及岸為<lb/>
不崩人咸異之天厯元年陞主顯慈集慶二寺皆杭之<lb/>
名刹師處之泊然至正七年壽八十矣錢塘諸名山以<lb/>
耆舊凋謝唯師一人巋然如魯之靈光又以大普福寺<lb/>
起之師堅卧不應門人法航進曰和尚自為計固善矣<lb/>
其如斯道何師强赴之居亡何竟拂衣旋故丘開清鏡<lb/>
閣而深蟄焉因覧諸家所註首楞嚴經繁簡失當方將<lb/>
<pb n="KR2k0098_WYG_010-30a"/>
折衷其説為疏解俄疾作召四衆至以唯心净土惓惓<lb/>
為勉其中或未解師意師厲聲曰死生難死生難遽索<lb/>
觚翰書偈而寂十六年三月十日也後七日法孫至大<lb/>
清晏以陶器奉蜕質葬於里之蛾眉山松花塢師之所<lb/>
自卜也<lb/>
　　　鳳林寺<lb/>
唐鳥窠道林禪師富陽潘氏母夢日光入口有娠誕時<lb/>
異香滿室遂名香光㓜出家詣長安西明學華嚴代宗<lb/>
<pb n="KR2k0098_WYG_010-30b"/>
詔國一禪師至闕師謁之得法南歸抵西湖秦望山有<lb/>
大松樹盤屈如蓋乃止其上時人因以鳥窠名之復有<lb/>
鵲巢其側自然馴狎元和中刺史白居易入山訪之問<lb/>
曰師之住處何其危險耶師曰太守危險尤甚曰余忝<lb/>
郡守何險之有師曰心火相交識性不停得非險乎公<lb/>
悦以偈問曰持入空門問苦空敢將禪事叩禪翁為當<lb/>
夢是浮生事為復浮生是夢中師荅曰來時無跡去無<lb/>
踪去與來時事亦同何須更問浮生事秪此浮生是夢<lb/>
<pb n="KR2k0098_WYG_010-31a"/>
中衣衲穿敝寒暑不更經厯年歲未嘗下山長慶四年<lb/>
入寂塔於北山之喜鵲寺焉<lb/>
杭州招賢寺㑹通禪師本郡人姓呉氏本名元卿形相<lb/>
端嚴㓜而聰敏唐徳宗時為六宫使王族咸美之春時<lb/>
見昭陽宫華卉敷榮翫而乆之倐聞空中有聲曰虚幻<lb/>
之相開謝不停能壊善根仁者安可嗜之師省念稚齒<lb/>
崇善極生厭患帝一日遊宫問曰卿何不樂對曰臣㓜<lb/>
不食葷羶志願從釋曰朕視卿若昆仲但富貴欲出於<lb/>
<pb n="KR2k0098_WYG_010-31b"/>
人表者不違卿唯出家不可既浹旬帝覩其容顇詔王<lb/>
賓相之奏曰此人當紹隆三寳帝謂師曰如卿願任選<lb/>
日逺近奏來師荷徳致謝尋得鄉信言母患乞歸寧省<lb/>
帝厚其所賜勅有司津道師至家未幾㑹韜光法師勉<lb/>
之謁鳥窠為檀越與結庵創寺寺成啟曰弟子七歲蔬<lb/>
食十一受五戒今年二十有二為出家故休官願和尚<lb/>
授與僧相曰今時為僧鮮有精苦者行多浮濫師曰本<lb/>
净非琢磨元明不隨照曰汝若了净智妙圎體自空寂<lb/>
<pb n="KR2k0098_WYG_010-32a"/>
即真出家何假外相汝當為在家菩薩戒施俱修如謝<lb/>
靈運之儔也師曰然理雖如此於事何益倘垂攝受則<lb/>
誓遵師教如是三請皆不諾時韜光堅白鳥窠曰官使<lb/>
未嘗娶亦不畜侍女禪師若不拯接誰其度之鳥窠即<lb/>
與披剃具戒師常卯齋晝夜精進誦大乘經而習般舟<lb/>
三昧尋固辭遊方鳥窠以布毛示之悟㫖時謂布毛侍<lb/>
者暨鳥窠歸寂垂二十載武宗廢其寺師與衆僧禮辭<lb/>
靈塔而邁莫知其終<lb/>
<pb n="KR2k0098_WYG_010-32b"/>
　　　智果寺<lb/>
錢塘道潜禪師以詩見知於蘇文忠公公號師為參寥<lb/>
子凡詩詞迭唱更和形於翰墨必曰參寥及交呂丞相<lb/>
公著與簡牘則稱曰妙總老師浙江石刻存者甚多後<lb/>
公離錢塘以長短句别之曰有情風萬里巻潮來無情<lb/>
送潮歸問錢塘江上西興浦口幾度斜暉不用思量今<lb/>
古俛仰昔人非誰似東坡老白首忘機記取西湖西畔<lb/>
正暮山好處空翠烟霏筭詩人相得如我與君稀約他<lb/>
<pb n="KR2k0098_WYG_010-33a"/>
年東還海道願謝公雅志莫相違西州路不應回首為<lb/>
我沾衣仲温瑩禪師賛曰噫今世之小生於有道宗師<lb/>
必名呼而示其忽慢亦安知文忠於一詩僧尚爾敬重<lb/>
况道徳崇重者乎<lb/>
　　　瑪瑙寺<lb/>
宋孤山法師名智圓字無外錢塘徐氏八歲出家傳天台<lb/>
三觀於奉先源清師嘗歎荆溪没後微言墜地於是留<lb/>
意撰述作十䟽通經師蚤勤儒學兼渉老莊自號中庸<lb/>
<pb n="KR2k0098_WYG_010-33b"/>
子居孤山瑪瑙院有髙世之節時王文穆罷相來牧郡<lb/>
僧悉迎於闗外慈雲遣使邀師偕徃師以疾辭笑謂使<lb/>
者曰為我致意慈雲錢塘且駐却一僧聞者歎服師少<lb/>
抱羸疾多杜門獨居惟與處士林逋為鄰友相好以詩<lb/>
文自娯雜著五十一巻題曰閒居編乾興元年二月十<lb/>
七日自作祭文挽辭越二日示寂門人奉遺訓斵院之<lb/>
後山斂以陶器合而瘞之後十五年積雨山頺啟陶覩<lb/>
師真身不壊爪髪俱長其唇微開齒若珂雪諡號法慧<lb/>
<pb n="KR2k0098_WYG_010-34a"/>
治平二年改名寳勝院紹興二十一年創延祥觀有司<lb/>
新師所居以廣之移額山北併塔遷焉<lb/>
　　　孤山祥符寺<lb/>
法師可乆錢塘錢氏天聖初覃恩得度學教觀於凈覺<lb/>
無出世志喜為古律詩蘇軾監郡日與師為詩友居西<lb/>
湖祥符軾來守錢塘當元夕九曲觀燈去從者獨行入<lb/>
師室了無燈火但聞薝蔔餘香歎仰留詩有不把琉璃<lb/>
門照佛始知無盡本非燈之句晚年杜門送客不逾閾<lb/>
<pb n="KR2k0098_WYG_010-34b"/>
辟穀安坐觀鍊薰修如此十餘年窓外唯紅蕉數本翠<lb/>
竹百箇淡如也一日謂人曰吾死蕉竹亦死擇瑛公亦<lb/>
死未幾皆驗人嗟異之<lb/>
　　　湖心寺<lb/>
紹岩居錢塘湖心寺專誦法華期滿萬部得生凈土一<lb/>
旦有蓮華生於陸地岩誓焚身供養西方三聖呉越王<lb/>
俶力勸止之一旦見蓮華光照其身越三日欣然坐化<lb/>
西湖三塔妙慧文義禪師上堂云㑹麽已被熱謾了也<lb/>
<pb n="KR2k0098_WYG_010-35a"/>
今早起來無窖可説下牀著鞋後架洗面堂内展鉢喫<lb/>
粥粥後打睡睡起喫茶見客相喚齋時喫飯日日相似<lb/>
有甚麽過然雖如是更有一般令我笑金剛倒地一堆<lb/>
泥拍禪牀下座<lb/>
毒峰禪師諱本善祖鳳陽人隨任生於廣東之雷陽父<lb/>
呉姓母鍾氏稚小以佛事為兒戲十七歲出家初投源<lb/>
明和尚請益明示以無字公案正統八年入閩㕘無際<lb/>
師聞鐘聲有省次見䝉隠次見楚山次見月溪溪印可<lb/>
<pb n="KR2k0098_WYG_010-35b"/>
之從前打七掩闗曉夜無怠厯盡百倍苦功乃得大徹<lb/>
復䝉古庭重授衣拂天順庚辰趙氏建西湖三塔寺請<lb/>
師開山繼興天目昭明繼興呉山實蓮繼興南山甘露<lb/>
成化庚子掩闗石屋寺壬寅慈雲嶺有山曰登雲寺曰<lb/>
天真僧宗綱請師興建事竣即掩闗杜人事涵養陶汰<lb/>
有四十餘年秪掩闗之句示寂後門人悟深戒新等輯<lb/>
師言論行實名昭明甘露天真三處語要録云<lb/>
　　　䕶國寺<lb/>
<pb n="KR2k0098_WYG_010-36a"/>
隆興黄龍無門慧開禪師杭州良渚人俗姓梁母宋氏<lb/>
禮天龍肱和尚為受業師㕘月林於蘇之萬壽林令看<lb/>
無字話經於六年迥無入處乃奮志剋責誓云若去睡<lb/>
眠爛却我身每至困時廊下行道以頭向露柱磕一日<lb/>
在法座邊立忽聞齋鼓聲有省成偈曰青天白日一聲<lb/>
雷大地羣生眼豁開萬象森羅齊稽首須彌𨁝跳舞三<lb/>
臺次日入室欲通所得林遽曰何處見神見鬼了也師<lb/>
便喝林亦喝師又喝自此機語脗合嘉定十一年出世<lb/>
<pb n="KR2k0098_WYG_010-36b"/>
安吉報國繼遷隆興天寧黄龍翠岩蘇之開元靈岩鎮<lb/>
江焦山金陵保寧淳祐六年奉㫖開山䕶國仁皇寺上<lb/>
堂云若人識得心大地無寸土古人恁麽道黄龍即不<lb/>
然若人識得心大地盡是土上堂云是非長短耳邊風<lb/>
切莫於中覔異同要得八風吹不動放教心地等虚空<lb/>
慈受老人只解順水張帆不能迎風把柁黄龍又且不<lb/>
然是非都去了是非裏薦取何故聻幾度黑風翻大浪<lb/>
未曽聞道釣舟傾上堂云三分光隂二早過懐州牛喫<lb/>
<pb n="KR2k0098_WYG_010-37a"/>
禾靈臺一㸃不楷磨益州馬腹脹貪生逐日區區去天<lb/>
下覔醫人喚不回頭爭奈何灸猪左膊上於斯薦得㕘<lb/>
學事畢其或未然拈拄杖云請木上座與諸人說被卓<lb/>
拄杖一下上堂云趙州和尚云南來者與他下載北來<lb/>
者與他上載大似世情看冷暖人面逐髙低慈受和尚<lb/>
云南來者與他一面笑北來者與他一面笑大似懽喜<lb/>
厮散笑裏有刀若是焦山又且不然南來者以平常待<lb/>
之北來者以平常待之也不嗔也不笑也無下也無髙<lb/>
<pb n="KR2k0098_WYG_010-37b"/>
何故清平世界不用干戈作朝陽偈曰寒時急用底物<lb/>
趂暖著些針線忽然臘月到來免致脚忙手亂對月偈<lb/>
曰始見些兒光影要了末後一段若是無門拳頭不打<lb/>
這般鈍漢師晚年倦於槌拂菴居西湖之上㕘學者猶<lb/>
衆理宗召入選徳殿説法祈雨隨即感應勅賜金襕法<lb/>
衣佛眼之號以示褒寵<lb/>
杭州䕶國臭菴宗禪師上堂舉豐干謂寒山拾得云你<lb/>
與我去遊五臺便是我同流寒山云你去遊五臺作麽<lb/>
<pb n="KR2k0098_WYG_010-38a"/>
干云禮拜文殊山云你不是我同流師云豐干開口不<lb/>
在舌頭上寒山云同坑無異土檢㸃將來兩個駞子厮<lb/>
撞著世上應無直底人上堂舉嶽林振禪師示衆云布<lb/>
袋口開還有買的麽僧云有林云不作賤不作貴作麽<lb/>
生買僧無語朩曰老僧失利師云嶽林設箇問端也甚<lb/>
奇特及至被人道箇有字直得東遮西掩囊藏不迭䕶<lb/>
國云今日布袋口開還有買底麽良乆云欄干雖共倚<lb/>
山色不同觀<lb/>
<pb n="KR2k0098_WYG_010-38b"/>
　　　昭慶寺<lb/>
宋真悟律師名允堪錢塘人年九歲有客指小桂試之<lb/>
荅曰始生巖谷畔早有月中香辨博精通撰律宗十二<lb/>
部經解經傳并法門賛序等文慶厯七年賜號真悟大<lb/>
師崇寧間加諡智圎嘉禾陳舜俞撰行業記元瘞西湖<lb/>
湧泉山後遷塔菩提<lb/>
宋道匡禪師上堂次大衆擁法座而立師曰這裏無物<lb/>
諸人苦恁麽相促相拶作麽擬心早没交涉更上門上<lb/>
<pb n="KR2k0098_WYG_010-39a"/>
戸千里萬里今既上來各著精彩昭慶一時抛與諸人<lb/>
好麽乃曰還接得也無衆無對師曰勞而無功便陞座<lb/>
復曰汝諸人得甚麽鈍看他古人一兩箇得恁麽快纔<lb/>
見便負將去也較些子若有此箇人非但四事供養便<lb/>
以瑠璃為地白銀為壁亦未為貴帝釋引前梵王隨後<lb/>
攪長河為酥酪變大地為黄金亦未為足直得如是猶<lb/>
更有一級在還委得麽珍重<lb/>
省僜禪師開堂陞座僧將同學人全身不㑹請師指示<lb/>
<pb n="KR2k0098_WYG_010-39b"/>
師曰還解笑得麽乃曰叢林先達者不敢相觸忤若是<lb/>
初心後學未信直須信取未省直須省取不用掠虚諸<lb/>
人本分去處未有一時不顯露未有一物解蓋覆得如<lb/>
人若要知不用移絲髮地不用少許工夫但向博地凡<lb/>
夫位中承當取豈不省心力既能省得便與諸佛齊眉<lb/>
依而行之縁此事是箇白凈去處今日須得白凈身心<lb/>
合他始得自然合古合今脱生離死古人云識心達本<lb/>
解無為法方號沙門如今諸官大衆各須體取好莫全<lb/>
<pb n="KR2k0098_WYG_010-40a"/>
推過師僧分上佛法平等上至諸佛下至一切共同此<lb/>
事既然如此誰有誰無王事之外亦須努力適來説如<lb/>
許多般盖不得已而已莫道從上宗門合恁麽語話秪<lb/>
如從上宗門合作麽生還想悉麽若有人想悉山僧今<lb/>
日雪得去也乆立大衆珍重示坐禪方便頌曰四威儀<lb/>
内坐為先澄濾身心漸坦然瞥爾有縁隨濁界當須莫<lb/>
續是天年修持秪學從功路至理寧論在那邊一切時<lb/>
中常管帶因縁相凑豁通𤣥<lb/>
<pb n="KR2k0098_WYG_010-40b"/>
宋省常錢塘人七歲出家淳化中住昭慶慕廬山之風<lb/>
結凈行社於西湖士夫預㑹者百二十人而王文正公<lb/>
旦為之首比丘亦千人焉翰林蘇易簡作净行品序至<lb/>
謂余當布髮以承其足剜身以請其法猶尚不辭况陋<lb/>
文淺學而有惜哉天禧四年正月十二日端坐念佛有<lb/>
頃厲聲唱云佛來迎也泊然而化<lb/>
子元禪師號萬事休平江崑山茅氏子母柴氏夜夢佛<lb/>
一尊入門遂生因名佛來父母早亡投本州延祥寺志<lb/>
<pb n="KR2k0098_WYG_010-41a"/>
通出家習誦法華經十九歲落髮習止觀禪法一日正<lb/>
定中聞雅聲悟道乃有頌曰二十餘年紙上尋尋來尋<lb/>
去轉沉吟忽然聽得慈雅叫始信從前錯用心於是利<lb/>
他心切發廣度願乃慕廬山逺公蓮社遺風勸人皈依<lb/>
三寳受持五戒乃撮集大藏要言編成白蓮晨朝懴儀<lb/>
代為法界衆生禮佛懴悔祈生安養後往澱山湖剙立<lb/>
白蓮懴堂同修凈業述圎融四上三觀選佛圖開示蓮<lb/>
宗眼目四十六歲障臨江州逆順境中未嘗動念隨方<lb/>
<pb n="KR2k0098_WYG_010-41b"/>
勸化即成頌文目曰西行集乾道二年壽聖髙宗詔至<lb/>
徳壽殿演説凈土法門特賜勸修凈業白蓮導師慈照<lb/>
宗主就居錢塘西湖昭慶寺祝聖謝恩佛事畢嘗為九<lb/>
有四生發大誓言願大地人普覺妙道每以四字為定<lb/>
名之宗示導教人專念彌陀同生凈土從是宗風大振<lb/>
師集彌陀節要法華百心證道歌風月集行於世明年<lb/>
三月二十三日於鐸城倪普建宅告諸徒曰吾今化縁<lb/>
已畢當於此時行矣言訖合掌辭衆奄然示寂二十七<lb/>
<pb n="KR2k0098_WYG_010-42a"/>
日茶毘舎利無數<lb/>
　　　玉泉寺<lb/>
齊玉泉法師名曇超姓張氏清河人身長八尺蔬食布<lb/>
衣獨宿山林虎兕不傷建元末棲錢塘靈苑山夏常講<lb/>
經有一老人來聽詰其姓氏曰我非人乃龍也居富春<lb/>
鹿山之下鄉民鑿山侵龍居龍忿不雨今累月矣屈師<lb/>
一往誨化羣龍師允其請且曰吾此地亦無水汝能致<lb/>
之乎老人即撫掌泉自湧出今玉泉是也師乃往彼結<lb/>
<pb n="KR2k0098_WYG_010-42b"/>
壇為龍受戒浮舟講經雨大霑洽嘉定三年賜號靈悟<lb/>
大師<lb/>
懿禪師乆依圎悟自謂不疑紹興初出住興化祥雲法<lb/>
席頗盛大慧入閩知其所見未諦致書令來師遲遲慧<lb/>
小㕘且痛斥仍榜告四衆師不得已破夏謁之慧鞫其<lb/>
所證既而曰汝恁麽見解敢嗣圎悟老人耶師退院親<lb/>
之一日入室慧問我要個不㑹禪底做國師師曰我做<lb/>
得國師去也慧喝出居無何語之曰香巖悟處不在擊<lb/>
<pb n="KR2k0098_WYG_010-43a"/>
竹邊俱胝得處不在指頭上師乃頓明<lb/>
　　　虎跑寺<lb/>
唐杭州大慈山釋寰中姓盧氏河東蒲坂人禀靈特異<lb/>
挺質殊倫聲若鐘響色猶脂凝學通終古辭實豐贍年<lb/>
二十五隨計中甲科然未塞其懐無何遭母憂廬墓服<lb/>
闋徑往北京童子寺出家二稔未周諸經皆覽明年往<lb/>
嵩嶽登戒肄習律部於兹博通忽慕上乘决往百丈山<lb/>
深得𤣥㫖後隠南嶽常樂寺結茅山椒諫議大夫崔公<lb/>
<pb n="KR2k0098_WYG_010-43b"/>
深重其操因别立方丈虞淵景晞一飯永日然苦乏水<lb/>
羸瓶逺求俄爾深宵有虎噑嘯廬側詰旦視之果檻泉<lb/>
坼地而湧足其汲用後之杭有山號大慈居未乆檀信<lb/>
爰臻旋成巨院四方僧侣㕘禮如雲壬午歲終時漸溽<lb/>
暑驗其身一無變異而頂門燠潤如冬窆於塔所享年<lb/>
八十三法臘五十四至乾符丁酉歲勅諡大師號性空<lb/>
塔名定慧縉雲太守段成式為真讃焉<lb/>
　　　慧因寺<lb/>
<pb n="KR2k0098_WYG_010-44a"/>
慧因懐祥禪師上堂云南山髙北山低日出東方夜落<lb/>
西白牛上樹覔不得烏鷄入水大家知且道覔得後又<lb/>
如何良乆曰堪作甚麽<lb/>
慧因義寧禪師僧問佛未出世時如何師曰摩耶夫人<lb/>
曰出世後如何師曰悉達太子<lb/>
浄源住慧因院見長水諸師專精雜花因合二疏及製<lb/>
此經之懴而解羣經文亦精勤髙麗義大師焉<lb/>
　　　法相寺<lb/>
<pb n="KR2k0098_WYG_010-44b"/>
長耳和尚名行修住法相寺幼勤課誦雪峯存公曳其<lb/>
耳至於肩入城士女每牽其耳結於頤下修惟黙笑或<lb/>
勸修福能遮百醜永明壽語錢王此定光佛應身也修<lb/>
聞之曰彌陀饒舌遂坐化今漆身猶存追諡宗慧<lb/>
　　　六通寺<lb/>
五代杭州六通慈徳僧彦求姓葉氏縉雲人也梁均王<lb/>
貞明年間納戒造景霄律席迥見毘尼祕邃方將傳講<lb/>
我悟沓婆羅漢反求堅固法乃游閩嶺得長慶祖傳心<lb/>
<pb n="KR2k0098_WYG_010-45a"/>
訣迴浙受丹丘人請居六通院其道望惟馨漢南國王<lb/>
錢氏欽其髙行復命住功臣院終於龍華寺四逺人聚<lb/>
日有千僧食大作佛事也<lb/>
宋杭州龍興宗靖禪師台州人也初㕘雪峯宻承宗印<lb/>
乃自誓充飯頭服勞逾十載常於衆堂中袒一膊釘簾<lb/>
雪峯覩而記曰汝向後住持有千僧其中無一人衲子<lb/>
也師悔過辭歸故鄉住六通院錢王命居龍興寺有衆<lb/>
千餘惟三學講訟之徒果如雪峯所誌周廣順初年八<lb/>
<pb n="KR2k0098_WYG_010-45b"/>
十一錢王請於寺之大殿演無上乘黑白駢擁僧問如<lb/>
何是六通奇特之倡師曰天下舉去問如何是六通家<lb/>
風師曰一條布衲一觔有餘僧問如何是學人進前一<lb/>
路師曰誰敢謾汝曰豈無方便師曰早是屈抑也問如<lb/>
何是和尚家風師曰早朝粥齋時飯曰更請和尚道師<lb/>
曰老僧困曰畢竟作麽生師大笑而已錢王特加禮重<lb/>
屢延入府以始住院署六通大師顯徳元年甲寅季冬<lb/>
月示㓕壽八十四塔於大慈山<lb/>
<pb n="KR2k0098_WYG_010-46a"/>
　　　龍井寺<lb/>
宋杭州龍井通禪師處樓上座問如何是龍井龍師曰<lb/>
意氣天然别神工畫不成曰為什麽畫不成師曰出羣<lb/>
不戴角不與類中同曰還解行雨也無師曰普潤無邊<lb/>
際處處皆結粒曰還有宗門中事也無師曰有曰如何<lb/>
是宗門中事師曰從來無形段應物不曽虧問如何是<lb/>
吹毛劍師曰拽出死屍著<lb/>
宋辯才浄法師名元浄字無象於潜徐氏生而左肩肉<lb/>
<pb n="KR2k0098_WYG_010-46b"/>
起如袈裟縧八十一日乃滅父嘆曰是宿世沙門也自<lb/>
幼出家受業於慈雲日夜精勤慈雲沒後復事明智年<lb/>
二十五賜紫衣及辯才號太守沈公遘謂上天竺觀音<lb/>
道塲以音聲懴悔為佛事非禪那居請師以教易之師<lb/>
至呉越競來鑿山増室幾至萬礎學者數倍十七年有<lb/>
利而奪之者逾年敗復以舁師趙清獻公賛之云師去<lb/>
天竺空山鬼哭天竺師歸道塲光輝越二年謝去老於<lb/>
南山龍井之上平生精修浄業行成力具著應非一嘗<lb/>
<pb n="KR2k0098_WYG_010-47a"/>
與僧熙仲同食仲視師眉間有光如螢攬之得舎利後<lb/>
常有於卧起處得舎利者元祐八年示寂壽八十一果<lb/>
符初生肩痕之徵塔成東坡誌其行事潁濱為銘<lb/>
　　　五雲院<lb/>
杭州五雲山華嚴道塲志逄大師餘杭人也生惡葷血<lb/>
膚體香潔㓜歲出家於本邑東山朗瞻院早年受具通<lb/>
貫三學了達性相嘗夢陞須彌山覩三佛列坐初釋迦<lb/>
次彌勒皆禮其足惟不識第三佛但仰視而已時釋迦<lb/>
<pb n="KR2k0098_WYG_010-47b"/>
示之曰此是補處彌勒師子月佛師方作禮覺後因閲<lb/>
大藏經乃符所夢天福中遊方抵天台出雲居道塲參<lb/>
國師賓主縁契頓發𤣥祕一日因入普賢殿中宴坐倐<lb/>
有一神人跪膝於前師問曰汝其誰乎曰䕶戒神也曰<lb/>
吾患有宿愆未殄汝知之乎曰師有何罪唯一小過耳<lb/>
師曰何也曰凡折鉢水亦施主物師每常傾棄非所宜<lb/>
也言訖而隠師自此洗鉢水盡飲之積乆因致脾胃疾<lb/>
十載方愈呉越國王嚮其道風召賜紫署普覺大師初<lb/>
<pb n="KR2k0098_WYG_010-48a"/>
命住臨安功臣院𤣥侣輻凑師上堂曰諸上座捨一知<lb/>
識而㕘一知識盡學善財禮游之式様也且問上座只<lb/>
如善財禮辭文殊擬登妙峰山謁徳雲比丘及到彼所<lb/>
何以徳雲却於别峰相見夫教意祖意同一方便終無<lb/>
别理彼若明得此亦昭然諸上座即令簇著老僧是相<lb/>
見是不相見此處是妙峰是别峰脫或從此省去可謂<lb/>
不孤負老僧亦嘗見徳雲比丘未嘗刹那相捨離還信<lb/>
得及麽僧問叢林舉唱曲為今時如何是功臣的的意<lb/>
<pb n="KR2k0098_WYG_010-48b"/>
師曰見麽曰恁麽即大衆咸欣也師曰將謂師子兒問<lb/>
佛佛授手祖祖傳心未審和尚傳箇什麽師曰汝承當<lb/>
得麽曰學人承當不得還别有人承當得否師曰大衆<lb/>
笑汝問如何是如來藏師曰恰問著問如何是諸佛機<lb/>
師曰道是得麽師一日上堂良久曰大衆看看便下座<lb/>
歸方丈開寳初忠懿王創普門精舎三請住持冄揚宗<lb/>
要即普門第一世師上堂曰古徳為法行脚實不憚勤<lb/>
勞如雪峰和尚三迴到投子九度上洞山盤桓徃返尚<lb/>
<pb n="KR2k0098_WYG_010-49a"/>
求箇入路不得看汝近世㕘學人纔跨門來便待老僧<lb/>
接引指掌說禪且汝欲造𤣥極之道豈當等閒况此事<lb/>
悟亦有時操求焉得汝等要知悟時麽如今各且下去<lb/>
堂中靜坐直待仰家峰㸃頭老僧即為汝説時有僧出<lb/>
曰仰家峰㸃頭也請師説師曰大衆且道此僧㑹老僧<lb/>
語不㑹老僧語其僧禮拜師曰今日偶然失鍳問如何<lb/>
是普門家風師曰幾人觀不足曰如何是普門境師曰<lb/>
汝到處且問家風了休開寳四年師固辭國主稱年老<lb/>
<pb n="KR2k0098_WYG_010-49b"/>
願依林泉頤養時大將凌超以五雲山新創華嚴道塲<lb/>
奉師為終老之所雍熙二年乙酉十一月忽示疾二十<lb/>
五日命侍僧辦香水盥沐跏趺而坐良乆告寂壽七十<lb/>
七臘五十八塔曰寳峰常照<lb/>
　　　開化寺<lb/>
月輪山開化傳法大師行明本州人也姓于氏少投明<lb/>
州雪竇山智覺禪師披剃及智覺遷住永明大道塲有<lb/>
徒二千王臣欽仰法化彌盛師自天台受記迴永明翼<lb/>
<pb n="KR2k0098_WYG_010-50a"/>
賛本師海衆傾仰開寳八年智覺歸寂師遂住能仁寺<lb/>
忠懿王又建大和寺延請住持二處皆聚徒説法僧問<lb/>
如何是開化門中流出方便師曰日日潮音兩度聞問<lb/>
如何是無盡燈師曰謝闍黎照燭太宗皇帝賜紫衣師<lb/>
號咸平四年四月六日示滅<lb/>
宋僧統賛寧法師姓髙氏其先世渤海人天祐中師生<lb/>
於呉興郡之徳清金鵞别墅出家杭之祥符習南山律<lb/>
宗著述毘尼時人謂之律虎文學日茂聲望日隆武肅<lb/>
<pb n="KR2k0098_WYG_010-50b"/>
諸王公族咸慕重之署為兩浙僧統賜號明義宗文興<lb/>
國三年太宗聞其名詔對滋福殿延問彌日改賜通慧<lb/>
詔修大宋髙僧傳三十巻又詔撰三教聖賢事一百巻<lb/>
初補左街講經首座知西京教門事咸平初加右街僧<lb/>
録師又著内典集一百五十巻外學集四十九巻内翰<lb/>
王禹偁作文集序極其賛美又有書稱其文辭末云所<lb/>
謂時雨降矣日月出矣灌溉爝火復何為哉至道二年<lb/>
示寂葬龍井塢崇寧四年加諡圓明<lb/>
<pb n="KR2k0098_WYG_010-51a"/>
　　　天龍寺<lb/>
五代杭州天龍寺重機明真大師台州黄巖人自𤣥沙<lb/>
得法迴入浙中錢武肅王請説法住持上堂示衆曰若<lb/>
獨舉宗風獨唱本分事便同於頑石若言絶凡聖消息<lb/>
無大地山河盡十方世界都是一隻眼此乃事不獲已<lb/>
恁麽道所以常説盲聾瘖瘂是仙陀滿眼時人不奈何<lb/>
只向目前須體妙身心萬象與森羅僧問如何是璿璣<lb/>
不動師曰青山數重僧曰如何是寂爾無根師曰白雲<lb/>
<pb n="KR2k0098_WYG_010-51b"/>
一帶問如何是歸根得㫖師曰兔角生也僧曰如何是<lb/>
隨照失宗師曰龜毛落也問蓮華未出水時如何師曰<lb/>
誰人不知有僧曰出水後如何師曰馨香目擊問朗月<lb/>
輝空時如何師曰正是分光景何消指玉樓<lb/>
天龍俱胝和尚初住庵時有尼名實際來戴笠子執錫<lb/>
遶師三匝曰得道即下笠子如是三問師皆無對尼便<lb/>
去師曰日勢稍晚何不且住尼曰道得即住師又無對<lb/>
尼去後師歎曰我雖處丈夫之形而無丈夫之氣不如<lb/>
<pb n="KR2k0098_WYG_010-52a"/>
棄菴往諸方㕘尋知識去其夜山神吿曰不須離此將<lb/>
有肉身菩薩來為和尚說法也逾旬果天龍和尚到菴<lb/>
師乃迎禮具陳前事龍竪一指示之師當下大悟自此<lb/>
凡有學者㕘問師唯舉一指無别提唱有一供香童子<lb/>
每見人問事亦竪指祗對人謂師曰和尚童子亦㑹佛<lb/>
法凡有問皆如和尚竪指師一日潜抽刀子問童曰聞<lb/>
你㑹佛法是否童曰是師曰如何是佛童竪起指頭師<lb/>
以刀斷其指童叫喚走出師召童子童回首師曰如何<lb/>
<pb n="KR2k0098_WYG_010-52b"/>
是佛童舉手不見指頭豁然大悟師將辭世謂衆曰吾<lb/>
得天龍一指頭禪一生用不盡言訖示滅<lb/>
後唐杭州天龍寺釋道怤俗姓陳永嘉人丱總性殊常<lb/>
惡<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>血親黨强啖以枯魚即嘔噦求出家於開元寺具<lb/>
戒已游閩入楚言㕘問善知識要決了生死根源見臨<lb/>
川曹山寂公大有徵詰頓息疑於雪峰閩中謂之小怤<lb/>
布衲時大原同名以年臘之髙故暨迴浙住越州鏡清<lb/>
院時皮光業者日休之子辭學宏贍探賾禪門嘗深擊<lb/>
<pb n="KR2k0098_WYG_010-53a"/>
難焉退而謂人曰怤公之道崇論閎議莫臻其極錢武<lb/>
肅王欽慕命居天龍寺私署順徳大師次文穆王創龍<lb/>
冊寺請怤居之呉越禪學自此而興以天福丁酉歲八<lb/>
月示滅春秋七十茶毘於大慈山塢收拾舎利起塔於<lb/>
龍姥山前故僧主彚征撰塔銘今舎利院弟子主之香<lb/>
火相綴焉<lb/>
杭州天龍和尚上堂云大衆莫待上來便上來下去便<lb/>
下去各有華藏性海具足功徳無礙光明各各㕘取珍<lb/>
<pb n="KR2k0098_WYG_010-53b"/>
重僧問如何是祖師意師竪起拂子僧問如何得出三<lb/>
界去師云汝即今在什麽處<lb/>
宋杭州天龍秀禪師上堂謂衆曰諸上座多少無事十<lb/>
二時中在何世界安身立命且子細㸃檢看何不覔箇<lb/>
歇處因什麽却與别人㸃檢若恁麽去早落第二頭也<lb/>
時有僧問承師有言恁麽去早落第二頭學人總不恁<lb/>
麽上來師如何辨白師曰汝却作家曰恁麽即今日得<lb/>
遇於師也師曰汝且莫詐明頭問承古有言二人俱錯<lb/>
<pb n="KR2k0098_WYG_010-54a"/>
未審古人意㫖如何師曰汝何人自檢責曰恁麽即人<lb/>
天有賴也師曰汝不妨靈利本國署清慧大師<lb/>
　　　龍華寺<lb/>
宋龍華真覺大師靈照髙麗人萍游閩越升雪峰之堂<lb/>
㝠符𤣥㫖居惟一衲服勤衆務閩中謂之照布衲一夕<lb/>
指半月問溥上座那一片什麽處去也溥曰莫妄想師<lb/>
曰失却一片也衆雖歎美而恬澹自持初止婺州齊雲<lb/>
山上堂良乆忽舒手視其衆曰乞取些子乞取些子又<lb/>
<pb n="KR2k0098_WYG_010-54b"/>
曰一人傳虚萬人傳實僧問草童能歌舞未審今時還<lb/>
有無師下座作舞曰沙彌㑹麽僧曰不㑹師曰山僧蹋<lb/>
曲子也不㑹問靈山㑹上法法相傳未審齊雲將何付<lb/>
囑師曰不可為汝一人荒却齊雲也曰莫便是親付囑<lb/>
也無師曰莫令大衆笑問還丹一粒㸃鐵成金至理一<lb/>
言㸃凡成聖請師一㸃師曰還知齊雲㸃金成鐵麽曰<lb/>
㸃金成鐵未之前聞至理一言敢希垂示師曰句下不<lb/>
薦後悔難追師次居越州鏡清院海衆悦隨一日謂衆<lb/>
<pb n="KR2k0098_WYG_010-55a"/>
曰盡令去也僧曰請師盡令師曰吽吽問如何是學人<lb/>
本分事師曰鏡清不惜口問請師雕琢師曰八成曰為<lb/>
什麽不十成師曰還知鏡清生修理麽師問僧什麽處<lb/>
來曰五峰來師曰來作什麽曰禮拜和尚師曰何不自<lb/>
禮曰禮了也師曰鏡湖水淺問如何是第一句師曰莫<lb/>
錯下名言曰師豈無方便師曰烏頭養雀兒問向上一<lb/>
路千聖不傳未審什麽人傳得師曰千聖也疑我曰莫<lb/>
便是傳也無師曰晉帝斬嵇康問釋迦掩室於摩羯凈<lb/>
<pb n="KR2k0098_WYG_010-55b"/>
名杜口於毘耶此意如何師曰東廊下兩兩三三師謂<lb/>
衆曰諸方以毘盧法身為極則鏡清遮裏即不然須知<lb/>
毘盧有師法身有主問如何是毘盧師法身主師曰二<lb/>
公爭敢論問古人道見色便見心此即是色那阿箇是<lb/>
心師曰恁麽問莫欺山僧麽問未剖以前請師斷師曰<lb/>
落在什麽處曰恁麽即失口也師曰寒山送為山後湖<lb/>
守錢公上杭之西闗創報慈院延請開法禪㑹翕然依<lb/>
附尋而錢王建龍華寺迎金華傳大士靈骨道具寘焉<lb/>
<pb n="KR2k0098_WYG_010-56a"/>
命師住持晉天福十二年丁未閏七月二十六日終於<lb/>
本寺壽七十八塔於大慈山<lb/>
契盈廣辯周智大師本福州黄蘖山受業於長慶領㫖<lb/>
住後僧問如何是龍華境師曰翠竹摇風寒松鎖月僧<lb/>
曰如何是境中人師曰切莫唐突問如何是三世諸佛<lb/>
道塲師曰莫别瞻禮僧曰恁麽則亘古亘今師曰是什<lb/>
麽年中問如何是黄蘖山主師曰謝仁者相訪問如何<lb/>
是黄蘖境師曰龍吟瀑布水雲起翠㣲峰<lb/>
<pb n="KR2k0098_WYG_010-56b"/>
慧居禪師開堂示衆曰從上宗乘到這裏如何舉唱秪<lb/>
如釋迦如來説一代時教如缾注水古徳尚云猶如夢<lb/>
事寱語一般且道據甚麽道理便甚麽道還㑹麽大施<lb/>
門開何曽壅塞生凡育聖不漏纎塵言凡則全凡舉聖<lb/>
則全聖凡聖不相待個個獨稱尊所以道山河大地長<lb/>
時説法長時放光地水火風一一如是時有僧出禮拜<lb/>
師曰好個問頭如法問著僧擬進前師曰又没交涉也<lb/>
上堂云龍華這裏也秪是拈柴擇菜上來下去晨朝一<lb/>
<pb n="KR2k0098_WYG_010-57a"/>
粥齋時一飯睡後喫茶但恁麽㕘取珍重<lb/>
　　　勝果寺<lb/>
無著禪師名文喜嘉興朱氏年七歲依本邑常樂寺國<lb/>
清出家剃染習律聽教屬武宗汰教反服韜晦宣宗初<lb/>
再度於鹽官齊峰寺徃五臺禮文殊遇一老翁牽牛而<lb/>
行邀師入寺翁縱牛引師陞堂翁踞牀指繡墩命坐翁<lb/>
曰近自何來師曰南方翁曰南方佛法如何住持師曰<lb/>
末法比丘少奉戒律翁曰多少衆師曰或三百或五百<lb/>
<pb n="KR2k0098_WYG_010-57b"/>
師却問此間佛法如何住持翁曰龍蛇混雜凡聖同居<lb/>
師曰多少衆翁曰前三三後三三翁呼童子均提致茶<lb/>
又進酥酪翁拈起玻瓈盞問曰南方還有這箇盃師曰<lb/>
無翁曰尋常將甚麽喫茶師無對辭别翁令童子相送<lb/>
師問童子前三三後三三是多少童召大徳師應諾童<lb/>
曰是多少師曰此為何處童曰此金剛窟般若寺也師<lb/>
恍然悟彼翁者文殊也即稽首童子願乞一言為别童<lb/>
説偈曰面上無嗔供養具口裏無嗔吐妙香心裏無嗔<lb/>
<pb n="KR2k0098_WYG_010-58a"/>
是珍寳無垢無染是真常言訖均提與寺俱隠懿宗咸<lb/>
通三年師至洪州龍興觀音㕘仰山寂禪師頓悟心法<lb/>
後回浙西住龍泉寺杭州錢王奏賜紫衣署無著禪師<lb/>
至是光化三年十月三日告衆曰三界心盡即是涅盤<lb/>
言訖跏趺而逝壽八十歲塔於鷲峰靈隠之西塢哀帝<lb/>
天祐二年叛兵發師塔肉身不壊髮爪俱長錢王鏐聞<lb/>
之遣裨將邵志重加封瘞宋寧宗嘉定十三年遷葬大<lb/>
慈山智覺壽禪師塔左<lb/>
<pb n="KR2k0098_WYG_010-58b"/>
僧凈梵嘉禾人姓笪氏母夢光明滿室見神人似佛因<lb/>
而懐娠生甫十歲依勝果寺出家祝髮從湛謙二法師<lb/>
學教得其傳初住無量壽院凡講法華經十餘過大觀<lb/>
中結二十七僧修法華懴每期方便正修二十八日連<lb/>
作三㑹精恪上通感普賢受羯摩法呼凈梵比丘名聲<lb/>
如撞鐘時長洲縣宰王公度親目其事題石為記又常<lb/>
夢黄衣人請入㝠見王者令檢簿云凈梵比丘累經刼<lb/>
數講法華經即遣使送歸一日禪觀中合衆皆見金甲<lb/>
<pb n="KR2k0098_WYG_010-59a"/>
神人胡跪師前又在他處懴期䝉韋䭾天尊㸃檢大衆中<lb/>
有戒不嚴净者先以預定後果懴法不全時姑蘇守應<lb/>
公有婢為祟所惱請師授戒其妖即滅葛氏請施戒薦<lb/>
夫見夫繞師三匝而去待制賈公見師道行即補為管<lb/>
内法主師住持十餘年亡後焚軀有舎利五色<lb/>
　　　報國寺<lb/>
大元杭州鳳山大報國廣智全悟笑隠訢禪師延祐七<lb/>
年四月二十三日入寺開堂拈香云此香爇向寳罏端<lb/>
<pb n="KR2k0098_WYG_010-59b"/>
為祝延今上皇帝聖躬萬歲萬歲次拈香云此香奉為<lb/>
江淛等處行中書省官行宣政院官洎諸衙門文武官<lb/>
僚資培禄算又拈香云此香昔年大雄峰頂一句下承<lb/>
當今日鳳凰山中五衆前拈出奉為前住徑山後住大<lb/>
仰佛智禪師晦機大和尚用酬法乳之恩就座問荅罷<lb/>
乃云孤峰頂上目視雲霄無乃埋没己靈十字街頭和<lb/>
泥合水且貴流通正眼拈拄杖云釋迦已滅彌勒未生<lb/>
正當今日千聖命脉列祖鉗鎚縂在新報國手裏拈起<lb/>
<pb n="KR2k0098_WYG_010-60a"/>
也七穿八穴頭頭現無邊妙身放下也鑑地輝天處處<lb/>
彰寳王刹海説甚溪山各異雲月是同至化無為功不<lb/>
宰蕩然一片古皇風復舉志公令人傳語思大云何不<lb/>
下山教化衆生去一向目視雲漢作什麽思大云三世<lb/>
諸佛被我一口吞盡何處更有衆生可度師云思大被<lb/>
志公一拶直得倒退三千進退兩序上堂云心空及第<lb/>
選佛何必選官荷負叢林為衆一似為己報國為法擇<lb/>
人量才授職如樂奏九成左右進退無不合度只如一<lb/>
<pb n="KR2k0098_WYG_010-60b"/>
喝分賓主照用一時行諸人作麽生甄别喝一喝九萬<lb/>
里鵬纔奮迅三千年鶴便翺翔上堂舉黄龍南禪師室<lb/>
中垂語云我手何似佛手我脚何似驢脚人人有箇生<lb/>
縁那箇是上座生縁師云黄龍三闗如商君立法法雖<lb/>
立而廢先王之道故當時出其門者甚多得其傳者益<lb/>
寡使其恪守慈明家法子孫未致斷絶師一日問僧甚<lb/>
處來僧云遊山來師云笠子下拶破洛浦遍㕘底作麽<lb/>
生僧云未入門時已呈似和尚了也師云即今為什麽<lb/>
<pb n="KR2k0098_WYG_010-61a"/>
不拈出僧擬議師便打<lb/>
大明楚石禪師諱梵琦字楚石明州象山人朱姓母張<lb/>
氏元元貞二年丙申六月丁已生在襁褓有僧謂其父<lb/>
曰此子必當振佛法照曜濁世九歲從海鹽天寧訥公<lb/>
受業十六為僧二十侍族祖晉翁洵公因閲楞嚴至縁<lb/>
見因明暗成無見不明自發則諸暗相永不能昏於此<lb/>
有省元於向上一著尚有滯礙元叟端和尚主徑山往<lb/>
㕘謁問如何是言發非聲色前不物叟遽云言發非聲<lb/>
<pb n="KR2k0098_WYG_010-61b"/>
色前不物速道速道師擬進語叟震威一喝師乃錯愕<lb/>
而退已而應書寫大藏之選至京師崇天門一夕聞綵<lb/>
樓上鼔聲豁然大悟東歸再㕘元叟叟笑迎曰且喜大<lb/>
事了畢未幾出世海鹽之福臻至元乙亥遷杭之報國<lb/>
洪武元年九月十一日徵師説法於蔣山上大悦又明<lb/>
年七月復被召二十六日偈曰真性圓明本無生滅木<lb/>
馬夜鳴西方日出端坐而逝闍維齒舌數珠不壊有語<lb/>
録二十巻及西齋凈土詩行世<lb/>
<pb n="KR2k0098_WYG_010-62a"/>
　　　萬壽寺<lb/>
宋杭州靈鳳山萬壽法詮禪師僧問如何是佛師曰抱<lb/>
樁打拍浮曰如何是法師曰黄泥彈子曰如何是僧師<lb/>
曰剃除髮鬚曰三寳外還别有為人處也無師舉起一<lb/>
指僧曰不㑹師曰指在唯觀月風來不動幡上堂云徳<lb/>
山棒臨濟喝盡是無風波帀帀燈籠𨁝跳過青天露柱<lb/>
醜驚頭惱裂然雖如是大似食鹽加得渴喝一喝<lb/>
　　　靈芝寺<lb/>
<pb n="KR2k0098_WYG_010-62b"/>
宋大智元照律師字湛然餘杭唐氏少依祥符東藏慧<lb/>
鑑師學毘尼及見神悟謙公講天台教觀遂摳衣出門<lb/>
博究羣宗以律為本又從廣慈受菩薩戒戒光發見頓<lb/>
漸律儀罔不兼備南山一宗蔚然大振常披布伽黎杖<lb/>
錫持鉢乞食於市楊無為賛之曰持鉢出持鉢歸佛心<lb/>
常在四威儀初入鄽時人不識虛空常有鬼神知四主<lb/>
郡席晚居靈芝凡三十年衆常數百嘗言化當世莫若<lb/>
講説垂將來莫若著書撰次持濟縁行宗應法住法報<lb/>
<pb n="KR2k0098_WYG_010-63a"/>
恩諸記十六觀小彌義疏及剛定律尼本共百餘巻芝<lb/>
園集二十巻自號安忍子政和六年秋命諷普賢行願<lb/>
品趺坐而化漁人聞天樂聲建塔靈芝西北諡大智<lb/>
佛印名了元居靈芝寺二歲通語論五歲日誦詩三千<lb/>
首稍長通五經因喜楞嚴語入釋得㫖納公與蘇軾倡<lb/>
酬時策勵之聽客語合心一笑軒渠而化<lb/>
　　　千佛寺<lb/>
漢錢塘千佛釋希覺字順之姓商氏世居晉陵覺生於<lb/>
<pb n="KR2k0098_WYG_010-63b"/>
溧陽家系儒墨屬唐季喪亂累被剽掠自爾貧寠嘗傭<lb/>
書於給事中羅隠家偶問名居隠曰毘陵商家兒何至<lb/>
於此歎息再三多與顧直勸歸鄉修學至年二十五嘆<lb/>
曰時不我與或服冕乘軒皆一期爾忽求出家於温州<lb/>
開元寺文徳元年也龍紀中受戒續揣摩律部禀教於<lb/>
西明寺慧則律師時在天台山也則乃法寳大師之髙<lb/>
足廣明中闗中喪亂避地江表覺始窺其牆終見室家<lb/>
瓌富以則出集要記解南山鈔不稱所懐何耶古徳妄<lb/>
<pb n="KR2k0098_WYG_010-64a"/>
相穿鑿各競師門流蕩忘返覺遂著記廣之曰増暉録<lb/>
盖取曹植云螢燭末光増暉日月謙言増暉集要之日<lb/>
月也二十巻成部浙之東西盛行斯録暨乎則公長往<lb/>
乃講訓於永嘉武肅王錢氏季弟鏵牧是郡深禮重焉<lb/>
尋為愚僧所誣愬釋而不問徙於杭大錢寺文穆王造<lb/>
千佛伽藍召為寺主借紫私署曰文光大師焉四方學<lb/>
者騁騖而臻覺外學偏多長於易道著㑹釋記二十巻<lb/>
解易至上下繫及末文甚偹常為人敷演此經付授於<lb/>
<pb n="KR2k0098_WYG_010-64b"/>
都僧正賛寧及乎老病乞解見任僧職既遂所懐惟嘯<lb/>
傲山房以吟詠為樂年八十一然猶抄書籍異本曽無<lb/>
告倦永終之前捨衣物作現前僧得施復普飯一城僧<lb/>
自此困憊每睡見有一人純衣紫服肌膚軟弱如綿纊<lb/>
焉意自相伴纔欲召弟子將至此人舒徐下牀後還如<lb/>
故親向賛寧説此某知是天人耳囑託言畢而絶享年<lb/>
八十五生常所著擬江東説書五巻雜詩賦十五巻汪<lb/>
林鼎金陵懐古百韻詩雜體四十章覺之執持未嘗弛<lb/>
<pb n="KR2k0098_WYG_010-65a"/>
放勤於講訓切於進修學則彌老而不休官則奉身而<lb/>
知退可謂髙志其事名節俱全長者之風藹然如在所<lb/>
居號釋氏西齋慕呉兢之藴積編簡焉<lb/>
　　　慈光寺<lb/>
宋釋晤恩字修已常熟人姓路母張氏嘗夢梵僧入其<lb/>
家而妊焉及稚孺見沙門相必起迎遲年十三聞誦彌<lb/>
陀經遂求出家親黨饒愛再三阻之乃投破山興福寺<lb/>
受訓後唐長興中受滿分戒登徃崑山慧聚寺學南山<lb/>
<pb n="KR2k0098_WYG_010-65b"/>
律晉天福初從檇李皓端師聽習經論懸解之性天然<lb/>
時輩輒難抗敵後㣲聞天台三觀六即之説㝠符意解<lb/>
漢開運中造錢塘慈光寺志因師講貫彌年通達法華<lb/>
光明經止觀論咸洞𤣥㣲尋施覆述出弟子相次角立<lb/>
雍熙三年八月朔日恩於中夜覩白光自井而出明滅<lb/>
不恒謂門人曰吾報齡極於此矣乃絶粒禁言一心念<lb/>
佛次夢擁衲沙門執金爐焚香三遶其室自言祖師灌<lb/>
頂來此相迎汝當去矣夢覺呼弟子至猶聞異香至二<lb/>
<pb n="KR2k0098_WYG_010-66a"/>
十五日為弟子説止觀㫖歸及觀心義辰時端坐面西<lb/>
而化享年七十五僧臘五十五其夜院僧有興文偃等<lb/>
皆聞空中絲竹嘹亮而無鞉鼓且多鈴鐸漸乆漸逺依<lb/>
稀西去迨九月九日依西域法焚獲舎利青白圓粒無<lb/>
算恩平時謹重一食不離衣鉢不畜財寳卧必右脇坐<lb/>
必跏趺弟子輩設堂居亦同今之禪室立制嚴竣日别<lb/>
親視明相方許净人施粥曽有晚飲薯蕷湯者即時擯<lb/>
出黌堂每一布薩則澘洒不止蓋思其大集滿洲之言<lb/>
<pb n="KR2k0098_WYG_010-66b"/>
耳徧誨人以彌陀净業救生死事受教得生感祥可見<lb/>
者往往有之凡與人言不問賢不肖悉示以一乘圎意<lb/>
或怪不逗機者乃曰與作毒鼓之縁耳不喜雜交游不<lb/>
好言世俗事雖大人豪族未嘗輒問名居況迃趨其門<lb/>
乎先是天台宗教㑹冒毁廢文義殘缺談妙之辭沒名<lb/>
不顯恩尋繹十妙之始終硏覈五重之㫖趣講大𤣥義<lb/>
文句止觀二十餘周解行兼明目足雙運使法華大㫖<lb/>
全美流於代者恩之力也又嫌昔人科節與荆溪記不<lb/>
<pb n="KR2k0098_WYG_010-67a"/>
相符順因著𤣥義文句止觀金光明金錍論科總三十<lb/>
五帖見行於世吁河漢中有魚泝流而上者何潜泳有<lb/>
所取故恩公不寛乘戒而出弟子十有七人求解而行<lb/>
行耳<lb/>
立中成禪師錢塘女北鄉孫氏子也母夢比丘風神炯<lb/>
然荷錫求宿已而孕生香霧滿室彌日不散幼不茹葷<lb/>
年十三求出家父母許之投慈光寺若山安公為師受<lb/>
具首謁凈慈祖芳聯公請益垂語臘月火燒山句即呈<lb/>
<pb n="KR2k0098_WYG_010-67b"/>
頌曰白雲迷却舊行蹤臘月燒山火正紅再得慈風來<lb/>
扇發冷冰冰處煖烘烘師深器之命入室侍香解職歸<lb/>
造北郭普明禪寺退席重整本山宏開法席海衆常臻<lb/>
正統辛酉六月三十日上堂説偈曰今年八十一老病<lb/>
隨縁且遣日今年記著後年事後年記著今朝日至癸<lb/>
亥八十三焚沐坐化月日無爽停龕九日不變如生茶<lb/>
毘之際送者溢路無不涕泣獲五色舎利無筭建塔於<lb/>
普明本師窣堵波之側豫章祝振志揚勒石記銘篆額<lb/>
<pb n="KR2k0098_WYG_010-68a"/>
為慈光堂上迄今碑塔現存此窣堵波宋時八景之一<lb/>
也恐後湮滅載此以祀永逺云<lb/>
　　　仁王寺<lb/>
杭州仁王俊禪師僧問承古有言向上一路千聖不傳<lb/>
如何是向上不傳底事師曰向上問將來曰恁麽即上<lb/>
來不當去也師曰既知如此蹋步上來作什麽<lb/>
　<lb/>
　<lb/>
<pb n="KR2k0098_WYG_010-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林梵志巻十<lb/>
</p>
<p>
</p>
  </div>
</body>
</text>
</TEI>
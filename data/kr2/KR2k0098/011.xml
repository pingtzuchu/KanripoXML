<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻十一</head> <lb/>
    <p>
<pb n="KR2k0098_WYG_011-1a"/>
欽定四庫全書<lb/>
　武林梵志巻十一<lb/>
　　　　　　　　　　　　明　吳之鯨　撰<lb/>
　　古徳機縁<lb/>
　　　報恩寺<lb/>
五代杭州報恩慧明禪師姓蔣氏㓜出家參學精練志<lb/>
探𤣥㫖乃南遊於閩越間歴諸禪㑹莫契本心後至臨<lb/>
川謁浄慧禪師師資道合尋逥鄞水大梅山菴居時吳<lb/>
<pb n="KR2k0098_WYG_011-1b"/>
越部内禪學者雖盛而以𤣥妙正宗置之門外師欲整<lb/>
而導之一日有二禪客到師問曰上座離什麽處曰都<lb/>
城師曰上座離都城到此山則都城少上座此山剩上<lb/>
座剩則心外有法少則心法不周説得道理即住不㑹<lb/>
即去其二禪客不能對新到僧問如何是大梅主師曰<lb/>
闍黎今日離什麽處僧無對師尋遷于天台山白沙卓<lb/>
菴時有明彦上座博學強記來訪師敵論宗乘師曰言<lb/>
多去道逺矣今有事借問只如從上諸聖及諸先徳還<lb/>
<pb n="KR2k0098_WYG_011-2a"/>
有不悟者也無明彦曰若是諸聖先徳豈不有悟者哉<lb/>
師曰一人發真歸源十方虚空悉皆消殞今天台山嶷<lb/>
然如何得消殞去明彦不知所措自是他宗泛學來者<lb/>
皆服膺矣漢乾祐中吳越忠懿王延入王府問法命住<lb/>
資崇院師盛談𤣥妙宗一大師及地藏法眼宗㫖臻極<lb/>
王因命翠巖令參等諸禪匠及城下名公定其勝負天<lb/>
龍禪師問曰一切諸佛及諸佛法皆從此經出未審此<lb/>
經從何而出師曰道什麽天龍方再問師曰過也資嚴<lb/>
<pb n="KR2k0098_WYG_011-2b"/>
長老問如何是現在三昧師曰還聞麽曰某甲不患聾<lb/>
師曰果然患聾<lb/>
法安禪師初住曹山上堂云知幻即離不作方便離幻<lb/>
即覺亦無漸次諸上座且作麽生㑹不作方便又無漸<lb/>
次古人意在甚麽處若㑹得諸佛常現前若未㑹莫向<lb/>
圎覺經裏討夫佛法亘今未嘗不現前諸上座一切時<lb/>
中咸承此威光須具大信根荷擔得起始得不見佛讚<lb/>
猛利底人堪為器用亦不賞他向善乆修净業者要似<lb/>
<pb n="KR2k0098_WYG_011-3a"/>
他廣頞兇屠抛下操刀便證阿羅漢果直須恁麽始得<lb/>
所以長者道如將梵位直授凡庸<lb/>
宋釋永安姓翁氏温之永嘉人少嵗淳厚黄中通理遇<lb/>
同郡彚征大師風鳴越嶠玉瑩藍田濩落文心沉濳學<lb/>
奥以其出樂安孫郃拾遺之門也而有慕上之心往拜<lb/>
而乞度然征性髙岸而寡合安事之也曲從若環盖哀<lb/>
其㓜知擇師耳天成中隨侍出杭俄有從十二頭陀之<lb/>
意濳逃欲登閩嶺叅問禪宗屬封疆艱棘却逥結菴于<lb/>
<pb n="KR2k0098_WYG_011-3b"/>
天台後遇韶禪師法席頓遣羣疑重來禮征咄之曰棄<lb/>
背孝養爾日速辜遺行于斯還有裨補前咎記否安跪<lb/>
對曰從來無事請用塞責征肯頷之漢南國王錢氏召<lb/>
居報恩寺署號禪師焉乃以華嚴理論為㑹要因將合<lb/>
經募人雕板印而施行每有檀施罕聞儲蓄逥捨二田<lb/>
矣以開寳甲戌嵗終而焚之其舌存焉累投火煅色雖<lb/>
同乎熾炭寒則柔弱今藏普賢道塲中<lb/>
慧月禪師法端上堂云數夜與諸上座東語西話猶未<lb/>
<pb n="KR2k0098_WYG_011-4a"/>
盡其源今日與諸上座大開方便一時説却還願樂也<lb/>
無久立珍重僧問學人恁麽上來請師接師曰不接曰<lb/>
為什麽不接師曰為汝太靈利<lb/>
通辨明逹禪師紹安師上堂云一句染神萬刼不朽今<lb/>
日為諸上座舉一句分明記取珍重僧問大衆側聆請<lb/>
師不吝師曰奇怪曰恁麽即今日得遇于師也師曰是<lb/>
何歟師有時示衆曰幸有樓臺帀地常提祖印不妨諸<lb/>
上座參取久立珍重問如何是和尚家風師曰一切處<lb/>
<pb n="KR2k0098_WYG_011-4b"/>
見成曰恁麽即亘古亘今也師曰莫閒言語<lb/>
𤣥則禪師頌初問青峯如何是學人自已峯曰丙丁童<lb/>
子來求火後謁法眼眼問甚處來師曰青峯眼曰青峯<lb/>
有何𤣥句師舉前話眼曰上座作麽生㑹師曰丙丁屬<lb/>
火而更求火如將自已求自已眼曰與麽㑹又争得師<lb/>
曰某甲秪與麽未審和尚如何眼曰你問我我與你道<lb/>
師問如何是學人自已眼曰丙丁童子來求火師于言<lb/>
下頓悟開堂日李王與法眼俱在㑹僧問龍吟霧起虎<lb/>
<pb n="KR2k0098_WYG_011-5a"/>
嘯風生學人知是出世邉事到此為甚麽不㑹師曰㑹<lb/>
取好僧舉頭看師及看法眼乃抽身入衆法眼與李王<lb/>
當時失色眼歸方丈令侍者喚問話僧至眼曰上座適<lb/>
來問底話許爾具眼人天衆前何不禮拜盖覆却眼摵<lb/>
一坐具其僧三日後吐光而終<lb/>
從瓌禪師福州人也姓陳氏少投石梯出家初住越州<lb/>
稱心寺後住茲院僧問古人有言今人看古教未免心<lb/>
中閙欲免心中閙應須看古教如何是古教師曰如是<lb/>
<pb n="KR2k0098_WYG_011-5b"/>
我聞僧曰如何是心中閙師曰那畔雀兒聲師於開寳<lb/>
六年癸酉六月十四日辰時沐浴易衣告門人付囑訖<lb/>
右脇而逝<lb/>
　　　法輪寺<lb/>
法輪端禪師謁真浄文禪師機不諧至雲居㑹靈源分<lb/>
座為衆激昂師扣其㫖然以妙入諸經自負源嘗痛劄<lb/>
之師乃援馬祖百丈機語及華嚴宗㫖為表源笑曰馬<lb/>
祖百丈固錯矣而華嚴宗㫖與箇事喜沒交渉師憤然<lb/>
<pb n="KR2k0098_WYG_011-6a"/>
欲他往因請辭及揭簾忽大悟汗流浹背源見乃曰是<lb/>
子識好惡矣馬祖百丈文殊普賢幾被汝帶累<lb/>
添禪師上堂喝一喝曰師子哮吼又喝一喝曰象王嚬<lb/>
呻又喝一喝曰狂狗趂塊又喝一喝曰鰕跳不出斗乃<lb/>
曰此四喝有一喝堪與祖佛為師明眼衲僧試請揀看<lb/>
若揀不出大似日中迷路<lb/>
　　　妙行寺<lb/>
思净錢唐喻氏建妙行院于北關接待供僧三百萬畫<lb/>
<pb n="KR2k0098_WYG_011-6b"/>
阿彌陀佛入於神妙楊侍郎傑贊為喻彌陀人從而稱<lb/>
之净於西湖孤山之北鐫石為大佛頭紹興十年十一<lb/>
月七日入寂禮部侍郎張九成銘其塔<lb/>
　　　香積寺<lb/>
宋三藏法師名法道舊名永道順昌毛氏出家宗唯識<lb/>
百法二論又受西天總持三藏宻咒軌及傳圎頓戒法<lb/>
於圎照師咸得其要政和中賜椹衣主左街香積院賜<lb/>
號寳覺林靈素以左道罔上宣和初詔改僧為道士服<lb/>
<pb n="KR2k0098_WYG_011-7a"/>
冠巾天下從之無敢後師獨毅然抗詔黥流道州後七<lb/>
年還僧建炎三年賜號圎通法濟紹興間召對上面命<lb/>
欲為之去其涅跡師曰雖感聖恩然先皇之墨不忍除<lb/>
也上曰這僧到老倔強許自便故事道塲僧左道右崇<lb/>
觀以來遂易舊制師不能平詣朝廷與道士劉若謙論<lb/>
辨卒獲改正十七年秋説偈端坐而化茶毗舎利無數<lb/>
建塔九里松<lb/>
　　　僊林寺<lb/>
<pb n="KR2k0098_WYG_011-7b"/>
大明師號雪庭一號梅雪隠人杭仁和籍父姓桂名徴<lb/>
母徐氏昆仲三人師最少以景㤗丙子生毁齒喪父患<lb/>
痘風因得目疾數求出家十五尋師唯邪解成化癸巳<lb/>
參休休翁于郡城仙林寺一見契合受無字公案十七<lb/>
祝髮日夜研究滯沉寂之境座元某勉使看教因閱楞<lb/>
嚴至一毫端上現寳上刹有疑後在江隂乾明寺忽覩<lb/>
萬佛閣金碧峥嶸於眉宇間偶㑹得毫端現刹之句𢎞<lb/>
治改元除夕聞鐘聲數年行履忽爾活脱信口偈云員<lb/>
<pb n="KR2k0098_WYG_011-8a"/>
響心非聞大千同一照抹過上頭關更不存𤣥妙乙邜<lb/>
又隨休休翁於净慈寺乃䝉印可所著有請益警進拈<lb/>
古頌古擬寒山和永明詩偈等凡二十巻號幻寄集行<lb/>
世<lb/>
　　　廣化寺<lb/>
錢唐廣化住持覺宗聖台之黄巖人俗姓蔡始從夢堂<lb/>
於四明時怪石住大慈招師居侍司未幾又從石室學<lb/>
詩日臻其奥若趙子昻虞伯生張仲舉軰皆稱賞之後<lb/>
<pb n="KR2k0098_WYG_011-8b"/>
參南堂於本覺南堂曰汝自是了事人但聞見太多隘<lb/>
塞胷次以致本地風光不能發現於是隨問曰如何是<lb/>
佛南堂曰晨朝有粥齋時有飯擬再進説破次日謁云<lb/>
和尚開大爐鞴鎔鍛聖凡我正如一塊頑鈍銕投入其<lb/>
中以求鍛煉成就美器若不能者是和尚之爐鞴欠熱<lb/>
耳南堂念其虔懇曲誘之曰我此法門只貴直截承當<lb/>
不在世智辨聰也汝須捨世智向父母未生以前道一<lb/>
句看宗聖無語遂效古人頂彌勒佛像旦暮行道祈生<lb/>
<pb n="KR2k0098_WYG_011-9a"/>
内院一日取平生詩文稿悉火之乃逝<lb/>
　　　崇先寺<lb/>
宋杭州崇先真歇清了禪師左綿雍氏子襁褓入寺見<lb/>
佛喜動眉睫咸異之年十八試法華得度往成都大慈<lb/>
習經論領大意出蜀至沔漢扣丹霞之室霞問如何是<lb/>
空刼已前自已師擬對霞曰你閙在且去一日登鉢盂<lb/>
蜂豁然契悟徑歸侍立霞掌曰將謂你知有師欣然拜<lb/>
之翼日霞上堂曰日照孤峰翠月臨溪水寒祖師𤣥妙<lb/>
<pb n="KR2k0098_WYG_011-9b"/>
訣莫向寸心安便下座師直前曰今日陞座更瞞某不<lb/>
得也霞曰你試舉我今日陞座看師良乆霞曰將謂你<lb/>
瞥地師便出後游五臺之京師浮汴直抵長蘆謁祖照<lb/>
一語契投命為侍者踰年分座未幾照稱疾退閒命師<lb/>
繼席學者如歸建炎末游四明主補陀台之天封閩之<lb/>
雪峰詔住育王徙温州龍翔杭之徑山慈寧皇太后命<lb/>
開山臯亭崇先上堂云我于先師一掌下伎倆俱盡覔<lb/>
箇開口處不可得如今還有恁麽快活不徹底漢麽若<lb/>
<pb n="KR2k0098_WYG_011-10a"/>
無銜鐵負鞍各自著便上堂云轉功就位是向去底人<lb/>
玉韞荆山貴轉位就功是却來底人紅爐片雪春功位<lb/>
俱轉通身不滯撒手亡依石女夜登機宻室無人掃正<lb/>
恁麽時絶氣息一句作麽生相委良乆曰歸根風堕葉<lb/>
照盡月潭空師終于臯亭崇先塔于寺西華桐塢諡悟<lb/>
空禪師<lb/>
　　　黄龍菴<lb/>
臯亭黄龍慧南禪師依泐潭澄禪師分座接物名振諸<lb/>
<pb n="KR2k0098_WYG_011-10b"/>
方偶同雲峰悦禪師遊西山夜話雲門法道峯曰澄公<lb/>
雖是雲門之後法道異矣師詰其所以異峯曰雲門九<lb/>
轉丹砂㸃鐵成金澄公藥汞銀徒可翫入煅則流去師<lb/>
怒以枕投之明日峯謝過又曰雲門氣宇如玉甘死語<lb/>
下乎澄公有法授人死語也死語其能活人乎即背去<lb/>
師挽之曰若如是則誰可汝意峰曰石霜圎手段出諸<lb/>
方子宜見之不可後也師黙記之曰悦師翠巖使我見<lb/>
石霜於悦何有哉即造石霜中途聞石霜不事事忽叢<lb/>
<pb n="KR2k0098_WYG_011-11a"/>
林遂登衡嶽乃謁福嚴賢賢命掌書記俄賢卒郡守以<lb/>
慈明補之既至日其貶剥諸方件件數為邪解師為之<lb/>
氣索遂造其室明曰書記領徒遊方借使有疑可座而<lb/>
商畧師哀懇愈切明曰公學雲門禪必善其㫖如云放<lb/>
洞山三頓棒是有喫棒分師曰有喫棒分明色莊曰從<lb/>
朝至暮鵲噪鴉鳴皆應喫棒明即端坐受師炷香作禮<lb/>
明復問趙州道臺山婆子我為汝勘破了也且那裏是<lb/>
它勘破婆子處師汗下不能加答次日又詣明詬罵不<lb/>
<pb n="KR2k0098_WYG_011-11b"/>
已師曰罵豈慈悲法施耶明曰你作罵㑹那師於言下<lb/>
大悟作頌曰傑出叢林是趙州老婆勘破沒來由而今<lb/>
四海清如鏡行人莫與路為讐呈慈明明頷之上堂云<lb/>
千般説萬般喻秪要教君早囬去去何處良乆云夜來<lb/>
風起滿庭香吹落桃花三五樹師室中常問僧曰人人<lb/>
盡有生縁上座生縁在何處正當問答交鋒却復伸手<lb/>
曰我手何似佛手又問諸方參請宗師所得却復垂脚<lb/>
曰我脚何似驢脚三十餘年示此三問學者莫有契其<lb/>
<pb n="KR2k0098_WYG_011-12a"/>
㫖脱有酬者師未嘗可否叢林目之為黄龍三關<lb/>
晦堂心禪師參雲峯悦禪師三年無所得辭去悦曰必<lb/>
往依黄檗南禪師師至黄檗四年不大發明又辭再上<lb/>
雲峰㑹悦謝世就止石霜因閱傳燈至僧問多福如何<lb/>
是多福一樷竹福曰一莖兩莖斜曰不㑹福曰三莖四<lb/>
莖曲師於此開悟徹見二師用處徑囬黄檗方展坐具<lb/>
檗曰子巳入吾室矣師踴躍曰大事本來如是和尚何<lb/>
得教人看話百計搜尋檗曰若不教你如此究尋到無<lb/>
<pb n="KR2k0098_WYG_011-12b"/>
心處自見自肯即吾埋沒汝也上堂云愚人除境不忘<lb/>
心智者忘心不除境不知心境本如如觸目遇縁無障<lb/>
礙遂舉拂子曰看拂子走過西天却來新羅國裏知我<lb/>
者謂我拖泥帶水不知我者嬴得一塲怪誕<lb/>
　　　佛日寺<lb/>
宋杭州佛日本空禪師初遊天台山嘗曰如有人奪得<lb/>
我機者即吾師矣尋謁雲居作禮問曰二龍争珠誰是<lb/>
得者居曰卸却業身來與子相見師曰業身巳卸居曰<lb/>
<pb n="KR2k0098_WYG_011-13a"/>
珠在甚麽處師無對同安代云囬頭即沒交渉遂投誠<lb/>
入室時始年十三後四年參夾山纔入門見維那那曰<lb/>
此間不著後生師曰某甲不求挂搭暫來禮謁和尚維<lb/>
那白夾山山許相見師未陞堦山便問甚處來師曰雲<lb/>
居來曰即今在甚麽處師曰在夾山頂𩕳上山曰老僧<lb/>
行年在坎五鬼臨身師擬上堦山曰三道寳堦從何而<lb/>
上師曰三道寳堦曲為今時向上一路請師直指山便<lb/>
揖師乃上堦禮拜山問闍黎與甚麽人同行師曰木上<lb/>
<pb n="KR2k0098_WYG_011-13b"/>
座山曰何不來相看老僧師曰和尚看他有分山曰在<lb/>
甚麽處師曰在堂中山便同師下到堂中師遂取拄杖<lb/>
擲在山面前山曰莫從天台得否師曰非五嶽之所生<lb/>
山曰莫從須彌得否師曰月宫亦不逢山曰恁麽則從<lb/>
人得也師曰自已尚是寃家從人得堪作甚麽山曰冷<lb/>
灰裏有一粒豆爆乃喚維那明窻下安排著師曰永審<lb/>
明窻還解語否無山曰待明窻解語即向汝道師終于<lb/>
佛日卵塔存焉<lb/>
<pb n="KR2k0098_WYG_011-14a"/>
智才禪師台州人僧問如何是道師曰水冷生氷曰如<lb/>
何是道中人師曰春雪易消曰如何談談師鳴指一下<lb/>
問東西宻相付為甚麽衆人皆知師曰春無三日晴曰<lb/>
特伸請益師曰拖泥帶水曰學人到這裏却不㑹師曰<lb/>
賊身已露上堂城裏喧繁空山寂静然雖如此動静一<lb/>
如生死不二四時輪轉物理湛然夏不去而秋自來風<lb/>
不凉而人自爽今也古也不改絲毫誰少誰多身無二<lb/>
用諸禪徳既身無二用為甚麽龍女現十八變君不見<lb/>
<pb n="KR2k0098_WYG_011-14b"/>
㺯潮須是㺯潮人珍重上堂云風雨蕭騷塞汝耳根落<lb/>
葉交加塞汝眼根香臭叢雜塞汝鼻根冷熱甘甜塞汝<lb/>
舌根衣綿温冷塞汝身根顛倒妄想塞汝意根諸禪徳<lb/>
直饒汝飜得轉也是平地骨堆參<lb/>
净慧戒弼禪師僧問如何是毗盧印師曰草鞋踏雪曰<lb/>
學人不㑹師曰歩歩成蹤<lb/>
文祖禪師僧問峭峻之機請師垂示師曰十字街頭八<lb/>
字立曰秪如大洋海底行船須彌山上走馬又作麽生<lb/>
<pb n="KR2k0098_WYG_011-15a"/>
師曰烏龜向火曰甚麽則能騎虎頭善把虎尾師以拄<lb/>
杖㸃一下曰禮拜著<lb/>
　　　奉先寺<lb/>
杭州奉先法明普照禪師法瓌僧問釋迦出世天雨四<lb/>
華地揺六動永審和尚今日有何祥瑞師曰大衆盡見<lb/>
曰法王法如來是也師曰人王見在問浄慧實印和尚<lb/>
親傳今日一㑹當付何人師曰誰人無分曰恁麽即雷<lb/>
音普震無邉刹也師曰也須善聽<lb/>
<pb n="KR2k0098_WYG_011-15b"/>
宋奉先法昱禪師永嘉人也得法于天台國師吳越忠<lb/>
懿王召入問道命軍使薛温於西湖建大伽藍曰奉先<lb/>
建大佛寳閣延請師居之演暢宗㫖署圎通妙覺禪師<lb/>
僧問如何是西來意師曰髙聲舉似大衆師開寳中示<lb/>
滅于本寺<lb/>
　　　華嚴寺<lb/>
唐杭州華嚴釋𤣥覽姓褚氏其先河南人食菜于錢塘<lb/>
因是家焉覽誕膺明徳生而懸解深逹實相以崇善本<lb/>
<pb n="KR2k0098_WYG_011-16a"/>
自初念至于捨家師承慧昶師徳無不滿衆用皆足年<lb/>
髙行尊乆為師範及見覽無一息之間違仁告門人曰<lb/>
無上之道清净為本有能一念用其心吾未見學不足<lb/>
者江表無真僧乆矣或以此子為法皷耶俾遐邇聞之<lb/>
其預為逹匠之所甄異也如此其本邑有故華嚴寺覽<lb/>
以苞桑之地近於𤣥禮師之先塋屬隋室不競法宇弛<lb/>
頺名將壑遷跡亦時廢屬於唐初募信人重建文明嵗<lb/>
有勑許還舊額廣輪制度兼移基址背山臨水返往形<lb/>
<pb n="KR2k0098_WYG_011-16b"/>
勝覽初以具戒依天竺次以僧録住一閒居後以耆徳<lb/>
統華嚴三寺次第同致于道無不在因教有遷也覽嘗<lb/>
以憫物慈濟為已任遂議寺前平湖之通川為放生池<lb/>
時太守袁從禮因茲勸勉深入慈門以禁六里司馬楊<lb/>
敏言感夢又廣至十里是以揚鬐掉尾噞喁浮沉不虞<lb/>
其害得遂生性焉覽又以經像為最則殿前畫四像慈<lb/>
氏為首鑄金銅像三百五十座彌陀為首寫經二千餘<lb/>
軸金字涅槃經為首如是功徳以順現報故王考宗追<lb/>
<pb n="KR2k0098_WYG_011-17a"/>
贈和州刺史右散騎常侍封舒國公無量則覽之元昆<lb/>
也量修學之日臨平湖龍見無不往觀舒公晏然不離<lb/>
書案氣度如此明皇初年舒公侍講帝嘉尚之歸覲太<lb/>
夫人年已期頥昆季皆以華皓晨昏之地説法而巳覽<lb/>
以開元二十二年示疾終于臨平所造寺夀八十有四<lb/>
唐釋道光姓褚氏踰齓出家方冠受具詣光州和尚學<lb/>
通毗尼于時夏淺徳崇壇塲屬望盖天賚真士為東南<lb/>
義虎雲雨慈味笙鏞道聲光持法華經創塔廟洎沒身<lb/>
<pb n="KR2k0098_WYG_011-17b"/>
不怠也初光未歿其月三日質明支疾凝神依色身觀<lb/>
彌陀具相現在其前滿庭碧華昔所未覩者四日昧爽<lb/>
有異人請光為和尚遂開目彈指曰但發菩提心至五<lb/>
日曼陀羅華自天而雨門人神烈義津追慕弗遑各云<lb/>
法味流布行化香火無窮云<lb/>
　　　羅漢寺<lb/>
宋宗徹禪師吳興人姓吳氏㓜嵗出家依年受具巡方<lb/>
參禮依黄檗希運禪師法席黄檗一見便深器之入室<lb/>
<pb n="KR2k0098_WYG_011-18a"/>
領㫖後至杭州州牧劉彦慕其道立精舎于府西號羅<lb/>
漢院化徒三百師有時上堂僧問如何是西來意師曰<lb/>
骨剉也問如何是南宗北宗師曰心為宗僧曰還看教<lb/>
也無師曰教是心問性地多昏如何了悟師曰亂雲風<lb/>
巻太虚廓清曰如何得明去師曰一輪皎潔萬里騰光<lb/>
師後示疾遷化門人塔于院之北隅梁貞明五年錢王<lb/>
廣其院為安國羅漢寺移師塔於大慈山塢今寺與塔<lb/>
並存<lb/>
<pb n="KR2k0098_WYG_011-18b"/>
　　　七寳寺<lb/>
宋用欽居錢塘七寳寺依大智學律部聞大智示衆曰<lb/>
生𢎞毘尼死歸安養出家學道能事斯畢即標心浄土<lb/>
一志不退日課佛三萬嘗神遊净土見佛大士種種異<lb/>
相謂侍者曰吾以明日西行矣即集衆念佛黎明合掌<lb/>
西向跏趺而化<lb/>
　　　慶善寺<lb/>
杭州慶善院普能禪師上堂事不獲已與諸人葛藤一<lb/>
<pb n="KR2k0098_WYG_011-19a"/>
切衆生秪為心塵未脱情量不除見色聞聲隨波逐浪<lb/>
流轉三界汨沒四生致使正見不明觸途成滯若也是<lb/>
非齊冺善惡都忘坐斷報化佛頭截却聖凡途路到這<lb/>
裏方有少許相應直饒如是衲僧分上永為奇特何故<lb/>
如此纔有是非紛然失心咄上堂拈拄杖曰未入山僧<lb/>
手中萬法宛然既入山僧手中復有何事良乆曰有意<lb/>
氣時添意氣不風流處也風流卓拄杖一下<lb/>
杭州慶善守隆禪師開堂日僧問知師乆藴囊中寳今<lb/>
<pb n="KR2k0098_WYG_011-19b"/>
日當筵畧借看師曰多少分明曰師子吼時全露現文<lb/>
殊仗劍又何如師曰驚殺老僧問千佛出世各有奇祥<lb/>
和尚今日以何為驗師曰木人把板雲中拍曰意㫖如<lb/>
何師曰石女拈笙水底吹上堂花簇簇錦簇簇鹽醤年<lb/>
來事事足留得南泉打破鍋分付沙彌煑晨粥晨粥一<lb/>
任諸人喫洗鉢盂一句作麽生㑹多少人疑著<lb/>
　　　千頃慈雲院<lb/>
唐杭州千頃山釋楚南閩人也俗姓張氏爰在齠齡㝠<lb/>
<pb n="KR2k0098_WYG_011-20a"/>
然跪於父母前訢志出家投開元寺曇藹師而受訓焉<lb/>
當授經法目所經覩輙誦於口執巾侍盥灑掃應對頗<lb/>
能謹愿迨乎冠嵗乃落髮焉詣五臺登戒就趙郡學相<lb/>
部律往上都學浄名經一律畧通宗㫖則知頓機不甘<lb/>
為漸教縛遂往芙蓉山根性未發謁黄蘖山禪師問答<lb/>
雖多機宜頓了倐值武宗廢教南逐深竄林谷大中興<lb/>
教出遇昇平相裴公休出撫宛陵請黄蘖出山南隨侍<lb/>
由此便詣姑蘇報恩寺專行禪定足不踰閾僅二十餘<lb/>
<pb n="KR2k0098_WYG_011-20b"/>
載乾符四年蘇州太守周慎嗣嚮風請住寳林院又請<lb/>
居支硎山至五年昌化縣令徐正元與紫溪戍將饒京<lb/>
同召住千頃慈雲院訓示禪徒之外唯儼然在定逾月<lb/>
或浹旬光啓三年前兩浙武肅王錢氏請下山供施昭<lb/>
宗聞其道化賜以鹿胎衣五事别賚紫衣文徳六年二<lb/>
月忽雙虹貫堂室二鹿蹶然入寺法堂梁折至五月辭<lb/>
衆後於禪牀垂兩足伸二臂於膝奄然而逝春秋七十<lb/>
僧臘五十六遷塔于院西隅大順二年壬子嵗二月宣<lb/>
<pb n="KR2k0098_WYG_011-21a"/>
州孫儒冦錢塘之封畧兵士發塔見南全身不散爪髮<lb/>
俱長悔罪而去南公平昔著般若經品頌偈一巻破邪<lb/>
論一巻以枝梧異宗外敵見貴於時也<lb/>
　　　廣福寺<lb/>
臨安府廣福惟尚禪師初參覺印問曰南泉斬猫兒意<lb/>
㫖如何印曰須是南泉始得印以前語詰之師不能對<lb/>
至僧堂忽大悟曰古人道從今日去更不疑天下老和<lb/>
尚舌頭信有之矣述偈呈印曰須是南泉第一機不知<lb/>
<pb n="KR2k0098_WYG_011-21b"/>
不覺驀頭錐覿面若無青白眼還如□□守空池舉未<lb/>
絶印竪拳曰正當甚麽時作麽生師掀倒禪牀印遂喝<lb/>
師曰賊過後張弓出住廣福日室中問僧提起來作麽<lb/>
生㑹又曰且道是箇甚麽要人提起<lb/>
　　　興教寺<lb/>
興教洪夀禪師同國師普靖次聞堕薪有省作偈曰撲<lb/>
落非他物縱横不是塵山河及大地全露法王身興教<lb/>
惟一禪師僧問佛未出世時如何師曰白雲數重曰出<lb/>
<pb n="KR2k0098_WYG_011-22a"/>
世後如何師曰青山一朶<lb/>
　　　龍興寺<lb/>
唐杭州龍興釋可周俗姓傅晉陵人也出家于本部建<lb/>
元寺友生勉之曰非其地樹之不生今豫章經謂之江<lb/>
論謂之海胡不往請業乎周感其開導挈囊逹彼遇雲<lb/>
表法師盛集窮法華慈恩大䟽日就月将斡運深趣昭<lb/>
宗初自江西回台越之間命其啓發梁乾化二年受杭<lb/>
州龍興寺召開演黒白衆有半千兩浙武肅王錢氏命<lb/>
<pb n="KR2k0098_WYG_011-22b"/>
于天寳堂夜為㝠司講經鬼神現形扈衛往往人覩焉<lb/>
嘗有祭銅官祠神巫氏乆請不下後附巫曰吾隨從大<lb/>
人去西關天寳堂聽法方逥武肅王聞而鄭重賫周金<lb/>
如意并鉢紫衣一副加號靖智通明焉以天成元年終<lb/>
于觀音院本房初周乾寧四年戾止台州松山寺講䟽<lb/>
闕鈔遂依䟽節成五巻曰評經鈔音訓五帖解宣律師<lb/>
法華序鈔一巻行于浙之左右弟子相繼不絶<lb/>
漢杭州龍興釋宗季俗姓俞臨安人稚齒瑰偉心志剛<lb/>
<pb n="KR2k0098_WYG_011-23a"/>
直嘗天震鄰家樹季隨僵仆有姊尼抱就膝視之曰此<lb/>
非震死且有生候至夜未央甦而復作遂勸令出家事<lb/>
欣平寺僧後往衢州投巨信論師學明名數論文義淹<lb/>
詳且難詘伏鋒芒如也迨逥杭龍興寺召講時僧正藴<lb/>
讓給慧縱横兩面之敵也與閭丘方逺先生江東羅隠<lb/>
為莫逆交見而申問季作二百語詶之讓正賞歎遂請<lb/>
開講四十餘年出弟子七八百人漢乾祐戊申嵗疾終<lb/>
于本房初季講次遇一異人作胡語問西域未來之經<lb/>
<pb n="KR2k0098_WYG_011-23b"/>
論一衆驚然季眇二目曽夜行感神光引之嘗覽古師<lb/>
之述作曰可俯而窺也遂撰永新鈔釋般若心經暉理<lb/>
鈔解上生經彌勒成佛經䟽鈔補猷鈔闕諸别行義章<lb/>
可數十巻並行於世季道行孤僻性情方正寡言語氣<lb/>
貌髙邁誓不趨俗舎暨老懇請亦罕赴白衣家居惟屢<lb/>
空衎然自任而孜孜手不釋巻樂道向終至今此宗越<lb/>
多弟子講導不冺焉<lb/>
　　　多福寺<lb/>
<pb n="KR2k0098_WYG_011-24a"/>
宋杭州多福和尚僧問如何是多福一叢竹師曰一莖<lb/>
兩莖斜曰學人不㑹師曰三莖四莖曲問如何是衲衣<lb/>
下事師曰大有人疑在曰為什麽如此師曰月裏藏頭<lb/>
　　　湖光寺<lb/>
周杭州湖光釋師簡姓趙氏丹丘人也弗循戒範放肆<lb/>
恬然擁破衲衣多誦詞偈好懸記杭越間災福初無信<lb/>
者驗猶合符於一行景淳山經地理别得徑門常言昔<lb/>
泰山道辯相塜得術餘無取焉喜為人遷山相塜吉凶<lb/>
<pb n="KR2k0098_WYG_011-24b"/>
如其言居無定所多遊族姓家言腹飢便求鷄肉餐此<lb/>
外得美酒啜數杯而去初無言謝然長於勒書大字題<lb/>
牌寺觀門額書成相之吉凶隨言乆近驗之始居杭西<lb/>
湖旁院無疾而終後有行客自長沙市中見擕手話舊<lb/>
寄言崇夀院主汝先負錢若干今放汝我眠牀芻薦下<lb/>
層有紙裹肉脯必應腐敗為棄之院僧依言果然見之<lb/>
因寫貌供養簡曽言尖頭屋已後火化去及州南塔戊<lb/>
午嵗被天火爇之應言無爽矣<lb/>
<pb n="KR2k0098_WYG_011-25a"/>
　　　常照寺<lb/>
宋慧明禪師號晦菴學于慧光晚依青山常照寺修净<lb/>
業日課法華楞嚴圎覺持彌陀聖號萬數慶元己未春<lb/>
示疾謂弟子曰吾學大乘求生净土今果遂矣累足坐<lb/>
視衆聞天樂西來徘徊頂上茶毗五色舎利無筭<lb/>
　　　天目山<lb/>
唐天目釋明覺俗姓猷河内人也祖為官嶺南後徙居<lb/>
為建陽人覺儒家之子風流藴藉好問求知曽無倦懈<lb/>
<pb n="KR2k0098_WYG_011-25b"/>
宿懐道性聞道一禪師於佛跡嶺行禪法往造焉遂依<lb/>
投剃染由此即願觀方衡嶽天台四明徧嘗法味復於<lb/>
徑山留心請决數夏負薪面䵟手胝下山至杭州大雲<lb/>
寺禁足院門續移止湖畔青山頂結庵而止屬范陽盧<lb/>
中丞嚮風躬謁召歸州治大雲寺住持元和十五年避<lb/>
嫌逺囂隠天目山是山也特秀基墟跨渉四郡有上下<lb/>
龍潭深不可測怪物往往出於中有白鹿毛質詭異土<lb/>
人謂為山神也覺遁是中檀信為禪宇長慶三年春及<lb/>
<pb n="KR2k0098_WYG_011-26a"/>
冬至明年二月大旱野火蔓延欲燒院僧惶懼覺曰吾<lb/>
與此山有縁火當速滅少選雷雨驟作其火都滅逺近<lb/>
驚歎以大和五年七月十九日示寂<lb/>
唐錢塘永福釋慧琳字抱玉俗姓柯新安人丱齡受業<lb/>
于靈隠西峯為金和尚弟子所傳法要斷無重問大厯<lb/>
初受具足戒于靈山㑹習學三教一領無遺不樂聲華<lb/>
止好泉石一入天眼二十餘年天眼即天目也其山髙<lb/>
三千丈周圍三百里與天柱廬阜等相儔匹上有二湖<lb/>
<pb n="KR2k0098_WYG_011-26b"/>
謂為左右目登渉艱阻數日乃到巔頂多蛟龍池潭三<lb/>
所最上池人不可近氣臭逆人不可乆視或説山神作<lb/>
白鹿形每五月與震澤龍㑹必暴風雨焉琳居此率多<lb/>
妖異而心不撓元和丁亥太守禮部員外城南杜陟請<lb/>
出永福寺登壇至己丑嵗春刺史兵部郎中裴常棣召<lb/>
臨天竺寺壇度人畢歸寺講訓生徒向二十載郡守左<lb/>
司郎中陸則刑部侍郎楊憑給事中盧元輔中書舎人<lb/>
白居易太府卿李㓜公刑部郎中崔鄯刑部郎中路異<lb/>
<pb n="KR2k0098_WYG_011-27a"/>
相繼為邦伯皆以公退至院致禮稽問佛法宗意染指<lb/>
性相此諸名公簪組上流辭學髙度或號毗曇孔子或<lb/>
名勝力菩薩非琳何以感動哉太和六年四月二十五<lb/>
日示滅享夀八十有三法臘六十四以其年五月十二<lb/>
日𦵏于今永安寺西山之陽瑪瑙坡之左石塔巋然存<lb/>
矣<lb/>
髙峯禪師諱原妙故武弁也初參斷橋倫公語未契立<lb/>
三年死限于净慈脇不至席口體俱忘或如厠惟巾單<lb/>
<pb n="KR2k0098_WYG_011-27b"/>
而出或發函忘扄鐍而去後參雪巗欽公有省遁入天<lb/>
目獅子巗構死關立參三十年影不出山每以萬法歸<lb/>
一一歸何處話極力究竟一日諷經次忽覩五祖演和<lb/>
尚真賛驀然大悟上堂云無邉刹境自他不隔於毫端<lb/>
十世古今始終不離於當念只如山僧每日在張公洞<lb/>
裏横眠竪眠或歌或詠諸人還知麽諸人每日在選佛<lb/>
塲前東行西行或嗔或喜山僧還知麽若也彼此知得<lb/>
不免分身碓搗抜苦犂耕若也彼此不知管取釋迦拱<lb/>
<pb n="KR2k0098_WYG_011-28a"/>
手彌勒皈依因甚如此不見道知之一字衆禍之門上<lb/>
堂云萬法歸一一歸何處乃顧視左右下座上堂云十<lb/>
方世界是箇鉢盂汝等諸人吃粥吃飯也在裏許屙屎<lb/>
放尿也在裏許行住坐臥乃至一動一静總在裏許若<lb/>
也識得逹磨大師只與你做得箇洗脚奴子若也不識<lb/>
二時粥飯将甚麽吃參元正上堂新年頭行新令露柱<lb/>
燈籠急著眼聽竈頭西南角有片方磚惺惺伶俐伶俐<lb/>
惺惺念茲在茲必恭必敬因甚如此徐十三郎行年本<lb/>
<pb n="KR2k0098_WYG_011-28b"/>
命上堂云愛之欲其生惡之欲其死愛惡兩重關以拄<lb/>
杖卓云總向遮裏起直饒識得根源更買草鞋行脚三<lb/>
十年以拄杖中何曽踏著遮裏擲拄杖云你有拄杖子<lb/>
與你拄杖子上堂卓拄杖云獅子窟獅子吼獅子兒無<lb/>
前後驀然直下翻身便解人前開口即令莫有翻身底<lb/>
麽擲拄杖云鰕跳不出斗<lb/>
中峯禪師明本杭之新城人生有異徴為童兒戲必為<lb/>
佛事蹔入鄉校尋去稍長閱經教然指臂求佛甚切晝<lb/>
<pb n="KR2k0098_WYG_011-29a"/>
夜彌厲困則首觸柱自儆期必得乃已及入死關宻受<lb/>
心要乆之誦金剛經至荷擔如來阿耨多羅三藐三菩<lb/>
提處恍然開悟自是説法示人如千江一源奔注放溢<lb/>
莫之能禦從容自在若不經思累千百言應問無碍隨<lb/>
其根器廣為䇿勵推以為大辯焉緇素及門自以為有<lb/>
得即所聞受傳録模印行於四方所謂法語書題唱之<lb/>
屬不可勝計又有書五篇曰破胎息論妄傳曰闢信心<lb/>
明義解曰擬寒山詩曰辨七徴心處曰説如幻法名曰<lb/>
<pb n="KR2k0098_WYG_011-29b"/>
一花五葉集虚谷凌禪師於師為尊屬見而歎曰此佛<lb/>
祖向上事非下根小器所可識也仁宗皇帝聞而聘之<lb/>
不至製金襴袈裟賜之曰佛慈圎照廣慧禪師賜獅子<lb/>
院名曰正覺禪寺英宗亦封香製衣即所居而修敬焉<lb/>
駙馬太尉藩王王□使人從師問法意以為未足請于<lb/>
上親往見之既見構亭巖前曰真際表得法也三藏法<lb/>
師沙津愛䕶持必鼐雅實哩遊方時常從師參詰及事<lb/>
三朝每為上道之翰林承㫖趙公孟頫每受師書必焚<lb/>
<pb n="KR2k0098_WYG_011-30a"/>
香望拜與師書必稱弟子結一菴名幻住信施金幣重<lb/>
寳交至一視之邈如也師相好魁碩見者稱歎皆畫像<lb/>
事之南詔人有奉其像者夜有神光燭天其士感悦遂<lb/>
篤信禪宗云時人為之語曰師乘大悲願力為法檀度<lb/>
觀時識宜隨機應物多諸方便如摩尼珠無有定色為<lb/>
未證得謂證得者我説無悟由為求名聞利養者韜晦<lb/>
巖谷為毁犯律儀者演毘尼法為妄認法塵以資狂解<lb/>
者導以正悟為圎機者直示向上師皆以身先之不事<lb/>
<pb n="KR2k0098_WYG_011-30b"/>
空言而師方自以文字失於學問參究闕於明悟尋常<lb/>
好事者所稱盖報縁之偶然耳翩然為退休之計盖師<lb/>
之髙邁過人而謙抑如此<lb/>
斷崖禪師俗楊氏父太宥母張氏以宋景定癸亥十一<lb/>
月二十三日生師於湖州徳清縣自㓜不食葷酒六嵗<lb/>
始能言但從其母誦法華經於人世事懵無所知姿貌<lb/>
嶷然志若有所待年十七有禪者過之誦髙峯上堂語<lb/>
曰欲窮千里目更上一層樓師忽言曰此大善知識必<lb/>
<pb n="KR2k0098_WYG_011-31a"/>
能為人抜釘去楔耳能與我往見之乎母驚異之畧具<lb/>
衣裝與之行見髙峯于天目山師子巖立死關為童子<lb/>
峰謂之曰汝所持何多為師曰以待寒暑峯曰學佛者<lb/>
不如是師即刻盡以散諸人乃令提萬法歸一一歸何<lb/>
處話因名之曰從一他日峯為僧舉牛過窻櫺話師聞<lb/>
之忽生大疑參究不倦一日告峯曰上極天宫下窮水<lb/>
際盡大地界一瑠璃瓶峯曰莫作聖解他日過鉢盂塘<lb/>
見雪自松上墜有省即詣峯呈頌曰不分南北與西東<lb/>
<pb n="KR2k0098_WYG_011-31b"/>
大地山河一片雪聲未絶峯痛捧之不覺殞身崖下懸<lb/>
崖壁立人意其必死同學明通捫蘿接磴以救之則已<lb/>
出半山無所苦也謂通曰我往江西見欽公去也通曰<lb/>
汝辜負老漢棒矣力挽之還即同還山之西禪院自誓<lb/>
曰我七日不證則决去矣遂直堅壁忘廢寢食夜則攀<lb/>
樹露立逹旦未及所期豁然大悟馳至死關呼曰老和<lb/>
尚今日瞞我不得也呈頌曰大地山河一片雪太陽一<lb/>
照便無蹤自此不疑諸佛祖更無南北與西東明日峯<lb/>
<pb n="KR2k0098_WYG_011-32a"/>
上堂云我布縵天大網打鳯羅龍不曽遇得一鰕一蟹<lb/>
今日有蟭螟蟲撞入三十年後向孤峰絶頂揚聲大呌<lb/>
且道呌箇甚麽舉拂子云大地山河一片雪師便奪峰<lb/>
拂子為衆舉揚訶勵同學辭不少遜復曰盡大地有一<lb/>
人發真歸源從一皆知之峯歎其俊快有僧參峰次峰<lb/>
令見師師曰驀直去其出言大抵如此乆參者媿之幾<lb/>
有命如懸絲之慮遂歸徳清其母為賣簪珥同入武康<lb/>
上栢山結茅以居人見其渾俗罔測其意越五年還山<lb/>
<pb n="KR2k0098_WYG_011-32b"/>
見峯峯云大有人見你拖泥帶水師曰兩眼對兩眼遂<lb/>
薙落峯改其名曰了義元貞乙未髙峯示寂師亦韜晦<lb/>
或遊禪林頺然居下板孤峭巖峻不假借人辭色或觸<lb/>
其機鋒發言如奔雷諸方客衲莫不驚歎居不擇地隨<lb/>
寓而休而律範大閑凛如氷雪所至四衆歸重公侯貴<lb/>
人争相迎奉師于正宗禪寺累請住持若不聞召未嘗<lb/>
受請立僧而咸尊之曰義首座云中峰本公大揚髙峯<lb/>
之道烜赫昭著法席之盛中外罕及至治癸亥棄衆而<lb/>
<pb n="KR2k0098_WYG_011-33a"/>
化同門布袍雍公見地明白提唱超卓而去世更乆後<lb/>
泰定三年師勉從衆請歸坐祖庭者一載所謂正宗禪<lb/>
寺者也參學之衆輻輳而至或示衆曰除却語黙動静<lb/>
道将一句來又嘗曰一息不來向何處安身立命然或<lb/>
嬉咲怒罵觕言穢語人所不堪或不因勸請自肆談説<lb/>
或成頌偈不待思惟應機而發人所莫測元統元年嵗<lb/>
除日師忽謂從者曰有一件事天様大還委悉麽良乆<lb/>
云明日是年朝正月六日詣法塔西指于地曰更好立<lb/>
<pb n="KR2k0098_WYG_011-33b"/>
箇無縫塔其晚與禪者談笑至夜分乃曰老僧明日天<lb/>
台去也禪者曰某甲隨師去師曰你走馬也趕我不及<lb/>
翼早跏趺而化<lb/>
大明空谷禪師諱景隆字祖庭號空谷姑蘇洞庭黿山<lb/>
陳氏子父月潭居士母金氏生師于洪武癸酉七月十<lb/>
二日童時不茹葷趺坐若禪定永樂壬辰從弁山白蓮<lb/>
懶雲和尚受學參禪雖家居而湖海禪伯如古拙和尚<lb/>
輩靡不參謁庚子出家虎丘宣徳二年詣杭州昭慶受<lb/>
<pb n="KR2k0098_WYG_011-34a"/>
戒遂依師住靈隠七年往天目禮祖塔憇錫一載刻苦<lb/>
參究忽有省因造懶雲剖露雲印可之師所著有空谷<lb/>
集三十巻心宗洞逹機辨峻抜儒釋通貫事理交融大<lb/>
理卿吳公誌之師存年五十二時自作塔銘於武林西<lb/>
湖之修吉山院名正傳有正傳十景之咏在集<lb/>
　　　净土院<lb/>
净土惟正禪師秀州華亭黄氏子㓜從錢塘資聖院本<lb/>
如肄業且將較藝于有司如使禱觀音像以求隂相師<lb/>
<pb n="KR2k0098_WYG_011-34b"/>
謝曰豈忍獨私於已哉郡人朱紹安聞而加歎欲致帑<lb/>
度之師慨然曰古之度人以清機宻㫖今反是去古逺<lb/>
矣吾堕三寳數當有其時已而遇祥符覃恩得諧素志<lb/>
獨擁毳袍且弊同列慢之師曰佛乎佛乎儀相云乎哉<lb/>
僧乎僧乎盛服云乎哉厥後有願輸奉嵗時用度俾繼<lb/>
如之院務亦復謝曰聞托鉢乞食未聞安坐以享聞歴<lb/>
謁諸祖未聞廢學自任况我齒茂氣完正在筋力為禮<lb/>
非從事屋廬之秋也於是提䇿東引學三觀於天台復<lb/>
<pb n="KR2k0098_WYG_011-35a"/>
旋徑山咨單傳之㫖於老宿惟素舊董臨安功臣山浄<lb/>
土院師輔相之乆而繼席焉然為人髙簡律身精嚴名<lb/>
卿巨公多所推尊葉内翰清臣牧金陵迎師語道一日<lb/>
葉曰明日府有燕飲師固奉律能為我少留一日欵清<lb/>
話否師諾之翼日遣使邀師留一偈而返曰昨日曽將<lb/>
今日期出門倚仗又思惟為僧秖合居巖谷國士筵中<lb/>
甚不宜坐客皆仰其標致師識慮洗然不牽世累雅愛<lb/>
跨黄犢出入軍持巾鉢悉挂角上市人争觀之師自若<lb/>
<pb n="KR2k0098_WYG_011-35b"/>
也杭守蔣侍郎嘗與師為方外友每謁至郡庭下犢譚<lb/>
笑終日而去蔣有詩曰禪客尋常入舊都黄牛角上挂<lb/>
瓶盂有時帶笠穿雲去便好和雲畫作圗師嘗作山中<lb/>
偈曰橋上山萬層橋下水千里唯有白鷺鷥見我常來<lb/>
此平生製作三十巻號錦溪集又工書筆法勝絶秦少<lb/>
游珍藏之冬不擁爐以荻花作毬納足其中客至共之<lb/>
夏秋好翫月盤膝大盆中浮水上自旋其盤冷笑逹旦<lb/>
率以為常九峰韶禪師嘗客于院一夕將臥師邀之曰<lb/>
<pb n="KR2k0098_WYG_011-36a"/>
月色如此勞生擾擾對之者能幾人峰唯唯而已乆之<lb/>
呼童子使熟炙峰方饑意作麵餅頃乃橘皮湯一盃峯<lb/>
匿笑曰無乃太清乎又問曰師以禪師名乃不談禪何<lb/>
也師曰徒費言語吾懶寧假曲折但日夜煩萬象為敷<lb/>
演耳言語有間而此法無盡所謂造物無盡藏也皇祐<lb/>
元年孟夏八月語衆曰夫動以對静未始有極吾一動<lb/>
歴年六十有四今静矣然動静本何有哉於是泊然而<lb/>
逝<lb/>
<pb n="KR2k0098_WYG_011-36b"/>
　　　光慶寺<lb/>
光慶遇安禪師錢塘人也姓沈氏丱嵗出家于天台華<lb/>
頂峯禮菴主重蕭披剃依年受具尋遇本山韶國師宻<lb/>
契宗㫖乾徳中吳越忠懿王命住北關傾心院又召入<lb/>
居天龍寺開寳七年甲戌安僖王請于光慶寺攝衆署<lb/>
善智禪師初上堂有僧問無價寳珠請師分付師曰善<lb/>
能吐露曰恁麽即人人具足也師曰珠在什麽處僧乃<lb/>
禮拜師曰也是虚言問提綱舉領盡立主賔如何是主<lb/>
<pb n="KR2k0098_WYG_011-37a"/>
師曰深委此問曰如何是賓師曰適來向汝道什麽曰<lb/>
賓主道合時如何師曰其令不行問心月孤圎光吞萬<lb/>
象如何是吞萬象底光師曰大衆總見汝恁麽問曰光<lb/>
吞萬象從師道心月孤圎意若何師曰抖擻精神著曰<lb/>
鷺倚雪巢猶可辨光吞萬象事難明師曰謹退問青山<lb/>
緑水處處分明和尚家風乞垂一句師曰盡被汝道了<lb/>
也曰未必如斯請師答話師曰不用閒言又一僧方禮<lb/>
拜師曰問答俱備僧擬伸問師乃叱之師有時示衆曰<lb/>
<pb n="KR2k0098_WYG_011-37b"/>
欲識曹谿㫖雲飛前面山分明真實箇不用别追攀問<lb/>
承古徳有言井底紅塵生山頭波浪起未審此意如何<lb/>
師曰若到諸方但恁麽問曰和尚意㫖如何師曰適來<lb/>
向汝道什麽師又曰古今相承皆云塵生井底浪起山<lb/>
頭結子空華生兒石女且作麽生㑹莫是和聲送事就<lb/>
物呈心句裏藏鋒聲前全露麽莫是有名無體異唱𤣥<lb/>
譚麽上座自㑹即得古人意㫖不然既恁麽㑹不得合<lb/>
作麽生㑹上座欲得㑹麽但㸔泥牛行處陽燄翻波木<lb/>
<pb n="KR2k0098_WYG_011-38a"/>
馬嘶時空花墜影聖凡如此道理分明何須乆立珍重<lb/>
太平興國三年隨寳塔見于滋福殿賜紫號明智大師<lb/>
淳化初還光慶舊寺三年九月二十日示寂<lb/>
　　　武林山<lb/>
支遁字道林廬人㓜有神理聰明秀徹初至京師太原<lb/>
王濛甚重之曰造微之功不減輔嗣隠居餘杭山沉思<lb/>
道行之品委曲慧印之經卓焉獨拔得自天心<lb/>
禪月大師貫休以詩謁吳越王錢鏐有滿堂花醉三千<lb/>
<pb n="KR2k0098_WYG_011-38b"/>
客一劔霜寒十四州之語鏐令改作四十州乃可相見<lb/>
休曰州亦難添詩亦難改孤雲野鶴何天而不可飛遂<lb/>
去蜀<lb/>
宋慧亨住武林延夀初依靈芝習律專修净業六十年<lb/>
每勸人必以念佛為先有江自任者忽夢寳座從空而<lb/>
下云亨律師當升此座適社孫居士預啓别亨即在家<lb/>
作印而化其時師亦謂其徒曰孫君已去吾亦行矣即<lb/>
説偈曰彌陀口口稱白毫念念想持此不退心决定生<lb/>
<pb n="KR2k0098_WYG_011-39a"/>
安養端坐而化號清照律師<lb/>
後唐杭州真身寳塔釋景霄姓徐氏丹丘人初在表公<lb/>
門後慕守言闍黎義集敷演于丹丘執性嚴毅寡與人<lb/>
交狷介自持多事凌轥形器惡弱後納請往金華東白<lb/>
山奨訓初學時有江西徽猷律匠出義記曰龜鑑録多<lb/>
學彭亨領徒到霄寺正值講次當持犯篇再三歎賞自<lb/>
此聲溢價髙每晨滴茶一旦化為乳焉著記二十巻號<lb/>
簡正言以思擇力故去邪説而簡取正義也武肅王錢<lb/>
<pb n="KR2k0098_WYG_011-39b"/>
氏召於臨安故鄉宰任竹林寺未幾命赴北塔寺臨壇<lb/>
天成二年也次命住南真身寳塔寺終焉遷𦵏于大慈<lb/>
山塢以本受師號塔曰清源<lb/>
杭州瑞龍㓜璋禪師唐相國夏侯孜猶子大中初伯父<lb/>
司空出鎮廣陵師方七嵗遊慧照寺聞誦法華志求出<lb/>
家伯父初不允因師絶飲食不得巳而許之師慧逺禪<lb/>
師後游諸禪㑹薯山白水咸受心訣咸通十三年至江<lb/>
陵騰騰和尚囑之曰汝往天台尋静而棲遇安即止巳<lb/>
<pb n="KR2k0098_WYG_011-40a"/>
而又值憨憨和尚撫而記曰汝却後四十年有巾子山<lb/>
下菩薩王於江南當此時吾道昌矣尋扺天台山於静<lb/>
安鄉創福唐院乃契騰騰之言又往隠龍院中和四年<lb/>
浙東饑疫師於温台明三郡收瘞遺骸時謂悲增大士<lb/>
雪峯嘗往見之遺㯶櫚拂子而去天祐三年錢尚父遣<lb/>
使童建賫衣服香藥入山致請至府庭署志徳大師館<lb/>
于功臣堂日親問法師請每年于天台山建金光明道<lb/>
塲諸郡黒白大㑹逾月而散將辭歸山王加戀慕於府<lb/>
<pb n="KR2k0098_WYG_011-40b"/>
城建瑞龍院延請開法時禪門興盛斯則憨憨懸記應<lb/>
矣天成二年丁亥四月乞墳塔于尚父父命陸仁璋於<lb/>
西關選勝地建塔創院改天台隠龍為隠迹塔畢師入<lb/>
府庭辭尚父囑以䕶法尅期順寂尚父悲悼遣僧正集<lb/>
在城宿徳迎引入塔<lb/>
杭州傾心法瑫宗一禪師上堂良乆曰大衆不待一句<lb/>
語便歸堂去還有紹繼宗風分也無還有人酬得此問<lb/>
麽若有人酬得這裏與諸人為怪笑若酬不得諸人與<lb/>
<pb n="KR2k0098_WYG_011-41a"/>
這裏為怪笑珍重僧問如何朴實免見虚頭師曰汝問<lb/>
若當衆人盡鑒曰有恁麽來皆不丈夫秪如不恁麽來<lb/>
還有紹繼宗風分也無師曰出兩頭致一問來曰甚麽<lb/>
人辨得師曰波斯養兒問佛法去處乞師全示師曰汝<lb/>
但全致一問來曰為甚麽却拈此問去師曰汝適來問<lb/>
甚麽曰若不遇於師幾成走作師曰賊去後關門問别<lb/>
傳一句如何分付師曰可惜許曰甚麽則别酬亦不當<lb/>
去也師曰也是閒辭問如何是不朝天子不羡王侯底<lb/>
<pb n="KR2k0098_WYG_011-41b"/>
人師曰每日三條線長年一衲衣曰未審此人還紹宗<lb/>
風也無師曰鵲來頭上語雲向眼前飛問承古有言不<lb/>
斷煩惱此意如何師曰又是發人業曰如何得發業師<lb/>
曰你話堕也問請去賞罰如何是吹毛劔師曰如法禮<lb/>
三拜師後住龍册寺歸寂<lb/>
餘杭大錢山從襲禪師雪峰之上足也自本師印解洞<lb/>
曉宗要常曰擊關南鼓唱雪峰歌後入浙中謁錢王王<lb/>
欽服道化命居此山而闡法焉僧問不因王請不因衆<lb/>
<pb n="KR2k0098_WYG_011-42a"/>
聚請師直道西來的意師曰那邉師僧過這邉著曰學<lb/>
人不㑹乞師指示師曰争得恁麽不識好惡問閉門造<lb/>
車出門合轍如何是閉門造車師曰造車即不問汝作<lb/>
麽生是轍曰學人不㑹乞師指示師曰巧匠施工不露<lb/>
斤斧<lb/>
瞽菴講師台之寧海人母金氏夢大士現五色雲中覺<lb/>
而有娠及生逮長洒然有出塵之思年十二投㑹稽悟<lb/>
本院一山元出家元天厯初受具聞天岸濟公主萬夀<lb/>
<pb n="KR2k0098_WYG_011-42b"/>
圎覺寺師往依焉濟見其天機峻利有一日千里之勢<lb/>
乃曰子盍從吾師遊他日大顯南嶽一宗吾於子有望<lb/>
矣濟之師即佛海也佛海倡道上天竺師厠多士中晝<lb/>
夜研磨三觀十乘之㫖悉貯心胸叩之者辯口如水佛<lb/>
海遂命司賓及佛海退居南天竺演福延師為第一座<lb/>
至正五年陞隆夀教寺越六年江浙省臣復聘主演福<lb/>
寺寺當兵燹之餘鞠為荒墟師創殿宇以納負笈之士<lb/>
遇有咨問悉竭所藴而示悟之自持一榻二十年蕭然<lb/>
<pb n="KR2k0098_WYG_011-43a"/>
如在逆旅洪武四年某月順寂神思不亂如返故廬宋<lb/>
學士濓為撰塔銘<lb/>
千嵗和尚名寳掌中印土人魏晉間東游自云六百七<lb/>
十三嵗周威烈王十二年丁夘生左手握拳有珠在掌<lb/>
中因以為名始抵峨眉五臺南返衡廬入建業與逹摩<lb/>
遇於梁朝遂扣法焉洎來二浙愛天竺之勝結茒而居<lb/>
者四十五年復往四明天台及諸名山遊歴将遍唐貞<lb/>
觀十五年還竺峯乆之移居浦江寳巖顯慶二年正旦<lb/>
<pb n="KR2k0098_WYG_011-43b"/>
手捏一像九日而成與其貌無異即告徒曰吾誓住世<lb/>
千嵗自來支那忽四百嵗今巳過七十有二年矣説偈<lb/>
而化世稱千嵗和尚遺記滅後有僧來取吾骨勿拒越<lb/>
五十四年剌浮長老至彼作禮墖户倐開得其骨皆連<lb/>
鎻金色因持來别建墖藏之為中竺開山始祖賛曰人<lb/>
夀幾何朝露逝川生周渉唐本誓則然東遲達摩心印<lb/>
始傳孰云佛法獨在西天<lb/>
海月法師名慧辨字訥翁華亭富氏子受業普照從天<lb/>
<pb n="KR2k0098_WYG_011-44a"/>
竺韶及浮石矩傳天台教觀韶將老命師代講夢章安<lb/>
以金箆擊其口曰汝勤於誨人當得辨智乆之率繼其<lb/>
席嘉祐中翰林沈公遘帥郡以嚴為理察師道行獨異<lb/>
之俾蒞僧職遷都僧正東坡時為通守嘗與師為方外<lb/>
之遊講授二十五年往來常千人無何歸隠草堂但六<lb/>
事隨身而巳熈寧六年冬旦起盥濯别衆而化遺戒須<lb/>
待東坡至方可合棺四日坡始抵山中見其趺坐如生<lb/>
頂尚温煖作三絶哭之師沒二十一年東坡追序其事<lb/>
<pb n="KR2k0098_WYG_011-44b"/>
云余去杭夢至西湖上有大殿榜曰彌勒下生故人海<lb/>
月辨師之流皆行道其間乃作賛辭頴濱銘其墖賛曰<lb/>
滄海孤月生于雲間飛輪竺嶺萬象光寒知之者誰眉<lb/>
山老仙有如不信銘賛皎然<lb/>
水源法師名净源字伯長姓楊氏生而敏慧依東京報<lb/>
慈寺海逹大師得度奮志參尋初見華嚴承遷次見横<lb/>
海明覃後見長水子璿盡得華嚴奥㫖聲譽藉甚住泉<lb/>
之清凉蘓之觀音杭之祥符湖之寳閣秀之善住左丞<lb/>
<pb n="KR2k0098_WYG_011-45a"/>
蒲公守杭尊其道以慧因院易禪為教命師居之所至<lb/>
緇素景慕師筆力遒勁合華嚴證聖正元二䟽為一以<lb/>
便觀覽製華嚴楞嚴圎覺三懴法及作法華集義通要<lb/>
十四巻又疏解仁王般若等經髙麗國王子為僧曰統<lb/>
義天航海而來問法於師朝廷遣侍講楊傑館伴化及<lb/>
外國其道可知矣元祐三年冬示寂茶毘得舎利無數<lb/>
瘞於慧因院之西北夀七十八先世泉之晉水人故學<lb/>
者以晉水稱之賛曰法界無盡一心洞明奮厥餘力詮<lb/>
<pb n="KR2k0098_WYG_011-45b"/>
釋羣經作式垂範聿有駿聲慕法者衆海國揚舲<hi>前載未備</hi>
<hi>今補</hi>
　<lb/>
　<lb/>
　<lb/>
　<lb/>
　<lb/>
　武林梵志巻十一<lb/>
</p>
<p>
</p>
  </div>
</body>
</text>
</TEI>
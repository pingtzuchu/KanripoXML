<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻四</head> <lb/>
    <p>
<pb n="KR2k0098_WYG_004-1a"/>
欽定四庫全書<lb/>
　武林梵志巻四<lb/>
　　　　　　　　　　　明　吳之鯨　撰<lb/>
　　北山分脉<hi>由湖墅至皋亭山</hi>
香積寺在江漲橋北宋太平興國三年柯氏捨宅為寺<lb/>
　舊名興福大中祥符間賜額香積門臨官河㠶檣徃<lb/>
　來者日千百計秉燭猶喧一徑蛇行茂林蔭宻隱然<lb/>
　城市異藪也<lb/>
<pb n="KR2k0098_WYG_004-1b"/>
妙行寺在夾城巷宋徽宗時有僧思淨者姓喻工畫佛<lb/>
　人稱喻彌陀遂棄家學佛捨宅為寺以接待雲水二<lb/>
　十年間徃來者三百萬衆故俗稱接待寺方臘之亂<lb/>
　思淨語賊乞以一身代一城之命賊為少戢元季燬<lb/>
　宣徳二年重建寺南為望佛橋寺内有布袋和尚像<lb/>
　親筆題贊書法遒古　張九成喻彌陀塔銘錢塘喻<lb/>
　氏子生不茹葷少好畫學吳道子臻其能後專畫阿<lb/>
　彌陀佛無為子楊次公喜之呼為喻彌陀世因以稱<lb/>
<pb n="KR2k0098_WYG_004-2a"/>
　焉年三十五歲棄家學佛名思淨初禮開化定公為<lb/>
　師次依靈芝照公祝髮二公皆有戒行而師所志甚<lb/>
　逺不自以為足也即北城之外僦舎飯僧期以百萬<lb/>
　日持鉢乞食不避寒暑心念精一人天歸焉不為經<lb/>
　藏為毗盧大閣百鏡四垂互相攝入莊嚴雄飾儼若<lb/>
　天宫庖湢井厠莫不備具郡移妙行院額以旌其勤<lb/>
　屬方臘陳通之亂煨燼之餘妙行巋然獨存蓋雖賊<lb/>
　不敢犯也至金人入㓂始焚之臘之來也師徑造賊<lb/>
<pb n="KR2k0098_WYG_004-2b"/>
　壘願以一身代一城之命誠心感動賊悚然為之少<lb/>
　戢每賊退師輙収聚遺骸大作佛事香花熏沐冡而<lb/>
　藏之其志堅確表裏如一積久純熟不見間斷至於<lb/>
　隨機響答自然殊勝有部使者問師能畫彌陀何不<lb/>
　叅問師即答曰平生只解畫彌陀不解叅禪可奈何<lb/>
　幸有五湖風月在太平何用動干戈師為兒時游西<lb/>
　湖多寶山輙作念曰異時當鐫此為佛其後遂為彌<lb/>
　勒之像欲及百尺使水陸徃來得以瞻仰門下侍郎<lb/>
<pb n="KR2k0098_WYG_004-3a"/>
　薛公問彌勒見在天宫為諸天説法公於此鐫頑石<lb/>
　將奚以為師曰咄哉頑石頭全憑巧匠修只今彌勒<lb/>
　佛莫待下生求其他發揚應接徃徃如是嘗以般若<lb/>
　心經句為一頌其所自得蓋不可以常法論也紹興<lb/>
　七年十一月二十四日趺坐而逝年七十其徒塟於<lb/>
　院之法堂之右前此僧有夢窣堵坡墜於地者有夢白<lb/>
　龍升天者有夢衆神禮辭者噫此豈常人也哉度弟<lb/>
　子二百八十一人師常以院宇未復為念既而弟子<lb/>
<pb n="KR2k0098_WYG_004-3b"/>
　行超以判府丞相吕公之命甲乙相繼主院事行蹈<lb/>
　建大藏水陸堂行速建僧堂二十間行全建法堂方<lb/>
　丈巍峩蔽虧觀者動心其盛矣哉余錢塘人也知師<lb/>
　為詳竊嘗悲學佛者比比而務實者何其寡也學律<lb/>
　者以變古為長學教者以好勝為務學禪者以破戒<lb/>
　為通其失佛意甚矣而師惟實是務不事虚飾搏空<lb/>
　手齋三百萬僧架空地為大刹宇鑿空山為佛誓以<lb/>
　有成不自有其善不自矜其能故人無不信者茲可<lb/>
<pb n="KR2k0098_WYG_004-4a"/>
　尚也已行全來請銘銘曰大道不明誰辨西東卑者<lb/>
　眩俗髙者譚空課其實效繫影捕風偉哉法師唯實<lb/>
　是務飯無量僧建大刹宇捐軀贖命指石為佛厥志<lb/>
　未已厥身己没誓千百生終底其成粤有法子克肖<lb/>
　其父殿堂樓閣庖湢廊廡後先出沒為一佛土咨爾<lb/>
　子孫勿墜其緒　張浚贊喻彌陀掩遺骸詩刀兵刼<lb/>
　海苦漫漫原野遺骸葬若干盡大地人須薦取眼睛<lb/>
　突出髑髏寒　趙鼎贊喻彌陀詩骸骨鱗鱗曠野昏<lb/>
<pb n="KR2k0098_WYG_004-4b"/>
　天陰雨濕向誰論縱然有樂踰南面爭似無為實相<lb/>
　門　清了贊喻彌陀詩城市鄉村隨處走落花流水<lb/>
　幾番春揚眉一笑憑誰薦四百萬僧齋主人　蘇試<lb/>
　水杓頌喻彌陀用以化縁其徒寶之杓柄長多少西<lb/>
　湖水淺深本來無一物非古亦非今　張商英贊喻<lb/>
　彌陀畫丈六佛詩丈六金身毫端三昧精妙入神充<lb/>
　滿法界善知衆藝得大自在游戯神通一切無礙恒<lb/>
　河沙刼金剛不壞萬象森羅影現中一顆圓光非内<lb/>
<pb n="KR2k0098_WYG_004-5a"/>
　外　史浩喻彌陀偈攪翻十里西湖水化作四方八<lb/>
　徳池淨洗衆生煩惱垢人人見自性阿彌<lb/>
法雲寺在武林門北七里許歸錦橋西餘杭塘之南草<lb/>
　營巷五代晉天福五年呉越王建請餘杭安樂寺治<lb/>
　禪師開山賜額法因寺宋英宗治平二年圓通秀禪<lb/>
　師重建改賜今額寺内有宋駙馬都尉武勝軍節度<lb/>
　觀察留後張敦禮捨鐘萬斛蘇東坡作銘内殿崇班<lb/>
　馬惟寛捨拜石東坡作記元至正兵燬洪武九年善<lb/>
<pb n="KR2k0098_WYG_004-5b"/>
　人沈勝請雙林寺鐡菴愚䝉極禪師重建正統間燬<lb/>
　寺僧文珩圭璋白和尚重新殿宇嘉靖間倭夷入宼<lb/>
　兵燬萬厯二十二年僧明慶智昂重建寺右有愚䝉<lb/>
　極塔　蘇軾法雲寺鐘銘并叙元豐七年十月有詔<lb/>
　大長老圓通禪師法秀住法雲寺寺成而未有鐘大<lb/>
　檀越駙馬都尉武勝軍節度觀察留後張敦禮與冀<lb/>
　國大長公主唱之從而和者若干人元祐元年四月<lb/>
　鐘成萬斛東坡居士蘇軾為之銘曰有鐘誰為撞有<lb/>
<pb n="KR2k0098_WYG_004-6a"/>
　撞誰撞之三合而後鳴聞所聞為五闕一不可得汝<lb/>
　則安能聞汝聞竟安在耳視目所聽當知所聞者鳴<lb/>
　寂寂時鳴大圜空中師獨處髙廣座卧士無所著人<lb/>
　引非引人二俱無所説而説無説法説法雖無盡問<lb/>
　則應曰三汝應如是聞不應如是聽　蘇軾法雲寺<lb/>
　禮拜石記夫供養之具最為佛事先其法不一他山<lb/>
　之石平不容垢横展如席願為一止具之用晨夕禮<lb/>
　佛以此皈依當敬禮無所觀時運心廣傳無所不在<lb/>
<pb n="KR2k0098_WYG_004-6b"/>
　天上人間以至地下悉觸智光聞我佛修道時芻泥<lb/>
　巢頂霑佛氣分後皆受報則禮佛也其心實重有徳<lb/>
　至是禮也願一拜一起無過父母乗此願力不墮三<lb/>
　塗佛力不可盡石不可盡願力不可盡三者既不可<lb/>
　盡二親獲福生生世世亦不可盡今對佛宣白惟佛<lb/>
　實臨之元祐八年七月中旬内殿崇班馬惟寛捨<lb/>
定光寺初名福慶菴創自大梁貞明二年丙子杭州都<lb/>
　督府錢塘縣節度討擊副使方銖同衆共造石幢一<lb/>
<pb n="KR2k0098_WYG_004-7a"/>
　具鐫大佛頂尊勝陀羅尼咒於上其文略曰布金設<lb/>
　象寶刹交輝土淨曇生宛如佛國現存後唐天成二<lb/>
　年大為増創復昌於晉天福四年蓋呉越王因長耳<lb/>
　和尚來居於此顯定光古佛化身遂改為定光禪寺<lb/>
　在武林門外清湖中閘上關門巷内洪武五年天台<lb/>
　僧惠珙重建至正統景泰間僧佛海昌昇等復建翰<lb/>
　林侍講蔣廷暉書其額萬厯間水旱相仍竟為荒墟<lb/>
　三十三年乙巳七月間黄汝亨倡緣重新之前後大<lb/>
<pb n="KR2k0098_WYG_004-7b"/>
　殿鐘樓兩廡禪堂方丈鑄鐘設像汝亨有碑記殿前<lb/>
　存古羅漢松栢各二株古井名夢泉石欄存偈天王<lb/>
　後殿并東廢塔院古栢七株大槐樹一株冬青樹一<lb/>
　株皆七百餘年物　黄汝亨重建定光寺募縁疏定<lb/>
　光寺去予家百武而近自梁唐歴晉宋代興稱吾里<lb/>
　最勝覺地昔予垂髫讀書其中殿宇敞朗古松修竹<lb/>
　掩映僧舎佛降生日士女香供禮拜紛集如雨今予<lb/>
　折腰官下回憶讀書時僅三十年而雄殿惟餘荒臺<lb/>
<pb n="KR2k0098_WYG_004-8a"/>
　叢林踐為豐草殘僧數衆敗屋幾椽古佛道場倐焉<lb/>
　寂寞稱佛子者不無黍離之歎追惟我等均此覆載<lb/>
　而或髙樓廣厦擬於仙居或風雨飄摇草棲露宿是<lb/>
　誰所種而受報爾殊俗人不思其故遇可修為尚生<lb/>
　慳吝可悲已夫長耳和尚為定光古佛化身天成間<lb/>
　自天台來卓錫錢塘後居南山法相寺常募人作福<lb/>
　或問和尚作福有何形段答曰能遮百醜由此言之<lb/>
　醜於何作貪慳即是福於何生能遮即是減醜増美<lb/>
<pb n="KR2k0098_WYG_004-8b"/>
　造自一念耳即以長耳和尚片言作定光導師可也<lb/>
　我等賢愚貴賤信受斯語頂踵可捐何況錢幣是古<lb/>
　佛寺不日成之于是寺僧方理捨念投體稽首行乞<lb/>
　屬予重宣而作偈言稽首古定光普同十方衆是佛<lb/>
　無古今還現於本人是福無形段遮醜即名福醜亦<lb/>
　不自形慳貪即為醜願以無量光照破慳貪種一切<lb/>
　諸佛相喜捨心所成如以長耳相莊嚴定光佛古佛<lb/>
　所現處梁晉宋無二我願十方衆自信等信佛頂踵<lb/>
<pb n="KR2k0098_WYG_004-9a"/>
　而可捐何况金銀粟寶山空手回百醜於何滅奉持<lb/>
　斯語者親見古定光<lb/>
永慈寺亦名萬壽庵在烏盆橋路口僧宗宴慶秀募開<lb/>
　義井建茶亭佛宇以濟徃來寒暑不輟杭嚴道費公<lb/>
　堯年題額晏秀徃京師以慈忍堅苦聞於上召對賜<lb/>
　滲金毘盧遮那十佛寶蓮座金像一尊並千佛旙紫<lb/>
　衣袈裟五佛冠勅賜䕶國永慈寺額以歸建大殿供<lb/>
　滲金佛八角亭供大士像並天王殿山門禪室慶秀<lb/>
<pb n="KR2k0098_WYG_004-9b"/>
　復拓基為永逺之計云<lb/>
化度寺在江漲橋梁天監間朱异捨宅為寺名衆安隋<lb/>
　改衆善唐改重雲再改承雲宋治平二年改今名旁<lb/>
　有崇善王廟元至元間燬至正間僧若金復建<lb/>
寶覺豐樂寺名豐樂院在西馬堘内宋乾徳六年僧雪<lb/>
　巖建治平間改為寶覺豐樂禪寺嘉靖間兵燬萬厯<lb/>
　三十年僧寂學重建前有金沙橋左右有八角琉璃<lb/>
　井後有銀沙橋阿婆蕩小土山茂竹<lb/>
<pb n="KR2k0098_WYG_004-10a"/>
顯教寺在武林門外東去里許宋顯仁太皇后韋氏紹<lb/>
　興十二年自北歸至是辛未二十二年十月於杭州<lb/>
　臯亭山建新寺成額曰崇先顯孝寺明年復於北關<lb/>
　門外清湖閘東傍大河建菴曰華嚴以為别院乾道<lb/>
　五年仍奉敇改今額後徙在城金剛嶺嘉熙間燬寶<lb/>
　祐年間徙今所元末燬洪武初重建未幾又燬至𢎞<lb/>
　治已酉僧智福復建萬厯庚子又燬後十年僧廣詢<lb/>
　慨然有興復之志儀部黄汝亨為倡募誅茅拓地經<lb/>
<pb n="KR2k0098_WYG_004-10b"/>
　營木石不輟寒暑者三載至壬子落成寺幽僻深邃<lb/>
　若谷南北湖山隱映林樾清流四面小橋古路宛有<lb/>
　東林虎溪之勝於北郊諸蘭若中獨稱幽絶殿之外<lb/>
　去百餘歩黄汝亨建亭書華嚴經又以妙嚴二字題<lb/>
　其居宋應昌題深省二字贈之後有池一泓澄注上<lb/>
　有修竹古藤鬰翠如畫汝亨構三楹其下題曰得聽<lb/>
　居詢樸真嚴於戒律善講所至法席充牣尤於妙法<lb/>
　華經得三昧四方學人咸稱明法華云所註有觀所<lb/>
<pb n="KR2k0098_WYG_004-11a"/>
　緣緣論釋義九喻詩諸游覽詩並偈頌若干首並行<lb/>
　於世　黄汝亨建殿募疏武林門外清湖閘中舊是<lb/>
　華嚴之菴今名顯教之寺閣横山色何殊龍井之雲<lb/>
　徑列松陰不減虎溪之渡自宋紹興而遞逺迨我洪<lb/>
　武而重新諸佛之所照臨妙華於焉錯落萬厯庚子<lb/>
　冄罹刼灰十載星霜竟湮蘭若諸天佛像淋漓風雨<lb/>
　之場四壁僧伽殘破荆榛之地寺之不存教於何顯<lb/>
　嗟古路之入幽谷豈當世而無善根茲幸詢禪師卓<lb/>
<pb n="KR2k0098_WYG_004-11b"/>
　錫此間義闡華嚴之藏揮麈其上音傳寶樹之枝開<lb/>
　晦以明居今作古發鼎新之至願為衆信所皈依𢎞<lb/>
　道則覆十方布金僅需五百敢告聿來檀施成茲最<lb/>
　勝覺場一文一合萃衆寶於香林出力出財絫微塵<lb/>
　而山嶽俾夫大方廣佛從一切願海而交通蓮座香<lb/>
　臺與億貝心珠而並耀見在勤修之徳分明作福之<lb/>
　形各破慳心咸歸淨業謹疏　劉曰寧送詢禪師歸<lb/>
　武林顯教寺詩去去東林社還從天目遊佛燈螢火<lb/>
<pb n="KR2k0098_WYG_004-12a"/>
　夜别語樹間秋野葛諸方論飄蓬半世愁中原誰法<lb/>
　眼駒䜟本南州　虞淳熙贈詢禪師詩梵林綠雪駐<lb/>
　雙輪似有神光隔玉塵門拂桐花迎白鳳塢飛桃葉<lb/>
　駕青鱗少陵競採千金實望帝遥思萬樹春更莫經<lb/>
　臺摇麈落横山明月正留賔　曹學佺宿顯教寺詩橋<lb/>
　頭山渺渺栅口水漸漸月没來時盡霜濃坐後添教<lb/>
　原分顯宻徑自入華嚴今日遊仍處能於勝地兼<lb/>
　釋廣詢得聽居歌詢也平生怒浮俗拄錫如鑱鬼神<lb/>
<pb n="KR2k0098_WYG_004-12b"/>
　哭曽把淒清風雨竹種成个个臨池玉黄郎自是靈<lb/>
　山囑為䕶空門就林宿月明半在山之麓醉歌竹枝<lb/>
　露如沐歌罷支頤仍瞪目責予不縛林邊屋詢也日<lb/>
　中食不足那有餘藏趂餘欲黄郎知我同骨肉為結<lb/>
　幽居對深緑涼風不使羲皇獨天花粉散琳琅馥靜<lb/>
　聽心與虚空觸虚空發聲晤髙躅<lb/>
福壽寺在西馬塍望佛橋西南俗呼為東隱齊梁朝有<lb/>
　神僧寶掌禪師飛錫過汴游浙見林深地僻景勝形<lb/>
<pb n="KR2k0098_WYG_004-13a"/>
　奇即挿竹為精藍之始唐貞觀七年少卿夏公恢宏<lb/>
　梵宇題曰東林五季末殿宇寥落宋嘉定間復為鼎<lb/>
　新元復燬皇明鎮江南峰義禪師杖鉢游此重建成<lb/>
　祖文皇帝有贊其略曰緇門總卒樂以優優至成化<lb/>
　丁酉歲姑蘇半塘寺僧大章捨資建天王殿嘉靖乙<lb/>
　酉山西老衲鼎建西方寶殿　陳秋閣新秋宿東林<lb/>
　詩閒來棲野寺涼思快髙情露冷絺綃薄天秋枕簟<lb/>
　清蒲揮逾玉麈蓮飲勝金莖翠竹摇詩榻孤眠憶友<lb/>
<pb n="KR2k0098_WYG_004-13b"/>
　生　陳寄南過東林詩生平躭寂樂曳杖入東林寺<lb/>
　外青山繞階前黄葉深浮雲知世態澄水見禪心坐<lb/>
　覺塵紛逺唯聞鐘梵音<lb/>
大覺禪院去武林門北可十里在北關徳生巷唐憲宗<lb/>
　元和二年𢎞辨法師建額曰大覺禪寺檀越蔣安王<lb/>
　諒捨地計一十六畆五代周顯徳間燬元武宗至大<lb/>
　三年詔舉烏石山僧世愚重建正殿天王殿法堂等<lb/>
　後栁塘和尚拓以禪窟方丈僧寮修觀演義養老涅<lb/>
<pb n="KR2k0098_WYG_004-14a"/>
　槃諸堂春秋開講冬夏坐禪四方宗之靡不風嚮元<lb/>
　季燬於兵燹洪武十一年用環璩法師欲崇奉大圓<lb/>
　鏡光普門像復作大閣雄麗壯峙工與像稱都人作<lb/>
　禮因敬生悟俗稱大覺院亦名觀音院成化間僧無<lb/>
　心道鑑重葺嘉靖間島夷入㓂廢僧徳明尋又恢復<lb/>
　迄萬厯三十三年歲癸夘僧圓神重建戸部主事晉<lb/>
　江蔣光彦助緣落成撰文樹碑寺舊有東坡鼎趙松<lb/>
　雪手書十可山房叅寥子手書覺路元僧栁塘手種<lb/>
<pb n="KR2k0098_WYG_004-14b"/>
　長松百八株並廢於嘉靖間惟大佛三尊諸天等像<lb/>
　皆吕侃屠玉瓚名蹟及大圓鏡光觀音鏤像雖屢經<lb/>
　刼燒而巋然獨存　唐憲宗御製贊朕聞天之為大<lb/>
　也上下之容可紀地之為大也縱廣之數可推則知<lb/>
　無去無來不生不滅拯沈淪於沙刼救焚灼於塵區<lb/>
　毒龍懼其威光强象憚其神力其大則包於宇宙其<lb/>
　小則隱於毫芒七十二圜先有陶鈞之内萬八千載<lb/>
　即為俄頃之間漢日載其通輝周星彰其降誕鷲頭<lb/>
<pb n="KR2k0098_WYG_004-15a"/>
　峰下演金口之微言雞足山前舒玉毫之瑞相干戈<lb/>
　不用梵志摧鋒甲胄無施波旬潰弤闢圓明之淨域<lb/>
　啓方便之禪門慧晷耀於昏衢慈雲清於杇室無得<lb/>
　而稱其惟大覺乎　中峰大圓鏡像贊心鏡光明皎<lb/>
　如月聖人智體無生滅一念纔興即現前古今凡聖<lb/>
　相融攝　唐宣宗皇帝問𢎞辨法師機緣帝曰禪宗<lb/>
　何有南北之名對曰五祖𢎞忍大師在蘄州東山開<lb/>
　法時有二弟子一名慧能受衣法居嶺南為六祖一<lb/>
<pb n="KR2k0098_WYG_004-15b"/>
　名神秀在北揚州其所得法雖一而開導發悟有頓<lb/>
　漸之異故曰南頓北漸非禪宗本有南北之號也帝<lb/>
　曰云何名戒對曰防非止惡謂之戒帝曰云何為定<lb/>
　對曰六根渉境心不隨緣名定帝曰云何為慧對曰<lb/>
　心境俱空照覽無惑名慧帝曰何為方便對曰隱實<lb/>
　覆相權巧之門也被接中下曲施誘迪謂之方便設<lb/>
　為上根言捨方便但説無上道者斯亦方便之譚乃<lb/>
　至祖師𤣥言㤀功絶語亦無出方便之迹帝曰何為<lb/>
<pb n="KR2k0098_WYG_004-16a"/>
　佛心對曰人有智慧覺照為佛心心者佛之别名無<lb/>
　形狀非青黄赤白男女等相在天非天在人非人而<lb/>
　現天現人能男能女非始非終無生無滅故號靈覺<lb/>
　之性如陛下日應萬幾即陛下佛心假使千佛共傳<lb/>
　不㑹别有所得也帝曰祖佛既契㑹心印金剛經云<lb/>
　無所得法如何對曰佛之一化實無一法與人但示<lb/>
　衆人各各自性同一法藏帝曰何為頓見何為漸修<lb/>
　對曰頓見自性與佛同儔然有無始染習故假漸修<lb/>
<pb n="KR2k0098_WYG_004-16b"/>
　對治令順性起用如人喫飯不一口便飽是日辨師<lb/>
　對七刻賜紫方袍號圓智禪師仍勅修天下祖塔各<lb/>
　令守䕶　錢德𢎞懷大覺上人詩借得僧房一榻眠凍<lb/>
　雲晴日照寒氊己知有像俱成幻悟得無生始是禪<lb/>
　碧眼比丘能佞佛白頭居士且譚𤣥懷人只隔西湖<lb/>
　水沙上鳬鷖自洒然　李日華題覺海上人宴坐處詩<lb/>
　一漚復一漚起滅何時休風靜孤月現空寒萬國秋<lb/>
　　鄒迪光十可山房題壁縱横不如李子宛轉頗似<lb/>
<pb n="KR2k0098_WYG_004-17a"/>
　模稜今日一椽為蓋他年五嶽擔簦<lb/>
智果院在武林門外東關六里舊為宋東山萬壽寺寺<lb/>
　敞可容數百僧四面環水蓮花盛時香聞里許有亭<lb/>
　臨其上曰白蓮亭外有涵虚鏡水二閣中有白蓮橋<lb/>
　米芾題且喫茶匾元末兵燬其地盡入民居洪武三<lb/>
　年智果僧文□於舊基得觀音像一座三焚而不燬<lb/>
　者未辨為幾百年所遺因建殿為供匾曰智果下院<lb/>
　俗為觀音菴萬厯七年僧明繡拓基以廣其制創大<lb/>
<pb n="KR2k0098_WYG_004-17b"/>
　法堂萬厯戊申僧海成照心復捐資闢地濬池種蓮<lb/>
　作亭以追舊蹟路建大山門曰萬壽遺踪　王穉登<lb/>
　過訪詩禮佛歸來道路賖海雲猶自濕袈裟鰲身駕海<lb/>
　千尋雪蜃氣成樓五色霞月滿吳門聊駐錫秋深作<lb/>
　伴好還家門人若問南游事曽見支那小白華<lb/>
永寧菴去武林門十里芳林鄉沙河關萬厯間雪浪法<lb/>
　師建接待十方雲水檀越陸雲捨地中貴劉成為䕶<lb/>
　法里人沈文助建翰林呉應賔題曰慧海津梁<lb/>
<pb n="KR2k0098_WYG_004-18a"/>
西方菴在艮山門外五里餘雲棲寺僧廣明卓錫於此<lb/>
　飯僧十萬復捨已地以擴充之本師手書其額晝夜<lb/>
　持佛號不輟口四方衲子藉為依焉<lb/>
廣教寺在北新橋東晉天福六年有肇法師始創呉越<lb/>
　王建舊名傾心宋大中祥符間改今額慶元六年密<lb/>
　印法師重修有雨花堂説法臺元季燬洪武四年僧<lb/>
　智海重建基址寛敞前後印堂田八十餘畆寺徑松<lb/>
　林六十四丈後有土山三層上苦條樹大可五十圍<lb/>
<pb n="KR2k0098_WYG_004-18b"/>
　出武林門先見此樹景泰間僧覺徴潛心文墨博通<lb/>
　經史註纂百忍箴行於世其板今存府庫以鉢資築<lb/>
　江漲橋華光橋塘棲跨塘橋朱鏞書碑嘉靖年被倭<lb/>
　患日漸侵廢萬厯間查理廢寺産額保里舉僧正祈<lb/>
　承業惟跬地破椽而己祈贖置基地二畆建佛殿三<lb/>
　楹萬厯丁未孫通曙重建千葉寶蓮大佛周圍小佛<lb/>
　千尊僅延香火云　陳璇徴法師像讚貌古而神清<lb/>
　膽雄而志宏其存已也活活落落其行事也烈烈轟<lb/>
<pb n="KR2k0098_WYG_004-19a"/>
　轟其學博也則因百忍箴而見其功顯也則造五道<lb/>
　橋而稱律法條章講論而明聖賢義理遵守而行在<lb/>
　當仁而不讓但有為而必成禪講叢林之寺院倚之<lb/>
　而紀綱益振衡台宗門之教法得之而箕裘克承是<lb/>
　不忝從佛國出古庭而受經抑不愧為大報恩重開<lb/>
　山一代唯菴之上足續傳世之真燈也　陳璇詩三<lb/>
　生石上長青苔春日誰登般若臺痛殺湯休從此逝<lb/>
　不知惠逺幾時來風清浙水空杯渡雲歛英山寶地<lb/>
<pb n="KR2k0098_WYG_004-19b"/>
　開綠竹青松猶滿眼可憐消息斷蓬萊　毘陵胡濙<lb/>
　源詩歲暮因過水際村維舟重過舊游門㸃頭頑石<lb/>
　依然在説法髙僧已不存夜榻自來明月影春庭空<lb/>
　見綠苔㾗我來多少傷懷事留像挑燈與重論　苕<lb/>
　溪徐祚詩雨花樓閣化烟霞甘露泉頭即是家簷蔔<lb/>
　結成霜後未枇杷開到雪中華也知寂滅纔為樂始<lb/>
　信浮生自有涯寫得舊時行道影不教塵土涴袈裟<lb/>
昭化寺去城北七里潮王橋東南唐長慶三年建舊名<lb/>
<pb n="KR2k0098_WYG_004-20a"/>
　龍龕吳越王復建於後周顯徳二年宋大中祥符間<lb/>
　改賜今額舊在芳林鄉河北中界紹興二十三年官<lb/>
　以其地建倉屋遷寺於兹地傍有潮王廟元至正十<lb/>
　九年兵燬洪武四年重建二十四年立為叢林永樂<lb/>
　九年復燬十年重建松江府推官段天祐撰碑記成<lb/>
　化十二年少保于公給事張晟捐資重建隆慶二年<lb/>
　張中復張一陽重修金臺王玘書昭化二字萬厯二<lb/>
　十八年本寺僧圓㑹重修殿後存唐朝松栢三株<lb/>
<pb n="KR2k0098_WYG_004-20b"/>
　鎦英詩風軒話久覺清涼白藕花開近石塘老去詩<lb/>
　名慚沈宋古來佛法重齊梁坐臨流水心方淨吟愛<lb/>
　青山夢不㤀休得沈酣便歸去欲將小品問支郎<lb/>
　沈宣詩六月野風村路涼小橋行過又陂塘人懷淇<lb/>
　澳居栽竹僧汚袈裟燕渡梁共説五湖閒更好豈知<lb/>
　一醉慮俱忘俞君寫得坡仙句只恐當筵笑郭郎<lb/>
　倪宗正詩萬竹青青隔石橋薜蘿恍若䕶芭蕉眼前<lb/>
　春色俱消歇定裏禪心忘寂寥雲意依微生畫壁月<lb/>
<pb n="KR2k0098_WYG_004-21a"/>
　光溶漾破烟霄一聨清影今分我幾度風霜不受凋<lb/>
　　蕭鳴鳳詩萬縷千條湖上堤蘇公去後歇芳菲獨<lb/>
　餘寶地春陰在抱膝相看一鳥啼<lb/>
崇興寺去城北一十五里芳林鄉北新關後元至元間<lb/>
　普慧和尚建至正末兵燬洪武初僧照心禪師重建<lb/>
　二十四年立為叢林正統四年本境居士盛本忠施<lb/>
　財修建大雄寶殿大藏經閣普慧法堂鐘鼓樓並假<lb/>
　山一座在寺殿後灰燼於隆慶五年七月十八日本<lb/>
<pb n="KR2k0098_WYG_004-21b"/>
　年十二月二十六日佛廣建立小屋三間供奉萬歲<lb/>
　龍牌萬厯十三年六月十三日真宣重建佛殿山門<lb/>
　栽種千頭竒栢一株壬子黄汝亨倡緣真宣海雲復<lb/>
　建大雄寶殿天王殿並普慧法堂<lb/>
崇先顯孝華嚴教寺在臯亭山之陽宋紹興十九年建<lb/>
　二十八年賜崇先顯孝禪寺額寧宗改禪為教御書<lb/>
　臯亭山三字及崇先顯孝華嚴教寺八字以賜元末<lb/>
　燬洪武十二年重建二十四年歸併崇興寺有無盡<lb/>
<pb n="KR2k0098_WYG_004-22a"/>
　堂萬工池東翰堂桃花塢即韋后墳攢所毘盧閣龍<lb/>
　游洞雲錦亭圓音堂<lb/>
普潤寺在武林門外西下扇一啚宋淳熙元年成太師<lb/>
　捨地為寺賜今額元末燬於兵萬厯戊申圓泉禪師<lb/>
　募化重新詳虞淳熙記中　按錢塘志故有普潤寺<lb/>
　去㑹城之西不二里許前臨桃花港後接東隱寺開<lb/>
　山於宋淳熙間國太師成公捨地為寺延師居焉寺<lb/>
　名普潤者時方盛行天台之教除淨慈昭慶禀禪師<lb/>
<pb n="KR2k0098_WYG_004-22b"/>
　之外若天竺三山及普福而下若院若庵咸遵其化<lb/>
　普潤葢以性具之教命名也或者曰論不云乎名無<lb/>
　得物之功功無當名之實普潤之名為之奈何曰夫<lb/>
　天台智者大師以靈山親承大蘇妙悟獨㸃法華一<lb/>
　經為諸經王開本跡之雙妙㑹權實之一致色香中<lb/>
　道世間相尚後賢一踵其芳猷烏得以附通之名圓<lb/>
　頓之名哉曰如居士所指名必得實敢不仰信於心<lb/>
　然實必符名抑何者為普而為潤耶曰若未聞法華<lb/>
<pb n="KR2k0098_WYG_004-23a"/>
　一雲一雨三草之無私澤乎葢喻衆心地為煩惱所<lb/>
　亢道芽之莫生也故如來以大法音倡戒善滋三塗<lb/>
　而濟之於人天倡諦縁滋二乗而濟之於菩薩以圓<lb/>
　滿菩提滋菩薩而濟之於如來䆒其指歸如經云如<lb/>
　來説法一相一味皆悉到於一切智地當知下而衆<lb/>
　生上至菩薩無所不該者非普也歟始自貪嗔癡以<lb/>
　至塵沙住地莫不受滋者又非潤之謂歟或者唯唯<lb/>
　又曰不慧嘗原是寺自宋以還其間興廢固不可考<lb/>
<pb n="KR2k0098_WYG_004-23b"/>
　然成公之後寥寥若無一僧之可稱述孑然至今杲<lb/>
　公乃能逺舉先蹟寧抑有説乎曰古今人物之著否<lb/>
　有幸不幸何獨一寺然也若知寺名普潤在於利澤<lb/>
　僧名圓杲在於朗照觀如來名大雲亦名麗日者又<lb/>
　寺之待僧豈無宿因哉或又言寺微古跡曷以名刹<lb/>
　曰子獨取夫古乎有人於此欲舎今日之今第求古<lb/>
　日之古不知今既不處古云何有念念代謝交臂非<lb/>
　故若將以方伯公諸長者為見在䕶法耶在即無所<lb/>
<pb n="KR2k0098_WYG_004-24a"/>
　去脱漸去那得復稱見在在耶總藏去於去則寺之<lb/>
　與人稱今可也稱古亦可也或者唯唯遂以為寺記<lb/>
　頌曰㑹城之西爰有招提成公捨宅普潤是題火宅<lb/>
　燄熄法雲蔭低聖凡雖異為滋且夷宋迨勝國故址<lb/>
　欲迷有僧圓杲以拓以棲方伯吳公給劄䕶持考其<lb/>
　功徳成公肩齊誰能證此請自牟尼<lb/>
普化庵近香積寺係香積下院僧無為重建<lb/>
治平寺在城北永和里唐天成間建宋治平改今額元<lb/>
<pb n="KR2k0098_WYG_004-24b"/>
　至正間重建元末燬而復建洪武二十四年併香積<lb/>
　寺<lb/>
寶嚴寺在肇原鄉義溪村名寶勝院宋乾徳六年郡人<lb/>
　錢仁暉捨地建治平中改今額建炎四年金兵犯境<lb/>
　院燬而大士殿獨存金衆駭異奉泥金法幢佛牙舎<lb/>
　利謝罪遁去而院旁十里民得無恙紹興間建元至<lb/>
　正十九年燬洪武初復建二十四年併香積寺<lb/>
興化菴在城西北謝溪村西宋咸淳間建元末燬洪武<lb/>
<pb n="KR2k0098_WYG_004-25a"/>
　十九年重建二十四年併香積寺<lb/>
真如寺在江漲橋東宋韓蘄王捨宅為寺構重閣安奉<lb/>
　金書大品般若經智度論於其上元至正二年燬洪<lb/>
　武十五年重建<lb/>
覺圓寺在武林門外五里皇慶元年僧慈濟建元末燬<lb/>
　洪武十年重建今併昭化寺<lb/>
鐡佛普明寺去西湖可四里許在西馬塍宋紹熙元年<lb/>
　建菴曰普明冶鐡為佛嘉定十三年請額得古廢寺<lb/>
<pb n="KR2k0098_WYG_004-25b"/>
　普明之額偶與菴同遂移賜之改菴為院元末張士<lb/>
　誠據為敵壘毁佛為軍器院廢正統四年僧宗浩重<lb/>
　建天順二年請賜舊額甬東徐恕記俗猶稱鐡佛寺<lb/>
　萬厯辛巳火祠部黄汝亨勸募僧朗重修<lb/>
永慶寺舊名清心在西馬塍清泰二年吳越王建名湧<lb/>
　泉院宋治平二年改額泉從石罅流出折入黄山橋<lb/>
　泉味極清美髙宗愛之常取以瀹茗<lb/>
永興寺在靈竺山後唐貞觀建今重修　武林黄汝亨<lb/>
<pb n="KR2k0098_WYG_004-26a"/>
　為寺碑記曰西溪有名刹曰永興寺當靈竺之後山<lb/>
　唐貞觀間悟明尊者開山宋鐡牛印禪師重建濟顛<lb/>
　復壘石為安樂橋不數武而當水嚙處嶔碕欲墮乃<lb/>
　夏漲秋灌勢甚衝决而巋然獨存真聖蹟也村民將<lb/>
　食螺螄己斷其尾顛乞放之池中遂活至今螺無尾<lb/>
　寺中廢嘉靖間復興失其東偏為萬氏祠而祠又屬<lb/>
　趙氏馮祭酒開之倡縁以七十緡贖還於是永興東<lb/>
　境始復僧真麟居禪堂舊址焚修不懈禪房三間在<lb/>
<pb n="KR2k0098_WYG_004-26b"/>
　池左髙榆修竹間碧琅緑雪翛然可人池右種梅百<lb/>
　本霏霏晴雪芳馥林表馮公因屬麟上人並佛宇一<lb/>
　新之馮公數徃來此寺嘗歎曰此寺非惟地居幽絶<lb/>
　僧朴真無綺妄非諸山等即十八里梅花春時山家<lb/>
　焙茶香聞十餘里亦清勝冠諸叢林矣因題曰二雪<lb/>
　堂永興有緣不減蘇學士三過矣寺後有方丈名安<lb/>
　樂松軒是不佞所書厨下井名聖泉雲間陸尚書樹<lb/>
　聲有淨界莊嚴題中江莫如忠所書俱名筆足與寺<lb/>
<pb n="KR2k0098_WYG_004-27a"/>
　千載宜記<lb/>
佛慧寺在履泰一啚晉天福七年普覺明一禪師開山<lb/>
　有碧沙泉今在山門左為法華祖師道場因名法華<lb/>
　山永樂間比丘本源文達禪師重建正徳間燬都督<lb/>
　萬鹿園為外䕶圓杲祗園法師闡揚宗教皈依雲集<lb/>
　請龍藏水鎮梵刹建閣修葺煥然一新月溪圓朗相<lb/>
　繼薫修下院名圓通菴在六寶村别院名白業堂<lb/>
　文徴明詩法身曽趂木杯浮又駕慈航月下游出世<lb/>
<pb n="KR2k0098_WYG_004-27b"/>
　不求千歲藥汎溪長載一輪秋桂香飄處清禪夢兔<lb/>
　影低時歇棹謳物色由來總虚幻何須重看海中漚<lb/>
　　王世貞詩吾師福慧悟來深萬字從胸衆所欽趺<lb/>
　坐俄成水月觀繙經忽動海潮音塔因聽法名多寶<lb/>
　田為酬恩字布金功徳總髙何所冀翛然一鉢下叢<lb/>
　林　皇甫汸詩開教逢鳩什談經得馬鳴坐中窺有<lb/>
　相言下了無生法雨和香氣天花落梵聲歸時多寶<lb/>
　就列石為垂名　王問詩臺殿參差映海霞黄金髙<lb/>
<pb n="KR2k0098_WYG_004-28a"/>
　座禮袈裟一燈散作千燈影到處人傳講法華　文<lb/>
　彭詩貝葉西來今幾年何人解悟得真詮老僧説得<lb/>
　天花墜寶塔騰光法鏡圓　張鳯翼詩支公説法處<lb/>
　寶塔夜光懸蘭若干峰雨香臺一縷烟慈航超苦海<lb/>
　蓮火照迷川我欲聞鳴磬來修靜者緣　薛應旂詩<lb/>
　人天無住著䆒竟有真詮面壁應難悟繙經孰可傳<lb/>
　徧尋何處遇普渡亦須縁憶在吳門别重逢不記年<lb/>
　　陸樹聲迎月溪法師升座講四十八願偈盡十方<lb/>
<pb n="KR2k0098_WYG_004-28b"/>
　世是彌陀願盡衆生心是法界海衆生念念入佛復<lb/>
　念念不屬衆生是彌陀願滿入法界海竟　王世貞<lb/>
　白業堂記白業堂者故講師朗公所立也朗公之同<lb/>
　母兄曰祗園俱少而離俗負大智慧三藏經論總持<lb/>
　若槖復相與㕘五臺伏牛諸耆宿為秀法師上足尋<lb/>
　駐錫於杭之碧峰山當是時祗園振法席而朗公佐<lb/>
　之塤篪倡和不為異宗方之世親之始殆有間矣祗<lb/>
　園示寂法席愈盛諸襯施雲集朗公不以充衣食供<lb/>
<pb n="KR2k0098_WYG_004-29a"/>
　而買地碧峰之址大約畆三十而微剪棘夷塊中為<lb/>
　堂五楹左右淨翼之後為齋厨浴湢四周髙墉曠潔<lb/>
　靚深竹樹匝列陰森蔽虧結夏解夏無非安地時郡<lb/>
　守新都呉君請公室而樂之顔其楣曰白業志淨土<lb/>
　也夫業不過二端淨穢而已諸淨行種種深淺不一<lb/>
　而皆歸之淨諸穢行種種深淺不一而皆歸之穢淨<lb/>
　而至於白所謂純潔無疵淨之至者也然猶得以白<lb/>
　而擬之以業而證之即令不思善不思惡了悟妙明<lb/>
<pb n="KR2k0098_WYG_004-29b"/>
　本性無法可修無佛可作何白可擬何業可證哉朗<lb/>
　公未五十而示病現化其門徒真相如蓮性印奉遺<lb/>
　體瘞於堂之前而塔焉因介王徴士百穀來請記余<lb/>
　舊嘗識公頎晳而長面若滿月每升座説法巍巍金<lb/>
　山海潮之音聽者驚悚宻意殷勤惟余是屬余今安<lb/>
　敢辭第朗公之業余不能深窺其趣而為之弟子者<lb/>
　羯磨精進勿替朗公之志以無業為白業可也夫堂<lb/>
　則一幻地而己矣<lb/>
<pb n="KR2k0098_WYG_004-30a"/>
報先寺在西溪履泰一啚又名明覺院呉越王建歲久<lb/>
　傾隤萬厯間重建殿佛并像有恒如禪師習天台教<lb/>
　三十年不出山誦法華六千部<lb/>
真覺院在錢塘履泰三啚地名桃源嶺山向盤旋地臨<lb/>
　邃寂古蹟桃源居嘉靖三十八年間僧真龍號伴雲<lb/>
　捐資建孫淨源性良性純海月重修俗稱伴雲菴亦<lb/>
　稱桃源居改名真覺院<lb/>
豐禾菴在仁和縣二十三都一啚董公莊西梁貞明間<lb/>
<pb n="KR2k0098_WYG_004-30b"/>
　栁明王捨宅為菴保一方風調雨順五穀豐登故名<lb/>
　豐禾菴栁明王即為本菴䕶法一境土穀遺像巍然<lb/>
　在焉萬厯十五年風雨傾圮本境士民請僧行洹建<lb/>
　造佛殿並華嚴樓金中丞馮司成俱題額<lb/>
慈嚴寺在安吉三啚雲泉山下晉太平年建<lb/>
慈泉寺在長壽一啚<lb/>
廣福寺在長壽二啚<lb/>
寂福寺在長夀四啚<lb/>
<pb n="KR2k0098_WYG_004-31a"/>
定安寺在定北二啚<lb/>
定明寺在定北三啚<lb/>
金蓮寺在定北一啚<lb/>
棲真寺在定北四啚<lb/>
無諍寺在女南一啚元時建<lb/>
禪智寺在女南四啚宋時建<lb/>
法性寺在崇化八都下九啚呉越王建<lb/>
真寂寺在八都下九啚宋寶慶間建萬厯甲寅僧廣印<lb/>
<pb n="KR2k0098_WYG_004-31b"/>
　移建缾窰接衆印字聞谷㕘悟堅猛真禪那也<lb/>
大雲寺在奉口唐貞觀間建<lb/>
重興寺在靈芝三都宋徽宗建<lb/>
荀山寺在靈芝三都八啚元至順中建<lb/>
廣化寺在萬松山相傳寺側有沈約墓　聶心湯重興<lb/>
　萬松山廣化禪寺碑云萬松山誌載鳳泉山在宋為<lb/>
　圓通大覺璉禪師駐錫處有錫田碑勅至元間妙明<lb/>
　廣濟普福大師淳紹由正續院來住茲山構大伽藍<lb/>
<pb n="KR2k0098_WYG_004-32a"/>
　聞於朝賜今額勑碑四襲其二剝蝕不可讀其二與<lb/>
　寺記塔銘皆可攷寺所繇來者逺而其所部轄尤夥<lb/>
　不獨一正續也餘杭武康長洲崑山比比咸有獨正<lb/>
　續介在歩雖沒民間基址具存去山不二里又有金<lb/>
　龍山淨安院宋白雲覺禪師道場僧廣隨居焉隨雲<lb/>
　棲弟子宗教無不圓暢逺近稱仰里人謝君錫等請<lb/>
　隨住持徒衆叢集以舊居湫隘不可容樵蘇不給宋<lb/>
　司馬馮司成及其師蓮池各助金為倡贖山田若干<lb/>
<pb n="KR2k0098_WYG_004-32b"/>
　畆給帖蠲其役次創法堂禪堂齋堂方丈庖湢稍稍<lb/>
　建置浸假而増益其所未備焉夫以宋元舊刹向之<lb/>
　銷歇沈淪於民間者不知經幾年歲今幸一旦巍煥<lb/>
　聿新臺殿碑幢復還舊觀廢興豈不由人是為記<lb/>
淨安院在金龍山宋宣和覺禪師始創白雲菴毁嘉定<lb/>
　四年僧智雅建紹定五年請今額又毁萬厯已夘僧<lb/>
　廣隨重建錢塘令姜召有碑記<lb/>
正續寺在常熟鄉宋無凖範和尚開山聨溪紹禪師重<lb/>
<pb n="KR2k0098_WYG_004-33a"/>
　興光宗御書額曰萬年正續元黄溍撰聨溪塔銘<lb/>
寶慧菴在龍鳳山金龍山之陰宋紹興建景定重建賜<lb/>
　額有碑記禮部出給公據又臨安府帖碑<lb/>
圓覺菴在游漾塢鳳泉山北宋朝賜額有碑記<lb/>
東明寺在安溪大遮山前建文君為僧至此有遺像<lb/>
長慶寺在女北唐光化初建<lb/>
寶林寺在崇化七都四啚吳越王建<lb/>
東蓮寺在崇化七都五啚宋時建萬厯三十五年重建<lb/>
<pb n="KR2k0098_WYG_004-33b"/>
　　聶心湯碑云太璞山之南有蕭刹焉其始剏者南<lb/>
　宋時僧智深也僧本郡人受法於常州華藏元禪師<lb/>
　後歸覲結菴兹山沙門雲集遂拓為寺日與談宗旨<lb/>
　見為獨利上根弗普弗徧非西聖接引意也復建彌<lb/>
　陀殿約諸善信同修淨土效晉逺公東林蓮社故號<lb/>
　東蓮云由宋入國朝晨鐘夕鼓香雲弗絶迨值繇役<lb/>
　繁重緇衣染公府之塵叢林苦吏胥之擾産蕩僧散<lb/>
　猿啼狖嘯風雨之所漂摇僅見落葉荒苔數椽朽屋<lb/>
<pb n="KR2k0098_WYG_004-34a"/>
　而已里中朱廣文等惻然動一笠之想圖恢復計聞<lb/>
　臯亭悟空塔院僧淮者有戒行雅負幹才禮請卓錫<lb/>
　而望殘燼復然可不謂盛舉乎淮懼緣難驟結閉闗<lb/>
　以待然而衆樂為助布金施粟不脛而至因命衲子<lb/>
　性𢎞徳等庀材鳩工鼎建佛殿前為山門左齋堂右<lb/>
　禪室厨庫湢浴鱗次一新進惟東蓮絡繹奔赴歴世墜<lb/>
　緒不三稔而還舊觀何其易若承蜩也予思政虎賦<lb/>
　蛇脧脂剜肉即名閥鉅姓箕裘漸見霣零矧琳宫梵<lb/>
<pb n="KR2k0098_WYG_004-34b"/>
　宇聚散摶沙者邪有人焉為之軫念倡義捐資勰謀<lb/>
　起廢則嚮之鞠為茂草者煥然金碧輝煌矣遞廢之<lb/>
　故縱曰刼數詎非人事哉噫産叢具在去珠復還願<lb/>
　後之人有増無損不至翦焉荆棘不亦慈悲宏願功<lb/>
　德無量也乎用紀顛末以昭勸戒<lb/>
妙智寺在八都上四啚俗呼杜甫廟宋大觀建<lb/>
智勝寺在下扇三啚寺左有白兔泉味清冽異常内泛<lb/>
　白星觀者相汲不絕　黄汝亨贈伴雲詩衣帶南流<lb/>
<pb n="KR2k0098_WYG_004-35a"/>
　水風波去棹遲雲光沈梵閣山色澹江湄寺有髙僧<lb/>
　偈詩慙學士題漫云無可坐空際白雲期　呉之鯨<lb/>
　兔泉浮白詩短篙撥烟汀沙曲驚鳬鷖茂樹跨丹虹<lb/>
　步屧支青藜甘泉出乳竇玉友勤提擕荳香猶帶露<lb/>
　笋滑初穿泥采真貴㤀歡齊物悟幽棲吾生盡如此<lb/>
　浮湛胡足稽<lb/>
廣福寺在北隅一啚東晉建<lb/>
觀音寺在餘杭塘北舊名觀音妙智院宋開寶間張彦<lb/>
<pb n="KR2k0098_WYG_004-35b"/>
　捨宅建<lb/>
正等寺在調露二啚唐天寶間建<lb/>
仁壽寺宋建<lb/>
報福寺俱在調露鄉<lb/>
佛日寺在臯亭山北為明教嵩禪師道場近桐叩寺前<lb/>
　有渥洼池徑下有大松二株皆唐宋舊物寺廢土人<lb/>
　斫伐時見幞頭紅袍者惶怖走避至今存萬厯間重<lb/>
　建亦名佛日塢溪流屈曲叢朩交映水底怪竇如瑪<lb/>
<pb n="KR2k0098_WYG_004-36a"/>
　瑙色細蒲翠滴至此竟日㤀返塢盡處有大洞如屋<lb/>
　亦仙境也<lb/>
天王寺在仁和縣東一百里宋髙宗紹興年間建名永<lb/>
　寧菴理宗淳祐四年法雨講主請勑賜額天王院元<lb/>
　末兵燬洪武初復建更名曰寺<lb/>
保江寺宋乾道年間建元至元間燬洪武二十年重建<lb/>
西隱寺離城八十里宋乾德元年建元末兵燬洪武十<lb/>
　四年重建<lb/>
<pb n="KR2k0098_WYG_004-36b"/>
慧日寺晉開運元年建名光照寺在孤山南宋祥符八<lb/>
　年移至博陸改今額元末兵燬洪武十四年重建<lb/>
純一院宋嘉定年間勅建元至正兵燬洪武二十四年<lb/>
　立為叢林有下院曰慧林菴<lb/>
萬壽菴在博陸村萬壽橋側　慧日天王保江西隱諸<lb/>
　刹跂峙博陸皆創於宋燬於元復興於明惟慧日則<lb/>
　建自開運然從孤山下遷易今名亦自宋始也資慶<lb/>
　由長壽村移博陸不知何時載復載圮已沒於蓁蕪<lb/>
<pb n="KR2k0098_WYG_004-37a"/>
　瓦礫矣而僧如圓改築西水儼如雙林廢興非獨人<lb/>
　事亦有緣感矣武林襟帶之水至博陸而與檇李代<lb/>
　迴環盤礴欝秀之氣若聚固宜諸刹鱗起也胡𦙍嘉<lb/>
　題<lb/>
資慶院宋建炎間創元末兵燬景泰三年重建嘉靖四<lb/>
　十五年復燬萬厯三十一年間上院僧守亷請禪僧<lb/>
　如圓移築塘棲　胡𦙍嘉募造大雄殿疏云資慶院<lb/>
　之廢土人幾不能舉其名至圓公始復之佛無莊嚴<lb/>
<pb n="KR2k0098_WYG_004-37b"/>
　之殿僧無老疾之堂與余謀之三年未飭材也辛亥<lb/>
　仲春來謁余疏余曰何遲遲也曰凡吾所謂緣實難<lb/>
　鳴鈴擊柝以號衆借縉紳先生之薦牘甘言以市人<lb/>
　不可知之人余勿能也余為其信者而已余歎曰非<lb/>
　獨子有不能佛亦有不能佛能度無量有情而不能<lb/>
　盡衆生界能知羣有性而不能化導無縁以佛之不<lb/>
　能加子之不能毋怪其難也雖然子為其信矣信者<lb/>
　超死生之根本也何論縁事阿含經曰補理故寺二<lb/>
<pb n="KR2k0098_WYG_004-38a"/>
　梵之福此曲誘下機之語真具上根信者斷臂刺血<lb/>
　亦無所愛豈福利之足言即余今為子作疏如不具<lb/>
　信力而言其所疑縱舌繡筆花不免於六十四種中<lb/>
　軟語綺語之業况以導人之信哉子既為其信矣子<lb/>
　可無疑於緣矣有普同塔放生池<lb/>
清流禪院在塘西里仁橋北元至正年建清流亭奉議<lb/>
　大夫兼翰林院侍書蔣暉為天竺傳天台教觀住持<lb/>
　閒中叟無相立正德年僧大一募贈方伯沈存濟地<lb/>
<pb n="KR2k0098_WYG_004-38b"/>
　建祈堂觀音閣藏經函閣中萬厯間經軼閣圮僧海<lb/>
　潮立募三年闢為叢林飯僧無數易今名太史董其<lb/>
　昌額其堂曰梵網珠又題曰有禪淨土祈堂舊宇則<lb/>
　僧同涵居也<lb/>
普濟院俗呼觀音娘娘殿居棲水之西市世愚悞稱泰<lb/>
　山娘娘非也嘉靖間有倭警火及於殿見白衣大士<lb/>
　合堂演咒出梵音以是垣堵無恙其靈現從來乆矣華<lb/>
　亭袁福徴記<lb/>
<pb n="KR2k0098_WYG_004-39a"/>
徳雲菴初不知所自始天順間僧志詳莊嚴遺像於座<lb/>
　下得書一緘云宋末元初戎事始定西天目山中峰<lb/>
　祖師舉棹江湖船居十載南抵錢塘北游蘇秀乗此<lb/>
　光風霽月鑑水平波優游涵泳而樂道也因泊船唐<lb/>
　棲鎮下鄉耆李誠從師慕道乃於隴右平區修築幽<lb/>
　居以為祖師祁寒盛暑燕息之所子昻趙公相與徃<lb/>
　還論道匾曰徳雲菴有詩云舟停蘆月渚僧憩徳雲<lb/>
　菴之句又云伽藍基址佛殿僧堂乃是聖朝土脉古<lb/>
<pb n="KR2k0098_WYG_004-39b"/>
　德嘉猷昭於千載之久福裕斯民者也後嗣宜遵先<lb/>
　訓緜福祉於不朽庶幾不昧其肇矣乎按書是居士<lb/>
　李誠為中峰祖師創以供游息者也書不知何人筆<lb/>
　亦元時住持此菴遺訓後來者今僧如曉熏修其中<lb/>
　在塘西南介河去市五里<lb/>
永清禪院在塘西北三分村宋紹興間延法師剏元末<lb/>
　兵燬洪武初復建玉音實錄見存<lb/>
大圎菴去塘西十里許在龜馬山之間　古林講師塔<lb/>
<pb n="KR2k0098_WYG_004-40a"/>
　銘畧云師諱曇茂字古林於西石崗開治平壙建觀<lb/>
　音殿周以房屋竹朩雲翳昔之殿宇門廡煥然一新<lb/>
　今春秋八十宛若少壯度徒一十人預營師歸藏石<lb/>
　塔於菴後師曰逹摩老子强要東來使我如何又要<lb/>
　西去去則去且留此骨權作話頭後有幻人道古林<lb/>
　禪師在此予愛其言而銘之銘曰生八十年作千萬<lb/>
　善心心菩提種種方便釋迦老子只此一念持此一<lb/>
　念四海周徧雖曰周徧又不可見有可見者藏骨之<lb/>
<pb n="KR2k0098_WYG_004-40b"/>
　塔示未來者尚其有覺成化巳亥秋九月進士張天<lb/>
　錫撰<lb/>
化城菴古井尚存井欄刻淳祐元年四月上旬惠塔主<lb/>
　置門榜化城深處趙孟頫題<lb/>
泗水菴　西水胡𦙍嘉撰重修泗水菴縁疏云余家西<lb/>
　水不堪近市之囂雜每棹小槳攜茶竈泛葭葦荇藻<lb/>
　間終憩泗水焉若超陟之顛迤邐入臯亭尋黄鶴則<lb/>
　又以泗水為推輪矣其水為泉規之若井其下穹然<lb/>
<pb n="KR2k0098_WYG_004-41a"/>
　不知其方廣也履其上穹然者如鳴箏撥阮鏗鏘而<lb/>
　應汲瓶落手蕩激以去非綆繘可繚而得水味不敵<lb/>
　錫之慧金之中泠澄之以清和有韻不敗茗色背負<lb/>
　小阜連岡突石可眺可遊接阜以徃中斷為峽林朩<lb/>
　陰蔚紆杳而入恍異人境若夫鳩鳴夜月雪霽冬松<lb/>
　花濃葉赤人寂徑清即謝有東山之勝陶愛匡阜之<lb/>
　幽亦足埓矣然余於是更有感焉字水以泗其山為<lb/>
　龜為馬峙於左右東魯河洛之遺事也此必有人焉<lb/>
<pb n="KR2k0098_WYG_004-41b"/>
　慕其風而錫以嘉名以為隠學棲槃之處碑沈志逸<lb/>
　不復可致此一感也水為名泉邵康僖諸老煮茶賦<lb/>
　詩以板其上先哲勝風慨焉可追又一感也中之佛<lb/>
　宫髙敞樸質自徃代禪誦薫習能發人志意又一感<lb/>
　也余徃時與卓去病兄弟捐資葺其圯樓後為惡僧<lb/>
　醉飽所敗廢置踰時戊申之秋始延鑑如上人來主<lb/>
　其菴鑑如文弱有行力収遺椽而整之則葷穢之塲<lb/>
　可還舊貫向所云碩儒企東魯之踪韻士理鴻漸之<lb/>
<pb n="KR2k0098_WYG_004-42a"/>
　訣法侣開蓮花之社皆於是菴趨徃焉非止一福田<lb/>
　利益之事而己余故手書疏語以告四方同調之士<lb/>
　共發誠願並告鑑如至心勸成勿生疑怠　邵鋭詩<lb/>
　棲溪老人鬢欲華杖藜方外謁袈裟雲端度嶺青天<lb/>
　近松下乗風白幘斜峭壁坐禪飛錫杖空堂演法雨<lb/>
　天花明年此興遲今日重到南山看採茶　丁養浩<lb/>
　詩絶頂清新逺物華一塵飛不到袈裟松髙百丈穿<lb/>
　雲出竹壓禪闗帶月斜野鶴有時閒教子老梅無語<lb/>
<pb n="KR2k0098_WYG_004-42b"/>
　自開花相逢莫問人間事紗帽籠頭且吃茶<lb/>
廣濟菴在唐棲長橋𢎞治間太皇太后周及武宗皇帝<lb/>
　欽賜御寶無量壽佛並帑金四百五十兩建尚書屠<lb/>
　滽修撰錢福有碑記萬厯癸未重修殿傍建普同塔<lb/>
　先後僧方毓顯林募成<lb/>
崇勝寺在奉口峨嵋山南宋淳熙建元至元初燬至正<lb/>
　十二年重建元末又燬洪武十年復建二十四年立<lb/>
　成叢林<lb/>
<pb n="KR2k0098_WYG_004-43a"/>
寶華寺在芳林鄉㑹安村宋乾道間馬宗浩捨宅為菴<lb/>
　名為寂慶寺嘉泰間重建淳祐七年移請今額元末<lb/>
　燬洪武十六年復建<lb/>
普濟寺在大雲鄉獨山西宋治平二年建元末燬洪武<lb/>
　初重建<lb/>
崇覺寺在城西北泰溪村元至正初建十三年燬洪武<lb/>
　三十四年重建<lb/>
興福菴在城西北仲溪鎮北元至正初建十六年燬洪<lb/>
<pb n="KR2k0098_WYG_004-43b"/>
　武元年重建二十四年俱併崇聖寺<lb/>
普寧寺宋朝勅建天順二年于忠肅公聞於朝勅賜萬<lb/>
　歲龍牌清鼎供器一副金字大普寧禪寺匾後寺頽<lb/>
　僧絶萬厯戊子吉祥寺僧真實重建講師葦杭説法<lb/>
　其中二十餘年師金陵人朴真和朗為逺近所宗馮<lb/>
　夢禎為像贊黄汝亨為銘記塔在奉口廣化寺<lb/>
普濟院乃普寧下院普寧飯僧渡河寒暑濟舟為難僧<lb/>
　海珵於南岸修造鴨欄橋於橋下建菴飯僧徃來便<lb/>
<pb n="KR2k0098_WYG_004-44a"/>
　之<lb/>
昇平廟在横里保係虎林玉泉寺下院分僧焚修其中<lb/>
圓通菴在鼎湖之南宋朝創元時燬嘉靖二十二年重<lb/>
　建復圯萬厯丁酉僧大潮募修<lb/>
泰清菴在臯亭山南丘家橋萬厯戊戌雲棲僧大柔建<lb/>
定心菴在黄鶴山南海塘萬厯甲辰越僧性海募建<lb/>
資福菴在黄鶴山南張巷村萬厯癸已僧廣智募建<lb/>
普門菴在黄鶴山南馬家埠萬厯甲辰歲僧如山募建<lb/>
<pb n="KR2k0098_WYG_004-44b"/>
膝泉菴在臯亭木塢左僧海澄實真構室於此錢王鏐<lb/>
　以膝跪地泉即湧出故名<lb/>
黄龍菴在黄鶴山大宋黄龍禪師開山元時兵燬隆慶<lb/>
　年圓澄禪師構茅屋以居四世下僧如謐號超然㕘<lb/>
　悟其中題其閣為惺惺閣嘗與髙攀龍呉志逺輩坐<lb/>
　玉如潭七日而悟拈題即能詩詩多不具載募造佛<lb/>
　殿方成而没沒一朞而其徒無淨毁賣於民家古松<lb/>
　翠竹一時俱盡　僧如謐秋日山居詩日日生涯谷<lb/>
<pb n="KR2k0098_WYG_004-45a"/>
　口柴村童負米去還來種園野外留花朩接水空飛<lb/>
　下石臺崖上翻紅楓葉老江中吹白荻花開平生獨<lb/>
　有滄浪興欲作狂歌愧短才　秋日懷胡休復詩君去<lb/>
　寂寥在秋來黄葉深溪清寒客思境淡養人心古樹<lb/>
　依山瘦飛霞落水陰斷橋一片石孤影獨相臨<lb/>
龍珠菴去郡城東北三十里在龍珠山之陽唐宋古刹<lb/>
　傾廢難考惟故址猶存左有古松右有龍珠泉雲棲<lb/>
　僧成意於萬厯庚子重建<lb/>
<pb n="KR2k0098_WYG_004-45b"/>
大覺菴在黄鶴山之陰青草塢僧大賢於萬厯戊申歲<lb/>
　卓菴以居<lb/>
巧山菴去城北三十里係古刹宋髙宗七夕駕幸其山<lb/>
　因命名曰巧山<lb/>
林雅菴在黄鶴山之陽僧義蘖於萬厯丁未歲建<lb/>
圓通菴在黄鶴山之陰青草塢僧應堂於萬厯丙午歲<lb/>
　建<lb/>
永慶禪寺去城東四十里在黄鶴山之陽今稱龍居灣<lb/>
<pb n="KR2k0098_WYG_004-46a"/>
　唐清泰間建元初年燬萬厯間安隱寺僧如良等十<lb/>
　人買故址構禪堂殿宇前有沼後有泉計百五十畆<lb/>
　方伯呉公賜永慶禪林額朱國禎詩有序　自天目<lb/>
　而東最尊者無若臯亭之黄鶴峰直黄鶴稍曲而菴<lb/>
　者曰龍居面海臨谿舟騎絡繹雲游荷擔者尤多菴<lb/>
　燬於倭茲再建居士偶尋山過之風雨停一飯作三<lb/>
　詩其一曰名山游已徧此日到臯亭鶴下棲雲白風<lb/>
　髙望海青僧歸老祗樹客逺舊禪燈莫問朝來雨還<lb/>
<pb n="KR2k0098_WYG_004-46b"/>
　堪夜摘星其二曰誰是歸依地青山合有縁風聲調<lb/>
　石磬雲氣落松烟不語僧持咒從空佛結蓮今年老<lb/>
　居士投足近諸天其三曰冒雨來投此蒲團正可依<lb/>
　山深非寂歴燈影自光輝雪嶺看河近天花對雨飛<lb/>
　一聲黄鶴下夜半有僧歸僧知其宰官也持册求文<lb/>
　凡五月未有以應茲來索不得再辭又作一詩歸之<lb/>
　此亦方便法我輩老年應法只宜爾爾皋亭峰勢倚<lb/>
　層霄臺殿陰陰路轉遥山色烟籠禪喜窟海波時漾<lb/>
<pb n="KR2k0098_WYG_004-47a"/>
　虎溪橋秋風逺水來新客明月長廊隱舊寮自有象<lb/>
　龍圓法相不愁檀越驟難招　李流芳冬日過皋亭<lb/>
　龍居灣宿永慶禪院同一濓澄心恒可諸上人步月<lb/>
　二首歸装出西湖間道向黄鶴屢愆桐塢期偶遂龍<lb/>
　居諾輕舟凌晨風遥山滿晴郭丹林尚可數寒條紛<lb/>
　無託披松指微徑聽水捫暗壑新構爭逺勢平臺攬<lb/>
　摇落霜後山容淺天清海氣薄暫歇塵勞心始知寂<lb/>
　滅樂每多方外遊見僧即如故燈明一龕下夜長愜<lb/>
<pb n="KR2k0098_WYG_004-47b"/>
　深晤不知山月上千林已流素出門尋舊溪愛踏松<lb/>
　影路氣和空宇澄寒魄如春露去寺不數武回矚驚<lb/>
　莽互幽泉洗我心微鐘杳然度<lb/>
大悲妙心菴去城東三十里在安仁鄉僧如慧於嘉靖<lb/>
　戊申募建<lb/>
薔薇菴在黄鶴山之陰薔薇塢僧明通建<lb/>
慧覺院去郡城東北四十里在黄鶴山之陰建自嘉泰四<lb/>
　年元末廢古朩石橋故址俱存嘉靖間僧明證儒家<lb/>
<pb n="KR2k0098_WYG_004-48a"/>
　子緝草結菴其内設闗枯坐故俗稱曰草菴隆慶二<lb/>
　年縣宰嘉其精誠捐資立額其孫如信精勤幹理感<lb/>
　動諸檀越協助構殿擴山地以復今院右建證師塔<lb/>
　院即設闗處院前有滴乳泉半月池左有觀音洞洞<lb/>
　上有海音二字<lb/>
慈孝菴在慧覺院側萬厯間李如徳建奉母清修<lb/>
龍峰菴去城四十里在黄鶴山之巔有白玉泉峰髙千<lb/>
　丈泉飛百尺嶺峻而人跡罕到故俗呼為雲梯嶺萬<lb/>
<pb n="KR2k0098_WYG_004-48b"/>
　厯庚戌歲越僧真茂重建<lb/>
大雲菴去郡城東四十里在黄鶴山苦竹塢蜀僧性彬<lb/>
　性澄於萬厯丁未重建彬字文若通楞嚴圓覺大義<lb/>
梅石菴去城五十里在黄鶴山之陰晉天福七年佛日<lb/>
　禪師淨業堂舊址向為衛允讓久踞萬厯辛亥歲郡<lb/>
　城佛惠寺僧如誠徒普氤償價復故地左有洗鉢池<lb/>
　右有仙姑洞深莫可測洞口多怪石石上有老梅郡<lb/>
　人虞淳熙因題曰梅石菴並碑銘勒石<lb/>
<pb n="KR2k0098_WYG_004-49a"/>
聚石菴蓮花塢有故址安隱寺僧海文先年以亂石為<lb/>
　窩萬厯戊申山中父老咸仰其德各捐金構庵故稱<lb/>
　聚石菴<lb/>
㑚伽菴在龍洞口萬厯丁未僧性月建菴有石臺梧桐<lb/>
　數株前溪環帶<lb/>
功德院在黄鶴山之陽係唐宋舊名國朝改名西勝安寺<lb/>
　成化間火基方十畆四圍古朩俱存萬厯戊申僧如<lb/>
　海捐資築基新設數椽焚修郡人張一陽仍額功德<lb/>
<pb n="KR2k0098_WYG_004-49b"/>
　禪院舊名苕溪平涵朱公作功德院記<lb/>
圓教禪寺去城東五十里在丘山之陽年久傾廢止存<lb/>
　殿基二十八畆方泉放生池安隱寺僧性美慧淵於<lb/>
　萬厯庚辰重建<lb/>
普慈菴在黄鶴山之陽有故址湮没年久萬厯已酉僧<lb/>
　性玉重建有石崖龍潭之勝<lb/>
靈花菴去城三十里在黄鶴山之陰花桐塢有古靈花<lb/>
　菴基存焉有靈瑞泉呉郡僧大韋於萬厯丁未歲重<lb/>
<pb n="KR2k0098_WYG_004-50a"/>
　建<lb/>
卧龍菴在黄鶴山之陰佛日塢僧慧鏡萬厯辛亥建菴<lb/>
　多怪石石下古有龍牀故曰卧龍菴<lb/>
白蓮菴去郡城三十里在黄鶴山之陰桃花塢僧如蓮<lb/>
　焚修<lb/>
定慧菴去城三十里在桃花塢萬厯丁未僧容亮建<lb/>
法華菴在竹塢萬厯甲辰僧悟真建<lb/>
烟石居在桃花塢山之巔萬厯壬寅僧本祥卓菴於石<lb/>
<pb n="KR2k0098_WYG_004-50b"/>
　崖下<lb/>
翠微菴在桃花塢三塔之上萬厯戊寅僧真海性通建<lb/>
　前有石坪石池水清味甘不竭<lb/>
秀水菴在花橋北入古誌萬厯甲戍俞居士復捨基構<lb/>
　菴僧廣德焚修<lb/>
吉祥菴在黄鶴山褚塢萬厯戊申僧如林重建<lb/>
觀音大悲菴在桐扣南王陵山頂萬厯戊子歲僧廣量<lb/>
　重建<lb/>
<pb n="KR2k0098_WYG_004-51a"/>
西向菴在仁和縣廿三都江姓捨地創建延僧大澄於<lb/>
　此十方雲水時依棲焉李流芳名其額<lb/>
華藏菴去城五十里在黄鶴山右萬厯戊子歲僧雲川建<lb/>
　右有乳泉古松栢列於道傍<lb/>
永福菴在黄鶴山西首鮑家灣<lb/>
般若菴在黄鶴山北面楮陽塢山上<lb/>
徧福寺在城東北三十五里赤岸舊名衆善晉天福七<lb/>
　年始祖慈航建佛殿賜子觀音殿天王殿宋治平二<lb/>
<pb n="KR2k0098_WYG_004-51b"/>
　年燬天順七年從真法師請賜名徧福而殿址俱廢<lb/>
　前有潤玉亭丁蘭井衆善橋放生池至今存萬厯辛<lb/>
　亥里人俞思沖丁周倡建賜子觀音殿方伯呉公書<lb/>
　螽斯廣應額<lb/>
茶湯寺古覺仁院去城東三十里湯鎮塘有古楂樹一<lb/>
　株地名楂塘灣唐天寶二年住持洪深始建大雄寶<lb/>
　殿二座千佛閣藏經宋治平二年重額覺仁院乾道<lb/>
　三年燬寶慶三年重建洪武二十四年立為叢林永<lb/>
<pb n="KR2k0098_WYG_004-52a"/>
　樂十四年江潮沖没移建皋亭山嘉靖十一年僧懷<lb/>
　悰鼎建俗稱茶湯亭<lb/>
長壽寺即留茨菴在城西北三峰山大雲鄉元大徳年<lb/>
　間建永樂間里人夏誠移請長壽寺額永樂五年十<lb/>
　月十五日有勑一道御賜轎一乗　勅諭天下赴㑹<lb/>
　僧衆朕惟佛氏之道清淨慈仁宏深廣大包含萬有<lb/>
　貫徹妙微利益幽明功徳無量比者仁孝皇后崩逝<lb/>
　舉薦揚之科起無遮之㑹廣集僧伽諷演經典百日<lb/>
<pb n="KR2k0098_WYG_004-52b"/>
　之間嘉禎翕集慧燈降於金刹法雲覆於紺園繡絢<lb/>
　五紋輝燦諸品毫光累現衆彩畢呈天花雨空滿祗<lb/>
　林之寶樹縞鶴飛舞繞碧落之旛幢佛之舎利或流<lb/>
　輝於梵宫或騰耀於寶塔開照空之萏菡爛湧地之<lb/>
　摩尼動若驪珠炳焕午夜晃如虹彩燭影丹霄寶殿<lb/>
　之前圎結金梅之果長干之境秀産瓊芝之祥若斯<lb/>
　顯靈難以悉舉皆由爾衆毘尼克謹梵行清修瀾翻<lb/>
　八藏之文悟解三乗之旨秉至誠以奉朕命攄精意<lb/>
<pb n="KR2k0098_WYG_004-53a"/>
　以叩佛慈其中亦有至人道化髙妙飛行變化隱顯<lb/>
　莫測感朕誠心來臨法㑹證明善功朕徳薄有未能<lb/>
　知藉茲衆善遂致感通睹瑞應之蕃臻想神靈之濟<lb/>
　度超遊極樂信有明徴朕實歡愉特加褒奨夫觀百<lb/>
　川之流者必至海乃止虧一簣之功者則為山不成<lb/>
　爾等益勤精進庶永謝於塵緣究竟真空期早登於<lb/>
　覺地利生助化翼我皇家欽哉故諭<lb/>
上塔伏虎禪院伏虎禪師原居江干五雲山每到城必<lb/>
<pb n="KR2k0098_WYG_004-53b"/>
　騎虎出入回山化錢買猪首飼虎忽一日回山遲偶<lb/>
　傷一人禪師倚杖責之虎悲哀悔伏師徃皋亭結菴<lb/>
　於興教寺後圓寂今上塔即伏虎禪師塔院<lb/>
中塔悟空禪院即真歇清了塔宋紹興勅賜悟空禪師塔<lb/>
　名靜照天重覺禪師為之銘淳熙僧徳輔重立石紹<lb/>
　熙改元太師王藺留詩并序　予前年自江西召還<lb/>
　以十二月六日抵修門雨後微雪宿接待院今得罪<lb/>
　去國復以是日雪中來明日過皋亭見福公長老言<lb/>
<pb n="KR2k0098_WYG_004-54a"/>
　及相與歎息因留三絶重到招提却两年北牕風雪<lb/>
　接衾眠客來休説邯郸夢世事端知不偶然富貴危<lb/>
　機豈獨今且從麋鹿逐山林只慚莫報君恩重敢廢<lb/>
　惓惓畎畆心臯亭回首軟紅塵晴日僧房暖似春禪<lb/>
　老耽眈如卧虎相逢一笑問來因　院有古松數十<lb/>
　株列道金鈎銀杏樹四株覆屋中有石池石為石蠏<lb/>
　所蝕玲瓏如雕<lb/>
下塔月明菴即清杲禪師塔院宋紹興間建國朝燬於<lb/>
<pb n="KR2k0098_WYG_004-54b"/>
　兵燹僧雪峰誅茅重建其徒如月習苦積功啓大雄<lb/>
　殿山門鑄巨鐘濬放生池居士王宇春黄汝亨沈守<lb/>
　正為倡縁經年落成仁和令喬時敏有月明禪院額<lb/>
　　朗士吳之鯨有碑皋亭山在武林東北隅烟嵐晴<lb/>
　靄供明聖湖逺眺孤秀可挹古徳耆宿徃徃托跡於<lb/>
　此而上中下三塔最著上塔伏虎禪師真藏中下二<lb/>
　塔則真歇清了月明清杲二師滅度處也二師俱左<lb/>
　緜人同嗣法於丹霞淳公宋紹興二十三年丁夘朔<lb/>
<pb n="KR2k0098_WYG_004-55a"/>
　日了呼首座曰吾行矣跏趺俄頃而逝杲時方作務<lb/>
　聞之亦呵呵伏樹而寂兩公生同俗長同師不殊天<lb/>
　親無著而去住無礙又似龎居士父子竒哉事聞於<lb/>
　朝命使臣建塔於桃花塢即今處籓以禪室焚誦不<lb/>
　廢入國朝厄於兵燹成化間復建獨下塔在山址樵<lb/>
　蘇蹂踐榛莽迷離幾與丘垤讓卑矣禪師雪峰與徒<lb/>
　冰輪俱杭人天性朴誠戒律精肅初遊五臺㕘名嶽<lb/>
　歸訪杲公遺蹟慨然有興復志誅茅編屋不堊而堅<lb/>
<pb n="KR2k0098_WYG_004-55b"/>
　入其門新潔莊嚴能歛人志而發皈依瞻仰之願依<lb/>
　山以居者逺邇趣役累黍可積駸駸拓大而雪峰己<lb/>
　化去氷輪愈厲苦拮据矢成未竟之業一以樸誠動<lb/>
　人遂復構殿三楹前後廡宇鱗次繡錯香燈梵花法<lb/>
　幢建鼓鐘磬之聲晨夕逹數里而百年來荒墟遂成<lb/>
　珠宫琳宇矣徃歲辛夘余不佞與俞似宗讀書興教<lb/>
　寺欽雪峰髙行時過㕘訪師一日指侍者曰此初懴<lb/>
　皈誠者也昨日夜义頭今朝菩薩面夜义與菩薩只<lb/>
<pb n="KR2k0098_WYG_004-56a"/>
　隔一條線聲音朗徹余聆之恍然心境清沁若有所<lb/>
　㑹是歲似宗預計偕即成進士因與皋亭結久要而<lb/>
　余南北分馳遂虚舊游顧夙企冰輪之能成師志而<lb/>
　構茲勝果也非特法門龍象抑亦古刹棟樑歟頃左<lb/>
　方伯桐城吳公亷其實與銘不朽而仁和邑侯海上<lb/>
　喬公嘉與更新題曰月明禪院以標其額儼然月明<lb/>
　杲禪師與山靈並曜法席之盛當世世傳燈未艾矣<lb/>
　不佞因為述其詳而系之以銘銘曰曹溪肇源清原<lb/>
<pb n="KR2k0098_WYG_004-56b"/>
　分派提心為宗何等無在慧筏渡迷金鎞撥碍杲師<lb/>
　受衣空明洞解現示游戯大千同界遺蜕奚存真性<lb/>
　不壞雪峰上首璞中圭外如月紹林堅忍于邁猊座<lb/>
　揚輝紺宫映帶杲師何心成毁嗔愛以覺有情功隆<lb/>
　埏載名山䕶持竹香松籟<lb/>
法華菴為月明下院近萬緣橋僧性廣建<lb/>
栁翠菴在下塔側有栁翠塔<lb/>
興教寺晉天福四年錢氏捨名興善寺伏虎歸禪師為<lb/>
<pb n="KR2k0098_WYG_004-57a"/>
　開山之祖元末兵火煨燼朂法師重建名為興教<lb/>
華嚴菴在皋亭桃花塢興教松隠靜室也俞思沖題額<lb/>
　僧清學焚修<lb/>
金佛寺宋嘉泰元年璋法師創業師湖州武康人父姓<lb/>
　金母夢僧持花入室而生師自㓜辭親出家㕘訪知<lb/>
　識勤修淨業士庶皈禮開禧三年寧宗召問佛法賜<lb/>
　金佛寺額元至正六年燬洪武初僧正福重建至<lb/>
　二十八年正福善能二師鼎建佛殿寢室雕裝三佛<lb/>
<pb n="KR2k0098_WYG_004-57b"/>
　二菩薩諸天有靈芝花二盤古窰青瓶一對貫雲石<lb/>
　書淨業匾元時銀杏樹左右一株二合俱存永樂間<lb/>
　福精修戒行晝夜禮彌陀淨土期懴忽聞異香滿室<lb/>
　告衆云四十八年住世猶如嬰兒游戯世間萬事皆<lb/>
　空明月清風歸去書偈而逝<lb/>
無垢院在城北大雲鄉宋淳熙元年建元至正燬洪武<lb/>
　初復建萬厯乙亥重建憲副林梓題額兩刼真修其<lb/>
　序略云誌載宋淳熙間坦禪師奉勅建造至三代孫<lb/>
<pb n="KR2k0098_WYG_004-58a"/>
　祖心者一修葺焉迄今盡圮僅存殿宇而已地方耆<lb/>
　善訪瑪瑙寺有行僧亦號祖心謂為前祖心之後身<lb/>
　也請住守焚修余自掛冠歸隠湖莊日與方外交遊<lb/>
　而惟祖心師誠實可嘉是以為贈<lb/>
善曇寺去城東五十里在鼎湖西葡萄畈原葡萄寺廢<lb/>
　經數百年其故址宛在萬厯戊戍僧如顯募衆縣宰<lb/>
　豫章劉公嘉其德捐俸以助邑人胡心得沈朝煥沈<lb/>
　朝<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>丁周助建長河環帶古朩圍蔭有石橋鉢盂泉<lb/>
<pb n="KR2k0098_WYG_004-58b"/>
鼎湖寺去城東六十里在鼎湖中亦名東湖廢久無考<lb/>
　湖大三千餘畆萬厯庚戌司道清復里人虞淳熙為<lb/>
　倡構室以居僧海淵等將興崇殿以復其舊湖跨仁<lb/>
　和海昌二邑于南西湖若鼎峙焉<lb/>
安隱寺去城六十里在臨平山南唐清泰元年呉越王<lb/>
　建名安平有安平泉宋治平二年改今額元至正末<lb/>
　燬永樂初重建其後即臨平山地生曲竹相傳丘隱<lb/>
　士羽化棄杖於此其竹皆曲寺有寳幢歸併於此<lb/>
<pb n="KR2k0098_WYG_004-59a"/>
　曰報慈曰圓滿院曰寂照菴　蘇軾題安平泉詩聞<lb/>
　説山根别有源撥雲尋徑興飄然鑿開海眼知何代<lb/>
　種出菱花不計年烹茗僧持甌泛雪煉丹人化骨成<lb/>
　仙當年陸羽空収拾遺却安平一片泉<lb/>
勝安寺在臯亭山北　胡𦙍嘉記云臯亭山清澹渫杉<lb/>
　松挿翠潭壑瀉注味韻清美予棲遊久之晉宋以來<lb/>
　悟證者若而人黄龍伏虎月明諸古徳影堂瘞塔保<lb/>
　而禪誦其間者迄今不衰其餘岐峰邃澗或綴一瓢<lb/>
<pb n="KR2k0098_WYG_004-59b"/>
　或卓一錫皆有拔俗絶塵之想勝安介在諸刹中創<lb/>
　自後周顯德勅名寶勝宋之乾徳郡人錢仁輝葺而<lb/>
　廣之法侣道崇夜見白衣人來謁始立大士圓通道<lb/>
　場建炎四年燬於兵手其殿竟無恙衆大駭異奉泥<lb/>
　金法幢佛牙舎利供之紹興二年始易今名己不知<lb/>
　其所由廢矣僧寶有麥秀之歎謀之兩世再起再罷<lb/>
　其孫性乾少年精警跣足行募不踰朞而岧嶤熣燦<lb/>
　幾與層巒爭勢矣<lb/>
<pb n="KR2k0098_WYG_004-60a"/>
廣嚴寺在臨平鎮西前挹鼎湖後踞丘山水朩清茂煙<lb/>
　雲晻靄雜與氓㕓賈區相接而諠囂不聞按圖志舊<lb/>
　名華嚴院晉義熙十二年法師通所建以奉華嚴者<lb/>
　隋大業末燬於兵唐髙祖時𤣥覽法師始即其地而<lb/>
　恢拓之鑄金銅像三百五十軀書金字涅槃經二千<lb/>
　餘巻尊奉度置咸極莊嚴法師俗姓禇氏左散騎常<lb/>
　侍舒國公無量之弟舒公少常讀書湖上有龍起之<lb/>
　異既顯以太夫人年髙歸覲其鄉時從冠葢出游山<lb/>
<pb n="KR2k0098_WYG_004-60b"/>
　中叙昆季之好人以為榮法師因請湖為放生池刺<lb/>
　史袁仁敬禁民六里不得入網罟司馬楊敏言復禁<lb/>
　十里魚鳥涵泳士民嚮風遂為一方之盛開元二十<lb/>
　二年法師化去學士徐安貞為之碑㑹昌中寺燬碑<lb/>
　亦堙没大中十二年寓士陸同芳濬井得石函華嚴<lb/>
　經六十一巻遂名華嚴井捨宅為寺建塔以藏焉宋<lb/>
　治平年中賜今額建炎罹兵燹其地沒為民居邑人<lb/>
　姚成率好事者復之乾道五年僧行杲始營佛閣鐘<lb/>
<pb n="KR2k0098_WYG_004-61a"/>
　樓元大德七年僧如岳増建前殿而門廡稍存其制<lb/>
　元貞乙未平山林禪師棄家於茲受具戒遍㕘諸宿<lb/>
　歴主名山藏楊宗乘為東南之倡由是寺之名益著<lb/>
　元末兵亂尋廢正統十年節菴貞公與其徒日初昇<lb/>
　合謀協力鳩工簡材撤而新之𢎞治丁已日初徒本<lb/>
　浩復葺其圯壞云<lb/>
淨惠寺晉天福七年吳越王建號佛日院宋大中祥符<lb/>
　元年改今額　范成大詩云帆掠楓橋意欲飛西山<lb/>
<pb n="KR2k0098_WYG_004-61b"/>
　雲物逺依依回思客路豈非夢乍聽鄉音真是歸舊<lb/>
　事懶從年少問故人稍覺座中稀不須更説桑榆晚<lb/>
　秔稻鱸魚也自肥<lb/>
蓮華窟在佛日塢蓮華峰之左脇僧大慧累石為基編<lb/>
　茅為室因峰得名故名蓮華窟有石翼然如飛雲之<lb/>
　狀名片雲巖有泉瑩淨潔白從石底細竇湧出味如<lb/>
　醴蜜名天乳泉有池形如泮名半月池<lb/>
明覺院即明教嵩古道場也元末燬其基没於民間僧<lb/>
<pb n="KR2k0098_WYG_004-62a"/>
　性澄於萬厯間清理六畆山形狻猊名獅子山有石<lb/>
　龍在溪左右頭口相對而出泉從口流晝夜如吼名<lb/>
　石龍又名雙龍泉有石窩其中可容二人趺坐名石<lb/>
　龕有石在澗底牽如被幅長五六丈名交崖石<lb/>
龍興寺宣和七年因東湖水濤洶湧建寺名妙華菴立<lb/>
　普同塔鎮壓水勢紹興六載髙宗建都杭州太后駕<lb/>
　幸本寺賜額龍興元末兵火額石俱焚<lb/>
大安寺在臨平山北小林鎮梁貞明二年呉越王建定<lb/>
<pb n="KR2k0098_WYG_004-62b"/>
　慧禪師為開山祖元末燬洪武重建二十四年歸併<lb/>
　廣嚴寺改額為大慈院<lb/>
驀直菴在仁和念三都十啚僧大仙童真入道衆信歸<lb/>
　仰丁姓捨地募建禮請焚修給事洪瞻祖顔其額<lb/>
彌陀菴在履泰鄉五啚嘉靖四十年里人李陽割地創<lb/>
　建延僧如性卓錫其中嚴淨毘尼精誠念佛以荳為<lb/>
　記滿四十八石臨終天樂迎空彌陀接引人遂以彌<lb/>
　陀名其菴萬厯間孫海雲立禪三載刺血書經李應<lb/>
<pb n="KR2k0098_WYG_004-63a"/>
　科捐貲重建司馬陳學易有記<lb/>
龍華菴在履泰鄉五啚萬厯十八年陶曉施地建延僧<lb/>
　性曉焚修不涉文字惟勤禮佛司馬陳學易顔其額<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0098_WYG_004-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林梵志巻四<lb/>
</p>
<p>
</p>
  </div>
</body>
</text>
</TEI>
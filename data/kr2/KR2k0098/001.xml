<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻一</head> <lb/>
    <p>
<pb n="KR2k0098_WYG_001-1a"/>
欽定四庫全書<lb/>
　武林梵志巻一<lb/>
　　　　　　　　　　　　明　吴之鯨　撰<lb/>
　　城内梵刹<lb/>
　按舊志三種俱以仙林寺為首今仍之依次分派一<lb/>
　自南至候潮門一自北至鳯山門以便觀覽<lb/>
仙林慈恩普濟敎寺在安國坊宋紹興三十二年洪濟<lb/>
　大師智卿建賜額隆興元年孝宗改賜額曰隆興萬<lb/>
<pb n="KR2k0098_WYG_001-1b"/>
　善戒壇淳祐三年理宗賜額曰飛天法輪寶藏又製<lb/>
　鐘銘賜之　銘曰大塊嚂噓震薄蓋輿眷此洪鐘以<lb/>
　實出虛欒銑其角十分其鼓豈有鑄鼎收金遺禹博<lb/>
　大闡繹厚薄和均上開天閫下徹地垠乃警聾聵乃<lb/>
　割昏曉咨爾有聞孰不心皎以為有聲匪撞不鳴以<lb/>
　為無聲如雷如霆作鎮梵宫法音無際鞏我神皋萬<lb/>
　有千禩元至正間張士誠據為軍器局洪武四年重<lb/>
　建置僧綱司有司即其鐘樓為郡城昬昕之節正徳<lb/>
<pb n="KR2k0098_WYG_001-2a"/>
　間徙其鐘更鑄置朝天門仁和縣歲造土牛迎春於<lb/>
　此<lb/>
天長浄心寺在仁和北壁後洋街晉天福四年錢氏建<lb/>
　南渡後析其地為軍寨咸淳元年興復元季燬景㤗<lb/>
　間重建　聶大年送僧日福聽講還山詩云歸去深<lb/>
　居逺俗譁莫敎巢燕汚袈裟從今悟了三生話高倚<lb/>
　瓊臺看雨花　寺内有龍華寶閣宋理宗時捲簾使<lb/>
　許禎建宋亡禎挈三子居之學佛自晦名出塵菴元<lb/>
<pb n="KR2k0098_WYG_001-2b"/>
　延祐元年有僧講法華經天華紛降遂名龍華其時<lb/>
　寶閣穹壯冠絶郡城歸併於此者曰清修院正定菴<lb/>
　保福院九曲法濟院　宋高宗幸天長賜僧廣寶詩<lb/>
　云大界宜春賞禪門不掩關宸遊雙闕外僧引百花間<lb/>
　車馬喧長路烟雲淨逺山觀空復觀俗皇鑑此中閒<lb/>
壽聖寺在虎林山上舊名長壽在東青門外淳祐間僧<lb/>
　無住光隱重建永樂十三年潮壊徙建今所即夀聖<lb/>
　院故址遂名壽聖山上古樸一株為風雨所掣内有<lb/>
<pb n="KR2k0098_WYG_001-3a"/>
　大井銀杏皆宋物也殘碑龍鳯御書之寶篆額尚存<lb/>
　俗稱祖山寺　虎林山在武林門内一里而近有小<lb/>
　土阜高可三丈廣不滿百歩宋太乙宫元大青蓮寺<lb/>
　在其下宋為雜造局局廢山之陽舊有此長壽寺後<lb/>
　易名今額<lb/>
吉祥律寺在仁和縣之安國坊宋乾徳三年睦州刺史<lb/>
　薛温捨地為寺立今額治平二年改曰廣福南渡初<lb/>
　以其地為文思院軍頭司其寺界于兩間仍扁以吉<lb/>
<pb n="KR2k0098_WYG_001-3b"/>
　祥之額舊傳其地多牡丹熙寧間名人巨公常賞之<lb/>
　寺有觀空閣　蔡端明吉祥寺賞牡丹對月詩花未<lb/>
　全開月未圓看花賦月思依然明知花月無情物若<lb/>
　使多情更可憐　蘇東坡詩銘跋八首賞花人老簮<lb/>
　花不自羞花應羞上老人頭醉扶歸路人爭笑十里<lb/>
　珠簾半上鈎　花將落而述古期不至今歲東風巧<lb/>
　剪裁含情只待使君來對花無語花應恨直恐明年<lb/>
　便不開　述古期明日同至因用前韻仙衣不用剪<lb/>
<pb n="KR2k0098_WYG_001-4a"/>
　刀裁國色初酣卯酒來太守問花花有語為君零落<lb/>
　為君開　惜花吉祥寺中錦千堆前年賞花真盛哉<lb/>
　道人勸我清明來腰鼓百面如春雷打徹凉州花自<lb/>
　開沙河塘上挿花囘醉倒不覺吳兒咍豈知如今雙<lb/>
　髩摧城西古寺没蒿萊有僧閉門手自栽千枝萬葉<lb/>
　巧剪裁就中一叢何所似瑪瑙盤盛金縷盃而我食<lb/>
　菜方清齋對花不飲花應猜夜來雨雹如李梅紅殘<lb/>
　緑暗吁可哀　自跋云錢塘吉祥寺花為第一壬子<lb/>
<pb n="KR2k0098_WYG_001-4b"/>
　清明賞會最盛金盤綵籃以獻于座者五十三人夜<lb/>
　歸沙河塘上觀者如山爾後無復繼也今年諸家園<lb/>
　圃花亦極盛而龍興僧房一叢亦竒但衰病牢落自<lb/>
　無以發興耳昨日雨雹如此花之存者有幾可為嘆<lb/>
　惜也　冬至遊寺詩井底㣲陽囘未囘蕭蕭寒雨濕<lb/>
　枯荄何人更似蘇夫子不是花時肯獨來　後十餘<lb/>
　日復至東君意淺著寒梅千朶深紅未暇裁安得道<lb/>
　人殷七七不論時節遣花開　觀空閣銘過眼榮枯<lb/>
<pb n="KR2k0098_WYG_001-5a"/>
　電與風乆長那得似花紅上人宴坐觀空閣觀色觀<lb/>
　空色即空<lb/>
大中祥符律寺在祥符橋畔梁大同二年邑人鮑侃捨<lb/>
　宅為寺舊名發心唐貞觀中改衆善神龍初改中興<lb/>
　宋真宗時改大中祥符其廣九里子院有千佛閣諸<lb/>
　天閣戒壇院内有鐵塔一石塔四錢王所鑿九十九<lb/>
　眼井實靈芝大智律師受經之地金人南㓂燬于兵<lb/>
　南渡初斥為軍器所元初仍建寺至正末燬洪武間<lb/>
<pb n="KR2k0098_WYG_001-5b"/>
　重建其傍地盡為軍民之居　蘇子瞻祥符寺上元<lb/>
　觀燈詩紗籠擎燭迎門入銀葉燒香見客邀金鼎轉<lb/>
　丹光吐夜寳珠穿蟻閙連宵波翻焰裏元相激魚舞<lb/>
　湯中不畏焦明日酒醒空想像清吟半逐夢魂銷<lb/>
　曽子固詩月明如晝露華濃錦帳明廊笑語同金地<lb/>
　夜寒消美酒玉人春困倚東風紅雲燈火浮滄海碧<lb/>
　水樓臺浸逺空白髪蹉跎歡意少强顔猶入少年叢<lb/>
　　可乆師上元詩門前燈火鬬分明一室清風冷欲<lb/>
<pb n="KR2k0098_WYG_001-6a"/>
　冰不把瑠璃閒照佛始知無盡本無燈<lb/>
長壽庵　放生池記西湖古放生池也法乆而敝實亡<lb/>
　名存敝之乆而安焉恒産乎水族併迷其名若罔聞<lb/>
　者歲在乙未予演圓覺于佛國山之南屏南屏故有<lb/>
　池當其三門一時主㑹諸名公捐資贖而出之植蓮<lb/>
　其中斷漁業人由是知放生池為武林舊事既而予<lb/>
　復鑿池上方既而北門有園園有池復贖之園距上<lb/>
　方南北相望者半拘廬舎而城之内有二放生池矣<lb/>
<pb n="KR2k0098_WYG_001-6b"/>
　頃予碑上方謂以是為之兆兆且引而蔓延之顧予<lb/>
　徳㣲年衰不足以風未知繼此而興起者更幾池也<lb/>
　上方苦隘僅為池餘少叢竹羽蟲之獲逭其生者聊<lb/>
　以依止兹頗閒曠池聮比擴之則濊然成浸水涵而<lb/>
　土山壘之則<graphic n="KR3426" url="https://raw.githubusercontent.com/kanripo/KR-Gaiji/master/images/KR3426.png" mimeType="image/png"/>然成山循而界之則幽然成徑相其<lb/>
　宜而樹之竹木則鬱然䕃而成林將使嚶嚶洋洋樂<lb/>
　而相忘雖無繇擬飛泳亭之萬一而猶冀想像其遺<lb/>
　踪則上方所不逮也園以東為興福禪院旋而南為<lb/>
<pb n="KR2k0098_WYG_001-7a"/>
　養濟院又旋而西為得一道院養濟昔號悲田聖主<lb/>
　賢臣哀㷀民之顛連而無告者設也今之困矰餌伏<lb/>
　質于刀砧必不可迯而待烹其無告尤甚貿而畜之<lb/>
　池縱之林俾終保殘壽慈孰加焉佛示三福云慈心<lb/>
　不殺而五福千箕疇亦壽為其最瀕殺而重壽之福<lb/>
　孰加焉天地之大徳曰生舜之徳曰好生徳一而已<lb/>
　上清下寧侯王所以配兩間之乆長貞萬物之壽命<lb/>
　者恒於斯徳孰加焉儒道釋三聖人之偉蹟鼎峙夫<lb/>
<pb n="KR2k0098_WYG_001-7b"/>
　三方若環拱然而園介乎其中是曲阜之仁里摩竭<lb/>
　之慈室西華長生葆真之靈宅天合而㝠隣也豈偶<lb/>
　然之故歟夫救生之滅也而有生求其生而未嘗生<lb/>
　也而無生無生然後無不生則生滅一生滅一則福<lb/>
　興于無相悲濟于無縁福不可得悲不可得一亦不<lb/>
　可得唯法性常住不斷不續同于虚空彼梵網以放<lb/>
　生為常住法常住者金剛身無量壽也廼菴其園曰<lb/>
　長壽而園有荒廬數楹飭治之為供接引導師及當<lb/>
<pb n="KR2k0098_WYG_001-8a"/>
　來慈氏尊像蓋津梁所放一切含靈先生安養息輪<lb/>
　廻苦後于龍華而得授記也廬止是無増多以淨戒<lb/>
　僧守之守之之方具如上方記中語時里之父老聞<lb/>
　予言前執予手歔然太息曰園之源吾弗知之矣吾<lb/>
　猶及見二禪人居焉向稔其古為伽藍而業己蔬圃<lb/>
　莫返厥初吾何圖重睹今日也是役也始其事者予<lb/>
　與化卿宋君而諸上善人樂助而成斯美利者例得<lb/>
　書碑左云袾宏記<lb/>
<pb n="KR2k0098_WYG_001-8b"/>
青蓮寺在車橋北宋隆徳間錢氏建祥符中改淨戒院<lb/>
　先是宋元豐中吳處厚以皇嗣未立上書乞立程嬰<lb/>
　公孫杵臼廟詔封嬰為成信侯杵臼為忠智侯廟食<lb/>
　於絳後又以韓厥存趙孤三人皆以春秋祠于祚徳<lb/>
　廟紹興二十年建祚徳廟于院内以春秋二仲祭之<lb/>
　至正末張氏據聖壽青蓮二寺為府而廟亦廢<lb/>
崇福庵在平安坊石晉開運三年僧義宣敎厚法師建<lb/>
　宋元兵火因仍入國朝復興嘉靖間僧苦徭役乞<lb/>
<pb n="KR2k0098_WYG_001-9a"/>
　庇于總戎萬鹿園稱萬氏宗祠幾為所據萬厯乙酉<lb/>
　僧能惠等募贖鼎新殿刹宏偉緇侶雲集稱十方禪<lb/>
　院馮夢禎沈楩虞淳熙為之記<lb/>
法輪寺在觀橋南五代長興中龜法師建於城東湯鎮<lb/>
　額曰觀音後改安國宋大中祥符間改法輪洪武間<lb/>
　立為叢林永樂十八年潮嚙殿基僧至恂改建今所<lb/>
棲禪雪洞院在平安坊吳越王建於艮山門外名觀音<lb/>
　院建炎間改棲禪院至正十二年僧時俊作雪洞于<lb/>
<pb n="KR2k0098_WYG_001-9b"/>
　今處移請舊額為棲禪雪洞院今併慧雲寺　僧泐<lb/>
　季潭詩洞雪團團白飄來不自風恍疑雲母室如在<lb/>
　水晶宫大暑翻愁冷深春未覺融不須燈照夜定起<lb/>
　月朦朧　祥止庵禪室虛生白居之最吉祥了經何<lb/>
　待月上髩不知霜宿恐雲來借寒愁火有妨老禪棲<lb/>
　息穩無復夢華陽<lb/>
興福寺在斜橋南宋紹興丁夘左丞薛昻以花藥圃施<lb/>
　僧慧觀築菴名曰擇勝尋建佛刹請龍山廢興福院<lb/>
<pb n="KR2k0098_WYG_001-10a"/>
　額表之國初定為叢林<lb/>
止止菴在羲同安谷坊萬厯三十年僧如玉重建<lb/>
廣壽慧雲禪寺在三撥營畔宋淳熙十四年張循王之<lb/>
　孫鎡捨宅建寺紹熙元年賜額俗稱張家寺有留雲<lb/>
　亭白蓮池元至正間燬洪武十七年僧文副重建永<lb/>
　樂九年永忠宣徳間廣睿𢎞治元年福海相繼重建<lb/>
　萬厯間旁地侵為賽西湖辛亥復原額　僧梵𤦺留<lb/>
　雲亭詩云人家十萬繡成堆未抵南湖一叚竒象輦<lb/>
<pb n="KR2k0098_WYG_001-10b"/>
　不來春草緑小亭雲鎻紫珉碑　僧徳祥白蓮池詩<lb/>
　云念念西池道路賒東池今已種蓮花他時若到西<lb/>
　池上應念東池是故家　吳用先重復慧雲寺建宣<lb/>
　義張公祠碑慧雲者張宣義所捨南湖園宅紹熙間<lb/>
　請于朝以為寺者也歲乆漸湮狹少其額迤東稍稍<lb/>
　入軍營而所為南湖俗稱白洋池者亦不知何時并<lb/>
　入民居萬厯間復有豪依大璫踞其寺之半并没其<lb/>
　所失額于軍營者即具宫室安處其上為年且二十<lb/>
<pb n="KR2k0098_WYG_001-11a"/>
　有餘余與右轄竇公力清故物盡反所侵併營房悉撤<lb/>
　還寺俱復其租慧雲已光復矣已與孫司理喬仁和<lb/>
　楊錢塘謀修飾佛宇首建張公祠以酬其宏深之願<lb/>
　古今之捨宅為寺者多矣即右軍東山輩皆慧業文<lb/>
　人卒不聞親勒文字建之金石慧雲獨有之模豐碑<lb/>
　所手書預製發願疏出自血誠讀不能終篇淚澘澘<lb/>
　下想見公之為人也史魏國與公同時稱公閒居逺<lb/>
　聲色薄滋味矻矻詩文自處不異臞布考之史乘殊<lb/>
<pb n="KR2k0098_WYG_001-11b"/>
　非實録魏國蓋以是飾公焉夫公雄才大畧風流文<lb/>
　雅人也玉津討賊之舉公實沈幾製為文章靈心燦<lb/>
　出筆彩縱横絶無書生筆墨之氣蓋非矻矻以此道<lb/>
　見者自奉極侈園池聲伎服玩之麗甲天下南湖園<lb/>
　世所傳凌霄亭玉照堂諸勝在焉即其排比十有二<lb/>
　月之燕遊各有次序而牡丹一㑹名伎且百數十人<lb/>
　梅花之社一棹徑穿十里豈齷齪小生為假令歌舞<lb/>
　濃而感慨生杯酌酣而逸興闌此亦稱英雄囘首大<lb/>
<pb n="KR2k0098_WYG_001-12a"/>
　力矣而考南湖捨寺之年顧即其經始之第二歲諸<lb/>
　所賞心樂事之見于南園者乃更其假舎寓居于所<lb/>
　捨之後是誠何心哉公之言曰光明藏中孰非遊戲<lb/>
　若心常清淨離諸取著于有差别境而能入無差别<lb/>
　智則滛坊酒肆徧歴道場鼓樂聲音皆談般若倘情<lb/>
　遮物隔境逐源移如鳥黏黐動傷性命又烏知所為<lb/>
　説法度人然則公之捨寺也寺與家等捨與不捨等<lb/>
　身後之捨與生前之假寓等赤洒白淨不挂一絲真<lb/>
<pb n="KR2k0098_WYG_001-12b"/>
　捨矣彼所為滄海桑田之感公實無當焉而圖報福<lb/>
　田之論猶淺之乎言公哉乃知真用世人真文人真<lb/>
　受享人即能為捨其用世捨其文捨其受享而大展<lb/>
　手眼于覺海無邊中也斯寺一區公之自力實足以<lb/>
　奠之發願之文猶其誘人者耳寺迄今猶呼為張家<lb/>
　寺公之真誠在人也慧雲其舊所賜額踞杭北城艮<lb/>
　山門之西南湖之上其中東西井各一原碑載地百<lb/>
　畝今清得為畝者五十四有竒為弓者一千三百十<lb/>
<pb n="KR2k0098_WYG_001-13a"/>
　七有竒周以界石東底營南界長和巷西許田北負<lb/>
　睥睨後之人如有妄覬而搏取之者公之誓文可畏<lb/>
　也公名鎡字功甫别號約齋循王之曽孫官宣義郎<lb/>
　直秘閣判臨安軍歴右司郎為少卿云　張鎡自撰<lb/>
　誓願文云大乘菩薩戒弟子承事郎直秘閣新權通<lb/>
　判臨安軍府事兼管内勸農事張鎡右鎡一心歸命<lb/>
　本師釋迦牟尼佛當來下生彌勒尊佛西方極樂世<lb/>
　界阿彌陀佛十方法界諸佛諸大菩薩縁覺聲聞大梵<lb/>
<pb n="KR2k0098_WYG_001-13b"/>
　天王帝釋尊天四大天王韋䭾尊天守護正法天龍<lb/>
　八部大權聖衆五岳四瀆名山大川祠廟神祇伏望<lb/>
　不離真際普賜證明鎡恭以欲導羣迷必闡揚于佛<lb/>
　道將興遺敎宜建立于僧坊勝福難思契經具載鎡<lb/>
　生佛滅後值法住時幸發無上心願學第一義念真<lb/>
　乘難逢于曠劫思慧命常續于未來助行欲妙于莊<lb/>
　嚴隨力當施於利益深心所在至願方陳閻浮乃衆<lb/>
　生選佛之場震旦多大乘得道之器敎法東漸而獨<lb/>
<pb n="KR2k0098_WYG_001-14a"/>
　此為盛祖師西來而其傳不窮由是衆多之伽藍徧<lb/>
　我清淨之國土或據名山勝地或居赤縣神州皆古<lb/>
　徳之所興實檀那之自創伏遇主上體佛心而治天<lb/>
　下崇祖道而護宗門惟錢塘駐蹕之方乃寰宇觀光<lb/>
　之地昔相國曽聞十禪之建今在所未見一刹之隆<lb/>
　如來演敎于王城蓋居精舎宗師接人于閙市可乏<lb/>
　叢林都民膠擾而罕聞説法之音衲子徃來而靡有<lb/>
　息肩之處慨斯闕典乆矣經懐昨倦處于舊廬遂更<lb/>
<pb n="KR2k0098_WYG_001-14b"/>
　謀于别業園得百畝地占一隅幽當北郭之隣秀踞<lb/>
　南湖之上雖混京塵而有山林之趣雖在人境而無<lb/>
　車馬之喧爰剪荆榛式營棟宇勞一心而經始歴二<lb/>
　歲而落成念勝處可作精藍而薄徳豈宜於大厦顧<lb/>
　棲身之尚賴姑假舎而寓居浮生自嘆于艱虞幻質<lb/>
　累縈于疾疚求佛祖之加被祈天龍之護持増長善<lb/>
　根銷除宿業年得踰于知命運獲度于多灾必法尊<lb/>
　經變穢坊而成淨域定依前哲捨居宅而為梵宫用<lb/>
<pb n="KR2k0098_WYG_001-15a"/>
　分常産之田常作香厨之供願主席者皆有道行使<lb/>
　掛錫者咸悟心源為東方立光明幢與末世灑甘露<lb/>
　雨挿草不離於當念布金何借于他縁言弗茍陳誓<lb/>
　無終悔鎡切慮事有多障時不待人先期或至於報<lb/>
　終異議恐紛于身後宗族長㓜朋友親姻或稱亂命<lb/>
　之難從或謂名敎之有害引屈到嗜芰之説誚王旦<lb/>
　削髪之言壊我良因奪我素志以至恃勢力而求據<lb/>
　占由賄賂而請住持輙汙招提妄譚般若是出佛身<lb/>
<pb n="KR2k0098_WYG_001-15b"/>
　之要是斷正法之輪死當墮于阿鼻生遂遭于竒禍<lb/>
　特將此誓痛警若人俾革一時之狂心勿受歴劫之<lb/>
　極苦蓋念起立墖廟飯食沙門流通大事之縁成就<lb/>
　圓機之善恭願皇圖鞏固睿筭增延期永措于兵刑<lb/>
　庶宏持于像敎上薦祖先父母次及知識寃親八難<lb/>
　三塗四生九類悉資熏而獲益總解脱以超輪廣此<lb/>
　願心周乎法界作菩提之妙行為淨業之正因佛國<lb/>
　俱空畢竟首登于極樂法身非有不妨面奉于彌陀<lb/>
<pb n="KR2k0098_WYG_001-16a"/>
　普與有情同成此道謹疏其碑現存書法遒媚酷似<lb/>
　小米雲間董太史其昌極珍之復有魏國公史浩撰<lb/>
　記學士樓鑰書俱存<lb/>
七寶寺在鹽橋東梁貞明七年錢王建名上方多福院<lb/>
　宋大中祥符間改今額有六游堂臨暉閣郡守王欽<lb/>
　若詩<lb/>
普照院俗稱報師菴在鹽橋北晉天福八年錢氏建舊<lb/>
　名報國千佛院祥符間改今額洪武十四年僧正宗<lb/>
<pb n="KR2k0098_WYG_001-16b"/>
　重修嘉靖八年燬重建<lb/>
潮鳴寺在慶春門北梁貞明元年建初名歸徳院高宗<lb/>
　南渡駐蹕寺中聞江濤聲賜今名寺北有囘龍橋高<lb/>
　宗嘗作詩賜統制劉漢臣勒石寺中　詩云野寺參<lb/>
　差落漲痕踈林欹倒出霜根扁舟一棹向何處家在<lb/>
　江南黄葉村兵燹重建洪武二十四年立為叢林<lb/>
普慈寺在蒲場巷内宋紹興間僧思淨建元至元間僧<lb/>
　元忠修<lb/>
<pb n="KR2k0098_WYG_001-17a"/>
水月菴在潮鳴寺東僧道𢎞拓地四畝搆禪堂焚修其<lb/>
　中旁有放生池<lb/>
蓮居菴在土橋東古延壽菴址燬于兵萬厯六年里人<lb/>
　虞淳熙建懴室延紹覺法師安居而加拓之結禪講<lb/>
　期方伯吳公碑定額為蓮居有記　虞淳熙載錢塘<lb/>
　志曰廣承字紹覺潘氏子少頴悟師圓鑨勤三七懴<lb/>
　精相宗雲棲宏命之代講於天台賢首敎模象知形<lb/>
　無師自㑹晝夜聽衆圍繞戒鎧甚堅後觀佛面西而<lb/>
<pb n="KR2k0098_WYG_001-17b"/>
　逝　方伯浮渡居士吳用先碑記武林故稱佛國古<lb/>
　刹精藍賁相望于山林城郭間然天下莫不重趼而<lb/>
　走雲棲者非獨其刹勝也禪敎律爭取宗焉四十年<lb/>
　來法嗣棊布區中其間紹明教律以一精藍走天下者<lb/>
　則無踰蓮居云蓮居為紹覺承上人菴院上人即雲<lb/>
　棲首座余既獲叅請雲棲謀以公餘謁講席而竟示<lb/>
　寂往矣寒灰老衲飛錫蓮居亟為余道其生平甚悉<lb/>
　蓋年未三十已從雲棲大師應期吳越間所至輙命<lb/>
<pb n="KR2k0098_WYG_001-18a"/>
　代講儼然堪作人天範矣而猶不自滿假遄歸建懴<lb/>
　室禮法華足不窺户外者六易寒暑嚴淨毘尼研討<lb/>
　三藏於台宗尤宿契焉弱冠辯六即義時賢悉為遜<lb/>
　席讀法華𤣥籖會釋過目即能㸃檢其訛演唱垂二<lb/>
　十年四方弟子日益進上人為之搜𤣥抉秘破難析<lb/>
　疑盡形壽無幾微倦色人率擬師智者後身上人欿<lb/>
　然自視若未敢鴈行于四明荆溪間也既以聲聞行<lb/>
　律身又以菩薩行𢎞法視末世中濫據法王之席而<lb/>
<pb n="KR2k0098_WYG_001-18b"/>
　缺篇犯聚空腹高心且哆口増結筭沙云者何啻在<lb/>
　羣之鶴翔仞之鳯乎以故崛起一隅竭蹷四衆叅雲<lb/>
　棲而下即叅蓮居城東咫尺地卓然為海内一時法<lb/>
　窟云蓮居當慶春清泰二門之間左負郭右亘土橋<lb/>
　門繞清流竹樹環列臨其地者恍然有樂邦水樹之<lb/>
　思焉先是依大覺上人於萬厯六年始建二十四年<lb/>
　上人復加拓之懴室則徳園虞公所建菴名則古鄞<lb/>
　屠長卿公所顔余更為酌定者也其徒大真三十五<lb/>
<pb n="KR2k0098_WYG_001-19a"/>
　年佃地在菴師殁而真主菴事二三居士復為廣室<lb/>
　置産時共四方名宿結禪期講其中宛如其師在時<lb/>
　嗚呼天下古跡名區半委之斷崖衰草蓮居以一泥<lb/>
　丸馳譽二紀且使子若孫悠然承之可乆可大豈非<lb/>
　法席之興以人不以地而行寡儀範學無師傅固難<lb/>
　以虚聲籠世也哉余故樂而志之使知蓮居所以蔚<lb/>
　為世宗者誠非偶然而雲棲一滴水其沾溉固無涯<lb/>
　也上人著有心經二解唯識因明觀所縁縁論記若<lb/>
<pb n="KR2k0098_WYG_001-19b"/>
　干巻方謀梓行世其懿行備載銘傳暨錢塘誌中弟<lb/>
　子具辨才能升座者甚衆兹不復詳聊志菴居始末<lb/>
　如此<lb/>
華藏寺在横河橋東唐清泰二年吳越王建名報恩院<lb/>
　大中祥符間改今額淳熙十五年重建　僧濟天岸<lb/>
　詩清泰年間古道場門前馳陌幾炎凉破除客夢慿<lb/>
　吟草陪伴禪心有佛香寶地月來清耿耿江城潮落<lb/>
　夜鏜鏜叮嚀細桞營頭鼓莫放騰騰更㸃長<lb/>
<pb n="KR2k0098_WYG_001-20a"/>
悟空寺在淳祐橋東晉天福七年僧齊敎建名崇新院<lb/>
　大中祥符改額淳祐六年法昌重修元末燬永樂元<lb/>
　年徳兼重建門有小溪茂樹可䕃<lb/>
長明寺在螺螄門内晉天福間建宋開寶四年錢忠懿<lb/>
　王改名法燈治平二年改長明佛印禪師開講于此<lb/>
　元季燬𢎞治十五年僧如塤重建萬厯庚戍葺治一<lb/>
　新<lb/>
相國寺在淳祐橋東北百步許北齊天保六年建名建<lb/>
<pb n="KR2k0098_WYG_001-20b"/>
　國唐時燬為鄭景宅園景雲初僧慧購為寺值睿宗<lb/>
　由相王即位賜名相國元末燬洪武初僧大雲重建<lb/>
　置僧綱司於内正徳八年僧東明重修尚書洪鍾為<lb/>
　之銘　費宏詩舎衛結禪林幽棲一徑深竹窓懸緑<lb/>
　蔓蓮座相黄金解脱身前業遥知去後心坐談那忍<lb/>
　别殊為滌煩襟　虞淳熙詩行到雲深處雲深故不<lb/>
　飛鐘聲遲好月詩思轉明璣入午藤花飯經冬薜葉<lb/>
　衣那知人世裏辛苦屬輕肥<lb/>
<pb n="KR2k0098_WYG_001-21a"/>
靈芝崇福律寺在東花園崇新巷俗稱蠟燭菴唐貞觀<lb/>
　已酉年郡人施光慶捨宅建名實際院宋佛印禪師<lb/>
　重興元季燬元統間僧妙通重建洪武二十四年立<lb/>
　為叢林永樂間徴僧能守纂修永樂大典宣徳徴僧<lb/>
　如真校修藏典正統徴僧智淳説戒開壇為天下傳<lb/>
　戒宗師乙亥年辭朝沐浴坐化皇上遣禮部趙朂諭<lb/>
　祭智淳曰爾夙悟善縁堅持梵行邇膺榮命為釋宗<lb/>
　師方闡法音導人為善倐云示寂良可悼嗟靈其如<lb/>
<pb n="KR2k0098_WYG_001-21b"/>
　存服兹諭祭賜勅諭祭碑額見存為律宗第一山錢<lb/>
　塘縣歲造土牛迎春于此　元時劉伯温以行省都<lb/>
　事坐法宿菴中簡俊上人詩云城外春江動客愁江<lb/>
　邊細草緑悠悠還將短髪臨岐路畏向東風憶舊遊<lb/>
　斜日逺天歸鴈急薄雲孤館落花稠青燈不放還家<lb/>
　夢一夜膓囘一萬周萬厯壬寅僧如堯重修<lb/>
大慈菴在墓園巷宋淳祐四年僧徳殊建洪武三十四<lb/>
　年僧可觀重修<lb/>
<pb n="KR2k0098_WYG_001-22a"/>
金剛廣福敎寺在章家橋東晉天成間善杲法師肩負<lb/>
　金剛憩息于此夜放光明陳少師感異捨地為寺初<lb/>
　名功徳院宋寳佑年間理宗賜今額至正末燬洪武<lb/>
　十八年重建　有衍慧堂御史謝文昌記萬厯辛亥<lb/>
　寺僧常秀捐衣鉢募衆重修<lb/>
妙淨菴即古妙淨寺在香餅子園萬厯甲寅沈宫詹㴶<lb/>
　集善信重建延雲棲僧大雯焚修於此<lb/>
祗園寺在東花園獅子巷西北太平興國間僧清照建<lb/>
<pb n="KR2k0098_WYG_001-22b"/>
　舊在郊臺側南渡後造御馬院移築于此至正間燬<lb/>
　重建<lb/>
東岡寺在獅子巷西乾徳元年徳法師建紹興三十二<lb/>
　年賜額永樂十八年僧松巖重建<lb/>
惠林寺在蒲場巷紹興初汴僧惠林禪師隨駕來杭建<lb/>
　興國院于天慶坊嘉定四年移于薦橋門外報國寺<lb/>
　基改名惠林元至正間展城圍入尋燬洪武初僧曇<lb/>
　芳重建<lb/>
<pb n="KR2k0098_WYG_001-23a"/>
佛惠寺俗呼壽火星菴在仁和縣之羲和坊元大徳間<lb/>
　建後燬景泰間重建<lb/>
崇寧萬壽敎寺俗呼姚園寺在高陽閭巷宋初為姚氏<lb/>
　花園紹興初僧慈昌購園結菴乾道初賜額淳祐二<lb/>
　年建膺福殿以奉理宗御容元季燬洪武初僧大雲<lb/>
　重建<lb/>
慈雲寺在高陽閭巷周顯徳二年僧圓覺建名慈濟大<lb/>
　中祥符間改今額理宗書靈感道場四字洪武二十<lb/>
<pb n="KR2k0098_WYG_001-23b"/>
　四年立為叢林沙門延禮重修嘉靖二十年燬僧圓<lb/>
　鼎重建<lb/>
水陸寺在獅子巷南宋太平興國七年生法師建咸淳<lb/>
　間僧師則重修内有銀杏二株甚巨蓋宋物也寺故<lb/>
　在城外張氏展城圍入　蘇軾寄水陸寺清順師詩<lb/>
　草没河堤雨暗村寺藏修竹不知門拾薪煮藥憐僧<lb/>
　病掃地燒香淨客魂農事未休侵小雪佛燈初上報<lb/>
　黄昏年來漸識閒居味思與高人對榻論<lb/>
<pb n="KR2k0098_WYG_001-24a"/>
白蓮寺在仙林橋東晉開運元年吳越王建名華藏院<lb/>
　宋治平間改妙惠院咸淳間僧祖顯誦經持戒地産<lb/>
　白蓮因賜白蓮妙惠寺額<lb/>
下水陸寺在平安坊舊名無碍院宋嘉熈三年被潮水<lb/>
　衝坍僧行椿于太平橋西南無碍院住寶佑二年奉<lb/>
　禮部符據臨安府四月給帖賜額重建改今名東有<lb/>
　古栢軒<lb/>
孝義菴在菜市橋西即古無礙菴故址萬厯間禪師祩<lb/>
<pb n="KR2k0098_WYG_001-24b"/>
　宏重建方伯吳公及郡邑長各助資給劄名孝義無<lb/>
　礙菴方伯郭子章匾曰超塵詳司馬宋應昌記　蓮<lb/>
　池禪師少與予同業黌校予登仕禪師出家為嘉靖<lb/>
　乙丑禪師夙志方外以二尊人在不敢離既先後歲<lb/>
　雙失怙恃將力酬所願而室人湯氏年才一十有九<lb/>
　前兒殤亡憶子輿之規疑未决已而念風燈石火時<lb/>
　不我延遂疾從薙染湯處室齋戒禪誦與其母偕母<lb/>
　尋故孑然㷀居宗人議後以三姪文彬無何湯亦脱<lb/>
<pb n="KR2k0098_WYG_001-25a"/>
　簮珥為尼僧召文彬謂曰兹無所事後不後我固無<lb/>
　害彼生而養死而服而殯而祭世法也吾學佛存資<lb/>
　鉢衲殁歸闍維耳夫何求哉因舉所有田廬普給羣<lb/>
　姪於文彬低昻之而别以居屬文彬已從隣僦舎䋲<lb/>
　樞蓬門夕燈晨香闃如也嘉禾朱公子衷純追厥先<lb/>
　大夫銀臺虞葑先生遺意首事搆菴而予與一時宰<lb/>
　官居士比丘某某從㬰焉累百金買趙氏故宅宅苦<lb/>
　隘水文學施傍屋一楹附益之又歲乆頽圮幾盡衆<lb/>
<pb n="KR2k0098_WYG_001-25b"/>
　相與施材緇侣之能匠石杇墁畚插者相與施工施<lb/>
　力中為禪堂鑿井於左廡餘垣軒厨湢畧備而已予<lb/>
　惟禪師無子無留貲無素所慿依故舊親戚僚友湯<lb/>
　以年少婦獨御家政伶仃苦辛多歴年所如一朝及<lb/>
　其分田割廬皆出本懐亦難矣諸上善人憐而菴之<lb/>
　義舉也舉于義則十方常住業也後清信女展轉相<lb/>
　續焚修于此菴逺為二尊人莊嚴報土又孝思之道<lb/>
　也按府志菜市橋西有古無礙菴其後漸没入于民<lb/>
<pb n="KR2k0098_WYG_001-26a"/>
　家徙而北里之耆氓告予以斯地正菴之舊址乆湮<lb/>
　忽興殆天意非人力而義以孝不虚孝以義不泯若<lb/>
　交相成而不相悖乃㳂古證今合而顔之曰孝義無<lb/>
　礙菴沈氏子孫尚其念之䕶之以無忘孝義永為人<lb/>
　天福田流慶淵淵後必有昌大其門閭者湯法諱祩<lb/>
　錦暨禪師同師關中南五臺性天和尚遡禪師出家<lb/>
　逾四十稔蓋行年五十九而菴成<lb/>
崇思延福院在鹽橋下八界舊係西北流寓濠州鍾離<lb/>
<pb n="KR2k0098_WYG_001-26b"/>
　縣孔雀妙明寺淳熙十四年嗣濮王請為功徳院賜<lb/>
　今額<lb/>
聖壽寺即永福寺在後洋街宋嘉定元年僧永明建淳<lb/>
　祐間賜額永福以奉秀王香火元至元燬洪武初善<lb/>
　祥重建宣徳十年賜今額<lb/>
覺苑寺在豐樂橋東宋嘗徙三聖廟于此改賜額曰旌<lb/>
　忠廟寺乆廢宣徳中重建<lb/>
千頃廣化院在木子巷北開平元年吳越王建舊名千<lb/>
<pb n="KR2k0098_WYG_001-27a"/>
　頃大中祥符九年改賜今額中興後為臨安府祝聖<lb/>
　道場僧了性精于醫善草書東坡嘗為作六觀堂老<lb/>
　人草書歌趙清獻公名其堂曰垂慈堂以著其療疾<lb/>
　濟人之功　東坡草書歌物生有象象乃滋夢幻無<lb/>
　根成斯須方其夢時了非無泡影一失俯仰殊清露<lb/>
　未晞電已徂此滅滅盡乃真吾云如死灰實不枯逢<lb/>
　場作戲三昧俱化身為醫忘其軀草書非學聊自娛<lb/>
　落筆已喚周越奴蒼鼠奮髯飲松腴剡藤玉版開雪<lb/>
<pb n="KR2k0098_WYG_001-27b"/>
　膚游龍天飛外人呼莫作羞澁羊氏姝　參寥子千<lb/>
　頃廨院觀司馬才仲遺墨詩朦朧春雨濕村橋竹裏<lb/>
　禽啼婆餅焦度谷倦聞車軋軋穿林愁聽馬蕭蕭細<lb/>
　窺陳迹僧房静黙想風流鄙俗消浮魄浮魂今已矣<lb/>
　無人為作楚詞招<lb/>
明慶寺在木子巷北唐大中二年建為靈隱下院大中<lb/>
　祥符五年改今額宋中興駐蹕視東京大相國寺凡<lb/>
　朝廷禱雨賜宰執百官建散聖節道場咸在焉淳熙<lb/>
<pb n="KR2k0098_WYG_001-28a"/>
　十四年六月嘉熙四年七月皆以禱雨車駕臨幸理<lb/>
　宗囘鑾撒蓋甘雨隨至平章喬肅公行簡獻詩賀上<lb/>
　用韻以賜又御書明慶二大字淳祐六年重建法堂<lb/>
　御書南山道場為額嘉泰三年建閣藏御書扁曰宸<lb/>
　奎萬壽之閣有蘇文忠書觀音經碑及題識大智祖<lb/>
　師書彌陀字碑又有法喜堂明碧軒　王荆公為僧<lb/>
　修廣作法喜堂詩浮屠之法與世殊洗滌萬事求空<lb/>
　虚心思以此不掛物一堂收身自有餘堂隂置石雙<lb/>
<pb n="KR2k0098_WYG_001-28b"/>
　嵽嵲石脚立竹青扶疎一來已覺心膽豁况乃宴坐<lb/>
　窮朝晡初憶㓜時勇自許壯大看俗尤﨑嶇豐車肥<lb/>
　馬載豪傑少得志願多憂虞始知進退各一理造次<lb/>
　未可分賢愚㑹將築室反耕釣相與此處吟山湖<lb/>
　沈文通詩溷溷學佛者營營良足悲不知佛之樂誰<lb/>
　使汝學為廣師吾州秀智解乃天資既以法為喜萬<lb/>
　縁脱若遺高堂客滿坐妙語破羣疑來者豈不辨辨<lb/>
　此堂之題　王荆公寄題明碧軒詩明碧軒南竹數<lb/>
<pb n="KR2k0098_WYG_001-29a"/>
　叢别來江外幾秋風道人無復人間世嗟我今為白<lb/>
　髪翁　趙忠簡公明慶僧房夜坐詩月明窓竹冷横<lb/>
　斜坐看風燈落燼花老眼病餘嫌細字枯腸寒甚怯<lb/>
　清茶嚢空豈是乆為客夢短其能飛到家但有流年尋<lb/>
　鬂髪蕭蕭蓬葆靖霜華<lb/>
菩提律寺舊在錢塘門外宋太平興國二年錢惟演捨<lb/>
　宅為惠嚴寺七年賜額建炎間火紹興中復建有堂<lb/>
　二曰南漪堂迎薰堂東坡題南漪堂看杜鵑花詩勒<lb/>
<pb n="KR2k0098_WYG_001-29b"/>
　于石至元末築城徙寺于憲司巽方太學街東永樂<lb/>
　間節菴守公被召修大典智淳修戒律别原修藏典<lb/>
　約宗亦以高行被召四代入覲亦沙門榮遇云正統<lb/>
　十一年丙寅七月丁夘朔初九日皇帝遣禮部郎中<lb/>
　趙朂賜祭宗師智淳曰爾夙悟善縁堅持梵行邇膺<lb/>
　榮命為釋宗師方闡法音導人為善倐云示寂良可<lb/>
　悼嗟靈其如存服兹諭祭萬厯二年重建後殿内奉<lb/>
　旃檀白衣觀音像　蘇軾題南漪堂看杜鵑詩南漪<lb/>
<pb n="KR2k0098_WYG_001-30a"/>
　杜鵑天下無披香殿上紅氍毺鶴林兵火真一夢不<lb/>
　歸閬苑歸西湖　菩提寺小軒晚晴詩杭潁雌雄本<lb/>
　自殊淡粧濃抹是吾姝滿傾漲玉千鍾酒來看鎔銀<lb/>
　百頃湖白鳥去邊山潑黛緑蒲疎處雨跳珠不知能<lb/>
　似王摩詰貌得西湖落照無<lb/>
靈壽寺在曲阜橋東元至正二十一年浙江行省左丞<lb/>
　相達實特穆爾建本輝和爾氏世族故稱輝和爾寺<lb/>
　俗訛為義烏寺洪武二十四年改今額<lb/>
<pb n="KR2k0098_WYG_001-30b"/>
安國羅漢寺即相國寺俗稱西井寺在井亭橋西甘泉<lb/>
　坊内宋淳熙十一年開山顯禪師請鳯凰山已廢安<lb/>
　國羅漢寺額為額内有大井唐大厯五年鄴侯李相<lb/>
　國所開六井之一寺屢燬以井故至今存<lb/>
上方寺在溜水橋西僧祩宏重建内鑿放生池　祩宏<lb/>
　有記曰武林自宋蹕南駐環湖山禪講律寺粲然棊<lb/>
　布星列而郭以内稱焉迨今多半淪没至不可考諸<lb/>
　傳志有上方寺者背倚城垣左右掖湧金錢塘二門<lb/>
<pb n="KR2k0098_WYG_001-31a"/>
　前通西井官道蓋肇建後梁貞明七年而國朝景<lb/>
　泰四年僧以難事作散去寺隨廢漸蠶食為民居僅<lb/>
　存者什一優婆塞沈善能者廬其中嘉靖二十三年<lb/>
　尚寶卿六橋徐公得請于官佃為圃公無子以畀女<lb/>
　遺命還寺女孝且賢持契歸王氏遵父囑以畀雲棲<lb/>
　遂復為僧地如初無何王謝世居士化卿宋君聞其<lb/>
　義而高之化卿以世禄之裔砥徳礪行樂善不厭廼<lb/>
　輸金贈二子更與之契予亦罄衣資偕善信旁贖其<lb/>
<pb n="KR2k0098_WYG_001-31b"/>
　故址若干向明正位别為㢠廻廊旋所向面城而門取<lb/>
　幽寂也期世世承事三寶因諗于衆曰唯上方彈丸<lb/>
　重興伶仃衰㣲何修何營而俾乆逺或議闢草萊輪<lb/>
　奂其殿堂羣之以僧僧多則常住予以為不然時丁<lb/>
　末法塔寺靡堅試屈指而計凡三門乎闤闠者楗椎<lb/>
　之庭不為罇罍之所能幾僧雖多而行寡奚以多為<lb/>
　顧兹地隣城城隣湖湖外高而城内卑隨鋤成流亢<lb/>
　陽所不能涸因而池之良便以池放生以隙地之敝<lb/>
<pb n="KR2k0098_WYG_001-32a"/>
　堂稍葺其莛楹守以二三誠信衲子蚤莫禪誦庶幾<lb/>
　上祝皇圖下濟含識得之一舉矣或謂物如塵如沙<lb/>
　池一勺耳容有限奈何而庸知夫鑿斯池也為之兆<lb/>
　也㺯引也引而伸之而又伸之汪然徧域中矣昔子<lb/>
　産之畜魚一勺也使鄭之人若大夫若士若民皆然<lb/>
　鄭之與國若燕趙齊楚輩皆然則池無量所畜無量<lb/>
　不然西湖古放生池也謂普容天壤間物寧有是乎<lb/>
　哉化卿曰唯唯與其仲直卿諸賢士夫諸比丘浄人<lb/>
<pb n="KR2k0098_WYG_001-32b"/>
　有呈財者裹糧者疏其壆而鍬者畚者梩者枯横泉<lb/>
　之撓而戽者槔者埭者固隄防之浸滛崩頽而埤者<lb/>
　堹者□者䃭者捍狸與獺而蘇者閑其外侮而版築<lb/>
　者憂其寒暑而上為之□下為之窟者皇皇乎晝胼<lb/>
　宵胝勞不知息兼工再閱月而池成于時在筌而釋<lb/>
　當釡而逸洋焉悠焉出而遊焉一勺之内足其從容<lb/>
　也予喜且懼稽首而告於十方如來主池神主伽藍<lb/>
　神願以佛力法力賢聖力諸神誓願力慈䕶而威臨<lb/>
<pb n="KR2k0098_WYG_001-33a"/>
　之從于今日盡未來際常為鱗介諸水族等棲止安<lb/>
　宅又稽首而告於見住僧後住僧願以戒力悲智<lb/>
　力念流水之苦躬而澤焦□天台之抗章而斷簄梁<lb/>
　智覺之負辜成仁蹈白刃而不悔尚永持無斁以風<lb/>
　四方敢有叛先盟師陶朱媒利於網罟或倍衆而售<lb/>
　之乎白衣是名違佛律犯波羅夷諸所稱釋子者鳴<lb/>
　以羯磨遄擯絶之勿共住即朋比而阿神必隂縶其<lb/>
　魂顯僇其形無能逃者既免焉其報盡也墮泥犂中<lb/>
<pb n="KR2k0098_WYG_001-33b"/>
　嬰萬苦無竟所以者何好生惡死天道也人情也前<lb/>
　人捐難捨之貲役所愛之身創五濁世不恒見之勝<lb/>
　舉以生必死之命置之安全後人忍不一深思之而<lb/>
　惟便其私圖於天道逆於人情不祥從逆凶不祥者<lb/>
　災逮鼓桴形影感應自然非危言怖之也化卿及諸<lb/>
　大衆踊躍歡喜嘆未曽有作而曰善哉是緇與素之<lb/>
　龜鏡也不可使無聞于末法也而碑上方頌曰始舉<lb/>
　為興滅而兼得放生豈唯滅不滅生亦無生相生滅<lb/>
<pb n="KR2k0098_WYG_001-34a"/>
　俱滅已寂滅何有方以明超於方無方中説上無方<lb/>
　説西方其意亦如是作寺作池人願共了斯㫖<lb/>
妙心寺在湧金門内舊在西湖行春橋南元至正間徙<lb/>
　今所<lb/>
長生菴在溜水橋西城下為昭慶下院舊有冲静真人<lb/>
　遺址萬厯間寺僧智禮募金贖建正殿掩關六載裝<lb/>
　塑千佛羅漢　楊亷夫詩獨坐清都鶴夢長碧天如<lb/>
　水月蒼蒼雲和有樂降王母霹靂無車唤阿香雪泛<lb/>
<pb n="KR2k0098_WYG_001-34b"/>
　玉甌茶吐沫花零金剪缽生光仙風不動庭前竹又<lb/>
　送㣲鐘到下方　趙孟頫詩流水橋西一徑斜青衣<lb/>
　相接到仙家香分橄㰖燒銀葉酒瀉松脂溢紫霞緑<lb/>
　竹滿堦初解籜碧桃幾樹正開花何時脱却塵凡累<lb/>
　來叩丹房九轉砂　聶大年詩蕋宫琪樹罷棲鸞空<lb/>
　有𤣥都太古壇野老不尋餐玉訣山人自製切雲冠<lb/>
　杖龍化去秋池涸笙鶴歸來夜月寒前渡劉郎偏好<lb/>
　事種桃留與後人看<lb/>
<pb n="KR2k0098_WYG_001-35a"/>
比勝廟司馬宋應昌建雲棲大師弟子真玉修淨土其<lb/>
　中<lb/>
慈濟院舊在西湖蓮花橋北自牧牛孝公苦志精修事<lb/>
　母至孝蓋欲廣慈利濟托跡禪那士大夫咸敬慕之<lb/>
　名因稱焉實為開山第一代祖事聞于上賜號𢎞慈<lb/>
　普濟大禪師即額慈濟院元末兵燬洪武壬子年僧<lb/>
　行徳重闢于南壁積善坊傍有寶覺寺正徳十四年<lb/>
　僧宗愷重建尚書洪鐘為之記<lb/>
<pb n="KR2k0098_WYG_001-35b"/>
真教寺在文錦坊南元延祐間囘囘大師阿喇卜丹所建<lb/>
　先是宋室徙蹕西域夷人安挿中原者多從駕而南<lb/>
　元時内附者又往往編管江浙閩廣之間而杭州尤<lb/>
　夥號色目種隆凖深眸不啗豕肉婚姻喪𦵏不與中<lb/>
　國相通誦經持齋歸于清淨推其酋長統之號曰滿<lb/>
　剌經皆番書面壁膜拜不立佛像第以法號祝贊神<lb/>
　祇而已寺基高五六尺扄鐍森固罕得䦨入者俗稱<lb/>
　禮拜寺<lb/>
<pb n="KR2k0098_WYG_001-36a"/>
慈光寺俗稱鐵佛寺在錢塘芝松坊佑聖橋西晉開運<lb/>
　初晤恩禪師建宋寶慶二年清河郡王張魏公割地<lb/>
　擴充名張府功徳菴元至正燬正統間重建萬厯壬<lb/>
　子撤圮殿新之方伯吳用先有記　重建慈光寺碑<lb/>
　記武林有佑聖橋旁為慈光寺寺有彌勒尊佛以鐵<lb/>
　鑄之俗稱鐵佛寺因以名橋晉天福間晤恩禪師卓<lb/>
　錫於此迨開運初寺成師時登座講貫彌年通逹法<lb/>
　華金光明經止觀論咸洞𤣥㣲尋施覆述門弟子相<lb/>
<pb n="KR2k0098_WYG_001-36b"/>
　次角立宋雍熙三年八月朔日恩於中夜覩白光自<lb/>
　井而出明滅不恒謂門人曰吾報齡極矣乃絶粒禁<lb/>
　言一心念佛次夢擁衲沙門執金爐焚香三繞其室<lb/>
　自言祖師灌頂來此相迎汝當長逝夢覺呼弟子至<lb/>
　猶聞異香至廿五日為弟子説止觀指歸及觀心義<lb/>
　辰時端坐面西而化其夜寺僧皆聞絲竹嘹亮漸乆<lb/>
　漸逺依稀西去迨九月九日茶毘獲青白圓粒無筭<lb/>
　建墖於瑪瑙坡因以事聞上請額御書慈光普照四<lb/>
<pb n="KR2k0098_WYG_001-37a"/>
　字顔其門法席之盛甲于通都後宋寶慶二年清河<lb/>
　郡王張魏公復捨基廿四間拓而充之共計四畝餘<lb/>
　名張府功徳菴元至正燬皇明正統立中成師重建<lb/>
　而寶覺寺銅佛菴寺屬焉寺有合抱銀杏五株及放<lb/>
　光古井皆宋物樹為風雷掣去井甚甘冽給數百家<lb/>
　大旱不涸咸稱為慈光甘露泉云苐闤闠鱗次湫隘囂<lb/>
　塵門難旋馬殿亦漸圮寺僧慧皞年十九矢志鼎新<lb/>
　閉關書蓮經積三年縉紳士庶鑒其誠共為檀施不<lb/>
<pb n="KR2k0098_WYG_001-37b"/>
　脛而馳蓋發願在萬厯甲辰鳩工在丁未至壬子落<lb/>
　成中建大雄寶殿高廣踰舊制廊廡門楹委折合度<lb/>
　殿左有古逕逶迤紆曲深藏大士居供古佛三尊左<lb/>
　右諸天羅漢猊座蓮臺金碧耀射仍重鑄彌勒以識<lb/>
　其實約費二千餘金燦然一新其間助成者僧智能<lb/>
　䕶法宰官則中丞金學曽太守凌登名孝亷吳之鯨<lb/>
　等贊襄則王介朱佐沈坤戴綸張永年而與㑹有俞<lb/>
　普才者助義田供常住為大殿四時香燈之費噫一<lb/>
<pb n="KR2k0098_WYG_001-38a"/>
　念堅持衆縁俱到信非誣矣余觀武林梵宇之盛載<lb/>
　在譜牒者什五沿滅大多因山水而存因人而廢如<lb/>
　慈光在市㕓中無山水之勝而古刹聿隆則皞志可<lb/>
　述也余因書殿額為<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>而錫之以記<lb/>
慧安寺在十三灣巷晉天福間吳越王為明律師建于<lb/>
　草橋門外羅木營地元季燬洪武初僧得實移于錢<lb/>
　塘保安坊東永樂乙未又移今所少保兵部尚書于<lb/>
　謙為之記<lb/>
<pb n="KR2k0098_WYG_001-38b"/>
寶梵寺在鎮海樓北晉天福初建于崇新門外名崇壽<lb/>
　院宋淳熙二年徙建今所崇寧元年賜額寶梵洪武<lb/>
　二十四年併入慈雲永樂元年重歸原所尚書夏原<lb/>
　吉為之記<lb/>
海㑹寺吳越王建舊名石佛智果院宋大中祥符間改<lb/>
　名積善海㑹寺嘉泰間燬至正間重建平章庫庫子<lb/>
　山書大海㑹寺額御史大夫慶通書觀音寶殿額成<lb/>
　化十年火踰年僧浩中重建<lb/>
<pb n="KR2k0098_WYG_001-39a"/>
百法寺在石龜巷宋建炎初僧寶寧建有大佛半身依<lb/>
　山鑿石為之淳熙十四年賜額廣潤元時改額百法<lb/>
　趙子昻書元末燬天順元年僧道冲重建<lb/>
寶奎寺在吳山之陽宋丞相喬行簡故第竒石峭拔東<lb/>
　望海門如在咫尺紹定間理宗幸其第書見滄二字<lb/>
　又書雙現樓孔山二軸五大字賜之勒之厓石遂捨<lb/>
　宅為寺以寶奎請額詔從之元季燬𢎞治間重建有<lb/>
　月江和尚欽取和番化導留彼不囘成化改元其徒<lb/>
<pb n="KR2k0098_WYG_001-39b"/>
　道澤日持金剛經為課游天目重建昭明道場畢還<lb/>
　山是時寺跡𤓰分而寺所存者僅見滄石與殿基耳<lb/>
　澤具奏恢復逮繫藩司理問所獄仍日持金剛經不<lb/>
　徹半年餘岳伯忽夢感老僧覺而徧物色之有以澤<lb/>
　言者即出獄見之宛然夢中僧也蘧然驚異即師禮<lb/>
　之成化二十三年重建尚書洪鐘為之記<lb/>
寶成寺晉天福中建名釋迦院宋大中祥符間改今額<lb/>
　歲乆廢為黎氏園萬厯壬子方伯吳公清復捐資建<lb/>
<pb n="KR2k0098_WYG_001-40a"/>
　大觀樓開砌石徑焕然一新壁間有唐宋時石觀音<lb/>
　羅漢像甚古有蘇子瞻寶成院賞牡丹詩春風小院<lb/>
　却來時壁間惟見使君詩應問使君何處去慿君説<lb/>
　與春風知年年歲歲何窮已花似去年人老矣去年<lb/>
　崔䕶若重來前度劉郎在千里詩鐫石壁筆法甚遒<lb/>
　其旁有歲寒松竹四字乃成化間吳東升題者　浙<lb/>
　江叅政左贊詩吳山曲徑入西南方丈雲深僧兩三<lb/>
　艾納吹風香細細葛藤罥日影毿毿泉分童子青衣<lb/>
<pb n="KR2k0098_WYG_001-40b"/>
　洞塵斷維摩白石菴畫省若逢公事了海天送目再<lb/>
　停驂<lb/>
雲居聖水寺舊名雲居禪菴在七寶山元元貞間中峯<lb/>
　禪師建山皆本府財賦地師請而得之芟荆棘夷巖<lb/>
　塹搆殿宇不置恒産惟資檀施或持鉢化縁立為常<lb/>
　規俾後嗣永守至大已酉傳之中舟復増廣之因闢<lb/>
　殿基得古井浚之得三石佛首遂名三佛泉鄧文肅<lb/>
　公文原為之銘中峯常居之有雲居八景詩趙子昻<lb/>
<pb n="KR2k0098_WYG_001-41a"/>
　墨跡萬厯間都閫某見井中有光掘得磁觀音像瑩<lb/>
　然如玉建閣奉于寺舊有法華松數百株蒼虬翠峙<lb/>
　為住持厯年損削殆盡又有中峯拂塵麻鞋復有小<lb/>
　像一幅神氣如生相傳為中峯自寫上有贊云幻人<lb/>
　無此相此相非幻人若唤作中峯鏡面添埃塵和甫<lb/>
　雙眼碧能辨踈與親請掛向空壁日日生陽春　夏<lb/>
　原吉詩誰闢雲居境峩峩瞰古城西湖晴送碧上竺<lb/>
　曉分青經鎮千函妙鐘鳴萬户聲此中真可樂何必<lb/>
<pb n="KR2k0098_WYG_001-41b"/>
　訪蓬瀛　沈夢麟聖水寺詩白雲長繞梵王居湖上<lb/>
　諸山總不如客至每煩塵榻下詩成那問酒尊虚摩<lb/>
　挲修竹三年别抖擻塵襟一旦舒更待牡丹庭下發<lb/>
　重期來此賦元輿<lb/>
上方菴為聖水下院與法華松接武峭石林立中有一<lb/>
　滴泉極巖壑之勝昔東坡共佛印時過跌坐於此泉滴<lb/>
　如注寺僧苦為游觀累鑿敗而石現存<lb/>
金波禪院即金波廟在金波橋宋淳熙元年建勅賜聖<lb/>
<pb n="KR2k0098_WYG_001-42a"/>
　㫖二字東坡書扁見存萬厯癸夘慈光僧圓美慧皞<lb/>
　重建歸併慈光寺普照堂中丞金學曽有記<lb/>
寶嚴院在七寶山唐清泰二年錢氏建名瑞隆宋治平<lb/>
　二年改今額寺有垂雲亭借竹軒淳祐間建佛閣理<lb/>
　宗御書無量福海四字　陳古靈垂雲亭詩小亭巉<lb/>
　絶出雲間萬象升沉不得閒莫怪詩翁頭白早時來<lb/>
　向此寫湖山　東坡詩三首江山雖有餘亭榭著難<lb/>
　穏登臨不得要萬象各偃蹇惜哉垂雲軒此地得何<lb/>
<pb n="KR2k0098_WYG_001-42b"/>
　晚天功爭向背詩眼巧増損路窮朱欄出山破石壁<lb/>
　狠海門浸坤軸湖尾抱雲巘葱葱城郭麗淡淡烟村<lb/>
　逺紛紛烏鵲去一一漁樵返雄觀快新獲微景收昔<lb/>
　遁道人真古人嘯詠慕嵇阮空齋卧蒲褐芒鞋每自<lb/>
　捆天憐詩人窮乞與供詩本我詩乆不作荒澁旋鋤<lb/>
　墾從君覔佳句咀嚼廢朝飲　卧病彌月垂雲亭花<lb/>
　開順闍黎以詩見招次韻答之曰道人心似水無礙<lb/>
　照花妍燕坐春强半清隂月屢遷平生無起滅一念<lb/>
<pb n="KR2k0098_WYG_001-43a"/>
　有陳鮮嫋嫋風枝舉離離日蕚蔫病吟終少味老醉<lb/>
　不成顛何必遨頭出湖中有散仙　僧怡然以垂雲<lb/>
　新茶見餉報以大龍團仍戲云妙供來香積珍烹具<lb/>
　大官揀芽分雀舌賜茗出龍團曉日雲菴暖春風玉<lb/>
　殿寒聊將試道眼莫作兩般看<lb/>
廣嚴寺在七寶山清泰元年錢氏建舊名瑞隆宋治平<lb/>
　二年改是額寺有雙竹甚竒南渡後分寺基為御㕑<lb/>
　營景定初重建王架閣應鳯撰記又有司馬文正公<lb/>
<pb n="KR2k0098_WYG_001-43b"/>
　詠雙竹詩并序草木類同而種異者竹為多杭州廣<lb/>
　嚴寺有雙竹其狀尤異于枯樹腹中自其頂出森然<lb/>
　並竦樹如龍蛇相縈矯首呀然余遊見之為賦詩曰<lb/>
　雙幹根枯腹青青凡幾霜龍騰雙角直鯨噴兩鬚長<lb/>
　既欲尋支遁安能問辟疆屢來非别意未與此君忘<lb/>
　　蘇東坡遊七寶山并序去年秋遊七寶山上方入<lb/>
　小院闃然無人有一僧隱几低頭讀書與之語漠然<lb/>
　不對問其隣之僧曰此雲闍黎也不出十五年矣今年<lb/>
<pb n="KR2k0098_WYG_001-44a"/>
　六月自常潤還復至其室則死葬數月矣作詩題其<lb/>
　壁云雲師來寶山一住十五秋讀書常閉户客至不<lb/>
　舉頭去年造其室清坐忘百憂我初無言説師亦無<lb/>
　對酬今年復扣門空房但颼颼云已滅無餘薪盡火<lb/>
　不留却疑此室中常有斯人不所遇孰非夢事過吾<lb/>
　何求<lb/>
開元寺在鳯山門内唐𤣥宗時建宋建炎間徙建于西<lb/>
　湖元季兵燹復徙故址正綂五年禮部尚書胡濙記<lb/>
<pb n="KR2k0098_WYG_001-44b"/>
　　劉士亨贈寧和尚詩清平山下古叢林主席如師<lb/>
　道行深菩薩每分香積飯伽藍常䕶給孤金誦餘千<lb/>
　偈燈生暈坐斷諸緣樹轉隂媿我未能修淨業塵勞<lb/>
　空役利名心<lb/>
開寶仁王寺宋汴京開寶寺有仁王院高宗南渡僧慧<lb/>
　照隨駕卓錫于此遂建寺如汴京紹熙二年賜額景<lb/>
　定五年燬景泰間重建尚書孫原貞記　薩天錫登<lb/>
　横山閣詩千尺青蓮座烟霞擁地靈山川幾兩屐日<lb/>
<pb n="KR2k0098_WYG_001-45a"/>
　月兩浮萍鳥渡天垂海龍歸水在瓶深堂説法處應<lb/>
　有石頭聽<lb/>
定水寺宋乾道八年建於萬松嶺嘉定八年移清波門<lb/>
　外元至元十三年築城徙七寶山佛泉巴西鄧文原<lb/>
　為之銘曰我觀大地積水所載孰疏鑿是太虚無外<lb/>
　掘地及泉視之縈帶如履㝠塗破諸障礙其源淵谷<lb/>
　其瀉湍瀬不止不流以與井㑹瑞相見前示我三昩<lb/>
　彼壊者石實相不壊是實相故遍恒沙界以一勺甘除<lb/>
<pb n="KR2k0098_WYG_001-45b"/>
　世渴愛是相是水無在不在我作銘詩以警盲瞶<lb/>
戒壇院在祥符橋内有鐵塔基錢王井經畧宋應昌贖<lb/>
　建延僧廣泰住持<lb/>
　<lb/>
　<lb/>
　<lb/>
　<lb/>
　武林梵志巻一<lb/>
</p>
<p>
</p>
  </div>
</body>
</text>
</TEI>
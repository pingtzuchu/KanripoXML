<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武林梵志</head>
    <p>
<pb n="KR2k0098_WYG_000-1a"/>
欽定四庫全書　　　　　史部十一<lb/>
　武林梵志　　　　　　　地理類七<hi>古蹟之屬</hi>
　　提要<lb/>
　　　　<hi>臣</hi>等謹案武林梵志十二巻明呉之鯨撰之<lb/>
　　　　鯨字伯裔錢塘人與呉大山稱江皋二俊萬<lb/>
　　　　厯中舉於鄉數上春官不第謁選得浮梁知<lb/>
　　　　縣卒於官是編以杭州梵刹盛於南宋至明<lb/>
　　　　而殘廢者多恐遺蹟漸湮乃博考乗牒分城<lb/>
<pb n="KR2k0098_WYG_000-1b"/>
　　　　内城外南山北山及諸屬縣凡得寺院四百<lb/>
　　　　二十六所俱詳誌創置始末及其山川形勝<lb/>
　　　　後為天朝寵錫宰官䕶持古徳機縁厯代勲<lb/>
　　　　績四門分紀名流勝蹟髙僧支派各編小傳<lb/>
　　　　序録井然頗有條理其中採輯宋元人詩文<lb/>
　　　　如仙林崇先二寺記見曹勛松隠集智果寺<lb/>
　　　　記見徐一蘷始興集而志俱失載不免稍有<lb/>
　　　　漏脫又如宋張敦禮捨鐘者非杭之法雲寺<lb/>
<pb n="KR2k0098_WYG_000-2a"/>
　　　　而以名同誤入又撰法相寺碑記者前作范<lb/>
　　　　楷後作沈楷亦為參錯失檢然搜剔幽隠無<lb/>
　　　　㣲不至實多武林舊事西湖逰覽志所未載<lb/>
　　　　如明逺堂詩次於蘇軾諸作之後而東坡集<lb/>
　　　　無之張九成喻彌陀塔銘亦不見於横浦集<lb/>
　　　　張伯雨天池樓詩與本集互異可以參攷遺<lb/>
　　　　文軼事俱足為談藝之資正不徒為伽藍増<lb/>
　　　　故實也乾隆四十五年三月恭校上<lb/>
<pb n="KR2k0098_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
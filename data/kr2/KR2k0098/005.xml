<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻五</head> <lb/>
    <p>
<pb n="KR2k0098_WYG_005-1a"/>
欽定四庫全書<lb/>
　武林梵志巻五<lb/>
　　　　　　　　　　　明　吳之鯨　撰<lb/>
　　北山分脉<hi>由錢塘門至三天竺</hi>
菩提院本錢惟演别墅也捨以為寺有白蓮緑野等堂<lb/>
　碧玊四觀披灝等軒南漪迎薫澄心涵碧玊壺雪氍<lb/>
　毺等亭後併入昭慶寺<lb/>
真覺院即隠菴<lb/>
<pb n="KR2k0098_WYG_005-1b"/>
法濟院舊名觀音院有明軒爽軒<lb/>
妙因院即慈光菴<lb/>
寳嚴院俗呼九曲院<lb/>
昭慶律寺晉天福間吳越王建宋乾德二年重修太平<lb/>
　興國三年建戒壇於寺中每嵗三月三日海内緇流<lb/>
　雲集於此推其長老能通五宗諸典者登壇説法敷<lb/>
　陳具戒其徒跪而聽之名曰受戒至今行之天禧初<lb/>
　有圓净法師學廬山慧逺結白蓮社搢紳之士與㑹<lb/>
<pb n="KR2k0098_WYG_005-2a"/>
　者二十餘人運使孫何為之記南渡後以其地為䇿<lb/>
　選鋒軍教塲尋復為寺元末燬洪武間重建成化間<lb/>
　燬雲水僧廣慎復營之嘉靖間燬于海冦都御史胡<lb/>
　宗憲重剙殿宇隆慶間復燬新都汪道昆募建萬厯<lb/>
　二十五年勅賜銀一千兩助建内有萬善戒壇藏經<lb/>
　閣千佛閣緑野堂觀音井碧玊軒四觀堂㸔山亭卧<lb/>
　牛石放生池　宋陳堯佐詩湖邉山影裏静景與僧<lb/>
　分一榻坐臨水片心閒對雲樹寒時落葉鷗散忽成<lb/>
<pb n="KR2k0098_WYG_005-2b"/>
　羣莫問紅塵事林間肯暫聞　王元之詩夢幻吾身<lb/>
　是偶然勞生四十又三年任誇西掖吟紅葉何似東<lb/>
　林種白蓮入定雪龕燈熖直講經霜殿磬聲圓謫官<lb/>
　不得餘杭郡空寄髙僧結社篇<lb/>
大佛寺舊傳為秦始皇纜船石宋宣和中僧思净者當<lb/>
　兒時見之作念曰異日出家當鐫此石為佛及長為<lb/>
　僧妙行寺遂鐫石為半身佛像餙以黃金構殿覆之<lb/>
　遂名為大石佛院净即喻彌陀也元至正間院燬佛<lb/>
<pb n="KR2k0098_WYG_005-3a"/>
　像亦剥落永樂間僧志琳重建勅賜為大佛禪寺𢎞<lb/>
　治四年僧永安重修寺畔有塔俗稱壺瓶塔宋諸帝<lb/>
　原葬紹興府寶山此山又名上山又名攅宫山自西僧<lb/>
　嘉朩揚喇勒智發其塚將諸帝骨雜以牛馬犬羊之骨<lb/>
　併而葬塔于江干號為鎮南塔俗則呼為白塔至今<lb/>
　相傳其地為白塔嶺未幾被雷火所擊杭人驚異且<lb/>
　哀諸帝之不幸也共收餘骨葬寺東造塔其上號壺<lb/>
　瓶塔事見山隂唐之淳懐古集旁即沁雪泉張太尉<lb/>
<pb n="KR2k0098_WYG_005-3b"/>
　總宜園德生堂理宗書扁泳飛亭放生亭天禧四年<lb/>
　王欽若請以西湖為放生池禁民採捕故構此亭放<lb/>
　生碑郡守王隨記　李攀龍詩西湖斜日净風烟北<lb/>
　嶺岧嶤出半天磴道半從空外轉樓臺巳入鏡中懸<lb/>
　塔分西域銅缾勢石紀秦王錦䌫年白社但須彭澤<lb/>
　酒青山不用華家錢波摇玉樹堪雙映月上珠林好<lb/>
　獨眠我軰自狂君莫訝平生未敢謬周旋　昔太學<lb/>
　生所作風入松詞一春常費買花錢日日醉湖邉玊騘<lb/>
<pb n="KR2k0098_WYG_005-4a"/>
　慣識西湖路嬌嘶過沽酒樓前紅杏香中簫鼓緑楊<lb/>
　影裏鞦韆暖花十里麗人天花壓鬢雲偏畫船載得<lb/>
　春歸去餘情付湖水湖煙明日重携殘酒來尋陌上<lb/>
　花鈿時帝㣲行見此笑曰詞斯美矣但明日重携殘<lb/>
　酒終帶儒酸不如改為明日重扶殘醉次日召而官<lb/>
　之<lb/>
金輪寺在保叔寺山門之側周顯德二年吳越王建<lb/>
　楊蟠詩云首出羣山内推開幾度㸔不因風雨折欄<lb/>
<pb n="KR2k0098_WYG_005-4b"/>
　檻滿溪寒<lb/>
保叔寺古名崇壽院一名聖壽禪寺在寶石山上山名<lb/>
　壽星瑶石山又名巨石山又名石甑山山高六十餘<lb/>
　丈開寶中吳越相吳廷爽建内有九級浮圖名應天<lb/>
　塔後燬咸平中僧永保重建去其二級人呼為保叔塔<lb/>
　嘉靖元年燬二十二年山西僧永杲募縁重建或云<lb/>
　南宋為保所塔張即之湖山勝槩門扁僉事焦煜寶<lb/>
　石門扁羅隠封山記徐一䕫碑記梯雲嶺巾子峯一<lb/>
<pb n="KR2k0098_WYG_005-5a"/>
　名獅子峯錢王箭臺永保岩一勺泉甘泉天然樓乳<lb/>
　泉井在山北其色白如乳汁石屏風古名此寺為屏<lb/>
　風院墜星石一名落星石一在山上一在山之北原<lb/>
　學士軒元學士黃文獻公嘗寓此㸔松臺開化方豪<lb/>
　建獅子巖在㸔松臺之上覧勝樓極樂菴錢湖龍君<lb/>
　廟碑隂陽池在塔下水月園在大佛頭之西宋紹興<lb/>
　中高宗以賜和王楊存中為書水月二字門扁水月<lb/>
　亭玊琳堂俱在水月園内宋樞宻童楶墓　錢思復<lb/>
<pb n="KR2k0098_WYG_005-5b"/>
　詩云金刹天開畫鐵簷風語鈴野雲秋共白沙樹晚<lb/>
　逾青鑿屋岩藏雨黏崖石墜星下㸔湖上路歌吹正<lb/>
　沉冥　林和靖詩巾子峯前烏桕樹清霜未落葉先<lb/>
　飛如何天竺林間路猶到秋深夢翆㣲　一勺泉詩<lb/>
　絶頂盤峯秀蛟宫湧地蓮塔棲南斗下僧問劫灰年<lb/>
　鬼谷摧堅石神功琢湧泉派疑銀漢瀉溜訝玊龍穿<lb/>
　沆瀣雲根滿分明琬琰鐫一泓通海眼孤浸立山巔<lb/>
　正正沉華月亭亭蘸碧天味香流乳滑嵌洩濺珠圎<lb/>
<pb n="KR2k0098_WYG_005-6a"/>
　魚躍金梭見虹垂寶帶懸洗甌僧瀹茗供佛客擎錢<lb/>
　幾許詩脾沁寧當俗慮牽静為仁者學湛若定心禪渇<lb/>
　想㪺瓢飲酣宜潄石眠何人識恬澹終日愛潺湲莫<lb/>
　怪頻來此煩疴頓覺痊　劉賔山閏九月登山詩一<lb/>
　年難遇兩重陽且復登臨到上方佳節不隨秋去早<lb/>
　山林應笑客來忙白衣人逺誰供酒黃菊花殘强傲<lb/>
　霜莫遣西風吹落㡌鬂毛林葉共蒼蒼　又同沈石<lb/>
　田登寶峯詩僧樓重㑹沈休文把酒㸔山興絶羣一<lb/>
<pb n="KR2k0098_WYG_005-6b"/>
　道泉聲池上落兩湖春色坐中分苦吟野鳥如憐我<lb/>
　不飲山花亦笑君湏把老懐傾瀉盡毋勞别後賦停<lb/>
　雲<lb/>
相嚴院晉天福二年錢氏建有十三間樓樓上貯三世<lb/>
　佛一尊蘇子瞻治郡時常判事於此<lb/>
智果禪寺舊在孤山吳越王所建宋紹興間徙築于此<lb/>
　先是蘇子瞻守杭州與智果禪院師参寥子善名其<lb/>
　所居泉曰参寥泉寺既徙北山有泉適出寺後好事<lb/>
<pb n="KR2k0098_WYG_005-7a"/>
　者仍名参寥泉以志舊蹟元末燬洪武初僧可祥惠<lb/>
　炬重建徐一䕫作記其梁題云元祐五年嵗在庚午<lb/>
　二月辛卯二十五日乙卯上梁盖子瞻手書自孤山<lb/>
　移置者昔東坡在黃州夢與参寥子賦詩覺記兩句<lb/>
　云寒食清明都過了石泉榆火一時新後七年坡守<lb/>
　杭参寥住持智果寺内有泉宜茶寒食日東坡偶過<lb/>
　訪之因憶舊夢以参寥名其泉参寥子即道潜僧之<lb/>
　别號也東坡夢中識之道潜平時有詩曰數聲柔櫓<lb/>
<pb n="KR2k0098_WYG_005-7b"/>
　蒼茫外何處江村人夜歸又曰隔林彷彿聞機杼知<lb/>
　有人家在翠㣲　偶經臨平道中詩風蒲獵獵弄輕<lb/>
　柔欲立蜻蜓不自由五月臨平山下路藕花無數滿<lb/>
　汀洲東坡見之稱賞不巳後得之于西湖智果寺一<lb/>
　見如舊及坡移守東徐潜徃訪之於逍遥堂坡遣一<lb/>
　妓前乞詩潜援筆題曰寄語巫山窈窕娘好將魂夢<lb/>
　惱襄王禪心已作沾泥絮不逐東風上下狂自是名<lb/>
　聞海内　吳立夫詩古寺湖水上寺門但菰蒲一泉<lb/>
<pb n="KR2k0098_WYG_005-8a"/>
　湛如玉巖骨旱不枯粤從参寥鑿得與盖壤俱東坡<lb/>
　或茗宴西嶺猶松竽人誰問詩侣世頗笑酪奴瓦甃<lb/>
　縱然在朩瓢知已無汲水宜汲深塵心非轆轤别禪<lb/>
　勝别味俗舌空醍醐老僧久不識香池冷宿盂卓哉<lb/>
　郡太守遺像擁眉鬚間來試我酌霧雨變須臾尚持<lb/>
　金芙蓉便踏赤鯶魚<lb/>
治平寺初名錦塢庵僧法聰建有烟雲閣<lb/>
壽星寺在智果寺側有壽星石明逺堂垂雲亭寒碧軒<lb/>
<pb n="KR2k0098_WYG_005-8b"/>
　一擊軒平秀軒東坡祠杯泉觀堂江湖偉觀扁趙與<lb/>
　<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>建　東坡次韻周長官詩瑠璃百頃水仙家風静<lb/>
　平湖響釣車寂歴疎松欹晚照伶俜寒蝶抱秋花困<lb/>
　眠不覺依蒲褐歸路相將踏桂華更著綸巾披鶴氅<lb/>
　他年應作畫圖誇　寒碧軒詩清風肅肅摇牕扉牕<lb/>
　前修竹一尺圍紛紛蒼雪落夏簟冉冉緑霞沾人衣<lb/>
　日高山蟬抱葉響人静翠羽穿林飛道人絶粒對寒<lb/>
　碧為問鶴骨何縁肥　明逺堂詩十年不向此凭欄<lb/>
<pb n="KR2k0098_WYG_005-9a"/>
　景象依然一望間龍蜃吐雲天入水樓臺倒影日銜<lb/>
　山僧於僻寺難為隠人在扁舟未是閒孤鶴似尋和<lb/>
　靖宅盤空飛下復飛還　朱繼芳江湖偉觀詩呉山<lb/>
　表裏水為池百有餘年壯帝畿天目逺將雙鳯落海<lb/>
　門近拱六龍飛胥濤白雪生秋思太乙紅雲駐夕暉<lb/>
　江上沙鷗湖上舫栁邉風裏兩依依<lb/>
寶雲寺在寶雲山下一名千光王寺宋乾德二年吳越<lb/>
　王建即瑪瑙寺東空園是也有靈泉錦塢澄心閣妙<lb/>
<pb n="KR2k0098_WYG_005-9b"/>
　思堂南隠堂清軒月窟宋邳王墓抱朴子墓在寺側<lb/>
　葛仙翁名洪字稚川抱朴子其别號也　蘇東坡雪<lb/>
　後㳺寶雲寺詩寶雲樓閣閙千門林静初無一鳥喧<lb/>
　閉户莫教風掃地捲簾疑有<hi>月</hi>臨軒水光㶑灔猶浮<lb/>
　碧山色空濛巳歛昏乞得湯休竒絶句始知鹽絮是<lb/>
　陳言　薩天錫葛嶺詩煉丹仙子渺茫間一夕乘風<lb/>
　去不還火冷爐頭灰巳盡雲封洞口嶺長閒千年瑞<lb/>
　氣生瑤草夜半天風響珮環真境空明自今古烟塵<lb/>
<pb n="KR2k0098_WYG_005-10a"/>
　依舊隔瀛寰　秦舜友初陽臺詩晨光凝逺眺寒露<lb/>
　滴松風玉笛一聲曉萬山青翠空<lb/>
瑪瑙寺舊在孤山今葛嶺東一名寶勝院開運三年吳<lb/>
　越王建宋治平二年改賜是額紹興二十二年徙于<lb/>
　此有瑪瑙崖瑪瑙山居紫雲洞寶雲山髙生閣僕夫<lb/>
　泉初陽亭初陽臺煉丹井中庸子陶器墓乃法慧禪<lb/>
　師也　張伯雨宿瑪瑙寺詩一宿葛洪丹井上化為<lb/>
　蝴蝶夢魂清湖田凉蛤四散吠烟寺曉鐘相逓鳴孤<lb/>
<pb n="KR2k0098_WYG_005-10b"/>
　嶼橫生為玉几初陽煥爛似霞城拏舟又入水雲去<lb/>
　還我風篁雪竇聲　登初陽臺詩初陽臺上新亭好<lb/>
　一曲笙簧石壁開驚去𤣥真狂道士歩虛飛下玉清<lb/>
　臺　葛洪嶺上訪真居一飲丹泉足自如拂袖莫嫌<lb/>
　狂散甚子非知我我知魚　趙達夫白珽鮮于樞三<lb/>
　人逰初陽臺聮句詩巾子峰頭艤釣船初陽臺上坐<lb/>
　鳴絃出雲髙樹明殘日過雨蒼苔泣細泉絶俗誰能<lb/>
　繼遐躅凌虚我欲挾飛仙還家政恐郷人問化鶴重<lb/>
<pb n="KR2k0098_WYG_005-11a"/>
　來知幾年<lb/>
招賢寺在葛嶺上唐德宗時郡人吳元卿為六宫内使<lb/>
　棄官學道結庵于此後吳越王改為寺宋髙宗葬欽<lb/>
　宗神主于此寺後尉遲恭井梅泉東坡書扁　白樂<lb/>
　天紫陽花詩序云招賢寺有山花一樹色紫氣香芳<lb/>
　麗可愛頗類仙物而人無識者因以紫陽花名之詩<lb/>
　云何年植向仙壇上早晚移栽到梵家雖在人間人<lb/>
　不識與君名作紫陽花<lb/>
<pb n="KR2k0098_WYG_005-11b"/>
嘉德永夀講寺俗稱毛寺宋理宗時秦國夫人毛氏者<lb/>
　皇后母也既老結庵于此就葬焉即庵為寺有芝産<lb/>
　墓側因名芝巖前有放生池翔泳堂幻隠洞寶粧閣<lb/>
　東有寶嚴院垂雲亭借竹軒西有定業院環峰堂襲<lb/>
　夢軒神仙宫靈耀觀並廢　白廷玊翔泳堂酒中詩<lb/>
　環辭度得雪兒歌濃墨斜書碧玊柯醉折芙蓉薫酒<lb/>
　盞裏湖凉似外湖多<lb/>
鳯林寺俗呼喜鵲寺唐長慶初禪師圎修居此四十餘<lb/>
<pb n="KR2k0098_WYG_005-12a"/>
　年棲息松上有鵲構巢其傍人遂呼為鳥窠禪師白<lb/>
　樂天守杭州時常徃㕘之曰大師居處甚險禪師曰<lb/>
　太守險樂天曰弟子位鎮山河何險之有禪師曰心<lb/>
　火相交識性不停得非險乎樂天服之宣德間僧如<lb/>
　月重建勅名鳳林寺圓修骨塔存焉　僧來復詩<lb/>
　寳網金幢變刼灰瞿曇寺裏盖蒿萊鳥窠無樹山䕫<lb/>
　泣不見談禪太傅來<lb/>
君子泉本在定業院中亦鳥窠禪師道塲也院廢而泉<lb/>
<pb n="KR2k0098_WYG_005-12b"/>
　湮後人遂勒石于此寒冽而深㑹為方沼可氷鮮焉<lb/>
伴𤣥庵在瑪瑙寺側有葛翁丹井祭酒馮夢禎顔其堂<lb/>
　曰白業㕓僧性智焚修<lb/>
妙智庵一名報國觀音院在栖霞嶺上舊多桃花春時<lb/>
　爛然如霞故名栖霞左有寶雲右有仙姑二山相挾<lb/>
　嶺在其中如劍門故名劍門嶺有危松翠華如盖上<lb/>
　臨賜為御愛松有紫雲洞栖霞洞金鼓洞靈芝岩烏<lb/>
　石峰閻頭陀盛暑曝背其上改名悟石<lb/>
<pb n="KR2k0098_WYG_005-13a"/>
䕶國仁王講寺在無門洞詳記中　釋文石記略曰洞<lb/>
　在西湖北山智果山居後初陽臺下紫雲洞前舊傳<lb/>
　岩石㟏岈懸巒匝地宋有髙僧慧開字無門者居此<lb/>
　故因師名云當淳祐理宗時召問法要稱㫖命師求<lb/>
　雨救荒得效賜號佛眼而師嗜静隠於此山師法軀<lb/>
　短小毎登座說法必假重墄學者竊掩口胡盧師因<lb/>
　命工鑿後山成像約髙丈餘且誓曰願後有身偉不<lb/>
　减此師既遷化距宋景定四年嵗癸亥十一月錢塘<lb/>
<pb n="KR2k0098_WYG_005-13b"/>
　孫某婦李氏夢一僧持燈籠寄宿自云慧開道人翌<lb/>
　日遂産男子異相非凢逮長身長九尺有竒出家受<lb/>
　具是為中峰和尚於時咸識為無門祖師後身斯像<lb/>
　徴也洞之右出則從䕶國左出則由玉泉左向則烏<lb/>
　石峰右上則金鼓洞入從右脇則前遶澄潭入從左<lb/>
　脇則髙藏像殿下為禪室庭除庖湢寮舍而巳古跡<lb/>
　既廢湮没無痕復于嘉靖甲申年有髙行沙門曰圓<lb/>
　果厥號香林京口人也離俗既久操方有年逰歴至<lb/>
<pb n="KR2k0098_WYG_005-14a"/>
　杭長行分衛夜宿三門時在仙林律寺檀信見其苦<lb/>
　寒製新衣衣之送齋作供絡繹蜂聚果師厭之略不<lb/>
　少受遁至北高峰絶頂假一席之地縛草為團瓢止<lb/>
　觀其中主僧見其不出營食時時閔而給焉如是斂<lb/>
　足已逾六載冬忽大雪旬有四日地積丈餘主僧甚<lb/>
　念是必僵死俄城中善信不期而㑹至者三十餘僧<lb/>
　相慰苦寒出郭何事咸曰夜夢闗公提刀立馬厲聲<lb/>
　告曰北髙峰古佛餓困雪中幾及半月何不裹糧救<lb/>
<pb n="KR2k0098_WYG_005-14b"/>
　旃此無心道者飯之勝恒河沙百寶上施施佛也彼<lb/>
　此相訝夢不少差衆既覔師設供師怡然禪坐殊無<lb/>
　凍餒之色作唄受齋舉皆懽忻衆因勸師下山師曰<lb/>
　諸君早去每日未晡羣虎來集遶菴哮吼若遲返駕<lb/>
　是必驚恐由是相送下山不覺行過積慶值一長人<lb/>
　長可丈許師意必非凢人縱歩逐之愈趨愈疾俄至<lb/>
　斯洞長人景㓕問諸薪者報云烏有而諸豎但拾瓦<lb/>
　礫累於一礬石間師趺坐相對小憩良久石上恍然<lb/>
<pb n="KR2k0098_WYG_005-15a"/>
　有光灼灼師撥去瓦礫頂相儼然爬搔砂土眉目盡<lb/>
　顯諸童喜笑而去告揚城市現像所以城中男婦聚<lb/>
　觀塞途禮像異師悉以衣祴手捧畚去其土湏臾畢<lb/>
　盡像因畢露師慨然喜曰將非縁在斯乎遂謀募構<lb/>
　小殿蔽之并得斷碑復詳無門祖師像也是時杭有<lb/>
　守備内相郭公設食濟饑以師道行延請為主是後<lb/>
　兩山凡遇禪講咸以師篤實充為司庫四衆舉稱庫<lb/>
　頭庫頭云師嘗見前峰松際披拂儼如黃絹不測幾長<lb/>
<pb n="KR2k0098_WYG_005-15b"/>
　復作大雨堦庭盡没乃蟄其下遺坑一尋神臨尚在隔<lb/>
　嵗復歸清泉自出久之方止先是土人相傳為黄龍<lb/>
　祠在昔禱雨靈應勅封靈濟侯䕶國神龍師得斷碑<lb/>
　于斯有證夫龍之為物可巨可細可彌可宻即令傾<lb/>
　天倒地覆雨翻雲其性恒然凝寂三昧故云那伽常<lb/>
　定無不定時果道人高行深修卧雪旬餘居山數載<lb/>
　出則經新古刹處定動恒然之間在佛法季運利益<lb/>
　衆生所度弟子若緇若素不下千計若今蓮池法主<lb/>
<pb n="KR2k0098_WYG_005-16a"/>
　東暉禪師皆其㕘學弟子夫山川洞壑由道見尊道<lb/>
　在人𢎞𢎞必有所霞山定上人者跡雖棲棲而本實<lb/>
　觧脱左司馬公雅與契悟亦一時道行懸絲未絶果<lb/>
　道人之前豈無一人見豎隳興廢劫中遂冺然無考<lb/>
　嗚呼文石感比世道行交廢如果道人者亦寥寥其<lb/>
　人定上人能拾士大夫遺言集之紹繼前修庻幾斯<lb/>
　文俟夫君子易檢討云　馮夢禎詩序云辛丑九月<lb/>
　十五日西湖放生事竣雨中從朱比部泰復潘太學<lb/>
<pb n="KR2k0098_WYG_005-16b"/>
　景升㳺無門洞期而不至者為虞稽勲長孺俞徴君<lb/>
　羡長分韻賦五言古詩余得金字薄雲引湖汎纎雨<lb/>
　繼山尋所存在濟物觸事欣合簮吾生定有涯娛性<lb/>
　賴丘岑遵塗始近隄歴疇帶豐林遂得化人居窈窕<lb/>
　入谷深絶壁繡莓苔幽澗戞鳴琴崇像斵石幻神龍<lb/>
　隨錫吟觀化卑語海撫徃希布金且饑伊蒲塞聊以<lb/>
　澄煩襟　朱長春得瑟字朝搴芙蓉英暮采桂華實<lb/>
　有期山中人從邁理孤䇿凉秋風云厲㣲雨既蕭瑟<lb/>
<pb n="KR2k0098_WYG_005-17a"/>
　崇岡引載途隂溜啟絶壁雀鳴空林中䑕走長松末<lb/>
　洞門岌以幽古石白如雪言有黃龍㳺徃徃興雲窟<lb/>
　感此化人居願言投偃息神仙何當期年徃如過隙<lb/>
　無為飾人世蹙蹙使生廹　潘之恒得玉字同流況<lb/>
　慈航咨此生生祝縱鱗悉還淵放翼仍棲谷豈伊曠<lb/>
　山行不遑懐水宿湖氣溢漭沆嶺霧垂霡霂良友倘<lb/>
　不俱𤣥賞將焉告衝泥入溟烟乘興匪由速到門桑<lb/>
　竹清捫洞翆㣲觸封雲起瑶島鑿氷屑寒玉飛壁像<lb/>
<pb n="KR2k0098_WYG_005-17b"/>
　飄雲巋然瞻丈六突兀霄漢間敷澤想靈沃池舒寶<lb/>
　勝光林奏迦陵曲感兹出世因何願不詶復朔饑長<lb/>
　莫辭鳬悲短莫續不忍蹣跚羞甘受輪轉辱誓𢎞般<lb/>
　若力共接西方躅　虞淳熈得商字補詩我昔驂黃<lb/>
　龍逍遥青琳房豁落太無門聊與金僊翔手持緑玊<lb/>
　杖驅龍出西方三翼開明湖蒼茫烟水長放魚戱蓮<lb/>
　葉波動芙蓉裳雨花散珠宫香水浮鴛鴦囘首渺丹<lb/>
　崖洞壑滋瑶芳同舟二三客别我登石梁遥問昔所<lb/>
<pb n="KR2k0098_WYG_005-18a"/>
　逰巖扉杳茫茫飛霞流錦石常䕃白毫光寒松鳴秋<lb/>
　絃空翠天風凉長嘯拂紫髯爽氣凌金商葉落聞清<lb/>
　聲片片龍鱗黄呼我出岫雲歸來向空王閶闔尚可<lb/>
　排石户徒相望窈窕入無倪極目笑長桑吾當握驪<lb/>
　珠囘光照石牀龍臥三千春銜日上髙蒼　吳用先<lb/>
　詩序云萬厯壬寅夏五余憩聖僧菴上人霞山為余<lb/>
　道無門石像之竒余意佛眼中峰香林名為徃來而<lb/>
　實無徃來者提燈寄宿案礫放光祗為㳺戱三昧耳<lb/>
<pb n="KR2k0098_WYG_005-18b"/>
　上人於此承當不因為賦曰正法當秋晚津梁像教<lb/>
　開化身留石壁瑞氣繞香臺象罔從誰覔𤣥珠不用<lb/>
　媒無門千古意徙倚白雲隈<lb/>
雙桐菴在紫雲山棲霞嶺側新安許太史買山構庵額<lb/>
　曰雙桐竹徑迤邐岩牎幽寂可坐僧性慈焚修于兹<lb/>
　　如曉㳺雙桐菴訪了元師詩云挂鉢雙桐下巉崖<lb/>
　屋半間庭隂留夜月堦色亂春山世念隨雲薄禪心<lb/>
　共鳥閒相過話岑寂不厭啟柴闗<lb/>
<pb n="KR2k0098_WYG_005-19a"/>
净性寺宋乾德五年吳越王建名净心院大中祥符改<lb/>
　今額元末燬國初重建傍有青衣橋<lb/>
净業堂在秦亭山為净性下院僧圓禮築室數楹饒竹<lb/>
　函峰阮公過題云君多直節出塵俗日與高僧相徃<lb/>
　囘雲集鳯毛清大夏春蟠龍角奮輕雷遂名萬竹净<lb/>
　業堂孫克𢎞書額曰香光莊嚴<lb/>
碧漪蓮社在秦亭山下孫克𢎞書黄汝亨題曰旃檀窟<lb/>
普慈院在秦亭山嘉靖初建僧廣莫棲寂于此莫號仁<lb/>
<pb n="KR2k0098_WYG_005-19b"/>
　安多著述晚年㕘雲棲師皈心净土嘗有頌云肘後<lb/>
　神符殺百妖室中無復用吹毛太平天子頒新令不<lb/>
　許門前更釘挑刺十指血書華嚴一部法華二十部<lb/>
　覔地豎窆深臥其中董太史其昌為題石曰安法師<lb/>
　墓<lb/>
玉泉寺舊名净空院南齊建元中僧曇超説法于此龍<lb/>
　王來聴為之撫掌出泉遂建龍王祠晉天福三年始<lb/>
　建净空院于泉左宋理宗書玉泉净空院額以榜之<lb/>
<pb n="KR2k0098_WYG_005-20a"/>
　祠前有池畆許清徹可鑑蓄五色魚數十頭逰泳如畫<lb/>
　其前溉田千頃近者曰鮑家田吳越相鮑慶臣采地<lb/>
　也宣德間置白紙局就池造紙淆濁久之局廢而泉<lb/>
　復冽矣旁一小池水翠緑雖以白粉投之亦成緑色<lb/>
　萬厯間錢塘令聶心湯重建有晴空細雨扁方伯竇<lb/>
　公供書本藏經於方丈命住持僧性科等守之其藏<lb/>
　經每本首葉有識云三吳大知識捐貲刻經徑山有<lb/>
　送余者嘆非家物流照衆生藏山于山藏佛於佛玉<lb/>
<pb n="KR2k0098_WYG_005-20b"/>
　泉古寺百千年幾廢興而名不改佛力哉將山河大<lb/>
　地非待盡者有乎月高欲殿蓬杳擬宫飛來飛去意<lb/>
　將何窮玉人呈相自西徂東生返樂土佛縁是空萬<lb/>
　厯辛亥秋合肥竇子偁識又匾曰神龍撫掌處旁有<lb/>
　題云初㳺玉泉寺雨氣在天登樓觀魚疑若出聴余<lb/>
　以為樂方伯則曰此四族中苦海乎巳臨小池細沸<lb/>
　生花顧問僧不知所對歸而求之乃神龍撫掌處也<lb/>
　是日驚蟄心愈勃勃然動悲夫山來雲外臺豈世中<lb/>
<pb n="KR2k0098_WYG_005-21a"/>
　一㸃浮漚窮盡瀛浡方伯為誰桐城吳體中同年友<lb/>
　也竇子偁題　王在晉碑錢塘山谷湖濆氷泉流涌<lb/>
　穴竇可通破竹可引其勝最者為虎跑龍井沁骨澄<lb/>
　心清堪飲啜然多自上下下明溜響滴水精融液凡<lb/>
　山皆然吾聞蛟龍之所潜水深洞黒𤣥冥莫窮底裏<lb/>
　杭之有玉泉介青芝塢石板巷九里松之間清冷湛<lb/>
　澈方塘一鑑照人眉目魴鯉文鱗浮沉出没悠然自<lb/>
　適有客投餌魚即受餌汲水不驚觸人不避夏不知<lb/>
<pb n="KR2k0098_WYG_005-21b"/>
　暑寒不知氷魚之與水忘也見者亦忘其為魚與水<lb/>
　也寺以泉名轉折而為方丈則甃石為平橋小磵噴<lb/>
　珠飛沬滴如荷露灑如玊屑無雲而雨無雨而㸃㸃<lb/>
　生於水靣苔藻相染水入深藍與青旻一色徃自南<lb/>
　齊建元靈悟大師曇超卓庵講經有老人于庵前撫<lb/>
　掌泉自湧出泉名撫掌又曰細雨其來則自下上上<lb/>
　滿而靡見其溢淆之莫能使淆神龍變化覆雨翻雲<lb/>
　于鼓掌平地可成陸海巨浸可變桑田又安見夫大<lb/>
<pb n="KR2k0098_WYG_005-22a"/>
　千世界自為升沉而乾暵水澤不聴命于神物之呼<lb/>
　吸耶㸃蒼溪上大雨野中烈日蔣山龎眉直令一沼<lb/>
　沸出西域止存其七山龍𤣥妙㸃化種種見竒其在<lb/>
　本山則浙都之秀異獨鍾净空名院創于五代宋理<lb/>
　宗皇帝御書玊泉净空錫額寺重葺于咸淳間元末<lb/>
　燬而本朝宣德重興歴年二百所矣萬厯二十八年<lb/>
　為織造内監孫公整其頽圮而住僧性科募金鳩工<lb/>
　法宫梵宇益増而勝焉蠡水盂瀾洸洋淵漠若金波<lb/>
<pb n="KR2k0098_WYG_005-22b"/>
　玉海毘盧遮那如來所都實報無障礙土溟涬誕宕<lb/>
　罔測邉涯大根薩埵優㳺其處而與𤣥夷蒼水使者<lb/>
　同宫左右顧而瞻忠魂義魄于橫塘望紫岫晴嵐于<lb/>
　三竺鍾靈㑹景氣色神王池魚可化為龍霖雨澤物<lb/>
　西湖滴瀝祗以供其一吸興歇變遷安徃而不入龎<lb/>
　眉老人之掌上也則予又安知千百斯年青芝石板<lb/>
　巍然隤然若至今存否也請以問之龍神曰有子之<lb/>
　言不二余乃為記勒石志之　白樂天詩湛湛玉泉<lb/>
<pb n="KR2k0098_WYG_005-23a"/>
　色悠悠浮雲身閒心對定水清净兩無塵手把青笻<lb/>
　杖頭戴白綸巾興盡下山去我知是何人　呉亷静<lb/>
　過鮑家田詩摇斾家家酒扶犂處處村草深迷井口<lb/>
　槿宻擁籬根緑水明秧本青山失曉痕多應忌蠶事<lb/>
　畏客掩柴門　僧濟顛詩千章老朩冷涵秋今日重<lb/>
　來話舊㳺一池寒水凝虛碧照出當年五百流中有<lb/>
　神龍隠頭角為雨為霖蘇旱涸聖主垂衣風雨調龍<lb/>
　亦安然在丘壑　王世貞詩寺古碑殘不記年清池<lb/>
<pb n="KR2k0098_WYG_005-23b"/>
　媚景且留連金鱗慣愛初斜日玉乳長涵太古天投<lb/>
　餌聚時霞作片避人深處月初弦還將吾樂同魚樂<lb/>
　三復莊生濠上篇　喬時敏晴雨軒詩有序靈苑山<lb/>
　之陽有泉涌焉其規可二丈許雖風日鮮美時恒似<lb/>
　㣲雨滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>状則細雨所由名也予惜其名不雅馴易<lb/>
　為晴雨顔其泉上小齋而系以詩湖光萬頃浮春空<lb/>
　湖上老龍卑故宫謝遣雷師别雲吏跳身獨入潢池<lb/>
　中戢鱗藏珠等尺蝘池水不波疑鏡融每當旭日正<lb/>
<pb n="KR2k0098_WYG_005-24a"/>
　澄霽波紋衍漾如飛靀耳邊曽未聞淅淅眼底輒復<lb/>
　㸔濛濛信知此龍用不窮有為自妙無為功大能山<lb/>
　海小盆沼變化良與真宰通巻舒潜見亦偶爾詎肯<lb/>
　屑屑私天工我行泉閒習龍意為傳此語開羣䝉飽<lb/>
　聞九土困焦灼終擬膚寸酬𤣥穹<lb/>
靈峰寺闢於晉太康中伏虎禪師所創一名鷲峰院新<lb/>
　志稱吳越王時建非也俗傳為裴休墓院亦非也萬<lb/>
　厯初僧散寺敗僅存殿宇邑人左布政陳善延僧通<lb/>
<pb n="KR2k0098_WYG_005-24b"/>
　慧居之寺舊有眠雲堂今廢翠㣲閣洗鉢池妙髙臺<lb/>
　臺已廢址或云在背山之頂或云即右偏山椒今法<lb/>
　禪居是也嘉靖末年有邑諸生張少嶽萬言者隠于<lb/>
　寺中四十年不入城市為詩文有幽致通政周詩相<lb/>
　與倡和為築聴泉亭於寺側居之詩有記今在亭中<lb/>
　山人徃而泉石轉屬他姓荒僻岑寂㳺人罕至天隂<lb/>
　月黒時聞倀嘯寒泉噴薄尚無恙云　蘇軾妙髙臺詩<lb/>
　靈峰山上寶佗寺白髪東坡又到來前世德雲今我<lb/>
<pb n="KR2k0098_WYG_005-25a"/>
　是依稀猶記妙髙臺　許應元靈峰寺詩空門傳不<lb/>
　二令節届重陽㸔取蓮花净無煩菊蕋芳沙虗喧候<lb/>
　鴈露冷咽寒螿幽賞豈終巳請㸔山月光　周詩早<lb/>
　春入靈峰詩杪秋經月社門幽獻嵗方為鷲嶺逰梅<lb/>
　蕚巳㸔迎臘吐澗泉猶自帶氷流雲蘿行樂風塵隔<lb/>
　江海初衣嵗月遒聞道山人思削跡尚嫌城市邇丹<lb/>
　丘　周詩聴泉亭記杭郡西湖諸山以二高峰為望<lb/>
　北高峰蜿蜒東行鬰起巖巒靈峰為竒峰左右泉源<lb/>
<pb n="KR2k0098_WYG_005-25b"/>
　胥委禪林之南雨成瀑而晴如珠聴泉石為勝少岳<lb/>
　山人栖跡靈峰披荆棘開䝉翳始得兹泉已又汰沙<lb/>
　礫决汙滓而得兹所謂聽泉石者葢舊物也石厚<lb/>
　盈尺方廣幾丈乃舉之層崖之下而置之懸流之上<lb/>
　為命今名云山人於石西偏構草閣一楹日吟哦其<lb/>
　中未幾余以病告來歸於山人月率三四過過率登<lb/>
　石箕踞竟日忘去則謂山人曰峰以泉勝泉以石勝<lb/>
　兹石之上可琴可奕可樽可茗可慿可眺可吟可嘯<lb/>
<pb n="KR2k0098_WYG_005-26a"/>
　顧不當亭耶山人韙余言方是時郡中人士雅有丘<lb/>
　壑之尚者多從山人逰石上聞余言則争捐貲為山<lb/>
　人命材鳩工之助甫浹旬亭遂告成諸君子則又載<lb/>
　酒賦詩落之而請余記其事余惟山川靈秘在在而<lb/>
　有其彰顯也必係之人靈峰之有泉石其來舊矣顧<lb/>
　自勝國以前無從考者迨入國朝兹峰彰彰郡人耳<lb/>
　目而泉石之勝尚湮㓕無聞乃垂二百年得山人發<lb/>
　之山人之栖是峰也又垂三十年然後亭之則豈偶<lb/>
<pb n="KR2k0098_WYG_005-26b"/>
　然之故耶顧曩未亭也宜亭而輒虗迨其既亭無論<lb/>
　士𩔖即山樵野衲咸相視色喜以為若天造地設不<lb/>
　可無此亭者夫徃者與山人逰凡幾曽未有及兹舉<lb/>
　者乃余發之諸君子適樂成之則又豈偶然之故耶<lb/>
　山人於世味殊淡而於世故一切不營乃兹亭之構<lb/>
　則經營區畫靡所遺慮諸君子者不競心於紛華綺<lb/>
　靡之區而獨於枯槁寂寞之地用情若此其雅致高<lb/>
　韻胥足尚矣繼自今酒食徴逐之流城市腥豔之論<lb/>
<pb n="KR2k0098_WYG_005-27a"/>
　其尚毋辱兹亭哉少岳山人張姓萬言名記之者則<lb/>
　與鹿周生詩也<lb/>
普福講寺在九里松一名十方天台教院宋咸淳間天<lb/>
　台僧明礪募貴戚鮑氏建凢八年始成穹殿傑閣諸<lb/>
　刹罕倫飯僧至三千人易之巽為記有魏國公大普<lb/>
　福扁趙子昻芝雲堂額國初猶盛今寥落將滅矣寺<lb/>
　有十景芝雲臺緑雪坡藥澗橋思憶觀音葛翁泉辟<lb/>
　支塔錫杖山瑞岡塢玉蓮池仙芝泉　鄧文原寄住<lb/>
<pb n="KR2k0098_WYG_005-27b"/>
　持無公詩净土談𤣥屢欵扉平生我亦悟毘尼天台<lb/>
　道在毘陵記廬阜神交惠逺師度嶺白雲飛錫處散<lb/>
　花清晝説經時西南峰下龍泓路曽記山房舊賦詩<lb/>
圎覺天台教寺自唐開山為修證了義法師塔院宋南<lb/>
　渡後重建髙宗書天中萬壽圎覺寺額以賜時有僧<lb/>
　守璋能詩所著有柿園集髙宗嘗書其晚春一絶云<lb/>
　草深烟景重林茂夕陽㣲不雨花猶落無風絮自飛<lb/>
　復親書圎覺經及製二詩賜之詩云古寺春山青更<lb/>
<pb n="KR2k0098_WYG_005-28a"/>
　妍長松修竹翠含烟汲泉擬欲増茶興暫就僧房借<lb/>
　榻眠久坐方知春晝長静中心地自清凉人言圎覺<lb/>
　何曽覺但見塵勞盡日忙寺有歸雲堂三昧正閣清<lb/>
　凉覺地皆理宗御書元至正燬　宋吳寶鏌詩梵室<lb/>
　飄香隔竹聞壁間舊賜寶奎文山深翠輦經行處猶<lb/>
　臥從龍數片雲<lb/>
黒觀音堂在集慶寺東俗傳𢎞治間太監張慶逰山至<lb/>
　此見青衣女子衝過匿入此菴索之不得見座中黒<lb/>
<pb n="KR2k0098_WYG_005-28b"/>
　漆觀音禮拜而去香火遂盛此矇瞶之説也觀音豈<lb/>
　真女子哉　白玉蟾觀音像賛云栁絮多頭緒桃花<lb/>
　好靣皮夫是之謂誰東海比丘尼又云頂戴彌陀呈<lb/>
　醜拙手持楊栁惹塵埃縱饒人得三摩地當甚街頭<lb/>
　破草鞋亦㳺戲語<lb/>
集慶講寺宋理宗淳祐十二年貴妃閻氏建為功德院<lb/>
　閻氏鄞縣人明艷絶倫後宫為之奪寵寺額皆御書<lb/>
　巧麗冠于諸刹經始之辰内司分市材朩于郡縣旁<lb/>
<pb n="KR2k0098_WYG_005-29a"/>
　縁為奸望青採斫鞭笞追逮鷄犬不寧雖勲臣舊輔<lb/>
　墓皆不得自保或作詩諷之曰合抱長材臥壑深于<lb/>
　今惟恨不空林誰知廣厦千斤斧斵盡人間孝子心<lb/>
　其後恩數漸隆雖御前五山亦所不逮一日忽于法<lb/>
　堂鼓上得大字一聯云净慈靈隠三天竺不及閻妃<lb/>
　好靣皮於是行天下緝捕其人終不得有三池九井<lb/>
　月桂亭金波池善法堂並廢猶存理宗御容一幅燕<lb/>
　逰圖一輻後改額顯慈集慶講寺列天台講院第一<lb/>
<pb n="KR2k0098_WYG_005-29b"/>
　刹正統間廢嘉靖年中貴鄧文鎮召僧焚修至今<lb/>
　仇仁近詩半生三宿此招提眼底交㳺更有誰顧愷<lb/>
　漫留金粟影杜陵忍賦玉華詩旋烹紫笋猶含籜自<lb/>
　摘青茶未展旗聴徹洞簫清不寐月明正照古松枝<lb/>
靈隠禪寺晉咸和元年僧慧理建山門扁曰絶勝覺塲<lb/>
　相傳葛洪書或云宋之問書寺有石塔四皆吳越王<lb/>
　建宋景德四年改景德靈隠禪寺元至大元年僧慈<lb/>
　照重修覺皇殿至正間燬國初重建改靈隠寺宣德<lb/>
<pb n="KR2k0098_WYG_005-30a"/>
　間僧曇纉建三門靣壁軒良玠建佛殿殿中有拜石<lb/>
　長丈餘有花卉鱗甲之文工巧如畫正統間玹理建<lb/>
　直指堂堂扁張即之書舊有百尺彌勒閣蓮峰堂千<lb/>
　佛殿延賔水閣望海閣巢雲亭見山亭白雲菴松源<lb/>
　菴及宋理宗御書覺王寶殿妙莊嚴域並廢隆慶巳<lb/>
　已罹祝融煨廢殆盡萬厯壬午寺僧德明圓輔圓寧<lb/>
　延法師易菴通公主席太宰張瀚為之䕶法倡縁建<lb/>
　殿宇廊廡凡百楹塑諸佛聖像鑄鐘豎鐘樓重建慧<lb/>
<pb n="KR2k0098_WYG_005-30b"/>
　理永安普同等塔悉就辛亥僧性證重建禪堂方丈<lb/>
　廻龍橋方伯浮渡吳公復捐俸百餘金建橋亭題曰<lb/>
　覺路津梁上供凖提佛題曰宻因閣又為複閣曲軒<lb/>
　以對溪流扁枕石漱流及雲松巢額壬子延介如石<lb/>
　公講楞嚴義海於寺尋葺方等懴堂集三學精通禪<lb/>
　者修方等懴法寺門原有五亭今止存冷泉由冷泉<lb/>
　亭而上為翠㣲亭韓蘄王布袍跨驢日夕行㳺其中<lb/>
　口不言兵今尚有故址　宋之問逰靈隠寺詩鷲嶺<lb/>
<pb n="KR2k0098_WYG_005-31a"/>
　鬰岧嶤龍宫鎖寂寥樓觀滄海日門對浙江潮桂子<lb/>
　月中落天香雲外飄捫蘿登塔逺刳朩取泉遥霜薄<lb/>
　花更發氷輕葉互凋夙齡尚遐異搜對滌煩囂待入<lb/>
　天台路㸔余度石橋　張祜飛來峰詩西南山最勝<lb/>
　一境是諸天上路穿巖竹分流入寺泉躡雲丹井畔<lb/>
　望月石橋邊洞壑江聲逺樓臺海氣連塔明春嶺雪<lb/>
　鐘散暮松烟何處去猶恨更㸔峰頂蓮　白居易題<lb/>
　冷泉寄唐林夫詩靈隠前天竺後兩澗春淙一靈鷲<lb/>
<pb n="KR2k0098_WYG_005-31b"/>
　不知水從何處來跳波赴壑如奔雷無情有意兩莫<lb/>
　測背向冷泉亭下相縈廻我在錢塘百六日山中暫<lb/>
　來不暖席君今欲依靈隠居葛衣草履隨僧蔬肯與<lb/>
　冷泉作主一百日不用二十四考書中書　賈島靈<lb/>
　隠寺詩峰前峰後寺新秋絶頂高忩見沃州人在定<lb/>
　中聞蟋蟀鶴于棲處挂獼猴山鐘夜渡空江水汀月<lb/>
　寒生古石樓心欲懸帆身未遂謝公此地昔曽逰<lb/>
　蘇子瞻逰靈隠寺詩君不見錢塘湖錢王壯觀今巳<lb/>
<pb n="KR2k0098_WYG_005-32a"/>
　無屋堆黄金斗量珠運盡不勞折簡呼四方宦逰散<lb/>
　其孥宫闕留與閒人娱盛衰哀樂兩湏臾何用多憂<lb/>
　心鬰紆溪山處處皆可廬最愛靈隠飛來孤喬松百<lb/>
　丈蒼髯鬚擾擾下笑栁與蒲高堂㑹食羅千夫撞鐘<lb/>
　擊鼓喧朝晡凝香方丈眠氍毺絶勝絮被縫海圖清<lb/>
　風徐來驚睡餘遂超羲皇傲几籧歸時棲鴉正畢逋<lb/>
　孤烟落日不可摹　林逋同運使陳學士逰靈隠寺<lb/>
　詩山壑氣相合旦暮生秋隂松門韻虛籟錚若鳴瑶<lb/>
<pb n="KR2k0098_WYG_005-32b"/>
　琴舉目羣状動傾耳百慮沉按部既優㳺時此振衣<lb/>
　襟泓澄冷泉色瀉我清曠心飄颻白猿聲荅我雅正<lb/>
　吟經臺復丹井捫蘿嘗徧臨鶴盖青霞映玉趾蒼苔<lb/>
　侵温顔煦槁朩真性訝幽禽所以仁惠政及物一一<lb/>
　深洒翰嶙峋壁返駕旃檀林囘睨窣堵峰天半千萬<lb/>
　尋　陸務觀冷泉放閘詩泉聲飛出閘逶邐緑雲間<lb/>
　此地原無暑多時不入山草欹疑石墜水定見魚還<lb/>
　誰得同龜鶴逰吟半日閒　僧契嵩冷泉獨賞寄冲晦<lb/>
<pb n="KR2k0098_WYG_005-33a"/>
　詩南風掠波溪水滿山中逰人來洗浣獨立溪傍清<lb/>
　興<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>更愛泉流芳草短平生幽計貴蕭散世道紛紜<lb/>
　何足算人間五月夏雲煩相約歸來君莫緩　張商<lb/>
　英見山亭詩簾捲疎烟醉眼開浮雲飛盡見崔嵬苦<lb/>
　嗟霖雨遮藏久深謝清風引致來丹桂有時明月滿<lb/>
　舊山無路白猿哀禪師指我真空理心火茫茫一夜<lb/>
　灰　王守仁逰靈隠寺詩靈鷲髙林暑氣清竺天石<lb/>
　壁雨痕晴客來湖上逢雲起僧住峰頭話月明世路<lb/>
<pb n="KR2k0098_WYG_005-33b"/>
　久知難直道此身那得尚虗名移家早定孤山計種<lb/>
　果誅茆却易成　張瀚逰飛來峰詩長松十里晝隂<lb/>
　重引入飛來第一峰洞裏紫霞明日月天邊青靄挿<lb/>
　芙蓉小橋不斷橫溪路古寺先聞隔樹鐘戀賞頓忘<lb/>
　城市逺歸途幾處暮雲封　夏言逰靈隠和楊邃老<lb/>
　詩捫蘿詰曲歴崔嵬玉削芙蓉靣靣開白日老僧初<lb/>
　出定仲春有客到山來林深秪樹雲霞遶地逈諸天<lb/>
　日月囘世上宰官元是佛洞門猿鶴莫驚猜　補樂<lb/>
<pb n="KR2k0098_WYG_005-34a"/>
　天詩在郡六十日入山十二囬宿因月桂落醉為海榴<lb/>
　開黃紙除書到青宫詔命催僧徒多悵望賔從亦徘<lb/>
　徊寺暗烟埋竹林香雨落梅别橋憐白石辭洞戀青<lb/>
　苔漸出松間路猶飛馬上杯誰教冷泉水送我下山<lb/>
　來　李攀龍詩武林臺殿敞諸天建自咸和第幾年<lb/>
　纔到上方雙澗合飛來何處一峰懸梵音動雜江潮<lb/>
　轉燈影常含海日傳所以龍宫稱絶勝驪珠交映使<lb/>
　君前　喬時敏邀蕭太史𤣥圃㳺靈隠期盡韜光諸<lb/>
<pb n="KR2k0098_WYG_005-34b"/>
　勝雨阻有賦禪林遥上翠㣲重檻外蒼茫逺寺鐘雨<lb/>
　色飛來雙鸑鷟雲光忽落秀芙蓉人如白雪吟偏壯<lb/>
　座有青山濘未通自到龍門曽作賦肯教仙吏不相<lb/>
　從<lb/>
石佛菴在靈鷲山直指堂後梁簡文帝所造迦葉維衛<lb/>
　石佛二尊萬厯間僧如□持凖提呪夢披荒莽中見<lb/>
　石佛像身如芒刺募貲建庵庵後建凖提閣前後皆<lb/>
　竹湯煥書竹林精含　覺遲居士沈㴶疏石佛從名<lb/>
<pb n="KR2k0098_WYG_005-35a"/>
　山湧出千載勝縁凖提湏寶閣莊成一時善現良以<lb/>
　衆生業重每苔斑蘚剥埋金剛不壊之身而佛毋行<lb/>
　深正鳥語花飛破鐵桶無明之相咒心性印多臂相<lb/>
　嚴獨對山前朗朗不起于坐手援天下事事了自當<lb/>
　身無垢無净而搃持宻因不二乗時乗人而建立勝果<lb/>
　必圓况乎鷲嶺香飄下臨無地獅林風逺直指餘堂<lb/>
　驚囘澹士前生從此中來此中覿露喚醒伽藍幽夢<lb/>
　應如是住如是布施三千界印證爾時十八咒傳持兹<lb/>
<pb n="KR2k0098_WYG_005-35b"/>
　土篝燈夜讀茂才數月之縁著屐朝來居士片言之<lb/>
　諾凡此有感有應有建立總之非因非縁非自然為<lb/>
　是樂阿蘭那奉勸檀波羅宻殿黒業造白業皈依無<lb/>
　量光中辦信心印佛心供養窮未來際謹疏　□以<lb/>
　石佛未了因縁徴辭于靈山乞士復傳意于聖水矜<lb/>
　人呉之鯨而為之偈曰馬祖靣壁坐九年即成道石<lb/>
　佛背壁坐百年未成庵云何未成庵是庵非道故道<lb/>
　成五葉蘆庵成五株筴若人金作土會見土成庵尋<lb/>
<pb n="KR2k0098_WYG_005-36a"/>
　亦菴成道普願世間人共成石佛願庵成刹那頃石<lb/>
　佛依然坐　陳繼儒偈曰石佛出世凖提又來若人<lb/>
　彈指樓閣頓開效尼上人夢石佛得石佛今復欲建<lb/>
　凖提閣於庵後題偈倡之　西湖長豫章樊良樞疏<lb/>
　效尼上人夢佛得佛澹㳺居士求子得子實相耶幻<lb/>
　泡耶金剛經云不可見三十二相見如來凡所有相<lb/>
　即是非相若見相非相即見如來上人建凖提閣於<lb/>
　庵後是謂信心清净即生實相矣呉朗士陳眉公發<lb/>
<pb n="KR2k0098_WYG_005-36b"/>
　三菩提心成是無量福德余不能以七寶大施喜其<lb/>
　成而讃之上人但信是心不取于相如是不動荷擔<lb/>
　如來如是莊嚴佛土布滿黃金將八百四千萬億衆<lb/>
　生共來頂禮咸瞻實相上人為説凖提神咒一遍散<lb/>
　諸華香雨諸天花此閣成窣地光明藏矣<lb/>
<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山房郡人李居士因寺寮為棲隠處即墓其上遺<lb/>
　誡并祭田俱歸寺僧供祀事子孫不得干預萬厯間<lb/>
　僧鬻田且欲售屋矣司理丁公啟濬斷歸寺判詞古<lb/>
<pb n="KR2k0098_WYG_005-37a"/>
　典可誦苐嵗久荒圮辛亥方伯呉公劄令祗樹僧清<lb/>
　茂焚修其中茂捐貲百餘金重葺<lb/>
韜光庵韜光禪師建師蜀人當唐代宗時辭師出逰師<lb/>
　嘱之曰遇天可前逢巢即止師逰靈隠山巢溝塢值<lb/>
　白樂天守郡悟曰此吾師命我也遂卓錫焉樂天聞<lb/>
　之遂與為友題其堂曰法安嘗以詩招之云白屋炊<lb/>
　香飯葷羶不入家濾泉澄葛粉洗手摘藤花青芥除<lb/>
　黃葉紅薑帶紫芽命師相伴食齋罷一甌茶韜光不<lb/>
<pb n="KR2k0098_WYG_005-37b"/>
　赴報之詩云山僧野性好林泉毎向巖阿倚石眠不<lb/>
　解栽松陪玉勒惟能引水種金蓮白雲乍可來青嶂<lb/>
　明月難教下碧天城市不能飛錫去恐妨鶯囀翠樓<lb/>
　前内有金蓮池烹茗井壁間有趙閲道蘓子瞻題名<lb/>
永福禪院在天聖寺側與呼猿洞相對晉有上下永福<lb/>
　寺剏自慧理法師前蓮花峰後形勝山左香林亭右<lb/>
　幽雅軒中有雨華亭金砂池諸勝　空谷禪師詩云<lb/>
　聲名累動帝王家曽挽春風上海槎永福門開最勝<lb/>
<pb n="KR2k0098_WYG_005-38a"/>
　處江山一望不為賖厯代久廢國初髙僧宗詎建大<lb/>
　䧺寶殿尋燬萬厯癸卯苕溪潘龍翰捐貲買永福故<lb/>
　地延講師耶溪若公修持其中若復建佛閣三楹禪<lb/>
　堂香積十餘楹方伯吳公扁曰古永福禪院給帖永<lb/>
　䕶<lb/>
無著禪師塔舊有無垢院因韓侂胄取以為夀地故遷<lb/>
　院於靈石山下止存此塔後楊郡王復取為夀地遂<lb/>
　起此塔乃陶龕也禪師容色如初髪垂至肩指爪遶<lb/>
<pb n="KR2k0098_WYG_005-38b"/>
　身舍利無數留三日猶不壊竟荼毘之　僧肇淮海<lb/>
　有詩云一定空山五百年不須惆悵啟頺甎路邉多<lb/>
　少麒麟塚過眼無人贈紙錢<lb/>
鄴公庵杭守祖無擇愛此山之勝結庵於此以公所封<lb/>
　名之自詠云松下門開入翠微草香花氣襲春衣山<lb/>
　中深僻無人到自有閒雲共鶴飛　形勝山前感物<lb/>
　華却乘清興過僧家樓臺消廢無人問今古傳聞只<lb/>
　自嗟雲擁斷崖埋石笋泉冲凉雨落金沙慿君識得<lb/>
<pb n="KR2k0098_WYG_005-39a"/>
　尋幽趣只管高譚至日斜<lb/>
白衲庵在靈隠西塢　僧明殊過白衲詩衲僧深隠處<lb/>
　麋鹿自成羣曲逕依山轉鳴禽隔竹聞澗飛晴日雨<lb/>
　嵐散霽時雲坐久不知去長歌逗夕曛<lb/>
大桐庵在大桐塢萬厯間僧徹堂重建<lb/>
薦福寺晉咸和中建于下天竺基宋紹興間遷于此為<lb/>
　徽宗吳太后塟所髙宗書額太后手書金剛經置塔<lb/>
　中有宜對亭通雲亭天池樓雙珠亭萬玉軒湖山至<lb/>
<pb n="KR2k0098_WYG_005-39b"/>
　此幽邃極矣元至正末燬國初重建復燬墓前有二<lb/>
　石馬琢刻如生舊傳夜輙馳驟鞦轡光瑩如玉　張<lb/>
　伯雨天池樓詩天池一樓小如架擎出半天天雨華<lb/>
　山圍丈石獅子座寺屬三朝母后家時呼白猿聴竒<lb/>
　句亦許飛仙飡紫霞我來把斷朗風口只留牀角置<lb/>
　袈裟<lb/>
下天竺寺坐靈鷲山麓亦晉僧慧理建隋開皇十五年<lb/>
　有僧真觀者錢塘人操行高潔掌有仙文與禪師道<lb/>
<pb n="KR2k0098_WYG_005-40a"/>
　安頭陀石室檀越陳仲寶拓而修之號南天竺寺五<lb/>
　代時號五百羅漢院宋大中祥符初改靈山寺天禧<lb/>
　四年復改天竺寺天聖中僧遵式重修有薝蔔堂慶<lb/>
　元三年改天竺靈隠寺三竺之勝周囘數十里而巖<lb/>
　壑尤美者廻聚兹區自飛來峰轉至寺後巖洞玲瓏<lb/>
　瑩㧞清朗如伏虬飛鳯層花絫蕚皺縠疊浪妍態<lb/>
　怪状不可縷陳其材朩皆自巖骨擢起蒼翠蔥鬰不<lb/>
　土而茂傳言兹山産玉故腴潤育物如此舊有御書<lb/>
<pb n="KR2k0098_WYG_005-40b"/>
　閣藏仁宗中興五朝御書七寶普賢閣僧善照以七<lb/>
　寶塑普賢像　張仲舉逰寺詩石梁濺水濕蒼苔隂<lb/>
　洞傍穿澗底囘殿閣金銀從地湧山林圖畫自天開<lb/>
　龍随僧到分雲住猿認人呼下樹來逰興未䦨斜日<lb/>
　盡馬頭呼酒尚徘徊　白樂天題香林洞詩西湖之<lb/>
　西天竺深天香滿風多桂林老猿引子下高樹流水<lb/>
　與雲來逺岑上方巳變刼灰黒古洞長帶秋嵐隂清<lb/>
　輝娛人且歸去後夜月明重來尋　白廷玉詩山轉<lb/>
<pb n="KR2k0098_WYG_005-41a"/>
　龍泓一徑深嵐烟吹潤撲衣巾松蘿掩映似無路猿<lb/>
　鳥徃來如有人講石尚存天寶字御梅嘗識建炎春<lb/>
　城中遮日空西望自與長安隔兩塵　唐圓澤和尚<lb/>
　居慧林與洛京守李源為友約徃蜀峨嵋禮普賢大<lb/>
　士師欲行斜谷道源欲泝峽師不可源强之乃行舟<lb/>
　次南浦見婦人錦襠負甖汲水師見而泣曰吾始不<lb/>
　欲行此道者為是也彼孕我已三年今見之不可逃<lb/>
　矣三日浴兒時願公臨門我以一笑為信十二年後<lb/>
<pb n="KR2k0098_WYG_005-41b"/>
　錢塘天竺寺外當與公相見言訖而化婦既乳兒源<lb/>
　徃視之果笑尋即囘舟如期至天竺當中秋月下聞<lb/>
　葛洪井畔有牧兒扣角而歌曰三生石上舊精魂賞<lb/>
　月吟風不用論慚愧情人逺相訪此身雖異性常存<lb/>
　源知是師乃趨前曰澤公徤否兒曰李公真信士也<lb/>
　我與君殊途切勿相近唯以勤修勉之又歌曰身前<lb/>
　身後事茫茫欲話因縁恐斷腸吳越江山尋巳遍却<lb/>
　囘烟棹上瞿塘遂去莫知所之賛曰京洛有約峩嵋<lb/>
<pb n="KR2k0098_WYG_005-42a"/>
　是行機先一語洞逹三生汲甖事異扣角詩清永懐<lb/>
　陳迹山空月明<lb/>
三生庵在三生石側方伯吳公捐貲贖地屬戒僧廣昆<lb/>
　守之錢塘令楊萬里助貲建庵　姚鉉題繙經臺詩<lb/>
　康樂悟𤣥機端坐此中息經繙貝葉文臺近蓮花石<lb/>
　　江元禧登謝康樂繙經臺詩竺國來靈詮震旦𢎞<lb/>
　教典貝梵傳方言辭隠義莫辯隔以懸觧通昧為慧<lb/>
　心顯尋究理事融研對文字善澄慮憩静區屏迹就<lb/>
<pb n="KR2k0098_WYG_005-42b"/>
　曽峴蓮蕚翫烟霏虬姿娛仰俛今古晨昏遷何澤竟<lb/>
　獨衍撫兹停白雲終然峙蒼蘚道勝據必超婘深樹<lb/>
　無剪凌遡欽緬蹤容貌儼在眼人自永𤣥情豈伊石<lb/>
　難轉<lb/>
中天竺寺在稽留峰北隋開皇十七年僧寶掌以唐髙<lb/>
　宗顯慶二年住浦江化去自稱度世一千七十二年<lb/>
　故兹山中尚有千嵗巖吳越王改崇壽院政和四年<lb/>
　改曰天寧萬壽永祚禪寺南渡初有摩利支天菩薩<lb/>
<pb n="KR2k0098_WYG_005-43a"/>
　像淳熈間建華嚴閣元天厯間有僧大忻得幸于文<lb/>
　宗改天厯永祚禪寺洪武初賜號中天竺寺山門三<lb/>
　字為魏國公署額正德間燬嘉靖二十五年僧惠鏞<lb/>
　清琦清琳等募建殿刹聖像并建白衣觀音堂　千<lb/>
　嵗寶掌詩偶居天竺經年久惟有山靈稱野情皓月<lb/>
　徘徊庵内燭青山圍繞枕邉屏又云户外白猿時獻<lb/>
　菓堦前桂子落紛紛他年吾道重興日枯朩生花别<lb/>
　是春　白樂天詩雜芳澗草合繁緑巖樹新山深景<lb/>
<pb n="KR2k0098_WYG_005-43b"/>
　候晚四月有餘春竹寺過㣲雨石逕無纎塵白衣一<lb/>
　居士方袍四道人境是佛國土人非俗交親城中山<lb/>
　内客來徃亦殷勤　参寥子詩夕陽山氣靄蔥蔥路<lb/>
　轉松隂覆幾重行過石橋人未見數聲先聴寺樓鐘<lb/>
　稽留峰北好林泉珍重幽棲得所便栢子香中能宴<lb/>
　坐想無餘習可攀縁霜壓簾櫳雪泫條銀河初轉斗<lb/>
　垂杓清言共失三更夢錯恨芙蓉漏易消　王元章<lb/>
　送僧歸天竺詩天香閣上風如水千嵗巖前雲似苔<lb/>
<pb n="KR2k0098_WYG_005-44a"/>
　明月不期穿樹出老夫曽此聴猿來相逢五載無書<lb/>
　寄却憶三生有夢囘鄉曲故人頻問信孤山梅樹幾<lb/>
　畨開永清塢之背即為龍井正德中陳氏建庵塢中<lb/>
　名永清庵心庵正德間寶珠禪師建有白雲巖玉液<lb/>
　泉<lb/>
上天竺寺晉天福間僧道翊結庵山中一夕見瑞光發于<lb/>
　前澗就視之得竒朩刻畫觀音大士像後漢乾祐間有<lb/>
　僧從勲自洛陽持古佛舍利來置頂中妙相咸備晝<lb/>
<pb n="KR2k0098_WYG_005-44b"/>
　放白光士民崇信吳越主嘗夢白衣人求葺其居寤<lb/>
　而有感遂建天竺觀音㸔經院宋咸平中浙西久旱<lb/>
　郡守張去華率僚屬具幡盖鼓吹迎觀音而禱霪雨<lb/>
　濡足自是有禱輒應蘇子瞻雨中逰觀音院詩云蠶欲<lb/>
　老兮麥欲黃山前山後雨浪浪農夫輒耒女停筐白<lb/>
　衣仙人坐髙堂盖有望于祈晴也南渡時捨施珍寶<lb/>
　有日月珠鬼谷珠猫晴等雖大内亦以為罕見嘉祐<lb/>
　中沈通治郡謂觀音以聲音宣佛力非禪那所居乃<lb/>
<pb n="KR2k0098_WYG_005-45a"/>
　以教易禪命僧辯才元净主之鑿山築室幾至萬礎<lb/>
　治平中郡守蔡襄奏賜靈感觀音殿額元净乃益鑿<lb/>
　前山闢地二十有五尋殿加重簷建炎四年烏珠入<lb/>
　臨安髙宗遜于海烏珠謁天竺問知觀音本始乃舉<lb/>
　之輿中與大藏經併徙而北時有比丘智完者率其<lb/>
　徒以從至燕舍于都城之西南五里曰玉河鄉建寺<lb/>
　以奉天竺之僧乃重以他朩刻肖前像詭曰藏之井<lb/>
　中而出之至今稱觀音出現井其實非故物也乾道<lb/>
<pb n="KR2k0098_WYG_005-45b"/>
　三年建十六觀堂七年改院為寺門扁皆御書慶元<lb/>
　三年改天台教寺元末燬國初重建累朝代有宣賜<lb/>
　金帛及寶旛之屬正德時聖母張進古銅塔一座滲<lb/>
　金觀音像並供後殿錢塘戴文進畫羅漢一十八軸<lb/>
　萬厯癸丑冬東宫進滲金大士一尊并金犼金念珠<lb/>
　一串現存大悲閣大學士商輅鐘樓碑記學士黃縉<lb/>
　觀音殿碑記寺有白雲峯乳竇峯中印峯獅子峯雙<lb/>
　檜峯白雲堂兩峯堂中印堂雲漢閣應真閣延桂閣<lb/>
<pb n="KR2k0098_WYG_005-46a"/>
　秋香閣伴雲閣雙桂軒清華軒静處齋植杖亭謝屐<lb/>
　亭夢泉亭流虹澗金佛橋琮老橋凝翠泉觀音泉水<lb/>
　月池西方殿有撤骨池以鎮火灾雲液池池上有辨<lb/>
　才手植山茶花並廢唯白雲堂尚存　宋孝宗觀音<lb/>
　像賛猗歟大士本自圓通示言有説為世之宗明環<lb/>
　無二等觀以熈随感即應妙不可思　理宗觀音像<lb/>
　賛神道至妙兮隠顯莫測功德無邉兮感應甚速時<lb/>
　和嵗豐兮祐我生民兵寢刑措兮康此王國　李太<lb/>
<pb n="KR2k0098_WYG_005-46b"/>
　白與從姪良㳺天竺寺詩挂席凌蓬丘觀濤憩樟樓<lb/>
　三山動逸興五馬同遨遊天竺森在眼松風颯驚秋<lb/>
　覧雲測變化弄水窮清幽疊嶂隔遥響當軒寫歸流<lb/>
　轉成傲雲月佳趣滿吳洲　白樂天詩一山門作兩<lb/>
　山門兩寺原從一寺分東澗水流西澗水南峯雲接<lb/>
　北峯雲前臺花發後臺見上界鐘清下界聞遥想吾<lb/>
　師行道處天香桂子落紛紛　李綱由上竺赴洞霄<lb/>
　宫詩山谷投閒日乾坤版蕩時秦庭徒痛哭漆室竟<lb/>
<pb n="KR2k0098_WYG_005-47a"/>
　誰知欲仗空王力潜開聖主疑奸䧺俱掃盡談笑定<lb/>
　華夷　岳飛過上竺寺偶題强胡犯京闕駐驆大江<lb/>
　南二帝雙魂香孤臣百戰酣兵威空朔漠法力仗瞿<lb/>
　曇恢復山河日捐軀分亦甘　朱熹春日過上竺詩<lb/>
　竺國古招提飛甍碧瓦齊林深忘日午山迥覺天低<lb/>
　琪樹殊方色珍禽别様啼沙門有文暢啜茗漫留題<lb/>
　　張栻詩上竺諸天近中林萬朩低迥超塵世外恍<lb/>
　入雪山西忽漫㕘龍象行將混鹿麛何年釋簮紱于<lb/>
<pb n="KR2k0098_WYG_005-47b"/>
　此獨幽棲　真德秀詩世事不可了還湏是入山遥<lb/>
　尋黃葉路迥出白雲間瀹茗止煩渇談空得笑閒飄<lb/>
　飄有餘興歸去掩柴闗　魏了翁詩風波滿平地世<lb/>
　路繞羊腸急欲逃塵網遥登選佛塲雲深午猶瞑竹<lb/>
　宻夏生凉興逸忘歸去高眠借石牀　東坡蘇軾聞<lb/>
　辨才再住天竺詩道人出山去山色如死灰白雲不觧<lb/>
　笑青松有餘哀忽聞道人歸鳥語山容開神光出寶<lb/>
　髻法雨洗浮埃寄聲問道人借禪以為詼何所聞而<lb/>
<pb n="KR2k0098_WYG_005-48a"/>
　去何所見而囘道人笑不答此意安在哉昔年本不<lb/>
　住今者亦無來此語竟非是且食白楊梅　倪雲林<lb/>
　秋夜宿上竺詩禪月湛高秋金天夜色幽珠林星彩<lb/>
　動碧殿露華浮蓮漏忙催酒松濤怒撼樓清凉徹毛<lb/>
　骨吾欲喚貂裘　大士鴛鴦殿前楹僧道福如淵重<lb/>
　建後殿僧平澗重修鐘鼓樓如淶如淵重修天王殿<lb/>
　祖玉重修香山殿道福建圓通門道律建張仙祠德<lb/>
　洪建伽藍殿道霑建普門圓逕建彌陀殿道霑建普<lb/>
<pb n="KR2k0098_WYG_005-48b"/>
　同塔方誌為首鼎建心安兩山居德霖建白雲峯山<lb/>
　居海堅建上天竺三門圓逸重修　武林外史邵常<lb/>
　生撰上天竺寺静庵讓法師擬號正定塔行述師禹<lb/>
　杭人俗王姓十五出家上竺禮進公為師㓜時性喜<lb/>
　合掌人以天香童子目之既祝髪和平撙節既四十<lb/>
　慨然以家事付徒如貴曰余世事畢矣因受戒雲棲<lb/>
　寺寄名廣行持戒精切認真毫不肯茍平日傷末法<lb/>
　陵夷每興善業必躬必倡慨寺風不振直諒必歸正<lb/>
<pb n="KR2k0098_WYG_005-49a"/>
　持身其肫肫樹教之意可方逺録公其懇懇公亷之<lb/>
　心無媿都僧正者萬厯辛亥七月二十五日示疾令<lb/>
　具薫沐更衣見目下有紅光端趺西坐兩手高擎十<lb/>
　指作掐數状忽有醉僧來呌哭師不悦遂不瞑次早<lb/>
　小子與訣見其身倚而掌合亦常視與合掌中間勞<lb/>
　苦之者或强抑就枕稍知道者或勸逸吉祥時師幻<lb/>
　身既展轉非巳而靈臺能主宰惟示不豫色然既瞑<lb/>
　而禪僧貫如來誠求其故曰師得無欲坐乎忽發聲<lb/>
<pb n="KR2k0098_WYG_005-49b"/>
　曰諾衆始驚扶起坐既坐足蹜蹜而巳僧又曰師得<lb/>
　無欲趺乎顧而笑因與結始欣然首謝衆遂以彌陀<lb/>
　為飯含梵唄當衆臨圍繞蹕踴逹旦甲子正午而寂<lb/>
　僧性田與沐頂煖如火年五十甫一法臘三十有五<lb/>
　蓮池師聞之讓窑龕使瘞於是歛幎藏金避朩韜釘<lb/>
　蒲圌置褥白茅廢衾塗香末香既潔且勻塞蜆藴之<lb/>
　小大式均懐其幽隙苴其寛深幾不滅頂及肩而盈<lb/>
　既不使其金鎖之杌亦不礙其爪髪之生凡此見山<lb/>
<pb n="KR2k0098_WYG_005-50a"/>
　中之創見惟貫如之力存焉小子見山之僧欲借跏<lb/>
　趺為重徃徃痛楚綢繆業縁局促雖夾輔以多方奈<lb/>
　四大之傾仆盖欲坐而不能師乃能坐而不欲可歎<lb/>
　也亦可喜也向使師出世熏習之塲則不必加年自<lb/>
　有金臺寶池之兆向使寓身寒苦之地則清明在躬<lb/>
　必有謝三縁見道之辭今雖止乎此又向使當彌留<lb/>
　□亂而奄忽於情見之中則與六十年小子見聞擾<lb/>
　擾者何以異哉經所謂無諸痛苦一心不亂斯其人<lb/>
<pb n="KR2k0098_WYG_005-50b"/>
　矣因請之蓮池師及世之有菩薩行者擬以正定名<lb/>
　其塔焉是辛亥十月朔日小子時年七十有五書<lb/>
　<lb/>
　<lb/>
　<lb/>
　<lb/>
　<lb/>
　武林梵志巻五<lb/>
</p>
<p>
</p>
  </div>
</body>
</text>
</TEI>
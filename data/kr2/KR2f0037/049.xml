<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_049-1a"/>
　　　九之三<lb/>
　　　　侍讀孫宣公<lb/>
　　公名奭字宗古愽平人以九經及第爲<lb/>
　　國子監直講諸王府侍讀判太常禮院<lb/>
　　國子監擢龍圖閣待制以父老請歸田<lb/>
　　里不許岀知宻州還糾在京刑獄岀知<lb/>
　　河陽徙兖州　仁宗即位召爲翰林侍<lb/>
　　讀學士知審官院判國子監以年踰七<lb/>
　　十固請致仕拜工部尚書復知兖州以<lb/>
　　太子少傅致仕卒<lb/>
<pb n="KR2f0037_SBCK_049-1b"/>
孫奭爲國子監直講　太宗幸監詔奭講尚<lb/>
書說命三篇奭年少位下然音讀詳潤<lb/>
　帝稱善因嘆曰天以良弼賚啇朕獨不得<lb/>
邪因以切勵輔臣賜奭緋章服<hi>記聞</hi>
永興軍上言朱能得天書　眞宗自拜迎入<lb/>
　宫孫奭知河陽上䟽切諌以爲天且無言<lb/>
　安得有書天下皆知朱能所爲惟　上一<lb/>
　人不知耳乞斬朱能以謝天下其辭有云<lb/>
　得來唯自於朱能崇信只聞於　陛下其<lb/>
　質直如此　上亦不之責頃之朱能果敗<lb/>
<pb n="KR2f0037_SBCK_049-2a"/>
<hi>記聞</hi>
眞宗將西祀龍圖閣待制孫奭上䟽切諫以<lb/>
爲西祀有十不可　陛下不過欲效秦皇<lb/>
漢武刻石頌德誇曜後丗耳其辭有云昔<lb/>
秦多繇役而劉項起於徒中唐不恤民而<lb/>
黃巢因於飢歳今　陛下好行幸數賦歛<lb/>
安知天下無劉項黃巢乎　上乃自製辨<lb/>
疑論以解之仍遣中使尉諭焉<hi>記聞</hi>
孫奭每　上前說經及亂君亡國事反復申<lb/>
　繹未嘗避諱因以規諷又掇五經切治道<lb/>
<pb n="KR2f0037_SBCK_049-2b"/>
　者爲五十篇號經典徽言上之畫無逸爲<lb/>
　圖乞施便坐爲勸鑒之助時　莊憲明肅<lb/>
皇后每五日一御殿與　仁宗同聽政奭<lb/>
　因言古帝王朝朝暮夕未有曠日不朝<lb/>
　陛下冝每日御殿以覽萬機奏留中不報<lb/>
然　上與　太后雅愛重之每進見常加<lb/>
禮<hi>記聞</hi>
孫奭累表聽致仕病甚戒其子不内婢妾曰<lb/>
　無令我死婦人之手奭舉動方重論議有<lb/>
　根柢不肯詭隨雷同　眞宗巳封禪符瑞<lb/>
<pb n="KR2f0037_SBCK_049-3a"/>
屢降群臣皆歌誦盛德獨奭正言諫争毅<lb/>
然有古風采精力於學同定論語爾雅孝<lb/>
經正義請以孟軻書鏤板復鄭氏所注月<lb/>
令於郊廟禮樂亦多所是正云<hi>記聞</hi>
孫宣公以太子少保致仕居於鄆一日置宴<lb/>
　御詩㕔<hi>仁宗甞賜詩刻石所居之㕔壁</hi>語客曰白傳有言多<lb/>
　少朱門鏁空宅主人到了不曾歸今老夫<lb/>
歸矣喜動于色復頋石守道諷易離卦九<lb/>
　三爻辭且曰樂以忘憂自得小人之志歌<lb/>
　而鼓缶不興大耋之嗟公以醇德奥學勸<lb/>
<pb n="KR2f0037_SBCK_049-3b"/>
　講禁中二十餘年晚節勇退優㳺里中始<lb/>
　終全德近丗少比<hi>澠水燕談</hi>
宋尚書祁爲布衣時未爲人知孫宣公一見<lb/>
　竒之遂爲知已後宋舉進士驟有時名故<lb/>
　丗稱宣公知人公嘗語其門下客曰近謚<lb/>
　用兩字而文臣必謚爲文皆非古也吾死<lb/>
　得謚曰宣若戴足矣及公之卒宋方爲禮<lb/>
　官遂謚曰宣成其志也<hi>歸田録</hi>
孫宣公馮章靖公俱以鴻碩重望勸講禁中<lb/>
凢朝廷典禮事並二公討論之公嘗言孫<lb/>
<pb n="KR2f0037_SBCK_049-4a"/>
　八座所閱典故必以前代中正合彞法事<lb/>
　類而陳之則政府奉行無疑馮貳卿求廣<lb/>
　博不專以典正爲意故政府奉行煩於執<lb/>
　奏以是二君之優劣分矣<hi>王沂公言行録</hi>
<pb n="KR2f0037_SBCK_049-4b"/>
</p>
<p>
</p>
  </div>
</body>
</text>
</TEI>
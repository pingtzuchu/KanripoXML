<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_026-1a"/>
　　　四之四<lb/>
　　　　集賢學士劉公<lb/>
　　公名敞字原父吉州臨江人中慶暦六<lb/>
　　年進士甲科通判蔡州召試直集賢院<lb/>
　　判登聞鼓院吏部南曹考功知制誥出<lb/>
　　知楊州徙鄆州召還糾察在京刑獄以<lb/>
　　翰林侍讀學士出知永興軍嘉祐八年<lb/>
　　召判三班院太常寺出知汝州改集賢<lb/>
　　院學士判南京留司御史臺熈寜元年<lb/>
　　卒年五十<lb/>
<pb n="KR2f0037_SBCK_026-1b"/>
直集賢院是時方議定大樂天子使中貴人<lb/>
　叅其事公諌以謂王事莫重於樂今材學<lb/>
　滿朝辨論有餘足以増朝廷之光而顧使<lb/>
　若趙談者居間臣恐爲袁盎笑也<hi>弟舎人攽撰行狀</hi>
秦州與羗人争古渭州　上以問左右棄之<lb/>
　存之孰利公時從三司奏事聞之上奏獨<lb/>
　請棄之以謂假令新城足以蔽秦州長無<lb/>
　羗胡之虞雖傾國守之可也不然地形便<lb/>
　利賊能乗之以擾邊圉雖傾國争之可也<lb/>
　今何所重輕而糜國財困民力捐士卒之<lb/>
<pb n="KR2f0037_SBCK_026-2a"/>
　命以貪咫尺之地而有棄明信規小利之<lb/>
　名於夷狄使其有以窺中國非計也時議<lb/>
　者不同竟留之秦州坐是應接多事財用<lb/>
　匱竭矣<hi>行狀</hi>
公判考功夏英公薨賜謚文正公曰此吾職<lb/>
　也即上䟽言謚者有司之事也且竦行不<lb/>
　應法今百司各得守其職而　陛下侵臣<lb/>
　官䟽九三上　天子嘉其守爲更其謚曰<lb/>
　文莊公曰姑可以止矣<hi>歐陽公撰墓誌</hi>
至和元年正月張貴妃薨追號温成皇后有<lb/>
<pb n="KR2f0037_SBCK_026-2b"/>
　獻議求爲立忌日禮官請對不許公奏言<lb/>
　太祖以來后廟四室猶不立忌柰何以私<lb/>
　昵之愛而變古越禮恐　祖宗神靈不樂<lb/>
　於此　上乃止<hi>行狀</hi>
𥘉陳丞相以公不附巳論議不能佑公唯<lb/>
　天子察公忠直數得公奏議開納無疑故<lb/>
　亟用公知制誥陳丞相以脩注未一月爲<lb/>
　言　上不聽曰此豈計官資日月邪公謝<lb/>
日　上又面諭曰外間事不便有所聞當<lb/>
　一一語朕也無幾何朝廷從禮院有所詢<lb/>
<pb n="KR2f0037_SBCK_026-3a"/>
　問禮生擅發印狀以報禮官莫知知禮院<lb/>
　事吴充謫罰禮生而坐以出官公奏以謂<lb/>
　朝廷乆安吏習因循百司庶府苟且巳甚<lb/>
　稍激厲振職未知如何而使充以此得罪<lb/>
　豈不傷事害政也請追止前命巳而脩起<lb/>
　居注馮京復以言事奪職公因奏事　上<lb/>
　謂公曰吴充乃是振職馮京意亦無它中<lb/>
　書惡其太直不與含容耳公奏言自古唯<lb/>
　有人主不能容受直言或致竄謫臣下今<lb/>
　則不然　上意慈仁好諌而中書不務將<lb/>
<pb n="KR2f0037_SBCK_026-3b"/>
　順聖德之美排逐言者乃是蔽君之明止<lb/>
　君之善必且感動隂陽有風霧日食地震<lb/>
　之異居五日地果震鎭戎軍而都下雪後<lb/>
　累日昏霾太陽色黄濁略皆如公言公又<lb/>
　宻勸　上収覽威權無使聦明蔽塞法令<lb/>
　不行以消伏災變　上深納之<hi>行狀</hi>
兩制諸公多求𥙷郡者公上䟽論邪臣正臣<lb/>
　進退之分正臣常難進而易退邪臣常易<lb/>
　進而難退願　陛下叅任觀之吕溱蔡襄<lb/>
　歐陽脩賈黯韓絳皆有直質無流心論議<lb/>
<pb n="KR2f0037_SBCK_026-4a"/>
　不阿執政有益當世者誠不冝許其外𥙷<lb/>
　使四方有以窮朝廷啓姦幸之心　上悟<lb/>
　頗留脩等<hi>行狀</hi>
宦者石全彬以勞遷宫苑使領觀察使意不<lb/>
　滿退而愠有言居三日正除觀察使公封<lb/>
　還辭頭不草制其命遂止<hi>墓誌</hi>
奉使契丹公素知虜山川道里虜人道自古<lb/>
　北口回曲千餘里至栁河公問曰自松亭<lb/>
　趨栁河甚直而近不數日可至中京何不<lb/>
　道彼而道此蓋虜人常故迂其路欲以國<lb/>
<pb n="KR2f0037_SBCK_026-4b"/>
地險逺誇使者且謂莫習其山川不虞公<lb/>
之問也相與驚顧羞媿即吐其實曰誠如<lb/>
　公言時順州山中有異獸如馬而食虎豹<lb/>
　虜人不識以問公曰此所謂駮也爲言其<lb/>
　形狀聲音皆是虜人益歎服<hi>墓誌</hi>
𥘉狄靑自南伐歸爲樞宻使京城小民聞靑<lb/>
　驟貴相與推說誦詠其材武青毎出入輙<lb/>
聚觀之至壅路不得行　上自正月不豫<lb/>
靑益爲都人所指目公憂之㑹將赴楊州<lb/>
　辭行見　上因言　陛下愛靑不如出之<lb/>
<pb n="KR2f0037_SBCK_026-5a"/>
　以全始終今外說紛紛雖不足信要當使<lb/>
　無後憂寜負青無使負國家　上頷之曰<lb/>
　可語中書公過見三丞相謂曰向者天下<lb/>
　有可大憂者又有可大疑者今　上體復<lb/>
　平大憂去矣而大疑者尚存具以青事告<lb/>
　之丞相應對唯唯公旣至官拜表又徧遺<lb/>
　公卿書曰汲黯之忠不難於淮陽而眷眷<lb/>
　於李息朝廷皆知爲青發也至八月京師<lb/>
　大水青避水徙家相國寺行坐殿上都下<lb/>
　喧然執政聞之始懼以熟狀出青判陳州<lb/>
<pb n="KR2f0037_SBCK_026-5b"/>
　先是有彗星見青去之夕而彗沒自皇祐<lb/>
　末有日食之變公甞獻救日論三篇備言<lb/>
　所以防姦禦變之術青見而惡之謂所親<lb/>
　曰劉舎人以此洗滌青邪公之建言或以<lb/>
　爲過計及後乃大服云<hi>行狀</hi>
楊州雷塘即漢江都之雷陂也舊屬民自唐<lb/>
　以來耕種其中徃數十歲官取蓄水以備<lb/>
　漕運舊田主二十六家皆奪業失職官始<lb/>
　議以它田償之竟無與也然塘亦破决不<lb/>
　脩漕運未甞頼此發運使因以假楊州種<lb/>
<pb n="KR2f0037_SBCK_026-6a"/>
稻舊田主三百餘口皆飢寒縣官莫省及<lb/>
公至持大和年契書詣府自訟公即判還<lb/>
　之發運使猶以漕運事動朝廷靳留之公<lb/>
　用種稻事證明其無用朝廷乃聽公杜公<lb/>
　丞相衍致仕居南都聞之喜曰眞良太守<lb/>
矣<hi>行狀</hi>
公𥘉治楊前守政苛吏民不安公以寛簡附<lb/>
　之而民大和及至鄆鄆比易守政事不治<lb/>
　市邑攘<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>公行不禁訟或至累月不決公<lb/>
　撥遣簿書决平獄訟不數日則巳無事乃<lb/>
<pb n="KR2f0037_SBCK_026-6b"/>
　更約束明賞罰下吏奔走承命月餘境内<lb/>
　正清盗賊屏息使客行夀張道中遺錢一<lb/>
囊人不敢取以告耆長長爲守視頃之客<lb/>
　還取得之又有暮遺物市中者旦徃取故<lb/>
　在其所先是西路乆旱麥不登鄆州尤多<lb/>
　蝗虫公入境而雨至州數日蝗自出境亡<lb/>
　去歲以有年<hi>行狀</hi>
召還朝是時士大夫稍矜虚名毎得官輙讓<lb/>
　衆亦予其恬退之稱讓不失始利而得名<lb/>
　益髙讓端無窮或四五讓至七八　天子<lb/>
<pb n="KR2f0037_SBCK_026-7a"/>
甞優容之下至布衣福州陳烈等𥘉除吏<lb/>
亦讓賜之粟帛亦讓公以爲此皆挾僞求<lb/>
　名要上迷衆其漸不可長乃建言諸讓官<lb/>
　或一讓或再讓或不得讓冝一以故事舊<lb/>
　典爲準以防未亂<hi>行狀</hi>
是歲　天子將親大祫于太廟丞相欲加上<lb/>
　尊號公以禮部兼領名表丞相請撰表公<lb/>
　說止之曰　陛下自寳元以來不受徽號<lb/>
　至今且二十年天下之人莫不知　天子<lb/>
　持盈好謙今復加數字旣不足盡聖徳而<lb/>
<pb n="KR2f0037_SBCK_026-7b"/>
　前美並棄誠亦可惜願加深思富丞相不<lb/>
　怡曰適已奏聞乃是　上意欲爾不可止<lb/>
　也公曰諾退謂子弟曰吾備位近臣當獻<lb/>
　可替否寧得罪權門豈可使　主上受虚<lb/>
　名而棄實美耶遂上䟽曰　陛下尊號旣<lb/>
　已云體天法道欽文聦武聖神孝徳盡善<lb/>
　極美矣復加大仁不足増光而曰至治有<lb/>
　若自矜今百姓多困倉廪不實風俗未清<lb/>
　賢不肖混淆獄訟繁多盗賊群軰水旱繼<lb/>
　有四夷雖粗定然本以重賂厚利羈縻之<lb/>
<pb n="KR2f0037_SBCK_026-8a"/>
　非畏威慕義者也未可謂至治然則讓而<lb/>
　不居於聖徳彌髙矣臣謂　陛下永執至<lb/>
　道以當天心必有一謙四益之報増加數<lb/>
　字未足發楊光輝而反累二十年昭升之<lb/>
　美又入今歲以來頗有災異日食地震雨<lb/>
　雷大雪飛蝗涌水傷害廣逺以禮論之<lb/>
　陛下寅畏天命正當深自挹損豈可於此<lb/>
　時加上尊號昔伊尹戒商王曰有言逆於<lb/>
　汝心必求諸道有言遜于汝志必求諸非<lb/>
　道誠望　陛下求諸道而已章凢四上<lb/>
<pb n="KR2f0037_SBCK_026-8b"/>
　天子得公奏顧侍臣曰我意本謂當如此<lb/>
　遂斷章表不受公於是忤時相<hi>行狀</hi>
禮官請祔郭皇后於廟自孝章以下四后在<lb/>
　别廟者請毋合食事下議議者紛然公之<lb/>
　議曰春秋之義不薨于寢不稱夫人而郭<lb/>
　氏以廢薨按景祐之詔許復其號而不許<lb/>
　其謚與祔謂冝如詔書又曰禮於祫未毁<lb/>
　廟之主皆合食而無帝后之限且　祖宗<lb/>
　以來用之傳曰祭從先祖冝如故於是皆<lb/>
　如公言<hi>墓誌</hi>
<pb n="KR2f0037_SBCK_026-9a"/>
蜀人龍昌期者著書傳經以詭僻眩衆至詆<lb/>
　毁周公雜用佛說擁弟子十數人至都文<lb/>
　丞相薦諸朝以所著書示兩制公與同列<lb/>
　平奏昌期非聖不經請下益州毀棄板本<lb/>
　事未行而昌期用薦賜五品服帛百疋中<lb/>
　外疑駭公拜䟽曰臣按昌期之書違古畔<lb/>
　道所謂言僞而辯學非而博是王制之不<lb/>
　聽而誅者也　陛下哀其衰老未使服少<lb/>
　正夘之刑則幸矣又何賞焉昔孔子作孝<lb/>
　經曰非聖人者無法而朝廷顧多昌期之<lb/>
<pb n="KR2f0037_SBCK_026-9b"/>
　毀周公臣所不暁也乞追還詔書毋使有<lb/>
識之士窺朝廷淺深詞極切直昌期亦皇<lb/>
　懼不敢受賜<hi>行狀</hi>
公治長安豪猾歛手良民得職大姓范偉積<lb/>
　産數巨萬冐武功縣令范祚爲其祖持祚<lb/>
　爲令時黄勑家不傜役者五十年更西事<lb/>
　調發下戸困敝而偉自若盗抇祚墓以已<lb/>
　祖母合葬之謾云祚繼室也雷簡夫以處<lb/>
　士登用能爲文詞偉賂簡夫使爲墓碑以<lb/>
　信其僞偉因此出入公卿間持府縣短長<lb/>
<pb n="KR2f0037_SBCK_026-10a"/>
數犯法至徒流輙以贖去長安人皆知偉<lb/>
　罔冐畏偉不敢言吏受賕者輙爲偉蔽匿<lb/>
　公因事發之窮治偉伏罪長安中讙呼稱<lb/>
　神明㑹大赦未斷而公去雍偉因謀及變<lb/>
　前狀是後連五獄證逮四五百人展轉二<lb/>
　年朝廷以委御史乃不得變而偉亦以更<lb/>
　大赦杖之而已長安人恨之<hi>行狀</hi>
徙判太常寺兼禮儀事　上𥘉即位有疾<lb/>
　皇太后甞臨朝　上疾愈乃歸政適有小<lb/>
　人言二宫不歡諌者或訐而過直公以謂<lb/>
<pb n="KR2f0037_SBCK_026-10b"/>
當以義理從容感諷不可口舌争也是時<lb/>
方進讀史記至堯授舜以天下公因陳前<lb/>
說曰舜至側㣲堯越四嶽䄠之以位天地<lb/>
饗之百姓戴之非有它道惟其孝友之徳<lb/>
光于上下何謂孝友善父母爲孝善兄弟<lb/>
　爲友辭氣明暢　上竦體改容知其以諷<lb/>
諌也左右屬聽者無不嗟喜動色即日傳<lb/>
其語於外　慈壽聞之亦大喜<hi>行狀</hi>
公前後拜官未甞輙讓唯𥘉拜侍讀及除諌<lb/>
議辭之其誠心以謂所不冝處則不欲苟<lb/>
<pb n="KR2f0037_SBCK_026-11a"/>
　受之非以邀名也<hi>行狀</hi>
公爲人磊落明白推誠自信不爲防慮至其<lb/>
　屢見侵害皆置而不較亦不介于<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中居<lb/>
家不問有無喜賙宗族旣卒家無餘財與<lb/>
　其弟攽友愛尤篤<hi>墓誌</hi>
公學問廣博無書不通自浮屠老子以及山<lb/>
　經地誌隂陽卜筮醫藥天文略皆究知大<lb/>
　略求其意義合於聖人者而世人所謂善<lb/>
　者亦不廢也甞與吕溱濟叔同在禮部夜<lb/>
　視填星指曰此於法當得土不乃得女居<lb/>
<pb n="KR2f0037_SBCK_026-11b"/>
　數日使者來因言宫中兩夫人皆當就館<lb/>
　吕相視笑數月果生兩公主又甞齋太一<lb/>
　宫與内弟王欽臣夜語曰歲星徃來虚危<lb/>
　間色甚明盛以吾觀之當有興於齊者歲<lb/>
　餘　英宗以齊州防禦使入繼大統遂登<lb/>
　大位云在長安時得三代時鍾鼎器皿數<lb/>
　十皆有篆刻銘識文字竒古公案讀之因<lb/>
　以考知前代制度用<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>敦簠簋與前世學<lb/>
　者所說不同其所言齊黄同冕亦書傳所<lb/>
　不載也公與人交不求其備得一善則稱<lb/>
<pb n="KR2f0037_SBCK_026-12a"/>
　道之其推進者甚衆而與江休復鄰幾最<lb/>
　善甞曰鄰幾和而不流柔而不犯當求之<lb/>
　古人阮籍陶潜之倫也薦之於朝及鄰幾<lb/>
　死歐陽永叔爲誌墓石公爲書之以致意<lb/>
　焉梅堯臣聖俞與公親且舊旣卒其家不<lb/>
　能自存公哀之未有以助也聖俞甞欲書<lb/>
　程丞相神道碑病不果公爲成之程氏喜<lb/>
　餉白金五百兩公不發封盡以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>梅氏公<lb/>
　平生未甞輕爲人書銘特此二事以經營<lb/>
　二友云<hi>行狀</hi>
<pb n="KR2f0037_SBCK_026-12b"/>
<pb n="KR2f0037_SBCK_026-1a"/>
　　　四之五<lb/>
　　　　丞相王文康公<lb/>
　　公名曙字晦叔河南人中進士第咸平<lb/>
　　中舉賢良方正科後以樞宻直學士知<lb/>
　　益州入爲給事中兼群牧使冦萊公罷<lb/>
　　相逺貶公其壻也亦貶郢州團練副使<lb/>
　　起知襄州徙河南府　仁宗召爲御史<lb/>
　　中丞兼理檢使以尚書工部侍郎叅知<lb/>
　　政事以疾岀知陜州河陽河南府復入<lb/>
　　爲樞宻使拜同中書門下平章事逾月<lb/>
<pb n="KR2f0037_SBCK_026-1b"/>
　　薨<lb/>
王晦叔知益州賊盗贓無輕重一切戮之蜀<lb/>
　中股慄不數月賊冦屏竄列郡皆外戸不<lb/>
閉先是張詠守蜀季春糶廪米其價比時<lb/>
　估三之一以濟貧民凢十戸爲一保一家<lb/>
　犯罪一保皆坐不得糴民以此少敢犯法<lb/>
　至是獻議者改詠之法窮民無所濟復爲<lb/>
　冦晦叔奏復之<hi>名臣傳</hi>
王文康治蜀頗以法御下有謗其太苛㑹劉<lb/>
燁召還爲右正言　眞宗召問凌䇿王曙<lb/>
<pb n="KR2f0037_SBCK_026-2a"/>
治蜀孰優曰凌䇿在蜀值歳豐故得以平<lb/>
易治之王曙值歳歉慮民爲盗故以法治<lb/>
　之使之易地則皆然　眞宗善其言<hi>名臣傳</hi>
王文康公薛簡肅公俱嘗鎮蜀而皆有名<lb/>
章獻時同爲執政一日奏事巳因語蜀事<lb/>
文康曰臣在蜀時有告戍卒反乃執而斬<lb/>
　之於營門遂無事簡肅曰臣在蜀時亦有<lb/>
告戍卒反者叱岀之亦無事<hi>湘山野録</hi>
玉清昭應宫災守衛者皆坐繫御史獄王文<lb/>
康公上䟽曰昔魯桓僖宮災孔子以爲桓<lb/>
<pb n="KR2f0037_SBCK_026-2b"/>
　僖親盡當毀者也遼東髙廟及髙園便殿<lb/>
　災董仲舒以爲髙廟不當居郡國便殿不<lb/>
　當居陵旁故災魏崇華殿災髙堂隆以爲<lb/>
　天以臺榭宫室爲戒冝罷勿治文帝不聽<lb/>
　明年復災今所建宫不應經義災變之來<lb/>
　若有警者願除其地罷諸禱祠以應天變<lb/>
　仁宗與　太后感悟遂薄守衛者罪巳而<lb/>
　詔以不復繕脩諭天下公方嚴簡重有大<lb/>
　臣體嘗言人臣患不節儉今居第多踰僣<lb/>
　服玩奢侈僕妾無數冝有經制及貴顯深<lb/>
<pb n="KR2f0037_SBCK_026-3a"/>
　自抑損齋居𬞞食泊如也<lb/>
謝希深歐陽永叔官洛陽時同㳺嵩山歸暮<lb/>
　抵龍門香山雪作留守錢文僖公遣吏以<lb/>
　厨傳歌妓至且勞之曰山行良勞當少留<lb/>
　龍門賞雪府事簡無遽歸也錢遇諸公之<lb/>
　厚類此後錢謫漢東諸公送別至彭婆鎮<lb/>
　錢置酒作長短句俾妓歌之甚悲錢泣下<lb/>
　諸公皆泣王文康公代爲留守御吏如束<lb/>
　濕諸公俱不堪其憂日訝其多岀游責曰<lb/>
　公等自比冦萊公何如萊公尚坐奢縱取<lb/>
<pb n="KR2f0037_SBCK_026-3b"/>
　禍貶死况其下者希深而下不敢對永叔<lb/>
　取手板起立曰以脩論之萊公之禍不在<lb/>
　柸酒在老不知退爾時王公年巳髙若爲<lb/>
　之動卒薦永叔入館然永叔猶不忘錢公<lb/>
或謂錢公易名者三卒得美謚永叔之力<lb/>
　云<hi>聞見録</hi>
五朝名臣言行録卷第四<lb/>
</p>
<p>
</p>
  </div>
</body>
</text>
</TEI>
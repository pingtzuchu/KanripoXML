<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_050-1a"/>
　　　九之四<lb/>
　　　　御史中丞李㳟惠公<lb/>
　　公名及字㓜幾其先范陽人後徙鄭州<lb/>
　　中進士第再調昇州觀察推官知興化<lb/>
　　軍通判曹州擢知隴州初置提點刑獄<lb/>
　　以公使陜西特遷一官除三司户部副<lb/>
　　使爲淮南轉運使知秦杭鄆州應天河<lb/>
　　南府召拜御史中丞卒<lb/>
曹瑋乆在秦州累章求代　眞宗問王旦誰<lb/>
　可代瑋者旦薦樞宻直學士李及　上即<lb/>
<pb n="KR2f0037_SBCK_050-1b"/>
　以及知秦州衆議皆謂及雖謹厚有行檢<lb/>
　非守邊之才不足以繼瑋楊億以衆言告<lb/>
　旦旦不荅及至秦州將吏心亦輕之㑹有<lb/>
　屯駐禁軍白晝掣婦人銀釵於市中吏執<lb/>
　以聞及方坐觀書召之使前略加詰問其<lb/>
　人服罪及不復下吏亟命斬之復觀書如<lb/>
　故將吏皆驚服不日聲譽逹於京師億聞<lb/>
　之復見旦具道其事且曰向者相公初用<lb/>
　及外廷之議皆恐及不勝其任今及材器<lb/>
　乃如此信乎相公知人之明也旦笑曰外<lb/>
<pb n="KR2f0037_SBCK_050-2a"/>
　廷之議何其易得也夫以禁軍戍邊白晝<lb/>
　爲盗於市主將斬之事之常也烏足以爲<lb/>
　異政乎旦之用及者其意非爲此也夫以<lb/>
曹瑋知秦州七年羌人讋服邊境之事瑋<lb/>
　處之巳盡其冝矣使他人徃必矜其聦明<lb/>
　多所變置敗壞瑋之成績旦所以用及者<lb/>
　但以及重厚必能謹守瑋之規摹而巳矣<lb/>
　億由是益服旦之識度<hi>記聞</hi>
章獻太后臨朝内侍省都知江德元權傾天<lb/>
　下其弟德明奉使過杭州時李及知杭州<lb/>
<pb n="KR2f0037_SBCK_050-2b"/>
　待之一如常時中人奉使者無所加益僚<lb/>
　佐皆曰江使者之兄㞐中用事當今無比<lb/>
　榮枯大臣如反掌耳而使者精銳復不在<lb/>
　人下明公待之禮無加者意者明公雖不<lb/>
　求福獨不畏其爲禍乎及曰及待江使者<lb/>
　不敢慢亦不敢過如是足矣又何加焉旣<lb/>
　而德明謂及寮佐曰李公髙年何不求一<lb/>
　小郡以自處而乆㞐餘杭繁劇之地豈能<lb/>
　辨耶僚佐走告及曰果然使者之言甚可<lb/>
　懼也及笑曰及老矣誠得小郡以自逸庸<lb/>
<pb n="KR2f0037_SBCK_050-3a"/>
　何傷待之如前一無所加旣而德明亦不<lb/>
　能傷也時人服其操守<hi>記聞</hi>
李公於杭州每訪林先生逋於孤山望林麓<lb/>
　而屏導從歩入先生之廬一日冒雪岀郊<lb/>
　衆皆謂當置酒召客乃獨造逋清談至暮<lb/>
　而返逋死公以䘮服哭送拜墓乃歸吴兒<lb/>
　自是恥其風俗之薄也<hi>晁以道集</hi>
蔡君謨甞書小吴牋云李及知杭州市白集<lb/>
　一部乃爲終身之恨此君殊清節可爲丗<lb/>
　戒張乖崖鎮蜀當遨時士女環左右終三<lb/>
<pb n="KR2f0037_SBCK_050-3b"/>
　年未甞囬顧此君殊重厚可以爲薄末之<lb/>
　檢押此帖今在張乖崖之孫堯夫家予以<lb/>
　謂買書而爲終身之恨近於過激苟其性<lb/>
　如此亦可尚也<hi>筆談</hi>
</p>
<p>
</p>
  </div>
</body>
</text>
</TEI>
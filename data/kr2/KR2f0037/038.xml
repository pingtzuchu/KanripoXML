<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_038-1a"/>
　　　　　七之一<lb/>
　　　　諫議大夫司馬公<lb/>
　　公名康字公休文正公之子也舉明經<lb/>
　　中第授耀州富平主簿文正公奏留國<lb/>
　　子監聽讀文正公脩資治通鑑奏充檢<lb/>
　　閱文字元豐八年擢祕書省正字遷校<lb/>
　　書郎丁文正公憂服除召爲著作郎兼<lb/>
　　侍講除左正言以執政親嫌不就除司<lb/>
　　諫未拜命㑹疾亟除直集賢院提舉崇<lb/>
　　福宫而卒特贈右諫議大夫<lb/>
<pb n="KR2f0037_SBCK_038-1b"/>
君㓜端謹性至孝丁母夫人憂勺飲不入口<lb/>
者三日杖而後能起見者哀之文正公居<lb/>
　洛十五年往來陜洛間士之從學於公者<lb/>
　退與君語未嘗不有得塗之人見其容止<lb/>
　雖不識皆知其司馬公之子也公薨執䘮<lb/>
如夫人哀毀有加焉治䘮皆用禮經家法<lb/>
　不爲丗俗事得遺恩悉以予族人以𬞞食<lb/>
　地卧得腹疾親戚勉以肉食終不肯及免<lb/>
　䘮毀瘠羸然治療不愈而卒<hi>范太史撰墓誌</hi>
𥘉文正公在相位與吕正獻公及同列共議<lb/>
<pb n="KR2f0037_SBCK_038-2a"/>
稍脩官制以就簡便令門下中書二省通<lb/>
職事草具未上而薨君上其遺藁降付三<lb/>
省而朝廷未遑有所行也<hi>墓誌</hi>
君爲講官嘗上䟽歷陳前丗治少而亂多<lb/>
祖宗創業之艱難積累之勤勞以勸　上<lb/>
　及時嚮學守天下大器又勸　太皇太后<lb/>
每於禁中訓導其言切至又言孟子爲書<lb/>
最醇正陳王道尤明白所冝觀覧　上曰<lb/>
方讀孟子㝷詔講筵官編脩孟子節解爲<lb/>
　十四卷以進君巳病矣猶自力解孟子二<lb/>
<pb n="KR2f0037_SBCK_038-2b"/>
卷㑹除諫職未受條具諸所當言以待曰<lb/>
　得一對極言而死無所恨矣疾病召醫于<lb/>
兖郷民聞之詣醫告曰百姓受司馬公恩<lb/>
　深今其子病願速往來告者日夕不絶醫<lb/>
　遂行至則疾不可爲矣沒語妻子以不報<lb/>
　國恩爲恨　二聖嗟悼不巳所以優恤贈<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之甚厚<hi>墓誌</hi>
君篤行内外淳備必欲如古人燕居如對大<lb/>
賔動静有矩法望之色莊氣和而言厲嚴<lb/>
　於祭祀爲人㓗廉未嘗言財其事君務責<lb/>
<pb n="KR2f0037_SBCK_038-3a"/>
　難非堯舜仁義之道不陳於　上前待族<lb/>
　人委曲周旋唯恐不得其所欲與朋友忠<lb/>
　信乆而益親<hi>墓誌</hi>
<pb n="KR2f0037_SBCK_038-3b"/>
</p>
<p>
三朝名臣言行録卷第七<lb/>
<pb n="KR2f0037_SBCK_038-4a"/>
<pb n="KR2f0037_SBCK_038-1a"/>
五朝名臣言行録卷第七之一<lb/>
　　　　丞相祁國杜正獻公<lb/>
　　公名衍字丗昌越州山隂人擢進士甲<lb/>
　　科補楊州觀察推官歷知縣通判知州<lb/>
　　提點刑獄轉運使召爲三司戸部副使<lb/>
　　除天章閣待制河北都轉運使入爲樞<lb/>
　　宻直學士岀知天雄軍　仁宗召爲御<lb/>
　　史中丞判流内銓審官院岀知永興軍<lb/>
　　徙并州寳元二年復知永興軍召還權<lb/>
　　知開封府拜同知樞宻院事改副使宣<lb/>
<pb n="KR2f0037_SBCK_038-1b"/>
　　撫河東拜樞宻使㝷以吏部侍郎同中<lb/>
　　書門下平章事兼樞宻使岀知兖州慶<lb/>
　　曆七年年七十正旦日上表還印綬乃<lb/>
　　以太子少師致仕皇祐中進太子太師<lb/>
　　薨年八十<lb/>
公父早卒遺腹生公其祖愛之㓜時祖父脫<lb/>
帽使公執之㑹山水暴至家人散走其姑<lb/>
投一竿與之使挾以自泛公一手執帽漂<lb/>
流乆之救得免而帽竟不濡前母有二子<lb/>
不孝悌其母改適河陽錢氏祖父卒公年<lb/>
<pb n="KR2f0037_SBCK_038-2a"/>
十五六二兄遇之無狀至引劒斫之傷腦<lb/>
岀血數升其姑匿之僅而得免乃詣河陽<lb/>
歸其母繼父不之容徃來孟洛間貧甚傭<lb/>
書以自資甞至濟源冨民相里氏竒之妻<lb/>
　以女由是資用稍給舉進士殿試第四及<lb/>
貴其長兄猶存待遇甚有恩禮二兄及錢<lb/>
　氏姑氏子孫受公䕃補官者數人仍皆爲<lb/>
　之婚嫁<hi>記聞</hi>
公治吏事如其爲人其聽獄訟雖明敏而審覈<lb/>
　愈精故屢决疑獄人以爲神其簿書出納<lb/>
<pb n="KR2f0037_SBCK_038-2b"/>
　推析毫髮終日無倦色至爲條目必使吏<lb/>
　不得爲奸而巳及其施於民者則簡而易<lb/>
　行始居平遥甞以吏事適他州而縣民争<lb/>
訟者皆不肯决以待公歸知乾州未滿歲<lb/>
　安撫使察其治行以公權知鳯翔府二邦<lb/>
　之民争於界上一曰此我公也汝奪之一<lb/>
　曰今我公也汝何有焉<hi>歐陽公撰墓誌</hi>
夏人叛命陜西困於科歛吏縁侵漁調發督<lb/>
　迫民至破産不能足徃徃自經投水以死<lb/>
　公在永興語其人曰吾不能免汝然可使<lb/>
<pb n="KR2f0037_SBCK_038-3a"/>
　汝不勞爾乃爲之區處計較量物有無貴<lb/>
　賤道里逺近寛其期㑹使以次輸送由是<lb/>
　物不踴貴車牛蒭秣宿食來徃如平時而<lb/>
　吏束手無所施民比他州費省十六七至<lb/>
　於繕治城郭器械民皆不知<hi>墓誌</hi>
開封治京師常撓於權要有干其法而能不<lb/>
　爲之屈者世皆以爲難至公能使權要不<lb/>
　敢有所干凡其爲治以聽斷盗訟爲能否<lb/>
　爾獨公始有餘力省其民事如治他州<hi>墓誌</hi>
吏部審官主天下吏貟而居職者類以不乆<lb/>
<pb n="KR2f0037_SBCK_038-3b"/>
　遷去故吏得爲奸公始視銓事一日選者<lb/>
　三人爭某闕公以問吏吏受丙賕對曰當<lb/>
　與甲乙不能爭遂授他闕居數日吏教丙<lb/>
　訟甲負某事不當得公悟召乙問之乙謝<lb/>
　曰業巳得他闕不願爭公不得巳與丙而<lb/>
　笑曰此非吏罪乃吾未知銓法爾因命諸<lb/>
　曹各具格式科條以白問曰盡乎曰盡矣<lb/>
　明日勑諸吏無得升堂使坐聽行文書而<lb/>
　巳由是吏不得與銓事與奪一岀於公其<lb/>
　在審官有以賂求官者吏謝不受曰我公<lb/>
<pb n="KR2f0037_SBCK_038-4a"/>
　有賢名不乆見用去矣姑少待之<hi>墓誌</hi>
慶曆初　上厭西兵之乆出而民弊亟用冨<lb/>
　鄭公韓魏公及范文正公而三人者遂欲<lb/>
盡革衆事以修紀綱而小人權倖皆不恱<lb/>
　獨公與相佐佑而公尤抑絶僥倖凡内降<lb/>
與恩澤者一切不與每積至十數則連封<lb/>
　而面還之或詰責其人至慙恨涕泣而去<lb/>
　上甞謂諫官歐陽脩曰外人知杜衍封還<lb/>
　内降邪吾居禁中有求恩澤者每以杜衍<lb/>
　不可告之而止者多於所封還也其助我<lb/>
<pb n="KR2f0037_SBCK_038-4b"/>
多矣此外人及杜衍皆不知也然公與三<lb/>
　人者卒皆以此罷去<hi>墓誌</hi>
公多知夲朝故實善决大事初邊將議欲大<lb/>
舉以擊夏人雖韓公亦以爲可舉公爭以<lb/>
　爲不可大臣至有欲以沮軍罪公者然兵<lb/>
後果不得岀契丹與夏人爭銀瓮族大戰<lb/>
黃河外而鴈門麟府皆警范文正公安撫<lb/>
　河東欲以兵從公以爲契丹必不來兵不<lb/>
　可妄岀范公怒至以語侵公公不爲恨後<lb/>
契丹卒不來二公皆丗俗指公爲朋黨者<lb/>
<pb n="KR2f0037_SBCK_038-5a"/>
其論議之際蓋如此及三人者將罷去公<lb/>
　獨以爲不可遂亦罷<hi>墓誌</hi>
杜正獻公爲相蔡君謨孫之翰爲諫官屢乞<lb/>
岀於是蔡除福州之翰安州正獻云諫官<lb/>
無故岀終非美事乞且仍舊　上可之退<lb/>
書聖語時陳恭公爲執政不肯書曰吾初<lb/>
　不聞正獻懼遂焚之由此遂罷相議者謂<lb/>
　正獻當俟明日審奏不當遽焚其書也正<lb/>
　獻言始在西府時　上每訪以中書事及<lb/>
爲相中書事亦不以訪公因言君臣之間<lb/>
<pb n="KR2f0037_SBCK_038-5b"/>
能全始終者蓋難也<hi>東坡志林</hi>
公與丁文簡公俱爲河東宣撫時任恭惠公<lb/>
　之子上書言事歷詆執政至恭惠曰至於<lb/>
臣父亦岀遭逢謂其非德選也進奏院報<lb/>
至公戯文簡曰賢郎亦要牢籠文簡深銜<lb/>
　之其後二公同在政府人言蘇子美進奏<lb/>
　院祠神事公避嫌不與文簡論以深文子<lb/>
美坐廢爲民從坐者數十人皆名士大夫<lb/>
而公亦罷去一言之謔貽禍一時故不可<lb/>
不謹也<hi>談叢</hi>
<pb n="KR2f0037_SBCK_038-6a"/>
公爲人尤㓗廉自尅其爲大臣事其上以不<lb/>
　欺爲忠推於人以行已取信故其動静纎<lb/>
悉謹而有法至考其大節偉如也<hi>墓誌</hi>
公自布衣至爲相衣服飲食無所加雖妻子<lb/>
亦有常節家故饒財諸父分産公以所得<lb/>
悉與昆弟之貧者俸禄所入給宗族賙人<lb/>
急難至其歸老無屋以居寓於南京驛舎<lb/>
　者乆之自少好學工書喜爲詩讀書雖老<lb/>
　不倦推獎後進今丗知名士多岀其門居<lb/>
家見賔客必問時事聞有善喜若已出至<lb/>
<pb n="KR2f0037_SBCK_038-6b"/>
有所不可憂見於色或夜不能寐如任其<lb/>
責者凡公所以行之終身者有能履其一<lb/>
　君子以爲人之所難而公自謂不足以名<lb/>
後丗遺戒子孫無得記述嗚呼豈所謂任<lb/>
重道逺而爲善惟不足者歟<hi>墓誌</hi>
公甞謂門生曰凡士君子作事行已當履中<lb/>
道不冝矯飾矯飾過實則近乎僞<hi>語録</hi>
公甞謂門生曰今之在上者多擿發下位小<lb/>
節是誠不恕也衍知兖州時州縣官有累<lb/>
重而素貧者以公租所得均給之公租不<lb/>
<pb n="KR2f0037_SBCK_038-7a"/>
　給即繼以公帑量其小大咸使自足尚有<lb/>
復侵擾者真貪吏也於義可責又曰衍歷<lb/>
　知州提轉安撫未甞壞一箇官貟其間不<lb/>
職者即委以事使之不暇墯不謹者諭以<lb/>
　禍福俾之自新從而遷善者甚衆不必繩<lb/>
　以法也其有文學政事殊行絶德者雖不<lb/>
識面未甞不力薦於朝有一善可稱一長<lb/>
　可録者亦未甞不隨所能而薦之<hi>語録</hi>
有門生爲縣令公戒之曰子之才器一縣令<lb/>
　不足施然切當韜晦無露圭角毀方瓦合<lb/>
<pb n="KR2f0037_SBCK_038-7b"/>
求合於中可也不然無益於事徒取禍爾<lb/>
門生曰公平生以直亮忠信取重天下今<lb/>
反誨某以此何也公曰衍歷任多歷年乆<lb/>
上爲帝王所知次爲朝野所信故得以申<lb/>
其志今子爲縣令卷舒休戚繫之長吏夫<lb/>
良二千石者固不易得若不奉知子烏得<lb/>
以申其志徒取禍爾予所以欲子毀方瓦<lb/>
合求合於中也<hi>語録</hi>
公甞謂門生曰作官第一清畏無求人知苟<lb/>
欲人知同列不謹者衆必譛已爲上者又<lb/>
<pb n="KR2f0037_SBCK_038-8a"/>
　不加明察適足取禍爾但優㳺於其間黙<lb/>
　而行之無愧於心可也<hi>語録</hi>
公一日憂見于色門生曰公今日何以不恱<lb/>
　公曰適覩朝報行某事行某事非便所以<lb/>
　憂爾又一日喜見于色門生未及問公曰<lb/>
　今日見朝報某人進用某人進用社稷之<lb/>
　福也公又曰孔子稱不在其位不謀其政<lb/>
第衍荷國恩之深退居以來家事百不關<lb/>
　心獨未能忘國爾<hi>語録</hi>
公食于家惟一麵一飯而已或美其儉公曰<lb/>
<pb n="KR2f0037_SBCK_038-8b"/>
　衍夲一措大爾名位爵禄冠冕服用皆國<lb/>
　家者俸入之餘以給親族之貧者常恐浮<lb/>
　食焉敢以自奉也一旦名位爵禄國家奪<lb/>
　之却爲一措大又將何以自奉養耶又甞<lb/>
　戒門生曰天下惟浙人褊急易動柔懦少<lb/>
　立衍自在幕府至於監司人尚不信及爲<lb/>
　三司副使累於　上前執奏不移人始信<lb/>
　之反曰杜衍如是莫非兩浙生否其輕吾<lb/>
　黨也如此觀子識慮髙逺志尚端慤他日<lb/>
　樹立當爲郷曲之顯切勿少枉爲時所上<lb/>
<pb n="KR2f0037_SBCK_038-9a"/>
　下也<hi>語録</hi>
門生甞從容問公曰公在相位未朞年而岀<lb/>
　使蒼生不盡𬒳公之澤天下甚鬱望公曰<lb/>
　衍以非才乆妨賢路遽得解去深遂乃心<lb/>
　然獨有一恨爾門人曰公之恨何也公曰<lb/>
　衍平生聞某人之賢可某任某人之才可<lb/>
　某用未能悉薦而去此所以爲恨也<hi>語録</hi>
韓魏公言杜祁公公心而樂與人善旣知其<lb/>
　人無復毫髮疑間始琦爲樞宻副使論難<lb/>
　一二事祁公不樂乆之相亮每事問曰諫<lb/>
<pb n="KR2f0037_SBCK_038-9b"/>
　議看來未諫議曾看便將來押字琦益爲<lb/>
　之盡心不敢忽以此見祁公存心至公不<lb/>
　必以岀於已爲是賢於人逺矣<hi>魏公別録</hi>
杜祁公免相幹吏具未供秩酒齊以白公祁<lb/>
　公曰吾旣去位尚敢享其奉乎索其劵焚<lb/>
　之<hi>家塾記</hi>
杜祁公享客多用髹器客有面稱嘆者曰公<lb/>
　嘗爲宰相清貧乃爾耶公命侍人盡取白<lb/>
　金燕器陳於前曰衍非乏此雅自不好耳<lb/>
　然祁公好施亦卒不畜也張唐公侍讀瓌<lb/>
<pb n="KR2f0037_SBCK_038-10a"/>
　甞曰祁公之好施人所能及也其不妄施<lb/>
　人之所不能及也<hi>家塾記</hi>
公不殖資産退寓南都凢十年第宅<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋居<lb/>
　之𥙿如也岀入從者纔十許人烏帽皂綈<lb/>
袍革帶親故或言冝爲居士服公曰老而<lb/>
謝事尚可竊髙士名耶<lb/>
公致仕居南京　上思之及將祀明堂謂文<lb/>
彦博曰舊老之在外者朕欲致之以陪大<lb/>
禮因以示養老尊賢之意乃詔公及太子<lb/>
少師致仕任布陪祀都亭驛錫慶院具供<lb/>
<pb n="KR2f0037_SBCK_038-10b"/>
　帳几杖以待之後皆以羸老不任就道且<lb/>
　表謝不得預觀盛禮爲恨　上優詔勞之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_054-1a"/>
　　　九之八<lb/>
　　　　待制王公<lb/>
　　公名質字子野文正公之姪也以䕃𥙷<lb/>
　　官召試賜進士及第通判蘇州知蔡州<lb/>
　　徙廬州降監舒州靈仙觀起知泰州徙<lb/>
　　荆湖北路轉運使權知江陵府同判吏<lb/>
　　部流内銓擢天章閣待制出知陜州年<lb/>
　　四十五卒<lb/>
通判蘇州州守黃宗旦負材自喜頗以新進<lb/>
　少公議事則曰少年乃與丈人爭事公曰<lb/>
<pb n="KR2f0037_SBCK_054-1b"/>
　受命佐君事有當爭職也宗旦雖屢屈折<lb/>
　而政常得無失稍德公助已爲之加禮宗<lb/>
　旦得盗鑄錢百餘人以託公公曰事發無<lb/>
　跡何從得之曰吾以術鉤岀之公愀然曰<lb/>
　仁者之政以術鉤人寘之死而又喜乎宗<lb/>
　旦慚服悉緩岀其獄始大稱公曰君子也<lb/>
<hi>歐公撰神道碑</hi>
知蔡州蔡俗舊祠吳元濟公曰豈有逆醜而<lb/>
　廟食耶吾爲州長不能正民之視聽俾民<lb/>
　何從哉狄梁公李太尉皆唐之忠烈又德<lb/>
<pb n="KR2f0037_SBCK_054-2a"/>
　加蔡人胡爲不祠命工徹元濟廟建二公<lb/>
　祠率吏民拜祭蔡人從之于今號爲雙廟<lb/>
<hi>范文正公撰墓誌</hi>
徙廬州盗有殺其徒而并其財者獲之寘于<lb/>
　法大理駮曰法當原公以謂盗殺其徒而<lb/>
　自首者原之所以疑壞其黨而開其自新<lb/>
　若殺而不首旣獲而亦原則公行爲盗而<lb/>
第殺一人旣得兼其財又可以贖罪不獲<lb/>
　則肆爲盗獲則引以自原如此盗不可止<lb/>
　非法意䟽三上不能爭公歎曰吾不勝法<lb/>
<pb n="KR2f0037_SBCK_054-2b"/>
　吏矣乃上書自劾請不坐佐吏公坐貶監<lb/>
　靈仙宫其後議者更定不首之罪卒用公<lb/>
　言爲是<hi>神道碑</hi>
遷荆湖北路轉運使當用兵西方急於財用<lb/>
　之時獨不進羡餘其賦歛近寛平治以常<lb/>
　法故他路不勝其弊而荆湖之人自若<hi>神道碑</hi>
權知荆南府民有訟婚者訴曰貧無貲故後<lb/>
　期問其用幾何以俸錢與之使婚獲盗竊<lb/>
　人衣者曰迫於飢寒而爲之公爲之哀憐<lb/>
　取衣衣之遣去荆人比公爲子産<hi>神道碑</hi>
<pb n="KR2f0037_SBCK_054-3a"/>
判吏部流内銓號爲稱職而於選法未甞有<lb/>
　所更易人或問之公曰選法具備如權衡<lb/>
　在執者不欺其輕重耳何必屢更其法<hi>神道碑</hi>
范仲淹以言事貶饒州方治黨人甚急公獨<lb/>
　扶病率子弟餞于東門留連數日大臣有<lb/>
　以讓公曰長者亦爲此乎何苦自䧟朋黨<lb/>
　公徐對曰范公天下賢者顧質何敢望之<lb/>
　然若得爲黨人公之賜質厚矣聞者爲公<lb/>
　縮頸其爲待制之明年岀守于陜又明年<lb/>
　小人連興大獄坐貶廢者十餘人皆公素<lb/>
<pb n="KR2f0037_SBCK_054-3b"/>
　所賢者聞之悲憤歎息或終日不食因數<lb/>
劇飲大醉公旣素病益以酒遂卒<hi>神道碑</hi>
公在相門而弗驕弗華以貧爲寳文正作舎<lb/>
　人時家甚虚甞貸人金以贍昆弟過期不<lb/>
　入輟所乗馬以償之公因閱家藏書而得<lb/>
其劵召家人示之曰此前人清風吾輩當<lb/>
奉而不墜冝袐藏之又得顔魯公爲尚書<lb/>
時乞米于李大夫墨帖刻石以摸之遍遺<lb/>
　親友間其雅尚如此故終身不貪所至有<lb/>
　氷蘗聲<hi>墓誌</hi>
<pb n="KR2f0037_SBCK_054-4a"/>
公充職館殿二十餘年同舎皆顯官公介然<lb/>
　不動惟求外補當國者非戚必舊公未甞<lb/>
　折顔色屈語論以合其意<hi>墓誌</hi>
公爲數郡皆清心以思治行巳以率下崇學<lb/>
　校而風化之人有犯法非害于物者必緩<lb/>
其獄求民之疾雖處幽不遺去民之梗雖<lb/>
負勢不避也<hi>墓誌</hi>
公不治生業畜書萬卷樂稱人之善士大夫<lb/>
非風義髙逺弗與之㳺<hi>墓誌</hi>
<pb n="KR2f0037_SBCK_054-4b"/>
</p>
<p>
</p>
  </div>
</body>
</text>
</TEI>
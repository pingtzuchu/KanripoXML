<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_044-1a"/>
　　　八之四<lb/>
　　　　叅政王文忠公<lb/>
　　公名堯臣字伯庸應天府虞城人舉進<lb/>
　　士第一通判明州知光州入爲右司諌<lb/>
　　知制誥同知通進銀臺司入翰林爲學<lb/>
　　士爲陜西體量安撫使權三司使遷翰<lb/>
　　林學士承旨群牧使拜樞宻副使叅知<lb/>
　　政事薨年五十六謚文安元豐中詔以<lb/>
　　公甞與建儲之議贈太師中書令改今<lb/>
　　謚<lb/>
<pb n="KR2f0037_SBCK_044-1b"/>
知光州嵗大旱群盗發民倉廩吏法當死公<lb/>
　曰此飢民求食爾荒政之所恤也乃請以<lb/>
　減死論其後遂以著令至今用之<hi>歐陽公撰墓誌</hi>
遷左司諌郭皇后廢㞐瑶華宫有疾　上頗<lb/>
　哀矜之方后廢時宦者閻文應有力及后<lb/>
疾文應又主監醫后且卒議者疑文應有<lb/>
　奸謀公請付其事御史考桉虚實以釋天<lb/>
　下之疑事雖不行然自文應用事無敢指<lb/>
言者後文應卒以恣横斥死后猶在殯有<lb/>
　司以歳正月用故事張燈公言郭氏幸得<lb/>
<pb n="KR2f0037_SBCK_044-2a"/>
　厚恩復位號乃　天子后也張燈可廢<lb/>
　上遽爲之罷<hi>墓誌</hi>
元昊反西邊用兵以公爲陜西體量安撫使<lb/>
　公視四路山川險易還言某路冝益兵若<lb/>
　干某路賊所不攻某路冝急爲備至於諸<lb/>
將材能長短盡識之薦其可用者二十餘<lb/>
人後皆爲名將是時邊兵新敗於好水任<lb/>
福等戰死今韓丞相坐主帥失律范文正<lb/>
　公亦坐移書元昊皆奪招討副使公因言<lb/>
此兩人天下之選也其忠義智勇名動夷<lb/>
<pb n="KR2f0037_SBCK_044-2b"/>
　狄不冝以小故置之且任福由違節度以<lb/>
　致敗尤不可深責主將由是迕宰相意并<lb/>
　其他議多格不行明年賊入涇原戰定川<lb/>
　殺大將葛懷敏乃公指言爲備處由是始<lb/>
　以公言爲可信而前所格議悉見施行因<lb/>
　復遣公安撫涇原路公曰　陛下復用韓<lb/>
　琦范仲淹幸甚然將不中御兵法也願許<lb/>
　以便冝從事　上以爲然因言諸路都部<lb/>
　署可罷經略副使以重將權而偏將見招<lb/>
　討使以軍禮置德順軍於籠竿城廢營田<lb/>
<pb n="KR2f0037_SBCK_044-3a"/>
　以其地益募弓箭手<hi>墓誌</hi>
公使還行至涇州而德勝寨兵迫其將姚貴<lb/>
閉城叛公止道左解裝爲牓射城中以招<lb/>
貴且發近兵討之初吏白曰公奉使且還<lb/>
歸報天子爾貴叛非公事也公曰貴土豪<lb/>
　也頗得士心然初非叛者今不乗其未定<lb/>
　速招降後必生事爲朝廷患貴果出降<hi>墓誌</hi>
自朝廷理元昊罪軍興而用益廣前爲三司<lb/>
　者皆厚賦暴歛甚者借内藏率冨人出錢<lb/>
　下至果菜皆加稅而用益不足公始受命<lb/>
<pb n="KR2f0037_SBCK_044-3b"/>
　則曰今國與民皆弊矣在　陛下任臣者<lb/>
　如何由是　天子一聽公所爲公乃推見<lb/>
　財利出入盈縮曰此本也彼末也計其緩<lb/>
　急先後而去其蠹弊之有根穴者斥其妄<lb/>
　計小利之害大體者然後一爲條目使就<lb/>
　法度罷副使判官不可用者十五人更薦<lb/>
　用材且賢者朞年民不加賦而用足明年<lb/>
　以其餘償内藏所借數百萬又明年其餘<lb/>
　而積於有司者數千萬而所在流庸稍復<lb/>
　其業<hi>墓誌</hi>
<pb n="KR2f0037_SBCK_044-4a"/>
初宦者張永和方用事請收民房錢十之三<lb/>
　以佐國事下三司永和隂遣人以利動公<lb/>
　公執以爲不可度支副使林濰附永和議<lb/>
　不已公奏罷濰乃止益利夔三路轉運使<lb/>
　皆請增民鹽井課歲可爲錢十餘萬公亦<lb/>
　以爲不可而權倖因縁多見裁抑京師數<lb/>
爲飛語及　上之左右徃徃讒其短者<lb/>
上一切不問而公爲之亦自若也及公旣<lb/>
罷上慰勞之公頓首謝曰非臣之能惟<lb/>
陛下信用臣爾<hi>墓誌</hi>
<pb n="KR2f0037_SBCK_044-4b"/>
爲樞宻副使持法守正以身任天下事凢宗<lb/>
　室宦官醫師樂工嬖習之賤莫不關樞宻<lb/>
　而濫恩倖請隨其事可損損之可絶絶之<lb/>
　至其大者則皆著爲定令由是小人益怨<lb/>
　造爲飛書以害公公得書自請曰臣恐不<lb/>
能勝衆怨願得罷去　上愈知公爲忠爲<lb/>
　下令捕爲書者甚急公益感勵在位六年<lb/>
　廢職修舉皆有條理<hi>墓誌</hi>
樞宻使狄青以軍功起行伍㞐大位而士卒<lb/>
　多屬目徃徃造作言語以相扇動人情以<lb/>
<pb n="KR2f0037_SBCK_044-5a"/>
爲疑而青色頗自得公甞以語衆折青爲<lb/>
陳禍福言古將帥起微賤至冨貴而不能<lb/>
保首領者可以爲鑒戒青稍沮畏<hi>墓誌</hi>
公在政事論議有所不同必反復切劘至於<lb/>
是而後止不爲獨見在　上前所陳天下<lb/>
利害甚多至施行之亦未甞自名其所設<lb/>
施與在樞宻時特異豈政事者丞相府也<lb/>
其體自冝如是邪<hi>墓誌〇公有建儲事見文潞公冨韓公范蜀公事中</hi>
<pb n="KR2f0037_SBCK_044-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_018-1a"/>
　　　　三之三<lb/>
　　　　　叅政吴文肅公<lb/>
　　　公名奎字長文濰州北海人𥘉舉五經<lb/>
　　　後舉賢良方正入等擢太常愽士通判<lb/>
　　　陳州入爲右司諌改起居舎人同知諌<lb/>
　　　院出知宻州還修起居注遷知制誥知<lb/>
　　　壽州入爲翰林學士權發遣開封府出<lb/>
　　　守鄆復入翰林拜樞宻副使　神宗𥘉<lb/>
　　　拜叅知政事㝷以資政殿大學士知青<lb/>
　　　州薨年五十八<lb/>
<pb n="KR2f0037_SBCK_018-1b"/>
始公爲少吏晝則治公事夜輒讀書甞不寐<lb/>
　者積二十餘年性旣開敏彊記不忘作爲<lb/>
　文章實覈有法度繇是中外大臣交口稱<lb/>
　薦及遷太子中舎自以朝臣得言事於是<lb/>
　上䟽論取士法及時政得失九事又欲召<lb/>
　見口論事　仁宗深器之<hi>劉貢父撰墓誌</hi>
公始對䇿極論内降恩澤之爲蠧政也及在<lb/>
諌官遂專以禁切左右於是近臣有承用<lb/>
中旨而不言者坐而下遷及群臣有因事<lb/>
僥倖雖巳得官皆禠奪之朝廷爲肅然御<lb/>
<pb n="KR2f0037_SBCK_018-2a"/>
　史有言事非其實者詔詰問從誰受公奏<lb/>
　言御史擇於風聞以言事朝廷用之救過<lb/>
　失使其擇之不詳朝廷能容容之不能罪<lb/>
　之可也若求主名則後莫有以事告御史<lb/>
　者矣是自蔽塞其耳目也　上立罷不問<lb/>
　是時郭承祐以舊恩爲宣徽使知應天府<lb/>
　事數妄作不中法度又張堯佐以後宫戚<lb/>
　屬自三司使爲宣徽使公連上䟽極諌終<lb/>
　之承祐奪宣徽使堯佐出知河陽是後遂<lb/>
　不復遷官　上又著令后妃之家不得爲<lb/>
<pb n="KR2f0037_SBCK_018-2b"/>
　執政官云其他排擊非義救解過失條舉<lb/>
　善政顯用才士巨細䟽宻苟爲有知必言<lb/>
　言之不從未甞但巳也時因天變爲　上<lb/>
　推致休咎而舉人事消復之應　上常聽<lb/>
　受之<hi>墓誌</hi>
奉使契丹虜中群臣爲其主加稱號謁公使<lb/>
　入賀公自以使事有職賀無預也不爲徃<lb/>
　虜主畏其守義甚重之及還中路與虜使<lb/>
　遇虜人衣服以金冠爲重而紗冠次之其<lb/>
　與漢使接衣服重輕皆有以相當至是虜<lb/>
<pb n="KR2f0037_SBCK_018-3a"/>
　人紗冠邀漢使盛服公不許亦殺其禮坐<lb/>
　是二事出知壽州<hi>墓誌</hi>
公明於從政歴两郡皆著治稱及領京師富<lb/>
　人孫氏京師大豪辜榷財利負其息者至<lb/>
　評取物産及其婦女公發其宿罪徙之逺<lb/>
方豪猾歛手聲聞赫然<hi>墓誌</hi>
𥘉　仁宗皇帝春秋髙而皇嗣未立公自爲<lb/>
諫官即爲　上言天下大計願早有所係<lb/>
其後因大水日月蝕之變又以爲言及爲<lb/>
學士因奏事上留語曰將有所置以維<lb/>
<pb n="KR2f0037_SBCK_018-3b"/>
大本公再拜賀因復進勸巳而皇子<hi>御名</hi>遂定<lb/>
　英宗即位再遷禮部侍郎公辭不拜詔報<lb/>
　不許曰卿在西掖有儲貳之言人乃知公<lb/>
甞宻謀定計也<hi>墓誌</hi>
神宗𥘉立以公爲叅知政事執政言樞宻副<lb/>
　使陳升之有輔立　陛下之功　上曰吴<lb/>
　奎輔立　先帝其功不又大乎未幾御史<lb/>
　中丞王陶論宰相韓琦曽公亮不押文徳<lb/>
　殿班因肆言詆琦以爲跋扈琦待罪家居公<lb/>
　勸　上黜陶　上手詔除陶翰苑公復䟽<lb/>
<pb n="KR2f0037_SBCK_018-4a"/>
　陶險躁妄摧辱大臣不冝在朝廷并自劾<lb/>
　違詔待罪陶亦上䟽詆公附宰相乃出陶<lb/>
　知陳州而公亦出守青州<lb/>
神宗問政府地震之變曽公曰隂盛　上曰<lb/>
　誰爲隂曽公曰臣者君之隂子者父之隂<lb/>
　婦者夫之隂夷狄者中國之隂皆冝戒之<lb/>
　上問長文長文曰但爲小人黨盛耳　上<lb/>
　不懌<hi>温公日録</hi>
韓魏公甞云吴長文有識方天下盛推王安<lb/>
　石以爲必可致太平唯長文獨語所知曰<lb/>
<pb n="KR2f0037_SBCK_018-4b"/>
　王安石必強性很不可大用其後果如所<lb/>
言<hi>魏公別録</hi>
公𥘉與郷人王彭年善稱道其能爲致名宦<lb/>
　彭年客死于京師公使長子主䘮事周恤<lb/>
　其家嫁其二女焉及它姻族有不能自存<lb/>
　者爲畢嫁娶又數人以錢二千萬買田北<lb/>
　海號曰義莊以賙親戚朋友之貧乏者終<lb/>
　之日家無餘財諸子無宅以居烏乎可謂<lb/>
　篤義君子矣<hi>墓誌</hi>
<pb n="KR2f0037_SBCK_018-1a"/>
　　　三之二<lb/>
　　　　叅政陳晉公<lb/>
　　公名恕字仲言洪州南昌人少爲縣吏<lb/>
　　俄折節讀書中進士第歴官州郡以吏<lb/>
　　幹聞入判吏部選事拜鹽鐵使叅知政<lb/>
　事岀知江陵府淳化中復召爲鹽鐵使<lb/>
　　知咸平五年貢舉所取士甚少而以王<lb/>
　　曾爲首時議稱之薨年五十九<lb/>
尚書左丞陳公恕峭直守公性靡阿順惣領<lb/>
計司多歴年所每便殿奏事　太宗或未<lb/>
<pb n="KR2f0037_SBCK_018-1b"/>
　深察必形誚讓公歛板踧縮退至殿壁負<lb/>
　牆而立若無所容俟　帝意稍解復進慤<lb/>
　執前奏終不改易如是或至三四　上以<lb/>
　其忠亮多從其議故當時言稱職者公爲<lb/>
　之首<hi>王沂公筆録</hi>
陳恕長於心計爲鹽鐵使釐去宿弊大益輿<lb/>
　利　太宗深器之嘗御筆題殿柱曰眞鹽<lb/>
　鐵陳恕<hi>掇遺</hi>
陳晉公爲三司使將立茶法召茶啇數十人<lb/>
　俾各條利害晉公閱之第爲三等語副使<lb/>
<pb n="KR2f0037_SBCK_018-2a"/>
　宋太初曰吾觀上等之說取利太深此可<lb/>
　行於啇賈而不可行於朝廷下等固㓕裂<lb/>
　無取唯中等之說公私皆濟吾裁損之可<lb/>
　以經乆於是始爲三說法行之數年貨財<lb/>
　流通公用足而民冨實丗言三司使之才<lb/>
　以陳公爲稱首後李侍郎諮爲使改其法<lb/>
　而茶利浸失後雖屢變然非復晉公之舊<lb/>
　法也<hi>東軒筆録</hi>
陳晉公自升朝入三司爲判官旣而爲鹽鐵<lb/>
使又爲緫置使洎罷叅政復爲三司使首<lb/>
<pb n="KR2f0037_SBCK_018-2b"/>
　尾十八年精於吏事朝廷藉其才晚年多<lb/>
　病乞解利權　眞宗諭曰卿求一人可代<lb/>
　者聽卿去是時冦萊公罷樞宻使歸班晉<lb/>
　公即薦以自代　眞宗用萊公爲三司使<lb/>
　而巳晉公爲集賢學士判院事萊公入省<lb/>
　檢尋晉公前後改革興立事件類爲方冊<lb/>
　及以所岀榜示別用新板題遍躬至其第<lb/>
　請晉公判押晉公亦不讓一一與之押字<lb/>
　旣而萊公拜於庭下而去自是計使無不<lb/>
　循其舊貫至李諮爲三司使始改茶法而<lb/>
<pb n="KR2f0037_SBCK_018-3a"/>
　晉公之規模漸革向之牓示亦稍稍除削<lb/>
　今則無復存者矣<hi>東軒筆録</hi>
陳恕爲三司使　眞宗命具中外錢糓大數<lb/>
　以聞恕諾而不進乆之　上屢趣之恕終<lb/>
　不進　上命執政詰之恕曰天子冨於春<lb/>
　秋若知府庫之充羡恐生侈心是以不敢<lb/>
　進　上聞而善之<hi>記聞</hi>
陳恕領春官以王沂公爲舉首歳中㧞劉子<lb/>
　儀于常選自云吾得二俊名丗才也是不<lb/>
　愧於知人楊文公以爲然謂王揚休山立<lb/>
<pb n="KR2f0037_SBCK_018-3b"/>
　宗廟器也<hi>談叢</hi>
公精於吏理深刻少恩性公直人不敢干以<lb/>
　私頗獵史傳多識典故前後掌利柄十餘<lb/>
　年強力幹事胥吏畏服有稱職之譽善談<lb/>
　論聽者忘倦素不喜釋氏嘗請廢譯經院<lb/>
辭甚激切　眞宗曰三教之興其來巳乆<lb/>
　前代毀之者多矣但存而不論可也<lb/>
張忠定公閱邸報忽再言可惜許門人李畋<lb/>
請問之曰叅政陳左丞恕無也斯人難得<lb/>
唯公唯正爲國家斂怨於身斯人難得退<lb/>
<pb n="KR2f0037_SBCK_018-4a"/>
爲詩哭之<hi>乖崖語録</hi>
丗稱陳恕爲三司使改茶法歲計幾增十倍<lb/>
予爲三司使時考其藉蓋自景德中北戎<lb/>
　入冦之後河北糴便之法蕩盡此後茶利<lb/>
十䘮其九恕在任值北虜講解啇人頓復<lb/>
歲課遂增雖云十倍之多考之尚未盈舊<lb/>
　額至今稱道蓋不虞之譽也<hi>筆談</hi>
<pb n="KR2f0037_SBCK_018-4b"/>
</p>
<p>
</p>
  </div>
</body>
</text>
</TEI>
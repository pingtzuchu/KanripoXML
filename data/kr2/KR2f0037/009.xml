<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_009-1a"/>
　　　　十之四<lb/>
　　　　　尚書彭公<lb/>
　　　公名汝礪字器資饒州鄱陽人治平二<lb/>
　　　年舉進士第一調保信武安幕府除國<lb/>
　　　子監直講改大理寺丞擢太子中允監<lb/>
　　　察御史裏行出爲江南西路轉運判官<lb/>
　　　元祐𥘉除起居舎人進中書舎人落職<lb/>
　　　守徐州召權兵部侍郎徙刑部使契丹<lb/>
　　　還徙吏部紹聖𥘉除權吏部尚書尋以<lb/>
　　　寳文閣待制知江州至郡數月卒年五<lb/>
<pb n="KR2f0037_SBCK_009-1b"/>
　　十四<lb/>
故事進士第一人無入吏部選者公釋褐歴<lb/>
　保信軍節度推官武安軍節度掌書記丁<lb/>
　外艱服除復授漳州軍事推官在選十年<lb/>
　人以爲淹而公處之澹如也<hi>曾内翰撰墓誌</hi>
丞相王文公得公詩義善之留爲國子監直<lb/>
　講改大理寺丞御史中丞鄧綰欲舉公御<lb/>
　史召公不徃後雖薦之而爲小人所訹復<lb/>
　自陳失舉且薦它官代之　神宗察其姦<lb/>
　怒甚王文公亦以爲言即日黜綰除公太<lb/>
<pb n="KR2f0037_SBCK_009-2a"/>
子中允監察御史裏行<hi>墓誌</hi>
公在言職非唐虞三代不論𥘉對上十事一<lb/>
　正本二任人三守令四理財五養民六賑<lb/>
　捄七興事八變法九青苗免役十塩事指<lb/>
　陳得失利病多人難言者又言吕嘉問領<lb/>
　市易司專事聚歛非法意當罷黜俞充謟<lb/>
　事中人王中正至使妻出拜之不當除檢<lb/>
　正中書五房公事　神宗爲寢充命而究<lb/>
　語所從得公言如此非所以廣聦明不肯<lb/>
　奉詔宗室賣婚至女娼家子行有日矣公<lb/>
<pb n="KR2f0037_SBCK_009-2b"/>
奏罷之因言皇族雖服屬巳踈然皆宗廟<lb/>
　子孫不可使閭閻下賤得以貨取願爲更<lb/>
　著婚姻法王中正李憲用兵陜西公言不<lb/>
當以兵付中人因及漢唐禍亂之事　神<lb/>
　宗𥘉若不懌出語詰公公拱立不動伺間<lb/>
復言　帝卒爲之改容是日殿廷觀者始<lb/>
　皆爲公懼巳而皆歎服<hi>墓誌</hi>
元豐元年罷爲館閣校勘江南西路轉運判<lb/>
　官辭日復上䟽論時事且言今不患無將<lb/>
順之臣患無諌争之臣不患無敢爲之臣<lb/>
<pb n="KR2f0037_SBCK_009-3a"/>
　患無敢言之臣　神宗察其忠慰諭乆之<lb/>
<hi>墓誌</hi>
元祐二年以起居舎人召旣至執政有問新<lb/>
　舊之政者公曰政無彼此之辨一於是而<lb/>
　已今所更大者取士及差役法行之而士<lb/>
　民皆病未見其可執政不能屈<hi>墓誌</hi>
踰年拜中書舎人賜服金紫詞命雅正人以<lb/>
　爲有古風遇事不苟多所建白其論詩賦<lb/>
　回河事尤力主議者皆不悅公亦數請去<lb/>
　是時大臣有持平者頗與公相佐佑而一<lb/>
<pb n="KR2f0037_SBCK_009-3b"/>
　時進取者病之欲排去其類未有以發㑹<lb/>
　知漢陽軍吴處厚得蔡丞相確安州詩上<lb/>
　之傅㑹解釋以爲怨謗諌官交章請治又<lb/>
　造爲危言以激怒　太皇太后必欲寘之<lb/>
　極法公曰此羅織之漸也數以白執政不<lb/>
　能捄則上䟽論列甚切又不聽則居家待<lb/>
　罪時中書舎人止公一人旣而蔡丞相有<lb/>
　謫命公曰我不出誰任其責者即入省封<lb/>
　還除目辨論愈切御史臺自中丞而下五<lb/>
　人坐是同日出臺中一空公復力争以爲<lb/>
<pb n="KR2f0037_SBCK_009-4a"/>
　不可諌官指公爲朋黨太皇太后曰汝<lb/>
　礪豈黨確者亦爲朝廷論事爾巳而蔡丞<lb/>
　相貶新州用起居舎人草詞行下而公亦<lb/>
　落職知徐州一二大臣相繼去位自是正<lb/>
　人道壅而進取者得志矣公在臺旣甞論<lb/>
　吕嘉問事且與蔡丞相異趣使外十年蔡<lb/>
　爲有力後治嘉問獄不肯阿執政意擠之<lb/>
　坐奪一官至是又辨蔡丞相不當謪至得<lb/>
　罪乃巳人以此益賢之<hi>墓誌</hi>
召權兵部侍郎徙刑部㑹有具獄執政以爲<lb/>
<pb n="KR2f0037_SBCK_009-4b"/>
　可殺公以爲當貸而執政以特旨殺之公<lb/>
　執不下執政怒舎公而罰其屬公言奉制<lb/>
　書而有不便許論奏法也且非屬罪自劾<lb/>
　請去章四上不聽御史亦助之言遂并其<lb/>
　屬免罰<hi>墓誌</hi>
紹聖元年　今上初專聽斷召二三大臣脩<lb/>
　舉熈寜元豐政事人人争獻所聞公居之<lb/>
　如不能言者或問之曰在前日則無言之<lb/>
　者於今則夫人而能言之矣以寳文閣待<lb/>
　制知江州入辭　上勞問甚寵曰與卿非<lb/>
<pb n="KR2f0037_SBCK_009-5a"/>
乆别也問所欲言者公曰　陛下今所復<lb/>
者其政不能無是非其人不能無賢不肖<lb/>
　政唯其是則政無不善人唯其賢則人無<lb/>
　不得矣<hi>墓誌</hi>
二年正月召公于江州以爲樞宻都承旨翌<lb/>
　日以訃聞旣而遺表至其略以謂土地已<lb/>
　有餘願拊以仁財用非不饒願節以禮佞<lb/>
　人初若可悅而其患在後忠言初若可惡<lb/>
　而其利甚愽以至恤河北流移察江南水<lb/>
　旱凢數百言<hi>墓誌</hi>
<pb n="KR2f0037_SBCK_009-5b"/>
公爲監司務大體不事細苛而於議獄必傳<lb/>
　經典故在京西多所全宥爲州所至有惠<lb/>
　愛尤以興學養士賑乏恤孤爲急<hi>墓誌</hi>
公居家孝友事寡嫂謹甚兄無子爲立後官<lb/>
　之又官其弟汝方而後其子汝方聞公䘮<lb/>
　即棄所居官歸論者多之族人貧者分俸<lb/>
　錢賙給或爲置義莊與人交盡誠敬少時<lb/>
　師事桐廬倪天隠天隠亦竒之及官保信<lb/>
　迎天隠置于學執弟子禮事之天隠死無<lb/>
　子公爲并其母葬之又葬其妻又割俸資<lb/>
<pb n="KR2f0037_SBCK_009-6a"/>
　其女同年進士宋渙未官而死公經理其<lb/>
後不啻其家人蓋其篤行如此<hi>墓誌</hi>
公平生好學喜問樂聞其過自任以聖賢之<lb/>
重而於貧冨貴賤利害得䘮一不以累其<lb/>
　心至於憂國愛君推賢揚善則拳拳孜孜<lb/>
　常若不及故自處顯於朝廷事知無不言<lb/>
　言不行必争争而不得必求去人始而駭<lb/>
　中而疑卒而信則曰名節之士也忌之者<lb/>
　則以爲好異或以爲近名最爲今范丞相<lb/>
　純仁所知范公再相人謂公必用旣對<lb/>
<pb n="KR2f0037_SBCK_009-6b"/>
　太皇太后首曰姑徐進彭汝礪蓋已有間<lb/>
　之者及出江州未數月上命召還或曰<lb/>
　須改嵗不幸而公死矣<hi>墓誌</hi>
三朝名臣言行後録卷第十<lb/>
<pb n="KR2f0037_SBCK_009-1a"/>
　　　一之五<lb/>
　　　　丞相李文正公<lb/>
　　公名昉字明逺深州饒陽人漢乾祐初<lb/>
　　舉進士仕周爲翰林學士　國朝開寳<lb/>
　　六年拜翰林學士遂叅政事太平興國<lb/>
　　八年拜同中書門下平章事端拱初罷<lb/>
　　淳化二年復相四年又罷明年以司空<lb/>
　　致仕至道二年薨年七十二<lb/>
李相昉在周朝知開封府人望已歸　太祖<lb/>
　而昉獨不附王師入京昉又獨不朝貶道<lb/>
<pb n="KR2f0037_SBCK_009-1b"/>
　州司馬昉歩行日十數里監者中人問其<lb/>
　故曰湏後命耳　上聞之詔乗馬乃買驢<lb/>
　而去三嵗徙延州别駕在延州爲生業以<lb/>
　老三嵗當徙昉不願内徙後二年宰相薦<lb/>
　其可大用召判兵部昉五辭行至長安移<lb/>
　疾六十日中使促之行至洛陽又移疾三<lb/>
　十日而後行旣至　上勞之昉曰臣前日<lb/>
　知事周而已今以事周之心事陛下　上<lb/>
　大喜曰宰相不謬薦人<hi>談叢</hi>
太宗語侍臣曰朕何如唐太宗左右互辭以<lb/>
<pb n="KR2f0037_SBCK_009-2a"/>
　讃獨李昉無它言微誦白㞐易諷諌七德<lb/>
　舞詞曰怨女三千放出宫死囚四百來歸<lb/>
　獄　上聞之遽興曰朕不及朕不及卿言<lb/>
　驚朕矣<hi>掇遺</hi>
李昉　太宗時與宋琪同建議復時政記月<lb/>
　終送史舘先進御而後付有司時政記進<lb/>
　御自昉始也<hi>蒙求</hi>
盧多遜與李昉相善昉待之不疑多遜知政<lb/>
　多毀昉人有以告昉昉不信之後　太宗<lb/>
　語及多遜事昉頗爲解釋　太宗曰多遜<lb/>
<pb n="KR2f0037_SBCK_009-2b"/>
　㞐常毀卿一錢不直昉始信之　太宗由<lb/>
　是目昉爲善人<hi>蒙求</hi>
李文正爲相有求差遣見其人材可取將收<lb/>
　用必正色拒絶之巳而擢用或不足收用<lb/>
　必和顔温語待之子弟或問其故公曰用<lb/>
　賢人主之事我若受其請是市私恩也故<lb/>
　峻絶之使恩歸於上若其不用者旣失所<lb/>
　望又無善辭此取怨之道也<hi>巵史</hi>
李文正公常期王文正公旦必爲相自小官<lb/>
　薦進之公病召王公勉以自愛旣退謂其<lb/>
<pb n="KR2f0037_SBCK_009-3a"/>
　子弟曰此人後日必爲太平宰相然東封<lb/>
　西祀亦不能救也<hi>巵史</hi>
至道元年燈夕　太宗御樓時李文正以司<lb/>
　空致仕於家　上亟以安輿就其宅召至<lb/>
　賜坐於御樓之側敷對明爽精力康勁<lb/>
　上親酌御樽飲之選餚核之精者賜焉謂<lb/>
　近侍曰昉可謂善人君子也事朕兩入中<lb/>
書未甞有傷人害物之事宜其今日所享<lb/>
　如此也<hi>玉壷清話</hi>
公温和無城府寛厚多恕不念舊惡在位小<lb/>
<pb n="KR2f0037_SBCK_009-3b"/>
　心循謹無赫赫稱好接賔客雅厚張洎而<lb/>
　薄張佖及罷相洎草制深詆之而佖朔望<lb/>
　常詣其第人或謂佖曰李公待君素不厚<lb/>
　何數詣之佖曰我爲廷尉日李公方秉政<lb/>
　未甞一有請求此吾所以重之也<lb/>
</p>
<p>
</p>
  </div>
</body>
</text>
</TEI>
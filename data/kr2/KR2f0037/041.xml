<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_041-1a"/>
　　　九之二<lb/>
　　　　翰林學士曽文昭公<lb/>
　　公名肇字子開中書舎人鞏之季弟中<lb/>
　　進士第調台州黄嵓簿居鄭州守聞其<lb/>
　　賢薦爲州教授　神宗召對擢崇文院<lb/>
　　校書兼國子監直講元豐元年爲國史<lb/>
　　院編脩官除吏部郎中遷右司元祐𥘉<lb/>
　　擢起居舎人遷中書舎人以寳文閣待<lb/>
　　制知潁州徙陳州應天府七年還朝守<lb/>
　　禮部侍郎復岀知徐州紹聖𥘉徙知瀛<lb/>
<pb n="KR2f0037_SBCK_041-1b"/>
　　州坐史事奪一官知滁州徙㤗州海州<lb/>
　　徽宗即位除中書舎人翰林學士兼侍<lb/>
　　讀岀知陳州徙南京楊州定州崇寧元<lb/>
　　年落職知和州道除舒州靈仙觀奪兩<lb/>
　　官徙居岳州又貶濮州團練副使汀州<lb/>
　　安置徙台州復朝散郎還居潤州里第<lb/>
　　大觀元年卒年六十一<lb/>
王荆公當國數稱公於　上前　上見公首<lb/>
　問所從學以兄鞏對　上黙然<lb/>
同知太常禮院自秦以來禮文殘缺先儒各<lb/>
<pb n="KR2f0037_SBCK_041-2a"/>
　以臆說無所稽據公在職多所釐正親祠<lb/>
　皇地祇於北郊蓋自公發之雖衆議不同<lb/>
　而公獨引經辨析詞旨精慤故異論莫能<lb/>
　奪其議明堂配饗徧及五帝𥘉雖不合後<lb/>
　亦卒見施用<hi>楊文靖公撰公行𫐠</hi>
曽肇爲集賢校理兼國子監直講脩將作監<lb/>
　勑㑹其兄論市易事𬒳責執政怒未巳遂<lb/>
　盡罷肇主判滯於館下最爲閑冷又多希<lb/>
　旨窺伺之者衆皆危之曽處之恬然無愠<lb/>
　旣而曽魯公公亮薨肇撰次其行狀　上<lb/>
<pb n="KR2f0037_SBCK_041-2b"/>
　覧而善之即日有旨除史院編脩官<hi>東軒筆録</hi>
哲宗嗣位　宣仁太后垂簾聽政用司馬温<lb/>
　公吕申公爲宰相士多傳時自効公獨挺<lb/>
　然不爲丗變所移由是諸公益賢之知其<lb/>
　有常德也<hi>行述</hi>
門下侍郎韓公維靣奏范百禄所爲不正及<lb/>
　有非理事十餘件簾中怒甚以爲輔臣奏<lb/>
　劾臣寮當公行具章䟽明論曲直旣無明<lb/>
　文何異䜛毀黜知鄧州公不草制兩上章<lb/>
　論之曰維執政爲朝廷别白邪正是非真<lb/>
<pb n="KR2f0037_SBCK_041-3a"/>
　得大臣體雖案牘不具出於口奏豈可便<lb/>
　謂之欺君大臣參與國論臧否人物不必<lb/>
　一一湏形文字顧所言當與不當行之人<lb/>
　心服與不服耳今　陛下責維徒　奏而<lb/>
　巳遂謂有欺君之意臣恐命下之日人心<lb/>
　眩惑謂　陛下以疑似之罪逐大臣恐於<lb/>
　陛下盛德不爲無損執政大臣自此以維<lb/>
　爲戒無敢開口論議臧否人物君臣上下<lb/>
　更爲形迹恐非　陛下推赤心待大臣之<lb/>
　誼亦非大臣展布四體以事　陛下之道<lb/>
<pb n="KR2f0037_SBCK_041-3b"/>
　也竟以它舎人行下事雖不從士論韙之<lb/>
<hi>行述</hi>
諌官王覿言執政忤旨落職知潤州公封還<lb/>
　詞頭言覿之一身岀入内外不足爲重輕<lb/>
　而　陛下寄腹心於大臣寄耳目於臺諌<lb/>
　二者相湏不可闕一今覿一言論及執政<lb/>
　即日去之是何異愛腹心而塗耳目豈不<lb/>
　殆哉上悟加覿直龍圖閣<hi>行𫐠</hi>
太皇太后受冊有司檢用　章獻明肅太后<lb/>
　故事當御文德殿公奏䟽曰伏見　太皇<lb/>
<pb n="KR2f0037_SBCK_041-4a"/>
　太后聽政以來止於延和殿垂簾視事受<lb/>
　契丹人使朝見亦止御崇政殿未甞出踐<lb/>
　外朝蓋外朝天子之正宁　太皇太后崇<lb/>
　執謙德不欲臨御以爲天下後丗法推此<lb/>
　言之受冊外朝殆非　太皇太后之意特<lb/>
　以故事當然耳切詳故事天聖二年兩制<lb/>
　定　皇太后受冊於崇政殿　仁宗自出<lb/>
　聖意特詔有司改文德殿此蓋人主一時<lb/>
　之制非典法也願下明詔屈從天聖二年<lb/>
　兩制之議受冊於崇政殿仰稱　太皇太<lb/>
<pb n="KR2f0037_SBCK_041-4b"/>
后克巳復禮謙恭㧕損之盛德中批令學<lb/>
士院降詔如公所請是歲坤成節禮官建<lb/>
議於崇政殿上壽用天聖三年故事三省<lb/>
樞宻院特降朝旨引九年㑹慶殿上壽如<lb/>
乾元節之儀公奏䟽曰　太皇太后昨降<lb/>
詔書以謂不敢自同於　章獻太后今此<lb/>
舉似與前後夲末不相稱殆非　太皇太<lb/>
后之意特執政大臣出於不思耳䟽入從<lb/>
之<hi>行述</hi>
四年春旱甚中丞李公常請罷春宴執政難<lb/>
<pb n="KR2f0037_SBCK_041-5a"/>
　之公率彭公汝礪上䟽曰天菑方作民食<lb/>
　未充正君臣側身畏懼憂恤百姓之時乃<lb/>
　相與飲食燕樂恐無以消復天變導迎和<lb/>
　氣翼日有旨罷宴二公在朝論事數與時<lb/>
　忤至是浸不容矣當是時丞相范公純仁<lb/>
　左丞王公存論議多與二公合異意者欲<lb/>
　盡去之㑹有以蔡丞相確安州詩上者諫<lb/>
　官交章以爲謗訕謫新州范王二公争之<lb/>
　不能得同時罷去先是公與彭公約當制<lb/>
　者必極論之㑹公除給事中未拜彭公當<lb/>
<pb n="KR2f0037_SBCK_041-5b"/>
制言甚力諫官多前日與公論異者言彭<lb/>
　公實公使之誣以賣友公不自辨固辭新<lb/>
命請外章四上除寳文閣待制知頴州<hi>行述</hi>
在潁濬清河百餘里以通東南物貨人至今<lb/>
　頼之部使者議開八丈溝䟽陳蔡積水潁<lb/>
　人素以爲患公距其議使者以語訹公復<lb/>
移書折之及徙陳執論益堅人於是知公<lb/>
非私於一州也<hi>行𫐠</hi>
移知應天府宋當東南孔道宴勞無虚日公<lb/>
　曰飾厨傳以邀往來之譽吾不爲也乃積<lb/>
<pb n="KR2f0037_SBCK_041-6a"/>
　公帑之餘大興學校親加訓導飬成人材<lb/>
　爲多<hi>行𫐠</hi>
哲宗𥘉祀南郊有詔合祭天地如祖宗故事<lb/>
　公守前議論之語甚厲不報乃拜章自劾<lb/>
　徙刑部不拜請去不巳除知徐州<hi>行𫐠</hi>
哲宗旣親政追用舊臣盡復熈豐之法數稱<lb/>
　公議禮有守及公入對　不及垂簾事所<lb/>
　陳皆國家大體以謂人主雖有自然之聖<lb/>
　質必頼左右前後皆得其人以爲政之夲<lb/>
　冝於此時<hi>御名</hi>選忠信端良博古多聞之士<lb/>
<pb n="KR2f0037_SBCK_041-6b"/>
　置諸左右以參諷議以備顧問與夫深處<lb/>
　法宫之中親近䙝御之徒其損益相去萬<lb/>
　萬矣忤貴近意故不得留<hi>行𫐠</hi>
時元祐諸公皆流竄嶺表最後謫前史官范<lb/>
　祖禹等以實録譏訕爲罪𥘉實録成公與<lb/>
　陸佃林希以嘗在局例轉一官公奏臣不<lb/>
　逮成書不可因人之功以叨賞典累辭不<lb/>
　許至是希爲中書舎人納所遷官在職公<lb/>
　耻自陳以覬幸免遂與佃俱奪一官降小<lb/>
　郡以公知滁州御史言希不當與公異佃<lb/>
<pb n="KR2f0037_SBCK_041-7a"/>
與奏書不當與公同乃削佃職除公集賢<lb/>
　殿脩撰守滁<hi>行𫐠</hi>
元符三年　上皇即位　欽聖太后權同聽<lb/>
斷一日二府奏事簾中宣諭曰　神宗在<lb/>
宫中嘗稱曽肇可用召還除中書舎人即<lb/>
日請對言治道在廣言路而巳　祖宗以<lb/>
來數詔百官使以次對　神宗舉而行之<lb/>
於熈寧之𥘉以興起事功爲後丗法願<lb/>
陛下迹　神考之故事脩轉對之制下不<lb/>
諱之令明詔百官下及民庶得極言時政<lb/>
<pb n="KR2f0037_SBCK_041-7b"/>
無有所隱然後擇其善者而行之且報之<lb/>
　以賞大則加以爵秩小則錫之金帛其言<lb/>
　不足採若狂妄抵捂者一切置之不以爲<lb/>
罪庶以鼓動天下敢言之氣㑹日蝕四月<lb/>
朔故事當降詔求直言特命公草詔因具<lb/>
著所以言於　上者敷告中外於是投匭<lb/>
者日以千數故　上得盡聞天下事<hi>行述</hi>
元祐士大夫再以赦甄叙或復舊職典方靣<lb/>
　公奏生者蒙恩巳厚矣唯是游䰟枯<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>未<lb/>
　𬒳聖澤請如冦準曹利用故事還其所奪<lb/>
<pb n="KR2f0037_SBCK_041-8a"/>
官職及夲家恩澤又乞如　祖宗朝每大<lb/>
赦後置看詳編配罪人一司命官典領使<lb/>
流竄廢錮之人均𬒳恩施皆見納用<hi>行𫐠</hi>
公嘗奏言近丗帝王善爲治者莫如唐太宗<lb/>
善言治者莫如唐陸贄太宗正觀之治論<lb/>
者謂庶幾成康史官掇其大者別爲一書<lb/>
謂之正觀政要陸贄事唐德宗知無不言<lb/>
言無不盡要其歸必夲於帝王之道必稽<lb/>
　於六藝之文此二書雖一代之文章實百<lb/>
　王之龜鑑伏願　陛下退朝之暇紬繹經<lb/>
<pb n="KR2f0037_SBCK_041-8b"/>
　史之餘取此二書置之坐右留神省覽發<lb/>
　言行事以此爲準庻於盛德有𥙷萬一<hi>行𫐠</hi>
給事中二人相繼封駮除目三省進呈令中<lb/>
　書舎人書讀行下公言三省各有職守不<lb/>
　相侵踰門下所以駮正中書違失故中書<lb/>
　舎人不兼給事中職事恐因此隳壞官制<lb/>
　有損治體<hi>行述</hi>
諫官陳瓘以言及東朝與政事𬒳謫公適館<lb/>
　伴虜使事畢還家即奏書　兩宫曰瓘昨<lb/>
　者所論臣雖不知其詳以詔旨觀之瓘言<lb/>
<pb n="KR2f0037_SBCK_041-9a"/>
　雖狂其意則忠何則瓘以踈逺小臣妄意<lb/>
　宫闈之事披冩腹心無所顧避此臣所謂<lb/>
　狂也　皇太后有援立明聖不丗之大功<lb/>
　有前期歸政過人之盛德萬一有纎毫可<lb/>
　以指議則於清躬不爲無累瓘以憂君之<lb/>
　誠陳預防之戒欲以開悟聖心保全盛羙<lb/>
　忘身爲國臣子所難此臣所謂忠也以臣<lb/>
　愚計　皇帝以瓘所言狂率而逐之　皇<lb/>
　太后以天地之量隱忍包容特下手書而<lb/>
　留之則天下之人必曰　皇帝恭事母儀<lb/>
<pb n="KR2f0037_SBCK_041-9b"/>
　不容小臣妄議其孝如彼　皇太后功德<lb/>
　巍巍而能含洪光大雖有狂言不以爲罪<lb/>
　其仁如此兩誼俱得豈不美哉𥘉瓘得罪<lb/>
　左右無敢言者公獨盡言請復瓘舊職其<lb/>
　犯顔嬰鱗率此類也<hi>行述</hi>
先是禮部議　哲宗升祔冝於太廟殿増一<lb/>
　室公獻議稱書禮記皆云七廟　國朝自<lb/>
　僖祖而下至　仁宗始備七丗故　英宗<lb/>
　祔廟則遷　順祖　神宗祔廟則遷　翼<lb/>
　祖三昭三穆合於典禮今　大行皇帝於<lb/>
<pb n="KR2f0037_SBCK_041-10a"/>
　神宗父子也如禮官所議更増一室則廟<lb/>
　中當有八世四昭三穆考於典禮未有合<lb/>
　者　大行皇帝祔廟當與　神宗爲昭穆<lb/>
　上遷　宣祖以合禮文七丗三昭三穆之<lb/>
　誼時爲禮部者方執政故公議見絀時議<lb/>
　者又言　上當爲　哲宗服期從兄弟之<lb/>
　服公在邇英讀史記至堯崩三年之䘮畢<lb/>
　因言堯舜同岀黄帝舜且爲堯喪三年者<lb/>
　舜嘗臣堯故也侍讀温益進言曰史記丗<lb/>
　次不足信若堯舜同出則舜娶堯女爲娶<lb/>
<pb n="KR2f0037_SBCK_041-10b"/>
　從祖姑公以史記丗次禮記祭法大傳之<lb/>
　說質於　上前益語塞<hi>行述</hi>
時有陳大中至正之論者以元祐紹聖均爲<lb/>
　有失魯公稱上命命公推此意爲詔諭天<lb/>
　下公見　上言　陛下欲建皇極以消弭<lb/>
　朋黨湏先分君子小人賞善罸惡不可偏<lb/>
　廢開說甚至巳而詔自中岀　上命魯公<lb/>
　相公適視草禁中因舉數事爲戒所謂休<lb/>
　息百姓緫核庶工甄叙材良敦獎正直澄<lb/>
　清風俗振肅紀綱退與魯公言未嘗不丁<lb/>
<pb n="KR2f0037_SBCK_041-11a"/>
　寧反復以此也夲朝學士弟草兄制惟韓<lb/>
　氏與公無它比也士論榮之<hi>行述</hi>
朝廷更茶法内侍閻守懃主之公謂與民争<lb/>
　利不可爲是時守懃方用事勢傾中外非<lb/>
　守義弗渝無敢忤其意也<lb/>
建中靖國元年太史復奏四月朔太陽當蝕<lb/>
　公請對極言因陳天人精祲之說至誠懇<lb/>
　激言發涕下<hi>行述〇桉公集此劄子云連年日食正月歲旦赤氣亘天變不虚生必有</hi>
<hi>所自意者陛下簡儉清浄之化或衰於前而宫室服玩之侈聲色技藝之好或萌於心與抑刑獄滋彰</hi>
<hi>之敝復生而閭里有不安者與不然則朝廷上下忠邪賢不肖有未辨而政令賞罸有未當與抑左右前</hi>
<pb n="KR2f0037_SBCK_041-11b"/>
<hi>後有阿䛕壅蔽竊弄威福之人而四方萬里銜冤失職之民有不得伸者與此冝陛下反復循察萬一</hi>
<hi>有之固當痛自尅責改過不吝使皆無之猶湏戒慎不暏恐懼不聞博延忠良使之交儆庶以荅塞天変</hi>
<hi>轉災爲祥</hi>
元祐士大夫再𬒳降黜公義不獨全請與俱<lb/>
　貶言者繼之落職知和州<hi>行述</hi>
魯公巳罷政言路率公素所不合者未敢誦<lb/>
　言排公迺言元符末有外臣上書議及宫<lb/>
　禁因䟽大臣數人嘗有是議而竄公名其<lb/>
　間坐奪兩官徙居岳州明年秋治上封事<lb/>
　異趣者千餘人因追咎公草求言詔貶濮<lb/>
<pb n="KR2f0037_SBCK_041-12a"/>
　州團練副使汀州安置在汀二年杜門不<lb/>
與人接日閱書數卷而巳室内僅容一榻<lb/>
坐卧其中若將終身焉人不堪其憂而公<lb/>
處之𥙿如也<hi>行述</hi>
公天資仁厚而剛大之氣睟然見於顔靣望<lb/>
　之若不可犯而即之則温然可親不問知<lb/>
其爲成德君子也與人交無逺近踈戚之<lb/>
間不爲虚詞飾貌一以誠意引掖後進惟<lb/>
恐不及一經品目人人自好自少力學於<lb/>
六經百氏之書無所不究含英茹實以畜<lb/>
<pb n="KR2f0037_SBCK_041-12b"/>
　其德非如丗儒徒摭其華雕繪組織爲辭<lb/>
　章而巳經綸之業蓋其素所藴積也故其<lb/>
　在朝則以論思之責爲巳任出藩于外則<lb/>
　所至有成績瀛州救荒之政全活者不可<lb/>
　以數計至其受代則民挽留之圯道闔門<lb/>
　而不得去更十一州若此類不可悉數家<lb/>
　素貧未嘗屑意有無而以字孤振乏爲急<lb/>
　由布衣以至處顯視其居處𬒳服飲食無<lb/>
　少異殁之日陳無新衣薦無完衾帷帳器<lb/>
　用質素敝惡闔門千指無所歸聞其風者<lb/>
<pb n="KR2f0037_SBCK_041-13a"/>
　雖庸夫賤隷皆歎息爲之泣下<hi>行述</hi>
曾子開端嚴可畏有大臣之風若其軰流雖<lb/>
　位崇望重少不以言語禮貌牢籠人者殊<lb/>
　爲失體<hi>龜山語録又云曽子開不以顔色語言假借人其重爲得大臣之體於今可以庻</hi>
<hi>幾前軰風流者惟此一人耳</hi>
<pb n="KR2f0037_SBCK_041-13b"/>
<pb n="KR2f0037_SBCK_041-1a"/>
五朝名臣言行録卷第八之一<lb/>
　　　　丞相潁國龐莊敏公<lb/>
　　公名籍字醇之單州武成人中進士第<lb/>
　　歷黃州司理叅軍開封府法曹知襄邑<lb/>
　　縣擢群牧判官殿中侍御史開封府判<lb/>
　　官出爲廣東福建轉運使景祐三年爲<lb/>
　　侍御史元昊反爲陜西體量安撫使降<lb/>
　　知汝州除陜西轉運使進龍圖閣學士<lb/>
　　知延州兼經略安撫招討使元昊旣稱<lb/>
　　臣召爲樞密副使改叅知政事拜樞宻<lb/>
<pb n="KR2f0037_SBCK_041-1b"/>
　　使進同中書門下平章事罷知鄆州拜<lb/>
　　昭德軍節度使知并州復爲觀文殿大<lb/>
　　學士知青州徙定州召還京師以太子<lb/>
　　太保致仕薨年七十六<lb/>
明道中召入爲殿中侍御史　章獻太后崩<lb/>
　章惠太后欲踵之臨朝公奏燔閤門所掌<lb/>
　垂簾儀制以沮其謀　仁宗始專萬機冨<lb/>
　於春秋左右欲以竒巧自媚後苑珠玉之<lb/>
　工頗盛於前日公上言今螽螟爲災民憂<lb/>
　轉死北有耶律西有拓䟦　陛下安得不<lb/>
<pb n="KR2f0037_SBCK_041-2a"/>
　以儉約爲師奢靡爲戒重惜國用以徇民<lb/>
　之急　上深納其言中丞孔公道輔甞謂<lb/>
　人曰今之御史多承望要人風指隂爲之<lb/>
　用獨龐君天子御史耳<hi>司馬公撰墓誌</hi>
爲開封判官尚美人方有寵遣宦者稱教旨<lb/>
　免工人市繇公上言　祖宗已來未有美<lb/>
　人敢稱教旨干撓府政者　上怒抶宦者<lb/>
　切責美人仍詔諸官府自今有傳宫中之<lb/>
　命皆毋得施行龍圖閣學士范諷喜放曠<lb/>
　不遵禮法士大夫多慕效之又爲姦利事<lb/>
<pb n="KR2f0037_SBCK_041-2b"/>
　公屢奏其狀不報會使廣南將行復奏言<lb/>
　之且曰苟不懲治則敗亂風俗將如西晉<lb/>
　之季不可不察有詔置獄以覈其實獄成<lb/>
　諷坐貶仍下詔戒天下風俗<hi>墓誌</hi>
慶曆元年延安缺帥以公爲之明年除延州<lb/>
　觀察使不拜延安自五龍川之敗戎落民<lb/>
　㞐焚掠幾盡距郭無幾悉爲㓂境人心危<lb/>
　懼公至𥙷綻茹漏聚用增備撫民以仁馭<lb/>
　軍以嚴戍兵近十萬未有壁壘多寄止民<lb/>
　家無秋毫敢犯民者諸將欲出兵公必召<lb/>
<pb n="KR2f0037_SBCK_041-3a"/>
　問方畧取其所長而誨其所短告以賞罰<lb/>
　巳而必行由是諸將莫敢不盡力出輒有<lb/>
　功是時元昊數犯邊覆軍殺將而獨不近<lb/>
　鄜延間或小入輒以敗去故地爲虜所據<lb/>
　者公悉逐之築十一城於險要其腹中可<lb/>
　食之田盡募民耕之延安遂爲樂土㑹朝<lb/>
　廷益厭兵欲赦元昊之罪以詔書命公招<lb/>
　懐之公曰虜驟勝方驕若遣人說之彼益<lb/>
　偃蹇不可與言先是元昊用事之臣野利<lb/>
　旺榮遣其牙校李文貴來公留之於邊至<lb/>
<pb n="KR2f0037_SBCK_041-3b"/>
　是召之自從公所喻以逆順禍福遣還文<lb/>
　貴尋以旺榮等四人書來用敵國禮公以<lb/>
　其不遜未敢復書請於朝朝廷急於息民<lb/>
　命公復書勿拒稱旺榮等爲太尉且曰元<lb/>
　昊果肯稱臣雖仍其僣名可也公上言僣<lb/>
　名理不可容臣不敢奉詔太尉天子上公<lb/>
　非陪臣所得稱今方抑止其僣而稱其臣<lb/>
　爲上公恐虜滋驕不可得臣旺榮等與臣<lb/>
　書自稱寧令謨寧令此虜中之官中國不<lb/>
　能知其義可以無嫌臣輙從而稱之朝廷<lb/>
<pb n="KR2f0037_SBCK_041-4a"/>
　善之旺榮等又請用小國事大國之禮公<lb/>
　曰此非邊帥所敢知也而主若遣使者奉<lb/>
　表以來乃敢導致於朝廷耳是時朝廷方<lb/>
　修復涇原公恐虜猝犯之敗其功乃留連<lb/>
　其使數與之講議雖抑止其僣亦不决然<lb/>
　絶也如是踰年元昊乃遣其臣賀從勗來<lb/>
　自稱男邦面令國兀卒郎霄上書父　大<lb/>
　宋皇帝公使謂之曰天子至尊荆王叔父<lb/>
　也猶奉表稱臣今名體未正不敢以聞從<lb/>
　勗曰子事父猶臣事君也使從勗得至京<lb/>
<pb n="KR2f0037_SBCK_041-4b"/>
　師而　天子不許請更歸議之公上言虜<lb/>
　自背誕以來雖屢戰得氣然䘮和市之利<lb/>
　民甚愁困今其辭禮寖順必誠有改事中<lb/>
　國之心願聽從勗詣闕更選使者往至其<lb/>
　國以詔旨抑之彼必稱臣凡名稱禮數及<lb/>
求匄之物當力加裁損必不得已乃少許<lb/>
　之若所求不違恐犲狼之心未易盈厭也<lb/>
朝廷皆從其䇿元昊果稱臣冊命爲夏國<lb/>
　主<hi>墓誌</hi>
莊敏公爲鄜延招討使元昊効順公召李誠<lb/>
<pb n="KR2f0037_SBCK_041-5a"/>
　之問其信否誠之曰元昊數欺中國故疑<lb/>
　之今則可信也元昊向得歳賜而不用積<lb/>
　年而後叛今用兵數歳雖戰屢勝而所攻<lb/>
　不克田里所掠不辦一日之費向來之積<lb/>
　費巳盡矣故罷兵耳然公毋以爲功歸之<lb/>
　朝廷則兵可罷竊計諸公不以此與人也<lb/>
　公未以爲然旣而果遣兩人以他事使虜<lb/>
　過延問朝廷議罷兵云何皆曰不知及還<lb/>
　與虜使王延壽來公召㑹兩人問延壽來<lb/>
　意又曰不知公曰延壽黠虜與君來而君<lb/>
<pb n="KR2f0037_SBCK_041-5b"/>
且不知耶召禆將曰問王延壽何來吾爲<lb/>
将而不與知邪亟書所奏事來不然且遣<lb/>
還兩人大懼乃以情告願還使者公曰軍<lb/>
　令不可反君自止之而書其事來兩人具<lb/>
　以事聞公自是異李焉<hi>談叢</hi>
元昊旣効順而不肯臣請稱東朝皇帝爲父<lb/>
　國號吾祖年用私號求割三州十六縣地<lb/>
　朝議彌年不决旣而報書年用甲子國號<lb/>
　易其一字虜使過延公坐堂上召虜使立<lb/>
　前而謂曰爾主欲戰則戰今不戰而降則<lb/>
<pb n="KR2f0037_SBCK_041-6a"/>
朝廷所賜藩臣詔與頒朔封國皆有常制<lb/>
　不必論自古夷狄盗中國之地則聞之未<lb/>
聞割地與夷狄也三州十六縣豈可得耶<lb/>
使曰清逺故屬虜且墳墓所在故欲得耳<lb/>
　公曰中國所失州縣今未十年若論墳墓<lb/>
所在則中國多矣使語塞公曰爾主旣受<lb/>
封歳禄多少此則可議餘不足論虜使畏<lb/>
服<hi>談叢</hi>
公在延州治州城及諸寨皆募禁軍爲之軍<lb/>
行出塞則使因糧於敵馬芻皆自刈之還<lb/>
<pb n="KR2f0037_SBCK_041-6b"/>
　卑其直民無飛輓之勞及去民遮道泣曰<lb/>
公用兵數年未甞以一事煩民雖以一子<lb/>
　爲香焚之猶不足報也追送數驛乃去<hi>墓誌</hi>
文公爲相龐公爲樞宻使以近丗養兵之弊<lb/>
　在於多而不精故國用困竭於是大加簡<lb/>
　閱揀放爲民者六萬餘人減其衣糧之半<lb/>
　者二萬餘人衆議紛然以爲不可施昌言<lb/>
李昭亮尤甚皆言衣食於官乆不願爲農<lb/>
　又皆習弓刀一旦散之閭閻必皆爲盜賊<lb/>
　上亦疑之以問二公二公曰今公私困竭<lb/>
<pb n="KR2f0037_SBCK_041-7a"/>
　上下遑遑其故非他正由畜養冗兵太多<lb/>
　故也今不省去無由蘇息萬一果有聚爲<lb/>
　盗賊者二臣請以死當之旣而昭亮又奏<lb/>
　兵人揀放所以如是多者大抵皆縮頭曲<lb/>
　膕詐爲短小以欺官司耳公乃言兵人苟<lb/>
　不樂歸農何爲詐欺如此　上意乃决邊<lb/>
　儲由是稍蘇後數年王德用爲樞宻使許<lb/>
　懷德爲殿前都指揮使復奏選廂軍以𥙷<lb/>
　禁軍増數萬人<hi>東軒筆録○又記聞云傅永曰皇祐二年詔陜西揀閱諸軍及新保</hi>
<hi>捷年五十以上若短不及格四指者皆免爲民議者紛然以爲邊事未可知不冝减兵又云停卒一旦失</hi>
<pb n="KR2f0037_SBCK_041-7b"/>
<hi>衣粮歸郷閭間必相聚爲盗賊縁邊諸將争之尤甚是時文公爲執政龐公爲樞宻使固執行之不疑是</hi>
<hi>歳陜西所免新保捷凡三萬五千餘人皆歡呼返其家其未免者尚五萬餘人皆悲涕恨巳不得去永曰</hi>
<hi>陜西縁邊計一歳費七十貫錢養一保捷是歳邊費凢减二百四十五萬貫陜西之民由是稍蘇</hi>
公爲相專以公忠便國家爲事不以官爵養<lb/>
　私交取聲譽端明殿學士程公戡知益州<lb/>
　將行上俾公諭之曰戡還當處以兩府公<lb/>
　曰兹事出於上恩臣不敢與聞卒不與言<lb/>
<hi>墓銘</hi>
廣源蠻儂智髙反詔以樞宻副使狄青爲宣<lb/>
　撫使討之言事者以青武人不足專任固<lb/>
<pb n="KR2f0037_SBCK_041-8a"/>
請以侍從文臣爲之副　上以訪公公以<lb/>
青必能辦賊請專以委之於是詔嶺南用<lb/>
兵皆受青節度卒破智髙<hi>墓誌○此事詳見狄武襄公事中</hi>
近丗臺官進用太速公舉舊制御史秩滿以<lb/>
大藩處之内侍省都知王守忠侍　上乆<lb/>
求領節度使　上以問公公曰自宋興以<lb/>
來未有内臣爲節度使者　陛下至孝凢<lb/>
祭祀文物事有毫髮關於宗廟者未甞不<lb/>
兢兢畏敬况　祖宗典法又可隳邪　上<lb/>
　乃止由是内外怨疾頗多<hi>墓誌</hi>
<pb n="KR2f0037_SBCK_041-8b"/>
始平公自鄆徙并過京師謁　上是時　上<lb/>
　新用文冨爲相自以爲得人謂公曰朕新<lb/>
　用二相如何公曰二臣皆朝廷髙選　陛<lb/>
　下拔而用之甚副天下之望　上曰誠如<lb/>
　卿言文彦博猶多私至於冨弼萬口同詞<lb/>
皆云賢相也始平公曰文彦博臣頃與之<lb/>
　同在中書詳知其所爲實無所私但惡之<lb/>
　者毀之耳况前者𬒳謗而出今當愈畏敬<lb/>
　矣冨弼頃爲樞宻副使未執大政朝士大<lb/>
　夫未有與之爲怨者故交口譽之冀其進<lb/>
<pb n="KR2f0037_SBCK_041-9a"/>
用而巳有所利焉若冨弼以　陛下之爵<lb/>
禄樹私恩則非忠臣何足賢也若一以公<lb/>
議槩之則向之譽者將轉而爲謗矣此<lb/>
陛下所冝深察也且　陛下旣知二臣之<lb/>
賢而用之則當信之堅任之乆然後可以<lb/>
責成功若以一人之言進之未幾又以一<lb/>
　人之言疑之臣恐太平之功未易可致也<lb/>
　上曰卿言是也<hi>記聞</hi>
至和三年以災異詔中外咸言得失公宻䟽<lb/>
　曰太子天下本今　陛下春秋固方盛然<lb/>
<pb n="KR2f0037_SBCK_041-9b"/>
　太子不豫建使四方無所係心願擇宗室<lb/>
　之冝爲嗣者蚤决之羣情旣安則大異可<lb/>
　塞矣臣歷位將相恐先犬馬無以報雖冒<lb/>
　萬死而不悔也<hi>王禹玉撰神道碑</hi>
虜盗耕屈野河田朝廷恐益復侵邊遣使更<lb/>
　定其地旣而召虜人不至公遂禁邊母與<lb/>
　和爲市虜人怨之日夜聚兵境上公又戒<lb/>
　毋得輙舉師乆之虜且去公命通判并州<lb/>
　司馬光詣麟州與知州武戡計事戡乃請<lb/>
　築二堡于屈野之西使虜不敢耕故地光<lb/>
<pb n="KR2f0037_SBCK_041-10a"/>
　還公雖許之而堡實未築也巳而虜兵輒<lb/>
　復聚管勾麟府兵馬郭恩走馬承受公事<lb/>
　黄道元乃與戡擅率兵至忽里堆欲出其<lb/>
　不意以擊之㑹伏發恩道元皆戰没而戡<lb/>
　僅以身免未幾虜送道元歸詔御史鞠之<lb/>
　乃言與戡等行視堡地因爲虜所掩公坐<lb/>
　是罷節度使復爲觀文殿大學士知青州<lb/>
　於是司馬光上書曰擅議築堡臣光實陳<lb/>
　之今戡等輕出亡師傷國威重罪在臣光<lb/>
　公聞亦上奏自咎皆不報<hi>神道碑</hi>
<pb n="KR2f0037_SBCK_041-10b"/>
知定州請老召還京師公陳請不巳或謂公<lb/>
今精力克壯年少所不及　主上注意方<lb/>
厚何遽引去若此之堅公曰必待筋力不<lb/>
攴　明主厭棄然後乃去是不得巳豈止<lb/>
足之謂耶凡上表者九手䟽二十餘通朝<lb/>
廷不能奪五年聽以太子太保致仕<hi>墓誌</hi>
公好學出於天性雖耋老家㞐常讀書賦詩<lb/>
　以自娯至忘飢渇寒暑子弟雖愛之甚常<lb/>
莊色以誨之閨門燕㞐人不見其有惰容<lb/>
其爲治以愛民爲主明練法令以平心處<lb/>
<pb n="KR2f0037_SBCK_041-11a"/>
　之常曰凡爲大臣尤冝秪畏繩墨豈得自<lb/>
　恃貴重亂天子法耶唯治軍差嚴有犯輙<lb/>
　以便冝從事或斷斬刳磔或累笞取斃軍<lb/>
　中股栗然能察知其勞苦至於廬舎飲食<lb/>
　無不盡心爲之區處使皆完美故所至士<lb/>
　卒望風聳畏而終無怨心遇僚屬謙恭和<lb/>
　易有所關白苟可取雖文書巳行立爲更<lb/>
　易無愛吝心<hi>墓誌</hi>
<pb n="KR2f0037_SBCK_041-11b"/>
</p>
<p>
</p>
  </div>
</body>
</text>
</TEI>
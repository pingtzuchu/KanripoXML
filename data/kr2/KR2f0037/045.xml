<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_045-1a"/>
　　　八之五<lb/>
　　　　樞宻包孝肅公<lb/>
　　公名拯字希仁廬州合肥人舉進士知<lb/>
　　天長縣徙知端州入爲監察御史歷三<lb/>
　　司户部判官京東陜西河北轉運使三<lb/>
　　司户部副使擢天章閣待制知諌院復<lb/>
　　爲河北都轉運使徙知瀛揚廬州江寧<lb/>
　　府召權知開封府遷諌議大夫權御史<lb/>
　　中丞爲三司使拜樞宻副使薨<lb/>
包孝肅公知天長縣有訴盗割牛舌者公使<lb/>
<pb n="KR2f0037_SBCK_045-1b"/>
歸屠其牛鬻之旣而有告私殺牛者公曰<lb/>
　何爲割某家牛舌而又告之盗者驚伏徙<lb/>
知端州州嵗貢硯前守縁貢率數十倍以<lb/>
遺權貴人公命製者纔足貢數嵗滿不持<lb/>
　一硯歸<lb/>
吕許公夷簡聞包拯之才欲見之一日待漏<lb/>
　院見班次有包拯名頗喜及歸又問知居<lb/>
　同里巷意以拯欲便於求見無幾報拯朝<lb/>
　辭乃就部注一知縣而出尤竒之遽使人<lb/>
　追還遂薦對除裏行自此擢用<hi>巵史</hi>
<pb n="KR2f0037_SBCK_045-2a"/>
包孝肅在言路極言時事復爲京尹令行禁<lb/>
　止至今天下皆呼包待制又曰包家市井<lb/>
　小民及田野之人凡徇私者皆指笑之曰<lb/>
　你一箇包家見貪汚者曰你一箇司馬家<lb/>
　天下稱司馬公曰司馬家<hi>吕氏家塾記</hi>
包孝肅公立朝剛嚴聞者皆憚之至於閭里<lb/>
　童稚婦女亦知其名貴戚宦官爲之歛手<lb/>
舊制凢訟訴不得徑造庭下府吏坐門先<lb/>
　收狀牒謂之牌司公開正門徑使至前自<lb/>
　言曲直吏民不敢欺<lb/>
<pb n="KR2f0037_SBCK_045-2b"/>
包孝肅尹京號爲明察有編民犯法當杖脊<lb/>
　吏受賕與之約曰今見尹必付我責狀汝<lb/>
　第呼號自辨我與汝分此罪汝决杖我亦<lb/>
　决杖旣而包引囚問畢果付吏責狀囚如<lb/>
　吏言分辯不巳吏人聲訶之曰但受脊杖<lb/>
　出去何用多言包謂其市權捽吏於庭杖<lb/>
　之十七特寛囚罪止從杖坐以沮吏勢不<lb/>
知乃爲所賣卒如素約小人爲姦固難防<lb/>
　也孝肅天性峭嚴未甞有笑容人謂包希<lb/>
　仁笑比黄河清<hi>筆談</hi>
<pb n="KR2f0037_SBCK_045-3a"/>
王禹玉曰包希仁知廬州廬州即郷里也親<lb/>
舊多乗勢擾官府有從舅犯法希仁撻之<lb/>
自是親舊皆屏息希仁始及第以親老侍<lb/>
養不仕宦且十年人稱其孝知開封府爲<lb/>
　人剛嚴不可干以私京師爲之語曰關節<lb/>
　不到有閻羅包老吏民畏服逺近稱之爲<lb/>
長吏僚佐有所關白喜面折辱人然其所<lb/>
言若中於理亦畨然從之剛而不愎此人<lb/>
　所難也<hi>記聞</hi>
包孝肅知諌院數論斥大臣權倖請罷一切<lb/>
<pb n="KR2f0037_SBCK_045-3b"/>
　内降曲恩又列上唐魏鄭公三䟽請置坐<lb/>
　右以爲龜鑑別條七事多見采納及後爲<lb/>
　中丞奏曰東宫虚位日乆天下以爲憂群<lb/>
　臣數有言者卒未聞有所處置未審聖意<lb/>
　持乆不决何也夫萬物皆有根本而太子<lb/>
　者天下根本也根夲不立禍孰大焉　仁<lb/>
　宗曰卿欲誰立公曰臣非才備位所以乞<lb/>
　豫建太子者爲宗廟萬丗計耳　陛下問<lb/>
　臣欲誰立是疑臣也臣行年七十且無子<lb/>
　非邀後福者唯　陛下裁察　仁宗喜曰<lb/>
<pb n="KR2f0037_SBCK_045-4a"/>
徐當議之<lb/>
公性峭直然奏議平允常惡俗吏苛刻務爲<lb/>
敦厚雖嫉惡甚至人情所不及即推以恕<lb/>
不爲苟合未甞僞色辭以恱人不作私書<lb/>
至於干請無故人親黨一皆絶之居家儉<lb/>
約衣服器用飲食雖貴如初官時云<lb/>
<pb n="KR2f0037_SBCK_045-4b"/>
</p>
<p>
</p>
  </div>
</body>
</text>
</TEI>
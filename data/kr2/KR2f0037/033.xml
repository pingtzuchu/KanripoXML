<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_033-1a"/>
　　　五之四<lb/>
　　　　御史中丞彭公<lb/>
　　公名思永字季長吉州廬陵人中天聖<lb/>
　　五年進士第歴知南海分寜縣通判睦<lb/>
　　州知潮州召爲侍御史出守宣州爲湖<lb/>
　　北益州路轉運使權知成都府召還爲<lb/>
　　户部副使以天章閣待制充陜西都轉<lb/>
　　運使知瀛州　英宗即位徙知江寜府<lb/>
　　召權御史中丞　神宗𥘉降授給事中<lb/>
　　知黄州徙太平亳楊三州熈寜三年以<lb/>
<pb n="KR2f0037_SBCK_033-1b"/>
　　户部侍郎致仕卒年七十一<lb/>
南海分寜素號難治前令比以罪去民化公<lb/>
　之誠相戒以毋犯法至於無訟旣又通判<lb/>
　睦州㑹台州大水監司奉詔以公攝守事<lb/>
　公悉心救養不憚勞苦至忘寢食盡葬溺<lb/>
　死者爲文以祭之問疾苦賑飢乏去盗賊<lb/>
　撫羸弱民貧不能營葺者命工伐木以助<lb/>
　之數月而公私之舎畢復人安其居公視<lb/>
　故城<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>壞曰郡瀕海而無城此水所以爲<lb/>
　害也程役勸功民忘其勞城成遂爲永利<lb/>
<pb n="KR2f0037_SBCK_033-2a"/>
　移知潮州潮民歲苦脩堤之役吏縁爲姦<lb/>
　貧者尤被其害公爲之法役均而費省民<lb/>
　大恱<hi>明道先生撰行狀</hi>
召爲侍御史極論内降授官賞之弊以謂斜<lb/>
　封非公朝之事　仁宗深然之皇祐祀明<lb/>
　堂前一日有傳赦語百官皆得遷秩者公<lb/>
　方從駕宿景靈宫亟上言不冝濫恩以益<lb/>
　僥倖旣肆赦果然時張堯佐以妃族進王<lb/>
　守忠以親侍帷幄𬒳寵叅知政事闕貟堯<lb/>
　佐朝暮待命守忠亦求爲節度使物議讙<lb/>
<pb n="KR2f0037_SBCK_033-2b"/>
　動公帥同列言之皆曰冝待命行公曰冝<lb/>
　以先事得罪命出而不可救則爲朝廷失<lb/>
　矣遂獨抗䟽極言至曰　陛下行此覃恩<lb/>
　無意孤寒獨爲堯佐守忠故取恱衆人耳<lb/>
　月言妃族秉政内臣用事皆非國家之福<lb/>
　䟽入　仁宗震怒人皆爲公危之公曰苟<lb/>
　二人之命不行雖赴鼎鑊無恨於是御史<lb/>
　中丞郭勸諌官吴奎皆爲　上言其忠當<lb/>
　蒙聽納不冝加罪　仁宗怒解而堯佐守<lb/>
　忠之望遂格公猶以汎恩罷臺職<hi>行狀</hi>
<pb n="KR2f0037_SBCK_033-3a"/>
公爲荆湖北路轉運使至部奏黜守令之殘<lb/>
　<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>疲懦者各一人而八州知勸時大農以<lb/>
　利誘諸路使以羡餘爲獻公曰裒民取賞<lb/>
　吾不忍爲遂無所獻<hi>行狀</hi>
成都闕守詔公權領府事有吏盗官錢千緡<lb/>
　付獄巳三歲猶縱其出入自若者公命窮<lb/>
　治之一日而獄具蜀人以交子貿易皆藏<lb/>
　於腰間盗善以小刄取之於稠人中民病<lb/>
　苦之公得其狀即捕獲一人使䟽其黨類<lb/>
　得十餘軰悉黥隷諸軍盗者遂絶二罪而<lb/>
<pb n="KR2f0037_SBCK_033-3b"/>
　人知畏法蜀乃大治歲有中貴人祠峩嵋<lb/>
　常留成都中數十日誅取珍貨竒玩例至<lb/>
　數百萬錢一出於民間公命三省其二使<lb/>
　者恨怒而去公不之顧<hi>行狀</hi>
河朔謀帥以公鎮髙陽時狃於承平治兵者<lb/>
　鮮明紀律而三關爲甚公爲帥方重嚴正<lb/>
　犯者頗以軍法從事驕兵大戢河北舊以<lb/>
　桑麻爲産籍之髙下民懼不敢蓺植故益<lb/>
　貧公奏更其法自是絲績之利歲歲増益<lb/>
<hi>行狀</hi>
<pb n="KR2f0037_SBCK_033-4a"/>
召權御史中丞時追崇濮園大號復有稱親<lb/>
　之議諌官御史以典禮未正相繼論列者<lb/>
　六七人皆以罪去公始拜中司力陳其不<lb/>
　可且請召還言事者上未之察更爲䟽極<lb/>
　論其事言益切至　英宗深加聽納事幾<lb/>
　施行而大臣持之甚力故不果公因求解<lb/>
　憲職以章言者五進見而面陳者多至不<lb/>
　記㑹　英宗不豫公憂懼不復言<hi>行狀〇又伊川</hi>
<hi>先生集代彭中丞奏云濮王生陛下而/仁宗皇/帝以/陛下爲嗣承/祖宗大統則/仁廟陛下</hi>
<hi>之皇考陛下/仁廟之適子濮王/陛下所生之/父於屬爲伯陛下濮王出継之子於屬爲姪此天</hi>
<pb n="KR2f0037_SBCK_033-4b"/>
<hi>地大義生人大倫如乾坤定位不可得而變易者也固非人意所能推移苟亂大倫人理㓕矣陛下</hi>
<hi>仁廟之子則曰父曰考曰親乃仁廟也若更稱濮王爲親是有二親則是非之理昭然自明不待辯論</hi>
<hi>而後見也然而聖意必欲稱之者豈非陛下大孝之心義雖出継情厚本宗以濮王寔生聖躬曰伯則</hi>
<hi>無異於諸父稱王則不殊於臣列思有以尊大使絶其等倫如此而巳此豈陛下之私心哉蓋大義所</hi>
<hi>當典禮之正天下之公論而執政大臣不能將順陛下大孝之心不知尊崇之道乃以非禮不正之號</hi>
<hi>上累濮王致陛下於有過之地失天下之心貽亂倫之咎言事之臣又不能詳據典禮開明大義雖知</hi>
<hi>稱親之非而不知爲陛下惟所生之至恩明尊崇/之正禮使濮王與諸父夷等無有殊别此陛下之</hi>
<hi>心所以難安而重違也臣以爲當以濮王之子襲爵奉祀尊稱濮王爲濮國大王如此則夐然殊號絶異</hi>
<hi>等倫凢百禮數必皆稱情請舉一以爲率借如旣置嗣襲必伸祭吿當曰姪嗣皇帝名敢昭告于皇伯父</hi>
<hi>濮國大王自然在濮王極尊崇之道於仁皇無嫌二之失天理人心誠爲允合不獨正今日之事可以</hi>
<pb n="KR2f0037_SBCK_033-5a"/>
<hi>爲万丗之法復恐議者以大字爲疑此則不然蓋繫於濮國下自於大統無嫌矣</hi>
御史蔣之竒奏發大臣隂事欲扳公爲助乃<lb/>
　曰公甞言之公亦謂帷箔之私非外人所<lb/>
　知誠難究詰然亦有以取之故謗言一興<lb/>
　而人以爲信且其首爲濮園議違典禮以<lb/>
　犯衆怒不冝更在政府執政以之竒所論<lb/>
　冥昧不可質迫公言其所從來三問而公<lb/>
　奏益急且曰風聞者以廣聦明也今必問<lb/>
　其所從來因而罪之則後無聞矣寜甘重<lb/>
　謫不敢廢國家開言路之法因極陳大臣<lb/>
<pb n="KR2f0037_SBCK_033-5b"/>
　朋黨専恣非朝廷計翌日降授給事中知<lb/>
　黄州<hi>行狀</hi>
公仁厚誠恕出於自然年八九歲時從尚書<lb/>
出官岳州晨起將就學舎得金釵於門外<lb/>
　黙坐其處以伺訪者有一吏徘徊乆之問<lb/>
　故果墜釵者也公詰其狀驗之信即出付<lb/>
　之吏謝以數百金公笑不受曰我若欲之<lb/>
　取釵不過於數百金耶吏嘆駭而去始就<lb/>
　舉時貧無餘貲惟持金釧數隻棲於旅舎<lb/>
　同舉者過之衆請出釧爲翫客有墜其一<lb/>
<pb n="KR2f0037_SBCK_033-6a"/>
　於䄂間者公視之不言衆莫知也皆驚求<lb/>
　之公曰數止此耳非有失也將去䄂釧者<lb/>
　揖而舉手釧墜於地衆服公之量居母䘮<lb/>
　貧甚郷人争饋之皆謝去後居顯仕自奉<lb/>
　飬不改其素平生無聲色竒巧之翫其氣<lb/>
　守髙爽議論清澹而端莊恭謹動必由禮<lb/>
　未甞有墮慢之色戯侮之言見者皆知畏<lb/>
　重然襟度夷曠不可澄撓人莫見其喜怒<lb/>
　之變遇事明白不事襮飾接人無貴賤髙<lb/>
　下一以忠信爲政本仁惠吏民愛之如父<lb/>
<pb n="KR2f0037_SBCK_033-6b"/>
　母惟不喜矯情恱衆揚巳取譽常曰牢籠<lb/>
　之事吾所不爲居憲府多所論奏未甞以<lb/>
　語人或疵其少言惟謝之終不自辨每謂<lb/>
　人曰吾不爲它學但㓜即學平心以待物<lb/>
　耳又常教其子弟曰吾數歲時冬處𬒳中<lb/>
　則知思天下之寒者矣其本源如此故仁<lb/>
　恕之善見於天下而人推其誠長者至其<lb/>
　持守剛勁喜善嫉惡而勇於斷决則不可<lb/>
　以勢利誘不可以威武移潮州宅舊傳多<lb/>
　怪前後守臣無寜處者公迄去未甞問其<lb/>
<pb n="KR2f0037_SBCK_033-7a"/>
　其有無其逹理守正若此凛乎其丈夫也<lb/>
<pb n="KR2f0037_SBCK_033-7b"/>
<pb n="KR2f0037_SBCK_033-1a"/>
　　　六之二<lb/>
　　　　丞相陳文惠公<lb/>
　　公名堯佐字希元閬州閬中人中進士<lb/>
　　第累遷太常丞爲開封府推官貶通判<lb/>
　　潮州還直史舘歴知廬壽二州兩浙京<lb/>
　　西河東河北轉運使入爲三司戸部副<lb/>
　　使天聖初知制誥知通進銀臺司出知<lb/>
　　河南府徙并州權知開封府爲翰林學<lb/>
　　士拜樞宻副使叅知政事出知永興軍<lb/>
　　徙廬州同州拜同中書門下平章事罷<lb/>
<pb n="KR2f0037_SBCK_033-1b"/>
　　以使相判鄭州以太子太師致仕薨年<lb/>
　　八十二<lb/>
公爲人剛毅篤實好古愽學嘗以言事貶通<lb/>
　判潮州其所言蓋大臣所難言者<hi>歐陽公撰神道碑</hi>
潮之惡溪有鱷魚食人不可近公命捕得鳴<lb/>
　皷于市以文告而戮之鱷患屏息<hi>神道碑〇又澠水燕</hi>
<hi>談云咸平中陳文惠公謫官潮州時潮人張氏子濯于江邊爲鱷魚所食公曰昔韓吏部以文投惡溪鱷</hi>
<hi>魚逺徙今乃賊人則不可赦矣乃命吏督漁者網得戮之圖其形爲之賛至今人多傳之鰐大者數丈或</hi>
<hi>玄黄或蒼白似龍而無角類蛇而有足睅目利齒見之駭人卵化山谷間大率爲鰐者十二三焉餘或爲</hi>
<hi>
                        <graphic n="KR3550" url="https://raw.githubusercontent.com/kanripo/KR-Gaiji/master/images/KR3550.png" mimeType="image/png"/>或爲龜也喜食人畜其食必以尾卷去如象之任鼻也</hi>
<pb n="KR2f0037_SBCK_033-2a"/>
知壽州遭歲大飢公自岀米爲糜以食餓者<lb/>
　吏民以公故皆争岀米其活數萬人公曰<lb/>
　吾豈以是爲私惠邪蓋以令率人不若身<lb/>
先而使其從之樂也<hi>神道碑</hi>
錢塘江堤以竹籠石而潮嚙之不數歲輙壞<lb/>
　而復理公嘆曰堤以捍患而反病民乃議<lb/>
易以薪土言者以爲非便而丁晉公主之<lb/>
　以黜公公争不巳乃徙公京西而籠石爲<lb/>
堤數歲功不就民力大困卒用公議堤乃<lb/>
成<hi>神道碑</hi>
<pb n="KR2f0037_SBCK_033-2b"/>
河東地寒而民貧奏除石炭稅減官冶鐵課<lb/>
　歲數十萬以便民曰轉運征利之官也利<lb/>
　有夲末下有餘則上足吾豈爲俗吏哉<hi>神道碑</hi>
太行山當河北河東兩路之界公以謂晉自<lb/>
　前丗爲險國常先叛而後服者恃此也其<lb/>
　在河東鑿澤州路後徙河北鑿懷州路而<lb/>
　太行之險通行者得公以爲利公曰吾豈<lb/>
　爲今日利哉<hi>神道碑</hi>
河决壞滑州公躬自暴露晝夜督促剏爲木<lb/>
龍以巨木駢齒浮水上下殺其暴堤乃成<lb/>
<pb n="KR2f0037_SBCK_033-3a"/>
　又爲長堤以護其外滑人曰不可使後人<lb/>
　忘我陳公因號其堤爲陳公堤<hi>神道碑</hi>
開封府治京師公以謂治煩之術任威以擊<lb/>
　強盡察以防姦譬於激水而欲其澄也故<lb/>
　公爲政一以誠信每歲正月夜放燈則悉<lb/>
　籍惡少年禁錮之公召諭曰尹以惡人待<lb/>
　汝汝安得爲善吾以善人待汝汝忍爲惡<lb/>
　耶因盡縱之凡五夜無一人犯法者<hi>神道碑</hi>
太常愽士陳詁知祥符縣縣吏惡其明察欲<lb/>
　中以事而詁公廉事不可得乃欲以竒動<lb/>
<pb n="KR2f0037_SBCK_033-3b"/>
　京師自録事以下空一縣皆逃去京師果<lb/>
　喧言詁政苛暴是時　章獻明肅太后猶<lb/>
　聽政怒詁欲加以罪公爲樞宻副使力争<lb/>
　之以謂罪詁則姦人得計而沮能吏詁由<lb/>
　是獲免<hi>神道碑</hi>
公十典大州六爲轉運使常以方嚴肅下使<lb/>
　人知畏而重犯法至其過失則多保佑之<lb/>
　故未甞按黜一下吏<hi>神道碑</hi>
故事知制誥者先試其文辭　天子以公文<lb/>
　學天下所知不復命試自國朝以來不試<lb/>
<pb n="KR2f0037_SBCK_033-4a"/>
　知制誥者唯楊億及公二人而巳<hi>神道碑</hi>
公居官不妄進取爲太常丞者十三年不遷<lb/>
爲起居郎者七年不遷自議錢塘堤爲丁<lb/>
晉公所絀後晉公益用事專威福故人子<lb/>
弟以公乆于外多勉以進取公曰唯乆然<lb/>
後見吾守如是十五年今　天子即位晉<lb/>
　公事敗投海外公乃見召用<hi>神道碑</hi>
公初作相以唐劉蕡所對䇿進曰天下治亂<lb/>
　自朝廷始朝廷賞罰自近始凡蕡之所究<lb/>
　言者皆當今之弊臣所欲言而　陛下之<lb/>
<pb n="KR2f0037_SBCK_033-4b"/>
　所冝行也　天子嘉納之<hi>神道碑</hi>
公居家以儉約爲法雖巳貴常使其子弟親<lb/>
　執賤事曰孔子固多能鄙事臨卒口占數<lb/>
　十言自誌其墓<hi>神道碑</hi>
吕申公累乞致仕　仁宗問之曰卿果退當<lb/>
　何人可代申公曰知臣莫若君　陛下當<lb/>
　自擇　仁宗再三問之申公對曰　陛下<lb/>
　欲用英俊經綸之才臣所不知必欲圖任<lb/>
　老成鎮撫百度周知天下之良苦無如陳<lb/>
堯佐者　仁宗深然之遂大拜<hi>湘山野録</hi>
<pb n="KR2f0037_SBCK_033-5a"/>
公性儉謹行見動物必戒左右勿殺器服壞<lb/>
　隨輒𥙷之曰無使不全以見棄也<lb/>
公父秦國公省華三子長曰堯叟爲樞宻使<lb/>
　同中書門下平章事季曰堯咨爲武信軍<lb/>
　節度使皆舉進士第一人及第三子巳貴<lb/>
　秦公尚無恙每賔客至其家公及伯季侍<lb/>
　立左右坐客䠞蹜不安求去秦公笑曰此<lb/>
　兒子軰爾故天下皆以秦公教子爲法而<lb/>
　以陳氏丗家爲榮<hi>神道碑</hi>
堯咨精於弧矢常自號小由基爲知制誥岀<lb/>
<pb n="KR2f0037_SBCK_033-5b"/>
　守荆南廻其母馮氏問之曰汝典名藩有<lb/>
　何異政堯咨曰州當孔道過客以堯咨善<lb/>
　射無不歎服母曰汝父訓汝以忠孝輔國<lb/>
　家今不務仁政善化而專卒伍一夫之伎<lb/>
　豈汝先人之意耶以杖擊之金魚墜地<hi>名臣傳</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_025-1a"/>
　　　四之三<lb/>
　　　　尚書王懿敏公<lb/>
　　公名素字仲儀以父旦遺恩𥙷官召試<lb/>
　　賜同進士出身歴知濮鄂州召還知諌<lb/>
　　院擢天章閣待制淮南都轉運按察使<lb/>
　　徙知渭州坐事落職知汝州以樞宻直<lb/>
　　學士權知開封府出知定州成都府復<lb/>
　　入爲京尹以端明殿學士再知渭州乞<lb/>
　　換武職改澶州觀察使知成徳軍復以<lb/>
　　學士知太原府以工部尚書致仕卒年<lb/>
<pb n="KR2f0037_SBCK_025-1b"/>
　　六十七<lb/>
仁宗方留精政事思聞朝廷得失御筆親除<lb/>
　諌官而歐陽脩蔡襄余靖與公相次進用<lb/>
　公起少年遇事感發甞言禮部取士不詢<lb/>
　采行實顧文辭漫漶不足以應務請郡國<lb/>
　置學擇明師使通知經術稍近三代里選<lb/>
　之法自景徳以來較今内外無名之費數<lb/>
　倍于前請置官三司量一歲所入其用非<lb/>
　急者皆省去之㑹皇子生議欲因赦百官<lb/>
　進官大賞賚諸軍公又言方元昊叛契丹<lb/>
<pb n="KR2f0037_SBCK_025-2a"/>
數有所求縣官財用不足冝留金繒以佐<lb/>
邊費　官爵以賞戰勞其議爲公止　仁<lb/>
　宗御天章閣出手詔問兩府大臣所以興<lb/>
　治革弊之方公又大䟽時政姑息十餘事<lb/>
　皆人所難言者末以非知之艱行之惟艱<lb/>
　爲戒它日曲召公等四人靣諭曰卿等皆<lb/>
　朕所自擇數論事無所避特皆賜章服<hi>王禹</hi>
<hi>玉撰墓誌</hi>
仁宗問王懿敏曰大僚中孰可命以相事者<lb/>
　懿敏曰下臣其敢言　帝曰姑言之懿敏<lb/>
<pb n="KR2f0037_SBCK_025-2b"/>
　曰唯宦官宫妾不知姓名者可充其選<lb/>
　帝憮然有間曰唯富弼耳懿敏下拜曰<lb/>
　陛下得人矣旣告大庭相冨公士大夫皆<lb/>
　舉笏相賀或宻以聞　帝益喜曰吾之舉<lb/>
　賢於夣卜矣<hi>聞見後録</hi>
慶暦中京師旱諌官王公素乞親行禱雨<lb/>
　帝曰太史言月二日當雨一日欲出禱公<lb/>
　曰臣非太史然是日必不雨　帝問故公<lb/>
　曰　陛下幸其當雨以禱不誠也不誠不<lb/>
　可動天臣故知不雨　帝曰明日禱雨醴<lb/>
<pb n="KR2f0037_SBCK_025-3a"/>
　泉觀公曰醴泉之近猶外朝也豈憚暑不<lb/>
　逺出邪　帝毎意動則耳赤耳巳盡赤厲<lb/>
　聲曰當禱西太一宫公曰乞傳旨　帝曰<lb/>
　車駕出郊不預告卿不知典故公曰國𥘉<lb/>
　以虞非常今乆太平預告但百姓瞻望清<lb/>
　光者衆耳無虞也諌官故不扈從明日特<lb/>
　召公以從日色甚熾埃霧漲天　帝玉色<lb/>
　不怡至瓊林苑回望西太一宫上有雲氣<lb/>
　如香煙以起少時雷電雨甚至　帝却逍<lb/>
　遥輦御平輦徹蓋還宫又明日召公對<lb/>
<pb n="KR2f0037_SBCK_025-3b"/>
　帝喜曰朕自卿得雨幸甚又曰昨即殿庭<lb/>
　雨立百拜焚生龍腦香十七斤至中夜舉<lb/>
　體盡濕公曰　陛下事天當恭畏然隂氣<lb/>
　足以致疾亦當<hi>御名</hi>帝曰念不雨欲自以<lb/>
　身爲犧牲何<hi>御名</hi>也<hi>聞見後録</hi>
公言王徳用進女口事　帝𥘉詰以宫禁事<lb/>
　何從知公不屈　帝笑曰朕　眞宗之子<lb/>
　卿王旦之子有丗舊豈它人比徳用實進<lb/>
　女口巳服事朕左右何如公曰臣之憂正<lb/>
　恐在　陛下左右耳　帝即命宫臣賜王<lb/>
<pb n="KR2f0037_SBCK_025-4a"/>
　徳用所進女口錢各三百千押出内東門<lb/>
　訖奏　帝泣下公曰　陛下旣不棄臣言<lb/>
　亦何遽也　帝曰朕若見其人留戀不肯<lb/>
　去恐亦不能出矣少時宫官奏宫女已出<lb/>
　内東門帝動容而起<hi>聞見後録</hi>
公爲淮南都轉運按察使時𥘉置按察諸路<lb/>
　皆以苛爲明獨公爲不苛然貪吏有自投<lb/>
　劾去者<hi>墓誌</hi>
權知開封府至和二年秋大雨壞蔡河水入<lb/>
　都城宻詔軍吏障朱雀門公違詔止之曰<lb/>
<pb n="KR2f0037_SBCK_025-4b"/>
方上不豫軍民廬舎多覆壓奈何障門<lb/>
　更以動衆耶<hi>墓誌</hi>
知成都府先是牙校歲輸酒坊錢以供厨傳<lb/>
　之費前後日加豐而不知約故輸者亦加<lb/>
　困而不能勝公爲一切裁約之省其費過<lb/>
　半鐵錢唯行於兩川歲加鑄不止故錢輕<lb/>
　貨重啇旅不行公爲罷鑄十年而物價以<lb/>
　平利州路饑公遣發廪賑捄民得無流徙<lb/>
　詔適下而公奏至　上數稱嘉之公爲政<lb/>
　在便人情蜀人録公所行爲王公異斷<hi>墓誌</hi>
<pb n="KR2f0037_SBCK_025-5a"/>
治平元年秋虜寇静邊寨圍童家堡天子西<lb/>
　憂以公爲端明殿學士又知渭州於是畨<lb/>
　酋故老皆歡呼越境望公之來比公馳至<lb/>
　則虜解圍去矣公屢帥涇原馭將卒有恩<lb/>
　無不得其歡心又善料敵情故塞下戍常<lb/>
　少而積粟至十餘年甞廣渭之西南城濬<lb/>
　隍三周屬羗間以土地來獻公悉募置弓<lb/>
　箭手其行陣出入之法身自督敎之其居<lb/>
　舊皆穿土爲室宼至老㓜多焚死公爲築<lb/>
　八堡使足自保所部東西兩路廵檢比分<lb/>
<pb n="KR2f0037_SBCK_025-5b"/>
　領弓箭手不得自便公曰此豈前日募民<lb/>
　兵意耶悉使散耕田里遇有警則發之故<lb/>
　其士氣勇悍它路莫能及原州蔣偕說宣<lb/>
　撫使范仲淹築堡大蟲巉堡未完而爲明<lb/>
　珠滅臧伺間要擊之偕輙從間道遁歸伏<lb/>
　庭下當以軍法論公貰令復徃緫管狄靑<lb/>
　曰賊方据險設覆以待官軍偕輕而無謀<lb/>
　徃必至敗公曰偕死則君徃靑計不得行<lb/>
　偕卒能以死致其酋完所築堡而還畨官<lb/>
　宻厮哥本天水羗也甞爲賊用始州欲覊<lb/>
<pb n="KR2f0037_SBCK_025-6a"/>
　縻之因請以爲十族廵檢及下公議即聲<lb/>
　其罪械還夲族旣而叛去諸將曰不重購<lb/>
　之後必爲邊患公曰吾在邊虜未甞敢輕<lb/>
　入彼厮哥何爲也公一日燕堂上邊民悉<lb/>
　驚走入城諸將曰使姦人亦從而入必將<lb/>
　舉而内應不若拒之弗内公曰若拒之東<lb/>
　去勢必揺關中當且内之固知虜不敢犯<lb/>
　我此必有姦言動之者乃下令曰敢復有<lb/>
　言虜至者斬有頃候騎從西來其傳果妄<lb/>
　也諸將皆服<hi>墓誌</hi>
<pb n="KR2f0037_SBCK_025-6b"/>
知太原府㑹汾河大溢公曰若壞平晉遂將<lb/>
　灌州城乃命先具舟栰築堤以扞城一夕<lb/>
　水果至人得無恐晉荐飢公勸大姓出粟<lb/>
　活殍者十餘萬人<hi>墓誌</hi>
公少感槩有大志人不敢以貴游子弟遇之<lb/>
　及在朝敢言天下事數擊姦佞是時朝廷<lb/>
　患政事因循日乆二三大臣因與共謀盡<lb/>
　更前之所爲而間至於不次用人於是論<lb/>
　者皆指以爲朋黨及大臣者去人莫敢以<lb/>
　爲言公常獨言富弼韓琦范仲淹皆有重<lb/>
<pb n="KR2f0037_SBCK_025-7a"/>
望冝復召用處之以不疑　仁宗甞命公<lb/>
　悉上爲御史諌官時所言事留觀殿中<hi>墓誌</hi>
𥘉王素與歐陽脩數譽富弼於　上前弼入<lb/>
　相素頗有力弼旣相素知開封府兾弼引<lb/>
　已登兩府旣不如志因詆毀弼又求外官<lb/>
　遂出知定州徙知益州復還知開封府愈<lb/>
　鬰鬰不得志厭倦繁劇府事多莽鹵不治<lb/>
　數出遊宴素性驕侈在兩州皆以賄聞爲<lb/>
　人無志操士大夫多鄙之開封府先有散<lb/>
　從官馬千馬清善督察盗賊累功至班行<lb/>
<pb n="KR2f0037_SBCK_025-7b"/>
　府中頼之或謂素二馬在外威福自恣大<lb/>
　爲姦利素奏悉逐之逺方於是京師盗賊<lb/>
　屢發求捕不獲臺官言素不才亦自乞外<lb/>
　𥙷朝廷因而罷之<hi>記聞</hi>
素少長席富貴豪縱浮侈畜聲妓誇客然一<lb/>
　時當路要人多其父時所引拔素亦善自<lb/>
　交結又其爲吏知大略少時撃斷敢行皆<lb/>
　足以發身及晚節官顯志得益頽靡在開<lb/>
　封府㢮慢意不在事　英宗甞對執政語<lb/>
　及之云<lb/>
<pb n="KR2f0037_SBCK_025-8a"/>
素自筮仕所至稱爲能吏旣升臺憲風力愈<lb/>
　勁甞與同列奏事　上前事有不合衆皆<lb/>
　引去公方論列是非俟得旨乃退　帝曰<lb/>
　眞御史也議者目公爲獨擊鶻<hi>名賢詩話</hi>
<pb n="KR2f0037_SBCK_025-8b"/>
<pb n="KR2f0037_SBCK_025-1a"/>
　　　四之四<lb/>
　　　　内翰楊文公<lb/>
　　公名億字大年建州浦城人七歳能屬<lb/>
　　文年十一　太宗聞其名詔送闕下試<lb/>
　　詩賦授袐書省正字令就袐閣讀書<lb/>
　　眞宗即位拜左正言與修　太宗實録<lb/>
　　知處州召還知制誥召入翰林爲學士<lb/>
　　同修國史會母病陽翟請歸省不待報<lb/>
　　而行貶太常少卿分司西京起知汝州<lb/>
　　㑹加玉皇聖號表求陪預召還參詳儀<lb/>
<pb n="KR2f0037_SBCK_025-1b"/>
　　制天禧四年復爲翰林學士是冬卒年<lb/>
　　四十七　仁宗即位贈禮部尚書賜謚<lb/>
　　曰文<lb/>
楊文公年十一　太宗親試一賦二詩頃刻<lb/>
　而成　上喜送中書再試執政令賦喜朝<lb/>
　京闕詩亦立就且有願秉清忠節終身立<lb/>
　聖朝之句宰相表賀<hi>湘山野録</hi>
楊大年每欲作文則與門人賔客飲博投壷<lb/>
奕碁語笑諠譁而不妨締思以小方紙細<lb/>
書揮翰如飛文不加點每盈一幅則命門<lb/>
<pb n="KR2f0037_SBCK_025-2a"/>
　人傳録門人疲於應命頃刻之際成數千<lb/>
　言眞一代之文豪也<hi>歸田録</hi>
楊文公凢爲文章所用故事常令子姪諸生<lb/>
　檢討岀處每叚用小片紙録之文旣成則<lb/>
　綴粘所録而蓄之時人謂之衲𬒳焉<hi>吕氏家塾記</hi>
楊大年爲學士時草荅契丹書云鄰壤交歡<lb/>
　進草旣入　眞宗自注其側云朽壤䑕壤<lb/>
　糞壤大年遽改爲鄰境明旦引唐故事學<lb/>
　士作文書有所改爲不稱職當罷因亟求<lb/>
　解職　眞宗語宰相曰楊億不通商量眞<lb/>
<pb n="KR2f0037_SBCK_025-2b"/>
　有氣性<hi>歸田録</hi>
楊文公以文章擅天下然特剛勁寡合有惡<lb/>
　之者以事譛之大年在學士院忽夜召見<lb/>
　於一小閤深在禁中旣見賜茶從容顧問<lb/>
　乆之岀文藁數篋以示大年云卿識朕書<lb/>
　蹟乎皆朕自起草未甞命臣下代作也大<lb/>
　年皇恐不知所對頓首再拜而岀乃知必<lb/>
　爲人所譖矣由是佯狂奔于陽翟　眞宗<lb/>
　好文初待大年眷顧無比晚年恩禮漸衰<lb/>
亦由此也<hi>歸田録</hi>
<pb n="KR2f0037_SBCK_025-3a"/>
楊文公性剛介寡合唯與李維路振刀衎劉<lb/>
　筠數人厚善王欽若驟貴公素薄其爲人<lb/>
　欽若銜之陳彭年方以文史進亦忌公名<lb/>
　岀己右相與擠之㑹公母病陽翟別墅公<lb/>
請歸省遂不待報而行<lb/>
楊文公少以文進而方直自守後因母病有<lb/>
　陽翟之行王文正公恐人害之白　上遣<lb/>
使賜醫藥旣而言事者彈劾不已卒以亞<lb/>
卿分司　上甞語輔臣曰聞楊億好謗時<lb/>
　政王公曰楊億文人㓜荷國恩若諧謔過<lb/>
<pb n="KR2f0037_SBCK_025-3b"/>
　當則恐有之至於謗訕臣保其不爲也王<lb/>
　公器重文公至深頗思其歸乃因中書齋<lb/>
　宿覽文公近詩而與趙文定諸時賢繼和<lb/>
　上知之乃諭公召文公還爲袐書監乆之<lb/>
　有問公者曰楊大年何不早與舊職公曰<lb/>
　大年向以輕去　上左右人言可畏賴<lb/>
　上終始保全之今此職欲岀自清衷以全<lb/>
　君臣之契公薨後文公方復禁署<hi>王文正公遺事</hi>
楊文公爲執政所忌母病謁告不俟朝旨徑<lb/>
歸韓城與弟倚㞐踰年不調公有啓謝朝<lb/>
<pb n="KR2f0037_SBCK_025-4a"/>
　中親友曰介推母子願歸綿上之田伯夷<lb/>
弟兄甘受首陽之餓後除知汝州而希旨<lb/>
言事者攻之不巳公又有啓與親友曰巳<lb/>
　擠溝壑猶下石而未休方困蒺藜尚關弓<lb/>
　而相射<hi>青箱雜記</hi>
楊億在翰林丁謂初叅政事億例賀焉語同<lb/>
　列曰骰子選爾何多尚哉未幾辭親疾逃<lb/>
　陽翟別墅<hi>掇遺</hi>
楊文公以直道獨立時有挾邪說以進者面<lb/>
戯公曰君子知微知章知柔知剛公應聲<lb/>
<pb n="KR2f0037_SBCK_025-4b"/>
　荅曰小人不恥不仁不畏不義<hi>家塾記</hi>
楊文公天性頴悟自㓜及終不離翰墨喜誨<lb/>
　誘後進以成名者甚衆聞人有片辭可紀<lb/>
　必爲諷誦手集當丗述作數十篇重交遊<lb/>
　性耿介坦夷敦尚名節多周給親故廪禄<lb/>
　亦隨而盡善談吐有味然評品人物善惡<lb/>
　太明人多怨之<lb/>
范文正公讃公之像曰公以命丗之才其位<lb/>
　不充故天下知公之文而未知其道也昔<lb/>
　王文正公㞐宰府僅二十年未甞見愛惡<lb/>
<pb n="KR2f0037_SBCK_025-5a"/>
　之迹天下謂之大雅冦萊公當國　眞宗<lb/>
　有澶淵之幸而能左右天子如山不動却<lb/>
　戎狄保宗社天下謂之大忠樞宻扶風馬<lb/>
　公慷慨立朝有犯無隱天下謂之至直此<lb/>
　三君子者一代之偉人也公與三君子深<lb/>
　相交許情如金石則公之道其正可知矣<lb/>
<pb n="KR2f0037_SBCK_025-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0037_SBCK_055-1a"/>
　　　九之九<lb/>
　　　　侍讀孫公<lb/>
　　公名甫字之翰許州陽翟人初舉進士<lb/>
　　得同學究岀身再舉及第華州觀察推<lb/>
　　官知絳州翼城縣辟永興軍司録監益<lb/>
　　州交子務入爲祕閣校理改右正言知<lb/>
　　諫院岀知鄧州徙安州歷江東兩浙轉<lb/>
　　運使知陜州徙晉州爲河東轉運使三<lb/>
　　司度支副使嘉祐元年以天章閣待制<lb/>
　　兼侍讀卒年六十<lb/>
<pb n="KR2f0037_SBCK_055-1b"/>
公爲華州推官轉運使李紘薦其材遷大理<lb/>
寺丞知絳州翼城縣故丞相杜祁公與紘<lb/>
皆以清節自髙尤難於取士聞公紘所薦<lb/>
也數招致之一見大喜巳而祁公自御史<lb/>
中丞知永興軍辟公司録凡事之繁猥者<lb/>
　一以委之公歎曰待我以此可以去矣祁<lb/>
　公爲謝顧事非它吏不能者不敢煩公公<lb/>
　乃從容爲陳當丗之務所以緩急先後施<lb/>
　設之冝又多薦士之賢而在下者於是祁<lb/>
　公自以爲得益友<hi>歐陽公撰墓誌</hi>
<pb n="KR2f0037_SBCK_055-2a"/>
監益州交子務蜀用鐵錢民苦轉貿重故設<lb/>
　法書紙代錢以便市易轉運使以僞造犯<lb/>
　法者多欲廢不用公曰交子可以僞造錢<lb/>
　亦可以私鑄私鑄有犯錢可廢乎但嚴治<lb/>
　之不當以小仁廢大利後卒不能廢<lb/>
祁公爲樞宻副使薦于朝得祕閣校理是時<lb/>
　諸將兵討靈夏乆無功天下騷動盗賊數<lb/>
　入州縣殺吏卒吏多失職而民弊矣　天<lb/>
　子方銳意更用二三大臣乃極選一時知<lb/>
　名士増置諫官使𥙷闕失公以右正言居<lb/>
<pb n="KR2f0037_SBCK_055-2b"/>
　諫院　上好納諫諍未甞罷言者而至言<lb/>
　宫禁事它人猶湏委曲開諷而公獨曰所<lb/>
　謂后者正嫡也其餘皆猶婢爾貴賤有等<lb/>
　用物不冝過僣自古寵女色初不制而後<lb/>
　不能制者其禍不可悔　上曰用物在有<lb/>
　司吾恨不知爾公曰丗謂諫臣耳目官所<lb/>
　以逹不知也若所謂前丗女禍者載在書<lb/>
　史　陛下可自知也　上深嘉納之保州<lb/>
　兵變前有告者大臣不時發之公因力言<lb/>
　樞宻使副當得罪使乃杜祁公也邊將劉<lb/>
<pb n="KR2f0037_SBCK_055-3a"/>
　滬城水洛于渭州部署尹洙以滬違節度<lb/>
　將誅之大臣稍主洙議公以謂水洛通秦<lb/>
　渭於國家利滬不可罪由是罷洙而釋滬<lb/>
　洙公平生所善者也公在諫院所言𥙷益<lb/>
　尤多是三者其一人所難言其二人所難<lb/>
　處者其後言宰相以某事當去者　上亟<lb/>
　爲罷之因以陳執中爲叅知政事公又言<lb/>
　執中不可用由是　上難之公遂求解職<lb/>
　於是小人不便大臣執政而朋黨之論起<lb/>
　二三公相繼去位公亦在論中而辯諍愈<lb/>
<pb n="KR2f0037_SBCK_055-3b"/>
　切不自疑由是罷諫職以右司諫知鄧州<lb/>
<hi>墓誌</hi>
知諫院因災異言應天在誠行愛民遂請斥<lb/>
浮費岀宫女除别庫之私以寛賦歛初李<lb/>
　元昊反河西契丹亦以兵近邊謀棄約任<lb/>
事者於西方益禁兵二十萬北方益土兵<lb/>
　亦二十萬又益禁兵四十指揮及群盗張<lb/>
　海等劫京西江淮皆警是時巳更用大臣<lb/>
　矣又令天下益禁兵公言曰天下所以大<lb/>
　困者在浮費而浮費之廣者兵爲甚今不<lb/>
<pb n="KR2f0037_SBCK_055-4a"/>
　能損又可益之耶且兵巳百萬矣不能止<lb/>
　盗而但欲多兵豈可謂知所先後哉不報<lb/>
　於是極論古今養兵多少之利害以聞語<lb/>
　詆大臣尤切旣而保州有兵變朝廷賞先<lb/>
　言者公以謂有先言者而樞宻院不以時<lb/>
　下不可以無責　天子曰某吾方倚以治<lb/>
　也不可使去位公猶固請議其罰○又云<lb/>
　公始爲杜丞相所知慶曆之間二三大臣<lb/>
　又與公同心任事然論保州之變則所指<lb/>
　者蓋杜公非益兵之議則所詆者蓋二三<lb/>
<pb n="KR2f0037_SBCK_055-4b"/>
　大臣也其不偏於所好如此<hi>行狀</hi>
慶曆中孫甫蔡襄爲諫官言宰臣晏殊役官<lb/>
　兵治邸舎懷安苟且無向公之心遂罷殊<lb/>
　政事而甫等因薦冨弼代殊　上怒以謂<lb/>
　進用宰相人主之任臣下不冝有所指陳<lb/>
　遂相陳執中而甫等極言執中不可用不<lb/>
　聽則相與求罷爲外官不許遂請退自陳<lb/>
　上曰卿等言一不聽則求去令朕有逐言<lb/>
　者名自爲計則善也甫自陳以私便求岀<lb/>
　襄亦以養親爲言先是襄嘗乞告至莆田<lb/>
<pb n="KR2f0037_SBCK_055-5a"/>
迎親而親不果來至是　上乃曰卿昨迎<lb/>
親不來何不遂留侍養襄惶恐不能對甫<lb/>
徐進曰蔡襄所以辭親逺來事　陛下冀<lb/>
　萬一有禆𥙷今言旣不行蔡襄是以湏却<lb/>
　思歸去養親<hi>南豐雜識</hi>
孫之翰言慶曆中　上用杜衍范仲淹冨弼<lb/>
　韓琦任政事而以歐陽脩蔡襄及甫等爲<lb/>
　諫官欲更張庶事致太平之功仲淹亦皆<lb/>
戮力自効欲報人主之知然好同惡異不<lb/>
　能曠然心無適莫甫嘗家居石介過之問<lb/>
<pb n="KR2f0037_SBCK_055-5b"/>
　介適何許來介言方過冨公問冨公何爲<lb/>
　介曰冨公言滕宗諒守慶州用公使錢坐<lb/>
　法杜公則欲致宗諒重法不然則衍不能<lb/>
　在此范公則欲薄其罪曰不然則仲淹請<lb/>
　去冨公欲抵宗諒重法則懼違范公欲薄<lb/>
　其罪則懼違杜公患是不知所决甫曰守<lb/>
　道以謂如何介曰介亦竊患之甫廼嘆曰<lb/>
　法者人主之操柄今冨公患重罪宗諒則<lb/>
　違范公薄其罪則違杜公是不知有法而<lb/>
　未嘗意在人主也守道平生好議論自謂<lb/>
<pb n="KR2f0037_SBCK_055-6a"/>
　正直亦安得此言乎因曰甫少而好學自<lb/>
度必難用於丗是以退爲唐史記以自見<lb/>
　而屬爲諸公牽挽使備諫官亦甞與人自<lb/>
　謀去就而所與謀者適好進之人遂見誤<lb/>
　在此今諸公之言如是甫復何望哉自此<lb/>
　凢月餘不能寐慶曆之間任事者其後余<lb/>
　多識之不黨而知其過如之翰者則一人<lb/>
　而巳矣<hi>南豐雜識</hi>
知晉州近臣過晉夜半叩城欲入公曰城有<lb/>
　法吾不得獨私終不爲開門<hi>行狀</hi>
<pb n="KR2f0037_SBCK_055-6b"/>
初謝絳知鄧州有惠政慶曆中范仲淹洎甫<lb/>
　相繼守郡皆號循吏好教育士類今翰林<lb/>
學士賈黯鄧人也甞善三公之爲人因爲<lb/>
　創三賢堂於百花洲<hi>名臣傳</hi>
公素羸性澹然寡所好欲恂恂似不能言而<lb/>
内勁果遇事精明議者謂公道德文學冝<lb/>
在朝廷備頋問而錢糓刀筆非其職然公<lb/>
　處之益辦至臨疑獄滯訟常立得其情大<lb/>
賊張海郭貌山攻劫啇鄧新破南陽順陽<lb/>
　公安輯有方常曰教民知戰古法也乃親<lb/>
<pb n="KR2f0037_SBCK_055-7a"/>
　閱縣弓手教之擊射坐作皆爲精兵盗賊<lb/>
　爲息陜當東西衝吏苦厨傳而前爲守者<lb/>
　顧毀譽不能有所損至公痛裁節之過客<lb/>
　畏其清初無所望而亦莫之毀也陜人賴<lb/>
　以紓後遂爲法<hi>行狀云隣州歲時以酒相慶問公命儲别藏備官用一不歸于巳今</hi>
<hi>遂爲法</hi>其爲轉運使所至州縣視其職事脩<lb/>
　廢察其民樂否以此陞黜官吏而不納毀<lb/>
　譽遇下雖嚴而不害其在兩浙范文正公<lb/>
　守杭州以大臣或便冝行事公曰范公貴<lb/>
　臣也吾屈於此則不得伸於彼矣由是一<lb/>
<pb n="KR2f0037_SBCK_055-7b"/>
　切繩以法而常以監司自處范公遇公無<lb/>
　倦色及退而不能無恨公遇范公不少下<lb/>
　然退而未甞不稱其賢也<hi>墓誌</hi>
公雖貴而衣食薄無妾媵不飾玩好不與酣<lb/>
　樂泊如也時從當丗處士講評以爲得其<lb/>
　好而客或造其席者與之言終日不能以<lb/>
　勢利及也<hi>行狀</hi>
公喜接士務揚人善所得俸廪多所施與撫<lb/>
　諸孤兒教育如己子<hi>墓誌</hi>
孫之翰人嘗與一硯直三十千孫曰硯有何<lb/>
<pb n="KR2f0037_SBCK_055-8a"/>
異而如此之價也客曰硯以石潤爲賢此<lb/>
石呵之則水流孫曰一日呵得一檐水纔<lb/>
直三錢買此何用竟不受<hi>筆談</hi>
公博學彊記尤喜言唐事能詳其君臣行事<lb/>
夲末以推見當時治亂每爲人說如其身<lb/>
履其間而聽者曉然如目見故學者以謂<lb/>
　終歲讀史不如一日聞公論也所著唐史<lb/>
　記七十五卷論議閎贍書未及成公旣卒<lb/>
　詔取其書藏于祕府<hi>墓誌</hi>
司馬温公書公唐史記後云孫公昔著此書<lb/>
<pb n="KR2f0037_SBCK_055-8b"/>
　甚自重惜常别緘其藁於笥必盥手然後<lb/>
　啓之謂家人曰萬一有水火兵刀之急它<lb/>
　貨財盡棄之此笥不可失也毎公私少間<lb/>
　則增損改易未嘗去手其在江東爲轉運<lb/>
　使岀行部亦以自隨過亭傳休止輙取脩<lb/>
　之會宣州有急變乗馹遽徃不暇挈以俱<lb/>
　旣行於後金陵大火延及轉運廨舎弟子<lb/>
　察親負其笥避於沼中島上公在宣州聞<lb/>
　之亟還入門問曰唐書在乎察對曰在乃<lb/>
　恱餘無所問自壯年至于白首乃成亦未<lb/>
<pb n="KR2f0037_SBCK_055-9a"/>
　以示人文潞公執政嘗從公借之公不與<lb/>
但録姚崇宋璟論以與之況它人固不得<lb/>
　見也<lb/>
蘇内翰荅李廌書云録示孫之翰唐論僕不<lb/>
　識之翰今見此書凛然得其爲人至論禇<lb/>
　遂良不譛劉洎太子瑛之廢由張說張廵<lb/>
　之敗縁房琯李光弼不當圖史思明宣宗<lb/>
　有小善而無人君大略皆舊史所不及也<lb/>
歐陽公銘公之墓曰惟學而知方以行其義<lb/>
惟簡而無欲以遂其剛力雖弱兮志則彊<lb/>
<pb n="KR2f0037_SBCK_055-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景定嚴州續志巻六</head> <lb/>
    <p>
<pb n="KR2k0020_WYG_006-1a"/>
欽定四庫全書<lb/>
　景定嚴州續志巻六<lb/>
　　　　　　　　　　　宋方仁榮鄭珤同撰<lb/>
　　淳安縣<lb/>
縣視他邑為壯民物粗蕃庶昔病版籍漫漶縣計倚鑿<lb/>
空比更修明病亦仍昔知縣事率京官為之其佐官有<lb/>
丞簿尉各一員舊有酒官稅官各一員酒官廢已久今<lb/>
侯錢可則聞于朝併省稅官寨二曰威平去縣西八十<lb/>
<pb n="KR2k0020_WYG_006-1b"/>
里其官為徽嚴二州都廵檢使曰港口去縣東二十里<lb/>
其官為淳安遂安夀昌三縣廵檢縣之東鄉曰長樂距<lb/>
縣最逹期限率不應嘉定初議置東尉不果<lb/>
　　學校<lb/>
縣即宣聖廟為學其講堂曰化成為齋四所東西南北<lb/>
位置得宜堂皇深䆳其直舍曰兊軒嵗久滋弗治淳<lb/>
祐甲寅知縣石孝聞屬邑寓洪如雲董修造事邑人士<lb/>
叶力裨助不日輪奐蛟峯方逢辰為之記<lb/>
<pb n="KR2k0020_WYG_006-2a"/>
　　鄉里<lb/>
縣官鄉十四為里者一百一十有二<lb/>
　前志開化鄉有西郭里富皇里據縣志富皇里𨽻梓<lb/>
　桐鄉而開化不屬西境不應有西郭里盖風潭賚爵<lb/>
　二里是也<lb/>
　前志仁夀鄉有飛龍里風潭里賚爵里據縣志風潭<lb/>
　賚爵合𨽻開化其在仁夀者盖崇貴桐橋二里是也<lb/>
　飛龍里今改曰雲程里<lb/>
<pb n="KR2k0020_WYG_006-2b"/>
　安福鄉先是上一字犯光宗廟諱改今名<lb/>
　和義鄉舊名青溪淳熙已亥知縣陳曄以鄉名首應<lb/>
　義役白郡改今名<lb/>
　永平鄉管里十嘉定戊寅知州鄭之悌以其里人方<lb/>
　彝事父母孝名其里曰孝養又詹時澤兄弟友愛終<lb/>
　身名其里曰友恭<lb/>
　招賢里舊名富材融堂先生錢時所居郡侯錢可則<lb/>
　以先生膺天朝特起之招易以今名併書其扁又建<lb/>
<pb n="KR2k0020_WYG_006-3a"/>
　坊于郡縣以表之先生講學著書之所為齋者四曰<lb/>
　冬窩安素髙齋蜀阜為堂者三曰此山敬止慶光登<lb/>
　臨吟詠之所為亭者五曰巋然嵗寒詠歸野翁吟光<lb/>
　風霽月其歸自史館也乃創經史閣以貯所著書籍<lb/>
　云<lb/>
　雙玉里舊名賚爵以里人盧珏居産雙竹知州李介<lb/>
　叔易今名表之<hi>珏能詩瀕江為樓曰天邉風露</hi>
　　官廨<lb/>
<pb n="KR2k0020_WYG_006-3b"/>
縣治在縣城正北其公退有學愛堂製錦堂讀書林正<lb/>
已軒縣圃有亭曰秋風曰凭逺<lb/>
丞㕔有亭曰見山曰勝最<lb/>
尉司有軒曰梅隐曰桂笏<lb/>
萬夀亭在縣西瀕溪為祝聖放生之所<lb/>
　　知縣題名<lb/>
縣志題名自至道三年孫讜始今自寳慶以後併紀其<lb/>
次<lb/>
<pb n="KR2k0020_WYG_006-4a"/>
　戴師聖　　　　趙希瓘　　　　楊希瓘<lb/>
　祝孝頴　　　　莊夣說　　　　蔣衡<lb/>
　王昱　　　　　黎祖昭　　　　王垍<lb/>
　謝挺之　　　　錢難老　　　　趙崇嶓<lb/>
　虞兟　　　　　馮如愚　　　　吳楹<lb/>
　石孝聞　　　　趙與渥　　　　史琦卿<lb/>
　張壎　　　　　葉漢老　　　　葉瀾孫<lb/>
　　山<lb/>
<pb n="KR2k0020_WYG_006-4b"/>
　南山在溪南為縣治對山巖石層繚林木隂翳有亭<lb/>
　曰物外一色竒觀也<lb/>
　聖姥山在龍山鄉山巔有平地餘一頃洞泉冬夏不<lb/>
　竭祈禱輒應<lb/>
　紫盖峯在安福鄉山腰微痩上乃旁拓形如擁盖因<lb/>
　以為名<lb/>
　並桃山跨常樂永平兩鄉髙出衆山上一登絶頂杭<lb/>
　歙衢婺之山依約在目山下望之如二桃因以得名<lb/>
<pb n="KR2k0020_WYG_006-5a"/>
　　水<lb/>
　放生池在縣西轉教寺前即溪禁採捕臨流為亭曰<lb/>
　萬夀靣對雉山亦禁剪伐<lb/>
　古渠在縣城内引西山泉經縣市東注嵗久淤塞雨<lb/>
　潦無所决洩居民病之淳熙已亥知縣陳曄庀夫浚<lb/>
　治力復其舊民以為便<lb/>
　清心泉在縣門治東<lb/>
　西井在縣西護以鐵欄圍一丈五尺政和七年鑄<lb/>
<pb n="KR2k0020_WYG_006-5b"/>
　　坊市<lb/>
縣市為坊者一十有二曰宣化曰佐理曰登雲曰擢桂<lb/>
曰叢桂<hi>以胡氏世科名</hi>曰延桂<hi>以鄭氏世科名</hi>曰還淳曰阜民曰恵安<lb/>
曰時雍曰固業曰熙春<lb/>
　狀元坊二<lb/>
　　一在縣學前<hi>以淳祐丁未邑人黄蛻為大對第二知縣虞兟建</hi>
　　一在邑東新橋<hi>以淳祐庚戌邑人方逢辰為大對第一權縣趙汝瀍即逢辰所居建</hi>
　　橋梁<lb/>
<pb n="KR2k0020_WYG_006-6a"/>
縣市瀕溪即稅務之南跨溪為浮梁舊名百丈橋淳祐<lb/>
丙午知縣虞兟改曰青溪橋<lb/>
　縣市石橋四東曰新橋社橋西曰白塔橋西硎橋<lb/>
　恵人橋在龍山鄉跨合陽溪三十大累石為趾架屋<lb/>
　其上後經水毁未復<lb/>
　馬巖橋在安福鄉制如合陽橋而其長過之<lb/>
　蜀溪橋在威平寨西北五里<lb/>
　　寺觀<lb/>
<pb n="KR2k0020_WYG_006-6b"/>
　上善觀在溪南二里嘉定甲戌道士唐師直請龍山<lb/>
　鄉廢額建今龍山亦自有觀<lb/>
　神景宫即舊真應廟開禧乙丑道士聞若訥請縣西<lb/>
　廟額名之<lb/>
　建興寺在永平鄉<lb/>
　神景寺在永平鄉乾道間請縣東尼寺廢額建<lb/>
　桐山院在長樂鄉後唐長興三年建<lb/>
　龍嚴寺在和義鄉紹興甲子僧善慶請尼寺廢額建<lb/>
<pb n="KR2k0020_WYG_006-7a"/>
　法華在永平鄉嘉定乙亥僧道冲請在城兜率寺子<lb/>
　院廢額名之<lb/>
　　祠廟<lb/>
　東嶽廟在縣東南<lb/>
　五靈王廟在城隍廟左<lb/>
　戈府君廟在縣西五里舊𫝊神事吳越提兵禦敵不<lb/>
　利敵斷其頭併棄之神右手持劍左手自提其頭行<lb/>
　至今祠所仆焉既而風雨晦㝠雷電震耀鄉人駭其<lb/>
<pb n="KR2k0020_WYG_006-7b"/>
　神異即地為廟祀之水旱禱焉<lb/>
　𢎞仁廣信王廟在永平寨西<lb/>
　賀太守祠堂在永平鄉邑人以其始分葉鄉為郡目<lb/>
　為葉鄉土神<lb/>
　王押衙廟在安樂鄉舊𫝊神事吳越以勇力聞禦盗<lb/>
　有功押衙藩鎮時官稱也<lb/>
　忠烈侯廟即都督廟前志遺其侯爵嘉定丙子縣尉<lb/>
　何元夀訪得之始以爵名<lb/>
<pb n="KR2k0020_WYG_006-8a"/>
　靈佑廟在長樂鄉神姓范氏名稔宣和中以隂兵助<lb/>
　辛興宗討賊有功興宗表聞于朝詔賜今額邑人邵<lb/>
　拱記<lb/>
　忠助廟在縣西神封忠濟侯姓汪氏即歙郡英濟王<lb/>
　子紹興已未賜今額<lb/>
　廣恵行祠在縣治南嘉定乙亥知縣應與權建<lb/>
　英烈廟在永平鄉神歙人姓錢氏長名嶨季名觷生<lb/>
　有别業在永平宣靖間團民兵衛鄉井有方畧衆服<lb/>
<pb n="KR2k0020_WYG_006-8b"/>
　其令建炎已酉烏珠大舉來侵駕幸海道敵犯臨安<lb/>
　泝浙江而西二侯與邑人方庚率民兵三千人東赴<lb/>
　至桐廬縣西視牛頭山迫險可得志布置迎敵大敗<lb/>
　敵衆敵遽北遁後以功各補承信郎紹定庚寅江東<lb/>
　部使者列其功請立祠于嚴賜廟英烈紹興癸已歙<lb/>
　民復請賜爵乃封嶨為恵顯侯觷為恵濟侯<lb/>
　　古跡<lb/>
　仙居洞在龍山鄉漸山之麓洞有石龍水從龍口流<lb/>
<pb n="KR2k0020_WYG_006-9a"/>
　注盆池中常滿不溢人不知所從泄遇旱迎水禱之<lb/>
　隨應<lb/>
　太子城在梓桐鄉普慈山之巔相傳晉太子避城築<lb/>
　城其上今迹猶存<lb/>
　　碑碣<lb/>
　重修放生池記奉議郎羅頌撰知縣陳曄書<lb/>
　社壇記承議郎陳愿撰<lb/>
　縣㕔題名記知縣俞彦與撰<lb/>
<pb n="KR2k0020_WYG_006-9b"/>
　重修縣學記四<lb/>
　　一係邑人朝奉大夫方聞撰<lb/>
　　一係邑人方有開撰<lb/>
　　一係從政郎鄭煜撰<lb/>
　　一係邑人方逢辰撰<lb/>
　進士登科題名記知縣吕南夫撰<lb/>
　元祐黨籍碑縣尉司馬逨刋于縣學與紹興求賢碑<lb/>
　對立<lb/>
<pb n="KR2k0020_WYG_006-10a"/>
　紹興御書藉田守詔碑丞相曾懐立<lb/>
　蠲减經緫制錢記奉議郎應鏞撰<lb/>
　韓昌黎遺像碑知縣陳曄立并贊<lb/>
　重修譙樓記寳章待制程公許撰<lb/>
　<lb/>
　<lb/>
　<lb/>
　<lb/>
<pb n="KR2k0020_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定嚴州續志巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景定嚴州續志巻四</head> <lb/>
    <p>
<pb n="KR2k0020_WYG_004-1a"/>
欽定四庫全書<lb/>
　景定嚴州續志巻四<lb/>
　　　　　　　　　　　宋方仁榮鄭珤同撰<lb/>
　　山<lb/>
郡之鎮山曰仁安支脉蜿蜒下走平曠其繚入郡城者<lb/>
各有名前志不書乃今書之<lb/>
　錦砂岡<hi>元字犯光廟嫌諱</hi>在城内北正脉融結萃為郡治<lb/>
　東山在縣治東<lb/>
<pb n="KR2k0020_WYG_004-1b"/>
　秀山以秀亭得名西連東山<lb/>
　建安山在百順門内<lb/>
　樊家山在雄節營北<lb/>
　西山在城内西北舊有孤髙亭今廢<lb/>
　道場山以陳尊宿得名西連西山<lb/>
　　水<lb/>
新安江東陽江合流于城東南前志列於建徳縣下今<lb/>
不再書摭湖井之宜書者書之<lb/>
<pb n="KR2k0020_WYG_004-2a"/>
　西湖在城南祝聖放生在焉景定二年秋七月暴雨<lb/>
　仁安山洪流迸出決湖趨江湖涸遂蕪今侯錢可則<lb/>
　亟以冬隙堤之明年正月祝堯之日放生于湖如常<lb/>
　年碧波溶溶鱗介咸遂邦人樂其有愛君之心焉添<lb/>
　倅東陽樓晏為之記<lb/>
　郡城岸江枕山泉味甘冽舊為井者九曰桂泉在雙<lb/>
　桂坊曰清泉在子城外西北曰華泉在兜率寺西百<lb/>
　步曰甘泉在軍門内西曰釀泉在郡圃<hi>今連筒入公庫資嵗釀</hi>
<pb n="KR2k0020_WYG_004-2b"/>
　曰秀泉在添差通判衙東曰海底泉在和平門内西<lb/>
　曰白龍泉在安泰門外曰碧波泉在嘉化門外或謂<lb/>
　甘泉秀泉不列於九井然皆未有考焉其他綆汲之<lb/>
　所尚多如雙井在善教坊南小巷中蟹黄泉在樊家<lb/>
　山下舍人井在舍人橋東丁家井在濠塍墈下路北<lb/>
　龍泉在錦砂岡西<hi>今連筒入三務資嵗釀</hi>是皆宜書<lb/>
　　寺觀<lb/>
寺觀比前志無大更革摭其闗於郡典者書之<lb/>
<pb n="KR2k0020_WYG_004-3a"/>
　郡官之祝聖滿散詣天慶觀兜率寺<lb/>
　郡官之祝國忌香詣能仁院<lb/>
　郡官之追崇徽廟詣南山光孝禪寺<lb/>
　郡官之勸農詣近郊寺院無常所<lb/>
　法善禪寺舊在州城内東今城西九峯菴請其額<lb/>
　甘泉道院在軍門西井於闤闠中民居偪仄易穢紹<lb/>
　定戊子知州陸子遹買民地為亭覆之近道院以奉<lb/>
　佑聖郡以羽士主之<lb/>
<pb n="KR2k0020_WYG_004-3b"/>
　東山道院在子城外東景定庚申知州謝奕中建以<lb/>
　羽士主之亦奉佑聖<lb/>
　　祠廟<lb/>
郡為吳俗昔多祠宇自張宣公知州斥淫祠之不在祀<lb/>
典者故今所奉皆稱神摭其更革者志之<lb/>
　城隍靈應廟在子城内西神以建安王為稱然莫知<lb/>
　封號之始景定辛酉今侯錢可則荐請于朝始賜額<lb/>
　靈應更闢廟門以侈新渥<lb/>
<pb n="KR2k0020_WYG_004-4a"/>
　祠山行宫舊在兜率寺東廡間淳祐辛丑知州王佖<lb/>
　闢寺東廢址遷焉南臨通衢廟貌斯稱郡博士桂錫<lb/>
　孫為記<lb/>
　梓潼真君行祠舊在天慶觀廡間景定庚申今侯錢<lb/>
　可則拓地于觀之右大飭祠宫南臨通衢面勢軒豁<lb/>
　明年大比士之領薦者拱前後率有吉䜟今吏書葉<lb/>
　夣鼎為之記<hi>景定二年大比興賢太府寺丞知嚴陵錢侯即今之桂華坊作梓潼真君祠世</hi>
　<hi>言帝命司桂籍主人間科第者也介教授鄭君珤以書來徴記曰惟嚴陵山水秀天下鐘竒産英魁儒相</hi>
<pb n="KR2k0020_WYG_004-4b"/>
　<hi>繼出志道義崇氣節不但以詞藻名世也聲光蕩摩逹于疃畊瀨釣之區家誦書人業儒交勉為士君子</hi>
　<hi>之行又不但以名第相眩慕也侯始至諗其國俗而嘉尚之凡學宫俎豆之事庖廩之供必敬必飭迺復</hi>
　<hi>經始斯役揭䖍妥靈蘄以相斯文福多士藝闈設棘而祠宫適成羣六邑之彦雷動霧滃顧瞻奐輪興起</hi>
　<hi>風烈至冇感吉夣而占上㳺者斯亦異哉余惟上以徳藝賓士士知自修而不蘄上之知古之道也自科</hi>
　<hi>目興應書自衒而古意日以薄顧復使大冠修劍者流咸盻盻焉乞靈於神以志一得余始惑焉既乃訪</hi>
　<hi>之蜀珍稽諸誌諜則知神之生也世以忠孝顯夫忠孝百行之冠冕其剛大浩然之氣精純不二之心耿</hi>
　<hi>耿宇宙間殆日月並揭河漢同流風霆烈而山岳峙也眉山蘇公所謂不依形而立不恃力而行不待生</hi>
　<hi>而存不隨死而亡者其是物歟是以神之廟食被四蜀人士嚴奉如錦官夫子石室諸葛忠武祠歴千百</hi>
<pb n="KR2k0020_WYG_004-5a"/>
　<hi>載如一日中更西事拂擾黠酋暴客過輒投戈羅拜是何威靈氣燄動悟人物如此秉彛好徳無問哲愚</hi>
　<hi>是必冇以觸其天矣國家籲俊尚賢三嵗有詔與郊見神示之典同萬乘臨軒與冊拜公孤之儀等甚重</hi>
　<hi>事也士由此選盖將致其為臣為子之大節明綱常以凖世𢎞徳業以庇民顧豈使之弄鈆槧儌祿利而</hi>
　<hi>已今賢侯身勸為駕爾嚴之士方衮衮上春官奉大對當思天髙地厚中立此身君親之報難窮忠孝之</hi>
　<hi>節易撓惟無負於君親即無媿於天地而亦不為爾神羞此侯作祠之初意所以望爾士者厚而垂教思</hi>
　<hi>者逺也抑神九十四化之說祝史傅㑹侮聖瀆靈世未有明辨之者而神隂翼世教之意泯焉夫化者謂</hi>
　<hi>能神其道以化俗非如釋氏以幻為化也故神之福善也惡者化而為善神之佑順也逆者化而為順神</hi>
　<hi>之好是正直也邪者諂者化而為正直皆忠孝之感也洋乎在上必有監於斯言侯名可則吳越五王後</hi>
<pb n="KR2k0020_WYG_004-5b"/>
　<hi>丞相魏國忠靖公嫡孫盖世載忠孝云太中大夫權兵部尚書兼權吏部尚書兼同修國史實錄院同修</hi>
　<hi>撰兼太子詹事寧海縣開國男食邑三百户天台葉夣鼎記朝奉郎主管成都府玉局觀方逢辰書朝奉</hi>
　<hi>大夫新除宗正少卿兼太子侍讀留夣炎題</hi>
　靈順行祠為樓跨龍津橋嘉泰元年建<lb/>
　招商神祠在輯睦坊北祠廢已久地為民居淳祐火<lb/>
　延數十百家自居祠地者始郡以民請復建祠然舊<lb/>
　以招商為名豈非土儉俗貧假懋遷之利以粒斯民<lb/>
　故汲汲然耶<lb/>
<pb n="KR2k0020_WYG_004-6a"/>
　崔府君祠在子城西巷内<lb/>
　天王堂在子城西北隅<lb/>
　　古跡<lb/>
郡相𫝊有三阜<hi>元字犯光廟嫌諱</hi>九井若九井既志之矣三阜<lb/>
俗傳為郭璞窨一在通判㕔治前一在建徳縣㕔治前<lb/>
一在水南大悲殿北有古井焉陶土為欄識嵗月其上<lb/>
盖開寳三年三月也且識是年米斗二十錢<lb/>
　　碑碣<lb/>
<pb n="KR2k0020_WYG_004-6b"/>
集古錄載此郡唐時石刻頗不一今往往不存其所存<lb/>
者前志已輯之矣兹志其後來者焉<lb/>
　御製戒石銘守臣顔為立石<lb/>
　御書藉田詔守臣羅汝楫立石<lb/>
　錫宴戒州縣御筆守臣趙孟𫝊立石<lb/>
　戒貪并錄勲裔御札守臣李介叔立石<lb/>
　訓㢘御札守臣錢可則立石<lb/>
　司馬温公訓儉文知州盧憲立石<lb/>
<pb n="KR2k0020_WYG_004-7a"/>
　申用全㑹入納回降本末知州顔頥仲立石<hi>碑隂舊為篆書</hi>
　　<hi>大風歌知州盧憲模立</hi>
　申免嚴婺兩易米絹始末知州王佖立石<hi>碑隂舊為减免丁錢</hi>
　　<hi>鹽絹本末知州詹亢宗述</hi>
　　右在設㕔<lb/>
　知州題名二琴川冷世光撰<lb/>
　　碑隂<hi>其一張魏公釣臺詩其一重修軍門樓記</hi>
　范文正髙風堂記<hi>碑隂刻泰山夀字</hi>
<pb n="KR2k0020_WYG_004-7b"/>
　范文正公桐廬郡十詠<hi>碑隂建千手千眼觀音記</hi>
　張宣公祀仁安山祝文<lb/>
　重修浮梁記三<lb/>
　　其一三省架閣黄顥為知州鄭之悌撰<hi>碑隂舊為蠲減諸縣</hi>
　　　<hi>賦斂省劄知州宋釣述</hi>
　　其一朝奉大夫徐邦憲為知州謝徳輿撰<lb/>
　　其一郡人方逢辰為知州李介叔撰<lb/>
　修譙樓記校官鄭珤為知州謝奕中撰<lb/>
<pb n="KR2k0020_WYG_004-8a"/>
　經緫制錢始末知州許興裔立石<lb/>
　申用全㑹納坊場錢本末知州章大醇立石<lb/>
　瑞麥宣付史館省劄并圖頌今侯錢可則立石<lb/>
　平糴倉記郡人黄蛻為知州李介叔撰<lb/>
　撥代解婺州絹糴米餉軍省劄知州錢可則立石<hi>碑隂</hi>
　　<hi>同上</hi>
　四公帖<hi>韓魏公文潞公</hi>　<hi>冨鄭公公范文正</hi>
　詛楚亞駝文<lb/>
<pb n="KR2k0020_WYG_004-8b"/>
　孤髙亭記知州鄭之悌立石<lb/>
　明道東坡二先生訓語<lb/>
　　右在髙風堂庭廡間<lb/>
　通判題名二<lb/>
　西園記建徳尉嚴康朝撰<lb/>
　　右在通判㕔<lb/>
　御製至聖文宣王贊及加號詔<hi>碑隂刻贍學産段細數</hi>
　御書八刑八行詔<lb/>
<pb n="KR2k0020_WYG_004-9a"/>
　皇帝賜辟雍詔<lb/>
　御書孝經<lb/>
　御書賜學官詔<lb/>
　　右並立石大成殿<lb/>
　教授題名<lb/>
　進士登科記趙清獻公知州日始立石後知州鄭滋<lb/>
　易石増廣<lb/>
　續登科記知州謝徳輿立<lb/>
<pb n="KR2k0020_WYG_004-9b"/>
　趙清獻公勸學詩<lb/>
　増置學田記郡人詹炎撰<lb/>
　育英堂記今禮書楊棟撰<lb/>
　重建學門記校官江一鶚撰<lb/>
　蘇公簡鄉飲詩<lb/>
　陸放翁詩帖<lb/>
　　右在州學<lb/>
　重建軍門樓記參政徐清叟為知州吳槃撰<lb/>
<pb n="KR2k0020_WYG_004-10a"/>
　重修西湖放生記添倅樓宴為今侯錢可則撰<lb/>
　梓潼廟記今吏書葉夣鼎為今侯錢可則撰<lb/>
　城隍靈應廟記校官鄭珤為今侯錢可則撰<lb/>
　濟川橋記校官鄭珤為今侯錢可則撰<lb/>
　溪山偉觀記校官鄭珤為今侯錢可則撰<lb/>
　吕成公作重修嚴先生祠堂記虞佀良書世稱二美<lb/>
　舊石燬于火僅存斷闕過者嘆息今侯錢可則礱石<lb/>
　臨鑱之<lb/>
<pb n="KR2k0020_WYG_004-10b"/>
　重修釣臺書院記郡人方登為今侯錢可則撰<lb/>
　　書籍<lb/>
郡有經史詩文方書凡八十種今志其目<lb/>
　六經正文　　　　　　語孟正文<lb/>
　櫟齋禮記集　　　　　玉藻講義<lb/>
　通鑑紀事本末　　　　南史<lb/>
　唐鑑　　　　　　　　周子太極通書<lb/>
　胡氏春秋傳　　　　　胡氏春秋通㫖<lb/>
<pb n="KR2k0020_WYG_004-11a"/>
　春秋後傳　　　　　　春秋後𫝊補遺<lb/>
　尚書說命講義　　　　尚書無逸講義<lb/>
　謝先生論語　　　　　爾雅義<lb/>
　近思錄<hi>知郡華文錢寺丞任内刋</hi>　　近思續錄<hi>知郡華文錢寺丞任内刋</hi>
　横渠集　　　　　　　朱文公家禮<lb/>
　朱文公小學書　　　　南軒先生文集<lb/>
　融堂四書管見　　　　師友問答<lb/>
　鶡冠子　　　　　　　鬻子<lb/>
<pb n="KR2k0020_WYG_004-11b"/>
　程氏遺書　　　　　　已易<lb/>
　世說　　　　　　　　新定志<lb/>
　新定續志<hi>知郡華文錢寺丞任内刋</hi>　嚴陵集<lb/>
　嚴陵别集　　　　　　釣臺詩<lb/>
　釣臺續集　　　　　　釣臺别集<lb/>
　皇甫集　　　　　　　大字劉賓客集<lb/>
　咸平集　　　　　　　陶山集<lb/>
　徂徠集　　　　　　　定肅顔公文集<lb/>
<pb n="KR2k0020_WYG_004-12a"/>
　劍南詩　　　　　　　劍南續藁<lb/>
　江諫議奏議　　　　　閫範<lb/>
　闗化書　　　　　　　洛陽名園集<lb/>
　開元天寳遺事　　　　聖政草<lb/>
　老學庵筆記　　　　　鄉飲酒記事<lb/>
　竇氏聨珠　　　　　　省事老人集<lb/>
　陳宋集　　　　　　　西崑詶唱集<lb/>
　唐御覽詩　　　　　　鉅鹿東觀集<lb/>
<pb n="KR2k0020_WYG_004-12b"/>
　潘逍遥詩　　　　　　東里詩<lb/>
　千巖集　　　　　　　七里先生自然庵詩<lb/>
　清真集　　　　　　　順庵集<lb/>
　史氏指南方　　　　　史載之方<lb/>
　衛濟方　　　　　　　本事方<lb/>
　二典義　　　　　　　産寳方<lb/>
　癰疽方　　　　　　　清真詩餘<lb/>
　景定嚴州續志巻四<lb/>
</p>
<p>
</p>
  </div>
</body>
</text>
</TEI>
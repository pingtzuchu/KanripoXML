<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>平宋録卷中</head>
    <p>
<pb n="KR2e0019_WYG_002-1a"/>
欽定四庫全書<lb/>
　平宋録卷中　　　　　元　劉敏中　撰<lb/>
夏四月乙丑阿珠奉聖㫖分兵築圍守揚州屯於𤓰洲<lb/>
城丞相與吕文煥及諸將鎮守建康候秋再舉翌日侍<lb/>
奉御愛新奉㫖召丞相赴闕計事丞相令蒙古萬户阿<lb/>
嘍罕權省事仍咨陞郎中孟祺員外郎劉江議事五月<lb/>
辛巳丞相趣装發建康壬午至鎮江㑹阿珠安塔哈等<lb/>
議鎮守等事仍諭諸將練習所部水陸士卒甲仗務要<lb/>
<pb n="KR2e0019_WYG_002-1b"/>
嚴整緩急適用毋令怠惰諸將授指揮還癸未同吕文<lb/>
煥濟江北石天麟從行至清河口丞相馳驛先赴闕敷<lb/>
陳平宋籌畫至尊悉皆嘉納七月己丑丞相拜中書右<lb/>
丞相遂奏保平章阿珠之功亦拜中書左丞相八月癸<lb/>
邜發上都南行八月丁未至大都省院䑓衆官留宴三<lb/>
日辛亥發大都自河間取道山東路直入都經圻潭漣<lb/>
海等處巡視邊陲要害壁壘堅脆用兵設備調淮東<lb/>
元帥右丞博囉歡左副都元帥右丞阿勒巴所部軍兵<lb/>
<pb n="KR2e0019_WYG_002-2a"/>
萬衆附江而進九月戊寅閲兵於淮安城下淮東招討<lb/>
使簽樞宻院事阿爾黙色守新城兵亦㑹合是日指授<lb/>
諸將方畧已邜詰旦㑹兵於淮安城下令安東州歸附<lb/>
官孫嗣武等扣城大呼諭淮安等將許安撫曰丞相奉<lb/>
大元天子命舉兵南伐所向無前聲勢震天東連海嶠<lb/>
西抵川蜀㳂江州郡望風納欵其孰不知今我等名爵<lb/>
有光於宋乃至合境生靈俱獲安業汝曹思之宜速來<lb/>
降則可轉禍為福如不然城陷之日誅滅無遺悔將何<lb/>
<pb n="KR2e0019_WYG_002-2b"/>
及又繋文書打矢射於城中以摇衆心辛巳遣阿爾黙<lb/>
色領本兵船鐵騎拒其北城西門丞相與博囉歡阿勒<lb/>
巴等親臨南城堡指揮諸將分道進攻其堡俄而兵<lb/>
衆鼔勇長驅登城遂㧞之宋兵大潰趨奔大城之下我<lb/>
軍追殺直抵門橋斷遂不得進亦斬首數百級癸未平<lb/>
其南堡甲申發淮安南行丙戍至寶應軍戊子攻白馬<lb/>
湖克之徙屯於清口桃源進至髙郵境遣帳前哈必齊<lb/>
千戸色徹肯等先帥鐵騎數百趨髙郵遇宋兵出戰宋<lb/>
<pb n="KR2e0019_WYG_002-3a"/>
兵大敗斬首數級次日丞相率諸將閲兵城下觀宋壁<lb/>
壘而還進至范光湖避兵之民甚衆丞相遣人招諭悉<lb/>
降又遣侍衛軍緫管顔聚等乗戰艦五十餘艘破草湖<lb/>
鄉賊即日克之令諸將秣馬俟行十月己酉至揚州庚<lb/>
戍㑹兵圍守揚州耀其威武平章阿珠及右丞張惠參<lb/>
政敏珠爾丹率諸將來迎壬子阿珠受左丞相宣癸丑丞<lb/>
相次大灣頭新堡命諸將指揮方畧阿嘍罕自建康來<lb/>
見丞相是日大雨還營乙邜與左丞相阿珠兵合令阿<lb/>
<pb n="KR2e0019_WYG_002-3b"/>
嘍罕還建康起兵辛丑留博囉歡阿勒巴等部鋭兵萬<lb/>
衆守灣頭堡是日大兵南舉丞相觀楊子橋堡是夜宿<lb/>
於𤓰洲壬戍渡江至鎮江宣讀聖㫖於府廨置行樞宻<lb/>
院令官安塔哈董文炳同署行中書省左丞安塔哈部<lb/>
左軍諸將先攻常州不下丞相與阿珠議平宋大事遂<lb/>
分諸軍為三道㑹於臨安右軍以參政阿嘍罕四萬户<lb/>
總管敖拉齊等帥蒙古漢軍步騎十餘萬衆自建康出<lb/>
四安慶德趨獨松嶺左軍以參政董文炳蒙古官帥萬<lb/>
<pb n="KR2e0019_WYG_002-4a"/>
户張𢎞範萬户張抵都統范文虎王世強管如德史勝<lb/>
等省都事楊晦領幕府事水陸精兵數十萬出江入海<lb/>
取道江隂進趨許浦澉浦上海華亭等處丞相暨左丞<lb/>
安塔哈至中道行都省事統帥羣將咸受節度裁斷大<lb/>
事帥蒙古漢軍十萬衆水陸繼進趨常州是日左丞相<lb/>
奉詔㫖分兵鎮遏揚州屯於𤓰州十一月己邜丞相出<lb/>
鎮江宿於丹陽壬午至常州前進之兵相持不决至日<lb/>
丞相帥大兵嚴圍其城壁以立木為之其池塹既深且<lb/>
<pb n="KR2e0019_WYG_002-4b"/>
闊攻之誠難丞相召諸將指授方畧令各備攻具期於<lb/>
來日分道攻撃又先遣人大呼城下諭言曰城中將帥<lb/>
士庶宜速來降免爾遭拒敵之罪城中不聽癸未又令<lb/>
諸掾吏書諭文射入城中曰常州主帥將校庶士常州<lb/>
我大元已附之城爾衆復來拒之大丞相領兵臨城四<lb/>
面攻撃勢易摧枯耳然我念主上好生惡殺務以招徠<lb/>
為先連日遣人告諭未見聽從爾之士民勿以歸降復<lb/>
叛為疑爾之將士勿以拒敵我師為懼約以來日如能<lb/>
<pb n="KR2e0019_WYG_002-5a"/>
出城歸附以保生靈前罪一無所問不妄戮一人仍依<lb/>
沿江已附州城一例遷加爵賞四民各令安業若更執<lb/>
迷堅拒城破之日枕尸流血老㓜無遺宜速審思毋貽<lb/>
後悔又不聽丞相親督帳前軍數千臨於南城又多建<lb/>
火炮及弓弩等連日夜攻之不息至甲申巳刻丞相怒<lb/>
叱帳前諸軍奮勇争先登木城即竪丞相紅幟於城上<lb/>
四面並進宋兵大潰克之遂屠其城又蒙古都元帥實<lb/>
喇特穆爾萬户輝圗等率兵先據無錫乙酉丞相登常<lb/>
<pb n="KR2e0019_WYG_002-5b"/>
州水門遣人捕索賊兵悉斬之丙戌丞相號令諸將其<lb/>
拽砲鄉民廣給其榜各歸其鄉禁約軍人不得妄行擄<lb/>
掠犯者加以重罪由是逺近皆安丁亥遣萬户延徹爾<lb/>
萬户蒙古岱等部水軍數千廵捕太湖㑹兵於江戊子<lb/>
賞勞獲功人員己丑冬至庚寅遣伊奇爾岱宣撫㳺顯<lb/>
索多總管楊椿等㑹實喇特穆爾兵遣輝圗兵先趨平<lb/>
江即日參政董文炳遣使來送兩淮帳下王都統雄即<lb/>
以嘉興招討使授之平江主帥王邦傑等遣張撥發汝<lb/>
<pb n="KR2e0019_WYG_002-6a"/>
達賫書來迓丞相丞相慰勞遣反遣使徃諭輝圖等官<lb/>
曰此大兵到日宜嚴飭將士守䕶城池勿得縱令侵優<lb/>
百姓如有犯令入城者從軍法擬行省都事馬恕為常<lb/>
州尹多給榜文招懷未附之民是日阿嘍罕遣使來報<lb/>
曰所部軍兵已過廣德進趨獨松嶺丞相深然之十二<lb/>
月庚子發常州輝圗遣使博囉歡來報彼宋桞岳奉使<lb/>
至無錫辛丑軍於無錫之西壬寅大設省幕㑹集諸將<lb/>
令奉使桞岳來見丞相出示宋太后暨嗣主國書及示<lb/>
<pb n="KR2e0019_WYG_002-6b"/>
宋之大臣與丞相及吕文煥書桞岳垂泣曰今日太皇<lb/>
太后年髙嗣君冲弱更在先帝衰絰中自古禮不伐喪<lb/>
望大丞相息怒班師免致三宫不安陸廣動摇敢不年<lb/>
年進奉嵗嵗修好此誠奸臣賈似道失信誤我國耳丞<lb/>
相荅曰曩者我聖天子登極之初遣使奉國書以修和<lb/>
好汝國無頼執我行人一十六年所以興師問罪去載<lb/>
又將亷奉使等無故殺戮誰之過歟如其彼欲我師不<lb/>
進欲學錢王納土李王出降乎爾宋昔得天下於小兒<lb/>
<pb n="KR2e0019_WYG_002-7a"/>
之手亦失於小兒之手其道如此卿何多言桞岳頓首<lb/>
泣下不已令千户囊嘉特館伴焉癸卯遣招討吹忠嘉<lb/>
千户陳奇塔特將宋桞岳及從來者宋李二人并嚴某<lb/>
所奉國書赴朝廷禀奏丞相軍於望亭東令張惠吕文<lb/>
煥先赴平江同游顯等入城取人公事甲辰平江主帥<lb/>
王邦傑郡守王矩之等率衆逺來迎降止於寒山寺南<lb/>
乙巳軍於平江西南五里丁未丞相入平江登城觀兵<lb/>
遂撤宋軍布置我兵於城上既而復㑹諸將佐於府㕔<lb/>
<pb n="KR2e0019_WYG_002-7b"/>
事號令諸軍不得輒入人家擾害百姓犯者重罪於是<lb/>
居民宴然悦服即日遣囊嘉特范文虎下從者王政同<lb/>
桞岳赴臨安録白諭宋主詔書一封又丞相白宋臣書<lb/>
云云董文炳遣都事楊晦來報所部軍兵已下許浦澉<lb/>
浦顧逕上海華亭等處已行撫定次第丞相曰凡歸附<lb/>
官可就便區處即日發囬又遣使覘前路窄隘軍馬不<lb/>
容逗遛令千户寗玉等前部軍兵復修長橋等處通道<lb/>
不旬而成丞相召范文虎䝉古岱行両浙都督事王邦<lb/>
<pb n="KR2e0019_WYG_002-8a"/>
傑充安撫事王矩之遥授温州安撫其餘歸附官員陞<lb/>
加不等又遣使諭董參政令萬户張𢎞範等軍還省别<lb/>
聽區處屯於平江癸丑譯史阿里自朝廷奏事回俱准<lb/>
所奏遣囊嘉特同宋使夏尚書吕侍郎等自臨安來賫<lb/>
到録白宋書云云辛酉宋使夏尚書等謁見丞相是日<lb/>
大宴議事癸亥遣宋使吕侍郎回乙丑范文虎下從人<lb/>
游華善同宋使沈節簽賫宋太后謝氏諭吕文煥勅并<lb/>
與丞相書云云是日諭諸將曰今日宋臣陳宜中遣人<lb/>
<pb n="KR2e0019_WYG_002-8b"/>
來為㑹於長鎮且觀地面寛足容我軍鄂囉之地遂號<lb/>
令諸將將所部軍兵序各翼行伍俾令前進其旌旗戈<lb/>
甲等事務要新整其全家屬輩留之於後仍省㑹嚴禁<lb/>
諸軍不許抄掠生口侵奪人財焚燒民屋如有犯者即<lb/>
以軍令從之諸將士為之屏氣無敢妄動者於是諸將<lb/>
聽受方畧分左右翼而進諸將側目相視莫測其機亦<lb/>
無敢咨禀者又遣范文虎䝉古岱乗兵艦㑹阿嘍罕嘉<lb/>
鼐巴等取湖州丙寅詰旦登車平江官屬軍集邀丞相<lb/>
<pb n="KR2e0019_WYG_002-9a"/>
賀正甚堅丞相曰我之軍馬為大事豈暇問此遂行留<lb/>
游顯輝圖萬户呼圖巴哈王等分兵數萬鎮守撫治令<lb/>
宻王等長橋鎮守太湖等處十三年春正月己巳嘉興<lb/>
帥劉安撫舉城迎降癸酉宋使軍器監劉廷瑞賫陳宜<lb/>
中書與丞相云云丞相亦囬書云云同日遣囊嘉特之<lb/>
臨安為㑹乙亥宋劉察院賫到宋主稱臣表并宋臣與<lb/>
丞相及吕文煥書云云當即發回丁丑囊嘉特同宋都<lb/>
統洪模賫陳宜中呉堅與丞相書云云戊寅發宋洪都統<lb/>
<pb n="KR2e0019_WYG_002-9b"/>
還臨安是日丞相起嘉興留萬户呼都克千戸呼圖克齊<lb/>
等鎮守劉安撫以安撫庚辰宋使呉路鈴臨安來㑹長<lb/>
安是日遣還辛巳洪都統來迓是日至崇德壬午長安<lb/>
鎮陳宜中約不至癸未過長安鎮臨平甲申髙亭山丞<lb/>
相娘子來到丞相向問您怎生來俺自來你來呵俺跟<lb/>
前要冨貴也者你喫一盞酒大事未了你回去者娘子<lb/>
回程宋使趙吉甫賈餘慶同囊嘉特來獻傳國寶玉璽<lb/>
降表受訖即日遣邀召陳宜中出議降事乙丑兵至臨<lb/>
<pb n="KR2e0019_WYG_002-10a"/>
安北五十里有囊嘉特洪都統遣人來報云今日陳宜<lb/>
中両淮張世傑蘇劉義劉師勇等挟廣益二王錢塘遁<lb/>
去惟太皇太后嗣君在宫不動丞相亟遣使分諭右軍<lb/>
阿嘍罕敖拉齊暨左軍董文炳范文虎諸軍據錢塘不<lb/>
令宋人來徃守禦之丙戍遣宣撫程鵬飛計議官囊<lb/>
嘉特千户洪雙夀徃臨安入宫諭太皇太后戊子宋太<lb/>
皇后謝氏遣丞相呉堅文天祥同知樞宻謝堂安撫賈<lb/>
餘慶中貴官鄧惟善等來見丞相以温慰之遂遣呉堅<lb/>
<pb n="KR2e0019_WYG_002-10b"/>
鄧惟善謝堂賈餘慶還臨安丞相顧文天祥舉動不常<lb/>
疑有異志惟留文天祥於軍中文天祥堅立思言歸丞<lb/>
相但笑而不聽文天祥於是目怒曰我此來為両國大<lb/>
事實是好意况彼各男子已各釋之何故將我執留丞<lb/>
相以温言荅曰君勿怒汝為宋氏大臣責任非輕此來<lb/>
既是好意今日之事正當與我共之願為數日之留遂<lb/>
令魯克特索多館伴覊縻焉是日選平日與李庭芝相<lb/>
善者孟諮議段安撫田副使徃諭揚州制置李庭芝又<lb/>
<pb n="KR2e0019_WYG_002-11a"/>
令程鵬飛賈餘慶洪雙夀之臨安換宋主降帝號表章<lb/>
及多給文榜於臨安市綏撫士庶無令驚擾市井熙然<lb/>
秋毫無犯己丑遣千户囊嘉特省據王祐賫玉璽前赴<lb/>
闕進獻是日丞相至臨安湖州市庚寅早丞相之錢塘<lb/>
觀潮於是宋宗室大臣以下及官屬來見丞相皆撫慰<lb/>
之閲兵而還辛卯董文炳阿嘍罕敖拉齊等來見丞相<lb/>
聽授指揮而去張𢎞範孟祺程鵬飛等賫宋主降表及<lb/>
太后招諭來附州郡手詔并三省樞宻院文字令州郡<lb/>
<pb n="KR2e0019_WYG_002-11b"/>
一體歸附遣都鎮撫唐古岱趙興祖等先罷文天祥所<lb/>
招義兵二萬餘衆令各歸鄉里給與文榜皆悦而歸壬<lb/>
辰丞相登西湖北獅子峯俯觀臨安形勢至暮館於湖<lb/>
州市秀王府是日遣諸將以各部兵衆分守城面而又<lb/>
遣萬户察察爾岱李埒克戩及總管王俊等軍入城䕶宋<lb/>
氏宫城癸巳太皇太后令貴官王某卑辭勞問丞相亦<lb/>
撫慰之遣還甲午將宋氏馬步軍殿司及諸司兵衆分<lb/>
置於我師别行調遣其餘新募等軍有願歸者聽遣張<lb/>
<pb n="KR2e0019_WYG_002-12a"/>
都鎮撫等詣阿珠計禀准上公事及宋詔諭淮安懷逺<lb/>
夀州安豐等郡二月丁酉遣鎮邊劉并程宣撫子同錫<lb/>
里巴持宋氏詔諭両淮并本省公文去廬州招諭夏貴<lb/>
及未歸附州郡其鎮邉劉係夏貴親舅程宣撫子及夏<lb/>
貴壻也以故遣之又令兵部郎中省文卿王世英等分<lb/>
鎮馬歩司軍數千賫宋詔趨衢州等處招諭令降己亥<lb/>
令張惠吕文煥約阿嘍罕董文炳等入宫見謝后宣布<lb/>
主上寛仁大度辛丑委張惠阿嘍罕董文炳石天麟楊晦<lb/>
<pb n="KR2e0019_WYG_002-12b"/>
張𢎞範察察哩呼喇珠索多入臨安取㑹軍民錢糧之<lb/>
數及拘收宋朝百官誥命勅劄符印悉罷宋氏官府人<lb/>
散罷侍衛禁軍壬寅遣西蜀歸附官李胡亦持宋詔徃<lb/>
招未下州郡又遣使者尚壁顯等之潭州行省賫宋詔<lb/>
諭湖南湖北両廣福建州郡令一體歸附又令萬户錫<lb/>
里巴史樞兵鎮守湖州以歸附官趙與可授安撫遣孫<lb/>
嗣總管唐拾鎮守建徳府以新附官方回授安撫遣總<lb/>
管髙與鎮守婺州孟安撫鎮守衢州是日丞相命諸將<lb/>
<pb n="KR2e0019_WYG_002-13a"/>
分兵鎮守臨安令阿嘍罕敖拉齊䝉古漢軍鎮屯西湖<lb/>
錢塘門等處實喇特穆爾輝圗伊奇爾岱鎮守錢塘仁<lb/>
和黄頭兵屯富陽相威等軍屯鹽官焦興黄順軍屯德<lb/>
清延徹爾劉源等鎮守湖州市䝉古岱范文虎撫治臨<lb/>
安以水弩砲諸將及别萬户諸軍分屯湖州市北如犬<lb/>
牙相御遣管如德過錢塘越上張示省榜禁約諸人不<lb/>
令侵損宋氏山陵丁未遣伊奇爾岱特穆爾起宋臣賈<lb/>
餘慶等四人赴昌化庚戌遣李知事招諭台州石國英<lb/>
<pb n="KR2e0019_WYG_002-13b"/>
招諭婺州及兩淮張等辛亥遣囊嘉特呉閣賫謝后詔<lb/>
再諭揚州李庭芝癸丑孟旗謝堂楊鎮赴省議追詔宋<lb/>
益廣二王事甲寅福王遣人致書於丞相其辭懇切丞<lb/>
相回言太后㓜主及百官随即歸附今日俱為一家福<lb/>
王不須疑惑冝速來同預大事甚妙遂遣使還己未石<lb/>
國英遣人送婺州降表是日發洪都統彭都統張都統<lb/>
吕尚書赴闕朝見庚申囊嘉特回奉宻㫖召丞相還朝<lb/>
及遣宋君臣事辛丑遣本布周青等赴泉州招諭蒲知<lb/>
<pb n="KR2e0019_WYG_002-14a"/>
府壬戌遣史勝賫書赴越州請福王云云宋太后令楊提<lb/>
舉俞提舉同中貴官盧源守賫手詔及省文徃福建諭<lb/>
廣益二王及從臣僚屬復還臨安浙東州郡牧守相繼<lb/>
歸附降赴日來三月丁卯丞相入城館於萬松嶺盧源<lb/>
宅己巳大宴於宋三省中庚午囊嘉特自𤓰洲還省賫<lb/>
張都統鎮撫書呈為廬州舉城歸附事甲戌徽州招討<lb/>
李銓來降福王自浙東來見丞相安慰之是日㑹諸將<lb/>
於萬松嶺園中阿珠遣使來報廬州已降及鎮江文天<lb/>
<pb n="KR2e0019_WYG_002-14b"/>
祥出奔是日雨作丞相出城湖州市宿於秀王府阿嘍<lb/>
罕董文炳同預行省事孟旗從行赴闕石天麟仍領左<lb/>
右司事楊晦來谷之竒同預焉丞相暨安塔哈宻議遷<lb/>
宋后㓜主及其僚屬北行事丙子丞相先行至𤓰洲待<lb/>
之安塔哈張惠阿嘍罕董文炳等於丁丑詰旦武備嚴<lb/>
肅入宫召宋太后㓜主聽皇帝詔曰免牽羊繋頸之禮<lb/>
宋太后謂㓜主曰荷天子聖慈不殺活此性命汝當望<lb/>
闕拜謝於是遷宋太后㓜主及宫人出宫遂封府庫太<lb/>
<pb n="KR2e0019_WYG_002-15a"/>
后以疾言屢遣萬户趙興祖詣丞相請命丞相曰既不<lb/>
能起留之無得是日宋太后㓜主同宫人出城止宿北<lb/>
新橋船中是日悉收宋之所貯寶玉督宋大臣以下僚<lb/>
屬俱從其行丞相班師之日及遷宋君臣百姓晏然不<lb/>
知閏三月十二日夏貴至燕京獻淮西諸郡二十一日<lb/>
巴延丞相回燕京有大旗書天下太平四字二十四日<lb/>
宋太后㓜主至燕京宿㑹同館四月十五日赴上都二<lb/>
十八日至上都明德門官舎安歇五月初一日全太后<lb/>
<pb n="KR2e0019_WYG_002-15b"/>
嗣君早出西門五里外草地上太后福王隆國夫人中<lb/>
使作一班左北邉設一紫綿罜罳即家廟也廟前兩拜<lb/>
太后及内人各胡跪福王宰執如南地兩拜而進初二<lb/>
日太后㓜主隆國夫人天曉盡出南門外十餘里宰執<lb/>
同屬官亦到鋪設金帛寶玉一百餘桌在草地上行宫<lb/>
殿下作初見進貢禮儀行宫殿宇宏䴡金碧焜耀皇帝<lb/>
皇后升殿諸妃諸王俱升殿捲簾列坐宋全太后㓜主<lb/>
福王宰執以次展裹服金服紫緋緑各依次序立班行<lb/>
<pb n="KR2e0019_WYG_002-16a"/>
甚整再拜班退升殿再兩拜就留御宴諭授㓜主開府<lb/>
儀同三司檢校大司徒封瀛國公以平宋告天地祖宗<lb/>
於近郊遣祀嶽瀆設資大㑹大赦天下是嵗淮東西湖<lb/>
南北川廣得府三十七州百二十八闗五監二縣七百<lb/>
三十三<lb/>
　<lb/>
　<lb/>
　<lb/>
<pb n="KR2e0019_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　平宋録卷中<lb/>
</p>
<p>
</p>
  </div>
</body>
</text>
</TEI>
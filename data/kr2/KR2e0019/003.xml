<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>平宋録卷下</head>
    <p>
<pb n="KR2e0019_WYG_003-1a"/>
欽定四庫全書<lb/>
　平宋録卷下　　　　　　元　劉敏中　撰<lb/>
宋太后書傳於淮東制置李知院吾老矣值此時艱比<lb/>
奉大元皇帝詔書俾相率來附以全宗社以保族屬以<lb/>
救萬姓然事已至此無可柰何舉國内屬今大兵在城<lb/>
三宫不驚九廟如故百姓安堵其餘州縣已戒嗣君下<lb/>
詔開諭俾各以其地歸於大元卿自守孤城勤勞甚至<lb/>
但根本已㧞縱欲固守民其何辜毋重困一方之人宋<lb/>
<pb n="KR2e0019_WYG_003-1b"/>
主詔勅揚州帥臣李庭芝自朕嗣基緒遭家多難權臣<lb/>
似道誤國背盟至勤大元興師問罪已入京城有詔許<lb/>
存宗社不害生靈准奉太后戒命舉國内屬根本已㧞<lb/>
其餘州縣縱欲固守民何辜焉詔書到日可順天時亟<lb/>
宜歸附生民免罹荼毒宗廟不至冺絶故兹詔示想宜<lb/>
知悉<lb/>
　　大丞相賀表<lb/>
臣巴延等言國家之業大一統海嶽惟明主之歸帝王之<lb/>
<pb n="KR2e0019_WYG_003-2a"/>
兵出萬全島夷敢天威之抗始干戈之爰及迄文軌之<lb/>
㑹同區宇一清普天均慶臣巴延等誠懽誠忭頓首頓首欽<lb/>
惟皇帝陛下道光五業統接千齡梯航日出之邦冠帶<lb/>
月支之國際丹崖而述職奄瀚海以為家獨此宋邦弗<lb/>
遵聲教謂江湖可以保逆命舟檝可以敵王師連兵負<lb/>
固踰四十年背德食言難一二計當聖主飛渡江南之<lb/>
日遣行人乞為城下之盟逮凱奏之言還輒奸謀之復<lb/>
肆拘囚我信使負乾坤再造之恩結納我叛臣盗連<lb/>
<pb n="KR2e0019_WYG_003-2b"/>
海二城之地我是以有六載襄陽之討彼居然無一介<lb/>
行李之來禍既出於自求怒致聞於斯赫臣肅將禁旅<lb/>
恭行天誅爰從襄漢之上流移出武昌之故渡藩屏一<lb/>
空扵江表烽烟直接扵錢塘尚無度德量力之心乃有<lb/>
殺使毁書之事屬廟謨之親禀掲根本之宜先乃命阿<lb/>
嘍罕取道於獨松董文炳進師於海渚臣與阿珠安塔<lb/>
哈等忝司中閫直指宋都掎角之勢既成水陸之師並<lb/>
進常州一破列郡傳檄而悉平臨安為期諸將連營而<lb/>
<pb n="KR2e0019_WYG_003-3a"/>
畢㑹彼極窮蹙迭出哀鳴始則為稱姪納幣之祈次則<lb/>
有稱藩奉璽之請顧甘言何益於實事率銳旅直抵其<lb/>
近郊召來用事之大臣放散思歸之衛士崛強心死在<lb/>
郊之横草都無飛走計窮一月之降幡始豎其宋主率諸<lb/>
大臣已於二月初六日望闕拜伏歸附訖所有倉廩府<lb/>
庫封籍待命外臣奉揚寛大撫戢吏民九衢之市肆不<lb/>
移一代之繁華如故兹惟<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>筭卓冠前王視萬里為目<lb/>
前運天下於掌上致令臣等獲對明時歌七德以告成<lb/>
<pb n="KR2e0019_WYG_003-3b"/>
深切龍庭之想上萬年而為夀更陳虎拜之詞臣無任<lb/>
瞻天望聖激切屏營之至臣等誠懽誠忭頓首頓首謹<lb/>
言<lb/>
　　賀表<lb/>
聖人之兵仁而威無逺不服天下之勢離必合有險即<lb/>
平方期四海之㑹同豈許一江之限隔㨗書屢至慶頌<lb/>
交馳欽惟皇帝陛下至德體元中華開統美化既東西<lb/>
之被愛宇兼南北之分弗圗島夷輒拘使節誘納我叛<lb/>
<pb n="KR2e0019_WYG_003-4a"/>
將盜據我列城雖就鯨鯢之誅尚遺蜂蠆之毒蠢爾三<lb/>
苗弗率命予羣后徂征一皷而定荆襄再駕而降鄂岳<lb/>
开黃面縛江漢心歸鐵瓮之堅城自摧金陵之王氣何<lb/>
在楚地六千里不勞秦將之增兵錢塘十萬家已見吳<lb/>
王之納土偽將悉朝於國下幼君遐竄於海中方知恃<lb/>
險之差應悔求和之晩臣叨居牧寄喜聽凱音矧㑹充<lb/>
載筆之臣尤當述集勲之事駿奔郊命正海内一家之<lb/>
時虎拜揚休上天子萬年之夀<lb/>
<pb n="KR2e0019_WYG_003-4b"/>
　　賜宋主詔<lb/>
上天眷命皇帝聖㫖諭宋國主昔我太祖聖武皇帝睿<lb/>
謀雄斷奄奠諸國惟彼東南不修臣職昔爾宋與金隣<lb/>
逮至平金接我疆埸彼國常遣使於我家尋即殄絶俾失<lb/>
結好實爾自造乃我師已濟江仍且接兵復遣使以理<lb/>
往諭時爾順令歸欵事豈不殊及兵壓臨安方出請降<lb/>
論以國典固無寛宥然爾國政悉出權臣若爾母子初<lb/>
無所與脱既知之復以罪譴加於母子之躬固所不忍<lb/>
<pb n="KR2e0019_WYG_003-5a"/>
况爾舉朝來覲嘉乃是心而優渥之令可不伸乎庸錫<lb/>
寵章備兹異數可開府儀同三司檢校司徒瀛國公宜<lb/>
令准此至元十三年六月某日<lb/>
　　撫勞戰士<lb/>
竊惟古之用人能盡死力者不過閔其勞苦悦以使令<lb/>
而已兼兵以氣為主所貴感發振作不致有墮歸之意<lb/>
竊見襄陽之役以數十萬衆頓於堅城下經有四年暑<lb/>
天炎瘴攻守暴露不戰而疫死者無嵗無之即目下已<lb/>
<pb n="KR2e0019_WYG_003-5b"/>
是炎瘴江水向發設或如去嵗之夏宋人復以舟師來<lb/>
擾内以疫死冦必出而相應其利害所闗非輕當此正<lb/>
帥臣籌畫之日將士竭盡之時也今雖省官節制於上<lb/>
朝廷亦宜制為撫勞感發人心振作士氣愚見合無聞<lb/>
奏恩㫖詣彼軍前宣諭撫慰使功過兩明賞罰信必然<lb/>
後序其情而閔其勞使三軍之士僉曰我之死生有所<lb/>
歸矣我之勤苦為上知矣衆既喜其如此雖置之重地<lb/>
淹於嵗月人將奮發忠義心力一殫勇氣自倍而親上<lb/>
<pb n="KR2e0019_WYG_003-6a"/>
死長以為當然所謂説以使民民忘其死者也<lb/>
　　丞相巴延公勲德碑<lb/>
乾為天統元氣坤為地統元形輔以四時佐以六子天<lb/>
地所不言而化無為而成也欽惟憲天述道仁文義武<lb/>
大光孝皇帝體乾元以建國法坤元而紀年聰明叡智<lb/>
神武不殺握符闡珍混一區宇日月所照霜露所墜凡<lb/>
有血氣莫不臣屬首出庶物而萬國寜含𢎞光大而品<lb/>
物亨天覆之髙地載之厚不可名言不可繪畫所可得<lb/>
<pb n="KR2e0019_WYG_003-6b"/>
而見者四時之運行六子之變化繄輔弼之臣有若丞<lb/>
相巴延公之定江南其勲德尚可考已至元十有一禩<lb/>
甲戍冬十二月丞相總師渡江又明年丙子春師次杭<lb/>
之近郊行中書省以中間入杭連城列壘望風欵附農<lb/>
不釋耒兵不血刄市不易肆秋毫弗驚天命有歸人心<lb/>
欣戴不謀而同不戒以孚黃童白叟手額讚歎祝聖世<lb/>
君臣同徳時萬時億永福區夏無前偉績對天宏休於是<lb/>
乎在蟣蝨臣等嘗拜手頓首莊誦詔㫖深厚懇惻曲意<lb/>
<pb n="KR2e0019_WYG_003-7a"/>
招懷惟恐生靈枉受其害聖天子不殺之仁也丞相對<lb/>
揚休命壹是以不殺為事豈惟不殺抑又不貪東南茍<lb/>
安率嘗中稔綿厯積久休養繁庶權臣擅事貴戚殖私<lb/>
多貲厚藏富於公室子女如林玉帛如山倡冶珍怪未<lb/>
嘗過目士庶緇黃香荈圖書微有獻饋一無所取宫廷<lb/>
内儲府庫外峙謹䕶封鐍悉歸有司郊闗之外禁止俘<lb/>
掠分屯列戍田里相安既又發公廪以濟民食蠲方租<lb/>
以奠民居捐山林川澤之利以便民用減上供物帛之<lb/>
<pb n="KR2e0019_WYG_003-7b"/>
賦以寛民力易曰王命三驅失前禽也言順而向我者<lb/>
縱而弗禽也書曰民心無常惟惠之懷言能生斯民者<lb/>
民所歸也丞相杖鉞専征於國有大功為勲於民有大<lb/>
惠為德勲德之盛卓冠前古杭民千萬均受渥賜莫知<lb/>
所報士民率請伐石為勲德碑昭示無極銘曰<lb/>
皇元受命光宅九區旋乾轉坤駕唐軼虞至元建號混<lb/>
合輿圖一統之盛亘古所無賜鉞推轂宻勿都俞干戈<lb/>
所指仁義與俱豈其得已煩我師徒宇宙磔裂欲同其<lb/>
<pb n="KR2e0019_WYG_003-8a"/>
殊匪兵不服匪氓敢屠不亟不徐南邦是徂審勢効順<lb/>
爾簞爾壺爾貨弗掠爾孥弗俘江之廣矣亦既桴止天<lb/>
之所與將焉逋止相臣曰嘻我息爾孚不殺不貪申令<lb/>
前驅百城按堵于楚于吳杭民千萬易懼為娛大勲盛<lb/>
德可鐫可摹於萬斯年以侈廟謨至元十三年二月日<lb/>
四明史周卿撰宣授宣武將軍管軍總管汪宋英省選<lb/>
耆老陳相實耆老顧惪榮耆老班首喻震宗等立石<lb/>
右碑至元十三年丙子春二月建於杭之行中書省以<lb/>
<pb n="KR2e0019_WYG_003-8b"/>
紀殊績嵗月浸久適燬於火士民追念合詞祈請擬復<lb/>
舊觀省府重嘉其請而矜從之迺稍潤色其辭重立斯<lb/>
碑山可磨谷可堙此德此勲天地存至元三十一年春<lb/>
三月望日少中大夫杭州路總管兼管内勸農事冦元<lb/>
德謹跋并書丹篆額<lb/>
　<lb/>
　<lb/>
　平宋録卷下<lb/>
</p>
<p>
</p>
  </div>
</body>
</text>
</TEI>
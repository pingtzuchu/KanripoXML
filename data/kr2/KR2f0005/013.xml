<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_013-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷十三<lb/>
　　　武功一<lb/>
　　　康熈十二年癸丑十二月丙辰<lb/>
上諭議政王大臣等曰今吳三桂已叛荆州乃咽喉要地<lb/>
　闗係最重著前鋒統領碩岱帶每佐領前鋒一名兼程<lb/>
　前往保守荆州以固軍民之心并進據常徳以遏賊勢<lb/>
<pb n="KR2f0005_WYG_013-1b"/>
　前往官兵若沿途住歇秣馬必至遲悞著派户部賢能<lb/>
　司官於每日宿處齊備草豆應付<lb/>
　　　丁巳<lb/>
上諭西安將軍瓦爾喀曰四川與滇接壤今吳三桂已反<lb/>
　爾可率副都統一員悉領騎士選撥將領星馳赴蜀凡<lb/>
　自滇入川險隘之地俱行堅守大兵不日進𠞰雲南俟<lb/>
　我師臨境賊勢漸分倘有可乗之機爾即與提督相機<lb/>
　進討至西安等處朕當刻期遣發禁旅前來駐防<lb/>
<pb n="KR2f0005_WYG_013-2a"/>
　　　康熈十三年甲寅正月己丑<lb/>
上諭兵部湖南鄖陽地界三省中多曠土山谷阨塞姦民<lb/>
　易於嘯聚且逆賊或乗間侵犯應預防之著於鄖陽特<lb/>
　設提督一員駐兵彈壓<lb/>
　　　二月乙巳<lb/>
上諭都統覺羅朱滿等曰前諭爾等統兵鎮守武昌岳州<lb/>
　等處兹念長沙乃武昌咽喉又為武岡寳慶等州郡水<lb/>
　陸要路接壤粤西爾等若進駐長沙既兼防水陸之衝<lb/>
<pb n="KR2f0005_WYG_013-2b"/>
　更可壮粤西之勢爾等啟行日可即移檄廣西將軍提<lb/>
　撫使知我兵已赴長沙保固湖南令伊等亦各守疆土<lb/>
　朕遥度兵勢似宜如此至軍中情形或有難行之處當<lb/>
　相機調度不必拘泥慮違朕㫖<lb/>
　　　甲寅湖廣總督蔡毓榮疏報長沙副將黄正卿叅<lb/>
　　　將陳武衡以城叛降賊<lb/>
上諭寧南靖寇大將軍多羅順承郡王勒爾錦曰都統覺<lb/>
　羅巴爾布䕶軍統領伊爾度齊額司泰等兵抵荆州是<lb/>
<pb n="KR2f0005_WYG_013-3a"/>
　時常徳澧州尚未有變理應稍休馬力速赴常澧以戢<lb/>
　兵民乃遲久不前以致常澧相繼皆陷今長沙亦有變<lb/>
　可俟都統鄂内等兵至荆州令其鎮守荆彞諸處即令<lb/>
　都統巴爾布等進兵攻取常澧又襄陽為我師來往之<lb/>
　衝蜀寇必窺之地王軍前漢軍都統副都統可酌率官<lb/>
　兵留鎮襄陽<lb/>
　　　庚申<lb/>
上命都統覺羅朱滿守岳州諭之曰岳州為水陸衝要亟<lb/>
<pb n="KR2f0005_WYG_013-3b"/>
　宜固守令都統尼雅翰等率水陸兵竝進以備應援爾<lb/>
　前往岳州竝趣尼雅翰等速行<lb/>
　　　辛酉<lb/>
上諭吏部兵部陜省係邊陲要地西控番回南通巴蜀幅<lb/>
　員遼濶素號巖疆兹逆賊吳三桂煽亂滇黔四川從逆<lb/>
　秦省地處隣封恐有奸徒摇惑以致人心不寧雖督撫<lb/>
　提鎮等官各盡乃職但軍務繁重必須專遣大臣假以<lb/>
　便宜相機行事方可綏靖中外保固邊疆刑部尚書莫<lb/>
<pb n="KR2f0005_WYG_013-4a"/>
　洛前任秦督深得軍民之心諳曉地方情形兹特授為<lb/>
　經畧率領滿兵駐劄西安一切應行事宜不由中制兵<lb/>
　馬糧餉悉從調發文武各官聽其選用吏兵二部亦不<lb/>
　得掣肘其廵撫提鎮以下官員悉受節制<lb/>
　　　三月壬申<lb/>
上諭寧南靖寇大將軍多羅順承郡王勒爾錦等曰朕覽<lb/>
　都統覺羅巴爾布等奏議於八月進兵恢復疆土朕思<lb/>
　雲貴地方尚未可輕進必俟四川全定始可進取其湖<lb/>
<pb n="KR2f0005_WYG_013-4b"/>
　南地界南連粤西東抵江右近聞長沙副將降賊戰船<lb/>
　盡為賊有今當相機速取常徳以斷長沙後路使賊兵<lb/>
　彼此不及應援我師進逼長沙則賊非来降即棄城遁<lb/>
　矣如此不但使賊兵膽落百姓亦早得歸耕也若不及<lb/>
　今進兵使賊勢漸増妨民稼穡將來我兵深入芻糧轉<lb/>
　運區處倍難朕據理揆度如此兵在千里之外豈能一<lb/>
　一指示但民心易致動摇廣西音信阻隔倘江西更有<lb/>
　賊警勢必遣發禁旅不惟饋餉浩繁且恐兵民之心又<lb/>
<pb n="KR2f0005_WYG_013-5a"/>
　生叵測爾等前出師時皆言進取雲貴之期不過八月<lb/>
　今賊猶未至而已叛之長澧常徳諸處亦欲待至八月<lb/>
　設各處再有變者王將分兵以討否乎分之則兵單以<lb/>
　次𠞰取則馬疲今惟先取常徳長沙以寒賊膽方為制<lb/>
　勝王宜集衆議以行<lb/>
　　　又<lb/>
諭曰比聞逆賊吳三桂身至常徳王所統兵馬進取常澧<lb/>
　之時狡寇知不能敵或出全力冒死以犯岳州武昌亦<lb/>
<pb n="KR2f0005_WYG_013-5b"/>
　未可料王若進兵當密示將軍尼雅翰都統朱滿各於<lb/>
　所向之地酌其逺近約期共舉庶幾萬全其荆州武昌<lb/>
　兩地軍機互相闗白務宜回顧武昌王等仍相機以行<lb/>
　　　四月丁未<lb/>
上諭大將軍多羅順承郡王勒爾錦等曰鎮南將軍尼雅<lb/>
　翰奏前使雲南大臣還至武昌攜呉三桂奏疏報順承<lb/>
　郡王朕思吳三桂素行狡詐此中疑有詭計如吳三桂<lb/>
　服罪請降王及將軍等仍議招致之益加警備毋墮奸<lb/>
<pb n="KR2f0005_WYG_013-6a"/>
　謀即吳三桂束身歸命其官屬當益加防範毋分兵力<lb/>
　務相機前進<lb/>
　　　五月己巳<lb/>
上諭大將軍多羅順承郡王勒爾錦等曰岳州水陸諸路<lb/>
　兵力單弱可於荆州甲兵每佐領再撥二三名擇大臣<lb/>
　經戰者領之星夜赴援岳州如尼雅翰朱滿巴爾布等<lb/>
　尚未破敵須援兵既集始可進攻非謂伊等不能擊賊<lb/>
　正欲兵多力厚大創賊衆耳若四川已平當分兵三路<lb/>
<pb n="KR2f0005_WYG_013-6b"/>
　進取雲貴賊中兵將有來歸者赦其前罪厚加恩養其<lb/>
　以此徧行曉諭至賊兵各路入犯分我兵勢又聲言渡<lb/>
　江狡情叵測恐我兵偵探日久或致懈弛雖賊所不至<lb/>
　之處亦宜嚴加防禦<lb/>
　　　壬辰<lb/>
上諭平南王尚可喜總督金光祖提督馬雄等曰逆賊孫<lb/>
　廷齡奏稱督提二臣誘其都統王永年謀為不軌故不<lb/>
　得已剪除王永年此係潛通吳逆故飾辭誣奏耳然孫<lb/>
<pb n="KR2f0005_WYG_013-7a"/>
　延齡雖叛其所部兵曽隨定南王効力國家豢養有年<lb/>
　恐大兵到日槩行誅戮朕心不忍前有㫖如孫延齡改<lb/>
　過來降亦從寛宥爾等不可因此遂緩進𠞰機宜必孫<lb/>
　延齡果悔罪歸誠爾等仍受降具奏其所屬弁兵感念<lb/>
　國恩或殺孫延齡或率衆迎降者從優議敘即隻身歸<lb/>
　者亦收留恩養其出示曉諭之<lb/>
　　　六月甲午朔<lb/>
上諭平南將軍賴塔浙江將軍圖喇總督李之芳廵撫田<lb/>
<pb n="KR2f0005_WYG_013-7b"/>
　逢吉提督塞白理等曰耿精忠作逆蹂躪地方大干國<lb/>
　法已遣發大兵於浙江江西廣東三路進𠞰但念其祖<lb/>
　父曽宣力累朝洎耿精忠之身遽至覆亡宗祀斬絶朕<lb/>
　心殊為不忍因遣人齎敕往諭如耿精忠乞降赦免前<lb/>
　罪仍恩遇如初爾等不可因此遂悞進𠞰機宜必耿精<lb/>
　忠果悔罪輸誠爾等乃受其降若仍執迷不悛其藩下<lb/>
　官兵有心存忠義者或擒斬耿精忠或率衆來降俱優<lb/>
　加恩賞即隻身自歸者亦收留撫恤<lb/>
<pb n="KR2f0005_WYG_013-8a"/>
　　　壬子<lb/>
上諭經畧莫洛曰朝天闗諸處闗係最要應撥兵防守以<lb/>
　為犄角且糧艘至彼遞相䕶送似乎有益至漢中雖有<lb/>
　滿兵猶恐單弱又朝天闗外尚有别路可通漢中倘我<lb/>
　兵深入奸宄竊發據守鷄頭闗諸險亦屬可慮一切機<lb/>
　宜經畧當酌量以行念保寧未復我師恐益加勞頓糧<lb/>
　餉實係要務當相繼輓運勿使匱乏<lb/>
　　　戊午<lb/>
<pb n="KR2f0005_WYG_013-8b"/>
上諭兵部浙江四川宜遣王貝勒貝子公等前往𠞰賊所<lb/>
　以遣王等行者非謂從前在川在浙諸將軍才不及也<lb/>
　以諸王貝勒皆朕懿親臂指可使足壯聲威耳其授和<lb/>
　碩康親王傑書為奉命大將軍同固山貝子傅喇塔率<lb/>
　兵往浙江授多羅貝勒董額為定西大將軍同固山貝<lb/>
　子都統温齊輔國公綽克託率兵赴四川<lb/>
　　　八月丁酉<lb/>
上諭福建總督郎廷佐曰入閩之日海寇宜用撫耿精忠<lb/>
<pb n="KR2f0005_WYG_013-9a"/>
　宜用𠞰或用間其相機以行<lb/>
　　　辛亥<lb/>
上諭䕶軍統領桑額曰江右為粤東咽喉江浙唇齒所闗<lb/>
　綦重今兵民之心尚持兩端若不先滅地方小醜大兵<lb/>
　難以前進至袁州吉安贛州尤屬要地應令滿洲兵駐<lb/>
　袁州相機進取長沙否則固守地方庶三府可保無虞<lb/>
　將軍當親統重兵以行毋使兵力單弱致有疎失<lb/>
　　　己未<lb/>
<pb n="KR2f0005_WYG_013-9b"/>
上諭議政王大臣等曰聞岳州三面臨湖賊於陸路一面<lb/>
　浚濠築壘拒守頗堅難以進取應令將軍尼雅翰率兵<lb/>
　赴江西與副都統甘度海合兵并率袁臨鎮兵由袁州<lb/>
　進取長沙夾攻岳州相度機宜以行<lb/>
　　　九月戊辰<lb/>
上諭寧南靖寇大將軍多羅順承郡王勒爾錦曰朕手諭<lb/>
　與王者再所言似合機宜又兩遣侍衛往未見王回奏<lb/>
　滿漢兵宜加撫恤餽餉亦不易若何進戰一在於王今<lb/>
<pb n="KR2f0005_WYG_013-10a"/>
　所在蠢動豈不可虞大將軍出征進止調度必待中㫖<lb/>
　於古未聞因王等與賊相持朕不自暇逸屢有敕諭冀<lb/>
　或有一當耳非朕欲從中制也王等始出兵時兵亦不<lb/>
　為不足今四路進討王亦知之四川兵取朝天闗平陽<lb/>
　闗在保寧與賊相距與岳州同王等勿以四川兵將抵<lb/>
　貴州湖南兵可緩進保寧較岳州城更堅也康親王進<lb/>
　𠞰閩賊雖屢奏㨗朕不為喜吳三桂乃賊渠惟破岳州<lb/>
　澧州方可喜耳王等初至軍前言馬未肥又言天熱多<lb/>
<pb n="KR2f0005_WYG_013-10b"/>
　雨難行今當可行之時王等規取岳州或渡江取澧州<lb/>
　或令將軍尼雅翰往江西取長沙此三事王與貝勒諸<lb/>
　將帥熟議以聞勿惟朕諭與議政大臣之議是從勉建<lb/>
　良策欣聞㨗音<lb/>
　　　十月丁未<lb/>
上諭兵部工部武昌漢陽一帶沿江之地俱屬重要防禦<lb/>
　之策不可不豫宜於沿江要害多築墩臺環列火礮令<lb/>
　諸軍更番汛守以固省會又武昌臨江所在湖汊甚多<lb/>
<pb n="KR2f0005_WYG_013-11a"/>
　宜亟設江汛戰船多製火礮并召募鳥鎗兵一千名為<lb/>
　戰守之用<lb/>
　　　十一月庚申朔<lb/>
上諭兵部河南府乃四達之地距潼闗鄖襄皆近駐師其<lb/>
　地則所在有警俱可策應其遣副都統四格等率每佐<lb/>
　領驍騎三名往駐河南府<lb/>
　　　十二月丙申<lb/>
上諭定西大將軍貝勒董額等曰覽將軍赫業等奏經畧<lb/>
<pb n="KR2f0005_WYG_013-11b"/>
　莫洛於十一月二十八日帥兵啟行莫洛所統係綠旗<lb/>
　兵巴蜀山路險惡滿洲大兵若不相繼進𤼵恐賊輕視<lb/>
　漢兵首尾互擊難以策應此諭到日爾等即兼程進兵<lb/>
　接濟莫洛所統之兵速定昭化勿得遲緩貽悞大計又<lb/>
　大兵糧餉闗係甚重其令陜西督撫多發官兵水陸防<lb/>
　䕶以次相繼勿悞軍需運至廣元交將軍席卜臣等轉<lb/>
　運軍前毋得怠忽<lb/>
　　　乙巳<lb/>
<pb n="KR2f0005_WYG_013-12a"/>
上諭陜西總督哈占曰適據貝勒董額等報提督王輔臣<lb/>
　標下官兵叛變隨即遣官齎諭招撫爾身肩重任加意<lb/>
　安輯應通行曉諭念伊等倡亂官兵皆因蜀道險逺糧<lb/>
　餉不繼以致畏死情迫頓生變亂誰肯甘心從逆自造<lb/>
　釁殃其不得已之情朝廷具已洞悉今特遣官前來安<lb/>
　撫諭㫖明如皦日伊等各有父母妻子恒産如能遵㫖<lb/>
　來歸官職如故願為兵者仍許入伍願歸農者令回原<lb/>
　籍安插爾哈占係信任特用之臣務體朕至意速行撫<lb/>
<pb n="KR2f0005_WYG_013-12b"/>
　諭早定地方<lb/>
　　　戊申<lb/>
上諭議政王大臣等曰陜西興安州西近漢中北接潼闗<lb/>
　東南直逼鄖襄最為要地今秦中有警特遣大臣鎮守<lb/>
　其令雲貴總督鄂善副都統希佛率兵一千赴興安保<lb/>
　固漢中諸處至襄陽與興安地係接壤應令張犄角之<lb/>
　勢有警則互相應援如襄陽穀城兵力單薄著大將軍<lb/>
　順承郡王等酌量増兵協守<lb/>
<pb n="KR2f0005_WYG_013-13a"/>
　　　壬子<lb/>
上諭王輔臣曰近據總督哈占奏稱進𠞰四川軍中譟變<lb/>
　爾所屬部伍潰亂朕聞之殊為駭異朕思爾自大同𨽻<lb/>
　於英王後歸入正白旗<lb/>
世祖章皇帝知爾賦性忠義才勇兼優㧞於儔伍之中置<lb/>
　之侍衛之列繼命爾隨經畧洪承疇進取滇黔爾果能<lb/>
　殫心抒忠茂著功績遂進秩總戎寵任優渥迨及朕躬<lb/>
　以爾勲舊重臣巖疆攸賴特擢秦省提督來京陛見面<lb/>
<pb n="KR2f0005_WYG_013-13b"/>
　加訊問益悉爾之忠貞天禀猷畧出羣朕心深為嘉悦<lb/>
　特賜宻諭言猶在耳想爾猶能記憶也去冬吳逆叛變<lb/>
　所在人心懐疑觀望爾獨首倡忠義舉發逆札擒捕逆<lb/>
　差遣子王繼貞馳奏朕召見爾子面詢情形愈知爾果<lb/>
　不負朕知疾風勁草於今見之後爾奏請入覲面陳方<lb/>
　畧朕以爾忠悃夙著深所倚信且邊疆要地正資彈壓<lb/>
　是以未令來京經畧莫洛奏請率爾入蜀朕以爾與莫<lb/>
　洛和衷共濟毫無嫌疑故令爾同往建功兹兵變之後<lb/>
<pb n="KR2f0005_WYG_013-14a"/>
　面詢爾子始知莫洛於爾心懐私隙頗有猜嫌致有今<lb/>
　日之事則朕之知人未明俾爾變遭意外忠藎莫伸咎<lb/>
　在朕躬於爾何罪朕之於爾誼則君臣情同父子任寄<lb/>
　心膂恩重河山以朕之惓惓於爾知爾之必不負朕也<lb/>
　至爾所屬官兵被調進川征戍困苦行役艱辛朕亦悉<lb/>
　知今變起倉卒情非得已朕惟加矜恤竝勿致譴頃已<lb/>
　降諭令陜西督撫招來安插并遣爾子往宣朕意恐爾<lb/>
　尚懐猶豫茲特再頒專敇爾果不忘累朝恩眷不負平<lb/>
<pb n="KR2f0005_WYG_013-14b"/>
　日忠忱翻然悔悟斂戢所属官兵各歸隊伍即令率領<lb/>
　仍還平涼原任已往之事槩從寛宥或經畧莫洛别有<lb/>
　變故亦係兵卒一時憤激所致竝不追論朕推心置腹<lb/>
　決不食言勿心懐疑畏有負朕篤念舊勲之意<lb/>
　　　康熈十四年乙卯正月辛酉<lb/>
上諭兵部逆賊吳三桂據守岳澧諸處恃有長沙衡州之<lb/>
　粟耳今安親王率師往江西令一到南昌即簡江西軍<lb/>
　中馬匹由袁州取長沙斷賊糧道夾攻岳州又<lb/>
<pb n="KR2f0005_WYG_013-15a"/>
諭曰今日事勢先滅吳逆為要安親王宜留兵守江西親<lb/>
　統大兵或由袁州或由吉安乗便進𠞰湖廣攻取長沙<lb/>
　倘未易下即令此兵擾賊耕種截其輓運取資於敵不<lb/>
　但我兵無轉輸之勞而岳州糧盡賊可坐困吳逆自不<lb/>
　能久據常澧矣其移文安親王速行<lb/>
　　　壬戍<lb/>
上諭議政王大臣等曰王輔臣兵變雖下赦詔招撫猶恐<lb/>
　未即歸誠擾害百姓今將軍席卜臣等兵已抵漢中送<lb/>
<pb n="KR2f0005_WYG_013-15b"/>
　詣軍前馬匹留漢中者亦甚多貝勒董額等其固守要<lb/>
　害簡諸軍中願自効力者付賢能大臣躡王輔臣後如<lb/>
　王輔臣歸順即令此兵仍回漢中倘或抗拒則相機𠞰<lb/>
　定<lb/>
　　　癸酉<lb/>
上諭總督哈占廵撫杭愛曰據爾等奏稱王輔臣兵變致<lb/>
　經畧標下綠旗兵丁驚潰等語朕思秦省兵士舊在行<lb/>
　伍者戍守著勞新行召募者驟經調遣今俱隨征逺出<lb/>
<pb n="KR2f0005_WYG_013-16a"/>
　深軫朕懐事出意外必非無因念其變起倉卒情非得<lb/>
　已未忍加罪爾等即宣諭朕意速行招撫願歸營者隨<lb/>
　便入伍願歸農者加意安插前罪一槩不究其官兵人<lb/>
　等父母妻子現在原籍者俱行宥釋竝不株連念伊等<lb/>
　皆朕赤子特布寛典予以自新勿得執迷不悟自貽伊<lb/>
　戚爾等廣行曉諭以副朕撫綏招徕之意<lb/>
　　　是日<lb/>
上諭兵部先因王輔臣兵變令岳州官兵速進今王輔臣<lb/>
<pb n="KR2f0005_WYG_013-16b"/>
　既具疏悔罪雖未即降而大兵雲集秦地已可無虞宜<lb/>
　行文貝勒尚善若岳州可取即速進兵如勢有未便不<lb/>
　宜輕動前已敕安親王由袁州取長沙度其將到相機<lb/>
　前進<lb/>
　　　是日<lb/>
上諭貝勒董額總督哈占曰王輔臣雖具疏悔罪正恐借<lb/>
　此以緩我師乗間為固守計若王輔臣果聽命待罪我<lb/>
　兵但守疆界脫或揚言投誠而仍肆擾害勢將蔓延爾<lb/>
<pb n="KR2f0005_WYG_013-17a"/>
　等即相機𠞰禦<lb/>
　　　丁丑先是<lb/>
上諭議政王大臣等曰蘭州近邊要地應速遣兵駐守今<lb/>
　保寧大兵已回西安達里善巴圖魯兵亦將至西安其<lb/>
　將西安現在兵每佐領下撥四五名以上令將軍阿宻<lb/>
　達副都統鄂克濟哈夸代率赴蘭州𠞰禦逆賊併防階<lb/>
　州文縣諸處至是大將軍貝勒董額奏稱蘭州宜遣兵<lb/>
　　　防守但保寧還卒鎧甲不備達里善巴圖魯兵兼<lb/>
<pb n="KR2f0005_WYG_013-17b"/>
　　　程而來恐難驟遣今將西安兵發徃倘王輔臣由<lb/>
　　　陳倉斷我棧道自秦州平涼一時來逼深為可虞<lb/>
上諭曰據報逆賊已逼蘭州若不遣兵速援賊將猖獗臨<lb/>
　鞏被陷勢難猝定蘭州距秦州不逺我兵若往蘭州則<lb/>
　秦州便可襲取而平涼諸賊亦可首尾夾攻阿密達等<lb/>
　以文到之日即速赴蘭州保固三邊倘逆賊中道阻截<lb/>
　即攻取平涼或奪路前赴蘭州其相機以行貝勒等速<lb/>
　備馬匹器械給保寧回兵其達里善巴圖魯之兵應給<lb/>
<pb n="KR2f0005_WYG_013-18a"/>
　與馬匹以備𠞰禦<lb/>
　　　乙酉隨征總兵官黨塞上京告興安兵變<lb/>
上命黨塞齎敕往諭興安軍士曰據黨塞面奏王懐忠平<lb/>
　日待下貪苛行事乖戾衆心不服以致激變朕以爾等<lb/>
　隨征四川𠞰殺賊寇戮力勞苦今倉卒之變出於萬不<lb/>
　得已非夙圖悖亂者比是以未忍加罪特頒寛典嘉與<lb/>
　維新已降敕大將軍貝勒總督宣諭今又令總兵官黨<lb/>
　塞齎敇明布朕意將爾等從前罪愆槩行赦宥其各歸<lb/>
<pb n="KR2f0005_WYG_013-18b"/>
　營伍𠞰賊樹功以圖後效勿懐疑懼以負朕寛宥恩撫<lb/>
　至意倘仍觀望稽遲或聽奸宄煽誘之言肆意妄行則<lb/>
　國有明法勿遺噬臍之悔<lb/>
　　　戊子大將軍安親王岳樂奏稱江西所在賊擾臣<lb/>
　　　若帥師前往長沙則江西兵單可慮今或進取長<lb/>
　　　沙或先滅江西諸賊請<lb/>
㫖遵行<lb/>
上諭曰逆賊吳三桂久據湖南奸宄乗勢竊發滇黔川閩<lb/>
<pb n="KR2f0005_WYG_013-19a"/>
　遂爾淪陷廣西陜西逆孽猖獗湖南一隅為賊根蒂四<lb/>
　方羣寇所觀望必速滅吳三桂底定湖南則各地小醜<lb/>
　聞風自散今荆州兵未能渡江而岳州兵又難驟進王<lb/>
　抵江西宜由袁州直取長沙一以斷賊餉道一以分賊<lb/>
　兵勢一以扼廣西咽喉一以固江西門户烏合之衆自<lb/>
　當瓦解荆岳大兵即可乗機直進況寧羌告變川賊必<lb/>
　通楊洪二賊窺我鄖襄擾我南鄧侵我荆州後路揆其<lb/>
　大勢進兵湖南斷不容緩且南方卑濕延至夏月霪雨<lb/>
<pb n="KR2f0005_WYG_013-19b"/>
　連綿大兵坐守日久不但戰馬多斃糧餉亦恐不繼是<lb/>
　進取湖南不再計決矣王宜將江西要地速行整理稍<lb/>
　稍就緒即進取湖南勿得坐視致悞機會<lb/>
　　　五月甲戌<lb/>
上諭兵部欲平陕西諸寇必先取秦州欲取秦州必須大<lb/>
　礮今海爾圖等率兵䕶送紅衣礮與賊相持於仙逸闗<lb/>
　恐諸將各自擁兵互相推諉致悞軍機其令周有徳海<lb/>
　爾圖為統領前赴貝勒軍又<lb/>
<pb n="KR2f0005_WYG_013-20a"/>
諭曰時方炎暑安親王酌留官兵固守建昌等處率大軍<lb/>
　暫回南昌養馬俟秋涼或取湖南或攻福建候㫖以行<lb/>
　將軍額楚副都統席布等應速平廣信賊臨分水闗陽<lb/>
　為前進斷仙霞後路斯時康親王即令將軍賴塔等兵<lb/>
　攻取仙霞或康親王兵與額楚等兵兩路竝進夾攻江<lb/>
　山縣賊寇二王亦宜遥為聲援以赴機會<lb/>
　　　七月丙午<lb/>
上以叛逆王輔臣再疏陳奏有䝉恩念及兵民槩從赦宥<lb/>
<pb n="KR2f0005_WYG_013-20b"/>
　　　但如何安撫天語未及在事兵將未免瞻顧等語<lb/>
特諭諸將曰前頒敕諭炳若日星且秦州等處投誠官兵<lb/>
　已安插得所逆賊王輔臣豈不知之若果歸順當遣伊<lb/>
　子王繼貞或標員齎奏乃槩不遣發而本内詞語又復<lb/>
　驕倨明係借端推諉希冀緩兵著將軍侯張勇速赴秦<lb/>
　州會同大將軍貝勒董額等酌量留兵防守秦鞏等處<lb/>
　速行進取平涼提督陳福速取固原夾攻平涼將軍畢<lb/>
　力克圖統領官兵速往會將軍阿密達軍前都統海爾<lb/>
<pb n="KR2f0005_WYG_013-21a"/>
　圖等速運紅衣礮赴平涼仍固守隴州斷賊後路<lb/>
　　　癸丑靖逆將軍侯張勇奏稱聞大草灘夷人乗虛<lb/>
　　　窺伺乞回駐荘浪以便兼轄<lb/>
上諭曰秦州鞏昌蘭州諸處雖次第恢復而底定全陜惟<lb/>
　在速取平涼逆賊王輔臣一日不滅則秦省百姓一日<lb/>
　不安將軍侯張勇應同大將軍貝勒董額等會商速定<lb/>
　平涼不宜回駐莊浪如夷人果顯然作惡擾害邊民即<lb/>
　令總兵官孫思克回甘州防禦<lb/>
<pb n="KR2f0005_WYG_013-21b"/>
　　　八月己未陜西總督哈占奏稱興安叛兵與蜀寇<lb/>
　　　合將逼西安請分諸將軍兵應援<lb/>
上切責之曰始王輔臣叛朕以蘭州要地闗係三邊令哈<lb/>
　占發兵鎮守哈占稱西安要地不便分兵致蘭州諸處<lb/>
　淪陷三邊摇動繼哈占復以西安要地屢疏請兵因將<lb/>
　荆州大兵陸續調赴西安遂致荆州彞陵兵力單弱又<lb/>
　延安為諸路要衝曽命鄂善周有徳等駐守哈占又誑<lb/>
　奏鄂善等兵少留之西安致延安陷沒哈占封疆大臣<lb/>
<pb n="KR2f0005_WYG_013-22a"/>
　每當議事不一體籌度但於已身所在常欲重兵自衛<lb/>
　不求速定地方貽悞匪小今又稱叛兵與蜀寇合欲分<lb/>
　諸將軍兵悉赴西安是哈占但知有西安置他處於度<lb/>
　外矣且蜀寇何能便與興安叛兵合即至西安不過因<lb/>
　諸將齊赴平涼故為聲揚欲亂我軍心分我兵勢耳諸<lb/>
　將當益急攻平涼勿得稍緩王輔臣未滅西安潼闗亦<lb/>
　宜増兵𠞰禦<lb/>
　　　十月甲戌<lb/>
<pb n="KR2f0005_WYG_013-22b"/>
上諭兵部頃大將軍貝勒董額等報興安賊衆犯商州大<lb/>
　峪口川賊譚𢎞救平涼皆因王輔臣未滅我兵俱集平<lb/>
　涼故諸賊乗隙侵犯欲分我兵力以援王輔臣今董額<lb/>
　等官兵至平涼日久自宜作速攻取設使平涼未破而<lb/>
　四川與興安之賊俱至大兵往來路阻後雖恢復平涼<lb/>
　亦復何益若平涼破王輔臣滅則賊應援之念絶而窺<lb/>
　伺商州之計亦阻陜西無可虞矣由平涼南山俯視城<lb/>
　中甚悉若據南山放紅衣礮城中賊衆自不能支董額<lb/>
<pb n="KR2f0005_WYG_013-23a"/>
　等速奪南山以取平涼可也<lb/>
　　　十二月戊午定西大將軍多羅貝勒董額以官兵<lb/>
　　　攻平涼溝深地險城未能速下具奏<lb/>
上諭曰逆賊久踞平涼皆因有糧可恃若斷其餉道則賊<lb/>
　自窮平涼西北通固原要路大將軍貝勒等宜速斷截<lb/>
　以困斃之<lb/>
　　　壬戌<lb/>
上諭安親王岳樂曰招徕逆賊克取福建令大將軍簡親<lb/>
<pb n="KR2f0005_WYG_013-23b"/>
　王副將軍希爾根將軍額楚總督董衛國等相機以行<lb/>
　至於進攻長沙𠞰滅吳逆惟王是賴但恐逆賊覘知我<lb/>
　兵進取長沙固守袁吉阻我兵行王或揚言取道别路<lb/>
　出其不意或合兵前進或兵分數道在王必有定見其<lb/>
　悉心籌畫萬全務速行之<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷十三<lb/>
</p>
<p>
</p>
  </div>
</body>
</text>
</TEI>
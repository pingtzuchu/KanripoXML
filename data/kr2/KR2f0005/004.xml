<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_004-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷四<lb/>
　　　聖德三<lb/>
　　　康熙四十一年壬午十二月壬辰諸王貝勒貝子<lb/>
　　　公滿漢文武大臣官員及直隸各省士民以<lb/>
皇上五十萬夀請上<lb/>
尊號<lb/>
<pb n="KR2f0005_WYG_004-1b"/>
上諭曰朕即位四十餘年無刻不以民生休戚為念逺邇<lb/>
　安寧為本雖慶雲景星嘉禾瑞草天書麟鳯之竒總無<lb/>
　闗於黔黎亦無係於朕心侈言祥瑞貽譏史冊何裨治<lb/>
　理朕以實心為民天視天聽視乎民生後人自有公論<lb/>
　若誇耀功德取一時虛名大非朕意不必數陳<lb/>
　　　康熙四十二年癸未十二月乙酉山東巡撫王國<lb/>
　　　昌疏言東省水災䝉<lb/>
皇上截漕發帑差官賑濟萬姓懽呼籲請代題謝<lb/>
<pb n="KR2f0005_WYG_004-2a"/>
恩<lb/>
上曰王國昌疏稱小民感戴祝頌等語朕自御極以迄於<lb/>
　今但以民生為念未嘗一刻不廑諸懷民無災傷各得<lb/>
　其所小民雖不行祝頌朕心自懌聞今山東直隸河南<lb/>
　榖價騰貴朕方切軫念此所奏已知之<lb/>
　　　康熙四十三年甲申八月庚午<lb/>
上諭大學士及講官等曰臣下如有欺䝉朕斷不姑宥此<lb/>
　外若為朕躬服食諸事從未笞責一人昨徃釣魚處饍<lb/>
<pb n="KR2f0005_WYG_004-2b"/>
　房所備止有肉肴竟忘攜帶飯食諸皇子及近御侍從<lb/>
　俱欲笞之朕止之曰彼無心偶忘攜帶耳此乃小事可<lb/>
　寛宥之<lb/>
　　　十一月壬戌<lb/>
上諭大學士等曰朕嘗閲書史自古大臣得始終善全者<lb/>
　少朕今御極四十餘年大學士衞周祚馮溥杜立德李<lb/>
　霨宋德宜王熙等俱得全功名而考終命者皆朕竭力<lb/>
　保全所致也朕從不多生一事但穆然清静處之以和<lb/>
<pb n="KR2f0005_WYG_004-3a"/>
　平故諸臣皆得享其福也<lb/>
　　　康熙四十五年丙戌二月丁巳<lb/>
上諭大學士等曰今嵗山東河南山西等省雨水均調已<lb/>
　經奏報惟近京一帶去嵗三冬少雪今春復無雨澤頃<lb/>
　二十七日地又微震一切政事或有當更改處爾等與<lb/>
　九卿㑹同酌議具奏爾諸臣行事若有缺失亦當各自<lb/>
　反已力加省改<lb/>
　　　三月丙寅<lb/>
<pb n="KR2f0005_WYG_004-3b"/>
上諭大學士等曰朕觀前史漢因災異而重處宰相此大<lb/>
　謬也夫宰相者佐君理事之人倘有失悞君臣共之竟<lb/>
　諉之宰相可乎或有為君者凡事俱付託宰相此乃其<lb/>
　君之過不得獨咎宰相也<lb/>
　　　十月乙巳<lb/>
上諭户部國家錢糧理當節省否則一遇災荒蠲免其軍<lb/>
　餉河工等項經費必致不敷前光禄寺一年用銀一百<lb/>
　萬兩工部一年用銀二百萬兩因朕力崇節儉今光禄<lb/>
<pb n="KR2f0005_WYG_004-4a"/>
　寺一年止用銀十萬兩工部一年止用銀二三十萬兩<lb/>
　矣<lb/>
　　　康熙四十六年丁亥十月乙酉䝉古諸王貝勒貝<lb/>
　　　子公台吉等各率所部進獻馬駝<lb/>
上命却之諭曰朕今教養爾等人皆富庶物盡蕃滋爾等<lb/>
　竭誠進獻朕心嘉悦即與收納無異嗣後爾等其益勤<lb/>
　生計圖維滋息始副朕愛養至意<lb/>
　　　康熙四十七年戊子八月辛未<lb/>
<pb n="KR2f0005_WYG_004-4b"/>
上命侍衞伍什常夀等傳諭諸大臣曰近日聞諸阿哥常<lb/>
　撻辱大臣侍衞又每尋釁端加苦毒於諸王貝勒等諸<lb/>
　阿哥現今俱未受封爵即受封後除伊屬下人外凡有<lb/>
　罪過亦當奏聞候朕處分何得恣意妄行乎朕為天下<lb/>
　元后凡事但遵大義而行無罪之人未嘗枉法處治八<lb/>
　議内三品以上官員雖犯死罪不遽擬絞而必奏聞者<lb/>
　所以敦國體非但恤臣下也伊等不遵國憲横作威勢<lb/>
　至令臣僕無以自存是欲分朕威柄以恣其行事豈知<lb/>
<pb n="KR2f0005_WYG_004-5a"/>
　大權所在何得分毫假人如裕親王恭親王皆朕兄弟<lb/>
　也於朕之大臣侍衞中曽敢笞責何人耶臣僕有獲罪<lb/>
　者朕並不輕宥然從未有輕聽人言横加僇辱之事且<lb/>
太祖<lb/>
太宗曽降訓㫖戒勿濫行捶楚荼毒無辜煌煌<lb/>
實録紀載甚明嗣後諸阿哥如仍不改前轍許被撻之人<lb/>
　面詰其被撻之故稍有寃抑等情即赴朕前叩告朕且<lb/>
　欣然聽理斷不罪其人也至於爾等有所聞見亦應據<lb/>
<pb n="KR2f0005_WYG_004-5b"/>
　實上陳若一切隱而不奏即爾等之罪矣<lb/>
　　　十月甲辰<lb/>
上親書諭㫖示諸皇子大臣等曰昨日諸大臣侍衞等奏<lb/>
　請調養朕躬朕念君臣一體有懷宜即盡言故特舉朕<lb/>
　素念及不遂朕意之處一一明諭朕每思自古帝王撫<lb/>
　世承平歴年久逺未有如朕者朕無日不向皇太子允<lb/>
　礽言治理天下愛育黎庶維繫人心之事慕宋孝宗之<lb/>
　孝養高宗語允礽曰將以政事付汝朕當擇處水土佳<lb/>
<pb n="KR2f0005_WYG_004-6a"/>
　處時聞汝之令名以優游養性迨後見其所行不善難<lb/>
　託重器遂絶此望古來為君甚難兢兢業業猶有錯悞<lb/>
　今朕年已老幸際衆心胥戴萬國咸寧之時愈加畏懼<lb/>
宗廟社稷天下黎元皆繫朕躬朕寧敢不慎重𢎞業置諸<lb/>
　磐石之安乎迨至彼時衆自知有所倚賴也此意極深<lb/>
　即朕亦不自喻豈可徧喻衆人乎爾諸臣知朕精誠無<lb/>
　私深加體念各勤職業不妄生事則朕易於圖治而天<lb/>
　下庶績亦咸理矣所謂各勤職業者即文臣盡忠不愛<lb/>
<pb n="KR2f0005_WYG_004-6b"/>
　錢武臣為國不惜死之𩔖爾諸臣誠能如是則朕懷自<lb/>
　暢朕體自安矣若不敬慎所行而欲朕懷寛慰此非忠<lb/>
　愛之實心也特諭<lb/>
　　　康熙四十九年庚寅四月辛酉九卿等議覆僉都<lb/>
　　　御史屠沂條陳節儉一疏<lb/>
上諭大學士等曰禁止奢僭而崇尚節儉極當於理朕近<lb/>
　查宫中人數<lb/>
皇太后宫及朕所居正宫不過數百人較之明代宫人則<lb/>
<pb n="KR2f0005_WYG_004-7a"/>
　減省多矣先是光禄寺供應宫中用度每年用銀七十<lb/>
　萬兩有餘朕漸次節省不使濫溢一年止需七萬兩矣<lb/>
　理藩院向來每年賞賜供應外藩賔客用銀八十萬兩<lb/>
　今裁減浮費一年止需八萬兩矣户工兩部前此每年<lb/>
　所用錢糧其數過多今十日一次奏聞用過數目所需<lb/>
　錢糧已極少矣朕用錢糧節省如是因臣民僭用妄費<lb/>
　從前屢有禁約今若又行禁約徒有法令滋繁而已究<lb/>
　無補於事也蓋法令非不詳盡皆由臣下奉行不善而<lb/>
<pb n="KR2f0005_WYG_004-7b"/>
　然步軍統領順天府府尹地方該管官員果實心遵行<lb/>
　何至如此乎<lb/>
　　　十月癸未<lb/>
上諭大學士九卿等曰江南虧空錢糧兩次命張鵬翮察<lb/>
　審朕意地方雖有不肖之官侵蝕錢糧未必多至數十<lb/>
　萬兩前朕南巡時曽有諭㫖凡沿途所用之物悉出内<lb/>
　帑預備未嘗絲毫取諸官民督撫等官不遵朕㫖肆意<lb/>
　那用以致虧空朕若不言内外諸臣誰敢言者但彼任<lb/>
<pb n="KR2f0005_WYG_004-8a"/>
事之人離任者已多若將因公那用責之新任官賠補<lb/>
朕心實不忍也至俸工銀兩有限即逐年扣補亦難清<lb/>
理且官無俸禄役無工食必致私派以累民朕為天下<lb/>
生民計蠲免各省錢糧已逾萬萬免此四五十萬之銀<lb/>
何足惜乎朕總理機務垂五十年事無大小凡臣下情<lb/>
隱無不灼知洞鍳朕屢次南巡地方官員預備縴夫修<lb/>
理橋梁開濬河道想皆借用帑銀原冀陸續補足而朕<lb/>
三次南巡為期相隔不逺且值蠲免災荒所徵錢糧為<lb/>
<pb n="KR2f0005_WYG_004-8b"/>
數又少填補不及遂至虧空如此之多爾等皆知之而<lb/>
不敢言也即如縴夫一項雖取用於田畆而所用既多<lb/>
伺候日久勢必給與口糧工價安得無費至於修造行<lb/>
宫亦必借用帑銀前者朕廵視溜淮套工程至彼處見<lb/>
有舍宇三間雖云俸工銀兩所造然必先借用庫項後<lb/>
方抵補爾等豈肯明言其故乎至欲將三年俸工抵補<lb/>
虧空夫三年之内地方官員或陞遷或調用或革退或<lb/>
亡故以從前各官那用之虧空而將後來者之俸扣補<lb/>
<pb n="KR2f0005_WYG_004-9a"/>
於理不順朕心實為不忍至於胥吏賤役若不給與工<lb/>
食此輩何所資生必至累民今部中每遇一事輒議令<lb/>
地方官設法料理皆掩飾羙名實則加派於地方耳朕<lb/>
非但為百姓亦為大小諸臣保全身家性命朕南巡時<lb/>
聞龍潭地方建造行宫恐致累民曽諭總督阿山令其<lb/>
拆毁至他處建造行宫朕皆未之知也總之此不欲累<lb/>
民之念可以自信亦可見信於天下後世朕歴年蠲免<lb/>
天下錢糧至數萬萬有餘今此項虧空若令補墊亦不<lb/>
<pb n="KR2f0005_WYG_004-9b"/>
為多然豈忍以此累地方乎至於查明欵項亦非難事<lb/>
錢糧冊籍皆有可考地方官借因公那用之名盈千累<lb/>
百餽送於人若加嚴察隱情豈不畢露朕意槩從寛典<lb/>
不更深求今海宇昇平國用充足朕躬行節儉宫中用<lb/>
度甚為省約計明朝一日之用足供朕一月之需今即<lb/>
因數次巡幸用錢糧四五十萬亦不為過明後年天下<lb/>
錢糧以次盡行蠲免若留此虧空之項以為官民之累<lb/>
甚非朕寛仁愛養嘉與維新之至意也<lb/>
<pb n="KR2f0005_WYG_004-10a"/>
　　　康熙五十年辛卯三月辛卯諸王貝勒貝子公滿<lb/>
　　　漢文武大臣官員及直隸各省士民以<lb/>
上御極五十年請上<lb/>
尊號<lb/>
上曰朕自幼讀書歴觀經史持身務以誠敬為本治天下<lb/>
　務以寛仁為尚此心此念恪守五十年夙夜無間即纎<lb/>
　悉細務不敢稍有怠忽嘗觀古昔帝王君臨天下之久<lb/>
　能持終者蓋鮮朕今春秋漸髙血氣漸衰而朝乾夕惕<lb/>
<pb n="KR2f0005_WYG_004-10b"/>
　實與日俱増正當恪慎保終孜孜為萬姓圖治安之時<lb/>
　也蓋朕之御極年久皆<lb/>
祖宗厚德景福積累貽留之所致至於請上尊號特虛文<lb/>
　耳於朕躬毫無裨益史書所載加上尊號等事徒為先<lb/>
　儒所譏有何善處而欲行之也<lb/>
　　　康熙五十一年壬辰七月丁酉户部題原任西安<lb/>
　　　正藍旗驍騎校巴布叩閽言伊兄薩爾布善曽撫<lb/>
　　　養和碩安親王之子塞稜額田産家人等俱為塞<lb/>
<pb n="KR2f0005_WYG_004-11a"/>
　　　稜額佔踞入在包衣佐領下審問皆虛應將巴布<lb/>
　　　枷責以年老折贖<lb/>
上諭大學士温達曰此事所議不明<lb/>
世祖皇帝時將裕親王恭親王付與殷實官員撫養及至<lb/>
　分封將撫養官員産業給與二王具題朕未允行大阿<lb/>
　哥曽付與内務府總管噶魯三阿哥曽付與内大臣綽<lb/>
　爾濟撫養分封時擬將伊等産業給與具題朕俱不准<lb/>
　行蓋主上子孫付與屬下人員撫養者特欲令其成人<lb/>
<pb n="KR2f0005_WYG_004-11b"/>
　長大並非欲佔其産業也撫養之人將主上子孫兢兢<lb/>
　業業侍奉撫養能成人長大即其功也及長大成人之<lb/>
　後又佔其産業籍其人口不但於理不合即受彼撫養<lb/>
　之人亦於心不安五旗多有此事此風斷不可長凡事<lb/>
　當以理斷之不可圖小利圖小利則與大體有礙設令<lb/>
　將朕子與爾撫養之及長成分封時將爾産業給與將<lb/>
　爾人口給為奴僕爾心服乎前下嫁與阿禄科爾沁巴<lb/>
　特麻之縣君曽啟奏獻伊三佐領朕諭云朕乃天下之<lb/>
<pb n="KR2f0005_WYG_004-12a"/>
　主在彼在此俱為朕之臣庶若取至京師反損壞其旗<lb/>
　分故不准行䝉古王等聞之無不感激流涕土黙特有<lb/>
　七佐領該扎薩克無後至今朕豢養閒居彼處前曽奏<lb/>
　請編在察哈爾旗下朕未允行後又奏請陪送公主朕<lb/>
　亦未行此皆朕至公無私之意今薩爾布善將宗室塞<lb/>
　稜額撫養成人反將其産業佔踞人口入在包衣佐領<lb/>
　下為奴可乎原本著發還<lb/>
　　　十月己巳禮部題康熙五十二年恭遇我<lb/>
<pb n="KR2f0005_WYG_004-12b"/>
皇上六旬大慶中外臣民莫不欲竭尊親之戴上無疆之頌<lb/>
　　　其應行典禮臣等謹㑹同大學士九卿詹事科道<lb/>
　　　詳議具題<lb/>
上曰朕御極以來惟欲萬國乂安上則敬<lb/>
天法<lb/>
祖下則垂令名於後世歴盡憂勤蕩平險阻自古帝王在<lb/>
　位不久論者徃徃歸於别故不知帝王一日萬幾實不<lb/>
　堪其勞憂懼所廹以致享年不永也昔帝堯固辭華封<lb/>
<pb n="KR2f0005_WYG_004-13a"/>
　之祝朕在位五十餘年夀屆六十今憂勞倍増血氣漸<lb/>
　憊惟恐愈久而力不支願不遂惟日兢兢惕勵而已並<lb/>
　無祈天永命之意也覽禮部所奏悉屬虛文朕惟願臣<lb/>
　清子孝兄友弟恭人人皆讀正書勉盡職業國安民治<lb/>
　盜賊寧息各以至誠實意為朕六袠慶祝朕心甚喜此<lb/>
　外儀文朕無所好所奏不准行<lb/>
　　　康熙五十二年癸巳二月庚戍<lb/>
上諭領侍衞内大臣大學士九卿等曰趙申喬陳奏皇太<lb/>
<pb n="KR2f0005_WYG_004-13b"/>
　子為國本應行冊立朕自幼讀書凡事留意纎悉無遺<lb/>
　况建儲大事朕豈忘懷但闗係甚重有未可輕立者昔<lb/>
　立允礽為皇太子時索額圖懷私倡議凡皇太子服御<lb/>
　諸物俱用黄色所定一切儀注幾與朕相似驕縱之漸<lb/>
　職是之故索額圗誠本朝第一罪人也宋仁宗三十年<lb/>
　未立太子我<lb/>
太祖皇帝並未預立皇太子<lb/>
太宗皇帝亦未預立皇太子漢唐以來太子幼沖尚保無<lb/>
<pb n="KR2f0005_WYG_004-14a"/>
　事太子年長其左右羣小結黨營私鮮有能無事者人<lb/>
　非聖人誰能無過安得有克盡子道如武王者今衆皇<lb/>
　子學問見識不後於人但年俱長成已經分封其所屬<lb/>
　人員未有不各庇䕶其主者使即立之能保將來無事<lb/>
　乎且為君難為臣不易古來人君窮兵黷武者有之崇<lb/>
　尚佛老者有之任用名法者有之朕御極五十餘年朝<lb/>
　乾夕惕上念<lb/>
祖宗遺緒之重下念臣民仰望之殷乾綱獨斷柔逺能邇<lb/>
<pb n="KR2f0005_WYG_004-14b"/>
　體恤臣庶毫無私心當吳三桂叛亂時已失八省勢幾<lb/>
　危矣朕灼知滿漢䝉古之心各加任用勵精圖治轉危<lb/>
　為安是以數十年來海宇寧靖今欲立皇太子必能以<lb/>
　朕心為心者方可立之豈宜輕舉即臣僚為國為民念<lb/>
　兹在兹先憂後樂者實不易得太子之為國本朕豈不<lb/>
　知立非其人闗係匪輕朕將允礽從幼教訓迨後長成<lb/>
　變為暴虐無所不為不知忠孝不識亷恥行事乖戾有<lb/>
　不可言者推其故皆由風狂成疾迷惑所致此疾有二<lb/>
<pb n="KR2f0005_WYG_004-15a"/>
　十餘載矣如人醉後傷人醒時知悔今以長醉不醒所<lb/>
　為過惡身不自知伊之儀表及學問才技俱有可觀今<lb/>
　一至於此非風狂而何自廢而復立以來朕尤加意教<lb/>
　訓心血耗盡因伊狂疾終不痊愈故又行廢斥孟子云<lb/>
　父子之間不責善責善則離離則不祥莫大焉大學云<lb/>
　人莫知其子之惡盖父之於子嚴不可寛亦不可誠為<lb/>
　難事如朕方能處置得宜耳爾諸大臣俱各有子凡人<lb/>
　幼時猶可教訓及至長成一誘於黨𩔖便各有所為不<lb/>
<pb n="KR2f0005_WYG_004-15b"/>
　復能拘制矣立皇太子事亦未可輕定特召集爾衆大<lb/>
　臣明示朕意趙申喬所奏著發還<lb/>
　　　三月戊寅朔<lb/>
上諭諸王貝勒貝子公大學士九卿詹事科道等曰朕昨<lb/>
　回宫見京城内外為朕六十夀誕慶賀保安祈福者不<lb/>
　計其數朕實涼德自覺愧汗若先知之必諭令停止今<lb/>
　雖難違衆志而因此夜思達旦朕為天下萬國蒼生之<lb/>
　主萬姓安即朕之安天下福即朕之福若雨暘時若家<lb/>
<pb n="KR2f0005_WYG_004-16a"/>
　給人足則朕安寢飽食可以却病延年此朕所求之福<lb/>
　也爾等傳諭凡有祝延萬夀者必以雨暘時若萬邦咸<lb/>
　寧為先朕雖年老然夙夜匪懈履薄臨深之念與日俱<lb/>
　増豈敢稍自滿假乎<lb/>
　　　乙酉<lb/>
上諭大學士等曰朕聞各省民人祝萬夀來京者甚衆其<lb/>
　中老人更多當春時寒暖不均又人非土著或不服水<lb/>
　土亦未可定爾等可傳諭漢官等老人中倘有一二有恙<lb/>
<pb n="KR2f0005_WYG_004-16b"/>
　者即請撥太醫調治以稱朕愛養耆老至意<lb/>
　　　十二月甲午兵部題䑓灣換班官兵遭風壊船及<lb/>
　　　溺沉兵器應令地方官速行賠補<lb/>
上曰海洋寛廣遭風壞船非人力所能為也若遇賊時船<lb/>
　被燒奪理應賠補若此等遭風損壞亦令賠補太為寃<lb/>
　抑嗣後有遇賊不能擒殺船壞被奪揑報遭風者除弁<lb/>
　兵議罪外照例賠補若果被風損壞沉溺之船應免其<lb/>
　賠補其沉溺兵丁等因公身死即幸而登岸者亦死中<lb/>
<pb n="KR2f0005_WYG_004-17a"/>
　倖脫之人殊可憫惻著地方大臣酌量加恩以示鼓勵<lb/>
　　　康熙五十三年甲午六月癸未<lb/>
上諭刑部朕避暑塞外駐蹕山莊素稱清涼之地尚覺煩<lb/>
　熱想京師自然更甚朕時以民生疾苦為念今天下承<lb/>
　平農商樂業惟有罪之人拘繫囹圄身被枷鎖當兹盛<lb/>
　暑恐致疾疫軫念及此不勝惻然應將在京監禁罪囚<lb/>
　少加寛恤獄中多置氷水以觧鬱暑其九門鎖禁人犯<lb/>
　亦著減其鎖條至枷號人犯限期未滿者暫行釋放候<lb/>
<pb n="KR2f0005_WYG_004-17b"/>
　過暑時照限補滿爾部即遵諭速行以副朕法外施仁<lb/>
　至意<lb/>
　　　十二月戊子<lb/>
上諭大學士等曰直𨽻各省州縣官或革職或被叅觧任<lb/>
　或身故者妻子尚能回籍其縣丞主簿典史驛丞等微<lb/>
　員革職觧任身故者無力回籍覊留異鄉不免凍餒以<lb/>
　致累及妻子即使犯罪至死亦與妻子無涉殊屬可憫<lb/>
　且如各地方鰥寡孤獨不能度日尚設立養濟院以育<lb/>
<pb n="KR2f0005_WYG_004-18a"/>
　養之此等微員理應撫恤嗣後將伊等作何令回原籍<lb/>
　爾等與九卿㑹議以聞<lb/>
　　　康熙五十五年丙申五月壬戌<lb/>
上諭署理内務府總管事務散秩大臣闗保曰去年直隸<lb/>
　所屬地方水澇未得豐收目今京師又旱朕心深為憂<lb/>
　慮自明日為始朕於宫中每日進膳一次先人而憂後<lb/>
　人而樂庶可感召天和也<lb/>
　　　甲子大學士嵩祝摺報京師下雨日期<lb/>
<pb n="KR2f0005_WYG_004-18b"/>
上曰宋儒有言求雨得雨旱豈無因此意甚深今雖下雨<lb/>
　但雨勢未必逺及有何可喜之處求雨斷不可止必處<lb/>
　處霑足方可停止也<lb/>
　　　康熙五十九年庚子正月己卯諸王大臣等奏<lb/>
皇上御極六十年請行慶賀典禮<lb/>
上諭曰朕在位五十九年皆由<lb/>
上蒼眷佑<lb/>
列聖福德之所致也見在西陲用兵軍民勞苦去嵗正月<lb/>
<pb n="KR2f0005_WYG_004-19a"/>
　朔日食海洋颶風飄沒官兵船隻山左東三府黎民饑<lb/>
　饉人心風俗未盡淳官箴政事未盡理此正君臣孜孜<lb/>
　求治之時慶賀之事著停止<lb/>
　　　康熙六十一年壬寅十月戊寅大學士九卿詹事<lb/>
　　　科道等以來年恭遇<lb/>
萬夀七旬大慶詳議慶賀典禮合詞具疏奏請<lb/>
上諭大學士等曰覽所奏皆過於實事朕以沖齡即位賴<lb/>
世祖章皇帝定鼎以來深仁厚澤建不㧞之業至今八十<lb/>
<pb n="KR2f0005_WYG_004-19b"/>
　年四海昇平有自來矣朕自幼讀書每覽前代帝王忿<lb/>
　懥憂患累其内機務紛紜勞其外年嵗不久景祚不長<lb/>
　者未嘗不拊髀長歎朕涼德亦不過如此幸得厯逾花<lb/>
　甲年登古稀鬚眉皓白總理萬幾當此之際翼翼小心<lb/>
　惟恐善後之策不能預料保泰圗安夙夜氷兢況今西<lb/>
　陲用兵士卒暴露轉運罷敝民生乏食物價騰貴正宜<lb/>
　君臣同寅協恭乂安萬姓永致太平自古慶賀多者後<lb/>
　人不取況實無益乎朕御極六十餘年元旦之外未嘗<lb/>
<pb n="KR2f0005_WYG_004-20a"/>
　受賀惟六十夀時三月十八日進表行禮今卿等所請<lb/>
　無庸多議<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四<lb/>
</p>
<p>
</p>
  </div>
</body>
</text>
</TEI>
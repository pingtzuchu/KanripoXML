<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_006-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷六<lb/>
　　　聖治一<lb/>
　　　康熙八年己酉六月戊寅<lb/>
上諭户部朕纘承<lb/>
祖宗丕基乂安天下撫育羣生滿漢軍民原無異視務俾<lb/>
　各得其所乃愜朕心比年以來復將民間房地圈給旗<lb/>
<pb n="KR2f0005_WYG_006-1b"/>
　下以致民生失業衣食無資深為可憫嗣後圈占民間<lb/>
　房地永行停止其今年所已圈者悉令給還民間爾部<lb/>
　速行曉諭示朕嘉惠生民至意至於旗人無地亦難資<lb/>
　生應否以古北口等邊外空地撥給耕種其令議政王<lb/>
　貝勒大臣確議以聞<lb/>
　　　康熙九年庚戌十月癸巳<lb/>
上諭禮部朕惟至治之世不以法令為亟而以教化為先<lb/>
　其時人心醇良風俗樸厚刑措不用比户可封長治久<lb/>
<pb n="KR2f0005_WYG_006-2a"/>
安茂登上理蓋法令禁於一時而教化維於可久若徒<lb/>
恃法令而教化不先是舍本而務末也近見風俗日敝<lb/>
人心不古囂凌成習僭濫多端狙詐之術日工獄訟之<lb/>
興靡已或豪富凌轢孤寒或劣紳武斷鄉曲或惡衿出<lb/>
入衙署或蠧棍詐害善良萑苻之刦掠時聞讐忿之殺<lb/>
傷疉見䧟罹法網刑所必加誅之則無知可憫宥之則<lb/>
憲典難寛念兹刑辟之日繁良由化導之未善朕今欲<lb/>
法古帝王尚徳緩刑化民成俗舉凡敦孝弟以重人倫<lb/>
<pb n="KR2f0005_WYG_006-2b"/>
篤宗族以昭雍睦和鄉黨以息爭訟重農桑以足衣食<lb/>
尚節儉以惜財用隆學校以端士習黜異端以崇正學<lb/>
講法律以儆愚頑明禮讓以厚風俗務本業以定民志<lb/>
訓子弟以禁非為息誣告以全良善誡窩逃以免株連<lb/>
完錢糧以省催科聯保甲以弭盗賊解讐忿以重身命<lb/>
以上諸條著通行曉諭八旗并直隸各省府州縣鄉村<lb/>
人等切實遵行<lb/>
　　康熙十一年壬子八月癸丑<lb/>
<pb n="KR2f0005_WYG_006-3a"/>
上諭禮部帝王致治首在維持風化辨别等威崇尚節儉<lb/>
　禁止奢侈故能使人心淳樸治化休隆近見内外官員<lb/>
　軍民人等服用奢靡僭越無度富者趨尚華麗貧者互<lb/>
　相效尤以致窘乏為非盗竊詐偽由此而起人心囂凌<lb/>
　風俗頽壞其於治化所闗非細今應作何分别務行禁<lb/>
　止著九卿科道㑹同嚴加確議定例具奏<lb/>
　　　十二月戊午<lb/>
上諭講官等曰漢官中有以言官風聞言事請者朕思忠<lb/>
<pb n="KR2f0005_WYG_006-3b"/>
　愛之言切中事理患其不多若不肖之徒借端生事假<lb/>
　公濟私人主不察必至傾害善良擾亂國政為害甚鉅<lb/>
　　　又<lb/>
諭曰從來與民休息道在不擾與其多一事不如省一事<lb/>
　朕觀前代君臣每多好大喜功勞民傷財紊亂舊章虛<lb/>
　耗元氣上下訌囂民生日蹙深可為鑒<lb/>
　　　康熙十二年癸丑三月癸酉<lb/>
上諭學士熊賜履等曰從來民生不遂由於吏治不清長<lb/>
<pb n="KR2f0005_WYG_006-4a"/>
　吏賢則百姓自安矣天下善事俱是分所當為近見寸<lb/>
　長片善便自矜誇是好名也又<lb/>
諭曰有治人無治法朕觀人必先心術次才學心術不善<lb/>
　縱有才學何用<lb/>
　　　癸未<lb/>
上諭講官等曰從來君臣一心圖治天下不患不治朕與<lb/>
　諸臣何可不交勉之<lb/>
　　　八月癸亥<lb/>
<pb n="KR2f0005_WYG_006-4b"/>
上諭講官等曰致治之道不宜太驟但須日積月累久之<lb/>
　自有成效朕平日讀書窮理總是要講求治道見諸實<lb/>
　行不徒空言耳<lb/>
　　　十月乙巳<lb/>
上諭講官等曰人主勢位崇髙何求不得但須有一叚敬<lb/>
　畏之意自然不至差錯即有差錯自能省改若任意而<lb/>
　行漫不加謹鮮有不失之縱佚者朕每念及此未嘗一<lb/>
　刻敢暇逸也<lb/>
<pb n="KR2f0005_WYG_006-5a"/>
　　　十二月辛丑<lb/>
上諭八旗都統副都統六部滿尚書等曰滿洲乃國家根<lb/>
　本宜加軫恤近見滿洲貧困廹於逋負者甚多賭博之<lb/>
　風禁之不止皆由都統副都統佐領等不加憐憫而訓<lb/>
　導之以至於此且滿洲習俗好為嬉戲凡嫁娶喪祭之<lb/>
　儀過於糜費不可枚舉䝉古崇奉喇嘛罄其家貲不知<lb/>
　顧惜此皆愚夫偏信禍福之說而不知其終無益也我<lb/>
太祖<lb/>
<pb n="KR2f0005_WYG_006-5b"/>
太宗之世亦此滿洲也其時都統副都統佐領諸臣以今<lb/>
　較之相去何如彼時行兵出獵諸役亦未嘗少於今時<lb/>
　然而不為逋負所廹食用饒裕者人能節儉故也爾等<lb/>
　若能各修厥職不負委任禁嬉戲無益之事勸善懲惡<lb/>
　則自然感化矣近見爭奪佐領紛紛控告但知希圖榮<lb/>
　貴而不知愛養所屬之道又或舍佐領下另戸家長不<lb/>
　令披甲而偏徇私情令奴僕披甲者甚多宜槩行嚴禁<lb/>
　或二三佐領或四五佐領酌量歸併令閒散滿洲披甲<lb/>
<pb n="KR2f0005_WYG_006-6a"/>
　則滿洲壯丁各得食糧庻可稍資生理爾等其詳議以<lb/>
　聞<lb/>
　　　康熙十六年丁巳五月癸巳<lb/>
上諭講官等曰君子進則小人退小人進則君子退君子<lb/>
　小人勢不竝立孟子所謂一暴十寒於進君子退小人<lb/>
　親賢逺佞之道最為明快人君誠不可不知也<lb/>
　　　康熙十七年戊午正月丙申<lb/>
上諭廣東廵撫金儁曰廣東地方當用兵之後爾至彼處<lb/>
<pb n="KR2f0005_WYG_006-6b"/>
　務加意撫綏保靖巖疆惠養百姓軍中糧餉固屬急需<lb/>
　而民生疾苦尤宜體恤必令兵民相安方為兩全之道<lb/>
　至驛遞闗係軍機最屬𦂳要水陸兩路務須安置得宜<lb/>
　毋致騷擾驛站貽累地方爾悉心料理以副朕委任之<lb/>
　意<lb/>
　　　九月癸夘<lb/>
上諭講官等曰朕觀髙宗𫝊說諄諄以納誨輔徳為言可<lb/>
　見自古君臣必一徳一心至誠感孚為上者實心聽納<lb/>
<pb n="KR2f0005_WYG_006-7a"/>
　以收明目逹聰之用為臣者實心獻替以盡責難陳善<lb/>
　之忠然後主徳進於光大化理躋於隆平後世君臣之<lb/>
　間徒尚虛文中鮮實意治不逮古職此故耳<lb/>
　　　康熙十八年己未八月戊子<lb/>
上諭九卿詹事科道等曰自古設立臺省原係朝廷耳目<lb/>
　之官上之則匡過陳善下之則激濁揚清務求知無不<lb/>
　言言無不盡乃稱厥職近見言官徇私好名者不可勝<lb/>
　數朕自臨御以來每期言路諸臣化其偏私實陳得失<lb/>
<pb n="KR2f0005_WYG_006-7b"/>
　輔登上理頃有以風聞言事請者試約畧論之如今之<lb/>
　章奏已見施行者雖不明言為風聞何嘗不是風聞今<lb/>
　若開風聞之條使言事者果能奉公無私知之既確言<lb/>
　之當理即當敷陳何必名為風聞方入告也倘生事之<lb/>
　小人恃為可以風聞入告但徇己之好惡必致擅作威<lb/>
　福以行其私彼言之者既無確見聽之者安能問其是<lb/>
　非故曰無稽之言勿聽弗詢之謀勿庸正所以誡言之<lb/>
　無據謀之自專也况天下之大臣民之衆導之以理曉<lb/>
<pb n="KR2f0005_WYG_006-8a"/>
　之以法待臣下須寛仁有容不因細事而即黜之所以<lb/>
　體羣工也用人則隨才器使無求全責備之心蓋以人<lb/>
　材有不齊也若闗天下之重朋黨徇私之情皆國家可<lb/>
　叅可言之大事不但科道而已有志之臣民槩可以言<lb/>
　之何在區區風聞之言能斂戢奸貪之志氣哉治國家<lb/>
　者在有治人不患無治法耳<lb/>
　　　己丑<lb/>
上諭大學士等曰自古帝王治天下之道因革損益期於<lb/>
<pb n="KR2f0005_WYG_006-8b"/>
　盡善原無數百年不敝之法果屬不可行者自應參酌<lb/>
　時宜歸於可久至於制度既定事可遵行不宜議論紛<lb/>
　紜朝更夕改近閱奏章亦有不思事之可否但欲徒為<lb/>
　更張或粗識數字即為大言凖之事理殊屬茫昧如徒<lb/>
　逞空言無補實用其誰不能且明末一切事例游移不<lb/>
　定上無道揆下無法守以致淪亡此皆爾等所親見亦<lb/>
　衆所共知今後凡條奏本章爾大學士等務加詳酌<lb/>
　　　辛夘<lb/>
<pb n="KR2f0005_WYG_006-9a"/>
上命吏部侍郎哲爾肯屯泰傳<lb/>
諭九卿詹事科道等官曰今將科道兩衙門本章情弊無<lb/>
　益國計民生之處一一講晰卿等必有至公之論但有<lb/>
　所見即直言無隱即如科道條陳一事部議准行又有<lb/>
　科道官言其不可者倘朝更夕改何以取信於天下如<lb/>
　舉才能一事人之材具不一有能理繁者有操守好者<lb/>
　有練習事務者自古選賢任能為治之大道與論俸不<lb/>
　同其法未嘗不善即<lb/>
<pb n="KR2f0005_WYG_006-9b"/>
世祖章皇帝時亦曽行之偶有徇私作弊之人將不肖寡<lb/>
　廉者薦之因一人而其法遂壞自朕親政以來如鹽差<lb/>
　闗差數行更換以後條陳不知又改幾次也又如戸部<lb/>
　銷算錢糧一事因督撫所報不合時價故部議駮回而<lb/>
　科道輒有言者以為督撫地方大臣斷無虛估價值肥<lb/>
　己行私凡有銷算皆不應駮查及部議已經准督撫之<lb/>
　銷算不行再駮則科道又以督撫冒破錢糧如草豆馬<lb/>
　匹等項事事皆有虛冒部中不行詳查槩徇情面由此<lb/>
<pb n="KR2f0005_WYG_006-10a"/>
　觀之應駮不應駮何者為是兩說俱無定論是皆大者<lb/>
　餘難悉述由此觀之風聞言事明末之陋習此例一開<lb/>
　恐有不肖言官借端挾制㒺上行私顛倒是非誣害良<lb/>
　善等弊嗣後如有大姦大貪叅劾得實朕法在必行决<lb/>
　不姑貸<lb/>
　　　十月甲子<lb/>
上諭浙江廵撫李本晟曰近來兵民多不能調和爾宜盡<lb/>
　心料理每見各省督撫料理事務所見止在一省不能<lb/>
<pb n="KR2f0005_WYG_006-10b"/>
　通行凡事應悉心區畫從天下大計起見李本晟奏曰<lb/>
　　　目前惟兵餉最急民富則國裕民貧則兵餉無從<lb/>
　　　而辦<lb/>
上曰百姓足君孰與不足百姓不足君孰與足古今不易<lb/>
　之理也<lb/>
　　　康熙十九年庚申三月甲寅<lb/>
上諭講官張玉書等曰人品邪正固在臣下而鑑别全在<lb/>
　人主從來人心多偽最為難知倘人主明有未至必不<lb/>
<pb n="KR2f0005_WYG_006-11a"/>
　能使其無遁情也<lb/>
　　　四月庚申朔<lb/>
上諭大學士等曰近因饑民就食者多増設粥厰恐四方<lb/>
　饑民因此而來者愈衆反致流離道路殊屬可憫作何<lb/>
　設法令其各歸原籍不致失所饑民内有疾疫死亡者<lb/>
　尤屬可憫交與五城作何給以藥餌醫治拯救向來乞<lb/>
　食饑民不許入内城今應否聽其出入至於用兵地方<lb/>
　殉難諸臣䘏典原該事平酌議今應否即與舉行去歳<lb/>
<pb n="KR2f0005_WYG_006-11b"/>
　三冬無雪今春無雨刑獄淹禁人犯恐有寃抑應否即<lb/>
　行清理以上數事皆朕意念所及爾等㑹同各部院詳<lb/>
　議具奏此外如有應行應革闗切時務者可各抒所見<lb/>
　一并議奏<lb/>
　　　康熙二十年辛酉三月丙子<lb/>
上諭大學士等曰國家事務闗係重大必當敬慎詳審今<lb/>
　自京所奏政事三日彚送一次朕恐一時有不及檢爾<lb/>
　等其詳閱之學士亦公同理事之官如有意見亦應陳<lb/>
<pb n="KR2f0005_WYG_006-12a"/>
　說毋謂大學士等閱畢即緘黙不言舊例批紅本𤼵出<lb/>
　之事内有不合尚令啓奏今雖已發本章爾等務加公<lb/>
　同詳閱<lb/>
　　　康熙二十一年壬戌五月丙子<lb/>
上諭大學士等曰朕觀部院衙門大小官員俱分班啓奏<lb/>
　甚或一部分作數班朕與爾等皆每日曉起而部院官<lb/>
　員分班啓奏殊非上下一體勵精圖治之意嗣後滿漢<lb/>
　大小官員除有事故外凡有啓奏事宜俱著一同啓奏<lb/>
<pb n="KR2f0005_WYG_006-12b"/>
　都察院衙門及科道官員無逐日啓奏本章著每日黎<lb/>
　明齊集午門如滿漢部院官員有怠惰䂓避者即行察<lb/>
　叅又大小各衙門滿漢官員雖該衙門無啓奏事宜亦<lb/>
　著每日同啓奏官員黎明齊集午門俟啓奏事畢同散<lb/>
　有怠惰䂓避不於黎明齊集者亦著都察院及科道官<lb/>
　員察出叅奏<lb/>
　　　七月己酉<lb/>
上諭吏部圖治首在安民勸善莫先懲惡必咨詢康訪責<lb/>
<pb n="KR2f0005_WYG_006-13a"/>
　有專官而後民隱得以上聞姦頑為之斂戢近聞直隸<lb/>
　各省地方多有紳衿勢要土棍豪强及旗下凶惡人員<lb/>
　并莊頭等縱暴恣行武斷鄉曲有司畏威而不敢問大<lb/>
　吏徇隱而不能糾非特遣大臣廵察難以袪除積弊直<lb/>
　隸為畿輔重地尤宜首先澄清可遣大臣一員前往㑹<lb/>
　同該撫廵歴地方有勢要豪强旗人莊頭大為民害者<lb/>
　廉訪確實惡跡指名題叅重加懲處以警姦徒用安良<lb/>
　善副朕移易風俗愛養民生至意<lb/>
<pb n="KR2f0005_WYG_006-13b"/>
　　　八月庚子九卿議准土司田舜年請開礦採銅<lb/>
上曰開礦採銅恐該管地方官員借此苦累土司擾害百<lb/>
　姓應嚴行禁飭以杜弊端<lb/>
　　　九月乙丑<lb/>
上諭大學士等曰朕御朝太早各官於三四鼓趨赴朝㑹<lb/>
　殊為勞瘁自今以後朕每日御朝聽政春夏以辰初刻<lb/>
　秋冬以辰正刻為期啓奏各官從容入奏九卿詹事科<lb/>
　道原係㑹議官員仍毎日於啓奏時齊集午門如有年<lb/>
<pb n="KR2f0005_WYG_006-14a"/>
　力衰邁及偶患疾病俱向本衙門說明免其入奏齊集<lb/>
　此外各衙門官員及部院司屬官員俱停其毎日齊集<lb/>
　著各赴本衙門辦事每月常朝仍應照舊行爾等可即<lb/>
　傳諭<lb/>
　　　康熙二十二年癸亥四月乙亥<lb/>
上諭大學士等曰邊疆提鎮久據兵權殊非羙事兵權久<lb/>
　握心意驕縱常來朝見則心知敬畏如吳三桂耿精忠<lb/>
　尚之信輩亦以不令來朝心生驕妄以致反叛此等事<lb/>
<pb n="KR2f0005_WYG_006-14b"/>
　闗係甚大况邊陲將士惟知其統轄之主不習國家法<lb/>
　度曩者朕曽降敕於廣西將軍馬承䕃馬承蔭跪受敕<lb/>
　㫖諸人皆驚曰我將軍亦跪人耶即此觀之兵權不可<lb/>
　令久擅也<lb/>
　　　八月辛亥刑部議奏正藍旗副都統孫塔哈與都<lb/>
　　　統鄂托渾論事爭詈副都統方額偏徇孫塔哈均<lb/>
　　　擬降革有差<lb/>
上曰凡事必各出所見互相論辨則是非方明情理可得<lb/>
<pb n="KR2f0005_WYG_006-15a"/>
　若止為首之人獨理事務更無他人與之爭辨豈有不<lb/>
　致錯悞者乎副都統與都統乃敵體共理事之官非屬<lb/>
　官比也今因一爭詈之事坐孫塔哈如此重罪自此以<lb/>
　後為副都統者又誰敢與都統折辨即如部院衙門之<lb/>
　事止有尚書立議侍郎知其非而緘黙不言可乎孫塔<lb/>
　哈人尚可用在軍前頗有効力之處從寛降三級畱任<lb/>
　罰俸一年方額革去所加級畱任<lb/>
　　　甲寅議政王大臣等議八旗兵丁貧無妻室者官<lb/>
<pb n="KR2f0005_WYG_006-15b"/>
　　　給資婚娶無房屋田土者令八旗王以下官員人<lb/>
　　　等以上分撥住房田土<lb/>
上曰所議尚未盡善毎房四十間撥給一間如在住室墻<lb/>
　垣之内恐有未便或别所房屋或空地築室撥給居住<lb/>
　庶不渉於强派其皇莊地土未經議及亦非公私一體<lb/>
　之誼應令一并丈量若親王以下富戸以上空閒園地<lb/>
　房屋情願捐輸入官者著該部奏聞分别議叙<lb/>
　　　十月癸亥<lb/>
<pb n="KR2f0005_WYG_006-16a"/>
上諭吏部朕夙夜孜孜勤求治理務期綱紀整肅吏治澄<lb/>
　清庶績咸熙民生樂業以幾郅隆之化部院衙門事務<lb/>
　屢加申飭近皆修舉職業勉力清釐惟在外直隸各省<lb/>
　督撫衙門積習相沿未盡整飭一切事務不能恪恭勤<lb/>
　勵實心辦理督撫為地方大臣果能潔已率屬中正無<lb/>
　私則大法小廉交相儆惕吏治自當振興閭閻克臻康<lb/>
　阜且紏劾官員闗係激勸必莅任既久賢否洞知方可<lb/>
　據實指叅貪劣知儆向來督撫有入境即行糾叅者既<lb/>
<pb n="KR2f0005_WYG_006-16b"/>
　未夙悉官評止據下屬揭報即行題叅則所劾未盡得<lb/>
　實徒為具文塞責果係真知灼見自當不時指叅何必<lb/>
　拘定遲速又廣西四川地處邊疆官員赴任毎多遲悞<lb/>
　懸缺久待料理乏人著九卿詹事科道㑹同詳議以聞<lb/>
　　　康熙二十三年甲子二月甲寅<lb/>
上諭大學士等曰朕凡裁决政務必求至當故於部院奏<lb/>
　章雖小事亦未嘗不盡心詳酌近見戸刑二部奏事至<lb/>
　為繁冗是皆錢糧刑名所闗若叢集一時不加詳閱恐<lb/>
<pb n="KR2f0005_WYG_006-17a"/>
　有遺悞前此奏章俱三日一送自今令兩日一送以便<lb/>
　從容詳覽<lb/>
　　　三月丁亥<lb/>
上諭大學士等曰文章貴於簡當可以施諸日用如章奏<lb/>
　之類亦須詳明簡要明朝典故朕所悉知其奏疏多用<lb/>
　排偶蕪詞甚或一二千言冗長堆積動盈几案人主詎<lb/>
　能盡覽勢必委之中官中官復委於門客此輩何知文<lb/>
　義訛舛必多姦弊叢生事權旁落此皆文字猥雜以至<lb/>
<pb n="KR2f0005_WYG_006-17b"/>
　此也<lb/>
　　　五月丙子<lb/>
上諭九卿詹事科道等曰御史衛執蒲奏請御門聽政或<lb/>
　以五日或以二三日為期其意蓋欲君臣之間政事餘<lb/>
　暇稍得休息也夫致治之道務在精勤勵始圖終勿宜<lb/>
　有閒朕自躬親庶政宵旰弗遑二十餘年以來凡用人<lb/>
　行政事無鉅細㒺不殫心籌畫早夜孜孜有如一日<lb/>
郊<lb/>
<pb n="KR2f0005_WYG_006-18a"/>
廟禋享必躬執祀事間有不親詣之時皆非得已至於内<lb/>
　殿齋居幾微悉謹左右暬御咸所稔知在朕未明求衣<lb/>
　辨色視朝日與大小臣工率作省成欲使庶績咸熙以<lb/>
　幾至治近念爾諸臣奏事勤勞少展御門晷刻俾得從<lb/>
　容入奏實非自圖便安邇年海宇敉寧政事漸簡頃復<lb/>
　諭部院事務應歸并者酌量㑹疏以奏務期簡要速結<lb/>
　自此民生日康刑清政肅部院章奏不期省而自省矣<lb/>
　若必限定三日五日為奏事之期非朕始終勵精之意<lb/>
<pb n="KR2f0005_WYG_006-18b"/>
　也<lb/>
　　　九月癸未<lb/>
上諭大學士等曰近見部院諸臣每於朕諭令議奏之事<lb/>
　皆首以上諭極是回奏朕命諸臣㑹議者但欲事得其<lb/>
　理觀衆議相符否耳竝非必以朕言為是令諸臣遵議<lb/>
　也爾等可將此㫖曉諭諸臣嗣後宜各抒所見勿復因<lb/>
　循陋習<lb/>
　　　十月丁未<lb/>
<pb n="KR2f0005_WYG_006-19a"/>
上南廵駐蹕沂州先是一應奏章俱三日一送行在進呈<lb/>
御覽是日遲久不至<lb/>
上待至夜分數遣問内閣傳<lb/>
諭曰奏章闗係國政最為𦂳要朕於廵幸之次昕夕披覽<lb/>
　未嘗稍有稽畱前此齎本官遲滯業已處分今日何又<lb/>
　淹久未至耶毋拘時刻至即呈進朕將宵興省覽是夜<lb/>
　　　漏下四鼔奏章始至比呈進<lb/>
上即起詳覽徹曙<lb/>
<pb n="KR2f0005_WYG_006-19b"/>
　　　十一月乙丑<lb/>
上諭講官等曰朕於政事無論大小從未有草率完結者<lb/>
　每在宮中黙坐即以天下亊經營籌畫於胷中簡任督<lb/>
　撫之時又必詳加察訪蓋一方大吏賢能自能表率僚<lb/>
　屬今貪墨之風未必盡除然激勸澄清正欲使之潛移<lb/>
　黙化也<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷六<lb/>
</p>
<p>
</p>
  </div>
</body>
</text>
</TEI>
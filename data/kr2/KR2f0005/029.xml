<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_029-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十九<lb/>
　　　慎刑二<lb/>
　　　康熙三十一年壬申十月甲申<lb/>
上諭刑部朕保乂黎元務崇寛大每於刑獄之事輒廑矜<lb/>
　恤之懷秦省西安等處地方比歲洊饑閭閻困苦業已<lb/>
　多方賑恤屢諭蠲租兹更大沛仁恩特加赦宥凡陜西<lb/>
<pb n="KR2f0005_WYG_029-1b"/>
　廵撫所屬今年秋審情實緩決人犯内除十惡及軍機<lb/>
　獲罪不赦外其餘自諭到日通著免死照例減等發落<lb/>
　有現在審擬未結案者亦如之嗣後務令革心向善副<lb/>
　朕法外生全至意<lb/>
　　　康熙三十二年癸酉十二月辛未<lb/>
上諭大學士伊桑阿等曰適都察院議處吏部悞議知府<lb/>
　盧騰龍等革職一案将堂官降三級司官降四級俱調<lb/>
　用所議甚當朕觀人之識見精神有限不能過其本來<lb/>
<pb n="KR2f0005_WYG_029-2a"/>
　分量烏得無錯但自知其錯即宜承認若既知其錯而<lb/>
　不承認希圖文飾則其錯彌甚必致壞事前朕十三四<lb/>
　歲輔政大臣理事時有悞行一事朕至今猶憶之彼時<lb/>
　遇頒恩赦釋放罪犯曾赦一不應赦之罪人該部以不<lb/>
　應赦而赦應否釋放請㫖大學士李霨奏欲将錯就錯<lb/>
　朕問爾此言於此事尚可如遇不應正法之人悞行正<lb/>
　法則人死豈能復生此言亦可乎李霨慙服不能措辭<lb/>
　大學士圖海奏此事實臣等之錯有何辨處天下事惟<lb/>
<pb n="KR2f0005_WYG_029-2b"/>
　人命最重朕察之又察然已行之事其中能保無悞耶<lb/>
　　　康熙三十三年甲戍四月庚寅刑部等衙門議覆<lb/>
　　　民人高宏擢毆死伊兄高宏先應正法<lb/>
上諭大學士等曰此案原供内有高宏擢之父高昇因伊<lb/>
　子高宏先暴惡先行砍害之語今悉刪去但苟且定議<lb/>
　人命關係重大即使㫖意未當亦宜據理執奏况議此<lb/>
　案者止滿洲官一員漢軍官一員似此關係人命事情<lb/>
　不多令司官詳察㑹議苟且結案可乎将刑部嚴加申<lb/>
<pb n="KR2f0005_WYG_029-3a"/>
　飭嗣後倘仍蹈前轍决不輕恕<lb/>
　　　十二月壬子刑部議覆阿哈尼坎盜伐風水禁地<lb/>
　　　樹木罪應立絞<lb/>
上曰此伐木處雖與風水相近然非内地愚人無知犯禁<lb/>
　此等情罪前此曾經寛宥著枷責發落<lb/>
　　　康熙三十六年丁丑十一月戊子<lb/>
上諭大學士等曰凡關係人命事朕再三詳閲務期平允<lb/>
　昨見高陽縣盜案情有可疑特差司官覆審今據奏張<lb/>
<pb n="KR2f0005_WYG_029-3b"/>
　三等果非真盜嚴刑誣坐希圖銷案沈朝聘竟不詳察<lb/>
　草率審擬具題殊屬不合著三法司㑹同吏部議處具<lb/>
　奏<lb/>
　　　康熙三十七年戊寅四月己酉<lb/>
上諭大學士等曰人命所關重大朕數年以來将為盜者<lb/>
　止誅首惡為從者從寛免死此朕之特恩也又恐此等<lb/>
　罪犯交發黒龍江聚集或致生事及問将軍薩布素據<lb/>
　奏新滿兵衆多将兇徒分給為奴勢孤力散惡不能逞<lb/>
<pb n="KR2f0005_WYG_029-4a"/>
　由此觀之不但全活甚衆且新滿洲得之資益良多矣<lb/>
　　　十一月甲申大學士等以朝審情實各犯四十八<lb/>
　　　人請<lb/>
㫖<lb/>
上諭曰奏讞之成當預為詳審臨時可以無寃若不慎之<lb/>
　於先而伺察於死生呼吸之間豈有及乎如今日各案<lb/>
　朕先已熟覽知其曲折猶欲與爾等斟酌而行耳<lb/>
　　　十二月庚戌<lb/>
<pb n="KR2f0005_WYG_029-4b"/>
上諭大學士等曰緣事婦人除親身犯罪外無論官員民<lb/>
　人之妻有事屬牽連應行質訊之處可遣司官筆帖式<lb/>
　往其家問取口供其拘至公庭永行停止<lb/>
　　　康熙三十八年己卯三月壬午<lb/>
上諭刑部朕愛養民生慎重刑獄凡有奏讞時示矜全兹<lb/>
　鑾輿南廵見沿途老稚男婦環跪歡迎朕甚嘉悦念此<lb/>
　編氓皆吾赤子原期生聚敎訓共底善良其或陷於刑<lb/>
　章致困囹圄改過無路惻然傷之所經過山東江南兩<lb/>
<pb n="KR2f0005_WYG_029-5a"/>
　省見在監禁人犯除十惡死罪及詔款不赦等罪竝官<lb/>
　吏犯贓不宥外其餘自康熙三十八年三月十五日以<lb/>
　前死罪以下已結未結俱著寛釋此朕廵幸所至欲使<lb/>
　竝生之至意可通行曉諭令咸悉朕懷<lb/>
　　　乙未<lb/>
上諭刑部朕廵視東南行次浙省因官吏軍民依戀誠懇<lb/>
　特㽞蹕數日以慰喁喁奏請之情獨念獲罪人犯身淹<lb/>
　刑獄一干法網無由自新兹乘輿經臨惻然矜憫用沛<lb/>
<pb n="KR2f0005_WYG_029-5b"/>
　好生之澤聿示格外之仁該省各屬地方有罪犯見在<lb/>
　監禁者除十惡死罪及詔款不赦等罪與官吏犯贓不<lb/>
　宥外其餘自康熙三十八年三月二十六日以前死罪<lb/>
　以下已結未結悉著寛釋可行文該督撫徧傳所屬張<lb/>
　示曉諭<lb/>
　　　康熙三十九年庚辰九月癸巳都察院以秋審事<lb/>
　　　請<lb/>
㫖<lb/>
<pb n="KR2f0005_WYG_029-6a"/>
上諭大學士等曰若停秋審此内矜疑人犯又致多監一<lb/>
　年将可矜疑者照常審理即行減等完結其情實人犯<lb/>
　今年著停處決<lb/>
　　　己酉刑部以龍巖知縣趙光榮誣良為盜一案兩<lb/>
　　　議具題一議前雖錯審後察出實情應免議一議<lb/>
　　　誣良為盗雖審出實情已經致死人命仍應革職<lb/>
上諭大學士等曰将覆審得情之官仍因初審錯誤議處<lb/>
　則人皆懼罪不肯露其實情朕意欲定一例凡部駮應<lb/>
<pb n="KR2f0005_WYG_029-6b"/>
　審事件不交原問官審理則人斷不致負屈倘仍令原<lb/>
　問官詢理彼必固執前議致令銜寃者多矣著九卿詹<lb/>
　事科道一併詳議具奏<lb/>
　　　庚戌<lb/>
上諭刑部人命關係重大今年停審情實罪案爾等不必<lb/>
　忙廹一應矜疑等犯必再三詳審盡得實情方可<lb/>
　　　是日<lb/>
上諭大學士等曰朕聽政有年人命之事無不加詳然亦<lb/>
<pb n="KR2f0005_WYG_029-7a"/>
　不能保無寃抑者但有錯處朕未嘗不行指出也該州<lb/>
　縣取原供時雖不得其情亦必飾詞以詳上司上司復<lb/>
　加詳審然後到部此間即少有寃抑亦何由周知所以<lb/>
　外省之事朕皆委任督撫督撫委任司道今以不可委<lb/>
　任之人居司道之職督撫題叅誠為得當且有失何妨<lb/>
　但有失復隱諱不自任則惡矣<lb/>
　　　甲寅刑部奏口外偷盜馬匹之范崧擬立斬<lb/>
上曰用兵之際嚴盜馬之禁故行即斬今海宇昇平兵革<lb/>
<pb n="KR2f0005_WYG_029-7b"/>
　不試仍照前例即斬殊屬可憫范崧著從寛免死照例<lb/>
　減等發黒龍江給披甲新滿洲為奴<lb/>
　　　康熙四十年辛巳十一月甲午<lb/>
上諭大學士等曰歲内秋審重案朕皆一一詳閲其字句<lb/>
　錯誤處甚多此皆人命案件關係最重即一字一句不<lb/>
　可錯誤乃九卿等自七月至今閲視數月其字句錯誤<lb/>
　處竝未看出一二何也此屬伊等專任似此怠忽不加<lb/>
　詳愼可乎刑部刋此檔案先不詳審殊屬不合著交都<lb/>
<pb n="KR2f0005_WYG_029-8a"/>
　察院嚴察議奏近看部院事件亦多錯誤朕凡事詳閲<lb/>
　即一字之訛亦為改正嗣後爾等宜加敬慎毋忽<lb/>
　　　康熙四十一年壬午正月丙午<lb/>
上諭刑部朕欽恤民命念切好生每於法司奏上爰書必<lb/>
　披覽再三詳求可生之理其或情罪允符不忍立置之<lb/>
　法者則令監候緩決以俟來歲再讞顧罪犯一經緩決<lb/>
　即皆冀望生全而長困桁楊淹㽞歲月自新無路朕甚<lb/>
　憐之今方春始和萬物暢遂憫兹沉繫之獄用沛矜釋<lb/>
<pb n="KR2f0005_WYG_029-8b"/>
　之仁見在爾部及直隸各省監禁人犯凡經康熙四十<lb/>
　年秋審奉㫖監候緩決者著察明通行減等發落仍開<lb/>
　具人數奏聞<lb/>
　　　康熙四十三年甲申十一月乙卯大學士等以情<lb/>
　　　實人犯請<lb/>
㫖<lb/>
上詳閲招冊審定再三<lb/>
諭大學士等曰刑部招冊關係人命冊内字訛舛甚多殊<lb/>
<pb n="KR2f0005_WYG_029-9a"/>
　非慎刑之道爾等傳諭刑部嚴行申飭嗣後於此等事<lb/>
　宜加謹毋忽<lb/>
　　　康熙四十四年乙酉十月乙巳<lb/>
上諭大學士等曰今年情實罪犯少著停止處決情有可<lb/>
　矜各犯著分别核議照例減等發落再各省秋審尚無<lb/>
　可議朝審則太寛書云罪疑惟輕以其罪之情由有可<lb/>
　疑之處而輕之也若無疑則以公平為貴見在殺人之<lb/>
　人情罪顯然又何所疑而欲從寛乎是以執法之人但<lb/>
<pb n="KR2f0005_WYG_029-9b"/>
　當詳情據理以定罪一味從寛則惡人何所儆戒可以<lb/>
　此諭刑部<lb/>
　　　康熙四十五年丙戌十月庚子<lb/>
上諭刑部緩決罪犯至於三四年者俱即行察出免死減<lb/>
　等發落<lb/>
　　　十一月丁卯大學士等以秋審情實罪犯七十人<lb/>
　　　請<lb/>
㫖<lb/>
<pb n="KR2f0005_WYG_029-10a"/>
上将招冊逐一詳閲反覆審定勾決者二十五人<lb/>
諭大學士等曰四輔臣時毎年勾決動至百餘人朕親政<lb/>
　後數十年來每遇勾決凡有一綫可原者未嘗不從寛<lb/>
　宥直至萬無可疑始予勾決至於光棍及有關主僕之<lb/>
　分者其罪斷不可寛也<lb/>
　　　十二月乙巳<lb/>
上諭刑部歴年以來監候緩決人犯二百二十五名俱著<lb/>
　免死減等發落在直隸各省者爾部即移文各該廵撫<lb/>
<pb n="KR2f0005_WYG_029-10b"/>
　令遵㫖速行<lb/>
　　　康熙四十八年己丑十月壬子<lb/>
上諭大學士九卿等曰江南浙江連歲災荒地方困苦今<lb/>
　年兩省疾疫盛行人民傷斃者甚多雖該省督撫未經<lb/>
　奏聞而朕訪知災病之狀深用惻然民命至重朕宵旰<lb/>
　孜孜惟以矜全百姓為念一切刑獄奏讞尤加矜恤比<lb/>
　年因江浙盜案疊見秋審時情實各案所議情罪俱屬<lb/>
　允協但念災荒疾病之餘復将數十罪犯一時正法朕<lb/>
<pb n="KR2f0005_WYG_029-11a"/>
　心殊為不忍江浙兩省應處決情實人犯俱著停止一<lb/>
　年<lb/>
　　　十一月癸未<lb/>
上諭大學士等曰向來勾決罪犯止開犯人姓名順治年<lb/>
　間有兩犯同名者一勾一留唱名時二人同應監斬御<lb/>
　史不能辨别具本請㫖其被勾者亦留至次年正法今<lb/>
　令開明承審各司及罪人籍貫年歲自無錯誤矣自順<lb/>
　治初年至康熙八年滿洲内無殺人之罪犯後來漸多<lb/>
<pb n="KR2f0005_WYG_029-11b"/>
　朕欲禁絶之故交與該旗即行完結著為定例其時大<lb/>
　臣或謂朕立法太嚴朕決意行之由是殺人罪犯日少<lb/>
　去年止有一案今年絶無矣<lb/>
　　　康熙五十年辛卯四月庚申<lb/>
上諭大學士等曰朕綜理政事以人命為重務必再三斟<lb/>
　酌除情實死罪外其餘皆酌量寛宥如盜人參等案為<lb/>
　從者俱照例完結為首之人擬絞罪在獄者甚多時值<lb/>
　立夏天氣漸熱監禁人犯易於染病致斃甚為可憫著<lb/>
<pb n="KR2f0005_WYG_029-12a"/>
　交與刑部酌量減等議奏<lb/>
　　　五月己酉刑部等衙門題福建海賊鄭盡心浙江<lb/>
　　　海賊蔡元良山東海賊張景龍等俱擬即行正法<lb/>
上曰此案正法人犯五十餘名人數甚多朕心殊屬不忍<lb/>
　鄭盡心竝未與官兵抗拒不過廹於飢寒搶奪食物聞<lb/>
　鄭盡心等人頗壯健且俱係熟諳水性之人今将伊等<lb/>
　從寛免死或歸併旗下或發往盛京烏喇等處為水手<lb/>
　當差著問九卿詹事科道以聞<lb/>
<pb n="KR2f0005_WYG_029-12b"/>
　　　八月辛酉<lb/>
上諭大學士等曰頃者梁世勳題請復熱審減等例朕聽<lb/>
　政多年惟日孜孜期以乂安萬姓故凡發政施令務以<lb/>
　真誠為尚倘博取矜憫犯人之虗名夏則遇熱而審冬<lb/>
　則遇寒而審不時遣官恤刑将督撫審擬案件頻飭堂<lb/>
　司官分行駮改則貽累於兵民官驛糜費於迎送餽遺<lb/>
　互訐多端不知作何底止督撫之專責首在敦風厚俗<lb/>
　導民於善不時訓飭有司簡清詞訟速結案件不因細<lb/>
<pb n="KR2f0005_WYG_029-13a"/>
　事多繫妻子無辜以致蕩析家資逃匿流亡即為良吏<lb/>
　雖不熱審亦無所害使不清本原不愛黎庶徒以熱審<lb/>
　為言則各省刑獄之事未至熱時而審結者甚多是有<lb/>
　熱審之名而無其實益滋煩擾矣<lb/>
　　　康熙五十一年壬辰十一月丙申大學士等以秋<lb/>
　　　審情實罪犯請<lb/>
㫖<lb/>
上将刑部重囚招冊逐一審定凡情有可原免勾者十餘<lb/>
<pb n="KR2f0005_WYG_029-13b"/>
　　　案<lb/>
諭大學士等曰朕於招冊皆細加研勘此情實五十人即<lb/>
　盡誅之竝無寃枉而三覆奏後應當正法者朕必反覆<lb/>
　詳究於彼無可生之中求一綫可生之路無非矜慎民<lb/>
　命之意也<lb/>
　　　十二月甲子<lb/>
上諭大學士等曰朕辦事有年凡人命審擬事件要期悉<lb/>
　當乎理今陳汝咸條陳應照宋時洗寃錄較定致命傷<lb/>
<pb n="KR2f0005_WYG_029-14a"/>
　痕處所畫一除鎗刀弓箭銅鐵等器械外木棍等俱不<lb/>
　作兇器夫人命事件将拳毆脚踢木棍毆打致死者酌<lb/>
　量兇器輕重以定罪之輕重則事必致舛錯如針乃最<lb/>
　微之物将針刺人致死豈可因針非兇器而免其罪乎<lb/>
　孟子云可使制梃以撻秦楚之堅甲利兵由此觀之木<lb/>
　棍亦兇器也<lb/>
　　　康熙五十二年癸巳三月己丑<lb/>
上諭大學士等曰赦詔一事關係甚大今頒詔日近若不<lb/>
<pb n="KR2f0005_WYG_029-14b"/>
　預定恐臨期舛錯朕将歴年所下詔款皆已徧閲應用<lb/>
　者一一標記其中有款同而字句異者亦另行標出爾<lb/>
　等詳審酌定<lb/>
　　　七月辛酉<lb/>
上諭大學士等曰昔聽政時每令讀本朕與公遏必隆公<lb/>
　鰲拜共聽之或因一時言笑往往忽略後朕向伊等言<lb/>
　此内人之生死攸關我等不可不愼焉雖懲惡勸善亦<lb/>
　有不可宥之處聖人法内有仁所謂惟仁者能好人能<lb/>
<pb n="KR2f0005_WYG_029-15a"/>
　惡人也<lb/>
　　　康熙五十三年甲午二月甲戌<lb/>
上諭大學士等曰今年秋審著停止情有可矜疑人犯著<lb/>
　照常審理具奏見審人犯内罪不至死者亦著減等發<lb/>
　落<lb/>
　　　十月丁亥<lb/>
上諭刑部朕聽政多年勤求民瘼刑獄之事尤所留心詳<lb/>
　閲直隸及各省所議奏命盜各案自審結以至具題或<lb/>
<pb n="KR2f0005_WYG_029-15b"/>
　踰時或經歲部議又間有覆駮再令詳審者案内牽連<lb/>
　之人雖笞杖輕罪不免羈禁以俟完結淹歴歲時離家<lb/>
　失業至於飢寒病斃者往往有之朕軫懷民命深用憫<lb/>
　惻嗣後直隸各省除重犯案内軍流徒罪仍應候㫖完<lb/>
　結外所有杖罪以下輕罪著各該督撫於審結日即行<lb/>
　發落不必羈候部覆只於疏内逐一聲明務使無知罣<lb/>
　誤之民早得脱身寧家以副朕哀矜體恤至意其不關<lb/>
　題請各該督撫應自行審結發落者仍著依舊例爾部<lb/>
<pb n="KR2f0005_WYG_029-16a"/>
　即遵諭行<lb/>
　　　康熙五十四年乙未十月丙寅<lb/>
上諭大學士等曰閲刑部秋審奏章繁複者甚多皆由府<lb/>
　州縣司道各官審録供招盡行全載所致該府司道所<lb/>
　審若與州縣互異自應敘入否則但註明該府司道與<lb/>
　州縣各官歴審皆同一語止将州縣初招竝督撫等大<lb/>
　吏審擬之處敘明本内足矣此非為朕便於省覽蓋恐<lb/>
　案牘繁多則事務必致遲延矣<lb/>
<pb n="KR2f0005_WYG_029-16b"/>
　　　庚辰<lb/>
上諭大學士等曰刑部等衙門所奏各省緩決罪犯案件<lb/>
　竝不将緩決情由聲明只書某人打死某人應行緩決<lb/>
　一語嗣後應照舊例聲明情由其情實可矜犯人等案<lb/>
　亦著照舊例聲明<lb/>
　　　十一月丁酉<lb/>
上諭九卿等曰秋審案牘俱九卿所辦之事若令在朕前<lb/>
　書寫未必能書十件何也此皆爾等漫不經心草率完<lb/>
<pb n="KR2f0005_WYG_029-17a"/>
　結之故嗣後爾等應實心辦事并保舉叅劾之處亦不<lb/>
　可執私意<lb/>
　　　庚子<lb/>
上諭大學士等曰今年京師情實罪犯甚少此内稍有可<lb/>
　矜者再宥數人其應勾決者十四五人而已即至來年<lb/>
　亦不過二三十人今年停刑亦無不可将此情實緩決<lb/>
　案内折角處記檔來年審奏時聲明具奏<lb/>
　　　康熙五十五年丙申六月壬辰<lb/>
<pb n="KR2f0005_WYG_029-17b"/>
上諭大學士等曰熱河地方涼爽尚未甚熱觀京畿奏報<lb/>
　内六月初二日甚熱今時漸大暑應将監禁人犯暫行<lb/>
　從寛拘繫此㫖速行傳諭刑部<lb/>
　　　十月丙申<lb/>
上諭大學士等曰人命案件關係重大不可稍有疎忽朕<lb/>
　御極以來於奏讞刑獄之事必極其愼重細察情罪反<lb/>
　覆披閲幾可成誦如此詳勘毫無疑竇方分别輕重批<lb/>
　發施行閲今年朝審情實人犯止七十餘人迨三次覆<lb/>
<pb n="KR2f0005_WYG_029-18a"/>
　奏後勾決不過二三十名除緩決人犯已有諭㫖令将<lb/>
　年乆者分别減等發落外其朝審情實人犯今年處決<lb/>
　著停止<lb/>
　　　康熙五十六年丁酉二月丁未<lb/>
上諭大學士等曰嗣後各省大盜案件爾等㑹同三法司<lb/>
　将此内有造意為首殺傷人者一二人正法餘俱照例<lb/>
　減等發往黒龍江等處著為令<lb/>
　　　六月癸巳<lb/>
<pb n="KR2f0005_WYG_029-18b"/>
上諭大學士等曰口外原係涼爽地方六月初十日甚覺<lb/>
　炎熱京城必更甚矣爾等将此㫖傳與刑部所有罪人<lb/>
　照每年寛釋例行<lb/>
　　　康熙五十七年戊戌十月甲寅<lb/>
上諭刑部凡人命事朕必各案詳看方肯完結此次朝審<lb/>
　情實各案朕欲一一詳看覺精力不支若俟從容看過<lb/>
　再行批出則該部必照例覆奏三次冬至以前總不能<lb/>
　結前數年俱曾停決今年亦著停決<lb/>
<pb n="KR2f0005_WYG_029-19a"/>
　　　十一月戊戌<lb/>
上諭大學士等曰直隸各省監禁緩決及秋後處決人犯<lb/>
　甚多已經緩決斷不至死遲至年乆仍然得釋若乆監<lb/>
　禁不但患病死亡且使獄中人犯亦漸增多爾等㑹同<lb/>
　九卿将直隸各省緩決及秋後處決人犯情罪作何分<lb/>
　别完結之處詳加確議具奏再被毆受傷至保辜限外<lb/>
　身死部内奏明緣由兩行請㫖者無庸議外有當時不<lb/>
　曾殞命逾數日或因傷風或因他病而死仍将毆打之<lb/>
<pb n="KR2f0005_WYG_029-19b"/>
　人議抵情有可矜此等向未有定例亦㑹同九卿確議<lb/>
　定例具奏<lb/>
　　　康熙五十九年庚子十月癸亥<lb/>
上諭刑部朝審情實人犯内有遇赦應寛免者有不應寛<lb/>
　免者今若不詳察分别則明年或遇赦詔将伊等於赦<lb/>
　詔前混行正法殊屬可矜其外省事情與京城事情不<lb/>
　同外省罪人甚少照例完結惡棍亦知警懼至今年朝<lb/>
　審人犯著九卿詹事科道㑹議除照常不赦罪犯外其<lb/>
<pb n="KR2f0005_WYG_029-20a"/>
　餘逐一詳核分别具奏<lb/>
　　　康熙六十年辛丑閏六月丙寅<lb/>
上諭大學士等曰每年暑熱時将犯人暫行釋放今年朕<lb/>
　未降㫖該衙門亦未陳奏著照前暫行釋放<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_029-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十九<lb/>
</p>
<p>
</p>
  </div>
</body>
</text>
</TEI>
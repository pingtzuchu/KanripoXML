<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_033-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十三<lb/>
　　　治河一<lb/>
　　　康熙九年庚戌九月丙辰工部議覆河道總督羅<lb/>
　　　多疏言修河工程額用協夫請於江南山東兩省<lb/>
　　　僉派協濟查僉𤓰夫役恐道逺民艱不便准行<lb/>
上曰河工關係重大時近冬寒勢不容緩倘臨期應募無<lb/>
<pb n="KR2f0005_WYG_033-1b"/>
　人復行僉派必致遲悞著該督先行竭力召募儘所得<lb/>
　人夫供役如萬不能得就近量行僉派協濟仍一面作<lb/>
　速題明該管官員務須加意撫恤不得借端科擾困累<lb/>
　小民<lb/>
　　　康熙十一年壬子九月辛丑<lb/>
上諭工部河道屢年衝决地方被災民生困苦深軫朕懐<lb/>
　據遣往視決口侍衛吳丹學士郭廷祚回京繪圖進呈<lb/>
　朕觀黄河自宿遷以至清口皆為𦂳要雖有遙隄一層<lb/>
<pb n="KR2f0005_WYG_033-2a"/>
　恐未足捍蔽水勢應否於遥隄之外再築一隄爾部即<lb/>
　行文總河總漕公同相視商酌築隄果否有益并所需<lb/>
　錢糧逐一詳確議奏<lb/>
　　　康熙十五年丙辰十月辛未<lb/>
上遣工部尚書冀如錫等閱視河工<lb/>
諭之曰河工經費浩繁迄無成效沿河百姓皆受其困今<lb/>
　命爾等前往須實心相視將河上利害情形體勘詳明<lb/>
　各處隄岸應如何修築務為一勞永逸之計勿得茍且<lb/>
<pb n="KR2f0005_WYG_033-2b"/>
　塞責如勘視不審後復有事爾等亦難辭咎又近聞奉<lb/>
　差至外省者地方官吏所在迎送甚為勞擾此皆有累<lb/>
　民生之事爾等前往宜一概禁止<lb/>
　　　康熙二十一年壬戌五月丁卯<lb/>
上命户部尚書伊桑阿等勘閲河工<lb/>
諭之曰黄河潰決關係運道民生深切朕懐厯觀書史所<lb/>
　載及從前條議章奏治河不在空言而在實行未可輕<lb/>
　言河工之易也若以為易則未可刻期奏功即收實效<lb/>
<pb n="KR2f0005_WYG_033-3a"/>
　若以為難由楊家莊至清口一百二十餘里係漕船往<lb/>
　來必由之要路修築隄堰豈容稍忽爾等前去務與靳<lb/>
　輔公同商酌加意看騐勿各執己見凡有㑹議事宜必<lb/>
　逐一陳奏<lb/>
　　　庚午<lb/>
上諭户部尚書伊桑阿等曰淮安等處河道頻年衝潰靳<lb/>
　輔作何修築工程堅否特遣爾等往勘若到彼處各宜<lb/>
　秉公持正悉心詳畫庶稱任使如有通同徇私或行欺<lb/>
<pb n="KR2f0005_WYG_033-3b"/>
　罔者必加重處<lb/>
　　　是日<lb/>
上諭侍郎宋文運曰伊桑阿前曽閲過河道一次今爾係<lb/>
　初往如有確見務必堅持詳議毋以伊桑阿為尚書已<lb/>
　為侍郎阿意順從治河最為難事候補布政使崔維雅<lb/>
　所奏款項爾等帶往㑹同靳輔詳加確議務期堅久以<lb/>
　濟河工除河患勿視為尋常玩忽貽悞也<lb/>
　　　康熙二十三年甲子十月辛亥<lb/>
<pb n="KR2f0005_WYG_033-4a"/>
上廵閱黄河視北岸諸險工<lb/>
諭河道總督靳輔曰朕向來留心河務每在宫中細覽河<lb/>
　防諸書及爾屢年所進河圖與險工決口諸地名時加<lb/>
　探討雖知險工修築之難未曽身厯河工其河勢之洶<lb/>
　湧漶漫隄岸之逺近高下不能了然今詳勘地勢相度<lb/>
　情形如蕭家渡九里岡崔家鎮徐家壩七里溝黄家嘴<lb/>
　新莊一帶皆喫緊迎溜之處甚為危險所築長隄與逼<lb/>
　水壩須時加防䕶大畧運道之患在黄河禦河全憑隄<lb/>
<pb n="KR2f0005_WYG_033-4b"/>
　岸若南北兩隄修築堅固可免決齧則河水不致四潰<lb/>
　水不四潰則濬滌淤墊沙去河深隄岸益可無虞今諸<lb/>
　處隄防雖經整理還宜培薄増卑隨時修築以防未然<lb/>
　不可忽也又如宿遷桃源清河上下舊設減水諸壩蓋<lb/>
　欲分洩漲溢一使隄岸免於衝決可以束水歸漕一使<lb/>
　下流疏洩可無淮弱黄强清河噴沙之慮近來凡有決<lb/>
　工處所皆倣其意不過暫濟目前之急雖受其益亦有<lb/>
　少損倘遇河水泛溢乘勢横流安保今日減水壩不為<lb/>
<pb n="KR2f0005_WYG_033-5a"/>
　他年之決口乎且水流浸灌多壊民田朕心不忍爾當<lb/>
　籌畫精詳措置得當使黄河之水順勢東下水行沙刷<lb/>
　永無壅滯則減水諸壩皆可不用運道既免梗塞之患<lb/>
　民生亦無墊溺之憂庶幾一勞永逸河工可告成也<lb/>
　　　十一月辛未<lb/>
上諭河道總督靳輔曰朕觀高家堰地勢高於寶應高郵<lb/>
　諸水數倍前人於此築石隄障水實為淮揚屏蔽且使<lb/>
　洪澤湖與淮水并力敵黄衝刷淤沙關係最重今高家<lb/>
<pb n="KR2f0005_WYG_033-5b"/>
　堰舊口及周橋翟壩修築雖久仍須歲歲防䕶不可輕<lb/>
　視以隳前功<lb/>
　　　康熙二十四年乙丑正月戊子<lb/>
上諭大學士等曰總河靳輔所奏黄河南岸毛城舖等處<lb/>
　北岸大谷山等處宜建減水壩令水分流歸仁隄等處<lb/>
　宜建石壩保䕶曽命九卿等㑹議朕南廵時靳輔亦稱<lb/>
　自白洋河引黄水下流入洪澤湖駱馬湖以助淮水其<lb/>
　下清河縣黄淮合流之處因有洄渦自能洗逐淤沙朕<lb/>
<pb n="KR2f0005_WYG_033-6a"/>
　思導流之水總㑹於清河縣水勢既强流湍激湧必致<lb/>
　踰越隄岸愈損民間田廬此減水壩雖有益於河工實<lb/>
　無補於百姓不可不為熟計爾等以朕意傳示九卿務<lb/>
　籌久遠其詳明議奏<lb/>
　　　康熙二十五年丙寅七月丙戌<lb/>
上諭工部侍郎孫在豐曰朕前因廵幸江南見高郵寶應<lb/>
　等七州縣積水汪洋民罹昏墊朕甚憫之應行開濬下<lb/>
　河疏通海口俾水有所歸民間始得耕種特發帑金拯<lb/>
<pb n="KR2f0005_WYG_033-6b"/>
　捄七邑災民屢集廷議兼詢輿情允協僉謀事當釐舉<lb/>
　兹命爾前往淮揚所屬下河一帶車路等河并串場河<lb/>
　白駒丁溪草堰場等口挑濬事務專屬於爾監修爾宜<lb/>
　親身相度多方經畫講求源流脈絡次第興工督率帶<lb/>
　去司官等務實心任事毋得怠忽擾害其司道府㕔州<lb/>
　縣等官如有違玩貽悞及勢豪紳衿妄行干預包攬生<lb/>
　事阻撓工程者指名叅奏爾受兹專委須竭忠盡力悉<lb/>
　心區處速竣大工使海口疏通水消田墾蒸黎復業以<lb/>
<pb n="KR2f0005_WYG_033-7a"/>
　副朕救民之至意如因循怠忽虛費財力責有攸歸爾<lb/>
　其慎之<lb/>
　　　又<lb/>
諭司官鄭都等曰爾等雖經部院辦事但治河非所熟練<lb/>
　今將爾等差往必當同心協力務期有成毋得各執己<lb/>
　見侍郎孫在豐將應修地方派與爾等須各遵所派料<lb/>
　理不得圖易辭難互相推諉<lb/>
　　　十二月丙寅監修下河侍郎孫在豐等疏言請<lb/>
<pb n="KR2f0005_WYG_033-7b"/>
敕河臣遇水勢稍減即將滚水壩盡行閉塞以便開濬下<lb/>
　　　河<lb/>
上諭大學士等曰頃郎中鄭都至京奏稱伊回時即興工<lb/>
　挑濬下河朕諭云此事恐未能即便興工今孫在豐等<lb/>
　果如此具題其不能與靳輔抗明矣今若不閉塞滚水<lb/>
　壩等口則下河一面挑濬上河一面放水何日方有成<lb/>
　功若即閉塞日後運河潰決則靳輔借以為辭欲籌兩<lb/>
　全之道實為甚難然靳輔前曽啟奏築隄以束下河之<lb/>
<pb n="KR2f0005_WYG_033-8a"/>
　水使之歸海此疏内有無閉塞滚水壩等口之語爾等<lb/>
　即㑹同九卿詳看如向欲閉塞今孫在豐修理下河又<lb/>
　云不可閉塞可乎是日大學士等㑹同工部奏請令靳<lb/>
　　　輔孫在豐來京其滚水壩等處應否閉塞二人各<lb/>
　　　陳己見恭候<lb/>
皇上裁定<lb/>
上曰此下河決宜開濬斷不可止孫在豐不必令其來京<lb/>
　堵塞隄閘之處孫在豐何敢輕言若日後上河潰決渠<lb/>
<pb n="KR2f0005_WYG_033-8b"/>
　能任其咎乎孫在豐所請不過上河不放水耳假使靳<lb/>
　輔治理下河不塞水口能於巨浸中從事乎令靳輔為<lb/>
　之必欲閉塞諸口今孫在豐為之又云不可豈非有阻<lb/>
　撓之意耶著靳輔來京朕面問之<lb/>
　　　康熙二十七年戊辰三月壬午<lb/>
上諭九卿等曰朕於河務留心甚久崔維雅所呈治河書<lb/>
　亦曽細閲其勢必不能行即彼所云自蕭家渡直開至<lb/>
　清口日用夫七萬期於五旬告成朕思夫役安得如許<lb/>
<pb n="KR2f0005_WYG_033-9a"/>
　之多即夫役可得而飲食柴薪之類從何運濟此說於<lb/>
　理難通朕未之信也屯田害民朕已洞悉各省民田未<lb/>
　有不溢於納糧之額數若以餘田作屯按畆定額豈不<lb/>
　大擾民乎屯田不行無可復議至下河作何開濬重隄<lb/>
　應否停築爾等公同詳酌確議具奏<lb/>
　　　四月庚申<lb/>
上命兵部尚書張玉書等勘閱河工<lb/>
諭之曰前于成龍奏稱靳輔開中河無所裨益今凱音布<lb/>
<pb n="KR2f0005_WYG_033-9b"/>
　等往勘中河奏稱中河内商賈船行不絶若塞支河之<lb/>
　口則駱馬湖之水匯流中河水勢既大漕艘可通數年<lb/>
　以來河道未嘗衝決漕艘亦未至有悞若謂靳輔治河<lb/>
　全無裨益微獨靳輔不服朕亦不愜於心矣且黄河自<lb/>
　宿遷以下衝決猶可修治若宿遷而上或致泛濫則為<lb/>
　害甚大今據凱音布等奏稱中河所行漕艘慕天顔勒<lb/>
　令退回支河之口不許閉塞如此阻撓深屬可惡著即<lb/>
　行嚴訊問誰為唆使則實情畢露今遣爾等往閱河工<lb/>
<pb n="KR2f0005_WYG_033-10a"/>
　務將毛城舖高家堰等地方徧閱就靳輔所修築之處<lb/>
　其甚善而斷不可改者有幾不善而應更改者有幾詳<lb/>
　悉商酌定議以聞至靳輔言黄河沙底漸高此斷不可<lb/>
　信譬之盆内貯水遇風尚且溢出使黄河沙底果高一<lb/>
　有風濤其有不漫溢横流決隄潰岸者乎<lb/>
　　　五月癸酉<lb/>
上諭兵部尚書張玉書等曰往閱河工凡是非可否當秉<lb/>
　公陳奏不可推諉朕聽政二十餘年閱厯世務已多甚<lb/>
<pb n="KR2f0005_WYG_033-10b"/>
　慄慄危懼每遇事必慎重圖維詳細商確而後定厯年<lb/>
　所奏河道變遷圖形朕俱留内時時看閱朕素知河道<lb/>
　最難料理從古治河之法朕自十四歲即翻復詳考如<lb/>
　宿遷以下高家堰等處運河朕所深知爾等皆國家大<lb/>
　臣此係公務非一已之事若果有異災大水隄岸衝決<lb/>
　亦非爾等所能保爾等但據現在從公詳閱將情形大<lb/>
　畧先行陳奏看畢之後再行具疏奏聞<lb/>
　　　康熙二十八年己巳正月辛卯<lb/>
<pb n="KR2f0005_WYG_033-11a"/>
上閱視中河至支河口下馬坐隄上出河圖指示扈從諸<lb/>
　　　臣及江南江西總督傅拉塔河道總督王新命漕<lb/>
　　　運總督馬世濟等<lb/>
諭之曰河道關係漕運民生若不深究地形水性隨時權<lb/>
　變惟執紙上陳言或徇一時成說則河工必致潰壊且<lb/>
　就目前觀之修治此處似乎有益將來且連彼處受害<lb/>
　矣朕雖屢遣大臣來視而河工是非終無定論朕夙念<lb/>
　河道頻壊羣黎屢罹災害因詳閱河圖不離左右故地<lb/>
<pb n="KR2f0005_WYG_033-11b"/>
　方隄岸河形朕衷深晰今朕躬特來觀閱試以朕意言<lb/>
　之朕觀此河陿隘逼近黄河之岸且自徐州北鎮口閘<lb/>
　所出黄水及㣲山湖荆山口之水俱歸内運河必流入<lb/>
　中河駱馬湖之水亦入此河若遇霪潦之年水勢愈漲<lb/>
　萬一黄隄潰決失於防禦中河黄河必將混而為一此<lb/>
　中河開濬後小民商賈無不稱便者蓋由免行黄河一<lb/>
　百八十里之險耳然此論徒知目前小利又安識日後<lb/>
　長久有利無利也又<lb/>
<pb n="KR2f0005_WYG_033-12a"/>
諭曰若重載與回空之船竝行則中河窄狹且逼近黄河<lb/>
　朕意猶以為可慮鎮口閘微山湖等處水大可仍開支<lb/>
　河口其黄河運道原自不廢仍竝存之<lb/>
　　　康熙二十九年庚午三月丁巳<lb/>
上諭大學士等曰南旺湖之水自來流入運河朕去歲南<lb/>
　廵回鑾時沿隄而行細閱河勢知南旺湖之水至分水<lb/>
　龍王廟分流俱入南北運河當日始建隄岸之人經營<lb/>
　甚善今若使南旺湖之水盡入北流則南運河將至水<lb/>
<pb n="KR2f0005_WYG_033-12b"/>
　淺矣可傳從前勘河諸臣及靳輔問明回奏<lb/>
　　　四月戊寅<lb/>
上諭倉場侍郎凱音布原任河道總督靳輔等曰山東河<lb/>
　道自分水龍王廟以南流入運河之水不一而足舟行<lb/>
　無阻分水龍王廟以北匯入運河者惟河南衞水而已<lb/>
　並無别渠相濟南旺所蓄之水又不能多常致淤淺阻<lb/>
　滯今將駱馬湖之水不令其自禹王臺流入沭河俾駱<lb/>
　馬湖之水蓄貯無洩於運道有無禆益至駱馬湖與南<lb/>
<pb n="KR2f0005_WYG_033-13a"/>
　旺等湖相距地勢高低如何山東東阿縣之鹽河及别<lb/>
　河有可通入運河者否河南衞河之外有别河可以疏<lb/>
　入運河者否爾等訪其地諳練之人委曲諮詢若有可<lb/>
　措施之處親加詳閱繪圖來奏<lb/>
　　　康熙三十一年壬申十一月戊辰工部等衙門議<lb/>
　　　覆河道總督靳輔疏言於黄河兩岸栽柳種草設<lb/>
　　　立涵洞應准行至挑濬河溝引水淤墊隄下積氷<lb/>
　　　之處又引水淤墊邳州低窪之處應令該督詳議<lb/>
<pb n="KR2f0005_WYG_033-13b"/>
　　　具奏<lb/>
上曰引黄河水内灌使淤平窪地雖云有益朕斷不肯輕<lb/>
　信黄河水勢危險倐爾彼處深此處淺倐爾船被阻淤<lb/>
　水勢變遷無定不獨黄河為然即如渾河之水數十年<lb/>
　前其流尚在南苑中未幾漸徙而南在蠡縣村落間猶<lb/>
　去南苑未遠今則分為二支一支出新安一支出霸州<lb/>
　其流愈遠矣朕曽聞土人云元朝欲引渾河之水通京<lb/>
　師而未果想亦有所難行耳黄河水勢湍迅欲引黄河<lb/>
<pb n="KR2f0005_WYG_033-14a"/>
　内灌使淤平窪地事屬危險難保萬全不准行<lb/>
　　　康熙三十三年甲戌正月己未<lb/>
上諭大學士等曰于成龍面奏雲梯關以下至海口因水<lb/>
　勢散漫以致沙漸淤長朕思海口為黄河入海之路海<lb/>
　口水勢迅急方能刷沙河水乃得順流此為緊要所當<lb/>
　疏濬者也<lb/>
　　　十月甲寅工部等衙門議覆河道總督于成龍疏<lb/>
　　　言高家堰三官廟周橋大壩一帶隄工所關甚鉅<lb/>
<pb n="KR2f0005_WYG_033-14b"/>
　　　土隄易為水勢衝壊請改建石隄以為永久之計<lb/>
　　　并請於近隄開一小河運送工料應如所請<lb/>
上曰修此隄工所需之石從何處取辦應用此隄關係緊<lb/>
　要必須修築堅固方可無虞朕聞洪澤湖昔日俱係民<lb/>
　田因高家堰築隄淮水泛溢遂爾成湖彼時之民未必<lb/>
　不怨今高家堰隄理應修固但需用石料浩繁若運辦<lb/>
　不得法恐致累民雖動正項錢糧給價募僱然地遠工<lb/>
　繁或仍派於民減給工價亦未可定朕前南廵觀覽此<lb/>
<pb n="KR2f0005_WYG_033-15a"/>
　隄極為緊要惟恐擾民故爾躊躇必詳悉籌畫方可舉<lb/>
　行至開運料小河九卿所議殊未明白河道關係甚大<lb/>
　朕從十五歲即為河道憂慮今欲開小河必指高家堰<lb/>
　相近之處往年靳輔亦欲於高家堰另築一隄於中浚<lb/>
　小河令從兩隄間通流運送工料九卿以兩隄之間浚<lb/>
　河則舊隄兩面受水衝盪議不准行今于成龍請開運<lb/>
　料小河即靳輔欲開小河之處若將此開濬勢必引入<lb/>
　洪澤湖之水浸潤衝刷兼之湖水泛溢河水盈漲高家<lb/>
<pb n="KR2f0005_WYG_033-15b"/>
　堰斷不能保況修隄土石竝非高郵等處所出與其於<lb/>
　小河以小船載運何如即由洪澤湖以商賈大船載運<lb/>
　耶<lb/>
　　　康熙三十五年丙子九月辛酉先是<lb/>
上以淮黄交漲遣户部員外郎綽竒往閱黄河水勢至是<lb/>
　　　回奏中河北岸之隄未遭水患其水已減六尺<lb/>
上諭大學士等曰向朕逆料中河北岸之隄最為緊要定<lb/>
　須堅固因命靳輔于成龍加意修治是以雖遇大水得<lb/>
<pb n="KR2f0005_WYG_033-16a"/>
　無妨害若此隄一決不可言矣厯年之水無有大於今<lb/>
　歲者此番無害則似可永固黄河之水從雲梯關入海<lb/>
　雲梯關沙漲壅塞水每為其所阻以致退流河隄不能<lb/>
　捍禦因而衝決今將淤泥挑濬河道加深所以水得通<lb/>
　洩其利普矣<lb/>
　　　康熙三十六年丁丑正月甲戌江南江西總督范<lb/>
　　　承勲河道總督董安國等疏言臣等㑹勘河道自<lb/>
　　　永安以至邳宿二州閻王廟一帶亟宜修築<lb/>
<pb n="KR2f0005_WYG_033-16b"/>
上諭大學士等曰河道事務關係甚大不可遲延俱著依<lb/>
　該督等所奏速行修理雲梯關乃海口要地此處淤沙<lb/>
　深濬則黄河入海不致阻滯著總河毎年遣才能河員<lb/>
　專理毋致壅塞<lb/>
　　　康熙三十七年戊寅七月乙未工部議覆漕運總<lb/>
　　　督桑額等疏請開濬下河應准行<lb/>
上諭大學士等曰下河入海之處朕雖未及親覽嘗聞人<lb/>
　云鹽城一帶地極窪下海水反高建閘無益倘河高海<lb/>
<pb n="KR2f0005_WYG_033-17a"/>
　低水性趨下雖不疏濬勢必決開一道以歸於海明代<lb/>
　於海口設閘遇河水高則啟閘以注諸海河水平則閉<lb/>
　閘以禦海水前雖特令于成龍凱音布修治毫無裨益<lb/>
　今桑額居官雖優但此事非親身閱厯加意推詳者難<lb/>
　以懸擬必深悉水性洞徹地形之人方可定議爾等問<lb/>
　九卿并淮揚等處人在朝者確議具奏<lb/>
　　　己亥大學士等奏開濬下河九卿及在朝淮揚人<lb/>
　　　等俱言開濬有益<lb/>
<pb n="KR2f0005_WYG_033-17b"/>
上諭直𨽻廵撫于成龍曰爾意若何于成龍奏姚二沿船<lb/>
　　　厰蘆壩等河若行挑濬於民有益<lb/>
上曰朕幸五臺山回欲觀渾河清河因由霸州而來朕意<lb/>
　渾河清河俱匯流霸州城南原欲沿河修築隄岸不意<lb/>
　至霸州詢地方百姓據云渾河原經固安縣後因遷徙<lb/>
　匯合清河流至霸州二河水勢浩大以致泛溢為災朕<lb/>
　遂一從民言於固安縣開河事乃有成朕竝不固執己<lb/>
　意爾等為總督廵撫者能如朕之不固執乎然此河道<lb/>
<pb n="KR2f0005_WYG_033-18a"/>
　甚短易於修治南省地形窪下水勢浩瀚難於修築不<lb/>
　比此河今若挑濬姚二沿等河爾果能保與民有益否<lb/>
　著桑額與總督廵撫㑹同確勘定議具奏<lb/>
　　　十一月乙酉<lb/>
上諭大學士等曰開濬下河民生攸繫朕為閭閻疾苦深<lb/>
　切軫念曽命凱音布孫在豐于成龍王新命等專司開<lb/>
　濬伊等俱奏工程告竣民生大䝉利益載在冊籍存部<lb/>
　可考人亦俱在可以質詢也由今觀之止是虛糜國帑<lb/>
<pb n="KR2f0005_WYG_033-18b"/>
　水勢竝未消減田畝竝非涸出所謂有益民生者果何<lb/>
　在耶今桑額又奏當行開濬而九卿竝不詳詰從前開<lb/>
　濬諸人亦不稽考冊籍遽議准行如果此次開濬巨浸<lb/>
　全消疆理盡復民生得濟朕即如其所請疏鑿開濬而<lb/>
　桑額等能保水即消田即出有裨於民乎御史吴甫生亦<lb/>
　以此事條奏可并發九卿詳詢前此督濬者復稽考諸<lb/>
　册籍確議以聞<lb/>
　　　十二月辛丑朔<lb/>
<pb n="KR2f0005_WYG_033-19a"/>
上諭河道總督于成龍曰聞淮揚河水泛漲清江浦百姓<lb/>
　所居之地皆已被水夫洪澤湖實黄河之障湖水强盛<lb/>
　力可敵黄則黄水不得灌入運河今淮水勢弱不能制<lb/>
　黄全注運河黄水又復灌入且兩河相距甚近清江浦<lb/>
　地處其中其一帶地方受泛溢之水勢所必然惟淮水<lb/>
　三分入運七分歸黄運道始安<lb/>
　　　是日<lb/>
上諭大學士等曰朕昔年廵視河工曽至大墩隄歩行十<lb/>
<pb n="KR2f0005_WYG_033-19b"/>
　五里詳加閱看今寰宇昇平海内寜謐惟河工關係運<lb/>
　道民生朕數十年來夙夜縈懐留心研䆒故河道情形<lb/>
　熟悉已久總之上流既理則下流自治矣桑額所奏開<lb/>
　濬下河一事朕不即允行正是有益於彼桑額固居心<lb/>
　平和為人誠實然遇事不免遲鈍易被人欺如此紛繁<lb/>
　事務何以責其成功于成龍屢委以事尚克勉効河工<lb/>
　事情緊急與于成龍敕書内須入各部不得掣肘之語<lb/>
　使得相機料理庶不悞事河務浩繁于成龍年已漸老<lb/>
<pb n="KR2f0005_WYG_033-20a"/>
　且一身難以兼顧奉天府尹徐廷璽曽任河工尚屬諳<lb/>
　練著令前往協理河務<lb/>
　　　康熙三十八年己卯三月庚午朔<lb/>
上廵視高家堰等隄<lb/>
諭大學士等曰朕留心河務體訪已久此來沿途坐於船<lb/>
　外審視黄河之水見河身漸高登隄用水平測量見河<lb/>
　較高於田行視清口高家堰則洪澤湖水低黄河水高<lb/>
　以致河水逆流入湖湖水無從得出泛濫於興化鹽城<lb/>
<pb n="KR2f0005_WYG_033-20b"/>
　等七州縣此災之所由生也治河上䇿惟以深濬河身<lb/>
　為要諸臣竝無言及此者誠能深濬河底則洪澤湖水<lb/>
　直逹黄河七州縣無泛濫之患民間田産自然涸出不<lb/>
　治其源徒治下流終無益也今朕親閱下河通海之口<lb/>
　及射陽湖一帶填淤之處于成龍所帶効力人員甚多<lb/>
　可作速分委并力開濬蓄積之水倘能稍洩庶幾有益<lb/>
　至於黄淮二河交㑹之口過於徑直所以黄水常逆流<lb/>
　而入今宜將黄河南岸近淮之隄更迤東長二三里築<lb/>
<pb n="KR2f0005_WYG_033-21a"/>
　令堅固淮水近河之隄亦迤東灣曲拓築使之斜行㑹<lb/>
　流則黄河之水不至倒灌入淮矣再河流不迅急無以<lb/>
　刷去河底之沙朕詳加諮訪河直則溜自急溜急則沙<lb/>
　自刷而河自深宜於清口西數曲灣處試行濬直如直<lb/>
　濬有益漸將上流曲處歲加直濬庶幾黄河之險自除<lb/>
　而河底漸深洪澤湖之水漸出七州縣之水患可漸息<lb/>
　矣清口應修之處著于成龍等繪圖呈覽<lb/>
　　　是日<lb/>
<pb n="KR2f0005_WYG_033-21b"/>
上諭漕運總督桑額河道總督于成龍協理河務徐廷璽<lb/>
　等曰朕念河道國計民生攸關親行廵幸由運河一帶<lb/>
　以至徐州迤南細加看閱見黄河底高灣多以致各處<lb/>
　受險至歸仁隄高家堰運口等處見各隄岸愈高而水<lb/>
　愈大此非水大之故皆由黄河淤墊甚高以致節年漫<lb/>
　溢若治河僅築隄防不將黄河刷深終属無益且運口<lb/>
　太直黄河倒灌兼之湖口淤墊以致清水不能暢流各<lb/>
　河與洪澤湖之水如何能敵黄水若將清河至惠濟祠<lb/>
<pb n="KR2f0005_WYG_033-22a"/>
埽灣由北岸挑引從惠濟祠後入河而運河再向東斜<lb/>
流入惠濟祠交滙黄水自然不倒灌矣朕欲將黄河各<lb/>
險工頂溜灣處開直使水直行刷沙若黄河刷深一尺<lb/>
則各河之水淺一尺深一丈則各河之水淺一丈如此<lb/>
刷去則水由地中而行各壩亦可不用不但運河無漫<lb/>
溢之虞而下河淹没之患似可永除矣且攔黄壩灣曲<lb/>
馬家港窄狹雖將時家馬頭之口堵築而淮水不能暢<lb/>
流山陽南岸韓家莊等處險工甚屬可虞今應將清口<lb/>
<pb n="KR2f0005_WYG_033-22b"/>
之西壩臺添挑水壩比東壩臺加長包裹清口在内擇<lb/>
洪澤湖水深之處開直成河使湖水流出黄河灣曲之<lb/>
處直挑引河使各險處不得受衝至於下河現有積水<lb/>
不得不引出歸海將串場河射陽湖蝦鬚沙溝一帶挑<lb/>
通引積水流出歸海攔黄壩應行拆毁時家馬頭決口<lb/>
俟黄水流定汰黄隄築成之日再行堵塞至歸仁隄之<lb/>
建專為毛城舖等處水漲衝決於此攔回仍歸黄河之<lb/>
意此隄亦應酌量修築爾等務必將各州縣水災盡除<lb/>
<pb n="KR2f0005_WYG_033-23a"/>
　方不負朕南廵救民至意若挑挖引河原有工程仍照<lb/>
　舊令各官修防不可怠忽俟引河工竣黄水歸入故道<lb/>
　再將下河串場河射陽湖蝦鬚沙溝一帶挑通引積水<lb/>
　流出歸海而河道永無衝決矣<lb/>
　　　庚辰<lb/>
御舟泊新豐<lb/>
諭河道總督于成龍曰朕自淮南一路詳閱河道測算高<lb/>
　郵以上河水比湖水高四尺八寸自高郵至邵伯河水<lb/>
<pb n="KR2f0005_WYG_033-23b"/>
　湖水始見平等應將高郵以上當湖隄岸高郵以下河<lb/>
　之東隄俱修築堅固有月隄處照舊存留有應修隄岸<lb/>
　仍照舊隄堅築至於邵伯地方因無當湖隄岸河湖合<lb/>
　而為一不必修築隄岸聽其流行高郵東岸之滚水壩<lb/>
　涵洞俱不必用將湖水河水俱由芒稻河人字河引出<lb/>
　歸江入江之河口如有淺處責令挑深如此修治則湖<lb/>
　水河水俱歸大江各河之水既不歸下河下河自可不<lb/>
　必挑濬矣<lb/>
<pb n="KR2f0005_WYG_033-24a"/>
　　　甲申<lb/>
上諭大學士等曰朕廵閱河道將高郵州之湖與河水比<lb/>
　量河水高四尺餘夫湖水既低四尺有餘縱水長一丈<lb/>
　亦不至泛越且湖水亦斷不至高長丈許朕意欲暫留<lb/>
　毛城舖高家堰等處減水壩將高郵州以北減水閘壩<lb/>
　盡行堵塞高其東岸隄防修築堅固使在西之水不得<lb/>
　泛越則下河之水歸海而河道湖身皆出其時作何導<lb/>
　濬再行定奪至於邵伯以南河湖合流奔江歸海想不<lb/>
<pb n="KR2f0005_WYG_033-24b"/>
　至於衝決其他處河道朕亦可保無虞獨黄河工程尚<lb/>
　難決定相其形勢當緩圖之<lb/>
　　　七月庚午<lb/>
上諭河道總督于成龍曰朕觀河圖緊要應修者兩處前<lb/>
　在南方曽面諭爾將人字河芒稲河急行挑濬聞至今<lb/>
　尚未動工甚屬遲悞又河圖内歸仁隄便民閘等口俱<lb/>
　已堵塞毛城舖迤下各口尚未堵塞既將便民閘等口<lb/>
　堵塞則毛城舖等口所出之水由何處洩出必致散漫<lb/>
<pb n="KR2f0005_WYG_033-25a"/>
　各處民大受害此處關係緊要宜速議奏聞<lb/>
　　　九月戊申<lb/>
上以于成龍所繪河圖示大學士等<lb/>
諭之曰今四海太平最重者治河一事朕前廵視知水之<lb/>
　不治皆由洪澤湖水勢甚大既不能洩又加黄運兩河<lb/>
　合并勢愈浩瀚以致泛溢昔時原有歸仁隄遥為捍禦<lb/>
　此法最善今已淹没不可考靳輔則築減水壩名為減<lb/>
　水而四處奔瀉漂決甚多彼但顧上河而不顧下河水<lb/>
<pb n="KR2f0005_WYG_033-25b"/>
　何以治朕意惟有導河稍北使彼不得侵入清水而疏<lb/>
　洩洪澤湖使之下流全用清水以刷沙淤如此則水自<lb/>
　無不治矣今歲南廵見黄河逼近清口黄水倒灌以致<lb/>
　淤墊洪澤湖水不出自高家堰減水壩流入高寶諸湖<lb/>
　自高寶諸湖流入運河以致下河田地盡被淹没淮揚<lb/>
　所屬錢糧雖頻年蠲免賑濟動帑修理隄岸羣黎尚在<lb/>
　水中朕深為軫念遂諭于成龍將洪澤湖出水隄岸令<lb/>
　速完工近差工部官員往看清口仍然淤墊洪澤湖水<lb/>
<pb n="KR2f0005_WYG_033-26a"/>
　仍未出口隄岸尚未告竣清口甚為緊要如不將清口<lb/>
　挑濬湖水不出高家堰并運河隄工雖加高厚均屬無<lb/>
　益爾等㑹同九卿詹事科道詳閱河圖速議具奏<lb/>
　　　癸未<lb/>
上諭大學士等曰原任河道總督董安國所濬引河及挑<lb/>
　水壩著發正項錢糧修理給事中張睿條奏中河之水<lb/>
　由仲莊閘口流出直射湖口故不但清河水難出即黄<lb/>
　河之水反易流入所言甚是于成龍疏内竝未叙及朕<lb/>
<pb n="KR2f0005_WYG_033-26b"/>
　觀于成龍但以修隄為要務若朕意則以決出清河之<lb/>
　水為是爾等再議著于成龍親至仲莊閘詳視議奏<lb/>
　　　甲申<lb/>
上諭大學士等曰朕撫御寰區愛養兆民務期人各得所<lb/>
　比年淮揚所屬地方罹於水患百姓田廬俱被淹没生<lb/>
　業蕩然深切軫念屢經蠲租賑濟乃黄河墊高清口低<lb/>
　下淮水不能流出百姓仍被水災念此淮揚數州縣生<lb/>
　靈豈可不急為拯救乎今或堅修高家堰隄岸以束淮<lb/>
<pb n="KR2f0005_WYG_033-27a"/>
　水使之刷黄或移清口於清江浦之左右或另濬河道<lb/>
　以通舟楫俱宜一一講求此事關係甚鉅爾等㑹同九<lb/>
　卿詹事科道細閱河圖詳議具奏<lb/>
　　　十一月乙巳<lb/>
上諭大學士等曰于成龍奏稱清江浦西界黄水高於淮<lb/>
　水一尺淮水高於運河之水七尺運河之水高於平地<lb/>
　七尺合而觀之淮水高於運河西隄外平地共一丈四<lb/>
　尺今惟以清口自河之下流沿武家墩由清江浦之北<lb/>
<pb n="KR2f0005_WYG_033-27b"/>
　另行改移中間河身量留八九十丈空地兩旁堅築石<lb/>
　隄俾清水暢逹此所當急議者夫清水建瓴迅下則易<lb/>
　出黄水不致倒灌其石隄之間已為河身不煩挑濬即<lb/>
　水漲之時其高不過等於運河安能泛越高家堰哉但<lb/>
　如是改移朕恐别有所礙不能永遠故少為躊躇耳爾<lb/>
　等確議具奏<lb/>
　　　是日工部等衙門議覆河道總督于成龍疏言挑<lb/>
　　　挖爛泥淺等處及速完高家堰隄工應如所請<lb/>
<pb n="KR2f0005_WYG_033-28a"/>
上曰河工關係甚大高家堰隄岸縱多方堅築清水亦不<lb/>
　能出今惟當議移清口於他處兩岸俱用石工堅砌使<lb/>
　清水流通朕南廵時曽以另開清口面諭于成龍彼亦<lb/>
　奏稱淮水可從武家墩向清江浦移改此事著河道總<lb/>
　督于成龍及府尹徐廷璽㑹同河道各官親看清口當<lb/>
　移於何處即行詳議於歲前具奏<lb/>
　　　丁未<lb/>
上諭大學士等曰河圖繪於紙上平漫難辨高下朕欲改<lb/>
<pb n="KR2f0005_WYG_033-28b"/>
　清口刻木製成一圖觀看易明著侍郎常綬前往河工<lb/>
　㑹同于成龍清口應否改移詳加看閱歲内著速回具<lb/>
　奏<lb/>
　　　十二月辛巳奉差勘閱河工工部侍郎常綬等回<lb/>
　　　奏<lb/>
上諭大學士等曰據于成龍等之意以為改移清口清水<lb/>
　固易宣洩遇水泛時新修隄岸難保無虞必將高家堰<lb/>
　減水壩盡行堵塞而加築之始有禆益洪澤湖原係陸<lb/>
<pb n="KR2f0005_WYG_033-29a"/>
　地於此處築隄蓄水與山東嶧山湖南旺湖相同大水<lb/>
　之年納之以蓄水大旱之歲出之以助運彼時河身窪<lb/>
　下故洪澤湖水一則敵黄一則濟運今歲久沙壅黄河<lb/>
　底墊不但黄水反高於清水清水勢不能出而黄水復<lb/>
　致倒灌於是洪澤湖底亦漸淤墊高地丈餘水面上浮<lb/>
　矣此清口所以淤塞也爾等㑹同九卿確議各陳己見<lb/>
　直言勿隱<lb/>
　　　壬午大學士等㑹議河工事務入奏將給事中陳<lb/>
<pb n="KR2f0005_WYG_033-29b"/>
　　　詵以深濬河身為要繕摺呈覽<lb/>
上曰河身宜加深濬人所共知但難得其法耳朕亦留心<lb/>
　於此今永定河雖小仿彿黄水欲以水力刷濬之法試<lb/>
　之使河底得深十月間往視之時曽諭李光地等令將<lb/>
　河身束之使狹堅築兩邊隄岸若永定河行之有效即<lb/>
　將此法用之黄河否則另當設法安可輕舉九卿内如<lb/>
　有淮安揚州人令各抒所見奏聞侍郎李柟奏曰高家<lb/>
　　　堰之隄一決則淮安揚州一帶難保無虞請將高<lb/>
<pb n="KR2f0005_WYG_033-30a"/>
　　　家堰隄工速加増修<lb/>
上曰洪澤湖之水長勢不得不將高家堰増築待加築高<lb/>
　家堰後試觀清水由清口出否至於邵伯衝決之口若<lb/>
　不預行修築則明春更可慮矣又<lb/>
諭曰若將高家堰減水壩堵閉建造滚水壩土隄加幫高<lb/>
　厚則湖水必高黄水又大湖水不出之時高家堰隄工<lb/>
　危險而泗州等處必至水淹爾等㑹同九卿詹事科道<lb/>
　確議具奏<lb/>
<pb n="KR2f0005_WYG_033-30b"/>
　　　康熙三十九年庚辰三月丁未<lb/>
上諭河道總督張鵬翮曰海口至清口相隔遼遠今所急<lb/>
　者清黄相㑹之處最為緊要黄水高故清水不得通洩<lb/>
　曩者高家堰去水尚遠今與培築隄岸相平但令清水<lb/>
　何以得出河身何以得深此係爾當圖畫効力者更樓<lb/>
　口亦屬緊要所宜速為修竣水老鸛等物靳輔當時亦<lb/>
　曽用之毫無禆益此數事爾到任詳察宜作何舉行再<lb/>
　為奏聞朕以爾清亷因特簡任所發錢糧仍於河工支<lb/>
<pb n="KR2f0005_WYG_033-31a"/>
　用隄岸自然堅固事無不濟矣<lb/>
　　　康熙四十年辛巳七月己丑<lb/>
上諭大學士等曰前河道總督于成龍具疏欲將高家堰<lb/>
　六壩堵塞蓄湖水以敵黄水疏通清口因遣尚書范承<lb/>
　勲等堵塞六壩頃因廵撫高承爵題報泗州盱眙水災<lb/>
　朕敕張鵬翮㑹同江南總督阿山踏勘情形將泗州盱<lb/>
　眙泛溢之水設法修治作何賑濟蠲租又以洪澤湖水<lb/>
　泛漲高家堰隄工恐致危險作何保守堅固著張鵬翮<lb/>
<pb n="KR2f0005_WYG_033-31b"/>
　陳奏乃張鵬翮疏稱泗州盱眙水災自古已然即六壩<lb/>
　全開泗州等處亦被水災且六壩既閉高郵寶應等州<lb/>
　縣田地涸出民得耕種皆河伯效靈所致朕著張鵬翮<lb/>
　㑹同阿山將泗州盱眙泛溢之水作何設法築隄幫修<lb/>
　或賑或蠲俱有益於災黎竝非欲開高家堰六壩救泗<lb/>
　州盱眙之民而令淮揚百姓罹於水災也朕念黄河運<lb/>
　河關係國計民生三次看閱河工屢次簡任河臣修築<lb/>
　隄岸每歲不惜數百萬帑金夏月雨水時晝夜憂慮不<lb/>
<pb n="KR2f0005_WYG_033-32a"/>
　時遣人看視凡被水之處截留漕米盡出倉糧賑濟總<lb/>
　為拯救災黎豈止救泗州盱眙之災而淮安揚州等處<lb/>
　百姓聽其罹災乎今現有居住賀蘭山後公雲木春來<lb/>
　朝見朕問河西雨澤黄河水勢雲木春奏今歲自正月<lb/>
　至六月滴雨未降黄河水消二丈有餘此實因黄河水<lb/>
　小清口之水幸而得出竝非伊効力之所致也統一天<lb/>
　下之主坐視災黎不為拯救有是理耶<lb/>
　　　十二月庚午<lb/>
<pb n="KR2f0005_WYG_033-32b"/>
上諭大學士等曰高家堰等處隄工雖竣然未遇大水俟<lb/>
　來年經過水汛之後方可騐其成功若爛泥淺一帶水<lb/>
　出不暢則高家堰䆒屬可憂向意欲從武家墩出水此<lb/>
　事尚須酌之前日問張玉書奏稱淮水尚大舊隄俱為<lb/>
　湖水所侵此則泗州盱眙安得不被水災河身之淺深<lb/>
　以洪澤湖水之高下為騐湖水低得一尺河身方深得<lb/>
　　一尺今洪澤湖之水比甲子年高有數尺可見河身未<lb/>
　曽刷深高家堰之隄恐過此以往尚未可知也<lb/>
<pb n="KR2f0005_WYG_033-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_033-33b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十三<lb/>
</p>
<p>
</p>
  </div>
</body>
</text>
</TEI>
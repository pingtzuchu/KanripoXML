<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_050-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷五十<lb/>
　　　褒忠節<lb/>
　　　康熙十四年乙卯三月丁丑<lb/>
上諭兵部寧夏總兵官陳福効力巖疆勞績素著屢次舉<lb/>
　首逆劄克篤忠貞且其妻子家屬現在川中逆賊挾此<lb/>
　招誘全無顧戀矢志不移深為可嘉著以現兼職銜陞<lb/>
<pb n="KR2f0005_WYG_050-1b"/>
　補陜西提督仍暫駐寧夏管總兵官事俟平凉底定之<lb/>
　後即赴該管地方料理提督事務陳福之弟守備陳竒<lb/>
　妻子家口亦陷賊中深為可憫著從優以叅將陞用爾<lb/>
　部即遵諭行<lb/>
　　　閏五月壬子<lb/>
上諭吏部兩廣總督金光祖奏稱懐集縣知縣李雲龍著<lb/>
　有功績積勞殞命如俟事平議敘則孀母孤兒久待可<lb/>
　憫李雲龍係旗人其旅櫬及家口應沿途䕶送歸旗著<lb/>
<pb n="KR2f0005_WYG_050-2a"/>
　督臣給以水陸夫船再給藩庫銀一百兩以資孤寡<lb/>
　　　九月庚戌吏部奏陜西定邊營守備劉士英當朱<lb/>
　　　龍反叛同妻子殉難照旗下陣亡官員例優給拖<lb/>
　　　沙喇哈番卹銀四百兩<lb/>
上曰劉士英不肯從逆同妻子殉節深為可憫與一身陣<lb/>
　亡者不同可更從優給拜他喇布勒哈畨卹銀五百兩<lb/>
　　　十一月庚寅<lb/>
上諭吏部禮部凡有世職官員以下及有頂帶官員以上<lb/>
<pb n="KR2f0005_WYG_050-2b"/>
　陣亡無承襲子嗣銷去所給官職者照伊陣亡所得之<lb/>
　官併其原官品級給與祭𦵏著為令<lb/>
　　　康熙十六年丁巳三月癸卯<lb/>
上諭吏部戸部兵部自逆賊吳三桂煽亂以來凡用兵地<lb/>
　方文武官員或矢志固守勢窮莫支盡節封疆或身陷<lb/>
　賊中堅貞不屈橫被慘害或從容就義全家殉難視死<lb/>
　如歸此皆為國捐軀克全忠節深為可憫其有骸骨未<lb/>
　能歸𦵏妻子尚寄逺方孤苦無依更堪軫惻宜加恩卹<lb/>
<pb n="KR2f0005_WYG_050-3a"/>
　以慰忠魂著各該督撫察明凡殉難文武大小官員骸<lb/>
　骨妻子俱准動正項錢糧資送歸里以昭朕優卹忠節<lb/>
　至意<lb/>
　　　五月壬辰<lb/>
上諭福建水師提督海澄公黃芳世曰爾父子功烈素著<lb/>
　復全家殉難每念及此朕心深為傷悼况爾由粵東進<lb/>
　𠞰忽遭廣省兵變孤身渉險而出可見忠貞不貳顛沛<lb/>
　不改其守今仍襲海澄公鎮守福建水師提督總兵官<lb/>
<pb n="KR2f0005_WYG_050-3b"/>
　宜愈加訓練鼔舞將士以靖海氛使地方秋毫無犯百<lb/>
　姓安堵方為不負封疆重寄<lb/>
　　　康熙十八年己未六月丙寅殉難廣西巡撫馬雄<lb/>
　　　鎮之子馬世濟疏請赴粵西取父骸骨<lb/>
上曰馬雄鎮當地方叛亂之時不肯從逆克篤忠貞捐軀<lb/>
　殉難深為可憫其骸骨併家口令馬世濟馳驛前往搬<lb/>
　取仍著麻爾吉等預為察明料理交與馬世濟到日從<lb/>
　優議卹<lb/>
<pb n="KR2f0005_WYG_050-4a"/>
　　　十月戊子辰州永興陣亡參贊軍務都統宜理布<lb/>
　　　參贊軍務䕶軍統領哈克山及諸將士䘮至<lb/>
上命内大臣公噶布喇等四十七員各以茶酒往奠之復<lb/>
　　　遣侍衛費耀色等齎銀六百兩賜宜理布之母傳<lb/>
諭曰宜理布時侍朕前深悉其人今出師著有勞績方謂<lb/>
　成功之後即可凱旋相見忽聞陣殁朕還顧議政王大<lb/>
　臣不覺悽愴痛悼兹聞爾家費用不給特賜白金六百<lb/>
　兩治䘮又<lb/>
<pb n="KR2f0005_WYG_050-4b"/>
命内大臣舅舅佟國維等齎銀五百兩賜哈克山之弟巴<lb/>
　　　克山傳<lb/>
諭曰哈克山臨陣捐軀戮力盡瘁殊為可嘉特賜白金五<lb/>
　百兩又傳<lb/>
諭正白旗大臣侍衛等曰退朝後於宜理布未出䘮以前<lb/>
　即赴䘮次舉殯時除值日大臣侍衛外餘俱往送其哈<lb/>
　克山噶爾圖色黑郭色門度那穆渾舉殯時分遣内大<lb/>
　臣或散秩大臣一員侍衛等往送<lb/>
<pb n="KR2f0005_WYG_050-5a"/>
　　　康熙十九年庚申四月壬戌<lb/>
上諭吏部兵部自吳逆叛亂以來凡用兵地方文武官員<lb/>
　有矢志忠貞克篤臣誼抗賊不屈捐軀殉難者幽忠難<lb/>
　泯大節可風彼時即宜錫以卹典但以各處尚未蕩平<lb/>
　其中有情節未確者有應行察訪者不得已緩至今日<lb/>
　朕每念及深為惻然兹各路㑹𠞰大勢底定餘氛指日<lb/>
　殲滅其殉難各官應加褒卹以慰忠魂爾等即詳察議<lb/>
　奏<lb/>
<pb n="KR2f0005_WYG_050-5b"/>
　　　康熙二十年辛酉二月丙申戸部題故平南王尚<lb/>
　　　可喜子尚之隆請給其父在日所賜海州房地<lb/>
上曰平南王忠誠勞勩堅守臣節其房地遣司官一員速<lb/>
　往撥給<lb/>
　　　五月甲子隨内大臣班尚之孝奏請迎其父尚可<lb/>
　　　喜䘮<lb/>
上曰尚可喜當通城背叛時矢志不移臨殁猶被服<lb/>
太宗皇帝所賜朝衣言雖死必𦵏於海州倘有知覺必効<lb/>
<pb n="KR2f0005_WYG_050-6a"/>
　力於<lb/>
先帝其忠誠之心始終無二今尚之孝前往可令其將還<lb/>
　京之日預行啓奏遣官往徳州前後迎其骸骨尋尚可<lb/>
　　　喜喪至遣侍衛鎖住等往奠之<lb/>
　　　庚午兵部題殉難雲南巡撫朱國治䘮櫬家屬請<lb/>
　　　令大將軍貝子章泰等察明送京<lb/>
上曰吳三桂反叛以來地方官有從逆者亦間有逃歸者<lb/>
　如朱國治仗節不屈罵賊身死殊可嘉尚如議速行<lb/>
<pb n="KR2f0005_WYG_050-6b"/>
　　　康熙二十七年戊辰八月丁未<lb/>
上諭諸王大臣等曰凡地方官城存與存城亡與亡者乃<lb/>
　人臣之分近有武昌兵亂葉映榴守義不屈罵賊自刎<lb/>
　朕閲其遺奏五内傷悼王大臣等其共聴之因令展讀<lb/>
　　　奏疏聞者莫不感泣隨<lb/>
諭吏部禮部葉映榴值裁兵鼓譟抗志不屈捐生殉難忠<lb/>
　節可嘉今覽遺疏情詞慘烈朕心深為惻然不忍披閲<lb/>
　應從優賜卹以表忠貞<lb/>
<pb n="KR2f0005_WYG_050-7a"/>
　　　康熙二十八年己巳二月戊午<lb/>
上駐蹕蘇州府<lb/>
諭扈從部院諸臣曰楚省兵譁時湖廣糧道葉映榴盡節<lb/>
　捐軀朕心深加憫悼特詔所司優贈亞卿兼予卹廕今<lb/>
　巡行江南見其子葉旉迎伏道左彌増軫惻應特予諡<lb/>
　以彰異數隨<lb/>
御書忠節二字賜之<lb/>
　　　康熙三十八年己卯三月丙申<lb/>
<pb n="KR2f0005_WYG_050-7b"/>
上駐蹕杭州府<lb/>
賜湖州府知府陳一䕫父故溫處道陳丹赤<lb/>
御書名垂青史匾額<lb/>
諭曰爾父為國殉難朕至今憫之賜此特表爾父之忠<lb/>
　　　康熙四十九年庚寅十二月戊辰海澄公黃應纘<lb/>
　　　疏稱伊父黃芳泰䝉<lb/>
恩以總兵官承襲公爵今殁已二十餘年尚未營𦵏懇賜<lb/>
　　　卹典<lb/>
<pb n="KR2f0005_WYG_050-8a"/>
上諭大學士等曰平定三逆之事朕知之甚明黄應纘之<lb/>
　祖黄梧<lb/>
世祖章皇帝時曽遣人令伊投降因海寇鄭芝龍齎書阻<lb/>
　之故黄梧未降後鄭芝龍之子鄭成功寇鎮江𤓰洲貝<lb/>
　子羅託總兵官梁化鳳内外夾攻大破之餘賊敗北投<lb/>
　黄梧黄梧遂獻海澄縣歸順因封為海澄公黄梧故後<lb/>
　公爵與伊子黄芳度承襲黄梧之弟有二子長子黄芳<lb/>
　世次子黄芳泰黄芳世自一等侍衛授廣東總兵官耿<lb/>
<pb n="KR2f0005_WYG_050-8b"/>
　精忠叛時黄芳度堅守漳州府舉家被害黄芳泰逃至<lb/>
　廣東請兵值尚之信叛黄芳泰同伊兄黄芳世廵撫楊<lb/>
　熙力戰而出黄芳泰等實心効力所立功績部中亦有<lb/>
　檔案著該部查明賜䘏<lb/>
　　　康熙五十二年癸巳五月癸卯禮部題黄巖守備<lb/>
　　　管遊擊事閻福玉與海賊戰亡業已䝉<lb/>
恩賜卹贈㕘將廕子弟一人以守備用其祭葬相應停止<lb/>
上曰閻福玉係登州人朕曽召見人材壯健戰時為賊所<lb/>
<pb n="KR2f0005_WYG_050-9a"/>
　傷血流滿面謂衆曰此即報主之處也奮勇前進手刃<lb/>
　十餘人力戰而亡此係與伊交戰賊人所説宜優加恩<lb/>
　賜以示鼔勵著給與祭葬<lb/>
　　　康熙六十年辛丒十一月壬辰<lb/>
上諭大學士等曰原任總督額倫特侍衛色楞副都統查<lb/>
　禮渾皆陣亡伊等世職俱著承襲又陣亡提督康泰總<lb/>
　兵官康海司九經俱著議敘伊等有世職亦著承襲西<lb/>
　安佐領札木素在軍中頗出力索倫之藍翎查倫察頗<lb/>
<pb n="KR2f0005_WYG_050-9b"/>
　勇猛射死數賊身受重傷自盡俱著交部議敘<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷五十<lb/>
</p>
<p>
</p>
  </div>
</body>
</text>
</TEI>
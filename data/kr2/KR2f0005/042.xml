<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_042-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四十二<lb/>
　　　積貯<lb/>
　　　康熈十七年戊午二月庚戌<lb/>
上諭戸部積貯係國家大計年來各路兵馬需用糧餉浩<lb/>
　繁在外總督巡撫及經管錢糧各官俱宜潔己奉公殫<lb/>
　心稽察一應支放開銷務嚴加覈實節省方於軍國有<lb/>
<pb n="KR2f0005_WYG_042-1b"/>
　裨近見各路奏銷或製偹物料並不先行題明藉口軍<lb/>
　機𦂳急濫請銷筭或不行察核重複支給又不為扣抵或<lb/>
　朦混重領希圖利己致滋糜費以及侵欺浮冒種種弊<lb/>
　端難以枚舉以後應作何禁飭爾部㑹同兵部工部詳<lb/>
　議具奏<lb/>
　　　康熈十八年己未六月辛未<lb/>
上諭戸部民生以食為天必盖藏素裕而後水旱無虞自<lb/>
　古耕九餘三藏富於民經乆不匱洵國家之要務也比<lb/>
<pb n="KR2f0005_WYG_042-2a"/>
　以連年豐稔粒米充盈小民不知儲積恣其狼戾故去<lb/>
　年山東河南一逢嵗歉即以饑饉流移見告雖議蠲議<lb/>
　賑加意撫綏而被災之民生計難遂良由地方有司各<lb/>
　官平日不以民食為重未行申明勸諭故也近據四方<lb/>
　奏報雨澤霑足可望有年恐豐熟之後百姓仍前不加<lb/>
　撙節妄行耗費著各該地方大吏督率有司曉諭小民<lb/>
　務令力田節用多積米粟俾俯仰有資凶荒可備以副<lb/>
　朕愛養斯民至意<lb/>
<pb n="KR2f0005_WYG_042-2b"/>
　　　康熈二十年辛酉三月庚午<lb/>
上諭戸部倉場侍郎等曰近聞各倉發米多雜土塵有賄<lb/>
　者給好米經管之人種種作弊上下串通侵欺盗取者<lb/>
　甚多此米係人生命朕一經體察務將始末澄清爾等<lb/>
　應知此等情弊若不加嚴察永行杜絶是知而自取罪<lb/>
　戾矣<lb/>
　　　康熈二十一年壬戌七月甲寅<lb/>
上諭戸部各省常平等倉積貯米榖甚屬要務有此積貯<lb/>
<pb n="KR2f0005_WYG_042-3a"/>
　偶遇年榖不豐彼地人民即大有禆益雖先經奉㫖通<lb/>
　行恐有名鮮實一遇水旱議賑之時未能接濟致民生<lb/>
　艱困今將某省實心奉行某省奉行不力其逐一詳察<lb/>
　以聞<lb/>
　　　康熈二十五年丙寅六月丙辰<lb/>
上諭大學士等曰朕自即位以來二十餘年凡民間之事<lb/>
　留心體訪深知情状古人不言救荒而言備荒故三年<lb/>
　有一年之積九年有三年之積雖間值水旱小民不致<lb/>
<pb n="KR2f0005_WYG_042-3b"/>
　失所去嵗可謂豐年設今嵗不登即致饑饉總由素無<lb/>
　積貯耳即常平一倉積米太多亦易朽爛若臨時令有<lb/>
　司捐貸則又不可縱有良法奉行不得其人終屬無益<lb/>
　苟得良有司視民如一家休戚相關始克有濟耳<lb/>
　　　十二月丙辰<lb/>
上諭大學士等曰聞有運盛京糧米於山海關内者又有<lb/>
　泛海販糶於山東者糧米所繫最為緊要况今議遣防<lb/>
　戍官軍人口衆多糧糈未必足用宜下所司宻咨移盛<lb/>
<pb n="KR2f0005_WYG_042-4a"/>
　京將軍副都統戸部侍郎令以已意禁止之<lb/>
　　　康熈二十八年己巳十月辛卯<lb/>
上諭戸部倉厫積貯專備本地災歉若因應賑州縣無糧<lb/>
　以他處倉米易銀移賑則有糧州縣反無備災之糧倘<lb/>
　遇凶荒其何以應且一時出糶其價必賤於賑濟亦無<lb/>
　大益其積貯不足之所可動支正供錢糧速行賑濟<lb/>
　　　康熈二十九年庚午正月癸卯<lb/>
上諭戸部朕撫御區宇夙夜孜孜惟期厚民之生使漸登<lb/>
<pb n="KR2f0005_WYG_042-4b"/>
　殷阜重念食以養民必盖藏素裕而後水旱無虞曾經<lb/>
　特頒諭㫖著各地方大吏督率有司曉諭小民務令多<lb/>
　積米糧俾俯仰有資凶荒可偹已經通行其各省徧設<lb/>
　常平及義倉社倉勸諭捐輸米榖亦有㫖允行後復有<lb/>
　㫖常平等倉積榖關係最為要𦂳見今某省實心奉行<lb/>
　某省奉行不力著再行各該督撫確察具奏朕於積貯<lb/>
　一事申飭不啻再三藉令所在官司能俱體朕心實有<lb/>
　貯積何至如直隸地方偶罹旱災輒為補苴之術嗣後<lb/>
<pb n="KR2f0005_WYG_042-5a"/>
　直隸各省總督巡撫及司道府州縣官員務宜各遵屢<lb/>
　次諭㫖切實舉行俾家有餘糧倉庾充牣以副朕愛養<lb/>
　生民至意如有仍前玩愒茍圖塞責漫無積貯者將該<lb/>
　管官員及總督巡撫一并從重治罪爾部即遵諭通行<lb/>
　　　七月癸巳<lb/>
上諭戸部朕撫育黎元勤思治理足民之道宜裕盖藏從<lb/>
　來水旱靡常必豐年恒有積貯庶歉嵗不憂饑饉如康<lb/>
　熈二十七年頗稱嵗稔誠使民間經營撙節早為儲偫<lb/>
<pb n="KR2f0005_WYG_042-5b"/>
　何至康熙二十八年偶遇旱災室皆懸磬總因先時無<lb/>
　備遂至餬口維艱比蠲除正賦特發帑金分行賑濟所<lb/>
　在官司悉仰體朕懐竭力從事被災之衆始獲安全倘<lb/>
　非拯救多方則煢黎必流移失所今霖雨時降黍苗被<lb/>
　野刈穫在即可望有秋惟恐愚民不知愛惜物力狼籍<lb/>
　耗費祗為目前之計罔圖來嵗之需縱令年獲屢豐亦<lb/>
　難漸臻殷阜應行直隸各省督撫嚴飭地方官吏家諭<lb/>
　戸曉務俾及時積貯庻終嵗所食常有餘儲用副朕軫<lb/>
<pb n="KR2f0005_WYG_042-6a"/>
　念民依綢繆區畫至意爾部即遵諭行<lb/>
　　　康熈三十一年壬申正月壬子<lb/>
上諭大學士等曰去嵗陜西西安等處年榖不收罔有積<lb/>
　貯以致閭閻困苦已遣使賑濟之矣今年豐歉尚未可<lb/>
　知陜西省府州縣見存米榖之數應行察明先時豫備<lb/>
　至各省府州縣皆令積貯米榖數千石則禆益黎庻者<lb/>
　大矣可下各該督撫等令各府州縣積貯米榖其所積<lb/>
　榖數逐一繕册報部<lb/>
<pb n="KR2f0005_WYG_042-6b"/>
　　　五月辛亥<lb/>
上諭大學士等曰朕思積貯米榖最為要務倘能實有盖<lb/>
　藏則雖遇荒歉必不至於饑餒但小民不知儲備毎遇<lb/>
　豐稔之年恣意糜費一遇歉嵗即坐困不支今值麥田<lb/>
　収穫之時應行各該地方官勸諭百姓令各户量力捐<lb/>
　輸積貯該州縣官以輸納之人姓名數目詳記册籍當<lb/>
　秋禾收穫以後亦依此例舉行至春月轉貸於匱乏之<lb/>
　民俟秋月即照此數償還備用毎嵗如此遵行不數年<lb/>
<pb n="KR2f0005_WYG_042-7a"/>
　間米榖充裕縱使嵗遇不登何至閭閻艱於粒食乎<lb/>
　　　康熈三十三年甲戌七月辛卯<lb/>
上諭大學士等曰密雲縣田禾失收今年雨水甚大著速<lb/>
　行文倉場侍郎將通州倉所貯粟米以一萬石運至宻<lb/>
　雲縣五千石運至順義縣乗水方盛速行運到令其收<lb/>
　貯<lb/>
　　　康熈三十四年乙亥八月癸巳<lb/>
上駐蹕密雲縣<lb/>
<pb n="KR2f0005_WYG_042-7b"/>
諭大學士等曰去嵗朕見此處高粱結實者少秕者多米<lb/>
　價騰貴髙粱一斗幾三百錢故將通倉米令運一萬石<lb/>
　至此處五千石至順義縣減時價發糶米價稍平一斗<lb/>
　百錢民以不困北地寒冷米榖多至失収今河水方盛<lb/>
　著將通倉米運至密雲順義各一萬石令貯倉備用<lb/>
　　　康熈三十五年丙子十二月辛亥<lb/>
上諭大學士等曰黑龍江吉林烏喇地方頻嵗不登可移<lb/>
　文盛京將軍令整繕船隻將盛京倉儲米榖以彼地人<lb/>
<pb n="KR2f0005_WYG_042-8a"/>
　力運五千石至莫爾渾阿敦之地積貯之又<lb/>
諭曰今嵗自天津海運至盛京之米已給散科爾沁貧乏<lb/>
　之衆來嵗仍當自天津運米至盛京其轉運船隻不必<lb/>
　用福建浙江二省船止用天津船輓輸一次可𫝊諭侍<lb/>
　郎陶岱<lb/>
　　　康熈三十六年丁丑三月壬戌<lb/>
上諭大學士伊桑阿曰州縣俱有積貯米榖兵丁所駐沿<lb/>
　邉衛堡亦甚𦂳要其榆林等處衛堡俱照州縣積貯之<lb/>
<pb n="KR2f0005_WYG_042-8b"/>
　例將米榖積貯豫備著交該巡撫遵行<lb/>
　　　七月丙午戸部議覆陜西巡撫巴錫疏言各衛堡<lb/>
　　積貯米榖宜分撥沿邉各堡運貯應如所請<lb/>
上曰此各衛堡米榖若責令承收官員自備轉運之費路<lb/>
　逺而險勢必科𣲖小民巡撫之奏户部之議皆非也其<lb/>
　俟秋成後令該撫酌支正供買米收貯<lb/>
　　　康熈三十七年戊寅二月庚午<lb/>
上諭大學士等曰戸部将曾經保舉司官二員差往被水<lb/>
<pb n="KR2f0005_WYG_042-9a"/>
　災沿河之保定霸州固安文安大城永清開州新安等<lb/>
　州縣截留山東河南漕糧毎處運致一萬石以備積貯<lb/>
　俟米價騰貴時平價糶賣<lb/>
　　　康熈三十八年己卯十月癸酉<lb/>
上諭大學士等曰黑龍江地方連嵗歉收著将烏喇收貯<lb/>
　米糧運至黙爾根齊齊哈兒地方豫備若彼處有引水<lb/>
　種田之處著能耕種之人前去教導交該部議行<lb/>
　　　康熈三十九年庚辰三月乙未<lb/>
<pb n="KR2f0005_WYG_042-9b"/>
上諭戸部淮揚等處百姓罹於水災未寧幹止朕心時切<lb/>
　軫念比嵗以來多方優恤蠲免賑給靡不舉行去年春<lb/>
　朕親履河工目擊小民田廬皆被淹沒災黎艱於粒食<lb/>
　益惻憫於懐爰命地方按戸賑濟又將截留漕糧發賑<lb/>
　平糶俾得贍養上下兩河堤岸前屢發帑金修築去年<lb/>
　二月面諭河工諸臣速行修治至今尚無成效復遴選<lb/>
　廷臣同徃經理無非軫念民瘼欲令黄運兩河堤岸速<lb/>
　成斯民早安生業耳念水患一日不除則百姓一日不<lb/>
<pb n="KR2f0005_WYG_042-10a"/>
　得耕種因是深以為慮著将今年漕糧截留二十萬石<lb/>
　存貯淮揚地方備用爾部即遵諭行<lb/>
　　　七月丙辰<lb/>
上諭戸部國家要務莫如貴粟重農朕宵旰圖治念切民<lb/>
　生惟期年榖順成積貯饒裕於以休養黎元咸登樂利<lb/>
　今聞直隸各省雨澤以時秋成大熟當此豐收之時正<lb/>
　宜以饑饉為念誠恐嵗稔榖賤小民罔知愛惜粒米狼<lb/>
　戾以致家無儲積一遇嵗歉遂致仳離著該督撫嚴飭<lb/>
<pb n="KR2f0005_WYG_042-10b"/>
　地方有司勸諭民間撙節煩費加意積貯務使盖藏有<lb/>
　餘閭閻充裕以副朕重農敦本愛飬元元至意<lb/>
　　　康熙四十一年壬午三月辛卯<lb/>
上諭户部朕躬理幾務年久深知稼穡之事念阜民之道<lb/>
　期於有備去冬北地少雪今春雨澤㣲降尚未霑足誠<lb/>
　恐蝗蝻易生有傷農事所在官吏亟宜先時預防直隸<lb/>
　山東山西河南陜西江北地方歴年積貯倉糧果否足<lb/>
　額該督撫宜確加稽核務使廪有餘儲不致匱乏其一<lb/>
<pb n="KR2f0005_WYG_042-11a"/>
　切豫備事宜須悉心講求料理縱年嵗不甚豐稔亦可<lb/>
　賑濟無虞至直隸各省見今雨澤有無多寡著該督撫<lb/>
　即行具摺奏聞以紓朕宵旰勤民之意<lb/>
　　　康熈四十二年癸未十二月辛卯<lb/>
上諭大學士等曰朕頃巡幸陜西閲視汾渭俱屬大河直<lb/>
　與黄河相通河南等處米榖似可由黄河轉運但聞三<lb/>
　門砥柱水勢極溜船不能上朕欲親往閲視因陜州知<lb/>
　州奏無路徑斷難行走遂未果行特命三貝勒允祉同<lb/>
<pb n="KR2f0005_WYG_042-11b"/>
　近御侍衛徃視據回奏言伊等遣人乗騎涉河一道閲<lb/>
　有神人鬼三門俱係鑿石開通水從三門流出其勢甚<lb/>
　寛其流甚急古人於山上鑿有曵船眼孔但未經以船<lb/>
　試驗不知可否行走前總河靳輔亦曾奏黄河通於汴<lb/>
　河但淤墊年乆若行疏導即可運糧朕至河南閲河南<lb/>
　府居各省之中水路四達最為𦂳要之地應於此處儲<lb/>
　積米榖每年田畝豈能必皆豐收倘山陜等省間或收<lb/>
　成歉薄即可将此積貯米榖修造船隻由黄河挽運若<lb/>
<pb n="KR2f0005_WYG_042-12a"/>
　到三門砥柱船不能上亦可於三門砥柱造船剝運以<lb/>
　至山陜誠使河路疏通則商賈人民大有禆益所宜於<lb/>
　無事之時預為籌畫者也豫省每年觧京漕糧二十萬<lb/>
　石有奇若将豫省三年漕糧截留備用則陜西等省雖<lb/>
　值歉收之年将此米榖運至彼處賑濟殊属有益俟明<lb/>
　嵗遣大臣徃視<lb/>
　　　康熈五十二年癸巳五月辛巳<lb/>
上諭大學士等曰今年八九月内應撥江南省積貯倉米<lb/>
<pb n="KR2f0005_WYG_042-12b"/>
　十萬石用京口將軍標下戰船及松江提標戰船狼山<lb/>
　鎮標戰船裝載著總兵官穆廷栻總管船隻浙江省積<lb/>
　貯倉米内亦撥十萬石用浙江提標戰船及定海鎮標<lb/>
　戰船装載著總兵官吳陞總管船隻俱運至廣東此運<lb/>
　米兵丁徃返時或遇風勢不順行船有阻亦未可定所<lb/>
　需口糧皆宜預備但不得動用賑濟額米江南織造署<lb/>
　内朕曾令貯米一萬石如八九月間江南無動用此項<lb/>
　米石之處即將此米石亦令一并運去著行文該督撫<lb/>
<pb n="KR2f0005_WYG_042-13a"/>
　知之<lb/>
　　　康熈五十三年甲午七月辛亥<lb/>
上諭大學士九卿等曰朕聴政年乆深悉民生利弊凡國<lb/>
　家要務無時不預為籌畫有奏摺人來朕皆細問咸稱<lb/>
　江南天旱江浙米價亦不甚賤今春山東河南田麥歉<lb/>
　收交冬米必騰貴若待彼時方為料理恐不能及朕詳<lb/>
　悉思維将漕糧撥三十萬石江寧府十萬石蘇州府八<lb/>
　萬石淮安府揚州府共五萬石杭州府五萬石開封府<lb/>
<pb n="KR2f0005_WYG_042-13b"/>
　二萬石著漕運總督親身閲兑速行運至令其加謹照<lb/>
　數収貯有此米石軍民心安而米價自不至驟貴豫省<lb/>
　漕糧該部亦應預行詳議今若雨澤及時田禾豐收則<lb/>
　此項米石由水路撥給他處亦可著議奏<lb/>
　　　十一月乙夘<lb/>
上諭戸部朕臨御多年無時不軫念民瘼毎嵗於直隸各<lb/>
　省凡雨暘期候豐歉情形莫不留心訪察雖在僻逺必<lb/>
　務周知偶值一二處災傷蠲免賑救不惜重費倉帑以<lb/>
<pb n="KR2f0005_WYG_042-14a"/>
　蘇我民困也朕思賑濟災歉以速為貴必待督撫奏報<lb/>
　往返候命使小民嗷嗷待哺何如預備積貯於平時則<lb/>
　所在有可恃之資而臨事免轉移之勞今漕輓通行倉<lb/>
　庾充裕江浙地方年來頗有歉收州縣應酌量截留漕<lb/>
　米分貯各處江寜原留五萬石今再截留十萬石蘓州<lb/>
　原留八萬石今再截留二萬石安慶截留十萬石杭州<lb/>
　原留十萬石今再截留十萬石皆於本年起兑内就近<lb/>
　截留令地方官加謹收貯至應動用之時著該督撫題<lb/>
<pb n="KR2f0005_WYG_042-14b"/>
　請爾部即遵諭行<lb/>
　　　康熈五十五年丙申五月壬申<lb/>
上諭大學士等曰閲今嵗督撫等奏摺陜西山西河南山<lb/>
　東等省二麥豐收乃京師麥價未見甚減京師所賴者<lb/>
　山東河南之麥此兩處俱通水路不知一年販來㡬何<lb/>
　或沿途富商大賈預行收買以致京師麥價不減亦未<lb/>
　可定從前江南浙江所買湖廣江西米數及湖廣江西<lb/>
　賣去米數該督撫俱具摺奏聞大有禆益今山東河南<lb/>
<pb n="KR2f0005_WYG_042-15a"/>
　除陸路販賣者無庸稽察外自水路買來麥榖數目可<lb/>
　否照湖廣江西督撫具摺奏聞之處爾等㑹同九卿確<lb/>
　議具奏<lb/>
　　　十月丁亥朔<lb/>
上諭大學士等曰張伯行條奏宜立社倉前李光地為直<lb/>
　隸巡撫時亦曾請立社倉朕諭此事言之甚易行之甚<lb/>
　難爾姑試行後試行之果無成效倉糧庫帑設官專理<lb/>
　尚且虧空社倉所收榖石交百姓収貯寺廟虧空又何<lb/>
<pb n="KR2f0005_WYG_042-15b"/>
　待言耶其果否可行之處爾等㑹同九卿詳議具奏<lb/>
　　　康熙五十六年丁酉四月乙未<lb/>
上諭大學士九卿倉場侍郎等曰邇年以來通倉積米甚<lb/>
　多著分運直隸各府州縣存貯預備於民甚有裨益每<lb/>
　府或貯萬石毎州縣或貯數千石附近通州河道者交<lb/>
　與倉場總督等運送其餘府州縣所運米石速行文直<lb/>
　隸總督𣲖地方官乗未雨之先輓運值此青黄不接之<lb/>
　時於各府州縣平糶亦大有益於百姓其江南浙江如<lb/>
<pb n="KR2f0005_WYG_042-16a"/>
　有應行截留漕糧若干之處爾等一并速議具奏<lb/>
　　　丁酉<lb/>
上諭大學士九卿等曰近來米價必不能如往年之賤昔<lb/>
　大學士張英曾奏桐城縣米價銀一兩可得三石見今<lb/>
　四川米價亦復如此雲南廣西貴州米價亦不甚貴大<lb/>
　抵戸口稀少則米價自賤今太平日久生齒蕃息安能<lb/>
　比數年前之米價乎戸口殷繁固是美事然當預籌安<lb/>
　養之策今将米石運送各處或平糶或賑濟不過僅可<lb/>
<pb n="KR2f0005_WYG_042-16b"/>
　餬口未必即能充裕張伯行曾奏於永平府設立社倉<lb/>
　永平知府近日行之甚苦社倉之法既屬難行通倉米<lb/>
　石有餘不如運送各州縣為便又<lb/>
諭曰見今通倉米石甚多應運送之州縣即當運送去年<lb/>
　皇荘米石俱交州縣積貯但倉中未必實有其數畿南<lb/>
　廣平大名等府有水路可通應交直隸總督作何運送<lb/>
　至密雲古北口去年曾運通倉米毎處各一萬石亦甚<lb/>
　易或仍交倉場總督運送爾等速議具奏<lb/>
<pb n="KR2f0005_WYG_042-17a"/>
　　　康熙五十八年己亥正月壬寅<lb/>
上諭大學士九卿等曰京城通州倉内貯米甚多各省運<lb/>
　至漕糧亦無虧欠在倉堆積恐致紅朽杭州蘓州鎮江<lb/>
　江寧淮安安慶等處俱有倉厫與水路相近江南浙江<lb/>
　漕船想此時已過淮朕意欲将湖廣江西等未過淮漕<lb/>
　糧截留存貯此等地方倉内遇米價騰貴之年将此存<lb/>
　貯米石或減價糶賣或行散賑則民人得沾實恵大有<lb/>
　禆益如蠲免地丁錢糧不過於田多富戸有益其無地<lb/>
<pb n="KR2f0005_WYG_042-17b"/>
　窮民未必均沾實惠米榖甚属緊要不可不預為備也<lb/>
　年來豐収米價雖賤但嵗嵗大有豈能期必乎應將久<lb/>
　逺禆益之處預行籌畫爾等将漕糧作何截留之處㑹<lb/>
　同議奏<lb/>
　　　康熙六十一年壬寅四月戊午<lb/>
上諭戸部趙宏燮奏将収貯真定順徳各州縣四萬石米<lb/>
　平糶其餘各州縣有未貴之處亦将倉米平糶十分之<lb/>
　三俱俟秋收後買補還項等語去年各州縣收貯荘頭<lb/>
<pb n="KR2f0005_WYG_042-18a"/>
　等所交米石部内曾遣司官㑹同地方官糶賣其糶米<lb/>
　銀兩至今尚未完繳據此各州縣收貯倉米俱無實際<lb/>
　平日積貯原為備荒而設今值青黄不接之時固應平<lb/>
　糶但地方官虧空倉米不過糶賣數石即借此掩飾虧<lb/>
　空究竟倉米既虧百姓何從糴買於民生並無禆益也<lb/>
　見在存倉米榖如果足數即照該督所請糶賣倘朕遣<lb/>
　大臣查看時州縣並無米榖黎庻不得糴買将州縣官<lb/>
　即行正法該管上司從重治罪<lb/>
<pb n="KR2f0005_WYG_042-18b"/>
　　　六月壬戌<lb/>
上諭大學士等曰暹羅國人言其地米甚饒裕價值亦賤<lb/>
　二三錢銀即可買稻米一石朕諭以爾等米既甚多可<lb/>
　將米三十萬石分運至福建廣東寧波等處販賣彼若<lb/>
　果能運至於地方甚有禆益此三十萬石係官運不必<lb/>
　收税<lb/>
　　　十月辛酉<lb/>
上諭議政大臣等曰倉糧關係甚要支放米時理應一厫<lb/>
<pb n="KR2f0005_WYG_042-19a"/>
　放畢再放一厫今聞此厫米石支領方半又向别厫支<lb/>
　領所剰米少而所占之厫甚多又支領白米時諸王公<lb/>
　主等属下之人不按應放之厫領米而揀厫覇占支領<lb/>
　者有之此等斷然不可理應按厫支領如厫内餘米一<lb/>
　半者即是弊端應將此徹底清查若遣他人亦未能辦<lb/>
　著和碩雍親王帶領𢎞昇延信孫渣齊隆科多查弼納<lb/>
　吳爾泰前徃㑹同張大有查勘再從前倉内毎日進厫<lb/>
　之米止四五千石自簡任富寧安以來毎日進厫之米<lb/>
<pb n="KR2f0005_WYG_042-19b"/>
　至四萬石進米多則於回空糧船有益至於米色之變<lb/>
　俱在收貯之善與否即如昭五達地方所貯米石厯四<lb/>
　十年米色照常並未霉爛今厫座有損漏者著即修理<lb/>
　厫座如不敷用著即添造<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四十二<lb/>
</p>
<p>
</p>
  </div>
</body>
</text>
</TEI>
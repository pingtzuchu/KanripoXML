<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_032-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十二<lb/>
　　　省方<lb/>
　　　康熙八年己酉十月甲子<lb/>
上諭户部朕廵厯所至凡御用器物皆係所司由京城供<lb/>
　辦毫不取於地方除内廐之馬不用飼秣即部撥馬匹<lb/>
　所需芻豆亦屬無多向聞地方官指稱御用私派民間<lb/>
<pb n="KR2f0005_WYG_032-1b"/>
　預為儲備既不銷算又不還民貪汚官吏侵肥入已苦<lb/>
　累小民重違法紀嗣後務加嚴禁倘有仍前借端科派<lb/>
　者所司官嚴察叅奏重懲如匿不上聞事發一并治罪<lb/>
　　　康熙二十三年甲子九月乙亥<lb/>
上東廵諭户部工部光禄寺朕凡廵幸一切需用之物皆<lb/>
　從節儉今廵幸之處需用草豆木炭食物概勿令地方<lb/>
　官派取民間擾害百姓爾等衙門各委員前往按每程<lb/>
　所用照時價採買供給倘有擾民者著該督撫指名題<lb/>
<pb n="KR2f0005_WYG_032-2a"/>
　叅<lb/>
　　　癸未<lb/>
上諭户部朕軫念蒼生勤求治理邇年以來於畿輔郡縣<lb/>
　時行厯覽補助兼施今俯允廷議諏吉東廵正欲體察<lb/>
　民情周知吏治一應沿途供用皆令在京所司儲備毫<lb/>
　不取之民間猶恐地方官役不能悉體朕懐借端支應<lb/>
　妄行濫取今特加申飭如有悖㫖私徵一經發覺定行<lb/>
　從重治罪更念此番廵厯原以撫恤編氓問俗觀風於<lb/>
<pb n="KR2f0005_WYG_032-2b"/>
　閭閻休戚務期洞曉凡經過地方百姓須各安生業照<lb/>
　常寜處毋得遷移逺避反滋擾累爾部即行令該地方<lb/>
　官於府州縣城市村莊窮鄉僻壤大張告示遍行曉諭<lb/>
　務令通知以副朕惠愛元元至意<lb/>
　　　丁亥<lb/>
上以東廵特頒恩赦<lb/>
詔諭天下曰帝王誕膺景命統御萬邦道重觀民政先求<lb/>
　莫是以虞廷肆覲肇舉省方周室懐柔式歌時邁詩書<lb/>
<pb n="KR2f0005_WYG_032-3a"/>
　具在典制丕昭朕仰荷<lb/>
天庥纘承<lb/>
祖烈撫兹兆庶期底時雍夙夜孜孜懋求治理以富以教<lb/>
　靡敢怠遑猶慮蔀屋艱難罔由上逹故於直隸郡縣周<lb/>
　覽廵行勤施補助更念山左等處土宜俗尚不加循省<lb/>
　曷克周知矧厯逢甲子世際昇平聿圖泰運之恒新在<lb/>
　措芸生於豫大乘時命駕咨彼民依但樂利祗慰夫一<lb/>
　方而徳澤未敷於九有朕心歉焉用是特昭公普以𢎞<lb/>
<pb n="KR2f0005_WYG_032-3b"/>
　仁庶奏諴和之盛治時臻熙皥彌隆寛恤之恩户樂清<lb/>
　寜丕篤綿長之慶布告天下咸使聞知<lb/>
　　　康熙二十四年乙丑二月庚戌<lb/>
上諭大學士等曰朕夙興夜寐勤求治理無非欲使小民<lb/>
　遂其生計故每次廵幸必帶科道官或有不肖之人强<lb/>
　行買賣擾害百姓者令其稽察此番因在近畿未經帶<lb/>
　來著爾衙門學士不時嚴行稽察叅奏<lb/>
　　　三月丙寅<lb/>
<pb n="KR2f0005_WYG_032-4a"/>
上諭大學士等曰朕廵省南服見經過地方城垣圯壊者<lb/>
　所在多有夫城垣者生民之保障所以衛吾人者也亟<lb/>
　宜修築之其令地方官作何葺治著工部詳議以聞<lb/>
　　　康熙二十八年己巳正月庚午<lb/>
上諭吏部等衙門朕統涖寰宇二十八年於兹早作夜思<lb/>
　勤求治理務恤黎庶永圖乂安如黄運兩河運道民生<lb/>
　攸係朕日切心勞比年工役雖漸就緒而應修應塞議<lb/>
　論紛紜曩歲廵幸曽允淮揚士民所請疏濬下河前已<lb/>
<pb n="KR2f0005_WYG_032-4b"/>
　興工尚稽底績屢經廷議請朕親行閲視今特諏吉南<lb/>
　廵躬厯河道兼欲觀覽民情周知吏治所至沿途供億<lb/>
　皆令在京所司儲偫一切不取之民間即有日用應需<lb/>
　該衙門於所在地方照市估平買不許錙銖抑勒小民<lb/>
　猶恐地方官吏不能悉體朕懐借名科派供應今特頒<lb/>
　諭嚴敕如有悖㫖借端私徵者察實即以軍法從事地<lb/>
　方文武大小官員不許與扈從官員指稱交戚輙通饋<lb/>
　遺違者餽送收受人員並以軍法從事其扈從大小官<lb/>
<pb n="KR2f0005_WYG_032-5a"/>
　員及隨往僕役如有横行生事擾民者一并從重治罪<lb/>
　朕兹廵省原以軫恤編氓咨諏風俗凡經過地方百姓<lb/>
　各安生業務令㕓無廢市隴不輟耕毋得倉皇驚避輙<lb/>
　滋煩擾其軍民人等懐奸挾詐希逞私憤擅於駐蹕處<lb/>
　所瀆行告訐者一概嚴禁倘有妄控除所告事不與准<lb/>
　理外仍嚴加治罪爾部即傳諭扈從大小官員人等並<lb/>
　各該督撫於府州城市村莊窮鄉僻壤徧懸告示備行<lb/>
　曉諭務令通知以副朕惠愛元元至意<lb/>
<pb n="KR2f0005_WYG_032-5b"/>
　　　壬午<lb/>
上諭山東廵撫錢珏曰朕軫恤民隱載舉時廵懋宣徳化<lb/>
　勤求疾苦比至山東所經城邑百姓扶老攜幼夾道歡<lb/>
　迎朕問知連歲順成民生稍得安業第思百姓足則國<lb/>
　家充裕若期比屋豐盈必以蠲租減賦除其雜派為先<lb/>
　邇年以來各省地丁錢糧已經節次豁免山東地丁正<lb/>
　賦意欲來嵗蠲免今因廵幸至此特先諭該撫速行曉<lb/>
　示日傳三百里遐村僻壤咸使聞知以副朕省耕問俗<lb/>
<pb n="KR2f0005_WYG_032-6a"/>
　之意<lb/>
　　　癸巳<lb/>
御舟泊山陽縣京河<lb/>
諭江南江西總督傅拉塔江蘇廵撫洪之傑安徽廵撫江<lb/>
　有良曰朕南廵以來軫念民依勤求治理頃至江南境<lb/>
　上所經宿遷諸處民生風景較前次南廵稍加富庶朕<lb/>
　念江南財賦甲於他省素切留心因尚有厯年帶徵錢<lb/>
　糧恐為民累出京時曽詢户部知全省積欠約有二百<lb/>
<pb n="KR2f0005_WYG_032-6b"/>
　二十餘萬今親觀厯兹土訪知民隱無異所聞除江南<lb/>
　正項錢糧已與直隸各省節次蠲免外再將江南全省<lb/>
　積年民欠一應地丁錢糧屯糧蘆課米麥豆雜稅概與<lb/>
　蠲除自此民免催徵官無叅罰爾督撫務須切實奉行<lb/>
　俾均沾實惠副朕愛恤民生至意如有以完作欠侵收<lb/>
　肥已等弊一經發覺定行從重治罪夫民為邦本足民<lb/>
　即以足國朕平日躬行節儉一絲一粟未嘗輕費所以<lb/>
　如此簡約者無非愛養物力為優恤元元之地在民間<lb/>
<pb n="KR2f0005_WYG_032-7a"/>
　惟正之供軍國所需豈易驟言蠲免邇年國用稍裕故<lb/>
　能頻沛恩施總期藏富於民使家給人足則禮讓益敦<lb/>
　庶漸臻雍穆之治著速行傳諭咸知朕意<lb/>
　　　丙申<lb/>
上諭江南江西總督傅拉塔福建浙江總督王隲江蘇廵<lb/>
　撫洪之傑浙江廵撫金鋐曰朕因省察黎庶疾苦兼閲<lb/>
　河工廵幸江南便道至浙江觀風問俗簡約儀衞鹵簿<lb/>
　不設扈從者僅三百餘人頃經淮揚民間結綵歡迎盈<lb/>
<pb n="KR2f0005_WYG_032-7b"/>
　衢溢巷雖出自恭敬愛戴之誠恐至糜費物力甚為惜之<lb/>
　朕視宇内編氓皆吾赤子惟使比户豐饒即不張結綵<lb/>
　幔朕心亦所嘉悅前途經厯諸郡邑宜體朕意悉為停<lb/>
　止又見百姓老㓜男婦奔走雜遝瞻望恐後未免諠譁<lb/>
　擁塞念此行原以為民不嚴警蹕但人衆多高岸水次<lb/>
　或有傾跌之虞一夫不獲其所足軫朕懐此後止於夾<lb/>
　道跪迎毋得紊亂追趨致有諸患著即詳加曉諭使知<lb/>
　朕愛民切實之意咸為遵行<lb/>
<pb n="KR2f0005_WYG_032-8a"/>
　　　二月己酉<lb/>
上諭扈從部院諸大臣曰朕稽古省方咨求治理閲視河<lb/>
　道期底平成凡有利於民生必令羣沾實惠兹行次浙<lb/>
　省禹陵在望念大禹功徳隆盛萬世永頼應行親詣以<lb/>
　展企慕之忱其致祭典禮所司即察例舉行政治所先<lb/>
　在崇文教江南浙江為人文萃集之地入學額數應酌<lb/>
　量加増永昭𢎞奬江寜鎮江杭州駐防滿洲漢軍兵丁<lb/>
　鎮守要地久厯歲時深用軫念應加恩賚以彰優恤又<lb/>
<pb n="KR2f0005_WYG_032-8b"/>
諭曰朕南廵以來所經過地方官員除八法處分及列款<lb/>
　糾劾外凡因公詿誤降級留任者俱准開復降級調用<lb/>
　者帶所降之級留任其經過地方見在監禁人犯除十<lb/>
　惡及詔款所不赦等罪并官員犯贓者不宥外其餘自<lb/>
　康熙二十八年二月十一日以前死罪及軍流徒罪以<lb/>
　下已結未結俱准寛釋以示朕赦罪宥過之意備辦船<lb/>
　隻地方各官効力勤勞著該督撫㑹同奉差官員確查<lb/>
　具題各加一級縴夫供役勞苦亦著該督撫查明人數<lb/>
<pb n="KR2f0005_WYG_032-9a"/>
　量給恩賞朕廑念民依特蠲租賦總期潤澤蒼生近見<lb/>
　民間有建立碑亭稱頌徳意者雖出羣黎愛戴之誠但<lb/>
　恐各郡皆然未免致損民力誠使閭閻殷阜則裨益良<lb/>
　多碑亭何與焉嗣後亦宜停止江浙錢糧既經蠲豁猶<lb/>
　慮有不肖有司借端詞訟朘削民生著該督撫嚴行禁<lb/>
　飭至各處𣙜關原有則例朕舟行所至諮訪過關商民<lb/>
　每不難於輸納額稅而以稽留關次不能速過為苦𣙜<lb/>
　關官員理宜遵奉屢頒諭㫖恤商惠民豈可反貽之累<lb/>
<pb n="KR2f0005_WYG_032-9b"/>
　自今應力除積弊凡商民抵關交納正稅即與放行毋<lb/>
　得稽留苛勒以致苦累違者定行從重處分朕早夜孳<lb/>
　孳惟冀官吏軍民士農商賈無一人不獲其所故於民<lb/>
　生吏治圖維區畫務極周詳爾等可即傳諭俾一體奉<lb/>
　行稱朕意焉<lb/>
　　　癸亥<lb/>
上駐蹕江寜府城<lb/>
諭刑部尚書圖納等曰朕廵行所過見兵民相安地方寜<lb/>
<pb n="KR2f0005_WYG_032-10a"/>
　靖村居稠密然猶恐比屋不登小民有不得其所者且<lb/>
　兵民雖享太平之福尚慮無知或抵觸法禁用是大沛<lb/>
　恩澤蠲免錢糧赦宥罪犯以至官兵商民咸加恩恤至<lb/>
　於舟楫不通之所令營馬預備以應一時之需并緑旗<lb/>
　兵丁䕶從隨行此皆伊等分内專責但兵丁備馬勞苦<lb/>
　馬亦稍疲宜示軫恤一體加恩爾等將緑旗兵丁備馬<lb/>
　來者察明人數奏聞酌量給賞朕以緑旗兵止官馬一<lb/>
　匹恐隨行備用日久疲乏已令各回汎地駐防滿洲兵<lb/>
<pb n="KR2f0005_WYG_032-10b"/>
　所有馬匹業已足用揚州所備者亦著停止爾等即傳<lb/>
　諭通知<lb/>
　　　康熙三十六年丁丑二月戊戌<lb/>
上駐蹕大同<lb/>
諭大學士伊桑阿曰自古人君廵狩凡所過地方前代帝<lb/>
　王陵寢先賢墳墓及名山大川無不致祭朕此行沿途<lb/>
　所經古帝王陵寢先賢墳墓及名山大川著查明具奏<lb/>
　應祭者遣官致祭<lb/>
<pb n="KR2f0005_WYG_032-11a"/>
　　　三月戊寅<lb/>
上駐蹕寕夏<lb/>
諭四川陜西總督吳赫曰朕廵幸沿邊地方詢察閭井生<lb/>
　聚及土田沃瘠之狀自晉及秦經行二千餘里直抵寕<lb/>
　夏所以勤求民隱至殷且切朔方資大河之灌溉疏渠<lb/>
　溉田宜於稼穡當兹春氣暢遂正三農盡力南畝之時<lb/>
　誠恐有司官員不體朕懐因車駕經臨調遣師旅借辭<lb/>
　供億擾累小民東作有妨西成奚望今一切軍需芻糗<lb/>
<pb n="KR2f0005_WYG_032-11b"/>
　俱儲偫足用至扈從簡約馬悉放牧並不以供辦草豆<lb/>
　動煩民力爾可傳飭有司勿借端科派違者治罪務使<lb/>
　地方百姓各安本業㕓無廢市隴不輟耕以副朕親厯<lb/>
　邊圉軫恤民依之至意<lb/>
　　　康熙三十八年己卯正月辛卯<lb/>
上諭吏部等衙門朕撫馭寰區乂安中外孜孜圖治宵旰<lb/>
　勤民期於天下咸遂生成物無不得其所今邊烽永靖<lb/>
　四方無事獨是黄淮為患衝決時聞下河地方田廬漂<lb/>
<pb n="KR2f0005_WYG_032-12a"/>
没朕軫念民艱曩曽屢遣大臣督修不惜數百萬帑金<lb/>
務期早綏黎庶乃厯年已久迄無成功今水勢仍復横<lb/>
溢浸漫城閭沉没隴畝以致民多失業董其役者未有<lb/>
上䇿可以宜民時廑朕懐未嘗少釋在内諸臣咸請親<lb/>
臨指示為一勞永逸之圖方今春時雨水減少正宜講<lb/>
求疏濬以遂安瀾爰諏吉南廵親加勘閲更以吳地襟<lb/>
帶江湖乃東南重地勵俗省耕兼行臨視凡一切往返<lb/>
供億皆備辦於京師即途次日用所需亦令各衙門照<lb/>
<pb n="KR2f0005_WYG_032-12b"/>
本地時值採買總於民間一無所累仍恐沿途官吏藉<lb/>
名科派致累閭閻故特頒諭嚴行申飭如有悖㫖假托<lb/>
派索者察實即以軍法從事該地方大小文武官員不<lb/>
許與扈從官員藉稱親舊擅相餽遺違者與受人員並<lb/>
以軍法從事其扈從大小官員隨行僕從人等如有横<lb/>
行生事者一并從重治罪凡經過地方百姓各安生業<lb/>
皆如常時務令㕓無廢市隴不輟耕毋得惶遽引避其<lb/>
軍民人等懐挾私怨受人指使擅於駐蹕處所輒行告<lb/>
<pb n="KR2f0005_WYG_032-13a"/>
　訐者一概嚴禁不准仍照衝突儀仗例嚴加治罪爾部<lb/>
　即傳諭扈從大小官員人等并行各該督撫於各府州<lb/>
　縣城市鄉村徧張告示務令億兆通知以副朕體恤惠<lb/>
　愛至意<lb/>
　　　二月丁未<lb/>
上駐蹕楊柳青地方<lb/>
諭領侍衛内大臣等曰朕念切民依往閲河工凡隨駕官<lb/>
　兵執事人員量供使用減少攜帶酌其人數分給官船<lb/>
<pb n="KR2f0005_WYG_032-13b"/>
　仍恐沿途或有紛擾爾等再詳議裁減以副朕愛民至<lb/>
　意<lb/>
　　　三月壬午<lb/>
上諭吏部朕以勤求民隱閲視河工特行廵省一切供御<lb/>
　之費皆自内廷儲偫不煩有司而經過山東江南地方<lb/>
　各官備辦夫船等項効力殊屬勤勞此等官員有因公<lb/>
　詿誤罰俸住俸降俸降級革職留任者著察明悉從寛<lb/>
　免<lb/>
<pb n="KR2f0005_WYG_032-14a"/>
　　　戊子<lb/>
上駐蹕蘇州府<lb/>
諭吏部等衙門朕以黄淮衝決為患兼欲周知東南民生<lb/>
　風俗特行廵省比親厯隄堰詳加相度以疏導修築之<lb/>
　法指授河臣刻期興作隨南渉江表徧察民依頃至蘇<lb/>
　州府駐蹕有浙江文武官吏及在籍官員迎謁於行在<lb/>
　言浙民望幸之心至殷且切合詞諄懇不啻再三朕勉<lb/>
　徇輿情揚旌前發以三月十九日啟行自出京師以來<lb/>
<pb n="KR2f0005_WYG_032-14b"/>
　一切供御之需皆出儲備其沿途日用令該衙門照各<lb/>
　地方時價採辦一無所累於民如有官吏借名科派致<lb/>
　擾閭閻者察實以軍法從事地方大小文武官員與扈<lb/>
　從官員私相餽遺及扈從大小官員隨從人等有横行<lb/>
　生事者並以軍法從事凡經過地方百姓各安生業皆<lb/>
　如常時務令㕓無廢市隴不輟耕毋得惶遽引避方今<lb/>
　正届農時所過田畝勿令踐踏其軍民人等懐挾私怨<lb/>
　受人指使擅於駐蹕處所輒行告訐者一概嚴禁不准<lb/>
<pb n="KR2f0005_WYG_032-15a"/>
　仍照衝突儀仗例嚴加治罪爾部即傳諭扈從大小官<lb/>
　員人等并行該督撫於各府州縣城市鄉村徧張告示<lb/>
　悉行曉諭務令億兆通知以副朕體恤惠愛至意<lb/>
　　　四月辛丑<lb/>
上諭户部禮部朕子育黎元勤求治理日孜孜以施徳澤<lb/>
　厚民生為急務而江浙二省尤東南要地朕時切軫念<lb/>
　比歲以來蠲豁田賦賑濟凶荒有請必行無災不恤雖<lb/>
　漕項錢糧向未蠲免者亦曽特㫖蠲免愛養之道備極<lb/>
<pb n="KR2f0005_WYG_032-15b"/>
　周詳庶幾民生日益康阜用是乘輿時邁於視河事竣<lb/>
　廵厯江浙諮訪民間情形見淮揚一路既困潦災而他<lb/>
　所過州縣察其耕穫之盈虛市㕓之贏絀視十年以前<lb/>
　實為不及此皆由地方有司奉行不善不能使實惠及<lb/>
　民所以小民雖懐愛戴之誠而朝廷恩澤卒未下究朕<lb/>
　目擊厪懐亟思拯恤截留漕糧寛免積欠另有諭㫖惟<lb/>
　各鹽差關差向因軍需繁費於正額外令在差官員以<lb/>
　所私得贏餘交納充用今思各官孰肯自捐私槖必仍<lb/>
<pb n="KR2f0005_WYG_032-16a"/>
　行苛取商瘠民困職此之由著將加増銀兩一概停罷<lb/>
　以紓商民之累其兩淮鹽課康熙十六年曽加増四十<lb/>
　萬兩今恐商人辦課維艱有漸至匱乏者著減去二十<lb/>
　萬兩此外有應行應革事宜朕還都以後仍加商確次<lb/>
　第舉行該督撫藩臬皆地方大吏亦著悉心體訪凡有<lb/>
　可為民興利除害者作速勘實陳奏嚴革雜派禁止刁<lb/>
　訟俾胥吏不能作奸良民得以安業倘官吏有悖㫖妄<lb/>
　行者許商民首告該督撫察出即行叅奏朕視民如傷<lb/>
<pb n="KR2f0005_WYG_032-16b"/>
　惟恐一夫不獲其所兹值海宇昇平兵革不事正當與<lb/>
　民休息之時故特渙沛徳音減徵寛稅以為閭閻留有<lb/>
　餘之力至於江南浙江人文稱盛入學名數前已酌定<lb/>
　増額今著於府學大學中學小學各増五名舉行一次<lb/>
　以示奬勵人才至意爾部即遵諭行<lb/>
　　　五月丙戌<lb/>
上諭大學士等曰朕兹南廵見地方官員誠心為民者甚<lb/>
　寡一切務虛名而無實效甚無取焉朕觀河工亦非難<lb/>
<pb n="KR2f0005_WYG_032-17a"/>
　事任事者果皆竭誠効力加意奉公何難告厥成功耶<lb/>
　若刷河底極深徑趨入海諸水仍出清口歸海則高郵<lb/>
　等處不告水災而下河亦可無虞矣又見沿途鈔關已<lb/>
　極頺敝皆由關差監督未經簡選但較俸差往其中貧<lb/>
　窮卑猥者或將親戚家僕或傭僱人役挈之而往任此<lb/>
　輩恣意妄行自有害於商賈且盤詰關津亦有害於百<lb/>
　姓嗣後關差俱令本衙門堂官保舉始行差遣<lb/>
　　　康熙四十一年壬午九月甲子<lb/>
<pb n="KR2f0005_WYG_032-17b"/>
上諭吏部等衙門朕念黄淮兩河為運道民生所係屢次<lb/>
　南廵親臨閲視以疏濬修築之法指授河臣閉六壩以<lb/>
　束淮敵黄通海口以引黄歸海比歲以來工程次第告<lb/>
　竣修防漸有成效昨年冬月河臣張鵬翮曽以河工善<lb/>
　後之䇿及應修之處請朕親閲指示兹當農事之隙減<lb/>
　約從員輕裝南下自徐州一路循視隄堰沿途皆設營<lb/>
　幄不御屋廬日用所需悉已儲偫經過地方一切供帳<lb/>
　宜通行禁止倘有官吏藉名科派累及小民或指稱預<lb/>
<pb n="KR2f0005_WYG_032-18a"/>
　辦擅動庫帑察出定嚴加治罪地方大小文武官員與<lb/>
　扈從官員託言親舊私相餽遺及隨從人等有妄行生<lb/>
　事者俱以軍法從事閭閻百姓各事本業不須引避有<lb/>
　懐挾私怨於駐蹕處所告訐者一概不准仍照律治罪<lb/>
　該部即傳諭扈從人員并行各該督撫於所屬府州縣<lb/>
　徧張告示務令通知以副朕體恤民生至意<lb/>
　　　康熙四十二年癸未二月丁酉<lb/>
上駐蹕蘇州府<lb/>
<pb n="KR2f0005_WYG_032-18b"/>
諭大學士等曰觀近日南方風景較之昔日似覺稍寒江<lb/>
　北之竹盡皆黄色即此可知蘇杭潮濕較前亦大減康<lb/>
　熙三十八年南廵時潮濕即少差今更減矣民間生殖<lb/>
　亦較前豐裕大約任地方督撫者安静而不生事即於<lb/>
　民生有益倘徒事才幹不體下情以此爭先出衆民必<lb/>
　受其殃矣所以朕於扈從人等恐其生事時厪於懐諸<lb/>
　事惟務謹慎不時嚴禁倘朕欲將州縣官員日加驅使<lb/>
　未為不可所以不忍為者亦因體恤㣲員耳今總督廵<lb/>
<pb n="KR2f0005_WYG_032-19a"/>
　撫能如此體恤者甚少也<lb/>
　　　十月丁丑<lb/>
上諭吏部等衙門朕統御寰區勤求治理鑾輿時邁省方<lb/>
　觀民春月閱視河工自畿輔山東以及江浙地方皆經<lb/>
　廵幸兹兩河漸已底績所至之地民生風俗亦因以周<lb/>
　知念陜西省為巖疆重地當出師塞外時曽經厯其邊<lb/>
　境而西安一路未及親莅頃陜西督撫諸臣言秦民望<lb/>
　幸之心至殷至切合詞陳奏河南山西廵撫等亦諄切<lb/>
<pb n="KR2f0005_WYG_032-19b"/>
　具請乘此冬令農隙之際觀覽民風詢察吏治簡閱禁<lb/>
　旅整飭軍營實為要務用是輕裝簡從諏吉西廵沿途<lb/>
　一切供御皆由内廷儲備纖毫不取辦於地方即偶有<lb/>
　市易之物亦敕所司依時價給值不許錙銖抑勒所過<lb/>
　大小官吏宜體朕愛民徳意勿借詞供億私派閭閻如<lb/>
　有悖㫖科斂者察出即以軍法從事地方官不許與扈<lb/>
　從人員指稱交戚私相餽遺違者並以軍法從事其扈<lb/>
　從人員宜約束僕役勿使妄行如不遵法紀生事擾民<lb/>
<pb n="KR2f0005_WYG_032-20a"/>
　一并從重治罪朕視民如子凡乘輿所至市㕓隴畝宜<lb/>
　各安生理米豆薪芻等物民間照常貿易不必禁止惟<lb/>
　懐私挾詐衝突告訐者所告事不准理仍嚴加治罪爾<lb/>
　等即傳諭扈從官員人等并行各督撫令於經過府州<lb/>
　縣城市村庄徧示曉諭俾咸悉朕懐<lb/>
　　　戊戌<lb/>
上駐蹕太原府城内<lb/>
諭山西廵撫噶禮曰朕君臨天下四十餘載無一刻不以<lb/>
<pb n="KR2f0005_WYG_032-20b"/>
　蒼生為念近因西省望幸甚切故於冬時農隙減從輕<lb/>
　騎由晉以及秦入境以來觀風問俗見民生畧有起色<lb/>
　閭閻之間俗樸尚儉朕心少慰朕自弱齡讀書往往以<lb/>
　不知窮簷僻壤之疾苦為歎息所以留心於官方凡有<lb/>
　往來者必先諮詢民情豐歉偶有失時定加蠲賑且思<lb/>
　晉省不通水運歲或不登即難籌畫雖有州縣存貯之<lb/>
　米穀未必實數具在今歲山西收成頗佳爾等仰體朕<lb/>
　愛民如子之至意曉諭民間若豐歲用奢則荒年必致<lb/>
<pb n="KR2f0005_WYG_032-21a"/>
　匱乏教之以禮義導之以守法重農務本藏富於民則<lb/>
　朕無西顧之憂矣凡朕所經之處必大沛恩澤因今歲<lb/>
　東省災甚已蠲四十三年地丁錢糧又免雲貴廣西四<lb/>
　川地丁錢糧所以不能施惠但將四十二年以前山西<lb/>
　所屬州縣未完銀兩米草盡行蠲免以示朕加惠黎元<lb/>
　之意<lb/>
　　　十二月丁丑<lb/>
上駐蹕衞輝府城内<lb/>
<pb n="KR2f0005_WYG_032-21b"/>
諭河南廵撫徐潮曰朕念西土兵民生計乘冬令農隙之<lb/>
　時特事西廵返轡京師道由豫省自入潼關見閿鄉以<lb/>
　及河南府民生甚艱而懐慶少裕至衞輝府則又艱苦<lb/>
　頼薄有秋成尚能餬口倘遇歉歲必至流亡此皆大小<lb/>
　官吏互相容隱雖有衰老病廢懶惰退諉之員仍使在<lb/>
　任以致貽悞地方河南百姓質樸愚魯輸賦從未稽遲<lb/>
　而今歲所欠甚多顯係州縣官聞朕蠲除秦晉積欠錢<lb/>
　糧希冀恩免於中漁利見今民欠俱免催徵著將河南<lb/>
<pb n="KR2f0005_WYG_032-22a"/>
　通省俸工銀兩補足所欠之數如有不完停其陞轉俟<lb/>
　完日開復<lb/>
　　　庚寅<lb/>
上西廵回京<lb/>
諭大學士等曰前南廵多由舟行官民羣集兩岸迎駕頃<lb/>
　西廵皆由陸路凡臨幸郡邑官民無不扶老攜㓜懽騰<lb/>
　道左每清問及之又令在乘輿左右備諮地方利弊彼<lb/>
　皆輸誠披瀝暢所欲言是以風俗民情靡不洞悉朕廵<lb/>
<pb n="KR2f0005_WYG_032-22b"/>
　幸七省畿輔秦晉民俗豐裕江浙則較三十八年時更<lb/>
　勝山東近因水旱大異疇昔河南百姓生計甚艱此二<lb/>
　省之民深厪朕懐又聞各省火耗俱是加一錢糧最少<lb/>
　者惟有甘肅通計正額共二十八萬有竒加耗亦止二<lb/>
　萬八千州縣官錢糧既少加耗無幾不敷用者宜或有<lb/>
　之其餘賦額皆多如一州縣正額有二三萬加耗即至<lb/>
　二三千宜敷用矣而州縣官仍有以艱難告者其故安<lb/>
　在朕隨地諮訪督撫雖有不受餽遺者然餽藩臬者若<lb/>
<pb n="KR2f0005_WYG_032-23a"/>
　干餽道府者若干豈可盡云亷吏乎<lb/>
　　　康熙四十三年甲申十一月戊午<lb/>
上諭大學士等曰凡車駕廵幸之處一切需用從不取辦<lb/>
　於民而各省不肖官員指稱修理行宫供備器物並建<lb/>
　造御書碑亭等項名色輒行動用正項錢糧借詞捐還<lb/>
　究無償補及至虧空數多復加倍私派科斂肥已以致<lb/>
　重貽小民之累種種弊端不可勝指嗣後凡建造碑亭<lb/>
　等事宜嚴行禁止<lb/>
<pb n="KR2f0005_WYG_032-23b"/>
　　　康熙四十四年乙酉正月戊午<lb/>
上諭吏部等衙門朕厪念民生加意河道屢行親閲一切<lb/>
　疏濬修築事宜悉經周詳指畫獲告成功前黄河之水<lb/>
　往往倒灌清口者皆由仲莊閘與清口相對駱馬湖水<lb/>
　勢湍急遂逼黄流灌入青口朕視河時躬臨相度命河<lb/>
　臣移仲莊閘改建於楊家莊之下工竣之後河臣報稱<lb/>
　黄水暢流入海絶無倒灌清口之患朕尚未經親閲今<lb/>
　欲特莅其地察騐形勢用籌善後之䂓其中河黄河運<lb/>
<pb n="KR2f0005_WYG_032-24a"/>
　河有應加修防者亦隨宜指示以圖經久至於山東洊<lb/>
　饑之民頼兩年極力賑贍繼以有秋幸皆得所其民間<lb/>
　生聚果否殷阜並於沿途親行周覽焉乘兹仲春解凍<lb/>
　減從輕裝循河南下往返皆用舟楫不御室廬經過地<lb/>
　方不得更指稱繕治行宫妄行科歛其日用所需俱自<lb/>
　内廷供御從無纖毫取辦於民前此屢次南廵閭閻皆<lb/>
　所深悉倘有不肖官吏借名預備擅動官帑並圖日後<lb/>
　加派補償以為巧取侵漁之地者事覺嚴行治罪决不<lb/>
<pb n="KR2f0005_WYG_032-24b"/>
　寛宥所在官吏私餽扈從人員及隨行人役生事擾民<lb/>
　者俱如前㫖以軍法從事奸民挾私控訐者從重坐罪<lb/>
　爾各部即通行傳飭仍令各該督撫張示徧諭俾小民<lb/>
　咸知朕意<lb/>
　　　二月庚寅<lb/>
上諭大學士等曰朕不意山東之民遽能如此前者南廵<lb/>
　見閭閻失所不堪屬目今乃大異往時皆由承平日久<lb/>
　國帑富饒故能蠲數年錢糧遣官贍飬賑濟耳凡罹災<lb/>
<pb n="KR2f0005_WYG_032-25a"/>
　荒倘預行奏報無不可賑救者止因山東各官匿災不<lb/>
　報故大致饑饉向日陜西饑荒亦由於匿不報聞朕曽<lb/>
　以地方官匿災不報之故詢之於民據云民一罹災朝<lb/>
　廷即蠲歲賦則火耗無徵故地方官隱而不報也自古<lb/>
　弊端匿災為甚誠預為奏報即設法賑濟矣民豈遽至<lb/>
　饑饉耶<lb/>
　　　三月壬子<lb/>
上南廵駐蹕蘇州府城内蘇州府屬萬民以恭逢<lb/>
<pb n="KR2f0005_WYG_032-25b"/>
萬壽節奏進諸品食物<lb/>
上諭曰朕因閱視河工廵訪風俗而來非為誕辰也且朕<lb/>
　來時一切應用之物俱備自内府所過地方秋毫無犯<lb/>
　今爾兆民中心篤摯朕已知之即如朕受之矣爾等可<lb/>
　攜去<lb/>
　　　康熙四十六年丁亥正月丁卯<lb/>
上諭吏部等衙門朕念淮黄兩河工程為東南要務屢次<lb/>
　躬臨河上相度指示一切修防疏濬業已次第奏功昨<lb/>
<pb n="KR2f0005_WYG_032-26a"/>
　歲河漕督撫諸臣詳勘地形請於溜淮套别開河道直<lb/>
　逹張福口以分淮勢此係創建之事合詞請朕親閱九<lb/>
　卿等集議再三陳請以諸臣之言奏聞<lb/>
皇太后祗遵<lb/>
慈命擇於本年正月二十二日啟行閱河舟楫往返不御<lb/>
　室廬日用所需取辦内府經過府州縣毋得更以預備<lb/>
　行宫供設御用冒侵庫帑科斂閭閻倘有不遵事覺定<lb/>
　嚴加治罪其文武官員私自餽贈隨從人役生事擾民<lb/>
<pb n="KR2f0005_WYG_032-26b"/>
　及奸惡挾私告訐者俱重處不宥爾部即轉行各該督<lb/>
　撫通飭所屬張示徧諭俾咸知悉<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十二<lb/>
</p>
<p>
</p>
  </div>
</body>
</text>
</TEI>
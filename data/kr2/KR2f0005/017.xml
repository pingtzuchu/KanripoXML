<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_017-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷十七<lb/>
　　　武功五<lb/>
　　　康熙三十四年乙亥十月丙申<lb/>
上諭議政大臣等曰𫝊諭沙木巴戴青墨爾根濟農值雨<lb/>
　雪時噶爾丹侵掠其疆界亦未可定宜簡發其兵并附<lb/>
　近喀爾喀台吉之兵於諸處防守逺置塘哨探聽消息<lb/>
<pb n="KR2f0005_WYG_017-1b"/>
　倘有噶爾丹之警敵勢寡弱量力可擊則以其兵擊之<lb/>
　若敵勢衆多則設殿後之兵向歸化城内地移營雖退<lb/>
　入内地亦不譴責也凡有動靜一面速報歸化城將軍<lb/>
　一面奏聞<lb/>
　　　十一月庚辰<lb/>
上諭内大臣等曰用兵之道以賞罰為要今日大閱朕將<lb/>
　降敕以昭示勸懲敕曰本朝用兵以来所向無敵野戰<lb/>
　則勝攻城則克惟有弓矢劍㦸為用自三逆叛後南方<lb/>
<pb n="KR2f0005_WYG_017-2a"/>
　皆水田賊人雖用火器相持而凡遇之敵靡不摧敗朕<lb/>
　以故洞悉特立火器製備鎗礮交發八旗由是我朝之<lb/>
　神威益震於四域矣今噶爾丹遊魂假息於喀爾喀左<lb/>
　近肆行竊掠朕欲一舉立殄是以整理諸路糧餉器械<lb/>
　熟計而行是師之舉與昔不同兹爾將卒厮役各當勉<lb/>
　力倘遇敵奏凱而還朕必大沛殊恩陣亡者除照常給<lb/>
　賜身價外䕶軍則廕一子為七品官食俸驍騎則廕一<lb/>
　子為八品官食俸如無子則照本身錢糧給其孀妻終<lb/>
<pb n="KR2f0005_WYG_017-2b"/>
　老所借公庫官銀另加寛䘏倘違軍令勿得仍望如前<lb/>
　矜宥<lb/>
　　　甲申<lb/>
上諭西路督運光禄寺卿辛寳内閣侍讀學士范承烈等<lb/>
　曰輓輸朔漠車輛甚為𦂳要爾等其會同山西廵撫動<lb/>
　支正項錢糧速行備造勿致累民輓車兵卒給與行糧<lb/>
　地方官有才具者任爾等選擇帶往其管兵官員與輓<lb/>
　車人等亦必擇精壯者用之<lb/>
<pb n="KR2f0005_WYG_017-3a"/>
　　　十二月甲辰<lb/>
上諭兵部師出以律可奏膚功自我<lb/>
太祖<lb/>
太宗<lb/>
世祖以至於今野戰必勝攻城必克所向無前雖士卒世<lb/>
　受國恩捐軀報効實由我朝軍紀森嚴信賞必罰兼以<lb/>
　兵馬精强器械整齊之所致也朕今次軍行特規酌舊<lb/>
　制參以新謨爰著為令告我六師一大軍出征本都統<lb/>
<pb n="KR2f0005_WYG_017-3b"/>
　護軍統領副都統叅領等審視官兵甲胄弓矢暨一切<lb/>
　軍中器用務期堅利兵之盔尾甲背及戰矢之榦各記<lb/>
　名其上馬烙以印鬃尾處繋小牌書旗兮佐領姓氏以<lb/>
　為記號馬不烙印追銀二兩箭不書名追銀十兩給舉<lb/>
　首之人一啓行時凡兵衆必各率行裝按旗隊以次前<lb/>
　進不得零星散亂後先越走自出國門以至旋師當各<lb/>
　遵守違者鞭責示警一在道毋離纛毋酗酒毋諠譁毋<lb/>
　呌呼不遵者該管官即行捕責一所過地方不得擾害<lb/>
<pb n="KR2f0005_WYG_017-4a"/>
居民及䝉古部落如侵犯子女掠奪馬畜蹂躪田禾及<lb/>
擅離營伍入村莊山谷強取一物者兵丁厮役俱從重<lb/>
治罪其該管官及厮役之主一併議罪一邉境以内凡<lb/>
兵役在逃立刻緝拏依定例治罪出邉而逃該管大臣<lb/>
即發官兵務窮追捕以正軍法設追緝不獲往追人從<lb/>
重治罪伊主并該管官一併嚴處一下營務按旗列幕<lb/>
不密不疎如越旗亂次前後攙雜者將該管大臣官員<lb/>
分别治罪其兵役内有愍不畏法盜馬上零星諸物者<lb/>
<pb n="KR2f0005_WYG_017-4b"/>
懲以鞭責盜馬匹及鞍轡者視盜贓多寡按律治罪一<lb/>
出哨毋携大纛各帶本旗顔色小旗逺距大營設哨勤<lb/>
加廵視比暮則還就近地勿舉火勿擕帳一人一騎其<lb/>
馬備鞍以待晝則近身牧放夜則刈芻拴喂設寇至探<lb/>
明即飛報大營若無寇妄報與寇近不知以致𫝊報稽<lb/>
遲者主將該汛坐哨官兵立刻正法軍前示衆一值夜<lb/>
巡徼官兵必張弓束服袴鞾并解甲囊以備不可怠忽<lb/>
無事人昬夜不得擅行行者必問如衣服器械有異即<lb/>
<pb n="KR2f0005_WYG_017-5a"/>
行擒拏茍貪睡偷安或人數缺少該管大臣察出嚴治<lb/>
其罪一與寇相近管兵將軍大臣酌派前鋒叅領率兵<lb/>
往探務詳審賊情虚實地勢險易并嚴飭營中夜無燃<lb/>
火一對敵列陣時主將必度地據險寇或布野或結駱<lb/>
駝鹿角為營我軍分列行間指明某隊某旗當擊敵陣<lb/>
某處戰時鳴角進軍戰畢仍鳴角收兵官兵或棄其部<lb/>
伍混入他人部伍或軼出本陣往附他人尾後或逡廵<lb/>
觀望逗遛不進照所犯輕重正法籍沒鞭責革職至我<lb/>
<pb n="KR2f0005_WYG_017-5b"/>
軍分陣進擊某旗對陣敵堅不動即發所備援兵助擊<lb/>
之又對面臨陣時王貝勒貝子公大臣官員或不依次<lb/>
諠闐擁入或見敵寡不請擅進此一次功不議仍以罪<lb/>
論一敵陣動摇我軍攻入當嚴禁官兵不得掠人畜財<lb/>
物如不遵軍法貪行攫取者重懲不貸一敵敗北即選<lb/>
兵馬追之随派隊伍接踵繼進倘追兵堕其伏中或遇<lb/>
寇遊兵我後兵與之接戰前隊兵仍行追進一師旋日<lb/>
當嚴行禁止凡軍器不得售賣存㽞與諸䝉古違者從<lb/>
<pb n="KR2f0005_WYG_017-6a"/>
重治罪該管官一併議處一駝馬為師行要需須擇水<lb/>
草善地牧放夜則加意廵防起營時留官兵於後收察<lb/>
遺失駝馬審其印烙牌記各交原主其疲乏者即於就<lb/>
近地方官或村莊居民或扎薩克䝉古處辨色登數交<lb/>
與飼養仍以其數報明兵部如有將遺失駝馬隱匿乗<lb/>
用或因其疲乏委棄宰殺者嚴治以罪令駝馬原主開<lb/>
明遺失疲乏駝馬顔色數目亦報兵部登記一軍糈闗<lb/>
係綦重凡出征官兵須各計口按日支領擕帶倘不如<lb/>
<pb n="KR2f0005_WYG_017-6b"/>
額查出即從重治罪一有職掌大臣官員原各有親隨<lb/>
兵卒不得復於大兵内抽取以分兵勢如委署人員及<lb/>
官之原無親随兵卒者許各抽一名一大兵存駐處毋<lb/>
令閒惰每日較射磨礪器械所頒軍令不時宣諭令其<lb/>
詳悉夫兵者所以討逆安民朕不得已而用統兵大臣<lb/>
能體朕意嚴束屬下官兵於所過邊境内外不輕取一<lb/>
物使人民安堵如故奏凱日自行陞賞如縱官兵為非<lb/>
擾害生事者定加重處凡兹軍令應通行曉諭各路官<lb/>
<pb n="KR2f0005_WYG_017-7a"/>
　兵如𫝊示不到即將傳示之人以軍法從事爾部其以<lb/>
　朕諭與前南苑所降之㫖一併刋頒俾各凛遵毋忽<lb/>
　　　是日<lb/>
上諭議政大臣等曰凡綠旗兵卒内有從本陣前進超入<lb/>
　駱駝營鹿角營衆人接踵齊進殺敗敵寇者第一名優<lb/>
　陞千總其督戰之員優陞二級擢用至緑旗將弁内有<lb/>
　親身超入駱駝營鹿角營敗敵者優陞三級擢用著以<lb/>
　用印空劄頒發將軍提督總兵官凡緑旗官兵有顯著<lb/>
<pb n="KR2f0005_WYG_017-7b"/>
　勞績者即照所定職銜填注給與<lb/>
　　　康熙三十五年丙子正月甲戌<lb/>
上欲親統大軍往征噶爾丹漢大學士九卿科道等疏稱<lb/>
　　　祈<lb/>
皇上遣將授兵指示方畧停止<lb/>
親征<lb/>
上曰向年烏䦨布通之役朕以策誘噶爾丹入距京師僅<lb/>
　七百里許大兵已經擊敗乃竟中賊計致噶爾丹遁走<lb/>
<pb n="KR2f0005_WYG_017-8a"/>
　彼時因朕躬違和未得親至其地失此機會至今猶以<lb/>
　為憾噶爾丹竄伏巴顔烏䦨地方相距未甚遼逺以是<lb/>
　不憚勤勞親莅邉外相機行事此賊既滅則中外寧謐<lb/>
　可無他虞假使及今不除日後設防兵民益多擾累所<lb/>
　奏已知之<lb/>
　　　乙亥振武將軍孫思克奏言臣同尚書圖納公議<lb/>
　　　派陜西緑旗兵九千於二月初十日以内齊集甘<lb/>
　　　州養馬一月一同出邊但甘肅地方苦寒請候青<lb/>
<pb n="KR2f0005_WYG_017-8b"/>
　　　草發萌時出口再河西地方逼近䝉古應令提督<lb/>
　　　李林隆酌量帶兵駐扎甘州防守<lb/>
上諭諸王大臣曰大將軍費揚古兵於二月二十日前後<lb/>
　進發將軍孫思克兵亦應令於二月二十日前後自寧<lb/>
　夏起程甘州肅州等處兵若調至寧夏路途遥逺其到<lb/>
　必遲見今寧夏有滿洲兵一千漢軍火器營兵五百應<lb/>
　再增以西安滿洲兵一千漢軍火器營兵五百以足三<lb/>
　千之數再寧夏榆林二總兵官標下緑旗兵共選派六<lb/>
<pb n="KR2f0005_WYG_017-9a"/>
　千即令該總兵官帶領同將軍博濟副都統阿南達等<lb/>
　於二月二十日前後自寧夏起程令將軍孫思克將伊<lb/>
　標兵酌量選帶速来寧夏如及期而至則一同進發倘<lb/>
　或不及可隨後踵進其滿洲漢軍兵丁馬匹未及喂肥<lb/>
　著該將軍總督等將存留滿洲漢軍并緑旗兵丁馬匹<lb/>
　内酌選肥健者更換付之其添給緑旗兵丁馬匹并運<lb/>
　米之駱駝馬騾俱令於各營及驛馬内選臕壯者給付<lb/>
　一切事務令尚書圖納會同該總督廵撫提督等公商<lb/>
<pb n="KR2f0005_WYG_017-9b"/>
　料理毋致有悮提督李林隆速往甘州駐扎酌量徵調<lb/>
　官兵加意防守地方速檄知之<lb/>
　　　二月甲午<lb/>
上諭領侍衞内大臣等曰前令黒龍江寧古塔盛京立刻<lb/>
　備兵各居其地者恐噶爾丹知我三路大兵進𠞰惶迫<lb/>
　東行是以使之預備今視口外来報情形亦有東行之<lb/>
　狀著薩布素立刻整備屬下兵馬逺設偵探如有用盛<lb/>
　京寧古塔兵之處許彼星速往召總轄調遣其左近䝉<lb/>
<pb n="KR2f0005_WYG_017-10a"/>
　古亦當小心防備因薩布素所居懸隔恐報京聲息不<lb/>
　得聞知可將凡屬噶爾丹之事口外報文一一查開月<lb/>
　日發與薩布素知之以便准備行事盛京寧古塔將軍<lb/>
　處亦著檄知<lb/>
　　　甲辰<lb/>
上諭禮部兵部朕統御中外念切撫綏惟務休養民生未<lb/>
　嘗逺事征討比年以來海宇昇平閭閻樂業四方固已<lb/>
　無事獨厄魯特噶爾丹荒裔狡寇肆逞兇頑自烏䦨布<lb/>
<pb n="KR2f0005_WYG_017-10b"/>
　通敗遁之後不自悔禍仍行狂逞悖天虐衆違蔑誓言<lb/>
　侵掠我臣服之喀爾喀潜入巴顔烏䦨之地心懷叵測<lb/>
　逆狀已彰乗其竄伏近邉自應及時撲𠞰倘目今不行<lb/>
　翦滅恐致異日沿邊防戍益累兵民聲罪迅討事不容<lb/>
　已用是遣發各路大兵分道竝進朕特躬莅邉外相機<lb/>
　行事以衆擊寡以正誅逆天意人謀無不允協此寇一<lb/>
　殄則邉塵蕩滌疆圉輯寧内安外攘實在此舉告祭<lb/>
天地<lb/>
<pb n="KR2f0005_WYG_017-11a"/>
宗廟<lb/>
社稷並一切應行事宜著察例詳議具奏<lb/>
　　　甲寅<lb/>
上諭議政大臣等曰朕親統六師前進法律須極嚴明師<lb/>
　行之日軍士俱先於郊次排列俟朕啓行後仍復入城<lb/>
　按日逐旗而出務必隊伍嚴整夸蘭大叅領等各率本<lb/>
　營行裝按隊伍前進不得分散錯亂倘馬驚人堕致失<lb/>
　馬匹者令該夸蘭大章京及護軍校等親往尋獲中路<lb/>
<pb n="KR2f0005_WYG_017-11b"/>
　軍雖行尚俟西路消息倘值天雨即令駐扎其後隊不<lb/>
　必等候𫝊示亦行屯駐凡一應細事該營之皇子及諸<lb/>
　王大臣夸蘭大等公同結案事闗重大再行請㫖凡遇<lb/>
　敵兵令我軍攻擊朕必詳審可攻之處始令前進必不<lb/>
　以軍士軀命為嘗試如臨陣遇敵不能奮勇敗賊必治<lb/>
　以罪前行之前鋒倘望見敵兵必視有水草處駐扎以<lb/>
　俟後隊軍至可通行曉諭八旗<lb/>
　　　四月己丑員外郎席保住奏報侍衞克什圖主事<lb/>
<pb n="KR2f0005_WYG_017-12a"/>
　　　保住奉使至噶爾丹所噶爾丹授之奏章令歩行<lb/>
　　　而回<lb/>
上曰朕熟計噶爾丹情形乆矣噶爾丹之心必以為今當<lb/>
　春令馬匹羸瘦此路既無水草沙磧瀚海又甚難行大<lb/>
　兵勢不能到至朕親來彼萬難料及故奪我使之馬駝<lb/>
　令歩行而回不過欲堅彼部下䝉古之心示以不懼耳<lb/>
　非欲使我兵遲延彼得逺遁也朕先𫝊諭大將軍費揚<lb/>
　古與約師期今費揚古奏本月二十四日可至土喇若<lb/>
<pb n="KR2f0005_WYG_017-12b"/>
　依期而至兩路夾攻則噶爾丹在我掌握安能復脱若<lb/>
　我兵先到彼必連夜逃遁費揚古兵縱少遲緩必至土<lb/>
　喇地方噶爾丹以疲敝乍到之兵費揚古迎擊可盡行<lb/>
　殱滅觀彼在我使者之前舉動噶爾丹早已入我計中<lb/>
　矣<lb/>
　　　戊戌<lb/>
上諭撫逺大將軍費揚古曰朕所統軍將至汛界時即差<lb/>
　䕶軍叅領車克楚前鋒侍衞祁薩木往克魯倫左側躧<lb/>
<pb n="KR2f0005_WYG_017-13a"/>
　探聲息今車克楚等還奏云臣等初九日到伊扎爾地<lb/>
　方見有寇踪於是轉回初十日遇沙津王所差鄂齊爾<lb/>
　等言噶爾丹於本月初間自土喇向克魯倫移營第三<lb/>
　日我等歸噶爾丹在達爾漢敖拉山以此揆之噶爾丹<lb/>
　已近朕所統大軍矣此寇乃極狡猾之人如敗遁斷不<lb/>
　趨土喇必渡克魯倫河或從俄儂巴爾濟赴塞稜格或<lb/>
　繞巴顔烏䦨之後設伏爾等兩隊兵見彼下克魯倫若<lb/>
　隨踪而往未必不入其伏兵之中朕甚慮之特遣藍翎<lb/>
<pb n="KR2f0005_WYG_017-13b"/>
　侍衞殷濟納等諭爾可詳詢地里及彼脱逃之路小心<lb/>
　堵禦不可以彼向下流行而輕之特諭<lb/>
　　　己亥<lb/>
上諭議政大臣等曰噶爾丹由克魯倫河順流已至伊渣<lb/>
　爾厄爾幾納克地方我西來兩路兵及中路兵俱近克<lb/>
　魯倫河矣噶爾丹勢蹙或向東竄入亦未可知著盛京<lb/>
　寧古塔兵前往索岳爾濟山屯扎黒龍江兵亦赴彼會<lb/>
　齊可速檄行<lb/>
<pb n="KR2f0005_WYG_017-14a"/>
　　　五月己未<lb/>
上賜敕諭噶爾丹曰朕統御萬邦惟以民命為重不喜殺<lb/>
　伐爾厄魯特喀爾喀向奉職貢爾等交惡搆兵以来朕<lb/>
　未嘗偏徇而於爾有異視喀爾喀為爾所敗投朕乞命<lb/>
　如朕不救之則皆饑斃矣朕之濟人非特於喀爾喀如<lb/>
　此也凡諸國窘廹來歸者朕亦一體救之已明諭爾數<lb/>
　次爾奏章来索喀爾喀澤卜尊丹巴胡土克圖土謝圖<lb/>
　汗言之不已朕始終不以喀爾喀為直曽諭爾此事非<lb/>
<pb n="KR2f0005_WYG_017-14b"/>
　懸議所能結當會盟以講之爾又以生計窘乏不能前<lb/>
　來又以誓書所無之言屢向我使臣喇嘛支吾回奏阿<lb/>
　喇尼廵行邉塞猝遇爾兵不待朕㫖遂與爾戰因特遣<lb/>
　王與皇子與爾會議爾屬下人又先抗拒以致交兵其<lb/>
　時所發他路之兵朕急遣人止之勿與爾戰爾前年至<lb/>
　巴顔烏䦨遂掠喀爾喀之納木扎爾陀音朕又特遣使<lb/>
　問故約與議盟今朕與爾若不覿面定議不但爾國難<lb/>
　存而我邊民亦不得寧居因爾来既近故秣馬繕備朕<lb/>
<pb n="KR2f0005_WYG_017-15a"/>
　於三月初旬起行西路兵於二月十八日起行黒龍江<lb/>
　兵於四月初六日起行盛京寧古塔兵於三月起行今<lb/>
　朕大軍已出汛界與爾逼近西路兵俱已到土喇河東<lb/>
　路兵俱已溯克魯倫河而来朕向崇禮義順天理而行<lb/>
　不恃勢力戕滅他人朕果恃勢力則竟不遣使統各路<lb/>
　之兵而𠞰滅爾無所不可朕乃不忍生靈横被鋒鏑是<lb/>
　以抒誠遣使朕與爾等覿面定議指示地界爾照舊貢<lb/>
　獻貿易則爾國安生而我邊民亦安乃協朕保列國如<lb/>
<pb n="KR2f0005_WYG_017-15b"/>
　赤子之意豈不休歟朕斷不以計誘人切勿疑畏朕來<lb/>
　欲與各處將帥閱兵已𫝊令伊等勿戰非虚言也爾如<lb/>
　不信可留朕所遣使臣内一人在爾地倘各處兵進而<lb/>
　攻爾爾可差所留之人止之一面遣爾前曽奉使為朕<lb/>
　所識之人來奏朕統御萬邦豈肯誘人而破滅之爾或<lb/>
　妄動而去則虚朕美意而生靈有不利矣<lb/>
　　　癸亥<lb/>
上以克魯倫河為噶爾丹必爭之地乃分布隊伍躬在前<lb/>
<pb n="KR2f0005_WYG_017-16a"/>
　　　鋒前行於途次率數人登髙執圎鏡遠望見東有<lb/>
　　　額爾德尼拖羅海山西有山麓從巴爾代哈迤邐<lb/>
　　　接河岸<lb/>
上諭科爾沁土謝圖親王沙津達爾漢親王班第喀爾喀<lb/>
　車臣汗納木扎爾王西第什里貝勒盆楚克貝子曰爾<lb/>
　等各率爾屬下䝉古十許人往據西方巴爾代哈山麓<lb/>
　髙處佯作全軍從此經行之狀敵人來犯勿與之戰誘<lb/>
　之前來敵若有備則大兵爭先據河是日<lb/>
<pb n="KR2f0005_WYG_017-16b"/>
駕抵克魯倫河<lb/>
諭各隊領軍大臣曰噶爾丹若據克魯倫河我兵奪河交<lb/>
　戰猶稍費力今觀其不於此拒戰而竟逃竄是自開門<lb/>
　户以與我也除此地外他處斷不能拒我軍審其情形<lb/>
　必連夜逃遁矣當輕騎急追之<lb/>
　　　乙丑<lb/>
上遣大喇嘛垂喇克查木蘇格隆齎<lb/>
敕往諭噶爾丹<lb/>
<pb n="KR2f0005_WYG_017-17a"/>
敕曰朕惟治道原期有益羣生朕親統大兵欲與爾共議<lb/>
　俾羣生享其利益故至此與爾相近處兩次遣使其到<lb/>
　否未知爾何竟無一次遣人来也朕為天下大一統之<lb/>
　主不肯㒺人而行已經屢頒諭㫖爾仍不信逃遁而去<lb/>
　兵仗器皿盡皆抛棄爾所屬之人乞降而來者甚多爾<lb/>
　生計迫蹙朕所甚<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>爾前此無禮於朕使臣朕皆不介<lb/>
　意將爾遺棄疾病之人與来歸之人盡皆收養朕若存<lb/>
　嗜殺之心豈肯收養爾所屬之人爾仍不信遁去今西<lb/>
<pb n="KR2f0005_WYG_017-17b"/>
　路大兵已至巴顔烏䦨朕親統大兵至克魯倫河黒龍<lb/>
　江盛京寧古塔等處大兵皆會集於克魯倫河又斷爾<lb/>
　歸路之大兵亦已至厄嫩巴爾查地方爾即欲遁去安<lb/>
　可得乎朕不忍生靈之塗炭故復遣使前来並不欲將<lb/>
　爾𠞰滅出自至誠爾試反覆思之若仍照舊職貢而來<lb/>
　歸順可於丹濟拉丹津俄木布阿拉布坦三人中速遣<lb/>
　一人来特諭<lb/>
　　　丁卯<lb/>
<pb n="KR2f0005_WYG_017-18a"/>
上諭議政大臣等曰噶爾丹亡命奔逃量已至巴顔烏䦨<lb/>
　矣若我全軍追趕似不能及應選兵䡖騎追逐除喀瓦<lb/>
　爾達所領前鋒二百外其餘前鋒盡行派出滿洲火器<lb/>
　營兵及親随䕶軍亦盡派出著追至巴顔烏䦨過巴顔<lb/>
　烏䦨以北不必前往諸王等所屬之人若自有二十日<lb/>
　口糧不用官糧亦令同往其同回之兵但留其至拖陵<lb/>
　所需五日之糧將餘糧著各旗大臣親驗給與前進兵<lb/>
　丁<lb/>
<pb n="KR2f0005_WYG_017-18b"/>
　　　辛未<lb/>
上諭大將軍費揚古曰爾於十三日擊敗厄魯特噶爾丹<lb/>
　之事據厄魯特降人奔第来告朕甚慰恱自五月初八<lb/>
　日朕先士卒疾追五日噶爾丹窘迫抛棄器械甲胄鍋<lb/>
　釡帳房等物及羸病幼小乘夜遁竄朕親率大兵追至<lb/>
　拖諾山再欲往追因爾各路兵會合不逺兩軍既會需<lb/>
　米甚多恐至缺乏糧餉闗係重大量此窮寇以爾兵自<lb/>
　西而来此處又發兵夾攻即可𠞰滅於是朕統大兵回<lb/>
<pb n="KR2f0005_WYG_017-19a"/>
　迎糧米以内大臣馬思喀為大將軍授之大兵凑給二<lb/>
　十日糧隨以帶来牛羊遣繼爾後又䟎運爾路兵糧留<lb/>
　内大臣明珠於克勒河朔地方料理朕又給發馬駝充<lb/>
　運糧之用交與明珠將見到米糧陸續運至爾軍運到<lb/>
　汛界米糧甚多爾還師時由朕所行之路而來則米糧<lb/>
　不致缺乏也<lb/>
　　　癸酉撫逺大將軍伯費揚古奏捷大學士伊桑阿<lb/>
　　　張玉書恭捧諸王大臣文武官員慶賀表入奏<lb/>
<pb n="KR2f0005_WYG_017-19b"/>
上曰朕為中外生民之主綏輯海宇愛養元元惟以率土<lb/>
　又安為念厄魯特噶爾丹擾亂邉塞心懷狡謀逆天虐<lb/>
　民不容不行𠞰滅朕親統大軍逺出塞外聲討有罪噶<lb/>
　爾丹聞風遁走希圗倖脱適與西路大兵相遇大将軍<lb/>
　費揚古等奮勇力戰大敗賊衆擒斬無算盡獲其人口<lb/>
　牲畜從此邉境寧謐不煩逺事征討四海蒼生可共享<lb/>
　昇平之福朕心深切喜恱<lb/>
　　　丙子<lb/>
<pb n="KR2f0005_WYG_017-20a"/>
上駐蹕席喇布里圖留牧汛界䝉古玉等行慶賀禮<lb/>
上諭曰爾等意中曾料朕此行可直抵克魯倫立奏大功<lb/>
　而還如是之速乎朕尊為天子富有四海此番出征朕<lb/>
　日食一餐夙興夜寐<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>風沐雨每至一處朕皆歩行及<lb/>
　聞噶爾丹確信朕親率前鋒窮追凡此特欲速滅兇寇<lb/>
　使爾等咸得安生故耳今噶爾丹已滅不但爾等永無<lb/>
　侵擾之虞得享昇平之樂朕亦不復為爾憂勞矣<lb/>
　　　庚辰<lb/>
<pb n="KR2f0005_WYG_017-20b"/>
上駐蹕塔爾竒喇賜留牧䝉古諸王貝勒貝子台吉等宴<lb/>
　　　及白金喀爾喀妻子老幼齊集<lb/>
　　行宫東門叩謝再造之恩<lb/>
上諭曰朕君臨天下統御萬邦本無分於内外即海隅荒<lb/>
　陬皆吾赤子一體眷念厄魯特噶爾丹逆天肆虐恃強<lb/>
　凌弱擄掠喀爾喀等國朕不辭勞瘁親統大兵征伐𠞰<lb/>
　滅今厄魯特之禍靖則朔方永清矣爾七旗喀爾喀自<lb/>
　今以後各自樂業圖報國恩以副朕家視天下之至意<lb/>
<pb n="KR2f0005_WYG_017-21a"/>
　　　六月乙未<lb/>
上諭大學士等曰此番出征地方形勢守亦可戰亦可但<lb/>
　得天時甚難兵早出則天寒無草乏水兵不能行遲出<lb/>
　則天暑雨水多倘連日霪雨則樵採不敷必致窘乏此<lb/>
　番兵出遇無水之地而得水無草之地而草生寒暑俱<lb/>
　調此特<lb/>
上天眷祐故滅寇而成大功並非人力之所能也其以是<lb/>
　𫝊諭九卿<lb/>
<pb n="KR2f0005_WYG_017-21b"/>
　　　八月甲午<lb/>
上賜敕諭策妄阿喇布坦曰朕統御寰區遐邇一體仁育<lb/>
　萬民皆欲使之共享安樂朕躬為一統之主懐保萬方<lb/>
　奨善良懲兇逆未嘗或爽先是爾陳奏噶爾丹之狡詐<lb/>
　與侵害爾之實情誠心懇請眷恤朕嘉爾恭順全受爾<lb/>
　之貢獻且以噶爾丹狂悖不靖䦨入烏䦨布通為朕偏<lb/>
　師所敗跪誓於威靈佛前後又背誓害我使臣掠喀爾<lb/>
　喀阻止班禪胡土克圗之来又至巴顔烏䦨將為禍亂<lb/>
<pb n="KR2f0005_WYG_017-22a"/>
其意顯露因發三路大兵𠞰殺噶爾丹諸事降敕詳諭<lb/>
矣朕親統中路大兵近逼噶爾丹即欲率大兵𠞰滅之<lb/>
又不忍衆生横罹鋒鏑是以暫停撲𠞰遣諭噶爾丹使<lb/>
來會盟定議喀爾喀之事爾勿疑懼朕躬俟使臣覆奏<lb/>
遡克魯倫河而上噶爾丹聞之心膽俱裂棄其子女廬<lb/>
帳釡鐺什物遁去遇朕所遣堵截西路大將軍費揚古<lb/>
兵於特勒爾濟之地噶爾丹即来戰大兵乃進擊之噶<lb/>
爾丹不得旋踵遂大敗斬噶爾丹之妻阿奴及厄魯特<lb/>
<pb n="KR2f0005_WYG_017-22b"/>
二千餘人丹巴哈什哈察罕西達里哈什哈等人二千<lb/>
餘俱降盡獲其人口馬駝牛羊廬帳什物噶爾丹丹濟<lb/>
拉丹津俄木布阿拉布坦等紛紛潰遁噶爾丹今已困<lb/>
窮矣爾向誠心肫篤請安進貢不絶於道與噶爾丹有<lb/>
不共戴天之讐噶爾丹窮兇極惡不可留於人世一刻<lb/>
尚存即為生民之不利務必𠞰除以安厄魯特䝉古之<lb/>
生今或流行爾屬下厄魯特地方或奔往哈密地方如<lb/>
生擒噶爾丹則擒之來殺之則以其首来如此則爾向<lb/>
<pb n="KR2f0005_WYG_017-23a"/>
　來恭順之心益著而朕眷顧之恩益無窮矣<lb/>
　　　九月辛酉<lb/>
上諭户部尚書馬齊兵部尚書凱音布等曰噶爾丹窘迫<lb/>
　已極近朕差阿南達以巴圖爾額爾克濟農之兵堵禦<lb/>
　其外恐噶爾丹乗虛往巴圗爾額爾克濟農行刦爾兩<lb/>
　部檄縂兵官王化行如噶爾丹往彼處即率其兵往援<lb/>
　并諭巴圖爾額爾克濟農知之<lb/>
　　　已已撫逺大將軍伯費揚古遣郎中本什同卓力<lb/>
<pb n="KR2f0005_WYG_017-23b"/>
　　　克圖押䕶丹濟拉所遣察哈代等入奏<lb/>
上賜敕諭費揚古曰丹濟拉雖云投降而噶爾丹之奏未<lb/>
　至然彼雖不投降破敗已極如或來降大將軍可善言<lb/>
　慰導令至歸化城其時相與籌度措置特易易耳今自<lb/>
　丹濟拉以下凡所遣人至奏聞送至朕所噶爾丹若遣<lb/>
　使来爾即與言爾等若往奏而歸時愈寒冽必致凍斃<lb/>
　爾可即歸令噶爾丹来降其時我為爾奏懇我主亦不<lb/>
　拂我言也此等情事一面奏聞一面更加周防其周防<lb/>
<pb n="KR2f0005_WYG_017-24a"/>
　事宜馬匹最為𦂳要朕在軍中見我軍之勇健無可訾<lb/>
　議而於防護馬匹最覺疎虞萬一詐稱投降夤夜乘我<lb/>
　不備驅馬以出所繫匪輕爾諳練行間事多閱歴聊以<lb/>
　朕意念所及書以諭焉朕一聞噶爾丹信息即以在京<lb/>
　豫養之馬令軍士騎乘朕躬於九月十九日起程前往<lb/>
　歸化城此際常須奏聞情勢為佳朕心喜悦欲亟聞彼<lb/>
　中實音為此特諭<lb/>
　　　壬午<lb/>
<pb n="KR2f0005_WYG_017-24b"/>
上諭内大臣蘇爾達等曰據厄魯特降人言噶爾丹往博<lb/>
　羅烏納罕空津扎巴哈等處地方度冬令丹濟拉往就<lb/>
　之所云博羅烏納罕者乃扎薩克圖汗舊居之地距汛<lb/>
　界有四十餘日之程大將軍費揚古進兵之時右衞兵<lb/>
　每人乗馬一匹以驢騾負裝其臕亦瘦料斷不能到噶<lb/>
　爾丹所在之地必自翁金等處因馬瘦而還則徒勞無<lb/>
　益朕所以使大同養馬者正欲探實噶爾丹所在如立<lb/>
　刻可行則於黑龍江六百兵内選前鋒二百新滿洲四<lb/>
<pb n="KR2f0005_WYG_017-25a"/>
　百察哈爾兵一千全用肥健馬駝充足米糧進𠞰乘其<lb/>
　窮困可一舉滅之噶爾丹業已盡破今我何故不深算<lb/>
　𠞰滅之策而徒勞人馬乎今速檄大將軍費揚古不必<lb/>
　進兵至來年青草萌時秣馬以待視噶爾丹所往𠞰而<lb/>
　除之此際當頻遣厄魯特降人招撫為要<lb/>
　　　十月甲申朔<lb/>
上問喀爾喀多羅郡王塞稜阿海等喀爾喀厄魯特搆兵<lb/>
　　　之由<lb/>
<pb n="KR2f0005_WYG_017-25b"/>
顧諸王大臣曰今日喀爾喀厄魯特皆在朕直論其事彼<lb/>
　皆向来貢獻本朝之國兩國交惡其曲不在厄魯特而<lb/>
　在喀爾喀喀爾喀先犯厄魯特喀爾喀理曲是以其國<lb/>
　為厄魯特所破但厄魯特假伐喀爾喀為名進我境内<lb/>
　烏䦨布通之地為我師所敗已誓不復侵喀爾喀矣今<lb/>
　又背誓入犯我汛界屯於克魯倫之地則厄魯特理曲<lb/>
　是以朕親統六師滅之天道昭然毫髮不爽朕為天下<lb/>
　萬國之主寧有偏徇之理乎朕所以破厄魯特者非為<lb/>
<pb n="KR2f0005_WYG_017-26a"/>
　喀爾喀也喀爾喀王及厄魯特降人皆跪奏曰䝉<lb/>
皇上申明大義方知兩國致敗之由實我等所自取也<lb/>
　　　甲辰先是昭莫多之㨗有厄魯特曼濟受傷被擒<lb/>
　　　至是曼濟以其妻子在噶爾丹所求歸<lb/>
上命遣之至大將軍費揚古處偕阿旺丹津齎<lb/>
敕諭噶爾丹丹濟拉等<lb/>
敕曰朕統御天下要以中外一體為務往者烏䦨布通之<lb/>
　役爾等雖經敗北朕尚欲與爾等會約以定喀爾喀之<lb/>
<pb n="KR2f0005_WYG_017-26b"/>
　事故使命屢頒爾等乃違棄誓言搶掠納木扎爾陀音<lb/>
　竟至克魯倫地方朕親率師欲與爾會同定議遣使申<lb/>
　諭爾復狐疑不信不親見朕使及朕至克魯倫爾遂望<lb/>
　風奔潰遇朕西路之兵爾先犯我顔行遂至喪兵敗衂<lb/>
　盡棄駝馬牛羊子女廬帳什物爾衆寨桑台吉等接踵<lb/>
　來降丹濟拉格壘沽英車陵奔等寨桑十五人亦願歸<lb/>
　服遣察罕哈什漢來陳奏悃誠朕已面諭遣還今朕又<lb/>
　親率六師逺莅於此且各處調兵邀截爾等妻子馬畜<lb/>
<pb n="KR2f0005_WYG_017-27a"/>
諸物俱已散亡衣食已盡勢迫無歸况時漸嚴寒朕不<lb/>
忍爾屬下厄魯特妻子相失窮困凍饑而死特遣諭招<lb/>
撫今重復降敕爾等若悔前愆俯首向化朕一體加恩<lb/>
撫恤俾各得所爾部下厄魯特亦得妻子完聚咸獲生<lb/>
全朕斷不念爾舊惡况爾部落人内有被我軍所俘其<lb/>
父母妻子尚在爾處不忍分離願歸故土者朕皆恩賚<lb/>
賜之坐騎糗糧即令遣歸使與其骨肉完聚其欲内附<lb/>
不願歸者朕皆富貴之各得生養爾部人曼濟重傷為<lb/>
<pb n="KR2f0005_WYG_017-27b"/>
我軍所擒今曼濟言其妻子尚在爾處因欲告歸朕是<lb/>
以給之恩賞賜以坐騎糗糧使齎敕遣回爾地爾等思<lb/>
尚能永存有能收養爾等之人否其熟籌之今已無所<lb/>
歸爾等可速領餘衆抒誠歸順朕必令爾等家富身榮<lb/>
各遂生養惜此厄魯特如許生靈被爾驅迫至於此極<lb/>
今若又不覺悟聽信匪言則後悔莫追矣爾其勿疑勿<lb/>
懼特諭<lb/>
　　己酉<lb/>
<pb n="KR2f0005_WYG_017-28a"/>
上命和碩扎薩克圖親王長史馬尼圖等齎<lb/>
敕招撫厄魯特阿拉布坦丹津俄木布曰朕統御天下撫<lb/>
　恤黎元務使人人各得其所先是爾厄魯特與喀爾喀<lb/>
　互相讐怨朕欲爾等和好已頒敕諭喀爾喀厄魯特俱<lb/>
　違朕諭自起戰爭喀爾喀既敗來歸朕為天下元后不<lb/>
　忍坐視其滅亡於是納之注其名籍酌量封為王貝勒<lb/>
　貝子公扎薩克與以厚禄咸致富貴俾各得所噶爾丹<lb/>
　乃不願朕拯救天下生靈借喀爾喀為兵端䦨入烏䦨<lb/>
<pb n="KR2f0005_WYG_017-28b"/>
　布通之地既被我兵所敗雖詭誓遁逃朕猶數遣使頒<lb/>
　諭令其會約以定喀爾喀之事噶爾丹違背誓言掠納<lb/>
　木扎爾陀音越克魯倫而前朕親統大軍欲與會約特<lb/>
　遣使往告噶爾丹狐疑不信不與一見及朕親至克魯<lb/>
　倫即望風敗遁遇朕西路官兵彼先逆戰遂至大敗子<lb/>
　女牲畜盡被俘獲丹巴哈什哈等先來抒誠後沙克朱<lb/>
　木等接踵歸附俱給以官職令其貴顯足其衣食使之<lb/>
　富有固已各得其所其來降之衆内有子女被我兵所<lb/>
<pb n="KR2f0005_WYG_017-29a"/>
俘者皆行察出令其父子兄弟夫婦完聚今朕又親統<lb/>
六師各路皆已調兵阻截噶爾丹倘不來降必窮之於<lb/>
其所往爾阿拉布坦丹津俄木布前雖附噶爾丹然皆<lb/>
非倡亂之人今歸降之人皆云爾等與噶爾丹分析各<lb/>
居朕嘉爾猶知天道能自振拔憐爾之馬畜等物散失<lb/>
衣食已絶特遣和碩扎薩克圖親王之長史馬尼圖多<lb/>
羅郡王昆都倫博碩克圗之烏勒木濟多羅郡王墨爾<lb/>
根濟農之阿玉西又爾屬下之喇嘛羅卜藏班珠兒亦<lb/>
<pb n="KR2f0005_WYG_017-29b"/>
願招安爾等今同持諭前往其扎薩克圖汗之子先經<lb/>
離散朕已收留覓爾岳母令與相會封為親王食以厚<lb/>
禄頻加撫恤頃又賜以牛羊馬羣擇地令其遊牧使之<lb/>
得安生業享有富貴此顯然之明驗也敕書一到著即<lb/>
率爾部落來降前此依附噶爾丹之咎朕槩不介意必<lb/>
待爾以富貴顯榮爾之部落亦使各得生業妻子完聚<lb/>
從容度日丹巴哈什哈等朕尚憐恤使之富貴况爾等<lb/>
乎若爾尚有疑懼今春策妄阿喇布坦之使來時稱爾<lb/>
<pb n="KR2f0005_WYG_017-30a"/>
　與策妄阿喇布坦甚善皇上若滅噶爾丹請勿討阿拉<lb/>
　布坦令其與我會合等語且策妄阿喇布坦屢遣使納<lb/>
　貢敬慎有加故朕亦深加憐恤爾若同丹津俄木布往<lb/>
　附策妄阿喇布坦處朕亦不窮詰爾其向朕使明白回<lb/>
　奏倘於此二者不審一自處徼倖於厄克阿拉爾空汗<lb/>
　洛齊斯希等處棲身茍免朕斷不姑容必會同策妄阿<lb/>
　喇布坦根敦戴青貝勒等尅期進討爾其早作良圖特<lb/>
　諭<lb/>
<pb n="KR2f0005_WYG_017-30b"/>
　　　十一月乙丑<lb/>
上諭議政大臣等曰視厄魯特人擕妻子来降則噶爾丹<lb/>
　窮困已極但噶爾丹乃極狡之賊恐彼不得已来降乗<lb/>
　我兵不戒竊奪零散喀爾喀財物逸去應著侍郎滿丕<lb/>
　郎中桑格前往善巴王汛界地方駐扎不時差人出汛<lb/>
　界外偵探如有聲息即收喀爾喀入汛界内越大將軍<lb/>
　營安插一面星速馳報前已有文檄知令滿丕等到彼<lb/>
　後口𫝊㫖諭大將軍費揚古可也<lb/>
<pb n="KR2f0005_WYG_017-31a"/>
　　　丙寅撫逺大將軍伯費揚古奏請調太原滿兵署<lb/>
　　　撫標下騎兵共一千及大同殺虎口未出征騎兵<lb/>
　　　五百速赴軍前<lb/>
上諭費揚古曰太原府兵未嫺行陣且至歸化城殆將千<lb/>
　里其緑旗兵止各乗一騎值此嚴寒即得到已不自支<lb/>
　緩急用之必至悮事今撥火器護軍一千礮手二百四<lb/>
　十前鋒二百六十共足爾所調一千五百之數為爾豫<lb/>
　備目前馬甚肥衣亦厚此係隨朕親兵故極嫺熟朝聞<lb/>
<pb n="KR2f0005_WYG_017-31b"/>
　信息晩即可行朕暫駐蹕於此俟噶爾丹實信今若来<lb/>
　降即星速遣至行在如有噶爾丹來降之信若不速撤<lb/>
　汛界外喀爾喀信其降而坐待之則悮大事不淺矣近<lb/>
　來丹濟拉差人請降而又来襲糧餉可為明鑒今不得<lb/>
　復悮當益詳慎逺慮可也<lb/>
　　　戊寅噶爾丹之使格壘沽英至<lb/>
上命之近前<lb/>
諭曰朕為天下之元后萬國一家今日科爾沁諸王貝勒<lb/>
<pb n="KR2f0005_WYG_017-32a"/>
台吉及喀爾喀厄魯特皆在此朕當公言之喀爾喀厄<lb/>
魯特向皆職貢本朝之國朕初無偏徇喀爾喀土謝圖<lb/>
汗執喀爾喀扎薩克圗汗而殺之又殺爾主噶爾丹之<lb/>
弟其曲實在喀爾喀後喀爾喀為爾國所敗前来歸朕<lb/>
朕憐彼十萬餘身命失其生路受而養之凡有人窮迫<lb/>
來歸者朕皆收養無分彼此不但喀爾喀即爾厄魯特<lb/>
今為敵國有来降之人朕皆軫恤各使得生路量材授<lb/>
之官職雖被俘擄之人皆贖還其妻子完彼骨肉朕豈<lb/>
<pb n="KR2f0005_WYG_017-32b"/>
以喀爾喀厄魯特有異視乎前以噶爾丹無故䦨入我<lb/>
汛界侵内地䝉古朕遣兵敗之於烏䦨布通之地爾主<lb/>
噶爾丹窘極遁逃立誓不復犯汛界朕向以至誠待人<lb/>
故不遣兵窮追爾主噶爾丹逆天背誓離其故巢竊伏<lb/>
克魯倫地方侵掠納木扎爾陀音朕不得已統兵出塞<lb/>
然仍再三遣使約噶爾丹會盟修好此朕不嗜殺人之<lb/>
心爾主不自引罪朕始整兵進討噶爾丹不能抗我軍<lb/>
威日夜奔逃適遇我西路豫堵之兵亦係噶爾丹先犯<lb/>
<pb n="KR2f0005_WYG_017-33a"/>
　我軍故我師乃進戰大敗之爾今窮困至此極者皆爾<lb/>
　等自取非朕欲陵之也爾既奉使而来第公言之毋隱<lb/>
　　　格壘沽英初與諸大臣言猶支吾巧辨及聞<lb/>
皇上諭㫖傾心恱服叩首奏曰誠天下之<lb/>
聖主也<lb/>
　<lb/>
　<lb/>
　<lb/>
<pb n="KR2f0005_WYG_017-33b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷十七<lb/>
</p>
<p>
</p>
  </div>
</body>
</text>
</TEI>
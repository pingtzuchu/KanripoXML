<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_026-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
　功德大成仁皇帝聖訓卷二十六<lb/>
　　　嚴法紀二<lb/>
　　　康熙三十五年丙子二月丁未<lb/>
上諭議政大臣等曰軍士所齎米糧務如數攜帶自啟行<lb/>
　以至在途該管官員不時嚴查倘有減數帶往者將本<lb/>
　身及該管官員一併從重治罪有盜米糧馬匹逃回及<lb/>
<pb n="KR2f0005_WYG_026-1b"/>
　軍士縱酒殺人或鬭毆傷人扎薩克䝉古等盜我軍馬<lb/>
　匹軍士及厮役等盜貿易䝉古馬匹者俱立行正法昔<lb/>
　時行軍以厮役牧放馬匹此番既派出軍士守視其庸<lb/>
　劣不堪之厮役可停其帶往至於隨軍貿易之人固不<lb/>
　可少若縱其貿易又至紊亂應於某營相近即令某營<lb/>
　之夸蘭大派出章京於一里外駐扎准其貿易嚴禁諠<lb/>
　譁火燭并戒沽酒倘貿易人不遵法禁偷盜米糧馬匹<lb/>
　者亦即正法帶往之人一併治罪軍士或將米私售貿<lb/>
<pb n="KR2f0005_WYG_026-2a"/>
　易之人或强買搶奪者定加重罪可徧行曉諭使咸知<lb/>
　凛遵<lb/>
　　　丙辰<lb/>
上諭領侍衛内大臣公福善曰古北口一路兵衆惟爾督<lb/>
　率而行凡所過城池邨舍恐軍卒搶擄當行嚴禁兵丁<lb/>
　馬匹最要須加意牧養朕前所示法令極明毋使有違<lb/>
　出古北口後或有無知之徒以捕獸馳騁勞苦馬匹者<lb/>
　當嚴行禁止<lb/>
<pb n="KR2f0005_WYG_026-2b"/>
　　　五月丁巳<lb/>
上諭行在兵部征討莫要於法令奮勇先登者錫賞怯懦<lb/>
　退後者議罪俱係定例岳昇龍馬進良白斌等係簡選<lb/>
　任用之人今已逼近噶爾丹若遇敵交戰時副將以下<lb/>
　至兵衆人等有退怯違令者著該總兵官正法奏聞<lb/>
　　　九月己巳<lb/>
上諭理藩院是役經䝉古地方官兵馬駝擺站馬匹闗係<lb/>
　重大爾衙門可檄外藩衆扎薩克喀爾喀扎薩克各自<lb/>
<pb n="KR2f0005_WYG_026-3a"/>
　嚴禁本旗盜賊如竊取官兵馬駝擺站馬匹什物借交<lb/>
　易為名而來偷盜立正軍法梟首示衆該扎薩克管轄<lb/>
　人員從重治罪著嚴行傳諭<lb/>
　　　十月乙未<lb/>
上諭内大臣等曰明日到歸化城停止圍獵歸化城商賈<lb/>
　叢集恐僕從或行騷擾及土黙特䝉古盜竊兵丁馬匹<lb/>
　著交副都統阿迪嚴行禁止<lb/>
　　　康熙三十六年丁丑二月癸巳<lb/>
<pb n="KR2f0005_WYG_026-3b"/>
上諭副都御史努赫曰爾每日親率科道官一員在輜重<lb/>
　之後如沿途兵厮匪𩔖有爭鬭搶奪民間財物者即行<lb/>
　查拏指名題叅<lb/>
　　　三月己未<lb/>
上諭大學士等曰隨駕人員搶奪强買民物朕皆差官查<lb/>
　拏從重治罪但恐京城後來者及離大營在一二日後<lb/>
　至者搶奪强買民物亦未可知著曉諭經過沿途地方<lb/>
　官員如有此等事查拏指叅從重治罪其衆人車輛不<lb/>
<pb n="KR2f0005_WYG_026-4a"/>
　得攔阻著通行傳諭<lb/>
　　　五月辛夘<lb/>
上諭議政大臣等曰山西巡撫溫保居官極惡刻剝百姓<lb/>
　不可言述前者彼自謂居官好民甚頌之欲為之立碑<lb/>
　今觀沿途之民無不切齒思食其肉況溫保不比他人<lb/>
　嘗為學士朕愛惜斯民之意不可謂不知之布政使甘<lb/>
　度居官亦極惡今蒲州之民皆逃入山中伊等若善民<lb/>
　豈肯逃乎倭倫往撫如不肯降即押溫保甘度至彼處<lb/>
<pb n="KR2f0005_WYG_026-4b"/>
　立斬如此貪官若不誅戮何以懲衆著議政諸臣㑹奏<lb/>
　　　九月己夘刑部以太監劉進朝逃出訛詐議罪奏<lb/>
　　　聞<lb/>
上曰劉進朝乃禁中役使之人逃出己屬可惡況又於所<lb/>
　逃處嚇詐有司宜照光棍例議罪嗣後太監有與同罪<lb/>
　者以此為例<lb/>
　　　康熙三十八年己夘六月辛酉<lb/>
上諭大學士等曰選授雲南貴州廣西四川官員故違限<lb/>
<pb n="KR2f0005_WYG_026-5a"/>
　期處分解任希圖另補善地其續選之員不能一時即<lb/>
　到每致員缺久懸嗣後將此輩計月多寡革職留原任<lb/>
　効力則不肖之徒知有處分赴任自速矣<lb/>
　　　七月戊辰朔<lb/>
上諭兵部近聞直𨽻各省經制額兵虚冐錢糧者甚多殊<lb/>
　干法紀嗣後須痛加省改嚴行禁止如有仍前濫行冐<lb/>
　支扣尅者事發定行從重治罪又直𨽻各省自副將以<lb/>
　下把總以上官員督撫提鎮當不時嚴察如有衰老庸<lb/>
<pb n="KR2f0005_WYG_026-5b"/>
　劣不諳騎射之員即行題叅若互相徇隱或差官察出<lb/>
　或經引見罷斥或經該部糾叅該管各官一併嚴加處<lb/>
　分不貸<lb/>
　　　十一月丁酉<lb/>
上諭大學士等曰順天鄉試所中式者童穉甚多物論騰<lb/>
　沸大殊往昔考試係國家大典所當嚴飭以示儆戒御<lb/>
　史鹿祐題叅可嘉著九卿詹事科道㑹同將李蟠等嚴<lb/>
　加議處<lb/>
<pb n="KR2f0005_WYG_026-6a"/>
　　　丁未九卿遵<lb/>
㫖磨勘順天鄉試中式舉人試卷並議覆江南道御史鹿<lb/>
　　　祐疏叅考試不公一案擬將順天正副考官李蟠<lb/>
　　　姜宸英等革職<lb/>
上諭大學士等曰此科考試不公已極且聞倩代之人亦<lb/>
　復混入闈中京師何地可如此乎此案若照議完結仍<lb/>
　不知警著將所取舉人通行齊集内廷覆試如有托故<lb/>
　不到者即行黜革其考官等處分俟覆試後具奏<lb/>
<pb n="KR2f0005_WYG_026-6b"/>
　　　十二月戊辰刑部題湖廣總督郭琇遵<lb/>
㫖查叅審理茶陵州叛案郎中剛五達等恣肆横行擾害<lb/>
　　　地方俱實請<lb/>
㫖定罪<lb/>
上諭大學士等曰剛五達陛辭朕曽諭云爾係部院保舉<lb/>
　賢能他日乃上進之人此行須從公審理斷不可顛倒<lb/>
　是非倘行止妄亂決不輕恕今肆行無忌不加重治何<lb/>
　以懲警著將剛五達等交刑部等衙門嚴加議處尋刑<lb/>
<pb n="KR2f0005_WYG_026-7a"/>
　　　部等衙門遵<lb/>
㫖察審剛五達應擬絞監候秋後處決<lb/>
上曰若輩即當正法以示警戒何待秋後也著再議<lb/>
　　　癸酉<lb/>
上諭吏部凡奉差官員理宜恪慎潔已辦理公務事竣即<lb/>
　行復命庻不負委任之意嗣後如巡鹽𣙜税審事一應<lb/>
　差遣各官倘有沿途騷擾繞道妄行或公務已畢仍逗<lb/>
　遛地方借端生事或將所帶筆帖式撥什庫等私自遣<lb/>
<pb n="KR2f0005_WYG_026-7b"/>
　往他處督撫即指名題叅以憑究治如督撫瞻徇容隱<lb/>
　不行糾叅事發一併議處爾部即遵諭行<lb/>
　　　康熙三十九年庚辰正月壬戌<lb/>
上遣學士滿都等往盛京審理偷刨人參一案<lb/>
諭之曰凡事皆有為首之人聞偷採人參者若輩皆衣食<lb/>
　不贍之徒一切馬匹糧米帳房何能自辦爾等但詳察<lb/>
　源流能獲其養贍此輩給發盤費馬匹收攬人參之為<lb/>
　首者則案即結矣<lb/>
<pb n="KR2f0005_WYG_026-8a"/>
　　　七月乙夘山東道御史吕琨條奏秋審罪案宜分<lb/>
　　　兩議具奏<lb/>
上曰此事斷不可行若分兩議誰肯附於議斬者惡人不<lb/>
　除則法既不行而善𩔖何以得安朕凡遇難決之事必<lb/>
　與諸大臣商酌行之即如昨日刑部題毆死伯父叔父<lb/>
　之人擬即正法朕著問九卿者非謂此等人不當處斬<lb/>
　也但其中或有他人毆死而罪歸於彼亦未可知故令<lb/>
　詳議耳彼等果係情實豈可寛宥此本著發還吕琨給<lb/>
<pb n="KR2f0005_WYG_026-8b"/>
　事中御史專任言職各以聞見入奏甚是朕此發還非<lb/>
　阻言路之意因於事不合故發還耳可將朕㫖明諭<lb/>
　　　康熙四十一年壬午二月戊辰<lb/>
上行幸五臺駐蹕行唐縣<lb/>
諭内大臣侍衛等曰前所過地方原係旗民雜處人俱熟<lb/>
　習貿易自此以往皆係民地隨從人等凡一切諸物俱<lb/>
　宜從公市易毋得騷擾民間其令各管轄官遍行曉諭<lb/>
　嚴加禁飭更令學士頼都率一二章京乘其後察之如<lb/>
<pb n="KR2f0005_WYG_026-9a"/>
　有犯者即行叅奏倘隱匿不舉從重治罪<lb/>
　　　壬申吏部彚題以疾解任各官<lb/>
上曰漢官告疾者既痊仍以原任部院衙門補用若滿洲<lb/>
　解任官員或因所遇之缺不佳冀得改補美缺或揣其<lb/>
　堂官將以庸劣叅處故先自引退如此任意行私可乎<lb/>
　凡前後具呈解退者俱照漢官例補以原部院之缺著<lb/>
　為令<lb/>
　　　四月壬戌刑部議奏毆死陳大勝之陳潮應照例<lb/>
<pb n="KR2f0005_WYG_026-9b"/>
　　　留養<lb/>
上曰有罪之人存留養親必其親原無罪犯情有可矜方<lb/>
　為奏請陳蒂生與其子陳潮同毆陳大勝致死亦屬有<lb/>
　罪陳潮照留養例殊未允協其另議以聞<lb/>
　　　康熙四十二年癸未五月壬戌<lb/>
上命領侍衛内大臣和碩額駙尚之隆等傳<lb/>
諭曰朕觀索額圖並無退悔之意背後怨尤議論國事伊<lb/>
　之黨𩔖朕皆訪知阿宻達馬爾圖額庫禮溫代碩甘佟<lb/>
<pb n="KR2f0005_WYG_026-10a"/>
保伊等結黨議論國事威嚇衆人且索額圖施威恐嚇<lb/>
舉國之人盡懼索額圖乎亦有不懼者即今索額圖家<lb/>
人已將伊告發索額圖能殺害乎至溫代額庫禮俱犯<lb/>
重罪流徙之人因其年老令回京師伊等應安靜以養<lb/>
餘年乃與索額圖結黨議論國事妄自怨尤伊等之黨<lb/>
俱屬利口愚昧無知之徒被伊等恐嚇遂極畏懼果至<lb/>
可殺之時索額圖能殺人或被人殺俱未可料雖口稱<lb/>
殺人被殺者誰乎至索額圖之黨漢官亦多朕若盡指<lb/>
<pb n="KR2f0005_WYG_026-10b"/>
出俱至滅族朕不嗜殺人嗣後爾等若與索額圖絶交<lb/>
將所行之事舉出尚可不然被索額圖株連必如噶楚<lb/>
哈阿思哈被滅族之禍索額圖之黨阿宻達額庫禮溫代<lb/>
馬爾圖佟保碩甘之同祖子孫在部院者俱查明革退<lb/>
副都統佟保不在家俟到時再傳諭此㫖著曉諭門上<lb/>
大人與衆侍衛等爾等若在索額圖處行走必被索額<lb/>
圖連累致死<lb/>
　　癸亥<lb/>
<pb n="KR2f0005_WYG_026-11a"/>
上諭刑部額庫禮溫代馬爾圖碩甘等俱係問罪充發之<lb/>
　犯念其年老取回京師伊等至京並不善養餘年與索<lb/>
　額圖結黨議論國事俱交刑部鎖禁不可疎放<lb/>
僉侍衛海青武格馬武傳<lb/>
諭索額圖曰爾家人告爾之事留内三年朕有寛爾之意<lb/>
　爾並無退悔之意背後仍怨尤議論國事結黨妄行爾<lb/>
　背後怨尤之言不可宣説爾心内甚明舉國俱係受朕<lb/>
　深恩之人若受恩者半不受恩者半即俱從爾矣去年<lb/>
<pb n="KR2f0005_WYG_026-11b"/>
　皇太子在德州住時爾乗馬至皇太子中門方下即此<lb/>
　是爾應死處爾自視為何等人此處問公福善即知爾<lb/>
　任大學士時因貪惡革退後朕復起用爾並不思念朕<lb/>
　恩即如養犬尚知主恩若爾者極力加恩亦屬無益朕<lb/>
　差人捜查與爾行走之江潢家得書字甚多朕亦欲差<lb/>
　人到爾家捜看但被爾連累之人甚多舉國俱不得安<lb/>
　所以中止朕若不先下手爾必先之朕亦熟思之矣朕<lb/>
　將爾行事指出一端就可在此正法尚念爾原係大臣<lb/>
<pb n="KR2f0005_WYG_026-12a"/>
　朕心不忍但著爾閒住又恐結黨生事背後怨尤議論<lb/>
　著交宗人府與根度一處拘禁<lb/>
　　　八月甲戌朔<lb/>
上諭吏部山東一省官員平日不知重積蓄備荒災所以<lb/>
　一遇凶年束手無䇿致勞京師遣官賑濟今應將山東<lb/>
　合省官員停其陞轉俟民生復甦之日再行開復此内<lb/>
　除丁憂離任外有以老病乞休者俱令來京引見再行<lb/>
　定奪<lb/>
<pb n="KR2f0005_WYG_026-12b"/>
　　　十月癸未<lb/>
上以西巡駐蹕良鄉縣十三里村<lb/>
諭大學士等曰見在扈從給事中滿普御史顧素令其後<lb/>
　行查有肆行搶掠者即時鎖拏並將其主亦行叅究至<lb/>
　地方官員若私行禁阻民間市賣亦指名題叅<lb/>
　　　康熙四十三年甲申正月戊辰<lb/>
上諭大學士等曰近八旗漢軍俱圖任外吏不思在京効<lb/>
　力或一家兄弟子孫數人俱外任者有之可著各都統<lb/>
<pb n="KR2f0005_WYG_026-13a"/>
　察出酌調回京任用若不察出調回罪即在伊等可傳<lb/>
　諭知之<lb/>
　　　三月己酉<lb/>
上諭刑部熱審謂之慎刑夫刑在平時亦宜加慎何必因<lb/>
　熱而始慎也如謂熱審減等於犯人有益則於原審時<lb/>
　即以減等議之豈不更有益乎且犯人苦熱猶可而苦<lb/>
　寒更甚熱既宜審則寒亦宜審既多此一事不肖官員<lb/>
　遂欲延至熱審故意遲玩其停之<lb/>
<pb n="KR2f0005_WYG_026-13b"/>
　　　十一月癸夘刑部題覆朝審案件<lb/>
上諭大學士等曰觀今年秋審外省罪犯議出者少京城<lb/>
　罪犯議出者多用法豈可如是原任工部郎中費揚嘏<lb/>
　於内外河分司之事不但侵蝕帑金凡諸弊端皆專擅<lb/>
　而行諸大臣既不肯以此人應正法之處公同奏請反<lb/>
　謂之情罪可矜朕今斷不寛宥凡人出身為筆帖式即<lb/>
　思盡忠効力日後始可用為大臣費揚嘏各處差遣竟<lb/>
　不為國家効力如留此等人將於何處用之費揚嘏著<lb/>
<pb n="KR2f0005_WYG_026-14a"/>
　改情實<lb/>
　　　戊午<lb/>
上諭大學士等曰凡人皆當立品筮仕之初即思干請於<lb/>
　人其立意如是則他日將何所望哉倘自為筆帖式之<lb/>
　日即有急公盡力之心何憂不至顯位或有未仕之先<lb/>
　早已債負盈積至入官後若不脧民何以償之國家名<lb/>
　器豈為此輩償債設乎朕於滿洲䝉古漢軍漢人視同<lb/>
　一體善者即稱之為善若有罪一概不恕也<lb/>
<pb n="KR2f0005_WYG_026-14b"/>
　　　康熙四十四年乙酉閏四月丙午<lb/>
上諭河道總督張鵬翮曰河工積弊汛官利於堤岸有事<lb/>
　修建大工得以侵冐河帑又希圖修橋建閘興無益工<lb/>
　程於中取利著嚴飭各官痛改前非加謹修防倘有故<lb/>
　違定行正法以示懲戒其地方有司官員漠視河工致<lb/>
　有貽悞者爾題叅到日將地方官亦行正法河官平時<lb/>
　須豫備物料以為不時修防之需若料物不備遇工程<lb/>
　險要倉皇無措雖將該管官重處亦無濟矣<lb/>
<pb n="KR2f0005_WYG_026-15a"/>
　　　七月乙酉<lb/>
上諭刑部凡管理兵丁將弁必平素約束軍伍禁令嚴明<lb/>
　兵丁始克遵法紀地方無事湖廣兵丁王漢傑等糾集<lb/>
　三百餘人在城中搶掠當舖又於城外執旗纛勒索府<lb/>
　縣官印結該管將弁何得稱為不知伊等所司何事況<lb/>
　因此案已將總督提督等俱行治罪今總督喻成龍不<lb/>
　將各營武弁讞審明白輒以並不知情徇庇具題殊屬<lb/>
　不合喻成龍著該部嚴加議處此案遣郎中呉進泰前<lb/>
<pb n="KR2f0005_WYG_026-15b"/>
　往究審具奏<lb/>
　　　八月甲午<lb/>
上諭大學士等曰向來滿洲無犯法殺人之事康熙初年<lb/>
　一年之内最多不過一二件而已自平呉三桂以來滿<lb/>
　洲殺人之事漸多五年前至每月七八件朕謂若不力<lb/>
　禁斷不知改自定為新例又將都統副都統佐領官一<lb/>
　併治罪是以去年僅有三件今年僅有一件由是觀之<lb/>
　則知法嚴而人命之事自少矣<lb/>
<pb n="KR2f0005_WYG_026-16a"/>
　　　康熙四十五年丙戍二月壬辰刑部議覆差往湖<lb/>
　　　廣郎中呉進泰等察審提標兵丁搶掠當舖一案<lb/>
上曰此風不可長也湖廣兵丁原皆良善後因武臣不能<lb/>
　約束流弊至此豈可不嚴加懲治且地方官亦不將此<lb/>
　案審明延捱推諉朦朧具奏殊為不合著將兵丁首犯<lb/>
　王貴等依擬立斬從犯王漢傑等俱依擬應斬監候秋<lb/>
　後處決施世綸董昭祚董廷恩郎廷棟等俱著革職提<lb/>
　督俞益謨居官好且在事發之後到任著降二級從寛<lb/>
<pb n="KR2f0005_WYG_026-16b"/>
　留任<lb/>
　　　十月丁酉<lb/>
上諭大學士等曰九卿議土司事但欲使兩造平息湖廣<lb/>
　總督石文晟原叅田舜年建造宫殿行兇作惡是以覊<lb/>
　留於武昌府今田舜年已故石文晟又具奏欲息其事<lb/>
　如土司等果抗拒不法則當發兵征勦土司若無罪則<lb/>
　當反坐原叅之人朕意以二格所奏為是此事不便令<lb/>
　督撫提督㑹同審理當再特遣大臣前往察看著以此<lb/>
<pb n="KR2f0005_WYG_026-17a"/>
　諭九卿<lb/>
　　　丁未<lb/>
上命大學士席哈納吏部侍郎張廷樞兵部侍郎蕭永藻<lb/>
　　　等往審土司田舜年事<lb/>
諭之曰田舜年一事闗係土司竝於地方總督提督亦有<lb/>
　闗係若不究其本末辨其是非則衆心不服爾等到彼<lb/>
　可與前次遣往都御史梅鋗學士二格詳加研審如總<lb/>
　督理虧則罪坐總督土司理虧則罪坐土司惟公平則<lb/>
<pb n="KR2f0005_WYG_026-17b"/>
　人心自服爾等須出示曉諭衆土司若彼果有寃枉許<lb/>
　其陳訴爾等收呈詳審窮詰根柢如無寃枉而欽差大<lb/>
　臣至彼地提人不解反固守闗隘不納公差則特欲反<lb/>
　耳果其如此竟發荆州大兵立𠞰之不可持兩端茍且<lb/>
　結案也總督叅田舜年事極其狠毒今又欲草草完結<lb/>
　何以服人九卿並不據大體立議首䑕兩端愈非理矣<lb/>
　爾等前往若不能辨明此事則於爾等聲名亦大有闗<lb/>
　係也<lb/>
<pb n="KR2f0005_WYG_026-18a"/>
　　　康熙四十七年戊子正月庚午<lb/>
上諭大學士等曰聞内地之米販往外洋者甚多洋船行<lb/>
　走俱有一定之路當嚴守上海乍浦及南通州等處海<lb/>
　口如查獲私販之米姑免治罪將米入官則販米出洋<lb/>
　者自少矣<lb/>
　　　閏三月甲午<lb/>
上諭兵部鳥鎗等火器祗當用於蒐獵行陣之間此外一<lb/>
　應旗下民間不得擅用著嚴行禁止<lb/>
<pb n="KR2f0005_WYG_026-18b"/>
　　　七月丁丑<lb/>
上諭刑部凡減等流徙者俱係死罪豁免之人理當在流<lb/>
　所安靜守分若仍不改過逃回作惡者情罪殊為可惡<lb/>
　嗣後流所逃回不犯罪者仍照原定例完結外逃回後<lb/>
　又復犯罪不論罪之輕重并將舊案查出立時正法庻<lb/>
　匪𩔖知所警戒著為令<lb/>
　　　康熙五十年辛夘八月辛酉<lb/>
上諭大學士等曰太平之時不宜屢赦罪犯執法之人若<lb/>
<pb n="KR2f0005_WYG_026-19a"/>
　將不應宥者宥之則奸徒逞欲怙惡不悛矣<lb/>
　　　康熙五十一年壬辰五月戊申刑部覆四川陜西<lb/>
　　　總督殷泰疏叅縱容游民連直等地方文武官員<lb/>
　　　應分别議處<lb/>
上諭大學士等曰連直等俱係行醫小業為生各處餬口<lb/>
　地方官員著從寛免其查叅朕前諭各省督撫查拏越<lb/>
　省游行者蓋謂奸惡之徒有為僧道而行者亦有市藥<lb/>
　賣卦而行者若不防微杜漸嚴行禁止令其任意行走<lb/>
<pb n="KR2f0005_WYG_026-19b"/>
　結成黨𩔖漸至人多勢盛即行刦掠有害地方或致難<lb/>
　圖凡多費錢糧豢養兵丁者特欲剪除惡亂之輩耳明<lb/>
　代李自成即其驗也不豫為之計可乎<lb/>
　　　康熙五十二年癸巳正月癸夘<lb/>
上諭大學士等曰鄉㑹試皆掄才大典闗係𦂳要今見考<lb/>
　試官不遴取人才貪圖賄賂夤縁作弊者漸多此等人<lb/>
　若不立置重典斷乎不可正考官係考場統領之員副<lb/>
　考官同考官等通同作弊嚴加覺察是其專責而諉為<lb/>
<pb n="KR2f0005_WYG_026-20a"/>
　不知情可乎刑部議江南科場處分未當應另行嚴議<lb/>
　　　七月丁巳<lb/>
上諭大學士等曰總督赫壽因為廣東省運米所奏疏内<lb/>
　以戰船今係大修之年俱各修理不堪應用請僱民船<lb/>
　運米等語沿海各省設立戰船者特為防䕶地方禆益<lb/>
　民生以備急需也今據稱戰船俱不堪用請僱民船可<lb/>
　知戰船少而民間貿易之鳥船多雖有修船之名徒致<lb/>
　耗費錢糧況修一戰船需用之錢糧甚多觀此將所修<lb/>
<pb n="KR2f0005_WYG_026-20b"/>
　戰船或賣與民人或僱與民人貿易并將民人破壊船<lb/>
　隻頂補充數揑稱修理亦未可定倘有用處將如之何<lb/>
　此習相沿成風應用之時恐必致遲悞著問九卿令㑹<lb/>
　議以聞<lb/>
　　　十月庚辰<lb/>
上諭大學士等曰御史周祚顯條奏百姓保留地方官及<lb/>
　督撫保留官員請行禁止甚是頃口外博洛和屯地方<lb/>
　有二百餘民叩閽保留萊州知府朕未曽准後又至熱<lb/>
<pb n="KR2f0005_WYG_026-21a"/>
　河叩閽只剰五六十人朕疑之因令拏審皆係僱覔見<lb/>
　居口外之山東民知府家人及代寫呈之人相隨指使<lb/>
　且百姓糾黨保留地方官若准留任則官必為民挾制<lb/>
　實非美事令民不畏官官不畏其上司此處闗係匪輕<lb/>
　理宜留心或以己居官清潔不畏上司者有之清官如<lb/>
　此而貪官被叅之後亦謂我不能迎合上司所以被叅<lb/>
　學清官之語以自飾朱子畏大人註云大人理所當畏<lb/>
　國家有上下貴賤之體雖清官可不畏上司乎<lb/>
<pb n="KR2f0005_WYG_026-21b"/>
　　　是日九卿等遵<lb/>
㫖議覆八旗出征舊人有將擄獲之人為養子分産開户<lb/>
　　　者傳至子孫輩或行勒詐稱係祖父家奴混行控<lb/>
　　　告殊違祖父初心嗣後有子孫控告祖父時為養<lb/>
　　　子分産年久者永行禁止有惡劣不肖之徒不遵<lb/>
　　　法度揑造他故控告者該部指名題叅有職者革<lb/>
　　　職無職者枷號兩個月鞭一百如有勒詐欵項審<lb/>
　　　實照訛詐律處分著為定例<lb/>
<pb n="KR2f0005_WYG_026-22a"/>
上曰此議尚有未盡處如以家人為養子分居開户若日<lb/>
　後原主子孫或極庸懦或至絶嗣伊等稱係近族弟兄<lb/>
　反肆欺凌爭告家産者亦當入議禁止<lb/>
　　　康熙五十三年甲午八月甲午<lb/>
上諭兵部販馬人等往往暗結將軍總督巡撫提督總兵<lb/>
　官子弟將疲憊不堪之馬發與不肖道府營弁索取髙<lb/>
　價代為壓派甚至無驛站之州縣及管步兵之頭目一<lb/>
　概濫派以致所屬官員勉强收受負累甚多著行令直<lb/>
<pb n="KR2f0005_WYG_026-22b"/>
　𨽻各省將軍等嚴查禁止<lb/>
　　　康熙五十五年丙申七月戊寅<lb/>
上諭領侍衛内大臣等曰本朝舊制王大臣及衆執事人<lb/>
　等凡係御用之物各極謹慎不致遲悞今漸染漢人習<lb/>
　氣惟尚虚浮鑾儀衛遲悞御轎之事無大闗係但該管<lb/>
　官於御用之物怠忽從事情殊可惡朕今將納音圖等<lb/>
　拏問觀鄂倫岱之意大以為不然朕洞察其情必欲懲<lb/>
　治以彰國法特諭爾等知之<lb/>
<pb n="KR2f0005_WYG_026-23a"/>
　　　九月癸酉江南蘇松水師總兵官胡駿奏臣不諳<lb/>
　　　水性請調極邊効力部議行文該總督將胡駿果<lb/>
　　　否諳練水性之處查明之日再議<lb/>
上諭大學士等曰朕聞蘇松兵丁習俗甚惡自胡駿到任<lb/>
　因其約束嚴峻兵丁幾起釁端總督巡撫提督等欲潛<lb/>
　行消弭故未奏聞至於給餉俱係知縣等微員不能彈<lb/>
　壓兵丁胡駿征勦海島勤勞素著今為兵丁惡習所廹<lb/>
　故爾奏請改調部臣未悉此情議將胡駿果否諳練水<lb/>
<pb n="KR2f0005_WYG_026-23b"/>
　性之處行查該督誤矣倘因胡駿不諳水性另行改調<lb/>
　則兵丁惡習愈長此斷不可況崇明逺在海島民稠地<lb/>
　廣應將江南事簡地方道員移駐於彼以資彈壓著九<lb/>
　卿議奏<lb/>
　　　康熙五十六年丁酉正月乙丑<lb/>
上諭内閣學士星峩特等曰爾等俱曽出江南海差海船<lb/>
　一年造若干應令報明監督於出洋時將從前報過造<lb/>
　船人名與船隻字號逐一查對方不致隱匿凡大船指<lb/>
<pb n="KR2f0005_WYG_026-24a"/>
　稱貿易領票出洋每另泊一處用小船於各處偷買米<lb/>
　石載入大船不知運往何所乍浦地方有堤一應貨物<lb/>
　必於此遞運他處大船不能出入惟上海崇明等口甚<lb/>
　屬𦂳要爾等將此傳諭九卿著議奏<lb/>
　　　康熙五十七年戊戌七月甲戌<lb/>
上諭大學士等曰河南南陽總兵官髙成標下兵丁因查<lb/>
　拏賭博人等至知府署内爭閙將知府沈淵帶至教場<lb/>
　看守三日巡撫業已奏聞御史楊汝榖一聞即行題叅<lb/>
<pb n="KR2f0005_WYG_026-24b"/>
　甚是聞此等人俱係詭冐營兵夥同二三百人詐擾百<lb/>
　姓不獨河南一省他省俱有之其行文各省督撫提鎮<lb/>
　伊等地方有此等並不食糧詭冐營兵合夥妄行不法<lb/>
　之人嚴查據實奏聞其作何禁約治罪之處著九卿議<lb/>
　奏<lb/>
　　　康熙五十九年庚子十一月丙子<lb/>
上諭大學士等曰朕見九卿薦舉之人有初次列名至第<lb/>
　二次又不列名者是必因缺有美惡任意趨避也嗣後<lb/>
<pb n="KR2f0005_WYG_026-25a"/>
　一次薦舉之人即當每次薦舉凡某官薦舉某人著吏<lb/>
　部註冊以備查核<lb/>
　　　康熙六十年辛丑六月甲辰<lb/>
上諭大學士等曰聞得米從海口出海者甚多江南海口<lb/>
　所出之米尚少湖廣江西等處米盡到浙江乍浦地方<lb/>
　出海雖經禁約不能盡止福建地方正在需米之時又<lb/>
　派浙江兵二千往閩駐防恐米價益貴米到乍浦價值<lb/>
　必賤交與浙江巡撫提督嚴禁私賣不許出海動帑買<lb/>
<pb n="KR2f0005_WYG_026-25b"/>
　米三萬石豫備海船裝載提督派官兵䕶送押運從海<lb/>
　運至厦門收貯自福寧州直至福州府不過十數日之<lb/>
　内即可達厦門斯事甚屬𦂳要嗣後出海米石交與江<lb/>
　南浙江總督巡撫提督總兵官嚴行禁止其福建販賣<lb/>
　米石不必禁止爾等將此㫖交九卿閲過速行<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
　功德大成仁皇帝聖訓卷二十六<lb/>
</p>
<p>
</p>
  </div>
</body>
</text>
</TEI>
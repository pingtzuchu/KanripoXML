<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_044-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四十四<lb/>
　　　飭臣工二<lb/>
　　　康熈二十二年癸亥二月壬午<lb/>
上諭直隸各省朝覲各官曰爾等各有職掌關係國計民<lb/>
　生宜實心辦理如奏銷錢糧採買米石借端浮冒希圖<lb/>
　侵尅審理刑獄顛倒是非稽延嵗月致累平民皆因爾<lb/>
<pb n="KR2f0005_WYG_044-1b"/>
　等因循怠玩積弊未除嗣後俱宜潔已奉公殫心盡職<lb/>
　諸凡公務俱照在内各官衙門事例勤慎辦理副朕察<lb/>
　吏安民之意若謂道途遥逺所行弊端未必盡知仍沿<lb/>
　陋習漫無省改憲典具存決不姑貸<lb/>
　　　癸未<lb/>
上諭大學士等曰閲朝覲布按各官條奏於治民弭盗非<lb/>
　不鋪張累牘然如何綏緝則盜源可靖如何儲備則凶<lb/>
　嵗無饑未見確切敷陳裨於實用惟麻爾圖所稱陜西<lb/>
<pb n="KR2f0005_WYG_044-2a"/>
　積欠錢糧應分四年帶徴其言頗當朕軫念陜西地方<lb/>
　連年寇警輓運艱苦毎欲蠲除宿負以兵革未息時方<lb/>
　需餉未及豁免龔佳育言江邉蘆田坍塌無常應五年<lb/>
　一丈量其在内田地原無增減請免丈量等語亦屬可<lb/>
　行餘皆諸司瑣事若概令議覆徒煩章奏爾等𫝊集九<lb/>
　卿詹事科道將各朝覲官奏疏同閲㑹議如有益於國<lb/>
　計民生者始下所司確議否則擬㫖報聞足矣且九卿<lb/>
　詹事科道既全見伊等所奏本章則将來㑹推亦易知<lb/>
<pb n="KR2f0005_WYG_044-2b"/>
　其賢否至所頒諭㫖原為察吏安民若伊等各自收藏<lb/>
　無益其令刋刻頒發府州縣衛所使兵民一體通知不<lb/>
　肖官員雖欲敗檢虐民亦知所忌憚不敢恣意以逞矣<lb/>
　　　三月甲子<lb/>
上諭刑部國家設立問刑衙門期於明罰敕法弼敎化民<lb/>
　必審鞫精詳讞決平允而後民情悦服寃抑畢伸近見<lb/>
　爾部審理大小事件毎多草率因循瞻徇舛錯如聴訟<lb/>
　之時兩造是非自應分别定案因意有偏私徃徃不問<lb/>
<pb n="KR2f0005_WYG_044-3a"/>
　曲直含糊完結以致奸頑幸免良善含寃又如奉差籍<lb/>
　沒官員不能亷潔自持據實册報乃恣意侵盗竟飽私<lb/>
　槖殊非人臣奉公守法之誼至於審事官員膠執己見<lb/>
　聴訟不公或更改口詞圖遂私意或恐嚇犯証不令直<lb/>
　供或妄肆株連稽遲日月或怠玩踈忽茍且告竣弊端<lb/>
　種種難以枚舉嗣後堂司各官俱著洗心滌慮痛改前<lb/>
　非一切刑名事務必令情法允協無枉無縱恪遵法紀<lb/>
　持亷秉公以副朕委任之意又<lb/>
<pb n="KR2f0005_WYG_044-3b"/>
諭曰爾刑部弊端朕無不悉知自後永行改革則已倘仍<lb/>
　因循如故将爾等弊端摘發一事勿望倖免亦毋望止<lb/>
　於罷斥已也爾等又毎云身為堂官筆帖式胥吏所作<lb/>
　弊端焉能悉知今堂官亦有由筆帖式出身者斷難以<lb/>
　不知情弊為辭朕時加諮訪諸事莫逃洞鍳而爾等諉<lb/>
　為不知可乎用復申飭務將夙弊盡行除革毋忽<lb/>
　　　閏六月癸亥<lb/>
上諭大學士等曰一切政事皆國計民生所關最為重大<lb/>
<pb n="KR2f0005_WYG_044-4a"/>
　必處置極當乃獲實效朕毎詳覽奏章内有所疑或折<lb/>
　五六本七八本諮詢爾等者務欲得至當耳今爾等不<lb/>
　各以所見直陳一切附㑹迎合朕意則於事何益朕從<lb/>
　來不憚改過惟善是從即如乾清門聴政時雖朕意已<lb/>
　定之事但視何人之言為是朕即擇而行之此爾等所<lb/>
　共知也堅執己見獨持議論之人朕素所不悦觀今之<lb/>
　大臣甚不如昔日之大臣今之政事亦不如昔日部院<lb/>
　無事無弊大臣無人無私外間之弊較内更多朕知之乆<lb/>
<pb n="KR2f0005_WYG_044-4b"/>
　矣欲嚴治之則其人甚多難於盡處所以朕數年來屢<lb/>
　下嚴㫖加意剔釐今雖較前差善而弊尚未除且部院<lb/>
　堂官止圖已身安逸辦事不勤堂官推諉司官司官推<lb/>
　諉筆帖式早歸私家詭稱終日在署此何理也<lb/>
　　　十一月戊辰朔<lb/>
上諭湖廣總督董衛國曰爾在外任二十餘年地方事宜<lb/>
　民生利病知之已悉何待朕言第總督為一省大吏惟<lb/>
　以奉公秉法潔已愛民為要從前用兵之際未免騷擾<lb/>
<pb n="KR2f0005_WYG_044-5a"/>
　閭閻今天下承平休養民力乃治道第一義何利當興<lb/>
　何弊當革俱宜從實詳酌舉行惟時當承平而常若民<lb/>
　生未遂民困未蘓則地方自然受福若謂地方已經寧<lb/>
　謐不時加體恤則所失多矣至一切事務本可速結者<lb/>
　自應速結毎見在外官員故意遲延致滋民累爾宜申<lb/>
　飭所属各官實心任事又在外官員行事京師無不悉<lb/>
　知爾從前在任所行朕皆洞曉爾在軍中克有勞績朕<lb/>
　即下㫖褒奨嗣後務益加砥礪爾為部院已久在京部<lb/>
<pb n="KR2f0005_WYG_044-5b"/>
　院大臣何須結納爾行事無疵何畏人言若行事失當<lb/>
　雖結納大臣亦復何益耶<lb/>
　　　康熙二十三年甲子正月丙戍<lb/>
上諭陕西按察使布喀曰按察使職司通省刑名必事<lb/>
　隨結不使遲悮方於事有益凡弊之生及百姓牽累皆<lb/>
　由遲延不速結之故爾當潔已勤政將遲延牽累積弊<lb/>
　詳加糾察勿致煩苦良民以為屬員表率<lb/>
　　　二月己亥<lb/>
<pb n="KR2f0005_WYG_044-6a"/>
上諭翰林院掌院學士牛鈕孫在豐曰翰林院乃儲養人<lb/>
　才之地教習庻常當以品行文章為事一切交際禮文<lb/>
　皆宜杜絶近聞有餽送重禮者庻常等俱甚寒苦自翰<lb/>
　墨外不應别有所取前拉薩禮在時待伊等甚善所以<lb/>
　至今有感念者至庫勒納任學士以來交際之風漸盛<lb/>
　爾等冝加洗剔無負簡任之意<lb/>
　　　三月丁丑<lb/>
上諭大學士等曰昨正陽門外被火朕數遣人徃視該城<lb/>
<pb n="KR2f0005_WYG_044-6b"/>
　及司坊巡捕營等官並無一人在者亦無一救火之人<lb/>
　因遣内大臣侍衛徃救火勢方熾未能旋熄朕親徃登<lb/>
　城指揮方得撲滅該城及司坊巡捕等官於該管地方<lb/>
　職分所在平日不加謹隄防遇災又不急救殊為怠忽<lb/>
　左都御史科爾坤兵部侍郎郭丕阿蘭泰奏請朕還宫<lb/>
　伊等留視及朕還宫後使人視之伊等亦己散去城外<lb/>
　之地多係漢官居住遇此等亦應協力料理乃置若罔<lb/>
　聞袖手不顧則他事亦因循坐視可知伊等皆國家大<lb/>
<pb n="KR2f0005_WYG_044-7a"/>
　臣凡事當視若一體乃於身外之事畧不關心可乎爾<lb/>
　等可將此言𫝊諭吏兵二部及都察院知之<lb/>
　　　四月庚子<lb/>
上諭大學士等曰凡為臣子必實心任事興利除弊不可<lb/>
　茍且塞責俾衙門事一切整頓無有廢弛斯不負職業<lb/>
　若循分碌碌因人成事雖小有勤勞殊無足取<lb/>
　　　五月癸未<lb/>
上諭臺灣總兵官楊文魁曰臺灣逺在海隅新經底定將<lb/>
<pb n="KR2f0005_WYG_044-7b"/>
　弁立功者頗多尚未簡用因爾係舊人故特簡為總兵<lb/>
　官彼處新附兵丁以及土人黑人種𩔖不一向來未沾<lb/>
　教化不知禮義爾莅任後務期撫輯有方宜用威者懾<lb/>
　之以威宜用恩者懐之以恩總在軍民兩便使海外宴<lb/>
　安以稱朕意至於海洋為利藪海舶商販必多爾須嚴<lb/>
　飭不得因以為利致生事端有負委托<lb/>
　　　八月庚戌<lb/>
上諭督捕侍郎達哈塔曰朕以爾素有操守簡用侍郎近<lb/>
<pb n="KR2f0005_WYG_044-8a"/>
　見爾衙門事務弊端尚多旂下人無不怨言若但守已<lb/>
　亷潔而於凡事不能勉力肅清究竟何益嗣後爾當嚴<lb/>
　率屬員事務悉加釐剔以副委任之意<lb/>
　　　九月己丑<lb/>
上諭山東巡撫張鵬曰今見山東人民逃亡京畿近地及<lb/>
　邉外各處為非者甚多皆因地方勢豪侵佔良民田産<lb/>
　無所倚藉乃至如此爾莅任後務剪除勢豪招集流亡<lb/>
　俾得其所<lb/>
<pb n="KR2f0005_WYG_044-8b"/>
　　　十一月壬戌朔<lb/>
上巡幸江南駐蹕句容縣<lb/>
諭知縣陳協濬曰知縣係親民之官與一縣民生休戚相<lb/>
　關朕巡行之次見此處百姓困若爾當潔已奉公愛民<lb/>
　如子否則國法具在爾其慎之<lb/>
　　　康熈二十四年乙丑二月癸卯<lb/>
上諭漕運總督徐旭齡曰源清則流潔爾為大吏潔已率<lb/>
　屬官吏自不為奸朕因前任諸臣均不稱職聞爾向任<lb/>
<pb n="KR2f0005_WYG_044-9a"/>
　山東居官清慎著有賢聲故特簡兹任爾當益勵勤恪<lb/>
　安輯軍民以副朕委任至意至於河漕事務原屬一體<lb/>
　凡河工有關漕務者爾便冝行事不必推諉其屬官賢<lb/>
　否宜從容亷訪果有真知確見方可入告凡舉一人務<lb/>
　使千萬人知勸劾一人務使千萬人知懲至於待屬員<lb/>
　不可過刻下吏亦各有艱難之處惟心平氣和則皆悦<lb/>
　服矣<lb/>
　　　五月庚申朔<lb/>
<pb n="KR2f0005_WYG_044-9b"/>
上諭新選庻吉士張希良等曰士子讀書稽古原期窮理<lb/>
　致用平居砥礪亷隅敦修品行皆為異日服官莅政之<lb/>
　本迨一登仕路志在功名未免奮意求進干營奔競喪<lb/>
　其懐來徃徃有之爾多士從田間來甫通仕籍務冝率<lb/>
　其素履不改初心凡授内外職任其各加黽勉清操自<lb/>
　矢恬靜寡營循分盡職潔己愛民以副朕造就人才至<lb/>
　意<lb/>
　　　八月已亥<lb/>
<pb n="KR2f0005_WYG_044-10a"/>
上諭九卿等曰官以清亷為本如原任侍郎温代察庫不<lb/>
　可謂無才但以貪汚故凡所行皆不足取此皆由不知亷<lb/>
　恥耳又<lb/>
諭曰部院堂官惟勤慎者能循分不致生事其專擅好<lb/>
　之徒特欲假公事以遂其私意耳雖有才能於國家何<lb/>
　禆<lb/>
　　　九月己卯<lb/>
上諭大學士勒徳洪等曰九卿詹事科道令其㑹議㑹推<lb/>
<pb n="KR2f0005_WYG_044-10b"/>
　本期至正至公務得真實今聞九卿㑹議之事間或不<lb/>
　據實具議草率茍且因循而行有此一次立議爭勝以<lb/>
　冀下次不與相拂而從之者或有此一次将彼意中之<lb/>
　人薦出兾下次将其親朋薦出以相報者或有薦其門<lb/>
　生者有薦其同年者有薦其同鄉親友者夫九卿㑹議<lb/>
　㑹推理宜虛公持論豈可一二人專擅以行且設立科<lb/>
　道本欲其凡事從實建言有執拗䕶庇者即為指㕘也<lb/>
　其擅專執拗䕶庇之人何未見糾劾耶衆議之時亦有<lb/>
<pb n="KR2f0005_WYG_044-11a"/>
　一同具議後因其事不當復云彼時我原如此説者如<lb/>
　果原議時衆論與伊意不合即宜將己見明白敷陳另<lb/>
　立一議既不另立一議同列職名又稱我曾如此説是<lb/>
　斷斷不可者朕於康熙十八年亦因此等事曾經有㫖<lb/>
　申飭可查前㫖一并復行𫝊諭凡事㑹議不必詢問本<lb/>
　省大臣官員若毎加詢問或致不肖之人益在地方生<lb/>
　事横行本省督撫地方官無不畏懼且將凡屬㑹議之<lb/>
　事無不囑託本省大臣官員矣政務何由得平今㑹議<lb/>
<pb n="KR2f0005_WYG_044-11b"/>
　山西巡撫穆爾賽因係滿洲恐致敗露意欲從平易歸<lb/>
　結耳若是何不於事前豫為勸戒令其公亷乃不為豫<lb/>
　戒徒於事發之後欲如此結案可乎爾等齊集滿漢九<lb/>
　卿大臣𫝊諭申飭之<lb/>
　　　十月庚戌<lb/>
上諭大學士等曰近見工部凡於交送物件皆耽延時日<lb/>
　抑勒不収弊端滋多此後其嚴禁之可傳諭工部<lb/>
　　　康熙二十五年丙寅正月甲戌雲南貴州總督蔡<lb/>
<pb n="KR2f0005_WYG_044-12a"/>
　　　毓榮題逆苗王騰龍等聚衆刼掠應行征𠞰<lb/>
上諭大學士等曰苗蠻賦性樸實不敢生事祇以地方該<lb/>
　管官不克平情撫恤反需索馬匹金銀誅求無已不能<lb/>
　供應遂生釁端耳前逆賊吳三桂亦因需索水西不遂<lb/>
　貪欲揑奏水西反叛竟自發兵𠞰滅盡取其利以為已<lb/>
　有今苗蠻之事恐亦𩔖此勅該部知之<lb/>
　　　二月癸巳<lb/>
上諭直隷各省朝覲官員等曰國家三載考績原以崇奨<lb/>
<pb n="KR2f0005_WYG_044-12b"/>
　亷善擯斥貪殘必吏治澄清庻民生安樂今當大計已<lb/>
　嚴飭所司重懲貪酷餘俱如例降革其有衆論不孚是<lb/>
　非失實者特黜一二以警積玩外姑准爾等仍服原官<lb/>
　爾等平日官評賢否公論昭然若值㑹推輒鑽營奔競<lb/>
　以圖僥倖居心先已不肖何以率屬莅民且凡朝覲之<lb/>
　期毎因仍陋習借端科派大小相循私通交際是察吏<lb/>
　本以安民而反以擾民甚非朕激揚清濁至意嗣後務<lb/>
　須洗滌肺腸勉圖自新毋貌承心違蹈常襲故國憲具<lb/>
<pb n="KR2f0005_WYG_044-13a"/>
　存決不爾貸<lb/>
　　　戊申<lb/>
上諭吏部兵部我國家掃除逆孽平定遐荒即負山阻箐<lb/>
　之苗民咸輸誠供賦封疆大吏自宜宣布徳意動其畏<lb/>
　懐俾習俗漸馴無相侵害庻治化孚於逺邇近見雲南<lb/>
　貴州廣西四川湖廣等處督撫提鎮各官不惟不善撫<lb/>
　綏更恣苛虐利其土産珍竒貲藏饒裕輒圖入已悉索<lb/>
　未遂因之起釁職為厲階蠢爾有苗激成抗拒即擅殺<lb/>
<pb n="KR2f0005_WYG_044-13b"/>
　一二謊稱累百盈千始黷貨以生端既邀功以逞志藐<lb/>
　玩因循殊負委任朕思土司苗蠻授官輸賦悉歸王化<lb/>
　有何杌隉互相格鬬無有寧居嗣後作何立法務令該<lb/>
　地方督撫提鎮等官洗心易慮痛改前轍推示誠信化<lb/>
　導安輯各循土俗樂業遂生亦令苗民恪遵約束不致<lb/>
　侵擾内地居民以副朕撫馭遐方至意<lb/>
　　　三月乙卯朔<lb/>
上諭直𨽻巡撫于成龍曰直𨽻旂下各荘人户不守法度<lb/>
<pb n="KR2f0005_WYG_044-14a"/>
　爾須執法嚴治不得瞻徇顧忌朕留心民瘼外事無不<lb/>
　周知即如工部所用車輛係發價現僱今俱𣲖取州縣<lb/>
　如此積弊不止一端爾到任逐一查明奏聞爾固宜正<lb/>
　已率屬亷潔愛民亦冝寛以濟猛勿過刻也且居官不<lb/>
　善縱或漏網亦将禍及子孫爾須有始有終實心任事<lb/>
　從國計民生起見盡力為之<lb/>
　　　閏四月乙亥吏部等衙門遵<lb/>
㫖㑹推廣西按察使員缺吏部侍郎胡簡敬保舉江南淮<lb/>
<pb n="KR2f0005_WYG_044-14b"/>
　　　揚道髙成美擬正湖廣下荆南道沈志禮擬陪具<lb/>
　　　奏<lb/>
上諭曰凡職任𦂳要官員奉㫖㑹推原期從公保舉務得<lb/>
　真才有裨官守且官評賢否關係吏治民生若以本地<lb/>
　方人推舉本省官員必致瞻徇滋弊前已經屢諭申飭<lb/>
　甚明今胡簡敬以淮安府人推舉淮揚道髙成美殊屬<lb/>
　不合著嚴加議處九卿等不加詳慎草率擬推亦屬不<lb/>
　合著通行申飭<lb/>
<pb n="KR2f0005_WYG_044-15a"/>
　　　康熈二十六年丁卯三月辛丑<lb/>
上諭大學士等曰近來不雨政事恐有未當令九卿議奏<lb/>
　　　越二日癸卯大學士等覆奏國家政事實無可更<lb/>
　　　改釐定者<lb/>
上曰堯舜之世方可稱無闕失然猶兢兢業業不敢謂已<lb/>
　治已安漢文帝亦古之賢主賈誼猶指陳得失直言切<lb/>
　諫今但云主聖臣賢政事無闕豈國家果無一事可言<lb/>
　耶况求言原屬要事無論智愚皆當各陳己見以備採<lb/>
<pb n="KR2f0005_WYG_044-15b"/>
　擇始於政務有所裨益大小臣工各宜盡心職業視國<lb/>
　事如家事方副委任之意今毎部滿漢堂官各有六員<lb/>
　其間任事者但一二人餘則隨衆署名而已即如各部<lb/>
　啟奏本章毎日不過數件其中情節如漢侍郎等未必<lb/>
　了徹設朕問之諒有不能對者漢官公事之餘或持齋<lb/>
　誦經滿官公事之餘或崇尚僧道不以國事為念朕觀<lb/>
　今世之人專務逢迎謟媚鮮有直道而行者且已不勤<lb/>
　而毎誚人為惰已無能而毎嗤人為劣此不過徒工浮<lb/>
<pb n="KR2f0005_WYG_044-16a"/>
　議耳何益之有<lb/>
　　　七月辛卯刑部題浙江民張遴叩閽請發與該撫<lb/>
　　　審理<lb/>
上諭大學士等曰此案若交與該撫審理豈肯将實情明<lb/>
　白審出著刑部擇選賢能司官往審近見河南司官審<lb/>
　事竟不明晰此皆瞻徇各部院堂官不敢結怨耳大凡<lb/>
　督撫無不與部院堂官營求結納分樹門戸若司官與<lb/>
　督撫相悖即結怨於堂官尚能保其職乎部院堂官各<lb/>
<pb n="KR2f0005_WYG_044-16b"/>
　援引親戚朋黨營求凡員缺未出之先其人預定及㑹<lb/>
　推時惟賛揚援引而從公推擬者甚少又有為司官筆<lb/>
　帖式時所行貪婪至於大位偽稱清亷者若此居心深<lb/>
　可鄙恥今部院官員亦稍知更改若循此而行固善倘<lb/>
　仍蹈前轍貪汙不悛是自棄其身也雖或儌倖茍免於<lb/>
　刑鬼神豈肯宥耶<lb/>
　　　已亥<lb/>
上遣刑部郎中阿西潭等往浙江察審張遴一案<lb/>
<pb n="KR2f0005_WYG_044-17a"/>
諭之曰向來奉差官員徃往騷擾驛逓貽累小民朕深悉<lb/>
　之故數年以來槩不差遣昨見張遴所告似有寃抑因<lb/>
　遣爾等往理務須詳審公平慎毋顛倒是非奸民叩閽<lb/>
　亦有巧為飾説者地方官員亦有善於夤緣者爾等不<lb/>
　可偏私拘執專徇一面之詞必得兩造實情若是非不<lb/>
　明輿論不服則大負朕懐矣<lb/>
　　　康熙二十七年戊辰正月丁酉<lb/>
上諭江西巡撫王隲廣東巡撫朱𢎞祚曰巡撫為地方大<lb/>
<pb n="KR2f0005_WYG_044-17b"/>
　吏以操守為要大法則小亷百姓俱䝉福矣身為大臣<lb/>
　尋常日用豈能一無所費若必分毫取給於家勢亦有<lb/>
　所不能但操守亷潔念念從爱百姓起見便為良吏為<lb/>
　督撫者在朕前皆能言之及至地方與所言往往不符<lb/>
　人貴始終如一朕特簡爾等當砥礪清操毋負朕擢用<lb/>
　之意朕事事以百姓為念爾等到地方一切利弊有關<lb/>
　百姓者不妨事事奏聞為大吏者亦須安靜安靜則為<lb/>
　地方之福凡貪汙屬吏先當訓誡之若始終不悛再行<lb/>
<pb n="KR2f0005_WYG_044-18a"/>
　叅劾可也<lb/>
　　　二月壬子<lb/>
上諭大學士等曰國家設官分職必須大法小亷實心任<lb/>
　事庻不負朕㧞擢簡用之意朕親政已久於大小官員<lb/>
　行事無不深悉為臣子者既荷爵禄顯榮便當知足無<lb/>
　致隕越前已屢頒諭㫖又再三面加訓誨今在廷諸臣<lb/>
　自大學士以下全不敬勤供職但知偷安自便互相交<lb/>
　結貪賄營私種種情状不堪枚舉九卿詹事科道皆朕<lb/>
<pb n="KR2f0005_WYG_044-18b"/>
　委任之員凡遇㑹議理宜各出己見公同商酌乃一二<lb/>
　人倡率持議於前衆遂附和於後又其甚者雖在㑹議<lb/>
　之班茫無知識隨衆畫題更有於集議時緘黙自容及<lb/>
　至僨事巧行推卸此等情狀朕所痛惡至於用人關係<lb/>
　重大恐賢否難以周知故遇𦂳要員缺特令㑹推原期<lb/>
　為國得人亦欲令被舉之人警心易慮惟恐溺職累及<lb/>
　舉者因而自加勉勵乃厯來所舉官員如張汧章欽文<lb/>
　之流貪黷敗𩔖徃徃發覺此皆瞻徇情面植黨納賄所<lb/>
<pb n="KR2f0005_WYG_044-19a"/>
致前者班布爾善阿思哈等身為大臣所行悖亂致干<lb/>
重辟然朕尚耿於懐是以比來大小官員徇私納賄朕<lb/>
雖洞見而不即指發兾其省改庻可終始保全豈意積<lb/>
習深錮漫無悛悔如審擬蔡毓榮一案瞻徇黨𩔖百計<lb/>
營救因朕具悉其奸私謀莫遂近差色冷額徃審張汧<lb/>
被叅情由朕曽諄諄面諭及色冷額回時奏稱此案若<lb/>
有失實甘治死罪朕覽其奏案則又庇䕶保舉張汧之<lb/>
人内閣擬票亦未議及又靳輔下河工程屯田之案朕<lb/>
<pb n="KR2f0005_WYG_044-19b"/>
早已察其情弊及遣佛倫等前徃勘議甚屬偏私且凡<lb/>
㑹議之時科爾坤佛倫等務執己見苟非懐挟私情何<lb/>
以力排衆議屢經誡諭未見畏悔物議沸騰輿情憤激<lb/>
以致言官列款叅奏雖言官亦非先期舉發直待朕諭<lb/>
飭之後方行論糾然爾等果能持公爭論何致敗事且<lb/>
爾等行私朕皆洞曉因不忍加刑于大臣又用兵之時<lb/>
有著勞績者故免其彰顯厥罪嗣後大小臣工各宜痛<lb/>
改陋習勉盡職掌以副朕寛大矜全之意<lb/>
<pb n="KR2f0005_WYG_044-20a"/>
　　　五月壬申朔<lb/>
上諭大學士等曰凡㑹議政事必詳察合理不可怠忽輕<lb/>
　易朕毎遇事之大者即與内閣大臣商酌而後定凡授<lb/>
　大僚無不如此至吏部陞補官員俱有一定之例或有<lb/>
　不肖之徒賄求不已此皆習俗不良今當痛改前轍凡<lb/>
　事俱各抒己見一意秉公不可碌碌徇人且徇人何益<lb/>
　孰優孰劣豈有不知者乎<lb/>
　　　康熈二十八年己巳三月丙申<lb/>
<pb n="KR2f0005_WYG_044-20b"/>
上諭大學士等曰凡地方文武官員務須各盡職掌實心<lb/>
　任事黽勉効力方為稱職今見直𨽻各省文武各官多<lb/>
　有虛糜廩禄怠玩因循事務廢弛行伍虛冒船隻任其<lb/>
　朽壊器械全不整理且有無多寡茫然不知總因任内<lb/>
　職業視為具文漫不經心殊屬不合著各該督撫提鎮<lb/>
　通行所屬官員嚴加申飭令其痛改積習力圖振刷恪<lb/>
　勤守職如仍前玩忽定行從重治罪<lb/>
　　　康熙二十九年庚午正月己酉<lb/>
<pb n="KR2f0005_WYG_044-21a"/>
上諭九卿等曰朕自臨御以來夙夜兢兢勤求治理念切<lb/>
　民依兾登安阜去歳畿輔旱荒雖經蠲租發帑賑濟窮<lb/>
　黎朕猶軫念未巳卿等各冝恪體朕衷持亷秉公實心<lb/>
　盡職毋得營私結黨師生親友互相徇庇聴受囑託遇<lb/>
　事推諉自圖便安務期於國計民生實有裨益<lb/>
　　　康熈三十年辛未十一月己未<lb/>
上諭吏部從來致治之道在正人心人心偏私則詐偽日<lb/>
　生而習俗滋弊人心公直則囂競自息而庻績允釐朕<lb/>
<pb n="KR2f0005_WYG_044-21b"/>
　早夜孜孜崇尚徳教蠲滌煩苛期與中外臣民共適於<lb/>
　寛大和平之治凡大小諸臣素經㧞擢咸思恩禮下逮<lb/>
　曲全始終即或因事放歸或罹咎罷斥仍令各安田里<lb/>
　樂業遂生惟爾諸臣亦宜奉職恪共絶偏私而襄國事<lb/>
　近見内外各官間有彼此傾軋伐異黨同私怨交尋牽<lb/>
　連報復或已所銜恨而反囑人糾叅隂為主使或意所<lb/>
　欲言而不直指其事巧䧟術中雖業已觧職投間仍復<lb/>
　吹求不止株連逮於子弟顛覆及於身家甚且市井奸<lb/>
<pb n="KR2f0005_WYG_044-22a"/>
　民亦得借端凌侮蔑紀傷化不可勝言凡若所行雖迹<lb/>
　甚詭秘朕總攬機務已三十年此等情態知之甚悉倘<lb/>
　因仍陋習益致蔓延殊非朝廷所以體恤臣工保全愛<lb/>
　惜之意夫讒譖媢嫉之害厯代皆有而明末為甚公家<lb/>
　之事置若罔聞而分樹黨援飛誣排陷迄無虛日以致<lb/>
　釀禍既乆上延國家朕厯觀前史於此等背公悮國之<lb/>
　人深切痛恨自今以往内外大小諸臣應仰體朕懐各<lb/>
　端心術盡蠲私忿共矢公忠豈獨國事有禆即爾諸臣<lb/>
<pb n="KR2f0005_WYG_044-22b"/>
　亦獲身名俱泰倘仍執迷不悮復踵前非朕将窮極<lb/>
　株悉坐以交結朋黨之罪爾部可即𫝊示中外使咸知<lb/>
　朕意<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四十四<lb/>
</p>
<p>
</p>
  </div>
</body>
</text>
</TEI>
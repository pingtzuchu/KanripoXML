<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_022-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十二<lb/>
　　　恤民二<lb/>
　　　康熙三十四年乙亥正月戊寅<lb/>
上諭大學士等曰興永朝奏請丈量湖南田地有累於民<lb/>
　否治國之道莫要於安民或有不肖州縣官將田地竟<lb/>
　不行丈量而輙稱餘田加賦者亦未可定安有加增田<lb/>
<pb n="KR2f0005_WYG_022-1b"/>
　賦而全不累民之理著湖廣總督吳琠詳察具奏<lb/>
　　　四月庚子户部題天津開河工程行文附近州縣<lb/>
　　　派夫定限挑濬<lb/>
上曰若行文各州縣定限派夫必至苦累民間著停止行<lb/>
　文即發與僱價令天津等處僱民挑濬如此則公事既<lb/>
　得吿成而窮民亦可資以度日矣<lb/>
　　　五月壬戌朔<lb/>
上諭户部尚書馬齊曰爾傳諭廵撫噶爾圖平陽等處地<lb/>
<pb n="KR2f0005_WYG_022-2a"/>
　震房舍倒壞人民壓斃伊應親身於彼處設厰居住將<lb/>
　被災百姓救䕶候朕諭㫖乃遽回省城殊屬不合除噶<lb/>
　爾圖所奏外有地震重處爾可詳察閱視加恩賑給本<lb/>
　年應徵錢糧停其徵收爾到彼處即曉諭衆民皇上為<lb/>
　爾百姓深切軫念特遣大臣賑救爾衆民毋妄遷徙離<lb/>
　散且恐因地震地方不良之人及鎭標兵丁借端搶奪<lb/>
　擾害生民傳諭總兵官周復興親身率領官兵將此一<lb/>
　帶地方善為防䕶其平陽府洪洞縣被災百姓爾㑹同<lb/>
<pb n="KR2f0005_WYG_022-2b"/>
　廵撫噶爾圖親身到彼處賑濟務令均沾實惠<lb/>
　　　六月癸卯<lb/>
上諭大學士等曰時值久雨連綿乍止復雨將不利於田<lb/>
　稼朕甚憫焉亟宜祈晴其傳禮部速議以聞<lb/>
　　　康熙三十五年丙子七月庚申<lb/>
上諭户部朕親征時聞宣化府牧養三旗駝馬所需草豆<lb/>
　甚急皆先派龍門赤城蔚州百姓供用後給價值恐小<lb/>
　民不能如數支領著該撫委地方賢能官查明照價估<lb/>
<pb n="KR2f0005_WYG_022-3a"/>
　給務令小民得沾實惠以副朕撫恤至意此地百姓供<lb/>
　應軍需修治道途勞苦可憫俟冬間當免其來年之賦<lb/>
　　　九月丁丑<lb/>
上諭大學士阿蘭泰等曰右衛兵丁馬匹若在大同一處<lb/>
　喂養恐累小民著侍郎阿爾拜前去與監喂内大臣酌<lb/>
　量於附近州縣分養務給實價毋苦百姓<lb/>
　　　十二月辛亥<lb/>
上諭大學士等曰去嵗覇州等處州縣曽運通州之米與<lb/>
<pb n="KR2f0005_WYG_022-3b"/>
　被災百姓減價平糶閭閻甚為得濟今年水災更甚應<lb/>
　如去嵗運米於各州縣平糶可敇直隸廵撫沈朝聘何<lb/>
　州何縣當運米若干與民懋遷之其作速具摺奏聞勿<lb/>
　緩俟開印時也<lb/>
　　　康熙三十六年丁丑二月乙未<lb/>
上諭大學士伊桑阿曰修理道路專責之地方官恐至太<lb/>
　過可遣鄉導官法保布逹修一車可行之道足矣山西<lb/>
　道路著按察使巴什道員王輔鳩工督修令侍郎常綬<lb/>
<pb n="KR2f0005_WYG_022-4a"/>
　前去按站備辦草料柴薪渡黄河後陜西路濶無庸大<lb/>
　修或有宜畧修處著常綬等驗視令地方官修之若修<lb/>
　路太過勞及百姓責在法保布達與地方官無渉也<lb/>
　　　戊戌<lb/>
上諭右衛將軍宗室費揚固曰山西廵撫倭倫等頃給發<lb/>
　右衛官員兵丁米豆草價值較時價減少以致窮兵苦<lb/>
　累亦未可定又詢察大同府所屬州縣衛所之民運送<lb/>
　右衛官兵馬匹所用草束殊為苦累可將官兵之馬各<lb/>
<pb n="KR2f0005_WYG_022-4b"/>
　留一匹於右衞餘馬發附近州縣衞所酌派官員兵丁<lb/>
　看守飼養小民可免運送之苦此後每草一束作何給<lb/>
　價著議政大臣大學士在事官員㑹同爾等議奏<lb/>
　　　辛丑<lb/>
上諭山西廵撫倭倫陜西廵撫党愛甘肅廵撫郭洪等曰<lb/>
　朕比年出師𠞰寇總期乂安邊徼永輯民生兹厄魯特<lb/>
　噶爾丹勢蹙力窮畏死悔罪遣使具奏乞降朕特親統<lb/>
　六師再臨邊塞相機𠞰撫因乗便廵覽邊境形勢察視<lb/>
<pb n="KR2f0005_WYG_022-5a"/>
　軍民生業遂發禁旅取道邊外朕自大同從内地前赴<lb/>
　寧夏一路地方見緣邊州縣地土瘠薄軍民生計艱難<lb/>
　朕心深切軫念一切御用所需皆自内廷措辦不以煩<lb/>
　民扈從簡少市易之物悉依時值誠恐有强取抑價等<lb/>
　事己令都察院及科道官逐日稽察糾劾其經過城堡<lb/>
　衢市輙多結綵殊覺擾累嗣後著通行禁止乗輿廵幸<lb/>
　本為安民豈可反勞民力爾等務嚴飭有司不得借端<lb/>
　科派仍張示曉諭俾窮簷編户咸悉朕曲體民依至意<lb/>
<pb n="KR2f0005_WYG_022-5b"/>
　　　閏三月甲午寧夏紳衿兵民人等聞<lb/>
駕起行齊集<lb/>
　　行宫前叩懇<lb/>
皇上駐留數日以慰羣情<lb/>
上曰朕欲掃蕩寇氛以安黎庶特幸寧夏經理軍務駐蹕<lb/>
　十有餘日曩者南廵凡所廵幸之處未有駐蹕至三日<lb/>
　者且邊地磽瘠民生艱苦朕甚憫之朕扈從人衆恐多<lb/>
　留一日即滋百姓一日之擾朕己定於十五日起行爾<lb/>
<pb n="KR2f0005_WYG_022-6a"/>
　等誠懇之意朕已知悉又向者曾欲使禁軍駐防此地<lb/>
　恐民間居處狹隘己命將房舍查明給還本主爾等即<lb/>
　回故居可也<lb/>
　　　五月丙申<lb/>
上諭大學士九卿等曰朕前廵幸直隸山東江南浙江見<lb/>
　地方人民皆各安生業大小官員恐朕不時臨幸咸兢<lb/>
　兢守法奉職以為他省𩔖皆如此頃由大同歴山西陜<lb/>
　西邊境以至寜夏觀山陜民生甚是艱難交納錢糧其<lb/>
<pb n="KR2f0005_WYG_022-6b"/>
　火耗有每兩加至二三錢不等者前曾面問總督呉赫<lb/>
　據言西安等府距省甚近收耗尚輕若沿邊所在地方<lb/>
　火耗不免加重矣至於山西特一小省聞科派竟至百<lb/>
　萬民何以堪科道官因朕已經訪問始行叅劾竝未有<lb/>
　言於未發覺之前者亦屬何益<lb/>
　　　戊戌<lb/>
上諭吏部等衙門朕頃以狡寇噶爾丹未滅調度軍務親<lb/>
　莅塞外因念切民依廵厯邊境所至咨訪目擊山西陜<lb/>
<pb n="KR2f0005_WYG_022-7a"/>
　西緣邊一路地皆沙磧難事耕耘人多穴居𩔖鮮恒業<lb/>
　其土壤磽瘠固已生計維艱而地方遼逺疾苦無由上<lb/>
　聞大小官吏不能子愛小民更恣横索遂使里井日漸<lb/>
　虛耗比年用兵以來一應軍需芻糗俱動支正項錢糧<lb/>
　儲偫供應從不取辦閭閻乃各府州縣官員借端私徵<lb/>
　重收火耗督撫布政使等官又不仰體朝廷恤民至意<lb/>
　糾察貪汙禁革加派反多瞻徇曲庇又或督撫庸懦懈<lb/>
　弛因而筆帖式及衙門人役無所忌憚擅作姦弊以致<lb/>
<pb n="KR2f0005_WYG_022-7b"/>
　民生滋蹙朕心深切軫惻今外寇已經蕩平惟以綏乂<lb/>
　地方拊循百姓為急務山陜兩省闗係𦂳要應作何撫<lb/>
　恤休養著九卿詹事科道詳議以聞<lb/>
　　　六月戊寅山西廵撫倭倫疏請建<lb/>
萬壽龍亭恭勒<lb/>
聖諭<lb/>
上諭大學士等曰何事建立龍亭若果善民自感頌大同<lb/>
　田薄民窮其建龍亭著停止倭倫奏稱大同地方飼馬<lb/>
<pb n="KR2f0005_WYG_022-8a"/>
　萬匹全不費民力自朕觀之前大同養馬不過六千未<lb/>
　始不用民力朕因民勞苦故將康熙三十六年錢糧盡<lb/>
　免朕凡事俱務實行不尚過譽爾等可曉示之<lb/>
　　　康熙三十七年戊寅二月庚午<lb/>
上諭大學士等曰山東廵撫李煒居官不善地方饑饉百<lb/>
　姓乏食竟不奏聞及至言官叅奏始行具疏朕為人君<lb/>
　於國計民生日切存心詳加審慮李煒身任廵撫不知<lb/>
　撫恤百姓朕又何頼焉著革職<lb/>
<pb n="KR2f0005_WYG_022-8b"/>
　　　五月甲申户部議覆總督倉場侍郎德珠等疏言<lb/>
　　　直隸朝鮮等處米貴將各省漕糧截留一十五萬<lb/>
　　　石賑濟請令有漕各省督撫於本年秋收時買補<lb/>
　　　帶運還倉應如所請<lb/>
上曰此截留賑濟等項所費米石若令有漕省分採買帶<lb/>
　運則小民運丁必致苦累京倉米石充裕所用之米無<lb/>
　多採買補額著停止<lb/>
　　　康熙三十八年己卯九月戊申<lb/>
<pb n="KR2f0005_WYG_022-9a"/>
上諭大學士等曰各省採買物件科派累民不若折色解<lb/>
　京官買總之累民之事雖纎毫亦不可行向日口外䝉<lb/>
　古困窮人不聊生朕近年來任人經理多方撫育培植<lb/>
　之今己家給人足樂業安生可見治民之道全在休養<lb/>
　也<lb/>
　　　康熙三十九年庚辰二月乙酉湖廣總督郭琇奏<lb/>
　　　稱<lb/>
皇上命臣選奏丈量地畝官員但湖南民稀地廣恐清丈<lb/>
<pb n="KR2f0005_WYG_022-9b"/>
　　　後錢糧較前減十分之二<lb/>
上曰果於民有益所減雖倍於此亦有何害若不清丈以<lb/>
　荒田著落他人徵收錢糧有累羣黎斷不可也此事綦<lb/>
　重保題丈量官員爾具疏來照所請行<lb/>
　　　三月甲午朔<lb/>
上諭大學士等曰修築永定河夫役雲集人多則需米穀<lb/>
　價必致騰貴遣户部賢能司官二員截山東河南漕米<lb/>
　二萬石留於信安栁岔二處㑹同地方官照前稍減時<lb/>
<pb n="KR2f0005_WYG_022-10a"/>
　價平糶至附近信安修河諸處屯莊米石亦令糶賣有<lb/>
　益於民令内務府總管查明具奏<lb/>
　　　康熙四十一年壬午閏六月癸未户部議覆山西<lb/>
　　　廵撫噶禮疏言右衞駐防官兵浮給康熙三十六<lb/>
　　　年分草束折色銀兩請交各旗追還<lb/>
上曰此浮給官兵草束折色銀兩復行追賠殊為可憫若<lb/>
　向誤給官吏追補必致派累小民其免之<lb/>
　　　康熙四十二年癸未正月壬申<lb/>
<pb n="KR2f0005_WYG_022-10b"/>
上廵閱南河駐蹕長清縣界首舖<lb/>
諭大學士等曰昨夜大風南村失火朕遣大臣侍衞撲滅<lb/>
　之小民遭此深為可憫著傳諭廵撫布政使察明被災<lb/>
　房數并議作何行賞之處大學士等遵<lb/>
㫖令廵撫王國昌等察眀并議毎房一間賞銀三兩<lb/>
上曰專委地方官行賞小民未必盡沾實惠著交近御侍<lb/>
　衞海青等監視散給<lb/>
　　　二月丙子朔<lb/>
<pb n="KR2f0005_WYG_022-11a"/>
上諭山東廵撫王國昌曰朕自泰安州見新泰蒙陰沂州<lb/>
　郯城等處城郭鄉村黎民被災甚苦雖蠲免正賦兼行<lb/>
　賑濟猶恐未能大有裨益如以養䝉古之例施於山左<lb/>
　庶青黄不接之際小民得以度日命在京滿漢大學士<lb/>
　九卿㑹議無論官民有情願効力者作速遣徃山東不<lb/>
　拘銀米同地方官分界賑濟以及降級革職人等有情<lb/>
　願贖罪者亦准其贖罪俟秋成之後視其果有裨益酌<lb/>
　量議敘至該撫尤宜董率屬員善為撫綏勿致流離務<lb/>
<pb n="KR2f0005_WYG_022-11b"/>
　期副朕視民如子之至意即將吿示刋刻遍行曉諭<lb/>
　　　八月甲申刑部尚書王士正等因山左被災奉<lb/>
㫖截留漕米并派八旗官員領帑徃賑具疏奏謝<lb/>
上曰朕四次經歴山東於民間生計無不深知東省與他<lb/>
　省不同田野小民俱係與有身家之人耕種豐年則有<lb/>
　身家之人所得者多而窮民所得之分甚少一遇凶年<lb/>
　自身並無田地産業少壯者流離於四方老弱者即死<lb/>
　於溝壑此等情由爾省大臣庶僚及有身家者亦當深<lb/>
<pb n="KR2f0005_WYG_022-12a"/>
　加體念似此荒年雖不能大為拯濟若輕其田租等項<lb/>
　各贍養其佃户不但深有益於窮民爾等田地日後亦<lb/>
　不致荒蕪如果民受實惠豈不勝謝恩千百倍耶<lb/>
　　　十月庚寅理藩院議覆扎薩克大喇嘛綽朱兒喇<lb/>
　　　穆扎木巴奏將伊所原居洮州衞卓柰克依特之<lb/>
　　　廟伏懇開廣修造應如所請<lb/>
上曰取邊氓之地以廣修廟宇關係民生嗣後凡有廣廟<lb/>
　宇與民間田廬有關者永行禁止<lb/>
<pb n="KR2f0005_WYG_022-12b"/>
　　　康熙四十三年甲申三月辛酉<lb/>
上諭大學士等曰朕因山東及直隸河間府等處饑民流<lb/>
　至京城者甚多特命八旗諸王貝勒大臣總管内務府<lb/>
　各官及漢大臣官員於數十處立粥厰日煑粥賑濟務<lb/>
　使流移之人得所酌量賑給數月但此等饑民棄其家<lb/>
　業聚集京城以餬其口實非長策應作何料理始復舊<lb/>
　籍得安生計爾等㑹同九卿詹事科道等確議具奏<lb/>
　　　康熙四十四年乙酉三月己亥<lb/>
<pb n="KR2f0005_WYG_022-13a"/>
上諭山東廵撫趙世顯曰朕為兩河吿成特來廵閱道經<lb/>
　山左見民生自去嵗休養之後漸有起色朕心甚慰夾<lb/>
　岸黄童白叟懽呼載道感恩叩謝者日有數十萬今仲<lb/>
　春之時麥苖未長未致妨農至回鑾之際正值農忙麥<lb/>
　秀恐妨稼穡爾即曉諭百姓概免叩謝各務農事可也<lb/>
　　　癸丑<lb/>
上諭兵部侍郎貝和諾江寧將軍鄂羅舜等曰自江寧至<lb/>
　蘇州坐臺兵丁可令撤去各回本汛今當麥秀之時倘<lb/>
<pb n="KR2f0005_WYG_022-13b"/>
　軼路而行恐致踐傷隴麥且御舟所泊亦時與坐臺處<lb/>
　相左隨駕人員自足環衞爾等轄下兵丁固當在此効<lb/>
　力朕非謂其勞苦而遣歸也但係農時不比冬令耳其<lb/>
　兩岸護送綠旗兵鎮江坐臺兵丁一併撤去<lb/>
　　　壬戌<lb/>
上諭江南江西總督阿山江蘇廵撫宋犖曰朕為兩河告<lb/>
　成楊家莊新河建閘特來閱視爾等復偕地方官民再<lb/>
　四懇請故渡江而南見百姓雖不能比户豐饒幸安居<lb/>
<pb n="KR2f0005_WYG_022-14a"/>
　樂業無憔悴之色朕心少慰編氓皆朕赤子休養生息<lb/>
　已數十年民雖至愚亦所深悉故扶老㩦幼日計數萬<lb/>
　隨船擁道歡聲騰沸此皆由中而發非假飾也但人多<lb/>
　路隘菜蔬苖麥瀰漫田野不無踐傷朕甚惜焉爾等即<lb/>
　出示曉諭萬勿踏壞田禾有負朕恤民之意<lb/>
　　　康熙四十六年丁亥七月戊寅<lb/>
上諭大學士等曰浙江廵撫王然江南江西總督邵穆布<lb/>
　奏報旱災以此揆之被旱之處甚廣朕屢幸南省其地<lb/>
<pb n="KR2f0005_WYG_022-14b"/>
　方山川形勢及小民生業鮮有不知者南方溝洫最多<lb/>
　水之出入固易然亦只可備平常小旱而已若至大旱<lb/>
　河蕩盡涸惟近大河之處猶可薄收若田髙河逺之處<lb/>
　水不能到必至全荒且小民有田者少佃户居多豐年<lb/>
　則納糧之外與佃户量其所入分之一遇嵗歉則佃户<lb/>
　竟無策可施矣南方卑濕民間難以蓋藏故比户而居<lb/>
　有米者少凡飲食諸物每日見買此數年幸遇豐稔可<lb/>
　以無虞今遇大旱所闗匪細奏聞之後若能得雨不必<lb/>
<pb n="KR2f0005_WYG_022-15a"/>
　言矣如未有雨不早加詳議殊非朕保民如赤子之心<lb/>
　矣著九卿詹事科道會同速議具奏<lb/>
　　　十一月己未<lb/>
上諭大學士等曰福建内地之民居住臺灣者甚多比來<lb/>
　洊罹災祲米穀不登若土著之人猶可採捕為生内地<lb/>
　之民在彼者糧食缺少難以自存欲歸故土則又隔大<lb/>
　洋誠為可憫著行文該地方官察明情願復歸本地者<lb/>
　或遇兵丁換班之船或遇公務奉差之船令其附載帶<lb/>
<pb n="KR2f0005_WYG_022-15b"/>
　回原籍<lb/>
　　　康熙四十八年己丑七月乙亥<lb/>
上諭大學士等曰湖廣江西稻穀豐收沿江之米甚多而<lb/>
　近日江浙米價愈貴朕為民生計時切憂勞輾轉思之<lb/>
　上江之米不禁其沿江而下者特欲使江浙米價平耳<lb/>
　今富豪之家廣收湖廣江西之米囤積待價於中取利<lb/>
　雖米船沿江而下而糶賣之米愈少此事闗係貧民甚<lb/>
　大爾大學士及九卿諸臣皆國家倚頼之人所以為民<lb/>
<pb n="KR2f0005_WYG_022-16a"/>
　生憂慮者必與朕同當何如有濟於民著公同詳議速<lb/>
　奏<lb/>
　　　己卯大學士九卿等遵<lb/>
㫖議覆湖廣江西産米甚多但恐富商囤積圖利應嚴查<lb/>
　　　禁止<lb/>
上諭大學士等曰朕因湖廣江西之米商販由江而下者<lb/>
　多而江浙米價不減故命爾等㑹議若將囤積米石定<lb/>
　例禁止則借此横查不過利於胥役而已百姓不但無<lb/>
<pb n="KR2f0005_WYG_022-16b"/>
　益反致受害矣爾等但言其枝葉未究其本源朕意以<lb/>
　為必於本源之地清查自無收買囤積之弊湖廣江西<lb/>
　之米或江浙客商或土著人民某人於某處買米若干<lb/>
　清查甚易應行文湖廣江西督撫委賢能官將有名馬<lb/>
　頭大鎮店買賣人名姓及米數一併查明毎月終一次<lb/>
　奏聞并將奏聞之數即移知江浙督撫湖廣江西之米<lb/>
　不徃售於江浙更將何徃此米衆所共知則買與賣不<lb/>
　待申令而米之至者多即大有利於民也<lb/>
<pb n="KR2f0005_WYG_022-17a"/>
　　　康熙五十二年癸巳二月丁丑<lb/>
上諭吏部尚書兼管倉場事務富寧安等曰朕聞京城近<lb/>
　日米價較往年稍貴想因直隸各省人民今嵗來京甚<lb/>
　衆之故應發倉米一萬石照時價減糶則米價可平於<lb/>
　民生大有裨益若一萬石不敷即再發一萬石平糶<lb/>
　　　四月辛亥<lb/>
上命都察院左都御史趙申喬徃廣東平糶倉穀<lb/>
諭之曰朕覽廣東奏銷冊内見存米二萬餘石以之減價<lb/>
<pb n="KR2f0005_WYG_022-17b"/>
　平糶似屬有益爾至廣東詳查如所糶穀石尚不足用<lb/>
　即速奏聞朕令動正項錢糧買米平糶江西湖廣二省<lb/>
　不禁商人販米良有益處前江浙米貴朕諭將湖廣江<lb/>
　西米船放下江浙米價遂平廣東督撫若於正月間早<lb/>
　行奏聞則海運可及今風信不順海運尚難行也<lb/>
　　　五月庚辰<lb/>
上諭大學士等曰提督康泰奏稱蜀省一碗水地方聚集<lb/>
　萬餘人開礦隨逐隨聚見在差官力行驅逐朕念此等<lb/>
<pb n="KR2f0005_WYG_022-18a"/>
　偷開礦厰者皆係無室可居無田可耕之貧民毎日得<lb/>
　錙銖為養生之計若盡行禁止則伊等何以為生果如<lb/>
　滇省礦厰所出頗多亦可資助兵餉此處所出無多應<lb/>
　令該地方文武官員盡心設法使窮民獲有㣲利養贍<lb/>
　生命但不得聚衆生事妄行不法耳<lb/>
　　　六月己丑<lb/>
上駐蹕熱河行宫<lb/>
諭大學士等曰從來壬辰癸巳年分雨水應多去嵗幸而<lb/>
<pb n="KR2f0005_WYG_022-18b"/>
　未澇觀此兩日雨勢連綿此處山水或發亦未可定東<lb/>
　邊之隄因城牆所逼水必洶湧東邊廵守之人在河灘<lb/>
　中者若不小心則無走避處矣應預為之備至於貿易<lb/>
　人民所居之屋凡當澗口之處亦各應防備若山水夜<lb/>
　發當水處恐致被衝將此曉諭<lb/>
　　　辛卯<lb/>
上諭大學士等曰連日之雨朕甚恐致澇今晴甚佳人居<lb/>
　高處尚無妨但田禾可惜耳昔人謂壬辰癸巳年澇去<lb/>
<pb n="KR2f0005_WYG_022-19a"/>
　嵗獲免倘今嵗五月初十間雨至此時可奈何朕記<lb/>
太祖皇帝時壬辰年澇大饑另户人家以致賣身<lb/>
世祖皇帝癸巳年霪雨大澇京城内房屋牆垣傾頽不堪<lb/>
　明成化時癸巳年澇城内水滿民皆避居於長安門等<lb/>
　處後水至長安門復移居端門前至棋盤街今嵗朕未<lb/>
　來時雨水甚大老人有言後澇不及前澇但霪雨不止<lb/>
　則田禾倒青矣朕甚慮之<lb/>
　　　九月辛未户部等衙門題廣東廣西總督趙𢎞燦<lb/>
<pb n="KR2f0005_WYG_022-19b"/>
　　　浙江福建總督范時崇等言將江南浙江米石運<lb/>
　　　至廣閩備用於地方民生大有禆益應將江南省<lb/>
　　　捐納米十萬石令總兵官穆廷栻總管船隻運至<lb/>
　　　閩省廣東督撫撥船至閩省接運徃廣東浙江亦<lb/>
　　　報被災將五萬石仍留浙省將五萬石令總兵官<lb/>
　　　吳陞運至閩省<lb/>
上曰浙省今嵗歉收十萬米石仍留備用江南十萬石内<lb/>
　將五萬石運至福建五萬石運至廣東米到日即行平<lb/>
<pb n="KR2f0005_WYG_022-20a"/>
　糶勿致浥爛<lb/>
　　　十月庚寅<lb/>
上問户部尚書張鵬翮曰錢糧之數若何張鵬翮奏曰此<lb/>
　　　數年因<lb/>
皇上所免錢糧甚多今見動用至四十九年錢糧<lb/>
上曰即動至五十年錢糧亦無妨爾等為户部故如此奏<lb/>
　耳朕心惟百姓為重今廣東福建沿海之府州縣等處<lb/>
　正青黄不接之時尚宜酌量免其錢糧張鵬翮奏曰頃<lb/>
<pb n="KR2f0005_WYG_022-20b"/>
皇上特加殊恩已令運米賑濟矣<lb/>
上曰米雖運去但足餬口耳不能辦錢糧也張鵬翮奏曰<lb/>
　　　至彼時再行請<lb/>
㫖<lb/>
上曰不可遲延今即其時矣<lb/>
　　　康熙五十三年甲午三月乙巳<lb/>
上諭户部甘肅一帶地方去年春麥失收秋田亦歉經該<lb/>
　督撫奏報甚明其地俱係山田稍遇天旱易致荒歉是<lb/>
<pb n="KR2f0005_WYG_022-21a"/>
　以舊嵗特沛恩澤蠲免租賦見在雖據該督撫設法賑<lb/>
　濟給與牛種此外更應作何籌畫使小民得所永有裨<lb/>
　益著遣工部右侍郎常泰大理寺少卿陳汝咸到彼㑹<lb/>
　同該督撫詳查地方百姓情形確議具奏<lb/>
　　　癸丑<lb/>
上以甘肅被災<lb/>
命工部右侍郎常泰大理寺少卿陳汝咸前徃察勘<lb/>
諭之曰朕曽至寧夏其地方有似䝉古所種惟青稞遇嵗<lb/>
<pb n="KR2f0005_WYG_022-21b"/>
　不收民即流散爾等到彼應與總督鄂海廵撫岳拜計<lb/>
　議教百姓牧養牛羊蓋甘肅地方不比直隸山東與䝉<lb/>
　古同宜畜牛羊雖遇荒嵗食乳亦可度日矣又其地産<lb/>
　肉蓯蓉天門冬煮食之味似山藥又一種沙米亦可食<lb/>
　被災諸處爾等悉親身徃勘㑹同督撫酌議以聞<lb/>
　　　六月丙戌<lb/>
上諭領侍衞内大臣等曰天氣甚熱貿易人等多夜行者<lb/>
　伊等但知為利不顧其身朕甚念之嗣後有𦂳要事方<lb/>
<pb n="KR2f0005_WYG_022-22a"/>
　許夜行朕視商民皆如赤子無論事之鉅細俱當代為<lb/>
　熟籌也至於一應隨行官員兵丁執事人等如有公事<lb/>
　不必過亟緩緩前行將此交與兵部自喀喇和屯以至<lb/>
　口上俱遍張吿示併於各該管處通行曉諭<lb/>
　　　十月壬辰甘肅廵撫綽竒疏言甘肅寧夏等處今<lb/>
　　　嵗被災窮民請計口散賑至來年夏收時停止<lb/>
上諭曰甘肅地方被災流移各處就食之民見令招回本<lb/>
　處但時尚沍寒本處竝無糧米招回無益俟來年春耕<lb/>
<pb n="KR2f0005_WYG_022-22b"/>
　時送回方有益也<lb/>
　　　康熙五十五年丙申閏三月壬午<lb/>
上諭大學士等曰直隸廵撫趙𢎞燮因順天永平兩府所<lb/>
　屬地方米價騰貴民多乏食奏請借帑銀差官貴買賤<lb/>
　賣再借莊頭積貯之米減價糶賣朕思治天下之道以<lb/>
　養民為本當此太平之際而使民乏食可乎從前如福<lb/>
　建廣東逺處偶遇災荒猶海運賑濟况京師畿輔之地<lb/>
　乎去年順天永平保定河間宣化五府因雨水過多米<lb/>
<pb n="KR2f0005_WYG_022-23a"/>
　穀歉收已將錢糧盡行蠲免積貯之米減價糶賣見今<lb/>
　閭閻積貯無多若又以銀買穀則米價益加騰貴今京<lb/>
　倉通倉之米甚多將倉内所貯之陳米發二十萬石遣<lb/>
　堂司官運至各處地方不論旗民確查賑濟窮民始得<lb/>
　均沾實惠且直隸北四府地方有水路可通即由旱路<lb/>
　運去亦不甚逺不過在人區畫而已至於運米脚價以<lb/>
　米給之亦可煮粥之柴以米易之亦可近京之地減價<lb/>
　糶賣今又發陳賑濟則小民斷無乏食之虞矣又<lb/>
<pb n="KR2f0005_WYG_022-23b"/>
諭曰朕聞今年直隸南四府地方麥苖甚好但麥收時亦<lb/>
　止有地之人得食而己未種麥之人何由而得朕意此<lb/>
　番賑濟須至九月民方不致乏食每嵗五城煮粥施濟<lb/>
　至三月即止今尚未停止於民大有裨益古之人君居<lb/>
　深宫之中不知民間疾苦者甚多朕廵行各處曾目擊<lb/>
　之故知之甚確又於直隸各省年穀豐歉時加訪問地<lb/>
　方大吏所以不敢隠瞞朕凢事但求實濟不務虛名即<lb/>
　如積貯之事聞之似善行之甚難從前連嵗豐收朕曾<lb/>
<pb n="KR2f0005_WYG_022-24a"/>
　諭地方官令民間節省積貯但窮民一年所得餬口之<lb/>
　外别有費用何得餘剰至於社倉一事李光地任直隸<lb/>
　廵撫時曾以此為有益卒不能行今太平已久生齒日<lb/>
　繁而田土未増且士商僧道等不耕而食者甚多或有<lb/>
　言開墾者不知内地實無閒地今在口外種地度日者<lb/>
　甚多朕意養民之道亦在相地區處而已陜西臨洮鞏<lb/>
　昌等地方雖不可耕種若於有水草之地效䝉古牧養<lb/>
　則民儘可度日而百姓但狃於種地不能行此昔年去<lb/>
<pb n="KR2f0005_WYG_022-24b"/>
　山東賑濟人員曾云或有人在牛旁不知取乳而食坐<lb/>
　以待斃此皆不習之故耳爾等將趙𢎞燮所奏之事㑹<lb/>
　同九卿確議具奏<lb/>
　　　五月壬戌<lb/>
上諭大學士等曰京畿地方至今雨未霑足朕心不勝焦<lb/>
　勞自密雲至口外田禾甚佳及問各處來人俱云雨水<lb/>
　尚有不足之處念京城人民輻輳就食者多且太平日<lb/>
　久人口滋生多至數倍以此平素間諄諄以此事面諭<lb/>
<pb n="KR2f0005_WYG_022-25a"/>
　諸大臣今值暵旱之際若再不亟為籌畫朝廷之上所<lb/>
　理者何事乎閲此次報内米價又長八旗官兵糧米定<lb/>
　例於八月内支放今若候至八月米價必愈加騰貴著<lb/>
　於五月初十日起即行支放至京城米石若仍行減糶<lb/>
　甚為有益著再發米三萬石交與原派賣米官員減價<lb/>
　糶賣爾等轉諭户部<lb/>
　　　康熙五十六年丁酉六月丙戌<lb/>
上諭大學士等曰今年雖旱然得雨之後或連綿陰雨亦<lb/>
<pb n="KR2f0005_WYG_022-25b"/>
　未可定應傳八旗軍民人等將危圮房屋牆垣修理滲<lb/>
　漏之處早行苫蓋并潮濕朽壞物件移置髙處凡事豫<lb/>
　則易備朕凡經歴之處心思所到即行傳諭即不連綿<lb/>
　陰雨平常豫備亦可也<lb/>
　　　十月癸卯<lb/>
上諭大學士等曰朕理事五十餘年無時不以民生為念<lb/>
　凡廵行所至之地即加訪問故於民之疾苦無有不知<lb/>
　各省奏事之人伊所過地方年景豐歉米價貴賤無不<lb/>
<pb n="KR2f0005_WYG_022-26a"/>
　詳悉問之故總督廵撫提督總兵官等一切事皆無敢<lb/>
　隠匿者今年各處皆豐收河南連年大熟朕念切民生<lb/>
　爾諸臣當體朕恤民之意凡有聞見之處即當奏聞不<lb/>
　可佯為不知也<lb/>
　　　康熙五十七年戊戌八月庚子<lb/>
上諭大學士等曰聞今年安徽所屬地方出蛟發水甚是<lb/>
　傷民前日曹頫家人來奏晴雨錄詢問是實總督廵撫<lb/>
　雖未啟奏朕既聞知心切軫恤京中有安徽地方官員<lb/>
<pb n="KR2f0005_WYG_022-26b"/>
　著九卿速行問明<lb/>
　　　康熙六十年辛丑四月己酉<lb/>
上諭大學士等曰去冬雪大所以今春雨澤甚少大約冬<lb/>
　雪多則春雨必少春雨少則秋霖必多此非有占驗而<lb/>
　得知者也朕六十年來留心農事較量雨暘徃徃不爽<lb/>
　且南方得雪有益於田土北方雖有大雪被風飄散於<lb/>
　田土無益今嵗山東得雨河南山西陜西未甚得雨備<lb/>
　荒最為𦂳要不可不預為籌畫若直隸山東河南已難<lb/>
<pb n="KR2f0005_WYG_022-27a"/>
　料理至山西陜西其補救尤難古人云三年耕則有一<lb/>
　年之積九年耕則有三年之積言雖可聽行之不易如<lb/>
　設立社倉原屬良法但從前李光地張伯行曾經舉行<lb/>
　終無成效至於各省積貯穀石雖㨿報稱數千百萬實<lb/>
　在存倉者無幾即出陳易新之法亦不為不善第春間<lb/>
　僅有所出秋間竝無所入州縣官侵蝕入已急則即以<lb/>
　折銀掩飾此等積弊朕知之甚詳其報荒之真偽虛實<lb/>
　朕亦無不洞悉如熱河所積穀石每年減價平糶秋收<lb/>
<pb n="KR2f0005_WYG_022-27b"/>
　糴補還倉數目無多稽查頗易所以毎有餘糧語云大<lb/>
　兵之後必有凶年昔征𠞰三逆時豐收足以供給竝無<lb/>
　一州一縣貽悞及平定以後間有歉收之年不可不綢<lb/>
　繆於未雨也邇來稍覺暵旱或者政事有缺失應行改<lb/>
　正之處亦未可定爾等㑹同詳議具奏<lb/>
　　　五月甲申<lb/>
上諭户部朕御極六十年自冲齡時惟以黎庶為重宵旰<lb/>
　圖維勤勞至今今春朕之子孫暨六世孫輩與舉國官<lb/>
<pb n="KR2f0005_WYG_022-28a"/>
　兵人民請行大慶典禮在朕固所應受衆亦咸以為宜<lb/>
　朕意昔年辛丑係<lb/>
皇考賓天之嵗今嵗又值辛丑况西陲用兵事尚未竣是<lb/>
　以堅辭不受今年朕躬自四月違和五月初旬又復感<lb/>
　寒遂覺甚病以致面色稍減或稍行動或多言語便不<lb/>
　勝倦乏目今直隸山東河南山西陜西麥已無收民多<lb/>
　饑餒屢令大學士九卿議奏茫無頭緒似此尚忍而不<lb/>
　言將來不知作何底止也諸大臣皆受髙爵厚祿應視<lb/>
<pb n="KR2f0005_WYG_022-28b"/>
　萬民如一身一家各抒拯救之法若必俟朕降諭㫖推<lb/>
　諉於朕則大臣所任何事耶今朕躬甚弱心思亦短易<lb/>
　倦善忘惟諸大臣是頼救民之策不可不急為籌畫著<lb/>
　大學士九卿等速行詳議甚勿輕視倘再遲時日被災<lb/>
　之民不能待矣<lb/>
　　　九月辛亥<lb/>
上諭近御侍衞等曰爾等日侍朕側於朕心憂勞之處差<lb/>
　知大槩若百官萬民何從而知朕日理萬幾其他姑置<lb/>
<pb n="KR2f0005_WYG_022-29a"/>
　勿論即毎年春時為雨水田禾時刻不忘留心究問直<lb/>
　至秋成始稍釋念至於冬日内地常恐雪少口外地方<lb/>
　又恐雪大此等苦心惟身厯方能知之即爾等日侍左<lb/>
　右者亦未必悉知也<lb/>
　　　康熙六十一年壬寅二月乙酉<lb/>
上諭吏部侍郎張廷玉内閣學士勵廷儀曰去嵗秋冬雨<lb/>
　雪頗少今春已届清明尚覺亢旱民以食為天朕以萬<lb/>
　姓為念雨暘不時朕心豈能安乎見今各處為朕祈福<lb/>
<pb n="KR2f0005_WYG_022-29b"/>
　不如祈雨倘得大沛甘霖朕即以為福矣<lb/>
　　　六月壬戌<lb/>
上諭大學士等曰盛京地方屢嵗豐收米穀價值甚賤民<lb/>
　間或致濫費著令盛京米糧不必禁糶聽其由海運販<lb/>
　賣可傳諭盛京將軍府尹知之<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_021-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十一<lb/>
　　　恤民一<lb/>
　　　康熙六年丁未五月丙午<lb/>
上諭吏部等衙門民為邦本必使家給人足安生樂業方<lb/>
　可稱太平之治近聞直隸各省民多失所疾苦顚連深<lb/>
　可憫念或係官吏貪酷朘削窮黎抑或法制未便致民<lb/>
<pb n="KR2f0005_WYG_021-1b"/>
　失業果何道以遂其生耶一切民生利病應行應革爾<lb/>
　内外各衙門大小文武等官念切民依其抒所見毋隠<lb/>
　　　康熈七年戊申六月辛巳户部覆報災定例夏災<lb/>
　　　不出六月秋災不出九月但踏勘於收穫未畢之<lb/>
　　　先始可分別輕重請嗣後報災限期夏災不過五<lb/>
　　　月初一秋災不過八月初一踰期仍如例治罪<lb/>
上曰凡被災州縣有司必先勘察申報該撫然後具題地<lb/>
　方逺近不一若限期太迫被災之民恐致苦累其仍如<lb/>
<pb n="KR2f0005_WYG_021-2a"/>
　舊例行<lb/>
　　　七月乙邜直隸廵撫甘文焜請復廵厯舊規部議<lb/>
　　　不准<lb/>
上曰前諭各省遇有水旱等災督撫務減儀從將被災地<lb/>
　方作速親勘欲令體訪貪虐官吏重加懲治且使兵民<lb/>
　疾苦地方應行之事得以騐實更改督撫若不廵厯屬<lb/>
　員反借災荒顚倒重輕私行科派俱未可定甘文焜所<lb/>
　請著准行<lb/>
<pb n="KR2f0005_WYG_021-2b"/>
　　　康熙八年己酉三月辛丑<lb/>
上諭户部前以爾部題請直隸等省廢藩田産差部員㑹<lb/>
　同各該督撫將荒熟田地酌量變價今思既以地易價<lb/>
　復徵額賦重為民累著免其變價撤回所差部員將見<lb/>
　在未變價田地交與該督撫給與原種之人令其耕種<lb/>
　照常徵糧以副朕愛養民生之意<lb/>
　　　康熙九年庚戌正月己酉初直隸各省廢藩田産<lb/>
　　　奉<lb/>
<pb n="KR2f0005_WYG_021-3a"/>
㫖免其易價改入民户名為更名地内有廢藩自置之地<lb/>
　　　給民佃種者輸糧之外又納租銀重徵為累而户<lb/>
　　　部議以久載全書不當蠲免<lb/>
上曰更名地内自置田土百姓既納正賦又徵租銀實為<lb/>
　重累著與民田一例輸糧免其納租至易價銀兩有徵<lb/>
　收在庫者許抵次年正賦<lb/>
　　　康熙十二年癸丑三月辛巳<lb/>
上諭禮部民資粒食以生今當播種之時亢暘不雨農事<lb/>
<pb n="KR2f0005_WYG_021-3b"/>
　堪憂皆由朕躬涼德政治有所未協未能仰格<lb/>
天心用是夙夜靡寧實圖修省以感召休和為民請命爾<lb/>
　部即䖍誠祈禱雨澤以副朕勤恤民隠至意<lb/>
　　　四月癸邜<lb/>
上諭廵視五城御史曰每遇民間失火朕常遣侍衞往救<lb/>
　聞爾廵城官員於失火時即執伊家主查訊恐其家一<lb/>
　切財物無人照看必至匪類乗機竊盗深屬無辜此後<lb/>
　俟火息時再行查議<lb/>
<pb n="KR2f0005_WYG_021-4a"/>
　　　十一月庚午<lb/>
上諭户部自古國家久安長治之模莫不以足民為首務<lb/>
　必使田野開闢蓋藏有餘而又取之不盡其力然後民<lb/>
　氣和樂聿成豐亨豫大之休見行墾荒定例六年起科<lb/>
　朕思小民拮据開荒物力艱難恐催科期迫反致失業<lb/>
　朕心深為軫念嗣後各省開墾荒地俱再加寬限通計<lb/>
　十年方行起科其所司官員原有議敘定例如新任官<lb/>
　自圖錄敘掩襲前功紛更擾民者各督撫嚴行稽察題<lb/>
<pb n="KR2f0005_WYG_021-4b"/>
　叅治罪<lb/>
　　　康熙十三年甲寅正月癸未<lb/>
上諭兵部近因吳三桂背恩叛逆已遣大兵前往征𠞰聞<lb/>
　楚省百姓有先行驚避者輕離家室恐致失所朕心深<lb/>
　為憫念向來大兵紀律嚴明所過並無騷擾今寧南靖<lb/>
　寇大將軍啓行朕面加誡諭務令秋毫無犯安輯地方<lb/>
　逆寇煽惑不過一隅大兵到日立見蕩平該地方軍民<lb/>
　人等俱係朕之赤子遣發大兵原以衞民不必驚懼著<lb/>
<pb n="KR2f0005_WYG_021-5a"/>
　地方官廣行宣諭俾各安生理勿致流離以副朕定亂<lb/>
　安民之意<lb/>
　　　戊子<lb/>
上諭兵部刑部近因逆犯楊起隆詐稱朱三煽惑愚民潛<lb/>
　謀不軌逆黨相繼緝獲業經審明正法牽連人犯槩行<lb/>
　省釋除逆首楊起隆等仍行嚴緝外其餘黨羽亦從寬<lb/>
　免緝俾得改行從善恪遵法紀勿致自干憲典軍民人<lb/>
　等俱宜各安生業不得聽信訛言自生疑懼旁人亦不<lb/>
<pb n="KR2f0005_WYG_021-5b"/>
　許妄行首告借端嚇詐擾害善良爾部即出示通行暁<lb/>
　諭<lb/>
　　　二月辛酉<lb/>
上諭户部兵部逆賊吳三桂心若虺蛇行同梟獍負恩謀<lb/>
　叛倡亂害民當明季闖寇入京吳三桂勢窮來歸我<lb/>
世祖章皇帝念其投順優待有加寵以王爵托以腹心嗣<lb/>
　大兵克復黔滇巖疆初定令其移駐防禦畀以事權及<lb/>
　朕即位以來推誠尤至兩省官職聽其選擇題授給養<lb/>
<pb n="KR2f0005_WYG_021-6a"/>
家口兵丁嵗費不貲且欲其感恩知報特加親王人臣<lb/>
之分已極委任之專無比乃去年伊自具疏求歸故土<lb/>
朕憫其久在邊逺勞於戎事年已衰殘欲令其父子祖<lb/>
孫得以完聚准與遷移遂其所請復為之區畫房地資<lb/>
給行糧眷念體恤委曲周至詎意包藏禍心久蓄不軌<lb/>
陽報起程日期遽乃擁衆倡叛蹂躪百姓竊踞城池㪚<lb/>
布偽劄妄張聲勢以致鄰近州縣無知之徒被其煽惑<lb/>
又復假造訛言潛行傳布以冀摇動愚民種種狡謀悖<lb/>
<pb n="KR2f0005_WYG_021-6b"/>
天蔑理即屢次發兵朕皆嚴諭將帥令體朕軫念斯民<lb/>
至意務期秋毫無犯無非欲救濟百姓安輯地方今寧<lb/>
南靖寇大將軍王等率領大兵各路進𠞰不日殱滅以<lb/>
行天誅吳三桂反覆亂常不忠不孝不義不仁為一時<lb/>
之叛首實萬世之罪魁行即懸首藁街以洩神人之憤<lb/>
猶恐小民輒相驚疑不察虛實妄行聽信立意一差如<lb/>
蹈陷阱邪正之介即禍福之關身家性命所繫不小朕<lb/>
心不忍赤子悞罹法網有傷天和爾部即行文直隸各<lb/>
<pb n="KR2f0005_WYG_021-7a"/>
　省督撫刋刻告示通行所屬各州縣徧諭百姓俾各安<lb/>
　生業勿聽訛傳以副朕保全元元之意<lb/>
　　　四月丙申户部議河南彰德府因大兵經行秣馬<lb/>
　　　需用芻豆業令採辦運送甫至中途而大兵已過<lb/>
　　　應發還民間<lb/>
上曰芻豆已經運送復還民間恐致苦累其見在未給草<lb/>
　豆准令存貯以備續發軍需<lb/>
　　　十一月辛未<lb/>
<pb n="KR2f0005_WYG_021-7b"/>
上諭兵部凡陷賊地方皆我赤子今者詰爾戎兵四征不<lb/>
　庭原以除暴安民念愚氓被脅截髪特一時貪生畏死<lb/>
　之恒情若大兵所至槩行誅戮非朕救民水火之意百<lb/>
　姓無由自新狡賊反得藉以煽誘嗣後大兵進𠞰有鄉<lb/>
　民持械拒敵及竊踞城池山寨不即迎降者仍行誅戮<lb/>
　其餘槩從寛免至𠞰殺賊徒自應俘其子女但賊營婦<lb/>
　女多係擄掠脅從破賊之後凡所擄難民子女許民間<lb/>
　認領不得一槩妄收爾部其傳諭滿漢官兵咸體朕意<lb/>
<pb n="KR2f0005_WYG_021-8a"/>
　毋忽<lb/>
　　　十二月壬寅<lb/>
上諭禮部古帝王撫御天下莫不以禮制為先務然釐定<lb/>
　章程必文質適中方可昭垂永久前見風俗近奢恐漸<lb/>
　流於僭濫故令更定條例一切服飾力從儉樸冀返淳<lb/>
　龎詎意有司奉行過當專事苛細借端紛擾以致商賈<lb/>
　壅滯物力匱詘小民深為未便以後著仍照康熙九年<lb/>
　定例遵行見今一應禁約俱行停止爾部即遵諭行<lb/>
<pb n="KR2f0005_WYG_021-8b"/>
　　　癸丑陜西總督哈占奏陜西百姓供應芻糧疲於<lb/>
　　　奔命請令山西就近輸運<lb/>
上諭曰山西運糧水路則有黄河汾渭之險陸路輸輓則<lb/>
　道逺費重民不能堪著户部發銀十五萬兩擇能員解<lb/>
　至西安採辦供應聞秦民亦值困苦之際軍需芻糧若<lb/>
　令價值稍増民爭什一之利自樂於輸送不悞軍需倘<lb/>
　有不肖官員苛派侵剋使民不得均沾實惠者督撫指<lb/>
　名劾奏從重治罪<lb/>
<pb n="KR2f0005_WYG_021-9a"/>
　　　康熙十五年丙辰二月丁巳<lb/>
上諭兵部湖南百姓遭亂以來困苦萬狀賊糧匱勢窮恣<lb/>
　行刧掠百姓罹其荼毒如在湯火今大兵剋期進發正<lb/>
　解民倒懸之日其令大將軍等遣賢能官同地方官宣<lb/>
　布撫民敕諭凡恢復城池後勿妄殺掠以輯人心以綏<lb/>
　地方<lb/>
　　　康熙十六年丁巳二月辛酉<lb/>
上諭户部閩地經海孽擾亂又遭逆賊暴征横斂民困已<lb/>
<pb n="KR2f0005_WYG_021-9b"/>
　極今年錢糧盡予蠲免其遭亂竄避人民俱招徠還籍<lb/>
　俾各安本業<lb/>
　　　康熙十八年己未四月甲戌<lb/>
上諭禮部民資粒食以生今時值夏令雨澤未降久旱傷<lb/>
　麥秋種未下農事堪憂皆由朕躬涼德政治未協大小<lb/>
　臣工不能潔已愛民勤修職業致干<lb/>
天和朕用是夙夜靡寧深切警惕實圖修省諸臣亦用循<lb/>
　省過愆恪共乃職期於共襄治理感召休和茲當虔誠<lb/>
<pb n="KR2f0005_WYG_021-10a"/>
　齋戒躬詣<lb/>
天壇親行祈禱為民請命爾部即擇期具儀以聞<lb/>
　　　十二月癸未户部議撥盛京成熟地畝分給新滿<lb/>
　　　洲<lb/>
上曰田畝百姓生業所關以熟地撥給新滿洲恐生民困<lb/>
　苦可更議兩便之法<lb/>
　　　康熙十九年庚申二月丁卯<lb/>
上諭户部前因各省饑饉已遣官賑濟今京師附近地方<lb/>
<pb n="KR2f0005_WYG_021-10b"/>
　流民甚多朕心深為憫惻若不亟行安插令其得所難<lb/>
　以生全作何設法俾各歸原籍著該地方官加意撫綏<lb/>
　安集復業以免流離九卿詹事科道詳議具奏<lb/>
　　　十月庚子<lb/>
上諭大學士等曰各旗差遣家人或往外省索債或令隨<lb/>
　官赴任或以私情干求外官者甚多小民最為苦累若<lb/>
　詳加察究則各旗不遣家僕出外者能有幾人此等累<lb/>
　民之事爾等可令吏兵刑三部及都察院㑹同定例嚴<lb/>
<pb n="KR2f0005_WYG_021-11a"/>
　禁<lb/>
　　　康熙二十年辛酉二月癸巳<lb/>
上諭户部直隸各省清察隱占田畝州縣有司或利其陞<lb/>
　敘虛報田糧攤派民間致滋苦累亦未可定爾部可檄<lb/>
　行直隸各省督撫著嚴行察覈以除其弊<lb/>
　　　四月戊子<lb/>
上駐蹕三屯營西南<lb/>
命學士禧佛往諭遵化州知州鄭喬生曰鮎魚池周圍地<lb/>
<pb n="KR2f0005_WYG_021-11b"/>
　畝不許蹂踐雖屢經嚴諭未必無礙田禾著知州親行<lb/>
　細察所傷地畝若干應納錢糧若干俟回鑾日轉奏<lb/>
　　　十一月辛酉<lb/>
上諭大學士等曰朕頃駐固安任邱聞户部官員將各州<lb/>
　縣均派草豆甚為擾民工部向民間私借柴炭亦多擾<lb/>
　民俱宜嚴禁又聞部院各官借稱預備差遣無故傳集<lb/>
　窮民跟隨苦累俱宜嚴禁每次廵幸騷擾百姓者多係<lb/>
　部院各官可傳諭嚴飭以後毋得再蹈前轍<lb/>
<pb n="KR2f0005_WYG_021-12a"/>
　　　康熙二十一年壬戌正月辛未<lb/>
上諭户部漕糧定例官收官兌獨浙省民兌另立私截之<lb/>
　名困苦百姓著檄廵撫嚴禁違者即行叅劾<lb/>
　　　八月辛巳先是潼關額稅七千餘兩有司徵收康<lb/>
　　　熙十九年始遣即中敦多禮督徵得稅四萬餘兩<lb/>
　　　至是例請部員更替<lb/>
上諭曰數年以來秦省兵民苦於輓運潼關收稅仍照舊<lb/>
　額著停止差遣部員<lb/>
<pb n="KR2f0005_WYG_021-12b"/>
　　　甲辰<lb/>
上諭户部朕聞先由水路出征大兵因晝夜趲行以致縴<lb/>
　夫死者甚多深軫朕懷今爾部差去催趲糧船官員恐<lb/>
　欲糧船速抵水次致縴夫苦累著行文申飭曉諭<lb/>
　　　九月壬戌<lb/>
上諭大學士等曰自用兵以來百姓供應煩苦朕前屢言<lb/>
　俟天下蕩平將錢糧寛免爾等可同户部先將天下錢<lb/>
　糧出納之數通算啓奏至陜西一省供應較他省苦累<lb/>
<pb n="KR2f0005_WYG_021-13a"/>
　更甚錢糧尤宜寬免<lb/>
　　　十二月壬午兵部議准雲南貴州總督蔡毓榮請<lb/>
　　　禁土司民人攜藏兵器及漢人將鉛硝硫黄售與<lb/>
　　　外彝<lb/>
上曰聞衆土司人等頼弩弓長鎗捕獵為業今若槩行禁<lb/>
　止則失其生計矣治民惟在所司官撫綏安戢倘不愛<lb/>
　民肆其殘虐民操白梃亦可為非爾等其詳議以聞<lb/>
　　　康熙二十二年癸亥七月辛卯<lb/>
<pb n="KR2f0005_WYG_021-13b"/>
上駐蹕陳穀莊<lb/>
諭八旗護軍統領等曰穀者民生之命一嵗不登則一嵗<lb/>
　乏食今正秋　之時田穀未穫向恐擅放馬匹蹂踐禾<lb/>
　苖屢降明諭傳飭今觀隨從人等尚有不遵法令蹂踐<lb/>
　民田者爾等各嚴緝以聞<lb/>
　　　九月戊子<lb/>
上奉<lb/>
太皇太后幸五臺途次遇村民負米豆等物詢之云備臨<lb/>
<pb n="KR2f0005_WYG_021-14a"/>
　　　幸之用隨傳<lb/>
諭大學士等曰<lb/>
太皇太后駕臨五臺一切應用之物皆出内帑預備原無<lb/>
　絲毫取給小民此所備物件何處應用可察明具奏隨<lb/>
　　　詢五臺知縣趙繼晉及村民等皆云五臺地方偏僻恐<lb/>
　　　物用不敷故給價小民令預備以待用原非出於<lb/>
　　　科派<lb/>
上曰一切物用内廷既備此後不必再行齎送可傳諭直<lb/>
<pb n="KR2f0005_WYG_021-14b"/>
　隸山西沿途官民知之<lb/>
　　　康熙二十三年甲子四月丙辰工部題請<lb/>
敇諭直隸河南廵撫嚴飭所屬官員閉塞衞河水口勿使<lb/>
　　　旁洩以濟漕運俟漕船過完照常聽其分流<lb/>
上曰漕運所關雖係甚重但直隸河南之民多資衞河水<lb/>
　利若水口盡行閉塞不使稍溉田禾一遇旱乾瀕河之<lb/>
　民必致艱苦又部議俟漕船過後方聽照常通流耕種<lb/>
　自有定時如漕船過完方許溉田則於田禾無濟該部<lb/>
<pb n="KR2f0005_WYG_021-15a"/>
　但期不悞漕運初未嘗慮及民生也此事著另行確議<lb/>
　奏聞<lb/>
　　　五月壬午户部奏丈量旗下圈地凡有溢額者請<lb/>
　　　另行撥給<lb/>
上諭大學士等曰田地為民恒産已經給與者不便復行<lb/>
　取回其旗下大臣官員既有溢額之地理宜註冊俟需<lb/>
　用時再行撥給民地不可輕動<lb/>
　　　九月甲子朔<lb/>
<pb n="KR2f0005_WYG_021-15b"/>
上諭大學士等曰向令開海貿易謂於閩粤邊海民生有<lb/>
　益且此二省民用充阜財貨流通則各省亦俱有益夫<lb/>
　出海貿易本非貧民所能富商大賈懋遷有無薄徵其<lb/>
　稅可充閩粤兵餉以免腹地省分轉輸協濟之勞腹地<lb/>
　省分錢糧有餘小民又獲安養故令開海貿易今奉差<lb/>
　郎中伊爾格圖奏請給與各關定例款項於橋道渡口<lb/>
　等處槩行徵稅何以異於原無稅課之地反増設一關<lb/>
　科斂乎此事恐致擾害民生爾等傳諭九卿詹事科道<lb/>
<pb n="KR2f0005_WYG_021-16a"/>
　集議以聞<lb/>
　　　十月辛亥<lb/>
上駐蹕桃源縣重興集視隄夫工作駐轡良久親加慰勞<lb/>
　　　復<lb/>
諭河道總督靳輔曰隄工夫役風雨晝夜露宿草棲勞苦<lb/>
　倍常所領工食無幾恐有不肖官吏從中侵蝕必使人<lb/>
　沾實惠爾其加意軫恤<lb/>
　　　癸丑<lb/>
<pb n="KR2f0005_WYG_021-16b"/>
上諭江南江西總督王新命曰朕廵視直隸山東江南惟<lb/>
　高郵等地方百姓甚為可憫今雖水涸民擇高阜棲息<lb/>
　但廬舍田疇被淹未復生業朕心殊為不忍爾係地方<lb/>
　大臣應作何籌畫濬水通流拯此一方民命以副朕軫<lb/>
　恤黎元至意<lb/>
　　　甲寅<lb/>
御舟過高郵湖見民間田廬多在水中惻然念之因登岸<lb/>
　　　廵行隄畔十餘里召耆老詳問致災之故<lb/>
<pb n="KR2f0005_WYG_021-17a"/>
諭王新命曰朕此行原欲訪問民間疾苦凡有地方利弊<lb/>
　必設法興除使之各得其所昔堯憂一夫之不獲况目<lb/>
　覩此方被水情形豈可不為拯濟耶<lb/>
　　　庚申<lb/>
上諭江蘇廵撫湯斌曰朕欲周知地方風俗小民生計有<lb/>
　事廵行凡需用之物皆自内府儲備秋毫不取之民間<lb/>
　恐地方有不肖官員借端妄派以致擾害窮民爾其加<lb/>
　意嚴察如有此等即指名題叅從重治罪其沿途供役<lb/>
<pb n="KR2f0005_WYG_021-17b"/>
　縴夫及聞朕廵行至此逺來聚觀百姓恐離家已遥不<lb/>
　能自歸爾逐一詳察多方區畫令其還家<lb/>
　　　十一月丁卯<lb/>
上諭吏部尚書伊桑阿工部尚書薩穆哈曰朕廵幸東南<lb/>
　省民疾苦路經高郵寳應等處見民間田疇廬舍被水<lb/>
　淹没朕心甚為軫念詢問其故具悉梗槩高寳等處湖<lb/>
　水下流原有海口以年久沙淤遂至壅塞今將入海故<lb/>
　道濬治疏通可免水患自是往還每念及此不忍於懷<lb/>
<pb n="KR2f0005_WYG_021-18a"/>
　此一方生靈必圖拯濟安全咸使得所始稱朕意爾等<lb/>
　可往被水災州縣逐一詳勘於旬日内覆奏務期濟民<lb/>
　除患縱有經費在所不惜爾等體朕至意速行<lb/>
　　　康熙二十四年乙丑四月戊戌順天府府尹張吉<lb/>
　　　午請自康熙二十四年始凡民間開墾田畝永免<lb/>
　　　圈取部議不允<lb/>
上諭大學士等曰民間自開墾田畝若圈與旗人恐致病<lb/>
　民自後永不許圈如旗下有當撥給者其以户部見存<lb/>
<pb n="KR2f0005_WYG_021-18b"/>
　餘田給之<lb/>
　　　五月丙戌工部議覆湖廣浙江採運楠木不能如<lb/>
　　　期特請寬限應不准行<lb/>
上諭大學士等曰朕聞明時採運楠木從山至河民力告<lb/>
　竭地方苦累今運各省所備楠木杉木若程限太迫恐<lb/>
　山路﨑嶇轉運艱難地方雖有良吏不能不苦累百姓<lb/>
　其令部臣詳議緩運勿致累民<lb/>
　　　戊子<lb/>
<pb n="KR2f0005_WYG_021-19a"/>
上諭大學士等曰今歳雨暘時若二麥已登他穀亦皆沃<lb/>
　茂秋成可望黎民不致阻饑但豪强富室田土既多收<lb/>
　穫亦豐徃徃用之釀酒又輕值收糴以待重價貧民田<lb/>
　少收穫有限更不節用效尤釀酒亦甚糜費雖遇豐年<lb/>
　僅免饑饉倘遭荒歳何以自贍朕廵省閭閻歴歴親覩<lb/>
　每一念及惻然疚懷應作何禁止使家給人足爾等可<lb/>
　籌良策以待秋期舉行<lb/>
　　　九月甲申户部題張家口諸處倉厫應令地方官<lb/>
<pb n="KR2f0005_WYG_021-19b"/>
　　　設法修造<lb/>
上曰若令地方官設法勢必加派於民可即以本處稅銀修築<lb/>
　　　十月癸卯内閣以工部修治京城道塗冊進呈<lb/>
上曰工價支給尚少宜稍加增至修治小路若責之居民<lb/>
　則貧人苦累矣其令如大路估算亦以錢糧給之<lb/>
　　　康熙二十五年丙寅二月壬子九卿等議覆四川<lb/>
　　　松威道王隲條奏四川楠木採運艱難請行停減<lb/>
　　　應不准行<lb/>
<pb n="KR2f0005_WYG_021-20a"/>
上曰蜀中屢遭兵燹百姓窮苦已極朕甚憫之豈宜重困<lb/>
　今塞外松木材大可用者甚多若取充殿材即數百年<lb/>
　可支何必楠木著停止川省採運<lb/>
　　　康熙二十六年丁卯十一月乙未<lb/>
上諭大學士等曰近見支用修造等項奏銷錢糧時該部<lb/>
　不准駁回者甚多此等奏銷屢行駁回官員未必捐槖<lb/>
　補給亦止派取民間耳如此則百姓愈苦向因需用孔<lb/>
　亟故奏銷者未即准行今公帑並非匱乏之時奏銷案<lb/>
<pb n="KR2f0005_WYG_021-20b"/>
　件不必駁回即應完結此等事不行駁回在官員雖稍<lb/>
　獲便利而於百姓乃大有裨益也<lb/>
　　　康熙二十七年戊辰七月甲午<lb/>
上諭大學士等曰今武昌地方平定江寧京口荆州諸路<lb/>
　兵仍赴武昌則轉輸供應民力維艱滿洲漢軍及調集<lb/>
　緑旗兵皆令各歸本汎又遇難官民之妻子恐以賊黨<lb/>
　株累可令該撫察明奏聞<lb/>
　　　康熙二十八年己巳二月乙卯<lb/>
<pb n="KR2f0005_WYG_021-21a"/>
上廵幸浙江自杭州回鑾舟泊石門鎭<lb/>
諭扈從部院諸大臣曰朕廵省民生風俗行次浙江見省<lb/>
　會兵民俱相和輯生齒蕃庶閭里乂安但觀民間習尚<lb/>
　好為爭訟爭訟一興則不肖有司因緣詐索勢所必至<lb/>
　縱或官員無所朘削而胥吏作奸究不能無私行勒取<lb/>
　之弊小民之牽連苦累者多矣夫㣲忿不捐搆成嫌怨<lb/>
　小則耗損物力大則傾隕身家其為蠧害不可勝言矜<lb/>
　此愚民允宜深戒地方大小衙門官員亦應各簡詞訟<lb/>
<pb n="KR2f0005_WYG_021-21b"/>
　勸𨗳閭閻俾守分息爭共安生業又夙聞東南巨商大<lb/>
　賈號稱輻輳今朕行歴吳越州郡察其市肆懋遷多係<lb/>
　晉省之人而土著者蓋寡良由晉風多儉積累易饒南<lb/>
　人習俗奢靡家無儲蓄目前經營僅供朝夕一遇水旱<lb/>
　不登則民生將至坐困茍不變易陋俗何以致家給人<lb/>
　足之風爾等可傳諭將軍總督等令家喻户曉務使敦<lb/>
　本興讓崇儉黜浮兵民日益協和風俗日益淳樸詞訟<lb/>
　日益減少積儲日益豐盈則教洽化行朕心實嘉賴焉<lb/>
<pb n="KR2f0005_WYG_021-22a"/>
　　　康熙二十九年庚午二月己卯<lb/>
上諭江南江西總督傅拉塔曰蠲免錢糧原欲使小民物<lb/>
　力稍舒漸登殷阜前已頒諭㫖民間建立碑亭頌掦德<lb/>
　意雖出羣黎愛戴之誠但恐致煩民力嗣後地方官員<lb/>
　不得借端修葺碑亭以滋擾累<lb/>
　　　六月丙戌<lb/>
上諭户部朕撫育烝黎勤求民瘼務期休養漸至阜安閭<lb/>
　閻間有疾苦朕衷時切軫念近見廣東高瓊等府地丁<lb/>
<pb n="KR2f0005_WYG_021-22b"/>
　各項錢糧歴年逋欠如係官役侵漁及豪强頑梗抗不<lb/>
　輸納自應嚴追倘因丁缺地荒不能輸納仍行徵比照<lb/>
　例考成則小民既困追呼有司復罹叅罰徒滋擾累終<lb/>
　無裨益著該督撫以各州縣舊欠錢糧不能辦納情由<lb/>
　詳悉察明具奏<lb/>
　　　七月丙午<lb/>
上駐蹕正紅旗鷹莊<lb/>
諭大學士伊桑阿尚書顧八代等曰朕沿途閱視見所踐<lb/>
<pb n="KR2f0005_WYG_021-23a"/>
　田禾過於朕初時諭㫖部中丈量者惟鞍匠屯以南過<lb/>
　此並未丈量何地非朕赤子可令侍即賽弼漢即自口<lb/>
　以北至坡賴村凡所踐田禾作速明晰丈量<lb/>
　　　康熙三十年辛未九月己巳<lb/>
上諭户部朕頃廵行邊外入喜峯口見民間田畝多為蝗<lb/>
　蝻所傷又聞榛子鎭及豐潤縣等處地方被蝗災者亦<lb/>
　所在間有秋成失望則民食維艱朕心深切軫念倘及<lb/>
　時不為區畫儲蓄恐至來歳不免饑饉之虞著行該撫<lb/>
<pb n="KR2f0005_WYG_021-23b"/>
　親厯直隸被災各州縣通行察勘悉心籌畫應作何積<lb/>
　貯該撫詳議具奏其被災各地方明歳錢糧若仍照例<lb/>
　催科小民必致苦累著俟該撫察報分數到日將康熙<lb/>
　三十一年春夏二季應徵錢糧緩至秋季徵收用稱朕<lb/>
　體恤民生休息愛養至意<lb/>
　　　康熙三十二年癸酉六月庚子<lb/>
上諭大學士等曰朕每見各省往來及請安之人必問地<lb/>
　方情形雨水霑足與否前問自江浙來者俱言今歳甚<lb/>
<pb n="KR2f0005_WYG_021-24a"/>
　旱五月二十日尚未得雨朕幸江南深知彼處民生家<lb/>
　無二日之儲所食之粟每日糴買若五月以後仍不得<lb/>
　雨則米價騰貴貧民必至困苦此不可不預籌者著遣<lb/>
　户部才能司官二員一往江南一往浙江詳問督撫觀<lb/>
　看雨水形勢來奏江浙地方雨水雖大若不没禾穗水<lb/>
　消禾即復舊故澇不足慮旱則所蓄之水盡涸真無計<lb/>
　可施朕又曾見舟中滿載猪毛雞毛問其故曰福建稻<lb/>
　田以山泉灌之泉水寒涼用此則禾苖茂盛亦得早熟<lb/>
<pb n="KR2f0005_WYG_021-24b"/>
　朕記此言將玉泉山泉水所灌稻田亦照此法果早熟<lb/>
　豐收江浙稻田俱池中蓄水灌之池水不寒所以不用<lb/>
　此也<lb/>
　　　八月丁酉户部議覆漕運總督興永朝疏言江北<lb/>
　　　廬鳳淮揚等處漕糧請紅白兼收應不准行<lb/>
上曰米取圓淨各隨其地所出不論紅白令兼收勿勞百<lb/>
　姓<lb/>
　　　十一月庚申<lb/>
<pb n="KR2f0005_WYG_021-25a"/>
上諭大學士等曰今歳畿輔地方歉收米價騰貴通倉毎<lb/>
　月發米萬石比時價少減糶賣其糶時止許貧民零糴<lb/>
　數斗富賈不得多糴轉販始於民生大有裨益又蒸造<lb/>
　燒酒多費米穀今當米穀減少之時著户部速移咨該<lb/>
　撫將順永保河四府屬蒸造燒酒嚴行禁止<lb/>
　　　康熙三十三年甲戌二月癸酉直隸廵撫郭世隆<lb/>
　　　等疏言臣遵<lb/>
㫖會同户部員外郎雍泰查霸州文安等州縣及天津衞<lb/>
<pb n="KR2f0005_WYG_021-25b"/>
　　　見在貯倉米穀共十萬餘石將此米賑濟霸州等<lb/>
　　　州縣饑民需用三萬石所餘米穀應減價糶賣其<lb/>
　　　景州等州縣將山東漕米截留平糶<lb/>
上曰霸州等被水災地方所有積穀除散賑外餘著減價<lb/>
　發糶其沿河一帶景州等各州縣衞所著將山東漕米<lb/>
　每處截留二千石亦發糶以平米價著户部行文該撫<lb/>
　責成州縣實心奉行務俾小民均沾實惠朕不時遣人<lb/>
　稽察如小民有不沾實惠將該管官一併從重治罪斷<lb/>
<pb n="KR2f0005_WYG_021-26a"/>
　不寬宥<lb/>
　　　丁亥<lb/>
上諭大學士等曰通州倉米平價發糶米價頓減於民大<lb/>
　有禆益又沿河一帶州縣已截留山東漕運糶與百姓<lb/>
　誠恐不肖地方官員或增價發糶或糶與販賣之人以<lb/>
　致百姓不沾實惠著廵撫郭世隆不時廵察<lb/>
　　　四月庚辰<lb/>
上諭大學士等曰朕雖處深宫日以民生為事毎廵視郊<lb/>
<pb n="KR2f0005_WYG_021-26b"/>
　外必詳察農桑咨詢稼穡是以深悉農家之事應於農<lb/>
　事之先早為籌畫方有禆益朕以去歳雨水霪潦立春<lb/>
　稍旱蝗種必致為災故諭直隸山東河南等處地方官<lb/>
　傳諭民間早耕田地將蝗種掩埋則後患可除今已立<lb/>
　夏或有餘蝗遺種漸漸長成致害田稼亦未可知村莊<lb/>
　愚民往往以蝗不可捕待其自去此等愚昧之言尤宜<lb/>
　禁止捕蝗弭災全恃人力今差户部司官一員宣諭直<lb/>
　隸山東廵撫令各州縣官員凡有蝗出即親至其地率<lb/>
<pb n="KR2f0005_WYG_021-27a"/>
　民掩捕無使為災再傳諭河南山西陜西等處地方咸<lb/>
　使知悉一體遵行<lb/>
　　　五月丁巳<lb/>
上廵幸畿甸閱視河隄<lb/>
諭内大臣等曰扈從衞士魚貫而行無得踐踏民田著派<lb/>
　侍衞等嚴查<lb/>
　　　九月甲申<lb/>
上諭户部朕惟黎元率育全恃農桑毎遇歳時豐穰比屋<lb/>
<pb n="KR2f0005_WYG_021-27b"/>
　皆能自贍倘一經旱潦粒食無資即有俯仰不給之虞<lb/>
　非相緩急而先事圖維則補助之恩難以徧沛頃廵厯<lb/>
　邊外道經密雲等處地方見田畝歉收米穀價貴閭閻<lb/>
　匱乏衣食不充目前既已艱難後歳何所依賴宜豫為<lb/>
　籌畫用俾資生著遣部院堂官二員會同直隸廵撫親<lb/>
　詣年歳不登之各州縣詳察明白應作何區處賙濟確<lb/>
　議具奏其八旗披甲當差及孤寡無依年老有疾中傷<lb/>
　退閒人等有實係貧窶窘於謀生者著各該都統詳察<lb/>
<pb n="KR2f0005_WYG_021-28a"/>
　姓名報部酌量恩恤爾部即遵諭行<lb/>
　　　十一月癸酉吏部右侍郎安布祿工部右侍郎常<lb/>
　　　綬等奏臣等遵<lb/>
㫖查直隸安州等十一州縣貧民十萬餘口應賑米四萬<lb/>
　　　餘石<lb/>
上諭大學士等曰朕思直隸米價騰貴小民艱苦若僅照<lb/>
　數給發誠恐無益著將此米一半散給百姓一半照目<lb/>
　前米價折銀給與貧民所餘之米著視時價酌減令民<lb/>
<pb n="KR2f0005_WYG_021-28b"/>
　賤買如此則百姓既得銀兩而糴米又易庶小民均沾<lb/>
　實惠其安州等十一州縣康熙三十四年地丁錢糧盡<lb/>
　行蠲免又<lb/>
諭曰密雲順義附近地方今年米穀未收除常平倉所貯<lb/>
　米穀照常糶賣外并將前轉運積貯之米毎月發千石<lb/>
　平價糶之遣户部賢能司官各一員監視糶賣<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷二十一<lb/>
</p>
<p>
</p>
  </div>
</body>
</text>
</TEI>
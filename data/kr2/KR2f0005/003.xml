<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_003-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三<lb/>
　　　聖徳二<lb/>
　　　康熙二十四年乙丑四月辛丑<lb/>
上諭太醫院朕硏究經史之餘披閱諸子百家至黄帝素<lb/>
　問内經諸篇觀其義藴實有惻隱之心民生疾苦無不<lb/>
　洞矚其後歴代醫家雖多著述各執已見若難經及痘<lb/>
<pb n="KR2f0005_WYG_003-1b"/>
　症諸書未能精思極論文義亦未貫通朕甚惜之當茲<lb/>
　海宇昇平正宜懷保吾民躋春臺而登夀域爾等可取<lb/>
　醫林載籍酌古準今博採羣言折衷定論勒成一書以<lb/>
　垂永久副朕軫恤元元至意<lb/>
　　　十月庚戍<lb/>
上諭掌膳等官曰天下之物力有限當為天下惜之今酥<lb/>
　油乳酒供給有餘爾等㑹同慶豐司酌量收取足用則<lb/>
　已不可過多蒙古甚窮乏取者減少則彼貧人日用可<lb/>
<pb n="KR2f0005_WYG_003-2a"/>
　以恒足矣<lb/>
　　　十一月乙酉大學士等奉<lb/>
命撰擬蠲免河南湖北及直隸山東被水州縣錢糧<lb/>
諭㫖進呈中有海宇昇平等語<lb/>
上曰今四方雖定民生未盡悅安朕宵旰不遑勤求閭閻<lb/>
　疾苦思得一利民生之事惟恐行之稍遲致民失所孜<lb/>
　孜不已庶幾漸見太平且古帝王已治益求其治已安<lb/>
　益求其安朕深自省惕常慮始勤終怠不克底於化成<lb/>
<pb n="KR2f0005_WYG_003-2b"/>
　若遽謂昇平而泰然自足非朕勤求上理之初意也自<lb/>
　後諭㫖中凡此矜張盈滿之言勿復擬入<lb/>
　　　康熙二十五年丙寅二月己酉以<lb/>
　文華殿告成經筵前一日例應祭<lb/>
　先聖先師於傳心殿具奏<lb/>
上諭大學士等曰<lb/>
　先聖先師道法相傳昭垂統緒炳若日星朕遠承心學<lb/>
　稽古敏求效法不已漸近自然然後施之政敎庶不與<lb/>
<pb n="KR2f0005_WYG_003-3a"/>
　聖賢相悖其躬詣行禮以彰景仰之意<lb/>
　　　康熙二十六年丁卯正月戊子<lb/>
上諭黒龍江將軍薩布素等曰自雅克薩城解圍以來聞<lb/>
　軍士中有患疾者此皆屬滿洲精兵朕甚憫焉今特遣<lb/>
　醫二人齎藥治之至羅刹雖與我對壘但我兵攻雅克<lb/>
　薩城從未誅戮其人如城中有患疾之羅刹亦聽其就<lb/>
　醫使還彼國傳布徳意<lb/>
　　　丙申喀爾喀兩翼汗及七旗濟農台吉等疏請上<lb/>
<pb n="KR2f0005_WYG_003-3b"/>
尊號<lb/>
上諭曰喀爾喀諸汗貝勒等戴朕向來仁恩恪恭敬順請<lb/>
　上尊號具悉悃忱但諸汗貝勒等宜仰體朕一視同仁<lb/>
　無分中外至意謹識朕諭和之㫖自茲以後無相侵擾<lb/>
　親睦雍和永享安樂更勝於上朕尊號也況前者内外<lb/>
　諸王貝勒大臣等請上尊號未經允行此所奏請亦不<lb/>
　准行著理藩院行文曉諭<lb/>
　　　五月庚辰<lb/>
<pb n="KR2f0005_WYG_003-4a"/>
上因天旱詔諭天下曰朕統御天下念切民生夙夜圖治<lb/>
　㒺敢少懈邇來歳每不登民食寡乏今茲仲夏久旱多<lb/>
　風農事堪慮此由敷政不均寛嚴過當或土木工興或<lb/>
　民瘼不逹事機之失上干<lb/>
天和隂陽不調災孰大焉朕用是夙夜靡寧減膳撤樂清<lb/>
　理刑獄求言省過齋居黙禱雖雨澤薄降尚未霑足皆<lb/>
　因朕之涼徳不能上感<lb/>
天心之仁愛茲當布徳行仁赦過宥罪特從寛大用廣好<lb/>
<pb n="KR2f0005_WYG_003-4b"/>
　生應天以實誕施眚災肆赦之恩敷政在寛聿昭嘉與<lb/>
　維新之化布告天下咸使聞知<lb/>
　　　癸巳<lb/>
上諭九卿等曰京師為天下根本之地殊屬𦂳要乃數月<lb/>
　不雨雖秋成尚逺而目前旱乾朕甚憂之今欲親行祈<lb/>
　禱爾等大小臣工亦宜盡誠齋戒夫求雨乃以為民朕<lb/>
　之焦勞豈為一身之計祇念窮簷一嵗不登即至失所<lb/>
　不但朕心不忍爾等皆國家大臣亦何忍坐視應各矢<lb/>
<pb n="KR2f0005_WYG_003-5a"/>
　至誠毋循故事<lb/>
　　　康熙二十七年戊辰二月壬子<lb/>
上諭宗人府自古帝王展親睦族列爵錫封原欲選賢建<lb/>
　能旌别淑慝俾咸知勸勉慶流奕世此國家之常經奬<lb/>
　勸之至意也朕篤念親親恩禮㒺替年至十五即行受<lb/>
　封但誼屬本支必皆飭躬砥行端良醇謹益自刻勵動<lb/>
　不踰則始無忝於宗潢今親王以下奉恩將軍以上年<lb/>
　至十五不問賢否概予封爵以致視為故典㒺知激勸<lb/>
<pb n="KR2f0005_WYG_003-5b"/>
　嗣後親王以下奉恩將軍以上子孫應俟其年至何嵗<lb/>
　作何辨其賢否定其品級等第始應授封著議政王貝<lb/>
　勒大臣及親王以下奉恩將軍以上㑹同確議具奏<lb/>
　　　七月癸巳<lb/>
上以楚省裁兵夏逢龍叛亂<lb/>
敕諭廵撫丁思孔曰楚省督標裁兵煽亂無知兵民或被<lb/>
　廹脅或為招誘一時入其夥黨官兵一到若不分别加<lb/>
　誅朕心深為不忍應速行開示此等原係食糧營卒各<lb/>
<pb n="KR2f0005_WYG_003-6a"/>
　有室家均屬朝廷赤子乃為一二姦徒煽惑自新無路<lb/>
　情屬可憫今特開一面以廣好生如有悔罪投歸即行<lb/>
　免罪仍准安插務令得所果能將賊首擒獻或殺賊來<lb/>
　歸者仍與論功叙録毋得心懷疑畏爾奉敕諭即通行<lb/>
　曉諭務令翻然悔悟爭先投首早平鼓譟夥黨奠安民<lb/>
　生副朕寛大矜全至意<lb/>
　　　康熙二十八年己巳四月己卯先是<lb/>
上以雨澤愆期問九卿等政事得失令詳議陳明至是九<lb/>
<pb n="KR2f0005_WYG_003-6b"/>
　　　卿等奏<lb/>
皇上仁恩浩蕩蠲免錢糧慎重刑獄諸事盡善臣等實無<lb/>
　　　可言<lb/>
上諭曰自去秋以來雨雪不能霑足聞直隸山西山東以<lb/>
　至江南浙江皆旱心甚憂之屢諭九卿或有未當及應<lb/>
　行之事令其陳奏曽不得一朕思政事失於下則災患<lb/>
　應於上如影響然尚書洪範曰僣恒暘若蒙恒風若去<lb/>
　嵗將舊任諸臣罷斥甚多擇其有品有守者用之至於<lb/>
<pb n="KR2f0005_WYG_003-7a"/>
　在外督撫司道等官近亦頗有令聞似應風雨以時以<lb/>
　此觀之所闗必在於上非由他故諸臣肯直言乎至祈<lb/>
　雨一事朕非不留意前此屢率諸臣禱於<lb/>
天壇幸皆遇雨此<lb/>
天愛蒼生於朕毫無與焉目今諸臣誠心祈禱與朕無異<lb/>
　若能切直言事是即所以召甘霖也朕一身之識見精<lb/>
　力不敢自恃惟爾諸臣之勤慎是頼明示朕懷與諸臣<lb/>
　共悉之<lb/>
<pb n="KR2f0005_WYG_003-7b"/>
　　　五月庚戍大學士九卿等奏曰近聞山東河南大<lb/>
　　　雨霑足直隸大名諸府皆有雨京城昨晚亦已得<lb/>
　　　雨<lb/>
皇上於宮中日日䖍禱憂勞過甚請稍舒<lb/>
睿懷頤養<lb/>
聖躬<lb/>
上曰朕可與他人比耶先人而憂後人而樂理固宜然近<lb/>
　因久旱無雨憂勞過甚以致癯弱人或可欺天亦可欺<lb/>
<pb n="KR2f0005_WYG_003-8a"/>
　耶日前祈雨朕雖未躬往而每次祈禱朕皆竭誠齋戒<lb/>
　荷<lb/>
天之眷得降雨澤此後雨澤霑足朕庶解焦勞也又<lb/>
命禮部侍郎張英傳諭諸臣曰朕從來覽觀載籍備悉古<lb/>
　帝王遇災修省之道所以深加儆懼遇有災變即小心<lb/>
　兢業朕之憂慮恒在衆人之先今畿輔地方亢旱日久<lb/>
　念係根本之地故朕心甚憂惕寢食靡寧耳可傳諭諸<lb/>
　臣知之<lb/>
<pb n="KR2f0005_WYG_003-8b"/>
　　　九月壬子大學士伊桑阿等進纂輯政治典訓四<lb/>
　　　冊<lb/>
上曰朕御極三十年來惟兢兢祗畏常存始勤終怠之虞<lb/>
　孜孜不已每思滿損謙益之戒今閱此書増愧於懷况<lb/>
　比年不登民生未遂正當君臣上下協心同慮撫綏萬<lb/>
　邦夙夜黽勉尚且不暇豈容自矜自伐以重已過違道<lb/>
　取譽以務虛名欲將此書停止編摩卿等議之<lb/>
　　　十二月乙酉<lb/>
<pb n="KR2f0005_WYG_003-9a"/>
上諭禮部今嵗直隸地方亢旱小民粒食艱難已經蠲免<lb/>
　錢糧兼發帑金倉粟及准輸助米糓賑濟但三冬雨雪<lb/>
　鮮少朕心仍切焦勞即進膳饈亦為損減無非軫念民<lb/>
　生自竭誠悃明年正月祈糓祝文著該衙門更換將朕<lb/>
　肫懇恤民之意切實撰寫進覽<lb/>
　　　康熙二十九年庚午二月甲戍<lb/>
上諭大學士九卿詹事科道曰爾等諸臣稱雨澤霑足固<lb/>
　當懽悅但去年大旱民困未蘇昔漢文帝為三代以下<lb/>
<pb n="KR2f0005_WYG_003-9b"/>
　令主賈誼猶以處厝火積薪之上而謂無危為喻以今<lb/>
　較之可無慮乎且今雖得雨不知夏秋若何其當逺慮<lb/>
　深思愈加軫恤何得稱慶<lb/>
　　　康熙三十一年壬申十月庚子<lb/>
上諭大學士等曰近日光禄寺奏停薦新芽茶凡有𩔖於<lb/>
　此者俱宜停止其各省慶賀表箋每次遣官齎送不惟<lb/>
　驛遞煩擾而齎送官員亦屬勞苦朕思凡物解京均於<lb/>
　地方百姓有累省一件如去一病今將表箋停其每次<lb/>
<pb n="KR2f0005_WYG_003-10a"/>
　遣官齎送或應照朝鮮國一年一次彚送凡事皆由督<lb/>
　撫具題或著督撫彚收一次齎送爾等㑹同該部議奏<lb/>
　　　康熙三十二年癸酉二月甲申<lb/>
上諭大學士等曰宗族之始皆一祖所生當力敦親睦共<lb/>
　相愛恤扶持以為生也今見諸王以下畧無親睦之誼<lb/>
　或者同為宗室以他祖父之名名其子若孫者有之朕<lb/>
　意此後入八分公以上諸吉凶事㑹集之禮仍照舊行<lb/>
　其未入八分公以下至於閒散宗室吉凶之事亦宜定<lb/>
<pb n="KR2f0005_WYG_003-10b"/>
　㑹集儀式止令本翼㑹集若皆令八旗㑹集則不勝其<lb/>
　煩矣如遇喪事則一旗之中為之服别旗惟去其纓又<lb/>
　閒散宗室中有極貧者一有吉凶之事諸王以下閒散<lb/>
　宗室以上各以其意量為資助在與者既不以為難而<lb/>
　受者亦良有所益其㑹集時視其身之品級以下者一<lb/>
　體㑹集閒散宗室無品級者則視其父之品級㑹集凡<lb/>
　㑹集不至者有司察叅如此則皆相識而相親矣又宗<lb/>
　室中見在名字有相犯者宗人府悉行察改自茲以往<lb/>
<pb n="KR2f0005_WYG_003-11a"/>
　每嵗所送宗室人名亦即詳察其有犯者駁之令改爾<lb/>
　等將朕此㫖同滿洲尚書侍郎宣示諸王及聞散宗室<lb/>
　令其定議以聞<lb/>
　　　康熙三十三年甲戍二月庚午兵部以佐領佛倫<lb/>
　　　等分擬正陪帶領引<lb/>
見補授順承郡王屬下散騎郎員缺<lb/>
上曰王年幼左右宜用老成此散騎郎擬正之人與今日<lb/>
　引見補授護衞之人皆童稚耳少年相聚何以導王為<lb/>
<pb n="KR2f0005_WYG_003-11b"/>
　善都統希佛歴時甚久且係所屬大臣可召來切責之<lb/>
　　　康熙三十四年乙亥四月丙辰<lb/>
上諭大學士等曰平陽府地震朕心深為儆惕或政事有<lb/>
　應行應革者可傳集九卿問之其平陽府屬見任京官<lb/>
　之人欲歸視家室者不必開缺著給假往視<lb/>
　　　六月庚子<lb/>
上諭大學士伊桑阿阿蘭泰曰數日間雨水過多若連綿<lb/>
　不止民田恐致被損朕聽政事無日不念切民生今雨<lb/>
<pb n="KR2f0005_WYG_003-12a"/>
　水如此或人事有所未盡著傳集九卿詹事掌印不掌<lb/>
　印科道將應行應革事宜各抒所見以聞<lb/>
　　　是日<lb/>
上諭禮部尚書張英曰數日來雨水過多慮傷田禾四月<lb/>
　内又有平陽府地震之災或者隂盛所致朕思天時與<lb/>
　人事恒相感召未可謂災沴為天時適然之數全不關<lb/>
　於人事也堯舜之時猶有都俞吁咈蓋古之聖人已治<lb/>
　而益求其治已安而益求其安故兢兢業業始終如一<lb/>
<pb n="KR2f0005_WYG_003-12b"/>
　朕朝夕以此儆惕於衷三十餘年以來未嘗一日稍自<lb/>
　寛假亦有請間日理事者朕不以為然惟存恒久之心<lb/>
　時時乾惕耳朕思地方間有荒歉正可動人警戒之念<lb/>
　古人所謂遇災而懼也朕於宮中費用從來力崇儉約<lb/>
　期以有餘沛恩百姓若非撙節於平時安能常行蠲賑<lb/>
　之事耶<lb/>
　　　七月壬午<lb/>
上諭吏部兵部各省督撫提鎮官員間令來京陛見原欲<lb/>
<pb n="KR2f0005_WYG_003-13a"/>
　以地方情形及兵民生計面加諮詢具有深意近見來<lb/>
　京各官輒以進川馬等物為辭多所置辦雖經却還但<lb/>
　恐其在任購買致貽地方官員兵民之累朕本欲詢兵<lb/>
　民生計召令前來若反致累兵民殊失朕之初意且川<lb/>
　馬如果需用朕自頒特㫖令出産地方辦解何須進獻<lb/>
　著通行嚴禁<lb/>
　　　十二月辛丑<lb/>
上諭大學士九卿等曰朕撫御宇内無日不念切國計民<lb/>
<pb n="KR2f0005_WYG_003-13b"/>
　生比年直隸各省時遇旱潦又平陽府有地震之災朕<lb/>
　屢𤼵帑金倉粟賑濟蠲免錢糧百姓雖未至於流離恐<lb/>
　未盡安生業各省緑旗官兵防禦勞苦深宜體恤至奏<lb/>
　讞罪人雖罹法網亦可憫惻朕夙夜孜孜軫念於中者<lb/>
　久矣今欲特頒詔㫖廣沛恩施思嶽瀆諸神皆所以福<lb/>
　佑斯民宜遣官䖍行致祭嚴飭地方大小官吏務期潔<lb/>
　已奉公撫綏百姓綠旗官兵糧餉多有虛冒尅扣應行<lb/>
　稽覈各省積年逋欠及帶徴錢糧概與豁免除貪官汚<lb/>
<pb n="KR2f0005_WYG_003-14a"/>
　吏行間犯罪與十惡等死罪外一切罪犯咸加赦宥令<lb/>
　其自新爾等㑹議具奏<lb/>
　　　乙巳<lb/>
詔諭天下曰朕君臨寰宇子育元元惟以薄海昇平人安<lb/>
　物阜為念或身處宮禁之中或廵歴郊圻之内勤求民<lb/>
　隱宵旰弗遑故歴嵗以來減賦蠲租省刑宥過凡有闗<lb/>
　於治理務實見於敷施顧邇者畿輔郡縣災傷疊吿而<lb/>
　山西平陽府屬復有地震之異雖頼所在倉廩素有積<lb/>
<pb n="KR2f0005_WYG_003-14b"/>
　貯及時周賑幸免仳離而朕心祗惕不敢以水旱災沴<lb/>
　視為氣數適然謂必政事之失宜方致隂陽之有忒反<lb/>
　躬循省深儆予辜夫圖治之道莫先於養民逮下之仁<lb/>
　莫重於寛恤兹特誕沛恩膏肆𢎞赦宥茂迎庥祉丕愜<lb/>
　輿情安民則惠覃敷益下之恩御衆以寛式廣好生之<lb/>
　徳布吿天下咸使聞知<lb/>
　　　丁未戸部題烏喇解送貂䑕缺額應將該管官議<lb/>
　　　罪<lb/>
<pb n="KR2f0005_WYG_003-15a"/>
上曰數年來因捕貂者衆故不足額以此議處是無辜獲<lb/>
　罪若不得佳者朕但少御一裘何關𦂳要且貂價甚貴<lb/>
　而又非必用之物朕亦不甚需之<lb/>
　　　康熙三十五年丙子十一月己卯<lb/>
上諭議政大臣等曰天下當以仁感不可徒以威服今朕<lb/>
　原無征噶爾丹之意皆噶爾丹所自取且噶爾丹兇暴<lb/>
　朕惟待以寛仁噶爾丹姦狡朕惟示以誠信嘗覽經史<lb/>
　云惟仁者無敵今噶爾丹窮廹已極遣格壘沽英前來<lb/>
<pb n="KR2f0005_WYG_003-15b"/>
　乞憐朕意仍欲撫之諸臣奏曰此真天地好生之心實<lb/>
　　　從古所未有也<lb/>
上曰古之將帥雖善用兵多戮已降或其身不得善終或<lb/>
　子孫不昌此皆好殺之明戒也又古之人主或窮兵黷<lb/>
　武好大喜功朕意不然惟願宇宙雍熙四海昇平家給<lb/>
　人足各得其生而已噶爾丹使人格壘沽英可仍遣回<lb/>
　　　十二月甲申<lb/>
上諭大將軍費揚古曰噶爾丹被我軍擊敗後散者散降<lb/>
<pb n="KR2f0005_WYG_003-16a"/>
　者降故朕復親臨塞外欲相機而行今觀陸續降人及<lb/>
　格壘沽英之言噶爾丹窮蹙是實朕不忍悉加屠戮不<lb/>
　如撫而活之故於爾未至之前朕即降㫖招降也<lb/>
　　　康熙三十六年丁丑正月甲戍<lb/>
上諭戸部理藩院屢年以來察哈爾八旗官兵從征効力<lb/>
　甚苦伊等向無俸糧自今察哈爾官員著比照京官俸<lb/>
　量減給與爾等作速定議具奏即於二月支俸時給之<lb/>
　　　五月癸卯大學士等以蕩平噶爾丹奏請上<lb/>
<pb n="KR2f0005_WYG_003-16b"/>
尊號<lb/>
上曰朕覽史書帝王事業貴始終如一不以尊號為貴上<lb/>
　世無論矣即明代亦無受尊號者後人並不非之朕自<lb/>
　御極以來不曽念及一已只為天下生民計夙夜焦勞<lb/>
　惟恐一時怠慢不克有終况噶爾丹之滅由於<lb/>
上天之篤祐<lb/>
祖宗之福佑衆將士之勤勞也朕何有焉<lb/>
皇太后崇加徽號允宜朕之尊號不必加亦不必再奏<lb/>
<pb n="KR2f0005_WYG_003-17a"/>
　　　六月庚戌諸王貝勒貝子公文武滿漢官員及逺<lb/>
　　　近士民赴暢春園請上<lb/>
尊號<lb/>
上諭曰朕御極四十年雖自始至終孜孜不倦而吏治尚<lb/>
　未澄清民生尚未豐裕士卒尚未休息風俗尚未淳樸<lb/>
　且旱潦災異亦復相仍方今外宼既靖正宜休息生養<lb/>
　徒加尊號何益於治朕蕩平噶爾丹機宜未嘗有失茍<lb/>
　天下共能知之朕願足矣崇上尊號不必行毋復再奏<lb/>
<pb n="KR2f0005_WYG_003-17b"/>
　　　十一月丁酉<lb/>
上諭大學士九卿等曰兹因地震示警朕深切悚惕念致<lb/>
　治之道無如愛民生重民命朕總理幾務於一切閭閻<lb/>
　生計及人命事情㒺不殫精硏究在外直隸各省親民<lb/>
　之官務訪求民間疾苦實心愛養其關係人命案件必<lb/>
　詳審實情俾無寃抑在内大小官員咸宜勤慎奉職力<lb/>
　改前愆以共副朕實圖修省弭災之至意<lb/>
　　　康熙三十七年戊寅十二月庚戌<lb/>
<pb n="KR2f0005_WYG_003-18a"/>
上諭宗人府近日朕傳集諸王及閒散宗室於景山校射<lb/>
　者將以勸懲賢否也及試以射善射者頗多朕心甚悅<lb/>
　其有品秩之宗室俱為王府䕶衛官職有遷轉之階惟<lb/>
　閒散宗室雖有幹濟之才亦無路上進兆姓中凡有才<lb/>
　者尚選擇録用而朕宗室中之才幹者不獲登用良可<lb/>
　惜也爾衙門將宗室中材力壯健長於騎射者詳查奏<lb/>
　聞朕將授為闕廷侍衛職官視其効力若材力果優勤<lb/>
　於供職即授以叅領副都統職任安於庸劣者方罷斥<lb/>
<pb n="KR2f0005_WYG_003-18b"/>
　之家貧無力者一併查奏朕將籌其生計焉<lb/>
　　　康熙三十八年己卯十月丙戌大學士等以朝審<lb/>
　　　情實各犯八十三人請<lb/>
㫖<lb/>
上諭曰人命至重今當勾決命在須臾尤不可不詳慎爾<lb/>
　等於此情實各案既已閱訖各有所見皆當盡言又<lb/>
諭曰此等雖皆當死然朕猶於當死之中曲求可生之路<lb/>
　不忍輕斃一人念淮揚百姓頻被水災朕惄焉傷之河<lb/>
<pb n="KR2f0005_WYG_003-19a"/>
　患不除夙夜不能暫釋於懐且百姓既被水災存者必<lb/>
　至流離轉徙田多不耕賦安從出來年錢糧當於今年<lb/>
　預為蠲免庶災黎於水退時可以各歸故鄉安其生業<lb/>
　　　康熙三十九年庚辰三月丁未<lb/>
上諭宗人府總領府事和碩簡親王雅布曰宗室覺羅等<lb/>
　之女有願與朕養者朕養而嫁之有女年長父母不能<lb/>
　遣嫁者朕亦代為嫁之著查明奏聞<lb/>
　<lb/>
<pb n="KR2f0005_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三<lb/>
</p>
<p>
</p>
  </div>
</body>
</text>
</TEI>
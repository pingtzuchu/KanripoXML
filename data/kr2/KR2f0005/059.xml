<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_059-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷五十九<lb/>
　　　柔逺人三<lb/>
　　　康熙二十八年己巳正月丁亥喀爾喀土謝圖汗<lb/>
　　　以不能與噶爾丹㑹盟具疏自陳<lb/>
上諭議政王大臣等曰朕統御天下凡窮者救之絶者繼<lb/>
　之離散者使之完聚交惡興戎者使之和協一切生靈<lb/>
<pb n="KR2f0005_WYG_059-1b"/>
　無不欲其咸底於安樂也土謝圖汗澤卜尊丹巴胡土<lb/>
　克圖等背棄盟誓加兵厄魯特今為厄魯特所敗奔入<lb/>
　我汎界請降朕念土謝圖汗向來職貢惟謹久在屬國<lb/>
　之列是以受而納之留於邊境矜其困窮給以米粟車<lb/>
　臣汗之子亦准其承襲但兩國相攻生民不得乂安兵<lb/>
　戎無日休息今土謝圖汗澤卜尊丹巴胡土克圖等又<lb/>
　難於㑹盟其以朕收養伊等中外一體不忍令人失所<lb/>
　之徳意并將土謝圖汗等背盟興戎之故一一申明遣<lb/>
<pb n="KR2f0005_WYG_059-2a"/>
　使齎敕宣諭噶爾丹令達賴喇嘛亦遣使於噶爾丹則<lb/>
　案可結矣<lb/>
　　　是日<lb/>
上賜敕諭達賴喇嘛曰朕統御寰區惟願中外息征戰之<lb/>
　勞無敗亡之禍率土共享昇平前聞喀爾喀兩翼内自<lb/>
　作亂兄弟人民互相吞并日後必成戰爭之禍特敕諭<lb/>
　爾喇嘛同遣使人諭和爾喇嘛亦謂朕鑒恤衆生心如<lb/>
　父母誠至善也遣西勒圖來朕特使台吉巴忒馬什尚<lb/>
<pb n="KR2f0005_WYG_059-2b"/>
　書阿喇尼等與西勒圖偕往召集七旗喀爾喀㑹閲誓<lb/>
　和意謂從此兄弟相親可永享安樂後土謝圖汗奏言<lb/>
　聞厄魯特興兵兩路來伐是以出兵往迎朕軫念厄魯<lb/>
　特喀爾喀兩國相攻必有一傷復遺書於爾喇嘛息其<lb/>
　干戈仍敕諭喀爾喀土謝圖汗以為厄魯特噶爾丹職<lb/>
　貢恭順往來有年果似此大舉諒必奏聞朕心猶未深<lb/>
　信未必非不良之徒從中離間爾等慎毋先啟兵端務<lb/>
　體朕不忍生民死亡之至意爾喇嘛亦遣齊緝克他賴<lb/>
<pb n="KR2f0005_WYG_059-3a"/>
堪布偕朕所遣阿齊圖綽爾濟學士拜里往厄魯特諭<lb/>
和朕與爾如此行事原不忍視喀爾喀厄魯特至於塗<lb/>
炭欲其相睦衆生得安之意也乃喀爾喀土謝圖汗澤<lb/>
卜尊丹巴胡土克圖等自取滅亡達旨興戎首先起兵<lb/>
殺扎薩克圖汗又殺噶爾丹之弟多爾濟扎卜噶爾丹<lb/>
遂起兵破喀爾喀此喀爾喀先舉召釁之過朕不以之<lb/>
責噶爾丹也朕之初念本欲率土之民皆獲生成原無<lb/>
樂他人敗亡以為己利之意今喀爾喀敗汗及濟農台<lb/>
<pb n="KR2f0005_WYG_059-3b"/>
吉等率其通國之人決計歸降於朕朕為天下主來歸<lb/>
之人不為收養其誰收養之爰納其降安插於汛界之<lb/>
外發粟賑濟仍存其汗濟農台吉之號嗣立其車臣汗<lb/>
之子為汗朕興滅繼絶之心非特於喀爾喀如是己也<lb/>
諸國有窮迫來歸者朕之愛養皆與之同不但朕之所<lb/>
行如此喀爾喀等如往歸爾喇嘛決不忍其死亡亦必<lb/>
如此愛養之也征戰非美事互相報復無有已時亦豈<lb/>
能保其常勝乎朕意欲使厄魯特喀爾喀盡釋前怨仍<lb/>
<pb n="KR2f0005_WYG_059-4a"/>
　前協和各守地方休兵罷戰特遣使齎敕往諭噶爾丹<lb/>
　噶爾丹向遵奉爾喇嘛道法若遣使往諭務令兩國嗣<lb/>
　後永息兵戎則朕與爾解紛恤難之本心亦可以慰矣<lb/>
　爾喇嘛可即遣使與朕所遣之人偕往<lb/>
　　　四月甲午先是喀爾喀土謝圖汗等以米糧將盡<lb/>
　　　續到二萬餘人不能贍給奏請賑濟<lb/>
上命領侍衛内大臣費揚古等齎銀兩茶布前往散給至<lb/>
　　　是<lb/>
<pb n="KR2f0005_WYG_059-4b"/>
諭大學士等曰朕聞喀爾喀乏食有至餓死者深為軫念<lb/>
　頃雖令内大臣費揚古等齎茶布銀兩採買牲畜賑其<lb/>
　乏絶但採買尚需時日若不速發糧以拯之則死者愈<lb/>
　多矣澤卜尊丹巴胡土克圖現有貿易駱駝百餘在張<lb/>
　家口竝内駟厰及太僕寺駱駝共發一百將張家口倉<lb/>
　米星速運到散給計支一兩月間費揚古等所買牲畜<lb/>
　可繼之矣如此則喀爾喀可活也其令侍衛吳達禪侍<lb/>
　讀學士西拉牧厰侍衛太僕寺堂官戸部賢能司官各<lb/>
<pb n="KR2f0005_WYG_059-5a"/>
　一員前往經理<lb/>
　　　八月丁丑<lb/>
上諭内大臣大學士等曰朕自春至今縁兹旱災無日不<lb/>
　為軫念近出口閲視更不堪寓目當此仲秋之時即以<lb/>
　山核桃作粥而食若時届冬春何能存活且聞諸蒙古<lb/>
　所在亦然如此情形躬親目擊憂不能止前於邊口積<lb/>
　糧特為衆蒙古計今蒙古牲畜目前尚可支持若不豫<lb/>
　給米糧則牲畜羸瘦至極窮困之時雖再議給賑無論<lb/>
<pb n="KR2f0005_WYG_059-5b"/>
　彼不能承領此間亦無術可以運致矣今擇賢能官分<lb/>
　遣諸處察其實不能存活極困窮者一面令帶人夫車<lb/>
　輛駱駝而來即以就近邊口所收糧食量給之則所需<lb/>
　之糧不至萬斛而衆蒙古之感戴無窮矣<lb/>
　　　九月戊戌理藩院題喀爾喀信順額爾克戴青等<lb/>
　　　六台吉奏稱所屬牲畜盡斃饑荒不能度日祈賜<lb/>
　　　恤養應遣官清察<lb/>
上曰此六台吉饑荒不速行拯救則死亡愈多著速行差<lb/>
<pb n="KR2f0005_WYG_059-6a"/>
　官確查<lb/>
　　　是日理藩院議蘇尼特滿濟思哈碩色等搶奪喀<lb/>
　　　爾喀多爾濟巴爾桑之駱駝行李又喀爾喀朱布<lb/>
　　　爾哈什哈等搶奪哨探人之馬匹應將為首者論<lb/>
　　　絞餘各罰牲畜有差<lb/>
上諭大學士等曰滿濟思哈碩色朱布爾哈什哈等竝從<lb/>
　寛免死照為從例完結至求入内地之喀爾喀等互相<lb/>
　殺奪若不速為安插漸至流亡今宜專遣大臣收集喀<lb/>
<pb n="KR2f0005_WYG_059-6b"/>
　爾喀散亡之衆又<lb/>
諭曰昔<lb/>
太宗文皇帝以次收定四十九旗蒙古後欲全收北邊喀<lb/>
　爾喀未及行而<lb/>
太宗文皇帝賓天後蘇尼特騰機思懐恨睿王反入喀爾<lb/>
　喀喀爾喀欲殺騰機思所尚我國公主騰機思向喀爾<lb/>
　喀哭云我如何負<lb/>
太宗文皇帝仁恩殺我妻耶爾等欲殺我妻將我一并加<lb/>
<pb n="KR2f0005_WYG_059-7a"/>
　戮如此堅執故我國公主未曾遇害今聞喀爾喀國内<lb/>
　饑荒互相殺擄朕欲普天萬國皆得其所一體加恩喀<lb/>
　爾喀流離至此故特遣大臣收集流亡使安插得所<lb/>
　　　十二月癸亥朔<lb/>
上諭大學士等曰朕覽書籍邊外各處蒙古等在明代時<lb/>
　屢侵邊境即於伊各蒙古内亦互相戰鬬不得寧謐<lb/>
太宗文皇帝統馭以來各䝉古皆安静矣如朕所見三十<lb/>
　年來各蒙古俱獲安生極其恬息彼等歡欣稱道謂從<lb/>
<pb n="KR2f0005_WYG_059-7b"/>
　未聞有如此太平令我諸蒙古安然享昇平者皆出自<lb/>
　聖恩所賜伊桑阿等奏曰<lb/>
皇上視天下百姓盡如赤子故使内外之民各得其所如<lb/>
　　　此<lb/>
　　　康熙二十九年庚午七月甲寅<lb/>
上諭理藩院朕問二等侍衞吳達禪云喀爾喀土謝圖汗<lb/>
　澤卜尊丹巴胡土克圖屬下貧不聊生者甚多可遣爾<lb/>
　衙門司官一員至土謝圖汗處將至窮乏食者帶至張<lb/>
<pb n="KR2f0005_WYG_059-8a"/>
　家口外相宜處同口北道動支張家口所貯之米日給<lb/>
　飯食將食米人及所需米數奏聞<lb/>
　　　十一月甲辰達賴喇嘛率西海諸台吉及噶爾丹<lb/>
　　　等具疏請上<lb/>
尊號進貢禮物<lb/>
上諭議政王大臣等曰朕統御宇内冀中外人民咸無戕<lb/>
　賊共享昇平是以前聞喀爾喀七旗兄弟不睦特遣使<lb/>
　於達賴喇嘛欲使歸好達賴喇嘛遣噶爾旦西勒圖朕<lb/>
<pb n="KR2f0005_WYG_059-8b"/>
　遣尚書阿喇尼前往而伊等所行不能仰體朕心及達<lb/>
　賴喇嘛之意雖已和喀爾喀七旗而喀爾喀與厄魯特<lb/>
　相仇之故實從此起後聞交惡興戎即遣使於達賴喇<lb/>
　嘛達賴喇嘛遣齊緝克他賴堪布朕遣阿齊圖綽爾濟<lb/>
　學士拜里等止彼相攻乃伊等不行宣諭止之聽其縱<lb/>
　戰喀爾喀遂為所敗朕不忍坐視復遣使達賴喇嘛相<lb/>
　與同定兩國之好達賴喇嘛遣濟隆胡土克圖朕遣伊<lb/>
　拉古克三胡土克圖往説之詎意兩人見噶爾丹不行<lb/>
<pb n="KR2f0005_WYG_059-9a"/>
　諭止與之偕行䦨入汎界搶奪人畜朕出兵問罪而兩<lb/>
　人又不為諭止立視其戰我軍不得已而擊之致厄魯<lb/>
　特大敗遠遁請罪朕與達賴喇嘛期於撫育衆生而使<lb/>
　臣故違意㫖遂至於此朕心甚為隠痛有何可賀而受<lb/>
　尊號乎其以是曉諭達賴喇嘛諸汗衆台吉來使所貢<lb/>
　禮物其併發還<lb/>
　　　康熙三十年辛未二月乙丑<lb/>
上賜敕諭噶爾丹曰朕為天下一統主務使四海之内人<lb/>
<pb n="KR2f0005_WYG_059-9b"/>
　民咸獲其所以享太平雖向與本朝抗拒之國如窮迫<lb/>
　來歸必拯而養之無不使得其所者喀爾喀向曾與本<lb/>
　朝交戰窮而來歸朕竝不念前罪受而撫養之濟困繼<lb/>
　絶之心不但於喀爾喀為然也諸國有窮迫來歸者朕<lb/>
　之撫養皆與此同前已有㫖諭汝矣今聞喀爾喀逃來<lb/>
　人等言汝厄魯特牲畜已盡無以為食極其窮困人被<lb/>
　疾疫死亡相繼朕重念天下率土人民之命聞此困敝<lb/>
　有不惻然軫念者乎况前已致諭於達賴喇嘛言噶爾<lb/>
<pb n="KR2f0005_WYG_059-10a"/>
　丹如不得已而來歸朕亦撫而養之使之得所今果窮<lb/>
　困無食不能歸故土其移近邊汛朕當厚加恩賜如決<lb/>
　計入降益從優撫養斷不辱汝此朕俯視率土人民一<lb/>
　體之實心勿貳勿疑汝亦曾誓不侵擾喀爾喀况我軍<lb/>
　已在在設備矣若朕果有蹙汝困窮之事則不使䇿妄<lb/>
　阿喇布坦使人見汝之人如此情事汝使亦皆知之自<lb/>
　此以後汝之人無所刼奪不能歸故土衆庻益至死亡<lb/>
　雖悔莫及汝當熟審之<lb/>
<pb n="KR2f0005_WYG_059-10b"/>
　　　五月戊子<lb/>
上諭喀爾喀濟農諾顔台吉等曰朕承天命統御萬方惟<lb/>
　思率土人民咸得其所中外同觀罔有殊别前爾七旗<lb/>
　喀爾喀等本皆兄弟乃互相爭奪吞噬人民以致不睦<lb/>
　朕曾特遣大臣往涖㑹所令爾等各相和協而土謝圖<lb/>
　汗等自食誓言不遵約會已定之議起釁用兵致為厄<lb/>
　魯特噶爾丹博碩克圖所敗喪其國土汗諾顔台吉等<lb/>
　不能保聚所屬人民其人民亦不能各保妻子紛紛潰<lb/>
<pb n="KR2f0005_WYG_059-11a"/>
散來求歸附爾等當此困窮至極之際倘朕之衆扎薩<lb/>
克等各行收取爾喀爾喀早已無遺類矣朕好生之心<lb/>
本於天性不忍坐視爾等之滅亡給地安置復屢與牲<lb/>
畜糗糧以資贍養汗諾顔台吉仍留如故車臣汗仍令<lb/>
承襲又因爾等互相偷奪故於各處添設管轄扎薩克<lb/>
以便稽察且念爾等素無法紀故頒示定例令各遵行<lb/>
自古以來未有如朕拯救愛養如此者也朕既加愛養<lb/>
更欲令爾等甦息繁育用是親臨訓諭大行賞賚㑹同<lb/>
<pb n="KR2f0005_WYG_059-11b"/>
之時見爾等傾心感戴故將爾等與朕四十九旗一例<lb/>
編設其名號亦與四十九旗同以示朕一體仁愛之意<lb/>
土謝圖汗車臣汗名號俱著仍舊存留扎薩克圖汗無<lb/>
辜被殺且所屬人民離散困苦已極深為可憫著將伊<lb/>
親弟策旺扎卜封為和碩親王其餘各分等級授以郡<lb/>
王貝勒貝子公台吉之銜自今以往爾等體朕愛養之<lb/>
恩各守法度力行恭順如此則爾等生計漸蕃福及子<lb/>
孫世世被澤若違法妄行則爾等生計既壞且國法具<lb/>
<pb n="KR2f0005_WYG_059-12a"/>
　在凡事必依所犯之法治罪特諭<lb/>
　　　六月乙卯朔<lb/>
上諭大學士等曰喀爾喀厄魯特諭和之舉朕令達賴喇<lb/>
　嘛行之今喀爾喀已安插得所應遣使齎敕於達賴喇<lb/>
　嘛著丹巴色爾濟往諭之<lb/>
敕曰朕統御寰區以仁育為本撫養是先雖末陲異域之<lb/>
　民有困窮而歸命者必受而養之使得其所爾喇嘛奉<lb/>
　行佛法廣度衆生而救苦難其心亦猶是也前以七旗<lb/>
<pb n="KR2f0005_WYG_059-12b"/>
　喀爾喀兄弟内相侵奪外與厄魯特交兵朕與爾喇嘛<lb/>
　諭令罷兵歸好後噶爾丹又追侵土謝圖汗澤卜尊丹<lb/>
　巴胡土克圖殺奪喀爾喀之人朕遣伊拉古克三胡土<lb/>
　克圖爾喇嘛遣濟隆胡土克圖往諭噶爾丹爾使人不<lb/>
　能仰副朕與爾之心噶爾丹稱兵大舉殺掠喀爾喀深<lb/>
　入我邊汎之地朕稍發兵以問其故反與我兵拒戰至<lb/>
　於大敗乘夜逺遁此彼來犯順非朕往伐之也彼所行<lb/>
　違朕與爾好生善念自求窮困而已喀爾喀土謝圖汗<lb/>
<pb n="KR2f0005_WYG_059-13a"/>
車臣汗諸濟農諾顔台吉決志内附於本年四月躬親<lb/>
大閲喀爾喀之汗濟農諾顔台吉等既執臣禮跪而稽<lb/>
顙諄請與四十九旗同列朕設大宴厚賜之照四十九<lb/>
旗編為旗分給地安插土謝圖汗自以妄舉興戎陳情<lb/>
請罪朕發衆喀爾喀議之皆言加彼之罪則與我衆無<lb/>
光是以宥免其罪仍留士謝圖汗車臣汗之號又念扎<lb/>
薩克圖汗被殺寃痛屬下裔民散亡可矜授其親弟䇿<lb/>
旺扎卜為和碩親王其餘各分等級授以郡王貝勒貝<lb/>
<pb n="KR2f0005_WYG_059-13b"/>
子公台吉之銜明其法度昭其典章矣爾喇嘛普濟生<lb/>
靈向以喀爾喀國破為憂今已安措得所遣諭爾喇嘛<lb/>
知之爾喇嘛聞之必大喜也其左翼之喀爾喀無復可<lb/>
議至右翼扎薩克圖汗屬下人等被擄散亡有在爾喇<lb/>
嘛所者亦有在他處者爾喇嘛普濟生靈必能查明發<lb/>
歸原土也今厄魯特人等屢有歸降聞噶爾丹窮困已<lb/>
極無食而饑於此可見噶爾丹之獲罪於天矣未必不<lb/>
往歸爾喇嘛若果往歸作何措置惟爾喇嘛裁之噶爾<lb/>
<pb n="KR2f0005_WYG_059-14a"/>
　丹遁去之時曽立誓而去倘違誓而稍犯我喀爾喀降<lb/>
　人朕必發大兵分路前進務期𠞰滅之其時地方遙逺<lb/>
　不及遣人齎敕於爾喇嘛亦未可定是以豫遣教習唐<lb/>
　古特文喇嘛丹巴色爾濟諭爾知之<lb/>
　　　七月甲午理藩院以喀爾喀既照四十九旗編為<lb/>
　　　旗分其遣使請安進貢及來朝等事亦應照四十<lb/>
　　　九旗例<lb/>
上曰喀爾喀初來歸順新經安插其俟三年後行之<lb/>
<pb n="KR2f0005_WYG_059-14b"/>
　　　九月丁卯<lb/>
上以達賴喇嘛向來恭順噶爾丹事必其使臣及屬下人<lb/>
　　　通同䝉蔽非達賴喇嘛意因賜敕諭之<lb/>
敕曰朕統御宇内以愛育黎庶為本務使萬邦共相安樂<lb/>
　前聞喀爾喀厄魯特交惡相攻屢遣使於爾喇嘛以和<lb/>
　兩國爾喇嘛從來奉命不違敬慎而行亦屢遣喇嘛説<lb/>
　和奉差喇嘛諸人若能仰體朕與爾好生之意盡心行<lb/>
　事則喀爾喀厄魯特和好早息戰爭矣但爾近侍與濟<lb/>
<pb n="KR2f0005_WYG_059-15a"/>
　隆胡土克圖等皆有私意不體朕與爾之心濟隆胡土<lb/>
　克圖身在噶爾丹營中竝不説和噶爾丹借追喀爾喀<lb/>
　為名闌入邊汛刼掠烏朱穆秦又不勸阻且噶爾丹與<lb/>
　我軍交戰濟隆張蓋於山頂觀之而報爾以為竭力説<lb/>
　和聽從立誓濟隆之去朕面諭以告爾喇嘛之言亦不<lb/>
　行傳諭以前項事情揆之未必由濟隆一人之意亦爾<lb/>
　近侍之人通同貪利而欺蔽汝徇庇噶爾丹之所致也<lb/>
　爾豈有如是之心乎朕灼見於爾喇嘛無涉是以朕不<lb/>
<pb n="KR2f0005_WYG_059-15b"/>
　責汝朕與爾之心向來合一故將若輩行事違朕與爾<lb/>
　之心遣敕諭爾知之至噶爾丹乞兵於達賴台吉而不<lb/>
　許駐防四川打箭爐之兵盡撤已具悉所奏矣<lb/>
　　　康熙三十一年壬申三月壬申理藩院題喀爾喀<lb/>
　　　部落多羅郡王固魯西希旗分無牲畜之人請以<lb/>
　　　米糧給之<lb/>
上曰貧窮䝉古給與米糧特為施恩贍養聞奉差放米官<lb/>
　員往往誘買轉賣惟思利已不論蒙古之果能度日與<lb/>
<pb n="KR2f0005_WYG_059-16a"/>
　否而稱為窮困者甚多嗣後朕若察出其實必將該管<lb/>
　堂官一併置之重典<lb/>
　　　十一月丙午朔<lb/>
上諭大學士等曰聞外藩蒙古有極貧困不能為生者宜<lb/>
　作何撫養爾等㑹同領侍衛内大臣議政大臣䝉古大<lb/>
　臣都統等酌議以聞<lb/>
　　　康熙三十二年癸酉九月辛亥兵部議覆廣東廣<lb/>
　　　西總督石琳奏稱風飄日本國船隻至陽江縣地<lb/>
<pb n="KR2f0005_WYG_059-16b"/>
　　　方計十二人請發回伊國應如所請<lb/>
上曰外國之人船隻被風飄至廣東情殊可憫著該督撫<lb/>
　量給衣食護送浙省令其歸國<lb/>
　　　康熙三十三年甲戌四月辛卯理藩院員外郎二<lb/>
　　　郎保奏報厄魯特台吉巴拜與其兄子齊克宗來<lb/>
　　　歸<lb/>
上曰巴拜等習居邊外若來内地居住難以為生著理藩<lb/>
　院遣官送至喀喇沁令扎什王撫養之<lb/>
<pb n="KR2f0005_WYG_059-17a"/>
　　　康熙三十四年乙亥二月乙卯<lb/>
上賜敕諭噶爾丹曰去歲諭爾敕内諸凡開示甚晰朕俯<lb/>
　念中外咸在懷抱爾厄魯特與喀爾喀仇殺相尋日無<lb/>
　寧息心實傷之且思爾等皆職貢之國朕一槩秉公舉<lb/>
　無偏庇後喀爾喀窮迫來歸朕乃收撫以全其生命此<lb/>
　亦朕矜恤羣生之至意也爾噶爾丹不遵朕言亦自失<lb/>
　其生理而已於我四十九旗蒙古何敗壞之有今爾縱<lb/>
　戕害使臣馬迪之人不正法請罪巧飾誑奏是爾違朕<lb/>
<pb n="KR2f0005_WYG_059-17b"/>
　之㫖迷惑回子之教壞宗喀巴與達賴喇嘛之法明甚<lb/>
　朕是以遣回爾使不令進邊嗣後若仍怙非不悛蔑視<lb/>
　前諭爾永勿上疏遣使貿易特諭<lb/>
　　　康熙三十五年丙子二月己亥厄魯特䇿妄阿喇<lb/>
　　　布坦遣使囊素等請安進貢又奏噶爾丹姦惡乞<lb/>
　　　遣還回子歸已<lb/>
上賜以敕書曰朕為萬國元后惟以率土乂安咸享樂利<lb/>
　為心其能體朕覆載之懐敬慎自持者朕必愛惜教育<lb/>
<pb n="KR2f0005_WYG_059-18a"/>
之其或不循分誼包藏禍心悖安和之理者朕必懲創<lb/>
匡正之此朕統御寰區為人君之大道也今爾策妄阿<lb/>
喇布坦遣使請安貢獻方物又以噶爾丹姦詐屢肆侵<lb/>
陵與爾有不共戴天之讐披瀝情實齎奏入告誠心求<lb/>
恤朕為一統萬邦之主有不眷爾誠心效順之人乎查<lb/>
爾所奏回子之事今噶爾丹處雖無回子前來貿易此<lb/>
後或來朕必交該部查明如爾所請發往爾尚永懷敬<lb/>
慎朕將洊加恩賜焉前噶爾丹猖獗横行䦨入烏闌布<lb/>
<pb n="KR2f0005_WYG_059-18b"/>
通之時朕遣偏師大敗之欲即窮追殲滅其衆而噶爾<lb/>
丹乃長跪於達賴喇嘛所遺威靈佛前設誓曰自後不<lb/>
敢復侵中華皇帝之喀爾喀與衆人民載書加印始免<lb/>
其誅滅而縱之朕殊不喜征誅今噶爾丹悖棄誓言戕<lb/>
我賚爾之使刼喀爾喀之人阻止班禪胡土克圖之來<lb/>
今又至巴顔烏䦨動搖我人民内懷詭詐欲行禍亂其<lb/>
跡顯然朕不得不加創艾是以發三路大軍誅討其罪<lb/>
罪在噶爾丹他無與也但三路大軍竝集聲靈赫濯恐<lb/>
<pb n="KR2f0005_WYG_059-19a"/>
　邊外人民不無震怖爾其遍諭屬衆以至吐魯番諸處<lb/>
　各令照常安居勿致驚潰<lb/>
　　　六月癸丑達賴喇嘛使人戈尼爾羅卜藏帕克巴<lb/>
　　　格隆等遵<lb/>
㫖自西寧至京<lb/>
上命領侍衛内大臣索額圖大學士伊桑阿𫝊<lb/>
諭曰噶爾丹敗於烏闌布通遁走之時首頂威靈佛像設<lb/>
　誓云不但聖上屬下人民即喀爾喀降人以外再不敢<lb/>
<pb n="KR2f0005_WYG_059-19b"/>
　復犯矣去年又背誓至克魯倫地方殘害喀爾喀掠我<lb/>
　降人納木扎爾陀音於是朕親統大軍往討噶爾丹懼<lb/>
　而奔遁適遇我防禦之兵誅殺過當噶爾丹率數人逃<lb/>
　竄餘者盡降厄魯特遂滅厄魯特降人告曰達賴喇嘛<lb/>
　久已脱緇矣天下蒙古皆遵奉達賴喇嘛如達賴喇嘛<lb/>
　身故理宜報聞諸護法主以班禪主喇嘛之教繼宗喀<lb/>
　巴之道法乃匿達賴喇嘛之喪指達賴喇嘛之名唆誘<lb/>
　噶爾丹朕屢遣使問之第巴偽稱達賴喇嘛居髙樓之<lb/>
<pb n="KR2f0005_WYG_059-20a"/>
　上不令與使臣相見第巴原係達賴喇嘛下管事人朕<lb/>
　優擢之封為土伯特國王乃陽奉宗喀巴之道法隂與<lb/>
　噶爾丹朋比欺陵達賴喇嘛班禪而壞宗喀巴之法前<lb/>
　遣濟隆胡土克圖至噶爾丹所為噶爾丹誦經選擇戰<lb/>
　日朕為衆生往召班禪阻而不遣朕無責達賴喇嘛達<lb/>
　賴汗青海諸台吉之意朕今遣使於達賴喇嘛果達賴<lb/>
　喇嘛尚在則面見朕使臣曉諭噶爾丹遵朕㫖行朕凡<lb/>
　事俱畧無介意若仍誑我使人不令相見斷不輕止至<lb/>
<pb n="KR2f0005_WYG_059-20b"/>
　噶爾丹之誓濟隆胡土克圖等現在其地問之豈有謬<lb/>
　乎今將遣使往彼其來人或欲全歸或欲數人先歸可<lb/>
　詢明隨其意遣之<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷五十九<lb/>
</p>
<p>
</p>
  </div>
</body>
</text>
</TEI>
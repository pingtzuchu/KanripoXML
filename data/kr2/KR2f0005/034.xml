<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_034-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十四<lb/>
　　　治河二<lb/>
　　　康熈四十一年壬午五月壬辰戸部題江南賑濟<lb/>
　　　盱眙等三縣水災饑民米數<lb/>
上曰前議加築髙家堰堵塞唐埂六壩時朕曾言如此修<lb/>
　築雖有濟於下流其上流州邑必致衝決今信如朕言<lb/>
<pb n="KR2f0005_WYG_034-1b"/>
　觀此散糧之事盱眙等三縣大被災害若昔議築髙家<lb/>
　堰之日於此處亦築一隄束其水勢不令泛溢豈不甚<lb/>
　善該督斯時慮不及此卒令此等地方悉受泛溢之水<lb/>
　今欲修難矣其令張鵬翮往勘以聞<lb/>
　　　九月甲子河道總督張鵬翮疏言桃源縣烟墩一<lb/>
　　　帶因對岸沙灘挺出河心逼溜南行恐被衝刷請<lb/>
　　　於北岸邵家莊開挑引河建築草壩以分水勢又<lb/>
　　　顔家莊水勢逼射北岸亦請開引河一道則水流<lb/>
<pb n="KR2f0005_WYG_034-2a"/>
　　　順下而險工不受衝激矣<lb/>
上諭大學士等曰此本若敇部議必致遲延著即照所題<lb/>
　行朕觀永定河修築之法甚善河身直河底深所以淤<lb/>
　沙盡皆衝刷今治黄河亦用此法方為有益此工多費<lb/>
　不過十萬兩試照永定河修治之<lb/>
　　　丁卯河道總督張鵬翮疏報秋水情形<lb/>
上諭大學士等曰覽奏挑水壩築成逼黄河大溜直趨陶<lb/>
　莊引河循北岸而行黄水從大通口暢出海口極其深<lb/>
<pb n="KR2f0005_WYG_034-2b"/>
　通淮水從清口暢流敵黄絶無黄水倒灌之患髙家堰<lb/>
　隄工完固加謹防守經伏秋大漲俱獲無虞運河水由<lb/>
　涇河澗河人字芒稻等河分洩各處工程亦皆保固觀<lb/>
　此河工大有望矣又<lb/>
諭曰今所開陶莊引河甚善朕巡視南河時曾令員外郎<lb/>
　黒碩色將引河之樁加意深築其疏濬人字芒稻二河<lb/>
　亦佳得此二河運河甚為有益朕觀明朝治河俱自徐<lb/>
　州以上在河南地方修築我朝自康熈元年以來俱在<lb/>
<pb n="KR2f0005_WYG_034-3a"/>
　徐州以下修築然治下流須預防上流若上流潰決下<lb/>
　流必至壅滯嗣後徐州以上地方河臣亦當留意再黄<lb/>
　河之水遷徙無定朕前在寧夏之時見黄河大溜毎年<lb/>
　更移今年在此來年又移他處其性如此況九河故道<lb/>
　原在河間地方後漸移向南歴代以來果能每年防禦<lb/>
　相機修理則河道何至如此大壊皆因時當多事或十<lb/>
　年或五年不修築不開濬所以漸難治矣明朝三百年<lb/>
　間嘗講求河工治法彼時措置亦得其宜如山東微山<lb/>
<pb n="KR2f0005_WYG_034-3b"/>
　湖將水蓄聚山中澇則蓄之旱則洩之皆深有益於治<lb/>
　河者也<lb/>
　　　康熈四十二年癸未二月庚辰<lb/>
上巡視河工舟泊天妃廟<lb/>
諭河道總督張鵬翮曰歸仁隄引河用以分洩洪澤湖之<lb/>
　水勢若黄水加長則恐清口水弱著將祥符閘下板堵<lb/>
　閉草壩將五堡閘酌量開放以助清水之勢<lb/>
　　　三月戊申<lb/>
<pb n="KR2f0005_WYG_034-4a"/>
上諭河道總督張鵬翮曰髙家堰工程關係重大保守最<lb/>
　為緊要朕今日乘舟由洪澤湖閲視見有殘缺石工以<lb/>
　葦草鑲填倘遇水發危險堪虞至六壩見新修石隄堅<lb/>
　固方慰朕懐其殘缺石工著即興修乗水未長之先完<lb/>
　工用資捍禦至髙家堰防險之人用候選縣丞經歴等<lb/>
　微員此不過例監書辦出身家産微薄倘有疏忽干係<lb/>
　不小湏於候選官員内擇其職銜稍大身家殷實者委<lb/>
　令防險如此則彼知自愛身家又有選用之望自能盡<lb/>
<pb n="KR2f0005_WYG_034-4b"/>
　心防守有禆工程<lb/>
　　　十月己卯<lb/>
上諭大學士等曰朕觀河道已治河道總督張鵬翮及河<lb/>
　工官員俱甚効力黄河一切工程朕知之甚悉先是永<lb/>
　定河用埽甚有禆益是以朕諭張鵬翮黄河亦宜用埽<lb/>
　張鵬翮回奏永定河勢小可以用埽黄河勢大難以用<lb/>
　埽朕諭姑用之張鵬翮因而用埽河隄今果堅固至於<lb/>
　洪澤湖水勢甚險而隄岸復髙往來舟楫一遭漂没人<lb/>
<pb n="KR2f0005_WYG_034-5a"/>
　命輙難救援朕曾諭沿岸將長木樁斜釘於水中船雖<lb/>
　漂没人尚可攀援獲命俟於釘樁後騐之<lb/>
　　　是日<lb/>
上諭吏部工部黄淮兩河關係運道民生最為重要朕念<lb/>
　治河國家大事夙夜廑懐未嘗少釋披圖咨衆雖已悉<lb/>
　其源流顧水勢變遷不常必確知洞悉方可實見施行<lb/>
　是以不憚勤勞屢親巡閲察其險易之形勢審其疏導<lb/>
　之機宜緩急次第俱有成畫至於簡命河臣倚任甚切<lb/>
<pb n="KR2f0005_WYG_034-5b"/>
　凡所屬官吏皆聽舉用大修工程費以數百萬計嵗修<lb/>
　帑金亦以數十萬計乃康熈三十七年黄淮竝漲河道<lb/>
　總督董安國不堅築隄堰疏通海口因而河身墊髙溢<lb/>
　岀河岸以致倒灌洪澤湖口湖水從六壩旁洩由運河<lb/>
　入下河淹没民田於是罷董安國以于成龍代之朕隨<lb/>
　授以治河方畧詳加指示康熈三十八年親往閲河駐<lb/>
　蹕清口河干又面諭于成龍清口宜築挑水壩挑黄水<lb/>
　使趨北岸方可免倒灌清水之患隨指定其地再三申<lb/>
<pb n="KR2f0005_WYG_034-6a"/>
命于成龍不遵朕㫖致無成功及用張鵬翮為河道總<lb/>
督面諭云頃已發帑金數百萬令大臣官員往髙家堰<lb/>
築隄閉六壩使逼洪澤湖水暢岀清口而清口築挑水<lb/>
壩尤為緊要此壩不築則黄水頂衝㫁不能使向北岸<lb/>
湖水必不得暢流張鵬翮遵奉朕言壩工築成黄溜遂<lb/>
直趨陶莊清水因以直岀疉經伏秋大漲竝無倒灌之<lb/>
事其浚張福口等引河築歸仁隄疏人字芒稻涇澗等<lb/>
河開大通口皆遵朕㫖一一告竣今年春朕閲河至桃<lb/>
<pb n="KR2f0005_WYG_034-6b"/>
源見龍窩等處頂衝危險命増築挑水壩壩工刻日訖<lb/>
事河勢遂平中河仲莊閘口以與清口相對特命改由<lb/>
楊家莊漕輓安流商民利濟曩時黄水泛漲或與岸平<lb/>
或漫溢四岀今黄河深流河岸距水面丈餘縱遇大漲<lb/>
亦可無虞矣張鵬翮所修工程雖悉經朕裁㫁而在河<lb/>
數載殫心宣力不辭艱瘁又清潔自持一應錢糧俱實<lb/>
用於河工無纎毫浮耗朕心深為嘉悦所屬大小河員<lb/>
竝皆勉力赴工共㐮河務亦屬可嘉自總河以下各官<lb/>
<pb n="KR2f0005_WYG_034-7a"/>
　爾二部即加議敘具奏<lb/>
　　　康熈四十四年乙酉二月庚寅<lb/>
上巡視河工舟泊土橋閘<lb/>
諭大學士等曰河道總督張鵬翮昨日來問以河工形勢<lb/>
　彼云河已治矣從前駱馬湖口設竹絡壩湖水大則從<lb/>
　壩流入黄河河水大則溢流入壩内今竹絡壩止有湖<lb/>
　水暢流黄水竝無浸灌則黄河之深通可知聞下河等<lb/>
　處地方連年皆大熟亦從前所未有也<lb/>
<pb n="KR2f0005_WYG_034-7b"/>
　　　三月乙巳<lb/>
上諭河道總督張鵬翮曰河工已經告成善後之策更為<lb/>
　緊要朕今親臨閲視修建天妃閘甚當倘黄水長至五<lb/>
　六尺而清水不長則勢弱不能敵黄黄水倒灌亦必致<lb/>
　之理豈可因此即謂治河失策乎若遇倒灌即將天妃<lb/>
　閘暫時下板蓄清水全力以敵黄流不過數日黄水即<lb/>
　退遇糧船過時即起板開放若黄水不灌入不必下板<lb/>
　其惠濟祠一帶雖建有石工但運河與黄河止有一線<lb/>
<pb n="KR2f0005_WYG_034-8a"/>
　之隄若黄溜衝刷石工恐不足恃可於上下適中之處<lb/>
　相度形勢修建挑水壩三四處挑溜開行其王公隄亦<lb/>
　應相度形勢修建挑水壩其運河東隄保守最為緊要<lb/>
　隄岸應行加幫其髙郵迤南湖河水勢相平界首迤南<lb/>
　河水髙於湖水東西兩隄卑薄應加幫修可量建石工<lb/>
　淮安近城隄岸卑薄之處亦應相度形勢修建石工黄<lb/>
　河南岸隄工關係緊要應加謹修防至於直𨽻山東之<lb/>
　河與河道總督相距甚逺應照河南例各交與該省巡<lb/>
<pb n="KR2f0005_WYG_034-8b"/>
　撫就近易於料理其楊村通判竝無經管之事應行裁<lb/>
　去爾㑹同行在九卿速議以聞<lb/>
　　　壬子<lb/>
上諭河道總督張鵬翮及河工官員等曰今河工雖已告<lb/>
　成不可不預為修理防䕶以圗善後之策朕見淮揚一<lb/>
　帶隄岸卑薄未甚堅固倘不加保䕶以致衝決則淮揚<lb/>
　地方百姓何以能堪爾等宜急籌之<lb/>
　　　閏四月癸卯<lb/>
<pb n="KR2f0005_WYG_034-9a"/>
上幸髙家堰遍閲河隄<lb/>
諭河道總督張鵬翮曰朕於康熈四十二年臨閲髙家堰<lb/>
　時爾奏石隄可於八九月間告成今已三年尚未完工<lb/>
　萬一水大奄至恃此草埽詎能禦之張鵬翮奏曰必能<lb/>
　保固㫁然無害<lb/>
上曰草埽俱經二三年矣腐爛沉塌者多猝遇大水事難<lb/>
　預料如不謹慎修築被水衝決枉費錢糧姑置無論但<lb/>
　去年已奏河工告成今年又奏衝決其謂之何爾須日<lb/>
<pb n="KR2f0005_WYG_034-9b"/>
　夜謹守保䕶夫治河莫要於得人觀爾所用之人每多<lb/>
　有失豈可倚任此軰分守此隄耶爾等惟見清口之水<lb/>
　暢流即以為功成不思防禦倘髙家堰六壩之水泛溢<lb/>
　則清水力弱而黄水必復致倒灌矣夫髙家堰關係緊<lb/>
　要宜謹識之毋忽<lb/>
　　　是日<lb/>
上幸惠濟祠閲視畢<lb/>
諭大學士諸大臣及河臣等曰朕留心河道親閲者屢矣<lb/>
<pb n="KR2f0005_WYG_034-10a"/>
　河之形勢必身歴其地始知成功之次第朕毎至河上<lb/>
　必到惠濟祠以觀水勢康熈三十八年以前黄水泛濫<lb/>
　凡爾等所立之地皆黄水也彼時自舟中望之水與岸<lb/>
　平岸之四圍皆可遥見其後水漸歸河岸髙於水今則<lb/>
　岸之去水又髙有丈餘清水暢流逼黄竟抵北岸黄流<lb/>
　僅成一線觀此形勢朕之河工大成矣朕心甚為快然<lb/>
　也<lb/>
　　　乙巳<lb/>
<pb n="KR2f0005_WYG_034-10b"/>
上諭河道總督張鵬翮曰惠濟祠前植標杆處可建挑水<lb/>
　壩祠後埽灣處亦宜建挑水壩以保淤灘但此二處挑<lb/>
　水壩俱不宜太長恐逼水盡向北岸有礙楊家莊河口<lb/>
　至卞家莊舊壩修建甚佳再畧加寛長更善<lb/>
　　　丙午<lb/>
上諭河道總督張鵬翮曰九里岡隄工修理得法不似從<lb/>
　前直埽不能挑溜今修魚鱗埽逐叚挺岀逼溜開行使<lb/>
　窪處漸淤此法甚善其埽工釘樁處可再建挑水壩二<lb/>
<pb n="KR2f0005_WYG_034-11a"/>
　座若恐水深則先建磯嘴壩形岀水俟其壩下漸淤層<lb/>
　次加修則料不加多而功易成矣<lb/>
　　　七月壬申<lb/>
上諭大學士等曰今春朕欲親閲髙家堰張鵬翮奏稱隄<lb/>
　岸工程俱完又時當炎暑蚊蝱正起求停止親閲懇奏<lb/>
　再四朕以髙家堰關係甚大親往閲視見石隄尚有未<lb/>
　完之處所下之埽已經二三年者朽爛亦多將此情形<lb/>
　一一指示張鵬翮及河工諸臣朕又諭張鵬翮大水時<lb/>
<pb n="KR2f0005_WYG_034-11b"/>
　𤼵難以預料爾務須晝夜防䕶至分守隄工人員委用<lb/>
　不當朕亦諭及今據張鵬翮疏報古溝唐埂清水溝韓<lb/>
　家莊四處隄岸衝決河工將有復壊之勢大小河員惟<lb/>
　知清水暢流為己功而不知髙家堰之六壩水洩太多<lb/>
　則清水力微黄水必復倒灌也此事著九卿詹事科道<lb/>
　速行㑹議具奏<lb/>
　　　丙戌<lb/>
上諭大學士等曰凡人必試之而始知張鵬翮多疑今即<lb/>
<pb n="KR2f0005_WYG_034-12a"/>
　遣旗員前去未嘗一試而張鵬翮早疑其不清人亦何<lb/>
　心為彼効力夫髙家堰之隄全當洪澤湖之水開六壩<lb/>
　雖民田畧有衝没淮揚地方㫁無可虞如以為利益民<lb/>
　田而閉六壩萬一大水驟漲而隄決淮揚大有可虞矣<lb/>
　是以前總河靳輔開六壩以注水漲張鵬翮但知閉六<lb/>
　壩則運河民田均有利益而不知為淮揚之大患髙家<lb/>
　堰之所關甚為緊要也<lb/>
　　　十月甲午<lb/>
<pb n="KR2f0005_WYG_034-12b"/>
上諭工部方今海宇昇平惟以安阜黎元為急東南要務<lb/>
　莫重於河防朕數經南巡指示修築方略凡以籌運道<lb/>
　濟民生也自曩嵗兩河先後衝決而黄流淤墊繼以髙<lb/>
　家堰唐埂六壩乆決未塞而洪澤湖水直從決口旁洩<lb/>
　以致淮水力弱黄水倒灌全河㡬至潰壊於是分遣廷<lb/>
　臣發帑金數百萬増築髙家堰盡閉六壩俾淮水全注<lb/>
　清口又特築挑水壩以逼黄溜趨向北岸仍開濬陶莊<lb/>
　引河以導黄北流然後無倒灌之患康熈四十二年以<lb/>
<pb n="KR2f0005_WYG_034-13a"/>
河工漸可底績躬親臨視時髙家堰石工尚多未竣飭<lb/>
令迅速修築又因仲莊閘水勢湍急恐逼黄流倒浸清<lb/>
口遂命閉仲莊閘改建楊家莊閘閘工既成今年春復<lb/>
往巡閲比至髙家堰見石工仍未完固舊埽亦多朽塌<lb/>
諄諭河臣張鵬翮謂水勢無常修防宜豫一有疎忽則<lb/>
前功盡隳且甫奏安瀾旋報衝決天下其謂之何張鵬<lb/>
翮奏稱隄工捍禦可以無虞迨伏汛大水驟發果衝決<lb/>
古溝唐埂清水溝等處淮揚一路田畆被淹者甚多今<lb/>
<pb n="KR2f0005_WYG_034-13b"/>
已嚴飭堵塞決口刻期竣工朕屢親莅河干詳度形勢<lb/>
當水漲之時若髙家堰及運河減水壩不令開放則隄<lb/>
堰甚為危險若開壩宣洩則閭閻隴畆必致淹傷方春<lb/>
水涸民間盡皆播種一經夏水驟漲開壩放流而所播<lb/>
之種盡皆淹没朕心惻然殊為不忍使不設法導流俾<lb/>
水有所收束則瀕湖及下河民田究不免水患朕再三<lb/>
籌畫宜於髙家堰三壩之下挑濬一河兩旁築隄束水<lb/>
引入髙郵邵伯諸湖湖外亦量築土隄不使漫溢其髙<lb/>
<pb n="KR2f0005_WYG_034-14a"/>
　郵減水壩亦挑濬一河兩旁築隄束水由串場河入白<lb/>
　駒丁溪草堰等河白駒等河淤淺之處竝開濬深通俾<lb/>
　之入海如此則各壩所岀之水不致有渙散衝流之害<lb/>
　又洪澤湖水勢大漲泗州盱眙等州縣俱被水災應於<lb/>
　泗州一帶受水之地亦酌量築隄束水毋令泛濫則所<lb/>
　全於淮安揚州鳳陽三郡民生者多矣此事原於河道<lb/>
　無渉在河官止知保䕶河道不復詳計民生朕惟民間<lb/>
　田畆所繫甚重宜圖萬全可乆之䇿築隄束水行之北<lb/>
<pb n="KR2f0005_WYG_034-14b"/>
　河業有成效則施之南河當亦有濟應從何處築隄延<lb/>
　袤若干里需費㡬何行令江南江西總督漕運總督河<lb/>
　道總督江蘇巡撫㑹同確勘詳議具奏<lb/>
　　　康熈四十五年丙戌正月己巳工部等衙門議覆<lb/>
　　　江南江西總督阿山等疏言河工重大需餉浩繁<lb/>
　　　伏候<lb/>
皇上親臨河上指示方畧<lb/>
上諭曰朕屢經躬閲河道凡河工利病地方逺近應分應<lb/>
<pb n="KR2f0005_WYG_034-15a"/>
　合應挑應築之處知之甚明雖有未及經歴之地而向<lb/>
　來輿圗地名熟悉於衷亦可即行定奪邇者數次南巡<lb/>
　見與陸路不同瀕河官民不無勞擾因此朕不必親往<lb/>
　閲視阿山桑額張鵬翮等所看已屬周晰但此項工程<lb/>
　不應交與總河修築應多派大臣官員分工速修<lb/>
　　　己卯<lb/>
上諭大學士等曰朕昔親臨河上欲往下河因張鵬翮奏<lb/>
　言斷不可往是以中止今即去仍然不能親莅其地則<lb/>
<pb n="KR2f0005_WYG_034-15b"/>
　亦何事復往但河工錢糧斷不可交地方官當照山東<lb/>
　賑饑之例將八旗官及部院官内有行止端正者令該<lb/>
　旗大臣及部院堂官多行保舉派岀再將江寧鎮江杭<lb/>
　州駐防旗員亦著該將軍副都統保舉派岀或副都統<lb/>
　或協領帶赴工上其京城派岀官員領户部錢糧帶往<lb/>
　各省派岀官員各就近地領錢糧帶往可派大臣督理<lb/>
　工程所派官員毎人各給銀三千兩務令照三千兩工<lb/>
　價分地開工如此始得河務速成有利民生著九卿再<lb/>
<pb n="KR2f0005_WYG_034-16a"/>
　議具奏至髙家堰若不預行修治必有可虞已有旨諭<lb/>
　張鵬翮而彼堅稱㫁㫁無慮若今年不修治髙家堰倘<lb/>
　有衝決即開河何用此兩事中髙家堰尤為緊要爾等<lb/>
　可將諭旨付挑河大臣轉交張鵬翮一并議奏<lb/>
　　　壬午工部等衙門覆奏挑河事宜<lb/>
上曰爾等所議尚有未詳至將情願往河工効力者令照<lb/>
　山東養民例尤為不可山東養民者名為捐助及其後<lb/>
　皆無實際所欠銀兩皆朕豁免況所去人員亦甚放縱<lb/>
<pb n="KR2f0005_WYG_034-16b"/>
　今挑河之事俱有丈尺稍或不實即悞公務而前去人<lb/>
　員若仍行放縱尤貽害於地方爾等於嚴行禁止之處<lb/>
　竝未議及著再議具奏<lb/>
　　　五月戊午朔<lb/>
上諭大學士等曰去嵗巡視南河曾於衆人前言髙家堰<lb/>
　隄工不堅尚宜増築張鵬翮以河工已完㫁然無害朕<lb/>
　謂爾雖言工完朕不能信及後隄工潰決幸是唐埂六<lb/>
　壩上流若在下流衝決如何堵禦康熈七年九年二十<lb/>
<pb n="KR2f0005_WYG_034-17a"/>
　二年七里溝清水潭龍窩等處衝決之時其水甚大去<lb/>
　年水不甚大然而衝決者河臣自以為河工已完玩忽<lb/>
　之所致也<lb/>
　　　十月辛丑<lb/>
上諭大學士等曰河道總督報秋汛疏二十日方到朕屢<lb/>
　次親閲河工洞悉情形如奏報水汛事早到則其中或<lb/>
　有所指示猶可及時預防嗣後有奏河工急務者限兩<lb/>
　三日飛馳遞送<lb/>
<pb n="KR2f0005_WYG_034-17b"/>
　　　康熈四十六年丁亥二月癸卯<lb/>
上巡視溜淮套駐蹕曹家廟地方<lb/>
諭扈從文武臣工及河道總督等曰前阿山等察勘泗州<lb/>
　水勢奏稱溜淮套地方另開一河岀張福口可以分洩<lb/>
　淮水免洪澤湖之異漲保髙家堰之危險繪圗進呈請<lb/>
　朕親閲在廷諸臣亦以河工事關重大再四懇請朕始<lb/>
　親行今詳看地勢甚髙雖開鑿成河亦不能直達清口<lb/>
　且所立標竿多有在墳上者若依所立標竿開河不獨<lb/>
<pb n="KR2f0005_WYG_034-18a"/>
　壊民田廬甚至毁民墳塜朕惟恐一夫不獲其所時存<lb/>
　已饑已溺之心何忍發此無數枯骨數年來兩河平靜<lb/>
　民生安樂何必多此一事先年靳輔開中河以避黄河<lb/>
　之險確有成效然亦止因舊河身疏濬今若欲開濬溜<lb/>
　淮套必至鑿山穿嶺不惟㫁難成功將來汛水泛溢不<lb/>
　漫入洪澤湖必致衝決運河矣又<lb/>
諭曰明代淮黄與今逈别明代黄水勢強淮水勢弱故有<lb/>
　倒灌之患朕自甲子年南巡閲視兩河形勢漸次修治<lb/>
<pb n="KR2f0005_WYG_034-18b"/>
　今則淮強黄弱矣然善後之䇿尤宜亟講與其開溜淮<lb/>
　套無益之河不若將洪澤湖出水之處再行挑濬令其<lb/>
　寛深使清水愈加暢流至蔣家壩天然壩一帶舊有河<lb/>
　形宜更加挑濬使通運料小河俾商民船隻皆可通行<lb/>
　即漕船亦可輓運為利不淺矣<lb/>
　　　乙巳<lb/>
上諭河道總督張鵬翮曰爾身任總河河工事務漫不經<lb/>
　心今又以溜淮套地方可以開河請朕親臨殊屬欺誑<lb/>
<pb n="KR2f0005_WYG_034-19a"/>
　張鵬翮免冠謝罪懇<lb/>
恩寛宥<lb/>
上曰賞罰者國家大權内而九卿外而督撫原為盡忠於<lb/>
　國惠養斯民而設非徒使之榮顯晏安而已大吏亷潔<lb/>
　則小吏自然效法茍不能勤慎致悞公事豈可因保全<lb/>
　一人而廢國法乎凡事有可以保全者亦有當用剛斷<lb/>
　者國家臣工甚多姑息一二人何以服衆朕自甲子年<lb/>
　至今六次南巡詳觀河形一年異於一年治河之道當<lb/>
<pb n="KR2f0005_WYG_034-19b"/>
　看何處關係緊要便保守何處不可執一自古治河皆<lb/>
　順水性為今之計但當使淮水稍洩其流乘水未長時<lb/>
　預為綢繆將來水雖大長必不致於危險天然壩一帶<lb/>
　舊有河形當挑濬此河酌量可容糧艘建立閘座水小<lb/>
　則閉閘蓄湖水以敵黄水大則開閘使之暢流一面由<lb/>
　武家墩通至運河一面通至髙郵湖則商民船隻皆得<lb/>
　長行爾即公同在河能員定議具奏<lb/>
　　　五月癸丑<lb/>
<pb n="KR2f0005_WYG_034-20a"/>
上諭河道總督張鵬翮等曰古今治河形勢不同舊時常<lb/>
　患清水不足敵黄水毎有黄水倒灌之虞今清水敵黄<lb/>
　水有餘運河清水甚大反流入髙郵湖設髙郵湖水長<lb/>
　溢入運河則運河東隄受險少有疎虞雖堵塞不難而<lb/>
　生民田廬不可問矣應加謹防䕶以保無虞清口湖水<lb/>
　七分敵黄三分濟運今應將大墩分水處西岸草壩再<lb/>
　加挑寛大使清水多岀黄河一分少入運河一分則運<lb/>
　河東隄不致受險又於蔣家壩開河建閘引水由人字<lb/>
<pb n="KR2f0005_WYG_034-20b"/>
　河芒稻河入江新修五里滚水壩由下河及廟灣等處<lb/>
　入海不惟洪澤湖之水可以宣洩而盱眙泗州積水田<lb/>
　地亦漸次涸岀水小則下板蓄水以敵黄水大則啟板<lb/>
　洩水且便於商民舟楫往來其祥符閘口門甚窄狹趁<lb/>
　此黄水不甚髙之時將歸仁安仁利仁三閘委幹員改<lb/>
　寛洩水則徐州一帶民田可無淹没之虞矣<lb/>
　　　康熈四十七年戊子五月辛巳工部議河道總督<lb/>
　　　張鵬翮疏言髙家堰下山陽盱眙二處增設救生<lb/>
<pb n="KR2f0005_WYG_034-21a"/>
　　　樁銀兩請另行設法不動庫帑應無庸議<lb/>
上曰朕南巡閲河見洪澤湖風浪危險隄岸陡立商民船<lb/>
　隻觸石損壊傷人甚多朕心時切軫念因特令河臣沿<lb/>
　河隄創設救生木樁自設樁以來數年内竝未損船傷<lb/>
　人於商民大有裨益此樁應時加増修愈多愈善嗣後<lb/>
　著江寜蘇州杭州三處織造毎嵗於莭省銀内各捐五<lb/>
　百兩解送總河衙門以備救生之用該省逐嵗增修存<lb/>
　案不必奏銷如不實行修理於别項支用者從重治罪<lb/>
<pb n="KR2f0005_WYG_034-21b"/>
　　　康熈四十八年己丑十一月庚寅<lb/>
上諭户部尚書張鵬翮曰河工雖奏績然不可一日不防<lb/>
　倘兩隄稍有疎忽則前功盡棄盖河源岀於崑崙朕曾<lb/>
　遣官往視上流水長則陜西河南江南之水俱長知之<lb/>
　甚詳爾可宣㫖趙世顯令行文川陜總督甘肅巡撫倘<lb/>
　遇水大之年黄河水漲即著星速報知總河預為修防<lb/>
　始得保全也<lb/>
　　　康熈四十九年庚寅十二月庚辰河道總督趙世<lb/>
<pb n="KR2f0005_WYG_034-22a"/>
　　　顯摺奏御壩西壩工程請修築加長<lb/>
上諭大學士等曰御壩西壩關係緊要甲子年朕南巡時<lb/>
　清流不暢黄水倒灌以致洪澤湖上流淤墊朕指修御<lb/>
　壩西壩清水遂暢然流岀黄水不致倒灌淮黄交㑹之<lb/>
　區始得安瀾但其地甚卑濕彼時朕歩行閲視十餘里<lb/>
　泥濘没膝指授方畧總之治水如治天下得其道則治<lb/>
　不可用巧妄行靳輔善於治河惟用人力于成龍心計<lb/>
　太過張鵬翮但遵舊守成法而已張鵬翮係漢人豈能<lb/>
<pb n="KR2f0005_WYG_034-22b"/>
　乘騎在在馳驅料理惟於朕諭遵行不違是以河工底<lb/>
　績耳今御壩西壩加長工程俱如所請令及時興工修<lb/>
　築<lb/>
　　　康熈五十年辛卯二月戊辰<lb/>
上諭大學士等曰河務甚難朕昔因挖子牙河親身往視<lb/>
　有大城武清縣民跪於兩岸互相爭訴朕慰之曰爾等<lb/>
　勿得爭競朕自有處置之法因一一指授監修官員而<lb/>
　回後河工告成於兩處百姓均有裨益前張鵬翮任總<lb/>
<pb n="KR2f0005_WYG_034-23a"/>
　河時來陛見朕訓之曰爾於河工不可任意從事但守<lb/>
　成䂓遵奉朕諭而行及修御壩之時朕親身指授釘樁<lb/>
　張鵬翮遵朕指授修建自此壩告成清黄二水始㑹流<lb/>
　入海矣黄河水性善於更移朕幸寧夏時由黄河行二<lb/>
　十一日至湖灘河朔因邊外無修治之人故黄河處處<lb/>
　更移視水性毎向南流北岸尚可南岸多被衝決古時<lb/>
　黄水由天津碣石而流此言載在書經禹貢後又移流<lb/>
　在徳州自後漸移於南方矣治河固宜順水性亦在隨<lb/>
<pb n="KR2f0005_WYG_034-23b"/>
　時調度今使諸水入大海者豈盡隨水性哉<lb/>
　　　康熈五十五年丙申十月丙申河道總督趙世顯<lb/>
　　　疏言管河官員遇有丁憂回籍者請仍留河工効<lb/>
　　　力<lb/>
上諭大學士等曰河工告成二十餘年善後之方不可不<lb/>
　講在工之人必年乆諳練方能辦理譬如行軍務須曾<lb/>
　經岀征者始於營伍熟諳况黄河之水遷徙不常最難<lb/>
　疏治如下埽築隄建挑水壩非乆於其地之人不能熟<lb/>
<pb n="KR2f0005_WYG_034-24a"/>
　悉著照所請行但築隄亦有不同黄水難於修築而易<lb/>
　於保固清水易於修築而難於保固此又不可不知清<lb/>
　水暢流可以刷沙使河水深通永無倒灌之虞然欲使<lb/>
　清水暢流必全閉六壩使盡由清口而岀方能敵黄朕<lb/>
　昔南巡乘船閲河隄内居民厯厯可見今於隄内望黄<lb/>
　河行舟帆檣皆不可見可知近日河水之深矣<lb/>
　　　康熈五十七年戊戌三月壬子<lb/>
上諭大學士等曰朕昔南巡時曾乘舟閲視沛縣在運河<lb/>
<pb n="KR2f0005_WYG_034-24b"/>
　之西隅地勢窪下積水甚多常因運河水淺穴隄引所<lb/>
　積之水洩入運河今看每年沛縣之田皆以被水災具<lb/>
　奏特以沛縣地勢窪下常被水災遂視為一定之事雖<lb/>
　不成災亦以成災奏請蠲免錢糧耳將沛縣所積之水<lb/>
　作何區畫與民有益之處爾等㑹同九卿議奏<lb/>
　　　康熈六十年辛丑四月庚子<lb/>
上諭大學士九卿等曰朕於河務留心最切經厯最深往<lb/>
　年屢次閲河時精力尚強親乘小舟不避水險各處周<lb/>
<pb n="KR2f0005_WYG_034-25a"/>
覽凡水泉源委皆知之甚悉山東運河全頼衆泉蓄洩<lb/>
㣲山諸湖以濟漕運今山東多開稻田截湖水上流之<lb/>
泉以資灌溉上流既截湖水自然無所蓄瀦安能濟運<lb/>
水在地中如人身之有血氣血氣有餘方可用滲洩之<lb/>
藥若血氣不足正需滋養安可再加滲洩乎地方官未<lb/>
知水之源流一任民間截水灌田以為愛恤百姓不知<lb/>
漕運實因此而悞也若不許民間偷截泉水則湖水易<lb/>
足湖水既足自能濟運矣今不講究本源但見湖水日<lb/>
<pb n="KR2f0005_WYG_034-25b"/>
少河身日淺徒事開濬假使河身日深泉水不繼雖費<lb/>
百萬帑金終歸無用且古人所置南北諸閘更將何以<lb/>
處之古人置閘其逺近疎密皆因地形髙下水勢緩急<lb/>
以為蓄洩或一處二閘或一二十里一閘確有一定丈<lb/>
尺不可更易分水龍王廟閘座尤關緊要當時宋禮用<lb/>
白英老人之䇿築戴村壩以遏汶水導之岀鵝河口入<lb/>
南旺湖然後水流南北以分水口為水脊盖山東登萊<lb/>
諸山之脉自關東來結為泰山是北幹分支之一在黄<lb/>
<pb n="KR2f0005_WYG_034-26a"/>
河之東而黄河之西山脉自終南太一南届淮汝為中<lb/>
幹分支之一黄河行乎兩支之中故昔時河自天津入<lb/>
海以後漸徙而南至淮安入海而登州以上馬谷山以<lb/>
下從無黄河之迹者山脉限之也分水口之水脊又為<lb/>
泰山分支之分脊處白英積數十年精思確有所見定<lb/>
為此議宋禮從之因勢均導南得七分北得三分增修<lb/>
水閘以時啓閉漕運遂通此等膽識後人實所不及亦<lb/>
不能得水平如此之準也今此二閘最宜斟酌啓閉若<lb/>
<pb n="KR2f0005_WYG_034-26b"/>
淺於南則當閉北閘使分北之水亦歸於南淺於北則<lb/>
當閉南閘使分南之水亦歸於北湖泉竝注南北合流<lb/>
雖有旱暵亦無慮矣豈若徒事開濬勞費而無益乎往<lb/>
年山東百姓欲開新河朕恐其下流泛濫降㫖弗許今<lb/>
巡撫請開彭口新河此地一面為微山湖一面為嶧縣<lb/>
諸山更從何處開鑿耶著張鵬翮到山東將朕此㫖詳<lb/>
諭巡撫申飭地方官令其相度泉源蓄積湖水俾漕運<lb/>
無悞特易易耳黄河關係最大自元至明嵗有衝決未<lb/>
<pb n="KR2f0005_WYG_034-27a"/>
　有安瀾二十年如今日者然圗治於已治保安於已安<lb/>
　河工雖已告成尤當時加巡視不可疎忽今春多風而<lb/>
　少雨恐秋間雨水必多地方官宜加意隄防張鵬翮去<lb/>
　㸔山東運河由臨清起至韓莊閘韓莊閘離邳州不逺<lb/>
　并往視邳州低窪之水曾否洩岀太行隄有坍塌之處<lb/>
　亦當往㸔有賢能司官多帶㡬員去地方有用著之處<lb/>
　即留彼處料理<lb/>
　　　九月甲午<lb/>
<pb n="KR2f0005_WYG_034-27b"/>
上諭大學士等曰黄河遷徙無常毎有衝決隄岸淹没田<lb/>
　廬之患昔黄河㑹九河從天津入海後漸遷徙而南約<lb/>
　討遷徙之地已千餘里矣漢武帝塞瓠子口嗣後代有<lb/>
　衝決朕留心河務屢行親閲動數千萬帑金指示河臣<lb/>
　修築髙家堰石隄及凡應修築之處奏安瀾者㡬四十<lb/>
　年於運道民生均有裨益前巡幸至湖灘河朔保徳州<lb/>
　横城潼關孟津徐州宿遷邳州桃源清口等處俱曾渡<lb/>
　河自横城順黄河下流厯人所未經行之河套凡舟行<lb/>
<pb n="KR2f0005_WYG_034-28a"/>
　二十二日直達數千里所至之處無不詳視惟孟津渡<lb/>
　河時因淤沙不能直渡委折而行彼時朕即慮沙淤則<lb/>
　流滯隄岸必致衝決今據報黄河衝決流入沁河泛溢<lb/>
　至直隸長垣縣等處若今冬將決口堵築堅固可保無<lb/>
　虞否則自決處以下勢分沙壅河水陡長隄岸之危非<lb/>
　一所矣昨趙𢎞燮奏河決之處或在瓠子口以上或在<lb/>
　瓠子口之下并河道情形著詳問九卿及在京河南省<lb/>
　官員具奏<lb/>
<pb n="KR2f0005_WYG_034-28b"/>
　　　壬寅<lb/>
上諭大學士九卿等曰直隸總督趙宏燮奏河南黄沁衝<lb/>
　決隄岸水勢泛溢至長垣等處朕即遣官查視所決地<lb/>
　方據奏河南武陟縣黄沁之水衝決隄岸由長垣流入<lb/>
　山東張秋鎮又據山東巡撫李樹徳奏河水泛溢自直<lb/>
　隸開州流入山東張秋鎮由鹽河入海以致運河隄決<lb/>
　漕船阻滯其衝決隄岸見在修築朕思此衝決之處只<lb/>
　可畧加修防使漕船無阻如竟行堵塞水無歸洩之地<lb/>
<pb n="KR2f0005_WYG_034-29a"/>
　他處又必衝決斷乎不可開州係古黄河故道今黄沁<lb/>
　泛溢由開州至山東地方已成河道矣將來堵塞完工<lb/>
　不使沁水入黄直引至山東或有裨益亦未可定朕留<lb/>
　心河務各處黄河渡口俱曾親厯適遣往㸔河之官所<lb/>
　呈圗樣及李樹徳所進河圗朕俱詳覽知之最明爾等<lb/>
　繕寫諭㫖發往張鵬翮處伊所審事畢著即㑹同總漕<lb/>
　施世綸至張秋鎮等處詳行查勘料理使漕船往返不<lb/>
　致遲悞如張鵬翮已回即於接㫖之處作速前往至修<lb/>
<pb n="KR2f0005_WYG_034-29b"/>
　築決河甚屬緊要朕自京中另遣専官著總河趙世顯<lb/>
　將熟練河務官員工役派岀并將修築物料多行備辦<lb/>
　速發往河南衝決地方<lb/>
　　　丙午<lb/>
上諭大學士等曰朕因黄沁二水泛溢漫及長垣等縣曾<lb/>
　諭爾等以堵塞之後不使沁水入黄引入山東漕河於<lb/>
　運道民生大有裨益爾等可將此河圗發與九卿共閲<lb/>
　即著定議具奏將來引沁入運之後遇水大時流至天<lb/>
<pb n="KR2f0005_WYG_034-30a"/>
　津恐河身不能容納必令於鹽河洩其水勢方可無虞<lb/>
　直隸山東河南被水之民應行賑濟著該督撫各行查<lb/>
　奏<lb/>
　　　丙辰<lb/>
上諭大學士等曰堵築黄河漫溢工程此第一緊要之事<lb/>
　著副都御史牛鈕侍講齊蘇勒員外郎馬泰前往監修<lb/>
　其堵築時宜先於上流建挑水壩以殺水勢俟沙淤後<lb/>
　再漸次加築則漫溢之勢自平而堵塞不甚費力矣朕<lb/>
<pb n="KR2f0005_WYG_034-30b"/>
　於清口建築挑水壩時曾經指示此事齊蘇勒馬㤗等<lb/>
　悉知之至於前項工程毋得吝惜錢糧河南地方河底<lb/>
　不凍今冬宜作速興築其建挑水壩之時應挑引河黄<lb/>
　河有曲折之處即成洲渚務詳勘酌量取直挑成引河<lb/>
　俟黄河決口堵塞報竣之後再引沁河濟運分水龍王<lb/>
　廟之中八閘北八閘春時水淺船行有阻應將沁河之<lb/>
　水於此處引入運河如不能容納由鹽河瀉其水勢自<lb/>
　於運道大有裨益分水龍王廟南八閘水多不需水濟<lb/>
<pb n="KR2f0005_WYG_034-31a"/>
　朕另有㫖與張鵬翮令學士格爾布前往宣諭再徐州<lb/>
　下流黄河可以無虞獨徐州上流黄河多有沙淤不可<lb/>
　不預防衝決將此㫖宣諭該管各官宜先防備<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_034-31b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十四<lb/>
</p>
<p>
</p>
  </div>
</body>
</text>
</TEI>
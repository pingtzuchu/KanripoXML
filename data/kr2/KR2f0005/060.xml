<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_060-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷六十<lb/>
　　　柔逺人四<lb/>
　　　康熙三十六年丁丑二月丁酉<lb/>
上諭副都統吴達禪曰右衛所有厄魯特降人著撥戸部<lb/>
　理藩院官各一員解往張家口曼都處如伊等馬駝羸<lb/>
　瘦難行著内務府郎中董殿邦助之沿途糧草及賞賜<lb/>
<pb n="KR2f0005_WYG_060-1b"/>
　衣服等類亦令董殿邦給與董殿邦可住右衛如大將<lb/>
　軍處解到厄魯特即收養之如解到者多則逐隊送往<lb/>
　張家口俟青草出後董殿邦往歸化城住待大將軍解<lb/>
　到厄魯特即從外送往張家口曼都處<lb/>
　　　壬寅<lb/>
上駐蹕榆林村前桑乾河崖奉差達賴喇嘛理藩院主事<lb/>
　　　保住回至<lb/>
御營以第巴疏呈奏<lb/>
<pb n="KR2f0005_WYG_060-2a"/>
上以示議政大臣等問曰第巴之疏爾等以為何如議政<lb/>
　　　大臣等奏曰第巴差尼麻唐胡土克圖面奏今尚<lb/>
　　　未到應俟到日再行議奏<lb/>
上曰朕意與爾等之意不同朕閲經史塞外䝉古多與中<lb/>
　國抗衡自漢唐宋至明厯代俱被其害而克宣威䝉古<lb/>
　竝令歸心如我朝者未之有也夫兵者凶器聖人不得<lb/>
　已而用之譬之人身瘡瘍方用鍼灸若肌膚無恙而妄<lb/>
　尋苦楚可乎治天下之道亦然亂則聲討治則撫綏理<lb/>
<pb n="KR2f0005_WYG_060-2b"/>
　之自然也自古以來好勤逺略者國家元氣罔不虧損<lb/>
　是以朕意惟以不生事端為貴達賴喇嘛蒙古等尊之<lb/>
　如佛第巴者即代達賴喇嘛理事之人噶爾丹叛逆皆<lb/>
　第巴之故因朕遣主事保住嚴頒諭㫖第巴悚懼悉遵<lb/>
　朕諭奏辭甚恭自陳乞憐畏罪矢誓此亦敬謹之至矣<lb/>
　至達賴喇嘛身故朕已悉知今第巴云遣尼麻唐胡土<lb/>
　克圖前來代彼密陳其情想尼麻唐胡土克圖到後必<lb/>
　奏明達賴喇嘛已經身故懇朕為伊等掩飾達賴喇嘛<lb/>
<pb n="KR2f0005_WYG_060-3a"/>
　與我朝交往六十餘年竝未有隙第巴既如此奏懇事<lb/>
　亦可行即此可以寛宥其罪允其所請第巴必感恩而<lb/>
　衆蒙古亦歡悦矣<lb/>
　　　三月庚辰<lb/>
上遣理藩院主事保住薩哈連齎敕往諭第巴偕尼麻唐<lb/>
　　　胡土克圗同行<lb/>
敕曰朕臨御天下統理萬邦溥播仁恩懲創亂逆其誠心<lb/>
　恭順者必加奨賚焉爾布特逹阿卜地前與噶爾丹同<lb/>
<pb n="KR2f0005_WYG_060-3b"/>
　謀凡事必徇厄魯特而行濟隆胡土克圖敗乃公事爾<lb/>
　堅留不遣其時朕謂逹頼喇嘛若在斷不至此故嚴加<lb/>
　詰責兹爾奏言聖上嚴㫖下須心甚憂懼今惟欽遵聖<lb/>
　諭随力報効倘軫念逹頼喇嘛乞降温綸諄切奏請爾<lb/>
　既知過引罪朕豈不念逹頼喇嘛通使修禮歴有年所<lb/>
　乎且朕若不加眷䘏爾土伯特國豈得安其生耶其濟<lb/>
　隆胡土克圖乃逹頼喇嘛所特遣以合喀爾喀厄魯特<lb/>
　之好者也彼竟不使喀爾喀厄魯特和好反導厄魯特<lb/>
<pb n="KR2f0005_WYG_060-4a"/>
　入我境内與我軍交戰情罪甚属可惡務必擒解彼之<lb/>
　身命朕倶准爾所請寛而宥之其班禪胡土克圗應於<lb/>
　何年月日来朝爾從容定期具奏至噶爾丹與朕抗我<lb/>
　師大克之兇惡逆賊情罪重大其女斷不許留於青海<lb/>
　爾必觧来若不觧送則罪歸於爾矣如噶爾丹果悔罪<lb/>
　来歸其時另有處分今尼麻唐胡土克圖至将爾奏請<lb/>
　之言俱已密奏朕前朕亦密有諭㫖朕之素懐惟願率<lb/>
　土之人咸躋雍和共享安樂斷不欲摘發隐私傾人家<lb/>
<pb n="KR2f0005_WYG_060-4b"/>
　國嗣後爾宜益加恭順勿違朕㫖朕亦嘉惠如初如此<lb/>
　則爾土人民大蒙利賴爾之榮貴可獲長享矣<lb/>
　　　閏三月乙巳<lb/>
上諭議政大臣等曰青海諸台吉来朝若於口外受之恐<lb/>
　於典禮不備且伊等於四月起程正遇塞内炎熱著在<lb/>
　九十月間朝於京師<lb/>
　　　八月辛酉<lb/>
上諭大學士阿蘭泰曰撰敕賜䇿妄阿喇布坦宜曰噶爾<lb/>
<pb n="KR2f0005_WYG_060-5a"/>
　亶多爾濟率衆来歸朕已安集使之耕種得所今忽棄<lb/>
　其田苗逃去想彼有甚不得已之情朕已諒之彼乃鄂<lb/>
　齊爾圖車臣汗之孫也倘至爾所如欲居爾即留養如<lb/>
　欲歸爾即遣還<lb/>
　　　九月癸未厄魯特台吉丹濟拉至<lb/>
御營<lb/>
上命大學士阿蘭泰及郎中阿爾法引入<lb/>
上獨坐氊帷内屏退左右并令阿蘭泰阿爾法出獨留丹<lb/>
<pb n="KR2f0005_WYG_060-5b"/>
　　　濟拉語良乆丹濟拉出驚謂諸大臣曰我乃叛逆<lb/>
　　　罪人窮困来歸䝉<lb/>
皇上略不致疑盡屏左右召我入見授我顯爵乃知<lb/>
聖主至勇至仁如此我敢不誠心感戴永無異念<lb/>
上随召阿蘭泰入<lb/>
諭曰爾等偕丹濟拉入者盖以防不測也爾等所見雖是<lb/>
　朕思凡人無不可以誠感丹濟拉雖来降其心不無疑<lb/>
　畏朕推誠如此伊必感激喜出望外斷無妄動之事朕<lb/>
<pb n="KR2f0005_WYG_060-6a"/>
　令爾等俱出不留氊帷内者欲使丹濟拉之不疑也<lb/>
　　　十一月戊戌禮部議覆朝鮮國王李焞疏請於中<lb/>
　　　江地方貿易米糧應不准行<lb/>
上諭曰朕撫馭天下内外視同一體竝無區别朝鮮國王<lb/>
　世守東藩盡職奉貢克効敬慎今聞連嵗荒歉百姓艱<lb/>
　食朕心深為憫惻彼既請糴以救凶荒現今盛京積貯<lb/>
　甚多著照該國王所請於中江地方令其貿易<lb/>
　　　癸卯青海扎什巴圗爾台吉等来朝<lb/>
<pb n="KR2f0005_WYG_060-6b"/>
上御保和殿受朝禮畢引至<lb/>
御座前<lb/>
諭曰朕頃廵幸寧夏所以命爾等來朝者盖欲天下生靈<lb/>
　各得其所此朕本懐朕富有四海率土皆臣固不在爾<lb/>
　等之来否此後宜仰體朕意各遂安全即噶爾丹亦非<lb/>
　朕先加征討因彼屢侵邉境擾害邉民然後致討朕性<lb/>
　從不以威武臨人惟願與天下共享太平之福耳<lb/>
　　　康熙三十七年戊寅正月庚寅<lb/>
<pb n="KR2f0005_WYG_060-7a"/>
上召䇿妄阿喇布坦之使彭蘇克喇木扎木巴多爾濟寨<lb/>
　　　桑至前問以疏恭第巴之故彭蘇克等奏曰第巴<lb/>
　　　行事不端有乖道法是以㕘奏<lb/>
上諭之曰休息兵戎令宇内昇平始云道法若以護法為<lb/>
　辭必生釁端如爾等雖招撫回子遏止其教亦能令其<lb/>
　皈依佛法跪拜喇嘛乎今天下太平之時惟令各行其<lb/>
　道若强之使合斷不可行四十九旗扎薩克蒙古等迄<lb/>
　今六十餘年朕視如一家初喀爾喀厄魯特搆兵時朕<lb/>
<pb n="KR2f0005_WYG_060-7b"/>
　曾諭逹頼喇嘛令從彼處遣人往解朕亦於此處命大<lb/>
　臣等前往諭之使其相和不意逹頼喇嘛之使竟偏向<lb/>
　厄魯特彼時朕即知逹頼喇嘛當已物故矣若彼尚存<lb/>
　決不為此第巴之搆釁噶爾丹人盡知之又假託逹頼<lb/>
　喇嘛之言令将澤卜尊丹巴胡土克圗土謝圗汗擒拏<lb/>
　解赴噶爾丹今者澤卜尊丹巴胡土克圗土謝圖汗親<lb/>
　身皆在此處前土謝圖汗於鄂羅海地方為噶爾丹所<lb/>
　敗比時曽遣一寨桑来奏云臣等係歴來進貢請安之<lb/>
<pb n="KR2f0005_WYG_060-8a"/>
　國若蒙主上憐恤收養我等即投順前來等語今不但<lb/>
　澤卜尊丹巴胡土克圖土謝圖汗等即七旗之喀爾喀<lb/>
　數萬蒙古歸順前來朕皆收養離散者使之完聚危殆<lb/>
　者使得生全令其各得恒業至於澤卜尊丹巴胡土克<lb/>
　圖土謝圖汗朕皆待以優禮無稍替焉衆䝉古以第巴<lb/>
　為達賴喇嘛𫝊戒之人皆緘口不敢議朕曽以敕諭往<lb/>
　責第巴彼甚心服具疏認罪朕因宥之嗣後第巴若改<lb/>
　前行敬奉班禪達賴喇嘛則已若怙終不悛不但爾等<lb/>
<pb n="KR2f0005_WYG_060-8b"/>
　請征第巴即其所屬青海台吉等朕亦不寛貸也前者<lb/>
　青海台吉等聞朕出師寧夏之信盡皆震怖遊牧移營<lb/>
　而去今日青海台吉等以噶爾丹平定親來慶賀伊等<lb/>
　竝無過端朕豈忍加兵朕統馭天下總願宇内羣生咸<lb/>
　各得所豈有使爾兩國生釁之理惟期爾等安謐而已<lb/>
　　　七月壬午<lb/>
御製海運賑濟朝鮮記曰朕聞救災拯患王政所亟是以<lb/>
　夙夜求莫雖在遐荒絶域猶若痌瘝乃身矧屬在藩維<lb/>
<pb n="KR2f0005_WYG_060-9a"/>
　茍有疾苦何忍一日置也康熙三十六年冬朝鮮國王<lb/>
　李焞奏比嵗洊饑廪庾告匱公私困窮八路流殍相續<lb/>
　於道籲懇中江開市貿榖以甦溝瘠俾無殄國祀朕深<lb/>
　為惻然立允其請遂於次年二月命部臣往天津截留<lb/>
　河南漕米用商船出大沽海口至山東登州更用雞頭<lb/>
　船撥運引路又頒發帑金廣給運直緩徴鹽課以鼓勵<lb/>
　商人將盛京所存海運米平價貿易共水陸運米三萬<lb/>
　石内加賚者一萬石朝鮮舉國臣庶藜藿不飽獲此大<lb/>
<pb n="KR2f0005_WYG_060-9b"/>
　倉玉粒如坻如京人賜之食莫不抃舞忻悦凋瘵盡起<lb/>
　該王具表陳謝感激殊恩備言民命續於既絶邦祚延<lb/>
　於垂亡盖轉運之速賑貸之周亦古所未有也朕念朝<lb/>
　鮮自<lb/>
皇祖撫定以來奠其社稷綏其疆宇俾世守東藩奉職修<lb/>
　貢恩至渥矣兹者告饑不憚轉輸數十里之勞不惜糜<lb/>
　費數萬石之粟環國土而戸給之非獨一時救災拯患<lb/>
　實所以普澤藩封而光昭<lb/>
<pb n="KR2f0005_WYG_060-10a"/>
先徳也是烏可以無記<lb/>
　　　康熙三十八年己夘二月丁未<lb/>
御舟泊楊栁青地方扈從大臣等㑹議商南多爾濟等奏<lb/>
　　　請禁止第巴遣人貿易應如所請<lb/>
上諭曰前扎海保住等來奏第巴與達賴汗魯㑹同商議<lb/>
　以為今年乃班禪胡土克圖本命之嵗不便前去請俟<lb/>
　來嵗三月遣之而阿南達等以為此係推諉之言欲遣<lb/>
　二郎保扈木徳同彼前去催令速來并駁其奏章朕思<lb/>
<pb n="KR2f0005_WYG_060-10b"/>
　阿南達之謀亦失之輕率即使二郎保等前去能令班<lb/>
　禪胡土克圖速來耶第巴以匿其奏章禁其貿易藉為<lb/>
　口實彼所屬之人皆賴貿易為生朕為天下主何必以<lb/>
　班禪胡土克圖之故泥於小見集其貿易絶其生計乎<lb/>
　第巴既稱來嵗使班禪胡土克圖前來且待至三月如<lb/>
　仍不遣來則曲在彼矣我朝惟圖理直凡事豫為斟酌<lb/>
　然後行之亦不為遲朕巴遣扎海等作速回京傳諭尚<lb/>
　書班第令其移文阿南達等倘第巴有奏章前來即行<lb/>
<pb n="KR2f0005_WYG_060-11a"/>
　轉奏母得攔阻商南多爾濟等竝不計此即請止第巴<lb/>
　貿易之人殊為未當爾等准其議亦失之矣<lb/>
　　　八月己巳<lb/>
上駐蹕烏喇岱昻阿<lb/>
諭大學士等曰朕軫念䝉古生計曽遣官教養已各安生<lb/>
　理無有不樂業者近聞巴林人等饑荒離散朕甚憫之<lb/>
　此係公主所居若令㣲員前去恐亦無濟著護軍綂領<lb/>
　鄂克濟哈學士蘇赫納至彼會同扎薩克等将巴林所<lb/>
<pb n="KR2f0005_WYG_060-11b"/>
　存米一千石賑之勿僅給公主人員也其離散之人令<lb/>
　其招徠若人衆米少再将坡頼村米糧速行輓運至彼<lb/>
　可速議以聞<lb/>
　　　康熙三十九年庚辰十月丙寅福建浙江縂督郭<lb/>
　　　世隆奏稱紅毛國英圭黎被風飄至夾板船請遣<lb/>
　　　回本國<lb/>
上曰英圭黎船隻遭風飄來可憫著該地方官善加撫恤<lb/>
　酌量資助給足衣食乗時發回本國以副朕柔逺之意<lb/>
<pb n="KR2f0005_WYG_060-12a"/>
　　　康熙四十一年壬午正月丙午<lb/>
上命郎中舒圗員外郎鐵圖等往打箭爐地方監督貿易<lb/>
諭之曰爾等至彼即将奉差情由移文第巴須文辭明悉<lb/>
　令彼速遣大喇嘛來監督貿易倘若遲滯将我等撤回<lb/>
　永逺不得貿易矣侍郎滿丕督師彼處與爾等事各不<lb/>
　同務各勤爾事其畨人最貪見小利便喜税銀勿取於<lb/>
　彼只就我國商人徴之不可専以税額為事若立意取<lb/>
　盈商賈不至與禁止何異此項錢糧不多勿以此注念<lb/>
<pb n="KR2f0005_WYG_060-12b"/>
　至彼處尤當熟諳地方情形有應奏之事即行具奏<lb/>
　　　五月丁亥户部題喇嘛商南多爾濟養育銀兩令<lb/>
　　　地方官捐助<lb/>
上諭曰商南多爾濟食用之物若令捐助重為地方之累<lb/>
　著動支正項錢糧不必捐助仍移文商南多爾濟飭其<lb/>
　日用飲食務従節儉所用錢糧數目明晰以聞<lb/>
　　　九月戊午浙江廵撫趙申喬奏稱琉球國進貢使<lb/>
　　　臣遭風船壊救出二人<lb/>
<pb n="KR2f0005_WYG_060-13a"/>
上諭曰琉球失水二人拯救復甦著該地方官加意贍養<lb/>
　俟便船資給發還此等船隻損壊人被溺傷皆因修艌<lb/>
　不堅所致嗣後琉球貢使回國時該督撫須騐視船隻<lb/>
　務令堅固以副朕矜恤逺人之意<lb/>
　　　十二月壬寅厄魯特丹津阿喇布坦来朝<lb/>
上召入面諭曰爾厄魯特為人多疑朕親率師至克魯倫<lb/>
　屢遣使諭噶爾丹歸降彼不肯從故致交戰失利其時<lb/>
　設若歸欵朕亦已矣前厄魯特来歸者朕皆授以大臣<lb/>
<pb n="KR2f0005_WYG_060-13b"/>
　之職爾等尚不之信有言此必是計後定誅戮今厄魯<lb/>
　特為大臣者現在已養至十年矣計耶非耶至於喀爾<lb/>
　喀人材庸劣不及爾厄魯特厄魯特来歸者雖未遇從<lb/>
　征立功其扈從巡哨亦甚盡力今觀爾體貌健壮他日<lb/>
　得力可知念爾逺渉勞乏且善調攝暇日更與爾言也<lb/>
　　　康熙四十三年甲申十一月戊午禮部題朝鮮國<lb/>
　　　王李焞議将其國越境殺人之金禮進等立斬該<lb/>
　　　管人員革職流徙應如所議<lb/>
<pb n="KR2f0005_WYG_060-14a"/>
上諭大學士等曰覽朝鮮國王奏章其所議甚為敬慎周<lb/>
　詳越境殺人者依該國王所議正法固其宜也其餘罪<lb/>
　犯内尚有當恕者爾等可㕘酌原宥議奏凡外國之事<lb/>
　輕忽者多處置少有不當即不能以服其心所闗甚大<lb/>
　朕必慎之而又慎焉尋大學士等将事内應宥人員酌<lb/>
　　　議具摺奏請<lb/>
上曰内地被殺之人皆偷採人參者非良民也即為内地<lb/>
　擒獲亦當從重治罪但朝鮮國人越境而来殺人行刼<lb/>
<pb n="KR2f0005_WYG_060-14b"/>
　法所不宥應将金禮進等立斬其該管官員當寛以處<lb/>
　之李有白等倶從寛免罪朴錫昌等倶革職從寛免流<lb/>
　徙如此則盡得其當矣<lb/>
　　　康熙四十五年丙戌十月丁未<lb/>
上諭大學士等曰觀朝鮮國王凡事極其敬慎其國人亦<lb/>
　皆感戴聞其國有八道北道與我瓦爾喀地方土門江<lb/>
　接界東道接倭子國西道接我鳯凰城南道接海猶有<lb/>
　數小島此等地方<lb/>
<pb n="KR2f0005_WYG_060-15a"/>
太宗文皇帝定朝鮮之役我兵無處不到以已破之國我<lb/>
　朝為之重加營建俾安堵如故是以其國人於<lb/>
太宗文皇帝駐軍之地樹立石碑備書更生之徳累世感<lb/>
　戴以至於今且彼更有可取者明之末年彼始終未嘗<lb/>
　叛之猶為重禮義之邦也<lb/>
　　　康熙四十六年丁亥十一月丁卯理藩院議外藩<lb/>
　　　諸王供應折給銀兩事具奏<lb/>
上曰爾等所議殊不均平少者太少多者太多䝉古䕶衞<lb/>
<pb n="KR2f0005_WYG_060-15b"/>
　及喇嘛等供應倶如所議行公主每日食物折價銀兩<lb/>
　可稍裁減至公主等来未嘗攜如許随從今當據彼来<lb/>
　人實數酌量給發如果随来人多再照爾等數目供給<lb/>
　勿得逾額昔年外藩䝉古来部院必濫開浮數冐支錢<lb/>
　糧朋分肥已此弊已乆今如此行則錢糧不致妄費而<lb/>
　事務亦易清楚爾等再議具奏至外藩䝉古来京有當<lb/>
　住五日者亦有當住七日者今一概倶五日一次給發<lb/>
　銀兩則住七日者不得不將所餘兩日另作一次支領<lb/>
<pb n="KR2f0005_WYG_060-16a"/>
　矣今爾等可将五日者五日一次給發七日者七日一<lb/>
　次給發如是則於外藩䝉古其便爾等辦理之事亦不<lb/>
　至繁瑣也<lb/>
　　　康熙四十八年己丑正月乙未理藩院題阿禄科<lb/>
　　　爾沁固山額駙巴特瑪之妻縣君以所属人丁進<lb/>
　　　獻<lb/>
上曰此等人斷不可受縣君乃中朝下嫁者也所獻之人<lb/>
　乃阿禄科爾沁之畨兵豈可取乎爾等将朕諭㫖明諭<lb/>
<pb n="KR2f0005_WYG_060-16b"/>
　䝉古諸王照土黙特蘇克圖爾之妻所獻八佐領一例<lb/>
　暫遣官至彼處管理事務日後仍將所獻之人安插彼<lb/>
　旗内可也<lb/>
　　　康熙四十九年庚寅五月丙子江蘇巡撫張伯行<lb/>
　　　疏報朝鮮國商人高道弼等被風壞船請候朝鮮<lb/>
　　　國使來交付遣回<lb/>
上曰若俟朝鮮國使來為日遲久著髙麗通事一人自部<lb/>
　給文驛送前去<lb/>
<pb n="KR2f0005_WYG_060-17a"/>
　　　康熙五十年辛夘十月戊寅<lb/>
上諭禮部朕綂御寰區撫綏萬國中外一體保育維殷惟<lb/>
　期遐邇咸寧共享昇平之福至於藩邦有能仰體此心<lb/>
　修明厥職者朕尤加意優待之兹朝鮮國王李焞自襲<lb/>
　爵以來慎守邦圻恪循儀度嵗時貢獻方物克殫悃忱<lb/>
　四十餘年未嘗少懈其國中之事稍有闗係者必奏明<lb/>
　仰請定奪㒺敢隐諱每於欽差人員竭盡小心倍加敬<lb/>
　禮且撫䘏國人善於愛養所属靡不悦服朕用是甚為<lb/>
<pb n="KR2f0005_WYG_060-17b"/>
　嘉美既嘗曲示恩誼值彼地饑饉又自海洋運米賑濟<lb/>
　故舉國人衆至今猶深感戴朝鮮貢物朕屢次裁减以<lb/>
　至甚輕但國小地隘其年例貢物内有白金一千兩紅<lb/>
　豹皮一百四十二張猶恐艱於備辦嗣後将此二項永<lb/>
　停貢獻又聞朝鮮國使沿途館舍盡皆傾圮難以止宿<lb/>
　歴年進貢奏事人員甚為勞瘁著令各該地方官作速<lb/>
　修葺堅固用副朕加惠逺人至意<lb/>
　　　康熙五十二年癸巳正月戊申<lb/>
<pb n="KR2f0005_WYG_060-18a"/>
上諭理藩院班禪胡土克圗為人安静熟諳經典勤修貢<lb/>
　職初終不倦甚属可嘉著照封逹頼喇嘛之例給以印<lb/>
　册封為班禪額爾得尼<lb/>
　　　康熙五十三年甲午六月乙亥<lb/>
上諭領侍衛内大臣等曰朕想拉蔵汗二子一往䇿妄阿<lb/>
　喇布坦處娶親一現在青海地方駐劄往䇿妄阿喇布<lb/>
　坦處娶親之子倘彼託詞愛壻留住數年不令之歸再<lb/>
　如駐劄青海之子朕復憐愛留住則伊處竟至無人豈<lb/>
<pb n="KR2f0005_WYG_060-18b"/>
　不孤危可憫况拉蔵汗年近六十自當為其身計伊處<lb/>
　人少土伯特人甚多而又秉性兇惡可保安常無事乎<lb/>
　拉蔵汗将兇惡第巴殺死朕加褒奨封為翊法恭順汗<lb/>
　伊傾心内嚮不但朕知之即各處人皆知之但厄魯特<lb/>
　秉性猜疑又甚疎忽倘或事出不測朕雖憐伊伊雖倚<lb/>
　朕此間相隔萬里救之不及徒貽後悔耳凡事當為逺<lb/>
　大之計伊亦係曉事之人是以朕為伊時常留意若不<lb/>
　深謀防範斷乎不可<lb/>
<pb n="KR2f0005_WYG_060-19a"/>
　　　康熙五十五年丙申二月丙子禮部題安南國進<lb/>
　　　貢禮物請交内務府察收<lb/>
上諭大學士等曰安南國年例進貢犀角象牙等物物既<lb/>
　沉重道復遥逺運送未免勞苦非所以柔逺之意嗣後<lb/>
　著将犀角象牙免其進貢<lb/>
　　　康熙五十六年丁酉九月己巳禮部題朝鮮國王<lb/>
　　　李焞因目眚甚劇遣人來購空青應准其採買<lb/>
上諭翰林院侍讀學士阿克敦鑾儀衛治儀正張廷枚曰<lb/>
<pb n="KR2f0005_WYG_060-19b"/>
　朝鮮國王李焞安静奉法人民愛戴四十餘年伊國中<lb/>
　享太平之福未有如此之久者朕甚嘉之覽禮部奏請<lb/>
　王因病目来購空青朕聞王病深為軫念特簡爾等齎<lb/>
　空青往賜此係格外之恩凡一應禮節爾等到時令王<lb/>
　不必拘於成例随處可以相見并𫝊諭之<lb/>
　　　康熙五十七年戊戌五月戊午侍衞阿齊圗疏奏<lb/>
　　　蘇爾扎之妻與從前属下人等現在若可以餬口<lb/>
　　　聼其自為生理若不能餬口請令青海寨桑等酌<lb/>
<pb n="KR2f0005_WYG_060-20a"/>
　　　量養濟<lb/>
上諭曰據奏蘇爾扎妻既云我係婦人屬下人等不能養<lb/>
　育且恐他人欺壓亦未可定著翰林院侍讀學士花色<lb/>
　領銀一千兩前往波羅重可克地方給與蘇爾扎之妻<lb/>
　令其辦理生業且朕差官照看伊等必無有敢行欺壓<lb/>
　之人矣<lb/>
　　　康熙五十九年庚子九月甲申<lb/>
上諭理藩院朕巡視土黙特喀喇沁等旗分見今年禾稼<lb/>
<pb n="KR2f0005_WYG_060-20b"/>
　著霜微早来年恐致米貴應𫝊諭伊等各旗分務宜節<lb/>
　省米糧不得耗費<lb/>
　　　戊子翁牛特喀喇沁土黙特王貝勒等奏臣等所<lb/>
　　　属旗分因亢旱歉收請借支倉米賑濟<lb/>
上曰各旗分設倉貯米原以備水旱賑濟之用前蘇尼特<lb/>
　阿霸垓等旗分荒旱之年朕曽令發帑賑濟其翁牛特<lb/>
　等所属之人朕視之均係一體該王貝勒等以此奏請<lb/>
　極合朕心著卽照所請行如尚有不敷之處仍著再行<lb/>
<pb n="KR2f0005_WYG_060-21a"/>
　陳奏<lb/>
　　　十月甲辰朝鮮國王李焞薨世子李昀遣使奏聞<lb/>
　　　兼貢方物<lb/>
上曰朝鮮國王李焞襲封將五十載自来伊國從未有似<lb/>
　此歴爵年乆者且襲封以來奉藩至為敬謹進獻方物<lb/>
　極盡誠款未嘗稍懈又防禦伊國邊疆安靖克享太平<lb/>
　伊舉國老幼靡不感戴具見事上恭順撫民慈愛深為<lb/>
　可嘉忽聞患病溘逝朕心不勝痛惻除遣大臣往唁外<lb/>
<pb n="KR2f0005_WYG_060-21b"/>
　其所貢禮物著即交使臣帶回以示軫念之意應得䘏<lb/>
　典該部察例具奏<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷六十<lb/>
</p>
<p>
</p>
  </div>
</body>
</text>
</TEI>
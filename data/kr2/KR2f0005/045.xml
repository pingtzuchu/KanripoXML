<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_045-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷四十五<lb/>
　　　飭臣工三<lb/>
　　　康熙三十二年癸酉十二月癸酉<lb/>
上諭翰林院掌院學士傅繼祖等曰翰林院衙門甚屬𦂳<lb/>
　要凡翰林官每日作文寫字誦習講究是其分内之事<lb/>
　各宜勤勉以盡職掌若有結交不肖牽引妄行遇學差<lb/>
<pb n="KR2f0005_WYG_045-1b"/>
　缺出恣為奔競營求者不時訪察題叅<lb/>
　　　康熙三十三年甲戌正月丙辰<lb/>
上諭大學士等曰凡為臣者湏行實事不當沽取虗名于<lb/>
　成龍奏稱豁免民夫夫河道工程浩繁能不用民夫而<lb/>
　可以集事乎且河道増設一官則民間多一事現在所<lb/>
　設官員歴年料理工程並無違悞之處總之河工經理<lb/>
　惟在得人不在増設官員也于成龍任直隸巡撫時居<lb/>
　官好亦曽効力但為人膽大凡事必欲取勝其所奏之<lb/>
<pb n="KR2f0005_WYG_045-2a"/>
　事止徇人情面欲令人感彼私恩夫擢用人才乃朝廷<lb/>
　之大權非為臣者市恩沽名所可擅行之事也至於于<lb/>
　成龍條奏内修理通州天津一帶河道及培修髙家堰<lb/>
　堤亦有當酌議之處髙家堰保淮敵黃甚為𦂳要稍有<lb/>
　疎虞則淮安一帶州縣居民田廬皆受水害矣<lb/>
　　　二月壬申<lb/>
上諭大學士等曰設立科道官員特為條奏政事今觀都<lb/>
　御史以至科道條奏者少間有條奏者每存私意或將<lb/>
<pb n="KR2f0005_WYG_045-2b"/>
　不睦之人欲行傾陷則託辭叅奏此等情弊朕豈不知<lb/>
　嗣後科道官員各宜端其心術以有益國家之事條奏<lb/>
　爾等可將此㫖傳諭<lb/>
　　　三月丁卯<lb/>
上諭大學士等曰山東巡撫桑額奏所屬積貯米榖並無<lb/>
　虧空此前任撫臣佛倫奉行之善也朕巡幸霸州時聞<lb/>
　大城縣知縣祖延泰㪚榖賑濟或有富戶冐稱飢民者<lb/>
　查岀即將其家所積之榖㪚給貧民因此並無假冐貧<lb/>
<pb n="KR2f0005_WYG_045-3a"/>
　民得沾實惠是則奉行之善存乎其人從前總督張長<lb/>
　庚屈盡美巡撫白色純韓世琦等居官不善不數年間<lb/>
　子孫窮困由此觀之徒貽惡名此輩所貪取者今安在<lb/>
　哉且居官果善其光榮自不待言如江南將軍博濟調<lb/>
　西安將軍起程之日兵民泣送屈盡美居官不善離任<lb/>
　之時地方百姓皆為切齒居官善否舉朝之人及地方<lb/>
　百姓自有公論豈能掩飾哉<lb/>
　　　十二月庚戌<lb/>
<pb n="KR2f0005_WYG_045-3b"/>
上諭大學士等曰朕覽福建浙江總督朱𢎞祚大計疏内<lb/>
　有閩省地瘠民佻之語豈福建全省之人盡皆佻薄乎<lb/>
　原任四川巡撫張徳地署理延綏巡撫時曽奏延安邊<lb/>
　地並無可舉博學宏詞之人原任少詹事邵逺平奏南<lb/>
　方之人皆輕浮不可用朕思賢才不擇地而生雖深山<lb/>
　僻地豈無人材至於南方之人豈盡皆輕浮不可用者<lb/>
　二人所言甚不愜於朕心因皆罷斥今朱𢎞祚又以此<lb/>
　等謬言陳奏殊屬不合著該部察議具奏<lb/>
<pb n="KR2f0005_WYG_045-4a"/>
　　　康熙三十四年乙亥二月戊戌<lb/>
上諭大學士等曰近觀言官奏事或受人囑託或懐私賣<lb/>
　本所奏之事俱非無故如原任侍郎鄭重門生曾任陜<lb/>
　西縣令為總督佛倫題叅遂轉囑彭鵬將陜西全省官<lb/>
　員俱行叅奏豈有因一人之仇遂叅全省官員之理凡<lb/>
　任言官者但宜將關係國家得失民生休戚之事從直<lb/>
　陳奏豈可受人囑託懐挾私仇賄賣本章而條奏乎如<lb/>
　有此等之人必盡察出正法斷斷不恕<lb/>
<pb n="KR2f0005_WYG_045-4b"/>
　　　康熙三十五年丙子八月辛亥<lb/>
上諭大學士阿蘭泰曰軍士所乘之馬朕早令行察至今<lb/>
　尚未具奏部中各官凡事不行速結惟務偷閒入署未<lb/>
　乆即㪚歸家偃息如此則政事有不壅積者乎朕聽政<lb/>
　三十年夙興夜寐有奏即答或有𦂳要事輒秉燭裁決<lb/>
　此爾等所共知也各官果能勤敏諸事何至遲悞可同<lb/>
　戶兵二部大臣速行察奏<lb/>
　　　康熙三十六年丁丑正月甲戌<lb/>
<pb n="KR2f0005_WYG_045-5a"/>
上諭大學士等曰觀九卿凡保舉人員非係師友即屬親<lb/>
　戚是皆漢人相沿惡習天下官員朕一人何能周知惟<lb/>
　左右大臣是賴誠善者善而惡者惡據實敷陳則善者<lb/>
　勸而惡者懲矣國家事安有不理者乎况科道乃耳目<lb/>
　之官如總兵卓策柯彩許盛居官最為貪鄙朕聞其軍<lb/>
　民皆怨乃為懲治前此科道官曾有題叅者否爾等以<lb/>
　朕㫖宣諭倘後仍蹈前轍必不寛貸<lb/>
　　　二月甲申<lb/>
<pb n="KR2f0005_WYG_045-5b"/>
上召督運都察院左都御史于成龍等問曰爾等何日起<lb/>
　程于成龍奏曰俟効力運米官齊集同行<lb/>
上曰爾此意即謬矣人臣宜以國事為重勤勉自効豈可<lb/>
　援引朋𩔖當此軍務𦂳急爾等宜率先啓行餘令陸續<lb/>
　隨往若必俟衆同行豈不悮事爾自任巡撫及為總河<lb/>
　惟知援引私人其後運米亦仍如此爾在河工曾帶二<lb/>
　百餘人前往迄今未用一人欲任意援引得乎爾又云<lb/>
　寜殺于成龍至効力人等不可不用此語豈非沽名干<lb/>
<pb n="KR2f0005_WYG_045-6a"/>
　譽之意乎朕已屢加嚴飭爾竟不悛何也朕於國家之<lb/>
　事未嘗膠執已見惟虗己以視機宜即用兵之道亦復<lb/>
　如是一日之中千變萬化朕統大兵至克魯倫時亦視<lb/>
　賊之形勢隨機而應竝不豫立己見孔子云毋意毋必<lb/>
　毋固毋我聖人之言至當不易爾惟執己見前此運米<lb/>
　已因待衆悞事今又欲俟衆同行此意不過欲扶助黨<lb/>
　𩔖令其感激耳用人之權豈人臣所得專擅朕今用人<lb/>
　若有保舉官員亦必就中論俸陞補即素所深知者亦<lb/>
<pb n="KR2f0005_WYG_045-6b"/>
　視其効力之處酌量用之否則俱使論俸朕乃天下之<lb/>
　主用人之際尚不肯任意為人臣者乃妄意自擅可乎<lb/>
　大抵欲援助人者後必自已獲罪爾其戒之<lb/>
　　　閏三月辛卯<lb/>
上諭陜西督撫提鎮等官曰朕宵旰勤民慮周遐邇縁向<lb/>
　來巡幸未經親莅邊境頃特濟河而西循秦省沿邊地<lb/>
　方延覽風俗諮詢疾苦見所在兵民築土屋以為居耕<lb/>
　砂磧以為業生聚之計甚屬艱難朕惻然於衷軫念弗<lb/>
<pb n="KR2f0005_WYG_045-7a"/>
釋因思兵民倚賴全在將吏而將吏之表率惟督撫提<lb/>
鎮是視誠使督撫提鎮實能正已澄源則所屬守職奉<lb/>
公禄足自贍必無朘削兵民之事若積習相沿濫受屬<lb/>
員私饋因而所屬官弁節次求索取償於下文則加徵<lb/>
無藝武則侵扣月餉勢不至於厲民剥兵不止如此而<lb/>
欲冀其疾苦日蘇生聚日盛烏可得乎夫秦地俗尚素<lb/>
稱簡樸邊方士卒尤屬精鋭總視撫馭得人斯於兵民<lb/>
胥益朕自駐蹕寜夏特召該省督撫提督總兵官以下<lb/>
<pb n="KR2f0005_WYG_045-7b"/>
官員凡在鎮城者俱賜宴行宫面加諄諭無非期望文<lb/>
武大吏董率屬員以仰副朝廷愛兵恤民至意自今以<lb/>
後爾等其益體朕懐交相砥礪文官皆習知民事豈身<lb/>
作官吏不恤百姓之依武職多出身行伍豈甫為將領<lb/>
遽忘軍士之苦上官克謹廉隅屬吏各遵法紀馴至比<lb/>
屋殷阜列戌飽騰則兵民皆得其所而爾等亦與有休<lb/>
寵以視厲民剥兵身名俱隕者孰得孰失爾等其敬念<lb/>
之<lb/>
<pb n="KR2f0005_WYG_045-8a"/>
　　　康熙三十七年戊寅正月壬寅<lb/>
上諭湖廣總督李輝祖河南巡撫李國亮雲南巡撫石文<lb/>
　晟浙江巡撫張勄山東布政使劉暟等曰凡居官以實<lb/>
　心愛民為主民雖愚終不能欺也果能實心愛民民自<lb/>
　知感否則竭力矯飾終難掩人耳目朕在宫中惟以百<lb/>
　姓為念督撫身在地方與百姓最親豈可不一心愛民<lb/>
　副朕委任之意一省之事全在督撫督撫潔已率屬則<lb/>
　府州縣自然遵奉爾等係封疆大臣當自惜聲名自立<lb/>
<pb n="KR2f0005_WYG_045-8b"/>
　品望朕巡幸浙江江南陜西山西等處百姓利病俱所<lb/>
　深知山陜地瘠地方官略加脧削情即顯露然州縣之<lb/>
　私派皆由督撫布按科𣲖所致若止在州縣官則所害<lb/>
　者不過一州一縣巡撫與布政使通同妄行則合省俱<lb/>
　受其害矣此等人朕㫁不姑容爾等識之<lb/>
　　　康熙三十九年庚辰十月己巳<lb/>
上諭河南巡撫徐潮曰河南火耗甚重當嚴行禁止又聞<lb/>
　彼處虧空甚多如何籌畫令無虧空河南連嵗有秋未<lb/>
<pb n="KR2f0005_WYG_045-9a"/>
　知積貯何如今天下太平武備不可有懈巡撫有標下<lb/>
　兵卒爾從翰林出身武事恐未必留心宜飭將弁不時<lb/>
　操練爾撫標操練精强則兩總兵官有不凛然操練者<lb/>
　乎<lb/>
　　　康熙四十年辛巳九月庚子<lb/>
上諭大學士等曰朕觀居官之人或優於㣲職至大任則<lb/>
　改常者有之今部院堂司官等但求偷安而已並不勤<lb/>
　於理事即侍衛亦比前少怠人雖優於辦事若不勤慎<lb/>
<pb n="KR2f0005_WYG_045-9b"/>
　亦何益哉<lb/>
　　　壬子<lb/>
上諭大學士等曰朕凡用人皆諮詢諸大臣而後用於諸<lb/>
　大臣不信將誰信耶朕聽政四十餘年觀爾諸臣保奏<lb/>
　皆各為其黨爾等致位宰輔皆有可否人材之責朕凡<lb/>
　諮訪人材當以實對若惟恐結怨不行陳奏何以責人<lb/>
　耶<lb/>
　　　康熙四十一年壬午正月癸夘<lb/>
<pb n="KR2f0005_WYG_045-10a"/>
上諭大學士等曰朕觀諸臣任科道時多有敢言沽取<lb/>
　直聲以得陞遷者及為大僚輙不敢言問以小吏皆<lb/>
　云不知前後何頓不相符耶<lb/>
　　　七月丙辰<lb/>
上諭大學士等曰今之科道糾叅一官舉國皆聞方始入<lb/>
　告或有先以疏稿示欲叅之人然後題㕘者或有先告<lb/>
　以題叅之意其人不懼然後題叅者若果貪汚理宜叅<lb/>
　處倘因私怨以些㣲細故即行題叅事必滋擾矣<lb/>
<pb n="KR2f0005_WYG_045-10b"/>
　　　十月辛夘<lb/>
上諭山東省官員等曰爾等為官以清廉為第一為清官<lb/>
　甚樂不但一時百姓感仰即離任之後百姓追思建祠<lb/>
　以祀豈非盛事盖百姓雖愚而實難欺官員是非賢不<lb/>
　肖人人有口不能強之使加毁譽爾等各宜自勉<lb/>
　　　十一月丁巳<lb/>
上諭大學士等曰近見各部院衙門所辦事件有錯悮者<lb/>
　惟恐事情覺露専務隐匿不行檢舉朕總理萬幾亦止<lb/>
<pb n="KR2f0005_WYG_045-11a"/>
　詳識𦂳要事務安能逐事一一記之各部院檔案繁多<lb/>
　勢不能無舛錯遺漏或有舛錯遺漏而即自行檢舉則<lb/>
　其過猶為可恕若懼罪隐匿不行檢舉則事必終於舛<lb/>
　錯貽悞甚大爾等將此㫖𫝊諭各部院滿漢大臣知之<lb/>
　　　康熙四十二年癸未正月丙寅<lb/>
上諭大學士等曰齊世武自授甘肅巡撫所屬各官俱被<lb/>
　叅劾署事竟至乏人其中有初任者亦有他省調補者<lb/>
　果有不法自當叅處若止小過則懲戒可耳<lb/>
<pb n="KR2f0005_WYG_045-11b"/>
　　　二月丁亥<lb/>
上諭大學士等𫝊諭偏沅巡撫趙申喬曰湖南地方介在<lb/>
　邊遠之境聞向來官吏積習相仍無藝私徵種種不一<lb/>
　計每嵗科𣲖有較正供額賦増重數倍者有司徴収錢<lb/>
　糧加取火耗又視别省為獨重百姓窮蹙不支多致流<lb/>
　離轉徙非将宿弊逐一剔除無以砥礪官方大甦民困<lb/>
　從前已往諸事姑免察究外爾到地方嚴飭大小屬員<lb/>
　痛改前非洗心奉職力減加耗盡革私徴務使流移者<lb/>
<pb n="KR2f0005_WYG_045-12a"/>
　復返鄉閭守業者獲安隴畝庻副朕軫念遠省民生至<lb/>
　意如仍有藐法不遵重為民害者即據實糾叅從重治<lb/>
　罪決不輕宥<lb/>
　　　乙未<lb/>
上諭大學士等曰趙申喬分文不取信然但朕臨幸杭州<lb/>
　諮訪百姓言趙申喬好収詞訟民多受累大凡居官固<lb/>
　貴清亷尤必和平始為盡善如果好受詞訟刁民興訟<lb/>
　即使審理其被訟之人一家産業已蕩然矣如此民何<lb/>
<pb n="KR2f0005_WYG_045-12b"/>
　以堪聞阿山亦喜受民詞訟總之為督撫者以安静不<lb/>
　生事為貴耳<lb/>
　　　九月丁巳<lb/>
上諭大學士九卿等曰朕因山左災荒勞心殫思屢行諮<lb/>
　訪山左嵗歉非止今嵗為然地方官歴年隐匿不報今<lb/>
　春朕因閲視河工親見災黎情形始行籌畫賑濟今嵗<lb/>
　田禾雖云失望尚有薄収之處巡撫布政使為伊等素<lb/>
　有欠缺欲巧圖完補故甚其詞以奏報又夤縁科道紛<lb/>
<pb n="KR2f0005_WYG_045-13a"/>
　紛急奏言盗賊蠭起人民相食私冀或開事例或撥銀<lb/>
　兩因於其中侵蝕託言賑濟而實欲完補虧空以施鬼<lb/>
　蜮之謀也今京師遣往三路賑濟人員俱掣籖𣲖撥州<lb/>
　縣並不分成災與否一概散賑遣去人員未奉有稽察<lb/>
　諭㫖惟視巡撫布政使所指地方賑濟應将此事交與<lb/>
　三路大臣加意稽察至御史李發甲條奏盗賊蠭起人<lb/>
　民相食亦當明白詢問如盗賊蠭起必有殺人放火搶<lb/>
　奪財物糧米之處與失事之人如人民相食亦必有被<lb/>
<pb n="KR2f0005_WYG_045-13b"/>
　傷之人與食人之人如有不實即為巡撫布政使急請<lb/>
　設法銀兩而言也大學士九卿諸臣㑹同議奏言官並<lb/>
　不實心為民專為巡撫布政使起見不誠可愧乎<lb/>
　　　康熙四十三年甲申正月辛酉<lb/>
上諭大學士等曰朕數巡幸諮訪民生利弊知之甚詳小<lb/>
　民力作艱難每嵗耕三十畝者西成時除完租外約餘<lb/>
　二十石其終嵗衣食丁徭所恃惟此為民牧者若能愛<lb/>
　養而少取之則民亦漸臻豐裕今乃苛索無藝將終年<lb/>
<pb n="KR2f0005_WYG_045-14a"/>
之力作而竭取之彼小民何以為生耶如朕前遣侍衛<lb/>
至鐵索橋掛匾還京回奏彼處督撫餽六千餘兩夫一<lb/>
侍衛而費至此則凡部院司官筆帖式等差遣往來者<lb/>
又不知煩費幾何去嵗所遣祭告諸臣回都朕曽問一<lb/>
二人彼雖飾辭以對然地方所費亦不少矣目今巡撫<lb/>
皆有㢘聲而司道以下何嘗不受州縣餽遺總之此時<lb/>
清官或分内不取而巧取别項或本地不取而取償他<lb/>
省更有督撫所欲扶持之人每嵗暗中助銀教彼掠取<lb/>
<pb n="KR2f0005_WYG_045-14b"/>
清名不踰一二年隨行薦舉似此互相粉飾釣譽沽名<lb/>
尤屬不肖之極至於蠲兔錢糧原為加恩小民然田畝<lb/>
多歸縉紳豪富之家小民所有幾何從前屢頒蠲詔無<lb/>
田窮民未必均沾惠澤約計小民有恒業者十之三四<lb/>
耳餘皆賃地出租所餘之糧僅能度日加之貪吏苛索<lb/>
蓋藏何自而積耶朕比年巡幸七省惟秦晉兩地民稍<lb/>
充裕畿南四府及河南一路殊覺生計艱難山左初次<lb/>
巡幸民甚饒裕繼而少减今則大異往昔矣皆由在外<lb/>
<pb n="KR2f0005_WYG_045-15a"/>
　大小官員不能實心體恤民隐為民除弊而復設立名<lb/>
　色多方徴取以此民力不支日就貧困科道官職司風<lb/>
　紀當一切不避見之敷陳今惟挾仇報復者掛之彈章<lb/>
　否則㫁㫁不言或專倚一人藉聲勢而聽其指使然後<lb/>
　敢言甚有大言不慚妄自矜誇者考其行事與言迥别<lb/>
　子曰先行其言而後從之夫已之言已且不能行徒見<lb/>
　之敷陳何益之有<lb/>
　　　三月癸卯<lb/>
<pb n="KR2f0005_WYG_045-15b"/>
上諭大學士等曰部院情弊朕知之甚悉凡部院駮回事<lb/>
　件有應駮回者亦有有故而駮回者倘欲實指其事朕<lb/>
　並其始末皆能細言之朕日聽萬幾惟據其理而處之<lb/>
　以公平㫁不瑣屑苛求但諸臣當自知足知足方不辱<lb/>
　也<lb/>
　　　五月壬寅<lb/>
上諭尚書侍郎等曰天下之民所倚以為生者守令也守<lb/>
　令之賢否係於藩臬藩臬之賢否係於督撫督撫又視<lb/>
<pb n="KR2f0005_WYG_045-16a"/>
　乎部院大臣而行部院大臣所行果正則外自督撫而<lb/>
　下至於守令自為良吏矣今工部弊端發露爾等亦知<lb/>
　愧否工部之弊朕屢降嚴㫖切責並不悛改以至於此<lb/>
　郎中費揚嘏等俱九卿保舉之人仍爾作弊侵蝕河工<lb/>
　帑金殊屬不堪堂司官上下扶同但利之所在罔顧身<lb/>
　命此何謂也爾等身為大臣誠能彼此箴規有所見聞<lb/>
　郎為剖示屬官有品行不端者即罷斥之庻幾無玷厥<lb/>
　職今部院諸弊爾等豈果不知但恐結怨於人隐忍不<lb/>
<pb n="KR2f0005_WYG_045-16b"/>
　言科道官員亦因彼此掣肘不肯條奏舉劾耳嗣後如<lb/>
　有不謹識朕諭仍循故轍經朕察出必不姑宥<lb/>
　　　十一月壬戍<lb/>
上諭大學士等曰徐潮為河南巡撫時居官實好平易得<lb/>
　體民無不稱頌之者朕西巡時經河南見州縣司道官<lb/>
　内有衰老者朕即酌量革退徐潮亦少過寛耳觀李光<lb/>
　地近日聲名較前稍減彼每被人欺誑大凡為督撫者<lb/>
　一被人欺誑則權必旁移張鵬翮向有清名在河工亦<lb/>
<pb n="KR2f0005_WYG_045-17a"/>
　甚効力但被屬員王謙等欺誑耳身雖不要錢子姪親<lb/>
　戚在外指名取錢可謂自己不取耶為大臣者約束不<lb/>
　嚴自謂己不之知諉之他人可乎<lb/>
　　　康熙四十四年乙酉四月壬辰<lb/>
上諭河道總督張鵬翮曰爾前因衝決時家馬頭叅佟世<lb/>
　禄一案於阿山徐潮勘奏後具疏强辯爾又請開河工<lb/>
　捐納抵補事例明係脱缷屬員王謙等凡人既讀書先<lb/>
　要辨明公私二字凡事從公起見方可以服人爾之名<lb/>
<pb n="KR2f0005_WYG_045-17b"/>
　節闗係固重佟世禄之身家闗係獨不重乎王謙為人<lb/>
　刻薄人人怨恨爾却偏信任其恣意妄行以致人心不<lb/>
　服爾常云非堯舜之道不敢陳於王前如此行事豈得<lb/>
　謂堯舜之道朕非不知爾在河工能任勞苦但聽信屬<lb/>
　員流於刻薄從來大儒持身接物當如光風霽月爾平<lb/>
　時亦講理學乃一味苛刻嚴厲豈所謂光風霽月乎况<lb/>
　大臣受朝廷委任必湏為國為民事事皆有實濟若徒<lb/>
　飲食菲薄自表廉㓗於國事何益耶<lb/>
<pb n="KR2f0005_WYG_045-18a"/>
　　　十二月庚戌<lb/>
上諭貴州巡撫陳詵曰貴州地小易治雖有苖人亦無他<lb/>
　事但以文武和睦安静不生事為要清官多刻刻乃清<lb/>
　官不足處屬吏貪汚固當叅劾其居官平常者則湏教<lb/>
　誨之邊地原苦為大吏者不可見才若生事顯才便非<lb/>
　正理爾切識之<lb/>
　　　康熙四十五年丙戌三月丁亥<lb/>
上諭盛京戶部侍郎董國禮工部侍郎席爾圖曰前因盛<lb/>
<pb n="KR2f0005_WYG_045-18b"/>
　京衙門事務每至遲悮是以朕自京選擇大臣補授今<lb/>
　聞官員辦事不勤爾等可往嚴察使朝參習射諸凡公<lb/>
　事及圍獵不得有悞倘或不嚴朕有所聞爾等亦不能<lb/>
　免罪<lb/>
　　　七月丁巳<lb/>
上諭大學士等曰朕自親政以來㫁不許人懐挾私讎互<lb/>
　相䧟害是以三四十年間無大臣懐私互訐之事此一<lb/>
　事朕心頗以為善凡誣䧟人及攻城屠戮人者縱使其<lb/>
<pb n="KR2f0005_WYG_045-19a"/>
　身倖免於禍子孫㫁乎不昌近觀貪官受報亦復如是<lb/>
　從前督撫如屈盡美韓世琦白如梅賈漢復張長庚等<lb/>
　皆以貪故其子孫極貧困不能自存或有學道考試不<lb/>
　公而所生之子凡書讀過即忘并有瘖啞者天道甚可<lb/>
　畏也前次考試時有朕所素知之人與考朕恐使人知<lb/>
　之則必取中故不以告人凡人功名所繫去取但欲其<lb/>
　秉公耳朕尚以孤寒抱屈為念試官何不一計及於此<lb/>
　乎<lb/>
<pb n="KR2f0005_WYG_045-19b"/>
　　　己卯<lb/>
上諭大學士等曰侍郎穆和倫人不甚惡但性執拗耳朕<lb/>
　聽政四十餘年何人不知何事不歴似此執拗之人倘<lb/>
　有大事必至貽悞而伊身亦罹禍矣昔經略莫洛於事<lb/>
　敏達而騎射亦優人材壮健但偏執己見莫洛欲率伊<lb/>
　所招緑旗兵丁進𠞰其時王輔臣諌云召募之人不可<lb/>
　信用莫洛言我所用之人有負我者乎朕所遣訥爾泰<lb/>
　亦在彼力勸阻之莫洛謂訥爾泰童穉何知不聼與莫<lb/>
<pb n="KR2f0005_WYG_045-20a"/>
　洛同行之員外郎薩哈連馳報至京朕謂之曰汝速往<lb/>
　諭經略㫁不可輕率兵前進進必有變莫洛執意欲行<lb/>
　至寧羌州地方王輔臣標下官兵鼓譟莫洛遂身被其<lb/>
　害于成龍亦妄帶人至河上自謂所帶之人斷不負彼<lb/>
　而信用之後皆貽悞朕往閲南河在御壩上朕親指示<lb/>
　赫碩色令在此地下樁築堤乃過三季不築而河工皆<lb/>
　不可問矣以此治赫碩色之罪後張鵬翮到任並無别<lb/>
　項効力但遵朕所指急速築堤而河工告成既築此堤<lb/>
<pb n="KR2f0005_WYG_045-20b"/>
　有利於民衆民咸喜名之曰御壩故凡執拗輕信之人<lb/>
　未有不悞厥事者也<lb/>
　　　乙酉<lb/>
上諭福建陸路提督藍理曰福建近海關係𦂳要曩時諳<lb/>
　練海戰者猶有其人今則寥寥矣且天下承平日乆人<lb/>
　皆貪於逸樂若不時加訓練萬一有事欲令其舍命冒<lb/>
　險難矣爾當小心約束勤於操練務期兵民輯睦又<lb/>
諭天津總兵官師懿徳曰天津地方近在京師昔趙良棟<lb/>
<pb n="KR2f0005_WYG_045-21a"/>
　為天津總兵官時甚善爾但以為法足矣爾年既壮人<lb/>
　材亦健但當以驕傲為戒使無誤公事<lb/>
　　　十月庚寅<lb/>
上諭武殿試讀卷官等曰凡人必耐得勞苦乃能有成不<lb/>
　耐勞苦到處無用不但武臣為然即文臣若不勞苦學<lb/>
　問如何成就今爾等二三老臣年雖高而勤勞實甚觀<lb/>
　部院官止圗安逸凡事俱不經心至於㑹議時九卿内<lb/>
　但一二人立議餘皆隨班畫題竟少諳練事務之人矣<lb/>
<pb n="KR2f0005_WYG_045-21b"/>
　　　十一月壬午<lb/>
上諭江南江西總督邵穆布曰朕知爾平日敬慎敬慎則<lb/>
　何事不可為凡事不可遲緩若事乆則弊生惟勤敏則<lb/>
　事不壅積矣<lb/>
　　　康熙四十六年丁亥三月戊寅<lb/>
上駐蹕松江府城内令地方各官俱近前<lb/>
諭曰江南錢糧既多火耗雖輕飬贍家口㫁無不足清乃<lb/>
　居官之常清官每多殘酷清而能寛斯為盡善<lb/>
<pb n="KR2f0005_WYG_045-22a"/>
　　　六月乙巳<lb/>
上諭大學士等曰今部院一切公事堂官司官筆帖式逓<lb/>
　相推諉皆不㽞心部院官員當以敬愼廉潔矢之於心<lb/>
　勉勵不怠朕尚不憚勤勞朝夕與諸臣商確政事伊等<lb/>
　可圖安逸乎<lb/>
　<lb/>
　<lb/>
　<lb/>
<pb n="KR2f0005_WYG_045-22b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷四十五<lb/>
</p>
<p>
</p>
  </div>
</body>
</text>
</TEI>
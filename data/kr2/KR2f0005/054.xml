<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_054-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷五十四<lb/>
　　　弭盜<lb/>
　　　康熙四年乙巳七月庚子<lb/>
上諭兵部近來地方失事盜賊遁逸不能即獲皆各地方<lb/>
　防汛官兵不急追捕之故如地方一有盜警防汛官兵<lb/>
　即將盜賊去向接續速報於彼處防汛官兵隨即𠞰捕<lb/>
<pb n="KR2f0005_WYG_054-1b"/>
　盜賊安能逃遁以後凡有盜賊事情地方官兵一面速<lb/>
　行追捕一面馳報於盜賊所到地方官兵該地方官兵<lb/>
　亦即一面追捕一面接續前報務窮追盜賊踪跡期於<lb/>
　必獲如已經報知所到地方官兵因非其汛地不行追<lb/>
　捕或稽誤不行交付接續前報或失事地方官員遲延<lb/>
　及隱匿不報俱應分别處分作何定例爾部嚴議具奏<lb/>
　　　康熙八年己酉八月乙丑<lb/>
上諭兵部刑部京師重地理宜肅清近聞竊盜詐奪甚多<lb/>
<pb n="KR2f0005_WYG_054-2a"/>
　此皆歩軍及五城司坊官并廵捕營官兵稽察不嚴廵<lb/>
　緝不力或番役等與盜交通受賄容縱以致姦惡之徒<lb/>
　肆行無忌殊違法紀嗣後所司文武官嚴加廵察督率<lb/>
　番役兵丁力行緝捕務期姦宄歛跡良民無擾如仍前<lb/>
　弊所司各官概治以重罪㒺宥<lb/>
　　　康熙十年辛亥十二月壬午<lb/>
上諭兵部督捕衙門直𨽻重地理宜肅清邇來盜賊繁<lb/>
　多大為民害地方官怠玩不能力行禁戢以致刧掠時聞<lb/>
<pb n="KR2f0005_WYG_054-2b"/>
　盜賊捕獲者少良民株連甚多皆因防汛官員止於降罰<lb/>
　帶罪緝拏至有失事最多不能盡職者仍令留任愈至<lb/>
　貽悮地方今盜賊應作何禁戢嚴拏及以盜案降罰幾<lb/>
　次者作何處分爾部再行定議具奏至京城内外盜賊<lb/>
　棍徒肆行無忌作何責成官役嚴行緝拏亦著一併議奏<lb/>
　　　康熙二十年辛酉六月癸未直𨽻廵撫于成龍題<lb/>
　　　直𨽻地方旗民雜處失事甚多道㕔正印等官為<lb/>
　　　盜案干連沉滯深為可憫祈寛限緝獲<lb/>
<pb n="KR2f0005_WYG_054-3a"/>
上曰朕親廵畿輔自山海關以西永平以東一面傍海一<lb/>
　面臨邉盜賊無地潛藏故剽刧猶少至玉田豐潤遵化<lb/>
　薊州霸州保定諸處居民稠密盜賊所以繁也今處分<lb/>
　之例太嚴恐官民俱累著九卿詳議以聞<lb/>
　　　康熙二十一年壬戍九月戊辰<lb/>
上諭刑部朕閲三法司㑹奏人命事件盜案甚多按律凡<lb/>
　強盜情實即行梟示其情罪固為可惡較之反叛重案<lb/>
　猶屬稍輕向來反叛牽連之人尚有擬死罪而不行梟<lb/>
<pb n="KR2f0005_WYG_054-3b"/>
　示者此等關係人命大辟朕每欲得良策澄清本源使<lb/>
　逺近清平永行遵守近見光棍事案較前差少惟強盜<lb/>
　一事常厪朕懐未能即得良法夫人非至窮廹孰肯甘<lb/>
　為盜賊每見盜案有獲贓甚少牽連多人此類若不置<lb/>
　之重典則匪人不知畏懼無以警戒將來若概置重典<lb/>
　朕心又復惻然此皆未得澄清本源之道故耳今如何<lb/>
　使盜賊屏息良善獲安爾等㑹同三法司詳議以聞<lb/>
　　　十月丁丑<lb/>
<pb n="KR2f0005_WYG_054-4a"/>
上諭大學士等曰盜案人命攸關與其誅於既為盜之後<lb/>
　不若弭於未為盜之先朕見每嵗盜案處決甚多究其<lb/>
　刧奪之物甚微豈盡甘於為盜亦或饑寒所廹而然朕<lb/>
　心深為憫惻思立良法以弭盜源故與爾等商之至於<lb/>
　情實罪當本無可寛然朕欲於伊等應死之中求可生<lb/>
　之路故又令諸臣詳議耳<lb/>
　　　康熙二十三年甲子十二月癸卯<lb/>
上諭都察院滿漢堂官五城御史曰京畿重地理宜肅清<lb/>
<pb n="KR2f0005_WYG_054-4b"/>
　近聞盜竊公行居民不得安靜且盜賊各有窩主馬匹<lb/>
　器械晝則藏匿其家夜則出而為盜大約多在墳圈荒<lb/>
　僻之處為其窟穴即如向所拏獲開人窑誘賣人口者<lb/>
　必有藏匿處所盜無窩主何以能行其令五城嚴緝務<lb/>
　在必獲正法則盜源自絶矣<lb/>
　　　康熙二十六年丁卯十一月丙子朔<lb/>
上諭都統紀爾他布御史巴什錫米圖郎中邁圖員外郎<lb/>
　沙拜曰喜峯口冷口外盜賊藏匿山谷恃強霸占人之<lb/>
<pb n="KR2f0005_WYG_054-5a"/>
　妻女刧掠財物莊頭居民受其擾害爾等將喜峯口冷<lb/>
　口滿洲綠旗官兵酌量帶往捜緝<lb/>
　　　康熙二十八年己巳六月甲申湖廣道監察御史<lb/>
　　　李時謙條奏弭盜事宜<lb/>
上諭大學士等曰李時謙以盜案令文官舉報而緝拏責<lb/>
　之武官則盜賊可弭朕就根本處言之若果家給人足<lb/>
　孰肯為盜然亦托之空言則易行之實事則難朕自聽<lb/>
　政以來早夜孜孜惟以吏治民生為務凡事之可行與<lb/>
<pb n="KR2f0005_WYG_054-5b"/>
　否俱加詳審文官管民凡廵察鄉村嚴緝奸宄是其專<lb/>
　責今若置之不論獨責之武官則州縣兵少不但不足<lb/>
　以緝盜即使業已緝獲文官審訊時又謂其誣良為盜<lb/>
　此豈可行者耶朕即欲降㫖申飭恐言官畏懼不言此<lb/>
　事令該部如常議覆<lb/>
　　　康熙三十年辛未二月丁巳朔<lb/>
上諭大學士等曰京師為輦轂重地人民商賈四方輻輳<lb/>
　京城内外統轄必有專責俾稽察奸宄消弭盜賊然後<lb/>
<pb n="KR2f0005_WYG_054-6a"/>
　商民得以安堵今城内地方既屬歩軍統領管理城外<lb/>
　廵捕三營又屬兵部督捕衙門管轄内外責任各殊不<lb/>
　相統攝遇有盜案反難查緝嗣後廵捕三營亦令歩軍<lb/>
　統領管理京城内外一體廵察責任既專則於芟除盜<lb/>
　賊安輯商民庶有禆益其三營事務著確議歸併管理<lb/>
　　　康熙三十六年丁丑十一月丙午<lb/>
上諭刑部每見廣東省所題盜案糾集夥黨多至數十人<lb/>
　或恣行焚刧或勒贖子女種種不法皆由文武各官不<lb/>
<pb n="KR2f0005_WYG_054-6b"/>
　能化導百姓禁戢奸頑所致嗣後該督撫提鎮及各有<lb/>
　司務實心教養綏靖地方以副朕息盜安民至意該部<lb/>
　即行嚴飭<lb/>
　　　康熙三十七年戊寅八月戊辰<lb/>
上廵幸塞外駐蹕巴倫席喇鄂累地方<lb/>
諭阿祿科爾沁多羅郡王等曰朕數出征伐躬臨朔漠觀<lb/>
　䝉古生計惟水草是賴今見沿途水草極佳但因盜賊<lb/>
　時有恐牲畜被盜圈地拘守不使就牧水草以致瘠斃<lb/>
<pb n="KR2f0005_WYG_054-7a"/>
　是以生業未遂不惟屬下貧不聊生即王貝勒台吉等<lb/>
　亦俱衣食維艱朕君臨萬國目擊其狀豈不為之撫育<lb/>
　乎爾等勿謂主上諭㫖撫育必行賞賜我等設使朕今<lb/>
　日賜之爾等即於明日盡之無益也朕必曲加措置務<lb/>
　使爾等得遂生業耳爾等若念撫育之恩仰體朕意嚴<lb/>
　緝匪類消弭盜賊以安良善則已如仍怠惰不加嚴飭<lb/>
　屬下之人為盜不悛必加誅戮斷不寛宥朕既能撫育<lb/>
　豈不能禁止盜賊乎逆賊噶爾丹朕三行征討親𠞰滅<lb/>
<pb n="KR2f0005_WYG_054-7b"/>
　之俘其妻子降其臣屬噶爾丹雖死即朽骨朕亦不寛<lb/>
　貸務必致之爾等當已聞之矣宜速行緝弭盜賊以副<lb/>
　朕意<lb/>
　　　康熙三十八年己卯九月甲寅<lb/>
上諭理藩院侍郎滿丕曰欲復䝉古生業必嚴盜禁不嚴<lb/>
　則不能弭盜朕頃廵省歸化城曾問副都統阿廸據云<lb/>
　歸化城地方賊盜比前甚少朕曾諭爾務嚴盜禁嗣後<lb/>
　倘有盜案必將爾等一併議處斷不姑貸<lb/>
<pb n="KR2f0005_WYG_054-8a"/>
　　　十一月戊午理藩院奏稱阿霸垓多羅郡王烏爾<lb/>
　　　占噶喇布報伊屬下人等牛隻被刧臣等與刑部<lb/>
　　　各差司官一員帶領古北口喜峯口官兵查拏<lb/>
上諭曰䝉古生養之計惟馬匹牛羊是賴今盜賊行刧則<lb/>
　䝉古生計必致困乏著侍讀學士拉西將古北口喜峯<lb/>
　口官兵酌量帶往緝拏<lb/>
　　　康熙四十二年癸未九月戊午<lb/>
上諭大學士等曰山東地方稱有海賊坐鳥船二隻行刧<lb/>
<pb n="KR2f0005_WYG_054-8b"/>
　朕思山東不能造鳥船必往福建浙江江南造成而來<lb/>
　歴年福建商船於六月内到天津候十月北風始回朕<lb/>
　因欲明晰海道令人坐商船前往將地方所經之路繪<lb/>
　圖以進知之甚悉今欲知海賊之源但令往福建浙江<lb/>
　及江南崇明等處察訪即得之若在山東察訪必不能<lb/>
　得目下冬令將届正值北風海賊不能久留於直𨽻山<lb/>
　東必已向浙閩路去俟明嵗船隻可行時令有水師海<lb/>
　船之省入各海島捜𠞰<lb/>
<pb n="KR2f0005_WYG_054-9a"/>
　　　十月甲戍<lb/>
上諭大學士等曰江南督撫提督著公同造洋船二十隻<lb/>
　俟來年春令山東水師營官兵前往江南取至山東候<lb/>
　用目前山東海盜非確係積賊皆貿易之人貲本虧折<lb/>
　因肆行搶奪可命學士常夀前往招撫<lb/>
　　　康熙四十三年甲申正月辛酉福建浙江總督金<lb/>
　　　世榮疏報擒獲海㓂徐榮等供出夥衆屯扎情形<lb/>
上諭大學士等曰見差内閣學士常夀前往招撫海宼此<lb/>
<pb n="KR2f0005_WYG_054-9b"/>
　事交與常夀帶去即將所獲人内量遣往招之此輩原<lb/>
　係竊盜衆亦無幾冬春嘯聚海島夏秋揚帆出掠今往<lb/>
　撫之彼必歸誠解散但日後難保其必不嘯聚若撫之<lb/>
　不來當即興師殄滅如湖廣紅苖從前邉民無不被害<lb/>
　土司及地方文武官隱匿不報昨嵗致討彼奔逃無路<lb/>
　殱厥渠魁宥其脅從軍威震懾土司猓猓等無不股慄<lb/>
　翕然奉法朕初以海㓂故欲嚴洋禁後思若輩游魂何<lb/>
　難掃滌禁洋反張其聲勢是以中止然未雨綢繆何可<lb/>
<pb n="KR2f0005_WYG_054-10a"/>
　忽耶<lb/>
　　　三月辛酉<lb/>
上諭内閣學士常夀曰沿海諸省雖稍有海賊聞俱嘯聚<lb/>
　於廣東新會縣地方若不掃靖此處不能奏績爾可先<lb/>
　至福建將已獲賊中有𦂳要之人不必帶去其餘量帶<lb/>
　一二人前往廣東至新會縣時先遣一人偕彼同往招<lb/>
　撫遣去之時爾可令彼曉賊云爾等情事皇上皆已洞<lb/>
　悉爾等歸順則已否則必加大兵盡行掃滅如此曉諭<lb/>
<pb n="KR2f0005_WYG_054-10b"/>
　則新會賊㓂盡可招撫招撫之後爾可自廣東而福建<lb/>
　而浙江而山東沿海招撫而來自可奏績<lb/>
　　　十一月癸丑<lb/>
上命刑部右侍郎常綬内閣學士拉都渾往阿祿科爾沁<lb/>
　　　察審盜案<lb/>
諭之曰爾等到彼會同扎薩克等查審盜賊如台吉等官<lb/>
　員内有為盜者爾等可請㫖其餘照例將為首者正法<lb/>
　為從者俱解京不可留於其地至喇嘛為盜者亦正法<lb/>
<pb n="KR2f0005_WYG_054-11a"/>
　爾等往宣朕㫖緝盜大為𦂳要今各旗俱無盜賊止一<lb/>
　旗有盜以致衆䝉古之馬畜俱不得牧放爾等若不查<lb/>
　出懲治則衆人皆不得安居矣<lb/>
　　　康熙四十七年戊子二月丁酉<lb/>
上命户部侍郎穆旦往浙江察審大嵐山賊一案<lb/>
諭之曰此賊結隊横行已二三年不比尋常小盜情罪可<lb/>
　惡爾速往會同將軍督撫嚴審若與江南干渉便同江<lb/>
　南督撫會審務須決斷毋得柔弱一到即將賊首所供<lb/>
<pb n="KR2f0005_WYG_054-11b"/>
　朱三等作速追拏并將見獲賊犯速行審結若俟衆犯<lb/>
　全獲則曠日遲久矣<lb/>
　　　閏三月己亥<lb/>
上諭大學士等曰直𨽻各省人命盜案今已漸少惟盛京<lb/>
　尚多皆因罪犯發遣多在盛京左側僅有一府尹衙門<lb/>
　衙役人少雖有駐守滿兵不行嚴拏盛京乃本朝龍興<lb/>
　之地當興行教化著諭兵刑二部檄盛京將軍及副都<lb/>
　統嚴加稽察禁止爭鬬消弭盜賊<lb/>
<pb n="KR2f0005_WYG_054-12a"/>
　　　康熙四十九年庚寅九月辛亥<lb/>
上諭大學士等曰奉天將軍嵩祝奏報錦州邉海之處有<lb/>
　洋賊二百餘人上岸搶刼經防禦官兵擒斬三十餘人<lb/>
　見今冬季正遇北風餘賊敗遁者必乗風自東南方去<lb/>
　一至山東江南又必行刼恐山東江南官兵不能追殺<lb/>
　若舟師出大洋中不遇南風即難回汛畧有疎虞關係<lb/>
　非小此番之賊原欲刼糧因廵哨兵弁奮力殺之故皆<lb/>
　敗走總之洋賊惟仗行刼若兵弁實心防禦使洋賊不<lb/>
<pb n="KR2f0005_WYG_054-12b"/>
　得行刼則船中無糧必自饑餓而死矣<lb/>
　　　康熙五十年辛卯正月乙卯<lb/>
上諭吏部兵科給事中王懿奏請禁止海洋商賈不知海<lb/>
　洋盜刧與内地江湖盜案無異該管地方文武官能加<lb/>
　意稽察盡力捜緝匪類自無所容豈可因海洋偶有失<lb/>
　事遂禁絶商賈貿易耶<lb/>
　　　五月己酉<lb/>
上諭大學士等曰聞福建百姓聚集數千在泉州所屬地<lb/>
<pb n="KR2f0005_WYG_054-13a"/>
　方搶奪食物奔入山中提督藍理三路率兵進𠞰一路<lb/>
　兵稍為折挫如果有所獲藍理必早已題報矣此事督<lb/>
　撫提督等俱未奏聞據大學士李光地奏稱有盜賊之<lb/>
　處與臣居甚近彼處民皆堅守各人城堡等語去年朕<lb/>
　一聞福建饑荒即命截漕三十萬石賑濟差去大臣及<lb/>
　地方官以三十萬石太多十五萬石即足因止存留十<lb/>
　五萬石想此米俱散給兵丁未必散給百姓所以無甚<lb/>
　裨益若果截留三十萬石米運去民食充足於地方必<lb/>
<pb n="KR2f0005_WYG_054-13b"/>
　大有裨益也伊等原非賊盜因年嵗歉收乏食不得已<lb/>
　行之耳若即出官兵征𠞰未免又生一事朕意遣部院<lb/>
　大臣侍衛往行招安即可平復如此則人民不傷亦不<lb/>
　致有害地方著問九卿詹事科道具奏<lb/>
　　　六月己未朔<lb/>
上命戸部侍郎張世爵等往福建招安泉州山宼<lb/>
諭之曰此輩山宼原係農民今一旦為寇田畝無人耕種<lb/>
　必至荒蕪如此則米價益貴無有生路矣彼若來降仍<lb/>
<pb n="KR2f0005_WYG_054-14a"/>
　可耕田度日將伊等不行治罪之處使之通曉為首一<lb/>
　二人須加懲治爾等到地方可將朕諭㫖盡行書出大<lb/>
　張告示明白曉諭<lb/>
　　　十月辛未<lb/>
上諭大學士等曰竊盜強盜皆係不良之徒不可姑息乃<lb/>
　地方官不肯緝拏督撫提鎮文移往來不過沿襲故套<lb/>
　州縣有司概行不䆒更有鄉紳大户始而畏賊相為容<lb/>
　隱久之便作窩家盜賊横行皆由於此直𨽻山東向年<lb/>
<pb n="KR2f0005_WYG_054-14b"/>
　盜案甚多近日地方官協力躧緝漸漸稀少北方盜賊<lb/>
　流往南方因而江南浙江湖廣江西所在多有若地方<lb/>
　官實心辦事何難消弭即如往年朱三一案初不過一<lb/>
　二人州縣不能緝獲致成大盜今年福建山宼至於拒<lb/>
　傷官兵此皆地方官畏葸之故須嚴行申飭<lb/>
　　　康熙五十二年癸巳三月己卯兵部議覆戸部尚<lb/>
　　　書張鵬翮疏言閩省沿海地方請將深知水性謀<lb/>
　　　勇兼全之人委用凡各𦂳要之處添設兵丁營船<lb/>
<pb n="KR2f0005_WYG_054-15a"/>
　　　及船中所用器械火藥預備訓練又春秋二季令<lb/>
　　　該總兵官親身廵查有賊船逃匿者即行文廣東<lb/>
　　　江南浙江等處協力擒𠞰應如所請<lb/>
上諭大學士等曰張鵬翮所奏海上事宜率皆空言無補<lb/>
　不可施行賊船停泊必依據海島有淡水之處每日在<lb/>
　山頂瞭望見官兵船來即遁去外洋官兵退後乃復却<lb/>
　回有謂商船宜改為平底只用一桅者不知商船重載<lb/>
　入水數尺方能壓浪每造一船費至一二千金若勒令<lb/>
<pb n="KR2f0005_WYG_054-15b"/>
　改造則不肖官員因此擾害商人將何以堪商船雖帶<lb/>
　軍器火藥一遇賊船商人並不敢與敵船中所有隨其<lb/>
　所取盛京泛海兩三日即可抵盡山花鳥利之所在人<lb/>
　所必趨泛海往來既速又省路費商船豈有不往之理<lb/>
　朕昨問投誠海賊陳尚義康熙三十八年間伊等海賊<lb/>
　尚多因與廣東提標官兵拒敵大敗而遁止存船四隻<lb/>
　此後從未登岸沿海官兵防守甚嚴即海外諸小國亦<lb/>
　不許伊等停泊賊船缺少火藥無處購買俱托漁船往<lb/>
<pb n="KR2f0005_WYG_054-16a"/>
　盛京旅順等處代買朕昨閲地圖山東水師住處未為<lb/>
　扼要然設立已久不便議裁宜於盛京上游要地添設<lb/>
　營船十二隻此駐防之船即將各省水師營船及駕船<lb/>
　水手酌量調取出洋廵哨并帶陳尚義等前往海中盜<lb/>
　賊伊悉知之自然漸次擒獲矣張鵬翮並未熟悉情形<lb/>
　其所條奏即令伊身任其事亦未有裨益也<lb/>
　　　康熙五十六年丁酉九月癸酉<lb/>
上諭大學士等曰旅順口脱逃陳君元等賊黨不過八人<lb/>
<pb n="KR2f0005_WYG_054-16b"/>
　昨廣東廵撫法海奏稱此夥已獲七人只有一名未獲<lb/>
　朕前以海中各島皆可為賊藪及詢投誠海賊云島内<lb/>
　樹木不生地皆礫石不可耕種亦無好水故難棲止即<lb/>
　如澳門地方所居不過萬人因無田可耕米無所出俱<lb/>
　自廣東運米而食今海中藏賊之故皆沿海所居奸民<lb/>
　春時覓小船捕魚遇商船即行刧奪商船既得便拒敵<lb/>
　官兵至嚴冬時水米既無伊等焚船上岸藏匿大勢不<lb/>
　過如此斷不能於海島棲止也明代金門厦門海壇澳<lb/>
<pb n="KR2f0005_WYG_054-17a"/>
　門普陀巖崇明盡山花鳥等處俱有海賊從前海賊鄭<lb/>
　芝龍投順本朝用為内大臣令伊作字招降伊子鄭成<lb/>
　功伊子不從順治十六年領海賊三十萬侵犯江南攻<lb/>
　鎮江城宜思恭之父宜永貴時為廵撫坐鎮瓜洲因未<lb/>
　從賊城得不陷及賊進圍江寧時滿兵甚少值貴州回<lb/>
　軍之副都統噶褚哈等至同江寧將軍喀喀穆合軍出<lb/>
　東門於明太祖陵南誘賊進三十里大敗之殱其衆朕<lb/>
　幸江南曾親閲戰地我朝所殱敵衆松山杏山敗洪承<lb/>
<pb n="KR2f0005_WYG_054-17b"/>
　疇兵十三萬山海闗敗敵兵二十萬安親王於永興地<lb/>
　方敗吳三桂兵并此番所敗海賊共計四處江南地方<lb/>
　所殱海賊若此福建地方施琅等又攻取金門厦門賊<lb/>
　無棲止之處始取臺灣為巢今臺灣一帶皆入版圖矣<lb/>
　　　康熙六十年辛丑十二月丙寅<lb/>
上諭大學士等曰聞江浙私鹽盛行盡流為盜賊地方官<lb/>
　員明知並不查拏應令江寧杭州京口將軍等派出官<lb/>
　兵嚴行查拏著九卿詹事科道會議具奏<lb/>
<pb n="KR2f0005_WYG_054-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_054-18b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷五十四<lb/>
</p>
<p>
</p>
  </div>
</body>
</text>
</TEI>
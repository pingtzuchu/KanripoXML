<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_027-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷二十七<lb/>
　　　理財<lb/>
　　　康熙七年戊申三月辛酉<lb/>
上諭吏部户部都察院鹽課關係𦂳要必得亷幹之員差<lb/>
　遣乃能嚴緝私販惠恤商民疏通引法以裕國課近見<lb/>
　課額未増商民又鮮裨益之處以後不必專差監察御<lb/>
<pb n="KR2f0005_WYG_027-1b"/>
　史應將亷幹之員選擇兼差爾等酌量定議以聞<lb/>
　　　康熙十八年己未九月乙巳<lb/>
上諭大學士等曰今聞錢法漸弛鼔鑄収銅等項滋生弊<lb/>
　端以致制錢日少價値騰貴著户部工部都察院堂官<lb/>
　同詣錢局每鑄錢一文必重一錢應作何釐剔弊端俾<lb/>
　制錢充裕永可遵行著徹底確察逐一定議具奏至於<lb/>
　部院衙門各處所有廢銅器皿毁壞銅鐘及廢紅衣大<lb/>
　小銅礮并直隸各省所存廢紅衣大小銅礮著盡行確<lb/>
<pb n="KR2f0005_WYG_027-2a"/>
　察解部鼓鑄<lb/>
　　　康熙二十三年甲子三月癸酉<lb/>
上諭大學士等曰户部管理各省錢糧一時難以清楚地<lb/>
　方督撫將在庫銀兩那移私用雖云補墊及至題奏時<lb/>
　每多朦混銷算部内無憑稽察百姓深受其害即今原<lb/>
　任廣西廵撫郝浴侵欺銀至十九萬兩由此觀之天下<lb/>
　𩔖此者不少朕日夜思維欲清查各省錢糧訪之外任<lb/>
　官員及督撫等皆云清出存畱錢糧則别項錢糧自必<lb/>
<pb n="KR2f0005_WYG_027-2b"/>
　清楚朕思此事一行雖在外督撫司道不無被罪實於<lb/>
　國家有益果錢糧充足更可為加恩百姓之用今九卿<lb/>
　曽為外官者多知之必詳爾等㑹同詳議具奏<lb/>
　　　康熙二十四年乙丑二月辛亥<lb/>
上諭大學士等曰財賦出於閭閻凡查核錢糧必徹底澄<lb/>
　清不致以完作欠額外科派方於小民實有利益朕於<lb/>
　正供所入毫無濫用正以愛養物力使國有三年九年<lb/>
　之積縱遇水旱民生亦不致苦累朕所以畱意清覈正<lb/>
<pb n="KR2f0005_WYG_027-3a"/>
　欲加恵元元也<lb/>
　　　三月辛酉朔<lb/>
上諭大學士等曰光祿寺估計價値等項頭緒繁多各物<lb/>
　俱照時價湏詳察估計使公私俱便釐剔諸弊逐一定<lb/>
　為條款以便永乆遵行則國課不致妄費户部儲有餘<lb/>
　財凡遇有旱澇可以酌量賑濟蠲免無所顧慮民間不<lb/>
　致困苦大有裨益<lb/>
　　　庚午<lb/>
<pb n="KR2f0005_WYG_027-3b"/>
上諭户部賦役全書將永為定例纂修官員必盡心詳愼<lb/>
　務求切當編纂成書朕思土田一畝之外亦有竒零不<lb/>
　足畝者若以毫忽俱改為釐雖目下易於辦理誠恐有<lb/>
　累小民爾等其詳議之<lb/>
　　　六月丁巳<lb/>
上諭兵部侍郎佛倫等曰錢糧所關甚重宜詳加釐剔以<lb/>
　除虛冒濫支之弊近見上駟院以假印誑領太常寺亦<lb/>
　以假印取絲見今發覺者雖止此其未發覺者謂之無<lb/>
<pb n="KR2f0005_WYG_027-4a"/>
　有可乎此皆支給時不行詳察怠玩疎虞之所致也嗣<lb/>
　後凡關係支用錢糧事務必告之該部院堂官稽核得<lb/>
　實用印文支取其四五十兩以下者遣筆帖式徃領若<lb/>
　踰此數則遣司官往領其給與時亦詳加稽核告之該<lb/>
　部院堂官然後與之可也如此於職事亦無所曠廢告<lb/>
　於該堂官及司員親往領取亦豈難行之事爾等可傳<lb/>
　諭户部<lb/>
　　　十一月丁巳朔吏科給事中楊周憲奏稱纂修簡<lb/>
<pb n="KR2f0005_WYG_027-4b"/>
　　　明賦役全書不便於民請停止<lb/>
上諭大學士等曰楊周憲奏稱纂修簡明賦役全書將銀<lb/>
　之尾數收入釐内糧之尾數收入勺内所增銀米豆麥<lb/>
　為數無多在部議所收者乃州縣之尾數州縣所收者<lb/>
　則各圖各里各甲之尾數殊為繁多不無滋弊且嵗造<lb/>
　冊籍書吏需索恐致擾民伊言似是不知户部初題時<lb/>
　是何意見果能永乆無弊否此事關係國計民生湏求<lb/>
　確當方可永乆遵行勿以一人以為可而輒行勿以一<lb/>
<pb n="KR2f0005_WYG_027-5a"/>
　人以為不可而輒止宜虛心公議從容確定務期可垂<lb/>
　乆逺倘急遽議行不過數年又議更改豈可為法爾等<lb/>
　再公同確議具奏<lb/>
　　　康熙二十五年丙寅二月丙申大學士等奏稱部<lb/>
　　　定銅觔價値採買不敷其各差造冊四季報部不<lb/>
　　　如改令差滿之日一并彚送<lb/>
上曰國家設關𣙜稅原以阜財利用恤商裕民必徴輸無<lb/>
　弊出入有經庶百物通流民生饒裕近來各監督不恪<lb/>
<pb n="KR2f0005_WYG_027-5b"/>
　遵定例任意徴収官役通同恣行苛虐託言辦銅價値<lb/>
　浮多四季解冊需費将商人親塡部冊隱匿更改既以<lb/>
　充肥私槖更圗溢額議叙重困商民無裨國計種種情<lb/>
　弊不可枚舉朕思商民皆我赤子何忍使之苦累今欲<lb/>
　除害去弊必湏易轍改絃所有見行例内收稅溢額者<lb/>
　即陞加級紀録應行停止其採辦銅觔定價不敷作何<lb/>
　酌議增加至四季達部冊籍應俟差滿一次彚報嗣後<lb/>
　務令各差潔已奉公實心釐剔以副朕體下恤商至意<lb/>
<pb n="KR2f0005_WYG_027-6a"/>
　　　六月丁巳<lb/>
上命户部郎中呉什巴督理閩海稅務<lb/>
諭之曰凡收海稅官員因係創行設課希圖盈溢将出入<lb/>
　商民船隻任意加徴以致病商累民亦未可定著嚴加<lb/>
　申飭務令恪遵定例從公徴收無濫無苛以副朕軫恤<lb/>
　商民至意<lb/>
　　　康熙二十六年丁夘二月壬申户部奏滸墅闗監<lb/>
　　　督桑格任内溢額銀兩<lb/>
<pb n="KR2f0005_WYG_027-6b"/>
上曰設立𣙜闗原欲稽查奸宄照額徴収以通商賈桑格<lb/>
　徴收額課乃私封便民橋以致擾害商民著該衙門嚴<lb/>
　加議處闗差官員理應潔已奉公照例徴収嗣後有不<lb/>
　肖官員希圖肥已種種強勒額外横徴致害商民亦未<lb/>
　可定爾部通行嚴飭<lb/>
　　　五月己夘<lb/>
上諭大學士等曰各項採買估計價值浮冒欺飾者甚多<lb/>
　是以令其核減今所減者太過又凡修造工程其估計<lb/>
<pb n="KR2f0005_WYG_027-7a"/>
　在前若照新例銷算則物料匠役工價核減太過必至<lb/>
　苦累其前此修造已完者著仍照原估計銷算至於各<lb/>
　項物料所値之價俱訪時價採買估計銷算<lb/>
　　　康熙二十八年己巳閏三月丁未<lb/>
上諭户部國家設闗𣙜稅原以通商裕課利益民生非務<lb/>
　取盈致滋紛擾朕廵行地方軫恤民隐諮諏利弊有應<lb/>
　興革者即見諸施行近聞江浙閩廣四省海闗於大洋<lb/>
　興販商船遵照則例徴取額課原未累民但將沿海地<lb/>
<pb n="KR2f0005_WYG_027-7b"/>
　方採捕魚鰕及貿易小船槩行徵稅小民不便今應作<lb/>
　何徵収俾商民均益著九卿詹事科道㑹同確議以聞<lb/>
　　　康熙三十六年丁丑十一月丙戌<lb/>
上諭户部朕頃謁<lb/>
陵時見用小錢者甚衆所換之數亦多舊錢及兩局之錢<lb/>
　使用者少此實非益民之事今嵗田禾大有而米價仍<lb/>
　貴詢之土人皆云錢賤所以米貴又問小錢從何而來<lb/>
　皆云由山東來者多由此觀之自古以錢法為難誠然<lb/>
<pb n="KR2f0005_WYG_027-8a"/>
　先年科爾坤佛倫管錢法時題請将錢式改小朕每謂<lb/>
　錢改小易改大難錢價若賤則諸物騰貴後因題請再<lb/>
　三方始准行今果如朕言爾等即同九卿将錢法如何<lb/>
　方能盡善確議具奏<lb/>
　　　康熙三十七年戊寅四月壬戌<lb/>
上諭大學士等曰廣東海闗收稅人員捜檢商船貨物槩<lb/>
　行徴稅以致商船稀少闗稅缺額且海船亦有自外國<lb/>
　來者如此瑣屑甚覺失體著減廣東海闗額稅銀三萬<lb/>
<pb n="KR2f0005_WYG_027-8b"/>
　二百八十五兩著為令<lb/>
　　　康熙三十九年庚辰九月丙午工部奏銷雜項修<lb/>
　　　理錢糧<lb/>
上曰一月内雜項修理即用銀至三四萬兩殊覺浮多明<lb/>
　代宫中一日用萬金有餘今朕交内務府總管凡一應<lb/>
　所用之銀一月止六七百兩并合一應賞賜諸物亦不<lb/>
　過千金從前光祿寺一年所用銀兩亦甚浮多朕節減<lb/>
　大半工部情弊甚多自後凡有修理之處将司官筆帖<lb/>
<pb n="KR2f0005_WYG_027-9a"/>
　式俱奏請派出每月支用錢糧分晰細數造冊具奏若<lb/>
　三年内有塌壞者著賠修如此則工程堅固而錢糧亦<lb/>
　不至妄費矣<lb/>
　　　康熙四十五年丙戌四月己亥大學士等㑹同户<lb/>
　　　部議今錢價甚賤不便於民奉有<lb/>
諭㫖應暫動支户部庫銀十萬兩由户部差官㑹同五城<lb/>
　　　御史收買舊制錢俟錢價既長奏聞<lb/>
上曰錢價賤者皆私錢多之故也果欲力禁私錢何難之<lb/>
<pb n="KR2f0005_WYG_027-9b"/>
　有明代尚能行紙鈔豈有不能禁私錢之理但與其嚴<lb/>
　行禁止毋寕和平處置在京收買准如爾等所議至天<lb/>
　津臨清地方亦當遣賢能官各一員即支該地方餉銀<lb/>
　各一萬兩收買専差侍郎穆旦督買視錢價貴後不時<lb/>
　奏聞又聞山陜兩省販去制錢甚多著行文山陜直隸<lb/>
　督撫查察𦂳要闗口嚴令擒拏如擒獲時将販運之人<lb/>
　從重治罪其錢入官<lb/>
　　　七月辛酉户部侍郎穆旦遵<lb/>
<pb n="KR2f0005_WYG_027-10a"/>
㫖回奏差官齎銀收買制錢天津臨清地方錢價已長但<lb/>
　　　五城民人行用之錢攙和小錢者尚多<lb/>
上諭大學士等曰查拏小錢乃五城提督府尹專司之事<lb/>
　查拏疎忽是以仍用小錢若不将伊等治罪則弊将不<lb/>
　止著将五城官員提督府尹交都察院嚴加議處<lb/>
　　　十月辛亥<lb/>
上諭大學士等曰山東長山縣周村一帶俱開爐私鑄廵<lb/>
　撫趙世顯不禁不捕乃奏請鼓鑄大錢若不禁私錢而<lb/>
<pb n="KR2f0005_WYG_027-10b"/>
　鑄大錢則大錢重小錢輕小民必思射利毁大錢而鑄<lb/>
　小錢是大不利於地方矣頃差侍郎恩丕等帶徳州兵<lb/>
　四十名馳驛往長山縣周村等處捕鑄私錢之人已諭<lb/>
　伊等於拏獲之後竝私鑄之爐帶往趙世顯處示之問<lb/>
　伊地方見鑄私錢不禁不捕又欲請鑄大錢何故觀趙<lb/>
　世顯更将何辭以對外省督撫孰賢孰否朕俱知之清<lb/>
　濁斷不能掩也<lb/>
　　　十一月己巳<lb/>
<pb n="KR2f0005_WYG_027-11a"/>
上諭大學士等曰因山東私鑄小錢故特差侍郎恩丕等<lb/>
　緝拏今既禁私錢又不収取則用私錢者無日可止矣<lb/>
　朕意欲令來年徴收山東錢糧其銀一兩折錢二千俟<lb/>
　錢盡時照二千錢之數折收諸樣銅器則不出一年私<lb/>
　錢自盡矣彼地官員不能緝拏私鑄俱係有罪之人即<lb/>
　將所收錢及銅交付伊等運至京城以贖前罪運到之<lb/>
　時即著増爐作速鼓鑄制錢爾等可與九卿詹事科道<lb/>
　㑹同詳核議奏<lb/>
<pb n="KR2f0005_WYG_027-11b"/>
　　　康熙四十七年戊子閏三月己丑<lb/>
上諭大學士等曰朕聞湖廣襄陽地方鼔鑄私錢糧船装<lb/>
　載至京各處售賣此事湏清其本源著大理寺卿塔進<lb/>
　泰速往㑹同該督撫嚴察具奏并檄總漕将楚省糧船<lb/>
　装載私錢偷賣者嚴行查拏<lb/>
　　　康熙四十八年己丒十一月丙子<lb/>
上諭大學士等曰適科臣郝林條奏各省錢糧虧空郝林<lb/>
　但知州縣錢糧有虧空之弊而所以虧空之根原未之<lb/>
<pb n="KR2f0005_WYG_027-12a"/>
知也凡言虧空者或為官吏侵蝕或為餽送上官此固<lb/>
事所時有然地方有清正之督撫而所屬官員虧空更<lb/>
多則又何說朕聽政日乆歴事甚多於各州縣虧空根<lb/>
原知之最悉從前各省錢糧除地丁正項外雜項錢糧<lb/>
不解京者尚多自三逆變亂以後軍興浩繁遂将一切<lb/>
存畱項款盡數解部其畱地方者惟俸工等項必不可<lb/>
省之經費又經節次裁減為數甚少此外則一絲一粒<lb/>
無不陸續解送京師雖有尾欠部中亦必令起解州縣<lb/>
<pb n="KR2f0005_WYG_027-12b"/>
有司無纎毫餘剩可以動支因而有那移正項之事此<lb/>
乃虧空之大根原也再如正項錢糧二千兩徴收未完<lb/>
五百兩者按分數議處其例甚輕若因公那用五百兩<lb/>
則處分甚重今但責令賠償足額則那移出納還充官<lb/>
用其罪似乎可寛不必深究凡事不可深究者甚多即<lb/>
如州縣一分火耗亦法所不應取尋常交際一二十金<lb/>
亦法所不應受若盡以此法一槩繩人則人皆獲罪無<lb/>
所措手足矣且如户部庫中錢糧歴年存積數極難清<lb/>
<pb n="KR2f0005_WYG_027-13a"/>
　前此庫貯一二千萬時曽令部中逐案盤查轉多二十<lb/>
　餘萬即各倉糧米亦歴年堆積陳陳相因贏餘不少不<lb/>
　肖官役侵盜銀米未嘗無人若行盤查細㣲不必深究<lb/>
　諸事大抵如此見在户部庫銀存貯五千餘萬兩時當<lb/>
　承平無軍旅之費又無土木工程朕每年經費極其節<lb/>
　省此存庫銀兩竝無别用去年蠲免錢糧至八百餘萬<lb/>
　兩而所存尚多因思從前恐内帑不足故将外省錢糧<lb/>
　盡收入户部以今觀之未為盡善天下財賦止有此數<lb/>
<pb n="KR2f0005_WYG_027-13b"/>
　在内既贏則在外必絀凡事湏豫為之備若各省庫中<lb/>
　酌畱帑銀似於地方有濟倘在外各省一旦倉卒需用<lb/>
　反從京師解出得無有緩不及事之慮此亦當於無事<lb/>
　之時從長商㩁者也<lb/>
　　　康熙五十三年甲午正月癸亥户部題為禁用小<lb/>
　　　錢請再展限三年<lb/>
上曰爾等所見甚善自古錢法未有如夲朝流行之廣者<lb/>
　如宋時錢至元末尚有元時錢至明末亦尚有惟夲朝<lb/>
<pb n="KR2f0005_WYG_027-14a"/>
　不但順治錢於今已少即康熙初年之錢亦少前者湖<lb/>
　廣總督額倫特奏湖廣一省小錢甚多若将大錢二百<lb/>
　萬貫運去收買小錢則小錢可盡矣朕諭爾但知一省<lb/>
　之事未知天下之事以二百萬貫錢運至湖廣能保途<lb/>
　閒無不測之事乎伊愕然奏稱上諭甚是臣實意料不<lb/>
　及總之錢法必期便民若不計便民而但期法之必行<lb/>
　嚴加禁止亦有何益凡事必酌量權變不失其宜方有<lb/>
　濟耳<lb/>
<pb n="KR2f0005_WYG_027-14b"/>
　　　七月己未<lb/>
上諭大學士等曰朕理事年乆洞悉錢法錢價隨時不同<lb/>
　銅價貴即燬小錢作銅賣銅價賤即盜鑄小錢用小錢<lb/>
　則私鑄之人有益用大錢則私鑄之人無利然小錢又<lb/>
　不可禁今大小錢兼用於民甚便錢法流行無如我朝<lb/>
　南至雲南貴州北至䝉古皆用制錢從古所未有禁小<lb/>
　錢甚易但於民無益耳治天下當寬裕仁慈以因人性<lb/>
　不可拂逆即如滿洲蒙古各方之人飲食日用其性各<lb/>
<pb n="KR2f0005_WYG_027-15a"/>
　殊必欲一之亦斷不可行也<lb/>
　　　九月乙丑<lb/>
上諭户部臨清闗錢糧每至缺額皆由地方積棍串通作<lb/>
　弊所致不心派遣監督著交該廵撫收稅<lb/>
　　　康熙五十四年乙未七月壬寅户部題鼔鑄銅觔<lb/>
　　　請仍交商人採買<lb/>
上諭大學士等曰商人採買銅觔前已令停止今復交商<lb/>
　人採買必致積累拖欠無了期矣已經料理完結之事<lb/>
<pb n="KR2f0005_WYG_027-15b"/>
　豈得再有紛更今各闗差官員更換将畢應将銅觔交<lb/>
　與各闗差官員速行採買不可有悞鼔鑄著再議具奏<lb/>
　　　康熙五十五年丙申七月壬午户部題請更換鳯<lb/>
　　　陽闗監督<lb/>
上諭大學士等曰各闗監督所欠錢糧甚多未派之先俱<lb/>
　願前往及到任之後額稅必缺此皆多帶人役徴收過<lb/>
　刻之故昔南新闗有一監督問廵撫王度昭錢糧如何<lb/>
　不致缺額王度昭告以從寛徵收斷不欠缺後果如其<lb/>
<pb n="KR2f0005_WYG_027-16a"/>
　所言鳯陽關著交與該廵撫徴收餘缺俟朕另派<lb/>
　　　康熙五十六年丁酉三月甲子户部議覆長蘆廵<lb/>
　　　鹽御史田文鏡疏請山東所裁鹽引補足辦課應<lb/>
　　　准行<lb/>
上諭大學士等曰鹽務朕所深悉加引雖可增課然於商<lb/>
　人無益如兩廣鹽課累年虧空至一百八十餘萬兩該<lb/>
　部反置之不問殊覺失宜辦理鹽務必得亷能素著實<lb/>
　心辦事之人庶正課不至有虧商人亦不受累著問九<lb/>
<pb n="KR2f0005_WYG_027-16b"/>
　卿具奏<lb/>
　　　六月己亥大學士九卿等議覆民間私燬小制錢<lb/>
　　　作銅變賣當嚴行禁止<lb/>
上曰燬瓌制錢原有明禁特因銅少價昻部内鑄錢不敷<lb/>
　採買廢銅以致小民射利燬小制錢作廢銅變賣朕辦<lb/>
　事五十餘年屢次更定錢法皆視民之形勢從未嚴行<lb/>
　禁止銷燬小制錢亦屢為寛限前李光地請将小制錢<lb/>
　嚴禁朕曾下㫖斷不能行伊後知其不可始以朕所見<lb/>
<pb n="KR2f0005_WYG_027-17a"/>
　為是總督額倫特請於湖廣省發大制錢二百萬串通<lb/>
　用将小制錢銷燬朕以不可之故分晰下㫖伊始曉然<lb/>
　小制錢私燬如何禁止之處九卿詹事科道㑹同確議<lb/>
　具奏<lb/>
　　　康熙五十八年己亥三月壬辰<lb/>
上諭大學士等曰户部見今採買器皿舊銅兹工部又行<lb/>
　採買京城焉有如許器皿舊銅乎採買至不得之時不<lb/>
　肖之徒乘機射利必致将制錢轉買銷燬燬錢則錢價<lb/>
<pb n="KR2f0005_WYG_027-17b"/>
　必長甚於民生無益且伊等局内每月鑄錢即将伊匠<lb/>
　役工錢作為採買銅觔所鑄之錢交部亦未可定此事<lb/>
　不無情弊爾等詳問九卿具奏<lb/>
　　　康熙六十一年壬寅九月戊子<lb/>
上諭大學士等曰朕撫御寰區時以生民為念凡各省将<lb/>
　軍督撫提鎮差遣進摺之人及從外省來者必詢問雨<lb/>
　暘收獲與米糧物價今年五月間因京師錢價甚貴故<lb/>
　将應給兵丁月餉銀錢兼發至今錢價尚未得平昔年<lb/>
<pb n="KR2f0005_WYG_027-18a"/>
因錢價貴管理錢法侍郎陳廷敬阿蘭㤗佛倫馬世濟<lb/>
等條奏奸宄圖利燬錢作銅以致錢價騰貴如将制錢<lb/>
鑄重一錢則錢價即平於民甚便九卿照陳廷敬等所<lb/>
奏議覆准鑄小錢朕遅至數月未肯准行是時科爾坤<lb/>
佛倫屢奏将制錢鑄小甚有裨益始從其請迨後私鑄<lb/>
甚多朕以制錢仍應照舊鑄大者為善故特降諭㫖而<lb/>
九卿請鼔鑄大錢將小錢鎖燬朕念小錢行之已乆今<lb/>
又專行大錢未知於民有無利益暫令大小兼用試行<lb/>
<pb n="KR2f0005_WYG_027-18b"/>
三年一次奏聞於是大小兼行自後錢價竝未見增於<lb/>
民亦甚便利此皆朕所理之事也再從前商人辦買銅<lb/>
觔價値尚平自趙申喬奏請交八省督撫採買遂致遅<lb/>
悞部臣將遅悞官題叅朕以採辦銅觔改交八省初行<lb/>
之始若将違限官治罪似屬寃抑故暫行寛恕其後銅<lb/>
觔雖陸續解送而不能全到有悞鼓鑄矣銅觔少則鼓<lb/>
鑄悞鼓鑄悞則錢價自貴凡事不可執一湏随時制宜<lb/>
鼓鑄一事從前屢經更改今錢價何故驟貴如何使之<lb/>
<pb n="KR2f0005_WYG_027-19a"/>
　得平交九卿詹事科道㑹同確議具奏可否鼔鑄小制<lb/>
　錢與大制錢兼用其一併議之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_027-19b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲㳟儉寛裕孝敬誠信中和<lb/>
功徳大成仁皇帝聖訓卷二十七<lb/>
</p>
<p>
</p>
  </div>
</body>
</text>
</TEI>
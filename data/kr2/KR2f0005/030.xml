<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_030-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十<lb/>
　　　重農桑<lb/>
　　　康熈十四年乙卯三月乙丑<lb/>
上諭户部國家賦稅皆出於農而勸農又在有司近因供<lb/>
　應大兵恐有私派累民雖屢禁止未必實心奉行值今<lb/>
　春耕之時宜申飭有司毋得私派夫役濫准詞訟并嚴<lb/>
<pb n="KR2f0005_WYG_030-1b"/>
　禁胥吏指公需索土豪魚肉良善致妨農業爾部速檄<lb/>
　直𨽻各省督撫通行申飭如州縣官有不實心撫字致<lb/>
　民失業者即行指叅<lb/>
　　　康熈十五年丙辰二月癸酉<lb/>
上至鞏華城道中<lb/>
諭扈從諸大臣及侍衛等曰朕周視沿途田間春麥正當<lb/>
　盛長著傳諭扈從官員人等悉循路而行勿得蹂踐春<lb/>
　田其嚴禁之<lb/>
<pb n="KR2f0005_WYG_030-2a"/>
　　　康熙二十年辛酉三月癸酉<lb/>
上奉<lb/>
太皇太后幸遵化温泉<lb/>
諭内大臣等曰今當田禾發生之候必須遵路而行安營<lb/>
　時令於道途村莊沿途荒野處駐扎出入毋踐田禾見<lb/>
　遣户部司官隨後稽察遇有駐扎處或出入之時蹂躪<lb/>
　田禾者嚴行議處回鑾時仍從原路行朕將親察之<lb/>
　　　康熙二十一年壬戌十二月丁亥<lb/>
<pb n="KR2f0005_WYG_030-2b"/>
上諭禮部農事為民生之本必雨雪以時庶春耕不悞秋<lb/>
　成可望今歲入冬以來尚未降雪愆陽日久時序失宜<lb/>
　田畝暵乾恐妨明春東作應䖍行祈禱爾部即照例作<lb/>
　速舉行<lb/>
　　　康熙二十三年甲子六月壬寅<lb/>
上駐蹕蘇貝昻阿博爾齊爾<lb/>
諭扈從諸臣曰小民頼榖以生倘西成無望必致凍餒爾<lb/>
　等宜嚴行約束如人馬踐踏禾苗定加重處<lb/>
<pb n="KR2f0005_WYG_030-3a"/>
　　　康熙二十五年丙寅正月壬申<lb/>
上命副都統馬喇等往黒龍江督理農務<lb/>
諭之曰農事關係兵餉須積貯充足其在驛遞人夫亦令<lb/>
　合力播種屯田爾等前往務期農政修舉收穫饒裕年<lb/>
　勝一年懋著成效以副朕意<lb/>
　　　十二月丙辰<lb/>
上諭大學士等曰日者遣部員自吉林烏喇至黒龍江以<lb/>
　䝉古席北打虎兒索倫等人力耕種田榖大穫夫民食<lb/>
<pb n="KR2f0005_WYG_030-3b"/>
　所關至重來歲仍遣前種田官員以䝉古席北打虎兒<lb/>
　索倫等人力耕種郎中博竒所監種田地較諸處收穫<lb/>
　為多足供驛站人役之口糧又積貯其餘穀博竒効力<lb/>
　視衆為優其令註冊此遣去諸員可互易其地監視耕<lb/>
　種博竒又復大穫則議叙之<lb/>
　　　康熙二十八年己巳正月庚辰<lb/>
上過獻縣民有進嘉禾一莖雙穗者<lb/>
上諭侍郎庫勒訥等曰自古帝王不貴金玉而貴五穀穀<lb/>
<pb n="KR2f0005_WYG_030-4a"/>
　者民之命也朕甚寶之<lb/>
　　　六月庚寅<lb/>
上諭奉天府府尹王國安曰奉天為根本重地今聞遊民<lb/>
　甚多務農者少一遇旱潦即難補救今年亢旱朕遣賽<lb/>
　弼漢往奉天諸處將糜費米糧如蒸酒等項悉行禁止<lb/>
　爾至彼當勸民務農嚴察光棍游手之徒奉天田土旗<lb/>
　民疆界早已文量明白以旗下餘地付之莊頭俟滿洲<lb/>
　蕃衍之時漸次給與耕種近金世鑑奏請將旗下餘地<lb/>
<pb n="KR2f0005_WYG_030-4b"/>
　俱與百姓耕種徵收錢糧此地畝縱給百姓所増錢糧<lb/>
　亦復有限所見何淺陋也今已另遣官前徃丈量雖係<lb/>
　彼處户部之事爾在地方亦須公同詳察永定則例毋<lb/>
　忽<lb/>
　　　康熙二十九年庚午正月甲辰<lb/>
上諭户部朕惟阜民之道端在重農必東作功勤然後西<lb/>
　成有頼畿輔地方去歲遭罹荒歉已經蠲免錢糧特發<lb/>
　帑金兼支倉粟賑濟雖小民餬口有資其籽粒牛具恐<lb/>
<pb n="KR2f0005_WYG_030-5a"/>
　多匱乏今時届首春田功肇始若弗經營措給將悞俶<lb/>
　載之期播種不齊倉箱何望直隸被災州縣衛所窮民<lb/>
　有不能自備牛種等項者該撫率有司勸諭捐輸及時<lb/>
　分行助給務令田疇徧得耕耨毋致稍有荒蕪八旗官<lb/>
　兵皆倚屯莊收穫用以資生若有被災窮乏耕作無力<lb/>
　者該都統等通行各該佐領酌量資助牛種所有莊田<lb/>
　勿致播種後時以副朕敦本勸農愛養兵民至意爾部<lb/>
　即遵諭通行<lb/>
<pb n="KR2f0005_WYG_030-5b"/>
　　　十二月己巳兵部以三路官兵踐踏田禾業經户<lb/>
　　　部文明賞給田主銀兩其出兵都統公蘇努等請<lb/>
　　　免察議<lb/>
上曰稼穡艱難自古志之蘇努彭春海蘭等出兵時朕再<lb/>
　三面諭嚴禁兵丁勿踐民田蘇努等亦言臣等親身殿<lb/>
　後斷不至傷殘今將田禾踐踏議為無罪不合著再嚴<lb/>
　議<lb/>
　　　康熙三十年辛未九月辛未<lb/>
<pb n="KR2f0005_WYG_030-6a"/>
上諭大學士等曰朕諮訪蝗蟲始生情狀凡蝗蟲未經生<lb/>
　子而天氣寒凍則皆凍斃來歲可復無患若既經生子<lb/>
　天氣始寒則蟲已凍斃而遺種在地來歲勢必更生今<lb/>
　年寒凍稍遲蝗蟲已有遺種朕心預為來歲深慮宜及<lb/>
　早耕耨田畝使蝗種為覆土所壓則其勢不能復孳設<lb/>
　有萌孽即時驅捕亦易為力可傳諭户部移咨被蝗災<lb/>
　各地方廵撫責令有司曉示百姓務於今冬明春及早<lb/>
　盡力田畝悉行耕耨俾來歲更無蝗患倘或田畝不能<lb/>
<pb n="KR2f0005_WYG_030-6b"/>
　盡耕來歲蝗蟲復起亦須盡力驅捕無致為災<lb/>
　　　十二月丙戌理藩院題歸化城一帶地方耕牛八<lb/>
　　　旗内兩佐領共助一牛其耒耜等項俱移文山西<lb/>
　　　廵撫預偹<lb/>
上曰所用耕牛不必令其幫助即於御厰内牛取用耒耜<lb/>
　等項若令廵撫製備將仍委之屬吏一委屬吏必致累<lb/>
　民其鐵器著支用庫銀製造從驛遞運送邊外木植甚<lb/>
　多其木器即於彼處製用夫農田人生之根本朕凡所<lb/>
<pb n="KR2f0005_WYG_030-7a"/>
　至之地先察其土田邊外耕種必培䕶穀苖使髙其隴<lb/>
　此皆由土性寒而風又厲之故不如此則穀苖不能植<lb/>
　立矣内地之田其隴不高各處耕種不同者皆隨其地<lb/>
　土之宜也<lb/>
　　　丁亥<lb/>
上諭大學士等曰邊外積穀甚屬𦂳要逹爾鄂莫地方著<lb/>
　交與内務府派各莊壯丁耕種呼兒鄂莫地方令五旗<lb/>
　王等莊屯人前往耕種其籽粒耒耜耕牛皆令預偹著<lb/>
<pb n="KR2f0005_WYG_030-7b"/>
　派諳農事官員前往監管布種完時酌留耘田之人餘<lb/>
　人遣歸田熟時即令耘田之人收穫其農夫所食米穀<lb/>
　著於古北口所貯米穀計口帶去席喇穆倫地方仍照<lb/>
　前議令盛京人役前往耕種秋收之時有收穫多者該<lb/>
　部將監管官員議叙具奏朕觀各處地畝肥瘠不同朕<lb/>
　廵視南方見彼處稻田歲稔時一畝可收稻三四石近<lb/>
　京玉泉山稻田一畝不過一石又見古北口穀田豐收<lb/>
　之年一穗約三千粒口外近邊地方豐收之年穗幾萬<lb/>
<pb n="KR2f0005_WYG_030-8a"/>
　粒此皆土脈不同故收穫亦異以此觀之逹爾鄂莫等<lb/>
　三處墾種所費無幾而所穫必多矣<lb/>
　　　康熙三十一年壬申二月丙戌<lb/>
上命都統瓦代等往逹爾鄂莫等三處耕種田畝<lb/>
諭之曰耕種之事最為𦂳要爾等諸臣善為經營管理邊<lb/>
　外寒冷當及時廣播麥種將田隴深耕勤謹耘耨耘時<lb/>
　將草根勿令土壓若草重發芽則有妨田禾耕種若太<lb/>
　稠密田禾雖覺可觀所得實少若稀疎耕種所垂之穗<lb/>
<pb n="KR2f0005_WYG_030-8b"/>
　既好而所得甚多凡有河之處可造船捕魚更須愛養<lb/>
　耕夫和睦附近䝉古耕種畢時將夫役酌量留於彼處<lb/>
　其餘夫空費糧米先即遣回今年倘或米穀多穫不可<lb/>
　因後來難繼遂致收多報少收穫多寡雖由人力亦頼<lb/>
　雨澤及時耳<lb/>
　　　四月辛丑<lb/>
上御瀛臺内豐澤園澄懐堂召尚書庫勒納等入<lb/>
諭之曰頃爾等進來時曽見朕所種稻田耶諸臣奏曰曽<lb/>
<pb n="KR2f0005_WYG_030-9a"/>
　　　見過稻苖已長尺許矣此時如此茂盛實未有也<lb/>
上曰朕初種稻時見有於六月時即成熟者命取收藏作<lb/>
　種歴年播種亦皆至六月成熟故此時若此茂盛若尋<lb/>
　常成熟之稻未有能如此茂盛者朕廵省南方時將江<lb/>
　南香稻暨菱角帶來此處栽種北方地寒未能結實一<lb/>
　過霜降遂至不收南方雖有霜雪然地氣温暖無損於<lb/>
　田苖諺云清明霜穀雨雪言不足為害也總之南北地<lb/>
　氣不同節候各異寒暑之遲早全視太陽之逺近所以<lb/>
<pb n="KR2f0005_WYG_030-9b"/>
　赤道度數最宜詳審欲定南北之向惟以太陽正午所<lb/>
　到之度為凖即指南針亦不能無偏設有鐵器在旁則<lb/>
　針為所引亦復不凖此是一定之理今將一片石以繩<lb/>
　懸之使之旋轉俟其既定刻記所向南北復動如前其<lb/>
　所向南北仍復不變即此可思其理所以凡物皆有自<lb/>
　然一定之理庫勒納奏曰聞黒龍江日長夜短雖晚日<lb/>
　　　落不至甚暗不知何故<lb/>
上曰黒龍江極東北之地日出日入皆近東北方所以黒<lb/>
<pb n="KR2f0005_WYG_030-10a"/>
　龍江夜短日落亦不甚暗又<lb/>
命看澄懐堂後院所栽修竹前院盆内所栽人參及各種<lb/>
　　　花卉<lb/>
上指示曰北方地寒風髙無如此大竹此係朕親視栽植<lb/>
　每年培養得法所以如許長大由此觀之天下無不可<lb/>
　養成之物也<lb/>
　　　康熙三十二年癸酉二月丙子<lb/>
上命内大臣公坡爾盆等詣歸化城等三處督耕<lb/>
<pb n="KR2f0005_WYG_030-10b"/>
諭之曰種地惟勤為善北地風寒宜高其田隴尋常之穀<lb/>
　斷不能收必藝早熟之麥與油麥大麥糜黍方為有益<lb/>
　去歲往彼墾種之人朕曽以此命之因違朕㫖多種蕎<lb/>
　麥以致田禾失收爾等須問土人宜種何穀易得收穫<lb/>
　朕曽問老農皆云將雪拌種可以耐旱爾等試為之朕<lb/>
　前帶南方稻穀菱角種於京師雖以泉水灌溉因無南<lb/>
　方蓄養之水且又霜早因此不熟以此觀之若將此地<lb/>
　之穀種帶往北地亦難收成惟將麥與大麥油麥糜黍<lb/>
<pb n="KR2f0005_WYG_030-11a"/>
　及早播種庶可收穫爾等謹識朕言克勤毋怠<lb/>
　　　十月己卯<lb/>
上諭大學士等曰聞山東今年田收之後九月中蝗螟叢<lb/>
　生遺種在田況值今歲多雨來春少旱蝗則復生未可<lb/>
　知也先事預圗可不為之計與乘時竭力盡耕其田庶<lb/>
　幾蝗種瘞於土而糜爛不復更生矣若遺種或有未盡<lb/>
　來歲復萌地方官即各於疆理區畫逐捕不使滋蔓其<lb/>
　亦大有益也命户部速檄山東河南山西陜西廵撫等<lb/>
<pb n="KR2f0005_WYG_030-11b"/>
　傳示所屬郡縣咸令悉知必於今歲來春皆勉力耕耨<lb/>
　田畝蝗螟之災務令消滅若郡縣有不能盡耕其田蝗<lb/>
　或更生則必力為捕滅毋使蝗災為吾民患<lb/>
　　　康熙三十四年乙亥正月乙酉<lb/>
上諭大學士等曰去歲於直隸山東河南山西陜西江南<lb/>
　諸省下詔捕蝗諸郡盡皆捕滅蝗不為災農田大稔惟<lb/>
　鳯陽一郡未能盡捕去歲雨水連綿今歲春時若或稍<lb/>
　旱蝗種復生遂成災沴以困吾民未可知也凡事必須<lb/>
<pb n="KR2f0005_WYG_030-12a"/>
　預為防備斯克有濟其下户部行文直隸山東河南山<lb/>
　西陜西江南諸廵撫亟宜耕耨田畝令土瘞蝗種毋致<lb/>
　成患若或田畝有不能盡耕者蝗始發生即力為撲滅<lb/>
　毋使滋蔓為災<lb/>
　　　康熙三十五年丙子六月己丑<lb/>
上諭大學士伊桑阿曰朕進獨石口見今年麥禾俱盛朕<lb/>
　衷欣悅念小民皆倚田禾度日如大兵陸續歸時或致<lb/>
　踐踏或偷盜餵馬又何恃以餬口今將獨石口至懐來<lb/>
<pb n="KR2f0005_WYG_030-12b"/>
　縣交侍即多竒自懐來至京城交侍郎馬爾漢及隨行<lb/>
　部院官率地方官沿途廵察如有踐踏田禾偷取餵馬<lb/>
　者立拏叅奏如有縱徇朕聞之必以軍法從事決不姑<lb/>
　恕<lb/>
　　　康熙三十七年戊寅三月戊子<lb/>
上諭大學士等曰聞湖廣江西江南浙江廣東廣西福建<lb/>
　陜西山西米價騰貴是必糜費於無益之事湖廣江西<lb/>
　地方糧米素豐江南浙江咸頼此二省之米今此二省<lb/>
<pb n="KR2f0005_WYG_030-13a"/>
　米價騰貴誠為可虞酒乃無益之物耗米甚多朕廵幸<lb/>
　直隸等處見雖有禁造燒酒之名地方官不甚加意未<lb/>
　曽少止著令嚴禁以禆民食<lb/>
　　　康熙三十八年己卯三月庚辰<lb/>
上南廵舟泊新豐<lb/>
諭領侍衛内大臣等曰此地麥田茂盛朕心深喜此來原<lb/>
　為民生凡駐蹕處勿使踐踏田畝至於隨駕兵丁巳足<lb/>
　守衛此處之兵盡著發回其將軍副都統及各官員等<lb/>
<pb n="KR2f0005_WYG_030-13b"/>
　既係該管地方著乘舟隨行可徧行曉諭凡有踐踏麥<lb/>
　禾者被獲決不輕貸<lb/>
　　　乙酉<lb/>
上駐蹕蘇州府<lb/>
諭兵部前者京口江寜接駕官兵亦曽扈送朕恐踐損麥<lb/>
　田盡行遣還今往浙江塘路狹隘可傳諭該將軍督撫<lb/>
　不必令官兵扈從又朕見百姓欲覲朕顔接踵摩肩踰<lb/>
　疇越隴彼雖心切瞻依不暇顧田禾朕實深惜之此後<lb/>
<pb n="KR2f0005_WYG_030-14a"/>
　百姓聚觀不必禁止但令勿損麥田可遵路而行<lb/>
　　　閏七月乙卯<lb/>
上駐蹕遥亭<lb/>
諭大學士等曰朕廵幸至此見田禾甚好可謂豐年但各<lb/>
　處俱有蝗蝻恐地方官民旗下莊屯因田禾已收遂至<lb/>
　怠忽今年若不將蝻子捕絶貽害來年悔之無及須於<lb/>
　未能翼飛之時預先滅盡著即行曉諭<lb/>
　　　康熙三十九年庚辰二月辛卯右衛將軍宗室費<lb/>
<pb n="KR2f0005_WYG_030-14b"/>
　　　揚固題請開墾山代地方田地<lb/>
上諭大學士等曰山代地方田既甚饒且逼近二河之間<lb/>
　只引河灌溉無不豐收所以西邊回子引水入田而耕<lb/>
　之除蟲食之外總無虞於旱澇必獲豐登費揚固題請<lb/>
　開種之處著允其所請待收穫時奏聞<lb/>
　　　四月乙酉<lb/>
上廵視永定河工駐蹕寶坻縣城内<lb/>
諭内大臣等曰方今青苖在野扈從大臣侍衛䕶軍執事<lb/>
<pb n="KR2f0005_WYG_030-15a"/>
　並行裝人等在途須約束人衆遵路而行毋得蹂躪田<lb/>
　禾朕還仍由此路倘田禾被踐朕必責問大臣及管轄<lb/>
　人員<lb/>
　　　康熙四十六年丁亥四月癸巳<lb/>
上諭福建浙江總督梁鼐浙江廵撫王然江南江西總督<lb/>
　邵穆布安徽廵撫劉光美江蘇廵撫于凖山東廵撫趙<lb/>
　世顯等曰朕頃因視河駐蹕淮上江浙兩省官及地方<lb/>
　紳士軍民皆環道逺迎懇請臨幸朕勉順羣情渉江而<lb/>
<pb n="KR2f0005_WYG_030-15b"/>
　南廵省風俗所至郡縣見雨暘應時二麥蕃殖比閭樂<lb/>
　業可冀盈寜雖山東一路尚未悉覩而江浙田疇鬱葱<lb/>
　在望深愜朕懐方今麥熟將穫一切扈從人員皆以次<lb/>
　舟行不致蹂踐誠恐百姓沿途迎送老稚扶攜動盈千<lb/>
　萬越阡度陌不無踐傷朕心甚為軫惜凡所過地方悉<lb/>
　令停止迎送且節候漸熱朕舟行乘夜迎涼亦未可定<lb/>
　民雖逺來無由親見爾等可張示徧加曉諭無負朕重<lb/>
　農愛民之意<lb/>
<pb n="KR2f0005_WYG_030-16a"/>
　　　十月己亥<lb/>
上諭大學士等曰邊外地廣人稀自古以來無從開墾朕<lb/>
　數年避暑塞外令開墾種植見禾苖有高七八尺穗長<lb/>
　一尺五寸者今年南廵曽以語張鵬翮伊未敢深信近<lb/>
　值邊外收穫之時命特取數本驛送總漕桑額轉送張<lb/>
　鵬翮矣且内地之田雖在豐年每畝止收一二石若邊<lb/>
　外之田所穫更倍之可見地方不同然人力亦不可不<lb/>
　盡也<lb/>
<pb n="KR2f0005_WYG_030-16b"/>
　　　康熙四十九年庚寅五月丙子<lb/>
上諭内閣兵部内務府數年以來已無蝗蟲矣今復見一<lb/>
　二宜急捕之朕於去歲秋間曽諭直隸廵撫趙宏燮山<lb/>
　西廵撫蘇克濟河南廵撫鹿祐山東廵撫蔣陳錫加意<lb/>
　捕捉今應傳諭邊外皇莊八旗之莊并提督馬進良令<lb/>
　各行捕除若不實心奉行斷不輕恕觀今年田禾甚佳<lb/>
　當是大有之年所慮者惟此耳<lb/>
　　　康熙五十一年壬辰八月戊寅<lb/>
<pb n="KR2f0005_WYG_030-17a"/>
上駐蹕遥亭<lb/>
諭領侍衛内大臣等曰連日雨雪交下不得行獵諸臣必<lb/>
　以朕悶坐為念不知此番雨雪於來年耕種大有禆益<lb/>
　直隸各處亦皆如此則更佳矣可傳諭扈從諸臣知悉<lb/>
　　　康熙五十四年乙未二月庚辰<lb/>
上諭直隸廵撫趙宏燮曰朕嘗讀無逸篇留心稼穡久矣<lb/>
　去歲臘前瑞雪盈尺時届陽和細雨連綿輿情怡悅早<lb/>
　得布種矣所慮者起發太盛則收穫之際恐有二疸之<lb/>
<pb n="KR2f0005_WYG_030-17b"/>
　虞爾等徧示民間芸鋤時令苖稍疎預防風霾朕以民<lb/>
　生為念勸農為本已有所知不得不示特諭<lb/>
　　　康熙五十五年丙申四月戊申<lb/>
上諭大學士等曰近問外省奏摺人等僉云麥苖甚好但<lb/>
　路上未曽遇雨據此則暵旱不特京北地方矣見今麥<lb/>
　穗秀齊若再不雨豈能生發結實朕望雨心切著將此<lb/>
　㫖録出發往京師令大學士九卿等再䖍行祈禱<lb/>
　　　康熙五十六年丁酉三月壬午<lb/>
<pb n="KR2f0005_WYG_030-18a"/>
上廵視河西務耍兒渡等處堤岸自暢春園啟行駐蹕南<lb/>
　　　苑<lb/>
諭領侍衛内大臣䕶軍統領等曰今麥苖方長應加意䕶<lb/>
　惜不可蹂踐朕仍從此路而回可徧行傳諭交與諸大<lb/>
　臣等派出人員嚴為管束<lb/>
　　　四月戊子<lb/>
上諭大學士等曰今春地氣潮濕所種春麥甚多朕頃閲<lb/>
　視河西務堤岸時麥苖甚佳但近來風大漸有旱意爾<lb/>
<pb n="KR2f0005_WYG_030-18b"/>
　等㑹同九卿如有事不合宜應更改之處詳查議奏自<lb/>
　初五日起齋戒三日祈雨<lb/>
　　　庚子<lb/>
上諭九卿等曰目下雨澤愆期今早雖小雨未能霑足但<lb/>
　從來月望時雨極難得昨十二十三等日朕固知未必<lb/>
　有雨嗣後十八二十二十三等日或可望其大沛也今<lb/>
　歲少雨處甚多聞江南大麥收有十分小麥猶望雨山<lb/>
　東廵撫未曽奏報得雨想亦未霑足河南廵撫有摺云<lb/>
<pb n="KR2f0005_WYG_030-19a"/>
　今歲雨澤頗調窪地有十分收成朕心差慰又<lb/>
諭曰天時地氣亦有轉移朕記康熙十年以前四月初八<lb/>
　日已有新麥前幸江南時三月十八日亦有新麥麵食<lb/>
　今四月中旬麥尚未收又黒龍江地方從前氷凍有厚<lb/>
　至八尺者今却和暖不似從前又聞福建地方向來無<lb/>
　雪自本朝大兵到彼然後有雪雲南貴州廣東廣西舊<lb/>
　有瘴氣從前將軍頼塔進征雲南留八百人在廣西俱<lb/>
　為瘴氣所傷今聞雲南惟元江微有瘴氣餘俱清和與<lb/>
<pb n="KR2f0005_WYG_030-19b"/>
　内地無異矣<lb/>
　　　康熙五十八年己亥五月戊寅<lb/>
上諭户部朕幸熱河見一路麥苖盈野收穫必豐但麥熟<lb/>
　之歲往往雨水早而且多朕留心稼穡厯年最久深悉<lb/>
　其故爾部傳諭直隸河南山東山西并口外地方速將<lb/>
　已收之麥晒乾入囤收貯不致潮濕霉爛則今歲所收<lb/>
　足用二年矣<lb/>
<pb n="KR2f0005_WYG_030-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_030-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_007-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷七<lb/>
　　　聖治二<lb/>
　　　康熙二十四年乙丑三月辛酉朔<lb/>
上諭大學士等曰服色久經定例禁止近見習俗奢靡服<lb/>
　用僭濫皆由所司各官視為具文竝未實心稽察以致<lb/>
　不遵定例嗣後必切實奉行時加申飭務期返樸還淳<lb/>
<pb n="KR2f0005_WYG_007-1b"/>
　恪循法制以副朕敦本務實崇尚節儉之意<lb/>
　　　五月癸未九卿等以僉都御史姚締虞奏請自今<lb/>
　　　凡大朝之期及大雨大雪俱不啓奏其大寒大暑<lb/>
　　　亦宜酌定問數日一御門應如所請<lb/>
上諭大學士等曰朕莅阼以來孜孜圖治㒺有暇逸惟期<lb/>
　裨益國家乂安兆庶用臻上理非不自知勞苦也但念<lb/>
　庶務殷繁一日萬幾若從所請未免始勤終怠且恐不<lb/>
　及詳察致有疎畧舛錯於政事得失所闗匪細自後大<lb/>
<pb n="KR2f0005_WYG_007-2a"/>
　朝之期一切章奏交送内閣遇大雨雪臨時請㫖其祁<lb/>
　寒盛暑之時各部院果無應奏事宜方許暫止啓奏朕<lb/>
　始終不欲一念倦怠晏安自便也<lb/>
　　　十二月丁亥朔四川提督何傅疏請武官照文官<lb/>
　　　例離任守制<lb/>
上諭大學士等曰孝者治天下之本理應丁憂且武官久<lb/>
　任非宜在昔唐朝藩鎮驕蹇跋扈皆由久典兵權故耳<lb/>
　丁憂之例既定自不致久任矣又<lb/>
<pb n="KR2f0005_WYG_007-2b"/>
諭曰武臣久握兵權原非良法前令提鎮陛見亦此意耳<lb/>
　設要地巖疆當需才之日何妨臨時酌議况丁憂有闗<lb/>
　孝道何分文武其令畫一定議具奏<lb/>
　　　康熙二十五年丙寅五月甲申朔<lb/>
上諭大學士等曰朕惟自古帝王撫御羣臣百姓政教修<lb/>
　明治化流暢與其繩以刑罰使人怵惕文網茍幸無罪<lb/>
　不如感以徳意俾民蒸蒸向善不忍為非書稱協和萬<lb/>
　邦黎民於變時雍又稱臨下以簡御衆以寛唐虞盛時<lb/>
<pb n="KR2f0005_WYG_007-3a"/>
從欲風動效驗章章如是朕嘗心慕隆古力行教化冀<lb/>
以感𤼵天良偕之蕩平正直之道而人情囂偽風俗頽<lb/>
敝明罰敇法國憲不可以己雖嘗屢行矜恤絶去煩苛<lb/>
終思尚徳緩刑乃為至治之極軌自康熙元年以來中<lb/>
外臣民習染澆風爭事詐偽公行賄賂貪冒營求因緣<lb/>
請託作奸犯科頑鈍者恬弗知耻奸黠者愍不畏法以<lb/>
致是非乖謬綱紀漸弛朕親政以後洞悉奸弊加意釐<lb/>
剔振飭憲章務使違律干紀之衆莫能匿慝法無旁貸<lb/>
<pb n="KR2f0005_WYG_007-3b"/>
人無遁情庶幾禁遏頑豪杜塞僥倖近見罹於罪網者<lb/>
漸覺減少但革面未能革心畏罪不如知恥原夫立法<lb/>
之意本欲使人難犯今因法令嚴密羣心日夕恐懼不<lb/>
寧輒思茍免茍免之心切則彌縫之弊深巧偽愈滋亦<lb/>
未可定今欲崇尚徳化務存惇大盪滌邪穢一切令之<lb/>
自新除前經審擬完結各案及闗係宮殿陵寢河道工<lb/>
程侵欺正項錢糧不議外其内外見今發覺一應枉法<lb/>
得贓行賄與受人員仍革職止免擬重辟照例定罪追<lb/>
<pb n="KR2f0005_WYG_007-4a"/>
　贓其此等未經發覺者悉與寛免有以諭前事叅奏訐<lb/>
　告者一槩不准自諭以後中外臣民須洗心易慮省改<lb/>
　前非守法奉公敦厲廉恥以副朕使人寡過之至意再<lb/>
　有干犯自難曲宥至於旗下閒散官員人等及民間豪<lb/>
　惡黨𩔖竝無職任乃攬說公事交結衙門妄行訛詐賄<lb/>
　囑闗通實繁有徒朕皆稔悉嗣後益當恪遵法紀勿蹈<lb/>
　故轍如怙終不悛發覺之時從重治罪決不寛貸爾法<lb/>
　司即通飭内外大小各衙門八旗及内府佐領曉諭知<lb/>
<pb n="KR2f0005_WYG_007-4b"/>
　悉一體遵行<lb/>
　　　六月辛巳西安將軍希福等請撤回漢中駐防兵<lb/>
　　　部議不准<lb/>
上曰蕩平以來漢中駐防原屬無益朕不忍使兵民交困<lb/>
　其輪班戍守及永逺駐防俱令停止<lb/>
　　　康熙二十六年丁卯十月丙午朔<lb/>
上諭大學士等曰黒龍江官兵口糧闗係至重屢次轉運<lb/>
　米石并黒龍江墨爾根地方接續所種米數宜加察明<lb/>
<pb n="KR2f0005_WYG_007-5a"/>
　自盛京等處廣運米石以為久逺裨益之計此皆當周<lb/>
　詳區畫又發遣彼處游手無事之人甚多其口糧作何<lb/>
　酌給前至黑龍江一帶乃徑直通衢徃來轉輸斷不至<lb/>
　稍有阻滯如蔡毓榮等巨富之人竝殷實之家槩予口<lb/>
　糧殊覺未當彼處漢軍皆著察出披甲當差游手無事<lb/>
　之人可分設官莊廣開田畝以為恒產令戸兵二部賢<lb/>
　能司官迅往逐一察明到日確議具奏<lb/>
　　　康熙二十八年己巳十二月癸亥朔<lb/>
<pb n="KR2f0005_WYG_007-5b"/>
上諭大學士等曰朕覽書籍邉外諸處各蒙古等在明代<lb/>
　時屢侵邊境即於伊各䝉古内亦互相戰鬭不得寧謐<lb/>
太宗文皇帝統馭以來各蒙古皆安静矣如朕所見三十<lb/>
　年來各蒙古俱獲安生極其恬息彼等歡欣稱道謂從<lb/>
　來未聞有如此太平令我諸䝉古安然共享昇平者皆<lb/>
　出自聖恩所賜伊桑阿奏曰<lb/>
皇上視天下百姓盡如赤子故使内外之民各得其所如<lb/>
　　　此<lb/>
<pb n="KR2f0005_WYG_007-6a"/>
　　　己卯<lb/>
上諭大學士九卿詹事科道等曰今嵗京畿小民餬口維<lb/>
　艱雖數經蠲免錢糧散給賑濟而雨雪尚未及時朕心<lb/>
　未安茲雖值新正令節朕軫念小民生計彌切憂勤爾<lb/>
　等亦宜體朕軫恤民生至意共加惕厲時廑乃心今當<lb/>
　封印之時慎勿各圖逸樂每日皆齊集午門前以救災<lb/>
　恤民之道詳悉計議<lb/>
　　　康熙二十九年庚午四月丁丑<lb/>
<pb n="KR2f0005_WYG_007-6b"/>
上諭大學士等曰䝉古禀性怠惰不能深計生業徃嵗小<lb/>
　旱即致饑窘朕初意賑贍乏食之人所需有限及觀散<lb/>
　給米穀之數至多凡人生業各自勤勉必籌畫終嵗之<lb/>
　計撙節用度方可不致窮困若每藉賑贍終於生聚無<lb/>
　益今正當暄和之時遣通曉䝉古事務重臣㑹同外藩<lb/>
　之諸王貝勒貝子台吉等作何逐家教諭令其各勤生<lb/>
　業旗内貧人作何養贍俾安樂利凡此數者當令其規<lb/>
　畫久逺詳細商酌著議政王大臣㑹同確議以聞<lb/>
<pb n="KR2f0005_WYG_007-7a"/>
　　　十月己未<lb/>
上諭大學士部院大臣等曰今朕躬己愈但因灼艾未御<lb/>
　乾清門耳朕聽政三十年來無日不見諸大臣共相諮<lb/>
　議今處宫中雖日理奏章未嘗廢事而與諸大臣懸隔<lb/>
　思之如有所失且旗下引見題補諸事恐致壅滯向有<lb/>
　大臣奏事乾清宮之例自眀日始仍如常進乾清宮啓<lb/>
　奏<lb/>
　　　壬戌戸科給事中何金藺疏言請定御門之期或<lb/>
<pb n="KR2f0005_WYG_007-7b"/>
　　　三日或五日事應面奏者仍面奏請<lb/>
㫖至尋常奏章俱交内閣照例送進<lb/>
上曰朕惟致治務在精勤久道期於無斁朕躬親庶政早<lb/>
　夜孜孜靡敢暇逸冀與大小臣工共圖熙績據奏用人<lb/>
　行政條例具舉尋常奏章日煩臨御臣誼難安請酌定<lb/>
　御門之期等語朕三十年來每晨聽政面見諸臣諮詢<lb/>
　得失習以為常今若行更改非勵精求治初終㒺間之<lb/>
　道且與諸臣接見稍疎朕𠂻亦深眷念此奏不准行<lb/>
<pb n="KR2f0005_WYG_007-8a"/>
　　　康熙三十年辛未五月丙午工部等衙門議覆古<lb/>
　　　北口總兵官蔡元疏言古北口一帶邊牆傾塌甚<lb/>
　　　多請行修築應如所請<lb/>
上諭大學士等曰蔡元所奏未諳事宜帝王治天下自有<lb/>
　本原不專恃險阻秦築長城以來漢唐宋亦常修理其<lb/>
　時豈無邊患明末我<lb/>
太祖統大兵長驅直入諸路瓦解皆莫敢當可見守國之<lb/>
　道惟在修徳安民民心悅服則邦本得而邊境自固所<lb/>
<pb n="KR2f0005_WYG_007-8b"/>
　謂衆志成城者是也如古北喜峯口一帶朕皆廵閱槩<lb/>
　多損壊今欲修之興工勞役豈能無害百姓且長城延<lb/>
　袤數千里養兵幾何方能分守蔡元見未及此其言甚<lb/>
　屬無益諭九卿知之<lb/>
　　　八月乙未<lb/>
上廵幸塞外駐蹕烏喇岱<lb/>
諭扈從諸臣曰昔秦興土石之工修築長城我朝施恩於<lb/>
　喀爾喀使之防備朔方較長城更為堅固也<lb/>
<pb n="KR2f0005_WYG_007-9a"/>
　　　康熙三十一年壬申五月癸酉兵部議覆兩廣總<lb/>
　　　督石琳等疏稱黎人地方丁田無多不便設立州<lb/>
　　　縣總兵官吳啓爵所奏於黎人地方築建城垣添<lb/>
　　　設官兵之處應無庸議<lb/>
上曰閱瓊州輿圖周圍皆服内州縣而黎人居中如果此<lb/>
　處應取古人何為將周圍取之而在内彈丸之地反棄<lb/>
　而不取乎不入版圖必有深意創立州縣建築城垣有<lb/>
　累百姓部議不准良是<lb/>
<pb n="KR2f0005_WYG_007-9b"/>
　　　康熙三十三年甲戌五月戊戌工部以<lb/>
天壇一帶挑沙鋪路給過工價繕摺呈<lb/>
覽歩軍統領凱音布奏曰新修之路聽人照常行走不久<lb/>
　　　又壊應派緑旗兵看守令往來之人止走兩旁勿<lb/>
　　　行中路<lb/>
上曰如此禁約殊與朕意不合修葺道路者專以便民也<lb/>
　派兵看守不許行走則修之何用若云禁行中路則看<lb/>
　守之人必并禁及兩旁殊於行人不便仍聽人照常行<lb/>
<pb n="KR2f0005_WYG_007-10a"/>
　走後若毁壊令歩兵稍稍葺治<lb/>
　　　康熙三十四年乙亥十二月甲午大學士伊桑阿<lb/>
　　　等奏<lb/>
聖躬灼艾未愈時際嚴寒乞暫停<lb/>
　乾清門聽政<lb/>
上曰朕每日聽政從無間斷閒坐深宫反覺懐抱不適爾<lb/>
　諸大臣面奏政事朕意甚快體中亦佳今灼艾視前已<lb/>
　愈國政𦂳要朕仍照常御門聽理或遇大風甚寒之日<lb/>
<pb n="KR2f0005_WYG_007-10b"/>
　自另有旨<lb/>
　　　康熙三十六年丁丑閏三月甲午<lb/>
上駐蹕寧夏紳衿軍民人等奏請<lb/>
御製聖訓勒之貞珉光垂萬世<lb/>
御製碑文曰諭寧夏文武官員兵民人等朕體天育物日<lb/>
　以治安為念雖身在宮庭而心恒周四海頃因指畫軍<lb/>
　務不憚勤勞逺莅寧夏無非為盪滌宼氛綏乂生靈計<lb/>
　也縁邊千餘里土壤磽瘠惟寧夏洪流灌輸諸渠環匝<lb/>
<pb n="KR2f0005_WYG_007-11a"/>
　廵覽所至甚愜朕懐夫農桑者衣食之本積儲者殷阜<lb/>
　之源爾官吏宜董勸父老子弟三時力田以盡地利比<lb/>
　屋勤殖以裕蓋藏縱使嵗偶不登亦可以無憂匱乏若<lb/>
　夫秦風健勇自昔為然其在朔方尤勝他郡爾等或職<lb/>
　居將領或身隸戎行尚各厲精銳以効干城禦侮之用<lb/>
　斯國家有厚頼焉至於忠信慈惠服官之良軌孝弟齒<lb/>
　讓生人之大經法紀不可不明禮教不可不肅勿以地<lb/>
　處邊陲而不治以經術勿以習尚氣力而不澤以詩書<lb/>
<pb n="KR2f0005_WYG_007-11b"/>
　總期上率下從庶幾馴臻雅化茲乗輿返蹕距靈朔雖<lb/>
　逺而睠念塞垣如在几席爾等誠能敬體朕言將吏協<lb/>
　恭兵民咸理生聚日益厚風俗日益淳則疆圉實有攸<lb/>
　裨朕心亦用深慰慎勿視為具文辜朝廷惓惓牖導之<lb/>
　意欽哉<lb/>
　　　康熙三十七年戊寅十一月甲申<lb/>
上諭大學士等曰朕初親政時滿洲無有鬬毆持刀殺人<lb/>
　之事以後漸有犯者及今此風日甚可見習俗寖薄必<lb/>
<pb n="KR2f0005_WYG_007-12a"/>
　使還淳歸厚斯為善耳先時滿洲往往輕斃其家人朕<lb/>
　乃立為差等之罰今此風則少息矣<lb/>
　　　丙戌<lb/>
上諭大學士等曰朕君臨天下無分内外視同一體夙夜<lb/>
　勤勞政事凡有益於民者務求必濟至於絶域荒陬之<lb/>
　䝉古等無不撫育使各安其業咸遂其生近者廵幸所<lb/>
　經敖漢柰曼阿禄科爾沁扎魯特等處見其水草甚佳<lb/>
　為孶生蕃息之地而䝉古等漸至窘廹者由其牲畜被<lb/>
<pb n="KR2f0005_WYG_007-12b"/>
　盜不敢夜牧故耳朕察知其情曽著原任郎中李學聖<lb/>
　往翁牛特員外郎喇都渾往策妄扎卜主事奢冷徃敦<lb/>
　多布多爾濟等處以教育之此三處盜賊屏息漸得生<lb/>
　理以此觀之其他處䝉古亦應照此例著才能之人教<lb/>
　養一二年則䝉古得遂其生矣如其不然雖賞賜頻仍<lb/>
　而䝉古不善營生有何裨益况䝉古王等各私其所屬<lb/>
　諸凡問罪盡不得其當必遣内地官員教導一切事務<lb/>
　始得就理爾等將朕此諭曉示八旗宗室覺羅滿洲䝉<lb/>
<pb n="KR2f0005_WYG_007-13a"/>
　古漢軍内或見任官或革職之人或平人有願往教養<lb/>
　䝉古者著伊等往彼教育消弭盗賊若遇彼處盗案即<lb/>
　與該旗王等㑹同審理使伊等住一二年即便撤回誠<lb/>
　能副朕諭㫖効力勤謹朕當加不次之恩爾等即遵諭<lb/>
　行<lb/>
　　　十二月甲辰雲貴總督王繼文來京陛<lb/>
見<lb/>
上諭大學士等曰督撫乃封疆大臣陛見之時應將有司<lb/>
<pb n="KR2f0005_WYG_007-13b"/>
　賢否小民疾苦詳明陳奏以裨治理夫民之苦樂皆係<lb/>
　於官之賢否官賢則民安否則民之困苦無所底止矣<lb/>
　是以考察官吏以奬勵廉潔為要今雲南貴州總督王<lb/>
　繼文入覲竝不陳奏及此如廣西提督李林盛居官甚<lb/>
　優前者陛見所奏絶無隱諱問及廣西武弁賢否皆從<lb/>
　公敷陳其言朕皆書而誌之矣<lb/>
　　　丁巳<lb/>
上命原任内閣學士黄茂等教養䝉古<lb/>
<pb n="KR2f0005_WYG_007-14a"/>
諭之曰䝉古之性懶惰田土播種後即各處遊牧穀雖熟<lb/>
　不事刈穫時至霜隕穗落亦不收斂反謂嵗歉又因盜<lb/>
　賊衆多將馬畜皆置之近側夜則圈之宿處以致馬畜<lb/>
　瘦斃生計窘乏且䝉古王貝勒貝子公等俱各承襲父<lb/>
　爵年在童穉率皆不能教育所屬安輯民人兼之族𩔖<lb/>
　性貪見所屬有馬牛刀帶諸物亦必索取遂至困苦難<lb/>
　存四散餬口不能禁止亦不能收集是以人皆窮乏爾<lb/>
　等至彼查明實無生計者賑給之至於勸善懲惡尤為<lb/>
<pb n="KR2f0005_WYG_007-14b"/>
　要務應㑹同䝉古王扎薩克等嚴禁盗賊如挐獲係該<lb/>
　旗下者爾等即同取供情實立刻正法示懲又必加意<lb/>
　鞫訊勿得枉殺無辜䝉古地方多旱宜教之引河水灌<lb/>
　田朕廵幸所至見張家口保安古北口及寧夏等地方<lb/>
　皆鑿溝洫引水入田水旱無慮朕於寧夏等地方取能<lb/>
　引水者數人遣至爾所朕適北廵見敖漢柰曼等處田<lb/>
　地甚佳百穀可種如種穀多穫則興安等處不能耕之<lb/>
　人就近貿易販糴均有裨益不須入邊買内地糧米而<lb/>
<pb n="KR2f0005_WYG_007-15a"/>
　米價不致騰貴也且䝉古地方既已耕種不可牧馬非<lb/>
　數十年草不復茂爾等酌量耕種其草佳者應多留之<lb/>
　䝉古牲口惟賴牧地而已且敖漢柰曼等處地方多魚<lb/>
　伊等捕魚為食兼以貨賣儘足度日此故宜知之凡有<lb/>
　利益朕不時指示爾等當盡心勉勵以副朕意其王貝<lb/>
　勒等爾等宜與和好凡事相商相敬有訓誨之處須服<lb/>
　其心馴致協睦䝉古性情怠玩愚蠢者固多然亦樸直<lb/>
　但董理教導得宜此輩亦易從也<lb/>
<pb n="KR2f0005_WYG_007-15b"/>
　　　戊午<lb/>
上諭大學士等曰興起教化鼔舞品行必以孝道為先節<lb/>
　婦應加旌表孝子尤宜襃獎八旗豈無孝子其居官殷<lb/>
　實者行孝乃分内事耳貧人克盡孝道誠為非易如有<lb/>
　身處貧寒能盡孝於父母者察明奏聞<lb/>
　　　康熙三十九年庚辰三月甲午朔<lb/>
上命通政使司左通政張格等教養䝉古<lb/>
諭之曰䝉古性情怠惰愚蠢貪得無厭不可以内地之法<lb/>
<pb n="KR2f0005_WYG_007-16a"/>
　治之順其性以漸導方能有益初到時亦不可即行給<lb/>
　助始若過優後恐不繼宜視其困乏漸行補助且䝉古<lb/>
　惟信喇嘛一切不顧此風亟宜變易倘喇嘛有犯法者<lb/>
　爾等即按律治罪令知懲戒<lb/>
　　　康熙四十一年壬午正月丙午理藩院題青海貝<lb/>
　　　勒納木渣爾厄爾徳尼請於大草灘等處遊牧議<lb/>
　　　不准行<lb/>
上曰貝勒所請亦是彼處誠難居住該衙門應議賀蘭山<lb/>
<pb n="KR2f0005_WYG_007-16b"/>
　等處水草茂盛准其遊牧竟不准行亦屬不合但其疏<lb/>
　請大草灘地方遊牧此係内地人民雜處豈可令伊等<lb/>
　居住雖四十九旗䝉古從未有令内地遊牧者該衙門<lb/>
　若如此議伊等亦難於再請矣<lb/>
　　　五月丙申<lb/>
上諭大學士等曰頃御史劉子章條奏二事一言各省應<lb/>
　設恤刑官夫地方督撫皆朕簡任之臣倘不堪任用則<lb/>
　諸事無一可委者况督撫尚不可委用豈恤刑小吏反<lb/>
<pb n="KR2f0005_WYG_007-17a"/>
　能雪其冤抑乎若置恤刑是徒増地方供應以累小民<lb/>
　矣添設官吏全無裨益著還其奏一言莅外任者毋令<lb/>
　多帶家口所奏良是漢人所帶有限漢軍有多至數百<lb/>
　人者亦有令旗下閒散人隨去者允宜禁飭其令九卿<lb/>
　確議以聞<lb/>
　　　閏六月戊子<lb/>
上諭大學士等曰凡人謹慎循分猶恐人伺其隙而攻之<lb/>
　若多事妄行豈能守其成業至於彼此挾讐陰行誣陷<lb/>
<pb n="KR2f0005_WYG_007-17b"/>
　尤屬可畏急躁之徒不過陷人於一時能陷則陷之不<lb/>
　能則已陰險之人一時不能陷後必曲為設計害之其<lb/>
　行事尤為狠毒若此等人不特不能榮其身且殃及其<lb/>
　後朕聽政四十餘年凡若此者斷不能欺朕也<lb/>
　　　辛卯<lb/>
上諭大學士等曰人有言部中定例不一不知應遵何例<lb/>
　此皆不諳事者國家諸務恃有成例茍無成例何所遵<lb/>
　行曩者部中常有欲為人寛免而故從重論者朕以所<lb/>
<pb n="KR2f0005_WYG_007-18a"/>
　議太過駮回彼即從中寛釋朕灼知其弊槩不允行此<lb/>
　風今已息矣<lb/>
　　　康熙四十三年甲申八月乙未<lb/>
上諭大學士等曰廣西道御史呂履恒叅直隸廵撫李光<lb/>
　地於秋審之事任意決斷夫直隸各省秋審事件督撫<lb/>
　按律定罪具奏之後九卿議覆或奉旨改緩決次年督<lb/>
　撫按律仍以情實具奏而完結者有之或九卿督撫以<lb/>
　緩決可矜具奏而情罪可惡奉旨改為情實者亦有之<lb/>
<pb n="KR2f0005_WYG_007-18b"/>
　秋審人犯皆應正法之重囚督撫依律具奏乃其分也<lb/>
　若核其情由酌量處置皆出自上裁凡人命案件部院<lb/>
　大臣以及督撫豈有不查律例任意決斷者此等情由<lb/>
　呂履恒未必盡知此本著發還<lb/>
　　　康熙四十五年丙戌三月丁亥<lb/>
上諭大學士等曰近覽科臣鄭際泰條奏不諳事務其言<lb/>
　八旗兵丁盼望賞賚宜加㤙賜前朕大賚兵丁乃赦詔<lb/>
　覃恩也今無故而屢加賞賚則兵丁必驕矣因兵丁冀<lb/>
<pb n="KR2f0005_WYG_007-19a"/>
　望而即行賞賚若屢有冀望即屢加賞賚乎鄭際泰又<lb/>
　言當設飯厰賑貧民夫設立飯厰賑濟在冬月則可若<lb/>
　春間農務方興貧民俱至飯厰就食則無租田耕種之<lb/>
　人矣豈不悞農事乎况聚集數千貧民在一處賑濟萬<lb/>
　一劫奪驟起何以止之朕是以前遣官數百員往山東<lb/>
　分行賑濟方能有裨賑濟之事可輕言乎<lb/>
　　　康熙四十六年丁亥九月丙辰<lb/>
上諭大學士等曰部院事務已完未完科道官員毎月竝<lb/>
<pb n="KR2f0005_WYG_007-19b"/>
　不察奏是以錢糧命盗等案動即經年累月直至事完<lb/>
　題奏時始稱逾限一幷題叅嗣後一應欽件交與某官<lb/>
　審理及已完未完該督撫等四季奏聞如部發案件其<lb/>
　已完未完亦著本部查明四季奏聞如此則事務不至<lb/>
　遲延矣<lb/>
　　　十二月戊戌<lb/>
上諭大學士等曰頃因刑部彚題事内有一字錯悞朕以<lb/>
　硃筆更改發出内外各衙門奏章朕皆詳覽外人不知<lb/>
<pb n="KR2f0005_WYG_007-20a"/>
　或謂本章甚繁豈能徧閱朕當用兵之時一日有三四<lb/>
　百本章尚皆詳覽今一日之中僅四五十本章而已覽<lb/>
　之何難故凡奏章内見有錯字必行更改其翻譯有不<lb/>
　合者亦必行更改發出<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_007-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷七<lb/>
</p>
<p>
</p>
  </div>
</body>
</text>
</TEI>
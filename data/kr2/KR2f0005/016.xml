<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_016-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷十六<lb/>
　　　武功四<lb/>
　　　康熈二十年辛酉正月丁巳<lb/>
上諭貝子章泰等曰廣西大兵已入滇境貝子章泰等兵<lb/>
　宜乗機速行進𠞰今大兵秣馬貴陽已經月餘且鐵索<lb/>
　橋盤江最為要地提督桑額等既報逆賊欲據盤江貝<lb/>
<pb n="KR2f0005_WYG_016-1b"/>
　子章泰總督蔡毓榮等不躬親馳赴扼據要害撲滅賊<lb/>
　寇止遣薩克察巴圖魯等率兵前往殊非事宜章泰等<lb/>
　其親統大兵迅往𠞰賊平定滇中勿失機會<lb/>
　　　丙子<lb/>
上諭兵部今譚𢎞黨羽俱已就戮萬縣諸地悉經收復將<lb/>
　軍噶爾漢其簡選士馬疾赴重慶盡統貝子準達軍速<lb/>
　定遵義副都統得爾徳等兵亦聽調用萬縣地處狹隘<lb/>
　難以飼馬可趨至重慶秣馬而進噶爾漢軍中効力有<lb/>
<pb n="KR2f0005_WYG_016-2a"/>
　年困乏無馬者悉令準達率還荆州至於䕫州要地令<lb/>
　提督徐治都率標兵暫駐防守總督哈占可率所屬兵<lb/>
　馳赴敘州府與大兵協力前驅𠞰賊<lb/>
　　　十二月己亥以逆寇蕩平<lb/>
詔諭天下曰朕纘承丕緒統御寰區仰惟<lb/>
天地眷佑之庥<lb/>
祖宗付託之重<lb/>
聖祖母太皇太后慈訓之殷蚤夜孜孜勤求化理期於兵<lb/>
<pb n="KR2f0005_WYG_016-2b"/>
　革寢息海宇乂安不意逆賊吳三桂負國深恩倡為變<lb/>
　亂隂結奸黨同惡相援抗違詔令竊據疆土滇黔閩浙<lb/>
　楚蜀闗隴兩粤豫章之間所在驛騷肆騁痡毒呉三桂<lb/>
　僭稱偽號逆熖彌滋負罪尤甚朕恭行天討分命六師<lb/>
　𠞰撫竝施徳威互濟或縶頸於闕下或駢戮於師中擒<lb/>
　捕誅鋤以次收服乃吳三桂既膺神殛逆孫吳世璠猶<lb/>
　復鴟張踞六詔之一隅延殘喘以拒命朕惟賊患一日<lb/>
　不除則民生一日不靖策厲將士屢趣師期於是虎旅<lb/>
<pb n="KR2f0005_WYG_016-3a"/>
　協心進逼城下賊衆計窮勢蹙通款軍門約日獻城兇<lb/>
　渠授首師克之日市肆不擾邊境晏如㨗書既至上慰<lb/>
郊<lb/>
廟<lb/>
社稷之靈下抒中外臣民之憤神人胥悦遐邇騰歡念自<lb/>
　變亂以来軍民荼苦如在水火披堅執鋭卒嵗靡寧行<lb/>
　齎居送千里相望被兵之地既罹於鋒刃供億之衆復<lb/>
　困於徵輸朕憫恤民艱不忍輙加額賦間施權宜之令<lb/>
<pb n="KR2f0005_WYG_016-3b"/>
　用濟征繕之需意在除殘事非獲已而身處宫寢之内<lb/>
　外廑閭閻之依中夜屢興旰食不暇惄焉思治八載於<lb/>
　茲今羣逆削平疆圉底定悉剪歴年之蟊賊永消異日<lb/>
　之隠憂用是蕩滌煩苛維新庶政大沛寛和之澤冀臻<lb/>
　熈皥之風體覆載好生之徳秋肅必繼以春温法帝王<lb/>
　更化之模義正尤期於仁育誕告天下咸使聞知<lb/>
　　　康熈二十一年壬戌八月庚寅初鄂羅斯所屬羅<lb/>
　　　刹刦掠邊境<lb/>
<pb n="KR2f0005_WYG_016-4a"/>
上遣副都統郎談公彭春等率兵往打虎兒索倫聲言捕<lb/>
　　　鹿以覘其情形將行<lb/>
上諭之曰羅刹犯我黑龍江一帶侵擾虞人戕害居民昔<lb/>
　𤼵兵進討未獲剪除歴年已久近聞蔓延益甚過牛滿<lb/>
　恒滚諸處至赫哲飛牙喀虞人住所殺掠不已爾等此<lb/>
　行除自京遣往叅領侍衛䕶軍外令畢力克圖等五台<lb/>
　吉率科爾沁兵百名寧古塔副都統薩布素等率烏喇<lb/>
　寧古塔兵八十名至打虎兒索倫一面遣人赴尼布潮<lb/>
<pb n="KR2f0005_WYG_016-4b"/>
　諭以捕鹿之故一面詳視陸路近逺沿黑龍江行圍徑<lb/>
　薄雅克薩城下勘其居址形勢度羅刹斷不敢出戰若<lb/>
　以食物来餽其受而量答之萬一出戰姑勿交鋒但率<lb/>
　衆引還朕别有區畫爾等還時須詳視自黑龍江至額<lb/>
　蘇里舟行水路及已至額蘇里其路直通寧古塔者更<lb/>
　擇隨行之叅領侍衛同薩布素往視之<lb/>
　　　十二月庚子<lb/>
上諭議政王大臣等曰據郎談等奏攻取羅刹甚易𤼵兵<lb/>
<pb n="KR2f0005_WYG_016-5a"/>
　三千足矣朕意亦以為然第兵非善事宜暫停攻取調<lb/>
　烏喇寧古塔兵一千五百名竝置造船艦𤼵紅衣礮鳥<lb/>
　鎗及演習之人於黑龍江呼馬兒二處建立木城與之<lb/>
　對壘相機舉行所需軍糧取諸科爾沁十旗及席北烏<lb/>
　喇之官屯約可得一萬二千石可支三年且我兵一至<lb/>
　即行耕種不致匱乏黑龍江城距索倫村不逺五宿可<lb/>
　到其間設一驛俟我兵將至凈溪里烏喇令索倫接濟<lb/>
　牛羊甚有裨益如此則羅刹不得納我逋逃而彼之逋<lb/>
<pb n="KR2f0005_WYG_016-5b"/>
　逃者且絡繹来歸自不能久存矣其命寧古塔將軍巴<lb/>
　海副都統薩布素統兵往駐黑龍江呼馬兒<lb/>
　　　康熈二十二年癸亥七月癸未<lb/>
上諭户部兵部海洋險逺風濤不測自明代以来賊寇盤<lb/>
　踞島嶼出沒靡常為害已久本朝平定閩省逆賊鄭成<lb/>
　功竄伏海島侵擾沿海一帶地方雖屢經𠞰殺未盡根<lb/>
　株逆孽遁踞臺灣蠢爾遊魂尚恣窺伺自滇黔底定賊<lb/>
　寇殄除獨茲海外鯨鯢猶梗王化必須用兵撲滅掃蕩<lb/>
<pb n="KR2f0005_WYG_016-6a"/>
　逆氛庶海隅安全民生樂業特命施琅為水師提督統<lb/>
　領舟師竝飭該督調度會商相機征𠞰今克取澎湖已<lb/>
　扼險要臺灣逆穴指日殲滅立見廓清凡進𠞰軍前所<lb/>
　需兵餉米折應用器械及修理船隻豫備物料各項錢<lb/>
　糧所闗甚為𦂳要應差部院堂官一員前往會同督撫<lb/>
　速為料理不拘何項錢糧儘見在者准其動用毋致貽<lb/>
　悞<lb/>
　　　康熈二十四年乙丑正月癸未議政王大臣等請<lb/>
<pb n="KR2f0005_WYG_016-6b"/>
敇直𨽻山東山西河南廵撫每省派熟習火器兵二百五<lb/>
　　　十人竝選賢能官各四員豫備火器送京師至日<lb/>
　　　増𤼵薩布素軍前協攻雅克薩城<lb/>
上諭曰疏内不請發禁旅良是但直𨽻各省綠旗兵未歴<lb/>
　戰陣且黑龍江火器甚多不須増用朕意選福建投誠<lb/>
　善用藤牌官兵見在八旗及安插山東山西河南者五<lb/>
　百人令臺灣投誠左都督何佑等率往薩布素一應咨<lb/>
　題多屬支吾借端延滯度四月進兵不過刈取田禾事<lb/>
<pb n="KR2f0005_WYG_016-7a"/>
必無成此皆遣發黑龍江狂悖之人從中沮議不欲成<lb/>
事薩布素出身微賤髙視若輩毋敢有違用兵所闗甚<lb/>
鉅宜周詳籌畫期於必克倘謀事草率復似明安達禮<lb/>
等退兵則羅刹將益肆披猖矣當自京城選賢能大臣<lb/>
一員統兵以行俟克取雅克薩之日班師又𤼵盛京兵<lb/>
五百人代黑龍江兵守城種地出征兵還亦令還盛京<lb/>
種地事宜遣户部大臣一員督理所云早熟之穀即内<lb/>
地春麥今我兵亦多種春麥及大麥油麥霜降前六日<lb/>
<pb n="KR2f0005_WYG_016-7b"/>
皆得收穫則不因師出而曠一年田功矣藤牌兵給馬<lb/>
二千匹帶往盛京盛京各佐領亦派馬二千匹照舊制<lb/>
嚴督飼秣候京城馬到更代北行至馬喇等所養馬皆<lb/>
預備於齊齊哈爾屯此間催趲月杪可到聞此路間有<lb/>
缺水處不免貽悞今自盛京抵烏喇自烏喇經新設驛<lb/>
站路直且近當從此徑抵黑龍江沿途馬匹或有倒斃<lb/>
馬喇以所備者足數補送如此則我兵馬匹無虞矣藤<lb/>
牌兵各帶礮彈或十圓或二十圓以行其餉銀兵月給<lb/>
<pb n="KR2f0005_WYG_016-8a"/>
　二兩官月給三兩又<lb/>
諭議政王大臣等曰兵非善事不得已而用之向者羅刹<lb/>
　無故犯邊收我逋逃後漸越界而来擾害索倫赫哲飛<lb/>
　牙喀竒勒爾諸地不遑寧處剽刦人口搶擄村莊攘奪<lb/>
　貂皮肆惡多端是以屢遣人宣諭復移文来使羅刹竟<lb/>
　不報命反深入赫哲飛牙喀一帶擾害益甚爰發兵黒<lb/>
　龍江扼其来往之路羅刹又竊據如故不送還逋逃應<lb/>
　即剪滅今仰副<lb/>
<pb n="KR2f0005_WYG_016-8b"/>
天心大兵逼臨雅克薩城姑再傳㫖羅刹云前屢經遣人<lb/>
　移文命爾撤回人衆以逋逃歸我數年不報反深入内<lb/>
　地縱掠民間子女搆亂不休乃發兵截爾等路招撫恒<lb/>
　滚諸地羅刹赦而不誅因爾等仍不去雅克薩特遣勁<lb/>
　旅徂征以此兵威何難滅爾但率土之民朕無不惻然<lb/>
　垂憫欲其得所故不忍遽加殲除反覆告誡爾等欲相<lb/>
　安無事可速回雅庫於彼為界捕貂收賦毋復入内地<lb/>
　搆亂歸我逋逃我亦歸爾逃来之羅刹果爾則界上得<lb/>
<pb n="KR2f0005_WYG_016-9a"/>
　以貿易彼此寧居兵戈不興倘執迷不悟仍然拒命大<lb/>
　兵必攻破雅克薩城殲除爾衆矣如此宣諭後羅刹果<lb/>
　回雅庫為界即駐師於黑龍江設斥堠於雅克薩令疆<lb/>
　圉帖然否則大兵酌量進止不如此宣諭今縱克取雅<lb/>
　克薩城我進則彼退我退則彼進用兵無已邊民不安<lb/>
　爾等其詳議以聞<lb/>
　　　四月乙未<lb/>
上諭議政王大臣等曰黑龍江兵於是月起行五月中旬<lb/>
<pb n="KR2f0005_WYG_016-9b"/>
　可至雅克薩城凡奏報軍機自雅克薩至額蘇里經黑<lb/>
　龍江前来恐紆道遲延令理藩院侍郎明愛於杜爾伯<lb/>
　特扎賴特派兵五百人竝索倫兵酌自墨勒根至雅克<lb/>
　薩設驛奏報軍機庶免貽悞明愛往来覺察驛夫糧食<lb/>
　匱乏以索倫所貯米支給黒龍江以内每驛原設二十<lb/>
　人應核減一半併入䝉古若䝉古兵五百人過多再為<lb/>
　核減索倫効力勤勞傳諭異日加恩以示鼓勵<lb/>
　　　六月癸巳<lb/>
<pb n="KR2f0005_WYG_016-10a"/>
上諭諸王大臣等曰治國之道期於久安長治不可圖便<lb/>
　一時當承平無事朕每殫心籌畫即今征羅刹之役似<lb/>
　非甚要而所闗甚鉅羅刹擾我黒龍江松花江一帶三<lb/>
　十餘年其所竊據距我朝發祥之地甚近不速加剪除<lb/>
　恐邊徼之民不獲寧息朕親政之後即留意於此細訪<lb/>
　其土地形勝道路逺近及人物性情以故酌定天時地<lb/>
　利運餉進兵機宜不徇衆見決意命將出師深入撻伐<lb/>
　然兵貴相機而動變化無窮惟恐諸將不遵朕指授致<lb/>
<pb n="KR2f0005_WYG_016-10b"/>
　失機宜今收復雅克薩地得遂初心至於撫綏外國在<lb/>
　使之心服不在震之以威近遣侍衛闗保等往軍前諄<lb/>
　諭之曰兵凶器戰危事古人不得已用之朕以仁治天<lb/>
　下素不嗜殺爾其嚴諭將士毋違朕㫖以我兵馬精强<lb/>
　器械堅利羅刹勢不能敵必獻地歸誠爾時勿殺一人<lb/>
　俾還故土宣朕柔逺至意茲一一奉行朕甚嘉焉又<lb/>
諭曰朕思凡事必周詳審度方獲實效不可輕率從事向<lb/>
　者尚書明安達禮輕進至糧餉不繼將軍沙爾瑚達巴<lb/>
<pb n="KR2f0005_WYG_016-11a"/>
　海等失計半途而歸遂致羅刹驕恣而索倫竒勒爾鄂<lb/>
　羅春等心懐疑貳朕詢其失機情形一一詳計今始奏<lb/>
　功兵法云多算勝少算不勝詎可忽視且兵貴神速前<lb/>
　逆賊吳三桂等叛朕思岳州係湖廣門户遣人指示速<lb/>
　戰始克岳州遂一面進取四川以分賊勢一面密諭大<lb/>
　將軍賴塔從廣西趨雲南於是諸省底定兵革休息然<lb/>
　亦在將軍等奮勉効力耳倘怠忽不奉行雖有良策亦<lb/>
　何益焉<lb/>
<pb n="KR2f0005_WYG_016-11b"/>
　　　壬寅<lb/>
上諭大學士勒徳洪學士麻爾圖圖納曰鄂羅斯入我邊<lb/>
　塞擾害鄂羅春索倫赫哲飛牙喀等處人民搶掠其家<lb/>
　口雖屢肆兇暴朕不忍遽興兵革故未即遣發大兵征<lb/>
　討數遣使曉諭鄂羅斯恃其遼逺仍復抗拒益侵伐我<lb/>
　邊鄙之人肆虐不止用是遣大兵直抵雅克薩之城彼<lb/>
　因困迫已甚而後歸降爰遵朕命宥其困而後降之罪<lb/>
　釋之使還大兵迅速征行破四十年盤踞之鄂羅斯於<lb/>
<pb n="KR2f0005_WYG_016-12a"/>
　數日之間獲雅克薩之城克奏厥績薩布素向来逗遛<lb/>
　不進兵之罪應概從寛免又雅齊納鄂山本獲罪𤼵遣<lb/>
　之人其所互告之事仍行察議今進𠞰官兵殊屬勞苦<lb/>
　令伊等暫回吉林烏喇地方於盛京打虎兒之兵酌量<lb/>
　派往防守至雅克薩城雖已克取防禦決不可疎應於<lb/>
　何地永駐官兵彈壓此時即當定議著大學士勒徳洪<lb/>
　學士麻爾圖圖納同郎談闗保與議政王大臣等會議<lb/>
　具奏<lb/>
<pb n="KR2f0005_WYG_016-12b"/>
　　　十一月甲戍<lb/>
上大閲兵於王家嶺先是<lb/>
上諭兵部國家武備不可一日懈弛故事每嵗必操練將<lb/>
　士習試火礮爾部即傳諭八旗都統等整備軍容朕於<lb/>
　十八日將親閲焉是日喀爾喀部落土謝圖汗子多爾<lb/>
　　　濟厄爾徳尼阿海台吉等以朝貢在京請於理藩<lb/>
　　　院尚書阿喇尼轉奏曰臣等聞<lb/>
皇上大閲甲兵逺方之人幸逢盛典願一觀軍容<lb/>
<pb n="KR2f0005_WYG_016-13a"/>
上曰從来撫綏萬邦在徳敎不在威武故兵不得已而用<lb/>
　之今四海昇平偃兵不用然選練士卒簡閲軍器所以<lb/>
　修武備昭法制也喀爾喀台吉既請往觀可允其奏至<lb/>
　　　是八旗都統各率所部將士以軍禮分列至王家<lb/>
　　　嶺<lb/>
上陞御座軍中吹螺發巨礮排鎗竝發前後相繼聲絡繹<lb/>
　　　不絶又命將士發紅衣巨礮及諸火器一時盡發<lb/>
　　　聲震天地巨礮所擊樹侯欄牆莫不應聲而倒時<lb/>
<pb n="KR2f0005_WYG_016-13b"/>
　　　阿海台吉及衆䝉古驚懼失色皆戰慄不止<lb/>
上傳諭曰朕惟以寛仁撫馭欲使薄海乂安家給人足近<lb/>
　者悦而逺者来此朕本懐也若兵為凶器非可輕試第<lb/>
　念古来世際昇平不忘武備閱兵乃本朝舊制嵗以為<lb/>
　常無足驚懼也尋設布侯校射<lb/>
上親射五發咸中次令諸王貝勒八旗善射者校射中的<lb/>
　　　者甚衆阿海台吉等相顧驚訝曰<lb/>
皇上真神射也<lb/>
<pb n="KR2f0005_WYG_016-14a"/>
　　　康熈二十五年丙寅七月乙巳<lb/>
上諭兵部理藩院我兵圍困雅克薩城羅刹勢廹死守今<lb/>
　時序漸寒自墨勒根至雅克薩所設蒙古驛馬冬月飼<lb/>
　秣維艱其免索倫打虎兒今嵗貢賦俾之飼秣竝修整<lb/>
　器械以備調用至䝉古每驛應設夫馬若干令明愛馬<lb/>
　喇等定議移文索倫總管洪吉郎中滿丕等如數取用<lb/>
　索倫打虎兒夫役與備養之馬又博鼎率往築城種地<lb/>
　官兵内選二百人俱暫留墨勒根亦候調用餘悉遣還<lb/>
<pb n="KR2f0005_WYG_016-14b"/>
　　　八月丁丑<lb/>
上諭黑龍江將軍薩布素等曰今天時漸寒河流將結宜<lb/>
　每事籌畫豫為之備羅刹復来雅克薩城待援兵之至<lb/>
　且冀我兵於流澌時撤回耳目前我兵雖掘壕防禦至<lb/>
　隆冬冰合後船艦若何收藏馬匹若何飼秣敵兵来援<lb/>
　若何撲𠞰勿令入城爾等其詳加籌畫宻以奏聞<lb/>
　　　康熈二十九年庚午正月辛丑<lb/>
上諭内大臣等曰朕於國家政務竭力勤求是非自任從<lb/>
<pb n="KR2f0005_WYG_016-15a"/>
　不委於臣下即如遷移吳逆之事索額圖奏稱建議之<lb/>
　人應請正法朕堅持獨斷必令遷移彼時十三省用兵<lb/>
　數載天下大事皆朕一人獨任亦曽推諉爾等乎前年<lb/>
　湖廣兵叛衆議紛紜朕謂此亦何難遂命綠旗兵丁即<lb/>
　行𠞰滅又平定鄂羅斯之事滿漢諸臣咸謂彼距中國<lb/>
　道逺難以成功朕謂此事斷不可中止即遣大臣前往<lb/>
　遵朕指示而行鄂羅斯隨即欵服朕未甞自伐其功但<lb/>
　不似爾等稍有功績即有人代為表揚也朕乃萬姓之<lb/>
<pb n="KR2f0005_WYG_016-15b"/>
　主惟以兆庶未安此衷不能稍釋至於無知之人妄生<lb/>
　議論朕毫不介意也<lb/>
　　　四月甲子<lb/>
上諭内大臣公舅舅佟國維等曰據阿南達奏言厄魯特<lb/>
　與拖多厄爾徳尼戰頗被殺傷其襲席北推哈灘巴圖<lb/>
　爾時兩人共一騎有斬木為兵者且聞来侵昆都倫博<lb/>
　碩克圖而至今未到想已狼狽必有退回俄儂之勢阿<lb/>
　南達欲帶行礮竝禁軍前往相機征𠞰朕非不知禁軍<lb/>
<pb n="KR2f0005_WYG_016-16a"/>
　足以克敵但路逺艱於糧運朕前率察哈爾兵行獵見<lb/>
　其人材壯健皆思効力可選精銳六百左翼令阿要率<lb/>
　之右翼令博爾和代率之馬駝牛羊於八旗大塲内派<lb/>
　出兵各擕五月糧再於漢軍每旗選章京一員領行礮<lb/>
　八門及礮手前往檄阿喇尼額赫納知之<lb/>
　　　五月癸丑<lb/>
上諭鄂羅斯使人吉里古里伊法尼齊等曰噶爾丹廹於<lb/>
　内亂食盡無歸内向行刦今乃揚言會爾兵同侵喀爾<lb/>
<pb n="KR2f0005_WYG_016-16b"/>
　喀喀爾喀已歸順本朝倘悞信其言是負信誓而開兵<lb/>
　端也爾等可疾遣善馳者二人歸告尼布潮頭目令伊<lb/>
　遍諭鄂羅斯之衆<lb/>
　　　六月辛巳<lb/>
上諭兵部噶爾丹追喀爾喀已進汛界朕將親往視師出<lb/>
　征諸王出喜峯口公蘇努等所領之軍隨朕行令諸王<lb/>
　先朕進發先檄知尚書阿喇尼等理藩院遣司官星馳<lb/>
　以徃其令議政王大臣集議<lb/>
<pb n="KR2f0005_WYG_016-17a"/>
　　　癸未<lb/>
上諭兵部噶爾丹已至烏爾會河軍宜速出其軍中無火<lb/>
　器者與前所發禁軍兵及盛京兵俱應増發令議政王<lb/>
　大臣速行詳議<lb/>
　　　甲申<lb/>
上將出師先遣理藩院員外郎阿爾必特祜達賴齎<lb/>
敕往諭噶爾丹<lb/>
敕曰朕統御宇内懐柔萬邦惟願率土生民咸得其所相<lb/>
<pb n="KR2f0005_WYG_016-17b"/>
　與協和無分中外夫兵凶器戰危事互相讐怨無有巳<lb/>
　時非計也故遣尚書阿喇尼散秩大臣吳巴什扎薩克<lb/>
　大喇嘛阿齊圖綽爾濟一等侍衛阿南達傳諭令罷兵<lb/>
　息戰爾回奏云聖主施仁撫育令共相協和以享康泰<lb/>
　我亦與焉伏願指示安樂之策聞聖上將盡驅出喀爾<lb/>
　喀之人不勝懽忭不敢以殺我弟多爾濟扎卜為憾所<lb/>
　奏甚明今乃聞爾復興兵伐喀爾喀故遣尚書阿喇尼<lb/>
　防境内之不靖者今烏朱穆秦遣使至爾所爾言中華<lb/>
<pb n="KR2f0005_WYG_016-18a"/>
　與我一道同軌我不敢犯界内地方而又䦨入汛界掠<lb/>
　烏朱穆秦人畜是背前言而隳舊好也且朕前所遣伊<lb/>
　拉古克三胡土克圖等至今不歸爾誠何意耶今遣員<lb/>
　外郎阿爾必特祜達賴齎敕諭爾爾尚可以改圖爾既<lb/>
　入邊我諸部王及貝勒台吉等行且興兵擊爾故亦遣<lb/>
　来使止之恤爾至矣其速給還所掠歸我使人爾其明<lb/>
　白回奏<lb/>
　　　七月庚寅朔<lb/>
<pb n="KR2f0005_WYG_016-18b"/>
上諭兵部本朝自<lb/>
列聖以来戰必勝攻必克所向無敵者皆以賞罰明法制<lb/>
　嚴兵卒精鋭器械堅利人思報國殫心奮勇之所致也<lb/>
　今軍行其令各該都統以下察核軍實凡甲胄弓矢諸<lb/>
　器械務令犀利堅好其盔甲俱繫號帶馬騣尾書旗分<lb/>
　佐領姓名其行也視大纛整隊齊發有零星前後錯行<lb/>
　及醉酒者該管官立拏懲責其止也各按旗分隊伍分<lb/>
　列屯扎有前後錯亂者罪及該管大臣馬無印箭無名<lb/>
<pb n="KR2f0005_WYG_016-19a"/>
各罰以銀給拏獲者竊取鞍轡什物馬匹者視其多寡<lb/>
治罪失火者亦從重究懲官兵厮役所過百姓䝉古地<lb/>
方毋騷擾毋搶掠毋踐踏有擅離營伍入村落山谷奪<lb/>
人財物者軍法從事罪及本主及該管官軍士厮役逃<lb/>
亡在汛界内立行察拏治罪如出汛界外該管大臣即<lb/>
遣官兵窮追務獲立斬以徇如不能獲則將往追將卒<lb/>
從重治罪其逃人之主及該管官一併嚴行察懲既出<lb/>
我境哨探斥堠務期嚴宻如曠野交兵對陣見敵王貝<lb/>
<pb n="KR2f0005_WYG_016-19b"/>
勒貝子公大臣不按次序攙越前進及見賊兵寡弱不<lb/>
復請令冒昧前進者有功不敘仍治以罪其進也須齊<lb/>
列緩轡按隊前行如自離其隊而附人後或自棄其伍<lb/>
而入别行或他人已入而獨留不進身死家沒及重責<lb/>
革罰分别治罪如整齊而進擊敗賊兵厥功維均勿以<lb/>
畧分先後致生爭競至彼不抗我軍而奔潰則選精兵<lb/>
良馬逐之列隊躡踪而進如前忽遇伏或賊兵有旁抄<lb/>
者則後隊接戰夫兵者所以討逆而安順也領軍大臣<lb/>
<pb n="KR2f0005_WYG_016-20a"/>
　果能嚴束其下不使良民受害朕不靳厚賞否則罰亦<lb/>
　無赦凱旋之日有以兵器私售䝉古者本人治罪竝及<lb/>
　該管官馬乃大軍急需須視水草善地小心䕶養起行<lb/>
　時則留將卒察遺失之馬視騣尾所繫字様交還原主<lb/>
　如係疲馬則開明馬色數目交所在官司人民䝉古善<lb/>
　行牧養報知兵部如有匿而騎用及殺之棄之者治以<lb/>
　罪其遺失疲馬之人亦開明馬色報兵部存案恐官兵<lb/>
　未能遍知爾部其刋布曉諭之<lb/>
<pb n="KR2f0005_WYG_016-20b"/>
　　　壬辰<lb/>
上諭理藩院額赫納軍從某汛界達阿喇尼所較為㨗近<lb/>
　其諭阿喇尼等遣能員速往迎之兵力薄恐突遇敵兵<lb/>
　也阿喇尼所駐地如有可虞漸移入内謹防斥堠又聞<lb/>
　喀爾喀行刦驛馬其曉諭嚴禁之<lb/>
　　　癸巳安北大將軍和碩恭親王常寧奏臣既出喜<lb/>
　　　峯口當由何道進兵<lb/>
上曰視其道之近者往與大軍會其出古北口之兵糧儲<lb/>
<pb n="KR2f0005_WYG_016-21a"/>
　多爾等未會之際糧宜節省出邊後有助糗糧者聽助<lb/>
　籍其姓名以聞所助牛羊俱收牧及時以散給之炎暑<lb/>
　軍行恐人馬勞苦其令晝止夜行<lb/>
　　　丙申<lb/>
上諭内大臣舅舅佟國維等曰京城大軍絡繹出邊阿霸<lb/>
　垓阿霸哈納蘇尼特蒿齊忒等兵無所調用今不必赴<lb/>
　尚書阿喇尼軍前著於各旗形勝之地駐扎嚴防喀爾<lb/>
　喀新来之衆妄行<lb/>
<pb n="KR2f0005_WYG_016-21b"/>
　　　壬寅噶爾丹遣達爾漢格隆奏言喀爾喀吾讐也<lb/>
　　　因追彼䦨入汛界向在<lb/>
中華皇帝道法之中不敢妄行<lb/>
上因賜来使筵宴賞賚令齎<lb/>
敕歸諭之<lb/>
敕曰據爾使人達爾漢格隆陳奏具見敬慎悃誠朕統御<lb/>
　天下重信義而賤欺誑前以七旗喀爾喀彼此搆怨與<lb/>
　達賴喇嘛共議遣大臣諭和不意左翼興兵妄動朕弗<lb/>
<pb n="KR2f0005_WYG_016-22a"/>
之直也後喀爾喀為爾所敗匍匐来歸朕念普濟衆生<lb/>
之意賜以米糧牲口所全活者無算喀爾喀何利於朕<lb/>
而施恩若是皆朕不忍生民之顛沛故耳是年出盟方<lb/>
分别七旗曲直昭雪扎薩克圖汗之事欲仍前設立右<lb/>
翼議未及定爾兵已至乗虛驟入褫守汛界者衣服出<lb/>
言不遜朕亦不深責六月二十五日遣員外郎阿爾必<lb/>
特祐等問其故而阿喇尼等在邊以爾公然䦨入汛界<lb/>
守邊責重不能容忍遽與爾戰朕甚非之六月二十九<lb/>
<pb n="KR2f0005_WYG_016-22b"/>
日復遣郎中滿丕齎敕諭爾及商南多爾濟歸取行糧<lb/>
而已豈有正事尚未議定即可言執土謝圖汗澤卜尊<lb/>
丹巴胡土克圖以畀爾乎此皆使臣設計脱身而為此<lb/>
言也爾謂與達賴喇嘛道法為一則當憐念衆生同心<lb/>
以安喀爾喀令七旗同享安樂以仰副朕意乃反肆殺<lb/>
戮拆人妻子離人骨肉䦨入汛界掠及四佐領之人揆<lb/>
之道法可若是行乎恐達賴喇嘛未必使爾為此也西<lb/>
寧報至聞策妄阿喇布坦以爾罪告之達賴喇嘛將興<lb/>
<pb n="KR2f0005_WYG_016-23a"/>
　兵伐爾夫興兵非美事也朕且將與達賴喇嘛共議調<lb/>
　和而聞爾已駐兵烏爾會河故朕遣和碩裕親王及皇<lb/>
　子大臣量發滿兵而往非討爾也欲定議耳前者遣大<lb/>
　臣往鄂羅斯議事亦發兵往議畢而回爾所夙知也為<lb/>
　爾計其聽達賴喇嘛言罷兵息戰各享安樂既合衆心<lb/>
　亦易畢事如仍以前事為辭妄行刦掠則隳敗名教自<lb/>
　爾始矣<lb/>
　　　癸卯<lb/>
<pb n="KR2f0005_WYG_016-23b"/>
上諭都統瓦代等曰據闗保奏噶爾丹於六月二十七日<lb/>
　遣發其使人及我撥什庫次日潛師遁去班第蘇爾達<lb/>
　等遣人躧視之噶爾丹兵果已北去朕之欲幸此軍者<lb/>
　以躬近行間便指示也今噶爾丹雖退而喀爾喀方且<lb/>
　横行刦掠驛遞及諸扎薩克馬牛衣服乗此大兵集會<lb/>
　朕乃親往視師以靖喀爾喀之肆横俾知所畏忌事可<lb/>
　一舉而定也<lb/>
　　　辛亥<lb/>
<pb n="KR2f0005_WYG_016-24a"/>
上諭裕親王福全等曰爾軍進止與哨探噶爾丹所在宜<lb/>
　不時報聞今朕與爾相距僅三百里而往来之信常遲<lb/>
　非軍機所宜也其不時儆飭之<lb/>
　　　八月辛酉<lb/>
上諭裕親王福全及參贊王大臣等曰卿等奏報大敗噶<lb/>
　爾丹疏初三日已到此皆<lb/>
上天鑒臨<lb/>
祖宗黙佑諸王大臣盡心官兵効力之所致也朕聞之焚<lb/>
<pb n="KR2f0005_WYG_016-24b"/>
　香謝<lb/>
天不勝欣悦此後當何以窮其根株平其餘黨熟籌始末<lb/>
　一舉永清勿留遺孽其詳議以聞<lb/>
　　　丁丑<lb/>
上諭議政大臣等曰噶爾丹雖認罪立誓上書請降但人<lb/>
　殊狡詐難以深信我大兵撤後背盟妄行亦未可定且<lb/>
　諭噶爾丹敕内有厲兵秣馬見俱整備之語仍宜𤼵兵<lb/>
　豫備萬一有悖叛之信則夕聞朝發即可撲滅若待有<lb/>
<pb n="KR2f0005_WYG_016-25a"/>
　變而後發兵緩不及事矣見在各佐領有喂肥馬匹著<lb/>
　每佐領派䕶軍七名甲兵五名六名整頓備之其即會<lb/>
　議尋議政大臣以豫備官兵人數啟奏派出<lb/>
上諭曰此軍非為出征而派也以噶爾丹雖降而人殊狡<lb/>
　猾不可深信萬一叵測所以派出備之其以此故曉諭<lb/>
　官兵知之<lb/>
　　　康熈三十三年甲戌四月己卯<lb/>
上令班第策旺諾爾布夸色俄齊爾杜喇爾覘噶爾丹情<lb/>
<pb n="KR2f0005_WYG_016-25b"/>
　　　狀<lb/>
諭之曰爾等若往擒生口則起釁端矣姑探其動静可也<lb/>
　惟以招撫和托輝特根敦戴青等為要爾至彼宣朕諭<lb/>
　㫖曰朕念噶爾丹與汝逼近常恐為汝害汝當移近席<lb/>
　北推哈灘巴圖爾納木扎爾陀音阿里雅等逺設哨探<lb/>
　倘有警汝等同心併力而行於事乃有大濟此為汝等<lb/>
　慮也席北推哈灘巴圖爾等見在土喇游牧汝等不論<lb/>
　居何地朕無所嫌况噶爾丹事平之時喀爾喀通國仍<lb/>
<pb n="KR2f0005_WYG_016-26a"/>
　遣歸故土也爾等無兵如得消息可即歸来<lb/>
　　　七月癸酉<lb/>
上諭領侍衛内大臣等曰尚書班第等疏言和托輝特根<lb/>
　敦戴青遣人往探噶爾丹消息擒厄魯特色楞以回據<lb/>
　供云噶爾丹於去年春冬間二次遣人窺根敦戴青所<lb/>
　居處今年正月来於庫克朔東杭㡬爾察克地方居住<lb/>
　根敦戴青聞噶爾丹移營近彼前進遂亦向内移營於<lb/>
　土喇之席北推哈灘巴圖爾處觀噶爾丹之前進情形<lb/>
<pb n="KR2f0005_WYG_016-26b"/>
　當是圖根敦戴青而来不遇則隨其踪跡而求之来至<lb/>
　土喇一帶地方搶掠汛界之喀爾喀亦未可定今時會<lb/>
　既佳馬復肥壯可調寧夏歸化城及右衛之兵循克魯<lb/>
　倫河於土喇等處往尋席北推哈灘巴圖爾探彼情形<lb/>
　消息若果噶爾丹来近土喇擾害喀爾喀我軍有可乗<lb/>
　之機將軍等相機而行倘我師未至之先彼已過而前<lb/>
　進則從後襲之趙良棟諳習軍務郎談前往時可與之<lb/>
　偕行令趙良棟率寧夏火器營兵二百人寧夏兵即支<lb/>
<pb n="KR2f0005_WYG_016-27a"/>
　寧夏之米歸化城與右衛之兵即支湖灘河朔之米此<lb/>
　時機會甚便斷不可失爾等與議政王大臣會議以聞<lb/>
　　　壬午兵部題建威將軍希佛請將大同綠旗兵三<lb/>
　　　千令總兵官率之與臣等同行又鑲藍䝉古旗分<lb/>
　　　察哈爾兵近殺虎口居住其八旗察哈爾俱接壤<lb/>
　　　而居丁壯整齊秋髙馬肥請將伊等前鋒䕶軍驍<lb/>
　　　騎酌量派發時各旗遣至臣等軍前<lb/>
上諭大學士等曰緑旗兵若多發往則其馬少且邊外地<lb/>
<pb n="KR2f0005_WYG_016-27b"/>
　方米糧何能運到朕前廵察邊外時曽帶古北口緑旗<lb/>
　兵往沿途常賞賚食物贍養然去時猶可及觀其回時<lb/>
　情形甚憊隨朕行走尚有苦累之處今希佛亦能如此<lb/>
　賞給乎希佛每遇一事必生疑阻此番發往之滿洲兵<lb/>
　已有八千有此兵力所向無敵將軍費揚古勲舊大臣<lb/>
　今駐防歸化城衆皆稱贊軍士亦皆心服都統郎談邊<lb/>
　外行走熟練於此事無不能辦者若又遣希佛往或致<lb/>
　疑阻大事亦未可定此處闗係甚大希佛著停其前往<lb/>
<pb n="KR2f0005_WYG_016-28a"/>
　右衛新駐兵丁令將軍希佛料理大同綠旗兵丁不必<lb/>
　多發著大同總兵官康調元親選五百名與將軍費揚<lb/>
　古一同前往至京城兵亦已預備察哈爾兵倘有𦂳要<lb/>
　差遣即與所備之兵一同調遣不必發往<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_016-28b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷十六<lb/>
</p>
<p>
</p>
  </div>
</body>
</text>
</TEI>
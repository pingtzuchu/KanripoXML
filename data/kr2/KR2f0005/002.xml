<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_002-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷二<lb/>
　　　聖徳一<lb/>
　　　康熙六年丁未七月己酉<lb/>
上躬親大政詔諭天下曰朕以沖齡嗣登大寶輔政臣索<lb/>
　尼等謹遵<lb/>
皇考世祖章皇帝遺詔輔理政務殫心効力七年於茲今<lb/>
<pb n="KR2f0005_WYG_002-1b"/>
　屢次奏請朕承<lb/>
太皇太后之命躬理萬幾惟<lb/>
天地<lb/>
祖宗付託至重海内臣庶望治方殷朕以涼徳夙夜祗懼<lb/>
　天下至大政務至繁非朕躬所能獨理宣力分猷仍惟<lb/>
　輔政臣諸王貝勒内外文武大小各官是賴務各殫忠<lb/>
　盡職潔已愛民任怨任勞不得辭避天下利弊必以上<lb/>
　聞朝廷徳意期於下究庶政舉民安早臻平治凡我軍<lb/>
<pb n="KR2f0005_WYG_002-2a"/>
　民宜仰體朕心務本興行樂業安生以迓休寧之慶政<lb/>
　在養民敢虛<lb/>
天地生成之徳時當親政恒念<lb/>
祖宗愛育之心布告天下咸使聞知<lb/>
　　　康熙八年己酉正月戊申<lb/>
上諭工部前奉<lb/>
太皇太后諭謂乾清宮交泰殿棟樑朽壞宜撤舊重建以<lb/>
　為朕宮<lb/>
<pb n="KR2f0005_WYG_002-2b"/>
慈命諄復朕不敢違但陶唐茅茨不剪夏禹宮室是卑其<lb/>
　毋事華麗止令樸質堅固以稱<lb/>
太皇太后惓惓至意<lb/>
　　　八月辛未<lb/>
上諭吏部前京察處分滿尚書侍郎等因無事故被革俱<lb/>
　給還原官令其候補今思滿漢諸臣被革相同朕原無<lb/>
　異視應一體施恩京察内有漢尚書侍郎被革者察明<lb/>
　議奏<lb/>
<pb n="KR2f0005_WYG_002-3a"/>
　　　康熙九年庚戌二月癸未<lb/>
上諭刑部向來定例流徙尚陽堡寧古塔罪人於六月十<lb/>
　二月停遣餘月皆令發徃今思自十月至正月俱嚴寒<lb/>
　之候所徙罪人貧者殊多衣絮單薄無以禦寒罪不至<lb/>
　死而凍斃於路甚為可憫繼自今流徙尚陽堡寧古塔<lb/>
　罪人自十月至正月及六月俱勿遣<lb/>
　　　閏二月庚寅<lb/>
上諭工部朕經行城外見道旁枯骸惻然可憫或因爾部<lb/>
<pb n="KR2f0005_WYG_002-3b"/>
　修治道途以致暴露亦未可知其令有司掩埋並行各<lb/>
　省凡胔骼悉為收瘞<lb/>
　　　四月乙未浙江廵撫范承謨疏言仁和縣知縣丁<lb/>
　　　世淳以繼母劉氏年老呈請終養吏部議覆定例<lb/>
　　　父母年七十以上者終養竝無終養繼母之例<lb/>
上曰既有終養之例豈可分别生母繼母丁世淳准其終<lb/>
　養<lb/>
　　　康熙十年辛亥三月壬子朔<lb/>
<pb n="KR2f0005_WYG_002-4a"/>
上諭年幼諸王曰聞爾等恃威行事豈果有所利耶夫無<lb/>
　益之威逞之何用爾等皆朕懿親人自敬畏至於所屬<lb/>
　在外官員原為國家治事理民爾等若勒索其財物彼<lb/>
　何所取而應奉耶宜以時嫻習騎射暇則讀書毋徒溺<lb/>
　於嬉戲也<lb/>
　　　是日<lb/>
上諭和碩安親王曰爾在諸王中以齒則高以行則長若<lb/>
　年幼諸王率意妄為爾其訓飭之<lb/>
<pb n="KR2f0005_WYG_002-4b"/>
　　　四月壬午朔吏部題鑲黄旗拖沙喇哈番阿喇密<lb/>
　　　故無子弟承襲罷世職其母年老無依應給半俸<lb/>
　　　嗣後均照此例若係繼母不准給予<lb/>
上曰繼母亦母也其與生母一體給之著為令<lb/>
　　　九月辛未<lb/>
上往盛京謁<lb/>
陵禮成<lb/>
諭戸部刑部奉天係<lb/>
<pb n="KR2f0005_WYG_002-5a"/>
祖宗發祥重地奉天府寧古塔等處除十惡死罪不赦外<lb/>
　凡已結正未結正死罪俱著減等其軍流徒杖等罪俱<lb/>
　著寛釋自山海闗至奉天府所屬地方康熙十年十一<lb/>
　年分正項錢糧俱著豁免<lb/>
　　　康熙十五年丙辰五月丁亥<lb/>
上諭兵部據寧夏提督趙良棟疏報逆賊犯寧夏河東諸<lb/>
　堡俱被脅從今聞招撫相繼投誠朕思河東各堡因地<lb/>
　狹民稀不能敵賊一時被脅誠非得已其槩從寛宥該<lb/>
<pb n="KR2f0005_WYG_002-5b"/>
　提督仍加意撫綏以副朕惠愛元元至意<lb/>
　　　七月己酉<lb/>
上諭兵部吉安一郡逆賊盤踞日久小民被脅蓄髪者多<lb/>
　此不過畏死曲從耳且勞師討賊原以為民若大兵所<lb/>
　至將蓄髪者槩行誅戮殊非朕撫恤殘黎至意倘有據<lb/>
　守城池山寨執持兵械抗拒不降者仍誅勦之其餘俱<lb/>
　著免死俾得自新爾部通行曉諭各將軍一體遵行<lb/>
　　　康熙十七年戊午二月甲辰<lb/>
<pb n="KR2f0005_WYG_002-6a"/>
上諭兵部廣東兵變時被掠男婦子女可令平南王尚之<lb/>
　信總督金光祖等嚴行察出令人民識認悉皆發還俾<lb/>
　其父子夫妻完聚粤西平定之日將軍莽依圖傅宏烈<lb/>
　等亦各察明被奪人口遣還原籍<lb/>
　　　閠三月丙寅<lb/>
上諭戸部朕廵視京畿見八旗亡故軍士葬地窄狹邱墓<lb/>
　纍纍亦有竟無塋地者皆因郭外近地價值騰貴故不<lb/>
　易得本朝軍士奕世効力行間殞命疆場或身被重傷<lb/>
<pb n="KR2f0005_WYG_002-6b"/>
　在家老死皆家業貧窮至無葬地朕每觸目甚為憫惻<lb/>
　作何撥給地土俾八旗貧苦兵丁俱獲葬所令議政王<lb/>
　貝勒大臣詳議以聞<lb/>
　　　四月戊子<lb/>
上諭兵部吳三桂背恩倡亂伊所屬人員向沐國恩甚久<lb/>
　其中不無被脅者韓大任等既經投誠仍令議叙加恩<lb/>
　其同來䕶軍甲兵皆國家素所豢養之人若輩父母妻<lb/>
　子俱䧟賊中可遣發令歸滇中俾得完聚其續至者爾<lb/>
<pb n="KR2f0005_WYG_002-7a"/>
　部逐一問明或有願歸者奏聞併發<lb/>
　　　乙未<lb/>
上諭戸部前命爾部清察地畝以給出征死亡兵丁葬地<lb/>
　必平原髙燥之處方可若地勢卑濕不堪為墳塋雖撥<lb/>
　給何所用之又須與道路相近若道路太逺則貧家難<lb/>
　以趨赴矣至於官員秩卑小民貧乏者皆資地畝為生<lb/>
　若取伊等之地撥給兵丁又致伊等失業可查内務府<lb/>
　所管地畝及諸王大臣地畝詳加丈量有溢於正額者<lb/>
<pb n="KR2f0005_WYG_002-7b"/>
　給與兵丁以副朕優恤至意<lb/>
　　　康熙十八年己未四月丙戍<lb/>
上諭兵部湖南廣西已經底定滇黔指日蕩平凡在京在<lb/>
　外大小文武官員内有家口䧟於賊中者有孑身投誠<lb/>
　家口仍在彼地者有前以抗賊被害而家口尚有遺畱<lb/>
　者大兵到日一一清察務加保全俾之得所聽其家屬<lb/>
　完聚爾部即通行傳諭各路大將軍將軍督撫提鎮等<lb/>
　遵行<lb/>
<pb n="KR2f0005_WYG_002-8a"/>
　　　七月庚申<lb/>
上諭戸部工部朕御極以來孜孜求治期於上合<lb/>
天心下安黎庶夙夜兢惕不敢怠荒乃於本月二十八日<lb/>
　已時地忽大震皆因朕躬不徳政治未協大小臣工弗<lb/>
　能恪恭職業以致隂陽不和災異示儆深思愆咎悚息<lb/>
　靡寧茲當力圗修省以迓<lb/>
天庥念京城内外軍民房屋多有傾倒無力修葺恐致失<lb/>
　業壓傷人口五城御史不能逐戸細察止聽屬員開報<lb/>
<pb n="KR2f0005_WYG_002-8b"/>
　於朕加恩軫恤之處不得均沾實惠著另遣滿漢御史<lb/>
　詳加稽察其窮苦兵丁出征在外房屋毁壞妻子露處<lb/>
　無力修葺朕心更為憫念該部即行令八旗都統副都<lb/>
　統叅領親行詳察毋致遺漏<lb/>
　　　八月甲子<lb/>
上諭内閣戸部官員兵丁房屋牆垣頃因地震塌毁甚多<lb/>
　一時不能修葺四品官員以下現食半俸此一次仍行<lb/>
　全給其䕶軍撥什庫披甲當差人役錢糧著即支與兩<lb/>
<pb n="KR2f0005_WYG_002-9a"/>
　月令其修理<lb/>
　　　庚辰<lb/>
上諭戸部通州三河等處遇地震壓死者甚為可憫户工<lb/>
　二部㑹同將旗下及民人房屋并寺廟被壓之人速察<lb/>
　明數目遣司官四員前往驗視動支帑銀帶往有主收<lb/>
　殮者給予銀兩無人承認者著所遣司官同地方官設<lb/>
　法埋瘞<lb/>
　　　十二月丙寅<lb/>
<pb n="KR2f0005_WYG_002-9b"/>
上召大學士等至懋勤殿<lb/>
諭曰君臣誼均一體勢分雖懸而情意不隔安危欣戚無<lb/>
　不可相告語者堂陛之誼固宜如是也邇者朕體初平<lb/>
　殿廷不戒被燬於火爾諸臣因朕偶恙復覩此災愛主<lb/>
　心切必謂朕當過於憂慮朕披閱經史頗明大道朕之<lb/>
　一身上受<lb/>
祖宗之付託下繫臣民之瞻仰為任匪輕寧不自愛惟是<lb/>
　今秋有地震之變又各處饑饉洊臻宼盜未息此朕早<lb/>
<pb n="KR2f0005_WYG_002-10a"/>
　作夜思中心惶懼寢食靡寧者至於殿廷告災乃<lb/>
上天致警敢不夙夜祗畏修省厥愆然其所闗止屬朕躬<lb/>
　臨御之所但得海宇清晏置斯民於袵席之上則朕今<lb/>
　所居較諸前代茅茨土階尚或過之矣豈至以露處為<lb/>
　慮哉朕自五齡即知讀書八齡踐阼統莅萬方<lb/>
太皇太后嘗問朕何欲朕敬對曰臣無他欲惟願天下乂<lb/>
　安生民樂業共享太平之福而已當時左右實共聞之<lb/>
　自昔迄今謹持此心兢兢業業恒如一日可以質諸寤<lb/>
<pb n="KR2f0005_WYG_002-10b"/>
　寐倘有政治失宜皆朕躬之咎從不諉過臣下惓惓之<lb/>
　意茲與爾等悉之<lb/>
　　　康熙十九年庚申八月癸未先是吳三桂反平南<lb/>
　　　王世子尚之信從賊及歸正仍隱與弟之節等糾<lb/>
　　　黨誘殺都統王國棟謀亂事覺下議政大臣等集<lb/>
　　　議論罪<lb/>
上諭議政王大臣等曰尚之信謀為叛逆卿等集議論罪<lb/>
　如律但平南王尚可喜航海歸誠効力行間鎮守粤東<lb/>
<pb n="KR2f0005_WYG_002-11a"/>
　著有勞績及吳逆叛亂堅守臣節不肯從逆為逆子尚<lb/>
　之信所逼憤恨殞命朕每念及深為憫惻其妻舒氏胡<lb/>
　氏從寛免死竝免籍沒尚之孝尚之璋尚之隆等俱從<lb/>
　寛免革職枷責尚之信不忠不孝罪大惡極法應立斬<lb/>
　姑念曽授親王從寛賜死其餘逆黨尚之節李天植等<lb/>
　悉按律正法<lb/>
　　　康熙二十年辛酉七月甲子<lb/>
上諭吏部兵部凡官員祖母母竝妻緣事者即議鞭責折<lb/>
<pb n="KR2f0005_WYG_002-11b"/>
　贖於大體不合如果事犯重大不妨削其封誥治罪若<lb/>
　鞭責折贖小過或將伊夫或伊子孫品級俸禄議罰爾<lb/>
　部㑹議定例具奏<lb/>
　　　八月丙申<lb/>
上諭刑部商民領吳逆資本者甚多隱匿者亦或有之若<lb/>
　據吿追究恐無頼之徒借此詐害富民有累百姓商民<lb/>
　為四民之一富民亦國家所庇藏富於民不在計此銖<lb/>
　兩以後有首告者俱不准行<lb/>
<pb n="KR2f0005_WYG_002-12a"/>
　　　九月壬申<lb/>
上諭户部積貯為國家大計嵗運漕米充實京倉最為𦂳<lb/>
　要旗丁人等輓運勤勞宜加存恤朕頃廵行近畿至通<lb/>
　惠河一帶見南米漕船旗丁人等資用艱難生計窘廹<lb/>
　恐其苦累難支以致沿途遲滯貽誤倉儲所關匪細前<lb/>
　以軍需浩繁漕運額設錢糧節經裁減今應作何酌復<lb/>
　著詳議以聞<lb/>
　　　十二月癸巳九卿詹事科道等以滇南蕩平請加<lb/>
<pb n="KR2f0005_WYG_002-12b"/>
　　　上<lb/>
尊號<lb/>
上諭曰爾等以大憝既除寰宇底定奏請上朕尊號朕思<lb/>
　曩者平南王尚可喜奏請回籍時朕與閣臣面議圖海<lb/>
　言斷不可遷移朕以三藩俱握兵柄深恐日久滋蔓釀<lb/>
　成不測故決意撤回不圖吳三桂背恩反叛八年之間<lb/>
　外内騷動兵民交困賴<lb/>
上天眷佑<lb/>
<pb n="KR2f0005_WYG_002-13a"/>
祖宗福庇逆賊蕩平倘復再延數年百姓不幾疲敝耶憶<lb/>
　爾時惟有莫洛米思翰明珠蘇拜塞克徳等言應遷移<lb/>
　其餘竝未言遷移則吳三桂必致反叛也議事之人至<lb/>
　今尚多試問當日曽有言吳三桂必反者否及吳三桂<lb/>
　倡叛四方擾亂多有退而非毁謂因遷移所致若彼時<lb/>
　朕諉過於人將㑹議言應撤者盡行誅戮則彼等含寃<lb/>
　泉壤矣朕素不肯諉過臣下即部院事有錯誤朕亦自<lb/>
　任朕自少時以三藩勢熖日熾不可不撤豈因吳三桂<lb/>
<pb n="KR2f0005_WYG_002-13b"/>
　反叛遂諉過於人耶今亂賊雖已削平而瘡痍尚未全<lb/>
　復君臣之間宜益加修省息兵養民布宣徳化務以廉<lb/>
　潔為本用致太平若遂侈然以為功徳崇上尊稱濫邀<lb/>
　恩賞實可恥也和碩裕親王福全等再三陳請<lb/>
上復諭曰頃九卿等以逆首既除四方底定奏請上朕尊<lb/>
　號朕自御極以來日夜孜孜以乂安生民為念乃逆賊<lb/>
　吳三桂一倡變亂遂致塗炭八年當吳三桂初叛時散<lb/>
　布偽劄煽惑人心各省兵民相率背叛此皆徳澤素未<lb/>
<pb n="KR2f0005_WYG_002-14a"/>
　孚洽吏治不能剔釐所致幸賴<lb/>
上天眷佑<lb/>
祖宗威靈滿洲兵士之力逆渠授首姦黨悉除地方平靖<lb/>
　獨念數年之中水旱頻仍災異疊見師旅疲於征調被<lb/>
　創者未起閭閻敝於轉運困苦者未甦且因軍興不給<lb/>
　裁減官員俸禄及各項錢糧并増加各項銀兩仍未復<lb/>
　舊每一軫念甚歉於懷若大小臣工人人廉潔俾生民<lb/>
　得所風俗淳厚教化振興天下共享太平之福雖不上<lb/>
<pb n="KR2f0005_WYG_002-14b"/>
　尊號令名實多如一切政治不能修舉則徒上尊號朕<lb/>
　斷不受此虛名也朕自幼讀書覽古人君行事始終一<lb/>
　轍者甚少嘗以為戒惟恐幾務或曠鮮克有終以故宵<lb/>
　衣旰食祁寒盛暑不敢少間偶有違和亦勉出聽斷或<lb/>
　中夜有機宜奏報未嘗不披衣而起朕非不知燕息自<lb/>
　怡蓋所愛不在一身總為天下生靈之計政事務求當<lb/>
　理官職務在得人期於家給人足百姓樂業而已今吏<lb/>
　鮮潔清之效民無康阜之休君臣之間全無功績可紀<lb/>
<pb n="KR2f0005_WYG_002-15a"/>
　倘復上朕尊號加爾等官秩則惟有負愧耳何尊崇之<lb/>
　有至於<lb/>
太皇太后<lb/>
皇太后加上徽號詔赦天下理所宜然其上朕尊號之事<lb/>
　斷不可行乃朕實意非粉飾之詞也自今以往大小臣<lb/>
　工宜各洗心滌慮砥節勵行休養蒼黎培復元氣爾等<lb/>
　可向九卿各官悉諭朕意不必再行陳請<lb/>
　　　康熙二十一年壬戍二月甲午外藩王貝勒貝子<lb/>
<pb n="KR2f0005_WYG_002-15b"/>
　　　公台吉等請上<lb/>
尊號<lb/>
上曰朕自御極以來夙夜孜孜勤求化理期於中外乂安<lb/>
　生民樂業今逆宼雖已蕩平治化尚未孚洽前諸王大<lb/>
　臣等請上尊號已經有㫖這外藩王等所請亦不准行<lb/>
　　　四月丁酉<lb/>
上諭大學士等曰朕廵幸沿邊地方見設立界限處墳墓<lb/>
　毁損枯骨暴露者甚多朕心憫焉夫掩骼埋胔王政所<lb/>
<pb n="KR2f0005_WYG_002-16a"/>
　重可令盛京將軍徧察而瘞埋之<lb/>
　　　五月丁已<lb/>
上諭戸部兵部工部從前盛京守奉<lb/>
陵寢及山海關等處城守章京員缺俱令其子弟頂補自<lb/>
　停止此例悉由京師補授頃朕以昭告成功展謁<lb/>
永陵<lb/>
福陵<lb/>
昭陵因周視所歴地方見道里遼逺往返艱難若章京員<lb/>
<pb n="KR2f0005_WYG_002-16b"/>
　缺盡從京師補授則家口遷移重為貧寠者之累且將<lb/>
　前任章京房屋田地掣給新補之員以致前官孤孀無<lb/>
　倚不能回京如欲即留彼處則田廬既空資生何策困<lb/>
　苦日甚深用憫惻嗣後盛京守奉<lb/>
陵寢及山海闗等處城守章京員缺不必自京補授著於<lb/>
　伊等子弟内令該將軍選擇賢能者具題引見頂補以<lb/>
　免往返遷移之苦倘伊等子弟無人堪用别有補授發<lb/>
　往之員可另撥田屋給與其前任章京田屋仍行留給<lb/>
<pb n="KR2f0005_WYG_002-17a"/>
　不必掣出令其孤孀得所<lb/>
　　　六月辛卯<lb/>
上諭大學士等曰自古聖主每遇水旱災祲未有不行䖍<lb/>
　禱者今亢旱已甚朕欲虔誠齋戒親行祈禱爾等查例<lb/>
　具奏<lb/>
　　　八月己卯翰林院奏經筵講章<lb/>
上曰經筵所以講學修徳大典也講章須有勸戒箴規之<lb/>
　意乃稱啓沃今講章内有道備君師功兼覆載二語太<lb/>
<pb n="KR2f0005_WYG_002-17b"/>
　過其易之<lb/>
　　　康熙二十二年癸亥閏六月庚申<lb/>
上諭刑部人命闗係重大凡現審人犯自宜蚤取口供速<lb/>
　行完結庶不致無辜久禁囹圄淹滯斃命其中有應行<lb/>
　詳審及等候質對者或暫行監候或覊禁各門該管官<lb/>
　員亦當嚴加稽察不時照管毋令獄卒及守門人等借<lb/>
　端需索恣行凌辱雖各犯有應得之罪若未死於法先<lb/>
　死於獄既非憲典亦干<lb/>
<pb n="KR2f0005_WYG_002-18a"/>
天和朕心尤為不忍向來在外各衙門審理人犯或係監<lb/>
　斃或在路物故凡一起内至三人以上者定有處分之<lb/>
　例今思内外刑獄事屬一體嗣後在内各衙門及各門<lb/>
　監禁人犯一起至斃幾人以上者作何處分著九卿詹<lb/>
　事科道詳議以聞<lb/>
　　　十月丁未九卿詹事科道以海宼底定請加上<lb/>
尊號<lb/>
上曰加上尊號典禮甚大臺灣屬海外地方無甚闗係因<lb/>
<pb n="KR2f0005_WYG_002-18b"/>
　從未嚮化肆行擾掠濱海居民迄無寧日故爾興師進<lb/>
　𠞰即臺灣未順亦不足為治道之缺朕觀古來史冊盛<lb/>
　世無屢赦之事此時雖頒赦加恩小民未必均沾實惠<lb/>
　治天下之道但求平易宜民而已何用矜張粉飾且吳<lb/>
　三桂𠞰滅後頒赦未久今又以昇平行赦殊覺太煩朕<lb/>
　但願以平易之道圗久安長治不願煩擾多事可將朕<lb/>
　意傳諭九卿詹事科道知之大學士等隨奏臺灣雖在<lb/>
　　　海外乃海賊歴年占踞慿恃其險蒙<lb/>
<pb n="KR2f0005_WYG_002-19a"/>
皇上指授方畧𠞰撫兼行海賊遂爾向化神功聖徳超越<lb/>
　　　千古非加上<lb/>
尊號無以慰臣民仰戴之願<lb/>
上曰海賊乃疥癬之疾臺灣僅彈丸之地得之無所加不<lb/>
　得無所損若稱尊號頒赦詔即入於矜張粉飾矣不必<lb/>
　行<lb/>
　　　康熙二十三年甲子六月庚戍<lb/>
上廵幸口外侍臣奏曰<lb/>
<pb n="KR2f0005_WYG_002-19b"/>
聖駕往幸牧馬地方請乘便過烏闌哈逹等處其地水草<lb/>
　　　肥羙但柴薪稀少膳房所用已經預備其餘官軍<lb/>
　　　令各帶柴薪前往<lb/>
上曰凡事豈可獨為朕一人計要當為衆人計也朕所需<lb/>
　用豈致有悞惟恐軍士窮乏不能攜帶柴薪以致窘廹<lb/>
　設使衆人勞苦朕有何樂即今天下偶有一省水旱朕<lb/>
　必遣官支發倉庫即行賑濟雖邊疆海島之逺朕尚惻<lb/>
　然加念豈有隨從軍士令其枵腹跋渉乎在爾等有管<lb/>
<pb n="KR2f0005_WYG_002-20a"/>
　軍之責亦應體恤羣下也<lb/>
　　　十月丙辰<lb/>
上幸金山乗沙船渡楊子江風浪恬靜舟行甚速<lb/>
諭侍臣曰自兵興以來恢復岳州長沙多得舟楫之力今<lb/>
　海宇承<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>昔時戰艦僅供廵幸渡江之用然安當思危<lb/>
　治不忘亂朕乗此舟未嘗不念艱難用武之時非以遊<lb/>
　觀為樂也<lb/>
　<lb/>
<pb n="KR2f0005_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷二<lb/>
</p>
<p>
</p>
  </div>
</body>
</text>
</TEI>
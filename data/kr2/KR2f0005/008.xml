<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_008-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷八<lb/>
　　　聖治三<lb/>
　　　康熙四十七年戊子閏三月甲午<lb/>
上諭大學士等曰前命直隸各省督撫將欽件部案限内<lb/>
　完結及未完結之處逐季奏報是以邇來盜案按限具<lb/>
　題者甚多可傳諭吏部將逐季奏報之事見在某省已<lb/>
<pb n="KR2f0005_WYG_008-1b"/>
　奏某省未奏著即查明具奏<lb/>
　　　康熙四十八年己丑十月丙午<lb/>
上諭大學士等曰趙申喬為人苛刻㕘劾武官甚多武官<lb/>
　與文官不同即爾等文官能一無所取乎已即不取能<lb/>
　禁家人一無所取乎爾等自思之當各自知之也且武<lb/>
　官窮苦若至一無所有一旦有事則弓刀馬匹人人向<lb/>
　巡撫求助彼豈能盡給乎故抑武人是眀代陋習武人<lb/>
　粗鹵不宜抑之太甚凡治天下之道當以和平為貴也<lb/>
<pb n="KR2f0005_WYG_008-2a"/>
　　　康熙五十年辛卯五月己酉<lb/>
上諭大學士等曰朕理幾務年乆閲本甚速凡一應奏摺<lb/>
　及綠頭牌頃刻即能徧閲前尚書穆和倫數次奏事意<lb/>
　朕未加詳閲復行奏請朕將事内緣由指明穆和倫乃<lb/>
　黙然無言而退且朕閲事不止於速凡一經目斷不遺<lb/>
　忘一應奏章及彚題案件無不詳閲有差悮字句朕必<lb/>
　以硃筆更改𤼵出<lb/>
　　　六月乙亥<lb/>
<pb n="KR2f0005_WYG_008-2b"/>
上諭大學士等曰先曽令各部院彚題案件每十日十五<lb/>
　日内務須彚題一次諭㫖甚明從前彚題案件殊多壅<lb/>
　積朕催促具奏俱已完結今看彚題之事又多有逾限<lb/>
　具奏者著再行嚴飭<lb/>
　　　十二月丁卯左都御史趙申喬奏請禁止創建寺<lb/>
　　　廟<lb/>
上曰近見直隸各省創建寺廟者甚多建造寺廟則占踞<lb/>
　百姓田廬既成之後愚民又為僧道日用湊集銀錢購<lb/>
<pb n="KR2f0005_WYG_008-3a"/>
　買貧人田地給與以致民田漸少且游民充為僧道窩<lb/>
　藏逃人罪犯行事不法者甚多實擾亂地方大無益於<lb/>
　民生者也著各省督撫及地方官除原有寺廟外其創<lb/>
　建增修永行禁止<lb/>
　　　康熙五十一年壬辰二月壬午<lb/>
上諭大學士九卿等曰朕覽各省督撫奏編審人丁數目<lb/>
　竝未將加增之數盡行開報今海宇承平已乆戸口日<lb/>
　繁若按見在人丁加徵錢糧實有不可人丁雖增地畝<lb/>
<pb n="KR2f0005_WYG_008-3b"/>
　竝未加廣朕凡巡幸地方所至詢問一戸或有五六丁<lb/>
　止一人交納錢糧或有九丁十丁亦止二三人交納錢<lb/>
　糧詰以餘丁何事咸云䝉皇上洪恩竝無差徭共享安<lb/>
　樂優游閒居而已此朕之訪聞甚晰者前雲南貴州廣<lb/>
　西四川等省遭叛逆之變地方殘壞田畝抛荒自平定<lb/>
　以來人民日增漸次開墾或沙石堆積難於耕種者亦<lb/>
　間有之而山谷﨑嶇之地已無棄土盡皆耕種矣由此<lb/>
　觀之民之生齒實繁朕欲知人丁之實數不在加徵錢<lb/>
<pb n="KR2f0005_WYG_008-4a"/>
　糧也今國帑充裕屢歲蠲免輒至千萬而國用所需竝<lb/>
　無遺悮不足之虞故將直隸各省見今徵收錢糧冊内<lb/>
　有名人丁永為定數嗣後所生人丁免其加增錢糧但<lb/>
　将實數另造清冊具報豈特有益於民亦一盛事也直<lb/>
　隸各省督撫及有司官編審人丁時不将所生實數開<lb/>
　報者特恐加徵錢糧是以隱匿不據實奏聞豈知朕竝<lb/>
　不為加賦止欲知其實數耳嗣後督撫等倘不奏明實<lb/>
　數朕於就近直隸地方遣人逐戸挨查即可得實此時<lb/>
<pb n="KR2f0005_WYG_008-4b"/>
　伊等亦復何詞耶<lb/>
　　　五月壬寅<lb/>
上諭大學士等曰湖廣百姓往四川墾地者甚多伊去時<lb/>
　将原籍房產地畝悉行變賣至滿五年起徵之時復回<lb/>
　湖廣将原賣房産地畝爭告者甚多巡撫潘宗洛以此<lb/>
　情由曾繕摺啓奏嗣後湖廣民人有往四川種地者該<lb/>
　撫將往種地民人年貌名姓籍貫造冊移送四川巡撫<lb/>
　令其查明其自四川復回湖廣者四川巡撫亦照此造<lb/>
<pb n="KR2f0005_WYG_008-5a"/>
　冊移送湖廣巡撫兩相照應查驗則民人不得任意往<lb/>
　返而爭訟可以止息矣又<lb/>
諭曰山東民人往來口外墾地者多至十萬餘伊等皆朕<lb/>
　黎庶既到口外種田生理若不容留令伊等何往但不<lb/>
　互相對閲查眀將來俱為䝉古矣嗣後山東民人有到<lb/>
　口外種田者該撫查眀年貌姓名籍貫造冊移送稽察<lb/>
　由口外回山東去者亦查明造冊移送該撫對閲稽查<lb/>
　則百姓不得任意往返而事亦得清釐矣<lb/>
<pb n="KR2f0005_WYG_008-5b"/>
　　　九月庚子<lb/>
上諭大學士等曰紅苖等居深山之中自古以來竝未向<lb/>
　化鄂海等宣示德澤盡行招撫殊屬可嘉今紅苖等輸<lb/>
　誠削髮投順地方文武官員務仰體朕無分内外咸俾<lb/>
　盡享昇平無不樂業至意將紅苖等安插得所從容化<lb/>
　導倘有不肖官員將紅苗侵蝕擾害者該督撫即行指<lb/>
　名題叅從重治罪<lb/>
　　　康熙五十二年癸巳三月壬寅<lb/>
<pb n="KR2f0005_WYG_008-6a"/>
上命大學士等傳諭直隸各省慶賀萬壽節衆老人曰書<lb/>
　稱文王善養老孟子云五十非帛不煖七十非肉不飽<lb/>
　帝王之治天下發政施仁未嘗不以養老尊賢為首務<lb/>
　近來士大夫只論居官之能否而移風易俗之實政入<lb/>
　孝出弟之本心未暇講究朕因今日之盛典特宣此意<lb/>
　若孝弟之念稍輕而求移風易俗其所厚者薄而其所<lb/>
　薄者厚矣爾等老人比回鄉井之間各曉諭鄰里務先<lb/>
　孝弟倘天下皆知孝弟為重此誠移風易俗之本禮樂<lb/>
<pb n="KR2f0005_WYG_008-6b"/>
　辭讓之根非淺鮮也昨日甘霖大沛田野霑足朕心大<lb/>
　悦爾等無悮農時速回原籍特諭<lb/>
　　　四月甲寅左都御史趙申喬奏請農忙之時京城<lb/>
　　　地方亦應遵例停訟<lb/>
上諭大學士等曰農忙停訟之言聽之似乎有理而細究<lb/>
　之實無裨益趙申喬總未知事之本源耳天下之民非<lb/>
　獨農人商賈渉訟即廢生理百工涉訟即廢手藝地方<lb/>
　官不濫准詞狀於應准者准之即行結案則不失農時<lb/>
<pb n="KR2f0005_WYG_008-7a"/>
訟亦少矣若但四月至七月停訟而平日濫収民詞案<lb/>
牘堆積冬季詞訟遲至次年五六月而後審理雖停訟<lb/>
何益康熙元年間去明代不遠明之官員太監尚有存<lb/>
者朕聞其君常處深宫不與臣下相見而惟與宦䜿相<lb/>
處既不讀書亦不勤政所以上下之情壅蔽不通民間<lb/>
疾苦竟罔聞知朕理天下五十餘年周知民隱一切訟<lb/>
事皆有代告說合之人暗司其事地方官於此等人應<lb/>
嚴加懲治孔子云聽訟吾猶人也必也使無訟乎無訟<lb/>
<pb n="KR2f0005_WYG_008-7b"/>
之本竝不在停訟為大臣者當先憂後樂凡事周詳籌<lb/>
畫實心辦理乃能利益民生趙申喬謂農忙之時應行<lb/>
停訟倘四月至七月數月之間或有光棍詐害良善則<lb/>
寃向誰訴耶且自八月以後正當収穫竝非閒時果如<lb/>
伊言亦不應准詞狀至如南方四月収麥北方五月収<lb/>
麥福建廣東十一月布種二月収穫五月布種十月収<lb/>
穫四季皆農時也如此等處豈終歲停訟乎趙申喬居<lb/>
官固清但性多疑所屬州縣每疑其貪詐書云用人勿<lb/>
<pb n="KR2f0005_WYG_008-8a"/>
　疑朱子曰疑人即自疑今朕所用大臣朕曷嘗疑之凡<lb/>
　督撫有才者未必有守有守者未必有才然自恃清廉<lb/>
　妄事紛更則民即受其害矣讀書之人務先明理當以<lb/>
　克己為要有過則改無容掩飾惟有益於民之事朕即<lb/>
　允行否則斷乎不行也<lb/>
　　　六月丁酉<lb/>
上諭大學士等曰今督撫俱報地方之事甚善觀前史壞<lb/>
　事皆生於隱匿眀時賊情俱隱匿不聞以致四方情形<lb/>
<pb n="KR2f0005_WYG_008-8b"/>
　全然不知朕臨御年久凡事莫不豫為籌畫旱澇之災<lb/>
　民之疾苦自古所有之事若果督撫凡事奏聞不為隱<lb/>
　匿豫為防備雖有事亦復何慮又<lb/>
諭曰岳拜自陜西來奏云陜西省免五十一年錢糧甘肅<lb/>
　衞所應徵之米未免請將此米免徵朕言汝度兵餉之<lb/>
　米足與不足再奏彼回算果不足一如朕言彼今無法<lb/>
　繕摺具奏請酌分數量減因昔趙申喬有奏請免右衞<lb/>
　錢糧之事故彼援此具奏但為彼之聲名耳兵餉闗係<lb/>
<pb n="KR2f0005_WYG_008-9a"/>
　𦂳要朕不斟酌即據奏寛免可乎<lb/>
　　　七月乙卯<lb/>
上諭大學士等曰部院官員内還有辦事好者但於事不<lb/>
　甚留心未免疎畧朕總理萬㡬經歴勞苦當煩劇時日<lb/>
　閲二三百件事今只二三十件事閲之何難昔年少時<lb/>
　能歩行四五十里今雖有年尚可步行十數里凡事皆<lb/>
　在歴練耳<lb/>
　　　辛酉<lb/>
<pb n="KR2f0005_WYG_008-9b"/>
上諭大學士等曰朕自幼與舊時大臣同理國事至十三<lb/>
　歲親政頒恩詔時有奏悮赦一人者大學士李霨奏云<lb/>
　業已悮矣聽之便朕曰宥人聽其悮猶可也若殺人聽<lb/>
　其悮可乎李霨喜極涕零奏云聖諭誠可昭垂萬世臣<lb/>
　甘待罪曩朕與輔政大臣等共理政時紅批已發科抄<lb/>
　之事常有取回換本改批發出者馮溥為給事中奏云<lb/>
　凡事在内當即詳定已批出者不可反汗遏必隆鰲拜<lb/>
　皆粗鹵即欲罪馮溥朕以紅批奏章所闗甚要馮溥言<lb/>
<pb n="KR2f0005_WYG_008-10a"/>
　是因於本上批獎之自此遂無取回之事<lb/>
　　　十月丙子戸部議原任偏沅巡撫潘宗洛題請墾<lb/>
　　　荒展限應行文接任巡撫查眀詳議<lb/>
上諭大學士等曰凡督撫條陳地方事務應以實奏潘宗<lb/>
　洛奏湖南荒田五百餘頃今天下戸口甚繁地無棄土<lb/>
　湖南安得有如許未墾之田著差戸部司官一員會同<lb/>
　湖廣總督額倫特就潘宗洛奏疏内所有州縣親身查<lb/>
　勘詳眀具奏如此則伊所奏虛實即可知矣又<lb/>
<pb n="KR2f0005_WYG_008-10b"/>
諭曰湖廣陜西人多地少故百姓皆往四川開墾聞陜西<lb/>
　入川之人各自耕種安分營生湖廣入川之人每每與<lb/>
　四川人爭訟所以四川人深怨湖廣人或有將田開墾<lb/>
　至三年後躱避納糧而又他往者今四川之荒田已盡<lb/>
　開墾果按田起税則四川省一年内可增錢糧朕意國<lb/>
　用已足何必苛求且先年人少田多一畝之田其值銀<lb/>
　不過數錢今因人多價貴一畝之值竟至十數兩不等<lb/>
　即如京師近地民舍市廛日增居址連亘毫無空隙此<lb/>
<pb n="KR2f0005_WYG_008-11a"/>
　皆朕與爾等所親見者也今歲不特田禾大収即芝蔴<lb/>
　木棉皆得収穫如此豐年而米粟尚貴皆由人多地少<lb/>
　故耳又<lb/>
諭曰朕巡幸時見直隸自苑家口以下向年永定河衝決<lb/>
　之處今百姓皆築舍居住斥鹵悉變膏腴不下數百頃<lb/>
　皆未嘗令起科也今江南一帶河隄至遥隄間有二三<lb/>
　里者亦有六七十丈者其空地先皆植柳以備河工取<lb/>
　用今彼處百姓盡行耕種亦竝未令起科昔黄河泛漲<lb/>
<pb n="KR2f0005_WYG_008-11b"/>
　時遥隄之内水常灌入不得耕種自清水暢流以來河<lb/>
　底刷深水必長至二丈纔能及岸今皆成沃壤矣大凡<lb/>
　濁水與清水合流方可無壅決之患如直隸永定河一<lb/>
　交冬令水即漸涸或有壅沙高出河身及夏秋水發不<lb/>
　由故道而行遂至横散四潰湮没民間田廬朕計度河<lb/>
　工情形自引芒牛河之水入於永定河冬春雖水小不<lb/>
　能行舟而仗此引流故道不至淤壅至水發時清水合<lb/>
　流水力大故河底刷深無衝決之患矣大學士李光地<lb/>
<pb n="KR2f0005_WYG_008-12a"/>
　　　奏曰永定河為害眀時糜費金錢二三百萬卒無<lb/>
　　　成效<lb/>
皇上開引芒牛河之水所費不過千金遂成萬載奠安之<lb/>
　　　利<lb/>
上曰凡人力能為者朕猶能慮及之去年趙申喬條奏河<lb/>
　南黄河近岸被衝田畝請查眀數目蠲免錢糧黄河東<lb/>
　岸刷則西岸之田出西岸刷則東岸之田出被衝之田<lb/>
　應免錢糧則新出之田不應取錢糧乎今年浙江提督<lb/>
<pb n="KR2f0005_WYG_008-12b"/>
　吴郡陛見時朕謂吴郡云聞浙江海中漁船甚多凡此<lb/>
　等船進海口時防汛官兵索錢方令入口其中有不聊<lb/>
　生之窮人不得入海口從此遂為海賊觀此則海賊即<lb/>
　内地漁人是官兵迫而驅之海中為賊者也吴郡乃驚<lb/>
　異奏云皇上聖眀洞鑒萬里臣當竭力禁約近聞此弊<lb/>
　未絶朕於吴郡下此諭㫖特欲使提鎮等咸知之今遣<lb/>
　官勘驗湖南荒田亦此意爾總之督撫不可侵部院之<lb/>
　權部院亦不宜刻求督撫之非凡事宜用中不可一偏<lb/>
<pb n="KR2f0005_WYG_008-13a"/>
　也又<lb/>
諭曰各方水土不同種桑止宜江浙北方氣寒不能養蠶<lb/>
　人之不習水土亦然南方人不能居口外猶口外人不<lb/>
　能居南方然以理論則皆同此所謂性相近也<lb/>
　　　康熙五十三年甲午四月乙亥<lb/>
上諭禮部朕惟治天下以人心風俗為本欲正人心厚風<lb/>
　俗必崇尚經學而嚴絶非聖之書此不易之理也近見<lb/>
　坊間多賣小説淫詞荒唐俚鄙殊非正理不但誘惑愚<lb/>
<pb n="KR2f0005_WYG_008-13b"/>
　民即縉紳士子未免遊目而蠱心焉所闗於風俗者非<lb/>
　細應即通行嚴禁其書作何銷毁市賣者作何問罪著<lb/>
　九卿詹事科道會議具奏<lb/>
　　　六月丙子<lb/>
上諭大學士等曰太監等不可假以威權事發即殺之朕<lb/>
　御極之年去眀代不過二十年萬厯時太監以及官員<lb/>
　朕俱曾任使伊等向朕奏眀末時事謂流賊自南而來<lb/>
　将兵盡發往保定從流賊從居庸闗入跳越京師南闗<lb/>
<pb n="KR2f0005_WYG_008-14a"/>
攻城城内無兵祇太監百姓官員家人防守七日城即<lb/>
陷平日太監等專權人主不出聽政大臣官員俱畏懼<lb/>
太監以致悮事此輩性情與常人異祇足備宫中使令<lb/>
耳天下大權惟一人操之不可旁落豈容假之此輩乎<lb/>
又萬厯年間太監奏庫内積銀二百萬兩有餘應入大<lb/>
内遂盡収養心殿後掘窖埋藏後欲取用已無有矣所<lb/>
以我朝耆舊常言眀代蓄積徒資太監侵盜耳今我朝<lb/>
庫銀有數千萬兩若掘窖埋藏亦安所用朕嘗謂漢大<lb/>
<pb n="KR2f0005_WYG_008-14b"/>
臣云眀代以爭議河套事曾殺大臣此一小事何致殺<lb/>
戮大臣若當此時朕只須遣一筆帖式一撥什庫事即<lb/>
定矣漢大臣皆相顧驚愕朕幸寧夏過鄂爾多斯地方<lb/>
謂松阿喇布王云爾等祖宗不過欺侮漢人遂據河套<lb/>
耳若朕則自横城坐船帶糧從鄂爾多斯之後抄出據<lb/>
守爾等將若之何松阿喇布王瞿然奏云今内外一家<lb/>
皇上奈何出此可畏之言回鑾時朕由横城坐船計二<lb/>
十一日至湖灘河朔己將馬匹發往陸路此二十一日<lb/>
<pb n="KR2f0005_WYG_008-15a"/>
　率步行圍獵打魚而回又<lb/>
諭曰朕自幼讀書聽政已久治國之道莫要於寛舒今天<lb/>
　下承平無事凡屬老幼無不歡欣鼓舞以為得生斯世<lb/>
　皆有福之人也<lb/>
　　　七月己未<lb/>
上問學士闗葆曰爾曾居䝉古一年用漢人之道可治䝉<lb/>
　古否闗葆奏曰不可<lb/>
上曰拂人之性使之更改斷乎不可譬如陜西江南百姓<lb/>
<pb n="KR2f0005_WYG_008-15b"/>
　令其易地而居則不但彼處田土此不能耕此處器械<lb/>
　彼不能用即水土亦多不服惟天賦忠孝之性無有異<lb/>
　同雖窮荒僻壤亦有至忠至孝之人不可以地論也<lb/>
　　　康熙五十五年丙申四月乙巳<lb/>
上諭領侍衞内大臣等曰聞熱河米價甚貴每石至一兩<lb/>
　七錢扈從人等復行齊集採買則米價愈加騰貴官兵<lb/>
　每月既得錢糧若復給口糧未免重複但以所給錢糧<lb/>
　買米又恐不敷著將熱河之倉及唐三營倉所貯之米<lb/>
<pb n="KR2f0005_WYG_008-16a"/>
　發出設立一厰每石定價銀一兩賣與隨駕官兵令各<lb/>
　該管之人查視不許多買自無轉賣之弊而於官兵亦<lb/>
　大有裨益矣<lb/>
　　　五月乙丑<lb/>
上駐蹕熱河<lb/>
諭扈從諸臣曰今歲米價甚昂頃曾降㫖將八月所放之<lb/>
　米令即支給目前雨水之時應於未雨之先即將此米<lb/>
　給與衆人始為有益今年四月前甚旱既雨之後又恐<lb/>
<pb n="KR2f0005_WYG_008-16b"/>
　多雨都統副都統㕘領等於此等處未必能實心籌畫<lb/>
　倘雨過多道路泥濘車輛難行勢必至米糧潮濕抛棄<lb/>
　於軍民全無實惠著将此㫖傳示八旗都統等<lb/>
　　　九月甲申<lb/>
上諭大學士等曰聞山西陜西今歲収穫較往年甚豐但<lb/>
　西邉見有軍務沿邉一帶地方錢糧及舊欠錢糧應予<lb/>
　蠲免其在軍前綠旗兵丁所借錢糧免其坐扣今歲湖<lb/>
　廣収成亦好湖南大熟湖北微不及江西雖覺稍旱究<lb/>
<pb n="KR2f0005_WYG_008-17a"/>
　亦無妨江浙素稱豐富朕前巡幸南方時米價每石不<lb/>
　過六七錢近聞竟賣至一兩二三錢如此民何以堪今<lb/>
　江浙兩省被災地方錢糧作何蠲免之處爾等詳議具<lb/>
　奏前張伯行曾奏江南之米出海船隻帶去者甚多若<lb/>
　果如此亦有闗係洋船必由乍浦松江等口出海稽查<lb/>
　亦易聞臺灣之米尚運至福建糶賣由此觀之海上無<lb/>
　甚用米之處朕理事五十餘年無日不以民生為念直<lb/>
　隸今嵗米價稍昂朕發倉糧二十萬石分遣大臣巡視<lb/>
<pb n="KR2f0005_WYG_008-17b"/>
　散賑米價即平小民均沾實惠若内而九卿科道外而<lb/>
　督撫提鎮悉體朕軫念蒼生至意則天下無不理之事<lb/>
　矣<lb/>
　　　十月辛亥<lb/>
上諭大學士等曰朕訪問海外有吕宋噶囉吧兩處地方<lb/>
　噶囉吧乃紅毛國泊船之所吕宋乃西洋泊船之所彼<lb/>
　處藏匿盜賊甚多内地之民希圖獲利往往於船上載<lb/>
　米帶去并賣船而回甚至有留在彼處之人不可不豫<lb/>
<pb n="KR2f0005_WYG_008-18a"/>
　為措置也<lb/>
　　　壬子<lb/>
上諭大學士九卿等曰天下事未有不由小而至大小者<lb/>
　猶不可忽大者益宜留心爾等在衙門或能辦理事務<lb/>
　或以清白自持亦止為身計耳其闗係封疆大事未必<lb/>
　深思遠慮也即如海防乃今日之要務朕時加訪問故<lb/>
　具知原委地方督撫提鎮亦未能盡悉也朕南巡過蘇<lb/>
　州時見船厰問及咸云每年造船出海貿易者多至千<lb/>
<pb n="KR2f0005_WYG_008-18b"/>
　餘回來者不過十之五六其餘悉賣在海外齎銀而歸<lb/>
　官造海船數十隻尚需數萬金民間造船何如許之多<lb/>
　且有人條奏海船龍骨必用鐵棃竻木此種不産於外<lb/>
　國惟廣東有之故商人射利偷賣即加查訊俱揑稱遭<lb/>
　風打壞此中情弊速宜禁絶海外有吕宋噶囉吧等處<lb/>
　常留漢人自眀以來有之此即海賊之藪也官兵出哨<lb/>
　或遇賊船四五隻官兵船止一二隻勢不能敵舵工又<lb/>
　不奮力向前将領亦無可如何不過尾追而已何能𠞰<lb/>
<pb n="KR2f0005_WYG_008-19a"/>
滅耶張伯行曾奏江浙之米多出海販賣斯言未可盡<lb/>
信然亦不可不為豫防出海貿易海路或七八更遠亦<lb/>
不過二十更所帶之米適用而止不應令其多帶在東<lb/>
洋可使貿易若南洋商船不可令往第當如紅毛等船<lb/>
聽其自來耳且出南洋必從海壇經過此處截留不放<lb/>
豈能飛渡乎又沿海礮臺足資防守眀代即有之應令<lb/>
各地方設立往年由福建運米廣東所僱民船三四百<lb/>
隻每隻約用三四十人通計即數千人聚集海上不可<lb/>
<pb n="KR2f0005_WYG_008-19b"/>
不加意防範臺灣之人時與吕宋地方人互相往來亦<lb/>
須豫為措置凡福建廣東及江南浙江等沿海地方之<lb/>
人在京師者爾等可加細詢朕令廣州将軍管源忠浙<lb/>
閩總督滿保兩廣總督楊琳來京陛見亦欲以此面諭<lb/>
之海外如西洋等國千百年後中國恐受其累此朕逆<lb/>
料之言又漢人心不齊如滿洲䝉古數十萬人皆一心<lb/>
朕臨御多年每以漢人為難治以其不能一心之故國<lb/>
家承平日久務須安不忘危爾等俟管源忠等到京後<lb/>
<pb n="KR2f0005_WYG_008-20a"/>
　會同詳議具奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0005_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷八<lb/>
</p>
<p>
</p>
  </div>
</body>
</text>
</TEI>
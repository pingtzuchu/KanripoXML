<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_038-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十八<lb/>
　　　蠲賑一<lb/>
　　　康熙三年甲辰六月庚申<lb/>
上諭户部等衙門各項錢糧闗係國計民生必徵輸起解<lb/>
　厯年清楚然後國用有裨軍需不匱小民無催科之擾<lb/>
　官員免叅罰之累向因直隸各省自順治元年至十七<lb/>
<pb n="KR2f0005_WYG_038-1b"/>
　年拖欠銀共二千七百萬兩有餘米七百萬石有餘藥<lb/>
　材十九萬觔有餘紬絹布匹等項九萬有餘先曽有㫖<lb/>
　應作何催徵作何蠲免着議政王貝勒大臣九卿科道<lb/>
　㑹議具奏今據奏將河南湖廣等省所欠錢糧内有議<lb/>
　蠲免者有仍催徵者此累年積欠錢糧豈盡屬小民之<lb/>
　故與前者假託催徵貪汚官吏科派小民侵吞入己者<lb/>
　甚多此皆貪官汚吏侵尅那移撮借運糧官侵漁解糧<lb/>
　官役自用盜賊刼奪火燒水溺等項拖欠至此而追徵<lb/>
<pb n="KR2f0005_WYG_038-2a"/>
之時有將人繫獄者亦有實欠在民雖遇恩詔未得盡<lb/>
蠲免者若將此項嚴催小民無故派徵見任官空受處<lb/>
分且以此拖欠錢糧撥給兵丁必致兵餉缺額尤為無<lb/>
益况不肖官役嚴加追比借端多派小民朕甚憫之今<lb/>
將自順治元年以來十五年以前所欠銀米藥材紬絹<lb/>
布匹等項錢糧悉予蠲免其先經議處官員人等不議<lb/>
外見在催徵監禁追比各犯之罪俱著寛釋以後貪官<lb/>
奸吏若將奉旨蠲免款項復借端苛擾派徵加等從重<lb/>
<pb n="KR2f0005_WYG_038-2b"/>
治罪至直隸各省兵丁征勦守禦効力備極勞苦唯需<lb/>
糧餉以資生計向因新舊兼徵錢糧不完以致兵餉亦<lb/>
多壓欠十五年以前所欠兵餉理應找給但民欠錢糧<lb/>
俱經蠲免不必復給自順治十六年以來所欠兵餉俱<lb/>
著找給以後務按期支給俾兵丁無内顧之憂乃副朕<lb/>
軍民一視同仁至意如仍前將應給兵餉不實給發及<lb/>
違禁侵尅那用等弊從重治罪爾等通行暁諭俾咸知<lb/>
朕意<lb/>
<pb n="KR2f0005_WYG_038-3a"/>
　　　康熙七年戊申七月丁未<lb/>
上諭戸部小民資生惟賴田畝一遇災祲禾稼損傷誠可<lb/>
　憫惻急宜蠲賦以昭恩恤嗣後凢有水旱蝗蝻等災有<lb/>
　司官星夜申報督撫督撫各照駐劄附近地方隨帶人<lb/>
　役務極减少一切執事盡行撤去勿致累民將被災田<lb/>
　畝作速親勘定明分數造冊達部照例蠲免務令人沾<lb/>
　實惠爾部速飭直隸各省遵行<lb/>
　　　康熙九年庚戌十月甲午<lb/>
<pb n="KR2f0005_WYG_038-3b"/>
上諭户部淮揚所屬地方嵗比不登屢廑朕懐今年又遭<lb/>
　水災黄淮交漲堤岸衝決百姓室廬多被淹没夏麥未<lb/>
　獲登場秋禾播種水潦難施民生失所特差部臣速行<lb/>
　踏勘准動正項錢糧存積銀米將饑民賑濟但被災之<lb/>
　民既無耕穫何以輸糧如再加催科愈不堪命今年淮<lb/>
　揚所屬被災地方應徵錢糧爾部速行酌議蠲免以副<lb/>
　朕恤災愛民至意<lb/>
　　　康熙十年辛亥三月己巳<lb/>
<pb n="KR2f0005_WYG_038-4a"/>
上諭戸部頃因差往江南郎中禪塔海奏事來京朕面詢<lb/>
　民生休戚據奏淮安一帶地方水患未消人民饑饉流<lb/>
　移前雖行賑濟今無以餬口困窮已甚聞此情形深切<lb/>
　憫惻民為邦本如斯困苦豈可不速行拯救今應即行<lb/>
　差官前往賑濟或就近截留漕米或動支庫内銀兩糴<lb/>
　米給散饑民爾部速議具奏<lb/>
　　　六月壬午<lb/>
上諭理藩院聞蘇尼特等八旗人民被災牲畜俱死難以<lb/>
<pb n="KR2f0005_WYG_038-4b"/>
　存活朕心深為惻然爾部㑹同禮部太僕寺將馬場之<lb/>
　馬與禮部所管之牛羊酌量派出賞給被災之人<lb/>
　　　康熙十一年壬子四月己夘<lb/>
上諭户部江南連年水旱相仍災傷甚重所有舊欠錢糧<lb/>
　若一并追徵民生愈苦朕甚不忍其以前未完錢糧實<lb/>
　係逋欠在民者可暫停徵俟民力稍蘇時再行請㫖<lb/>
　　　康熙十二年癸丑四月辛亥<lb/>
上諭户部江南蘇松常鎮淮揚六府連年災荒民生困苦<lb/>
<pb n="KR2f0005_WYG_038-5a"/>
　與别處不同朕心時切軫念除今年錢糧已經派撥兵<lb/>
　餉外其蘇松等六府康熙十三年分地丁正項錢糧特<lb/>
　行蠲免其半以昭朕存恤災黎至意<lb/>
　　　壬戌甘肅巡撫花善奏稱鞏昌府屬西和禮縣去<lb/>
　　　年疫癘盛行牛驢倒斃甚衆若待請<lb/>
㫖散賑恐播種愆期已於康熙十一年徵解銀内發買耕<lb/>
　　　牛於積貯屯糧内散給籽種并計口量賑部議該<lb/>
　　　撫未經題請任意違例不合應交吏部議處其擅<lb/>
<pb n="KR2f0005_WYG_038-5b"/>
　　　動銀糓仍令賠補<lb/>
上曰此所支銀糓既經給發小民巡撫司道府等官免其<lb/>
　賠補議處<lb/>
　　　六月甲子<lb/>
上諭户部江南泰州積水決堤淹没田畝正賦已悉豁免<lb/>
　尚有牧馬場租等雜辦銀兩小民無從措納可竝除之<lb/>
　　　九月丙戌<lb/>
上諭户部山東寜海州荒蕪地二千七百餘頃逃亡户三<lb/>
<pb n="KR2f0005_WYG_038-6a"/>
　千餘丁累年逋賦小民力難賠補自康熙九年以後錢<lb/>
　糧如數悉為豁免仍敕巡撫設法招徠勸墾<lb/>
　　　康熙十三年甲寅二月辛丑<lb/>
上諭戸部江南清河安東鹽城興化髙郵寶應泰州山陽<lb/>
　諸州縣疉被水災雖已經蠲賑而將來涸出田地收穫<lb/>
　之期尚遥賦無從出按期徵課必致累民爾部行查涸<lb/>
　出地畝其應徵額賦及漕項漕糧俱俟三年後起徵<lb/>
　　　康熙十七年戊午閏三月丙辰<lb/>
<pb n="KR2f0005_WYG_038-6b"/>
上諭議政王大臣等曰海宼盤踞厦門諸處勾連山賊煽<lb/>
　亂地方皆由閩地瀕海居民為之藉也應如順治十八<lb/>
　年立界之例將界外百姓遷移内地仍申嚴海禁絶其<lb/>
　交通但窮苦之民一旦遷徙必棄其田舍難以為生殊<lb/>
　可憫惻可將本年地丁額賦差徭雜項盡行豁除該督<lb/>
　撫揀委能員料理俾安輯得所勿致苦累<lb/>
　　　六月癸酉<lb/>
上諭戸部浙江屬江山西安等十九縣温衢各衛所逼近<lb/>
<pb n="KR2f0005_WYG_038-7a"/>
　閩中首先被䧟百姓困苦其康熙十六年以前錢糧槩<lb/>
　從蠲免并令該督撫多方招徠避賊黎庶各還故土俾<lb/>
　事耕墾<lb/>
　　　十一月庚戌<lb/>
上諭内閣學士噶爾圖屯泰曰遵化州所屬有附近湯泉<lb/>
　之婁子山袁各荘啓新荘梁家荘石家荘此五荘供辦<lb/>
　徭役其一年地丁錢糧俱令蠲免如今嵗已經徵収准<lb/>
　於來嵗蠲免至鮎魚闗城内外居民七十一家免其一<lb/>
<pb n="KR2f0005_WYG_038-7b"/>
　年正供外仍毎戸賜銀二兩爾等從戸部支取親閲分<lb/>
　給所蠲錢糧令州官即徧諭婁子山等荘及鮎魚闗居<lb/>
　民務使均沾實惠<lb/>
　　　康熙十八年己未二月己巳<lb/>
上諭戸部江南舊欠錢糧屢經督撫及科道等官奏請蠲<lb/>
　免朕已洞悉但當逆賊煽亂之時各省地方與賊接壤<lb/>
　者被其侵犯迫而從逆情非得已故於平定之後其舊<lb/>
　欠錢糧悉行蠲免江西於賊未到之先地方奸徒輒行<lb/>
<pb n="KR2f0005_WYG_038-8a"/>
　倡亂廣信南康饒州奉新寧州宜黄安仁永新永豐彭<lb/>
　澤湖口瀘溪玉山鉛山等處所在背叛紳衿兵民人等<lb/>
　或附和嘯聚抗拒官軍或運送糧米助張賊勢或布散<lb/>
　偽劄煽誘良民或窩藏奸細潛通消息輕負國恩相率<lb/>
　從逆以致寇氛益熾兵力多分遲延平定之期勞師費<lb/>
　餉揆厥所由良可痛恨即今田廬蕩析家室仳離皆其<lb/>
　自作之孽逋賦未蠲職此之故但思逆寇漸經殱除地<lb/>
　方凋敝追比舊欠民困愈深朕心殊為不忍其康熙十<lb/>
<pb n="KR2f0005_WYG_038-8b"/>
　六年以前舊欠錢糧著盡行蠲免爾部即行該督撫通<lb/>
　行暁示務使小民均沾實惠以昭朕愛養百姓至意<lb/>
　　　四月庚寅<lb/>
上諭户部江南財賦繁多如舊欠無徵錢糧更行追比恐<lb/>
　累小民其康熙十年十一年十二年錢糧俱行蠲免其<lb/>
　十三年十四年十五年十六年錢糧俱令於十九年始<lb/>
　分年帶徵以紓民力著該撫通行曉諭務令均沾實惠<lb/>
　以副朕休養斯民至意<lb/>
<pb n="KR2f0005_WYG_038-9a"/>
　　　康熙十九年庚申二月丙戌<lb/>
上諭戸部尚書伊桑阿曰朕聞宣府等處歳值大祲貧民<lb/>
　乏食甚至鬻賣妻子以求存活夫人孰不愛其家室哉<lb/>
　乃欲延朝夕之命而割其所親慘惻莫甚焉其遣爾部<lb/>
　郎中明額禮馳驛速往㑹同地方官賑濟急拯艱危以<lb/>
　紓朕懐<lb/>
　　　三月己未<lb/>
上諭御史洪之傑曰據奏賑粥期滿請行停止朕思饑民<lb/>
<pb n="KR2f0005_WYG_038-9b"/>
　流集京師今非麥熟之時若資遣還鄉仍恐失所著添<lb/>
　設粥厰於五城闗廂外再行賑粥兩月俟麥収之時聽<lb/>
　其各回鄉里<lb/>
　　　四月庚辰<lb/>
上諭戸部前差爾部侍郎薩穆哈賑濟直隸饑民至春麥<lb/>
　收成之時停止今聞春麥已枯秋成難定其間災重地<lb/>
　方麥既無望饑民何以聊生仍著薩穆哈等前往賑濟<lb/>
　直接秋収勿令災黎有失生理<lb/>
<pb n="KR2f0005_WYG_038-10a"/>
　　　康熙二十年辛酉五月壬戌<lb/>
上諭戸部比年以來宣府大同疉罹饑饉而邉外蒙古亦<lb/>
　復凶荒故發宣大二府存貯米石盡用賑濟朕思邉境<lb/>
　糧儲所闗最要古稱三年九年之蓄葢合侯甸藩畿通<lb/>
　為之計豈僅謂公廩之充盈已也養人足食道貴變通<lb/>
　可發京倉米二十萬石運往宣大備用其運送米石用<lb/>
　就近地方驛站車夫不致糜費爾部派才能官一員前<lb/>
　往㑹同該撫確議以聞<lb/>
<pb n="KR2f0005_WYG_038-10b"/>
　　　六月丙戌<lb/>
上遣員外郎穆稱額等往大同賑濟<lb/>
諭之曰前爾等奏饑民因賑濟又得雨澤不至流移各安<lb/>
　其業頃朕復遣人往視人民饑餒流移如故雨澤猶然<lb/>
　未降則所云賑濟尚未徧及矣前此姑置不問爾毋自<lb/>
　䕶前非朕知之最悉今往同撫臣賑濟務令饑民得遂<lb/>
　其生及作何設法拯救確議奏聞<lb/>
　　　康熙二十二年癸亥四月辛已<lb/>
<pb n="KR2f0005_WYG_038-11a"/>
上諭戸部黔省為滇南孔道地瘠民貧大兵凱旋輓輸芻<lb/>
　糗供應人夫極其浩繁且起解吳逆家口絡繹運送不<lb/>
　無苦累小民竭力供億生計艱難朕心深為憫惻所有<lb/>
　本年秋冬及來年春夏應徵地丁正項錢糧盡行蠲免<lb/>
　以示朕軫恤民隱之至意<lb/>
　　　十二月丙辰<lb/>
上諭戸部陜西西安甘肅等處前當大兵進勦之時轉輸<lb/>
　糧糗辦運芻茭一應軍需取給閭里小民由陸路供億<lb/>
<pb n="KR2f0005_WYG_038-11b"/>
　勞費煩多今既經蕩平朕心時切軫念康熙二十三年<lb/>
　應徵地丁各項錢糧著蠲三分之一以昭朕睠念民生<lb/>
　勞苦之意又山西崞縣忻州定襄五臺代州振武衛新<lb/>
　經地震被災頗重雖經遣官賑濟仍應量行加恩以示<lb/>
　軫恤其被壓身故民人所有康熙二十三年應徵地丁<lb/>
　錢糧著與全免其房舍倒壞力不能修者丁銀全免地<lb/>
　畝錢糧著免十分之四爾部速行該地方曉諭小民務<lb/>
　俾各沾實惠如有司官役借端朦混私行重徵者或經<lb/>
<pb n="KR2f0005_WYG_038-12a"/>
　叅奏或被告發將經管各官從重治罪<lb/>
　　　康熙二十三年甲子三月癸未<lb/>
上諭户部民為邦夲必年糓順成家給人足乃愜朕撫育<lb/>
　羣生之至意比者巡行近畿見閭閻生計僅支日用米<lb/>
　價漸貴民食艱難又聞河南地方年歳荒歉所在苦饑<lb/>
　小民無以資生恐致流移失所朕心深切軫念直隸河<lb/>
　南應作何賑濟事宜著九卿詹事科道㑹同確議具奏<lb/>
　　　四月丁酉河南巡撫王日藻疏請發常平倉糓賑<lb/>
<pb n="KR2f0005_WYG_038-12b"/>
　　　濟饑民<lb/>
上諭大學士等曰設立常平原為饑荒之備可令速行賑<lb/>
　濟隨遣户部郎中吳什巴往河南<lb/>
諭之曰賑濟饑民最為迫切爾其馳驛速往同該撫察賑<lb/>
　務令得沾實恵其被荒地方錢糧亦詳查奏請酌量蠲<lb/>
　免不得將未被災地方錢糧借端混入槩行奏請須嚴<lb/>
　飭該司道官員令其確查申報<lb/>
　　　康熙二十四年乙丑三月丁丒户部題賑濟順徳<lb/>
<pb n="KR2f0005_WYG_038-13a"/>
　　　等處饑民應如撫臣所請令地方官捐助<lb/>
上曰朕聞順徳河間眞定廣平等處百姓殊苦饑饉今正<lb/>
　值青黄未接之時不速賑濟恐致流移離去鄉土可令<lb/>
　巡撫動支正項錢糧亟行賑濟以救災黎<lb/>
　　　辛巳<lb/>
上諭大學士等曰朕南巡時見閭閻疾苦深為軫念所經<lb/>
　過地方如此其他省可知今國帑充足朕欲蠲免直隸<lb/>
　各省明嵗錢糧以紓民困爾等㑹同户部豫行酌議俾<lb/>
<pb n="KR2f0005_WYG_038-13b"/>
　天下均沾實恵其直隸順徳等府正在饑荒且此地供<lb/>
　應甚多徭役殷繁今宜即行議蠲直隸撫循得所實為<lb/>
　有益爾等㑹同戸部議奏<lb/>
　　　四月辛丑<lb/>
上諭戸部朕撫御方夏愛養黎元早作夜思勤求治理閭<lb/>
　閻疾苦無時不深軫念欲使民生樂業比屋豐盈惟當<lb/>
　已責蠲租萬姓得沾實恵直隸地方頻遇旱災小民匱<lb/>
　乏宜加恩恤順永保河等處圈佔地方應徵康熙二十<lb/>
<pb n="KR2f0005_WYG_038-14a"/>
　一年地丁錢糧已經詔行蠲免所有直隸八府康熙二<lb/>
　十三年未完地丁錢糧盡與豁除其順永保河未經圈<lb/>
　佔地方及真順廣大等處康熙二十四年應徵地丁各<lb/>
　項正賦俱著免三分之一爾部速檄該地方官通行曉<lb/>
　諭務使人人得被膏澤以副朕勤恤民隱至意如有不<lb/>
　肖有司借端朦混私行重徵者或經叅奏或被告發定<lb/>
　行從重治罪爾部即遵諭行<lb/>
　　　九月丙寅漕運總督徐旭齡疏報淮揚等處水災<lb/>
<pb n="KR2f0005_WYG_038-14b"/>
　　　請行賑濟户部議賑濟事應令地方官料理<lb/>
上諭曰淮揚等處疉罹水患百姓被災甚苦朕心深為憫<lb/>
　惻若令地方官賑濟恐災黎未沾實惠應急為拯救使<lb/>
　小民不致流移失所可速遣部院堂官一員馳往踏勘<lb/>
　情形具題到日詳議奏聞<lb/>
　　　十一月己未户部議侍郎蘇赫往勘淮揚水災疏<lb/>
　　　請免被災百姓錢糧將運丁所餘米麥賑濟應如<lb/>
　　　所請<lb/>
<pb n="KR2f0005_WYG_038-15a"/>
上諭大學士等曰今國用亦云充足前曽令詳察各省錢<lb/>
　糧於來嵗蠲免夫欲使民被實恵莫如蠲免錢糧朕南<lb/>
　巡時觀宿遷邳州百姓生計今年尚可支持淮揚等處<lb/>
　饑民已經被災不能辦納錢糧今僅免本年錢糧百姓<lb/>
　沾恩有限須將明歳錢糧一并蠲免庶於民大有禆益<lb/>
　至直隸各省遇災錢糧亦欲蠲免爾等㑹同戸部將被<lb/>
　災地方蠲免錢糧數目一并察明詳議具奏<lb/>
　　　庚申<lb/>
<pb n="KR2f0005_WYG_038-15b"/>
上諭戸部朕惟自古帝王統一寰區懋宣德化必子惠黎<lb/>
　元勤求民莫幹止寜成家給人足而後世躋雍熙治登<lb/>
　上理朕御極以來宵旰圗治未敢即安念切民依思培<lb/>
　邦本雖編氓漸得遂生而閭閻正資惠養欲使羣生樂<lb/>
　利比户豐盈惟頻行減賦蠲租萬姓得沾實惠前此用<lb/>
　兵以來河南湖北兩省人民轉輸供億勞費繁多特沛<lb/>
　仁恩以昭軫恤所有康熙二十五年應徴地丁各項錢<lb/>
　糧可免其半其康熙二十四年未完錢糧盡與豁除又<lb/>
<pb n="KR2f0005_WYG_038-16a"/>
　直隸獻縣河間縣河間衛江南宿遷縣興化縣邳州髙<lb/>
　郵州鹽城縣山東郯城縣魚臺縣地方今年重罹水災<lb/>
　小民艱苦亦應加恩軫恤所有康熙二十四年秋冬二<lb/>
　季二十五年春夏地丁各項錢糧俱與豁免爾部速行<lb/>
　該地方官通行曉諭務使人人均沾恩膏以副朕愛育<lb/>
　羣生至意如有不肖有司官役借端朦混及私行重徵<lb/>
　者該督撫指名題叅從重治罪如該督撫徇隱不行糾<lb/>
　舉或經叅奏或經告發定行一并從重治罪<lb/>
<pb n="KR2f0005_WYG_038-16b"/>
　　　康熙二十五年丙寅九月庚寅<lb/>
上諭户部自古帝王撫馭九有軫念民依凡鞠謀生養為<lb/>
　計甚周猶以賜復蠲租為布德行仁之要務朕嘉與海<lb/>
　内元元共圖樂利弛征減賦時厪於懐惟頻渙恩施俾<lb/>
　萬姓得沾實惠念直𨽻畿輔重地天下根本寛租之詔<lb/>
　屢沛但順天永平保定河間較之畿南諸府差徭加倍<lb/>
　供億尤劇又湖南福建四川貴州地方昔年為賊竊踞<lb/>
　民遭苦累今雖獲有寧宇更宜培養以厚民生其将直<lb/>
<pb n="KR2f0005_WYG_038-17a"/>
　隸順永保河四府及四川貴州兩省所有康熙二十六<lb/>
　年應徵地丁各項錢糧俱著蠲免二十五年未完錢糧<lb/>
　亦著悉與豁免湖南福建兩省所有康熙二十六年秋<lb/>
　冬二季二十七年春夏地丁各項錢糧及二十五年未<lb/>
　完錢糧亦與盡行豁免<lb/>
　　　十二月戊辰<lb/>
上諭户部朕惟自古帝王撫馭寰區勤宣徳意必軫恤民<lb/>
　隱加惠閭閻俾黎元樂業比户豐盈則化洽時雍治登<lb/>
<pb n="KR2f0005_WYG_038-17b"/>
　隆理朕念切民依鞠謀生養欲使羣生樂利幹止寜成<lb/>
　惟頻行減賦蠲租庶萬姓得沾實惠前念直隸畿輔重<lb/>
　地王化所先宜大沛恩膏用培邦本而順永保河四府<lb/>
　地方人民較之畿南差役倍多繁苦故將康熙二十六<lb/>
　年地丁各項錢糧同湖南福建四川貴州四省錢糧盡<lb/>
　與蠲免比慮兵餉或有不敷真順廣大四府地方未經<lb/>
　一體蠲免今聞此四府人民亦有艱苦朕心深為軫念<lb/>
　宜速施渥澤均示仁恩著將此四府康熙二十六年地<lb/>
<pb n="KR2f0005_WYG_038-18a"/>
　丁各項錢糧俱行蠲免爾部速遵諭行<lb/>
　　　康熙二十六年丁夘九月乙未大學士等㑹同户<lb/>
　　　部奏稱蠲免江寜等七府陜西全省錢糧合計六<lb/>
　　　百萬有餘亘古以來未有如此之多者臣等不敢<lb/>
　　　輕議<lb/>
上曰朕從愛百姓起見六百餘萬未足為多也<lb/>
　　　十一月辛丑<lb/>
上諭户部朕惟自古帝王統御萬方又安九有殫心懐保<lb/>
<pb n="KR2f0005_WYG_038-18b"/>
　節愛攸先期於物力充裕爰以惠養黎元俾膏澤旁流<lb/>
　咸䝉美利朕自御極以來軫恤民依力圗休養惟理財<lb/>
　為國家之大經蠲貸為愛民之實政厯年敦崇節儉嚴<lb/>
　核浮冒葢欲為布徳行惠之資邇年各省錢糧雖已次<lb/>
　第蠲免但江蘇所屬各郡縣為財賦重地額徵錢糧甲<lb/>
　於他省且累嵗輸將供億効力惟勤兹用大沛恩膏除<lb/>
　漕項錢糧外所有康熙二十七年應徵地丁各項錢糧<lb/>
　俱令蠲免二十六年未完錢糧亦悉與豁免又陜西省<lb/>
<pb n="KR2f0005_WYG_038-19a"/>
　錢糧前雖已曽蠲免但念該省人民用兵之際轉輸餽<lb/>
　餉効力可念再宜加恩以𢎞樂利其康熙二十七年應<lb/>
　徵地丁各項錢糧及二十六年未完錢糧亦俱與豁免<lb/>
　爾部速行該地方官通行曉諭務使小民均沾實惠以<lb/>
　副朕愛育蒼生至意<lb/>
　　　康熙二十八年己巳七月丙辰<lb/>
上諭户部朕廵幸江南凢所經厯之地於編氓疾苦必詳<lb/>
　加體察如傷念切毎沛恩膏勿令一物不得其所朕過<lb/>
<pb n="KR2f0005_WYG_038-19b"/>
　邳州親見彼處田地多為水淹耕耘既無所施賦税於<lb/>
　何取辦若仍徵収錢糧小民必致重困其見在被淹田<lb/>
　畝應納地丁及漕項錢糧俱行蠲免厯年逋欠亦盡與<lb/>
　豁除該督撫即行出示徧曉窮鄉仍不時亷察倘有仍<lb/>
　行私徵者題叅從重治罪以副朕愛恤民生至意<lb/>
　　　九月庚戌户部議覆郎中殷特等㑹同直𨽻巡撫<lb/>
　　　于成龍疏言察勘直屬被災地方七八九分不等<lb/>
　　　請照定例按分數酌免錢糧應如所請<lb/>
<pb n="KR2f0005_WYG_038-20a"/>
上諭大學士等曰小民生計最多苦辛今人動稱耕九餘<lb/>
　三談何容易農家終歳勤動幸遇有秋而糓價又賤欲<lb/>
　辦八口衣食與來嵗耕種之資猶恐不足安得寛然有<lb/>
　餘一遇歉嵗不免顚連困苦矣惟富饒業户陳陳相因<lb/>
　賤買貴賣毎獲厚利然賴有富户居積猶得散糶民間<lb/>
　以濟荒歉若使盡為災黎其何以堪自古帝王生長深<lb/>
　宫少知稼穡艱難與民生疾苦朕軫念民艱時常巡省<lb/>
　周諮博訪悉知窮簷困踣之狀實可哀憐直隸被災地<lb/>
<pb n="KR2f0005_WYG_038-20b"/>
　方本年未徵錢糧及康熙二十九年春夏二季錢糧俱<lb/>
　應蠲免著候諭㫖行<lb/>
　　　十月辛巳户部議覆盛京遼陽興京屯荘所種田<lb/>
　　　地因亢旱及霜隕米糓不収應免其納租移咨盛<lb/>
　　　京户部詳計所需米數採買賑濟<lb/>
上曰盛京地方今年亢旱米糧不収聞兵丁見在買米而<lb/>
　食朕心深切軫念其令户部侍郎阿山乗驛速往與盛<lb/>
　京各部大臣公同察明量其度嵗所需令内務府官往<lb/>
<pb n="KR2f0005_WYG_038-21a"/>
　取荘上所有之米散給俾得均沾實惠<lb/>
　　　是日理藩院議喀爾喀信順額爾克戴青等六台<lb/>
　　　吉所屬之人饑饉難以度日應遣官將殺虎口倉<lb/>
　　　内所貯之米給發<lb/>
上曰給發此米可差賢能司官前往勿令減少照數取給<lb/>
　務令得沾實惠若米内有雜和糠土及給發短少等弊<lb/>
　發覺之日將給發官員從重議處<lb/>
　　　康熙二十九年庚午二月乙丑<lb/>
<pb n="KR2f0005_WYG_038-21b"/>
上諭内閣九卿詹事科道等曰昨嵗畿輔荒歉朕慮民食<lb/>
　維艱或至流離失所既蠲除其田租矣復特發帑金三<lb/>
　十萬兩并動支常平等倉粟令該撫徧行賑貸葢期災<lb/>
　黎得所毋使離散也今聞通衢相近之民雖已獲沾恩<lb/>
　澤而僻壤窮簷究不能自存至於越鄉去土者甚衆夫<lb/>
　小民流移若此則司牧大吏所賑救者安在耶前所發<lb/>
　三十萬帑金未審如何散給所在人民有無轉徙應遣<lb/>
　部院大臣往加詳察至於四方流民率多就食京師今<lb/>
<pb n="KR2f0005_WYG_038-22a"/>
　年五城粥厰雖經倍給銀米寛其期日但恐饑氓漸集<lb/>
　無以徧贍罔克均沾恩惠宜増設粥厰擇各部滿漢賢<lb/>
　能司官俾親賑焉爾等其㑹議以聞<lb/>
　　　康熙三十年辛未十二月甲申<lb/>
上諭戸部朕撫御寰區三十年以來早夜圖維惟以愛育<lb/>
　蒼生俾咸臻安阜為念比歳各省額徵錢糧業已次第<lb/>
　蠲豁其嵗運漕米向來未經議免朕時切軫懐所有京<lb/>
　通各倉米糓撙節支給數載於兹今覩厯年儲積之粟<lb/>
<pb n="KR2f0005_WYG_038-22b"/>
　足供三年給放應將起運漕糧逐省蠲免以紓民力除<lb/>
　河南省明嵗漕糧已頒諭免徵外湖廣江西浙江江蘇<lb/>
　安徽山東應輸漕米著自康熙三十一年始以次各蠲<lb/>
　免一年至江寜京口杭州荆州大兵駐防地方亦應豫<lb/>
　行積貯著將康熙三十一年起運三十年漕米各截留<lb/>
　十萬石存貯倉厫令該地方官敬慎守視以備需用<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷三十八<lb/>
</p>
<p>
</p>
  </div>
</body>
</text>
</TEI>
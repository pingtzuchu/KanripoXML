<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_001-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖訓卷一<lb/>
　　　聖孝<lb/>
　　　康熙元年壬寅八月庚午<lb/>
上諭禮部朕惟君國之道必崇夫孝理化民之務首重乎<lb/>
　尊親欽惟我<lb/>
聖祖母昭聖慈夀恭簡安懿章慶皇太后仁承天徳順協<lb/>
<pb n="KR2f0005_WYG_001-1b"/>
　坤儀佐<lb/>
皇祖太宗文皇帝肇建丕基啓<lb/>
皇考世祖章皇帝宅中定鼎朕纘荷鴻圖恭承<lb/>
懿訓仰惟㤙徳愛戴彌毁<lb/>
母后皇后懋昭淑範克嗣徽音表正六宫母儀四海<lb/>
母后溫恭慈恵誕育藐躬聖善之徳並隆尊顯之儀宜備<lb/>
　粤稽古制詢扵僉謀恭上<lb/>
聖祖母皇太后徽號曰<lb/>
<pb n="KR2f0005_WYG_001-2a"/>
昭聖慈夀恭簡安懿章慶敦惠太皇太后<lb/>
母后皇后徽號曰<lb/>
仁憲皇太后<lb/>
母后徽號曰<lb/>
慈和皇太后爾部即擇吉以聞<lb/>
　　　康熙四年乙丑九月己酉以<lb/>
大婚禮成加上<lb/>
太皇太后<lb/>
<pb n="KR2f0005_WYG_001-2b"/>
皇太后徽號<lb/>
詔諭天下曰朕惟帝王撫有四海必首隆孝治以端教化<lb/>
　之源是以子孫相承而慶流奕葉也欽惟我<lb/>
聖祖母昭聖慈夀恭簡安懿章慶敦惠太皇太后佐<lb/>
皇祖太宗文皇帝肇興大業啓<lb/>
皇考世祖章皇帝式廓洪圖<lb/>
聖母仁憲皇太后克嗣徽音母儀茂著朕纘膺丕緒夙夜<lb/>
　兢兢仰荷慈幃並𢎞訓育兹者遴選賢淑作配朕躬屬<lb/>
<pb n="KR2f0005_WYG_001-3a"/>
　當嘉禮之成宜進尊稱之典謹告<lb/>
天地<lb/>
宗廟<lb/>
社稷於康熙四年九月二十五日率諸王貝勒文武羣臣<lb/>
　恭奉冊寶加上<lb/>
聖祖母昭聖慈夀恭簡安懿章慶敦惠太皇太后徽號曰<lb/>
昭聖慈夀恭簡安懿章慶敦惠溫莊太皇太后<lb/>
聖母仁憲皇太后徽號曰<lb/>
<pb n="KR2f0005_WYG_001-3b"/>
仁憲恪順皇太后崇兩宫之顯號洽萬國之懽心祉貽孫<lb/>
　子宏昭式榖之源禮備尊親大錫覃恩之典<lb/>
　　　康熙六年丁未十一月戊午<lb/>
詔諭天下曰朕惟自古帝王建極綏猷保民圖治莫不以<lb/>
　懋昭先徳祗盡孝忱為務朕纘承丕基躬親庶政恭惟<lb/>
世祖章皇帝功徳兼隆當崇配享曁<lb/>
聖祖母太皇太后<lb/>
聖母皇太后恩勤備至宜盡顯揚是用上稽前典下恊輿<lb/>
<pb n="KR2f0005_WYG_001-4a"/>
　情謹告<lb/>
天地<lb/>
宗廟<lb/>
社稷率諸王貝勒文武羣臣於康熙六年十一月朔有七<lb/>
　日冬至恭祀<lb/>
上帝十六日如夏至儀恭祀<lb/>
皇地祗並奉<lb/>
世祖章皇帝配享十七日恭奉冊寶加上<lb/>
<pb n="KR2f0005_WYG_001-4b"/>
聖祖母昭聖慈壽恭簡安懿章慶敦惠溫莊太皇太后徽<lb/>
　號曰<lb/>
昭聖慈夀恭簡安懿章慶敦惠溫莊康和太皇太后加上<lb/>
聖母仁憲恪順皇太后徽號曰<lb/>
仁憲恪順誠惠皇太后慶禮兼行鴻恩廣逮率由舊章覲<lb/>
　揚前烈之髙厚永膺純嘏覃敷怙冒之恩慈彰孝道扵<lb/>
　千秋孚徳心扵六合布告天下咸使聞知<lb/>
　　　康熙九年庚戌閏二月庚戌<lb/>
<pb n="KR2f0005_WYG_001-5a"/>
上諭禮部<lb/>
慈和皇太后誕育朕躬未遂孝養思慕之忱每切扵懷雖<lb/>
　已上<lb/>
尊諡今應升祔<lb/>
太廟配享<lb/>
皇考典禮闗係重大其應進<lb/>
諡號著議政王貝勒大臣九卿科道㑹同詳議以聞<lb/>
　　　丁巳<lb/>
<pb n="KR2f0005_WYG_001-5b"/>
上諭禮部<lb/>
皇考升遐倐厯十載㒺極之思時恫扵懷<lb/>
山陵在望未一展祭尤切悽愴朕擬扵今嵗八月恭行謁<lb/>
陵禮又奉<lb/>
太皇太后旨思念情殷亦欲詣<lb/>
陵朕敬遵<lb/>
慈命躬侍以行應行典禮爾部詳議以聞<lb/>
　　　五月丙辰朔<lb/>
<pb n="KR2f0005_WYG_001-6a"/>
慈和皇太后升祔<lb/>
太廟禮成<lb/>
詔諭天下曰朕惟自古帝王以孝治天下莫不顯揚母徳<lb/>
　追崇配享以為紹先啓後之本朕纘承丕緒九載扵兹<lb/>
　恭惟我<lb/>
皇妣孝康慈和莊懿恭惠崇天育聖皇后光贊<lb/>
皇考成締造之豐功誕育藐躬啓昌隆之景運徽音逺播<lb/>
　厚徳𢎞施<lb/>
<pb n="KR2f0005_WYG_001-6b"/>
廟祀未崇朕懷㒺極是用上稽前典下恊輿情祗告<lb/>
天地<lb/>
宗廟<lb/>
社稷扵康熙九年五月初一日率諸王貝勒文武羣臣恭<lb/>
　奉冊寳加上<lb/>
皇妣尊諡曰<lb/>
孝康慈和莊懿恭惠崇天育聖章皇后升祔<lb/>
太廟鴻儀既舉恩赦宜施隆侑饗扵千秋廣孝思扵萬國<lb/>
<pb n="KR2f0005_WYG_001-7a"/>
　布告中外咸使聞知<lb/>
　　　九月丙辰<lb/>
上諭禮部<lb/>
太祖髙皇帝創建鴻圖肇興景運<lb/>
太宗文皇帝丕基式廓大業克𢎞迨<lb/>
世祖章皇帝誕昭功徳統一寰區即欲躬詣<lb/>
太祖<lb/>
太宗山陵以天下一統致告用展孝思因盗賊未靖師旅<lb/>
<pb n="KR2f0005_WYG_001-7b"/>
　繁興暫停往謁朕以藐躬纘承鴻緒上託<lb/>
祖宗隆庥天下底定盗賊戢寕兵戈偃息每念<lb/>
皇考未竟之志朝夕寢食不遑寧處本欲先詣<lb/>
太祖<lb/>
太宗山陵再詣<lb/>
世祖山陵因奉<lb/>
太皇太后慈命以<lb/>
世祖升遐十年未得一詣<lb/>
<pb n="KR2f0005_WYG_001-8a"/>
陵寢扵本年八月前往朕是以躬侍<lb/>
太皇太后先詣<lb/>
孝陵展謁禮成言還今欲仰體<lb/>
皇考前志躬詣<lb/>
太祖<lb/>
太宗山陵以告成功展朕孝思著議政王貝勒大臣内院<lb/>
　九卿科道掌印不掌印各官㑹議具奏<lb/>
　　　康熙十年辛亥正月甲子<lb/>
<pb n="KR2f0005_WYG_001-8b"/>
上諭禮部朕仰體<lb/>
世祖章皇帝遺志欲躬詣<lb/>
太祖<lb/>
太宗山陵展祭以告成功前命議政王貝勒大臣等㑹議<lb/>
　議政王等以去年各䖏多有水旱災荒且為時甚廹應<lb/>
　用之物預備不及請暫行停止今思<lb/>
太祖<lb/>
太宗創業垂統功徳隆盛<lb/>
<pb n="KR2f0005_WYG_001-9a"/>
山陵在望刻不能忘去年恭謁<lb/>
孝陵禮成今已數月若再久延孝思莫殫朕懷靡寧兹當<lb/>
　海内昇平欲乗此恭謁<lb/>
福陵<lb/>
昭陵以告成功用展孝思事闗大典著議政王貝勒大臣<lb/>
　内閣九卿科道各官㑹議具奏爾部即遵諭行<lb/>
　　　九月辛未<lb/>
上往盛京謁<lb/>
<pb n="KR2f0005_WYG_001-9b"/>
陵禮成文武各官宴賚有差召八十以上耆民賜飲<lb/>
諭侍臣等曰朕展謁<lb/>
山陵惓惓在念今得至發祥重地拜謁<lb/>
陵寢用展孝思祭禮已成朕懷大慰又<lb/>
諭守<lb/>
陵總管副總管等曰爾等職司祀典凡一應祭品必親加<lb/>
　䖍視務盡誠敬副朕孝思<lb/>
　　　康熙十一年壬子正月庚午<lb/>
<pb n="KR2f0005_WYG_001-10a"/>
上詣<lb/>
太皇太后宫問安<lb/>
太皇太后曰我因偶患微疾欲往赤城湯泉汝若同往恐<lb/>
　悞國事可不必往<lb/>
上奏曰<lb/>
太皇太后駕幸湯泉臣若不隨往侍奉扵心何安至國家<lb/>
　政事已諭内閣著間一日馳奏一次不致有悞<lb/>
　　　十二月丁巳<lb/>
<pb n="KR2f0005_WYG_001-10b"/>
上諭學士傅達禮曰朕昨詣<lb/>
太皇太后宮問安<lb/>
太皇太后諭云予雖在宫壼<lb/>
太宗行政亦畧知之彼時開創甚重騎射方今天下太平<lb/>
　四方寧謐然安不忘危閒時仍宜訓練武備至扵在朝<lb/>
　諸臣奏事豈無忠誠入告者然不肖之類假公行私附<lb/>
　己者則為引進忤己者即加排擠亦㦯有之為人君者<lb/>
　務虛公裁㫁一凖扵理則事無差失矣朕繹<lb/>
<pb n="KR2f0005_WYG_001-11a"/>
慈訓人君之道誠莫要扵虛公裁㫁之一言也<lb/>
　　　康熙十二年癸丑二月己未<lb/>
上諭學士傅達禮曰爾衙門所進翻譯大學衍義一書朕<lb/>
　恭呈<lb/>
太皇太后御覽奉<lb/>
慈諭云人主居四海臣民之上所闗甚鉅然代天理物端<lb/>
　在躬行致治興化必先修已此書法戒畢陳誠為切要<lb/>
　爾特加意是編命儒臣翻譯刊刻更令頒賜諸臣予心<lb/>
<pb n="KR2f0005_WYG_001-11b"/>
　欣恱特𤼵内帑白金千兩可即賚予在事諸臣朕仰遵<lb/>
慈旨頒賜爾等其欽承之<lb/>
　　　五月乙亥<lb/>
上諭學士傅達禮曰朕因<lb/>
太皇太后聖體少有違和不時省問昨躬奉湯藥幸已大<lb/>
　愈朕心方慰頃又進滋補之劑矣<lb/>
　　　七月壬午<lb/>
上諭大學士圖海等曰<lb/>
<pb n="KR2f0005_WYG_001-12a"/>
太宗文皇帝實錄鉅典攸闗今命卿等董率各官重加纂<lb/>
　輯務期敬慎將事速竣大典以副朕繼述先猷顯揚<lb/>
祖徳之意<lb/>
　　　康熙十三年甲寅二月乙未朔<lb/>
上諭講官喇沙里等曰朕従前賞賜出征官兵奉<lb/>
太皇太后慈諭特出宫中撙節銀兩為賞賜之用見在調<lb/>
　遣禁旅啓行期迫恐伊等措辦艱難賞賜本無定例亦<lb/>
　宜格外加恩今又䝉<lb/>
<pb n="KR2f0005_WYG_001-12b"/>
太皇太后諭令將宫中緞匹銀兩賞給官兵此誠<lb/>
太皇太后至徳𢎞恩爾等職司記注故諭知之<lb/>
　　　康熙十五年丙辰正月乙未<lb/>
詔諭天下曰朕惟帝王綏理萬方首崇孝治尊親之典因<lb/>
　事加隆至建立元儲懋敦國本尤必推原懿徳上晋徽<lb/>
　稱此厯代不易之盛軌也欽惟我<lb/>
聖祖母昭聖慈夀恭簡安懿章慶敦惠溫莊康和太皇太<lb/>
后佐<lb/>
<pb n="KR2f0005_WYG_001-13a"/>
皇祖太宗文皇帝肇造丕基啓<lb/>
皇考世祖章皇帝恢𢎞大業<lb/>
聖母仁憲恪順誠惠皇太后母儀茂著克嗣徽音朕奉事<lb/>
　慈闈並承訓育紹基圖治宵旰靡寧兹者祗遵<lb/>
懿命冊立皇太子禮成仰惟垂裕之仁式舉顯揚之典謹<lb/>
　告<lb/>
天地<lb/>
宗廟<lb/>
<pb n="KR2f0005_WYG_001-13b"/>
社稷於康熙十五年正月十一日率諸王貝勒文武羣臣<lb/>
　恭奉冊寶加上<lb/>
聖祖母昭聖慈夀恭簡安懿章慶敦惠溫莊康和太皇太<lb/>
后徽號曰<lb/>
昭聖慈夀恭簡安懿章慶敦惠溫莊康和仁宣太皇太后<lb/>
聖母仁憲恪順誠惠皇太后徽號曰<lb/>
仁憲恪順誠惠純淑皇太后慶禮告成恩綸宜沛崇儀顯<lb/>
　號昭令範扵千秋錫𩔖推恩洽懽心扵四海布告中外<lb/>
<pb n="KR2f0005_WYG_001-14a"/>
　咸使聞知<lb/>
　　　康熙二十年辛酉十二月丁酉<lb/>
上諭禮部獻嵗<lb/>
太皇太后夀届七袠洊臻景福諸王大臣應行慶賀禮儀<lb/>
　各視官爵為差其慶賀日期爾部擇吉以聞<lb/>
　　　庚子<lb/>
上諭禮部朕惟戡定本啓佑之恩顯揚備尊親之禮成功<lb/>
　既告盛徳宜彰所以展孝忱昭慶典也逆賊呉三桂背<lb/>
<pb n="KR2f0005_WYG_001-14b"/>
　恩反叛數年以來朕仰承<lb/>
聖祖母昭聖慈夀恭簡安懿章慶敦惠溫莊康和仁宣太<lb/>
皇太后暨<lb/>
聖母仁憲恪順誠惠純淑皇太后慈訓𠞰除叛亂克奏敉<lb/>
　寧思上答乎𢎞仁應進崇夫顯號謹加上<lb/>
太皇太后徽號曰<lb/>
昭聖慈夀恭簡安懿章慶敦惠溫莊康和仁宣𢎞靖太皇<lb/>
太后<lb/>
<pb n="KR2f0005_WYG_001-15a"/>
皇太后徽號曰<lb/>
仁憲恪順誠惠純淑端禧皇太后播徽音扵四海介景福<lb/>
　於萬年爾部擇吉具儀以聞<lb/>
　　　康熙二十二年癸亥四月丙子工部題修<lb/>
孝陵五空橋甬道估計工價銀兩<lb/>
上曰<lb/>
陵寢闗係重大前監修各官草率修理因致損壞今若以<lb/>
　莭省之故估價短少錢糧不敷將舊存磚石充用恐不<lb/>
<pb n="KR2f0005_WYG_001-15b"/>
　堅固寧使價値寛餘務令永逺堅固著重修<lb/>
陵寢堂司官詳勘議奏<lb/>
　　　康熙二十四年乙丑正月癸酉<lb/>
上以孟春詣<lb/>
太廟致祭畢<lb/>
諭内閣學士席爾達太常寺卿葛思忒等曰往見贊禮郎<lb/>
　宣讀祝版至朕名聲輒不揚父前子名禮經所載朕對<lb/>
　越之次惟懼誠敬稍有未至無以昭格神靈為子孫者<lb/>
<pb n="KR2f0005_WYG_001-16a"/>
　通名扵祖父豈可涉扵慢易嗣後俱髙聲朗誦無庸顧<lb/>
　忌<lb/>
　　　九月乙亥先是<lb/>
上駐蹕博洛和屯聞<lb/>
太皇太后聖體違和星夜回鑾親奉湯藥夜半尚未就寢<lb/>
　　　迨<lb/>
太皇太后聖體康寧奉<lb/>
慈諭幸白塔寺將行大雨近侍奏曰道路泥濘請俟少霽<lb/>
<pb n="KR2f0005_WYG_001-16b"/>
　　　行<lb/>
上曰近因<lb/>
聖祖母偶爾違和朕心深切憂慮今已痊愈甚為慶幸何<lb/>
　憚此一往不以仰慰<lb/>
慈衷乎遂冒雨行<lb/>
　　　康熙二十六年丁卯十一月壬寅<lb/>
上諭刑部朕奉<lb/>
太皇太后朝夕承懽祗遵<lb/>
<pb n="KR2f0005_WYG_001-17a"/>
慈訓竭誠奉養今者<lb/>
聖躬偶爾違豫朕夙夜滋懼寢食靡寧仰冀<lb/>
上天眷顧俯垂黙佑惟思好生以迓<lb/>
天庥寛大以延遐夀所有内外問刑衙門見監重辟人犯<lb/>
　除十惡死罪及貪官光棍不赦外其餘監候死罪重犯<lb/>
　槩行減等發落以昭朕祈<lb/>
天永佑至意<lb/>
　　　甲辰<lb/>
<pb n="KR2f0005_WYG_001-17b"/>
上諭大學士等曰自<lb/>
太皇太后聖體違和以来多方醫治病勢漸増朕夙夜憂<lb/>
　懼兹欲躬禱<lb/>
郊壇保䕶<lb/>
慈躬康寧大學士隨同九卿等奏曰<lb/>
皇上聖孝之誠必當感格<lb/>
穹蒼臣等愚見似不必詣<lb/>
壇致祭<lb/>
<pb n="KR2f0005_WYG_001-18a"/>
天心自為黙佑<lb/>
上復諭曰自<lb/>
太皇太后違和以来朕在宫中無日不竭誠黙禱今<lb/>
太皇太后病勢漸増朕心益加恐懼惟有竭抒忱悃叩祈<lb/>
上天之眷佑耳可即將此旨傳諭諸臣<lb/>
　　　十二月乙巳朔<lb/>
上率諸王貝勒貝子公等及文武官員自<lb/>
　乾清宫步詣<lb/>
<pb n="KR2f0005_WYG_001-18b"/>
天壇致祭祝文曰臣仰承<lb/>
天佑奉事祖母太皇太后髙年荷庇藉得安康今者疹患<lb/>
　驟作一旬以内漸覺沉篤臣夙夜靡寧寢食捐廢虔治<lb/>
　藥餌徧問方醫㒺克奏效五内憂灼莫知所措竊思<lb/>
天心仁愛覆幬無方矧臣藐躬夙䝉<lb/>
慈養憶自弱齡早失怙恃趨承祖母膝下三十餘年鞠養<lb/>
　教誨以至有成設無祖母太皇太后㫁不能致有今日<lb/>
　成立㒺極之恩畢生難報値兹危殆方寸潰迷用敢潔<lb/>
<pb n="KR2f0005_WYG_001-19a"/>
　蠲擇日呼籲<lb/>
皇穹伏懇<lb/>
憫念篤誠立垂<lb/>
昭鑒俾沉疴迅起遐算長延若大數或窮願減臣齡冀増<lb/>
　太皇太后之夀讀祝版時<lb/>
上涕淚交頤陪祀諸王貝勒貝子公等及文武官員無不<lb/>
　　　感泣祭畢<lb/>
上即詣<lb/>
<pb n="KR2f0005_WYG_001-19b"/>
慈寧宫侍疾<lb/>
　　　甲寅内閣及部院衙門官員公同具疏請<lb/>
皇上少節勞瘁<lb/>
上曰朕自<lb/>
太皇太后違豫以来心懷憂慮日侍左右檢方調藥親視<lb/>
　飲饌<lb/>
太皇太后寧憇之時朕惟隔幔静俟席地危坐一聞<lb/>
太皇太后聲息即趨至榻前凡有所需手奉以進因此晝<lb/>
<pb n="KR2f0005_WYG_001-20a"/>
　夜不能少離<lb/>
太皇太后屡有<lb/>
慈旨命朕回宫少宜自愛朕念㓜䝉<lb/>
太皇太后撫養教訓三十餘年㒺極深恩難以報答今見<lb/>
　病體未痊五内焦灼莫知所措朕躬寢䖏何暇顧計當<lb/>
　此時不竭盡心力少抒報答之忱異日雖欲依戀<lb/>
慈闈豈易得耶<lb/>
　　　己巳子時<lb/>
<pb n="KR2f0005_WYG_001-20b"/>
太皇太后崩扵慈寧宫<lb/>
上擗踊哀號呼天搶地哭無停聲飲食不入口王以下文<lb/>
　　　武羣臣公疏奏請節哀<lb/>
上不允隨諭曰朕覽自古帝王居喪持服以二十七月易<lb/>
　為二十七日惟魏孝文帝欲行三年之喪朕平日讀史<lb/>
　至此常羨慕之今非欲邁古賢君祗念朕甫八嵗<lb/>
世祖章皇帝即賓天十一嵗<lb/>
慈和皇太后又崩逝藐兹沖齡音容未盡記憶未獲盡孝<lb/>
<pb n="KR2f0005_WYG_001-21a"/>
　至今抱憾仰賴<lb/>
聖祖母太皇太后鞠養教誨以至成立今遽遭大故五内<lb/>
　潰迷回思早喪<lb/>
怙恃益増痛傷哀疚靡盡今持服二十七月少慰㒺極之<lb/>
　痛朕獨持服宫中扵政事毫無曠廢不令臣民持服一<lb/>
　切俱不禁止如此可以遂朕本懷朕哀慟即可少止諸<lb/>
　　　王大臣等奏曰<lb/>
皇上至徳純孝亘古莫比但古者以日易月為不易之典<lb/>
<pb n="KR2f0005_WYG_001-21b"/>
　　　誠以帝王之孝與臣民不同願<lb/>
皇上仰遵<lb/>
遺詔博稽古制上思<lb/>
天地<lb/>
祖宗付畀之重下慰羣臣百姓仰賴之忱以禮節哀易月<lb/>
　　　之典守而勿更<lb/>
上諭曰朕事<lb/>
太皇太后三十餘年竭盡衷誠無稍違拂近者<lb/>
<pb n="KR2f0005_WYG_001-22a"/>
聖體違豫三十餘日衣不解帶必誠必敬朕之此志期在<lb/>
　必遂否則貴為天子富有四海亦奚以為爾等其詳議<lb/>
　之諸王大臣等聞<lb/>
諭皆感悚嗚咽又奏曰<lb/>
皇上一身為<lb/>
郊壇<lb/>
宗廟<lb/>
社稷所寄托毎當祭享伏見<lb/>
<pb n="KR2f0005_WYG_001-22b"/>
鑾輿親莅竭誠盡敬古者祭為吉禮必扵除服後舉行<lb/>
皇上以<lb/>
太皇太后之故若使<lb/>
郊<lb/>
廟神靈少有弗歆即<lb/>
太皇太后在天之靈亦必不安且君臣兆姓本属一體若<lb/>
皇上持服宫中臣民安然即吉甚非一體之義况<lb/>
皇上奉事<lb/>
<pb n="KR2f0005_WYG_001-23a"/>
太皇太后三十餘年晨昏孝養即違豫以来晝夜憂勤㒺<lb/>
　　　非孝思今乃扵<lb/>
慈闈遺命反不曲遵恐有虛<lb/>
太皇太后惓惓之意臣等不揣愚賤敢以固請<lb/>
上諭曰朕意已定不必更奏<lb/>
　　　是日<lb/>
上諭禮部朕孝服用布舊制國有大喪自宗室公以上服<lb/>
　素帛今孝服俱改用布宫内年㓜皇子公主一體持服<lb/>
<pb n="KR2f0005_WYG_001-23b"/>
　　　康熙二十七年戊辰正月辛巳<lb/>
上諭禮部<lb/>
大行太皇太后聖徳母儀昭示萬國昔奉我<lb/>
皇祖太宗文皇帝贊宣内政誕育我<lb/>
皇考世祖章皇帝顧復劬勞受無疆休大一統業暨朕踐<lb/>
　阼方在沖齡仰荷我<lb/>
聖祖母訓誨㤙勤以至成立晨昏依戀三十餘年方期洊<lb/>
　享遐齡茂膺繁祉詎意適遭違豫奄忽上賓朕哀疚之深<lb/>
<pb n="KR2f0005_WYG_001-24a"/>
　五中摧絶昊天㒺極報徳實難緬維厚澤深仁信足炳<lb/>
　傳簡冊非薦隆號莫展哀誠宜恪遵彞憲恭上<lb/>
尊諡垂示無窮以慰朕尊親之意著内閣翰林院詹事府<lb/>
　㑹同擬奏其應行典禮爾部詳議以聞<lb/>
　　　戊子<lb/>
上諭九卿詹事科道等曰朕遭<lb/>
太皇太后崩逝欲持服二十七月立志甚堅諸王大臣及<lb/>
　百官士民再三陳奏情辭懇切不得已勉從所請中心<lb/>
<pb n="KR2f0005_WYG_001-24b"/>
　歉仄因幕居乾清門外以盡哀誠今乃又請回宫不過<lb/>
　以朕躬為念身為天子豈不自愛但人孰無祖父母父<lb/>
　母為子孫皆當盡孝何分貴賤朕孝治天下思以表率<lb/>
　臣民垂則後禩今距釋服之期為時甚近若從所言以<lb/>
　致異日稍留遺憾恐非諸臣愛君之意諸王大臣激切<lb/>
　奏懇已有諭旨不允卿等其仰體朕心勿復言<lb/>
　　　庚寅先是諸王大臣及士民等奏請以日易月之<lb/>
　　　疏未奉<lb/>
<pb n="KR2f0005_WYG_001-25a"/>
俞旨至是<lb/>
上諭曰朕以薄祜㓜失<lb/>
怙恃幸依<lb/>
聖祖母膝下如見<lb/>
皇考妣音容今遭遐棄痛念<lb/>
慈㤙悲哀並集欲持服二十七月仰答<lb/>
聖祖母鞠育深仁兼報<lb/>
皇考妣劬勞大徳諸王大臣及各官等援引厯代成例堅<lb/>
<pb n="KR2f0005_WYG_001-25b"/>
　請再三並稱<lb/>
郊<lb/>
廟祀典不宜久輟升祔大禮及時舉行且士民伏闕披瀝<lb/>
　衆情謂國恤淹久有妨民業朕反覆思維不得已以禮<lb/>
　抑情勉從所請<lb/>
　　　戊戌<lb/>
上諭大學士明珠内務府總管班第等曰自<lb/>
太皇太后違豫<lb/>
<pb n="KR2f0005_WYG_001-26a"/>
皇太后盡孝侍奉甚為勞瘁<lb/>
太皇太后賓天復哀痛太過<lb/>
慈顔清減昨者朕詣<lb/>
皇太后宫問安見癯瘦更甚積勞成疾服藥調理朕心深<lb/>
　為憂慮明日<lb/>
太皇太后一月之祭爾等可奏請不必前往<lb/>
　　　三月庚子<lb/>
上諭從前詣<lb/>
<pb n="KR2f0005_WYG_001-26b"/>
兩宫請安皆扵起居注記檔今詣<lb/>
寕夀宫請安朕因不忍過<lb/>
慈寧宫故從啓祥門行走但此係宫禁之地外官無由得<lb/>
　知後每次請安著令太監傳諭敦住仍令起居注記載<lb/>
　其不忍由隆宗門行走之故亦令諭侍郎庫勒納知之<lb/>
　　　康熙三十八年己卯三月乙酉<lb/>
上駐蹕蘇州府江南江西總督張鵬翮等率蘇州府官員<lb/>
　　　士庶進表慶賀<lb/>
<pb n="KR2f0005_WYG_001-27a"/>
萬夀節<lb/>
上諭曰朕往歳萬夀節猶照常行禮<lb/>
太皇太后賓天以後遂不復受賀此日但齋戒獨䖏觀書<lb/>
　寫字而已且朕平居原不喜宴樂在京時諸王大臣每<lb/>
　遇萬夀節輙請如前行禮朕皆不允今廵幸至此若受<lb/>
　慶賀則非朕初意矣衆意諄切朕已知之不必再請<lb/>
　　　康熙四十一年壬午七月庚戌朔<lb/>
上駐蹕熱河聞和碩温憲公主薨日晡未進膳扈從諸大<lb/>
<pb n="KR2f0005_WYG_001-27b"/>
　　　臣奏曰<lb/>
皇上聞公主訃過哀此時尚未進膳恐<lb/>
聖躬太為勞瘁奏入<lb/>
上傳諭曰公主係已嫁之女朕尚可寛釋但<lb/>
皇太后自㓜撫養忽值此變<lb/>
皇太后傷悼弗勝膳尚未進朕亦何心進食乎<lb/>
　　　康熙四十九年庚寅正月壬午先是<lb/>
上諭禮部蟒式舞者乃滿洲筵宴大禮至隆重懽慶之盛<lb/>
<pb n="KR2f0005_WYG_001-28a"/>
　典向来皆諸王大臣行之今歳<lb/>
皇太后七旬大慶朕亦五十有七欲親舞稱觴是日於<lb/>
皇太后宫進宴<lb/>
皇太后升座樂作<lb/>
上近前起舞進爵<lb/>
　　　康熙五十六年丁酉十一月癸丑<lb/>
上駐蹕湯泉<lb/>
諭大學士等曰湯山至徳勝門四十餘里徳勝門至大内<lb/>
<pb n="KR2f0005_WYG_001-28b"/>
　將及十里此間設立腰站二處各派部院賢能司官一<lb/>
　員筆帖式一員如此則朕遣人請<lb/>
皇太后安竝<lb/>
皇太后差人至朕處俱不致遲悮矣<lb/>
　　　十二月甲申諸皇子傳<lb/>
諭曰<lb/>
皇太后病勢漸増朕承歡奉養歴數十年不幸値此朕躬<lb/>
　雖抱病此心未能梢釋頃親往請安朕體甚覺委頓<lb/>
<pb n="KR2f0005_WYG_001-29a"/>
皇太后倘有不諱朕自當竭力以盡禮節耳<lb/>
　　　乙酉諸皇子傳<lb/>
諭曰昨日朕足背浮腫不能轉移因<lb/>
皇太后病勢大增用手帕纒足乘軟輿詣<lb/>
寧夀宫朕捧<lb/>
皇太后手奏云<lb/>
母后臣在此<lb/>
皇太后張目畏明以手障光視朕執朕手朕心悲痛欲在<lb/>
<pb n="KR2f0005_WYG_001-29b"/>
寧夀宫守視因病體萬不能支而出朕若居扵素所寢處<lb/>
　之地心甚不安因扵蒼震門内設立帷幄以居衣不解<lb/>
　帶朕數日来徧身沈重中心煩燥不能成寐三鼔時稍<lb/>
　寢即醒醒時頭暈隨又起坐至五鼓始寢半刻朕欲竭<lb/>
　力盡禮似此形勢甚恐不能支持益滋不安耳<lb/>
　　　丙戌大臣等奏<lb/>
聖體違和仰祈節勞保攝奏入<lb/>
上曰<lb/>
<pb n="KR2f0005_WYG_001-30a"/>
皇太后倘有不虞朕當力疾盡禮爾等各有父母勿過為<lb/>
　勸阻朕益傷悼益増疾矣是日酉刻<lb/>
皇太后崩扵寧夀宫<lb/>
上拊膺哀號即行割辮孝服用布哭泣弗輟諸皇子屢次<lb/>
　　　叩請始回蒼震門内<lb/>
　　　丙午諸王大臣等公奏明日<lb/>
大行皇太后殯宫行大祭禮<lb/>
聖躬近日方稍愈請今晚不必親詣<lb/>
<pb n="KR2f0005_WYG_001-30b"/>
梓宫前哭奠<lb/>
上諭曰二十一日二十二日朕本欲親詣致祭因二十七<lb/>
　日欲親往釋服是以未去自二十三二十四日以後朕<lb/>
　躬比前較愈儘可往矣諸皇子大臣屢次勸止倘朕今<lb/>
　可以去而不去他日回想豈非遺憾乎今朕必親去將<lb/>
　此諭衆知之<lb/>
　　　康熙五十七年戊戌三月壬戌諸王大臣合詞具<lb/>
　　　奏<lb/>
<pb n="KR2f0005_WYG_001-31a"/>
皇太后大事将滿百日諸禮俱畢請照禮部所請扵十四<lb/>
　　　日薙髮<lb/>
上諭曰方<lb/>
皇太后大事<lb/>
梓宫未出之前朕立意欲曲盡乃心不幸身病不能支持<lb/>
　難以勉强諸事未盡朕心抱恨無窮又思當此之時止<lb/>
　有孝敬朕之人竝無愛恤朕之人尊長輩已無存者此<lb/>
　等處每以無可與言為傷茲距四月初七日為日無㡬<lb/>
<pb n="KR2f0005_WYG_001-31b"/>
　著過四月初七日薙髮<lb/>
　　　康熙五十九年庚子十二月甲辰諸王貝勒貝子<lb/>
　　　公滿漢文武大臣謹奏<lb/>
皇上御極六十年普天大慶恭請行慶賀典禮<lb/>
上諭大學士等曰朕素性不喜行慶賀禮是以元旦惟照<lb/>
　例行禮停止筵宴雖萬夀日亦久不行慶賀禮今王大<lb/>
　臣等為朕御極六十年奏請慶賀行禮欽惟<lb/>
世祖章皇帝因朕㓜年時未經出痘令保母護視扵紫禁<lb/>
<pb n="KR2f0005_WYG_001-32a"/>
　城外<lb/>
父母膝下未得一日承懽此朕六十年来抱歉之處正月<lb/>
　初七日<lb/>
世祖章皇帝忌辰二月十一日<lb/>
孝康章皇后忌辰朕何敢扵正月初七二月十一日以前<lb/>
　行慶賀禮此所奏不准行<lb/>
　　　庚申<lb/>
上諭大學士等曰諸王大臣為朕在位六十年奏請慶賀<lb/>
<pb n="KR2f0005_WYG_001-32b"/>
　而扵典禮之大者並未議及朕在位六十年皆<lb/>
祖宗積徳隂祐所致幸而六十年来一無所失應先往盛<lb/>
　京<lb/>
三陵行大祭禮但朕今年近七旬不能親謁<lb/>
三陵應遣皇子等恭代告祭俟上元節後朕親往<lb/>
孝陵恭行大祭典禮爾滿漢大臣㑹議具奏其祭<lb/>
陵撰文即將朕旨纂入<lb/>
</p>
<p>
</p>
  </div>
</body>
</text>
</TEI>
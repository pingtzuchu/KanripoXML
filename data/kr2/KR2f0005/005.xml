<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0005_WYG_005-1a"/>
　欽定四庫全書<lb/>
大清聖祖合天𢎞運文武睿哲恭儉寛裕孝敬誠信中和<lb/>
功德大成仁皇帝聖訓卷五<lb/>
　　　聖學<lb/>
　　　康熙九年庚戌十月丁酉<lb/>
上諭禮部帝王勤求治理必稽古典學以資啓沃之功朕<lb/>
　於政務餘閒惟日研精經史念經筵日講允屬大典宜<lb/>
　即舉行爾部其詳察典例擇吉具儀以聞<lb/>
<pb n="KR2f0005_WYG_005-1b"/>
　　　康熙十二年癸丑二月丁未<lb/>
上諭學士傅達禮等曰人主臨御天下建極綏猷未有不<lb/>
　以講學明理為先務朕聽政之暇即於宫中披閲典籍<lb/>
　殊覺義理無窮樂此不疲向來隔日進講朕心猶然未<lb/>
　愜嗣後爾等須日侍講讀闡發書㫖為學之功庶可無<lb/>
　間<lb/>
　　　三月甲戌<lb/>
上諭學士傅達禮曰朕以修葺宫殿明日移駐瀛臺暫留<lb/>
<pb n="KR2f0005_WYG_005-2a"/>
　數日夫進講所以致知蓄德期於日新未容少間講官<lb/>
　其日至瀛臺如常進講又<lb/>
諭曰學問之道在於實心研索使視為故事講畢即置之<lb/>
　度外是徒務虛名於身心何益朕於諸臣進講後每再<lb/>
　三紬繹即心有所得尤必考正於人務求道理明徹乃<lb/>
　止至聽政之暇無間寒暑惟有讀書作字而已因<lb/>
御書一行賜觀曰人君之學不在此朕非專工書法但暇<lb/>
　時游情翰墨耳<lb/>
<pb n="KR2f0005_WYG_005-2b"/>
　　　五月壬申<lb/>
上諭學士傅達禮等曰學問之道必無間斷方有裨益以<lb/>
　後寒暑不必輟講<lb/>
　　　九月甲戌<lb/>
上諭講官熊賜履曰朕觀爾等所撰講章較張居正直觧<lb/>
　更為切要熊賜履奏曰臣等章句小儒不過敷陳文義<lb/>
　　　至於明理㑹心見諸日用則在<lb/>
皇上自得之也<lb/>
<pb n="KR2f0005_WYG_005-3a"/>
上曰講明道理乃為學切要功夫修已治人方有主宰若<lb/>
　未明理一切事務於何取則又<lb/>
諭曰學問之道畢竟以正心為本熊賜履奏曰<lb/>
聖諭及此得千古聖學心傳矣<lb/>
　　　己卯<lb/>
上諭講官熊賜履曰大學格物二字包括無餘但其間有<lb/>
　根本有切要非泛騖於器數之末為支離無本之學也<lb/>
　　　又<lb/>
<pb n="KR2f0005_WYG_005-3b"/>
諭曰天地古今大本大原只是一理故曰一以貫之然則<lb/>
　博文約禮工夫合當如是<lb/>
　　　十月戊戌<lb/>
上諭講官等曰人心至靈出入無鄉一刻不親書冊此心<lb/>
　未免旁騖朕在宫中手不釋卷正為此也<lb/>
　　　十一月壬申<lb/>
上諭侍讀學士喇沙里曰朕在宫中博觀典籍見宋儒周<lb/>
　敦頤太極圖義理精奧實前賢所未發朕嘗極意探索<lb/>
<pb n="KR2f0005_WYG_005-4a"/>
　究其指歸可命學士熊賜履編修葉方藹張英修撰韓<lb/>
　菼等各撰太極圖論一篇朕親覽焉<lb/>
　　　康熙十三年甲寅九月壬戌朔<lb/>
上諭學士傅達禮曰日講闗係重大日月易邁恐致荒踈<lb/>
　雖當此多事之時不妨乗間進講於軍事無悞工夫不<lb/>
　間則裨益身心良非淺鮮爾衙門議奏尋翰林院奏曰<lb/>
　　　機務繁重請間一日進講<lb/>
上曰軍機事情有間數日一至者亦有數日連至者非可<lb/>
<pb n="KR2f0005_WYG_005-4b"/>
　限以日期其仍每日進<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>以慰朕惓惓嚮學之意<lb/>
　　　康熙十五年丙辰二月己未<lb/>
上諭講官喇沙里徐元文曰嗣後經筵講章稱頌之處不<lb/>
　得過為溢辭但取切要有裨實學其諭各講官知之<lb/>
　　　十月癸酉<lb/>
上諭講官喇沙里等曰經書屢經講讀朕心業已熟曉通<lb/>
　鑑一書事闗前代得失甚有裨於治道作何揀擇撰擬<lb/>
　講章進講爾等議奏<lb/>
<pb n="KR2f0005_WYG_005-5a"/>
　　　康熙十六年丁巳五月己卯<lb/>
上諭大學士等曰帝王之學以明理為先格物致知必資<lb/>
　講論向來日講惟講官敷陳講章於經史精義未能研<lb/>
　究印證朕心終有未慊前曽諭内閣諸臣或朕自講朱<lb/>
　註或觧説講章内閣諸臣奏稱朕宜隨便發明書㫖不<lb/>
　必預定規程今思講學必互相闡發方能融㑹義理有<lb/>
　裨身心以後日講或應朕躬自講朱註或觧説講章仍<lb/>
　令講官照常進講爾等㑹同翰林院掌院學士議奏<lb/>
<pb n="KR2f0005_WYG_005-5b"/>
　　　癸卯<lb/>
上諭講官等曰爾等進講經書皆内聖外王修齊治平之<lb/>
　道朕亦孜孜詳詢每講之時必專意以聽但學問無窮<lb/>
　不在徒言惟當躬行實踐方有益於所學爾等仍愈加<lb/>
　直言毋有隱諱以助朕好學進修之意<lb/>
　　　康熙十七年戊午五月己未<lb/>
上諭講官等曰講章内言敬者德之聚朕思誠敬一理敬<lb/>
　又為誠之本也<lb/>
<pb n="KR2f0005_WYG_005-6a"/>
　　　康熙十九年庚申六月甲申<lb/>
上以御書賜大學士等諭曰朕萬幾餘暇留心經史時取<lb/>
　古人墨蹟臨摹雖好慕不衰未窺其堂奧歳月既深偶<lb/>
　成卷軸卿等佐理勤勞朝夕問對因思古之君臣羙惡<lb/>
　皆可相勸故以平日所書賜卿等方將勉所未逮非謂<lb/>
　書法已工也卿等其知朕意又以<lb/>
御書賜學士等諭曰爾等日侍講筵夙夜匪懈啓沃之暇<lb/>
　每以朕書為請朕萬幾餘閒研精典籍間取古人墨蹟<lb/>
<pb n="KR2f0005_WYG_005-6b"/>
　臨摹爾等既為文學侍從之臣即有成就德業之責故<lb/>
　因所請輒以頒賜其悉朕意<lb/>
　　　十月丁未<lb/>
上御懋勤殿親講易經噬嗑卦辭講官庫勒納葉方藹等<lb/>
　　　進所撰乾坤二卦總論<lb/>
上覽畢諭曰卦爻之義原各不同即如噬嗑一卦中四爻<lb/>
　主用刑者言初上二爻主受刑者言每爻各有取義必<lb/>
　得總論發揮方覺全卦之義了然諸卦俱可倣此撰進<lb/>
<pb n="KR2f0005_WYG_005-7a"/>
　　　康熙二十一年壬戌五月庚午<lb/>
上御乾清宫講官牛鈕等進講睽卦彖象畢<lb/>
上曰講義云一國非之而不顧天下非之而不顧此必認<lb/>
　得道理真乃為無弊否則反為乖戾矣<lb/>
　　　康熙二十二年癸亥八月庚子朔<lb/>
上諭講官等曰朕每旦未明求衣坐待部院奏事既畢然<lb/>
　後入講不惟遲延晷刻亦且稽悞工夫自後於未啓奏<lb/>
　前進講方得從容議論多所發明自是講官待漏宫門<lb/>
<pb n="KR2f0005_WYG_005-7b"/>
　　　甫辨色<lb/>
上已御經筵矣<lb/>
　　　辛丑<lb/>
上諭講官等曰經筵闗係大典必君臣交儆上下相成方<lb/>
　有裨於治理向來所擬經筵講章但切君身此後當兼<lb/>
　寓訓勉臣下之意庶使諸臣皆有所警省<lb/>
　　　壬戌講官進講易豐卦三節<lb/>
上曰彖傳講章云驕心一生何所不至故聖人惕之以憂<lb/>
<pb n="KR2f0005_WYG_005-8a"/>
　此所發明極是滿招損謙受益聖人乆安長治之道只<lb/>
　在能持滿而已<lb/>
　　　十月辛酉<lb/>
上諭講官張玉書曰日用常行無非此理自有理學名目<lb/>
　彼此辨論朕見言行不相符者甚多終日講理學而所<lb/>
　行之事全與其言悖謬豈可謂之理學若口雖不講而<lb/>
　行事皆與道理脗合此即真理學也<lb/>
　　　康熙二十三年甲子三月丁亥<lb/>
<pb n="KR2f0005_WYG_005-8b"/>
上諭大學士等曰朕前奉<lb/>
太皇太后詣五臺山覽觀山川形勢一一親歴其境每臺<lb/>
　所製碑文出自一時結搆爾等可詳加斟酌近見漢人<lb/>
　中有自負才髙所作文不容人㸃竄此習俗之可鄙文<lb/>
　之所以不工也<lb/>
　　　四月庚子<lb/>
上御乾清宫親講易乾卦亢龍有悔一節講畢<lb/>
諭講官等曰亢龍有悔一節何以注在不應講之列天道<lb/>
<pb n="KR2f0005_WYG_005-9a"/>
　人事亢則有悔易中所言無非此理正宜以此為戒不<lb/>
　必避忌以後繫辭講章不分應講與不應講俱以次逐<lb/>
　節進講<lb/>
　　　十一月乙丑<lb/>
上南巡泊舟燕子磯讀書至三鼔侍講學士髙士竒奏請<lb/>
　　　宜少節養<lb/>
上諭曰朕自五齡即知讀書八齡踐阼輒以學庸訓詁詢<lb/>
　之左右求得大意而後愉快日所讀書必使字字成誦<lb/>
<pb n="KR2f0005_WYG_005-9b"/>
　從來不肯自欺及四子之書既已通貫乃讀尚書於典<lb/>
　謨訓誥之中體㑹古帝王孜孜求治之意期見之施行<lb/>
　及讀大易觀象玩占於數聖人扶陽抑隂防微杜漸垂<lb/>
　世立教之精心朕皆反覆探索必心與理㑹不使纖毫<lb/>
　扞格實覺義理悦心故樂此不疲耳<lb/>
　　　康熙二十四年乙丑四月辛卯<lb/>
上諭大學士等曰從來道德文章原非二事能文之士必<lb/>
　湏先明理而學道之人亦貴能文章朕觀周程張朱諸<lb/>
<pb n="KR2f0005_WYG_005-10a"/>
　子之書雖主於明道不尚辭華而其著作體裁簡要晰<lb/>
　理精深何嘗不文質燦然令人神觧意釋至近世則空<lb/>
　疎不學之人借理學以自文其陋岸然自負為儒者究<lb/>
　其意觧不出庸夫之見真可鄙也<lb/>
　　　康熙二十五年丙寅閏四月己未<lb/>
上諭翰林院掌院學士庫勒納張英曰爾等每日將講章<lb/>
　捧至乾清門預備詣講筵行禮進講為時良乆妨朕披<lb/>
　覽功著暫停止春秋禮記朕在内每日講閲其詩經通<lb/>
<pb n="KR2f0005_WYG_005-10b"/>
　鑑講章俱交與張英令其齎至内廷<lb/>
　　　康熙二十六年丁卯四月己未<lb/>
上諭大學士等曰史事所闗甚重若不參看實録虚實何<lb/>
　由悉知他書或以文章見長獨修史宜直書實事豈可<lb/>
　空言文飾乎如明代纂修元史限期過廹以致要務多<lb/>
　漏且議論偏詖殊乖公正俟明史修成之日應將實録<lb/>
　並存令後世有所考據從來論人甚易自處則難若不<lb/>
　審已之所行而徒輕議古人雖文詞可觀亦何足道朕<lb/>
<pb n="KR2f0005_WYG_005-11a"/>
　嘗博覽羣書於古之聖君哲后未敢漫加評騭也<lb/>
　　　康熙二十八年己巳二月甲子<lb/>
上南巡至江寧府民王來熊獻鍊丹養身秘書一冊<lb/>
諭扈從諸臣曰朕於經史之餘所閲載籍多矣凡鍊丹修<lb/>
　養長生及師巫自謂前知者皆妄誕不足信但可欺愚<lb/>
　民而已通經明理者斷不為其所惑也宋司馬光所論<lb/>
　甚當朕有取焉此等事朕素不信其擲還之<lb/>
　　　乙丑<lb/>
<pb n="KR2f0005_WYG_005-11b"/>
上駐蹕江寧幸觀象臺<lb/>
諭學士李光地曰郭守敬儀器不可行於今由不知恒星<lb/>
　與天動故也自古史志厯法多不可信質之以理類空<lb/>
　言無實如熒惑退舍之説天象垂戒理則有之若果退<lb/>
　舍後來推算者以何積算<lb/>
　　　康熙三十一年壬申正月甲寅<lb/>
上御乾清門召大學士九卿等至<lb/>
御座前<lb/>
<pb n="KR2f0005_WYG_005-12a"/>
上取性理展閲指太極圖謂諸臣曰此所言皆一定之理<lb/>
　無可疑論者又指五聲八音八風圖曰古人謂十二律<lb/>
　定而後被之八音則八音和奏之天地則八風和而諸<lb/>
　福之物可致之祥無不畢至其言樂律所闗如此其大<lb/>
　而十二律之所從出其義不可不知如律吕新書所言<lb/>
　算數專用徑一圍三之法此法若合則所算皆合此法<lb/>
　若舛則無所不舛矣朕觀徑一圍三之法用之必不能<lb/>
　合蓋徑一尺則圍當三尺一寸四分一釐有竒若積累<lb/>
<pb n="KR2f0005_WYG_005-12b"/>
　至於百丈所差至十四丈有竒等而上之其為舛錯可<lb/>
　勝言耶因取方圓諸圖指示諸臣曰所言徑一圍三止<lb/>
　可算六角之數若圍圓則必有竒零其理具在目前甚<lb/>
　為明顯朕觀八線表中半徑勾股之法極其精微凡圓<lb/>
　者可以方算開方之法即從此出遂用方圓諸圖逐一<lb/>
　　　驗算無不脗合又<lb/>
諭曰黄鐘之管九寸空圍九分積八百一十分是為律本<lb/>
　此舊説也其分寸若以尺言則古今尺制不同自朕觀<lb/>
<pb n="KR2f0005_WYG_005-13a"/>
　之當以天地之度數為準至隔八相生之説聲音髙下<lb/>
　循環相生復還本音必湏隔八此一定之理也隨<lb/>
命樂人取笛和瑟次第審音至第八聲還本音<lb/>
上曰此非隔八相生之義耶以理推之固應如是又<lb/>
諭曰算數精密即河道閘口流水亦可算晝夜所流分數<lb/>
　其法先量閘口闊狹計一杪所流幾何積至一晝夜則<lb/>
　所流多寡可以數計矣又<lb/>
命取測日晷表以<lb/>
<pb n="KR2f0005_WYG_005-13b"/>
御筆畫示曰此正午日影所至之處遂置乾清門正中令<lb/>
　　　諸臣候視至午日影與<lb/>
御筆畫處恰合毫髪不爽諸臣等奏曰臣等今日仰承<lb/>
聖訓得聞所未聞見所未見不勝懽慶之至<lb/>
　　　康熙三十三年甲戌五月甲寅<lb/>
上諭翰林院朕流覽載籍見分類諸書雖各有所長尚多<lb/>
　未備唐類函可謂詳贍然唐以後典故藝文亦未採録<lb/>
　可依唐類函體例自唐迄明輯成完書以資觀覽<lb/>
<pb n="KR2f0005_WYG_005-14a"/>
　　　閏五月戊辰<lb/>
上諭大學士等曰古先聖賢所著訓詞於學者礪行之道<lb/>
　讀書之法居官治民之事無不該備果能孳孳行之自<lb/>
　有無窮之益<lb/>
　　　康熙三十六年丁丑七月甲午<lb/>
上諭殿試讀卷諸臣曰作文者無不論理然徒能言而不<lb/>
　能行亦奚益哉朕觀性理一書大指只一誠字人可不<lb/>
　以誠自勉乎<lb/>
<pb n="KR2f0005_WYG_005-14b"/>
　　　康熙四十一年壬午五月丙午<lb/>
賜大學士九卿翰林詹事科道官一百四十餘員<lb/>
御書有差<lb/>
諭曰尋章摘句華麗詞藻非帝王之本朕四十餘年惟日<lb/>
　兢兢未嘗晷刻稍釋萬幾自警有始無終之誚念兹在<lb/>
　兹也政事稍暇頗好書射歴年以來所積臨摹字幅以<lb/>
　賜卿等<lb/>
　　　十月壬午翰林院侍讀學士陳元龍等遵<lb/>
<pb n="KR2f0005_WYG_005-15a"/>
㫖各書綾字一幅進呈<lb/>
上諭曰學書湏臨古人法帖其用筆時輕重疎密或疾或<lb/>
　徐各有體勢宫中古法帖甚多朕皆臨閲有李北海書<lb/>
　華山寺碑字極大臨摹雖難朕不憚勞必臨摹而後已<lb/>
　朕素性好此久歴年所毫無間斷也<lb/>
　　　康熙四十二年癸未四月戊戌<lb/>
上發出大學士熊賜履所呈明神宗熹宗以下史書四本<lb/>
諭大學士等曰朕自沖齡即每事好問明時之太監朕皆<lb/>
<pb n="KR2f0005_WYG_005-15b"/>
　及見之所以彼時之事朕知之甚悉太監魏忠賢惡跡<lb/>
　史書僅記其大略而已猶未詳載也明末之君多有不<lb/>
　識字者遇講書則垂幔聽之諸事皆任太監辦理所以<lb/>
　生殺之權盡歸此輩也又<lb/>
諭曰此書所載楊漣左光斗死於北鎮撫司獄中聞此二<lb/>
　人在午門前受御杖死太監等以布裹尸出之至於隨<lb/>
　崇禎殉難者乃太監王承恩因此<lb/>
世祖章皇帝作文致祭並立碑碣此書載太監王之心從<lb/>
<pb n="KR2f0005_WYG_005-16a"/>
　死明係錯悞至於本朝興兵聲討之故書内並未記載<lb/>
　可問熊賜履王鴻緒等<lb/>
　　　康熙四十三年甲申六月丁酉<lb/>
上諭講官等曰古今講道學者甚多尤好非議人彼亦徒<lb/>
　能言之而言行相符者葢寡是以朕不尚空言斷不肯<lb/>
　非議古人何以言之葢人各有長短棄短取長始能盡<lb/>
　人之材若必求全責備稍有欠缺即行指摘此非忠恕<lb/>
　之道也故孔子當時惟節取人之善隱諱人之短凡事<lb/>
<pb n="KR2f0005_WYG_005-16b"/>
　求諸己不非諸人是豈可少容私意於其間乎又人見<lb/>
　講道學之人或不見用輒為太息以為果見用必有可<lb/>
　觀此亦徒見其空言而云然也若果見用言行亦未必<lb/>
　相符惟宋司馬光編輯資治通鑑論斷古今盡得其當<lb/>
　而後之論者反未嘗置諸講道學之列司馬光乃宋朝<lb/>
　名相言行相符由此以觀不在空言也故君子先行後<lb/>
　言果如周程張朱勉行道學之實者自當見諸議論若<lb/>
　但以空言而講道學斷乎不可朱子洵稱大儒非泛言<lb/>
<pb n="KR2f0005_WYG_005-17a"/>
　道學者可比擬也<lb/>
　　　七月乙卯<lb/>
上諭大學士翰林等官曰朕自幼好臨池每日寫千餘字<lb/>
　從無間斷凡古名人之墨蹟石刻無不細心臨摹積今<lb/>
　三十餘年實亦性之所好即朕清字亦素敏速從無錯<lb/>
　悞凡批答督撫摺子及硃筆諭㫖皆朕親書並不起稿<lb/>
　其事之稍有闗係者雖歳月經久亦不遺忘故批發之<lb/>
　㫖俱存所司朕處全無底稿也<lb/>
<pb n="KR2f0005_WYG_005-17b"/>
　　　八月庚午<lb/>
上諭大學士等曰朕覽過之書雖日月間隔不甚遺忘今<lb/>
　雖年歳稍増而記性更進即目前陳列諸書内欲稽考<lb/>
　某卷某字但指令近侍取之亦可即得不至錯悞大約<lb/>
　存心清虛不但事不遺忘於養生亦為有益<lb/>
　　　十一月己亥<lb/>
上諭欽天監初一日日食朕用儀器測驗午正一刻十一<lb/>
　分初虧未初三刻二分食甚申初一刻復圓查七政厯<lb/>
<pb n="KR2f0005_WYG_005-18a"/>
　未初三刻二分日月合朔新法推算必無舛錯之理此<lb/>
　舛錯或因悞寫字畫或因算者忽略將零數去之太多<lb/>
　亦未可定著詳察明白具奏<lb/>
　　　壬戌<lb/>
上諭大學士等曰明史闗係極大必使後人心服乃佳宋<lb/>
　史成於元元史成於明其中是非失實者多是以至今<lb/>
　人心不服有明二百餘年其流風善政誠不可枚舉今<lb/>
　之史官或執己見者有之或據傳聞者亦有之或用稗<lb/>
<pb n="KR2f0005_WYG_005-18b"/>
　史者亦有之任意妄作此書何能盡善孔子聖人也猶<lb/>
　言知我者其惟春秋乎罪我者其惟春秋乎孟子又言<lb/>
　盡信書則不如無書當今之世用人行政規模法度之<lb/>
　是非朕當自任無容他諉若明史之中稍有一不當後<lb/>
　人將歸責於朕不可輕忽也是以朕為明史作文一篇<lb/>
　爾等可曉諭九卿大臣<lb/>
　　　康熙四十四年乙酉十一月壬申大學士等以鄂<lb/>
　　　羅斯貿易來使齎至原文及譯出之文進呈<lb/>
<pb n="KR2f0005_WYG_005-19a"/>
上閲之諭大學士等曰此乃喇提諾托多烏祖克鄂羅斯<lb/>
　三種文也外國之文亦有三十六字母者亦有三十字<lb/>
　五十字母者朕交喇嘛詳考視之其來源與中國同但<lb/>
　不分平聲上聲去聲而尚有入聲其兩字合音甚明中<lb/>
　國平上去入四韻極精兩字合音不甚𦂳要是以學者<lb/>
　少漸至棄之問翰林官四聲無不知者問兩字合音則<lb/>
　不能知中國所有之字外國亦有之特不全耳<lb/>
　　　康熙四十五年丙戌十月丁未<lb/>
<pb n="KR2f0005_WYG_005-19b"/>
上諭大學士等曰翻譯之事大有闗係向年纂修<lb/>
實録所譯朝鮮表文滿漢文意皆不相符前大學士圖海<lb/>
　杜立德呈朕親覽朕兩年苦心尋譯始得將文義完羙<lb/>
　作史之事殊為重大一字不可輕易増減也<lb/>
　　　康熙四十六年丁亥六月己酉<lb/>
上諭大學士等曰朕觀醫書與儒書不同儒者之書皆言<lb/>
　五倫之理作文者據以發揮雖文之優劣各由乎人然<lb/>
　其理總不出五倫之外若醫書開一方於前又列數方<lb/>
<pb n="KR2f0005_WYG_005-20a"/>
　於後果此一方盡善則彼數方者又何用乎以此揆之<lb/>
　彼著醫書之人已自不能無疑也至藥性宜於心者不<lb/>
　宜於脾宜於肺者不宜於腎好服補藥者猶人之喜逢<lb/>
　迎者也天下豈有喜逢迎而能受益者乎朕從不服藥<lb/>
　至使人推摩亦非所宜推摩則傷氣朕從不用此法朕<lb/>
　之調攝惟飲食有節起居有常如是而已<lb/>
　　　康熙四十八年己丑十一月庚寅<lb/>
上問大學士等曰爾等知山東碣石等山脈從何處來乎<lb/>
<pb n="KR2f0005_WYG_005-20b"/>
　李光地奏曰大約從陜西河南來<lb/>
上曰不然山東等山從闗東長白山來即如山海闗與山<lb/>
　東登萊相對渡海不過二百里中係海套凡山東泰岱<lb/>
　諸山來脈俱從長白山來來龍甚逺不知里數至於濟<lb/>
　水伏流三處其實不止濟水凡水發源處多是伏流黄<lb/>
　河九曲其實不止九曲其大曲有九其小曲不知有幾<lb/>
　千黄河從崑崙來未到積石亦是伏流即如長江之水<lb/>
　書云岷山導江似乎江源在岷山其實不在岷山亦從<lb/>
<pb n="KR2f0005_WYG_005-21a"/>
　崑崙來也伏流到岷山更不伏流矣此等事讀書人未<lb/>
　必能盡知也<lb/>
　　　康熙四十九年庚寅三月己巳欽天監奏京城及<lb/>
　　　各省月食分數<lb/>
上曰朕嘗習算法天文地理靡不詳究月食三分以上者<lb/>
　例當入奏不及三分者不奏此疏言雲南四川兩省月不<lb/>
　食因地之體圓月之所食被其所掩而人不見若以不<lb/>
　見之故而即書不食則人不知之矣<lb/>
<pb n="KR2f0005_WYG_005-21b"/>
　　　乙亥<lb/>
上諭大學士等曰朕留意典籍編定羣書比年以來如朱<lb/>
　子全書佩文韻府淵鑑類函廣羣芳譜並其餘各書悉<lb/>
　皆修纂次第告成至於字學並闗切要允宜酌訂一書<lb/>
　字彚失之簡略正字通涉於汎濫兼之四方風土不同<lb/>
　南北聲音各異司馬光類篇分部或有未明沈約之聲<lb/>
　韻後人無不訾議洪武正韻雖多駮辨迄不能行仍依<lb/>
　沈約之韻朕嘗參閲諸書究心考証凡䝉古西域洋外<lb/>
<pb n="KR2f0005_WYG_005-22a"/>
　諸國多從字母而來音由地殊難以牽引大抵天地之<lb/>
　元音發於人聲人聲之象形寄於㸃畫今欲詳略得中<lb/>
　歸於至當増字彚之闕遺刪正字通之繁冗勒為成書<lb/>
　垂示永乆爾等酌議式例具奏<lb/>
　　　康熙五十年辛卯二月辛巳<lb/>
上御經筵諭大學士等曰從来經筵之設皆帝王留心學<lb/>
　問勤求治理之意但當期有實益不可止飾虚文朕觀<lb/>
　前代講筵人主惟端拱而聽黙無一言如此則雖人主<lb/>
<pb n="KR2f0005_WYG_005-22b"/>
　不諳文義臣下亦無由而知之若明萬厯天啓之時何<lb/>
　嘗不舉行經筵特存其名耳何裨實用朕御極五十年<lb/>
　聽政之暇勤覽書籍凡四書五經通鑑性理等書俱曽<lb/>
　研究每儒臣逐日進講朕輒先為講觧一過遇有一句<lb/>
　可疑一字未協之處亦即與諸臣反覆討論期於義理<lb/>
　貫通而後已蓋經筵本係大典舉行之時不可以具文<lb/>
　視也<lb/>
　　　四月甲戌<lb/>
<pb n="KR2f0005_WYG_005-23a"/>
上諭大學士等曰朱子全書凡天文地理樂律厯數俱非<lb/>
　泛然空論皆能確見其所以然之故朕常細加尋繹欲<lb/>
　求毫釐之差亦未可得即如徑一圍三畸零之數講論<lb/>
　已自通徹尚有留待後人參考之語其虚心不自是如<lb/>
　此黄鍾之管朕曽試過葭管飛灰未經候騐但南北地<lb/>
　形髙下不同一時難於定準今如暢春園距京城觀星<lb/>
　臺地形便微有不同至於各省或同此一時未必同此<lb/>
　一刻矣<lb/>
<pb n="KR2f0005_WYG_005-23b"/>
　　　十月辛未<lb/>
上諭大學士等曰天文厯法朕素留心西洋厯大端不悞<lb/>
　但分刻度數之間乆而不能無差今年夏至欽天監奏<lb/>
　聞午正三刻朕細測日影是午初三刻九分此時有舛<lb/>
　錯恐數十年後所差愈多猶之錢糧微塵杪忽雖屬無<lb/>
　幾而總計之便積少成多此事實有証驗非比書生作<lb/>
　文可以虛詞塞責也<lb/>
　　　康熙五十一年壬辰十月癸亥<lb/>
<pb n="KR2f0005_WYG_005-24a"/>
上諭大學士李光地曰爾曽以易數與衆講論乎算法與<lb/>
　易數脗合朕在淵鑒齋凡閲諸書必求其實曽將算法<lb/>
　與朱子全書對較過今人看正書者少宋儒講論性理<lb/>
　亦未嘗不作詩賦但所作詩賦皆純厚朱子以蘇軾所<lb/>
　作文字偏於粉飾細閲之果然若看聖賢講論性理諸<lb/>
　書雖賦性魯鈍及至日就月將定有裨益<lb/>
　　　康熙五十二年癸巳七月乙卯<lb/>
上諭大學士等曰今算法律吕等韻探究本原皆已明晰<lb/>
<pb n="KR2f0005_WYG_005-24b"/>
　黄鍾為最要凡數學以及斗斛尺度無不繫乎其中也<lb/>
　　　九月庚午<lb/>
上諭大學士等曰朱子全書四書註觧刻竣可速頒行又<lb/>
諭曰孟子云排淮泗而注之江朱子謂淮水不入江古今<lb/>
　水道不同當時淮水或有入江之跡後來湮塞亦未可<lb/>
　知孟子必無錯處李光地奏曰臣等止知導淮自桐栢<lb/>
　　　㑹於泗沂東入於海<lb/>
皇上此論誠發千古所未發也<lb/>
<pb n="KR2f0005_WYG_005-25a"/>
上曰爾等傳諭九卿有真實留心性理正學之人各舉所<lb/>
　知<lb/>
　　　康熙五十三年甲午四月癸酉<lb/>
上諭和碩誠親王允祉等曰古厯規模甚好但其數目歳<lb/>
　乆不合今修厯書宜依古之規模用今之數目為善<lb/>
　　　十月己巳朔<lb/>
上諭和碩誠親王允祉等曰北極髙度黄赤距度於厯法<lb/>
　最為𦂳要著於澹寧居後每日測量<lb/>
<pb n="KR2f0005_WYG_005-25b"/>
　　　康熙五十四年乙未三月乙丑<lb/>
上諭領侍衞内大臣等曰朕常講論天文地理及算法聲<lb/>
　律之學爾等聞之輒奏曰皇上由天授非人力可及如<lb/>
　此稱譽朕躬轉掩却朕之虛心勤學處矣爾等試思雖<lb/>
　古聖人豈有生來即無所不能者凡事俱由學習而成<lb/>
　務學必以敬慎為本朕之學業皆從敬慎中得來何得<lb/>
　謂天授非人力也<lb/>
　　　康熙五十五年丙申三月乙巳<lb/>
<pb n="KR2f0005_WYG_005-26a"/>
上諭大學士等曰朕常立小旗占風并令直𨽻各省凡起<lb/>
　風下雨時一一奏報見有京師於是日起西北風而山<lb/>
　東於是日起東南風者古人云隔里不同風此言最確<lb/>
　又嘗考騐雷聲不出百里之外易云震驚百里若霹靂<lb/>
　則不過七八里也至於礟響竟聞二三百里從前蘆溝<lb/>
　橋演礟天津皆聞之此其驗也書籍所載雖不可盡信<lb/>
　然亦有鑿鑿可憑者書中云北方苦寒之處冰結十丈<lb/>
　春夏不消今果有其地又淵鑑類函有云磎䑕有重至<lb/>
<pb n="KR2f0005_WYG_005-26b"/>
　萬觔者今亦有之其身如象其牙亦似象牙但稍黄耳<lb/>
　此皆與古書相符者也又<lb/>
諭曰地理上應天文宋儒云天下至大不可執中國地方<lb/>
　推算其言甚精而有理中國山脈皆由崑崙而來彼地<lb/>
　方四面有江土人呼崑崙為枯隴又云疆地推算天象<lb/>
　中國與瀚海俱在赤道四十五度之内四十五度之南<lb/>
　水皆向南而東流四十五度之北俱向北流此皆天文<lb/>
　地理相合之處也<lb/>
<pb n="KR2f0005_WYG_005-27a"/>
　　　康熙五十六年丁酉四月乙未<lb/>
上諭大學士等曰朕每讀書至風不鳴條雨不破塊二語<lb/>
　不能無疑所謂雨暘時若是矣若雨竟不能破塊可乎<lb/>
　㸃綴文章無所不可如講到實際不能無議也即如東<lb/>
　南西北之風朕細加體驗俱從旁來下雨亦有時候每<lb/>
　月十八二十二二十四等日朕留心占驗徃徃有雨惟<lb/>
　京師雨澤每年至四月或畧愆期耳隂晴雨雪地方時<lb/>
　候各有不同如雲南貴州四川廣西等處從未以旱潦<lb/>
<pb n="KR2f0005_WYG_005-27b"/>
　報荒朕御極以來每年北地之雪不過三四寸許從未<lb/>
　見有盈尺者昔年南廵在浙江曽見有尺許之雪此外<lb/>
　從未之有也<lb/>
　　　七月戊辰<lb/>
上諭大學士等曰朕前閲<lb/>
太宗文皇帝實録所載戰敗明朝滿貴何雲龍馬登雲孫<lb/>
　祖夀四總兵時天正大霧人覿面不相見敵營大礮鳥<lb/>
　鎗施放不絶樹木枝葉皆燬<lb/>
<pb n="KR2f0005_WYG_005-28a"/>
太宗文皇帝恐我兵受傷遣副都統覺羅艾塔徃視艾塔<lb/>
　回奏曰敵之火礟鳥鎗止損樹木我兵並無傷者可見<lb/>
上天祐䕶非人力所能至也夫天象最難揣測而機之所<lb/>
　動亦可預知朕少年時在興安嶺上行茂林中雷聲漸<lb/>
　迅乃避出茂林震雷忽作少頃雷止遣人徃視樹木皆<lb/>
　為所擊此乃朕親歴之事也大學士等奏曰向者<lb/>
皇上駐蹕湯泉時傳諭作速移出樹林甫經移定迅雷立<lb/>
　　　至衆人無不驚異<lb/>
<pb n="KR2f0005_WYG_005-28b"/>
上因諭左都御史徐元夢等曰朕嘗留心格物之學如霹<lb/>
　靂碪形質各殊隨地而異今各䝉古瀚海沙漠等處嘗<lb/>
　拾得銅鐡或如鎗頭或如箭鏃錐刀之類者葢雷斧也<lb/>
　雷書云雷斧銅鐡為之盛京烏喇諸地則皆石色微青<lb/>
　黑而通明映之瑩如玻璃其在西洋者石色沉緑明澈<lb/>
　無異此雷楔也博物志云人間徃徃得石形如斧刀名<lb/>
　霹靂楔者是已又有雷墨雷鑚雷鎚不過以狀異名要<lb/>
　皆金石質也唐人雜記謂玉門西有雷廟國人年年出<lb/>
<pb n="KR2f0005_WYG_005-29a"/>
　鑚以給雷用是誠謬言夫雷火所至萬物俱化斧楔乃<lb/>
　雷氣之所化耳其或金或石者隨地氣而使然也<lb/>
　　　八月乙酉<lb/>
上諭大學士等曰朕徧覽明代實録未録實事即如永樂<lb/>
　修京城之處未記一字史臣但看野史記録錯悞甚多<lb/>
　朕又覽史記漢書亦僅文詞之工記事亦有不實處即<lb/>
　如所載項羽坑秦卒二十萬夫二十萬卒豈有束手待<lb/>
　斃之理乎<lb/>
<pb n="KR2f0005_WYG_005-29b"/>
　　　十一月丙子<lb/>
上諭大學士等曰為君之道要在安静不必矜竒立異亦<lb/>
　不可徒為誇大之言程子曰人不學為聖人皆自棄也<lb/>
　此語亦屬太過堯舜之後豈復有堯舜乎昔人有言孟<lb/>
　子不足學湏學顔子此皆務大言不務實踐者朕自幼<lb/>
　喜讀性理書中千言萬語不外一敬字人君治天下但<lb/>
　能居敬終身行之足矣<lb/>
　　　康熙五十八年己亥二月乙卯<lb/>
<pb n="KR2f0005_WYG_005-30a"/>
上諭内閣學士蔣廷錫曰皇輿全覽圖朕費三十餘年心<lb/>
　力始得告成山脈水道俱與禹貢相合爾將此全圖並<lb/>
　分省之圖與九卿細看倘有不合之處九卿有知者即<lb/>
　便指出看過後面奏<lb/>
　　　十月壬子<lb/>
上諭内閣學士長夀曰朕覽邵子聲音圖於各國聲音有<lb/>
　不能該括處朕於聲音之學究心二十餘年雖未親至<lb/>
　鄉里而鄉里人之聲音無不悉知即如清字之音有漢<lb/>
<pb n="KR2f0005_WYG_005-30b"/>
　字所無者漢字之音亦有清字所未備者朕將此聲音<lb/>
　圖討論多日欲該括各國聲音斷乎不能朕以為性理<lb/>
　精義内邵子聲音圖宜仍用漢字其清字圖可以不用<lb/>
　䝉養齋修書舉人王蘭生諳曉音韻之學爾與之商酌<lb/>
　觀其意見如何並將此㫖與漢大臣同閲<lb/>
　<lb/>
大清聖祖合天𢎞運文武睿哲恭儉寛裕孝敬誠信中<lb/>
和功德大成仁皇帝聖訓卷五<lb/>
</p>
<p>
</p>
  </div>
</body>
</text>
</TEI>
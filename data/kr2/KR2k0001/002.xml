<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0001_SBCK_002-1a"/>
三輔黄圖卷之二<lb/>
　　　　長安九市<lb/>
廟記云長安市有九各方二百六十六歩六市在道西<lb/>
三市在道東凡四里爲一市致九州之人在突門夾横<lb/>
橋大道市楼皆重屋又曰旗亭楼在杜門大道南又有<lb/>
當市樓有令署以察商賈貨財買賣貿昜之事三輔都<lb/>
尉掌之直市在富平津西南二十五里即秦文公造物<lb/>
無二價故以直市爲名張衡西京賦云郭開九市通闤<lb/>
帶闠旗亭重立俯察百隧是也又案郡國志長安大俠<lb/>
黄子夏居柳市司馬季主卜於東市晁錯朝服斬於東<lb/>
市西市在醴泉坊<lb/>
<pb n="KR2k0001_SBCK_002-1b"/>
　　　　長安八街九陌<lb/>
有香室街夕隂街尚冠前街三輔舊事云長安城中八<lb/>
街九陌漢書劉屈氂妻梟首華陽街京兆尹張敞走馬<lb/>
章臺街陳湯斬郅支王首縣藁街張衡西京賦云參塗<lb/>
夷庭街街相經㕓里端直甍宇齊平是也<lb/>
　　　　長安城中閭里<lb/>
長安閭里一百六十室居櫛比門巷脩直有宣明建陽<lb/>
昌隂尚冠修城黄棘北煥南平等里漢書万石君奮徙<lb/>
家長安戚里宣帝在民間時常在尚冠里劉向列女傳<lb/>
節女長安大昌里人也<lb/>
　　　　宫<lb/>
<pb n="KR2k0001_SBCK_002-2a"/>
長樂宫本秦之興樂宫也髙皇帝始居擽陽七年長樂<lb/>
宫成徙居長安城三輔舊事宫殿䟽皆曰興樂宫秦始<lb/>
皇造漢修飾之周回二十里前殿東西四十九丈七尺<lb/>
兩杼中三十五丈深十二丈長樂宫有鴻臺有臨華殿<lb/>
有温室殿有信宫長秋永夀永寧四殿髙帝居此宫後<lb/>
大后常居之孝惠至平帝皆居未央宫漢書宣帝元康<lb/>
四年神爵五采以萬數集長樂宫五鳯三年鸞鳯集長<lb/>
樂宫東闕中樹上王莽改長樂宫爲常樂室在長安中<lb/>
近東直杜門<lb/>
未央宫漢書曰髙祖七年蕭何造未央宫立東闕北闕<lb/>
<hi>闕門觀也劉熈釋名曰闕在門兩旁中央闕然爲道也門闕天子号令賞罰所由出也未央宫殿虽南向而上</hi>
<pb n="KR2k0001_SBCK_002-2b"/>
<hi>書奏事謁見之徒皆在北闕焉是則以北闕爲正門而又有東闕東門至於西南兩靣無門闕矣盖䔥何立未</hi>
<hi>央宫以厭勝之術理然乎</hi>前殿武庫<hi>藏兵器/之處也</hi>太倉<hi>廪粟所在一百三十楹在長安城外</hi>
<hi>東南</hi>上見其壯麗太甚怒曰天下匈匈勞苦數嵗成敗未<lb/>
可知是何治宫室過度也何對曰以天下未定故可因<lb/>
以就宫室且天子以四海爲家非令牡麗無以重威無<lb/>
令後丗有以加也上悅自櫟陽徙居焉未央宮周回二<lb/>
十八里前殿東西五十丈深十五丈髙三十五丈<hi>前殿曰路</hi>
<hi>寢見諸侯羣臣處也</hi>營未央宫因龍首山以制前殿<hi>山長六十里頭入渭水尾</hi>
<hi>逹樊川秦時有黒龍從南山出飲渭水其行道因成土山䟽山爲臺殿不假板築髙出長安城西京賦所謂䟽</hi>
<hi>龍首以抗前殿此也</hi>至孝武以木蘭爲棼橑<hi>木蘭香木棼橑棟椽</hi>文杏爲梁<lb/>
柱<hi>杏木之有文者</hi>金鋪玉户<hi>金鋪扉上有金華中作獸及龍蛇鋪首以衘環也玉户以玉飾户也</hi>
<pb n="KR2k0001_SBCK_002-3a"/>
華榱璧璫雕楹玉磶<hi>楹柱也磶柱下石也</hi>重軒鏤檻青瑣丹墀<hi>青瑣</hi>
<hi>䆫也墀殿堦也</hi>左墄右平<hi>右乗車上故使之平左以人上故爲之階級墄階級也</hi>黃金爲<lb/>
璧帶間以和氏珍玉風至其聲玲瓏然也未央宫有宣<lb/>
室麒麟金華承明武臺鈎弋等殿又有殿閣三十有二<lb/>
有壽成萬歲廣明椒房清凉水延玉堂夀安平就宣德<lb/>
東明飛雨鳯凰通光曲臺白虎等殿廟記云未央宫有<lb/>
増成昭陽殿漢宫殿䟽曰未央宫有麒麟閣天禄閣有<lb/>
金馬門青鎻門玄武蒼龍二闕朱鳥堂畫堂甲觀非常<lb/>
室又有鈎盾署弄田三輔決録曰未央宫有延年殿合<lb/>
歡殿四車殿又漢宫閣記云未央宫有宣明長年温室<lb/>
昆德四殿又有玉堂増盤閣宣室閣三輔舊事云武帝<lb/>
<pb n="KR2k0001_SBCK_002-3b"/>
於未央宫起髙門武臺殿漢武故事云神明殿在未央<lb/>
宫王莽改未央宫曰壽成室前殿曰玉路堂如路寢也<lb/>
按舊圖漸臺織室凌室皆在未央宫○建章宫武帝太<lb/>
𥘉元年栢梁殿災粤巫勇之曰粤俗有火災即復起大<lb/>
屋以厭勝之帝於是作建章宫度爲千門萬户宫在未<lb/>
央宫西長安城外帝於未央宫營造日廣以城中爲小<lb/>
乃於宫西跨城池作飛閣通建章宫構輦道以上下<hi>輦道</hi>
<hi>爲閣道可以乗輦而行</hi>宫之正門曰閶闔<hi>閶闔天門也宮門名閶闔者以象天門也</hi>髙<lb/>
二十五丈亦曰璧門左鳯闕<hi>闕上有金鳯髙丈餘漢書集注曰今長安故城西俗</hi>
<hi>呼貞女楼即建章闕也</hi>髙二十五丈右神明臺<hi>言䑓髙神明可居其上</hi>門内<lb/>
北起別風闕<hi>在閶闔門内以其出宫垣識風從何處來以爲闕名也</hi>髙五十丈對<lb/>
<pb n="KR2k0001_SBCK_002-4a"/>
峙井幹樓髙五十丈輦道相属焉連閣皆有罘罳<hi>連閣曲閣</hi>
<hi>也以覆重刻垣墉■翳之處畫以雲氣鳥獸其形罘罳然</hi>前殿下視朱央其西則廣<lb/>
中殿受萬人三輔舊事云建章周回三十里東起別風<lb/>
闕髙二十五丈乗髙以望逺又於宫門北起圎闕髙二<lb/>
十五丈上有銅鳯凰赤眉賊壞之西京賦云圎闕聳以<lb/>
造天若雙碣之相望是也廟記云建章宫北門髙二十<lb/>
五丈建章北闕門也又有鳯凰闕漢武帝造髙七十丈<lb/>
五尺鳯凰闕一名別風闕又云嶕嶢闕在圎闕門内二<lb/>
百歩繁欽建章序云秦漢規模廓然泯毀惟建章鳯闕<lb/>
聳然獨存雖非象魏之制亦一代之巨觀古歌云長安<lb/>
城西有雙闕上有雙銅雀一鳴五榖熟再鳴五穀熟按<lb/>
<pb n="KR2k0001_SBCK_002-4b"/>
銅雀即銅鳯凰也楊震關輔古語云長安民俗謂鳯凰<lb/>
闕爲貞女樓<hi>司馬相如賦云豫章貞女樹長千仞大連抱冬夏常青未甞凋落若有貞節故以爲</hi>
<hi>名</hi>漢書曰建章宫南有玉堂璧門三層䑓髙三十丈玉<lb/>
堂内殿十二門階陛皆玉爲之鑄銅鳯髙五尺飾黄金<lb/>
棲屋上下有轉樞向風若翔椽首薄以璧玉因曰璧門<lb/>
建章有駘蕩馺娑枍詣天梁竒寳鼓簧等宫又有玉堂<lb/>
神明堂䟽圃鳴鑾竒華銅柱凾德二十六殿太液池唐<lb/>
中池<lb/>
桂宫漢武帝造周回十餘里漢書曰桂宫有紫房複道<lb/>
通未央宫關輔記云桂宫在未央北中有明光殿土山<lb/>
複道從宫中西上城至建章神明臺蓬萊山三秦記未<lb/>
<pb n="KR2k0001_SBCK_002-5a"/>
央宫漸臺西有桂宫中有明光殿皆金玉珠璣爲簾箔<lb/>
處處明月珠金戺玉堦晝夜光明又西京雜記云武帝<lb/>
爲七寳牀雜寳按厠寳屏風列寳帳設於桂宫時人謂<lb/>
爲四寳宫<hi>長安記曰桂宫在未央宫北亦曰北宫</hi>
北宫在長安城中近桂宫俱在未央宫北周回十里高<lb/>
帝時制度草創孝武増修之中有前殿廣五十歩珠簾<lb/>
玉户如桂宫漢書曰吕太后崩孝惠皇后廢處北宫又<lb/>
曰哀帝崩貶皇太后趙氏爲孝成皇后退居北宫皇后<lb/>
薄氏退居桂宫<lb/>
甘泉宫一曰雲陽宫史記秦始皇二十七年作甘泉宫<lb/>
及前殿築甬道<hi>築垣墻如街巷</hi>自咸陽屬之關輔記曰林光宫<lb/>
<pb n="KR2k0001_SBCK_002-5b"/>
一曰甘泉宫秦所造在今池陽縣西故甘泉山宫以山<lb/>
爲名<hi>或曰髙泉山盖習俗語訛尓</hi>宫周匝十餘里漢武帝建元中増<lb/>
廣之周十九里去長安三百里望見長安城黄帝以來<lb/>
圎丘祭天處<hi>漢志雲陽縣有休屠金人徑路神祠三所音義云匈奴祭天處本雲陽甘泉山下秦</hi>
<hi>奪其地徙休屠右地郊祀志云徑路神祠祭休屠王處</hi>遁甲開山圗云雲陽先生<lb/>
之墟也武帝造闕於南以象方色於甘泉宫更置前殿<lb/>
始造宫室有芝生甘泉殿邊房中<hi>房中樂有芝草之歌</hi>漢舊儀云<lb/>
芝有九莖<hi>芝草歌曰九莖連葉</hi>芝金色緑葉朱實夜有光乃作芝<lb/>
房之歌帝又起紫殿雕文刻鏤黼黻以玉飾之成帝永<lb/>
始四年行幸甘泉郊㤗畤神光降於紫殿今按甘泉谷<lb/>
北岸有槐樹今謂玉樹根幹盤峙三二百年木也楊震<lb/>
<pb n="KR2k0001_SBCK_002-6a"/>
關輔古語云耆老相傳咸以謂此樹即楊雄甘泉賦所<lb/>
謂玉樹青葱也甘泉有髙光宫又有林光宫有長定宫<lb/>
竹宫通天臺通靈䑓武帝作迎風舘於甘泉山後加露<lb/>
寒儲胥二舘皆在雲陽甘泉中西廂起彷徨觀築甘泉<lb/>
苑建元中作石闕封巒鳷鵲觀於苑垣内宫南有昆明<lb/>
池苑南有棠梨宫<lb/>
漢未央長樂甘泉宫四面皆有公車<hi>公車主受章䟽之處</hi>
司馬門凢言司馬者宫垣之内兵衛所在司馬主武事<lb/>
故謂宫之外門爲司馬門按漢宫衛令諸出入殿門公<lb/>
車司馬門者皆下不如令罰金四兩王莽改公車司馬<lb/>
門曰王路四門分命諫大夫四人受章䟽以通下情<hi>百官</hi>
<pb n="KR2k0001_SBCK_002-6b"/>
<hi>表衛尉屬官有公車司馬令丞漢官儀云公車司馬掌殿司馬門夜儌宫中天下上事及闕下凢所徴召皆緫</hi>
<hi>領之令秩六百石</hi>
三輔黄圖卷之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0001_SBCK_001-1a"/>
三輔黄圗卷之一<lb/>
　　　　三輔㳂革<lb/>
禹貢九州舜置十二牧雍其一也古豐鎬之地平王東<lb/>
遷以岐豐之地賜秦襄公至孝公始都咸陽<hi>秦孝公十二年於渭</hi>
<hi>北作咸陽徙都之</hi>咸陽在九嵕山渭水北山水俱在南故名咸<lb/>
陽秦并天下置内史以領關中項籍㓕秦分其地爲三<lb/>
以章邯爲雍王都廢丘<hi>今興平縣地</hi>司馬忻爲塞王都櫟陽<lb/>
董翳爲翟王都髙奴<hi>今延州金明縣</hi>謂之三秦漢髙祖入關定<lb/>
三秦元年更爲渭南郡九年罷郡復爲内史五年髙帝<lb/>
在洛陽婁敬說曰夫秦地𬒳山帶河四塞以爲固卒然<lb/>
有急百萬衆可立具因秦之故資甚美膏腴之地此所<lb/>
<pb n="KR2k0001_SBCK_001-1b"/>
謂天府陛下入關而都之山東雖亂秦故地可全而有<lb/>
也又田肯賀髙帝曰陛下治秦中秦形勢之國帶河阻<lb/>
山持㦸百萬秦得百二焉地勢便利其以下兵於諸侯<lb/>
猶居髙屋之上建瓴水也自是漢始都之景帝分置左<lb/>
右内史此爲右内史武帝太初元年改内史爲京兆尹<lb/>
與左馮翊右扶風謂之三輔其理俱在長安古城中<lb/>
　　　　三輔治所<lb/>
京兆在故城南尚冠里<hi>京大也天子曰兆民公羊曰京大也師衆也天子所居</hi>
馮翊在故城内太上皇廟西南<hi>馮慿也翊輔也翊輔京師也其地今同州</hi>
扶風在夕隂街北<hi>扶持也助也言助風化今岐州</hi>
三輔者謂主爵中尉及左右内史漢武帝改曰京兆尹<lb/>
<pb n="KR2k0001_SBCK_001-2a"/>
左馮翊右扶風共治長安城中是爲三輔三輔郡皆有<lb/>
都尉如諸郡京輔都尉治華隂左輔都尉治髙陵右輔<lb/>
都尉治郿王莽分長安城旁六郷置帥各一人分三輔<lb/>
爲六都尉渭城安陵以西北至栒邑義渠十縣屬京尉<lb/>
大夫府居故長安寺髙陵以北十縣属師尉大夫府居<lb/>
故廷尉府新豐以東至湖十縣属翊尉大夫府居城東<lb/>
霸陵杜陵以東至藍田西至武功郁夷十縣属光禄大<lb/>
夫府居城西茂陵槐里以西至汧十縣属扶尉大夫府<lb/>
居城西長陵池陽以北祋祤十縣属列尉大夫府居後<lb/>
漢光武之後扶風出治槐里馮翊出治髙陵<hi>案百官表顔師古注</hi>
<hi>引黄圖云京兆在尚冠前街東入故中尉府馮翊在太上皇廟西入右扶風在夕隂街北入故主爵府長安以</hi>
<pb n="KR2k0001_SBCK_001-2b"/>
<hi>東爲京兆長陵以北爲左馮翊渭北以西爲右扶風</hi>
　　　　咸陽故城<hi>在今咸陽東二十里</hi>
自秦孝公至始皇帝胡亥竝都此城案孝公十二年作<lb/>
咸陽築兾闕徙都之始皇二十六年徙天下髙貲富豪<lb/>
於咸陽十二萬户諸廟及䑓苑皆在渭南秦毎破諸侯<lb/>
徹其宫室作之咸陽北坂上南臨渭自雍門以東至涇<lb/>
渭殿屋複道周閣相屬所得諸侯美人鍾鼓以充之二<lb/>
十七年作信宫渭南巳而更命信宫爲極廟象天極自<lb/>
極廟道通驪山作甘泉前殿築甬道自咸陽屬之始皇<lb/>
窮極奢侈築咸陽宫因北陵營殿端門四逹以制紫宫<lb/>
象帝居引渭水灌都以象天漢橫橋南渡以法牽牛橋<lb/>
<pb n="KR2k0001_SBCK_001-3a"/>
廣六丈南北二百八十歩六十八間八百五十柱二百<lb/>
一十二梁橋之南北隄繳立石柱咸陽北至九嵕甘泉<lb/>
南至鄠杜東至河西至汧渭之交東西八百里南北四<lb/>
百里離宫别舘相望聮屬木衣綈綉土𬒳朱紫宫人不<lb/>
移樂不改懸窮年忘歸猶不能徧<lb/>
　　　　宫<hi>馳道閣</hi>
萯陽宫秦文王所起在今鄠縣西南二十三里<lb/>
棫楊宫秦昭王所作在今岐州扶風縣東北<lb/>
西垂宫文公元年居西垂宫<lb/>
平陽封宫武公元年伐彭戯氏至于華山下居於平陽<lb/>
封宫<lb/>
<pb n="KR2k0001_SBCK_001-3b"/>
橐泉宫皇覧曰秦穆公冡在橐泉宫祈年觀下<lb/>
歩髙宫在新豐縣亦名市丘城<lb/>
歩夀宫在新豐縣歩髙宫西<lb/>
虢宫秦宣大后起在今岐州虢縣界<lb/>
長楊宫在今盩厔縣東南三十里本秦舊宫至漢修飾<lb/>
之以備行幸宫中有垂楊數畒因爲宫名門曰射熊觀<lb/>
秦漢游獵之所<lb/>
蘄年宫穆公所造廟記曰蘄年宫在城外秦始皇夲紀<lb/>
蘄年宫在雍<lb/>
梁山宫始皇幸梁山在好畤<lb/>
信宫亦曰咸陽宫<hi>解在前</hi>
<pb n="KR2k0001_SBCK_001-4a"/>
興樂宫秦始皇造漢修飾之周回二十餘里漢太后常<lb/>
居之<lb/>
朝宫始皇三十五年以咸陽人多先王之宫庭小曰吾<lb/>
聞周文王都豐武王都鎬豐鎬之間帝王之都也乃營<lb/>
朝宫於渭南上林苑庭中可受十萬人車行酒騎行灸<lb/>
千人唱萬人和收天下兵<hi>古以銅爲兵</hi>聚之咸陽銷以爲鍾<lb/>
鐻髙三丈鍾小者皆千石也銷鋒鏑以爲金人十二以<lb/>
弱天下之人立於宫門<hi>三輔舊事云鑄金狄人立阿房殿前</hi>坐髙三丈銘<lb/>
其後曰皇帝二十六年𥘉兼天下改諸侯爲郡縣一法<lb/>
律同度量大人來見臨洮其大五丈足跡六尺銘李斯<lb/>
篆蒙恬書董卓悉椎破銅人銅䑓以爲小錢英雄記曰<lb/>
<pb n="KR2k0001_SBCK_001-4b"/>
昔大人見臨洮而銅人鑄臨洮生卓而銅人毀天下大<lb/>
亂卓身㓕抑有以也餘二人魏明帝欲徙詣洛陽清明<lb/>
門裏載至霸城重不可致便留之<lb/>
阿房宫亦曰阿城惠文王造宫未成而亡始皇廣其宫<lb/>
規恢三百餘里離宫別舘彌山跨谷輦道相屬閣道通<lb/>
驪山八十餘里表南山之顛以爲闕絡樊川以爲池作<lb/>
阿房前殿東西五十歩南北五十丈上可坐萬人下建<lb/>
五丈旗以木蘭爲梁以磁石爲門<hi>磁石門乃阿房北闕門也門在阿房前悉</hi>
<hi>以磁石爲之故專其目令四夷朝者有隱甲懷刃入門而脅止以示神亦曰却胡門</hi>周馳爲複道<lb/>
度渭屬之咸陽以象太極閣道抵營室也阿房宫未成<lb/>
欲更擇令名名之作宫阿基旁故天下謂之阿房宫隱<lb/>
<pb n="KR2k0001_SBCK_001-5a"/>
宫徒刑者七十餘萬人乃分作阿房宫<lb/>
或作驪山蘭池宫始皇三十一年爲微行咸陽與武士<lb/>
四人俱夜出逢盗蘭池注渭城縣有蘭池宫<lb/>
鍾宫在鄠縣東北二十五里始皇收天下兵銷爲鍾鐻<lb/>
此或其處也<lb/>
馳道案秦夲紀始皇二十七年治馳道注曰馳道天子<lb/>
道也蔡邕曰馳道天子所行道也今之中道然漢書賈<lb/>
山傳曰秦爲馳道於天下東窮燕齊南極呉楚江湖之<lb/>
上濱海之觀畢至道廣五十歩三丈而樹厚築其外隱<lb/>
以金椎樹以青松漢令諸侯有制得行馳道中者行旁<lb/>
道無得行中央三丈也不如令没入其車馬<lb/>
<pb n="KR2k0001_SBCK_001-5b"/>
雲閣二丗所造起雲閣欲與南山齊<lb/>
望夷宫在涇陽縣界長平觀道東北臨涇水以望北夷<lb/>
以爲宫名<lb/>
林光宫胡亥所造從廣各五里在雲陽縣界<lb/>
　　　　漢長安故城<lb/>
漢之故都髙祖七年方修長安宫城自櫟陽徙居此城<lb/>
本秦離宫也初置長安城本狹小至惠帝更築之按惠<lb/>
帝元年正月初城長安城三年春發長安六百里内男<lb/>
女十四萬六千人三十日罷城髙三丈五尺下闊一丈<lb/>
五尺六月發徒隷二萬人常役至五年複發十四萬五<lb/>
千人三十日乃罷九月城成髙三丈五尺下闊一丈五<lb/>
<pb n="KR2k0001_SBCK_001-6a"/>
尺上闊九尺雉髙三坂周回六十五里城南爲南斗形<lb/>
北爲北斗形至今人呼漢京城爲斗城是也漢舊儀曰<lb/>
長安城中經緯各長三十二里十八歩地九百七十三<lb/>
頃八街九陌三宫九府三廟十二門九市十六橋地皆<lb/>
黒壤今赤如火堅如石父老傳云盡鑿龍首山土爲城<lb/>
水泉深二十餘丈樹宜槐與榆松栢茂盛焉城下有池<lb/>
周繞廣三丈深二丈石橋各六丈與街相直<lb/>
　　　　秦漢風俗<lb/>
漢志曰秦有四塞之固昔后稷封<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>公劉處豳大王徙<lb/>
岐文王作豐武王治鎬其民有先王遺風好稼穡本業<lb/>
故豳詩言農桑衣食之業甚備秦都咸陽徙天下豪富<lb/>
<pb n="KR2k0001_SBCK_001-6b"/>
十二萬户漢髙帝都長安徙諸齊田楚屈昭景及諸功<lb/>
臣於長陵後丗丗徙吏二千石髙貲冨人及豪傑兼并<lb/>
之家於諸陵強本弱末以制天下是故五方錯雜風俗<lb/>
不一貴者崇侈靡賤者薄仁義富強則啇賈爲利貧窶<lb/>
則盗賊不禁閭里嫁娶尤尚財貨送死過度故漢之京<lb/>
輔號爲難理古今之所同也<lb/>
　　　　都城十二門<lb/>
長安城東出南頭第一門霸城門民見門色青名曰青<lb/>
城門或曰青門門外舊出佳瓜廣陵人邵平爲秦東陵<lb/>
侯秦破爲布衣種瓜青門外瓜美故時人謂之東陵瓜<lb/>
廟記曰霸城門亦曰青綺門漢書王莽天鳯三年霸城<lb/>
<pb n="KR2k0001_SBCK_001-7a"/>
門災莽更霸城門曰仁壽門無疆亭<lb/>
長安城東出第二門曰清明門一曰籍田門以門内有<lb/>
籍田倉一曰凱門漢書平帝元始四年東風吹屋瓦且<lb/>
盡即此門也漢宫殿䟽曰第二門名城東門莽更名曰<lb/>
宣德門布恩亭<lb/>
長安城東出北頭第一門曰宣平門民間所謂東都門<lb/>
漢書曰成帝建始元年有白蛾群飛蔽日從東都門至<lb/>
枳道又䟽廣太傅受少傅上䟽乞骸骨歸公卿大夫爲<lb/>
設祖道供張東都門外即此門也其郭門亦曰東都即<lb/>
逢萌掛冠處也王莽更名春王門正月亭東都門至外<lb/>
郭亭十三里<lb/>
<pb n="KR2k0001_SBCK_001-7b"/>
長安城南出東頭第一門曰覆盎門一號杜門廟記曰<lb/>
覆盎門與洛門相去十三里二百一十歩門外有魯班<lb/>
輸所造橋工巧絶丗長樂宫在城中近東直杜門其南<lb/>
有下杜城漢書集註云故杜陵之下聚落也故曰下門<lb/>
又曰端門北對長樂宫漢書曰戾太子所斫覆盎門出<lb/>
奔湖王莽更名曰永清門長茂亭<lb/>
長安城南出第二門曰安門亦曰鼎路門北對武庫王<lb/>
莽更名曰光禮門顯樂亭<lb/>
長安城南出第三門曰西安門北對未央宫一曰便門<lb/>
即平門也古者平便皆同字武帝建元二年初作便門<lb/>
橋跨渡渭水上以趍陵其道易直三輔決録曰長安城<lb/>
<pb n="KR2k0001_SBCK_001-8a"/>
西門曰便橋橋北與門對因號便橋王莽更名曰信平<lb/>
門誠正亭<lb/>
長安城西出南頭第一門曰章城門漢宫殿䟽曰章城<lb/>
門漢城西面南頭第一門三輔舊事曰章門亦曰光畢<lb/>
門又曰便門漢書成帝元延元年章城門牡自亡<hi>顔師古注</hi>
<hi>云牡所以下閉者也亦以鉄爲之</hi>王莽改曰萬秋門億年亭<lb/>
長安城西出第二門曰直城門漢宫殿䟽曰西出南頭<lb/>
第二門也亦曰故龍樓門門上有銅龍本名直門王莽<lb/>
更曰直道門端路亭<lb/>
長安城西出北頭第一門曰雍門本名西城門王莽改<lb/>
曰章義門著義亭其水北入有亟里民呼曰亟里門<lb/>
<pb n="KR2k0001_SBCK_001-8b"/>
長安城北出東頭第一門曰洛城門又曰髙門漢宫殿<lb/>
䟽曰髙門長安北門也又名<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>雀䑓門外有漢武承露<lb/>
盤在䑓上<lb/>
長安城北第二門曰厨城門長安厨在門内因爲門名<lb/>
王莽更名建子門廣丗亭<lb/>
長安城北出西頭第一門曰横門漢書虒上小女陳持<lb/>
弓走入光門即此門也門外有橋曰横橋<hi>漢書作走入横城門如淳</hi>
<hi>曰横音光</hi>
漢城門皆有候門候主候時謹啓閉也三輔决録曰長<lb/>
安城靣三門四靣十二門皆通逹九逵以相經緯衢路<lb/>
平正可竝列車軌十二門三塗洞闢隱以金椎周以林<lb/>
<pb n="KR2k0001_SBCK_001-9a"/>
木左右出入爲徃來之徑行者升降有上下之別班固<lb/>
西都賦云披三條之廣路立十二之通門又張衡西京<lb/>
賦云城郭之制則旁開三門參塗夷庭方軌十二街衢<lb/>
相經是也<lb/>
三輔黄圖卷之一<lb/>
<pb n="KR2k0001_SBCK_001-9b"/>
</p>
<p>
</p>
  </div>
</body>
</text>
</TEI>
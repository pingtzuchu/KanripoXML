<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0001_SBCK_006-1a"/>
三輔黄圖卷之六<lb/>
　　　　閣<lb/>
石渠閣蕭何造其下礲石爲渠以導水若今御溝因爲<lb/>
閣名所藏入關所得秦之圖籍至於成帝又於此藏秘<lb/>
書焉<hi>三輔故事曰石渠閣在未央宫殿北藏秘書之所</hi>
天禄閣藏典籍之所漢宫殿䟽云天禄麒麟閣蕭何造<lb/>
以藏秘書處賢才也劉向於成帝之末校書天禄閣專<lb/>
精覃思夜有老人著黄衣植青藜杖叩閣而進見向暗<lb/>
中獨坐誦書老父乃吹杖端煙然因以見向授五行洪<lb/>
範之文恐詞說繁廣忘之乃裂裳及紳以記其言至曙<lb/>
而去請問姓名云我是太乙之精天帝聞卯金之子有<lb/>
<pb n="KR2k0001_SBCK_006-1b"/>
博學者下而觀焉乃出懷中竹牒有天文地圖之書曰<lb/>
余略授子焉至子歆從授其術向亦不悟此人焉<lb/>
麒麟閣廟記云麒麟閣蕭何造漢書宣帝思股肱之美<lb/>
乃圗霍光等十一人於麒麟閣<lb/>
三秦記云未央宫有尭閣廟記云未央宫有白虎閣属<lb/>
車閣<lb/>
　　　　署<lb/>
虎威章溝皆署名漢有長水中壘屯騎虎賁越騎歩兵<lb/>
射聲胡騎八營宿衛王宫周廬直宿處<lb/>
　　　　庫<lb/>
武庫在未央宫蕭何造以藏兵器<lb/>
<pb n="KR2k0001_SBCK_006-2a"/>
靈金内府太上皇微時佩一刀長三尺上有銘字難識<lb/>
傅云殷髙宗伐鬼方時所作也上皇遊豐沛山中寓居<lb/>
窮谷有人治鑄上皇息其旁問曰鑄何器工者笑曰爲<lb/>
天子鑄劔慎勿言曰得公佩劒雜而治之即成神器可<lb/>
克定天下昴星精爲輔佐木衰火盛此爲異兆上皇觧<lb/>
匕首投爐中劒成殺三牲以釁祭之工問何時得此上<lb/>
皇曰秦昭㐮王時余行陌上一野人授余云是殷時靈<lb/>
物工即持劒授上皇上皇以賜髙祖髙祖佩之斬白蛇<lb/>
是也及定天下藏於寳庫守藏者見白氣如雲出户狀<lb/>
若龍蛇吕后改庫曰靈金藏惠帝即位以此庫貯禁兵<lb/>
器名曰靈金内府<lb/>
<pb n="KR2k0001_SBCK_006-2b"/>
　　　　倉<lb/>
太倉蕭何造在長安城外東南文景節儉大倉之粟紅<lb/>
腐而不可食<lb/>
細柳倉嘉倉在長安西渭水北古徼西有細柳倉城東<lb/>
有嘉倉<lb/>
　　　　廐<lb/>
未央大廐在長安故城中漢官儀曰未央宫六廐長樂<lb/>
承華等廐令皆秩六百石<lb/>
翠華廐大輅廐果馬廐軛梁廐騎馬廐大宛廐胡河廐<lb/>
騊駼廐皆在長安城外<lb/>
霸昌觀馬廐在長安城外<lb/>
<pb n="KR2k0001_SBCK_006-3a"/>
都廐天子車馬所在<lb/>
中廐皇后車馬所在<lb/>
　　　　圏<lb/>
秦獸圈烈士傳云秦王召魏公子無忌不行使朱亥奉<lb/>
璧一雙詣秦秦王怒使置亥於獸圏中亥瞋目視獸眥<lb/>
血濺於獸面獸不敢動<lb/>
漢獸圏九彘圏一在未央宫中文帝問上林尉及馮媛<lb/>
當熊皆此處獸圏上有楼觀<lb/>
　　　　橋<lb/>
横橋三輔舊事云秦造横橋漢承秦制廣六丈三百八<lb/>
十歩置都水令以掌之號爲石柱橋<hi>漢末董卓燒之</hi>
<pb n="KR2k0001_SBCK_006-3b"/>
渭橋秦始皇造渭橋重不能勝乃刻石作力士孟賁等<lb/>
像祭之乃可動今石人在<hi>渭橋在長安北三里跨渭水爲橋</hi>
覇橋在長安東跨水作橋漢人送客至此橋折柳贈別<lb/>
王莽時霸橋災數千人以水沃救不㓕更霸橋爲長存橋<lb/>
便門橋武帝建元二年𥘉作此橋在便門外跨渭水通<lb/>
茂陵<hi>長安城西門曰便門此橋與門對直因號便橋</hi>
飲馬橋在宣平城門外<lb/>
　　　　陵墓<hi>漢諸陵先揔屬太常令各依其地界屬三輔</hi>
漢太上皇陵髙帝葬大上皇於櫟陽北原因置萬年縣<lb/>
於櫟陽大城内以爲奉陵邑其陵在東者大上皇西者<lb/>
昭靈后也<hi>髙祖初居檪陽故大上皇因在檪陽十年大上皇崩葬北原</hi>
<pb n="KR2k0001_SBCK_006-4a"/>
髙祖長陵在渭水北去長安城三十五里按髙祖本紀<lb/>
十二年四月甲辰崩于長樂宫五月葬長陵長陵山東<lb/>
西廣一百二十歩髙十三丈長陵城周七里百八十歩<lb/>
因爲殿垣門四出及便殿掖庭諸官寺皆在中<lb/>
吕后陵在髙祖陵東按史記外戚丗家髙后合葬長陵<lb/>
注云漢帝后同塋則爲合葬不合陵也<lb/>
惠帝安陵去長陵十里按夲紀惠帝七年八月戊寅崩<lb/>
于未央宫葬安陵在長安城北三十五里安陵有果園<lb/>
鹿苑云<lb/>
文帝霸陵在長安城東七十里因山爲藏不復起墳就<lb/>
其水名因以爲陵號<lb/>
<pb n="KR2k0001_SBCK_006-4b"/>
景帝陽陵在長安城東北四十五里按景帝五年作陽<lb/>
陵起邑陽陵山方百二十歩髙十丈<lb/>
武帝茂陵在長安城西北八十里建元二年初置茂陵<lb/>
邑<hi>武帝自作陵也</hi>本槐里縣之茂郷故曰茂陵周回三里三輔<lb/>
舊事云武帝於槐里茂郷徙户一萬六千置茂陵髙一<lb/>
十四丈一百歩茂陵園有白鶴觀<hi>户一万六千本作六万一千</hi>
昭帝平陵在長安西北七十里去茂陵十里帝初作夀<lb/>
陵令流水而已石槨廣一丈二尺長二丈五尺無得起<lb/>
墳陵東北作廡長三丈五歩外爲小厨裁足祠祝萬年<lb/>
之後掃地而祭<lb/>
宣帝杜陵在長安城南帝在民間時好遊鄠杜間故葬此<lb/>
<pb n="KR2k0001_SBCK_006-5a"/>
元帝渭陵在長安北五十六里<lb/>
成帝延陵在扶風去長安六十二里<hi>一曰成帝於霸陵北歩昌亭起壽陵</hi>
<hi>即武帝之廢陵也</hi>王莽時遣使壞渭陵延陵園門罘罳曰母使<lb/>
民復思也又以墨色洿其周垣<lb/>
安帝義陵在扶風渭城西北原上去長安四十六里<lb/>
平帝康陵在長安北六十里興平原口<lb/>
文帝母薄姬南陵在霸陵南故曰南陵<hi>即今所謂薄陵也</hi>
昭帝母趙婕妤雲陵在雲陽甘泉宫南今人呼爲女陵<lb/>
李夫人墓東西五十歩南北六十歩髙八丈在茂陵西<lb/>
北一里俗名英陵亦云集僊䑓<hi>一曰髙二十丈周回三百六十歩</hi>
王莽妻死葬渭陵長夀園僞謚曰孝穆皇后僣號億年<lb/>
<pb n="KR2k0001_SBCK_006-5b"/>
陵<hi>舊本云億年陵王莽妻死謚日孝穆皇后葬渭城長壽園西陵曰億年</hi>
　　　　雜録<lb/>
漢宫中謂之禁中謂宫中門閣有禁非侍衛通籍之臣<lb/>
不得妄入<hi>通籍謂記名於門通出入禁門也籍者爲三尺竹牒記其年紀名字物色縣宫門案省相</hi>
<hi>應乃得入</hi>行道豹尾中亦視禁中<hi>謂天子出行道中則有儀衛豹尾</hi>至孝元<lb/>
皇后父名禁避之改曰省中省察也言出入禁中皆當<lb/>
省察不可妄也<lb/>
鹵簿天子出車駕次第謂之鹵簿有大駕有法駕有小<lb/>
駕大駕則公卿奉引大將軍叅乗大僕御屬車八十一<lb/>
乗<hi>古者諸侯二車九乗秦㓕六囯兼其車服漢依秦制故大駕八十一乗屬者言相聮屬不絶也</hi>作三<lb/>
行尚書御史乗之備千乗萬騎出長安出祠天於甘泉<lb/>
<pb n="KR2k0001_SBCK_006-6a"/>
備之百官有其儀注名曰甘泉鹵簿法駕京兆尹奉引<lb/>
侍中叅乗奉車郎御屬車三十六乗北郊明堂則省副<lb/>
車小駕祠宗廟用之<lb/>
清道謂天子將出或有齋祠先令道路掃灑清净<lb/>
静室天子出入警蹕舊典行幸所至必遣静室令先按<lb/>
行清净殿中以虞非常<hi>蔡邕獨断曰天子所至曰幸幸者宜幸也丗俗謂車駕所至臣</hi>
<hi>民被其澤以僥倖故曰幸也</hi>
離宫天子出遊之宫也<lb/>
行在所天子以四海爲家不以京師宫室居處爲常則<lb/>
當乗車輿以行天下<hi>天子至尊臣下不敢偞瀆言之故託之於乗輿或謂之車駕</hi>車<lb/>
輿所至奏事皆曰行在<lb/>
<pb n="KR2k0001_SBCK_006-6b"/>
陛下陛所由陞堂也天子必有近臣執兵階陛以戒不<lb/>
虞臣下與天子言不敢指斥天子故呼在殿陛下以告<lb/>
之故稱陛下因卑逹尊之意也上書亦如之如羣臣士<lb/>
庶相與語曰閣下足下之属<lb/>
繭舘漢宫闕䟽云上林苑有繭舘蓋蠶繭之所也<lb/>
蠶室行腐刑之所也司馬遷下蠶室<lb/>
鍾室在長樂宫髙祖縛韓信置鍾室中<lb/>
作室上方工作之所<lb/>
長安御溝謂之楊溝謂值髙楊於其上也<lb/>
闕觀也周置兩觀以表宫門其上可居登之可以逺觀<lb/>
故謂之觀人臣將朝至此則思其所闕<lb/>
<pb n="KR2k0001_SBCK_006-7a"/>
塾門外舎也臣來朝君至門外當就舎更熟詳所應對<lb/>
之事塾之言熟掖門在兩旁如人臂掖也<lb/>
闈闥宫中小門也<lb/>
永巷永長也宫中之長巷幽閉宫女之有罪者武帝時<lb/>
改爲掖庭置獄焉<hi>列女傳周宣王姜后脱簮珥侍罪永巷</hi>
蠻夷邸在長城内藁街<hi>藁街街名蠻夷邸在此街若今鴻臚舘</hi>
關中八水皆出入上林苑○霸水出藍田谷西北入渭<lb/>
○滻水亦出藍田谷北至霸陵入霸○涇水出定安涇<lb/>
陽开頭山東至陽陵入渭○渭水出隴西首陽縣鳥䑕<lb/>
同穴山東北至華隂入河○豐水出鄠南山豐谷北入<lb/>
渭○鎬水在昆明池北○牢水出鄠縣西南入潦谷北<lb/>
<pb n="KR2k0001_SBCK_006-7b"/>
流入渭〇潏水在杜陵從皇子陂西北流經昆明池入<lb/>
渭<lb/>
三輔黄圖卷之六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>竹雲題跋卷一</head> <lb/>
    <p>
<pb n="KR2n0045_WYG_001-1a"/>
欽定四庫全書<lb/>
　竹雲題跋卷一<lb/>
　　　　　　　　　　吏科給事中王澍撰<lb/>
　　比干墓銅盤銘<lb/>
書云武王克商封比干之墓水經注云朝歌縣北牧野<lb/>
有比干冢一統志云墓在衞城北十五里即武王所封<lb/>
或又云一在偃師唐開元中縣人耕地得銅盤徑二尺<lb/>
許有銘一十六字篆法竒古遂以為墓在偃師且據以<lb/>
<pb n="KR2n0045_WYG_001-1b"/>
為周武王封比干之銘三代文字古奥今此銘殊直遂<lb/>
決知非武王語又其文或則釋云左林右泉前岡後道<lb/>
萬世之靈於焉是寶或則釋云左林右泉後岡前道萬<lb/>
世之藏兹焉是寶彼此互異究竟不可識别雖有博雅<lb/>
君子可據何者是歟余以其字特古聊復精模以存其<lb/>
舊<lb/>
　　比干墓題字<lb/>
比干墓題字水經注云朝歌縣牧野比干冢前有石銘<lb/>
<pb n="KR2n0045_WYG_001-2a"/>
𨽻云殷大夫比干之墓今石斷闕止存其四而墓字復<lb/>
不完世傳以為孔子書按𨽻始於秦孔子時不應有𨽻<lb/>
書故秦觀以為是唐人筆愚意此四字筆力峭古唐人<lb/>
所不能及當是秦漢時書古人云買王得羊吾願已足<lb/>
即非孔子猶得秦漢較之三代彞鼎為孰重歟<lb/>
　　延陵季子墓題字<lb/>
延陵季子墓題字世傳以為孔子書故淵明季子贊有<lb/>
夫子戾止爰詔作銘之語張燕公謝碑額表亦云孔篆<lb/>
<pb n="KR2n0045_WYG_001-2b"/>
季札之墳秦存展季之壠據此則此十字信為孔子<lb/>
書李陽氷學嶧山碑得此而後變化信不誣也但淳化<lb/>
所收字小而延陵石刻極大一書而大小不同如此故<lb/>
歐陽公謂孔子未嘗至呉此十字必非孔子作然篆法<lb/>
敦古即非孔子亦決不是漢以後人書淳化所載一十<lb/>
二字乃後人因此碑縮成小字又於有呉君子之五字<lb/>
外妄增七字筆力短弱其非孔子書決矣張司直云舊<lb/>
碑湮滅𤣥宗命殷仲容模搨今此碑正仲容所模余稍<lb/>
<pb n="KR2n0045_WYG_001-3a"/>
加收束令就吾尺幅取便裝册若其字勢固不敢分毫<lb/>
增減也<lb/>
劉昌詩蘆浦筆記云孔子書十有三字内有呉君子之<lb/>
五字與此碑字畫如一或者後人衍此題墓上按十字<lb/>
碑唐𤣥宗命殷仲容模搨大歴中蕭定重刻於石張從<lb/>
申碑跋可証閣帖刻于宋太宗淳化中逺出十字碑後<lb/>
謂閣帖縮取此碑則可謂此碑衍閣帖可乎又閣帖僅<lb/>
十有二字此誤以謂十三本不足置辨聊復書之以當<lb/>
<pb n="KR2n0045_WYG_001-3b"/>
一笑<lb/>
　　秦詛楚文<lb/>
詛楚文世有三石董廣川云初得大沈湫文於郊又得<lb/>
巫咸文於渭最後得亞駞文於洛其辭盡同惟所以質<lb/>
於神者則隨其號以異此其祀巫咸文也嵗久刓弊廣<lb/>
川氏據舊本補完之余借得錫山秦氏所藏文待詔本<lb/>
與絳汝二帖所刻校勘毫髮不異因據文氏本摹之筆<lb/>
法簡古在大小篆之間其篆法將變時書歟<lb/>
<pb n="KR2n0045_WYG_001-4a"/>
　　西漢五鳳題字<lb/>
金開州刺史髙徳裔題記云明昌四年詔脩孔聖廟靈<lb/>
光殿基西南三十步土中得此石石側有文曰五鳳二<lb/>
年者漢宣帝年號也曰魯三十四年者餘孫孝王時也<lb/>
世所傳𨽻書多是東漢其在西漢僅此一十三字耳𨽻<lb/>
法樸古真無上太古此書中之落月晨星也<lb/>
按徳裔題記以此書為石朱竹垞曝書亭集則云五鳳<lb/>
二年塼一凷嵌曲阜孔廟前殿東壁篆文一行志塼埴<lb/>
<pb n="KR2n0045_WYG_001-4b"/>
之嵗月則又以為塼又其書極古質今雖糢糊然斷是<lb/>
𨽻不是篆竹垞竟目為篆皆不可曉豈竹垞得之傳聞<lb/>
故誤乎然篆𨽻之不同較然可辨而亦誤稱何也他日<lb/>
有曲阜人來為塼為石當執而問之<lb/>
　　婁壽碑<lb/>
漢婁元考碑宋時在光化軍乾徳縣歐陽公自夷陵貶<lb/>
所再遷乾徳令以墓在穀城界中遷碑還縣立於勅書<lb/>
樓下光化今為湖廣襄陽府不知元考此碑亡自何時<lb/>
<pb n="KR2n0045_WYG_001-5a"/>
𨽻釋云題額有𤣥儒婁先生碑六篆字碑隂可見者五<lb/>
十四人漫滅者四人余在京時從何義門先生借摹正<lb/>
文一本額與碑隂均未見也前人論𨽻書云方勁古拙<lb/>
斬釘截鐵自谷口出而漢法大壞不可不急以此種救<lb/>
之<lb/>
碑在漢𨽻中為方整與韓仁銘正相似葢已開唐𨽻之<lb/>
先特出唐人手時結搆更精密耳<lb/>
　　西嶽華山廟碑<lb/>
<pb n="KR2n0045_WYG_001-5b"/>
碑以嘉靖二十四年地震毁去世間傳本甚少曩在京<lb/>
師從商丘宋蘭暉檢討齋頭得暏漫堂冢宰所藏宋本<lb/>
即王徵君山史所得之郭允伯者文甚完好唯末行闕<lb/>
一兩字耳蘭暉藏古甚富有皆以事質於人此碑獨愛<lb/>
惜之弗忍去余欲從蘭暉借臨靳弗肯去年秋客廣陵<lb/>
西唐髙山人雙鈎一本遺余余得之喜遂精意摹此本<lb/>
徐浩古蹟記以碑為蔡中郎書漢碑多不載書者名氏<lb/>
徐浩之語必有據依或可信也碑末即遣書佐郭香察<lb/>
<pb n="KR2n0045_WYG_001-6a"/>
書欵世遂以為郭香察書顧天山云葢一人市其石一<lb/>
人察其書乃察涖他人之書非郭香書之也然愚意郭<lb/>
香書佐耳何敢察涖中郎之書所云察書猶今所云校<lb/>
書當時縁是中郎書特矜重故於刻時更遣一人校勘<lb/>
其合否耳以其矜重故載此款并勒石始末丞掾諸人<lb/>
名氏盡載之漢碑所未有也朱竹垞先生稱此為漢𨽻<lb/>
第一此可信矣<lb/>
　　曹全碑<lb/>
<pb n="KR2n0045_WYG_001-6b"/>
曹全碑出自萬厯間今在西安府郃陽縣葢全為郃陽<lb/>
令時三老故吏等所為刻石紀功者也余在京師時得<lb/>
初斷本五以其四分餉友朋而獨存其一正文完好無<lb/>
闕唯碑隂闕一兩字耳碑隂凡五十七人顧苓漢碑目<lb/>
僅稱五十六人當由處士岐茂標列碑隂上方搨本偶<lb/>
未之及故僅以為五十六耳<lb/>
漢𨽻有三種一種古雅西嶽是也一種方整婁壽是也<lb/>
一種清瘦曹全是也西嶽婁壽石刻已亡獨曹全完好<lb/>
<pb n="KR2n0045_WYG_001-7a"/>
無闕三碑既足槩漢𨽻又皆漢碑所絶少故余所臨止<lb/>
此三碑也<lb/>
鄭女器𨽻書絶有名於時要只學得曹全一碑耳世人<lb/>
耳食見女器書竟如伯喈再生一涉方整便目以為唐<lb/>
而厭棄之實則漢唐𨽻法體貌雖殊淵源自一要當以<lb/>
古勁沈痛為本筆力沈痛之極使可透入骨髓一旦渣<lb/>
滓盡而清虚來乃能超脱故學曹全者正當以沈痛求<lb/>
之不能沈痛但取描頭畫角未有能為曹全者也女器<lb/>
<pb n="KR2n0045_WYG_001-7b"/>
作書多以弱豪描其形貌其於曹全亦但得其皮毛耳<lb/>
僕嘗説歐褚自𨽻來顔柳從篆出葢古人作書必有原<lb/>
本曹全碑者禇公原本也今觀聖教序有一筆不似曹<lb/>
全碑否細意體之見古人一㸃一畫定有據依方知下<lb/>
筆之不可草草也<lb/>
　　鍾太傅薦季直表<lb/>
鍾太傅薦季直表自唐以來未之有聞宋時博雅好古<lb/>
如黄伯思亦未之及至元九年分湖陸行直始得之屬<lb/>
<pb n="KR2n0045_WYG_001-8a"/>
鄭明徳袁仲長為之題記至明宏正間題句絫絫於是<lb/>
薦季直表遂為無上太古第一名跡矣嘉靖時歸錫山<lb/>
華氏刻真賞齋帖中後為大吏脇取以獻分宜嚴相國<lb/>
嚴敗没入内廷後復轉落人間為王弇州所得反復轉徙<lb/>
至康熙中入真定梁相國手雍正三年雙峰年太保入<lb/>
覲還過真定此卷遂歸于年未幾年敗又没入矣老友<lb/>
蔣拙存在秦中得見真蹟精摹以南自喜為平生第一<lb/>
希遘余未之見僅從真賞齋本摹取之復以未當意毁<lb/>
<pb n="KR2n0045_WYG_001-8b"/>
去今更精摹此本似畧得太傅手意太傅賀捷表幽深<lb/>
變化竒絶一世此表在賀捷表後益更精微益更淡古<lb/>
葢其晚年融釋脱落渣滓盡去清虚真味有如此也祝<lb/>
京兆指為焦季直薦誤認焦字耳不足一笑也<lb/>
按魏志武帝建安四年遣劉備追袁紹備至邳遂殺徐<lb/>
州刺史舉兵屯沛五年春曹公自將東征備破之表所<lb/>
謂王師破賊闗東者是也武帝凡三改元惟建安歴二<lb/>
十五年帝之征備在五年故云建安之初也八月袁紹<lb/>
<pb n="KR2n0045_WYG_001-9a"/>
進臨官渡曹公與紹連月相拒衆少糧盡士卒疲乏公<lb/>
謂運糧者却十五日為女破紹不復勞女矣表所謂三<lb/>
軍饋饟朝不及夕者是也公之破紹在延津官渡之間<lb/>
然皆在許之東又因東征備轉戰而北故畧而言曰破<lb/>
賊闗東也志不稱運糧人者當由書法所不暇及如表<lb/>
所稱當即季直也後銜稱司徒東武亭侯按鍾繇傳繇<lb/>
以説傕汜等功拜御史中丞遷侍中尚書僕射封東武<lb/>
亭侯尋表繇以侍中守司𨽻校尉曹公征闗中得繇為<lb/>
<pb n="KR2n0045_WYG_001-9b"/>
資表為前軍師魏國初建為大理遷相國文帝即位改<lb/>
廷尉封崇髙鄉侯遷太尉轉封平陽鄉侯終操丕兩朝<lb/>
繇未嘗為司徒疑不能明也史書往往多誤失實此或<lb/>
史誤亦未可定<lb/>
　　鍾繇賀捷表<lb/>
唐摹鍾太傅賀捷表後列銜名乃開元五年所題署袁<lb/>
昂論鍾書有十二意外巧妙此表用筆一正一偏脱然<lb/>
畦逕之外與世所流傳本不類信可謂幽深無際古雅<lb/>
<pb n="KR2n0045_WYG_001-10a"/>
有餘鍾繇𨽻意未除此又鍾書之最近𨽻者歐陽公集<lb/>
古録謂表稱戎路兼行履險冐寒曹公以建安二十四<lb/>
年冬軍于摩陂曹仁徐晃破羽後未嘗出履險冐寒之<lb/>
語可疑表又稱闗羽已被矢刃據三國志羽圍曹仁於<lb/>
樊為仁所敗而走後為呉兵斬於沮與此帖不同按魏<lb/>
志是年十月曹操自漢中還洛陽孫權上書乞討羽自<lb/>
效王軍摩陂至正月始還操本欲十月還洛以權乞討<lb/>
羽遂至正月乃還表所謂履險冐寒者是也是年閏十<lb/>
<pb n="KR2n0045_WYG_001-10b"/>
月曹仁徐晃破羽走之十二月權始殺羽表稱闗羽已<lb/>
被矢刃者謂羽已為曹仁等所破乃賀其破羽非賀其<lb/>
殺羽也又魏志稱是年九月相國鍾繇免故十月賀捷<lb/>
有臣以無任不獲扈從之語而後銜但署南蕃東武亭<lb/>
侯不稱太傅也蕃集韻蒲麋切地名前漢地里志注邾<lb/>
國也讀作蕃鎮之蕃誤凡此皆本黄長睿東觀餘論以<lb/>
其詞繁而未能盡故更著之<lb/>
　　魏鍾繇調元表<lb/>
<pb n="KR2n0045_WYG_001-11a"/>
世傳鍾太傅表凡四季直力命賀捷宣示皆絶烜赫有<lb/>
名者此調元表宋時潭絳等帖皆有之而潭帖刻自唐<lb/>
貞觀摹本尤為真正太傅變𨽻為楷其書仍具𨽻法翫<lb/>
此尤信<lb/>
　　呉天璽紀功碑<lb/>
呉天璽元年紀功碑在今江寧府學舊在城南天禧寺<lb/>
門外宋元祐六年轉運使胡宗師移置漕臺後圃不知<lb/>
何時又移入學中也其石面闊旁狹文四面環之而虚<lb/>
<pb n="KR2n0045_WYG_001-11b"/>
其旁之一一石三段首段文五字二十一行次段文六<lb/>
字十五行三段文二字九行斷裂不可讀所存字全者<lb/>
一百九十一半者二十有二都二百一十三字按呉志<lb/>
天册元年呉郡言掘地得銀璽長一尺廣三分上刻有<lb/>
年月字于是大赦改元天璽元年開臨平湖於湖邊得<lb/>
石函中有小石青白色長四寸廣二寸餘上刻作皇帝<lb/>
字秋八月歴陽山石文理成字凡二十云楚九州渚呉<lb/>
九州都揚州士作天子四世治太平始又呉興陽羨山<lb/>
<pb n="KR2n0045_WYG_001-12a"/>
有空石長十餘丈名石室所在表為大瑞於是改元大<lb/>
赦以明年為天紀元年總孫皓在位一十六年凡八改<lb/>
元言符瑞者累累矣不數年而王濬入呉國隨以滅天<lb/>
發神讖果何有哉人事不修而好言符瑞者此足為炯<lb/>
戒矣書法銛厲竒崛於秦漢外别搆一體然是篆書之<lb/>
變褚河南聖教序題額實學此書董廣川以為本漢𨽻<lb/>
黄長睿以為若篆若𨽻字勢雄偉至楊東里竟目為八<lb/>
分書朱竹垞亦以為在篆𨽻之間皆非能知皇象者也<lb/>
<pb n="KR2n0045_WYG_001-12b"/>
至闗中郭引伯以為牛鬼蛇神直斥為牛腹書尤妄誕<lb/>
可笑古人篆法為體各殊不可勝紀小篆特其中通行<lb/>
之一體此碑必古有是法而象則之亦猶夏承碑之於<lb/>
𨽻中别搆一體耳去古既逺見聞淺薄以已所未喻指<lb/>
訾古人不亦過乎金陵瑣事謂是蘇建書顧起元以為<lb/>
其文乃東觀令華覈作皆不知何據<lb/>
按宣和書譜皇象字休明廣陵人官至侍中工八分篆<lb/>
草初學於杜度作章草文而不華質而不野沈着痛快<lb/>
<pb n="KR2n0045_WYG_001-13a"/>
世以書聖稱晉葛洪曰呉之善書則有皇象劉纂岑伯<lb/>
然朱季平皆一時之絶今劉岑諸書皆不復可見唯象<lb/>
書僅有一二存者此書如龍蝮蟄起警屈騰踔一一縱<lb/>
横自然比於江瑶蝤蛑信為味中珍品然不可多食恐<lb/>
發風動氣此碑亦然學之不成便墮惡道此不可不知<lb/>
也<lb/>
　　皇象急就章<lb/>
秦兼天下丞相斯作蒼頡篇中車府令髙作爰歴篇太<lb/>
<pb n="KR2n0045_WYG_001-13b"/>
史令胡毋敬作博學篇漢興司馬相如作凡將篇今皆<lb/>
不傳於世獨黄門令史游急就篇在耳顔師古序所載<lb/>
尚有皇象鍾繇衞夫人王義之等所書今亦罕有存者<lb/>
宋時葉夢得石林集尚載皇象索靖兩家今俗流傳亦<lb/>
復寥寥矣海寧陳氏玉烟堂所刻不名何人書玩其筆<lb/>
法與官帖所載皇象文武帖正同夢得所謂規模簡古<lb/>
氣象沈逺猶有蔡邕鍾繇用筆意者此其近之幼安秀<lb/>
勁故當是一格也章草自唐以後無能工者而皇象書<lb/>
<pb n="KR2n0045_WYG_001-14a"/>
跡尤少故悉心臨寫以示後昆<lb/>
　　王右軍樂毅論<lb/>
官奴大令小字右軍潛於其後掣其筆不脱故書此以<lb/>
示之縁是庭訓故筆法端謹為右軍楷跡第一貞觀十<lb/>
三年勅馮承素等勾摹六本分賜長孫無忌等諸人終<lb/>
宋之世唯存髙紳學士家海字不全本耳明季收藏家<lb/>
乃有唐摹二本一貞觀六年禇遂良奉勅審定一則新<lb/>
安呉用卿所藏諸本在涿鹿馮伯衡家端謹有餘頗乏<lb/>
<pb n="KR2n0045_WYG_001-14b"/>
勝槩惟呉氏本筆勢精妙似柔而剛似謹而逸邢子愿<lb/>
所謂既純且綿亦温而栗者信為得之宋僧希白潭帖<lb/>
所刻與吾家鬱岡呉氏清餘兩刻可謂唯妙唯肖余臨<lb/>
此風力亦正不減也<lb/>
　　王右軍黄庭經<lb/>
武進唐荆川先生藏右軍父子小楷兩種大令十三行<lb/>
今尚在唐家其六世孫薊門宗伯球圖守之非好古深<lb/>
識人不以示也黄庭經向為莊大雲襄所得雲襄没其<lb/>
<pb n="KR2n0045_WYG_001-15a"/>
子留相貧不能存遂以質米於人汪生中立為余贖取<lb/>
寄至京師遂為余所得玩其筆法柔閑蕭散神趣髙華<lb/>
迥與世俗流傳本不相類自當為天下黄庭之冠余臨<lb/>
此凡易數紙乃就稻兒觀之當知老夫一段苦心也<lb/>
　　王右軍曹娥碑<lb/>
孝女曹娥碑元文宗以墨蹟賜鑒書博士柯九思上有<lb/>
宋髙宗跋但云晉賢書曹娥碑不名右軍而文待詔稱<lb/>
越州石氏所刻古雅純質不失右軍筆意則又目以為<lb/>
<pb n="KR2n0045_WYG_001-15b"/>
右軍迄無定論余嘗説論晉唐小楷於今日但須問佳<lb/>
惡不必辨真偽數千年來千臨百模轉相傳刻不惟精<lb/>
神筆法全失并其形模亦盡易之故求大楷於唐人碑<lb/>
碣雖斷蝕之餘僅有存者猶見唐人本來面目若求晉<lb/>
人小楷於今之類帖腐木濕鼓了乏髙韻豈唯不得晉<lb/>
并不得宋如此碑正不必定目為右軍但得古雅純質<lb/>
如宋越州石氏本雖目為右軍可也<lb/>
　　曹娥碑别本<lb/>
<pb n="KR2n0045_WYG_001-16a"/>
此與元本字跡不同文亦小異未知何人所摹或目為<lb/>
李北海疑未敢信也元本肅括此書縱逸故有北海之<lb/>
目然晉書小楷至今日百無一真者但令不失古法便<lb/>
足愛玩正不必硬差排一人以為証也此本廿年前曾<lb/>
於毘陵市上見之以貧故未能得去年九月從同年程<lb/>
午橋太史處再見如遇故人因借摹一本<lb/>
　　蘭亭二十種<lb/>
金華王褘云蘭亭自唐以後分為兩派其一出於褚河<lb/>
<pb n="KR2n0045_WYG_001-16b"/>
南是為唐本其一則出於歐陽率更是為定武本定武<lb/>
唯一石至宋南渡後士大夫家有一刻遂至多不可稽<lb/>
禇本當時摹搨極多流傳最廣故古本今刻亦往往各<lb/>
異自歐褚盛行而趙模馮承素諸家摹本皆於是單微<lb/>
矣余就所見歐得八種褚得九種歐褚以外别派僅得<lb/>
三種蘭亭變態大略已盡因用宣徳牋精心摹勒合為<lb/>
一卷以示兒稻孫依吾學之便是承顔順志之孝子矣<lb/>
所臨各種序列如左<lb/>
<pb n="KR2n0045_WYG_001-17a"/>
　　　定武真本<lb/>
蘭亭摹搨始於隋之開皇唐文皇見搨本求真蹟真蹟<lb/>
乃出命廷臣臨摹分賜諸王大臣選逼真者得歐陽本<lb/>
刻置禁中所謂定武本者是也宋南渡後家刻一石真<lb/>
<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>不分故朱子有聚訟之譏余來京師垂十年所見宋<lb/>
搨數十卷皆是南宋時覆本唯程孟陽張樸村所藏的<lb/>
為真本雖剥蝕已多而再三研玩妙不可尋字中有韻<lb/>
字外有神腴而不膩清而不浮變而不佻莊而不滯唐<lb/>
<pb n="KR2n0045_WYG_001-17b"/>
文皇所為烟霏霧結狀若斷而還連鳳翥龍蟠跡似奇<lb/>
而反正唯此得之余臨他卷往往落筆輒得獨此凡五<lb/>
易紙猶未肖其髣髴信定武為天下妙也<lb/>
唐文皇得辨才真蹟命歐褚二公摹賜諸王大臣既稱<lb/>
勾摹不應歐褚異同若此余以定武正本反復玩味始<lb/>
知歐之與褚格律不同淵源自一余嘗論蘭亭之有定<lb/>
武猶十二律之有黄鍾雖互相損益以成變化要未有<lb/>
能過黄鍾者細研定武本始知崑崙為萬派之原河南<lb/>
<pb n="KR2n0045_WYG_001-18a"/>
妙腕猶為所葢東陽以下皆其支流矣後壬寅九月十<lb/>
四日從儼齋大司農借觀趙子固落水蘭亭始知孟陽<lb/>
樸村所藏猶非真正定武然益攀躋無路矣把玩竟日<lb/>
惝恍久之<lb/>
　　　東陽本<lb/>
宋理宗所藏百十七種其一集十三刻第一為舊梅華<lb/>
十二為新梅華今東陽何氏本石裂為三號三段石世<lb/>
所稱梅華本者是也但未知其新舊何居耳吾友淳安<lb/>
<pb n="KR2n0045_WYG_001-18b"/>
方楘如文輈云曾至東陽親見此石質堅如玉字裏塗<lb/>
金何氏子孫各執一片冬至祠祭已乃㑹為一處搨數<lb/>
本以傳其矜重如此余謂此刻乃南宋定武覆本決非<lb/>
原石定武全具右軍筆妙此則但有歐法定武衆妙俱<lb/>
來仍一妙未罄此則一已無餘衆復何有辨定武者正<lb/>
須於此具眼<lb/>
同年洪瞻仁為江西泰和令得楊東里先生所藏四種<lb/>
第一種為鄭清之家本葢即重摹松圓老人九字損本<lb/>
<pb n="KR2n0045_WYG_001-19a"/>
者第二種即何氏本而尚未斷裂欲取之不可得為之<lb/>
惘惘<lb/>
　　　國學本<lb/>
國學本明初出天師庵土中比定武本短二寸許字亦<lb/>
差小而瘦然精神意度奕奕動人勝東陽本逺甚今在<lb/>
大成殿東廡余嘗親詣其下手搨數紙細玩筆意往往<lb/>
時露趙法定為呉興手摹後見周錫圭上黨本跋語先<lb/>
得我心為之拊掌<lb/>
<pb n="KR2n0045_WYG_001-19b"/>
楊東里亦以國學本為呉興所摹與余見正合甚快<lb/>
　　　上黨本<lb/>
有明熹廟時上黨長治令耉海來從縣治東偏土中得<lb/>
此石筆法圓勁風神清朗葢亦南宋佳刻的為定武之<lb/>
子周錫圭贊以為水流雲行鸞翔鳳翥信矣<lb/>
　　　玉枕本<lb/>
玉枕蘭亭有三本其一見太清樓帖序云唐文皇使率<lb/>
更令以楷法摹蘭亭藏枕中名玉枕蘭亭其二則宋政<lb/>
<pb n="KR2n0045_WYG_001-20a"/>
和間營繕洛陽宫闕内臣見後有役夫作枕小石有刻<lb/>
畫視乃蘭亭序只存數十字其三則有秋壑使廖瑩中<lb/>
以燈影縮小刻之靈壁石者今洛陽宫本不復可見率<lb/>
更秋壑兩種猶有存者往在淮南從友人周白民借得<lb/>
玉枕宋本比秋壑本髙下如一而行列較寛字亦較為<lb/>
清瘦豈即率更本耶又金華王禕玉枕跋云河南始縮<lb/>
為小本或謂率更亦嘗為之今此本清和淡蕩正與定<lb/>
武宛合不似河南還當以率更為正余曩以油牋摹得<lb/>
<pb n="KR2n0045_WYG_001-20b"/>
一本攜來京師念不可再得將復精摹藏之篋笥<lb/>
　　　賈秋壑玉枕本<lb/>
文待詔云賈氏刻有二石字畫大小皆同其一有秋壑<lb/>
珍玩印章右軍作立象而鬈心其一坐而執卷左有賈<lb/>
似道小印豈當時得率更遺墨而刻一石鐙影縮小者<lb/>
又一石耶余所見閩中蕭氏所藏石乃坐而執卷者所<lb/>
謂福州本是也此石向在金壇余曾手搨數紙今被勢<lb/>
家所收不復易得矣<lb/>
<pb n="KR2n0045_WYG_001-21a"/>
新安汪博山云藏有立象宋本特精妙而末由得見寶<lb/>
應喬分夫有一卷與秋壑本微有不同疑是立象本而<lb/>
失其象無從考鏡亦一段恨事也<lb/>
　　　南宋重刻定武本<lb/>
此本乃淮安程有懷同年所藏㑹字闕亭字羣字不全<lb/>
葢亦南宋覆刻定武本而純用秃筆與定武又微有不<lb/>
同趙呉興所云右軍書蘭亭是已退筆此可徵也<lb/>
　　　趙呉興臨本<lb/>
<pb n="KR2n0045_WYG_001-21b"/>
趙文敏喜臨蘭亭平生凡數百本余所見真蹟唯獨孤<lb/>
所藏定武正本後有文敏十三跋跋中臨得一卷與今<lb/>
快雪帖中所刻字畫一同今古迥絶同年繆二文子處<lb/>
尚有俞紫芝所臨亦至佳惜被其弟武子攜之而南不<lb/>
能借摹為之神往子昂平生得力全在蘭亭故其所臨<lb/>
獨為得髓然亦不免稍縱時露我法矣<lb/>
　　　　以上八種歐陽派<lb/>
　　　潁上本<lb/>
<pb n="KR2n0045_WYG_001-22a"/>
蘭亭兩派一為歐陽一為褚氏歐陽獨有定武褚氏首<lb/>
推潁上董宗伯目潁上為米所臨正恐未然米雖天才<lb/>
超軼而一種清和廣大韻度故當逺遜前良非河南妙<lb/>
腕焉能到此余曩時初搨視今本少肥特為精妙五年<lb/>
前為吾友方貞觀取去惋惜至今河南摹本最多要無<lb/>
出此上者李伯時云柔閒蕭散神趣髙華風流天成非<lb/>
學力可到惟此得之<lb/>
　　　米氏袖珍本<lb/>
<pb n="KR2n0045_WYG_001-22b"/>
米元章得褚摹黄絹真跡對紫金浮玉裁為袖珍手裝<lb/>
成卷者即此是也其先為蘇太簡所藏裝于天聖丙寅<lb/>
用忠孝之家印鈐識之後歸米氏鑒定為褚摹真跡第<lb/>
一有明景泰間歸呉中陳祭酒緝熙陳好勾摹遂搨數<lb/>
本亂真而分綴宋元諸跋以便售利明季董宗伯得一<lb/>
本後有范文正王堯臣米元章父子等跋以五百緡質<lb/>
於海寧陳氏掣去盛字以下六行共三十五字以示必<lb/>
收取之意後竟不果故玉烟堂所刻遂闕六行海寧查<lb/>
<pb n="KR2n0045_WYG_001-23a"/>
氏重摹一石以他本補之蘭亭雖非真跡而刻猶娟秀<lb/>
要是時本之可觀者<lb/>
　　　洛陽宫本<lb/>
唐文皇以褚摹本賜髙士亷于洛陽宫前有御書兩行<lb/>
後有臣褚遂良四小字款比河南他本筆法不殊風神<lb/>
又别向藏涿鹿馮相國家刻之快雪帖中格韻清朗自<lb/>
是近刻佳觀也<lb/>
　　　婺女本<lb/>
<pb n="KR2n0045_WYG_001-23b"/>
此宋丞相游景仁所藏百種之一首闕永字後有貞觀<lb/>
八年遂良摹七大字欵葢當時奉命摹搨進御之外必<lb/>
有自臨别本進御唯恐不似則規規摹倣法勝於意自<lb/>
臨則心閒手敏意勝於法此卷别有法外之意格韻又<lb/>
微不同欵字大書又不稱臣決是自臨别本<lb/>
　　　張界奴本<lb/>
此亦褚氏摹本比之潁上特為沈雄縱逸有明神廟間<lb/>
藏新安呉太學用卿家刻于餘清帖中惜刻手不精全<lb/>
<pb n="KR2n0045_WYG_001-24a"/>
乏神采要之褚公筆妙故非凡庸所能抹殺也<lb/>
張界奴本滄桑後入真定梁相國手刻秋碧堂帖中摹<lb/>
搨之工頗勝呉氏余從崑圃黄奉常處見之惜末由搨<lb/>
得也<lb/>
　　　神龍本<lb/>
珊瑚網云禊帖在唐貞觀中舊有二本其一入昭陵其<lb/>
一當神龍中太平公主借出摹搨遂亡余所得毘陵董<lb/>
侍御玉虬宋本前有神龍小璽後有褚氏印章搨法精<lb/>
<pb n="KR2n0045_WYG_001-24b"/>
良紙墨皆古比他本髙半字字亦較大勢極縱宕郭天<lb/>
錫稱為字法遒逸墨彩艷發竒麗超絶洞心駭目良非<lb/>
虚語往在毘陵見新安汪氏所藏褚摹黄絹真蹟與此<lb/>
正同以余篤好之遂為奴子竊去竟失所在可惜也<lb/>
　　　良常于氏藏本<lb/>
此吾邑于氏藏本因向之痛夫文六字雙勾第九行闕<lb/>
董文敏以紅牋補之江上笪在辛跋為定武前者非也<lb/>
此皆神龍褚本耳細按筆法無不合同唯闕六字雙鈎<lb/>
<pb n="KR2n0045_WYG_001-25a"/>
為異廣陵李都諫書雲為于氏館甥得于藏四世矣今<lb/>
其曾孫建侯攜來京師因從借摹之已遂為有力者售<lb/>
去不可復見惋惜何已<lb/>
頃見宋丞相游景仁所藏一本六字雙鈎與于本一同<lb/>
而更清明有神采葢即于本之佳者以索值過昂不能<lb/>
得可惜可惜<lb/>
　　　米元章臨本<lb/>
此吾家損菴先生所藏宋本十種之一中闕七字不名<lb/>
<pb n="KR2n0045_WYG_001-25b"/>
何人所摹筆法清圓飛動特為超特非是褚公自運即<lb/>
為米老所臨細玩其波戈趯磔雖極自然要自俶詭還<lb/>
當以米為正<lb/>
　　　宋髙宗臨本<lb/>
陸放翁老學庵筆記云史丞相言髙廟嘗臨蘭亭賜壽<lb/>
皇于建邸後有批字云可依此臨五百本来㸔盖當時兩<lb/>
宫之篤學如此此本乃臨賜向子諲者行列較寛字尤<lb/>
秀腴中闕五字朗字月中闕兩小書葢臨褚本亦游丞<lb/>
<pb n="KR2n0045_WYG_001-26a"/>
相所藏百本之一也<lb/>
　　　　以上九種褚派<lb/>
　　　馮承素本<lb/>
承素臨本他無所見惟見家損庵先生欝岡帖中變化<lb/>
俶詭如千丈游絲獨裊空際頃刻百變或以為元章所<lb/>
臨故作竒麗以驚俗眼余謂米老作書飛動有餘瘦勁<lb/>
不足此卷純是一片清剛之氣氷結所成非歐褚别成<lb/>
一格決非米老所到與楊義和黄庭内景經正相似有<lb/>
<pb n="KR2n0045_WYG_001-26b"/>
鼻孔人定不向人言下轉也<lb/>
　　　慈谿姜氏本<lb/>
慈谿姜西溟前輩得舊刻蘭亭一石兩面皆集聖教序<lb/>
字所成西溟題為唐刻褚本非也南渡後俗尚定武家<lb/>
刻一石幾數十百本好事家出竒破俗為蘭亭别開生<lb/>
面當時懷仁集聖教序以蘭亭為宗極此集蘭亭以聖<lb/>
教為宗極轉轉相倣愈逺而愈失真觀其刻法殊嫩而<lb/>
弱不及聖教逺甚西溟好古而過向上擠排正恐未為<lb/>
<pb n="KR2n0045_WYG_001-27a"/>
定論兩本一肥一瘦細玩筆法大致相同故獨存其肥<lb/>
者<lb/>
　　　開皇本<lb/>
此海寧陳氏所藏字類定武而少肥大中間合縫處僧<lb/>
字上有騫異兩字乃滿騫朱異合縫欵定武所無葢開<lb/>
皇本也余臨禊帖先之定武以求其正中之潁上以盡<lb/>
其變終之開皇以還其本千變萬化不離本宗跂想前<lb/>
良風流如覩心摹手追烏能己巳<lb/>
<pb n="KR2n0045_WYG_001-27b"/>
潁上變化似定武而雄厚不及開皇遒古似定武而淵<lb/>
渾不如大而化之無所不有其唯定武乎<lb/>
　　　　以上三種别派<lb/>
　　　陸司議蘭亭詩<lb/>
禇河南右軍書目永和九年二十八行詩二十二行共<lb/>
五十行今右軍詩不可見所傳者獨序耳宋淮海桑世<lb/>
昌蘭亭博議中載陸柬之蘭亭本又引王氏金石録云<lb/>
五言蘭亭詩四十二行今柬之蘭亭亦不可見獨五言<lb/>
<pb n="KR2n0045_WYG_001-28a"/>
詩得睹宋游丞相所刻全本近今戲鴻餘清諸刻不同<lb/>
以其難得特臨以附蘭亭之後<lb/>
　　　　以上一種附見<lb/>
宋理宗收集蘭亭已一百十七種丞相游景仁亦得百<lb/>
種理宗所藏今俱進入内府無從得見獨游丞相百種<lb/>
往往散落人間余來京師垂十年所見凡十餘本不免<lb/>
好惡雜出良由當時意在博收不暇決擇故耳然雖擇<lb/>
之不精而細玩筆法亦各自有可人意處董宗伯言蘭<lb/>
<pb n="KR2n0045_WYG_001-28b"/>
亭無下拓信解人語也余所臨雖僅二十種而少有不<lb/>
愜輒便廢去凡經百易乃始定之其有未曾到眼者且<lb/>
從闕略以俟他日更補未知於古何如然用力亦可謂<lb/>
勤矣稻孫其好收之母為蕭郎所賺也<lb/>
是卷始於戊戌之三月暨庚子正月乃始畢工計此時<lb/>
稻孫才三嵗耳未親筆硯便圖書此授之為計太早獨<lb/>
計吾髮已種種矣失此不書後將弗及非為兒早正恐<lb/>
余遲耳今稻兒已七嵗頗能執筆每引筆作長畫雖徑<lb/>
<pb n="KR2n0045_WYG_001-29a"/>
尺輒端若繩他日果能學父書知老子三年辛苦未必<lb/>
為過計也<lb/>
雍正元年夏五月客有持秦玉印來者上為九連環子<lb/>
母相屬母印徑方寸厚如之文曰秉萬福健無極子印<lb/>
方八寸厚亦如之文曰壽昌子母俱覆斗紐紐旁刻細<lb/>
螭文色黄黑精古可愛希世之珍不可易得因印其文<lb/>
於卷首<lb/>
自余來京師於今二十年所見定武真本凡六卷一涿<lb/>
<pb n="KR2n0045_WYG_001-29b"/>
州馮相國所藏趙松雪十三跋本二崑山徐相國所藏<lb/>
賈秋壑本三同年繆太史所藏榮芑本四闗中王山史<lb/>
所藏宋仲温本五佟太保所藏范文正公本賈趙宋三<lb/>
本皆五字已損者榮芑本雖五字未損而搨法未精不<lb/>
免如輕雲之籠日范本搨手精良逺出前四本上而浥<lb/>
爛特甚損失殆半皆不得為全玩唯華亭儼齋司農所<lb/>
藏趙子固落水本雖亦不免少刓然五字具全且拓法<lb/>
較善為定武本第一坐卧其下真覺無美不臻而筆㾗<lb/>
<pb n="KR2n0045_WYG_001-30a"/>
墨跡無所不化唯懷仁所集聖教為覺具體而微虞禇<lb/>
顔柳諸公皆各以其資之所近得其一體耳備記於此<lb/>
以志余之追摹雖未能儗其萬一而所見之廣亦足為<lb/>
平生一快事也<lb/>
往在淮隂見程太學霞起所藏大令銅印文刻九鼎第<lb/>
九鼎中有獻之兩字精古特絶余家系出羲獻此印宜<lb/>
以歸余然中心藏之未敢言也壬寅秋聊復作書求之<lb/>
則云已贈中州友人矣遂絶意不復問既踰年而霞起<lb/>
<pb n="KR2n0045_WYG_001-30b"/>
復索還見寄寄到日余此卷適裝成豈亦有數存其間<lb/>
耶爰印於卷端以誌一時遭逢之幸<lb/>
　　定武蘭亭<lb/>
定武本在汴宋時猶不甚重之黄山谷以為不失右軍<lb/>
遺意於是始見寶愛南渡後一本索值數十百緡趙彞<lb/>
齋至破五千金購一本於盧宗邁提㸃還至昇山舟覆<lb/>
落水大呼蘭亭在此餘無憂矣於是遂題此帖為落水<lb/>
蘭亭題曰性命可輕至寶是保此臨落水本第七卷在<lb/>
<pb n="KR2n0045_WYG_001-31a"/>
華亭大司農公家雖字畫不免少刓然比之他本則此<lb/>
不過如輕雲之籠日猶未覺甚也余見定武正本凡七<lb/>
卷以此為長維時吏事荒忽因屬老友蔣拙存用白宋<lb/>
牋窮日之力精摹一本細意對校無毫髮差失藏之篋<lb/>
笥五年於兹矣今年三月三日適當脩禊之期日色暝<lb/>
晦獨坐北牕殊無意賴乃齋心滌慮臨此一卷亦脩禊<lb/>
之一法也<lb/>
　　宋搨蘭亭九字損本<lb/>
<pb n="KR2n0045_WYG_001-31b"/>
此松圓老人所藏松圓鑒為定武正本義門何太史亦<lb/>
據以為信余從儼齋大司農公處得趙子固落水蘭亭<lb/>
細意相校始知此本猶非真正定武乃是南宋覆刻桑<lb/>
澤卿蘭亭博議所謂九字損本者是也同年洪瞻仁令<lb/>
江西泰和得楊東里所藏四種以金華鄭清之本居首<lb/>
與此正同而氣象之雄厚筆力之古雅不逮逺甚乃知<lb/>
此為鄭氏祖本其重摹者尚足凌跨一切况祖帖乎余<lb/>
所藏褚蘭亭雖乏真正定武而此帖之去定武直未達<lb/>
<pb n="KR2n0045_WYG_001-32a"/>
一間耳自當為諸本之冠<lb/>
　　潁上蘭亭<lb/>
蘭亭自北宋至今皆重定武獨至董思翁始為思古齋<lb/>
吐氣以為各本皆出其下允為千古精鑒獨其謂是米<lb/>
南宫所摹恐不然昔米南宫得褚摹黄絹本裁為袖珍<lb/>
手裝成册者與此正同今為海寧陳氏所藏較然可考<lb/>
則此卷的為褚蹟無疑也人謂潁上縣有井夜放白光<lb/>
如虹亘天縣令異之乃令人探井中得一石六銅罍其<lb/>
<pb n="KR2n0045_WYG_001-32b"/>
説亦頗神怪可喜庚寅秋余下呉門何義門屺瞻先生<lb/>
為余言董説弔詭無實因出楊東里集示余中有思古<lb/>
齋帖一跋云潁上令某餉以二本當時東里已有此帖<lb/>
則非至明季出自井中又可知也米南宫稱諸摹本轉<lb/>
折毫鋩備盡與真無異為天下蘭亭本第一此本不愧<lb/>
斯語自南渡來士大夫専尚定武競相傳刻遂為所掩<lb/>
董思翁始為發之名遂大噪崇正間縣令張俊英者北<lb/>
之鄙人也惡上官索取之煩遂碎其石於是世間傳本<lb/>
<pb n="KR2n0045_WYG_001-33a"/>
漸少去年石林江丈自維揚來攜一本自隨以較新搨<lb/>
鋒勢不殊而一枯一腴精神迥别真思古齋第一搨也<lb/>
後有董其昌印當即是思翁所藏容臺集所謂余家藏<lb/>
宋搨思古齋帖者是也余苦愛之遂從江丈乞得而以<lb/>
新搨傅其後江丈名之祥字文山號石林歙州人今之<lb/>
古人也<lb/>
　　宋游丞相藏蘭亭三種<lb/>
此三種南宋游丞相所藏丞相名佀字景仁藏蘭亭凡<lb/>
<pb n="KR2n0045_WYG_001-33b"/>
百種余在京師時曾見二十餘種此其三也一摹定武<lb/>
一摹褚本一集蘭亭字每卷前後各以雜色牋裝之上<lb/>
有晉府大小印記葢有明時曾入晉府者其趙氏孟林<lb/>
印則當時裝潢欵也<lb/>
余所見游丞相蘭亭每卷之尾皆有題記唯此三卷失<lb/>
之而以韋奥宗所集百五十三字本居前兩卷之間題<lb/>
云前一本眉州寄居趙使君所刻後一本帶御器械韋<lb/>
君所刻韋乃太府卿璞之子顯仁后家也據此則此兩<lb/>
<pb n="KR2n0045_WYG_001-34a"/>
卷之所以無題記實縁互見非闗脱失至末一集則竟<lb/>
失題記不可考矣<lb/>
河南摹本所見致多正以縱逸太過所以畧隔定本一<lb/>
塵此卷縱逸中有肅括意與定武本正在伯仲之間信<lb/>
是南宋佳刻<lb/>
　　集聖教字蘭亭<lb/>
此南宋集聖教本西溟前輩目為褚摹非也刻法與西<lb/>
溟所藏第二本正同然别是一石西溟以為即是其所<lb/>
<pb n="KR2n0045_WYG_001-34b"/>
藏亦非也余以雍正丙午三月獲于京師行與所藏五<lb/>
宋本合裝以為蘭亭勝觀<lb/>
　<lb/>
　<lb/>
　<lb/>
　<lb/>
　<lb/>
　竹雲題跋卷一<lb/>
</p>
<p>
</p>
  </div>
<div>
<head>竹雲題跋卷二</head> <lb/>
    <p>
<pb n="KR2n0045_WYG_002-1a"/>
欽定四庫全書<lb/>
　竹雲題跋卷二<lb/>
　　　　　　　　　　　吏科給事中王澍撰<lb/>
　　王右軍十七帖<lb/>
唐摹硬黄十七帖前明神廟時藏臨邑邢太僕子愿家<lb/>
子愿手自鉤摹刻石來禽館為天下十七帖第一比之<lb/>
世俗流傳本少一十五行葢脱失也此宋搨全本為錫<lb/>
山秦氏所摹不唯與世俗流傳本天地懸隔并與唐摹<lb/>
<pb n="KR2n0045_WYG_002-1b"/>
亦微不同如呉之為□養之為□不之為□樓之為□<lb/>
筆法全異余見十七帖不下百數來禽館刻本外唯此<lb/>
為最爰取恥菴王孫所贈白宋牋精摹一本流示子孫<lb/>
十七帖多言蜀中事自昔相傳以為蜀郡太守書黄伯<lb/>
思云淳化第八卷有周益州送此卭竹杖帖十七帖中<lb/>
亦有去夏足下所致卭竹杖皆至帖則知此葢與周益<lb/>
州者益州名撫字道和穆帝永和三年桓温攻成都李<lb/>
勢降以撫為益州刺史益州平封建成公在官十年卒<lb/>
<pb n="KR2n0045_WYG_002-2a"/>
則知此廿許帖多與益州書雖未必盡然要之與益州<lb/>
者居半也又世傳右軍帖多吊唁語此卷唯有老婦疾<lb/>
篤等一二帖餘皆無之昭陵當時收右軍帖最多每以<lb/>
丈有二尺為卷因類其談蜀事者為一卷而以他帖詞<lb/>
語藴籍者足成之遂為右軍烜奕有名之書以卷首有<lb/>
十七字故名十七帖非數止十七也<lb/>
淳化帖右軍凡三卷偽作十居三四元章辨别淄澠較<lb/>
若鳬雁固縁識力之精然孔子七十從心不踰陽貨雖<lb/>
<pb n="KR2n0045_WYG_002-2b"/>
貌似然苟非匡人未有不一望立辨者右軍雖鳳翥鸞<lb/>
翔實則左規右矩唐文皇所謂烟霏霧結狀欲斷而還<lb/>
連鳳翥龍蟠跡似竒而反正者於十七帖便可見之來<lb/>
者但以此為之準繩稱量淳化即真偽可一見而決何<lb/>
事一波一磔研同索異始標定力乎<lb/>
草書如何守正圓中規方中矩如何盡變無圓而不矩<lb/>
無方而不規如何用力從規矩入從規矩出如何盡變<lb/>
一步不離步步縱合至於能縱合斯謂從心不踰右軍<lb/>
<pb n="KR2n0045_WYG_002-3a"/>
化不可為其底藴不過些子顛素只此些子差所以永<lb/>
墮異趣<lb/>
　　王右軍王略帖<lb/>
東觀餘論云晉穆帝永和十二年秋桓溫破姚襄于伊<lb/>
水遂入洛時將以謝尚鎮之屬病不行此帖所叙桓公<lb/>
摧敗羌賊及喜仁祖小差正當時也是時逸少去㑹稽<lb/>
内史已嵗餘方遯跡山水間宜不復以世務經懷而此<lb/>
書乃歎宣武之威畧悲舊都之始平憂國悲時志猶不<lb/>
<pb n="KR2n0045_WYG_002-3b"/>
息葢素心如此惜其一憤逺去使才猷弗光于世獨區<lb/>
區遺翰見寶後人覽之深為興歎長睿此跋深得右軍<lb/>
之心無復加矣<lb/>
董氏戲鴻所刻右軍書多據曹之格寶晉帖入石此帖<lb/>
亦本曹氏而米老標題既有異同帖後楊少師等題識<lb/>
又俱脱去今年秋余到維揚從凃氏借得寶晉本細意<lb/>
臨摹收之積書巖帖中以補戲鴻之闕<lb/>
此右軍真蹟米老據舷欲墮乞得于韓持國者也既自<lb/>
<pb n="KR2n0045_WYG_002-4a"/>
為之贊又請諸同志者交為之贊一贊不已且再三贊<lb/>
之又特自書其後其珍重愛玩之意纒綿切至可見矣<lb/>
世俗刻本但存米贊劉涇黄誥等贊皆無之不知後五<lb/>
贊亦米老書也康熙乙丑館於毘陵從市上得宋搨全<lb/>
本驚喜之至不殊米老得右軍真蹟時嘗為友朋臨之<lb/>
忽已二十年計所臨者不可勝數未知與此優劣何如<lb/>
也<lb/>
　　唐僧懷仁集王右軍書聖教序<lb/>
<pb n="KR2n0045_WYG_002-4b"/>
古良常王氏秘玩聖教序有明内府故物天下行書第<lb/>
二吾家法書第一嘉靖間初歸顧汝和中舍有文五峰<lb/>
兩跋繼歸王酉室吏部有文待詔唐解元等跋明季為<lb/>
孟津王覺斯所收後歸卞令之少司冦司冦歿家業中<lb/>
落遂為吾友夏光禄金輅所得康熙後壬寅秋八月光<lb/>
禄病持以質藥遂以白金百二十銖易之碑凡一千九<lb/>
百有二字剥蝕者七微損者六搨時糢糊及裱工剪損<lb/>
余以金筆補之者又七凡二十字餘皆完好無闕贊曰<lb/>
<pb n="KR2n0045_WYG_002-5a"/>
右軍為書凌今轢古聖教一出劇跡咸聚仰配蘭亭有<lb/>
目共覩維此宋本聖教之冠幽光油然生香不斷數千<lb/>
百年神明呵䕶以及于余罔有塵汚亦願寸靈黙持此<lb/>
帖授受得所永絶灰劫即如僕身享此帖焉于萬斯年<lb/>
宣和書譜載懷仁書二聖教居首題語云聖教序有二<lb/>
本一褚遂良書一則僧懷仁集羲之諸行字所成也二<lb/>
本皆為後學宗楷學羲之書者必自懷仁始黄長睿東<lb/>
觀餘論云書苑言唐文皇製聖教序時都城諸釋諉宏<lb/>
<pb n="KR2n0045_WYG_002-5b"/>
福寺懷仁集右軍行書勒石累年方就右軍劇跡咸萃<lb/>
其中今觀碑中字與右軍遺帖所有者纖微克肖書苑<lb/>
之説信然然近世翰林侍書輩多學此碑學弗能至了<lb/>
無髙韻因是目其書為院體由唐呉通微昆弟已有斯<lb/>
目故今士大夫玩此者少然學弗能至者自俗耳碑中<lb/>
字未嘗俗也二書之推重如此自唐以來士林甚重此<lb/>
碑匪直興福寺隆闡法師等碑為顯效其體即李北海<lb/>
張司直蘇武功亦皆從此奪胎自有院體之目於是光<lb/>
<pb n="KR2n0045_WYG_002-6a"/>
熖遂殺以故宋元以來黄米諸巨手皆弗道乃獨宣和<lb/>
書譜黄長睿始為吐氣耳至有明宏正間士大夫始復<lb/>
重此碑購求一本往往傾囊倒篋以為難得雖已斷者<lb/>
購之猶數十金葢至於今二三百餘年而聖教石刻遂<lb/>
至斷闕剥蝕幾於無字可尋矣此本榻法精良古香滿<lb/>
紙字畫芒鎩纖毫畢具自余在京時十餘年所見宋搨<lb/>
聖教凡百十本未有及此者信聖教中絶品也按劉軻<lb/>
大遍覺法師碑𤣥奘俗姓陳氏河南緱氏人年十三出<lb/>
<pb n="KR2n0045_WYG_002-6b"/>
家於洛隋季依髙祖於晉陽貞觀三年往遊西域得大<lb/>
乗等經六百五十七部十九年還京師勅就宏福寺翻<lb/>
譯二十年進所翻經表請題序序成於慶福殿令宏文<lb/>
館學士上官儀對羣僚讀之二十二年夏髙宗又御製<lb/>
述聖記十二月始自内出髙宗咸亨三年建碑自貞觀<lb/>
廿二年至咸亨三年凡歴二十五年搜羅移搨不知費<lb/>
幾許工夫幾許心力乃得完正其前唯定武蘭亭文皇<lb/>
所刻自大内者淵渾肅穆風力少勝其他一切右軍石<lb/>
<pb n="KR2n0045_WYG_002-7a"/>
刻無與匹者葢當時右軍墨蹟盡歸内府收藏既富摹<lb/>
搨復工冠冕藝林模楷百代有以也<lb/>
懷仁集聖教以蘭亭為主而輔以官奴其餘增損裁成<lb/>
悉以為準故一一中規中矩為千古行書之宗董宗伯<lb/>
據舍利塔碑欵有習右軍書之語以為集之為習正合<lb/>
定為懷仁自運竊謂懷仁若果能作如此書便當逺出<lb/>
歐褚諸公上不應寂寂無聞乃觀戲鴻所刻懷仁書兩<lb/>
種筆弱韻微比于聖教譬若珷玞之於美玉不可同年<lb/>
<pb n="KR2n0045_WYG_002-7b"/>
而語矣又况碑中字有相同者有合成者有拆開者非<lb/>
出鉤摹必不能纖微惟肖如此評者遂謂如許右軍劇<lb/>
跡咸萃其中不知右軍之在唐初猶文董之於今日雖<lb/>
集十聖教亦無不足若以今日觀右軍論故宜爾矣<lb/>
聖教序不知斷自何時僕在京師嘗于閩中許氏借觀<lb/>
趙文敏臨本凡斷處字皆闕則知自元以前葢已斷矣<lb/>
斷者不足言其未斷者的為宋搨無疑也余見未斷本<lb/>
以百數唯髙平楊氏静海髙氏北平胡氏呉門繆氏所<lb/>
<pb n="KR2n0045_WYG_002-8a"/>
藏鋩鎩宛然足為聖教甲觀然比之此本則如珷玞之<lb/>
於美玉矣右軍書登無上神品聖教序為右軍書中無<lb/>
上神品此搨又聖教中無上神品余家藏古搨三十餘<lb/>
種以此為長行則隨行倦則作枕從我所好玩而老焉<lb/>
平生志願足矣<lb/>
欵稱奉勅潤色乃潤色經文非潤色其字也當時既勅<lb/>
元奘就宏福寺翻譯遂下詔令太子太傅尚書左僕射<lb/>
燕國公于志寧中書令來濟禮部尚書許敬宗黄門侍<lb/>
<pb n="KR2n0045_WYG_002-8b"/>
郎薛元超中書侍郎李義甫杜正倫看閲隨事潤色葢<lb/>
恐譯經時文義或有未安故特勅于志寧等潤色之唐<lb/>
代事佛最謹佛典特為矜重故宰相必帶譯經潤色使<lb/>
銜至宋初猶因之未改盲人不解此義遂謂右軍書法<lb/>
一壞於懷仁之鉤摹二壞于于志寧等之潤色豈不可<lb/>
笑<lb/>
集右軍書為碑者自唐以來不可一二數若呉文斷碑<lb/>
絳州夫子廟碑周孝侯碑皆絶有名於時唯呉文碑風<lb/>
<pb n="KR2n0045_WYG_002-9a"/>
力遒雋為不失右軍手意餘者皆不足觀然呉碑雖摹<lb/>
搨至精而嚴謹有餘風度不足比於聖教則氣象之大<lb/>
小相懸千里矣當時去右軍未逺真蹟捆萃極于天府<lb/>
又得懷仁妙手積二十餘年之工宜其直入神解足稱<lb/>
右軍嫡嗣下此相去滋逺但從石本摹取輾轉移搨愈<lb/>
逺而愈失真矣<lb/>
郭引伯稱聖教謂較定武蘭亭相去千里不免推許太<lb/>
過定武瘦不賸骨肥不賸肉和明肅括無美不臻為右<lb/>
<pb n="KR2n0045_WYG_002-9b"/>
軍石刻第一聖教風神朗暢過於定武然所以不及定<lb/>
武者正在此矣此中消息未可明言非心解人未易窺<lb/>
此秘者至于南宋蘭亭諸刻以及淳化大觀方之聖教<lb/>
譬猶髙曾之視子孫尊卑闊絶不敢仰視矣<lb/>
定武蘭亭因山谷老人一語遂自宋至今珍逾拱璧聖<lb/>
教以有院體之目終宋之世無齒及者然定武名重當<lb/>
時至萬方氊蠟千手覆刻了乏形似當南宋時石已毁<lb/>
廢不可究詰聖教序至今巋然猶在闗中天假院體一<lb/>
<pb n="KR2n0045_WYG_002-10a"/>
語為千載留神蹟嘉惠後學泃不可謂不幸然自明以<lb/>
來鎚擊之聲晝夜不絶行且剥落殆盡為今日之定武<lb/>
蘭亭矣慨念神蹟日湮得此墨王焉敢不倍加珍重<lb/>
蘭亭覆刻南宋以來多至數千聖教纔數十種耳然蘭<lb/>
亭雖轉相摹仿數百年來人皆珍之獨聖教覆本了乏<lb/>
勝趣良由蘭亭千載矜重摹刻時不敢苟且故至今無<lb/>
下搨聖教則唯賈人率意重刻為衣食資既乏勝情又<lb/>
鮮妙手所以筆趣頓置了不足觀又蘭亭定武本存於<lb/>
<pb n="KR2n0045_WYG_002-10b"/>
世者絶少但得舊搨便交相矜尚聖教宋本往往多在<lb/>
人間雖有佳刻亦不為重况刻又不佳乎<lb/>
聖教真偽至難辨鑒賞家多以深字水傍作兩啄者目<lb/>
為原本然吾見覆本多矣其水傍作兩啄者亦不少以<lb/>
此定真偽究不足據惟佛道崇虚道字首二筆中斷遍<lb/>
檢覆刻皆絶無有以此為定百無一失要之此亦只為<lb/>
初學者立法耳看得熟時便一展卷如别黑白正不俟<lb/>
研同索異始能識别也<lb/>
<pb n="KR2n0045_WYG_002-11a"/>
往在京時客有持宋經生書聖教序來者末有聖教後<lb/>
記載有𤣥奘求序表謝序表及文皇兩手勅其序𤣥奘<lb/>
顛末與劉軻所撰大遍覺法師碑不異輒命蔣生師淵<lb/>
録之已而又謂師淵若以此仿懷仁之集右軍書以麗<lb/>
聖教之後亦足為翰墨一竒師淵于是博搜遍考竭兩<lb/>
月移搨之力乃就時余方患赤眼連綿數載未得臨寫<lb/>
及眼病少已而余改官吏部朝夕承事乾清門又不暇<lb/>
以為然輒以筆硯攜入官署但有一隙便精意作數十<lb/>
<pb n="KR2n0045_WYG_002-11b"/>
字積力久之乃以成册攜之而南過淮隂程生蓴江茘<lb/>
江以為得未曾有遂為余勒石而攫墨本以去還念前<lb/>
勞不忍遽舍附記于後要之亦一段勝事矣<lb/>
氊蠟之法宋時最精往見儼齋大司農家所藏大觀帖<lb/>
數本墨光如鑒古香滿紙嘆為帖中墨王唯余此本足<lb/>
相妃匹屈指平生所見宋搨古帖不下千種皆無有及<lb/>
此者曩年刻得米老西園雅集記自以宣徳鏡光牋小<lb/>
華山人龍柱墨窮日之力氊搨六十餘次自意致精及<lb/>
<pb n="KR2n0045_WYG_002-12a"/>
較此搨尚覺墨色淺淡即其他更不足論已<lb/>
舊史𤣥奘傳𤣥奘年五十六以顯慶六年卒顯慶六年<lb/>
即龍朔元年也由龍朔元年上推五十六當生於隋煬<lb/>
帝大業二年劉軻三藏法師塔銘則云𤣥奘十三出家<lb/>
顯慶五年二月五日卒年六十九由顯慶五年上推六<lb/>
十九當生於隋文帝開皇十二年以仁壽四年出家唐<lb/>
髙祖武徳元年乃從髙祖於晉陽太宗貞觀三年自請<lb/>
於帝往遊西域於時年三十八歴十七年以貞觀十九<lb/>
<pb n="KR2n0045_WYG_002-12b"/>
年還京師年五十四又十五年當髙宗顯慶五年年六<lb/>
十九卒於故玉華宫肅成院其徒令檢以三藏傳記請<lb/>
為塔銘比於史書故當無誤可據若據史書五十六年<lb/>
之語則十三出家當在髙祖武徳元年與其所稱大業<lb/>
末出家者自相矛盾矣文皇之序降於貞觀廿二年八<lb/>
月文皇以是年二月幸玉華宫十月乃還則此序自玉<lb/>
華宫出也又塔銘稱天皇大帝居春宫以廿二年夏六<lb/>
月製述聖記則亦當以八月同降自玉華宫故於述聖<lb/>
<pb n="KR2n0045_WYG_002-13a"/>
記之末總而記之曰貞觀廿二年八月三日内出也又<lb/>
本傳顯慶元年奉勅潤色經文者凡六人碑只五人無<lb/>
杜正倫本傳又有助加翻譯三人碑亦無之當由史誤<lb/>
序記雖皆有總將三藏要文凡六百五十七部譯布中<lb/>
夏之語然當貞觀時所翻經論尚未就惟西域記十二<lb/>
卷先成文皇及髙宗先作記序賜之顯慶初乃更令于<lb/>
志寧等詳加潤色踵而成之耳翻經潤色皆由奉勅集<lb/>
書則懷仁所自為故自貞觀廿二年至咸亨三年歴二<lb/>
<pb n="KR2n0045_WYG_002-13b"/>
十五年乃成不稱奉勅也後記不知出自何人手葢亦<lb/>
唐人所作宋經生所書余以康熙六十年見自京師中<lb/>
有𤣥奘求序表謝序表及文皇兩勅皆世所未有因屬<lb/>
蔣生師淵仿懷仁例集右軍書經年乃就及余司封吏<lb/>
部官居多暇乃臨一本以之而南過淮隂程生蓴江取<lb/>
以勒石乃更臨一本藏之<lb/>
　　王右軍快雪帖<lb/>
右軍快雪帖米老所收與趙魏公所跋各是一本雖字<lb/>
<pb n="KR2n0045_WYG_002-14a"/>
跡相同要之定非一帖不獨趙本下有君倩二字為可<lb/>
證其非是也又董思白言快雪帖相傳為右軍正書此<lb/>
在真行之間米亦有此論則快雪帖已有三本矣果據<lb/>
何者是乎正書舊有以霜寒帖誤作快雪之語可不復<lb/>
論米趙兩本必有唐人雙鉤一本以其廓填精妙不可<lb/>
辨識故米趙二公據以為真耳<lb/>
　　王右軍裹鮓帖<lb/>
裹鮓帖乃右軍晚年書筆力沈勁獨最他帖故薛紹彭<lb/>
<pb n="KR2n0045_WYG_002-14b"/>
贊有右軍為書暮年更妙裹鮓一出衆帖咸少之語真<lb/>
跡在北平孫少宰承澤家刻石知止閣又雍正二年承<lb/>
事乾清門竹齋佟太保示余趙文敏所臨三本一欵子<lb/>
昂二欵松雪道人三帖皆精妙幾可奪真遂發興以孫<lb/>
氏所刻真跡臨得一紙以趙本臨得三紙三年夏京師<lb/>
霖雨公事畢一步不能出雜取舊紙以意書之聊用破<lb/>
悶凡二百許紙四年南還於揚州凃氏借觀寶晉宋本<lb/>
後刻薛紹彭贊及米元章札極精妙又臨一紙余於裹<lb/>
<pb n="KR2n0045_WYG_002-15a"/>
鮓帖愛之深而學之篤如此既自笑而行自喜也<lb/>
帖凡一十八字致君上玩其筆法當是今字朱竹垞釋<lb/>
作一一作一十九字誤也十八字凡五句裹鮓味佳句<lb/>
今致君句所須可示句勿難句當以語虞令句言裹鮓<lb/>
味致佳今以致君若復須此可更示我勿欲之而不言<lb/>
也難當如忿斯難之難去聲當以語虞令者言不特我<lb/>
致君并當以語上虞令亦致君也古人短札古雅簡到<lb/>
乃如此若出今人手不知費如許紙筆矣<lb/>
<pb n="KR2n0045_WYG_002-15b"/>
　　王大令洛神十三行<lb/>
此梁谿安氏所藏唐摹墨蹟卲曾訓别以油箋摹得一<lb/>
紙余從京師見之離方遯圓不守繩墨而自作勝概全<lb/>
得禊序妙處定從子敬真本勾取得之唐人為法度所<lb/>
窘不能及也或者目為褚公所臨褚公天材超越其摹<lb/>
禊序可謂具體而微及其自運則但有右軍之一體爾<lb/>
此本變化詭異意在法外謂褚公所摹則可謂褚公所<lb/>
臨則不可十三行傳本不一要未有能及此者此有天<lb/>
<pb n="KR2n0045_WYG_002-16a"/>
工正未可以人力爭也今安氏真本久已失去余僅從<lb/>
卲本摹之<lb/>
　　王大令論謝太傅表<lb/>
大令此表世罕傳本唯卞司冦所刻帖中有之當時唐<lb/>
搨本在其家曾於京師瞥得一見忽便持去心甚恨之<lb/>
今對刻帖追摹一本亦略得其意<lb/>
　　王大令桓山殘碑<lb/>
大令桓山碑止存六字潘駙馬跋以為桓温破姚襄是<lb/>
<pb n="KR2n0045_WYG_002-16b"/>
也晉穆帝永和十二年秋八月桓温破姚襄於伊水遂<lb/>
至洛時晉偏安江左桓温此舉中原有克復之機功莫<lb/>
大焉樹碑頌之固其宜也<lb/>
　　索靖月儀章<lb/>
李嗣真曰靖有月儀三章觀其趣尚大為遒竦米元章<lb/>
謂月儀不能佳只唐人耳無晉人氣格董廣川所得十<lb/>
一章稱其筆畫勁密他人不能睥睨殆唐人臨寫近似<lb/>
黄長睿亦以月儀為贋物余竊以月儀為幼安真蹟者<lb/>
<pb n="KR2n0045_WYG_002-17a"/>
固非以為唐人書者亦過觀其文字卑靡殆齊梁間人<lb/>
所為即其書雖乏晉人澹古風韻亦無唐人方幅氣習<lb/>
亦應出齊梁間人手余曾見齊梁碑刻數十種筆法峭<lb/>
勁形貌雖不同精神正與此合以其近似靖書故目以<lb/>
為靖耳<lb/>
　　楊義和内景經<lb/>
右臨本晉楊羲字義和黄素黄庭真跡曩為呉郡韓敬<lb/>
堂宗伯所藏吾家損菴先生借摹入鬱岡帖康熙丙申<lb/>
<pb n="KR2n0045_WYG_002-17b"/>
三月余得自京師辛丑五月以贈吾友江西裘魯青者<lb/>
也按陶隠居真誥翼真檢云晉哀帝興寧二年太嵗甲<lb/>
子紫虚元君上真司命南岳魏夫人下降丹陽句曲山<lb/>
以上清真經授弟子瑯琊王司徒公府舍人楊義使作<lb/>
𨽻字寫出以傳䕶軍長史句容許穆并弟三思上計掾<lb/>
　二<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>許又更起寫脩行得道宋徽宗題為王羲之書黄<lb/>
長睿東觀餘論云逸少以晉穆帝昇平五年卒是在嵗<lb/>
之辛酉後二年為哀帝興寧二年甲子始降黄庭於世<lb/>
<pb n="KR2n0045_WYG_002-18a"/>
安得逸少豫書之故米芾以為六朝人書趙孟頫直目<lb/>
為楊羲書吾家損菴亦云若非楊君始寫之本即是許<lb/>
掾重書然究不能定為何氏之作按真誥云三君手跡<lb/>
楊書最工不今不古能大能細大較雖祖效郄法筆力<lb/>
規矩並於二王掾書乃學楊而字體勁利偏善寫經長<lb/>
史章草乃能而正書古拙故不寫經也今此經字體閒<lb/>
曠飄飄有仙氣與二許勁利古拙者不合隠居所謂不<lb/>
古不今乃正得之定當為義和書述書賦稱其方圜自<lb/>
<pb n="KR2n0045_WYG_002-18b"/>
我結搆遺名如舟楫之不繫混寵辱以若驚故董其昌<lb/>
大書正名曰晉上清真人楊羲字義和書以神仙之跡<lb/>
不繫時代直置右軍之前推重可謂至矣獨惜其未勒<lb/>
全文耳曩真跡在余處時曾囑蔣生師淵摹一本今以<lb/>
摹本追擬真跡臨之知褚登善書法淵源於此大是有<lb/>
㑹爾<lb/>
　　梁瘞鶴銘圖<hi>以今現存字圖之</hi>
　　江隂真宰<lb/>
<pb n="KR2n0045_WYG_002-19a"/>
　　丹陽外仙尉<lb/>
　　<hi>夆</hi>山真君<lb/>
真侣瘞尔　　　　　　　　亠<lb/>
洪流前固臿　　　　　　　　爽塏勢掩華亭爰集<lb/>
唯髣髴事亦㣲　　　　　　　　　厥土唯寧波蕩<lb/>
相此胎禽　　　　　　　　　　　芈表留<lb/>
山之下仙家　　　　　石旌事蒃銘不朽詞曰<lb/>
未遂吾羽　　　　　　也乃　以𤣥黄<lb/>
<pb n="KR2n0045_WYG_002-19b"/>
　　　　　　　　　　　　　　　朱<lb/>
　　　　　　　　上白<lb/>
董廣川書跋載南陽張嶨字子厚所記瘞鶴銘計其完<lb/>
書葢九行行之全者率二十五字而首尾不預焉余按<lb/>
既首尾不預則叙三行銘四行僅七行耳九字葢誤今<lb/>
如張所記以二十五字為準第一行闕二十字第二行<lb/>
闕一十六字第三行末原文短二字僅闕九字第四行<lb/>
闕一十七字第五行闕一十三字第六行闕一十六字<lb/>
<pb n="KR2n0045_WYG_002-20a"/>
第七行原文六字今存四字僅闕二字總計存字八十<lb/>
闕字八十有九共一百六十有九字要之此亦只按其<lb/>
位次約畧計之當時就石書銘字之疎密葢不可知究<lb/>
未可據以為定也<lb/>
　　瘞鶴銘考<lb/>
瘞鶴銘舊在焦山西南觀音庵下濱海崩崖亂石間春<lb/>
夏水漲石沒不可搨秋冬水落始可摹取康熙壬辰冬<lb/>
陳滄洲使君閒居京口徙置山上千年古跡久淹於蛟<lb/>
<pb n="KR2n0045_WYG_002-20b"/>
宫鼉穴者一旦復出人間然存字無幾又前人考証亦<lb/>
復互有同異今以出水所存字為準其已經剥蝕轉相<lb/>
傳疑者各以次具列疑以存疑葢其慎也<lb/>
文左行題名一行譔書名號一行序三行銘四行後欵<lb/>
三行凡一十二行原文就崖書石故其行之疎密字之<lb/>
多寡大小俱不整齊又嵗久磨滅不可知其字數宋邵<lb/>
資政以來諸公以意考証次為全文究竟是非莫辨皆<lb/>
所謂不知而作吾無取也<lb/>
<pb n="KR2n0045_WYG_002-21a"/>
原石凡四凷左第一凷二行全字四半字二中上一凷<lb/>
六行全字二十五半字四中下一凷三行全字十六半<lb/>
字一右一凷三行全字十一半字二原刻凡六十有五<lb/>
字左下一凷宋人補刻三行全字十四半字一凡一十<lb/>
五字今共存全字七十半字十凡八十字第一行前人<lb/>
考次大書瘞鶴銘三字稍偏左旁註有序二字凡五字<lb/>
張力臣本鶴字猶存今全闕<lb/>
第二行前人考次華陽真逸譔上皇山樵書凡十字分<lb/>
<pb n="KR2n0045_WYG_002-21b"/>
兩截低四五字書張力臣本猶存譔字上皇字今唯上<lb/>
字全皇字存上半<lb/>
序三行前人考次互有同異不可定其字數第一行金<lb/>
山經<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>本鶴壽不知其紀下闕一字邵資政張子厚本<lb/>
壬辰嵗得於華下闕一字張力臣本上半原刻猶存嵗<lb/>
得於華四字下半宋人補刻猶存亭甲午嵗化于朱方<lb/>
天其十字今本上四字華字未闕下十字止存一朱字<lb/>
第二行卲資政張子厚本未遂吾翔下闕一字奚奪下<lb/>
<pb n="KR2n0045_WYG_002-22a"/>
闕一字金山經庋本奚奪下有余仙鶴三字張力臣本<lb/>
中上石猶存未遂吾翔四字下半宋人補刻猶存之遽<lb/>
也迺裹以𤣥黄之幣藏于兹十三字今本上四字翔字<lb/>
不全下十三字止存也迺以𤣥黄五字第三行卲資政<lb/>
張子厚本仙家無下闕四字輟耕録作仙家無隠金山<lb/>
經庋本并無仙家二字竟作故立石旌事今仙家二字<lb/>
現存經庋本誤又邵資政張子厚本我下竹頭字不全<lb/>
下邵作故立石旌事篆銘不朽張作旌其事今旌事篆<lb/>
<pb n="KR2n0045_WYG_002-22b"/>
銘四字現存張本誤張力臣本中上石猶存山之下仙<lb/>
家五字下半宋人補刻猶存故立石旌事篆銘不朽詞<lb/>
曰十一字今本上五字如舊下少故立二字僅存九字<lb/>
耳<lb/>
銘四行前人考次異同尤多不可究詰金山經庋本更<lb/>
顛倒錯亂不足論第一行相此胎禽四字現存邵資政<lb/>
本作相彼胎禽誤又邵資政張子厚本浮丘下闕二字<lb/>
言尔下闕五字去鼓下闕一字表留下闕二字輟耕録<lb/>
<pb n="KR2n0045_WYG_002-23a"/>
浮丘著經下作迺徵前事我傳尔銘余欲無言尔其藏<lb/>
靈陳氏玉烟堂本作迺徵前事出於上真余欲無言紀<lb/>
爾嵗辰俱不足據張力臣本中上石猶存相此胎禽浮<lb/>
丘六字下半猶存華表留形義五字今本上半止有五<lb/>
字無丘字下半華字不全止存留表二字第二行邵資<lb/>
政張子厚本解化下闕五字厂字不全下又闕五字張<lb/>
本作闕一字微𡨕下邵張本俱有爾將何之解化六字<lb/>
輟耕録竟作解化唯寧今唯寧上厥土字現存輟耕録<lb/>
<pb n="KR2n0045_WYG_002-23b"/>
誤金山經庋本微㝠下有西竹法里宰耳嵗辰鳴語解<lb/>
化浮丘去莘左取曹國右割荆門六句不唯臆造無據<lb/>
并與原石地位多寡亦迥不相符而張力臣以左取曹<lb/>
國四字補右割荆門上汪退谷以西竹法里四字補厥<lb/>
土唯寧上皆屬臆造不足據張力臣本中上石猶存唯<lb/>
髣髴事亦微六字下半猶存厥土唯寧後蕩六字今本<lb/>
上半微字不全餘如舊第三行石本洪流二字現存邵<lb/>
資政作洪波誤扃石下邵張本俱作五字不全又闕八<lb/>
<pb n="KR2n0045_WYG_002-24a"/>
字金山經庋本作我欲無言爾也何明輟耕録作右割<lb/>
荆門歴下華亭皆不足據玉烟堂本作未下華亭亦無<lb/>
考今石本華亭上爽塏勢掩四字現存知邵張諸本之<lb/>
皆誤也汪退谷以左取曹國右割荆門山隂爽塏十二<lb/>
字為原石定位亦是臆説輟耕録以爰集作奚集乃筆<lb/>
誤不足辨張力臣本中上石猶存洪流前固重五字下<lb/>
半猶存爽塏勢掩華亭爰集八字今本上半存洪流前<lb/>
固四字重字不全下半如舊第四行邵資政張子厚本<lb/>
<pb n="KR2n0045_WYG_002-24b"/>
瘞爾下闕兩字注云或但止於此未可知金山經庋輟<lb/>
耕録諸本皆有作銘二字按文義此當是至經庋本作<lb/>
銘下有宜直視之唯將進寧二句荒謬尤甚張力臣本<lb/>
止存真侣瘞尔四字耳尔字不全今本同<lb/>
後欵邵資政張子厚本止丹陽真宰四字注不知其次<lb/>
今石三行現存第一行首二字不全下存徵君二字第<lb/>
二行丹陽外仙尉五字第三行江隂真宰四字皆全則<lb/>
知邵張皆憑搨本流傳未嘗親見石刻故不知其次至<lb/>
<pb n="KR2n0045_WYG_002-25a"/>
金山經庋以仙作僲真宰下多立石二字陳本因之而<lb/>
於夆山徵君上作上皇山樵人逸少書八字尤謬妄可<lb/>
笑葢縁潤州圖經以為王右軍書故妄意增入耳<lb/>
黄山谷以瘞鶴銘為右軍書其書遺教經後云頃見京<lb/>
口斷崖中瘞鶴銘大字右軍書其勝處乃不可名貌又<lb/>
云瘞鶴銘斷為右軍書使人不疑歐薛顔柳書最為端<lb/>
勁然纔得瘞鶴銘髣髴唯魯公宋開府碑瘦健清拔在<lb/>
四五間蘇子美詩亦有山隂不見換鵝經京口新傳瘞<lb/>
<pb n="KR2n0045_WYG_002-25b"/>
鶴銘之句皆以此為右軍書唯黄長睿東觀餘論云王<lb/>
逸少以晉惠帝大安二年癸亥嵗生年五十九至穆帝<lb/>
昇平五年辛酉嵗卒則成帝咸和九年甲午逸少方三<lb/>
十二至永和七年辛亥嵗年四十九始去㑹稽而閒居<lb/>
不應三十二年已自稱真逸董廣川亦云其時未嘗至<lb/>
朱方華陽又非其郡邑所望不得以此為稱以是考之<lb/>
此銘決非右軍書明矣<lb/>
歐陽永叔初謂此銘是顧况書云華陽真逸乃顧况道<lb/>
<pb n="KR2n0045_WYG_002-26a"/>
號銘其所自作又云不敢遂以為况以碑無年月不知<lb/>
何時疑前後有人同斯號者也董廣川云顧况卒于貞<lb/>
元末當元和七年為壬辰九年為甲午良已不及若上<lb/>
推壬辰為天寶十一載况尚兒稚其號華陽子葢自貞<lb/>
元以後皆不合於此余于崖上得唐人詩詩在貞觀中<lb/>
已刻銘後則銘之刻非顧况時可知據此則歐陽以為<lb/>
顧况者決非也<lb/>
黄長睿斷然以此銘為陶隠居書云審定文格殊類陶<lb/>
<pb n="KR2n0045_WYG_002-26b"/>
宏景陶宏景自稱華陽隠居今曰真逸者葢其别號又<lb/>
其著真誥但云己卯而不著年名其他書亦爾今此銘<lb/>
壬辰嵗甲午嵗亦不書年名此又可證壬辰者梁天監<lb/>
十一年也甲午者十三年也隠居以天監七年東遊海<lb/>
嶽權駐㑹稽永嘉十一年始還茅山十四年乙未嵗其<lb/>
弟子周之良仙去為之作傳則十一年十三年正在華<lb/>
陽矣馬子巗陶九成皆以長睿之説為然然余按前欵<lb/>
云華陽真逸譔上皇山樵書則隠居乃譔文之人不得<lb/>
<pb n="KR2n0045_WYG_002-27a"/>
遽以為隠居所書又可知矣<lb/>
汪退谷中允云書譔姓氏本無可考既非右軍亦非宏<lb/>
景即華陽真逸與華陽隠居偶同道號亦秖可懸擬為<lb/>
宏景之文不當直定為宏景之書其書者固自稱為上<lb/>
皇山樵何從知其姓氏而一時道流皆各自别銜如真<lb/>
宰仙尉徵君即銘辭所謂真侣是也諸君並髙世慕道<lb/>
匿迹逃名更安可强指其人退谷此論信可謂老眼無<lb/>
花直舉數百載聚訟一筆掃盡當時此銘就石作書行<lb/>
<pb n="KR2n0045_WYG_002-27b"/>
之疎密字之大小且不能齊一即其為書未必匠意可<lb/>
知又石理麄頑刻時恐未能盡善兼之千載以來水汩<lb/>
石泐不免鋒頽穎秃非復當時舊觀自歐陽公黄山谷<lb/>
盛稱之于是鶴銘聲價比於蘭亭遂至諸家刻舟求劔<lb/>
殆同聚訟竊謂此銘當時既不著年號又不列姓名深<lb/>
自晦匿不欲稍見葢不唯處亂世之末流匿跡逃名唯<lb/>
恐不密而諸君之髙世慕道鴻飛㝠㝠其所矜尚葢已<lb/>
可知又安從得其姓氏即果得之亦迥非諸公之志况<lb/>
<pb n="KR2n0045_WYG_002-28a"/>
百千聚訟究屬茫昧竟不如疑以傳疑猶為得其本來<lb/>
也至其書法雖已剥蝕然蕭疎淡逺固是神仙之跡退<lb/>
谷所謂字體寛綽具古𨽻鋒稜雖刓精光瑩著分兩正<lb/>
得或者推許太過竟謂筆法之妙可為書家冠冕殆過<lb/>
也黄長睿言石頑難刻且為水泐故字無鋒穎若拙筆<lb/>
書者然昧者從而仿之深可一笑可謂知言者矣<lb/>
此銘舊在焦山下崖江流亂石間非俟霜降水涸布席<lb/>
仰卧即不可搨故人間難得近日滄洲使君拽致山上<lb/>
<pb n="KR2n0045_WYG_002-28b"/>
搨之為易然正恐自此以後無鶴銘矣滄洲為功於鶴<lb/>
銘甚大其為害於鶴銘亦復不小余恐其非久即毁以<lb/>
雍正六年秋七月特遣從事孫龍往焦山搨一本并滄<lb/>
洲新刻石亦搨以來行將手自裝界書跋于後以垂永<lb/>
久銘後題識唐有王瓚詩宋陸放翁題名瓚詩在銘側<lb/>
小石放翁題在未至銘數十步崖上皆未及搨他日舟<lb/>
至焦山定當手自搨之又潤城蔣亦厪于北固得米老<lb/>
題字云仲宣法芝米芾元祐辛未孟夏觀山樵書凡十<lb/>
<pb n="KR2n0045_WYG_002-29a"/>
有六字亦左行字類鶴銘乃從來未有者老友蔣拙存<lb/>
以一紙贈余特附列銘後以為絶觀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0045_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹雲題跋卷二<lb/>
</p>
<p>
</p>
  </div>
<div>
<head>竹雲題䟦卷三</head> <lb/>
    <p>
<pb n="KR2n0045_WYG_003-1a"/>
欽定四庫全書<lb/>
　竹雲題䟦卷三<lb/>
　　　　　　　　　　　吏科給事中王澍撰<lb/>
　　歐陽率更醴泉銘<lb/>
筋骨血肉精神氣脉八者全具而後可為人書亦猶是<lb/>
俗子作書但有血肉都無筋骨墨豬爾髙手矯之而過<lb/>
遂至枯朽骨立所謂楚則失矣齊亦未為得也每見為<lb/>
率更者多方整枯燥了乏生韻不知率更風骨内柔神<lb/>
<pb n="KR2n0045_WYG_003-1b"/>
明外朗清和秀潤風韻絶人自右軍來未有骨秀神清<lb/>
如率更者醴泉銘乃其奉詔所作尤是絶用意書比于<lb/>
邕師塔銘肅括處同而此更朗暢矣余為人臨自南北<lb/>
來凡數十本多欲追取其風姿不徒貌其形似五輯多<lb/>
元賞知必契余斯語<lb/>
　　虞永興破邪論叙<lb/>
虞永興書筋力内涵風姿外朗如有道之士世人不能<lb/>
一毫嬰之獨破邪論序筆韻清逈與率更為近然自宋<lb/>
<pb n="KR2n0045_WYG_003-2a"/>
迄今摹刻以百數亡有佳者今所見唯宋僧希白潭帖<lb/>
所刻畧得筆意余兹所臨亦但據潭帖追摹未知究與<lb/>
永興當否也<lb/>
　　歐陽蘭臺道因法師碑<lb/>
歐禇兩家書多自𨽻出而率更得之尤多故風骨遒勁<lb/>
如孤峯峭壁有不可犯之色蘭臺一禀家學作書多用<lb/>
此法但時出鋒稜每以峭快斬截為工則不免筋骨太<lb/>
露乏和眀渾勁之度耳余此書叅取率更風韻損其圭<lb/>
<pb n="KR2n0045_WYG_003-2b"/>
角出以溫雅以退為進以離為合乃適得其正凡臨古<lb/>
人書不可不知此語<lb/>
　　禇摹蘭亭真蹟<lb/>
右禇摹墨蹟拙存老友自秦中摹得之後有米老詩一<lb/>
首蓋是寳晉齋中珍秘之物余按禇公書昔人稱其字<lb/>
裏金生行間玉潤如瑤臺嬋娟不勝羅綺其所摹蘭亭<lb/>
動多姿態比於定武則歐為有道正士而禇則絶代佳<lb/>
人矣此本筆力縱横排奡有不可控勒之勢與尋常禇<lb/>
<pb n="KR2n0045_WYG_003-3a"/>
本不同疑是米老所作託諸禇公以傳者蓋風姿朗秀<lb/>
禇米所同而禇則淵静此較飛動時代為之在作者亦<lb/>
不自意其然也後詩寄言好事但賞佳俗說紛紛那有<lb/>
是亦明以後生求禇者為好竒可笑蓋已畧逗端倪矣<lb/>
余此語初似不經諦審實確未知吾拙存謂之然否<lb/>
拙存曰當時有米臨禇墨蹟絶類潁上本此之蒼渾非<lb/>
漫仕所能為也且快然自足快字禇本乃重筆牽過至<lb/>
米臨竟作怏字不知當時何故不留心乃爾羣字直乃<lb/>
<pb n="KR2n0045_WYG_003-3b"/>
改筆今聖教集字似飛白亦可疑且諸本押縫無僧字<lb/>
米臨則有之想其臨本不一余所見二本同時確有異<lb/>
同姑存俟叅訂<lb/>
　　禇摹蘭亭<lb/>
米老得禇摹墨蹟對紫金浮玉裁為袖珍每一行分作<lb/>
兩行為五十六行手裝成卷今此卷尚存海寧陳宗伯<lb/>
家往在京時曽從借觀自七行盛字起至九行盛字止<lb/>
凡闕三十五字蓋董宗伯質於陳時所掣去者也余以<lb/>
<pb n="KR2n0045_WYG_003-4a"/>
禇摹别本補之其行列亦仍還二十八行之舊米老剪<lb/>
碎乃其生平恨事余故特為補其闕<lb/>
米老三䟦詭異飛動余㓜時輙喜臨之余學米書從此<lb/>
起自後每為米書皆黙擬此三跋筆法無不似者輒自<lb/>
謂腕有元章鬼亦可知用力深處便舉手得也<lb/>
　　禇河南雁塔聖教序<lb/>
董廣川稱河南書學逸少踈瘦勁錬不減銅筩等語此<lb/>
聖教序今在西安府南六百里慈恩寺塔下序記分兩<lb/>
<pb n="KR2n0045_WYG_003-4b"/>
石東西兩龕覆之序右行記左行序字差小記字差大<lb/>
蓋序書于永徽四年十月記書于十二月非一時故也<lb/>
評者謂此書如瑶臺青𤨏窅映春林嬋娟美女不勝羅<lb/>
綺此僅得禇書之貌耳河南連諍立武昭儀引義極諫<lb/>
叩頭流血置笏于地曰還陛下笏此其骨幹與鐵石何<lb/>
異宜其筆法瘦勁如鐵線綰成所謂惟其有之是以似<lb/>
之評者但以輕弱相擬非知禇公者也按舊唐書公以<lb/>
永徽九年進封河南郡公尋坐事出為同州刺史三年<lb/>
<pb n="KR2n0045_WYG_003-5a"/>
徴拜吏部尚書則此記序乃是同州召還後所作其稱<lb/>
臣者郭引伯言以御製文非奉勅書是也序以十月書<lb/>
銜稱中書令記以十二月書銜改稱尚書右僕射意其<lb/>
代張行成為尚書右僕射在十月後而史不及詳也<lb/>
康熙己丑余授徒常州唐丈若營以舊本來蓋唐氏半<lb/>
園所藏也記完序闕一百三十八字以新搨補之壬寅<lb/>
劉庶常河南自陕還京師以一本見遺搨法精良墨光<lb/>
如漆惟左下方有十字微損耳餘皆絲髪完好如新刻<lb/>
<pb n="KR2n0045_WYG_003-5b"/>
成者余並珍之<lb/>
　　禇河南同州聖教序<lb/>
禇河南聖教序有三本行書一楷書二行書立石在懷<lb/>
仁集右軍書時二十餘年前為宋道君瘦金書之祖今<lb/>
已亡之惟二楷書尚在一在雁塔一在同州在雁塔者<lb/>
乃其原本在同州者則河南既殁後好事者以河南嘗<lb/>
刺同州故以雁塔本更刻一石以志甘棠不忘之義也<lb/>
按舊唐書遂良以永徽六年諫立武昭儀為后貶潭州<lb/>
<pb n="KR2n0045_WYG_003-6a"/>
都督顯慶二年轉桂州都督尋貶愛州刺史明年卒于<lb/>
愛州至龍朔三年去遂良之卒已五年矣其為後人覆<lb/>
刻無疑余嘗以兩本逐字對校結體無異唯筆法麄細<lb/>
不同當由覆刻者失真故耳王元美疑為遂良嘗書之<lb/>
至是始摹搨上石郭引伯疑為兩碑皆非公手書公歿<lb/>
後習禇者摹雁塔習歐者摹同州故各具一氣骨風韻<lb/>
趙子函又謂同州勝雁塔都是夢語玩後欵但記立碑<lb/>
年月不稱官爵至大唐禇遂良書在同州倅㕔十一字<lb/>
<pb n="KR2n0045_WYG_003-6b"/>
并不復摹禇書古人質直明示此本為覆刻而觀之者<lb/>
皆不之省横生多少閒議論可發一笑<lb/>
余得萬厯間舊本糢糊不可奈及在亰師汪退谷以新<lb/>
搨一本遺余氊蠟既佳字尤清楚勝舊搨十倍問之退<lb/>
谷云曽至同州親為洗刷亭以覆之乃知唐人碑碣苟<lb/>
得好事者精意氊蠟皆可十倍舊搨惟恨陜人以惡烟<lb/>
麄紙率略搨賣以為衣食資則全汨本來耳退谷又言<lb/>
碑字刻法皆直下畫底皆方深得漢人手意然刻既精<lb/>
<pb n="KR2n0045_WYG_003-7a"/>
妙如此而傳摹反至失真何歟<lb/>
　　禇河南倪寛贊<lb/>
禇公倪寛贊墨蹟曾於京師見之其用筆之妙具如拙<lb/>
存所言但謂其兩聖教遜此沈著則恐未是此之沈著<lb/>
易見彼之沈著難求正惟力透紙背故能離紙一寸沈<lb/>
著之至至於超絶乃為真正沈著也拙存尚未見及此<lb/>
耳余故特書于後為我拙存更下一砭<lb/>
附録拙存跋曰恭夀先生曾見禇公倪寛賛墨蹟背臨<lb/>
<pb n="KR2n0045_WYG_003-7b"/>
一本示余姿態綽約余歛手拱視嘆為奇絶西至關中<lb/>
余亦幸得真蹟寓目遂盡心摹之大約横畫發筆以重<lb/>
取勢其收處輕圓意足鈎俱藏鋒若垂露波則用全力<lb/>
直出如刀削不使輕颺拖沓亦多燥墨至其㸃畫時帶<lb/>
𨽻意或細若絲髪而不弱或肥似肉勝而不滯應推河<lb/>
南第一奇蹟但未知聖教二碑墨本又何如似彼飛動<lb/>
處太多反遜此沈著耳<lb/>
禇河南倪寛賛墨蹟蒼巖梁相國所藏黄文獻掲伯防<lb/>
<pb n="KR2n0045_WYG_003-8a"/>
以下七跋皆亡之想其先為庸工剪去耳昔人論作書<lb/>
一須人品髙二須師法古三須用力勁貞觀中遂良官<lb/>
諫議大夫兼起居注文皇嘗問曰朕有不善卿亦記否<lb/>
對曰守道不如守官職在載筆君舉必書持此直亮風<lb/>
節故其為書外露柔閑中含壬勁評者但目為瑤臺青<lb/>
瑣春林羅綺皮相之論也書法以人為本無其本而但<lb/>
效其書縱使無筆不似亦優孟衣冠耳學其書而得其<lb/>
所以書斯善學古人者矣<lb/>
<pb n="KR2n0045_WYG_003-8b"/>
中間刮去五字三為宏兩為𤣥𤣥者宋始祖諱宏者宋<lb/>
宣祖諱也<lb/>
去年八月九日稻兒生日以魯公自書告與之今年八<lb/>
月九日以禇中令倪寛賛與之俾合為一卷裝于顔告<lb/>
之前二公皆唐室藎臣足為來者法而中令世次先於<lb/>
顏公故也<lb/>
　　禇河南文皇哀冊<lb/>
文皇哀冊米虎兒以為河南書喬簣成但以為唐人書<lb/>
<pb n="KR2n0045_WYG_003-9a"/>
自宋潜溪以來俱如虎兒所鑒無復異說按河南書評<lb/>
者謂其如瑶臺嬋娟不勝羅綺此冊折旋容止灑落藴<lb/>
藉有出塵之姿自非河南不能然玩其筆何其神似米<lb/>
老也米書出自河南豈元章嘗效之而虎兒遂題為河<lb/>
南以惑鑒者耶余出此語雖未敢遽以為定要之正自<lb/>
有見後有解人決不以余言為謬也<lb/>
　　禇河南隨清娯墓誌銘<lb/>
河南此銘純祖蘭亭當時奉詔摹搨惟河南最多故隨<lb/>
<pb n="KR2n0045_WYG_003-9b"/>
筆流露如此余以辛夘秋得宋本於江寧承恩寺前乃<lb/>
吾家鬱岡祖本尋為陳生濳豈取去今以鬱岡本追摹<lb/>
其意臨之<lb/>
　　魏栖梧善才寺碑<lb/>
魏栖梧此碑涿鹿馮相國所藏題作禇河南曩嘗借玩<lb/>
十許日以其隠僻末由考證然按文義不能無疑遂書<lb/>
其後云前欵書河南禇遂良遂良錢塘人封河南郡公<lb/>
非河南人也可疑一也舊唐書遂良以永徽元年出為<lb/>
<pb n="KR2n0045_WYG_003-10a"/>
同州刺史三年徵拜吏部尚書顯慶三年卒於愛州至<lb/>
神龍改元遂良卒已四十八年矣可疑二也中宗即位<lb/>
建元神龍纔兩年即改景龍無十一年可疑三也武后<lb/>
稱制後遂良之卒二十七年於時未有則天之號可疑<lb/>
四也碑云律師以大唐七年九月五日卒槩云大唐不<lb/>
名何年後有元開震驚等語元開二字文義不屬疑是<lb/>
開元當時作僞者亦心知開元年號與遂良不符故諱<lb/>
之而特錯亂其字耳可疑五也據此則此碑決非河南<lb/>
<pb n="KR2n0045_WYG_003-10b"/>
書然其筆法便娟秀腴真覺字裏金生行間玉潤酷似<lb/>
河南又淵字世字皆有闕筆的是唐人習禇者所書後<lb/>
來好事家以其跡似禇又不細考其世次本末但竄取<lb/>
碑字凑集成文而割裂他碑禇欵以便售利耳不然如<lb/>
碑中所不合處雖千百世後略識字人尚不應一誤至<lb/>
此況唐人乎又況禇河南乎今以此碑印之聖教雖筆<lb/>
法相似而聖教娟秀中有肅括意此則太縱逸矣余以<lb/>
其世所希有故特仍其舊臨此一本而為辨其僞如此<lb/>
<pb n="KR2n0045_WYG_003-11a"/>
涿鹿相國盛推此碑以為河南書未一二見特弗深考<lb/>
耳後以雍正六年八月二十七日閲趙明誠金石録第<lb/>
五卷目録云九百八十六唐文蕩律師碑下注盧渙譔<lb/>
魏栖梧正書開元十三年十月乃知此碑果非禇公書<lb/>
余之所疑一一是也遂改題為魏栖梧善才寺碑十載<lb/>
疑圑一旦氷釋為之大快<lb/>
　　禇河南髙士賛<lb/>
河南此碑世所未見余以康熈辛夘秋獲自金陵前輩<lb/>
<pb n="KR2n0045_WYG_003-11b"/>
何義門徐魯南兩先生見之嘆為希覯藏之篋笥幾二<lb/>
十年矣今日隂雨獨坐北窓臨此一本破悶<lb/>
僕以善才寺碑為非禇公書疑是後人集禇所作及閲<lb/>
趙氏金石録乃知果魏栖梧書竊謂此碑當亦猶是筆<lb/>
力短弱無禇公懸崖撒手游行自在之趣風力又出善<lb/>
才下不獨永徽二年辛亥誤書甲寅為可見其謬也義<lb/>
門魯南一見深許特未暇深考耳<lb/>
　　唐朝散大夫陸柬之書<lb/>
<pb n="KR2n0045_WYG_003-12a"/>
陸司議為虞永興甥馮具區以為顔平原甥不直一笑<lb/>
也少時書學舅氏晚乃上法二王張懐瓘謂一覽未察<lb/>
窮研始精妙處可見此五言蘭亭詩蓋臨右軍者據□<lb/>
澤卿蘭亭博議前尚有臨右軍蘭亭序惜不傳也<lb/>
此書開米老之先<lb/>
　　唐蕭瑀書<lb/>
蕭太保書唯淳熈祕閣續帖中有此一詩筆力腴健卷<lb/>
軸之氣流溢毫端史稱其愛經術善屬文乃詩思轉弱<lb/>
<pb n="KR2n0045_WYG_003-12b"/>
何歟豈唐初風氣未開雖愛經術者亦不能不為時所<lb/>
局乎余以其書特少故悉意臨之若其詩固不足録也<lb/>
　　唐孫思邈書<lb/>
孫華原人品髙潔不可榮以禄累徵不起夀百餘歳神<lb/>
仙人也此兩行見於秘閣續法帖中想其丰裁超然有<lb/>
塵外之致魏晉以來門法入其手都無所用真是曠絶<lb/>
　　王方慶萬歲通天進帖<lb/>
唐摹萬歲通天進帖今藏<lb/>
<pb n="KR2n0045_WYG_003-13a"/>
武英殿曩在史館於入直時常得見之白麻紙雙鈎廓<lb/>
填精妙絶似一筆書無一毫痕跡真絶品也此卷有明<lb/>
嘉靖間藏錫山華氏勒石真賞齋摹搨精良為有明刻<lb/>
帖第一文氏停雲我宗鬱岡都從華本覆刻不逮遠甚<lb/>
江隂沈凡民廿年前贈我火前初本擕入<lb/>
殿廷與墨蹟細校絲毫不失今對真賞齋帖臨此卷如<lb/>
對真蹟細意摹取矣<lb/>
按唐朝叙録神功元年五月上謂鳯閣侍郎王方慶曰<lb/>
<pb n="KR2n0045_WYG_003-13b"/>
卿家多書合有右軍遺蹟方慶奏曰臣十代再從伯祖<lb/>
羲之書先有四十餘紙貞觀十二年太宗購求先臣並<lb/>
以進訖惟有一卷現在今進臣十一代祖導十代祖洽<lb/>
九代祖珣八代祖曇首七代祖僧綽六代祖仲寳五代<lb/>
祖騫髙祖規曾祖褒并九代三從伯祖晉中書令王獻<lb/>
之已下二十八人書共十卷並進上謂方慶曰此卿家<lb/>
世守奪之不仁乃命善書者廓填成卷仍命方慶正書<lb/>
標二十八人官世設九賓觀於武成殿而以墨蹟卷還<lb/>
<pb n="KR2n0045_WYG_003-14a"/>
方慶仍令中書舍人崔融為寳章集以叙其事復以集<lb/>
賜方慶當時以為榮故竇臮述書賦有順天經而永保<lb/>
先業從人欲而不顧兼金之句臮說文衆辭與也從乑<lb/>
自聲其兾切岳跋稱竇泉倦翁誤也此帖原二十八人<lb/>
今止存六人十帖己亡其二十有二其十帖中王僧<lb/>
䖍已下兩帖帖存而題署已失尊體安和帖竟不知何<lb/>
氏書按董廣川寳章集跋當時方慶所集大小差次不<lb/>
能比櫛相倫隨其髙下廣狹為卷其後散落人間各復<lb/>
<pb n="KR2n0045_WYG_003-14b"/>
一一得之淳化所上帖已有雜出是集者元符中秘閣<lb/>
復以至道後逮紹聖間所購書摹石寳章集盡刻之故<lb/>
廣川據寳章集所刻取淳化秘閣兩帖標出别為一帖<lb/>
名之曰寳章集惜未見此集無能知為何帖他日倘得<lb/>
寳章舊本取淳化秘閣本盡摹之以還二十八人之舊<lb/>
亦大快事也<lb/>
　　李懷琳仿絶交書<lb/>
李懷琳所仿絶交書比於右軍則勢較縱逸矣然不失<lb/>
<pb n="KR2n0045_WYG_003-15a"/>
右軍門法其縱逸者時代為之其縱逸而不失則學力<lb/>
所到也右軍以後草書種子未亡賴有此耳<lb/>
張彦逺言昔嵇叔夜自書絶交書數紙人以右軍數帖<lb/>
來易惜不與之則叔夜自有書矣後跋二行有晉右軍<lb/>
字不知何人書則又目為右軍及讀竇臮述書賦則云<lb/>
乃有懷琳厥跡踈放假他人之姓氏作自已之形狀故<lb/>
黄伯思湯容庵諸公皆據此為懷琳仿書以至於今曽<lb/>
無異議然懷琳生於唐時不應有梁天監三年進入欵<lb/>
<pb n="KR2n0045_WYG_003-15b"/>
豈懷琳仿此并其後欵而仿之與疑不能眀也世既盡<lb/>
目以為懷琳書余亦姑仍其舊聊為此說用以存疑<lb/>
　　孫過庭書譜<lb/>
右軍以後無草書雖大令親炙趨庭之訓亦已非復乃<lb/>
翁門仭顛素以降則奔逸太過所謂驚蛇走虺勢入户<lb/>
驟雨旋風聲滿堂者不免永墮異趣矣孫䖍禮謂子敬<lb/>
已下莫不鼓努為力標置成體内不足者勢外張匪直<lb/>
世降風移之故也余論草書須心氣和平斂入規矩使<lb/>
<pb n="KR2n0045_WYG_003-16a"/>
一波一磔亡不堅正乃為不失右軍尺度少一縱逸即<lb/>
偭規改錯惡道坌出米老譏顛素謂但可懸之酒肆非<lb/>
過論也隋唐以降惟永師千文孫䖍禮書譜為得草書<lb/>
之正雖變化不及右軍而格律嚴謹無鼓努驚奔之態<lb/>
猶見中郎虎賁䖍禮云沒草書種子絶矣往在天津見<lb/>
書譜真蹟圓勁古雅逺出停雲館上余少叅以右軍十<lb/>
七帖筆法臨此一本中有闕失處以武進横野洲鄭氏<lb/>
本補足之於是書譜遂完<lb/>
<pb n="KR2n0045_WYG_003-16b"/>
世所傳䖍禮草書有數種千文及景福殿賦皆妍媚不<lb/>
足録惟書譜甚有名於時曩于武進見横野洲鄭氏本<lb/>
神清韻古為書譜石刻第一及見真蹟雖字形不殊而<lb/>
精神全别不知當年刻本何遽異同若此豈或别有本<lb/>
耶後人臨摹故有不同也前題書譜卷上後語云譔成<lb/>
六篇分為兩卷意所謂六篇者乃是其譜今已亡之此<lb/>
特存其序論耳然書法微妙亦已宣洩殆盡學者但於<lb/>
此遜心求之即不得其門者或寡矣<lb/>
<pb n="KR2n0045_WYG_003-17a"/>
歐虞禇薛各得右軍之一體惟孫䖍禮步趨不失尺寸<lb/>
所謂具體而微未達一間者也然歐虞諸公當文皇全<lb/>
盛時君臣賡和聲聞休暢䖍禮少出虞禇之後及其學<lb/>
既成而文皇晏駕矣以此名出歐虞下豈其學遽弗及<lb/>
遇之幸不幸有數存焉耳然隋珠和璧光價豈與時増<lb/>
減書譜一卷至今與廟堂醴泉等碑並駕争先到此覺<lb/>
時數失權物故自有真<lb/>
唐文皇論右軍謂烟霏霧結狀欲斷而還連鳯翥龍蟠<lb/>
<pb n="KR2n0045_WYG_003-17b"/>
跡似竒而反正正如春夏秋冬因時變易所以不激不<lb/>
隨而變化自足風規自逺有意求變即非能變元章謂<lb/>
張顛俗子變亂古法驚諸凡夫自有識者懷素平淡少<lb/>
到天成而時代壓之不能髙古䖍禮去右軍未逺顛素<lb/>
未興繩尺步趨不失毫髪所以右軍風流未全歇絶猶<lb/>
日時之有閏雖不當節自得暄涼之正也從此求右軍<lb/>
乃可得門而入<lb/>
勁如鐵軟如綿須知不是兩語圓中規方中矩須知不<lb/>
<pb n="KR2n0045_WYG_003-18a"/>
是兩筆吾於書譜得之<lb/>
歐禇離紙一寸顔栁透過紙背惟右軍恰好到紙䖍禮<lb/>
書譜其庶乎然不免著紙矣只縁少變化故<lb/>
或者云善學栁下恵莫如魯男子有右軍即不可無顛<lb/>
素循塗守轍正不如獨開生面也余謂魯男子正也栁<lb/>
下恵變之正也謂善學栁下恵莫如魯男子則可謂善<lb/>
學魯男子莫如栁下恵可乎歐虞以來皆能自闢新規<lb/>
不欲復存右軍一筆然皆變不失正如大令之於右軍<lb/>
<pb n="KR2n0045_WYG_003-18b"/>
不過稍加縱焉耳吾猶且少之至顛素則偭規矩而改<lb/>
錯矣抉破右軍十重圍欲自成一隊卒至草法湮絶為<lb/>
㳂門擉黒者開先路實惟顛素之咎<lb/>
筆力能透紙背方能離紙一寸故知虞禇顔栁不是兩<lb/>
家書至筆力恰好及紙則須是天工至人巧錯天地中<lb/>
和之氣絪緼薈萃於指腕之間乃能得之有數存焉耳<lb/>
竇臮述書賦譏䖍禮書千體一類一字萬同余按書譜<lb/>
之不及右軍不過少其變化耳若其步趨山隂則儼然<lb/>
<pb n="KR2n0045_WYG_003-19a"/>
登堂矣觀其前半筆力專謹直亦自擬右軍適嗣入後<lb/>
勢益縱逸韻益古雅豈惟渇驥游龍直亦商彛周鼎矣<lb/>
余臨此凡三卷前兩卷得其專謹失其縱逸此卷乃并<lb/>
其古雅之趣而盡得之禪門所謂不求法脫不為法縛<lb/>
至此正未可以智巧争已<lb/>
　　唐碧落碑<lb/>
碧落碑今在絳州髙祖第十一子韓王元嘉諸男為追<lb/>
薦其母房太妃所立者也尚書故實謂陳惟玉書洛中<lb/>
<pb n="KR2n0045_WYG_003-19b"/>
紀異録謂追薦像成忽二道士來自謂天下能篆書者<lb/>
李聽所為則扄户三日乃開化二白鶴飛去篆文宛然<lb/>
像背此說不經必訓兄弟當時欲神其說以驚衆故托<lb/>
為此言耳又世傳李陽冰覽之七日不忍去學之十二<lb/>
年不成亦不足據蓋後世淺陋之夫見其篆法奇古欲<lb/>
抑李監以張之實則任意雕巧筆力凢弱上壞三代古<lb/>
法下開後世惡道陽冰筆法直逼斯喜如此碑者正不<lb/>
足當其一笑乃肯坐卧其下乎碑名碧落李漢謂終於<lb/>
<pb n="KR2n0045_WYG_003-20a"/>
碧落故以為名今碑文完好可讀未嘗終於碧落字惟<lb/>
李肇所謂碧落觀者得之碧落觀至開元間始改名龍<lb/>
興寺也文初在天尊像背後乃别刻之石今像已亡所<lb/>
流傳者皆别刻本也元嘉六子碑止列四舊唐書稱潁<lb/>
川王訓早卒新唐書又稱上黨公諶早卒彼此互異蓋<lb/>
流傳誤耳<lb/>
　　唐狄仁傑書<lb/>
徐浩古蹟記大足中則天太后賞納言狄仁傑能書仁<lb/>
<pb n="KR2n0045_WYG_003-20b"/>
傑曰臣自幼以來不見好本只率愚性何由能得則天<lb/>
乃内出二王真蹟二十卷遣五品中使示諸宰相此孟<lb/>
冬帖乃梁公晚歳之作曽見二王墨妙故清挺超詣有<lb/>
黄庭樂毅風格梁公勲葢天地忠貫日月雖不能書千<lb/>
載以後見其遺跡尚當拱璧奉之況其精妙有如此者<lb/>
乎<lb/>
　　張九齡告<lb/>
九齡唐賢相也開元廿三年正月與裴耀卿李林甫同<lb/>
<pb n="KR2n0045_WYG_003-21a"/>
日柄用眀皇能知九齡之賢不能專心委任乃以林甫<lb/>
參雜其間可謂偵矣未幾九齡果遭貶而林甫晉爵晉<lb/>
國公君子小人薫蕕並列未有不為所擠者君實為之<lb/>
小人何有為之一嘅<lb/>
　　徐季海書朱巨川告<lb/>
米氏書史書魯公朱巨川告後云又一告類徐浩書在<lb/>
邑人王衷處據此則米老但以為似徐書未遽以為季<lb/>
海也至鮮于困學始據宣和書譜斷然以為季海書董<lb/>
<pb n="KR2n0045_WYG_003-21b"/>
思白遂推為季海真得意作實則視其所書不空和尚<lb/>
碑才十得三四耳<lb/>
　　李陽冰謙卦<lb/>
篆學之亡四百餘年矣有明一代惟西涯李相國筆法<lb/>
圓健而不免傷肥文待詔能瘦差足步子昻後塵而風<lb/>
格緩弱無沈冥坱扎之意下逮趙寒山則俗氣撲面不<lb/>
可向邇矣吾嘗說谷口賊𨽻寒山賊篆世有解人定不<lb/>
河漢我言也篆書有三要一曰圓二曰瘦三曰參差圓<lb/>
<pb n="KR2n0045_WYG_003-22a"/>
乃勁瘦乃腴叅差乃整齊三者失其一奴書耳史籕石<lb/>
鼓從心不踰篆書之聖也斯喜妙跡淪絶至唐李少温<lb/>
上追孔轍下襲斯法篆學于是中起謙卦尤其奇絶之<lb/>
作運筆如蠶吐絲骨力如綿裹鐵舒元輿所謂虫食鳥<lb/>
步鐵石隔壁龍池駴鮮鱗甲活動者于此見之壇山石<lb/>
刻適嗣也三十年來望而驚怖不敢涉筆今年新正息<lb/>
心閉關日摹數字竭半月之力始成此卷於少温殘雪<lb/>
滴溜之妙頗有契處恨不能起少温於九原一質正之<lb/>
<pb n="KR2n0045_WYG_003-22b"/>
　　李陽冰縉雲城隍廟碑<lb/>
縉雲城隍廟碑為陽冰有名之書歐陽公以為視陽冰<lb/>
他篆特為竒瘦趙子函亦云瘦細偉勁飛動若神顧世<lb/>
間傳本甚少今春正月江隂老友沈凡民過余九峰精<lb/>
舍云藏得一本急從借觀疎瘦圓勁果出三墳先塋等<lb/>
碑之上吾宗止言精摹一本毛髪惟肖余即以止言為<lb/>
粉本摹之<lb/>
五日不雨日字以□為日篆法日从○象形也□古三<lb/>
<pb n="KR2n0045_WYG_003-23a"/>
切從口含一象口食物也以甘為日誤巔字上無山詩<lb/>
首陽之顛顛頂加山俗字又山宜作□今作□乃耑豈<lb/>
等字之頭亦誤<lb/>
　　李陽冰慧山聽松二篆字<lb/>
按錫山志慧山寺有石床在殿前月臺下長可五尺廣<lb/>
厚半之上平可供偃仰故名石床頂側有聽松二篆字<lb/>
傳是唐李陽冰筆蒼潤有古色斷非陽冰不能唐皮日<lb/>
休詩殿前日暮髙風起松子聲聲打石床是也雍正六<lb/>
<pb n="KR2n0045_WYG_003-23b"/>
年三月余率同志往搨此書一時觀者列如堵墻蓋塵<lb/>
埋經久莫有過而拂拭者驟見搥搨故遂驚為盛事也<lb/>
右有楷跋十數行日久磨蝕不可復識悵悒良未有已<lb/>
　　李陽冰殘字<lb/>
右李陽冰殘字二種載淳熈續法帖中陽冰篆法直追<lb/>
斯喜顧在唐時已自殘闕失次不可多得如此淳熈續<lb/>
法帖最稱名刻而此二十六字乃不及陽冰他碑類帖<lb/>
多傳摹失真雖古刻亦不能免為可歎也<lb/>
<pb n="KR2n0045_WYG_003-24a"/>
　　唐經生書靈飛經<lb/>
靈飛經自宋元來不著至有明萬厯中始有名於時董<lb/>
思白深愛此書目為鍾可大每欲寫法華經必凝觀許<lb/>
時而後書之余按後欵稱大洞三景弟子玉真長公主<lb/>
可大生平未有斯號則知非可大書余得唐經生書三<lb/>
彌底部論于淮隂與此經字形筆法無毫髪異其非鍾<lb/>
可大書無疑又鍾書楊厯碑稱義男鍾紹京銘并書厯<lb/>
中官楊思勗父也可大身為宰相取媚閹人至以義父<lb/>
<pb n="KR2n0045_WYG_003-24b"/>
事其父可謂陋矣雖果出可大吾猶削之況決非是乎<lb/>
思白位髙名重妄以已意題署百餘年來無敢有異論<lb/>
余故特正其譌<lb/>
　　唐明皇紀泰山銘<lb/>
唐人𨽻書多尚方整與漢法異惟徐季海嵩陽觀碑明<lb/>
皇紀泰山銘為得漢人遺意孝經注肉重骨柔弗及也<lb/>
明皇以開元十三年九月禁奏祥瑞可謂得治理矣曽<lb/>
未數月遽有封泰山之舉先後截然如出兩人侈心一<lb/>
<pb n="KR2n0045_WYG_003-25a"/>
萌遂以釀成天寳之禍詩云相彼雨雪先集維霰泰山<lb/>
一舉蓋唐治亂之幾自此決之矣雖其銘辭未嘗不兢<lb/>
兢於多前功閟後患然方寸一動寢尋猖獗不可復救<lb/>
所謂毫末不治相尋斧柯君子以為貴謹其幾也是時<lb/>
張說創為此議導君于奢假使姚宋當國必無是舉用<lb/>
人一不當國之興廢以之可不慎乎碑在泰山之巔御<lb/>
製御書字大如掌摩崖勒石蓋自漢以來碑碣之雄壯<lb/>
未有及者曩在京時新建裘魯青遺我一本手自剪帖<lb/>
<pb n="KR2n0045_WYG_003-25b"/>
裝成卷冊愛玩不舍下截糢糊百餘字當由歳乆水土<lb/>
侵蝕或為樵夫牧豎所擊傷王元美以為搨工惡寒篝<lb/>
火燒殘竊意泰山髙寒冬時決不可搨必無篝火燒殘<lb/>
之理傍有蘇丞相頲東封頌閩人林㷆竊朱子忠孝㢘<lb/>
節四大字為己書鐫刻其上以致損壞俗夫妄意留名<lb/>
徒博千古笑罵可恨可恨<lb/>
　　唐明皇批答裴耀卿等奏狀<lb/>
按唐史開元廿二年冬十二月幽州節度使張守珪斬<lb/>
<pb n="KR2n0045_WYG_003-26a"/>
契丹主屈烈及可突汗上美守珪之功欲以為相張九<lb/>
齡諫阻之及明年裴耀卿等上狀請宣付史館勒碑作<lb/>
頌上顧不許豈有見於九齡之言故特加斂抑歟方是<lb/>
時楊氏未興王心未蕩故猶能因九齡之一言而功不<lb/>
自有如此此開元之治所以為盛而大臣之有益於國<lb/>
其功為大也<lb/>
奏狀三人銜名並列董氏戲鴻帖據狀末臣耀卿上狀<lb/>
之語獨標以為耀卿書臆決之論也唐自太宗崇尚書<lb/>
<pb n="KR2n0045_WYG_003-26b"/>
法當時大小臣工無不皆能書者此狀實兼有樂毅内<lb/>
景之長而於内景得之尤切何必專家即此便足名一<lb/>
世矣戲鴻刻本亦據淳熈續帖而字形大小不同首行<lb/>
五字脫失不省當年何據草率乃爾不可解也<lb/>
明皇批答之末有桓山之頌復在于兹之語見者不省<lb/>
所謂按王大令有桓山之頌梁天福元年洛陽修城得<lb/>
之碑裂不全止存桓山頌獻之銘六字刻絳帖中可按<lb/>
而得也明皇書出大令於桓山碑尤所攀仰曩見其孝<lb/>
<pb n="KR2n0045_WYG_003-27a"/>
經批答以為絶似桓山碑今見此答益信明皇行書果<lb/>
出桓山一㸃一拂無不適肖當時桓山之碑已不復全<lb/>
此書乃大似之故不覺沾沾自喜以為桓山之頌復在<lb/>
於兹耳<lb/>
　　汝帖唐初四家<lb/>
宋王宷輔道守汝州雜取各帖中篆𨽻行楷為十二卷<lb/>
多凑集殘斷不具首尾故黄長睿深詆之獨第十卷初<lb/>
唐四家首尾完具可觀此又氊蠟最古比之宋渡江以<lb/>
<pb n="KR2n0045_WYG_003-27b"/>
後諸刻圓勁有神采信可寳玩也<lb/>
　　唐李徳裕與表弟書<lb/>
文饒相業大有可觀徒以威權太盛至於天子有顧我<lb/>
毛髪森竪之語宜其不克令終也及貶崖州不能義命<lb/>
自安乃抑鬱不自聊賴一至於此旋卒貶所實自為之<lb/>
又何尤焉東坡謫儋耳嘯歌自得卒致身名俱泰竟以<lb/>
夀終嗚呼彼獨非貶斥者哉<lb/>
　　顏魯公中興頌<lb/>
<pb n="KR2n0045_WYG_003-28a"/>
有唐一代碑版顏魯公最多率以雄厚勝獨中興頌及<lb/>
宋廣平二碑瀏漓頓挫態出字外臨書者正未可以輕<lb/>
心掉之也余為此書初尚雄快及細玩原刻乃知前者<lb/>
矜意太勝如子路初見夫子未為升堂弟子也智過於<lb/>
師方名得髓凢臨摹古人須令透一步翻一局乃得恰<lb/>
合所謂善學栁下惠莫如魯男子也余臨此碑正以不<lb/>
及一分為透過一步處世有解人必契余斯言<lb/>
　　顏魯公宋廣平碑并碑側記<lb/>
<pb n="KR2n0045_WYG_003-28b"/>
顔書多以沈雄痛快為工獨宋廣平碑紆餘佚蕩以韻<lb/>
度勝東坡元章皆謂顔書自禇出此碑尤覺全體呈露<lb/>
碑側記無意求工而規矩之外别具勝趣尤是顔書第<lb/>
一合作蓋前碑直入神品而碑側更居逸品矣史稱宋<lb/>
璟剛正過于姚崇元宗素所尊憚以璟之忠直而魯公<lb/>
為之碑兩公人品不殊并顔書可稱三絶然廣平以剛<lb/>
正得全而魯公竟以剛正為盧杞所忌至擠以死遇之<lb/>
幸不幸蓋有天焉而君臣遇合之難此亦可以觀矣<lb/>
<pb n="KR2n0045_WYG_003-29a"/>
按年譜顔公以大厯三年除撫州刺史時公年六十大<lb/>
厯七年九月除湖州刺史碑正書於七年九月除湖州<lb/>
刺史蓋當書碑時未有湖州之命也又六年當大厯十<lb/>
三年公由刑部尚書改吏部尚書時公年七十始有廣<lb/>
平碑側之記先是顔公以天寳八載遷殿中侍御史於<lb/>
時宋公第四子渾官中丞為御史吉温所誣謫賀州欲<lb/>
請御製碑文縁此中止大厯五年十二月宋公第七子<lb/>
華之子儼以顔公嘗為中丞屬吏遂請製碑閲二年而<lb/>
<pb n="KR2n0045_WYG_003-29b"/>
公至東京除書未至居閑多暇始為書之及刺湖州復<lb/>
製碑側記未及刻而宋公第八子衡復有沙州之謫至<lb/>
十二年十一月衡自吐蕃還朝明年春乃續書而刻之<lb/>
自大厯二年至十三年凢經九年而碑始完蓋廣平為<lb/>
人魯公所特矜重故於其碑也不憚詳書深考必至無<lb/>
有闕遺乃止非由宋公能持天下之正以佐唐中興焉<lb/>
得有此功在社稷名垂古今實自致之寧有倖乎<lb/>
按新史宰相世系表宋公八子與顔碑同舊史僅載其<lb/>
<pb n="KR2n0045_WYG_003-30a"/>
六而無復延又碑文八子俱載而但稱公有七子非縁<lb/>
筆誤當由復先公而卒故碑側亦稱第三子渾不稱四<lb/>
也而復稱第八子衡者公實有八子存者乃七數之則<lb/>
八核之則七也然公八子皆以贓私淫穢敗乃門閥廣<lb/>
平風教無復存者名有八子實竟無後自古名臣往往<lb/>
而然天道不可知一至于此豈不惜夫<lb/>
宋公有名無字新舊史皆同顔碑亦復闕如宋公為唐<lb/>
室名臣其孫屬魯公為之碑且碑之成在宋公之薨不<lb/>
<pb n="KR2n0045_WYG_003-30b"/>
過三十五年而其祖之字已不能舉如此不可解已<lb/>
按碑與史不同處碑稱父元撫贈户部尚書舊史作贈<lb/>
邢州刺史碑云俄拜朝散大夫新舊史俱無之碑云中<lb/>
宗將幸西京深雲北鄙乃兼檢校并州大都督府長史<lb/>
新史但云詔璟權檢校并州長史不稱將幸西京碑云<lb/>
四年遷吏部兼黄門監五年復兼侍中舊史則云官名<lb/>
改易為侍中碑云十三年駕幸東都新舊史俱作十二<lb/>
年又新史云東巡泰山不云駕幸東都更與舊史及碑<lb/>
<pb n="KR2n0045_WYG_003-31a"/>
文異碑云二十一年抗䟽告老新舊史俱作二十年碑<lb/>
云其年駕幸洛陽舊史作二十二年駕幸東都凡此皆<lb/>
足以證史書之誤廣平勲業著日月威名冠宇宙顔碑<lb/>
名並典籍書儷篆籕較然在人耳目之前而互有異同<lb/>
如此碑側記所載三事皆於公大有關係而新舊史並<lb/>
闕之所未解已<lb/>
又碑文與集中不同處碑云夢大鳥銜書吐公口中而<lb/>
吞之集作吞之碑云異而召還集作后異而召還碑云<lb/>
<pb n="KR2n0045_WYG_003-31b"/>
貴近不宜與執政通問集作不宜與執法通同碑云公<lb/>
實佐奇謀集作其謀碑云中宗將幸西京集作元宗將<lb/>
幸西蜀碑云又為洛州長史集作尋入為洛州長史碑<lb/>
云東宫有大功主安得異議集本大功下多宗廟社稷<lb/>
主也六字碑云兼黄門監監修國史集本少一監字碑<lb/>
云五年復兼侍中集作改號侍中碑云明年駕幸洛陽<lb/>
集無駕字碑云以臣言免之集無言字碑云母寵子異<lb/>
集作母寵子愛碑云手詔優遂集作優許碑云佴公而<lb/>
<pb n="KR2n0045_WYG_003-32a"/>
歿集作躡公而歿又都穆金薤琳琅云建一言而天下<lb/>
倚平碑作一陽今碑正作一言欲優游自免碑作優游<lb/>
鄉里今碑正作自免左右震悚碑作天后震悚今碑作<lb/>
左右震悚勅使馳救之碑作馳赦今碑正作馳救公盛<lb/>
氣詰之碑作盛色今碑正作盛氣駕幸洛陽碑作駕達<lb/>
東都今碑正作洛陽幸字陽字猶髣髴可見馳道險隘<lb/>
行不得前碑作馳道險隘車騎不得前今碑正作馳道<lb/>
險隘行不前勅公覆按碑無勅字今碑正有勅字喪葬<lb/>
<pb n="KR2n0045_WYG_003-32b"/>
官供碑作器葬今碑正作喪葬戊寅歳五月碑無歳字<lb/>
今碑正有歳字義形言色碑作顔色今碑正作言色既<lb/>
遷鄴城碑遷作還今碑正作遷都氏之云皆與元碑不<lb/>
合按碑以宋寧宗五年范致君别刻一石都氏所見必<lb/>
范致君别刻本以其所見之非而轉疑元碑之是無端<lb/>
自生瘡痏良可笑也<lb/>
顔碑云開元十三年駕幸東都以公為西京畱守新舊<lb/>
史本傳皆在十二年明年東巡泰山駕發東都蓋帝以<lb/>
<pb n="KR2n0045_WYG_003-33a"/>
十二年十一月幸東都十三年十月將封泰山遂發自<lb/>
東都耳碑蓋欲約而言之故但云駕幸東都也綱目載<lb/>
為西京留守於開元四年十二月按是年帝未嘗幸東<lb/>
都無用留守或以明年將幸東都故先以公為留守乎<lb/>
又公引年致政碑在二十一年新舊史本傳皆在二十<lb/>
年而舊史元宗紀仍在二十一年前後自相違反宋公<lb/>
始終右丞相綱目誤書左丞相新舊史及本傳公之拜<lb/>
右丞相在開元十七年綱目闕而不書俱是疎忽<lb/>
<pb n="KR2n0045_WYG_003-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹雲題跋卷三<lb/>
</p>
<p>
</p>
  </div>
<div>
<head>竹雲題跋卷四</head> <lb/>
    <p>
<pb n="KR2n0045_WYG_004-1a"/>
欽定四庫全書<lb/>
　竹雲題跋卷四<lb/>
　　　　　　　　　　　吏科給事中王澍撰<lb/>
　　顔魯公東方朔畫像賛<lb/>
魏晉以來作書者多以秀勍取姿欹側取勢獨至魯公<lb/>
不使巧不求媚不趨簡便不避重複規繩矩削而獨守<lb/>
其拙獨為其難如家廟元静等碑皆其晚歳極矜練作<lb/>
也此碑書於天寳十三載距貞元元年七十有七為李<lb/>
<pb n="KR2n0045_WYG_004-1b"/>
希烈所害尚三十有二年則此為四十五歳時所作乃<lb/>
其盛年書故神明煥發而時出姿態不失清逺耳<lb/>
東坡謂魯公此碑字字臨逸少雖大小不倫而氣韻良<lb/>
是按右軍為王脩書東方朔畫賛脩死其母以其生平<lb/>
所愛納之棺中則知右軍書不傳久矣故常挺以為偽<lb/>
而董廣川亦謂後人為之託逸少以傳今觀魯公後記<lb/>
云取其字大可久不復課其工拙厚自謙抑明是自書<lb/>
又其文字與右軍所書多不同決知其非臨右軍書矣<lb/>
<pb n="KR2n0045_WYG_004-2a"/>
安世鳯墨林快事謂此碑久毁東明穆先生古搨重刻<lb/>
之故其斯立等字多譌據此則此碑今為重刻然較文<lb/>
選所載原文惟弃俗作棄世神交作神友耳此外絶無<lb/>
譌字不省安氏所云多譌者是何刻也或其所見是南<lb/>
渡後𣙜塲所市覆本亦未可知碑首兩額皆魯公所題<lb/>
<hi>闕</hi>　　　　　　安氏稱十二字古雅峻拔陽冰髙手<lb/>
所不及未免譽過其實此書方整實不及陽冰余以魯<lb/>
公篆𨽻絶少故并臨之<lb/>
<pb n="KR2n0045_WYG_004-2b"/>
東坡用墨如糊云須湛湛如小兒目精乃佳古人作書<lb/>
未有不濃用墨者晨興即磨墨升許以供一日之用及<lb/>
其用也則但取墨華而棄其滓穢故墨彩艷發氣韻深<lb/>
厚至數百年猶黒如漆而餘香不散也至董文敏以畫<lb/>
家用墨之法作書於是始尚淡墨雖一時韻味冲勝及<lb/>
其久也則黯黮無色矣要其矜意之書究亦未有不濃<lb/>
用墨者觀者未之察耳<lb/>
按舊唐書楊國忠怒公不附已出為平原太守平原去<lb/>
<pb n="KR2n0045_WYG_004-3a"/>
范陽不逺為禄山東戸是時禄山反兆已萌公託霖雨<lb/>
修城池料丁壯儲廩實乃陽會文士泛舟外池飲酒賦<lb/>
詩禄山以為書生易之遂不為防而竟為之所困此碑<lb/>
立于天寳十三載距禄山之反一載耳而斤斤為此不<lb/>
急之務大書深刻惟恐後時蓋即當時飲酒賦詩之意<lb/>
明示禄山以書生所急不過如此使禄山以為不足慮<lb/>
而後可圖大計耳蓋公之用意深曲一至於此千百載<lb/>
後覧此碑者但賞其書法之佳豈知公之苦心有不可<lb/>
<pb n="KR2n0045_WYG_004-3b"/>
明言者哉余故特表而出之使覽此碑者直當比于常<lb/>
山齒擊賊笏未可但以書目之也<lb/>
　　顔魯公送蔡明逺叙<lb/>
此書堅剛如鐵而用筆一正一偏釵脚屋漏之妙宣洩<lb/>
殆盡山谷極力追之不能得其仿彿余何人斯乃竟放<lb/>
筆效之無乃太不知量也歟<lb/>
按年譜乾元二年公年五十一六月自饒州移刺昇州<lb/>
充浙西節度使兼江寧軍使昇州即江寧郡也公與蔡<lb/>
<pb n="KR2n0045_WYG_004-4a"/>
明逺帖中及來江右中止金陵等語則知此帖當在是<lb/>
年公以去年十月刺饒州明逺即從趨事今來江右又<lb/>
復千里饋餉轉輸不絶公深徳之故有此序也<lb/>
　　顔魯公送劉太冲叙<lb/>
劉太冲帖碧牋書宋時為唐坰所收其子常語米老謂<lb/>
與智永千文栁公權等書同葬則世間已無此帖矣而<lb/>
董思翁跋又謂在趙中舍士楨家當時有宻為王詵購<lb/>
去之語豈果為晉卿所得故流傳至今耶又米氏書史<lb/>
<pb n="KR2n0045_WYG_004-4b"/>
稱坰將才不偶命而得其無隣九字剪去今此帖九字<lb/>
無恙獨闕首行五字不可解也蓋唐人善鉤摹或别有<lb/>
搨本亦未可定顔書多遒古釵脚屋漏之趣時時流露<lb/>
於行墨之間此叙獨秀潤有姿態為顔書最宜人之作<lb/>
余在京時曽臨一本以未能匠意毁去更臨之<lb/>
此序不記所作之年按序中有秦淮頂潮句溪春水之<lb/>
語亦當在刺江寧時公以乾元二年六月自饒州移刺<lb/>
江寧明年二月追為刑部侍郎在江寧者僅八月則知<lb/>
<pb n="KR2n0045_WYG_004-5a"/>
此序與送蔡明逺叙同時皆當在乾元二年也又序中<lb/>
言昔在平原拒胡羯而請與從事乃知公以平原刺史<lb/>
拒禄山時太冲實與有功而舊史但稱清河客李萼不<lb/>
及太冲非有此序則太冲一叚謀畧幾沒殺千古矣則<lb/>
知此序關係太冲不小非直移贈而已此序碧牋書碧<lb/>
牋宜墨故在顔書中獨為腴潤<lb/>
　　顔魯公乍奉辭帖<lb/>
此帖疑即報蔡明逺後帖所云乍奉辭者即前帖所謂<lb/>
<pb n="KR2n0045_WYG_004-5b"/>
指期斯復也承已過埭者即過邵伯南埭也惘然珍重<lb/>
者即所謂行李之間深宜尚慎也兩兩相印語意正同<lb/>
可指而數也蓋明逺於公為大有勞故於其去也丁寧<lb/>
反復不能自已如此魯公作人堅剛如鐵乃于朋友之<lb/>
間萬分委至故知千古真君子未有不近人情者也<lb/>
　　顔魯公乞米帖<lb/>
東坡謂魯公書細筋入骨如秋鷹此乞米帖真所謂細<lb/>
筋入骨者也與論坐書故當是一時所作寳晉英光集<lb/>
<pb n="KR2n0045_WYG_004-6a"/>
謂此帖挑踢太多無平淡天成之趣筆氣鬱結不條暢<lb/>
是逆旅所書愚謂此與争坐同皆圓勁古淡有游行自<lb/>
得之妙比於鹿脯馬病故是異流同源寳晉妄有軒輊<lb/>
恐非平允之論若其謂公學禇則可謂知公之深至以<lb/>
李太保為光顔則不直一笑矣<lb/>
　　顔魯公與李大夫乞米鹿脯馬病等帖<lb/>
寳晉英光集以李太保為光顔以穆宗初年加同中書<lb/>
門下平章事當公為刑部尚書時光顔名位尚微不得<lb/>
<pb n="KR2n0045_WYG_004-6b"/>
遽稱太保今考李光弼傳稱代宗即位拜太子太保正<lb/>
在廣德二年則此太保決知為光弼無疑也光弼為國<lb/>
元老盡力王室與魯公為氣類其從光弼乞米乞鹿脯<lb/>
宜其不厭于煩矣<lb/>
又按此數帖皆當在廣徳二年或永泰元年與論坐畧<lb/>
先後蓋永泰二年二月公便貶峽州别駕不得復稱刑<lb/>
部尚書矣<lb/>
　　顔魯公劉中使帖<lb/>
<pb n="KR2n0045_WYG_004-7a"/>
此帖與裴將軍書正同魯公忠義之氣出於天性故不<lb/>
覺色飛神動如此希烈醜奴乃欲屈鐵可恨可惜<lb/>
張丑清河書畫舫云顔真卿大字瀛洲帖為宋宣和御<lb/>
府故物元初藏張可興家後具王芝鮮于樞等六跋喬<lb/>
簣成題名嘉靖壬辰歸錫山華中甫文徵仲為之跋後<lb/>
歸檇李項氏康熈間錫山秦公子樹灃見于京師云字<lb/>
大如掌縱横遒古驚欲下拜今董氏戲鴻堂所刻字形<lb/>
差小王芝以下諸跋皆無之戲鴻所刻既拙惡又草率<lb/>
<pb n="KR2n0045_WYG_004-7b"/>
不復匠心一至於此今未見他刻僅據戲鴻堂臨之正<lb/>
未知有合否耳<lb/>
　　顔魯公論坐書稿<lb/>
魯公論坐書稿凡七紙北宋時在長安安師文家兄弟<lb/>
析産以前四紙作一分三紙及鹿脯帖作一分遂離為<lb/>
二黄山谷從師文借得後三紙於是仍合為一東坡稱<lb/>
其信手自然動有姿態比公他書尤為竒特山谷亦云<lb/>
竒偉秀拔奄有魏晉隋唐以來風流氣骨米元章云争<lb/>
<pb n="KR2n0045_WYG_004-8a"/>
坐位帖為顔書第一字相連屬詭異飛動得于意外蓋<lb/>
由當時義憤勃發意不在書故天真爛然自合矩度長<lb/>
安所摹石雖已泐然剥蝕之餘風骨未減不比戲鴻堂<lb/>
草率荒畧全體盡失也余自幼酷好此書數十年來臨<lb/>
寫百餘本畦徑之外輒有合處此本尤更可意神氣到<lb/>
來不殊我自作草也<lb/>
學魯公書須使盡氣力至於無所用力處乃見天則<lb/>
魯公争坐位帖氣格當與蘭亭並峙然蘭亭清和醇粹<lb/>
<pb n="KR2n0045_WYG_004-8b"/>
風韻宜人學之為易及既入手却不許人容易寫得非<lb/>
整束精神皎然如日初出却無一筆是處争坐奇古豪<lb/>
宕學之為難一旦得手即隨意所之無往不是此亦兩<lb/>
公骨格之所由分也<lb/>
此魯公與郭英乂書英乂為尚書右僕射封定襄郡王<lb/>
驕蹇泰侈隂事元戎魚朝恩以固其權時郭子儀大破<lb/>
吐蕃於長安朝臣徳之為興道之㑹英乂擠八座尚書<lb/>
坐朝恩下公移書糾正之年譜以此書在代宗廣徳二<lb/>
<pb n="KR2n0045_WYG_004-9a"/>
年按行狀公以肅宗寳應元年加上柱國廣徳元年加<lb/>
金紫光禄大夫是年十月吐蕃冦長安上幸陜州子儀<lb/>
擊却之十二月上還京師以魚朝恩為天下觀軍容使<lb/>
二年正月以公檢校刑部尚書三月進封魯郡開國公<lb/>
觀公自署銜及稱朝恩為軍容者與年譜正合則知此<lb/>
書正當在廣徳二年十一月蓋明年夏劔南節度使嚴<lb/>
武死英乂往代之即不復在京矣顧寧人金石文字記<lb/>
不知其年列此書于嚴書之後蓋未深考耳<lb/>
<pb n="KR2n0045_WYG_004-9b"/>
按米氏書史争坐帖是唐畿縣獄狀磓熟紙起草内小<lb/>
字是於行間添注不盡又於行下空紙邊横寫與刻本<lb/>
不同石刻麄存梗槩耳又袁清容集争坐真蹟京兆安<lb/>
師文嘗刻以傳世吴中復守永興以安氏石未盡筆法<lb/>
因再模刻今此二本世未之見所見惟關中刻耳如米<lb/>
氏言行列已非麄存梗槩不知真蹟妙處何如使人神<lb/>
往又不知安氏呉氏所刻比今關中本又何如或曰今<lb/>
闗中本即安氏所刻亦未知其是否也<lb/>
<pb n="KR2n0045_WYG_004-10a"/>
東坡初見安氏全帖手榻數十本袁清容得一本於東<lb/>
平王氏無纎毫失真旁用眉陽蘇氏及趙郡蘇軾印記<lb/>
米海嶽少時亦臨一本縫有元章戲筆字印亦為袁清<lb/>
容所得三十年前於金壇于氏青蓮社見一本筆法大<lb/>
似元章與關中本不類疑即袁氏本刻石者氊蠟精妙<lb/>
定是古搨惜未借臨為悵悒東坡本則未見附記于此<lb/>
亦可知坡書之與魯公其用力精勤如此宜其落筆輒<lb/>
合也<lb/>
<pb n="KR2n0045_WYG_004-10b"/>
　　顔魯公祭姪季明稿<lb/>
魯公三稿皆奇而祭姪稿尤為竒絶蓋泉明以公命購<lb/>
杲卿季明屍于洛陽河北杲卿僅得一足季明僅得一<lb/>
首魯公痛其忠義身殘哀思勃發故縈紆鬱怒和血迸<lb/>
泪不自意其筆之所至而頓挫縱横一瀉千里遂成千<lb/>
古絶調想爾時祭兄杲卿亦自有稿意其雄絶處正復<lb/>
不減惜今不傳耳明季墨跡在呉太學用卿家刻餘清<lb/>
帖中為祭姪刻本第一停雲館或云米臨非魯公筆也<lb/>
<pb n="KR2n0045_WYG_004-11a"/>
平生愛臨魯公三稿不惟喜其書以其可以發人忠孝<lb/>
之思故援豪濡墨輒覺腕底有魯公神至所謂古釵屋<lb/>
漏痕峻拔一角潛虚半股諸㣲妙不傳處筆墨之間自<lb/>
有契合正不足道也<lb/>
　　顔魯公告伯父稿<lb/>
山谷老人論争坐書猶不及祭濠州刺史之妙蓋一紙<lb/>
半書而真行草法兼備也弇州山人云此帖與祭季明<lb/>
姪稿法同而頓挫鬱勃少似遜之然風神奕奕則祭季<lb/>
<pb n="KR2n0045_WYG_004-11b"/>
明姪稿小似不及也按江村髙氏銷夏録此稿尚在人<lb/>
間余未之見所見惟淳熈續帖及吾家鬱岡帖刻本筆<lb/>
力婉弱殊不稱魯公風骨余參取論坐祭姪兩稿筆意<lb/>
臨之但未知果與真跡合否耳<lb/>
按留元剛年譜乾元元年公年五十歳三月除蒲州刺<lb/>
史先時杲卿妻妹兒女及泉明之子皆被賊拘囚流落<lb/>
河北至是公使泉明往求之九月得姪季眀首櫬故祭<lb/>
姪季明文有擕爾首櫬及兹同還之語尋為酷吏唐旻<lb/>
<pb n="KR2n0045_WYG_004-12a"/>
所誣以十月改饒州刺史至東京拜埽以骨肉歸京暨<lb/>
一門䘏贈告於濠州伯父濠州名元孫杲卿之父世稱<lb/>
祭伯者非也祭姪時刺蒲州故銜稱蒲州刺史告伯時<lb/>
改饒州刺史又行狀及新史皆稱封丹陽開國子而兩<lb/>
藁公所自署皆稱開國侯乃記載所誤當以公所自署<lb/>
為正<lb/>
　　顔魯公奉命帖<lb/>
唐史徳宗建中四年李希烈陷汝州盧杞建議遣公往<lb/>
<pb n="KR2n0045_WYG_004-12b"/>
宣慰之明年希烈僣偽號問儀于公公不為屈八月希<lb/>
烈縊殺公于蔡公有自汝移蔡帖未之見也公幽於汝<lb/>
蔡凡三年幾死者數矣義命自安始終不易及入龍興<lb/>
寺自度必死乃作遺表自為墓誌此帖所謂秪縁忠勤<lb/>
無有旋意中心悢悢始終不改者蓋其時書以明志之<lb/>
語也或者議公年踰七十不肯致政難以言智當是時<lb/>
唐室禍亂相仍殆無虚日又林甫盧杞相繼為相中外<lb/>
之勢危若累卵公以五十年舊臣不忍坐視其亡而寧<lb/>
<pb n="KR2n0045_WYG_004-13a"/>
以身殉此其心跡直與日月争光者也或又議公不死<lb/>
於希烈僣號之時至為希烈所殺以為公惜希烈之陷<lb/>
汝僣號等反耳公不死於僣號之時與不死于陷汝之<lb/>
日一也豈謂公於此時尚復有偷生畏死之心哉一日<lb/>
不死或者朝廷匡復尚可留其身以有為未可知也且<lb/>
建議遣公者杞也從杞遣公者徳宗也以宗社柱石之<lb/>
臣投之亂賊是魯公之死君相死之耳綱目大書顔真<lb/>
卿為李希烈所殺罪君相也<lb/>
<pb n="KR2n0045_WYG_004-13b"/>
按留元綱年譜魯公生於景龍元年己酉距貞元元年<lb/>
乙丑年七十有七因亮行狀亦云貞元二年八月二十<lb/>
四日希烈使景臻等害公於龍興寺年七十七令狐峘<lb/>
神道碑則云今上興元二年八月三日蹈危致命而碑<lb/>
末復云貞元初遇害舊史則云興元元年八月三日殺<lb/>
真卿然又云年七十也皆不合綱目從舊史而新史不<lb/>
載年月按公有自汝移蔡帖云貞元元年正月五日真<lb/>
卿自汝移蔡天也天之昭明其可証乎有唐之徳則不<lb/>
<pb n="KR2n0045_WYG_004-14a"/>
朽耳十九日書此公之自書者的的可據當以貞元元<lb/>
年八月李希烈害公於龍興寺年七十七為正至或云<lb/>
八月二十四日或云八月三日則無須深考矣<lb/>
　　卞氏所收偽魯公帖<lb/>
卞令之少司冦收魯公自江淮帖僕以劉太冲蔡明逺<lb/>
寒食等帖細意對較字字皆同則知此為好事者集魯<lb/>
公字雙鉤所成又其所收湖州帖筆法浮蔓少力亦屬<lb/>
好事者仿顔面貌而為之以便售利顔書雖率爾作草<lb/>
<pb n="KR2n0045_WYG_004-14b"/>
無不沈勁入骨此書殊不爾決知非魯公余此論似妄<lb/>
實有精鑒不虚也恐來學或未能識别聊復書之以麗<lb/>
於寒食帖後<lb/>
　　懷素帖<lb/>
懷素草書以小字千丈為最以其用力謹嚴猶不失晉<lb/>
人尺度次則藏真律公三帖飛動瘦勁天真爛然雖少<lb/>
縱於千文然謹嚴之意故在熊正不乏至于自叙則縱<lb/>
矣游絲連綿亦少頓折遂出藏真律公下然筆瘦神清<lb/>
<pb n="KR2n0045_WYG_004-15a"/>
狂縱中尚有肅括意下逮聖母雖規模大令故饒姿熊<lb/>
而體肥筆圓失其清逈故步外此今世所傳苦筍真跡<lb/>
亦當在藏真律公之間餘皆不足道矣<lb/>
　　懷素藏真聖母二帖<lb/>
素師書法出自大令而縱逸過之要其過處即其不足<lb/>
處凡用意外張者皆内不足而以氣凌者也蓋雖大令<lb/>
猶不能無憾況下此者乎此兩帖為素師生平合作而<lb/>
藏真尤清矯拔俗律以右軍之法誠不免如前所云要<lb/>
<pb n="KR2n0045_WYG_004-15b"/>
之天馬脫閑游絲獨裊故自神竒可愛矣<lb/>
　　唐李紳告<lb/>
公垂唐武宗相也以其短小精悍故世目之為短李㑹<lb/>
昌二年由淮南節度使拜中書門下平章事此其告也<lb/>
公垂分司東都厯河南尹故告有河南神明等語其尹<lb/>
河南政治剛嚴惡少逺遁故告有方嚴寡徒豪黠屏跡<lb/>
等語蓋亦當時才相也然威烈之過陷于刻暴至枉殺<lb/>
江都尉呉湘身殁以後竟坐湘寃子孫不振固其宜矣<lb/>
<pb n="KR2n0045_WYG_004-16a"/>
史稱進尚書右僕射門下侍郎告身無令又稱封趙郡<lb/>
公告但如舊封賛皇縣開國男耳恐史誤<lb/>
　　李北海少林寺戒壇銘<lb/>
北海書法原本大令而豪邁飛動態度過之此少林寺<lb/>
戒壇銘騰天淵之勢于分釐之間在北海碑刻中當居<lb/>
第一又末書伏靈芝刻乃北海所自鐫記托名者為當<lb/>
時絶矜重之作尤可寳也二十年前于淮隂程氏見一<lb/>
本雍正四年從老友蔣拙存行篋中得一本平生所購<lb/>
<pb n="KR2n0045_WYG_004-16b"/>
惟此而已<lb/>
　　唐歙州刺史葉慧明碑<lb/>
按慧明葉法善之父法善三世為道士有攝養占卜之<lb/>
術睿宗即位稱法善有㝠助之功故拜法善鴻臚卿封<lb/>
越國公又贈其父為歙州刺史碑所謂有開必先大啟<lb/>
聖猷者是也撰文書碑名字俱泐𨽻法清瘦頗類御史<lb/>
臺精舍碑不合東漢筆法然僕之所惡于今之為𨽻者<lb/>
正以不得漢人風骨徒以襲其形貌耳此碑風骨爽勁<lb/>
<pb n="KR2n0045_WYG_004-17a"/>
正喜其于漢人之外别樹赤幟何必公相沿襲千手一<lb/>
同乎<lb/>
趙徳甫金石録第五卷目葉慧明碑下注韓擇木撰并<lb/>
八分書今此碑分書頗類擇木然前欵撰文者載江夏<lb/>
李書碑者載國子監太學生明是兩人非出一手又江<lb/>
夏李三字尚存決知非韓所撰書碑名姓俱泐然徳甫<lb/>
既誤以兩人為一又焉知所謂韓擇木者不亦為一時<lb/>
率爾誤書者乎<lb/>
<pb n="KR2n0045_WYG_004-17b"/>
　　唐李商隱書月賦<lb/>
率更書法多尚脩長行書為甚義山此書出自率更而<lb/>
比于率更尤覺長而踰制蓋自魏晉來無有如此書者<lb/>
義山作人絶跌宕不可繩以禮法書亦猶爾余於此聊<lb/>
為書中増一殊觀<lb/>
　　楊少師神仙起居法<lb/>
右楊景度書神仙起居法八行真跡在范一齋總制家<lb/>
乃其先大司馬公所遺曩余在京於林笏齋出以示余<lb/>
<pb n="KR2n0045_WYG_004-18a"/>
摹得一本并虎兒髙宗商左山三跋皆摹之後尚有留<lb/>
丞相文待詔二跋則未及摹也景度甚有名於宋山谷<lb/>
推為散僧入聖為魯公後一人余竊謂景度險勁有餘<lb/>
尠明和悅暢之氣蓋其生當亂世氣習纎仄未暇仰觀<lb/>
先聖賢典型但以其資質所近筆力所到走入狹小一<lb/>
路故僅可比之散僧入聖至於典謨訓誥清廟明堂氣<lb/>
象則未或有後來王荆公全學其書宜其見訶於紫陽<lb/>
先生也景度書流傳甚少但據所見真跡聊復臨之以<lb/>
<pb n="KR2n0045_WYG_004-18b"/>
備五季時書法至步虚詞意實不喜之故不復臨也<lb/>
　　宋髙宗臨蘭亭<lb/>
此宋思陵所臨以較潁上本無毫髪之異蓋臨潁本也<lb/>
潁本闕二十七字此僅闕五字後有思陵御押思陵行<lb/>
九而押為五蓋取易飛龍九五之意曩在京師從儼齋<lb/>
大司農公借得宋本初見以為潁上觀後御押知是思<lb/>
陵所臨因絶人事摹得之<lb/>
宋游丞相景仁藏蘭亭百卷内有一卷為思陵臨賜向<lb/>
<pb n="KR2n0045_WYG_004-19a"/>
子諲者行列比定武本為寛字亦極圓潤攄適蓋其自<lb/>
運本也此卷筆筆規模禇公不惟形似并其神韻而具<lb/>
得之吾嘗說潁上為禇摹褉帖第一此本又思陵臨潁<lb/>
上第一明眼人必能契余斯語<lb/>
　　米臨蘭亭<lb/>
此米老所摹亦拙存老友得自秦中者黄文獻公稱其<lb/>
貌不必同意無少異衡山云當求于牝牡驪黃之外董<lb/>
文敏公則云絶無本色乃與禇摹相類乍屬目以為貞<lb/>
<pb n="KR2n0045_WYG_004-19b"/>
觀時物三公之論不同如此余昨摹禇本定為米老所<lb/>
作今摹米本益信非謬蓋其摹禇時意在於禇不規規<lb/>
求似所以神完氣足無所不似故斤斤摹倣無遊行自<lb/>
在之趣反覺未為神似蓋彼則意勝于法而此則法勝<lb/>
於意故也此惟老於書法者知之非吾解人未易窺此<lb/>
語<lb/>
　　米元章顔魯公碑隂<lb/>
老米書魯公碑隂即學魯公宋廣平碑湥勁秀拔在米<lb/>
<pb n="KR2n0045_WYG_004-20a"/>
老書中别是一種風格與山谷夷齊廟碑全非二老本<lb/>
色故並著之<lb/>
余曽見魯公碑隂墨蹟超妙入神以較刻本筆力十倍<lb/>
再四追摹不能及其萬一益信古人神妙無方非後來<lb/>
所能彷彿跂望前良殊増慚愧<lb/>
魯公為盧杞所忌遣使希烈幽囚汝蔡者殆三年終不<lb/>
屈以死此其義烈真可與日月争光者也元章痛其死<lb/>
乃為仙去之語以攄其憤懣之思用意良善然吾獨以<lb/>
<pb n="KR2n0045_WYG_004-20b"/>
為大失魯公之心當希烈遣縊魯公時偽傳有㫖公神<lb/>
色不變徐問㫖自何日來京師及告言至自希烈乃云<lb/>
此賊耳此其志操定之已久豈復有偷生之志考魯公<lb/>
平生頗溺老佛常時或從陶八八學神仙之術亦未可<lb/>
知及其使希烈一出一入動以義命自安蓋舉平時所<lb/>
為神仙者至此已盡付之浮雲矣藉使果得仙去吾猶<lb/>
將諱之以成公之志節況事理之所必無哉元章不識<lb/>
大義乃以無稽小說大書深刻誣衊昔賢可謂偵矣若<lb/>
<pb n="KR2n0045_WYG_004-21a"/>
其書法深勁則吾曩時所謂學魯公宋廣平碑者得之<lb/>
恐來者愛其書誤信其說故不可以不辨<lb/>
　　米元章蜀素真跡<lb/>
蜀素卷呉郡邵氏造於慶厯甲申閱二十五年至熈寧<lb/>
戊申邵子中始跋其尾又閲二十年至元祐戊辰米元<lb/>
章始為之書計自甲申始造至戊辰中更四十五年邵<lb/>
子裝褫藏之特為珍重至米元章自謂腕有羲之鬼遂<lb/>
不復讓此卷明季為呉用卿所藏董文敏以諸名蹟易<lb/>
<pb n="KR2n0045_WYG_004-21b"/>
之戲鴻堂所刻先據摹本入石故其字跡各小分許曩<lb/>
在京師從儼齋大司農借觀風神秀拔仙姿絶世去戲<lb/>
鴻堂本萬倍為米老行書第一展玩旬日不能釋手歸<lb/>
來追摹其意臨此一卷米老以蜀素余以呉紈且行數<lb/>
適合無餘無欠豈亦有數存其間耶米老書此卷自謂<lb/>
腕有羲之鬼余臨此卷亦自謂腕有元章鬼矣<lb/>
聖教自有院體之目故有宋一代無稱道者然蘇米諸<lb/>
公往往𨼆用其筆法而米老尤多乃其平生絶未嘗一<lb/>
<pb n="KR2n0045_WYG_004-22a"/>
字道及所謂鴛鴦繡了從教看不把金鍼度與人也此<lb/>
卷實筆筆從聖教來余臨寫之次恍然有契特為拈出<lb/>
不使千百世後為古人所欺亦是一適<lb/>
　　祝京兆書<lb/>
他人書千紙一同惟祝京兆紙各異態字各異勢平生<lb/>
無有同者僕推京兆書為有明第一為此也然往往縱<lb/>
逸處多肅括處少不免為沿門擉黒者開先路此則京<lb/>
兆之病此卷圓美中有肅括意縱横馳騁而不失繩墨<lb/>
<pb n="KR2n0045_WYG_004-22b"/>
乃京兆書之絶矜鍊者中亦有一二漫筆不免帶本來<lb/>
習氣要之自是京兆合作余見京兆書以百數此故當<lb/>
為甲觀也<lb/>
　　篆書謙卦家人卦<lb/>
卑以自牧威如以閑家所以修身齊家之道備而天下<lb/>
之理得矣自世教裒微道法息滅整身無檢律家無則<lb/>
以放恣為髙明以䙝嫚為和順縱心所如往而不反失<lb/>
身滅倫必基于此矣詩曰相彼雨雪先集維霰始之不<lb/>
<pb n="KR2n0045_WYG_004-23a"/>
謹漸必隳之可不戒乎余拈此二卦非以為書為整身<lb/>
律家者閑也其用篆者物理其本明不敢易也伊川云<lb/>
作字須用敬篆律尤嚴毛髪有忽全體具廢知此義者<lb/>
可以語學矣一凖小篆變化自生至於參差俯仰一中<lb/>
矩度斯亦可為守禮自得者之一方也圎潤和明仁也<lb/>
中規合矩禮也布分整飭義也變動不居知也凖律有<lb/>
恒信也五徳具備舉而措之無施不當矣不止一身一<lb/>
家之治矣至由此而悟書法行楷草章直如馳驟康莊<lb/>
<pb n="KR2n0045_WYG_004-23b"/>
耳<lb/>
僕論書法有意求變即匪能變少温書謙卦謙字數十<lb/>
兼用大小篆不足又以<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>為謙雖字各異體然未免有<lb/>
意求變所以變盡輒窮絳雲在霄化工肖物所以萬古<lb/>
不同者無心於變也作書但因時舒卷即變化具足何<lb/>
事研同較異逐字推排乃始為變乎至於結體最患方<lb/>
整長短大小字各有態因其自然而與為俯仰一正一<lb/>
偏錯綜在手所以能盡百物之情狀少溫謙卦如征四<lb/>
<pb n="KR2n0045_WYG_004-24a"/>
等字必欲擴而大之亦未免排比有跡余為此書一用<lb/>
小篆字不求變然筆之所如興與意㑹既定視之自無<lb/>
同者質之解人其謂我何如也<lb/>
　　十種千文<lb/>
按董廣川書跋梁武帝得右軍遺書命殷鉄石搨一千<lb/>
字每字一紙雜碎無序因令周興嗣次為韻語當其成<lb/>
時一夕鬚髪盡白自謂心力竭於此書帝甚重之詔令<lb/>
蕭子雲寫進今蕭本世不復傳惟隋僧智永所書真草<lb/>
<pb n="KR2n0045_WYG_004-24b"/>
八百本散施江東諸寺者至今僅存一二而宋大觀間<lb/>
薛嗣昌所刻㝡烜赫有名世所傳為鐵門限者是也自<lb/>
唐以來名能書者多以字各不同體制盡備可以自見<lb/>
筆力故書千文者不可一二計然智永僅得真草二種<lb/>
趙子昻文徴仲亦僅得篆𨽻行楷四種雍正四年夏余<lb/>
假還二泉道經䢴上吾友汪君竹廬囑書篆𨽻真行草<lb/>
千文各二種每種一自運一臨古共十種為古今千文<lb/>
獨開生面且曰將為余勒之石余遂欣然竭兩年之力<lb/>
<pb n="KR2n0045_WYG_004-25a"/>
以踐斯諾既成各以李少温筆法篆題其顛字各異態<lb/>
不欲復存永師一筆匪敢自異前規聊用取新來學耳<lb/>
　　　篆書第一<lb/>
篆學絶於有明李懷麓傷肥文徴仲傷弱其餘諸家純<lb/>
以綿力搘柱尠有能届精華者至趙寒山父子則俗韻<lb/>
逼人不可向邇篆法之陵遲至斯極矣余嘗說篆法有<lb/>
三要一曰圓二曰瘦三曰參差圓乃勁瘦乃腴參差乃<lb/>
整齊三者失其一奴書耳石鼓操縱在手從心不踰篆<lb/>
<pb n="KR2n0045_WYG_004-25b"/>
書之聖不敢仰攀斯喜遺跡亦復淪絶惟李少温上追<lb/>
史籕下挹斯喜足為篆法中權余學之三十年略得端<lb/>
緒每作一字不敢以輕心掉之必正襟危坐用志不分<lb/>
乃敢落筆竟此一本凡經半月心力殫瘁乃僅成之陽<lb/>
明言良知非白非黒乃正是赤余之所書亦當作如是<lb/>
觀耳<lb/>
　　　臨元呉孟思集詛楚第二<lb/>
元呉睿字孟思濮陽人劉誠意稱其篆筆初若不經意<lb/>
<pb n="KR2n0045_WYG_004-26a"/>
而動合矩度趙文敏吾子行不能過余在京時新建裘<lb/>
友人魯青以其集詛楚千文一卷贈余筆柔如綿力勁<lb/>
如鐵能於古人法外别開一徑而規矩繩削變不失正<lb/>
篆之逸品也余臨此卷參取太公九府圜法筆思不必<lb/>
盡用孟思而斟酌損益不過十存一二於孟思不傳之<lb/>
妙筆墨之外正有水乳之契前卷守正此卷盡變合兩<lb/>
而觀亦可以得篆法已<lb/>
　　　𨽻書第三<lb/>
<pb n="KR2n0045_WYG_004-26b"/>
張彦逺法書要録論𨽻書云長豪秋勁素體霜妍摧峯<lb/>
劍折落㸃星懸𨽻雖變繁趨易要其用筆必沈勁痛快<lb/>
斬釘截鐵而後可以為書故吾衍三十五舉有方勁古<lb/>
拙如折刀頭方是漢𨽻書體之語自鄭谷口出舉唐宋<lb/>
以來方整氣習盡行打碎專以漢法號召天下天下靡<lb/>
然從之每見方整書不問佳惡便行棄擲究竟谷口𨽻<lb/>
書僅得漢人之一體且用筆多以弱豪描其形貌於古<lb/>
人秋勁霜妍星懸劍折之妙去之殊逺所謂楚則失矣<lb/>
<pb n="KR2n0045_WYG_004-27a"/>
齊亦未為得者也余於𨽻書未嘗一二為之而心知其<lb/>
意略仿西嶽華山碑筆法為此書以就正有道亦不欲<lb/>
更墮谷口五里霧耳<lb/>
　　　臨文待詔𨽻書第四<lb/>
有明一代𨽻書前有全室叟後推文待詔全室承趙文<lb/>
敏遺烈作書古淡猶有前人風韻文待詔專以觚稜斬<lb/>
截為工則去古法愈逺矣余稍以漢魏法臨待詔使就<lb/>
簡勁即其觚稜不煩繩削自然淵渾透過一步乃適得<lb/>
<pb n="KR2n0045_WYG_004-27b"/>
其正凡臨古人不可不解此法<lb/>
　　　楷書第五<lb/>
余嘗說晉唐小楷經宋元來千臨百摹不惟筆妙銷亡<lb/>
并其形似都失惟唐人碑刻去真蹟僅隔一紙雖剥蝕<lb/>
過半而其存者猶可見古人妙處余自少酷愛臨率更<lb/>
醴泉銘得宋搨本悉意臨仿凡千百過後得蘭臺道因<lb/>
法師碑雖覺風骨太露要自同源異流的然率更血派<lb/>
也此本以率更為骨參以蘭亭使其結體駘宕峻而不<lb/>
<pb n="KR2n0045_WYG_004-28a"/>
削潤而不流多力豐筋是固前人所矜尚也<lb/>
　　　臨歐陽率更楷書第六<lb/>
此楷書千文蓋後人集率更字成者董文敏不能鑒别<lb/>
刻之戲鴻帖中且摹勒拙惡全乏率更手意余謂醴泉<lb/>
銘率更書之極軌也以醴泉筆法臨率更又臨率更之<lb/>
善則也此本取千文之形模追醴泉之風韻有契與否<lb/>
識者必能鑒之<lb/>
　　　行書第七<lb/>
<pb n="KR2n0045_WYG_004-28b"/>
蘭亭聖教行書之宗千百年來十重鐵圍無有一人能<lb/>
打碎者雖米元章自謂腕有羲之鬼卒亦莫能拔竒於<lb/>
前古之外余所見蜀素真蹟卷為其平生第一合書然<lb/>
究其根株實筆筆原本聖教彼雖不言其源流所自固<lb/>
可覆按者也余平生學米最深於蜀素卷尤有微契此<lb/>
卷亦彷彿得之<lb/>
　　　臨歐陽率更行書第八<lb/>
往在京師曽見率更行書千文墨蹟風稜峻峭有不可<lb/>
<pb n="KR2n0045_WYG_004-29a"/>
犯之色閱已即卷以去未能摹也丙午春老友蔣拙存<lb/>
自秦中摸取以來不覺撫掌稱快率更楷法峻削而中<lb/>
具和明之韻故為唐人第一獨其行書不免風骨太露<lb/>
如吏事帖及千文皆帶本家習氣仲氏雄冠終未得為<lb/>
升堂弟子也余以其楷法筆意臨此書使其觚稜稍歸<lb/>
平淡取其意而不襲其貌臨古之善則也<lb/>
　　　草書第九<lb/>
右軍草書獨絶千古子敬則已縱至於顛素則奔逸太<lb/>
<pb n="KR2n0045_WYG_004-29b"/>
過去之愈逺孫䖍禮謂子敬以下莫不鼓努為力標置<lb/>
成體不刋之論也草書須以楷法為之一㸃一拂皆斂<lb/>
入規矩乃是右軍適嗣妄意使才至於脈興血作夏雲<lb/>
竒峰公孫劍器雖云神逸實乃過則之論也余為草書<lb/>
一以十七帖為宗兼取絶交書譜淳化諸帖毋令偭規<lb/>
改錯不墨守規矩無以致神明臨古者知之<lb/>
　　　臨薛道祖草書第十<lb/>
有宋蘇米四家各以逸足馳騖藝苑惟薛道祖墨守晉<lb/>
<pb n="KR2n0045_WYG_004-30a"/>
人成法無少踰越雖才力超軼不及蘇米然自唐以來<lb/>
能得晉人心法者道祖一人而已曩在京師見其千文<lb/>
真跡全法蕭子雲意其時子雲書跡尚未冺滅故得悉<lb/>
意為之今子雲之書不可見見道祖此卷猶是中郎虎<lb/>
賁何義門先輩嘗言章草於今不可書恐字體不備不<lb/>
免率意撰寫取戾方家道祖此書上援鍾索下開二宋<lb/>
信是子雲適嗣究其源流何嘗一筆無來厯乎<lb/>
　　跋自臨皇甫明公碑後<lb/>
<pb n="KR2n0045_WYG_004-30b"/>
昔人謂有唐一代楷書歐陽率更第一率更碑版化度<lb/>
寺醴泉銘為最二碑在宋時便已剥蝕佳搨絶不易致<lb/>
令人有甘井先竭之嘆世所傳皇甫明公碑用筆結體<lb/>
較二碑為少遜然完字尚多略存率更面目余嘗見舊<lb/>
拓數本肥不賸肉瘦不賸骨蕭爽秀潤與近搨本絶異<lb/>
世之學是碑者或失之板滯或失之寒峭皆未得其妙<lb/>
處所在也余臨此卷意欲追取信本精神而自愧工力<lb/>
淺弱不能少異流俗尚當悉力求之存此以自勗云爾<lb/>
<pb n="KR2n0045_WYG_004-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0045_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹雲題跋卷四<lb/>
</p>
<p>
</p>
  </div></body>
</text>\m</TEI>
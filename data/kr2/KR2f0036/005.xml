<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>華野疏稿巻五</head>
    <p>
<pb n="KR2f0036_WYG_005-1a"/>
欽定四庫全書<lb/>
　華野疏稿巻五　　　　　湖廣總督郭琇撰<lb/>
　　糾參州牧疏<lb/>
　題為特參貪庸州牧以清吏治事竊照州牧為親民<lb/>
　　之官務在潔巳奉公愛養百姓乃為不負職守臣<lb/>
　　自涖任以來惟思精白乃心日夜氷兢期俾官稱<lb/>
　　其職民安其業以仰副我<lb/>
皇上軫恤元元之至意詎猶有貪庸敗檢如彛陵州知<lb/>
<pb n="KR2f0036_WYG_005-1b"/>
　　州李廣其人者唯利是視因而上下其手苛剝不<lb/>
　　恤民命重派惟聽蠧言穢聲著聞大玷官箴者也<lb/>
　　今據署理湖北布政司事按察使李華之湖北按<lb/>
　　察使李華之分巡上荆南道副使胡蔚先荆州府<lb/>
　　知府魏勷各揭報前來與臣訪聞無異謹臚列欵<lb/>
　　蹟為我<lb/>
皇上陳之<lb/>
　　一本官聽信積蠧雷時豫户書趙於斯凡事把持<lb/>
<pb n="KR2f0036_WYG_005-2a"/>
　　　於本年二月初六日在城隍廟唤里民議毎斗<lb/>
　　　田粮除納三錢六分七釐正銀外又苛派銀四<lb/>
　　　錢八分闔邑約派銀二千餘兩僉㸃册書催辦<lb/>
　　　差役劉先押認以致道路沸騰穢聲彰著里民<lb/>
　　　劉常如吕家祚等証<lb/>
　　一該州有康熈八年安插福建之海丁一百九十<lb/>
　　　餘名墾荒納糧後隨呉逆叛去所遺田粮州民<lb/>
　　　頂耕輸賦除納正項外又聽户書趙於斯等仍<lb/>
<pb n="KR2f0036_WYG_005-2b"/>
　　　毎斗加派銀四錢八分以圖分肥貽累里民趙<lb/>
　　　愈霞等証<lb/>
　　一本官編審不思革除積弊乃聽經承趙於斯受<lb/>
　　　賄之多寡為户口之増減於毎戶索銀七八錢<lb/>
　　　不等約計得銀三百餘兩以致里民之有者欺<lb/>
　　　隐無者寃抑官若木偶竟置㒺聞譚君熊黄文<lb/>
　　　若等証<lb/>
　　一該州有川客販賣耕牛毎次一二千隻不等每<lb/>
<pb n="KR2f0036_WYG_005-3a"/>
　　　牛稅銀不過二三分本官聽信兵房李枝先喻<lb/>
　　　見章等管收牛稅其各處買牛者毎隻必索銀<lb/>
　　　二錢方發契票漫無覺察兵書牛票可審<lb/>
　　此一官者庸鄙性成貪婪無厭任蠧役之調撥致<lb/>
　　百姓於苦累誠難一日姑容民上所當特疏糾參<lb/>
　　請<lb/>
㫖将知州李廣革職與有名蠧役犯証一併嚴提究擬<lb/>
　　者也臣謹㑹同湖廣撫臣年遐齡合詞具<lb/>
<pb n="KR2f0036_WYG_005-3b"/>
　題伏乞<lb/>
皇上睿鍳施行<lb/>
　　康熈四十一年四月十八日題<lb/>
　　三疏告休疏<lb/>
　奏為<lb/>
君恩髙厚已極微臣病勢難支伏乞<lb/>
聖明垂慈俯賜罷斥以全餘生事竊臣一介草茅辦事<lb/>
　　楚中已及三載寸長未效有負<lb/>
<pb n="KR2f0036_WYG_005-4a"/>
恩眷前臣以乆病不痊恐誤封疆兩疏乞休俱䝉<lb/>
温㫖慰留我<lb/>
皇上之遇臣者厚矣臣之所以報我<lb/>
皇上者亦薄矣而屢凟<lb/>
天聽冒干<lb/>
宸嚴臣之罪尚可逭乎而臣心實有不容巳者臣年邁<lb/>
　　氣衰連歲痰症時時舉發然時作時止醫藥調理<lb/>
　　猶得勉強支持唯自去冬吐㵼之後脾氣大傷飲<lb/>
<pb n="KR2f0036_WYG_005-4b"/>
　　食漸減延至今歲交夏以來氣血日枯病勢日増<lb/>
　　一日間強起者不過兩三時耳餘皆身卧牀褥不<lb/>
　　時昏迷且臣右腿乆成殘廢今左腿又復積痛一<lb/>
　　舉動全頼人扶瞻視不尊何以臨民似此形狀尚<lb/>
　　能表率羣吏而整頓地方也臣思我<lb/>
皇上勵精圖治逺邁唐虞無時不以吏治賢否民生休<lb/>
　　戚惓惓<lb/>
聖慮若臣以乆病之軀耳目聾聵精神衰憊惶惑之中<lb/>
<pb n="KR2f0036_WYG_005-5a"/>
　　或不能為我<lb/>
皇上澄清吏治奠麗民生<lb/>
君恩髙厚既無由仰報而臣又何辭以謝天下也臣束<lb/>
　　髪受書父生師教鞠躬致身之義素所講明使臣<lb/>
　　　一息茍延猶得為我<lb/>
皇上効力封疆臣即捐糜頂踵身塡溝壑亦復何憾唯<lb/>
　　是臣病日篤身不足惜而任大責重一有貽誤百<lb/>
　　死何贖此臣日夜憂懼而一息不敢自寧者也伏<lb/>
<pb n="KR2f0036_WYG_005-5b"/>
　　乞<lb/>
皇上憐臣餘生格外<lb/>
垂慈恩賜罷斥另簡賢員膺此重任則臣生固啣環死<lb/>
　　當結草将世世子孫俱沐<lb/>
皇仁於無盡矣臣謹具<lb/>
　奏伏乞<lb/>
皇上睿鍳施行<lb/>
　　康熈四十一年閏六月初十日奏<lb/>
<pb n="KR2f0036_WYG_005-6a"/>
　　奏明祈罷疏<lb/>
　奏為微臣病實難支謹遵<lb/>
㫖奏明仰祈<lb/>
睿鍳允賜罷斥事康熈四十一年八月初六日准吏部<lb/>
　　咨開湖廣總督郭　奏為<lb/>
君恩髙厚已極微臣病勢難支伏祈<lb/>
聖明垂慈俯賜罷斥以全餘生事一疏七月初十日奉<lb/>
㫖郭琇丈量地畝事尚未完著俟丈量事完日再行具<lb/>
<pb n="KR2f0036_WYG_005-6b"/>
　奏該部知道欽此移咨到臣臣跪捧伏讀之下仰<lb/>
　　見我<lb/>
皇上勵精圖治宵旰不遑殷殷以吏治民生為念更不<lb/>
　　忍使臣任内事件尚有未完以致遺憾於地方也<lb/>
　　臣思臣自仕進以至今日䝉<lb/>
皇上格外之知既生全之復優擢之眞所謂<lb/>
君恩之髙髙於天<lb/>
君恩之厚厚於地臣何從測涯際哉臣即矢竭犬馬捐<lb/>
<pb n="KR2f0036_WYG_005-7a"/>
　　糜頂踵亦何能報<lb/>
髙深於萬一惟是湖南丈量一事從前奉行未善致多<lb/>
　　不均經臣<lb/>
　請以武昌道莊搢等三員督率清丈查出不均之長<lb/>
　　沙等州縣衛挨坵捲丈均平以餘補缺與額無虧<lb/>
　　士民羣集歡呼咸稱永無偏累共沐<lb/>
皇恩於無疆矣業於康熈四十年四月内<lb/>
　題明在案嗣准部咨又經取册咨送復准户部咨查<lb/>
<pb n="KR2f0036_WYG_005-7b"/>
　　各州縣丈量田地後果否俱巳清楚有無題奏之<lb/>
　　處令臣查明隨将查明丈量之後悉皆均平清楚<lb/>
　　並無應行<lb/>
　題奏縁由於本年八月初六日具<lb/>
　題候<lb/>
㫖並咨部查核矣然臣連歲痰證為虐近則病勢日増<lb/>
　　時而痰壅上忡兩脇塞脹坐卧靡寧醫藥㒺效勿<lb/>
　　論地方事宜涓埃未補而病體惶惑之中精神不<lb/>
<pb n="KR2f0036_WYG_005-8a"/>
　　到檢㸃不周其所以負我<lb/>
皇上之𢎞恩者将擢髮莫數其罪臣稍有人心得一日<lb/>
　　安於其位耶况楚省地處遼濶最關𦂳要總督統<lb/>
　　制全省所係非輕臣念我<lb/>
皇上神明天縱無微不燭無情不悉以臣雖年衰病廢<lb/>
　　或可勉強辦事亦不意臣之狼狽至此極也故臣<lb/>
　　之冒昧陳情一而再再而三乞憐於我<lb/>
皇上之前者實為地方之利害計而非為臣一身之生<lb/>
<pb n="KR2f0036_WYG_005-8b"/>
　　死計也伏懇<lb/>
皇上垂念封疆𢎞開<lb/>
天慈允賜罷斥臣料今生無由仰報而啣結之私惟永<lb/>
　　矢之生生世世矣謹具<lb/>
　奏<lb/>
聞伏候<lb/>
勅㫖<lb/>
　　康熈四十一年八月十八日奏<lb/>
<pb n="KR2f0036_WYG_005-9a"/>
　　明白回奏疏<lb/>
　奏為遵<lb/>
㫖明白回奏仰祈<lb/>
睿鍳事康熈四十一年十月初一日准吏部咨湖廣總<lb/>
　　督郭琇奏為微臣病實難支謹遵<lb/>
㫖奏明仰祈<lb/>
睿鍳允賜罷斥事一疏康熈四十一年九月初九日奉<lb/>
㫖郭琇原係有罪革職之人特㫖起用授為湖廣總督<lb/>
<pb n="KR2f0036_WYG_005-9b"/>
　初陛見時朕詢問地方情形郭琇輙奏稱楚地易治<lb/>
　於湖南丈量田畝復言刻期可以告竣不致擾民朕<lb/>
　之擢用郭琇原欲其經理地方綏輯兵民非為其能<lb/>
　出大言畀以重任今丈量一事時日甚乆始行題覆<lb/>
　紅苖屢肆搶掠殺傷兵民匿不奏聞亦漫無籌畫又<lb/>
　所屬知府揭報黄梅縣知縣李錦虧空錢粮郭琇等<lb/>
　並不詳察即輕率題叅委官署印以致百姓妄行聚<lb/>
　衆擅閉城門初叅時不能詳察百姓閉城時又不能<lb/>
<pb n="KR2f0036_WYG_005-10a"/>
　禁戢此皆大負職掌之處凡所行俱與所言不符此<lb/>
　等事情著郭琇一一明白回奏該部知道欽此咨移<lb/>
　　到臣欽此欽遵臣跪誦<lb/>
綸音惶悚無既䝉<lb/>
皇上不即加臣罪令臣明白回奏感激流涕謹望<lb/>
闕叩頭恭謝訖竊臣一介寒微至愚至陋自縣令歴任<lb/>
　　左都御史識淺才疎致多不職乃䝉<lb/>
聖慈特賜寛宥放歸田里於康熈三十八年内<lb/>
<pb n="KR2f0036_WYG_005-10b"/>
特起臣湖廣總督之職復承<lb/>
恩允陛見䝉<lb/>
皇上詢問地方情形臣思我<lb/>
皇上德威遐布四海昇平天下晏如恭逢<lb/>
堯舜之世正臣竭効犬馬之時遂以楚地易治之言回<lb/>
　奏詎自回任之後未竟一載痰症復作臣實心有餘<lb/>
　　而力未逮此臣輕言之罪何能逭也又湖南田地<lb/>
　　從前丈量因奉行未善致多不均臣涖任之時據<lb/>
<pb n="KR2f0036_WYG_005-11a"/>
　　有里民呈訴不無豪強隐漏良懦包賠臣仰體我<lb/>
皇上惠愛羣黎至意冒昧<lb/>
　奏請清丈因慮有司奉行未善反藉擾民并<lb/>
　請以武昌道莊搢衡永郴道董廷恩長沙府知府王<lb/>
　　奕曽三員督率其事週歲之内或可告竣不致擾<lb/>
　　民具奏在案於三十九年三月内准户部咨行到<lb/>
　　臣臣隨分委莊搢等三員單騎減從自裹行粮分<lb/>
　　途查丈内有善化等州縣衛原係均平毋庸察勘<lb/>
<pb n="KR2f0036_WYG_005-11b"/>
　　零陵等州縣間有數户不清止按不清各戶清查<lb/>
　　均平其有長沙等州縣衛不均田粮則挨坵捲丈<lb/>
　　以餘補缺與額無虧據各呈報士民羣集歡呼咸<lb/>
　　稱永無偏累随於四十年四月内具<lb/>
　題在案於六月内准户部咨行臣将各州縣衛均平<lb/>
　　田賦數目分晰造册送部隨行據湖南布政司詳<lb/>
　　稱零陵等八州縣因間有不均之户清查均平非<lb/>
　　通邑捲丈可比毋庸造册其捲丈之長沙等二十<lb/>
<pb n="KR2f0036_WYG_005-12a"/>
　　五州縣除衡陽衡山二縣丈出田粮銀米已經造<lb/>
　　具陞科册賫報其餘州縣係以有餘補不足仍與<lb/>
　　三十一年造報原額無虧是今日均平之數即三<lb/>
　　十一年造報之原額也若復行查造恐不肖有司<lb/>
　　藉名造册派費以致累民詳請咨部免行造册等<lb/>
　　因於七月内咨覆户部在案於九月内又准户部<lb/>
　　咨行臣仍應造册隨行據布政司詳稱各州縣田<lb/>
　　粮數目均平清楚照數徵輸相安無事今若飭令<lb/>
<pb n="KR2f0036_WYG_005-12b"/>
　　造册送部勢必槩行攅造難免驚動闔邑而原無<lb/>
　　包賠不清之户反受其累請再咨部免造等因於<lb/>
　　十一月内咨部在案又於四十一年二月内戶部<lb/>
　　咨臣照依各州縣衛所送布政司底册抄録送部<lb/>
　　隨行據都司将岳州等五衛照依底册抄録詳賫<lb/>
　　據布政司将捲丈之長沙等二十五州縣原送司<lb/>
　　底册抄録詳賫并稱零陵等八州縣非挨坵捲丈<lb/>
　　原未取册無憑抄録各等因於六月閏六月兩次<lb/>
<pb n="KR2f0036_WYG_005-13a"/>
　　咨送户部又於閏六月内准户部咨以湖南丈量<lb/>
　　田地後果否俱已清楚有無題奏之處行臣臣隨<lb/>
　　據布都二司各查明丈量田地之後悉皆均平清<lb/>
　　楚並無應行<lb/>
　題奏之處回覆隨於八月内咨部并具疏<lb/>
　題明在案是湖南丈量一事以三十九年三月准咨<lb/>
　　之日計算於四十年四月内具<lb/>
　題雖已週歲告竣惟因户部屢次駁令造册而臣據<lb/>
<pb n="KR2f0036_WYG_005-13b"/>
　　詳請免造册遂致往返駁取遲延至今此又臣疎<lb/>
　　忽之罪不能逭也至於鎭筸紅苖臣於三十八年<lb/>
　　七月十五日到任時查前任督臣有<lb/>
　題報紅苖出擾邊民截陷弁兵一案已奉<lb/>
㫖相機撫𠞰臣仰體<lb/>
皇上柔逺洪慈行令該管文武官弁多方化誨相機撫<lb/>
　　𠞰勒退截陷兵民據領兵參将朱紱等呈報被陷<lb/>
　　兵民俱巳陸續追出撫懾事竣<lb/>
<pb n="KR2f0036_WYG_005-14a"/>
　題報在案後因鎭筸一協設在苖邊協營汎廣兵單<lb/>
　　經臣<lb/>
　請以沅州鎭總兵移駐鎭筸彈壓嗣因總兵張大受<lb/>
　　駁兵無術<lb/>
　題參革職䝉<lb/>
皇上将南陽鎭總兵雷如調補鎭筸臣不次照行該管<lb/>
　　鎭道於所屬紅苖土民加意綏輯恩威並用照㑹<lb/>
　　議善後事宜實力舉行勿生事滋擾勿怠忽貽誤<lb/>
<pb n="KR2f0036_WYG_005-14b"/>
　　各在案於四十年三月内有瀘塘人楊通智等之<lb/>
　　妻係兩頭羊苖人之女因索債不還捉陷勒贖遊<lb/>
　　擊沈長禄帶兵至老家寨遊巡致截陷兵丁十一<lb/>
　　名臣據報<lb/>
　題參在案臣思苖性狡悍出没攘竊乃其故智武昌<lb/>
　　距筸甚遥誠恐鎭将事先懈於防禦事後畏罹參<lb/>
　　罰或有隐諱文飾宻行辰沅靖道查報據辰沅靖<lb/>
　　道僉事呉國士呈稱鎭筸紅苖性𩔖犬豕攘竊為<lb/>
<pb n="KR2f0036_WYG_005-15a"/>
　　智惟在邊防将士守禦得宜不致疎懈長奸則邊<lb/>
　　境羣黎自獲寧謐然苖𩔖繁多良頑不一沿途三<lb/>
　　百餘里苖土界址相連或有偷竊争鬭互相勒贖<lb/>
　　猶之民間鼠牙雀角挾私報復之愚原非驚擾内<lb/>
　　地者可比實與腹地無知細民鼠竊争訟無異此<lb/>
　　又在地方文武權其事之輕重即與之剖斷而詳<lb/>
　　結也縁奉飭行宻查相應據實呈覆等因臣查鎭<lb/>
　　筸乃楚南極邊所屬紅苖與五寨筸子等土司土<lb/>
<pb n="KR2f0036_WYG_005-15b"/>
　　民比寨而居貿易結姻彼往此來鼠竊雀角事實<lb/>
　　有之誠如<lb/>
皇上之洞鍳也第臣愚以鎭臣道府皆䝉<lb/>
皇上簡用之員必能盡心料理保愛身命或可無疎懈<lb/>
　　隐匿之虞至督撫提臣職任封疆事有應查結者<lb/>
　　即行查結曷敢輕率冒凟致煩<lb/>
聖慮總之臣因夙疾未痊心思志慮昏庸日甚以致邊<lb/>
　　方事務未能確訪入<lb/>
<pb n="KR2f0036_WYG_005-16a"/>
告上厪<lb/>
聖懷此臣失於覺察及漫無籌畫之罪又難逭也再黄<lb/>
　　州府知府許錫齡揭參黄梅縣知縣李錦虧空一<lb/>
　　案因李錦經徵四十年四月完半錢粮至七月尚<lb/>
　　有未完銀三千一百餘兩據司道府揭報撫臣即<lb/>
　　據揭㑹臣指參例應委員署事清查是否侵那民<lb/>
　　欠該縣愚民一時閉城留印不放署官進城臣隨<lb/>
　　委令武昌府知府尤汶前往撫諭著令署官上任<lb/>
<pb n="KR2f0036_WYG_005-16b"/>
　　清查錢粮如無虧空或參後全完即為<lb/>
　題請復任而愚民執迷不悟臣思若差兵查拿勢必<lb/>
　　驚擾不寧遂令李錦暫行視事一面清查錢粮一<lb/>
　　面查拏為首聚衆之人後經查審李錦並無虧空<lb/>
　　因其居官頗優百姓愛戴<lb/>
　題請還職仍留原任是先未經詳察即據揭㑹參迨<lb/>
　　百姓閉城又不能禁戢此實臣大負職掌之罪也<lb/>
　　我<lb/>
<pb n="KR2f0036_WYG_005-17a"/>
皇上至聖至明無微不照臣非草木具有心胸寧不思<lb/>
　　仰報<lb/>
君恩無奈病勢纒綿兼之南地濕熱水土不調以致心<lb/>
　　神恍惚耳目聾聵諸事廢弛貽誤地方言行相違<lb/>
　　允屬不能稱職有負<lb/>
特用之隆恩雖百死莫贖又復何辯伏懇<lb/>
聖慈立賜罷譴以為人臣之負<lb/>
恩不職者戒臣惟席藁待罪不勝惶懼之至縁係遵<lb/>
<pb n="KR2f0036_WYG_005-17b"/>
㫖一一明白回奏事理字多逾格貼黄難盡伏乞<lb/>
皇上睿鍳施行<lb/>
　　康熈四十一年十月初六日奏<lb/>
　　據實奏陳疏<lb/>
　奏為遵<lb/>
㫖明白回奏仰祈<lb/>
睿鍳立賜罷譴事康熈四十一年十月十八日准吏部<lb/>
　　咨為特參玩愒溺職之督撫等事考功清吏司案<lb/>
<pb n="KR2f0036_WYG_005-18a"/>
　　呈奉本部送吏部抄出兵科掌印給事中宋駿業<lb/>
　　題前事康熈四十一年九月二十一日題本月二<lb/>
　　十五日奉<lb/>
㫖這所參事情著郭琇金璽林本直雷如各明白回<lb/>
　奏該部知道欽此相應抄録原疏移咨該督欽遵施行<lb/>
　　計抄疏一紙咨移到臣欽此竊臣質本庸愚任楚<lb/>
　　三載涓滴未報不能稱職大負<lb/>
聖恩巳遵前<lb/>
<pb n="KR2f0036_WYG_005-18b"/>
㫖一一明白回奏惶悚待罪今垣臣宋駿業疏參復䝉<lb/>
皇上不即賜罷譴令臣明白回奏跪捧<lb/>
恩綸感激涕零敢不據實陳<lb/>
　奏也夫垣臣之參臣玩愒溺職蓋由鎭筸士民叩<lb/>
閽一疏内叙紅苖搶掠殺傷屢行不法等語因而具疏<lb/>
　　題參是雖勦説他人之唾餘然臣返躬自問而覺<lb/>
　　垣臣之參奏誠是臣未敢以為非也蓋湖廣鎭筸<lb/>
　　一汛在楚南極邊與五寨土司同城迴環皆土民<lb/>
<pb n="KR2f0036_WYG_005-19a"/>
　　邊墻舊址之外乃紅苖巢寨苖民性最狡詐攘竊<lb/>
　　為智加以五寨筸子二司土民及辰谿麻陽瀘溪<lb/>
　　溆浦各縣邊地之民性以相習奸頑平日與苖結<lb/>
　　姻交易彼往此來因而欺詐騙害争鬭報復搶牛<lb/>
　　盗馬捉人勒贖多由奸民啟釁而擾及良善往往<lb/>
　　有之但該管文武權其事之輕重大小有應詳報<lb/>
　題究者如前奉<lb/>
㫖相機撫𠞰及遊擊沈長禄等遊巡不愼俱經先後㑹<lb/>
<pb n="KR2f0036_WYG_005-19b"/>
　題結案者是也亦有應詳報批飭審究者亦有應該<lb/>
　　管官自行查結者實與腹地無知細民鼠竊争訟<lb/>
　　無異故不敢輕率冒凟<lb/>
宸聰妄動師旅以開邊釁也然臣職任封疆乃不能化<lb/>
　　誨邊地使苖人畏懷懾服與土民相安致有李豐<lb/>
　　等叩<lb/>
閽上厪<lb/>
聖懷是不待垣臣之疏參而臣罪亦難辭此臣之撫綏<lb/>
<pb n="KR2f0036_WYG_005-20a"/>
　　無術所當先行罷斥者也至叩<lb/>
閽一案巳奉<lb/>
㫖著趙申喬等㑹同詳察審明具奏是紅苖情形應聽<lb/>
　　察審回奏上請<lb/>
廟謨再垣臣參臣向騖虛聲近益衰廢臣思臣自縣令<lb/>
　　以至行取濫厠朝班且䝉我<lb/>
皇上不次優擢詎臣賦性愚直才識疎淺多不稱職罪<lb/>
　　已莫贖乃又䝉我<lb/>
<pb n="KR2f0036_WYG_005-20b"/>
皇上包容寛宥於康熈三十八年復<lb/>
特㫖起用此臣之一身自始及終俱係我<lb/>
皇上髙厚深恩以致有今日臣尚不能仰酬於萬一是<lb/>
　　可徵臣原無虛聲又何虛聲之可騖至謂臣近益<lb/>
　　衰廢則果如垣臣之言蓋臣年已六十有五痰證<lb/>
　　纒綿日甚一日精神委屬不及思慮委有不周况<lb/>
　　楚省幅員廣濶邊方軍務即才力精健者亦惴惴<lb/>
　　乎曠職之是懼臣以殘疾之軀肩此重任猶謂能<lb/>
<pb n="KR2f0036_WYG_005-21a"/>
　　不貽誤地方臣亦未敢自信此臣之尸位無用又<lb/>
　　當即行罷斥者也總之諸凡廢弛漫無籌畫皆臣<lb/>
　　一人病之所致有負<lb/>
特用之隆恩伏懇<lb/>
皇上俯允垣臣所奏将臣立賜罷斥另選賢員接任則<lb/>
欽差到彼察審官民亦無瞻顧隐飾之嫌並請<lb/>
勅部擬臣之罪以為人臣之溺職者戒而接任之臣亦<lb/>
　　知所警惕矣臣不勝惶懼待<lb/>
<pb n="KR2f0036_WYG_005-21b"/>
命之至謹遵<lb/>
㫖明白回奏字多逾格貼黄難盡伏乞<lb/>
皇上睿鍳施行<lb/>
　　康熈四十一年十月二十日奏<lb/>
　<lb/>
　<lb/>
　<lb/>
　華野疏稿巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>華野疏稿巻四</head>
    <p>
<pb n="KR2f0036_WYG_004-1a"/>
欽定四庫全書<lb/>
　華野疏稿巻四　　　　　湖廣總督郭琇撰<lb/>
　　衰病告休疏<lb/>
　奏為微臣衰朽日甚病勢愈沈惟恐貽悞封疆伏祈<lb/>
聖恩俯賜罷斥另委賢員以膺重任事竊念臣一介寒<lb/>
　　賤至愚至陋七年外吏䝉<lb/>
特㫖行取拔置言路不二載間破例超擢至左都御史<lb/>
　　後因臣不職又䝉<lb/>
<pb n="KR2f0036_WYG_004-1b"/>
皇上特賜寛宥免臣之罪臣何人斯受恩至此及臣十<lb/>
　　載田間杜門自守復於前嵗六月間聞<lb/>
命自<lb/>
天恩出望外<lb/>
特起臣總督湖廣之職是臣自筮仕以迄今日隆恩異<lb/>
　　數哀矜生全皆出自<lb/>
聖裁則凡受我<lb/>
皇上格外之知遇者無與臣比但臣年邁力衰前承<lb/>
<pb n="KR2f0036_WYG_004-2a"/>
恩陛見已將臣病面行陳<lb/>
　奏䝉<lb/>
皇上以不服水土慰問再三臣祇<lb/>
命之下不勝感激涕零既到任所因思矢竭犬馬勉供<lb/>
　　驅䇿仰答<lb/>
髙厚於萬一不意臣病已經數載時時舉發且年逾六<lb/>
　　旬血氣既衰則病覺愈沈去嵗自秋徂冬心忡不<lb/>
　　已及交冬至手足麻木不思飲食然尚能勉强支<lb/>
<pb n="KR2f0036_WYG_004-2b"/>
　　持至立春以後積痰上壅頭暈目昏步履維艱甚<lb/>
　　至語言亦多恍惚病勢纒綿醫藥罔效臣思鞠躬<lb/>
　　盡瘁死而後已自屬臣子常分但念全楚何地總<lb/>
　　督何官必須年力健壯智慮精明方克統屬文武<lb/>
　　彈壓地方似臣年邁病朽之人軀頽步艱既不可<lb/>
　　肅羣寮之觀瞻而髦及智昏又何能為一方之表<lb/>
　　率是臣一已之身命不足惜而貽悮於<lb/>
朝廷之封疆則闗係非輕也況臣子年未十齡家無成<lb/>
<pb n="KR2f0036_WYG_004-3a"/>
　　丁倘臣倏忽命殞骸骨必不復歸故里臣䝉<lb/>
皇上豢養三十餘載受<lb/>
恩最深故敢披瀝陳情哀懇<lb/>
洪慈憐臣孤蹤允賜罷斥另簡賢能膺此重任俾臣得<lb/>
　　回籍調理或不即填溝壑食息尚延則有生之日<lb/>
　　皆我<lb/>
皇上之賜將生生世世永戴<lb/>
聖恩于無既矣臣職所應辦事務不能卧理恐致有誤<lb/>
<pb n="KR2f0036_WYG_004-3b"/>
　　謹將總督闗防一顆<lb/>
王令旗牌十面杆於正月十七日委湖北驛鹽道㕘<lb/>
　　議張士伋交湖廣巡撫年遐齡暫為代理不勝惶<lb/>
　　懼待<lb/>
命臣以犬馬衰疾圖報無由哀切上陳字多逾格貼黄<lb/>
　　難盡未敢另繕伏祈<lb/>
皇上慈鑒施行<lb/>
　　康熙四十年正月十七日題二月初七日奉<lb/>
<pb n="KR2f0036_WYG_004-4a"/>
㫖卿才品優長簡任總督正資料理著照舊供職不必<lb/>
　以衰病求罷該部知道<lb/>
　　謝<lb/>
恩受印疏<lb/>
　題為恭謝<lb/>
天恩暨㣲臣接印受事日期仰祈<lb/>
睿鑒事康熙四十年二月二十七日准署理湖廣總督<lb/>
　　印務撫臣年遐齡咨送吏部咨文一件内開湖廣<lb/>
<pb n="KR2f0036_WYG_004-4b"/>
　　總督郭琇題為微臣衰朽等事一疏奉<lb/>
㫖卿才品優長簡任總督正資料理著照舊供職不必<lb/>
　以衰病求罷該部知道欽此相應仍咨該督知照欽<lb/>
　　遵施行等因到臣准此并准撫臣咨為移送事差<lb/>
　　委湖北驛𫝊鹽法道㕘議張士伋臣標中軍副將<lb/>
　　張文定捧齎<lb/>
欽頒總督闗防一顆<lb/>
王令旗牌十面副書吏文巻等項到臣并據署理湖北<lb/>
<pb n="KR2f0036_WYG_004-5a"/>
　　布政司事驛𫝊鹽法道㕘議張士伋呈齎前收貯<lb/>
　　臣坐名<lb/>
勅書一道各等因到臣臣于即日恭設香案望<lb/>
闕叩頭謝<lb/>
恩祇領受事外伏念臣一介寒㣲幸際<lb/>
皇上隆恩異數曠古無比臣身非草木具有心胸寧不<lb/>
　　知感激奮勵以思圖報<lb/>
君恩前月陳情乞休者實以久病纒綿誠恐有誤封疆<lb/>
<pb n="KR2f0036_WYG_004-5b"/>
　　重寄也復䝉<lb/>
聖度優容不加譴斥<lb/>
温㫖慰留臣聞<lb/>
命之下涕泗交流感懼無措臣即粉身碎骨亦何能仰<lb/>
　　酬萬一唯臣久病之軀氣血既衰右腿殘廢耳目<lb/>
　　漸成聾聵臣不勝日夜祇惕然捧誦<lb/>
聖言俯察臣躬從無寸效堪以報稱倘臣犬馬之疾醫<lb/>
　　藥調治或不至即填溝壑自當勉供厥職益矢精<lb/>
<pb n="KR2f0036_WYG_004-6a"/>
　　白以上報我<lb/>
皇上知遇𢎞恩但蚊負之懼恐致有悮臣故不敢不時<lb/>
　　切惴惴耳所有微臣于康熙四十年二月二十七<lb/>
　　日接印受事日期謹恭疏<lb/>
　題報伏祈<lb/>
皇上睿鑒施行<lb/>
　　保授郡丞疏<lb/>
　題為省㑹衝劇郡丞員鈌仰請<lb/>
<pb n="KR2f0036_WYG_004-6b"/>
睿鑒擇能員以兼職掌事竊惟楚疆接攘秦蜀黔粤襟<lb/>
　　聨呉豫而武昌為省㑹重地實數省水路通衢五<lb/>
　　方襍處舟楫輪蹄往來如織其間良奸混襍猝難<lb/>
　　辨别臣自涖任以來屢嚴飭府縣有司申嚴保甲<lb/>
　　以靖地方然保甲之法僅可行之城廂閭巷而客<lb/>
　　旅江干浮蹤靡定者能保無奸宄之徒潜寓其中<lb/>
　　也雖府縣身膺地方之責各有錢穀刑名事務紛<lb/>
　　煩詎能分身四應如全委之營汛恐滋生事擾民<lb/>
<pb n="KR2f0036_WYG_004-7a"/>
　　臣每深防奸於微之慮反覆籌畫往時設有江防<lb/>
　　同知一貟駐劄漢口久奉裁去此已無庸更議復<lb/>
　　設夫武昌與漢口兩岸對峙共此一江臣思武昌<lb/>
　　府清軍水利同知職掌頗閒似可兼江防之任臣<lb/>
　　愚以為自今請改為江防理事清軍水利同知官<lb/>
　　不煩于另設事有可以兼舉清釐地方専其責成<lb/>
　　庶可免貽誤之虞且遇有往來旗人犯事詞件並<lb/>
　　荆州將軍衙門咨查檔案併令専管料理似為妥<lb/>
<pb n="KR2f0036_WYG_004-7b"/>
　　便但官仍此官而任有兼攝職掌匪易必須能幹練<lb/>
　　達滿漢兼通之貟方克勝任今武昌同知何勲已<lb/>
　　陞任員缺查有臣衙門筆帖式圖納辦事勤敏操行<lb/>
　　端方熟識漢文才能可任且供職已歴十有二年<lb/>
　　諳悉楚省地方情形若以之補授武昌同知允屬<lb/>
　　人地相宜也或䝉<lb/>
皇上另簡賢員俾授此職亦統出自<lb/>
聖裁臣伏查外省同知無<lb/>
<pb n="KR2f0036_WYG_004-8a"/>
　題補滿洲人員之例顧值此四海一家之<lb/>
盛世我<lb/>
皇上宵旰勤民惟期得人而理則亦何分滿漢臣查江<lb/>
　　南清江浦理事同知係奉<lb/>
㫖補授滿員再查山西太原府通判係奉<lb/>
㫖改補滿員臣因綢繆地方起見謹援二省之例㑹同<lb/>
　　撫臣年遐齡合詞具疏保<lb/>
　題如臣言可採所有同知闗防應擬添江防理事字<lb/>
<pb n="KR2f0036_WYG_004-8b"/>
　　樣臣當另疏<lb/>
　題請換給伏祈<lb/>
皇上睿鑒勅部議覆施行<lb/>
　　保補道員疏<lb/>
　題為荆楚地方𦂳要道員經理需才仰體<lb/>
宸衷為地擇人特疏保<lb/>
　題懇祈<lb/>
睿鑒事臣䝉<lb/>
<pb n="KR2f0036_WYG_004-9a"/>
皇上隆恩總理楚省髙天厚地捐靡難酬惟有於地方<lb/>
　　事宜官員職守殫心籌畫期於萬有一裨是以每<lb/>
　　有所見敬抒下悃次第入<lb/>
告矣兹查荆州居楚上游扼川蜀滇黔之衝滿洲将軍<lb/>
　　駐防其地設有上荆南道分巡荆州安陸徳安三<lb/>
　　府實闗至要向因駐防滿營糧餉未有耑員管理<lb/>
　　俱發知府支放其酌撥動用必由督撫藩司相隔<lb/>
　　九百餘里往返動經旬日所以駐防荆州將軍有<lb/>
<pb n="KR2f0036_WYG_004-9b"/>
　　督撫内移駐一貟之請臣恭閲邸抄見有撥銀十<lb/>
　　萬兩交與荆州駐劄道員之<lb/>
㫖仰見我<lb/>
皇上睿慮周詳無㣲不照臣思荆州駐防既於省城隔<lb/>
　　逺管理糧餉必湏切近専員今既撥銀十萬兩交<lb/>
　　與巡荆道管理則滿營每年粮餉俱應歸併收放<lb/>
　　又向年奉<lb/>
㫖截留運秦漕米内將九萬六千餘石遞年易換南米<lb/>
<pb n="KR2f0036_WYG_004-10a"/>
　　現在收貯荆倉亦應歸併管理庶責成得専又查<lb/>
　　武昌道員駐劄省城分守武昌漢陽黄州三府界<lb/>
　　連江南江西河南湖南北諸郡上接洞庭中臨大<lb/>
　　江為漢沔湘川交滙數省通衢五方雜處稽察水<lb/>
　　陸汛防消弭奸宄為全楚保障經畫務期盡善臣<lb/>
　　前請將安陸通判移駐新堤又請將武昌同知兼<lb/>
　　理江防皆防奸于㣲之意而提綱挈領尤賴道員<lb/>
　　控制下流彈壓重地庶得措置有方此二道者職<lb/>
<pb n="KR2f0036_WYG_004-10b"/>
　　掌甚重均為要缺必湏廉能勤幹之員方克勝任<lb/>
　　現今巡荆道員缺雖陞補有人尚未到任未知其<lb/>
　　人之能與否武昌道莊搢内陞員缺尚未銓補臣<lb/>
　　查武昌府知府尤汶荆州府知府魏勷此二員居<lb/>
　　官廉明辦事勤敏洵稱才守兼優臣於<lb/>
大計之期㑹同保<lb/>
　題在案若將此二員以之補授此二缺則是於地方<lb/>
　　之情形事勢諳練已久駕輕就熟實為人地相宜<lb/>
<pb n="KR2f0036_WYG_004-11a"/>
　　也雖湖省道員無坐名保<lb/>
　題之例但臣從道員職守起見一則為糧餉之責成<lb/>
　　綦重一則為要地之綏輯匪易惟期地方有益既<lb/>
　　有可用之能員又何敢知而不舉有負以人事<lb/>
君之義臣謹㑹同湖廣撫臣年遐齡合詞保<lb/>
　題伏祈<lb/>
皇上乾斷破格俯允<lb/>
勅令二員赴京引<lb/>
<pb n="KR2f0036_WYG_004-11b"/>
見親為簡試應否分缺陞授恭候<lb/>
聖裁抑臣等更有請者湖南近苗州縣現有調補之例<lb/>
　　湖北雖屬腹地但沔陽荆門江陵二州一縣地界<lb/>
　　江湖民多刁健節年錢糧拖欠未清歴年<lb/>
　奏銷處分有案官斯土者視為畏途𫝊舍諸事每致<lb/>
　　頺廢臣等再四籌維懇請<lb/>
皇上或照山陜官員缺出部臣恭請<lb/>
特簡賢能補授或聴臣等於本省内選擇賢員調補事<lb/>
<pb n="KR2f0036_WYG_004-12a"/>
　　闗地方理合一併陳明統祈<lb/>
皇上睿鑒施行<lb/>
　　康熙四十年五月十二日題<lb/>
　　請遵成例疏<lb/>
　題為虧空之題㕘太迫官民之貽累無窮請仍遵奏<lb/>
　　銷察核之成例以定催科之期以紓小民之力事<lb/>
　　竊惟錢糧五月完半十月全完載在<lb/>
　令甲成憲昭然近准吏部等衙門㑹覆科臣陳黄永<lb/>
<pb n="KR2f0036_WYG_004-12b"/>
　　條奏查㕘虧空一疏凡一應錢糧遇完半全完之<lb/>
　　期解不及額者即行㕘處仍令核明侵那實據題<lb/>
　　㕘不得含糊用是侵是那審明具題等語奉<lb/>
㫖欽遵移咨到臣臣當即通飭司府州縣遵行在案但<lb/>
　　臣再四思維立法防奸誠屬至當而奉行不善其<lb/>
　　害難言葢就一省而言除真正富庶之州縣與錢<lb/>
　　糧甚少之州縣方能按期而完其餘錢糧繁多催<lb/>
　　科維艱所謂五月者大約延至八月以後十月者<lb/>
<pb n="KR2f0036_WYG_004-13a"/>
　　大約延至次年奏銷以前且四月雖曰麥秋九月<lb/>
　　雖曰登穀第仲夏之時小民方事播種孟冬之候<lb/>
　　田間正在滌場而遽責其及時輸賦賣絲賣榖剜<lb/>
　　肉醫瘡誠可憫傷況土地不同氣候亦異湖湘之<lb/>
　　間種麥甚鮮五月之時正屬農忙留心民事之官<lb/>
　　此時原在停徴以盈千累萬之錢糧而取盈額數<lb/>
　　於一時有司止顧考成不顧民命追呼之急如星<lb/>
　　如火稍有不前敲撲横加以致稱貸無門秋成失<lb/>
<pb n="KR2f0036_WYG_004-13b"/>
　　望因而户口逃亡田地荒蕪者有之其為民害可<lb/>
　　勝言哉至所謂查參虧空者全憑司府之揭報司<lb/>
　　府之揭報亦止可查徴簿之多寡徴多解少即為<lb/>
　　虧空其是侵是那必經審明而後可定葢此官既<lb/>
　　有虧空題㕘之後即行摘印委官署理然後按籍<lb/>
　　而稽訊其根底㕘以証佐而為侵為那始可定擬<lb/>
　　今若以未經摘印之先遽期查明核定侵那則被<lb/>
　　查之員印篆在手何難改換冊籍虚揑欵項或稱<lb/>
<pb n="KR2f0036_WYG_004-14a"/>
　　小民拖欠勢必調停掩飾是以杜弊之意反為叢<lb/>
　　弊之階也臣愚以為五月而即㕘完半之虧空十<lb/>
　　月而即㕘全完之虧空百姓必至受無窮之敲撲<lb/>
　　未摘印而先查何者是侵何者是那上官必不能<lb/>
　　得其確實是為官民交病而究竟於<lb/>
　國帑無裨益也莫若仍遵成例凡州縣官有虧空等<lb/>
　　弊一經察出即行<lb/>
　題㕘不必限定五月十月之期而總稽完欠務於奏<lb/>
<pb n="KR2f0036_WYG_004-14b"/>
　　銷之前如有隠諱治以通同之罪彼亦無辭至其<lb/>
　　是否侵那必行嚴審務得確據以定爰書況近日<lb/>
　　直𨽻撫臣李光地一疏其於承審虧空之處分已<lb/>
　　極其嚴峻孰肯以自已之功名身家與人為殉臣<lb/>
　　之為此言者非不重<lb/>
　國帑也非有曲庇於州縣官也誠恐追呼過急民命<lb/>
　　堪憐查核過早朦蔽益甚其為累更大耳臣七年<lb/>
　　外吏十載家居民情吏弊知之最悉故敢直陳於<lb/>
<pb n="KR2f0036_WYG_004-15a"/>
　　我<lb/>
皇上之前如果臣言可採伏祈<lb/>
皇上睿鑒勅部議覆施行<lb/>
　　遵<lb/>
㫖回奏疏<lb/>
　奏為遵<lb/>
㫖明白回奏事康熙四十年十月初七日准吏部咨為<lb/>
　　特㕘知府挾私揭㕘督撫失察請究弊源以清䑃<lb/>
<pb n="KR2f0036_WYG_004-15b"/>
　　混事内開協理江南道事額外試監察御史左必<lb/>
　　蕃題前事本年九月初八日題本月十五日奉<lb/>
㫖這所㕘事情著郭琇年遐齡各行明白回奏餘著察<lb/>
　議具奏該部知道欽此到臣准此竊臣一介迂儒至<lb/>
　　愚至陋䝉<lb/>
皇上隆恩不次顯擢拔自田間補授今職臣祇事以來<lb/>
　　日夜兢惕常懼隕越有負報稱兹因湖北布政使<lb/>
　　任風厚據黄州府知府許錫齡揭㕘黄梅縣知縣<lb/>
<pb n="KR2f0036_WYG_004-16a"/>
　　李錦虧空一案致臺臣以失察指㕘䝉<lb/>
皇上不即加處分令臣明白回奏捧誦<lb/>
恩綸感悚無地伏查州縣錢糧戶部定例四月完半九<lb/>
　　月全完凡有司府揭報虧空督撫例應<lb/>
　題㕘解任查究而後知其為侵為那或為民欠也黄<lb/>
　　梅令李錦其虧空完半之數於七月内撫臣年遐<lb/>
　　齡方據揭與臣㑹疏<lb/>
　題㕘其是否侵那民欠尚未清查而臺臣疏稱本年<lb/>
<pb n="KR2f0036_WYG_004-16b"/>
　　完半之數尚過未久安知不欠在民竊思兵餉急<lb/>
　　需司府催解完半之時自五月以至七月歴日不<lb/>
　　為不久矣如果欠在民該縣何難具詳一紙報明<lb/>
　　上官何遲至㕘後臺臣乃以安知不欠在民代為<lb/>
　　申辨乎至若司據府詳報稱黄梅縣民閉城抗拒<lb/>
　　不令署事官進城不放摘印官出城又據程騏出<lb/>
　　首為報明杜禍事詞稱有縣主素所寵用之城長<lb/>
　　鄉勇以及投拜門生等閉城圍官在玉皇閣起事<lb/>
<pb n="KR2f0036_WYG_004-17a"/>
　　見工房張經櫃書張𢎞選差頭藍旭捕役蔡節等<lb/>
　　持銀二百兩雇人保留現在絡繹赴省等語臣思<lb/>
　　楚俗素稱刁悍今如此行徑委官不得出入良民<lb/>
　　不獲貿易將一城内外斷絶往來闗係匪輕臣公<lb/>
　　同酌議因委武昌府知府尤汶星往曉諭謂爾等<lb/>
　　令署官進城清查錢糧如無虧空或㕘後全完即<lb/>
　　為<lb/>
　題請復任詎意閉城如故而夥衆之要挾聲勢似若<lb/>
<pb n="KR2f0036_WYG_004-17b"/>
　　叛然臣再三思維倘不於斯時姑從權宜勢必差<lb/>
　　兵查拏驚擾地方貽累滋深仰體<lb/>
皇上息事寧民至意所以有暫<lb/>
　請李令視事之疏一面示諭聚衆解散安業一面清<lb/>
　　算錢糧有無虧空并詳查為首行賄聚衆之奸徒<lb/>
　　也今臺臣以為臨涖之體不當如是且謂保留之<lb/>
　　人既可賄買出首之人獨不可疑為許錫齡之賄<lb/>
　　買乎又謂督撫既不能細察於前至百姓不服指<lb/>
<pb n="KR2f0036_WYG_004-18a"/>
　　為賄買保留代為文飾於後等語自臣觀之是皆<lb/>
　　臺臣身居事外之言耳設使臺臣易地而處見司<lb/>
　　府詳報程騏之出首謂縣官之寵用有人行賄之<lb/>
　　衙役有名持銀有數起事有地聚衆閉城抗拒若<lb/>
　　叛值此之際而臺臣猶必曰若令原令視事非長<lb/>
　　官臨涖之體也將任其閉城置之不論乎抑差兵<lb/>
　　查挐乎<lb/>
　題請暫令視事而後為查究乎如謂宜㕘知府之妄<lb/>
<pb n="KR2f0036_WYG_004-18b"/>
　　行揭報方不為之文飾第思虧空尚未查明將以<lb/>
　　何者為憑而㕘其妄揭乎如謂程騏之出首疑為<lb/>
　　知府之賄買第思出首者之口供鑿鑿有據而知<lb/>
　　府之賄買無憑若以可疑二字懸擬<lb/>
　題㕘冒瀆<lb/>
天聴臺臣言之則可而非臣之所敢也總之此一案其<lb/>
　　虧空之有無賄買之真否必俟審明而後定臣前<lb/>
　　疏業已<lb/>
<pb n="KR2f0036_WYG_004-19a"/>
　請查究其中或李錦之果有虧空或知府之妄行捏<lb/>
　　報或閉城之衆係李錦賄買或出首之人係知府<lb/>
　　賄買其罪各有所歸也倘查究之後臣等不為據<lb/>
　　實糾㕘咎亦何辭但未經審明之先而臺臣即以<lb/>
　　懸擬之詞指為失察殊不思懸擬之風一倡則天<lb/>
　　下事無不可以懸擬而得將在外督撫尚敢㕘一<lb/>
　　官建一議乎我<lb/>
皇上至聖至明無㣲不照其中情事自難逃<lb/>
<pb n="KR2f0036_WYG_004-19b"/>
皇上之洞鑒也第臣賦性愚直以致言官指㕘葢因舊<lb/>
　　疾纒綿衰朽日甚精力委屬不及惟祈<lb/>
皇上乾斷即賜罷斥另簡賢貟膺此重任免致貽誤地<lb/>
　　方則臣之銜結當生生世世矣臣縁遵<lb/>
㫖明白回奏字多逾格貼黄難盡伏乞<lb/>
睿鑒俯賜全覽施行謹具奏<lb/>
聞伏候<lb/>
勅㫖<lb/>
<pb n="KR2f0036_WYG_004-20a"/>
　　再疏告休疏<lb/>
　奏為㣲臣病廢衰朽日甚舊疾復作委難供職不得<lb/>
　　不再懇<lb/>
天恩允賜罷黜事竊臣一介庸儒叠䝉<lb/>
皇上異數隆恩屢擢顯職至矣極矣臣幸際<lb/>
聖明之世遭逢<lb/>
堯舜之君即粉身碎骨亦不能仰報萬一而再疏求去<lb/>
　　臣稍有人心何遽至此第臣年已六十有四病勢<lb/>
<pb n="KR2f0036_WYG_004-20b"/>
　　纒綿匪朝伊夕氣鬱痰壅遂成痼疾數年來一逢<lb/>
　　節至無不感發但有輕重不同耳惟去嵗交春之<lb/>
　　前氣逆上忡痰積上塞兩腋膨脹如萬刃攅心晝<lb/>
　　夜號痛者數日因而右腿積痛竟成殘廢臣時以<lb/>
　　封疆闗係具<lb/>
　奏乞休乃復䝉<lb/>
温㫖慰留且以才品優長加臣之身臣何人斯受<lb/>
皇上之寵遇辱<lb/>
<pb n="KR2f0036_WYG_004-21a"/>
皇上之襃嘉伏枕自思感激涕零幸而醫藥調理病勢<lb/>
　　稍覺痊減因復遵<lb/>
㫖勉供厥職臣自分犬馬捐縻以報臣之分也實臣之<lb/>
　　心也詎臣氣血衰枯今嵗自夏徂秋南方炎蒸水<lb/>
　　土不調感冒暑氣猶然心忡不已至九月二十三<lb/>
　　日大感嘔吐昏瞶者二晝夜迨交冬後餘痰上攻<lb/>
　　新痰舊證連綿交纒時卧牀褥益覺委頓伏念我<lb/>
皇上勵精圖治逺過唐虞尤加意吏治民生凡直省督<lb/>
<pb n="KR2f0036_WYG_004-21b"/>
　　撫缺出悉由<lb/>
睿裁慎簡其人無非為保障地方撫綏兆民計也若臣<lb/>
　　自蒞任楚地已逾二載識短才庸愧無寸長堪圖<lb/>
　　報稱既不能副我<lb/>
皇上委任至意今復身遘重疾目漸昏眊耳又重聴右<lb/>
　　腿久成殘廢即喘息猶存而形神已離尚乃坐擁<lb/>
　　髙職將上而寮屬下而軍民睹此頺然聾瞶之狀<lb/>
　　瞻視之下不幾褻體統而羞當世士哉況楚省幅<lb/>
<pb n="KR2f0036_WYG_004-22a"/>
　　員廣闊邊疆之軍防郡邑之利弊官吏之賢否統<lb/>
　　於督臣是問此即才力精健思慮深長者猶凜凜<lb/>
　　乎曠職之是懼也而顧可委之衰朽病廢之人乎<lb/>
　　且所到臣衙門事件非闗<lb/>
　國計即係民生以臣久病之軀精神恍惚耳目又復<lb/>
　　瞇塞倘有該屬之奸吏舞文本管之積役玩法一<lb/>
　　有不檢致干<lb/>
　國典於此之時<lb/>
<pb n="KR2f0036_WYG_004-22b"/>
皇上即憐臣恤臣思欲全臣而煌煌<lb/>
　令甲欲不戮及臣身而不可得然戮臣之身足蔽貽<lb/>
　　誤之辜臣之一身亦何足惜第事闗重大雖萬戮<lb/>
　　臣身究何能贖貽誤之愆也思及于此臣尚可一<lb/>
　　日安于斯位哉若使臣貪職戀爵諱言病廢不思<lb/>
　　封疆重寄是益負我<lb/>
皇上知遇洪恩臣罪滋大此臣之私心惴惴日夜靡寧<lb/>
　　而不得不再為哀鳴也伏懇<lb/>
<pb n="KR2f0036_WYG_004-23a"/>
皇上念封疆所係匪輕病廢如臣委難卧理<lb/>
允賜罷斥另簡賢員膺此重任則臣犬馬銜結之私縱<lb/>
　　今生無由仰酬<lb/>
聖恩惟願誓之再生圖報于生生世世矣臣因陳情迫<lb/>
　　切字多逾格貼黄難盡伏祈<lb/>
皇上睿鑒施行不勝惶懼待<lb/>
命之至為此具本謹具奏<lb/>
聞伏候<lb/>
<pb n="KR2f0036_WYG_004-23b"/>
勅㫖<lb/>
　　康熙四十年十月十八日奏奉<lb/>
㫖卿才品優長簡任總督正資料理著照舊供職不必<lb/>
　以衰病求罷該部知道<lb/>
　　原情具題疏<lb/>
　題為瀝血哀鳴等事康熙四十年十月二十二日准<lb/>
　　兵部咨開該本部覆雲貴總督巴　題前事内稱<lb/>
　　官斌叩<lb/>
<pb n="KR2f0036_WYG_004-24a"/>
閽一案湖廣係原案發覺之地當日領兵之官同在彼<lb/>
　　處必有真知灼見請<lb/>
勅發湖廣督臣提取王世清等與官斌質審情節自明<lb/>
　　奉<lb/>
㫖這事情著郭琇審明具奏欽此欽遵并發原案到臣<lb/>
　　臣隨一面檄發湖南按察司提審外臣細查部發<lb/>
　　案巻知賊首黄明盤踞廣西産峝時三省㑹拏既<lb/>
　　經擒獲彼此攘奪争功事自有之然廣西通判王<lb/>
<pb n="KR2f0036_WYG_004-24b"/>
　　世清游擊田國璽等與貴州將弁官斌等既有公<lb/>
　　報公挐之印文乃又有官斌搶奪之密稟是王世<lb/>
　　清等以為黄明既在本省汛地今同黔將挐出其<lb/>
　　功似在黔而不在粤矣故具此密稟希為居功之<lb/>
　　地殊不知㑹挐黄明之時止計黄明之獲與不獲<lb/>
　　耳其功之有無應在於以前各官失察與不失察<lb/>
　　原不計及于此際也在官斌以為黔粤將領協力<lb/>
　　擒賊現有公報印文而審官不以印文為憑又不<lb/>
<pb n="KR2f0036_WYG_004-25a"/>
　　俟行提到案對質止移取口供遂擬官斌搶奪是<lb/>
　　真因干部議革職是官斌無功而有過所以激而<lb/>
　　為叩<lb/>
閽之舉也臣思搶奪一事固失軍紀自應查明第推其<lb/>
　　心無非一時邀功之計似與失機縱賊者不同況<lb/>
　　逆賊黄明久經正法止因兩省將弁争功藤葛至<lb/>
　　今懸案三載未經質明其拖累官犯相隔三省往<lb/>
　　返程途多或萬有餘里少者亦七八千里﨑嶇道<lb/>
<pb n="KR2f0036_WYG_004-25b"/>
　　路拖累無窮且其中有經别案革職者有經革職<lb/>
　　回籍者甚有死亡不存者欲令提齊對質非動經<lb/>
　　年月恐未能一時清結也臣愚以為此案如係失<lb/>
　　機縱賊罪不容赦亦屬自罹之咎何足為惜至若<lb/>
　　官斌即使審明搶奪果真亦不過為邀功之私乃<lb/>
　　出師將弁之常念耳原事推情似亦無大過而懸<lb/>
　　案逾年拖累多人誠為可憫伏思我<lb/>
皇上聖徳如天宥愆赦過無不覆幬或將官斌復還原<lb/>
<pb n="KR2f0036_WYG_004-26a"/>
　　職以彰我<lb/>
皇上使過之仁仍<lb/>
勅令赴部引<lb/>
見試其技勇果有可採俾之効力邊方必克鼓勵自奮<lb/>
　　益竭駑駘而未結之案得免拖累即人人沐<lb/>
皇仁於無盡矣臣敢特疏題<lb/>
　請<lb/>
寛恩出自<lb/>
<pb n="KR2f0036_WYG_004-26b"/>
聖裁倘䝉<lb/>
俞允臣仍將部發質審原案繳部查銷臣謹具<lb/>
　題伏祈<lb/>
皇上睿鑒施行<lb/>
　　康熙四十年十一月初六日題奉<lb/>
㫖官斌著復還原職該部知道<lb/>
　　奉<lb/>
勅薦賢疏<lb/>
<pb n="KR2f0036_WYG_004-27a"/>
　奏為欽奉<lb/>
上諭事康熙四十年十一月初十日准兵部送到<lb/>
　内閣公文一角内開十月二十五日大學士伊桑阿<lb/>
　　馬竒吴琠熊賜履學士辛保𫝊申來道范承烈曹<lb/>
　　鑑倫面奉<lb/>
㫖著行文與總督郭琇張鵬翮桑格華顯巡撫彭鵬李<lb/>
　　光地噶禮徐潮將伊等所屬地方道員以下知縣<lb/>
　　以上官員内勿論因事故降級罰俸有品行清廉<lb/>
<pb n="KR2f0036_WYG_004-27b"/>
　　實心愛民者著寫摺齎送内閣若别省官員内有<lb/>
　　伊等真知灼見者亦著開列齎送為此移咨前去<lb/>
　　等因到臣奉此臣恭惟我<lb/>
皇上勵精圖治宵旰不遑殷殷以吏治民生為念一時<lb/>
　　循良之盛卓越千古三代以來未之有也迺<lb/>
聖不自聖安益求安猶以各地方品行清廉實心愛民<lb/>
　　之員下詢臣等捧誦<lb/>
聖諭仰見我<lb/>
<pb n="KR2f0036_WYG_004-28a"/>
皇上視民如傷孜孜不已之盛心也至臣一介庸愚辦<lb/>
　　事楚中愧無報稱惟於所屬之員上自監司下逮<lb/>
　　郡牧時時以清廉二字面加勸諭又於逺屬各官<lb/>
　　悉心體訪詳行申飭務期吏稱其職民安其業以<lb/>
　　無負我<lb/>
皇上簡任司牧愛養元元之意但其中循分守職照常<lb/>
　　供事所在多有而求其品行清廉實心愛民如<lb/>
聖諭所及者實以未能多見然據臣平素之所見聞如<lb/>
<pb n="KR2f0036_WYG_004-28b"/>
　　武昌府知府尤汶荆州府知府魏勷正已率屬廉<lb/>
　　明任事前於<lb/>
計典内臣已㑹疏<lb/>
　題薦但其任值繁劇㕘罰殊多故限於成例部覆未<lb/>
　　允今承<lb/>
聖諭諄切不計㕘罰此二員者可稱品行清廉實心愛<lb/>
　　民者也他如才守兼優不負其職者如湖北糧儲<lb/>
　　道㕘政張聖佐涖任以來革除夙弊操行端方軍<lb/>
<pb n="KR2f0036_WYG_004-29a"/>
　　民感悦其署按察司事案無留牘苞苴不入而廉<lb/>
　　明之聲著聞于口碑嘉魚縣知縣蔣斆廉潔存心<lb/>
　　寛和為政寓撫字于催科而百姓感戴又逺安縣<lb/>
　　知縣梁鳯翔才能敏練兼知自守名稱素著及署<lb/>
　　理江陵縣任事未幾而能清累年未清之錢糧一<lb/>
　　時民情鼓舞争先完納是足徴其操存之不茍矣<lb/>
　　再湖南沅州知州包太隆地屬邊境歴來鎮協駐<lb/>
　　劄撫綏良難而愛養民力不事煩苛至其和輯士<lb/>
<pb n="KR2f0036_WYG_004-29b"/>
　　卒令兵民相安尤為羣情之所推服以上六貟卓<lb/>
　　卓表見皆有實政以及民者也夫湖之南北其守<lb/>
　　牧縣令才守可挹者亦自有人然或新任未久或<lb/>
　　調補苗邊其廉能之實跡尚當徐俟以觀其成効<lb/>
　　至若他省清正之員臣雖問有風聞知之未確何<lb/>
　　得冒昧入<lb/>
　陳惟臣屬諸貟係臣素所體訪者縁今欽奉<lb/>
聖諭不敢不據實上<lb/>
<pb n="KR2f0036_WYG_004-30a"/>
聞伏祈<lb/>
皇上睿鑒施行<lb/>
　　康熙四十年十一月十六日摺奏<lb/>
　　再疏奏謝疏<lb/>
　奏為恭謝<lb/>
天恩事康熙四十年十一月二十八日准吏部咨開考<lb/>
　　功清吏司案呈查得湖廣總督郭琇奏為㣲臣病<lb/>
　　廢衰朽日甚舊疾復作委難供職不得不再懇<lb/>
<pb n="KR2f0036_WYG_004-30b"/>
天恩允賜罷黜事一疏康熙四十年十一月初八日奉<lb/>
㫖卿才品優長簡任總督正資料理著照舊供職不必<lb/>
　以衰病求罷該部知道欽此移咨到臣准此臣隨恭<lb/>
　　設香案望<lb/>
闕叩頭謝<lb/>
恩訖竊臣一介庸迂躬逢<lb/>
盛世荷䝉<lb/>
皇上隆恩拔自田間卑以封疆重寄臣雖才識疎庸際<lb/>
<pb n="KR2f0036_WYG_004-31a"/>
　　兹<lb/>
異數敢不竭厥駑駘以圖報稱然以犬馬齒迫氣血衰<lb/>
　　頽老病百出是以於康熙四十年正月内具有微<lb/>
　　臣衰朽日甚等事一疏乞<lb/>
賜罷黜䝉我<lb/>
皇上優容<lb/>
温㫖慰留仰戴<lb/>
髙厚夙夜負慙期于鞠躬盡瘁或可少報萬一其如病<lb/>
<pb n="KR2f0036_WYG_004-31b"/>
　　勢日増形神俱離實恐貽誤封疆致負<lb/>
君恩只得再疏求去又䝉<lb/>
温㫖以臣才品優長簡任總督正資料理著照舊供職<lb/>
　不必以衰病求罷臣捧讀之下感激涕零回思臣之<lb/>
　　一身自頂及踵皆沐<lb/>
皇上生成膺兹<lb/>
格外知遇之恩臣即木石亦思報効況臣粗識大義具<lb/>
　　有心胸曷敢顧惜自愛以罹重愆倘繼此以往仰<lb/>
<pb n="KR2f0036_WYG_004-32a"/>
　　賴<lb/>
聖恩醫藥奏效殘喘暫延唯有誓竭餘生以酬<lb/>
殊遇但恐久病之軀精力頺廢其於一切吏治民生不<lb/>
　　無昏瞶此又臣之所朝夕惴惴者耳臣謹恭疏奏<lb/>
謝伏乞<lb/>
皇上睿鑒施行<lb/>
　　康熙四十年十二月初二奏奉<lb/>
㫖覽卿奏謝知道了該部知道<lb/>
<pb n="KR2f0036_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華野疏稿巻四<lb/>
</p>
<p>
</p>
  </div>
</body>
</text>
</TEI>
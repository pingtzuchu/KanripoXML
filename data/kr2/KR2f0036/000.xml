<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>華野疏稿</head>
    <p>
<pb n="KR2f0036_WYG_000-1a"/>
欽定四庫全書　　　　　史部六<lb/>
　華野疏稿　　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案華野疏稿五巻<lb/>
　　　國朝郭琇撰琇即墨人華野其字也康熙庚<lb/>
　　　　戌進士官至湖廣總督此編乃其歴官奏疏<lb/>
　　　　起康熙二十七年迄四十一年凡四十四篇<lb/>
　　　　疏末多載原奉<lb/>
<pb n="KR2f0036_WYG_000-1b"/>
　諭㫖葢琇所恭録而其後人彚刋以𫝊也琇初由吳<lb/>
　　　　江知縣行取入臺即劾罷大學士明珠尚書<lb/>
　　　　王鴻緒等<lb/>
　聖祖仁皇帝嘉其敢言洊擢左僉都御史進左都御<lb/>
　　　　史後縁事鐫秩復起為湖廣總督在官四年<lb/>
　　　　别以紅苗搶掠一事禠職歸葢當其彈抨得<lb/>
　　　　實則拔擢以旌其忠當其貽悞封疆則罷斥<lb/>
　　　　以明其罪仰見<lb/>
<pb n="KR2f0036_WYG_000-2a"/>
　聖祖仁皇帝行政用人大公獨斷賞罰悉視其自<lb/>
　　　　取而無一毫畸輕畸重於其間前者纂輯<lb/>
　五朝國史列傳<lb/>
　　特命於明珠及王鴻緒𫝊中各載琇劾疏全文毋<lb/>
　　　　庸刪削復頒示<lb/>
　　綸音闡明其進退之由俾共知琇之罷官非由傾<lb/>
　　　　軋百爾臣工仰承<lb/>
　　誥誡已無不曉然共喻<hi>臣</hi>等謹録琇此編並恭録<lb/>
<pb n="KR2f0036_WYG_000-2b"/>
　　　　前奉<lb/>
　諭㫖冠諸巻端庶<lb/>
　　彞訓昭然永垂成憲益共知所警勵焉乾隆四十<lb/>
　　　　六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0036_WYG_000-3a"/>
　　　乾隆三十七年十月二十八日奉<lb/>
　上諭國史館進呈新纂明珠列傳内所列郭琇紏㕘<lb/>
　　各欵臚採不全於核實紀載之義未合明珠在康<lb/>
　　熙年間身為大學士柄用有年乃竟不克自終漸<lb/>
　　至植黨營私市恩通賂勢燄熏灼物議沸騰<lb/>
皇祖叠申<lb/>
誡諭期得以恩禮保全而明珠不知省改致為郭琇㕘<lb/>
　　奏復<lb/>
<pb n="KR2f0036_WYG_000-3b"/>
念其於平定三藩時曾有贊理軍務㣲勞不即暴示罪<lb/>
　　狀然亦立予罷斥並未甞廢法姑容後雖量為録<lb/>
　　用僅授内大臣之職距其身殁二十餘年不復再<lb/>
　　加委任此實<lb/>
皇祖恩威並用權衡纎毫不爽迥非三代以後所可幾<lb/>
　　及而確核明珠罪案秖在徇利太深結交太廣不<lb/>
　　能恪守官箴要不致如明代之嚴嵩温體仁輩竊<lb/>
　　弄威福竟敢隂排異已潛害忠良舉朝側目而莫<lb/>
<pb n="KR2f0036_WYG_000-4a"/>
　　可誰何也即如明珠以現任閣臣而郭琇即以露<lb/>
　　章臚欵抨擊甚力使明珠果能如明季諸奸之箝<lb/>
　　制言路則郭琇矢口之間早已禍不旋踵即或深<lb/>
　　謀修隙亦必多方狙伺假手擠排乃郭琇因此一<lb/>
　　疏遂以鯁直受<lb/>
知不及二年即由僉都御史洊擢都御史不聞明珠之<lb/>
　　黨有能為之抑沮者雖其間亦曾因事論黜而我<lb/>
皇祖鑒其政績風力由閒廢中擢為湖廣總督後因紅<lb/>
<pb n="KR2f0036_WYG_000-4b"/>
　　苗搶奪隠匿不報削籍歸里其罪實由自致亦非<lb/>
　　明珠之黨藉事以為報復今郭琇列傳具在可攷<lb/>
　　而知也至扵明珠生平是非功過原不相掩我<lb/>
皇祖慎持予奪之柄至公至明因物付物恭繹<lb/>
聖諭仁至義盡一一適如其人之所自取即此可以窺<lb/>
　　見萬一兹館臣裒輯明珠事蹟因檢閣庫未獲郭<lb/>
　　琇劾章似由當日<lb/>
留中不下遂據館中所存郭琇疏稿刋本撮載大凡但<lb/>
<pb n="KR2f0036_WYG_000-5a"/>
　　其間刪削過多恐𫝊之既久或疑修史者有意曲<lb/>
　　為隠諱於据事直書之㫖無當也因命於明珠𫝊<lb/>
　　中全列郭琇㕘本俾天下後世得喻此事本末共<lb/>
　　知我國家立綱陳紀朝宁肅清從無有宵小僉壬<lb/>
　　如前代之得以怙權干政而我<lb/>
皇祖聖明英斷刑賞持平實為執兩用中之極則朕禀<lb/>
　　承<lb/>
祖訓凡一切用人行政無不本此意為折衷用是剖悉<lb/>
<pb n="KR2f0036_WYG_000-5b"/>
　　原委宣諭中外仍命録載𫝊後使定論昭然永以<lb/>
　　示𫝊信而垂法戒焉欽此<lb/>
　　　乾隆四十年三月二十六日奉<lb/>
　上諭國史館進呈所纂王鴻緒列傳于左都御史郭<lb/>
　　琇劾鴻緒與髙士竒招納賄賂等案僅叙大畧而<lb/>
　　郭琇原疏未經載入恐𫝊之後世其不知鴻緒輩<lb/>
　　之罪狀者妄疑一劾即去或有屈抑其知者又疑<lb/>
　　秉史筆之人意存袒䕶不肯顯暴其短豈朕特命<lb/>
<pb n="KR2f0036_WYG_000-6a"/>
　　另修史傳之意乎夫王鴻緒髙士竒與明珠徐乾<lb/>
　　學諸人當時互為黨援交通營納衆所共知如郭<lb/>
　　琇所劾諸事並不為枉而我<lb/>
皇祖不加窮究僅予罷退葢扵明珠念其曾有襄辦討<lb/>
　　平吴逆之勞而王鴻緒髙士竒諸人則因文學尚<lb/>
　　優宣力史館是以屢下<lb/>
明詔剴切曉諭曲予矜全實由我<lb/>
皇祖聖德然即以諸人事蹟而論雖有交結納賄之私<lb/>
<pb n="KR2f0036_WYG_000-6b"/>
　　亦止於暗為闗照不至勢燄薫灼生殺擅専如前<lb/>
　　明嚴嵩輩之肆奸蠧國陷害正人此亦人所共知<lb/>
　　也即如郭琇㕘劾明珠王鴻緒諸人後旋經<lb/>
皇祖特加任用未聞有能稍事排擠者即其後郭琇於<lb/>
　　總督任内因他事罷官亦由其自取並非諸人之<lb/>
　　所能媒孽又實由我<lb/>
皇祖聖明是郭琇原疏於諸人被劾欵蹟皆當據事直<lb/>
　　書不必稍為刪節使天下後世曉然於王鴻緒輩<lb/>
<pb n="KR2f0036_WYG_000-7a"/>
　　之罪狀如此郭琇之鯁直如此其後之自取罪戾<lb/>
　　如此並敬悉我<lb/>
皇祖之仁智並用措置得中又如此既可令海内𫝊為<lb/>
　　美談且足令朝臣共知鑑戒其於世道人心甚為<lb/>
　　有益何必曲存隠諱乎其明珠本傳前已降㫖改<lb/>
　　修外著交該館總裁將王鴻緒徐乾學髙士竒等<lb/>
　　列傳覆加核訂所有郭琇等原劾諸疏悉載入𫝊<lb/>
　　内另繕呈覽其餘有𩔖此者並著一體詳載以示<lb/>
<pb n="KR2f0036_WYG_000-7b"/>
　　大公而昭𫝊信焉欽此<lb/>
</p>
<p>
</p>
  </div>
</body>
</text>
</TEI>
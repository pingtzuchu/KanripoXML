<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>島夷志畧</head>
    <p>
<pb n="KR2k0142_WYG_000-1a"/>
欽定四庫全書　　　　　史部十一<lb/>
　島夷志畧　　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案島夷志畧一卷元汪大淵撰大淵<lb/>
　　　　字焕章南昌人至正中甞附賈舶浮海越數<lb/>
　　　　十國紀所聞見成此書今以明馬觀瀛涯勝<lb/>
　　　　覽互勘如觀所稱占城之人頂三山金花冠<lb/>
　　　　衣皆縈綵帨産伽南香觀音竹降真香之屬<lb/>
<pb n="KR2k0142_WYG_000-1b"/>
　　　　𤓰哇之厮村沽灘新村蘇馬魯隘港口諸處<lb/>
　　　　風土各異又其國人有三等其土産有白芝<lb/>
　　　　蔴綠豆蘇木金剛子白檀肉荳䓻龜筒玳瑁<lb/>
　　　　紅緑鸚鵡之屬舊港有火鷄神鹿之屬皆為<lb/>
　　　　此書所未載又所載真臘物産較元周達真<lb/>
　　　　臘風土記亦僅十之四五葢殊方絶域偶一<lb/>
　　　　維舟斷不能周覽無遺所見各殊則所記各<lb/>
　　　　别不足異也至云𤓰哇即古闍婆考明史明<lb/>
<pb n="KR2k0142_WYG_000-2a"/>
　　　　太祖時𤓰哇闍婆二國並來貢其二國國王<lb/>
　　　　之名亦不同大淵併而為一則傳聞之誤矣<lb/>
　　　　然諸史外國列𫝊秉筆之人皆未甞身厯其<lb/>
　　　　地即趙汝适諸蕃志之類亦多得於市舶之<lb/>
　　　　口傳大淵此書則皆親厯而手記之究非空<lb/>
　　　　談無徵者比故所記羅衛羅斛針路諸國大<lb/>
　　　　半為史所不載又於諸國山川險要方域疆<lb/>
　　　　里一一記述即載於史者亦不及所言之詳<lb/>
<pb n="KR2k0142_WYG_000-2b"/>
　　　　録之亦足資考證也考黄虞稷千頃堂書目<lb/>
　　　　及焦竑國史經籍志皆不載是書唯錢曾讀<lb/>
　　　　書敏求記載之稱為元人舊鈔本則此書久<lb/>
　　　　無刋板傳播殊稀又稱至正年間河東張翥<lb/>
　　　　三山吴鑒為之序今考此本二人之序俱存<lb/>
　　　　然吴鑒序乃有二篇前一篇題至正己丑乃<lb/>
　　　　此書原序後一篇題至正十一年在前序後<lb/>
　　　　二年乃所作清源續志之序誤入此書葢吴<lb/>
<pb n="KR2k0142_WYG_000-3a"/>
　　　　鑒修志之時以泉州為海道所通賈舶所聚<lb/>
　　　　因附刋此書於志末摘録者併志序鈔之也<lb/>
　　　　又有嘉靖戊申袁表跋頗議其漏載日本葢<lb/>
　　　　未悉大淵此書惟紀所見非海國全志云乾<lb/>
　　　　隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0142_WYG_000-4a"/>
島夷誌畧原序<lb/>
九海環大瀛海而中國曰赤縣神州其外為州者復九<lb/>
有禆海環之人民禽獸莫能相通如一區中者乃為一<lb/>
州此騶氏之言也人多疑其荒唐誕誇况當時外徼未<lb/>
通於中國將何以徵騐其言哉漢唐而後於諸島夷力<lb/>
所可到利所可到班班史傳固有其名矣然考於見聞多<lb/>
襲舊書未有身遊目識而能詳記其實者猶未盡徵之<lb/>
也西江汪君焕章當冠年嘗兩附舶東西洋所遇輒采<lb/>
<pb n="KR2k0142_WYG_000-4b"/>
録其山川風土物産之詭異居室飲食衣服之好尚與<lb/>
夫貿易賫用之所宜非其親見不書則信乎其可徴也<lb/>
與又言海中自多鉅魚若蛟龍鯨鯢之屬羣出遊鼓濤<lb/>
距風莫可名數舟人燔鷄毛以觸之則逺遊而沒一島<lb/>
嶼間或廣袤數千里島人浩穰其君長所居多明珠麗<lb/>
玉犀角象牙香木為飾橋梁或甃以金銀若珊瑚琅玕<lb/>
玳瑁人不以為竒也所言由有可觀則騶衍皆不誕焉<lb/>
知是誌之外焕章之所未歴不有瑰恠廣大又逾此為<lb/>
<pb n="KR2k0142_WYG_000-5a"/>
國者歟大抵一元之<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>充溢乎天地其所能融結為人<lb/>
為物惟中國文明則得其正氣環海於外氣偏於物而<lb/>
寒燠殊候材質異賦固其理也今乃以耳目弗迨而盡<lb/>
疑之可乎莊周有言六合之外聖人存而不論然博古<lb/>
君子求之異書亦所不廢也泉脩郡乗既以是誌刋入<lb/>
之焕章將歸復刋諸西江以廣其傳故予序之至正十<lb/>
年龍集庚寅二月朔日翰林脩撰河東張翥叙<lb/>
中國之外四州維海之外夷國以萬計唯北海以風惡不可<lb/>
<pb n="KR2k0142_WYG_000-5b"/>
入東西南數千萬里皆得梯航以達其道路象胥以譯其<lb/>
語言惟有聖人在乎位則相率而效朝貢通互市雖天<lb/>
際窮髪不毛之地無不可通之理焉世祖皇帝既平宋<lb/>
氏始命正奉大夫工部尚書海外諸蕃宣慰使蒲師文<lb/>
與其副孫勝夫尤永賢等通道外國撫宣諸夷獨𤓰哇<lb/>
負固不服遂命平章高興史弼等帥舟師以討定之自<lb/>
時厥後唐人之商販者外蕃率待以命使臣之禮故其<lb/>
國俗土産人物竒怪之事中土皆得而知竒珎異寳流<lb/>
<pb n="KR2k0142_WYG_000-6a"/>
布中外為不少矣然欲考求其故實則熟事者多秘其<lb/>
説鑿空者又不得其詳唯豫章汪君焕章少負竒氣為<lb/>
司馬子長之遊足跡幾半天下矣顧以海外之風土國<lb/>
史未盡其藴因附船以浮於海者數年然後歸其目所<lb/>
及皆為書以記之較之五年舊誌大有逕庭矣以君傳<lb/>
者其言必可信故附録清源續志之後不惟使後之圖<lb/>
王㑹者有足徵亦以見國家之懷柔百蠻盖此道也至<lb/>
正己丑冬十月又二望日三山呉鍳序<lb/>
<pb n="KR2k0142_WYG_000-7a"/>
島夷誌畧序<lb/>
古有九丘之書誌九州之土地所有風氣之宜與三墳<lb/>
五典並傳周列國皆有史晉有乗輿楚有檮杌魯之春<lb/>
秋是也孔子定書以黜三墳衍述職方以代九丘筆削<lb/>
春秋以寓一王法而乗輿檮杌遂廢不傳及秦罷侯置<lb/>
守廢列國史漢馬遷作史記闕牧守年月不表郡國記<lb/>
載浸無可考學者病之厥後江表華陽有誌汝潁之名<lb/>
士襄陽之耆舊有傳隋大業首命學士十八人著十郡<lb/>
<pb n="KR2k0142_WYG_000-7b"/>
誌凡以補史氏之闕遺也閩文學始唐至宋大盛故家<lb/>
文獻彬彬可考時號海濱洙泗葢不誣矣國朝混一區<lb/>
域至元丙子郡既内附繼遭兵宼郡域之外奔為戰區<lb/>
雖值承平未能盡復舊觀觀清源前誌放夫後誌上於<lb/>
淳佑庚戌逮今百有餘年前政牧守多文吏武夫急簿<lb/>
書期㑹而不遑於典章文物比年脩宋遼金三史詔郡<lb/>
各國上所録而泉獨不能具無以稱徳意有識愧焉至<lb/>
正九年潮以閩海憲使髙昌偰侯來守泉臨政之暇考<lb/>
<pb n="KR2k0142_WYG_000-8a"/>
求啚誌領是邦古今政治沿革風土習尚變遷不同太<lb/>
平百年譜牒猶有遺逸矣今不紀後將無徵遂分命儒<lb/>
生捜訪舊聞隨邑編輯成書鑒時寓泉辱命與學士君<lb/>
子裁定刪削為清源續誌二十卷以補清源故事然故<lb/>
老澌愚新學淺於聞見前朝遺事葢十具一二以傳言<lb/>
至正十一年暮春修禊日三山吳鑒序<lb/>
<pb n="KR2k0142_WYG_000-9a"/>
欽定四庫全書<lb/>
　島夷誌畧　　　　　　　元　汪大淵　撰<lb/>
　　彭湖<lb/>
島分三十有六巨細相間坡隴相望乃有七澳居其間<lb/>
各得其名自泉州順風二晝夜可至有草無木土瘠不<lb/>
宜禾稻泉人結茅為屋居之氣候常暖風俗朴野人多<lb/>
眉夀男女穿長布衫繫以土布煮海為鹽釀秫為酒採<lb/>
魚蝦螺蛤以佐食爇牛糞以爨魚膏為油地産胡麻緑<lb/>
<pb n="KR2k0142_WYG_000-9b"/>
豆山羊之孳生數萬為羣家以烙毛刻角為記晝夜不<lb/>
收各遂其生育土商興販以樂其利地𨽻泉州晉江縣<lb/>
至元年間立廵檢司以週嵗額辦鹽課中統錢鈔一十<lb/>
錠二十五兩别無科差<lb/>
　　琉球<lb/>
地勢盤穹林木合抱山曰翠麓曰重曼曰斧頭曰大峙<lb/>
其峙山極高峻自彭湖望之甚近余登此山則觀海潮<lb/>
之消長夜半則望晹谷之出紅光燭天山頂為之俱明<lb/>
<pb n="KR2k0142_WYG_000-10a"/>
土潤田沃宜稼穡氣候漸暖俗與彭湖差異水無舟楫<lb/>
以筏濟之男子婦人拳髪以花布為衫煮海水為鹽釀<lb/>
蔗漿為酒知畨主酋長之尊有父子骨肉之義他國之<lb/>
人倘有所犯則生割其肉以啖之取其頭懸木竿地産<lb/>
沙金黄荳麥子硫黄黄蠟鹿豹麂皮貿易之貨用土珠<lb/>
瑪瑙金珠粗碗處州磁器之屬海外諸國盖由此始<lb/>
　　三島<lb/>
居大竒山之東嶼分鼎峙有疊山層巒民傍縁居之田<lb/>
<pb n="KR2k0142_WYG_000-10b"/>
瘠糓少俗質朴氣候差暖男女間有白者男頂拳婦人<lb/>
椎髻俱披单衣男子嘗附船至泉州經紀罄其資囊以<lb/>
文其身既歸其國則國人以尊長之禮待之延之上座<lb/>
雖父老亦不得與争焉習俗以其至唐故貴之也民煮<lb/>
海為鹽釀蔗漿為酒有酋長地産黄蠟木綿花布貿易<lb/>
之貨用銅珠青白花碗小花印布鐵塊之屬次曰答陪<lb/>
曰海贍曰巴弄吉曰蒲里咾曰東流里無甚異産故附<lb/>
此耳<lb/>
<pb n="KR2k0142_WYG_000-11a"/>
　　麻逸<lb/>
山勢平寛夾溪聚落田膏腴氣候稍暖俗尚節義男女<lb/>
椎髻穿青布衫凡婦葬夫則削其髪絶食七日與夫同<lb/>
寢多瀕於死七日之外不死則親戚勸以飲食或可全<lb/>
生則終身不改其節甚至喪夫而焚尸則赴火而死酋<lb/>
豪之喪則殺奴婢二三十人以殉葬民煮海為鹽釀糖<lb/>
水為酒地産木綿黄蠟玳瑁㯽榔花布貿易之貨用鼎<lb/>
鐵塊五采紅布紅絹牙錠之屬蠻賈議價領去傳易土<lb/>
<pb n="KR2k0142_WYG_000-11b"/>
貨然後准價舶商守信如終如始不負約也<lb/>
　　無枝㧞<lb/>
在闞麻羅華之東南石山對峙民墾闢山為田鮮食多<lb/>
種薯氣候常熱獨春有㣲寒俗直男女編髪纒頭繫細<lb/>
紅布極以婚姻為重徃徃指腹成親通國守義如有失<lb/>
信者罰金二兩重以納其主民煮海為鹽釀椰漿蕨粉<lb/>
為酒有酋長産花斗錫鉛緑毛狗貿易之貨用西洋布<lb/>
青白處州甆器瓦壜鐵鼎之屬<lb/>
<pb n="KR2k0142_WYG_000-12a"/>
　　龍涎嶼<lb/>
嶼方而平延袤荒野上如雲塢之盤絶無田産之利每<lb/>
值天清氣和風作浪湧羣龍游戯出沒海濵時吐涎沬<lb/>
於其嶼之上故以得名涎之色或黒於烏香或類於浮<lb/>
石聞之㣲有腥氣然用之合諸香則味尤清遠雖茄藍<lb/>
木梅花腦檀麝机子花沉速末薔薇水衆香必待此以<lb/>
發之此地前代無人居之間有他畨之人用完木鑿舟<lb/>
駕使以拾之轉鬻於他國貨用金銀之屬博之<lb/>
<pb n="KR2k0142_WYG_000-12b"/>
　　交趾<lb/>
古交州之地今為安南大越國山環而險溪道互布外<lb/>
有三十六莊地廣人稠氣候常熱田多沃饒俗尚禮義<lb/>
有中國之風男女面白而齒黒戴冠穿唐衣皂褶絲襪<lb/>
方履凡民間俊秀子弟八嵗入小學十五入大學其誦<lb/>
詩讀書談性理為文章皆與中國同惟言語差異耳古<lb/>
今嵗貢中國已載諸史民煮海為鹽釀秫為酒部長以<lb/>
同<hi>闕</hi>　為妻地産沙金白銀銅錫鉛象牙翠毛肉桂㯽<lb/>
<pb n="KR2k0142_WYG_000-13a"/>
榔貿易之貨用諸色綾羅匹帛青布牙梳紙扎青銅鐵<lb/>
之類流通使用銅錢民間以六十七錢折中統銀一兩<lb/>
官用止七十為率舶人不販其地惟偷販之舟止於斷<lb/>
山上下不得至其官塲恐中國人窺見其國之虚實也<lb/>
　　占城<lb/>
地據海衝與新舊州為隣氣候乍熱田中上等宜種穀<lb/>
俗喜侵掠嵗以上下元日縱諸人採生人膽以鬻官家<lb/>
官以銀售之以膽調酒與家人同飲云通身是膽使人<lb/>
<pb n="KR2k0142_WYG_000-13b"/>
畏之亦不生疵癘也城之下水多洄旋舶徃復數日止<lb/>
舟載婦人登舶與舶人為偶及去則垂涕而别明年舶<lb/>
人至則偶合如故或有遭難流落於其地者則婦人推<lb/>
舊情以飲食衣服供其身歸則又重贐以送之盖有情<lb/>
義如此仍禁服半佀唐人日三四浴以腦射合油塗體<lb/>
以白字冩黒皮為文書煮海為鹽釀小米為酒地産紅<lb/>
柴茄藍木打布貨用青磁花碗金銀首飾酒色布燒珠<lb/>
之屬<lb/>
<pb n="KR2k0142_WYG_000-14a"/>
　　民多朗<lb/>
臨海要津溪通海水不鹹田沃饒米穀廣氣候熱俗尚<lb/>
儉男女椎髻穿短皂衫下繫青布短裙民鑿井而飲煮<lb/>
海為鹽釀小米為酒有酋長禁盜盜則戮及一家地産<lb/>
烏梨木射檀木綿花牛麂皮貨用漆器銅鼎闍婆布紅<lb/>
絹青布斗錫酒之屬<lb/>
　　賔童龍<lb/>
賔童龍𨽻占城土骨與占城相連有雙溪以間之佛書<lb/>
<pb n="KR2k0142_WYG_000-14b"/>
所稱王舍城是也或云目連屋基猶存田土人物風俗<lb/>
氣候與占城畧同人死則持孝服設佛擇僻地以葬之<lb/>
國主騎象或馬打紅傘從者百餘人執盾讚唱曰亞或<lb/>
僕<hi>畨語也</hi>其尸頭蠻女子害人甚於占城故民多廟事<lb/>
而血祭之蠻亦父母胎生與女子不異特眼中無瞳人<lb/>
遇夜則飛頭食人糞尖頭飛去若人以紙或布掩其項<lb/>
則頭歸不接而死凡人居其地大便後必用水净浣否<lb/>
則蠻食其糞即逐臭與人同睡倘有所犯則腸肚皆為<lb/>
<pb n="KR2k0142_WYG_000-15a"/>
所食精神盡為所奪而死矣地産茄藍木象牙貨用銀<lb/>
印花布次曰胡麻沙曼頭羅沙犗寳毗齊新故越州諸<lb/>
畨無所産舶亦不至<lb/>
　　真臘<lb/>
州南之門實為都㑹有城週圍七十餘里石河周圍廣<lb/>
二十丈戰象幾四十餘萬殿宇凡三十餘所極其壯<lb/>
麗飾以金璧鋪銀為磚置七寳椅以待其主貴人貴戚<lb/>
所坐皆金杌嵗一㑹則以玉猿金孔雀六牙白象三<lb/>
<pb n="KR2k0142_WYG_000-15b"/>
角銀蹄牛羅獻於前列金獅子十隻於銅䑓上列十二<lb/>
銀塔鎮以銅象人凡飲食必以金茶盤籩豆金碗貯物<lb/>
用之外名百塔洲作為金浮屠百座一座為狗所觸則<lb/>
造塔頂不成次曰馬司録池復建五浮屠黄金為尖次<lb/>
曰桑香佛舍造褁金石橋四十餘丈諺云富貴真臘者<lb/>
也氣候常暖俗尚華侈田産富饒民煮海為鹽釀小米<lb/>
為酒男女椎髻生女九嵗請僧作𣑽法以指挑童身取<lb/>
紅㸃女額及母額名為利市云如此則他日嫁人宜其<lb/>
<pb n="KR2k0142_WYG_000-16a"/>
室家也滿十嵗即嫁若其妻與客滛其夫甚喜誇於人<lb/>
我妻巧慧得人愛之也以錦圍身眉額施珠酋豪出入<lb/>
用金車羽儀體披瓔珞右手持劍左手持麈尾法則劓<lb/>
刖刺配之刑國人犯盜則斷手足烙胸背黥額殺唐人<lb/>
則死唐人殺畨人至死亦重罰金如無金以賣身取贖<lb/>
地産黄蠟犀角孔雀沉速香蘇木大楓子翠羽冠於各<lb/>
番貨用銀黄紅燒珠龍段建寧錦絲布之屬<lb/>
　　丹馬令<lb/>
<pb n="KR2k0142_WYG_000-16b"/>
地與沙里佛來安為隣國山平亘田多食粟有餘新收<lb/>
者復留以待陳俗節儉氣候温和男女椎髻衣白衣衫<lb/>
繫青布縵定婚用假錦白錫若干塊民煮海為鹽釀小<lb/>
米為酒有酋長産上等白錫米腦龜筒鶴頂降真香及<lb/>
黄熟香頭貿易之貨用甘理布紅布青白花碗鼓之屬<lb/>
　　日麗<lb/>
介兩山之間立一閧之市田雖平曠春乾而夏雨種植<lb/>
常違其時故嵗少稔仰食於他國氣候冬暖風俗尚節<lb/>
<pb n="KR2k0142_WYG_000-17a"/>
義男女椎髻白縵纒頭繫小黄布男喪妻不嫁煮海為<lb/>
鹽釀漿為酒有酋長土産龜筒鶴頂降真錫貿易之貨<lb/>
用青磁器花布粗碗鐵塊小印花<hi>闕</hi>　　　之屬<lb/>
　　麻里嚕<lb/>
小港迢遞入於其地山隆而水多鹵股石林少田高而<lb/>
瘠民多種薯芋地氣熱俗尚義若畨官沒其婦再不嫁<lb/>
於凡夫必有他國畨官之子孫閥閲相稱者方可擇配<lb/>
否則削髪㸔經以終其身男女拳髪穿青布短衫繫紅<lb/>
<pb n="KR2k0142_WYG_000-17b"/>
布縵民煮海為鹽釀蔗漿為酒編竹片為床燃生蠟為<lb/>
燈地産玳瑁黄蠟降香行布木綿花貿易之貨用牙靛<lb/>
青布青磁器盤處州磁水壜大甕鐵鼎之屬<lb/>
　　遐來勿<lb/>
古泪之下山盤數百里厥田中下俗尚妖恠氣候春夏<lb/>
秋熱冬㣲冷則人無病反此則瘴生人畜死男女挽髻<lb/>
纒紅布繫青綿布梢凡人死則研生腦調水灌之以養<lb/>
其屍欲葬而不腐民煮海為鹽釀椰漿為酒有酋長地<lb/>
<pb n="KR2k0142_WYG_000-18a"/>
産蘇木玳瑁木綿花㯽榔貿易之貨用占城海南布鐵<lb/>
線銅鼎紅絹五色布木梳箆子青器粗碗之屬<lb/>
　　彭坑<lb/>
石崖週匝﨑嶇遠如平寨田沃穀稍登氣候半熱風俗<lb/>
與丁家盧小異男女椎髻穿長布衫繫單布稍富貴女<lb/>
頂帯金圏數四常人以五色焇珠為圏以束之凡講婚<lb/>
姻互造換白銀五錢重為准民煮海為鹽釀椰漿為酒<lb/>
有酋長地産黄熟香頭沉速打白香腦子花錫粗降真<lb/>
<pb n="KR2k0142_WYG_000-18b"/>
貿易之貨用諸色絹闍婆布銅鐵器漆磁器鼔板之屬<lb/>
　　吉蘭丹<lb/>
地勢博大山瘠而田少夏熟而倍收氣候平熱風俗尚<lb/>
禮男女束髮穿短衫繫皁布縵每遇四時節序生辰婚嫁<lb/>
之類衣紅布長衫為慶民煮海為鹽織木綿為業有酋<lb/>
長地産上等沉速粗降真香黄蠟龜筒鶴頂㯽榔外有<lb/>
小港索遷極深水鹹魚美出花錫貨用塘頭市布占城<lb/>
布青盤花碗紅緑焇珠琴阮鼓板之屬<lb/>
<pb n="KR2k0142_WYG_000-19a"/>
　　丁家盧<lb/>
三角嶼對境港口通其津要山高曠田中下民食足春<lb/>
多雨氣候㣲熱風俗尚怪男女椎髻穿緑纈布短衫繫<lb/>
遮里絹刻神木為神殺人血和酒祭之每水旱疫癘禱<lb/>
之則立應及婚姻病喪則卜其吉凶亦騐今部長主事<lb/>
貪婪勤儉守土地産降真腦子黄蠟玳瑁貨用青白花<lb/>
磁器占城布小紅絹斗錫酒之屬<lb/>
　　戎<lb/>
<pb n="KR2k0142_WYG_000-19b"/>
山遶溪環部落坦夷田畬成片土脈膏腴氣候不正春<lb/>
夏苦雨俗陋男女方頭兒生之後以木板四方夾之二<lb/>
周後去其板四季祝髪以布縵遶身以椰水浸秫米半<lb/>
月方成酒味極苦辣而味長二月海榴結實復釀榴實<lb/>
酒味甘酸宜解渇地産白豆䓻象牙翠毛黄蠟木綿紗<lb/>
貿易之貨用銅漆器青白花碗磁壺瓶花銀紫焇珠巫<lb/>
崙布之屬<lb/>
　　羅衞<lb/>
<pb n="KR2k0142_WYG_000-20a"/>
南真駱之南實加羅山即故名也山瘠田美等為中上<lb/>
春末則禾登民有餘蓄以移他國氣候不時風俗勤儉<lb/>
男女文身為禮以紫縵纒頭繫溜布以竹筒實生蠟為<lb/>
燭織木綿為業煮海為鹽以葛根浸水釀酒味甘軟竟<lb/>
日飲之不醉有酋長地産粗降真玳瑁黄蠟棉花雖有<lb/>
珎樹無能割貿易之貨用棊子手巾狗跡絹五色燒珠<lb/>
花銀青白碗鐵條之屬<lb/>
　　羅斛<lb/>
<pb n="KR2k0142_WYG_000-20b"/>
山形如城郭白石峭厲其田平衍而多稼暹人仰之氣<lb/>
候常暖如春風俗勁悍男女椎髻白布纒頭穿長布衫<lb/>
每有議刑法錢糓出入之事並决之於婦人其志量常<lb/>
過於男子煮海為鹽釀秫米為酒有酋長法以<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子代<lb/>
錢流通行使每一萬凖中統鈔二十四兩甚便民此地<lb/>
産羅斛香味極清遠亞於沉香次蘇木犀角象牙翠羽<lb/>
黄蠟貨用青器花印布金錫海南檳榔口<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子次曰彌<lb/>
勒佛曰忽南圭曰善司坂曰蘇剌司坪曰吉□力地無<lb/>
<pb n="KR2k0142_WYG_000-21a"/>
所産用附於此<lb/>
　　東冲古剌<lb/>
嶻嶭豐林下臨淡港外堞為之限介田美穀秀氣候驟<lb/>
熱雨下則㣲冷風俗輕剽男女斷髪紅手帕纒頭穿黄<lb/>
綿布短衫繫越里布凡有人喪亡者不焚化聚其骨撇<lb/>
於海中謂之種植法使子孫復有生意持孝之人齋戒<lb/>
數月而後已民不善煮海為鹽釀蔗漿為酒有酋長地<lb/>
産沙金黄蠟粗降真香龜筒沉香貿易之貨用花銀鹽<lb/>
<pb n="KR2k0142_WYG_000-21b"/>
青白花碗大小水埕青縀銅鼎之屬<lb/>
　　蘇洛鬲<lb/>
洛山如闗并溪如帶具有聚落田瘠穀少氣候少暖風<lb/>
俗勇悍男女椎髻穿青布短衫繫木綿白縵凡生育後<lb/>
惡露不下汲井水澆頭即下有害熱症者亦皆用水沃<lb/>
數四則愈民煮海為鹽有酋長地産上等降真片腦鶴頂<lb/>
沉速玳瑁貿易之貨用青白花器海巫崙布銀鐵水埕<lb/>
小罐銅鼎之屬<lb/>
<pb n="KR2k0142_WYG_000-22a"/>
　　針路<lb/>
自馬軍山水路由麻來墳至此地則山多鹵股田下等<lb/>
少耕植民種薯及胡蘆西𤓰兼採海螺螃蛤蝦食之内<lb/>
坪下小溪有魚蠏極美民間臨溪每一舉網輒食數日<lb/>
而有餘氣候差熱俗惡男女以紅綿布纒頭皂縵繫身<lb/>
民煮海為鹽織竹絲布為業有酋長地産芎蕉<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子通<lb/>
暹准錢使用貿易之貨用銅條鐵鼎銅珠五色焇珠大<lb/>
小埕花布鼔青布之屬<lb/>
<pb n="KR2k0142_WYG_000-22b"/>
　　八都馬<lb/>
閙市廣陽山茂田少民力齊常足食氣候暖俗尚朴男<lb/>
女椎髻纒青布縵繫甘理布酋長守土安民樂其生親<lb/>
沒必沭浴齋戒號泣半月而葬之日奉桑香佛唯謹有<lb/>
犯奸盜者梟之以示戒有遵蠻法者賞之以示勸俗稍<lb/>
稍近理地産象牙重者百餘斤輕者七十八十斤胡椒<lb/>
亞於闍婆貿易之貨用南北絲花銀赤金銅鐵鼎絲布<lb/>
草金緞丹山錦山紅絹白礬之屬<lb/>
<pb n="KR2k0142_WYG_000-23a"/>
　　淡邈<lb/>
小港去海口數里山如鐵筆迤邐如長蛇民傍縁而居<lb/>
田地平宜穀粟食有餘氣候暖風俗儉男女椎髻穿白<lb/>
布短衫繫竹布梢民多識山中草藥有疵癘之疾服之<lb/>
其效如神煮海為鹽事網罟為業地産胡椒亞於八都<lb/>
馬貨用黄硝珠麒麟粒西洋絲布粗碗青器銅鼎之屬<lb/>
　　尖山<lb/>
自有宇宙兹山盤據於小東洋卓然如文筆挿霄漢雖<lb/>
<pb n="KR2k0142_WYG_000-23b"/>
懸隔數百里望之儼然田地少多種薯炊以代飯氣候<lb/>
煩熱風俗纎嗇男女斷髪以紅絹纒頭以佛南圭布纒<lb/>
身煮海為鹽釀蔗漿水米為酒地産木綿花竹布黄蠟<lb/>
粗降真沙地所生故不結實貿易之貨用牙錠銅鐵鼎<lb/>
青碗大小埕甕青皮單錦鼓樂之屬<lb/>
　　八節那間<lb/>
其邑臨海嶺方木瘦田地瘠宜種粟麥俗尚邪與湖北<lb/>
道澧州風俗同男女椎髻披白布縵繫以土布一嵗<lb/>
<pb n="KR2k0142_WYG_000-24a"/>
之間三月内民户採生以祭鬼酬愿信不生灾害民煮<lb/>
海為鹽有酋長地産單□花印布不退色木綿花㯽榔<lb/>
貿易之貨用青器紫鑛土粉青絲布埕甕鐵器之屬<lb/>
　　三佛齊<lb/>
自龍牙門去五晝夜至其國人多姓蒲習水陸戰官兵<lb/>
服藥刀兵不能傷以此雄諸國其地人烟稠宻田土沃<lb/>
美氣候暖春夏常雨俗淳男女椎髻穿青綿布短衫繫<lb/>
東冲布喜潔净故於水上架屋採蚌蛤為鮓煮海為鹽<lb/>
<pb n="KR2k0142_WYG_000-24b"/>
釀秫為酒有酋長地産梅花片腦中等降真香㯽榔木<lb/>
綿布細花木貿易之貨用色絹紅硝珠絲布花布銅鐵<lb/>
鍋之屬舊傳其國地忽穴出牛數萬人取食之後用竹<lb/>
木塞之乃絶<lb/>
　　嘯噴<lb/>
繇監毗吉陀以東其山□延袤數千里結茅而居田沃<lb/>
宜種粟氣候常暖俗陋男女椎髻以籐皮煮軟織粗布<lb/>
為短衫以生布為梢地産唯蘇木盈山他物不見每嵗<lb/>
<pb n="KR2k0142_WYG_000-25a"/>
與打網國相通貿易通舶人貨用五色硝珠磁器銅鐵<lb/>
鍋牙錠瓦甕粗碗之屬<lb/>
　　勃泥<lb/>
龍山䃲磾於其右基宇雄敞原田獲利夏月稍冷冬乃<lb/>
極熱俗尚侈男女椎髻以五采繫腰花錦為衫崇奉佛像<lb/>
唯嚴尤敬愛唐人若醉則扶之以歸歇處民煮海為鹽<lb/>
釀秫為酒有酋長仍選其國能算者一人掌文簿計其<lb/>
出納收税無纎毫之差焉地産降真黄蠟玳瑁梅花片<lb/>
<pb n="KR2k0142_WYG_000-25b"/>
腦其樹如杉檜劈裂而取之必齋浴而後徃貨用白銀<lb/>
赤金色緞牙箱鐵器之屬<lb/>
　　明家羅<lb/>
故臨國之西山有三島中島桑香佛所居珎寳盈前人<lb/>
莫能取一島虎豹蛇虺縱横人莫敢入一島土中紅石<lb/>
掘而取之其色紅活名鴉鶻也舶人興販徃徃金銀與<lb/>
之貿易土瘠宜種粟氣候大熱俗朴男女衣青單被民<lb/>
煮海為鹽有酋長地産紅石之外别物不見<lb/>
<pb n="KR2k0142_WYG_000-26a"/>
　　暹<lb/>
自新門䑓入港外山﨑嶇内嶺深邃土瘠不宜耕種穀<lb/>
米嵗仰羅斛氣候不正尚侵掠每他國轉輸駕百十艘<lb/>
以沙糊滿載舍生而徃務在必取近年以七十餘艘來<lb/>
侵單馬錫攻打城池一月不下本處閉闗而守不敢與<lb/>
争遇𤓰哇使臣經過暹人聞知乃遁遂掠昔里而歸至<lb/>
正己丑夏五月降於羅斛凡人死則灌水銀以養其身<lb/>
男女衣着與羅斛同仍以<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子權錢使用地産蘇木花<lb/>
<pb n="KR2k0142_WYG_000-26b"/>
錫大風子象牙翠羽貿易之貨用硝珠水銀青布銅鐵<lb/>
之屬<lb/>
　　𤓰哇<lb/>
𤓰哇即古闍婆國門遮把逸山係官塲所居宫室壯麗<lb/>
地廣人稠實甲東洋諸畨舊傳國王係雷震石中而出<lb/>
令女子為酋以長之其田膏沃地平衍榖米富饒倍於<lb/>
他國民不為盜道不拾遺諺云太平闍婆者此也俗朴<lb/>
男子椎髻褁打布惟酋長留髪大德年間伊克黙色平<lb/>
<pb n="KR2k0142_WYG_000-27a"/>
章史弼髙興曽徃其地令臣屬納税貢立衙門振綱紀<lb/>
設舖兵以逓文書守常刑重鹽法使銅錢俗以銀錫鍮<lb/>
銅雜鑄如螺甲大名為銀錢以權銅錢使用地産青鹽<lb/>
係晒成胡椒每嵗萬斤極細堅耐色印布及鸚鵡之類<lb/>
藥物皆自他國來也貨用硝珠金銀青縀色絹青白花<lb/>
碗鐵器之屬次曰巫崙曰希苓曰三打板曰吉丹曰孫<lb/>
剌等地無異産故附此耳<lb/>
　　重迦羅<lb/>
<pb n="KR2k0142_WYG_000-27b"/>
杜瓶之東曰重迦羅與𤓰哇界相接間有髙山竒秀不<lb/>
産他木滿山皆鹽敷樹及楠樹内一石洞前後三門可<lb/>
容一二萬人田土亞於闍婆氣候熱俗淳男女撮髻衣長<lb/>
衫地産綿羊鸚鵡細花木綿單椰子木綿花紗貿易之<lb/>
貨用花銀花宣絹諸色布煮海為鹽釀秫為酒無酋長<lb/>
年尊者綂攝次曰諸畨相去約數日水程曰孫陀曰琵<lb/>
琶曰丹重曰員嶠曰彭里不事耕種專尚㓂掠與吉陀<lb/>
亞﨑諸國相通交易舶人所不及也<lb/>
<pb n="KR2k0142_WYG_000-28a"/>
　　都督崖<lb/>
自海腰平原津通淡港土薄田肥宜種穀廣栽薯芋氣<lb/>
候夏凉多滛雨春與秋冬皆熱俗尚節序男女椎髻穿<lb/>
絲布短衫繫白布梢民間每以正月三日長㓜焚香拜<lb/>
天以酒牲祭山神之後長㓜皆羅拜於庭名為慶節序<lb/>
不喜煮鹽釀蜜為酒有酋長地産片腦粗速香玳瑁龜<lb/>
筒貿易之貨用海南占城布紅緑絹鹽鐵銅鼎色縀之<lb/>
屬<lb/>
<pb n="KR2k0142_WYG_000-28b"/>
　　文誕<lb/>
渤山髙環溪水若淡田地瘠民半食沙糊椰子氣候苦<lb/>
熱俗滛男女椎髻露體繫青皮布梢日間畏熱不事布<lb/>
種月夕耕鋤漁獵採薪取水山無蛇虎之患家無盜賊<lb/>
之虞煮海為鹽釀椰漿為酒婦織木綿為業有酋長地<lb/>
産肉荳䓻黒小厮荳䓻花小丁皮貨用水綾絲布花印<lb/>
布烏瓶鼓瑟青磁器之屬<lb/>
　　蘇祿<lb/>
<pb n="KR2k0142_WYG_000-29a"/>
其地以石﨑山為堡障山畬田瘠宜種粟麥民食沙糊<lb/>
魚蝦螺蛤氣候半熱俗鄙薄男女斷髪纒皂縵繫小印<lb/>
花煮海為鹽釀蔗漿為酒織竹布為業有酋長地産中<lb/>
等降真條黄蠟玳瑁珎珠較之沙里八丹第三港等處<lb/>
所産此蘇䘵之珠色青白而圓其價甚昂中國人首餙<lb/>
用之其色不退號為絶品有徑寸者其出産之地大者<lb/>
已直七八百餘錠中者二三百錠小者一二十錠其餘<lb/>
小珠一萬上兩重者或一千至三四百上兩重者出於<lb/>
<pb n="KR2k0142_WYG_000-29b"/>
西洋之第三港此地無之貿易之貨用赤金花銀八都<lb/>
刺布青珠處器鐵條之屬<lb/>
　　龍牙犀角<lb/>
峯嶺内平而外聳民環居之如蟻附坡厥田下等氣候<lb/>
半熱俗厚男女椎髻齒白繫麻逸布俗以結親為重親<lb/>
戚之長者一日不見靣必攜酒持物以問勞之為長夜<lb/>
之飲不見其醉民煮海為鹽釀秫為酒有酋長地産沉<lb/>
香冠於諸畨次鶴頂降真蜜糖黄熟香頭貿易之貨用<lb/>
<pb n="KR2k0142_WYG_000-30a"/>
土印布八都剌布青白花之屬<lb/>
　　蘇門傍<lb/>
山如屏而石峭中有窩藏平坦地瘠田少多種麥而食<lb/>
氣候常暖俗鄙薄藉他畨以足其食頼商賈以資其國<lb/>
男女披長髪短衫為衣繫斯吉丹布煮海為鹽有酋長<lb/>
地産翠羽蘇木黄蠟㯽榔貿易之貨用白糖巫崙布油<lb/>
絹衣花色宣絹塗油大小水埕之屬塗油出於東埕塗<lb/>
中熬晒而成<lb/>
<pb n="KR2k0142_WYG_000-30b"/>
　　舊港<lb/>
自淡港入彭家門民以竹代舟道多磚塔田利倍於他<lb/>
壤云一季種穀三年生金言其糓變而為金也後西洋<lb/>
人聞其田美<hi>闕</hi>　　來取田内之土骨以歸彼田為之<lb/>
脉而種穀舊港之田<hi>闕</hi>　復生亦怪事也氣候稍熱男<lb/>
女椎髻以白布為梢煮海為鹽釀椰漿為酒有酋長地<lb/>
産黄熟香頭金顔香木綿花冠於諸畨黄蠟粗降真絶<lb/>
髙鶴頂中等沉速貿易之貨用門邦丸珠四色燒珠麒<lb/>
<pb n="KR2k0142_WYG_000-31a"/>
麟粒處甆銅鼎五色布大小水埕甕之屬<lb/>
　　龍牙菩提<lb/>
環宇皆山石排類門無田耕種但栽薯芋蒸以代糧當<lb/>
收之時畨家必堆貯數屋如中原人積糧以供嵗用食<lb/>
餘則存防下年之不熟也園種菓採蛤蚌魚蝦而食倍<lb/>
於薯芋氣候倍熱俗樸男女椎髻披木棉花單被煮海<lb/>
為鹽浸芋根汁以釀酒地産粗香㯽榔椰子貿易之貨<lb/>
用紅緑燒珠牙箱錠鐵鼎青白土印布之屬<lb/>
<pb n="KR2k0142_WYG_000-31b"/>
　　毗舍耶<lb/>
僻居海東之一隅山平曠田地少不多種植氣候倍熱<lb/>
俗尚虜掠男女撮髻以墨汁刺身至頭頸項臂纒紅絹<lb/>
繫黄布為飾國無酋長地無出産時常褁乾糧棹小舟<lb/>
過外畨伏荒山窮谷無人之境遇捕魚採薪者輒生擒<lb/>
以歸鬻於他國每一人易金二兩重盖彼國之人逓相<lb/>
倣傚習以為業故東洋聞毗舍耶之名皆<hi>闕</hi>　　也<lb/>
　　　<hi>闕</hi>卒<lb/>
<pb n="KR2k0142_WYG_000-32a"/>
地勢連龍牙門後山若纒若斷起凹峯而盤結故民環<lb/>
居焉田瘠穀少登氣候不齊夏則多雨而微寒俗質披<lb/>
短髪假錦纒頭紅油布繫身煮海為鹽釀米為酒有酋<lb/>
長地産上等鶴頂中等降真木綿花貿易之貨用絲布<lb/>
鐵條土印布赤金甆器鐵鼎之屬<lb/>
　　蒲奔<lb/>
地控海濵山蹲白石不宜耕種嵗仰食於他國氣侯乍<lb/>
熱而㣲冷風俗果决男女青黑男垂髻女拳髻繫白縵<lb/>
<pb n="KR2k0142_WYG_000-32b"/>
民煮海為鹽採蠏黄為鮓以木板造舟籐篾固之以綿<lb/>
花塞縫底甚柔軟隨波上下以木為槳未嘗見有損壊<lb/>
有酋長地産白藤扶畱藤㯽榔貿易之貨用青甆器粗<lb/>
碗海南布鐵線大小埕甕之屬<lb/>
　　假里馬打<lb/>
山列翠屏闤闠臨溪田下穀不收氣候熱俗澆薄男女<lb/>
髠頭以竹布為桶様穿之仍繫以梢罔知亷恥採蕉實<lb/>
為食煑海為鹽以適他國易米每鹽一斤易米一斗地<lb/>
<pb n="KR2k0142_WYG_000-33a"/>
産畨羊髙大者可騎日行五六十里及紫玳瑁貿易<lb/>
之貨用硫磺珊瑚珠闍婆布青色燒<hi>闕</hi>　　　布之屬<lb/>
　　　入老古<lb/>
益溪通津地勢卑窄山林茂密田瘠稻慳氣候熱俗薄<lb/>
男女椎髻繫花竹布為稍以象齒樹之内室為供養之<lb/>
具民煮海為鹽取沙糊為食地産丁香其樹滿山然多<lb/>
不常生三年中間或二年熟有酋長地每嵗望唐舶販<lb/>
其地徃徃以五枚鷄雛出必唐船一隻來二鷄雛出必<lb/>
<pb n="KR2k0142_WYG_000-33b"/>
有二隻以此占之如響斯應貿易之貨用銀鐵水綾絲<lb/>
布巫崙八節那間布土印布象齒燒珠青磁器埕器之<lb/>
屬<lb/>
　　古里地悶<lb/>
居加羅之東北山無異木唯檀樹為最盛以銀鐵碗西<lb/>
洋絲布色絹之屬為之貿貨也地謂之馬頭凡十有二<lb/>
所有酋長田宜穀粟氣候不齊朝熱而夜冷風俗淫濫<lb/>
男女斷髪穿木綿短衫繫占城布市所酒肉價亷婦不<lb/>
<pb n="KR2k0142_WYG_000-34a"/>
知恥部領縱食而貪色醉酒之餘卧不覆被至者染疾<lb/>
多死倘在畨茍免回舟之際櫛風沐雨其疾發而為狂<lb/>
熱謂之隂陽交交則必死昔泉之呉宅發舶稍衆百有<lb/>
餘人到彼貿易既畢死者十八九間存一二爾多羸弱<lb/>
之力駕舟隨風回舶或時風恬浪息黄昏之際則狂䰟<lb/>
蕩唱歌<hi>闕</hi>　　十則添炬曄燿使人魂遊而膽寒吁良<lb/>
可畏哉然則其<hi>闕</hi>　縱有萬倍之利何益昔栁子厚謂<lb/>
海賈以生易利其有甚於此者乎<lb/>
<pb n="KR2k0142_WYG_000-34b"/>
　　龍牙門<lb/>
門以單馬錫畨兩山相交若龍牙門中有水道以間之<lb/>
田瘠稻少氣候熱四五月多淫雨俗好刼掠昔部長<lb/>
掘地而得玉冠嵗之始以見月為正初酋長戴冠披服<lb/>
受賀今亦逓相傳授男女兼中國人居之多椎髻穿短<lb/>
布衫繫青布稍産粗降真斗錫貿易之貨赤金青緞花<lb/>
布處磁器鐵鼎之類盖以山無美林貢無異貨以通衆<lb/>
州之貿易皆剽竊之物也舶徃西洋本畨置之不問回<lb/>
<pb n="KR2k0142_WYG_000-35a"/>
船之際至吉利門舶人湏駕箭棚張布幕利器械以防<lb/>
之賊舟二三百隻必然來迎敵數日若僥倖順風或不<lb/>
遇之否則人為所戮貨為所有則人死係乎頃刻之間<lb/>
也<lb/>
　　崑崙<lb/>
古者崑崙山又名軍屯山山髙而方根盤幾百里截然<lb/>
乎瀛海之中與占城西竺鼎峙而相望下有崑崙洋因<lb/>
是名也舶販西洋者必掠之順風七晝夜可渡諺云上<lb/>
<pb n="KR2k0142_WYG_000-35b"/>
有七州下有崑崙計<hi>闕</hi>　　　孰存雖則地無異産人<lb/>
無居室山之窩有男人數十<hi>闕</hi>　　　異状穴居而野<lb/>
處既無衣褐日食山菓魚蝦夜則宿於樹巢仿標枝野<lb/>
鹿之世何以知其然也百舶阻惡風灣泊其山之下男<lb/>
女羣聚而翫撫掌而笑笑而去自適天趣吾故曰其無<lb/>
懷大庭氏之民歟其葛天氏之民歟<lb/>
　　靈山<lb/>
嶺峻而方石泉下咽民居星㪚以結網為活田野闢宜<lb/>
<pb n="KR2k0142_WYG_000-36a"/>
耕種一嵗凡二收榖舶至其所則船人齋沐三日具什<lb/>
事崇佛諷經燃水燈放彩舶以禳本舶之灾始度其下<lb/>
風俗氣候男女與占城同地産籐杖輕小黒文相對者<lb/>
為冠每條互易一花斗錫麄大而紋疎者一花斗錫互<lb/>
易三條舶之徃復此地必汲水採薪以濟日用次得㯽<lb/>
榔老葉餘無異物貿易之貨用粗碗燒珠鐵條之屬<lb/>
　　東西竺<lb/>
石上嵯峩形勢對峙地勢雖有東西之殊不啻蓬萊方<lb/>
<pb n="KR2k0142_WYG_000-36b"/>
丈之争竒也田瘠不宜耕種嵗仰淡净米榖足食氣候<lb/>
不齊四五月淫雨而尚寒俗樸畧男女斷髪繫占城布<lb/>
煮海為鹽釀椰漿為酒有酋長地産㯽榔老葉椰子簟<lb/>
木綿花畨人取其椰心之嫩<hi>闕</hi>　　或染織而為簟售<lb/>
之唐人其簟冬煖而夏凉亦可<hi>闕</hi>　貿易之貨用花錫<lb/>
胡椒鐵器薔薇露水之屬<lb/>
　　急水灣<lb/>
灣居石緑嶼之下其流奔騖舶之時月遲延兼以潮汐<lb/>
<pb n="KR2k0142_WYG_000-37a"/>
南北人莫能測舶洄漩於其中則一月莫能出昔有度<lb/>
元之舶流寓在其中二十餘日失風針迷舵折舶遂閣<lb/>
淺人船貨物俱各漂蕩偶遺三人於礁上者枵腹五日<lb/>
又且斷舶徃來輒采礁上螺蚌食之當此之時命懸於<lb/>
天忽一日大木二根浮海而至礁傍人抱其木隨風飄<lb/>
至湏門答剌之國幸而免溺焉<lb/>
　　花靣<lb/>
其山逶迤其地沮洳田極肥美足食有餘男女以墨汁<lb/>
<pb n="KR2k0142_WYG_000-37b"/>
刺於其靣故謂之花靣國名因之氣候倍熱俗淳有酋<lb/>
長地産牛羊鷄鴨㯽榔甘蔗老葉木綿貨用鐵條青布<lb/>
粗碗青處器之屬舶經其地不過貿易以供日用而已<lb/>
餘無可興販也<lb/>
　　淡洋<lb/>
港口通官塲百有餘里洋其外海也内有大溪之水源<lb/>
二千餘里奔流衝合於海其海靣一流之水清淡舶人<lb/>
經過徃徃乏水則必由此汲之故名曰淡洋過此以徃<lb/>
<pb n="KR2k0142_WYG_000-38a"/>
未見其海洋之水不鹹<hi>闕</hi>　　　田常熟氣候熱風俗<lb/>
淳男女椎髻繫溜布有酋長地産<hi>闕</hi>　　　與亞蘆同<lb/>
米顆雖小炊飯則香貿易之貨用赤金鐵器粗碗之屬<lb/>
　　湏文答剌<lb/>
峻嶺掩抱地勢臨海田磽穀少風俗澆薄其部長人<lb/>
物修長一日之間必三變色或青或黑或赤每嵗必<lb/>
殺十餘人取自然血浴之則四時不生疾病故民皆<lb/>
畏服焉男女椎髻繫紅布土産腦子粗降真香味短鶴<lb/>
<pb n="KR2k0142_WYG_000-38b"/>
頂斗錫種茄樹髙丈有餘經三四年不萎生茄子以梯<lb/>
摘之如西𤓰大重十餘斤貿易之貨用西洋絲布樟腦<lb/>
薔薇水黄油傘青布五色縀之屬<lb/>
　　僧加剌<lb/>
疊山環翠洋海横絡其山之腰有佛殿巋然則釋迦佛<lb/>
肉身所在民從而像之迨今以香花燭事之若存海濵<lb/>
有石如蓮䑓上有佛足跡長二尺有四寸闊七寸深五<lb/>
寸許蹟中海水入其内不鹹而淡味甘如醴病者飲之<lb/>
<pb n="KR2k0142_WYG_000-39a"/>
則愈老者飲之可以延年土人長七尺餘靣紫身黑眼<lb/>
巨而長手足温潤而壯徤宛然佛家種子夀多至百有<lb/>
餘嵗者佛初憐彼方之人貧而為盜故以善化其民復<lb/>
以甘露水洒其地産紅石土人掘之以左手取者為<hi>闕</hi>
　　　者設佛後得此以濟貿易之貨皆令温飽而善<lb/>
良<hi>闕</hi>　　　一鉢盂非玉非銅非鐵色紫而潤敲之有<lb/>
玻瓈聲故國初凡三遣使取之至是則舉浮屠之教以<lb/>
語人故未能免於儒者之議然觀其土人之梵相風俗<lb/>
<pb n="KR2k0142_WYG_000-39b"/>
之敦厚詎可弗信也夫<lb/>
　　交欄山<lb/>
嶺髙而樹林茂宻田瘠穀少氣候熱俗射獵為事國初<lb/>
軍士征闍婆遭風於山下輒損舟一舟幸免唯存釘灰<lb/>
見其山多木故於其地造舟一十餘隻若檣柁若帆若<lb/>
篙靡不具備飄然長徃有病卒百餘人不能去者遂留<lb/>
山中今唐人與畨人叢雜而居之男女椎髻穿短衫繫<lb/>
巫崙布地産熊豹鹿麂皮玳瑁貿易之貨用穀米色絹<lb/>
<pb n="KR2k0142_WYG_000-40a"/>
青布銅器青器之屬<lb/>
　　特畨里<lb/>
國居西南角名為小食官塲深邃前有石崖當闗以守<lb/>
之後有石洞周匝以居之厥土塗泥厥田沃饒臨溪溪<lb/>
又通海海口有閘春月則放水灌田耕種時雨降則閉<lb/>
閘或嵗旱則開焉民無水旱之憂長有豐稔之慶故號<lb/>
為樂土氣候應節俗淳男女椎髻繫青布煮海為鹽釀<lb/>
老葉為酒燒羊羔為<hi>闕</hi>　　黄蠟綿羊髙四尺許波羅<lb/>
<pb n="KR2k0142_WYG_000-40b"/>
大如斗甜𤓰三四尺圍貿易之貨用麻逸布五色綢縀<lb/>
錦縀銅鼎紅油布之屬<lb/>
　　班逹里<lb/>
地與鬼屈波思國為隣山峙而石盤田瘠穀少氣候㣲<lb/>
熱淫雨間作俗怪屋傍每有鬼夜啼如人聲相續至五<lb/>
更而啼止次日酋長必遣人乗騎鳴鑼以逐之卒不見<lb/>
其蹤影也厥後立廟宇於盤石之上以祭焉否則人畜<lb/>
有疾國必有灾男女丫髻繫巫崙布不事針縷紡績煮<lb/>
<pb n="KR2k0142_WYG_000-41a"/>
海為鹽地産甸子鴉忽石兠羅綿木綿花青䝉石貿易<lb/>
之貨用諸色縀青白磁鐵器五色燒珠之屬<lb/>
　　曼陀郎<lb/>
國界西北隅與播寕接壤地瘠宜種麥酋長七尺有餘<lb/>
二國勢均不事侵伐故累世結姻頗有朱陳村之俗焉<lb/>
蠻貊之所僅聞他國之所未見者氣候少熱男女挽髻<lb/>
以白布包頭皂布為服以木犀花釀酒地産犀角木綿<lb/>
摘四斗花可重一斤西𤓰五十斤重有餘石榴大如斗<lb/>
<pb n="KR2k0142_WYG_000-41b"/>
貿易之貨用丁香荳䓻良薑蓽茇五色布青器斗錫酒<lb/>
之屬<lb/>
　　喃□哩<lb/>
地當喃□哩之要衝大波如山動盪日月望洋之際疑<lb/>
若無地民居環山各得其所男女椎髻露體繫稍布田<lb/>
瘠榖少氣候暖俗尚刼掠亞於牛單錫也地産鶴頂龜<lb/>
筒玳瑁降真香冠於各畨貿易之貨用金銀鐵器薔薇<lb/>
水紅絲布樟腦青白花碗之屬夫以舶歴風濤回經此<lb/>
<pb n="KR2k0142_WYG_000-42a"/>
國幸而免於魚龍之厄而又罹虎口莫能逃之其值風<lb/>
信之乖時使之然歟<lb/>
　　北溜<lb/>
地勢居下千嶼萬島舶徃西洋過僧加剌傍潮流迅急<lb/>
更值風逆輒漂此國候次年夏東南風舶仍出溜水<lb/>
中有石槎牙利如鋒刃葢已不<hi>闕</hi>　舟矣地產椰子<lb/>
索<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子魚乾大手巾布海商毎將一舶<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子下烏爹朋<lb/>
加剌必互易米一船有餘盖彼畨以<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子權錢用亦乆<lb/>
<pb n="KR2k0142_WYG_000-42b"/>
遠之食法也<lb/>
　　下里<lb/>
國居小㖵喃古里佛之中又名小港口山曠而原平地<lb/>
方數千餘里民所奠居星羅棊布家給人足厥田中下<lb/>
農力耕氣候暖風俗淳民尚氣出入必懸弓箭及牌以<lb/>
隨身男女削髪繫溜布地産胡椒冠於各畨不可勝計<lb/>
椒木滿山蔓衍如籐蘿冬花而夏實民採而蒸曝以乾<lb/>
為度其味辣採者多不禁其味之觸人甚至以川芎煎<lb/>
<pb n="KR2k0142_WYG_000-43a"/>
湯解之他畨之有胡椒者皆此國流波之餘也<lb/>
　　髙郎歩<lb/>
大佛山之下灣環中縱横皆鹵股石其地濕臯田瘠米<lb/>
穀翔貴氣候暖俗薄舶人不幸失風或駐閣於其地者<lb/>
徒為酋長之利舶中所有貨物多至全璧而歸之酋以<lb/>
為天賜也孰知舶人妻子饑寒之所望哉男女撮髻繫<lb/>
八郎那間布梢煮海為鹽釀蔗漿為酒有酋長地産紅<lb/>
石頭與僧加剌同貿易之貨用八丹布斗錫酒薔薇水<lb/>
<pb n="KR2k0142_WYG_000-43b"/>
蘇木金銀之屬<lb/>
　　沙里八丹<lb/>
國居古里佛山之後其地沃衍田少俗美氣候㣲煖男<lb/>
女繫布纒頭循海而居珠貨之馬頭也民有犯罪者以<lb/>
石灰畫圏於地使之立圏内不令轉足此其極刑也地<lb/>
産八丹布珎珠由第三港來皆物之所自産也其地採<lb/>
珠官抽畢皆以小舟渡此國互易富者用金銀以低價<lb/>
塌之舶至求售於唐人其利豈淺鮮哉<lb/>
<pb n="KR2k0142_WYG_000-44a"/>
　　金塔<lb/>
古崖之下聖井傍有塔十丈有餘塔頂曽鍍以金其頂<lb/>
頽而石爛惟苔蘚青青耳上有鶴巢寛七尺餘有朱頂<lb/>
雌雄二鶴長存人見每嵗常巢其上酋長子孫相傳以<lb/>
來千有餘年矣春則育一二雛及羽翼成飛去惟老鶴<lb/>
存焉國人書扁曰老鶴里土瘠而民貧氣候不齊俗樸<lb/>
男女椎髻纒白布繫溜布民煮海為鹽女耕織為業夀<lb/>
多至百有餘嵗地産大布手巾木綿貿易之貨用鐵鼎<lb/>
<pb n="KR2k0142_WYG_000-44b"/>
五色布之屬<lb/>
　　東淡邈<lb/>
臯揵相去有間近希苓數日程山瘠民間田沃稻登百<lb/>
姓充給氣候熱俗重耕牛每於二月舂米為餅以飼之<lb/>
名為報耕種之本男女椎髻繫八丹布煮海為鹽釀椰<lb/>
漿為酒有酋長地産胡椒亞於闍婆玳瑁木綿大㯽榔<lb/>
貿易之貨用銀五色布銅鼎鐵器燒珠之屬<lb/>
　　大八丹<lb/>
<pb n="KR2k0142_WYG_000-45a"/>
國居西洋之後名雀婆嶺相望數百里田平豐稔時雨<lb/>
霑渥近年田中生叢<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>丈有餘長<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>莖四十有八榖粒<lb/>
一百三十長半寸許國人傳玩以為<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>王民掘<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>土移<lb/>
至酋長之家一嵗之上莖不枯槁後其穗自墜色如金<lb/>
養之以㯽榔灰使其不蛀迨今存其國時出曝之以為<lb/>
寳焉氣候熱俗淳男女短髪穿南溜布煮海為鹽地産<lb/>
綿布婆羅蜜貿易之貨用南絲鐵條紫粉木梳白糖之<lb/>
屬<lb/>
<pb n="KR2k0142_WYG_000-45b"/>
　　加里那<lb/>
國近具山其地磽确田瘠榖少王國之亞波下有石穴<lb/>
深邃有白牛種每嵗逢春産白牛仍有雌雄酋長畜之<lb/>
名官牛聼其自然孳育於國酋長以其繁衍因之互市<lb/>
國得金十兩厥後牛遂不産氣候稍熱風俗淳厚男女<lb/>
髠髪穿長衫煮井為鹽釀椰漿為酒地産綿羊高大者<lb/>
二百餘斤逢春則割其尾用畨藥搽之次年其尾復生<lb/>
如故貿易之貨用青白花碗細絹鐵條蘇木水銀之屬<lb/>
<pb n="KR2k0142_WYG_000-46a"/>
　　土塔<lb/>
居八丹之平原赤石圍遶有土磚甃塔髙數丈漢字書<lb/>
云咸淳三年八月畢工傳聞中國之人其年販彼為書<lb/>
於石以刻之至今不磨滅焉土瘠田少氣候半熱秋冬<lb/>
㣲冷俗好善民間多事桑香聖佛以金銀器皿事之男<lb/>
女斷髪其身如漆繫以白布有酋長地産綿布花布大<lb/>
手巾㯽榔貿易之貨用糖霜五色絹青縀蘇木之屬<lb/>
　　第三港<lb/>
<pb n="KR2k0142_WYG_000-46b"/>
古號為淵今名新港口岸分南北民結屋而居田土氣<lb/>
候俗男女與八丹同去此港八十餘里洋名大郎蚌珠<lb/>
海内為最富采取之際酋長殺人及十數牲祭海神選<lb/>
日集舟人採珠每舟以五人為率二人蕩槳二人收綆<lb/>
其一人用圏竹匡其袋口懸於頸上仍用收綆繫石於<lb/>
腰放墜海底以手爬珠蚌入袋中遂執綆牽掣其舟中<lb/>
之人收綆人隨綆而上纔以珠蚌傾舟中既滿載則官<lb/>
塲週回皆官兵守之越數日候其肉腐爛則去其殻以<lb/>
<pb n="KR2k0142_WYG_000-47a"/>
羅盛腐肉旋轉洗之則肉去珠存仍巨細篩閲於十分<lb/>
中官抽一半以五分與舟人均分若失海神以取之入<lb/>
水者多葬於鰐魚之腹吁得之良可憫也舶人幸當其<lb/>
取之嵗徃徃以金與之互易歸則樂數倍之利富可立<lb/>
致特幸逢其時耳<lb/>
　　華羅<lb/>
揎椰樹為疆理疊青石為室田土瘠磽宜種稻氣候常<lb/>
熱秋冬草木越増茂盛俗怪民間每創石亭數四塑以<lb/>
<pb n="KR2k0142_WYG_000-47b"/>
泥牛或刻石為像朝夕諷經敬之若神佛焉仍以香花<lb/>
燈燭為之供養凡所主之壇所行之地及屋壁之上悉<lb/>
以牛糞和泥塗之反為㓗净隣人徃來茍非其類則不<lb/>
敢造其所男女形黒無酋長年尊者主之語言□<hi>陟加反</hi>
詉<hi>女加反</hi>以檀香牛糞搽其額以白細布纒頭穿長衫與<lb/>
今之南毗人少異而大同<lb/>
　　麻那里<lb/>
界迷黎之東南居垣角之絶島石有楠樹萬枝周圍皆<lb/>
<pb n="KR2k0142_WYG_000-48a"/>
水有蠔如山立人少至之土薄田瘠氣候不齊俗侈男<lb/>
女辮髪以帶捎臂用金絲穿五色絹短衫以朋加剌布<lb/>
為獨幅裙繫之地産駱駝髙九尺土人以之負重有仙<lb/>
鶴髙六尺許以榖為食聞人拍掌則聳翼而舞其容儀<lb/>
可觀亦異物也<lb/>
　　加將門里<lb/>
去加里二千餘里喬木成林修竹髙節其地堰潴田肥<lb/>
美一嵗三收榖通商販於他國氣候常熱俗薄男女挽<lb/>
<pb n="KR2k0142_WYG_000-48b"/>
髻穿長衫叢雜回人居之其土商每興販黒□徃朋加<lb/>
剌互用銀錢之多寡隨其大小高下而議價民煮海為<lb/>
鹽釀漿為酒有酋長地産象牙兠羅綿花布貿易之貨<lb/>
用蘇杭五色縀南北絲土綢絹巫崙布之屬<lb/>
　　波斯離<lb/>
境與西夏聨屬地方五千餘里闗市之間民比居如魚<lb/>
鱗田宜麥<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>氣候常冷風俗侈麗男女長身編髪穿駝<lb/>
褐毛衫以軟錦為茵褥燒羊為食煮海為鹽有酋長地<lb/>
<pb n="KR2k0142_WYG_000-49a"/>
産琥珀軟錦駝毛腽肭臍沒藥萬年棗貿易之貨用氊<lb/>
毯五色縀雲南葉金白銀倭鐵大風子牙梳鐵器逹剌<lb/>
斯離香之屬<lb/>
　　撻吉那<lb/>
國居逹里之地即古之西域山少而瘠氣候半熱天常<lb/>
隂晦俗與羌同男女身靣如漆眼圓白髪鬅鬙籠軟錦<lb/>
為衣女資紡績為生男採鴉鶻石為活煮海為鹽釀安<lb/>
石榴為酒有酋長地産安息香琉璃瓶硼砂梔子花尤<lb/>
<pb n="KR2k0142_WYG_000-49b"/>
勝於他國貿易之貨用沙金花銀五色縀鐵鼎銅線琉<lb/>
磺水銀之屬<lb/>
　　千里馬<lb/>
北與大奮山截界溪水䕶布四時澄徹形勢寛容田瘠<lb/>
榖少氣候乍熱俗淳男女斷髪身繫絲布煮海為鹽釀<lb/>
桂屑為酒有酋長地産翠羽百合蘿蕷貿易之貨用鐵<lb/>
條麄碗蘇木鉛針之屬<lb/>
　　大佛山<lb/>
<pb n="KR2k0142_WYG_000-50a"/>
大佛山介子迓里髙郎歩之間至順庚午冬十月有二<lb/>
日因䣃帆於山下是夜月明如晝海波不興水清徹底<lb/>
起而徘徊俯窺水國有樹婆娑余指舟人而問此非清<lb/>
琅玕珊瑚珠者耶曰非也此非月中娑羅樹影者耶曰<lb/>
亦非也命童子入水中採之則柔滑㧞之出水則堅如<lb/>
鐵把而翫之髙僅盈尺則其樹槎牙盤結竒怪枝有一<lb/>
花一蘂紅色天然既開者彷彿牡丹半吐者類乎菡蓞<lb/>
舟人秉燭環堵而觀之衆乃雀躍而笑曰此瓊樹開花<lb/>
<pb n="KR2k0142_WYG_000-50b"/>
也誠海中之稀有亦中國之異聞余歴此四十餘年未<lb/>
嘗有覩於此君今得之兹非千載而一遇者乎余次日<lb/>
作古體詩一首以記其實袖之以歸豫章邵庵虞先生<lb/>
見而賦詩迨今留於君子堂以傳玩焉<lb/>
　　須文那<lb/>
國居班支尼那接境山如𤓰瓠民樂奠居田瘠穀少氣<lb/>
候應節俗鄙薄男女蓬頭繫絲布酋長之家有石鶴髙七<lb/>
尺餘身白而頂紅宛然生像民間事之為神鶴四五月<lb/>
<pb n="KR2k0142_WYG_000-51a"/>
間聼其夜鳴則是嵗豐稔凡有疾則卜之如響斯應民<lb/>
不善煮海為鹽地産絲布胡椒亞於希苓淡邈孩兒茶<lb/>
又名烏爹土又名胥實考之其實㯽榔汗也貿易之貨<lb/>
用五色細縀青縀荳䓻大小水罐蘇木之屬<lb/>
　　萬里石塘<lb/>
石塘之骨由潮州而生迤邐如長蛇横亘海中越海諸<lb/>
國俗云萬里石塘以余推之豈止萬里而已哉舶由玳<lb/>
嶼門掛四帆乗風破浪海上若飛至西洋或百日之外<lb/>
<pb n="KR2k0142_WYG_000-51b"/>
以一日一夜行百里計之萬里曽不足故源其地脉歴<lb/>
歴可考一脉至𤓰哇一脉至勃泥及古里地悶一脉至<lb/>
西洋極崑崙之地盖紫陽朱子謂海外之地與中原地<lb/>
脉相連者其以是歟觀夫海洋泛無涯涘中匿石塘孰<lb/>
得而明之避之則吉遇之則㐫故子午針人之命脉所<lb/>
係茍非舟子之精明能不覆且溺矣吁得意之地勿再<lb/>
徃豈可以風濤為徑路也哉<lb/>
　　小㖵喃<lb/>
<pb n="KR2k0142_WYG_000-52a"/>
地與都攔礁相近厥上黒墳本宜榖麥居民懶事耕作<lb/>
嵗籍烏爹運米供給或風信到遲馬船已去貨載不滿<lb/>
風信或逆不得過喃□哩洋且防髙浪阜中鹵股石之<lb/>
厄所以此地駐冬候下年八九月馬船復來移船回古<lb/>
里佛互市風俗男女衣着與古里佛同有村主無酋長<lb/>
地産胡椒椰子㯽榔溜魚貿易之貨用金錢青白花器<lb/>
八丹布五色縀鐵器之屬<lb/>
　　古里佛<lb/>
<pb n="KR2k0142_WYG_000-52b"/>
當巨海之要衝去僧加剌宻邇亦西洋諸馬頭也山横<lb/>
而田瘠宜種麥每嵗藉烏爹米至行者讓路道不拾遺<lb/>
俗稍近古其法至坦盜一牛酋以牛頭為凖失主仍以<lb/>
犯人家産籍沒而戮之官塲居深山中海濵為市以通<lb/>
貿易地産胡椒亞於下里人間居有倉廪貯之每播荷<lb/>
三百七十五斤税收十分之二以下次加張葉皮桑布薔<lb/>
薇水波羅蜜孩兒茶其珊瑚真珠乳香諸等貨皆由甘<lb/>
理佛朗來也去貨與小㖵喃國同畜好馬自西極來故<lb/>
<pb n="KR2k0142_WYG_000-53a"/>
以舶載至此國每疋互易動金錢千百或至四十千為<lb/>
率否則畨人議其國空乏也<lb/>
　　朋加剌<lb/>
五嶺崔嵬樹林㧞萃民環而居之嵗以耕植為業故野<lb/>
無曠土田疇極美一嵗凡三收榖百物皆亷即古忻都<lb/>
州府也氣候常熱風俗最為淳厚男女以細布纒頭穿<lb/>
長衫官税以十分中取其二焉其國鑄銀錢名唐加每<lb/>
錢八分重流通使用互易<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子一萬五百二十有餘以<lb/>
<pb n="KR2k0142_WYG_000-53b"/>
權小錢便民良有益也産苾布髙你布兠羅綿翠羽貿<lb/>
易之貨用南北絲五色絹縀丁香荳䓻青白花器白纓<lb/>
之屬兹畨所以民安物泰者平日農力有以致之是故<lb/>
原防管茅之地民墾闢種植不倦犁䥥勞苦之役因<lb/>
天之時而分地利國富俗厚可以軼舊港而邁闍婆云<lb/>
　　巴南巴西<lb/>
國居大響山之南環居數十里土瘠宜種荳氣候乍凉<lb/>
俗尚澆薄男女體小而形黒眼圓耳長手垂過膝身披<lb/>
<pb n="KR2k0142_WYG_000-54a"/>
絲絨單被凡民間女子其形㝞<hi>於加切</hi>
                    <graphic n="KR3068" url="https://raw.githubusercontent.com/kanripo/KR-Gaiji/master/images/KR3068.png" mimeType="image/png"/>
                    <hi>若加切</hi>自七嵗父<lb/>
母以歌舞教之身摺疊而圓轉變態百出粗有可觀倘<lb/>
適他國呈其藝術則予以小錢為賞地産細綿布舶人<lb/>
以錫易之<lb/>
　　放拜<lb/>
居巴隘亂石之間渡橋出入周圍無田平曠皆陸地宜<lb/>
種麥氣候常暖風俗質樸男女靣長目反白容黒如漆<lb/>
編髪為繩穿斜紋木綿長衫煮海為鹽煆鵞卵石為炭<lb/>
<pb n="KR2k0142_WYG_000-54b"/>
以代炊有酋長地産絶細布疋濶七尺長丈餘大㯽榔<lb/>
為諸畨之冠貨用金<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子紅白燒珠之屬<lb/>
　　大烏爹<lb/>
國近巴南之地介西洋之中峯山多鹵股田雜沙土有<lb/>
黒嵗宜種豆氣候常熱俗尚淳男女身脩長女生髭穿<lb/>
細布繫紅絹梢女善戰使摽鎗批竹矢毒於蛇他國人<lb/>
極畏之乃以金錢魚兼<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子使用煮海為鹽以逡廵法<lb/>
釀酒有酋長地産布匹猫兒眼睛鴉鶻石翠羽貿易之<lb/>
<pb n="KR2k0142_WYG_000-55a"/>
貨白銅鼓板五色縀金銀鐵器之屬國以<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子金錢流<lb/>
通使用所以便民也成周之世用錢幣漢武造皮幣鑄<lb/>
白銀無非子母相權而已如西洋諸畨國鑄為大小金<lb/>
錢使用與中國銅錢異雖無其幣以兼之得非法古之<lb/>
道者歟<lb/>
　　萬年港<lb/>
凌門正灣為之引從彷彿相望中間長濶二十餘丈其<lb/>
深無底魚龍之淵藪也旁有山如氐民環而居田寛地窄<lb/>
<pb n="KR2k0142_WYG_000-55b"/>
宜榖麥氣候常熱俗樸男女椎髻繫青布捎煮海為鹽<lb/>
釀蔗漿為酒有酋長地産降真條木綿黄蠟貿易之貨<lb/>
用鐵條銅線土印花布瓦瓶之屬<lb/>
　　馬八兒嶼<lb/>
控西北之隅居加將門之右瀕山而居土鹹田沃饒嵗<lb/>
倍收氣候熱俗淫男女㪚髪以椰葉蔽羞不事緝織鑿<lb/>
井煮海為鹽釀椰漿為酒無酋長地産羽細布大羊百<lb/>
有餘斤榖米價亷貿易之貨用砂金青縀白礬紅緑燒<lb/>
<pb n="KR2k0142_WYG_000-56a"/>
珠之屬次曰㧞忽曰里逹那曰骨里傍曰安其曰伽忽<lb/>
皆屬此國之節制焉<lb/>
　　阿思里<lb/>
極西南逹國里之地無山林之限風起則飛沙撲靣人<lb/>
不敢行居人編竹以蔽之氣候熱半年之間多不見雨<lb/>
掘井而飲深至二三百丈味甘而美其地防原宜種麥<lb/>
或潮水至原下則其地土潤麥苖自秀俗惡男女編髪<lb/>
以牛毛為繩接髪梢至齊膝為竒以鳥羽為衣搗麥做<lb/>
<pb n="KR2k0142_WYG_000-56b"/>
餅為食民不善煮海為鹽地産大綿布小布疋貿易之<lb/>
貨用銀鐵器青燒珠之屬<lb/>
　　哩伽塔<lb/>
國居遼西之界乃國王海之濵田瘠宜種黍民疊板石<lb/>
為居掘地丈有餘深以藏種子雖三載亦不朽也氣候<lb/>
秋熱而夏凉俗尚樸男女瘦長其形古怪髪長二寸而<lb/>
不見長穿布桶衣繫皂布梢煮海為鹽釀黍為酒以牛<lb/>
乳為食地産青琅玕珊瑚樹其樹或長一丈有餘或七<lb/>
<pb n="KR2k0142_WYG_000-57a"/>
八尺許一尺有餘秋冬民間皆用船採取以横木繫破<lb/>
網及紗線於其上仍以索縳木兩頭人於船上牽以拖<lb/>
之則其樹槎牙掛挽而上貿易之貨用金銀五色縀巫<lb/>
崙布之屬<lb/>
　　天堂<lb/>
地多曠漠即古筠冲之地又名為西域風景融和四時<lb/>
之春也田沃稻饒居民樂業雲南有路可通一年之上<lb/>
可至其地西洋亦有路通名為天堂有回回厯與中國<lb/>
<pb n="KR2k0142_WYG_000-57b"/>
授時厯前後只争三日其選日永無差異氣候暖風俗<lb/>
好善男女辮髪穿細布布衫繫細布梢地産西馬髙八<lb/>
尺許人多以馬乳拌飯為食則人肥美貿易之貨用銀<lb/>
五色縀青白花器鐵鼎之屬<lb/>
　　天竺<lb/>
居大食之東𨽻秦王之主去海二百餘里地平沃氣候<lb/>
不齊俗有古風男女身長七尺小目長項手帕繫額編<lb/>
髪垂耳穿百<hi>闕</hi>　　　皮織鞋以綿紗結襪仍將穿之<lb/>
<pb n="KR2k0142_WYG_000-58a"/>
示其執禮也不善煮海為鹽食仰他國民間以金錢流<lb/>
通使用有酋長地産沙金駿馬貿易之貨用銀青白花<lb/>
器斗錫酒色印布之屬<lb/>
　　層搖羅<lb/>
國居大食之西南崖無林地多淳田瘠榖少故多種薯<lb/>
以代糧食每貨販於其地者若有榖米與之交易其利<lb/>
甚溥氣候不齊俗古直男女挽髪穿無縫短裙民事網<lb/>
罟取禽獸為食煮海為鹽釀蔗漿為酒有酋長地産紅<lb/>
<pb n="KR2k0142_WYG_000-58b"/>
檀紫蔗象齒龍涎生金鴨觜膽礬貿易之貨用牙箱花<lb/>
銀五色縀之屬<lb/>
　　馬魯澗<lb/>
國與遐邇沙喃之後山接壤民樂業而富週廻廣一萬<lb/>
八千餘里西洋國悉臣屬焉有酋長元臨漳人陳其姓<lb/>
也㓜能讀書長練兵事國初領兵鎮甘州遂入此國討<lb/>
境不復返兹地産馬故多馬軍動侵畨國以兵凡若干<lb/>
萬歲以正月三日則建髙壇以受兵賀所至之地即成<lb/>
<pb n="KR2k0142_WYG_000-59a"/>
聚落一所民間互易而卒無擾攘之患盖以刑法之重<lb/>
如此觀其威逼諸畨嚴行賞罰亦酋豪中之表表者乎<lb/>
　　甘埋里<lb/>
<hi>闕</hi>　　南馮之地與佛郎相近乗風張帆二月可至小<lb/>
㖵喃其<hi>闕</hi>　　為馬船大於商舶不使釘灰用椰索板<lb/>
成片每舶二三<hi>闕</hi>　板横棧渗漏不勝稍人日夜輪戽<lb/>
水不枯竭下以乳香壓重上載馬數百匹頭小尾輕鹿<lb/>
身吊肚四蹄削鐵髙七尺許日夜可行千里所有木香<lb/>
<pb n="KR2k0142_WYG_000-59b"/>
琥珀之類地産自佛郎國來商販於西洋互易去貨丁<lb/>
香荳䓻青縀麝香紅色燒珠蘇杭色縀蘇木青白花器<lb/>
甆瓶鐵條以胡椒載而返椒之所以貴者皆因此船運<lb/>
去尤多較商舶之取十不及其一焉<lb/>
　　麻呵斯離<lb/>
去大食國八千餘里與鯨板奴國相近由海通溪約二<lb/>
百餘里石道﨑嶇至官塲三百餘里地平如席氣候應<lb/>
節風俗鄙儉男女編髪眼如銅鈴穿長衫煮海為鹽釀<lb/>
<pb n="KR2k0142_WYG_000-60a"/>
老葉為酒有酋長地産青鹽馬乳葡萄米麥其麥粒長<lb/>
半寸許甘露每嵗八九月下民間築净池以盛之旭日<lb/>
曝則融結如氷味甚糖霜仍以甆器貯之調湯而飲以<lb/>
辟瘴癘古云甘露王如來即其地也貿易之貨用剌速<lb/>
斯離布紫金白銅青珢玕闍婆布之屬<lb/>
　　羅婆斯<lb/>
<hi>闕</hi>　　　那之右山聨屬竒峯磊磊如天馬奔馳形勢<lb/>
臨海<hi>闕</hi>　　　不織不衣以鳥羽掩身食無烟火惟有<lb/>
<pb n="KR2k0142_WYG_000-60b"/>
茹毛飲血巢居<hi>闕</hi>　　　雖然飲食宫室節宣之不可<lb/>
缺也絲麻絺紵寒暑之<hi>闕</hi>　　違也夫以洛南北之地<lb/>
懸隔千里尚有寒暑之殊而况於<hi>闕</hi>　諸國者哉其地<lb/>
鐘湯之全故民無衣服之備陶然自適以宇宙輪輿宜<lb/>
乎茹飲不擇巢穴不易相與游乎太古之天矣<lb/>
　　烏爹<lb/>
國因伽里之舊名也山林益少其地堰潴而半曠民專<lb/>
農業田沃稼茂既絶稂莠之害又無蝗蝻之災嵗凢<lb/>
<pb n="KR2k0142_WYG_000-61a"/>
三稔諸物皆亷道不拾遺鄉里和睦士尤尚義俗厚民<lb/>
泰各畨之所不及也氣候男女與朋加剌畧同税收十<lb/>
分之一也地産大者黒國翠羽黄蠟木綿細匹布貿易<lb/>
之貨用金銀五色縀白絲丁香荳䓻茅香青白花器鼓<lb/>
瑟之屬每個銀錢重二錢八分准中統鈔一十兩易<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>
子計一萬一千五百二十有餘折錢使用以二百五十<lb/>
<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子糴一尖羅熟米折官斗有一斗六升每錢收<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子<lb/>
可得四十六羅米通計七十三斗二升可供二人一嵗<lb/>
<pb n="KR2k0142_WYG_000-61b"/>
之食有餘故販其地者十去九不還也夫以外夷而得<lb/>
知務農重榖使國<hi>闕</hi>　民故家給人足嵗無饑寒之憂<lb/>
設之興行禮讓教以詩<hi>闕</hi>　　則與中國之風無間然<lb/>
矣孰謂蠻貊之邦而不可行者<lb/>
　　異聞類聚<lb/>
<hi>闕</hi>　　　國之民能為飛車從風遠行見於博物誌矣<lb/>
次曰頓<hi>闕</hi>　　人死送於郭外鳥食肉盡乃去以火燒<lb/>
其骨即沉於海中謂之鳥葬見於窮神秘苑矣次曰骨利國<lb/>
<pb n="KR2k0142_WYG_000-62a"/>
晝長夜短薄暮煮一羊胛方熟東方已曙見於神異録<lb/>
矣次曰大食國山樹花開如人首不解語人借問惟頻<lb/>
笑笑則雕落見於酉陽雜爼矣次曰婆登國種榖每月<lb/>
一熟見於神異之記次曰繳濮國人有尾欲坐則先穴<lb/>
地以安之誤折其尾則死見於廣州之記次曰南方之<lb/>
産翁獠婦□子是擁衾抱雛以䕶衞之見於南楚之新<lb/>
聞次畨禺縣民灾𬞞園盜之於百里之外若浮筏乗流<lb/>
於海上有縣宰為之判杖見於玉堂之閑話他如女人<lb/>
<pb n="KR2k0142_WYG_000-62b"/>
國視井而生育茶弼沙國入其地聲震雷霆至於南方<lb/>
縳婦成姻多非禮聘嶺南之好女不事緝織南海之貧<lb/>
妻名為腹指賣南中之師郎擁婦而食肉此又人物風<lb/>
俗之不同録之以偹采覧故曰異聞類聚<lb/>
島夷誌後序<lb/>
皇元混一聲教無遠弗届區宇之廣曠古所未聞海外<lb/>
島夷無慮數千國莫不執玉貢琛以脩民職梯山航海<lb/>
以通互市中國之徃復商販於殊庭異域之中者如東<lb/>
<pb n="KR2k0142_WYG_000-63a"/>
西州焉大淵少年嘗附舶以浮於海所過之地竊嘗賦<lb/>
詩以記其山川土俗風景物産之詭異與夫可怪可愕<lb/>
可鄙可笑之事皆身所遊覧耳目所親見傳説之事則<lb/>
不載焉至正己丑冬大淵過泉南適監郡偰侯命三山<lb/>
呉鑒明之續清源郡誌願以清源舶司所在諸畨輻輳<lb/>
之所宜記録不鄙謂余方知外事屬島夷誌附於郡誌<lb/>
之後非徒以廣士大夫之異聞盖以表國朝威德如是<lb/>
之大且遠也<lb/>
<pb n="KR2k0142_WYG_000-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　島夷誌畧<lb/>
<pb n="KR2k0142_WYG_000-64a"/>
島夷誌略跋<lb/>
皇明嘉靖戊申五月望汝南郡考島夷惟日本重文事<lb/>
其髹漆金器刀紙屏障最精此誌不載故及之予於正<lb/>
徳初年因本國使臣朝貢留寓姑蘇其正使了菴年已<lb/>
八十八詩禮𢋫酬尚在陶齋袁表識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>赤城志巻十七</head>
    <p>
<pb n="KR2k0017_WYG_017-1a"/>
欽定四庫全書<lb/>
　赤城志巻十七　　　　　宋　陳耆卿　撰<lb/>
　　吏役門<lb/>
自罷鄉户用市户而州縣之吏罕良民矣余記故老言<lb/>
鄉户不足於材而有餘於行其真朴遜厚里黨多化焉<lb/>
則仗以行文書奉期㑹宜有易無難也及其後變法浮<lb/>
屯詭聚簸弄福禍無益於上而有損於下則至於民畏<lb/>
吏吏困民民吏相仇而不足以相德上之人疾吏則吏<lb/>
<pb n="KR2k0017_WYG_017-1b"/>
怨疾民則民散其滔滔滋患詎一日之積哉前軰論差<lb/>
雇二端舌本爛漫由今而論得失概可覩已於其中而<lb/>
變通之豈無長䇿而余不敢僣也<lb/>
　　　州役人<lb/>
衙前<lb/>
　　國初置自都知兵馬使至第六名教練使凡十三<lb/>
　　階以鄉户中押録里正之年滿者為之押錄三年<lb/>
　　替里正二年替限内各管重難一次其不厯衙前<lb/>
<pb n="KR2k0017_WYG_017-2a"/>
　　者雖得替不許歸農若主持官物必以家業及二<lb/>
　　百緡者聴更重難日久至都知兵馬使者試驗其<lb/>
　　材遣赴闕補官熙寧四年行募役罷鄉户衙前元<lb/>
　　祐元年復差役衙前招税户鄉户衙前别立法優<lb/>
　　假之紹聖元年復熙寧法立衙規本州舊以七十<lb/>
　　五人為額今四十六人<lb/>
人吏<lb/>
　　國初置自都孔目官至糧料押司官凡十階謂之<lb/>
<pb n="KR2k0017_WYG_017-2b"/>
　　職級其次曰前行曰後行又其次曰貼司募有産<lb/>
　　而練於事者為之或無人應募則俾職級年滿出<lb/>
　　職其子姪繼替天聖初令無子姪可繼者與募百<lb/>
　　姓慶厯初詔並許投名取三人以上職級保明充<lb/>
　　熙寧四年行募役法依舊許投名始支料錢元祐<lb/>
　　元年復差役法亦許人投名不限産税紹聖元年<lb/>
　　復熙寧法定使院規約仍因元豐額定法司州院<lb/>
　　勘事司司理院常平兩案職級前後行書表司之<lb/>
<pb n="KR2k0017_WYG_017-3a"/>
　　數紹興二十六年减吏額定本州為五十人内刑<lb/>
　　法司八人常平兩案三人職級一十人前後行二<lb/>
　　十五人書表司四人今如之<lb/>
貼司<lb/>
　　國初惟在京及監司許置諸州止有私名書手景<lb/>
　　祐元年量私名書手人數立額許正行人吏保明<lb/>
　　充元豐中始有攅司試書筭又吏人不足則差貼<lb/>
　　司權行紹興二十六年詔以吏額之半置貼司本<lb/>
<pb n="KR2k0017_WYG_017-3b"/>
　　州以二十五人為額今如之<lb/>
造帳司<lb/>
　　國初置以諸縣曹司補充掌造轉運提舉司錢帛<lb/>
　　帳治平元年改用使院後行為之熙寧四年詔優<lb/>
　　與請給以免役錢支元祐三年罷雇錢聽於吏人<lb/>
　　内抽差滿三年循一資紹聖復募法本州以五人<lb/>
　　為額今如之<lb/>
祗候典<lb/>
<pb n="KR2k0017_WYG_017-4a"/>
　　熙寧十年置主受諸縣文書先是縣遣後行人吏<lb/>
　　詣州承領及是始募知後典代之<hi>即祗候典</hi>元豐七年<lb/>
　　定額紹聖因之諸縣各二人今各一人<lb/>
散從官<lb/>
　　國初置承符散從歩奏官追催公事差税户或坊<lb/>
　　郭有行止者為之給雇錢元豐三年改為散從官<lb/>
　　宣和減省紹聖後定節級聽子長行額軍事推官<lb/>
　　轄之本州總六十五人<lb/>
<pb n="KR2k0017_WYG_017-4b"/>
院虞候<lb/>
　　國初置主分直州司理兩院依承符散從官法差<lb/>
　　鄉户其節級逓充三年替熙寧二年更募法以第<lb/>
　　四等户充一年替元豐七年許投名不給雇錢紹<lb/>
　　聖因之政和二年詔左右獄當直司獄子給重祿<lb/>
　　將當直司併入左右獄却輪撥當直司左右獄子<lb/>
　　半年替當直司獄子一季替宣和罷重祿紹聖後<lb/>
　　定為七十三人今七十人<lb/>
<pb n="KR2k0017_WYG_017-5a"/>
雜職<lb/>
　　國初置依院虞候法差三年替未願歸農者聽熙<lb/>
　　寧行募法給雇錢元豐定額内以一人充指教並<lb/>
　　聽投名無雇錢紹聖因之本州以六人為額今七<lb/>
　　人<lb/>
斗子搯子秤子揀子庫子<lb/>
　　國初選第三第四等户有行止人充元豐定額許<lb/>
　　投名不給雇錢紹聖因之紹興三十一年令州縣<lb/>
<pb n="KR2k0017_WYG_017-5b"/>
　　專副庫搯各通抵産召三等以上户保充本州斗<lb/>
　　子額三十八人今一十八人搯子額二十人今九<lb/>
　　人秤子無額今三人揀子庫子以搯子為之<lb/>
欄頭<lb/>
　　至道二年委運司選充咸平三年招客戸祥符六<lb/>
　　年於第五等税户差熙寧行募法元豐聽投名不<lb/>
　　支雇錢舊以一十四人為額今一十二人<lb/>
　　　縣役人<lb/>
<pb n="KR2k0017_WYG_017-6a"/>
人吏<lb/>
　　國初以上下押錄前行後行貼司書手為名次其<lb/>
　　押司録事選等第户諳吏道者充曹司隨户口多<lb/>
　　少立額康定二年以税户不省文書召有産業人<lb/>
　　投名試書筭不足則抽差税户既而諸縣後行各<lb/>
　　充州吏以二年替仍輪上州充知後典慶厯三年<lb/>
　　令押司録事三年替熙寧募知後典替曹司自是<lb/>
　　縣吏不貼差紹興令募成丁有税産無過犯者充<lb/>
<pb n="KR2k0017_WYG_017-6b"/>
　　不足則取犯杖罪情輕者充又不足則取非税户<lb/>
　　而有税産之人為保者充二十六年裁吏額臨海<lb/>
　　黄巖二十人天台僊居寧海一十五人今如之<lb/>
貼司<lb/>
　　國初人吏正名不許更置貼司抄狀司景德初量<lb/>
　　私名書手人數立額俾正名保充元豐令始籍定<lb/>
　　姓名舊額不及數者各不得私補人吏有闕則與<lb/>
　　鄉書手以次補充紹興二十六年裁吏額五縣各<lb/>
<pb n="KR2k0017_WYG_017-7a"/>
　　二十人今如之<lb/>
鄉書手<lb/>
　　國初里正户長掌課輸鄉書手𨽻焉以税户有行<lb/>
　　止者充勒典押里正委保天聖後以第四等户差<lb/>
　　熙寧行募法以第三等以下户充免户下役錢無<lb/>
　　人就即給雇錢其後不限有無産業招募吏有闕<lb/>
　　與貼司依名次補充元豐七年聽投名不支雇錢<lb/>
　　臨海額一十八人黄巖額一十二人天台額四人<lb/>
<pb n="KR2k0017_WYG_017-7b"/>
　　僊居額六人寧海額六人今如之<lb/>
手力<lb/>
　　國初差二三等户掌追催公事及在城賦税二年<lb/>
　　替建隆四年以縣户口多寡定額熙寧中募税户<lb/>
　　及坊郭有行止充元豐役法臨海額五十二人黄<lb/>
　　巖額四十九人天台額三十五人僊居額四十人<lb/>
　　寧海額四十人今如之<lb/>
斗子<hi>法見州</hi>
<pb n="KR2k0017_WYG_017-8a"/>
　　元豐法臨海額二人今闕黄巖額二人今如之天<lb/>
　　台額六人今八人僊居額六人今一人寧海額一<lb/>
　　十五人今四人<lb/>
庫子搯子<lb/>
　　元豐役法臨海額七人今一人黄巖額三人今如<lb/>
　　之天台額八人今七人僊居額一十人今六人寧<lb/>
　　海額七人今如之<lb/>
秤子<lb/>
<pb n="KR2k0017_WYG_017-8b"/>
　　元豐役法臨海闕黄巖額一人今如之天台額一<lb/>
　　人今二人僊居額一人今用庫子併充寧海額一<lb/>
　　人今如之<lb/>
欄頭<lb/>
　　元豐役法臨海闕黄巖額六人今七人天台額一<lb/>
　　十四人今一人僊居額四人今如之寧海額八人<lb/>
　　今二人<lb/>
所由<lb/>
<pb n="KR2k0017_WYG_017-9a"/>
　　元豐役法投名無雇錢臨海額九人今二人<hi>於本州院</hi>
　　<hi>虞候内差充</hi>黄巖額一人今如之天台額一十四人今<lb/>
　　二人僊居額一十人今三人寧海額三人今一人<lb/>
雜職<lb/>
　　元豐役法臨海額八人黄巖額六人今如之天台<lb/>
　　額四人今三人僊居額三人今五人寧海額五人<lb/>
　　今四人<lb/>
　　　鄉役人<lb/>
<pb n="KR2k0017_WYG_017-9b"/>
保正長<lb/>
　　建隆初里正户長掌課輸里正於第一等差户長<lb/>
　　於第二等差鄉書手𨽻里正於第四等差又有耆<lb/>
　　長掌盗賊煙火於第一第二等差其屬有壯丁於<lb/>
　　第四第五等差至和初罷里正増差户長熙寧五<lb/>
　　年罷户長六年行保甲法始置保正副大小保長<lb/>
　　譏察盜賊七年令耆長壯丁鄉書手並給雇錢既<lb/>
　　而輪保丁充甲頭催科八年罷募耆長壯丁今保<lb/>
<pb n="KR2k0017_WYG_017-10a"/>
　　正大保長掌盜賊煙火立庸直别召承帖人𨽻焉<lb/>
　　元豐八年復募耆户長壯丁元祐元年復差役法<lb/>
　　復令户長催科罷保甲紹聖元年復雇耆户長壯<lb/>
　　丁尋復保正長法令諸縣雇募保正副大保長催<lb/>
　　税甲頭承帖人二年以催科甲頭皆下户不集事<lb/>
　　改付大保長一税一替建炎元年罷户長復甲頭<lb/>
　　紹興七年復大保長催科九年令保正長専掌盜<lb/>
　　賊煙火不許承文帖及課輸事三十一年令甲頭<lb/>
<pb n="KR2k0017_WYG_017-10b"/>
　　仍舊催科二十八年指揮以三十户為一甲選欠<lb/>
　　多者一人為甲首催甲内税乾道間罷自後變户<lb/>
　　長為催頭吏旁縁為姦其弊有不可言者大率隨<lb/>
　　情竄易曲意枝蔓甲當役詭以授乙又授丙授丁<lb/>
　　必盡得賂乃始反於甲故一人受役數家先被害<lb/>
　　其受役者例先代輸否則械繫鞭箠不輸不止輕<lb/>
　　者傾家貲重則鬻産産非豪右無所售乗其罅賤<lb/>
　　入之産空訟未已甚至族與姻自為敵妻遁子散<lb/>
<pb n="KR2k0017_WYG_017-11a"/>
　　過者輒淚下焉淳熙十六年袁提舉説友奏請遵<lb/>
　　紹興甲首法以三十家為一結流水排次遇開塲<lb/>
　　則以各户合輸之目列為榜掲之通衢令巳輸者<lb/>
　　自䟽其時以待考察限滿上其榜以縣鈔㸃磨其<lb/>
　　輸足者先出甲未輸或輸未足者擇其尤一人罰<lb/>
　　為甲首給甲帖催甲内税違者痛䋲之自是民畏<lb/>
　　充甲首競先輸官不費寸紙而賦集齊民破蕩之<lb/>
　　禍殆少紓矣獨胥曹意不滿日撼歳揺或怖以税<lb/>
<pb n="KR2k0017_WYG_017-11b"/>
　　長或雖用甲首而巳非袁公之舊名實交戾利害<lb/>
　　相反雖未至如催頭之酷而中産下户徧患苦之<lb/>
　　矣長民者可不動心乎<lb/>
　<lb/>
　<lb/>
　<lb/>
　<lb/>
　赤城志巻十七<lb/>
</p>
<p>
</p>
  </div>
</body>
</text>
</TEI>
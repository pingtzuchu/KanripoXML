<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>赤城志巻二十七</head>
    <p>
<pb n="KR2k0017_WYG_027-1a"/>
欽定四庫全書<lb/>
　赤城志巻二十七　　　　宋　陳耆卿　撰<lb/>
　　寺觀門一<lb/>
自佛老氏出摩盪掀舞環一世而趨之斯道殆薄蝕矣<lb/>
粗之為禍福使愚者懼精之為清淨寂滅使智者惑葢<lb/>
其竊吾說之似以為彼術之真如据影搏物而熟眎之<lb/>
則非也以故台之為州廣不五百里而為僧廬道宇者<lb/>
四百有竒吁盛哉今吾孔子孟子之像設不増或屋仆<lb/>
<pb n="KR2k0017_WYG_027-1b"/>
漫不治而穹堂偉殿獨於彼甘心焉豈其無禍福以懼<lb/>
人而無思無為之㫖反出清淨寂滅之下邪今備録之<lb/>
非以滋惑亦使觀者知彼之盛而防吾之衰庶少輔世<lb/>
教云爾<lb/>
　　　寺院<lb/>
　　　　州<lb/>
　　　　　禪院五<lb/>
報恩光孝寺在州東南一里一百步巾子山下唐開元<lb/>
<pb n="KR2k0017_WYG_027-2a"/>
　　中建舊傳有小刹七曰楞嚴水陸證道積善天光<lb/>
　　景徳藏院至是合為一賜額開元國朝景徳中更<lb/>
　　名景徳崇寧二年因臣寮奏詔天下建崇寧寺州<lb/>
　　以此寺應詔加萬夀二字遇天寧節度僧一人殿<lb/>
　　後有戒壇一元祐五年僧元照建也<hi>楊傑為之記</hi>政和元<lb/>
　　年改崇寧為天寧紹興七年改天寧為廣孝十五<lb/>
　　年以追崇徽宗改今額乾道九年火僧徳光有權<lb/>
　　踵新之淳熙三年錢參政端禮建僧堂十年其孫<lb/>
<pb n="KR2k0017_WYG_027-2b"/>
　　丞相象祖建佛殿寺始復舊觀惟羅漢閣無重剏<lb/>
　　者寺東有古塔一或傳梁岳陽王得釋迦舍利建<lb/>
　　塔七今所存止此又傳有齊眉大師趺化如生塔<lb/>
　　于寺之東隅今貢院後有小浮圖在焉銅鐘一葢<lb/>
　　唐乾元癸亥所鑄又有佛牙二株沈香觀音像及<lb/>
　　累朝所賜宸翰甚衆<hi>尤守袤僧堂記云淳熙三年秋七月故參政觀文錢公施</hi>
　　<hi>其私財於台州報恩光孝禪寺復建僧堂明年九月十二日經始後十五日而公薨又明年六月二</hi>
　　<hi>日堂成中為大屋七間髙七尋其廣四十有二尺其深十尋前列修廊後布廣廡其楹髙與廣皆如</hi>
<pb n="KR2k0017_WYG_027-3a"/>
　　<hi>其堂之數而崇深殺之貫三夾廊為二井匽凡為屋之楹大小二十有四規模雄壯悉倍於舊公之</hi>
　　<hi>孫承議郎前知處州軍州事象祖題其榜曰選佛合道俗以落之又明年長老惟禋命其徒了性持</hi>
　　<hi>書求文於錫山尤袤而記之曰天台為邦仙聖所遊佛法之盛冠于東州有大叢林舊名景徳衆妙</hi>
　　<hi>荘嚴近在城域政和之初賜額天寧紹興之間始易今名是為祐陵追福之地列屋千楹有衆萬指</hi>
　　<hi>乾道癸已鬱攸扇災紺壁穹堂化為飛灰時大比丘徳光長老立志堅忍誓必再造乃泛扁舟浮海</hi>
　　<hi>而南持鉢于泉半嵗乃還憔悴辛勤寸絫銖積乃建衆寮乃營丈室規創後壁架虗鑿空商工度材</hi>
　　<hi>施者恐後惟光之名進于帝聴有詔自天命主靈隠袤時假守睹是勝因求繼光後實難其人萬口</hi>
　　<hi>一詞曰有權可乃屈致之權不拒我於煨燼中啟大法筵逺近歸依輻輳駢闠寳殿迄成於從空墮</hi>
<pb n="KR2k0017_WYG_027-3b"/>
　　<hi>權未嘗為不起于坐有大檀施觀文公錢與是比丘有大因縁私自念言安聚衲子以有伽藍為一</hi>
　　<hi>大事導師所在龍象駿犇四方學徒其来如雲而此僧堂獨不建立起寺之廢莫此為急我當布施</hi>
　　<hi>為衆萬先捐三百萬於指顧間公之視財如視土壌我無所施隨取而予權之受施如谷受風我無</hi>
　　<hi>所受有来則容權謂其徒監寺了性汝敏而勤命總其政性亦受令犇走後先陶瓦成山伐木蔽川</hi>
　　<hi>權来權藏四衆嗟惜予選惟禋嗣其法席禋之始来衆曰囏哉禋来一年衆志允諧巧者獻伎壮者</hi>
　　<hi>出力涓日庀徒並舉百役乃立斯堂其大七楹髙廣深邃寒温暑凊前榮後廡兩倍其數寢食有位</hi>
　　<hi>宴息有所偉哉斯堂肇自錢公不逮其成而公已終惟公有孫銜訓嗣事爰飾几榻至於塗塈齋鼔</hi>
　　<hi>粥魚隠隠隆隆攝齊升堂肅肅雍雍舊觀復還百廢具舉如聵得聴若瞽而睹數有成壊時有廢興</hi>
<pb n="KR2k0017_WYG_027-4a"/>
　　<hi>法力願力為無不成惟三比丘與二居士徃昔靈山並受佛記作此勝事刹那頃中化瓦礫埸為梵</hi>
　　<hi>帝宫咨汝大衆享此安逸云何修行報此恩徳當念作者法力宏深勇猛精進無起退心當念</hi>
　　<hi>施者願力堅重量彼来處無妄受用惟上祖師穴處巖居今汝不然夏屋渠渠惟上祖師行乞取足</hi>
　　<hi>今汝不然飽飯果腹廣席連床窓户明虗心境洞然萬法一如卧具巾簟隨用無乏困歇饑餐莫非</hi>
　　<hi>妙法汝若一念證常寂光華嚴境界即是此堂汝若不㫁五欲三毒當知此堂即是地獄巾山崇崇</hi>
　　<hi>與堂無窮我為斯文相其鼓鐘</hi>
兜率寺在州東南二里周廣順三年吳越王建舊有勝<lb/>
　　光和尚居之名勝光安國國朝大中祥符元年改今<lb/>
<pb n="KR2k0017_WYG_027-4b"/>
　　額上有觀音殿即舊景徳寺水月像也<hi>翟參政汝文謫居時</hi>
　　<hi>形之夢欲改塑凡三四弗類工泣禱是夜夢白衣高髻如生塑而成趙守企詩云一到巾山眼界寛</hi>
　　<hi>招提直在翠微間黄鸝過處金穿栁白鷺飛時雪㸃山魚艇兩三隨月上海帆八九趂潮還歸時聴</hi>
　　<hi>得梅花角落日西城未掩闗</hi>
嘉祐院在州北一里舊名淨名庵後改今額僧長吉嘗<lb/>
　　遊京師得宋㕘政庠以下一百四十五人所書般<lb/>
　　若經建臺以實之復自刺血書維摩經附焉<hi>宋諫議庠</hi>
　　<hi>記云建塔廟散香華奉經典攝受妄迷而為功徳有為者為之雖然佛滅度三千年世與法交相喪</hi>
<pb n="KR2k0017_WYG_027-5a"/>
　　<hi>濁刼下根訹為愚㝠非廣示像法無以震動而傾駭之使趨善良神道化時叵得而已沙門長吉當</hi>
　　<hi>兹世為功徳者也初師以釋子之秀来上都㑹譯場高選義學僧敷演祖教名在籍右始與龍象為</hi>
　　<hi>徒而覺華餘輝注射物境頗作歌詩雜擬輒自翼其宗由是益為人聞俄詔賜紫方袍號梵才大師</hi>
　　<hi>勝流欽風多所延供久之厭著謝去復山林之遊嵗在降婁始還台州州守悦其風虚淨名庵以舎</hi>
　　<hi>之惟師行嚴而身修寓曠而氣安能示方便悦可大衆居三年道益光明台人異焉捐金抵壁踵徃</hi>
　　<hi>瞻事四方来者與麻葦俱乃闢精廬而肆之刋林衡鏤巖椒棘如而堂煟如而庭者且數百筵朝薰</hi>
　　<hi>夜袚供擬尤具九年復作一成臺置大般若經六百篇及刻千刼佛像彼貨與力不募自至弗可貲</hi>
　　<hi>紀師復砭膚取血書維摩經質神為要又欲推慧命而廣之乃謀於公卿大人於是龍圖閣直學士</hi>
<pb n="KR2k0017_WYG_027-5b"/>
　　<hi>南陽葉君倡始籲謀分繕寳與凡臺閣方面知名士數十族叢喜迭捨參訖冩庸閲三年臺成納經</hi>
　　<hi>奉像庋而安之黒白相趨距躍圍繞以為去聖滋逺有能駕其説植徳於人令夫威神嵬巍現前知</hi>
　　<hi>親炙面命不在是經乎因是經讀誦悟入掊五藴泯空色攪萬異為闕真其為福又可勝量耶僕頃</hi>
　　<hi>與師游樂其誓願之就且枉錫顧我丐辭以永傳因宣是義而偈之曰臺屹而崇摧我慢而恭兮</hi>
　　<hi>經華而精竦我怠而誠兮像嚴而顯被吾魔而善兮報我四恩常不減而存兮師聞之謂余言為信</hi>
　　<hi>若其營綜之烈投施之衆日月之謹大槩具之至夫筆不可文言不能宣者僕與師均寄一歎而已</hi>
　　<hi>宋祁詩云故人詩未報恨恨復經年夢去長江路心知寳所天身依巖桂老詩與暮雲傳無柰纓緌</hi>
　　<hi>累猶䝉方外縁臺又詩云名高身愈隠孤錫倚巖扄園布黄金地  藏白馬經庵雲吞暝燭澗月㵼</hi>
<pb n="KR2k0017_WYG_027-6a"/>
　　<hi>虚瓶坐想谿橋路莓苔又㡬青辨周延雋詩云幽致極東南青隂潤客衫林深纔  徑雲滿欲藏巖</hi>
　　<hi>琴想山猿伴花憎谷鳥銜孤標如可挹墜藁悵開緘  錢惟演詩云漢苑辭千柰仙丘訪五芝汲缾</hi>
　　<hi>春溜滿巻衲曉雲滋望刹青龍起觀濤白馬馳紅樓曽應制佳句詠朝緌  蒋堂詩云老被詩名繫</hi>
　　<hi>此身思山深去避人羣寳臺千尺隔江見清磬一聲歸路聞巖上開扉燈照月庵前掃地雪和雲終</hi>
　　<hi>焉此是清涼處浄住無慚相國文</hi>
普寧院在州東北二里舊名上方資國建隆中錢忠懿<lb/>
　　王建大中祥符元年改今額<lb/>
崇法院在州東二里舊名紫凝周顯徳元年建國朝天<lb/>
<pb n="KR2k0017_WYG_027-6b"/>
　　禧元年改今額今廢<lb/>
　　　　　教院五<lb/>
寧國院在州東二里舊名六通晉天福二年建國朝大<lb/>
　　中祥符中改今額有銅鐘一梁乾化中所鑄<lb/>
延夀院在州東一里三百步皇祐五年重建或云即古<lb/>
　　倉基大中祥符元年賜額舊有凌雲軒後廢<hi>開禧中雨</hi>
　　<hi>後壁壊有黒米之異</hi>
普濟院在州東北一里三百步舊在州東一里名普賢<lb/>
<pb n="KR2k0017_WYG_027-7a"/>
　　<hi>今狀元塘是也</hi>大中祥符元年建治平三年改今額崇寧<lb/>
　　元年以其址卑濕徙今地<lb/>
順感院在州東二百步舊名報國晉天福二年郡人凌<lb/>
　　延熙捨宅建國朝大中祥符元年改今額舊有觀<lb/>
　　閣今廢<hi>趙守企題云一上危梯一解顔重崗複嶺四周環山川盡出登臨外天地都歸俯仰</hi>
　　<hi>間飛鳥直墮雙目斷遊雲長與片心閒文書了却無餘事日午須來日落還</hi>
福安院在州東一里二百步舊名興福保安治平三年<lb/>
　　改今額今廢惟殿堂兩廡僅存<hi>詳見貢院門</hi>
<pb n="KR2k0017_WYG_027-7b"/>
　　　　　律院一<lb/>
崇壽院在州東北二里舊名彌陀建隆元年錢忠懿王<lb/>
　　建大中祥符元年賜今額淳熙三年其孫參政端<lb/>
　　禮重新之<hi>錢自為記</hi>嘉定十六年齊守碩請以禪為律<lb/>
　　　　　甲乙院十<lb/>
永慶院在州北一里即古郡治舊名白雲延夀庵太平<lb/>
　　興國二年錢守昱建咸平二年賜今額寺後有泉<lb/>
　　庵以其旁泓水故名<hi>唐守仲友題云萬斛出時非擇地一泓澄處本無心</hi>
<pb n="KR2k0017_WYG_027-8a"/>
　　西有翠屏亭一覽亭今皆廢<hi>丁注題一覽亭詩云插迥飛簷聳凌虗疊</hi>
　　<hi>砌危四天欄下揖萬象掌中窺目力不到處雲容無盡時塵塵皆勝事凭檻幾人知  張景修題云</hi>
　　<hi>衙城直上有煙巒亭在重崖絶壁間幾箇白頭忘嵗月一生青眼看江山秋風落木樓臺出暮雨籠</hi>
　　<hi>沙鷗鷺閑珍重京西繡衣使作書題榜許追攀</hi>
明慶塔院在州巾子山上舊名淨光塔院乾徳五年錢<lb/>
　　守昱建大中祥符四年賜今額<hi>按僧子文結界院記有芟洗蘿蔦披</hi>
　　<hi>伐榛荆鱗布層基翼建寶塔森沈月殿蕭洒星廊之語其詳及題詠附見巾子山</hi>
寶城院在州東一里舊名護國唐光啟三年僧道元建<lb/>
<pb n="KR2k0017_WYG_027-8b"/>
　　國朝大中祥符元年改今額<hi>章郇公得象為之記</hi>舊有清熙<lb/>
　　堂<hi>陳右司瓘為作夏講䟽按瓘政和六年以詆誣羈管居此時蔡氏黨方盛每宻諷守石悈脅而</hi>
　　<hi>殺之呵守嚴甚又嘗召至庭怖以後命瓘竟不屈嘗為寺作修造等疏見集中</hi>
惠日院在州東一里舊名羅漢晉天福五年建國朝大<lb/>
　　中祥符三年改今額有大塔幢鐫唐大中十一年<lb/>
妙勝院在州西一百步一名石佛舊傳闢基時得石佛<lb/>
　　三軀塑之殿故名按題梁紹興十五年重建鍾乃<lb/>
　　顯徳二年錢王女所鑄<lb/>
<pb n="KR2k0017_WYG_027-9a"/>
小兜率院在州東一里天聖七年建<lb/>
祚聖院在州東北一里一百三十步白雲山下舊名白<lb/>
　　雲按傳燈録唐欣禪師嘗受業焉沈佺期餞台州<lb/>
　　刺史序云懐白雲之蘭若葢指此也國朝乾興元<lb/>
　　年重建大中祥符元年改今額今廢<lb/>
資聖院在州東南二里建隆四年建有定光巖昔有僧<lb/>
　　於此誦法華經俄而光現故以為名治平二年賜<lb/>
　　今額今廢<lb/>
<pb n="KR2k0017_WYG_027-9b"/>
福聖院在州北一里大觀三年重建今廢舊有松軒<hi>趙守</hi>
　　<hi>企題北山松軒詩云萬木有榮謝此松無盛衰夢闌秋韻起碁罷午隂移般匠顧不顧秦君知未知</hi>
　　<hi>亭亭高節在看取雪霜時公張景修題云雪天蒼翠暑天風珍重僧軒十八  不是詩人少吟詠世</hi>
　　<hi>間花草易為工</hi>
勝因院在州東二里治平二年建今廢<lb/>
　　　　　尼院二<lb/>
淨慧寺在州南三百步唐武徳元年建乃妙善公主道<lb/>
　　場二年賜額國朝淳熙二年重建<lb/>
<pb n="KR2k0017_WYG_027-10a"/>
演教院在州東三百五十步淨慧子院唐武徳元年建<lb/>
　　二年賜額<lb/>
　　　　臨海<lb/>
　　　　　禪院二十有六<lb/>
惠因寺在縣東南一百二十九里舊名禪房宋元嘉四<lb/>
　　年僧應俊建國朝大中祥符元年賜名惠因熙寧<lb/>
　　中僧了塵重新之紹興三十二年錢太師忱家乞<lb/>
　　為香燈院加崇親其後孫丞相象祖還諸朝復今<lb/>
<pb n="KR2k0017_WYG_027-10b"/>
　　額<lb/>
報恩衍慶院在縣東四十五里舊名興福俗又名龍華<lb/>
　　晉天福六年建國朝紹興六年范丞相宗尹家乞<lb/>
　　為香燈院遂改今額<hi>初范公遊此愛其幽勝題詩有兹逰恐不再聊寄小詩中</hi>
　　<hi>之句人謂非佳讖月餘薨竟𦵏其中</hi>
隆恩院在縣東南一百二十五里舊名明恩大中祥符<lb/>
　　九年縣人周圜捨基建先是唐武徳初有蓊蕚禪<lb/>
　　師卓庵於此治平三年改今額乾道元年稍徙髙<lb/>
<pb n="KR2k0017_WYG_027-11a"/>
　　爽一新之<lb/>
褒忠顯績院在縣西三十里舊名景福唐武徳二年建<lb/>
　　應順元年改慈聖國朝紹興九年吕丞相頤浩家<lb/>
　　乞為香燈院遂改今額<lb/>
保福院在縣南一十五里周廣順四年建晉開運四年<lb/>
　　賜額<lb/>
青蓮院在縣西北二十里舊名興善大中祥符元年改<lb/>
　　今額紹興十年重建<lb/>
<pb n="KR2k0017_WYG_027-11b"/>
具足院在縣東北二十五里舊名百文晉天福六年建<lb/>
　　國朝治平三年改今額<lb/>
慶恩院在縣東南二十五里舊名報恩石晉㑹同元年<lb/>
　　建國朝乾徳三年改今額<lb/>
昌國院在縣南二十五里舊名佛窟周廣順二年建國<lb/>
　　朝大中祥符元年改今額<lb/>
法海院在縣南二十五里太平興國七年建治平三年<lb/>
　　賜額<lb/>
<pb n="KR2k0017_WYG_027-12a"/>
惠明院在縣西北三十里舊名重元建隆四年建祥符<lb/>
　　七年改今額<lb/>
顯恩褒親院在縣西四十里舊名顯名淳熙三年曹開<lb/>
　　府勛家乞為香燈院遂改今額<lb/>
普安院在縣西四十五里舊名安像寶蔵巖蕭梁時建<lb/>
　　國朝治平三年賜今額<lb/>
浄安院在縣西五十五里舊名資夀庵咸平元年賜今<lb/>
　　額淳熙十四年僧了恭重建<hi>張郎中布為之記</hi>寺後有大<lb/>
<pb n="KR2k0017_WYG_027-12b"/>
　　靁峰面直常風山<lb/>
惠峰院在縣西北五十五里舊名福田唐咸通十三年<lb/>
　　建國朝大中祥符元年改今額<lb/>
延恩院在縣東南七十九里舊名湧泉晉太康中建盖<lb/>
　　因任旭女弟卓庵誦蓮經俄有泉自地湧出生<lb/>
　　白蓮華故名其後僧懐玉居焉唐咸通中改今額<lb/>
法安院在縣東九十里舊名廣濟保安吳越寳正五年<lb/>
　　建國朝治平三年改今額<lb/>
<pb n="KR2k0017_WYG_027-13a"/>
廣福院在縣東九十里舊名資瑞唐元和六年僧重濟<lb/>
　　建國朝隆興元年改今額<lb/>
真如院在縣東一百五里舊名回向唐武徳二年建國<lb/>
　　朝大中祥符元年改今額<lb/>
金仙院在縣東南一百一十九里舊名雉溪慶厯元年<lb/>
　　建治平三年改今額<lb/>
常樂院在縣東南一百二十四里舊名崇福嘉祐元年<lb/>
　　建治平三年改今額<lb/>
<pb n="KR2k0017_WYG_027-13b"/>
崇梵院在縣東南一百二十五里太平興國二年建初<lb/>
　　僧智顗於寺南北建放生池且造阿育王塔號普<lb/>
　　光塔院治平三年賜今額<lb/>
法興院在縣東南一百三十里治平元年建建炎四年<lb/>
　　賜額<lb/>
鴻祐院在縣東一百六十里舊名資福晉天福八年建<lb/>
　　國朝治平三年改今額<lb/>
安聖院在縣東一百七十里舊名新安晉天福四年建<lb/>
<pb n="KR2k0017_WYG_027-14a"/>
　　國朝治平三年改今額<lb/>
威神院在縣西北五里舊名天王院乾德四年建大中<lb/>
　　祥符二年改今額<lb/>
　　　　　教院三十有一<lb/>
能仁寺在縣東北四十五里舊名承天元符二年建有<lb/>
　　九祖閣羅漢堂政和七年改今額嘉定十四年御<lb/>
　　書寺扁及藏額八字今剏閣奉焉側有普同塔葢<lb/>
　　紹興中僧法照掩遺骸處<hi>石公孺為之記姚舜諧題云面勢崔嵬挿斗牛</hi>
<pb n="KR2k0017_WYG_027-14b"/>
　　<hi>東分一掖鎮丹丘玉毫金相祖師㑹寶帙琅函海藏流蒼檜茂林嘗䕃映白蓮香社共熏修紅塵斷</hi>
　　<hi>處人難到俗駕經年始此遊承天白蓮舊同一院故有共熏修之句</hi>
白蓮寺在縣東北四十五里舊名白蓮庵慶厯五年僧<lb/>
　　本如建魏國大長公主請今額舊有十六觀堂嘉<lb/>
　　定十年御書扁題四字以賜乃改院為寺按智顗<lb/>
　　教起天台佛隴而白蓮能仁宗而闡之號東掖兩<lb/>
　　山云<hi>章守得象題云聞説新庵號白蓮五峯環繞布金田虎溪社共何人繼佛隴燈從幾代傳</hi>
　　<hi>嵐色排空長似畫松枝偃葢不知年勞生已作歸休計願解塵纓結淨縁  石象之題云結社當年</hi>
<pb n="KR2k0017_WYG_027-15a"/>
　　<hi>號白蓮師心應欲繼前賢有時中夜初回定清磬一聲秋月圓</hi>
大中祥符寺在縣東南一百一十九里舊名靈穆晉永<lb/>
　　康中土人陳坦捨基建國朝大中祥符元年改今<lb/>
　　額建炎四年巡幸有御座尚存<hi>父老云往嵗懴院摧剥盗竊三銅象</hi>
　　<hi>越海而去踰百日有僧遇之閩江迎像而還朝發暮至今在東掖能仁寺又有一浮圖内多古甎題</hi>
　　<hi>曰上元丁卯靈穆寺塔記按唐有兩上元年號皆非丁卯殊不可曉</hi>
保寧廣福寺在縣西北六十里舊名永明五代時僧德<lb/>
　　韶建國朝天禧元年改保寧廣福開禧元年謝丞<lb/>
<pb n="KR2k0017_WYG_027-15b"/>
　　相深甫家乞為香燈院遂改今額<lb/>
雲巖寺在縣東北四十五里舊名松山梁天監二年建<lb/>
　　國朝大中祥符元年改今額<lb/>
保壽院在縣東南七里舊名普明乾德二年建祥符中<lb/>
　　改今額東有塔乃僧德韶建俗名白塔有三目觀<lb/>
　　音三目者舊傳天聖初有一木泝潮而至洎于院<lb/>
　　山浮圖之下時見異光僧惟諒遂以為像奉安曰<lb/>
　　剨然有聲視其目裂為三矣自是禱者益衆生之<lb/>
<pb n="KR2k0017_WYG_027-16a"/>
　　日尤盛<lb/>
普濟院在縣東七里蔡嶺舊名廣濟在西南一里俗號<lb/>
　　東茶院治平初改今額熈寧中徙今地時有僧法<lb/>
　　腴庵於西山持呪水湧以療疾立愈側有井井上<lb/>
　　有亭<hi>羅提刑適為之記</hi>舊有秀野亭地多梅花<hi>元守絳題云亭占青</hi>
　　<hi>山口郊原四望平遥林連崦黒白水隔田明翠麥波濤動飛泉劒珮輕長年便野趣擬欲觧塵纓</hi>
善濟院在縣東南一百二十里金鰲山本祥符塔院建<lb/>
　　炎四年巡幸賜今額洎金三十兩度僧三人有御<lb/>
<pb n="KR2k0017_WYG_027-16b"/>
　　座尚存西有如畫軒下瞰長江前挹海門諸峯<hi>寺壁</hi>
　　<hi>舊有詩云牡蠣灘頭一艇横夕陽多處待潮生與君不負登臨約同向金鰲背上行巡幸時見詩嘉</hi>
　　<hi>歎訪其人巳逝後人題詠甚衆惟一絶云黄㡌當年轉舳艫東浮鯨海入三呉中興事業風波惡好</hi>
　　<hi>作君王座右圖人多稱之飛潘朝英題如畫軒云春潮暮落海門山百艇齊  牡蠣灘分得魚鰕歸</hi>
　　<hi>野市滿江鷗鷺夕陽閒又倦客登臨力已疲髙僧故索小牕詩江山最好君知否春去秋來烟雨時</hi>
　　<hi>又有人題休説三江與五湖平生心眼此中舒人人摠道渾如畫祇恐丹青畫不如</hi>
淨信院在縣東七里舊名資國唐光啟二年建國朝治<lb/>
　　平三年改今額<lb/>
<pb n="KR2k0017_WYG_027-17a"/>
香積院在縣西北一十五里大中祥符中賜額元祐中<lb/>
　　僧良弼重建<lb/>
淨慧院在縣東南一十九里宣和中燬于宼紹興二年<lb/>
　　重建<lb/>
寶嚴院在縣南二十九里舊名香積唐㑹昌中廢乾寧<lb/>
　　元年重建改名香嚴國朝治平三年改今額<lb/>
靈鷲院在縣南二十里舊名瑞峯治平三年改今額俗<lb/>
　　稱小靈鷲<lb/>
<pb n="KR2k0017_WYG_027-17b"/>
小能仁院在院東二十五里大中祥符三年建康定元<lb/>
　　年賜名承天大觀中改今額<lb/>
真如院在縣東北二十五里舊名石門梁天監三年建<lb/>
　　晉天福八年改今額<lb/>
無量院在縣東南三十里景德中僧鑒融建大中祥符<lb/>
　　元年賜額<lb/>
廣化院在縣東南三十五里舊名善化治平三年改今<lb/>
　　額<lb/>
<pb n="KR2k0017_WYG_027-18a"/>
大安院在縣西北四十里舊名普安唐大厯元年建乾<lb/>
　　寧三年改今額<lb/>
延福院在縣東四十五里五代時建舊傳一巖甚美常<lb/>
　　現祥光故名應瑞峯且有堂曰瑞光國朝大中祥<lb/>
　　符元年賜今額<lb/>
淨戒院在縣西四十五里舊名資聖庵周顯德中建國<lb/>
　　朝治平三年賜今額<lb/>
正真院在縣東四十五里舊名靈龜庵大中祥符九年<lb/>
<pb n="KR2k0017_WYG_027-18b"/>
　　建熈寧六年賜今額<lb/>
妙縁院在縣東南四十七里舊名資福唐㑹昌五年建<lb/>
　　國朝治平三年改今額<lb/>
慈相院在縣東南四十九里舊名慈聖乾德四年重建<lb/>
　　治平三年改今額<lb/>
上妙院在縣東南六十里舊名䕶安梁乾化二年建國<lb/>
　　朝治平三年改今額<lb/>
福海院在縣東南六十九里舊名資福治平三年改今<lb/>
<pb n="KR2k0017_WYG_027-19a"/>
　　額<lb/>
薦福院在縣東南八十九里舊名寶際唐興元元年建<lb/>
　　國朝大中祥符三年改今額<lb/>
妙智院在縣東九十里舊名觀音建隆四年建治平三<lb/>
　　年改今額<lb/>
寶惠院在縣東一百三十里舊名水陸太平興國六年<lb/>
　　建大中祥符中改今額<lb/>
安住院在縣東一百七十里晉天福八年建國朝治平<lb/>
<pb n="KR2k0017_WYG_027-19b"/>
　　三年賜額<lb/>
吉祥院在縣西北六十里<lb/>
廣福院在縣東二十五里舊名保福唐天成三年建國<lb/>
　　朝熈寧三年改壽聖紹興三十二年改今額今廢<lb/>
　　　　　律院三<lb/>
顯孝南山寺在縣西五里日山舊名永明嘉祐八年建<lb/>
　　嘉定三年錢丞相象祖家奏以教為律遂改今額<lb/>
　　<hi>錢守暄遊日山詩云清晨渡水陟秋山日上髙原葉葉丹巳傍松筠尋磴道更瞻堂殿倚層巒梁間</hi>
<pb n="KR2k0017_WYG_027-20a"/>
　　<hi>雲氣蒸衣潤忩外嵐光照席寒顧我塵勞嗟少暇暫驅熊軾一盤桓  葛守閎題云六時香火集宗雷日上雲</hi>
　　<hi>收紫翠開應笑守麾公暇少三年官滿一曽來鐘周守延雋題云津頭催渡隔城隂祇苑深幽結客</hi>
　　<hi>尋緑稻一川春後滿白雲千嶂晚來深疎鐘流響猶含谷餘燼清芬尚襲襟多愧空疎無夣筆敢期</hi>
　　<hi>雜擬惠休吟澄孔文仲題云尋盡城中山又訪江外寺蘭舟涉  漪隼旌入疎翠樓臺初日升巖谷</hi>
　　<hi>宿雲墜飛泉百禽鳴怪石萬虬躓絶菴皆步登佳木留客醉洞天生晝寒桃源發春意煙霞暫深濶</hi>
　　<hi>宇宙忽殊異海國遇昇平鈐齋無俗事頴川擅才敏康樂足情意只恐新詩多鐫鑱費年祀  趙守</hi>
　　<hi>企題云背日西來眼界明隔溪遥見梵王城旌旗來道蔽山影笳鼓入林聞谷聲青鳥向人疑有意</hi>
　　<hi>白雲迎客不無情夕陽臨水共歸去明日紛紛塵事生  郭三益題云洗光朝日上旋旋瑞色分臨</hi>
<pb n="KR2k0017_WYG_027-20b"/>
　　<hi>此地先門逈帆収江市宻山深龍卧海潭圎靜然栢子聴幽偈閒立苔痕問小禪莫訝潮平歸渡晚</hi>
　　<hi>斯遊有意已三年</hi>
妙果院在縣西北三十里唐乾寧五年建舊傳羅漢嘗<lb/>
　　應跡焉故號羅漢院開平三年賜名敬修治平三<lb/>
　　年改今額嘉定十六年齊守碩請以教為律<lb/>
　　　　　甲乙院五十有五<lb/>
延慶院在縣西八里舊名龍山梁天監初建唐㑹昌中<lb/>
　　廢開平中改龍潭院錢忠懿王改戯龍國朝大中<lb/>
<pb n="KR2k0017_WYG_027-21a"/>
　　祥符中改今額<hi>夏英公竦記云臨海濟靈江而西越萬步至括蒼山與真隱山並間</hi>
　　<hi>有垂流千仞潄石成淵蛟龍宅之而雲雨攸生嵗有驕陽亢極並禱羣望寂寥無證則邦之守臣帥</hi>
　　<hi>寮屬而禜之薦牲沈玉以請常有雲油然發乎湫中暝山暨川雷震風動不崇朝而雨足予佐郡再</hi>
　　<hi>祀而兩往既享既禱絶澗而反至于山麓坦然右平顧之則有浮屠氏之宫在焉道出于側因憇其</hi>
　　<hi>所視其榜曰延慶院問其僧曰全議考其興替索其傳記則梁天監初始建為龍山寺至唐㑹昌五</hi>
　　<hi>年而廢未期復興開平中刺史駱延訓親篆榜而改之為龍潭院唐祚不永錢氏㨿有淛水忠懿王</hi>
　　<hi>俶始領此郡復新其額為戱龍院皆以邇龍淵而得名也國家受命旁宣教象我崇文廣武儀天尊</hi>
　　<hi>道寶應章感聖明仁孝皇帝告成功之嵗有詔賜今額焉問其傳授則逺者不能詳矣詰其近則乾</hi>
<pb n="KR2k0017_WYG_027-21b"/>
　　<hi>化中有僧常一始旁鑿靈阜全葺棟宇次傳慶仁道進雲㤗雲興令逢至于全議凡七世矣其殿宇</hi>
　　<hi>廊廡多全議紏檀施所就也觀其巘崿齟齬溪流沕潏古木怪石偃蹇盤踞雲物萬狀融冶凝結疎</hi>
　　<hi>篁茂草梃櫂蔓衍髙下嚮背宛為靈區嘉遯之室不築講學之館未締竺乾氏方牆華屋即而有之</hi>
　　<hi>於戱盛哉麗哉既盛且麗控引勝絶四方之中豈獨於此予關掌郡事政不専出無明誠以感造化</hi>
　　<hi>無至仁以召和氣雨不時至下民其憂故再走靈湫得請於廟憇于是舎須雨而旋噫豈人至靈而</hi>
　　<hi>弗神於龍彼祼壇於齋者獨何人哉豈修已行義之有所未至乎當以日繼月而成吾志屬寺僧全</hi>
　　<hi>議固請作記因并書而授之俾勒于石使後之識者覩斯文知不徒然而作也  章守得象題云碧</hi>
　　<hi>澗連龍穴層巒倚括蒼無時似風雨繞院盡松篁路僻人難到僧閒日自長勝遊應不負三度届雲</hi>
<pb n="KR2k0017_WYG_027-22a"/>
　　<hi>房住黄軫題云寶刹標奇處煙蘿響亂流地靈僧得  山好客多遊燈影連金像鐘聲散石樓風雷</hi>
　　<hi>等閒作咫尺是龍湫嶂黄知良題云松竹泠髙隂蕭森露寶林門依青  靜僧隱白雲深凄切泉噴</hi>
　　<hi>玉莊嚴地布金龍湫申致禱朝夕冀為霖</hi>
法安院在縣東北五里晉天福元年僧雲暉建俗號仙<lb/>
　　宫一徑隂蕭爽游者愛焉寺外有二古經幢國朝<lb/>
　　大中祥符元年賜今額舊有梅園<hi>曽守宏父簡洪景伯探梅詩有</hi>
　　<hi>云近城殊未發君與探山宫又云得得山宫千樹白與君騎馬入青苔  洪亦有簡曽詩云天知風</hi>
　　<hi>月主人賢况是江梅望著鞭已報兵厨招客醉故教晴日作春妍一年行樂能多少十騎聨飛相後</hi>
<pb n="KR2k0017_WYG_027-22b"/>
　　<hi>先好向山宫記名字他時嘉話踵斜川今梅不復存改為漏澤園矣  章守得象詩云路入青青數</hi>
　　<hi>里松上方樓閣一重重千尋練掛雙流瀑六曲屏開四面峯幽鷺猶翹藏翠竹啼猿相對荅疎鐘留</hi>
　　<hi>連不忍催歸騎回首斜陽煙霧濃</hi>
壽安院在縣西北一十三里碧潭山上本僧良弼碧泉<lb/>
　　菴元祐三年改菴為院仍賜今額<hi>陸守長倩詩云松葢松幢引步</hi>
　　<hi>髙躋攀終日自忘勞寒泉澄澈新鎔鏡華棟崢嶸下冠鼇軒到嫩嵐濃欲滴菴依疊障勢偏豪雙旌</hi>
　　<hi>暮廹城闉去止觀還應羨毳袍</hi>
淨明院在縣東南五十里舊名彌陁庵僧懷玉誦佛之<lb/>
<pb n="KR2k0017_WYG_027-23a"/>
　　地國朝治平三年賜今額<hi>陳侍郎公輔嘗憇此閲藏經且為詩云三載工</hi>
　　<hi>夫一藏經非禪非道亦非僧但慿方寸行諸善也是如來最上乘</hi>
無礙院在縣東南一百三十四里舊<hi>闕</hi>　　　　　法<lb/>
　　師建隋改攝靜舊傳僧灌頂嘗<hi>闕</hi>　　　　海寇<lb/>
　　擁兵以入見持幟㦸者甚盛身皆<hi>闕</hi>　　而竄遂<lb/>
　　又名山兵國朝治平三年改今額<hi>院有千佛像舊傳章  客舟艤</hi>
　　<hi>江滸挽之不可遇一僧云必吾挽乃可因畧以指撮取舟遂行繼共載至回浦僧忽堕水須㬰浮出</hi>
　　<hi>一石乃此像也</hi>
<pb n="KR2k0017_WYG_027-23b"/>
惠濟院在縣東二里舊名惠通唐乾寧二年守沈仁綰<lb/>
　　捨基建俗傳仁綰發地得觀音像遂以為寺又名<lb/>
　　上觀音國朝天聖二年改今額<lb/>
開福院在縣東南五里舊號資糧建隆四年建咸平二<lb/>
　　年賜今額舊有白蓮堂寺旁地號鷺鷥林<hi>陳白詩云鷺行</hi>
　　<hi>飛起綠楊岸漁笛吹殘明月灘一片畫圖収不盡何人終日倚欄干</hi>
靈鷲院在縣東四十五里舊名隱然唐光化二年守駱<lb/>
　　延壽建後改隱龍後又改隱跡國朝治平三年改<lb/>
<pb n="KR2k0017_WYG_027-24a"/>
　　今額中有古塔僧智顗所剏<lb/>
永福院在縣西北二里舊名無垢浴院乾德五年建後<lb/>
　　改廣福治平三年改今額<lb/>
梵嚴院在縣西北<hi>闕</hi>　　　　　治平三年建後改今<lb/>
　　額<lb/>
慶修院在縣南六里舊名下觀音治平三年改今額今<lb/>
　　佛殿僅存<lb/>
資聖院在縣西七里舊名興國周顯德三年建國朝大<lb/>
<pb n="KR2k0017_WYG_027-24b"/>
　　中祥符元年改今額<lb/>
淨嚴院在縣西七里舊名延壽王院治平三年改今額<lb/>
真空院在縣西南九里舊名仁皇般若一名疊石慶厯<lb/>
　　中建<hi>李熈輔題云括蒼山上雲山好雲亦好可憐山下僧看雲不知老</hi>
延福院在縣西南七里舊名重元建隆四年建大中祥<lb/>
　　符元年改今額<lb/>
顯教報慈院在縣西北一十二里舊名報國唐時建國<lb/>
　　朝治平三年改覺仁慶元四年謝丞相深甫家乞<lb/>
<pb n="KR2k0017_WYG_027-25a"/>
　　為香燈院遂改今額<hi>何觀文澹為之記</hi>
淨樂院在縣東一十五里舊名奥真晉開運三年李敬<lb/>
　　之捨宅建國朝治平三年改今額<lb/>
瑞相院在縣西南一十四里舊名松巖慶厯中改今額<lb/>
多福院在縣西北一十五里舊名集福俗號西茶<hi>闕</hi>
　　武德元年建國朝治平三年改今額<lb/>
正道院在縣西南二十九里宣和中燬于寇紹興二年<lb/>
　　重建<lb/>
<pb n="KR2k0017_WYG_027-25b"/>
萬安院在縣東一十九里舊名安福梁太清元年建國<lb/>
　　朝大中祥符三年改今額<lb/>
楞伽院在縣東南二十里唐乾符元年僧道悅建先是<lb/>
　　悅卓菴有兩瑞竹生其前賜名乾符菩提國朝景<lb/>
　　德四年改今額<hi>院有楊傑施文</hi>
延豐院在縣東南二十二里舊名朝遷唐光啟三年僧<lb/>
　　師俸建國朝大中祥符中改今額<lb/>
定光院在縣南二十三里舊名勝光塔院又名香巖晉<lb/>
<pb n="KR2k0017_WYG_027-26a"/>
　　㑹同元年建國朝治平三年改今額<lb/>
禪宗院在縣東北二十里梁天監二年建國朝大中祥<lb/>
　　符元年賜額<lb/>
崇福院在縣東二十五里舊名菩提乃古侃村道塲唐<lb/>
　　咸通七年建乾祐二年改寶慶國朝大中祥符元<lb/>
　　年改今額<lb/>
廣修院在縣南二十五里唐光啟四年建景福二年<hi>闕</hi>
　　　巖國朝大中祥符元年改今額<lb/>
<pb n="KR2k0017_WYG_027-26b"/>
慧門院在縣西北二十五里舊名靈龜五代時建國朝<lb/>
　　治平三年改今額<lb/>
慈雲院在縣東北二十五里舊名興壽周顯德三年建<lb/>
　　國朝淳化中改名雲溪治平三年改今額<lb/>
淨土院在縣西三十二里舊名丹山五代時建國朝治<lb/>
　　平三年改今額<lb/>
法輪院在縣東三十五里西溪舊在院左半里梁大同<lb/>
　　中建國朝崇寧五年改今額宣和四年徙今地<lb/>
<pb n="KR2k0017_WYG_027-27a"/>
普明院在縣西北四十里舊名䕶明晉開運二年建國<lb/>
　　朝治平三年改今額<lb/>
安福院在縣西北四十五里舊名雲水菴建隆中建治<lb/>
　　平三年賜今額<lb/>
法慧院在縣東南五十里舊名靈峯大中祥符七年建<lb/>
　　後改今額<lb/>
定明院在縣東五十里周顯德三年建國朝治平三年<lb/>
　　賜額<lb/>
<pb n="KR2k0017_WYG_027-27b"/>
治平院在縣西五十里舊名招賢梁普通元年建國朝<lb/>
　　治平三年改今額<lb/>
安禪院在縣西五十五里舊名禪師菴周廣順中建國<lb/>
　　朝治平三年賜今額<lb/>
澄靈院在縣東南六十里舊名甘泉唐開運中建國朝<lb/>
　　大中祥符元年改今額<lb/>
大仁院在縣東南六十九里舊名安仁唐景福二年建<lb/>
　　國朝至道元年改今額<lb/>
<pb n="KR2k0017_WYG_027-28a"/>
惠安院在縣東南一百里舊名普安唐咸通中建國朝<lb/>
　　大中祥符二年改今額<lb/>
淨覺院在縣東南一百九里舊名永寧大中祥符二年<lb/>
　　建後有山九盤松蔽其上號九盤松治平三年改<lb/>
　　今額<lb/>
多福院在縣東北一百八里唐長興四年僧德韶建國<lb/>
　　朝宣和中燬于寇乾道二年重建<lb/>
清修院在縣東南一百一十五里舊名塔菴寶元元年<lb/>
<pb n="KR2k0017_WYG_027-28b"/>
　　建治平三年賜今額<lb/>
崇相院在縣東南一百二十里舊名育王塔院呉越時<lb/>
　　僧師拱建國朝治平三年賜今額<lb/>
精進院在縣東一百二十里舊名保安梁貞明五年建<lb/>
　　國朝治平三年改今額<lb/>
法雲院在縣東一百三十里舊名仙巖晉開運四年建<lb/>
　　國朝大中祥符元年改今額<lb/>
智顯院在縣西北六十五里<lb/>
<pb n="KR2k0017_WYG_027-29a"/>
無垢院在縣東一十二里舊名鷲峯大中祥符元年建<lb/>
　　後改今額今廢<hi>張景修題云禪房閉深花錫杖生古蘚秋山翡翠寒春水玻璃軟無</hi>
　　<hi>嫌墻太低但恐路不逺何人坐長松令我思韋偃  石公弼題云沿磴穿嵐造竹扉一軒幽敞坐忘</hi>
　　<hi>機池鑱瓊骨容清泚凭檻時看翡翠飛又云淨界曽無一㸃塵風疎松竹響天真從來此意少人會</hi>
　　<hi>只道林間無至人</hi>
興教院在縣南五里舊名遇明興國治平三年改今額<lb/>
　　今廢<lb/>
清心院在縣西南四十里舊名法華懴院治平三年賜<lb/>
<pb n="KR2k0017_WYG_027-29b"/>
　　今額今廢<lb/>
光相院在縣東南六十里僧光相道場乾德四年建咸<lb/>
　　平四年賜額今廢<lb/>
保真院在縣東一百三十里梁乾化中建國朝治平三<lb/>
　　年賜額今廢<lb/>
仁濟院在縣南一里小固山上今廢<lb/>
景德院在縣北三里望海尖山上今廢<lb/>
福壽院在縣東四十五里今廢<lb/>
<pb n="KR2k0017_WYG_027-30a"/>
　　　　　尼院三<lb/>
妙相院在縣東南一百三十里宣和中尼德基捨菴建<lb/>
　　建炎巡幸詢髙僧或以住持惠定對遂賜今額<hi>石公</hi>
　　<hi>孺為之記</hi>
寶積院在縣東南一百二十里後唐時建國朝建炎四<lb/>
　　年賜今額<lb/>
壽昌院在縣西北五十五里後廢嘉定十五年重建十<lb/>
　　六年齊守碩請改為尼<lb/>
<pb n="KR2k0017_WYG_027-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　赤城志巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>赤城志巻二十一</head>
    <p>
<pb n="KR2k0017_WYG_021-1a"/>
欽定四庫全書<lb/>
　赤城志巻二十一　　　　宋　陳耆卿　撰<lb/>
　　山水門三<lb/>
　　　山<lb/>
　　　　天台<lb/>
天台山在縣北三里<hi>自神跡石起</hi>按陶𢎞景真誥髙一萬八<lb/>
　　千丈周回八百里山有八重四面如一十道志謂<lb/>
　　之頂對三辰或曰當牛女之分上應台宿故曰天<lb/>
<pb n="KR2k0017_WYG_021-1b"/>
　　台一曰大小台以石橋大小得名亦號桐栢棲山<lb/>
　　登真隠訣云大小台處五縣中央<hi>五縣謂餘姚句章臨海天台剡</hi>
　　<hi>縣</hi>顧野王輿地志云天台山一名桐栢衆嶽之最<lb/>
　　秀者也徐靈府記云天台山與桐栢接而少異神<lb/>
　　邕山圖又采浮屠氏說以為閻浮震旦國極東處<lb/>
　　或又號靈越孫綽賦所謂托靈越以正基是也按<lb/>
　　諸書名稱不同惟天台乃其正號餘亦各有㨿獨<lb/>
　　上應台宿之語雖本道書邈不可攷爾魏夫人傳<lb/>
<pb n="KR2k0017_WYG_021-2a"/>
　　云天台山下有祠堂方三里乃司命君府其東南<lb/>
　　二門有日月三辰之精光燭洞天抱朴子内篇云<lb/>
　　諸山不可煉金丹以其皆有水石之精惟大華少<lb/>
　　室縉雲羅浮大小台正神主之可以修鍊審此則<lb/>
　　其靈敞詭異出仙入佛為天下偉觀冝哉<hi>孫綽賦序云天台山</hi>
　　<hi>者盖山嶽之神秀也渉海則有方丈蓬萊登陸則有四明天台皆𤣥聖之所逰化靈仙之所窟宅夫</hi>
　　<hi>其峻極之狀嘉祥之美窮山海之瓌富盡人神之狀䴡矣所以不列於五岳闕載於常典者豈不以</hi>
　　<hi>所立㝠奥其路幽逈或倒景於重溟或匿峯於千嶺始經魑魅之途卒踐無人之境舉世莫能登陟</hi>
<pb n="KR2k0017_WYG_021-2b"/>
　　<hi>王者莫由禋祀故事絶於常篇名標於竒紀然圖象之興豈虚也哉非夫遺世翫道絶粒茹芝者焉</hi>
　　<hi>能輕舉而宅之非夫逺寄𡨕搜篤信通神者何肯遥想而存之余所以馳神運思晝詠霄興俛仰之</hi>
　　<hi>間若已冄升者也方觧纓絡永託兹嶺不任吟想之至聊奮藻以散懐  太虚遼邈而無閡運自然</hi>
　　<hi>之妙有融而為川瀆結而為山阜嗟台岳之竒挺寔神明之所扶持䕃牛宿以曜峯託靈越以正基</hi>
　　<hi>結根彌於華岱直指髙於九疑應配天於唐典齊峻極於周詩邈彼絶域幽邃窈窕近者以守見而</hi>
　　<hi>不之之者以路絶而莫曉哂夏蟲之疑氷整輕翮而思矯理無隠而不彰啓二竒以示兆赤城霞起</hi>
　　<hi>以建標瀑布飛流以界道觀靈驗而遂徂忽乎吾之將行仍羽人於丹丘尋不死之福庭茍台嶺之</hi>
　　<hi>可攀亦何羡於層城釋域中之常戀暢超然之髙情披毛褐之森森振金策之鈴鈴披荒榛之蒙蘢</hi>
<pb n="KR2k0017_WYG_021-3a"/>
　　<hi>陟峭崿之崢嶸濟楢溪而直進落五界而迅征跨穹窿之懸磴臨萬丈之絶㝠踐莓苔之滑石摶壁</hi>
　　<hi>立之翠屏攬樛木之長蘿援葛藟之飛莖雖一冒於垂堂乃永存乎長生必契誠於幽昧履重險而</hi>
　　<hi>逾平既克隮於九折路威夷而脩通恣心目之寥爽任緩步之從容藉萋萋之芳草䕃落落之長松</hi>
　　<hi>覿翔鸞之裔裔聽鳴鳯之嗈嗈過靈溪而一濯疏煩想於心胷蕩遺塵於旋流發五蓋之逰蒙追羲</hi>
　　<hi>農之絶軌躡二老之𤣥蹤陟降信宿迄於仙都䨥闕雲竦以夾道瓊臺中天而懸居珠閣玲瓏於林</hi>
　　<hi>間玉堂隂映於髙隅彤雲斐亹以翼櫺皦日燿晃於綺䟽八桂森挺以凌霜五芝含秀而晨敷惠風</hi>
　　<hi>佇芳於陽林醴泉涌溜於隂渠建木滅景於千尋琪樹璀璨而垂珠王喬控鶴以沖天應真飛錫以</hi>
　　<hi>躡虚騁神轡之揮霍怱出有而入無於是逰覧既周體靜心間害馬以去世事都損投刄皆虚目牛</hi>
<pb n="KR2k0017_WYG_021-3b"/>
　　<hi>無全凝思幽巖浩詠長川爾乃羲和亭午逰氣髙褰法皷琅以振響衆香馥以揚烟肆近天宗爰集</hi>
　　<hi>通仙挹以𤣥玉之膏潄以華池之泉散以象外之說暢以無生之篇悟遣有之不盡覺渉無之有間</hi>
　　<hi>冺色空以合跡忽即有而得𤣥釋二名之同出消一無於三幡恣語樂以終日等寂黙於不言揮萬</hi>
　　<hi>象以㝠觀兀同體於自然李白送楊山人詩云客有思天台東行路超忽濤落浙江秋沙明浦陽月</hi>
　　<hi>今逰方厭楚昨夢先歸越且盡秉燭歡無辭凌晨發我家小阮賢剖竹赤城邉詩人多見重官燭未</hi>
　　<hi>曽然興引登山屐情催泛海船石橋如可度携手弄雲烟又同友人舟行詩云楚臣傷江楓謝客拾</hi>
　　<hi>海月懐沙去瀟湘掛席泛溟渤蹇予訪前跡獨往造窮髪古人不可攀去若浮雲没願言弄倒景從</hi>
　　<hi>此煉真骨華頂窺絶㝠蓬壺望超忽不知青春度但恠緑芳歇空持釣鰲心從此謝魏闕又有天姥</hi>
<pb n="KR2k0017_WYG_021-4a"/>
　　<hi>吟留别等詩張祐詩云崔嵬海西鎮靈跡傳萬古羣峯日來朝累累孫氏祖三茅即拳石二室猶塊</hi>
　　<hi>土傍洞窟神仙中巖宅龍虎名從乾取象位與坤作輔鸞鶴自相羣前人空若瞽巉巉割秋碧媧女</hi>
　　<hi>徒巧補視聽出塵埃處髙心漸苦纔登招手石肘底笑天姥仰看華盖尖赤日雲上午奔雷撼深谷</hi>
　　<hi>下見山脚雨廻首望四明矗若城一堵昏晨邈千態恐動非自主控鵠大夢中坐覺身栩栩東溟子</hi>
　　<hi>時月却孕元化毋彭蠡不分杯浙江㣲辨縷石梁屹横架萬紐青壁竪却瞰赤城嶺勢來如刀弩盤</hi>
　　<hi>松國清道九里天莫覩穹崇上攢三突兀傍聳五空崖絶凡路癡立麋與塵邈峻極天門覷深窮地</hi>
　　<hi>户金庭路非逺歩徙將欲舉身樂道家流崇儒若一矩行尋白雲叟禮象登峻宇佛窟繚杉嵐仙壇</hi>
　　<hi>半榛莾懸巖與飛瀑險噴難足俯海眼三井通洞門雙闕拄瓊臺下昏側手足前採乳但造不死鄉</hi>
<pb n="KR2k0017_WYG_021-4b"/>
　　<hi>前劳何足數僧貫休詩云重疊大古色濛濛花雨時好峯行恐盡流水語相隨黒壤生紅术黄猿領</hi>
　　<hi>白兒因思石橋月曽與道人期陳恬遊山詩云嵩陽不得到華頂可徘徊當知吾往處自有一天台</hi>
赤城山在縣北六里一名燒山又名消山石皆霞色望<lb/>
　　之如雉堞因以為名孫綽賦所謂赤城霞起以建<lb/>
　　標是也山之麓有巖極深廣晉義熈初僧曇猷造<lb/>
　　寺號中巖齊僧慧明復就塑一佛故又名卧佛上<lb/>
　　又有巖二曰結集曰釋籖盖灌頂湛然遺蹟也西<lb/>
　　有玉京洞北有金錢池絶頂有浮屠七級梁岳陽<lb/>
<pb n="KR2k0017_WYG_021-5a"/>
　　王妃所建下有曇猷洗腸井大抵皆峭壁不可登<lb/>
　　上有仙人井飛流噴沫冬夏不竭支遁天台山銘<lb/>
　　序云往天台山當由赤城為道而神邕山圖亦以<lb/>
　　此為台山南門石城山為西門徐靈府小録又以<lb/>
　　剡縣金庭觀為北門云<lb/>
瓊臺䨇闕两山自崇道觀西北行二里至元應真人祠<lb/>
　　由真人祠取道仙人蹟經龍潭側凡五里至瓊臺<lb/>
　　轉南三里至䨇闕皆翠壁萬仭森倚相向孫綽賦<lb/>
<pb n="KR2k0017_WYG_021-5b"/>
　　所謂䨇闕雲竦以夾道瓊臺中天而危居是也<hi>夏英</hi>
　　<hi>公竦銘云瓊臺峩㠔左右如闕直上相等蘿交蔓結啓閉雲氣出入日月千里若綫羣峯如屑凌霄</hi>
　　<hi>壓海吞呉跨越柳泌題云崖壁盤空大路回白雲行盡到瓊臺洞門黯黯隂宫閉金闕瞳瞳日殿開</hi>
　　<hi>方干詩云積翠千層一徑開遥盤山腹到瓊臺藕花飄落巖前去桂子流從别洞來石上叢林礙星</hi>
　　<hi>斗窓邉瀑布走風雷縱云孤鶴無留滯定恐烟蘿不放廻</hi>
寒石山在縣西北七十里寒山子嘗居之今呼為寒巖<lb/>
　　前有盤石曰宴坐峯上有拊石洞世傳赤城山神<lb/>
　　避曇猷徙居此山宴坐西有石如植笋蘿蔓縈綴<lb/>
<pb n="KR2k0017_WYG_021-6a"/>
　　其西有石梁可數尺架两崖間險峻不可陟南有<lb/>
　　泉如屋雷寺僧縻竹綆引之前距山腹一里有道<lb/>
　　人洞轉西二里亂泉釃流巖竇間散若虬髯因號<lb/>
　　龍鬚洞蓋台山絶勝處也臨海記云石室前有立<lb/>
　　石參差五色逺望如綬帶舊傳為綬帶山産石髓<lb/>
　　石脂絶杪有仙人石棺蛻骨尚存嘗有僧就視脛<lb/>
　　骨㡬數尺云<hi>寒山詩云重巖我卜居鳥道絶人迹庭除何所有白雲抱幽石住兹凡㡬</hi>
　　<hi>年屢見春冬易寄語鐘鼎家虗名定無益又云登陟寒山道寒山路不窮溪長石磊磊澗闊草濛濛苔滑</hi>
<pb n="KR2k0017_WYG_021-6b"/>
　　<hi>非闗雨松鳴不假風誰能超世累共坐白雲中</hi>
瀑布山在縣西四十里山有瀑布垂流千丈遥望如布<lb/>
　　盖與福聖觀國清寺二瀑為三其山出竒茗<hi>神異記云</hi>
　　<hi>餘姚人虞洪入山採茗遇一道士引三青羊至此山曰吾丹丘子也聞子善具飲今以茗奉給祈子</hi>
　　<hi>他日有甌犠之餘相遺也後常與家人入山獲大茗焉</hi>
覆船山在縣東一十里以狀如覆船故名按神邕山圖<lb/>
　　此台山脚也其上夷坦可三十頃中有三泉冬温<lb/>
　　夏冽以其横㨿縣東舊呼為東横側有古浄池云<lb/>
<pb n="KR2k0017_WYG_021-7a"/>
　　<hi>許渾有宿東横山瀬詩云孤舟路漸賖時見碧桃花溪雨灘聲急巖風樹勢斜獼猴垂弱蔓鸂鶒睡</hi>
　　<hi>横槎漫向山林宿無人識阮家</hi>
方瀛山在縣西北二十八里按徐靈府小録云由桐栢<lb/>
　　北上一峯可五里許上有平疇餘十畆間以陂池<lb/>
　　前眺蒼峯後即雲葢峯也長慶中靈府居此寶厯元<lb/>
　　年賜今名<lb/>
蒼山在縣東四十里按神邕山圖云其山凌映桐栢<hi>神邕</hi>
　　<hi>以桐栢在天台極東接寕海界即非司馬子㣲今置觀處</hi>絶頂睇滄海以其蒼<lb/>
<pb n="KR2k0017_WYG_021-7b"/>
　　蒼接漢故名古經云其山鳴吼必有大風雨<lb/>
繫船山在縣東四十里地名南洋舊傳古煎鹽處有石<lb/>
　　盤柱尚存有巨石横亘云海波沃日舟人常繋䌫<lb/>
　　於此然不可攷<lb/>
鳯凰山在縣東一十里孫綽賦所謂覿翔鸞之濟濟聽<lb/>
　　鳴鳯之嗈嗈意即此地也<lb/>
司馬悔山在縣北一十三里天台山後蓋第十六福地<lb/>
　　仙人李明治之<lb/>
<pb n="KR2k0017_WYG_021-8a"/>
　<hi>闕</hi>山在縣西南一十五里舊以狀𩔖盤龍名龍山唐<lb/>
　　天寶中更今名<lb/>
折山在縣東一十六里以崖崿險折故名中有峯屹立<lb/>
　　孤秀舊傳王喬控鶴於此<lb/>
天柱山在縣西九十里南有黄水峯<hi>羅提刑適詩云孤峯挿太清天柱此</hi>
　　<hi>垂名造化功成後乾坤頼不傾夜星千拱小秋漢一梁横欲問登臨處重梯四面生</hi>
大盆山在縣西一百八十里西接東陽南界仙居以遥<lb/>
　　望形如覆盆故名<lb/>
<pb n="KR2k0017_WYG_021-8b"/>
鼻山在縣西北一十五里以山形如鼻故名<lb/>
髻山在縣東四十里以其形如髻故名<lb/>
土墻山在縣西四十里以形如繚墻故名<lb/>
峇山在縣西南一十五里<lb/>
甑山在縣西三十里<lb/>
檐山在縣西南三十五里<lb/>
松山在縣東南四十里<lb/>
招賢山在縣東四十五里<lb/>
<pb n="KR2k0017_WYG_021-9a"/>
焦山在縣西南六十里<lb/>
雷馬山在縣西九十里<lb/>
華頂峯在縣東北六十里蓋天台第八重最髙處舊傅<lb/>
　　髙一萬丈少晴多晦夏有積雪可觀日之出入中<lb/>
　　有黄金洞絶頂東望滄海彌漫無際俗號望海尖<lb/>
　　下瞰衆山如龍虎蟠踞旗皷布列<hi>闕</hi>　草木薫郁<lb/>
　　殆非人世僧智顗與司馬承禎嘗宴坐修真焉<lb/>
　　孫綽賦所謂陟降信宿迄乎仙都是也有葛元丹<lb/>
<pb n="KR2k0017_WYG_021-9b"/>
　　井王羲之墨池<hi>李紳題云欲向仙峯煉九丹獨瞻華頂禮真壇石標琪木凌天碧水</hi>
　　<hi>掛銀河映日寒天外鶴聲隨絳節洞中雲氣隠琅玕浮生未有從師路空誦仙經想羽翰</hi>
玉霄峯在縣北三十五里洞天宫上重崖疊障松竹葱<lb/>
　　倩且産香茅世號小桐栢焉<hi>茅惟宫後者佳地不踰丈山中道士多秘</hi>
　　<hi>惜之皮日休寄題云青㝠向上玉霄峯元始先生戴紫蓉曉案瓊文光洞壑夜壇香氣惹杉松閒迎</hi>
　　<hi>仙客来為鶴靜噀靈符去是龍子細捫心無偃骨欲如師去肯相容陸龜蒙詩云天台一萬八千丈</hi>
　　<hi>師在浮雲端掩扉永夜秪知星斗大深秋猶見海山㣲風前㡬降青毛節雪後應披白羽衣南望烟</hi>
　　<hi>霞空冄拜欲將飛魄問靈威</hi>
<pb n="KR2k0017_WYG_021-10a"/>
五峯在縣北一十里國清寺側其峯有五正北曰八桂<lb/>
　　東北曰靈禽東南曰祥雲西南曰靈芝西北曰映<lb/>
　　霞前有雙澗合流南注大溪舊志云號天下四絶<lb/>
　　之一<hi>按九域志以齊州靈巖潤州棲霞荆州玉泉并國清為四絶而神邕山圖又有益州定慧</hi>
　　<hi>寺初無四絶之名姑存之</hi>
九峯在縣西北一十五里其峯有九按徐靈府小録瀑<lb/>
　　布寺有峯山蓋台山支翰名九壟唐天寶<hi>闕</hi>年改<lb/>
　　今名王羲之與支道林嘗登焉<lb/>
<pb n="KR2k0017_WYG_021-10b"/>
水塏西峯在縣北二十里僧普岸棲止處<lb/>
紫凝峯在縣西南二十五里無相院側舊傳僧智顗誦<lb/>
　　經感紫雲之異故名蓋與瑞龍天柱香爐應澤四<lb/>
　　峯相望均為勝槩<lb/>
大靁峯在縣北二十九里大慈寺主山有蜜蜂洞在其<lb/>
　　東焉<lb/>
九折峯在縣東北三十里僧智顗宴坐立道塲處孫綽<lb/>
　　賦所謂既克濟於九折路威夷而脩通是也<lb/>
<pb n="KR2k0017_WYG_021-11a"/>
蓮華峯在縣西北三十五里以狀如蓮華故名<lb/>
通元峯在縣北五十里僧德韶嘗卓庵焉<lb/>
栢香峯在縣北六十里以多栢木故名四望隂崖垂磴<lb/>
　　萬仭<lb/>
列秀峯在縣西北六十里萬年寺西<lb/>
蘆峯在縣西七十里舊傳葛元嘗植蘆於此下有蘆洋<lb/>
　　蘆坑<lb/>
明巖在縣西北七十里舊名暗巖周顯德中更今名巖<lb/>
<pb n="KR2k0017_WYG_021-11b"/>
　　前峭壁屹立亦號幽石其下竅宂逶邃日光穿漏<lb/>
　　中有僧全宰棲真洞轉北數歩怪石森然上有两<lb/>
　　峯倒側號合掌巖西有泉蔽崖而下渙若垂箔寺<lb/>
　　僧用竹綆引之從髙下墜號曰水索由其北捫蘿<lb/>
　　而下至重巖盤石品列即三隠嘯詠之地常有光<lb/>
　　如月號石月寒山子詩所謂重巖我卜居鳥道絶<lb/>
　　人跡是也寺東有響巖或云叩之聲鏗然<lb/>
白郎巖在縣西北三十里齊僧普□自遼東憇此有神<lb/>
<pb n="KR2k0017_WYG_021-12a"/>
　　號江白郎告曰此吾所居以師有德業推以相奉<lb/>
　　故建寺號白巖唐長慶四年令白餘豐首禱雨焉<lb/>
　　時有異物似龍自穴而出至寶厯初有令冄禱亦<lb/>
　　然<hi>前進士王展為之記</hi>
百丈巖在縣西北二十五里崇道觀西北與瓊臺相望<lb/>
　　峭險束隘四山墻立下為龍湫翠蔓䝉絡水流聲<lb/>
　　潨然盤澗繞麓入為靈溪<lb/>
獅子巖在縣東四十里繫船山北口呀然如獅子故名<lb/>
<pb n="KR2k0017_WYG_021-12b"/>
　　下臨小溪險峻不可陟特可仰視有石棺石櫃石<lb/>
　　爐之屬東望有小亭翼然即龍祠<lb/>
翠屏巖在縣南二十五里孫綽賦所謂摶壁立之翠屏<lb/>
　　者是也<lb/>
曹家巖在縣西三里<lb/>
龜巖在縣南五里闡法寺側<lb/>
寶陁巖在縣北二十里<lb/>
捨身巖在縣北五十里石橋庵側<lb/>
<pb n="KR2k0017_WYG_021-13a"/>
赤巖在縣西七十里<lb/>
顧儒嶺在縣東南一十五里按輿地志舊名東<graphic n="KR2192" url="https://raw.githubusercontent.com/kanripo/KR-Gaiji/master/images/KR2192.png" mimeType="image/png"/>
                    <hi>魚浪反</hi>
　　有齊顧歡讀書堂後人因以為名今嶺旁有歡溪<lb/>
　　歡墺且有顧姓居之或其苗裔也<lb/>
大小石鎻巖在縣西北一十五里福聖觀西盤摺峭峻<lb/>
八柱嶺在縣北五十里按地理記云天台山有八柱巖<lb/>
　　孫綽賦所謂八柱森挺以凌霜是也<lb/>
察嶺在縣西二十里與金地嶺接蓋漢髙察所隠之處<lb/>
<pb n="KR2k0017_WYG_021-13b"/>
　　舊有讀書堂今不存<lb/>
金地嶺在縣西二十里金錢池側一名佛隴峯<hi>見傳燈録</hi>
銀地嶺在縣北三十里即定光所示智顗處<hi>見傳燈録</hi>
杜潭嶺在縣南二十五里與臨海分界<lb/>
黄振嶺在縣東南四十里與臨海分界<lb/>
闗嶺在縣西北四十里與新昌分界<lb/>
筋竹嶺在縣東四十五里與寧海分界<lb/>
伏虎嶺在縣西一十五里<lb/>
<pb n="KR2k0017_WYG_021-14a"/>
白水嶺在縣西北二十里<lb/>
黄壇嶺在縣南三十里<lb/>
斜嶺在縣西四十里<lb/>
石壁嶺在縣西四十五里<lb/>
羅公嶺在縣北五十五里<lb/>
盤耒嶺在縣南六十里<lb/>
鎗旗嶺在縣西七十里<lb/>
梅支嶺在縣東八十里<lb/>
<pb n="KR2k0017_WYG_021-14b"/>
摘星嶺在縣北一百里<lb/>
玉京洞在縣北七里赤城山右蓋第六洞天茅司命所<lb/>
　　治或號太上玉清天或號玉真清平天或號上清<lb/>
　　玉平天按道書云天尊在元都玉京山說法令衆<lb/>
　　仙居此又㑹稽記云赤城山有玉室璿臺許邁嘗<lb/>
　　居之因與王羲之書云自天台山至臨海多有金<lb/>
　　臺玉室仙人芝草赤城事實又載晋栢碩因馳獵<lb/>
　　深入見其中有名花異草香氣不凢又徐靈府小<lb/>
<pb n="KR2k0017_WYG_021-15a"/>
　　録云其下别有洞臺方二百里魏夫人所治南馳<lb/>
　　縉雲北接四明東距溟渤西通剡川中有日月三<lb/>
　　辰瑶花芝草自晉宋梁隋暨唐天寶嘗望秩焉國<lb/>
　　朝咸平天聖中投金龍玉簡頃嵗為人竊去今堙<lb/>
　　塞不全矣側有道人洞其中二石穴險不可躋<hi>余爽</hi>
　　<hi>詩云羽駕歸来洞已扄洞門深鎻讀殘經瓊臺一覺仙都夢不覺松根長茯苓半山松栢散天聲芝</hi>
　　<hi>盖當年憇赤城我是上皇芸閣吏玉京應有舊題名東臨滄海宴羣仙悞入桃源小洞天一局殘棊</hi>
　　<hi>消㡬刻老龍鬚甲巳蒼然</hi>
<pb n="KR2k0017_WYG_021-15b"/>
劉阮洞在縣西北二十里先是漢永平中有劉晨阮肇<lb/>
　　入山採藥失道見桃實食之覺身輕行數里至溪<lb/>
　　滸有二女方笄笑迎以歸留半載謝去至家子孫<lb/>
　　巳七世矣<hi>見續齊諧記</hi>國朝景祐中僧明照亦因採藥<lb/>
　　見金橋跨水有二女戱水上恍然如故事焉乃䟽<lb/>
　　鑿為亭植桃紛擁令鄭至道為即景物之勝隨處<lb/>
　　命名時人争為賦詩今舊觀湮没惟亭存<hi>鄭記云劉阮洞</hi>
　　<hi>其傳乆矣余竊邑於此訪於故老往往不知其所在比按圖得之以詢護國寺僧介豐乃曰洞居寺</hi>
<pb n="KR2k0017_WYG_021-16a"/>
　　<hi>之東北二里斜行山谷隠於榛莾間人迹罕及景祐中先師明照大師嘗採藥見金橋跨水光彩眩</hi>
　　<hi>目二女未笄戱於水上如劉阮所見此水仙之洞府也元祐二年春廼鑿山開道立亭於其上環亭</hi>
　　<hi>夾道植桃數百本所以追遺迹續故事也越明年三月十日丁丑寺僧報桃花盛開并以其景物之</hi>
　　<hi>盛求名焉余率縣尉縉雲郭儀彦文監征開封曹□得之来逰而黄巖縣主簿西安王沔之彦楚與</hi>
　　<hi>其弟宣德郎知金華縣事漢之彦昭繼至乃相與幅巾杖藜徜徉行歌沿澗而上觀渌波之漣漪聽</hi>
　　<hi>寒音之潺湲㣲風過之餘韻清逺飄飄然猶鏘佩環而朝玉闕也遂名之曰鳴玉澗澗之東有塢植</hi>
　　<hi>桃數畦花光射日落英繽紛㸃綴芳草流紅縹緲隨水而下此昔人食桃輕舉之地也遂名之曰桃</hi>
　　<hi>花塢自塢以北行數百歩攅峯疊翠左右迴擁中有澗流隨山曲折而遊人之道從之及水窮而道</hi>
<pb n="KR2k0017_WYG_021-16b"/>
　　<hi>盡則有潭清澈淵澄可鍳毛髪羣山倒影浮碧摇蕩中有洞門潜通山底其深不測雖滛霖暴注而</hi>
　　<hi>不盈大旱焦山而不涸此寺僧見金橋之地也遂名之曰金橋潭潭之南滸水淺見沙中有盤石三</hi>
　　<hi>不沒者數寸可坐以飲自上流盃盤隨流蕩漾必經三石之間俯而惙之如在几案此羣仙㑹飲之</hi>
　　<hi>地也遂名之曰㑹仙石㨿石之端仰而視之三峯鼎峙峻極雲漢寒光襲人虚碧相映危崖蕩花紅</hi>
　　<hi>雨散亂其東峯則孤危峭拔儀狀竒偉上有雙石如綰鬟䯻遂名之曰雙女峯其西峯則壁立千尋</hi>
　　<hi>上連巨嶽朝陽方升先得清照遂名之曰迎陽峯其中峯則居中處焉以䨇女迎陽為之輔翼羣山</hi>
　　<hi>之翠合而有之遂名之曰合翠峯三峯之間林麓踈廣草石瑰異左連瓊臺䨇闕之山右接石橋合</hi>
　　<hi>澗之水採芝茹木擷翠佩芳杖屨輕而白雲隨笑語髙而山谷應脩然而往直欲跨䨇鳬御清風逍</hi>
<pb n="KR2k0017_WYG_021-17a"/>
　　<hi>遥乎不死之鄉而不知塵境之卑蹙渉世之有累也遂名之曰迷仙塢自塢以出至於迎陽峯之下</hi>
　　<hi>有石偃於山腹廣袤數丈寺僧因石址結亭於其上畫桷雕楹翬飛鳥革前臨清泚瓦影浮動魚跳</hi>
　　<hi>圓波光弄樽爼浮盃之迹顧指在目遂名之曰浮盃亭是日也天氣清明東風和暢巖端過雨踈雲</hi>
　　<hi>留日余與諸君携茵席挈壺觴上登崔嵬下弄清淺流觴藉草惟興所適山殽野䔩具於臨時膾靈</hi>
　　<hi>溪之鱗茹金庭之蕨無備具之勞也掛衣長松落㡌幽石帶慵則披衣履倦則跣足觧巾漉酒玉山</hi>
　　<hi>自頺無衣冠之束也意所欲飲命樽注之一引而盡量窮則止無鍾皷之節也酒酣浩歌聲振林木</hi>
　　<hi>音無宫商唯意所發樵夫牧厮為之捫髙崖履危石荷柯倚䇿而視之彼烏知其非劉氏之子阮氏</hi>
　　<hi>之孫厭洞府之未廣而復為山間之逰乎既而夕陽西傾暮烟四塞洞天之景恍若失之於是尋雲</hi>
<pb n="KR2k0017_WYG_021-17b"/>
　　<hi>路騁歸驂松月照人金影破碎遥聞鷄犬乃悟人間諸君皆懅然而驚相顧而語疑夫陵谷之更變</hi>
　　<hi>而子孫之遷易也時郭彦文立馬謂余言曰數千百年湮没之迹自公發之今日勝逰之樂可無文</hi>
　　<hi>以紀之乎余病夫山水清而文辭俗景物冨而才思窮不能盡洞中之幽趣固辭而不獲免乃書其</hi>
　　<hi>所見之實以塞来命若夫冩難名之象發不盡之意則諸君之新辭雅詠在焉非余所能道也元稹</hi>
　　<hi>題劉阮妻二首云仙洞千年一度開等閒偷入又偷回桃花飛盡秋風起何處消沉去不来芙蓉脂</hi>
　　<hi>肉緑雲□罨盡樓臺青黛山千樹桃花萬年藥不知何事憶人間曹唐題云樹入天台石路新雲和</hi>
　　<hi>草净逈無塵烟霞不省生前事水木空疑夢後身往往鷄鳴巖下月時時犬吠洞中春不知此地歸</hi>
　　<hi>何處湏就桃源問王人晁公為題云桃花開巳繁溪水濺濺去不見持盃人自嘆来何暮</hi>
<pb n="KR2k0017_WYG_021-18a"/>
丹霞小洞在縣西北一十五里福聖觀東北舊傳葛元<lb/>
　　錬丹於此有仙人拍手巖唐刺史柳泌於此修藥<lb/>
　　今天台觀其所止也<lb/>
石橋在縣北五十里即五百應真之境相傳為方廣寺<lb/>
　　有石梁架兩崖間龍形龜背廣不盈咫其上䨇澗<lb/>
　　合流洩為瀑布西流出剡中梁既峭危且多莓苔<lb/>
　　甚滑下臨絶澗過者目眩心悸昔僧曇猷欲度梁<lb/>
　　訪方廣忽有石如屏梗之舊號蒸餅峯孫綽賦所<lb/>
<pb n="KR2k0017_WYG_021-18b"/>
　　謂踐莓苔之滑石搏壁立之翠屏是也凢往來人<lb/>
　　供茗乳花效應或寶炬金雀靈蹤梵響接於見聞<lb/>
　　石鏬有木𤓰尤異華時青蛇盤紏枝榦至實落供<lb/>
　　大士乃去人目為護聖𤓰<hi>夏英公竦銘云山壤厭靈融結推功穹隆石梁</hi>
　　<hi>飛雲架空埀流下激絶岸旁通烟華溟濛矯矯翔龍朝日曈曨蜿蜿騰虹願接天孫以助登封趙清</hi>
　　<hi>献抃詩云曉登山閣一爐香瞻企神僧謁上方人度石橋何所畏如来元是世津梁  楊蟠詩云金</hi>
　　<hi>毫五百㡬龍尊隠隠香山聖迹存方廣寺開無俗路優曇花現有靈根一峯突岸臨天壁闕澗淙橋</hi>
　　<hi>透石門今日不將心洗盡更從何處覔真源杉孫何詩云六月巖崖似九秋興公辭賦好淹留  松</hi>
<pb n="KR2k0017_WYG_021-19a"/>
　　<hi>迤邐連華頂鐘磬依稀近沃洲枕水古碑卿相撰拂雲新刹帝皇修髙僧盡觧飛金錫誰是當年白</hi>
　　<hi>道猷靈姚孳詩云萬沠鏗鍧走電車跨巖蚴蟉玉虹斜  禽飛下傳消息五百甌中結茗花  趙湘</hi>
　　<hi>詩云白石峯猶在横橋一徑㣲多年無客過落日有雲歸水净苔生髪山寒樹著衣如何方廣寺千</hi>
　　<hi>古去人稀</hi>
斷橋在縣北七十里自石橋沿澗行可十五里至此一<lb/>
　　石中斷因以為名即所謂小橋是也舊傳羅漢所<lb/>
　　居之境下臨危澗亂石棊布行者十歩九跌雖邑<lb/>
　　人亦罕至云<lb/>
<pb n="KR2k0017_WYG_021-19b"/>
坐禪石在慈雲寺東舊傳有夀禪師者宴坐於此<lb/>
鷄籠石在縣東南八里<lb/>
抛陀石在縣西一十五里<lb/>
　<lb/>
　<lb/>
　<lb/>
　<lb/>
　赤城志巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0017_WYG_041-1a"/>
今天下郡縣皆有紀錄台獨為闕典問之故府則知前<lb/>
乎此者盖嘗㑹稡而踈畧未備也碩承乏之初固竊有<lb/>
志而事方有所未暇越明年歳以稔告郡家粗可支吾<lb/>
於是命郡博姜君延集人士相與討論而屬筆於篔牕<lb/>
陳君閲數月而後成書吾州在浙左為佳郡讀孫興公<lb/>
一賦則知山川之美實甲東南况自晉唐至今前後曳<lb/>
組于此多一時名勝士至于騷人墨客搜竒抉秀皆班<lb/>
班可考然則是書之作豈特可以補職方氏之闕雖山<lb/>
<pb n="KR2k0017_WYG_041-1b"/>
川人物亦將由是而發揚呈露於天壤間其為益於台<lb/>
也深矣嘉定十六年郡守青社齊碩書<lb/>
成化丁未余始得是志於秘閣中遂手録以出於是故<lb/>
亞卿林公鶚黄公<hi>闕</hi>　皆從余本而翻録之盖是志作<lb/>
於宋嘉定中至是幾三百年其藏之民間者葢鮮克見<lb/>
念欲因此閣本特存其舊以廣其傳未能也去年秋太<lb/>
守陳公相以郡志屬余重修因訪得東門周氏本未幾<lb/>
拙訥葉先生之孫定中亦以其家所藏者来告盖皆嘉<lb/>
<pb n="KR2k0017_WYG_041-2a"/>
定刻本也嘉定後不十年又有所謂續志三志者續志<lb/>
雖存而其所載無大闗渉三志則并其本而亡之故今<lb/>
祗取閣本叅二家而校之大抵二家者行欵雖無甚異<lb/>
而視閣本則又有不同矣盖其時所刋者各自有此三<lb/>
本因得彼此互訂以從其是太守公遂取而重刻之與<lb/>
新志並行於是一郡之因革顛末皆可考而見也噫公<lb/>
於吾台之文獻其用心不亦勤矣哉𢎞治丁已秋八月<lb/>
八日郡人謝鐸識於方巖書院<lb/>
</p>
<p>
</p>
  </div>
</body>
</text>
</TEI>
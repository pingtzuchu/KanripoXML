<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>朝鮮賦</head>
    <p>
<pb n="KR2k0143_WYG_000-1a"/>
欽定四庫全書　　　　　史部十一<lb/>
　朝鮮賦　　　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案朝鮮賦一卷明董越撰越字尚矩<lb/>
　　　　寧都人成化己丑進士官至南京工部尚書<lb/>
　　　　諡文僖孝宗即位越以右春坊右庻子兼翰<lb/>
　　　　林院侍講同刑科給事中王敞使朝鮮因述<lb/>
　　　　所見聞以作此賦又用謝靈運山居賦例自<lb/>
<pb n="KR2k0143_WYG_000-1b"/>
　　　　為之註所言與明史朝鮮傳皆合知其信而<lb/>
　　　　有徴非鑿空也考越自正月出使五月還朝<lb/>
　　　　留其地者僅一月有餘而凡其土地之沿革<lb/>
　　　　風俗之變易以及山川亭館人物畜産無不<lb/>
　　　　詳録自序所謂得於傳聞周覽與彼國所具<lb/>
　　　　風俗帖者恐不能如是之周匝其亦奉使之<lb/>
　　　　始預訪圖經還朝以後更徴典籍叅以耳目<lb/>
　　　　所及成是製乎越有文僖集四十二卷今未<lb/>
<pb n="KR2k0143_WYG_000-2a"/>
　　　　見其本又别有使東日録一卷亦其往返所<lb/>
　　　　作詩文然不及此賦之典核别本孤行此一<lb/>
　　　　卷固已足矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0143_WYG_000-3a"/>
朝鮮賦原序<lb/>
𢎞治元年春先生圭峰董公以右庶子兼翰林侍講奉<lb/>
詔使朝鮮國秋八月歸復使命首尾留國中者不旬日<lb/>
於是宣布王命延見其君臣之暇詢事察言將無遺善<lb/>
餘若往來在道有得於周爰諮訪者尤多於是遂罄其<lb/>
所得參諸平日所聞據實敷陳為使朝鮮賦一通萬有<lb/>
千言其所以獻納於上前者率皆此意而士大夫傳誦<lb/>
其成編莫不嘉歎以為鑿鑿乎可信而郁郁乎有文也<lb/>
<pb n="KR2k0143_WYG_000-3b"/>
傳曰賦者敷陳其事而直言之先生文體有焉而叔孫<lb/>
穆子所稱使職如諏謀度詢必咨于周者備見言表是<lb/>
雖古昔聖王雅歌所陳不過是矣初先生之出祖也鵬嘗<lb/>
竊附贈言有模冩山河誦太平之句葢深冀先生必有<lb/>
以大鳴國家之盛比先生還朝而鵬守制未獲與聞述<lb/>
作兹幸得覩是賦於邑司訓王君本仁所捧讀數四揄<lb/>
揚莫既本仁故與予同年吳大尹徳純為夀梓以傳屬<lb/>
引其端此正門牆效勤時也遂不敢以僣陋辭𢎞治三<lb/>
<pb n="KR2k0143_WYG_000-4a"/>
年十二月八日泰和歐陽鵬序<lb/>
</p>
<p>
</p>
  </div>
</body>
</text>
</TEI>
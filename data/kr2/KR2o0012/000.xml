<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>兩漢筆記</head>
    <p>
<pb n="KR2o0012_WYG_000-1a"/>
欽定四庫全書　　　　　史部十五<lb/>
　兩漢筆記　　　　　　　史評類<lb/>
　　提要<lb/>
　　　　<hi>臣</hi>等謹案兩漢筆記十二卷宋錢時撰時有<lb/>
　　　　融堂書解已著録此書皆評論漢史嘉熈二<lb/>
　　　　年嘗經奏進前有尚書省劄稱十二卷與此<lb/>
　　　　本合葉盛水東日記以為不完之本非也其<lb/>
　　　　例以兩漢書舊文為綱而各附論斷于其下<lb/>
<pb n="KR2o0012_WYG_000-1b"/>
　　　　前一二卷頗染胡寅讀史管見之習如蕭何<lb/>
　　　　収秦圖籍則責其不収六經又何勸高帝勿<lb/>
　　　　攻項羽歸蜀則責其出於詐術以曹參文帝<lb/>
　　　　為陷溺于邪説而歸其過于張良于陸賈新語<lb/>
　　　　則責其不知仁義皆故為苛論以自矜高識<lb/>
　　　　三卷以後乃漸近情理持論多得是非之平<lb/>
　　　　其中如于張良諫封六國後論封建必不可<lb/>
　　　　復郡縣不能不置于董仲舒請限民名田論<lb/>
<pb n="KR2o0012_WYG_000-2a"/>
　　　　井田必不可行于文帝除肉刑亦不甚以為<lb/>
　　　　過尤能滌講學家胸無一物高談三代之窠<lb/>
　　　　臼至其論董仲舒對策以道之大原不在天<lb/>
　　　　而在心則金谿學𣲖之宗㫖論元帝以客禮<lb/>
　　　　待呼韓邪論光武閉闗謝西域皆極稱其能<lb/>
　　　　忍善讓則南渡和議之飾詞所為有為言之<lb/>
　　　　者置而不論可矣乾隆四十二年五月恭校<lb/>
　　　　上<lb/>
<pb n="KR2o0012_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
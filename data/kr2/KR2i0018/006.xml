<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0018_SBCK_006-1a"/>
南唐書列傳卷苐六<lb/>
劉彦貞兖州中都人父信初為羣盜戦敗奔吴事武王<lb/>
數有功王遇之厚嘗召信計事醉不能言王嫚罵之信<lb/>
即仗一劒棄去左右請追之王曰信醉耳醒當復來眀<lb/>
日杲至積功至鎮南軍節度使宣王建國加征南大将<lb/>
軍唐荘宗滅梁遣諌議大夫薛昭文使閩假道洪州信<lb/>
燕勞之謂昭文曰皇帝知有信否昭文曰主上新平河<lb/>
南未知公之名信曰漢有韓信吴有劉信一等人也因<lb/>
指牙旗銀首舉酒屬昭文曰幸而中此碩為我飲一彂<lb/>
中之烈祖受禅以舊故贈太師彦貞信苐四子以父任<lb/>
<pb n="KR2i0018_SBCK_006-1b"/>
為大理評事遷屯田貟外郎父䘮起復将軍連刺海椘<lb/>
二州善騎射矢不虗發軍中號曰劉一箭吏事亦以强<lb/>
濟見稱遷濠州節度使移夀州始黷貨自殖市肆不問<lb/>
貧冨㮣出資助之而收其贏州有安豐塘溉田萬頃以<lb/>
故無㓙嵗彦貞託以浚城濠决水入濠中民田皆涸而<lb/>
督賦益急皆賣田去彦貞擇尤膏腴者以下價售之乃<lb/>
復瀦塘水如初歳入不可勝計時南唐政衰用事者多<lb/>
貪墨彦貞廣賂遺以致聲譽扵是魏岑等雜然推倡其<lb/>
用兵治民之䏻以為一面長城在鎮久疑當受代輙妄<lb/>
造邊遽以固其位久之乃入為神武統軍及周師侵淮<lb/>
<pb n="KR2i0018_SBCK_006-2a"/>
南拜北面行營都部署帥三萬人援夀州次來逺鎮兵<lb/>
車旗幟亘數百里戦艦銜尾蔽淮而上周将李穀慮我<lb/>
師斷浮橋腹背受敵燒營退保正陽彦貞雖名将家子<lb/>
生長冨貴初不練兵事裨将武彦暉張延翰咸師朗皆<lb/>
闘将無籌略見周師退以為怯惟恐不淂速戦士未及<lb/>
朝食即督以進遇周将李重進于正陽東彦貞置陣横<lb/>
布拒馬聮貫利刃以鐡䋲維之刻木為猛獸攫拿狀飾<lb/>
以丹碧立陣前號揵馬牌又以革囊貯鐡蒺藜布于地<lb/>
周兵望而笑其怯鋭氣已增一戦我師大敗師朗等皆<lb/>
被擒彦貞沒于陣南唐䘮地千里國㡬亡其敗自彦貞<lb/>
<pb n="KR2i0018_SBCK_006-2b"/>
始雖死王事議者不與也後數年贈中書令謚曰壮亦<lb/>
不𣸪錄其孤云<lb/>
髙越字沖逺幽州人精詞賦有名燕趙間盧文進鎮上<lb/>
黨具禮幣致之初以客従及文進徙安州越又従之遂<lb/>
為其掌書記文進仲女有才色能属文號女學士囙以<lb/>
妻越文進奔吴亦与俱行吴以為祕書郎烈祖受禅遷<lb/>
水部貟外郎改祠部浙西營田判官與江文蔚俱以能<lb/>
賦擅名江表時人謂之江髙保大初文進䘚有欲傾其<lb/>
家者越上書訟之出為蘄州司士參軍語在文進傳就<lb/>
遷軍事判官与隱士陳曙為物外交澹然不志榮利久<lb/>
<pb n="KR2i0018_SBCK_006-3a"/>
之乃徙廣陵令還判吏部歷侍御史知雜元帥府掌書<lb/>
記起居郎中書舎人淮南交兵書詔多出越手援筆立<lb/>
成詞采温麗元宗以為稱職不徙官者累年後主立始<lb/>
遷御史中丞勤政殿學士左諌議大夫兼户部侍郎修<lb/>
國史䘚年六十二謚曰穆貧不䏻葬後主為給葬費世<lb/>
歎其清兄子逺<lb/>
逺字攸逺父操袁州别駕逺少孤為人夷雅沖淡而遇<lb/>
事有竒節杜門力學不交人事烈祖受禅招來四方秀<lb/>
傑得逺以為祕書省正字保大初遷校書郎兼太常修<lb/>
撰遂為太常博士淮南兵興元宗召見賜金紫使典戎<lb/>
<pb n="KR2i0018_SBCK_006-3b"/>
府書檄歷禮部貟外郎樞宻判官侍御史知雜史館修<lb/>
撰𧺫居郎知館事遂為勤政殿學士國初命兵部尚書<lb/>
陳濬修吴史未成而䘚其後領史職者多貴㳺或新進<lb/>
少年纂述殆廢逺自保大中預史事始撰烈祖實錄二<lb/>
十卷叙事詳宻後主嗣位逺猶在史館與徐鉉喬匡舜<lb/>
潘佑共成吴錄二十卷逺又自撰元宗實錄十卷未及<lb/>
上㑹属疾取史藳及他所著書凡百餘卷悉燔之䘚年<lb/>
五十七贈給事中謚曰良後主欲修國史訪稿于其家<lb/>
無𣸪在者逺有精識方邊鎬入潭州湖南悉平百官入<lb/>
賀逺獨曰我乗楚亂取之甚易觀諸君之才守之實難<lb/>
<pb n="KR2i0018_SBCK_006-4a"/>
聞者愕然以為過及後如所料乃服其先見<lb/>
盧文進字大用幽州人事後唐眀宗至安州節度使事<lb/>
具五代史晉髙祖𧺫晉陽與契丹耶律徳光約為父子<lb/>
文進少嘗奔契丹娶虜公主為其平州刺史眀宗時率<lb/>
衆數萬來㱕至是不自安且本燕人尚氣不能屈于晋<lb/>
乃决計歸吴時烈祖輔吴為齊王将受禅吴遣将祖全<lb/>
恩以兵二千陣于安州近境俟文進出殿之而至拜天<lb/>
䧺統軍宣潤節度使委任賔佐政績甚美潤州市大火<lb/>
文進使馬步使救之益熾文進怒自出府門斬馬步使<lb/>
傳聲而火止人皆異之召還以左衞上将軍兼中書令<lb/>
<pb n="KR2i0018_SBCK_006-4b"/>
范陽郡王奉朝請猶給藩鎮俸䘚馮延巳惡文進文進<lb/>
亦以素貴不少下及䘚乃誣以隂事盡収文進諸子欲<lb/>
籍其家文進以女妻髙越越乃上書訟文進冤指延巳<lb/>
過惡詞氣甚厲時延巳方用事人頞壮之元宗怒以越<lb/>
属吏貶蘄州司士參軍而盧氏亦賴以得全文進在金<lb/>
陵為客言昔䧟契丹嘗獵于郊遇晝晦如夜星緯<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然<lb/>
大駭偶得一胡人問之曰此謂之笪日何足異頃自當<lb/>
復良久果如其言日方午也又嘗至無㝎河見人脛骨<lb/>
大如柱長可七尺云<lb/>
陳覺揚州海陵人烈祖以東海王輔吴作禮賢院聚圖<lb/>
<pb n="KR2i0018_SBCK_006-5a"/>
書萬卷及琴奕㳺戲之具以延四方賢士政事之暇多<lb/>
與之講評古今覺亦預焉烈祖居金陵以次子景遷留<lb/>
東都為同平章事知左右軍使輔政命覺為之佐謂曰<lb/>
吾蚤暮與賢士相接今老矣尚未逹天下之事景遷年<lb/>
少當國故屈君子無惮也景遷䘚還朝為宣徽副使烈祖<lb/>
晚多㬥怒近臣多得譴罰覺心懼稱疾家居累月以宣<lb/>
遺詔日入朝判大理寺蕭儼劾之元宗不従遷光政院<lb/>
副使太僕少卿覺有兄居鄉里時海陵巳為泰州覺兄<lb/>
犯法刺史褚仁規笞之覺挾私怨宻譛仁規貪殘侍御<lb/>
史王仲璉亦劾之元宗薄其罪止罷刺史仁規忿上章<lb/>
<pb n="KR2i0018_SBCK_006-5b"/>
自訴元宗命覺馳徃鞠之仁規皇恐伏罪覺還條其罪<lb/>
状甚衆詔賜死覺之竊㺯威福盖始于此覺與李徴古<lb/>
皆宋齊丘客徴古者袁州冝春人扵齊丘有中外事齊<lb/>
王景逹爲宫官齊丘告㱕九華逾年不召徴古使其僚<lb/>
謝仲宣諷景逹言于元宗曰齊丘先帝布衣之舊雖不<lb/>
用不當棄之齊丘既召㱕益以腹心寄覺欲使立功以<lb/>
取柄任時唐兵初得建州諸将請用其鋒攻取福州齊<lb/>
丘獨薦覺爲宣諭使召節度使李弘義入朝可不勞寸<lb/>
刃盡得閩地元宗意方向覺遂遣之既至弘義倨甚覺<lb/>
氣折不敢言㱕至劒州耻于無功矯詔召弘義自稱權<lb/>
<pb n="KR2i0018_SBCK_006-6a"/>
福州事擅興汀建撫信州兵及戍䘚命馮延鲁将之攻<lb/>
福州敗績衆潰而㱕死者萬計亡失金帛戈甲之類不<lb/>
可勝數朝論謂必死元宗亦怒欲寘軍法齊丘上表待<lb/>
罪實營救覺等馮延已助之扵是財貶蘄州逾年復𧺫<lb/>
任事始與徴古為死黨相倡和如出一口淮南兵興我<lb/>
師屡北度不可𣸪支元宗遣鍾謨李徳眀孫忌王崇質<lb/>
使周丗宗請獻夀濠泗椘光海六州以罷兵丗宗不許<lb/>
而夀州日危蹙徳眀懼乃白世宗言碩寛臣數日之誅<lb/>
㱕白寡君盡獻淮南地周乃遣徳眀王崇質先還徳眀<lb/>
至金陵盛稱周兵之强請必割地元宗不悦齊丘覺徴<lb/>
<pb n="KR2i0018_SBCK_006-6b"/>
古素惡忌及徳眀擿語王崇質使異其辭覺徴古因極<lb/>
言徳眀賣國徳眀褊忿知見排攘袂大言周師必克元<lb/>
宗遂斬徳眀于都市覺徴古勢熖益熏灼道路以目徳<lb/>
明既誅不復議請<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>乃命齊王景逹率大兵拒周而以<lb/>
覺為監軍使軍政皆出覺聚兵五萬無决戦意朱元數<lb/>
有功覺忌之奪其兵元遂叛降周諸軍悉潰覺㱕為樞<lb/>
宻使如故而徴古為副使不以敗事自咎方相與挾齊<lb/>
丘為耐久計議事元宗前横甚元宗嘗言及家國感㮣<lb/>
泣下徴古輒曰陛下當以兵力拒敵涕泣何為飲酒過<lb/>
量耶乳保不至耶帝色變左右股栗而徴古驁然自若<lb/>
<pb n="KR2i0018_SBCK_006-7a"/>
司天言天文變異人主冝避位祈禳元宗曰此固吾意<lb/>
苐不知孰可付耳覺徴古遽以為誠言輒曰天命如此<lb/>
冝使宋公攝政陛下深居禁中俟國事定㱕政未晚元<lb/>
宗亟召中書舎人陳喬草詔實出于憤怒喬固陳不可<lb/>
元宗嘻笑而止周師益進丗宗駐迎鑾鎭元宗遣覺奉<lb/>
表貢方物覺至迎鑾見周之戦艦陳列江津且南渡矣<lb/>
大懼請遣人取夲國畫江為界表丗宗可之覺頓首謝<lb/>
退遣其属劉承遇南還以告畫江稱藩奉正朔之議遂<lb/>
决周亦班師遣覺還錫賚豐渥覺将彂獻詩一首叙感<lb/>
别賜金器百两初覺徴古以徳眀請割地為賣國誅死<lb/>
<pb n="KR2i0018_SBCK_006-7b"/>
及是覺身自為之使還以兵部尚書致仕徴古先出為<lb/>
洪州節度副使時晉王景遂為帥不堪徴古之傲狠常<lb/>
欲斬之自拘于有司左右力諌乃已鍾謨自周還屡言<lb/>
齊丘覺徴古之罪不可容覺嘗傳丗宗之語告元宗曰<lb/>
聞江南拒命謀出其相嚴續當殺續以謝我元宗知覺<lb/>
與續有宿怨疑之謨請至周覆實其事元宗遣謨行以<lb/>
手表引咎且言非續之罪丗宗省表大驚曰嚴續䏻拒<lb/>
命乃忠臣联為天下主其肯教人殺忠臣乎謨還具奏<lb/>
之元宗大怒齊丘既斥覺亦責授國子博士饒州安置<lb/>
道殺之徴古削奪官爵賜自盡于洪州<lb/>
<pb n="KR2i0018_SBCK_006-8a"/>
李徳誠廣陵人少事宣州節度使趙鍠為給使吴攻宣<lb/>
州鍠出降徳誠與韓球俱従之不去城中𣸪推立裨将<lb/>
周進思以拒吴鍠使徳誠入城說進思降将行暴得疫<lb/>
疾委頓不克徃乃改命球球既至進思斬之擲其首城<lb/>
外徳誠是日即愈人皆異之鍠死事吴武王常従征討<lb/>
積功為江南馬步軍使與諸将圍潤州安仁義諸将每<lb/>
見仁義臨城督戦必嫚罵之徳誠獨否及城破仁義操<lb/>
弓矢坐城上衆莫敢近徳誠至仁義忽頋曰汝見我獨<lb/>
不失禮且有竒相他日将大貴吾以為汝㓛即擲弓矢<lb/>
就㼬武王即拜徳誠潤州刺史歷撫䖍洪三鎮節度使<lb/>
<pb n="KR2i0018_SBCK_006-8b"/>
平南大将軍中書令烈祖受禅拜太師封南平王進封<lb/>
趙王徳誠事吴最久至南唐之興又為佐命首與周本<lb/>
勸進初無大勳勞特以際㑹至髙位冨貴夀考世罕及<lb/>
者然為人謙恭沈厚終始如一自洪州入覲烈祖命宫<lb/>
人逆勞于途百官班謁于都門入對日朝堂設次以待<lb/>
之昇元四年䘚年七十八廢朝五日謚曰忠懿子二十<lb/>
八人苐四子建勳<lb/>
建勳字致尭少好學能属文尤工詩徳誠在潤州嘗秉<lb/>
燭夜出候者以告義祖疑有變徙江州徳誠猶慮讒間<lb/>
遣建勳入謁義祖見之釋然妻建勳以女所謂廣徳公<lb/>
<pb n="KR2i0018_SBCK_006-9a"/>
主也建勳家世将相又娶于徐氏為其國貴㳺然杜門<lb/>
不預世事所與交皆寒畯裘馬取具而巳烈祖鎮金陵<lb/>
用為副使預禅代之䇿拜中書侍郎同平章事加左僕<lb/>
射監修國史領滑州節度使自開國至昇元五年猶輔<lb/>
政比他相最久烈祖鑒吴之亡由權在大臣意頗忌之<lb/>
而建勳無引退意㑹建議政事當更張者且言事大體<lb/>
重不可自臣下出請以中㫖行之烈祖雖従之未有命<lb/>
也建勳遽命舎人草制給事中常夢錫劾奏建勳擅造<lb/>
制書㱕怨于上烈祖得奏適㑹本意乃降制放還私苐<lb/>
廣徳公主剛果有智入謂烈祖曰吾父無恙時兄亦嘗<lb/>
<pb n="KR2i0018_SBCK_006-9b"/>
求見于李郎書今何見負烈祖曰此自國事吾與李郎<lb/>
骨肉之情固無間也召見慰勉焉未㡬𣸪相元宗嗣立<lb/>
以開國勲勞又聮<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚尊遇之與宋齊丘埒每謂為史<lb/>
館而不名聴朝之暇多開延英殿召公卿議當世事人<lb/>
皆欣然望治建勳獨謂所親曰上寛仁大度優于先帝<lb/>
但性習未定冝得方正之士朝夕獻替不然恐未必能<lb/>
守先朝基業也出為撫州節度使建州之役諸将無復<lb/>
紀律建勳請官出金帛贖俘掠還其家見聴及出師平<lb/>
湖南國人相賀建勳獨以為憂曰祻始于此矣召拜司<lb/>
空稱疾乞骸骨以司徒致仕賜號鍾山公營别墅于山<lb/>
<pb n="KR2i0018_SBCK_006-10a"/>
中放意水石或謂之曰公未老又無大疾恙遽爲此舉<lb/>
欲𣸪爲九華先生耶建勳曰吾平生笑宋公輕出處何<lb/>
至効之自知不夀欲求數年閒適爾疾革遺令曰時事<lb/>
如此吾得全㱕幸矣勿封樹立碑貽他日毁斵之祻保<lb/>
大十年五月䘚贈太保謚曰靖及南唐亡公卿冡墓鮮<lb/>
不彂者惟建勳不知葬所宋齊丘當國深忌同列少所<lb/>
推遜然獨稱建勳曰李相清談不待潤色自成文章<lb/>
論曰李建勳非不智也然湖南之師必敗知其國且亡<lb/>
皆如蓍龜然其智獨施之一巳故生則保冨貴死則䏻<lb/>
全其骸于地下至立于群枉間無所可否唯喏而巳視<lb/>
<pb n="KR2i0018_SBCK_006-10b"/>
覆軍亡國君父憂辱若已無與者方區區請出金帛以<lb/>
贖俘虜真婦人之仁㢤<lb/>
廖居素将樂人仕烈祖元宗之間為人堅正不為當國<lb/>
者所喜由校書郎二十年始淂大理司直後主嗣位稍<lb/>
遷至瓊林光慶使檢校太保判三司後主孱昬而羣臣<lb/>
方充位保冨貴國益削居素獨慷慨驟諌兾後主一悟<lb/>
終不見聴乃閉門却食服朝衣冠立死井中已而得手<lb/>
書大字于篋笥曰吾之死不忍見國破也徐鍇為文弔<lb/>
之以比屈原伍貟後㡬百年将樂父老猶叩頭稱之盱<lb/>
江李遘為之傳云　南唐書列傳卷苐六<lb/>
</p>
<p>
</p>
  </div>
</body>
</text>
</TEI>
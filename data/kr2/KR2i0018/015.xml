<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0018_SBCK_015-1a"/>
南唐書列傳卷苐十五<lb/>
嗚呼南唐褊國短丗無大淫虐徒以寖衰而亡要其㝡<lb/>
可為後丗監者酷好浮屠也初烈祖輔吴吴都廣陵而<lb/>
烈祖居建業大築其居窮極土木之工既成用浮屠説<lb/>
作無遮大齋七㑹為工匠役夫死者薦福俄有胡僧自<lb/>
身毒中印土來以貝葉㫄行及所謂舎利者為贄烈祖<lb/>
召豫章龍興寺僧智玄譯其㫄行之書又命文房書華<lb/>
嚴論四十部奩秩副焉并圖寫製論李長者像班之境<lb/>
内此事佛之權輿也然烈祖未甚惑後胡僧為姦利逐<lb/>
出之國人則寖已成俗矣及其末年溧水天興寺桑生<lb/>
<pb n="KR2i0018_SBCK_015-1b"/>
木人長六寸如僧状右袒而左跪衣裓皆備其色純<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
可鑑謂之須菩提縣掇置龕中以仁夀節日來獻烈祖<lb/>
始大驚異迎置宫中奉事甚謹其徒因誇以爲感應而<lb/>
識者桉譙氏五行書知且有大䘮不三月烈祖殂及元<lb/>
宗後主之丗好之遂篤幸臣徐逰專主齋祠事群臣和<lb/>
附惟恐居後宫中造佛寺十餘出金錢募民及道士爲<lb/>
僧都城至萬僧悉取給縣官後主退朝與后着僧伽㡌<lb/>
服袈裟課誦佛經胡跪稽顙至爲瘤贅手常屈指作佛<lb/>
印僧尼犯姦淫獄成後主每曰此等毁戒本圗婚嫁若<lb/>
冠笄之是中其所欲命禮佛百而捨之奏死刑日適遇<lb/>
<pb n="KR2i0018_SBCK_015-2a"/>
其齋則扵宫中佛前燃燈以逹旦爲驗謂之命燈未旦<lb/>
而滅則論如律不然率貸死冨人賂官官竊續膏油徃<lb/>
徃獲免上下狂惑不恤政事有諌者輙被罪歙州進士<lb/>
汪渙上封事言梁武惑浮屠而亡陛下所知也柰何効<lb/>
之後主雖擢渙爲校書郎終不能用其言開寳初有北<lb/>
僧號小長老自言募化而至多持珍寶恠物賂貴要爲<lb/>
奥助朝夕入論天宫地獄果報之說後主大悦謂之一<lb/>
佛出丗服飾皆縷金絳羅後主疑其非法答曰陛下不<lb/>
讀華嚴經安知佛冨貴因說後主多造塔像以耗其帑<lb/>
庾又請于牛頭山造寺千餘間聚徒千人日給盛饌有<lb/>
<pb n="KR2i0018_SBCK_015-2b"/>
食不能盡者眀旦再具謂之折倒葢故造不祥語以摇<lb/>
人心及王師渡江即其寺為營又有北僧立石塔扵采<lb/>
石磯草衣藿食後主及國人施遺之皆拒不取及王師<lb/>
下池州繫浮橋于右塔然後知其為間也金陵受圍後<lb/>
主召小長老求助對曰北兵雖強豈䏻當我佛力登城<lb/>
一麾圍城之師為小却後主眞以為佛力合爪歎異厚<lb/>
賜之下令軍民皆誦救苦菩薩如江濤未㡬梯衝環城<lb/>
矢石亂下如雨倉皇𣸪召小長老稱疾不至始悟其姦<lb/>
鴆殺之羣僧懼并坐誅乃共乞授甲出闘死國難後主<lb/>
曰教法其可毀乎弗許及國亡後主入朝過臨淮徃禮<lb/>
<pb n="KR2i0018_SBCK_015-3a"/>
普光王塔施金帛猶以千計其後弟従鎰之子祝髮為<lb/>
僧名惟淨景徳祥符中天下治安西域獻佛書甚衆惟<lb/>
淨博聞通梵學繙繹精審莫能及者積官試光禄卿譯<lb/>
經三藏亦南唐之餘習云<lb/>
契丹事見唐書本傳及五代史四夷附錄今取其事之<lb/>
繫南唐者為傳烈祖昇元二年契丹主耶律徳光及其<lb/>
弟東丹王各遣使以羊馬入貢别持羊三萬口馬二百<lb/>
匹來鬻以其價市羅紈茶藥烈祖従之扵是翰林院進<lb/>
二丹入貢圗詔中書舎人江文蔚作贊其詞曰皇帝建<lb/>
西都之歲神功邁于三古皇風格于四裔華夷咸若駿<lb/>
<pb n="KR2i0018_SBCK_015-3b"/>
奔結軌粤六月契丹使梅里捺盧古東丹使兵器寺少<lb/>
令髙徒煥奉書致貢咸集都邑公卿庻尹拜手稽首稱<lb/>
賀以為文徳所服受命之符也若廼鴻荒以降驟步相<lb/>
侔耀武以信威有所不及任筭以御物有所不従詩頌<lb/>
太原之師則用伐矣漢開朔方之地則崇力矣若我宣<lb/>
猷大麓儷徳無私刑于朝廷以及于荒服旃裘左袵捧<lb/>
日分光殊方異産充庭納賮曰垂衣裳而天下治斯之<lb/>
謂矣有司紀美列于績事傳曰主上眀聖而徳不聞有<lb/>
司之過也臣職在翰墨親睹隆平散獻贊曰赫矣皇武<lb/>
纂唐之緒要荒之長駿奔來附伏波之柱單于之臺遺<lb/>
<pb n="KR2i0018_SBCK_015-4a"/>
鏃徒費獻琛靡來我后穆穆我網恢恢重譯日貢皇㢤<lb/>
唐㢤四年徳光遣使獻馬百匹扵是烈祖遣通事舎人<lb/>
判四方館事歐陽遇借鴻臚少卿使契丹假道于晉髙<lb/>
祖不可遇及境而𣸪元宗嗣位遣使者公乗鎔航海繼<lb/>
好既至而契丹亂兀欲被弑弟述律遺元宗書曰大契<lb/>
丹天順皇帝謹致書大唐皇帝闕下貴朝使公乗鎔等<lb/>
自去秋巳逹東京海岸適遭國旤今年正月二十六日<lb/>
部署一行并諸儀物兵鎧已至燕京兹蒙敦念先朝踐<lb/>
修舊好既增摧痛又切感銘貴國長直官王朗陳篆取<lb/>
間道先囘用附咨報公乗鎔等巳遣伴送使陳植等同<lb/>
<pb n="KR2i0018_SBCK_015-4b"/>
回止俟便風即令引道而公乗鎔亦以蠟封帛書其詞<lb/>
曰臣鎔自去年六月離罌油七月至鎮東關遣王朗奉<lb/>
表契丹九月乃有番官夷離畢部牛車百餘乗及鞍馬<lb/>
㳂路置頓十月至東京留三月契丹主遣閑廏使王廷<lb/>
秀稱詔勞問兼述泰寧王燕王九月同行大事兀欲即<lb/>
丗毋妻併命又遼東以西水潦壊道數百里車馬不通<lb/>
今年正月方至幽州館于愍忠寺先迎御眞入宫言先<lb/>
欲識唐皇帝面乃引見如舊儀問國書中機事臣即述<lb/>
奕世歡好當謀分裂之事契丹主喜問𣸪有何事臣云<lb/>
軍機别有宻書契丹主接置袖間乃云吾與唐皇帝一<lb/>
<pb n="KR2i0018_SBCK_015-5a"/>
如先朝徃來因置酒合樂又諭臣曰使人逺泛臣海而<lb/>
至不期骨肉間忽起此事道路所聞必亦憂恐手斟一<lb/>
玉鍾酒先自啜乃以勸臣令飲釂自旦至日晡始罷自<lb/>
是數遣使宣勞三日一賜食謹遣王朗齎骰號子歸聞<lb/>
奏骰號子不知何等語也初宋齊丘謀間晉㑹契丹使<lb/>
燕人髙覇來聘㱕至淮北唐隂遣人刺殺之覇有子乾<lb/>
従行匿之濠州扵是契丹頗信以為覇之死出于晉人<lb/>
保大十二年述律遣其舅來夜宴清風驛起更衣忽仆<lb/>
于地視之失其首矣厚賞捕賊不淂久乃知周大将荆<lb/>
罕儒知契丹使至思遣客刺之以問唐乃下令能得吾<lb/>
<pb n="KR2i0018_SBCK_015-5b"/>
枕者賞三百緡俄有劒客田英淂之即給賞如約仍屏<lb/>
人語之曰能淂江南畨使頭賞三千緡英果淂之自是<lb/>
唐與契丹遂絶及丗宗兵出淮南敕㬥我罪曰蠢爾淮<lb/>
甸敢拒大邦䟦扈飛揚垂六十載幸累朝多事與北虜<lb/>
交通厚啓戎心誘為邊患所罪状我雖非一然首以通契<lb/>
丹為興師之名方石晉以父事契丹而契丹毎以兄事<lb/>
南唐葢戎狄習見唐之威靈故聞後裔在江南猶尊之<lb/>
不敢與他國齒南唐亦頗恃以自驕其實相結約撓中<lb/>
原皆虗辭非能為南唐助也<lb/>
髙麗事具唐書及五代史四夷附録今書南唐所載異聞<lb/>
<pb n="KR2i0018_SBCK_015-6a"/>
及髙麗通南唐之見扵傳記者髙麗至五代初國名曰<lb/>
大封其王髙氏名躬乂躬乂晚年果于誅殺吴順義二<lb/>
年當梁之龍徳二年為海軍統帥王建所殺建自立去<lb/>
大封之名𣸪稱髙麗以開州為東京平壌為西京吴天<lb/>
祚二年當晉之天福元年敗新羅百濟扵是倭耽羅驩<lb/>
干羅鐡勒東夷諸國皆附之有二京六府九節度百二<lb/>
十郡内列十省四部官朝服紫丹徘緑青碧青碧以年<lb/>
序遷緑以上選才能賜之俸禄賦以田租尚冠禮略如<lb/>
古制婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>男女執手自相媒許俗重匾頭生男旦旦桉<lb/>
壓其首惟恐不匾也昇元二年遣使來貢方物所上書<lb/>
<pb n="KR2i0018_SBCK_015-6b"/>
稱牋大略云今年六月内當國中原府入吴越國使張<lb/>
訓等囘伏聞大吴皇帝巳行禅禮中外推戴即登大寳<lb/>
者伏惟皇帝陛下道契三無恩涵九有尭知天命巳去<lb/>
即禅瑶圗舜念歷數在躬遂傳玉璽建夙惟庸陋獲託<lb/>
生成所恨沃日波遥浮天浪濶幸遇龍飛之旦阻申燕<lb/>
賀之儀無任㱕仁戴聖鼓舞激切之至儀式如表而不<lb/>
稱臣烈祖御武功殿設細仗見其使自言代主朝覲拜<lb/>
舞甚恭宴于崇英殿出龜兹樂作畨戲召學士承㫖孫<lb/>
忌侍宴三年又遣其廣評侍郎桞勳律來貢方物其後<lb/>
史冊殘缺來與否不可攷矣　列傳卷苐十五終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷三十四</head>
    <p>
<pb n="KR2k0007_WYG_034-1a"/>
欽定四庫全書<lb/>
　方輿勝覽卷三十四　　　　宋　祝穆　撰<lb/>
　　廣東路<lb/>
　　　廣州<hi>南海東莞</hi>　<hi>畨禺/増城</hi>　<hi>清逺/新㑹</hi>　<hi>懐集香山</hi>
　建置沿革<hi>禹貢揚州之域在天文牽牛婺女則越之分野兼得楚之交春秋時百越之地秦置</hi>
　<hi>南海郡趙佗自立為南海王漢因封之武帝既定越地以為南海蒼梧鬱林交阯九真日南珠崖儋耳郡</hi>
　<hi>按南海即秦故郡也属交阯刺史獻帝末孫權以歩隲為交州刺史遷州于畨禺即今之州理也孫休以</hi>
　<hi>交州土壤太逺廼徙交州理龍編分交州置廣州領郡十理畨禺晉因之安帝時盧循䧟畨禺執廣州刺</hi>
<pb n="KR2k0007_WYG_034-1b"/>
　<hi>史吴隠之自稱平南將軍為裕所敗宋齊皆為廣州理畨禺隋置縂管府改廣州以為畨州煬帝改為南</hi>
　<hi>海郡唐置廣州縂管府後以廣桂容邕安南五府皆𨽻廣州以廣州為嶺南五府莭度五管經畧使理所</hi>
　<hi>曰清海軍經畧使又曰桂管經畧使曰容管經畧使曰鎮南經畧使曰邕管經畧使名嶺南五管陞五管</hi>
　<hi>為嶺南莭度改為南海郡復為廣州自杜佑為嶺南莭度當兼五府經畧適執政者遺脱佑獨不兼唐末</hi>
　<hi>分為東西道改嶺南莭度使為東道莭度黄巢攻破廣州以士卒疾疫乃去掠湖湘賜東道為清海軍莭</hi>
　<hi>度皇朝平嶺南地歸版圗仍舊為清海軍莭度領廣南東路兵馬鈐轄帶本路經畧安撫使陞為帥府今</hi>
　<hi>統郡十四領縣八治南海畨禺二縣</hi>
　　廣東轉運提舉廣南市舶置司<lb/>
<pb n="KR2k0007_WYG_034-2a"/>
事要郡名南海　畨禺　五羊　羊城　風俗質直尚<lb/>
信<hi>隋書地理志其俚人則云云</hi>椎髻箕踞<hi>同上其人性並輕悍云云乃其舊風</hi>胡賈雜<lb/>
居<hi>余安道知廣州謝表越臺之俗云云</hi>俗雜五方<hi>余安道羅漢院記畨禺大府莭制五嶺秦漢以</hi>
<hi>来號為都㑹云云</hi>喜則人怒則獸<hi>見後昌黎韓愈/送鄭權序云云</hi>下潦上霧<hi>馬援</hi>
<hi>曰吾在浪泊西里聞虜未㓕時云云毒氣薫蒸仰視飛鳶跕跕墮水中</hi>黄茅瘴<hi>五代史成汭鎮荆門</hi>
<hi>與宰相徐彦若不平銜之及彦若出鎮南海路過江陵汭思嶺外有丨丨丨患者髪落乃謂彦若曰丨丨丨望</hi>
<hi>相公保重彦若應聲荅曰南海丨丨丨不死成和尚盖譏汭曽為僧也汭甚愧</hi>可以避地<hi>五代史劉</hi>
<hi>隠傳唐末天下已亂中朝士人以嶺外最逺可以避地故多逰焉</hi>唐人皆客嶺表<hi>劉隠傳唐</hi>
<pb n="KR2k0007_WYG_034-2b"/>
<hi>世名臣謫死南方者往往有子孫皆客嶺表</hi>賈胡齎貨<hi>許得已撰南海廟達奚司空碑云□禺控</hi>
<hi>引海外諸國賈胡嵗具大舶齎竒貨渉巨浸以輸中國</hi>鉅海敵其陽<hi>見後昌黎韓愈送竇平從</hi>
<hi>事序云云</hi>五嶺峙其北<hi>蒋頴叔州學記云云大海環其東衆水滙于前羣峯擁于後氣象雄偉五</hi>
<hi>嶺乃大庾始安臨賀桂陽掲陽也</hi>祝融之宅<hi>見後韓愈南/海廟碑云云</hi>謂之嶺表<hi>類要</hi>
<hi>廣南越分云云</hi>負山險阻<hi>西漢南越傳云畨禺/云云南北數千里</hi>地控百粤<hi>史通云云</hi>
境接羣蠻<hi>許致撰魏公遺愛碑逖彼畨禺去都萬里云云地居海涘</hi>環水而國以百<lb/>
數<hi>栁宗元集云云則統于押畨使焉</hi>以保南藩<hi>史記南粤叙傳集揚越云云</hi>以殿南<lb/>
服<hi>見後韓愈南海廟碑云云</hi>選帥重扵他鎮<hi>同上/云云</hi>獨為大府<hi>韓愈送鄭尚書</hi>
<pb n="KR2k0007_WYG_034-3a"/>
<hi>序嶺之南其州七十其二十二𨽻嶺南莭度府其四十餘分四府府各置帥然獨嶺南莭度為大府大府帥始</hi>
<hi>至四府必使其佐啟問起居謝守地不得即賀以為禮嵗時必遣賀問致水土物大府帥或道過其府必戎服</hi>
<hi>左握刀右属弓矢帕首袴鞾迎于郊及既至大府帥先入據館帥守屛若將趍入拜庭之為者大府與之為讓</hi>
<hi>至一至再乃敢改服以賔主見適位執爵皆興拜不許乃止䖍若小侯之事大國有大事咨而後行𨽻府之州</hi>
<hi>離府逺者至三千里懸隔山海使必數月而後能至蠻夷悍輕易怨以變其南州皆岸大海多州島颿風一日</hi>
<hi>踔數千里漫瀾不見蹤跡控御失所依險阻結仇黨機梳毒矢以待將吏撞搪呼號以相應和蜂屯蟻雜不可爬</hi>
<hi>好則人怒則獸故常薄其征入簡莭而疎目時有所遺漏不究切之長養以兒子至紛不可治乃草薙而禽獮</hi>
<hi>之盡根株痛斷乃止其海外雜國若躭浮羅流求毛人夷亶之州林邑扶南真臘于陀利之属東南際天地以</hi>
<pb n="KR2k0007_WYG_034-3b"/>
<hi>萬數或時候風潮朝貢蠻胡賈人舶交海中若嶺南帥得其人則一邊静治不相寇盗賊殺無風魚之災水旱</hi>
<hi>癘毒之患外國之貨日至珠香象犀玳瑁竒物溢于中國不可勝用故選帥常重于他鎮非有文武威風知大</hi>
<hi>體可畏信者則不幸往往有事</hi>戎服袴鞾迎于郊<hi>同上/云云</hi>南海一都㑹<hi>隋地</hi>
<hi>理志自嶺以南二十餘郡云云</hi>尉佗霸迹<hi>南齊志云丨丨/餘基亦有丨丨</hi>土産鹽<hi>洪邁鹽倉</hi>
<hi>記吾州南肘大海厥土廣鹵牢盆取贏百他郡</hi>珠香犀象玳瑁<hi>見韓愈送鄭尚書序云云</hi>荔<lb/>
支<hi>杜甫詩憶昔南海使奔騰獻丨丨</hi>山川畨山<hi>在南海縣/南十餘里</hi>禺山<hi>在畨禺縣即尉</hi>
<hi>佗葬處畨山在南禺山在北</hi>堯山<hi>在南海盛𢎞之荆州記頳巖迭起冠以青林郡國志云丨丨髙四千</hi>
<hi>丈自畨禺迄交阯見之</hi>峡山<hi>在清逺縣東三十里崇山峻峙如擘太華中通江流廣慶寺居丨丨之中</hi>
<pb n="KR2k0007_WYG_034-4a"/>
<hi>有殿甚古梁武帝時物也舊傳黄帝二庶子善音律採崑崙竹為黄鍾之管隠于此山祠在東廡詳見丨丨寺</hi>
<hi>注</hi>寳山<hi>在東莞有/銀場今廢</hi>猊山<hi>在増城東南二十里多婆娑羅竹圍三四尺至堅里人以為弓</hi>
崑山<hi>在新㑹縣有道人卓菴扵上其巔有井</hi>崙山<hi>在新㑹縣上/有白龍池</hi>羅浮山<hi>在南</hi>
<hi>海本名蓬莱山一峯在海中與羅山合因名山有洞通勾曲又冇璇房瑶房七十二所裴淵廣州記云羅浮二</hi>
<hi>山隠天唯石樓一路可登羅浮山記曰羅浮者盖二山縂名在増城博羅二縣之境</hi>靈洲山<hi>在南海南</hi>
<hi>越志肅連山西十二里有靈洲焉其山平原彌望郭景純云南海之間有衣冠之氣者斯其地也唐志靈洲山</hi>
<hi>在鬰水中有寳陁院○蘇子瞻詩靈洲峯上寳陀寺白髪東坡又到来前世法曇今我是依稀猶記妙髙臺</hi>
抱旗山<hi>在水南</hi>觀亭山<hi>一名中宿峡在清逺縣東三十五里譚子和修海嶠志云二月五月</hi>
<pb n="KR2k0007_WYG_034-4b"/>
<hi>八月有潮上此峡逐浪返五羊一宿而至故曰中宿峡又云晉時縣人使洛有一人寄書云吾家在觀亭山石</hi>
<hi>間懸藤即其處也還者如其言果有人出水與書同入泉中主禮畢遣出雖經潜泳水不沾濡</hi>石鼓山<lb/>
<hi>在東莞東南四百里南越志其土有亂則鼓鳴昔盧循来寇隠然有聲循敗</hi>大奚山<hi>在東莞海中有</hi>
<hi>三十六嶼慶元間提舉徐安國捕鹽島民嘯聚為盗商榮用火箭射之賊遂大敗</hi>白水山<hi>在増城有</hi>
<hi>五距鳥有瀑布四時不竭</hi>佛迹山<hi>在佛迹寺上有大盤石中有佛足獅子象迹宛然</hi>亂石山<lb/>
<hi>在蒲澗後○杜審言詩乍將雲鳥極還與星河次山聳忽如飛下臨如欲墜</hi>九曜山<hi>郭功父詩畨禺</hi>
<hi>城西偏九石名丨丨危根挿滄浪古魄鎮臨洮</hi>文茟峯<hi>在水南與/州相對</hi>滴水巖<hi>在蒲澗上</hi>
<hi>峭壁屹立飛泉下瀉勢若建瓴○蘇子瞻詩千章古木臨無地百尺飛濤㵼漏天</hi>二巖<hi>在蒲澗寺後</hi>
<pb n="KR2k0007_WYG_034-5a"/>
<hi>李羣玉詩五仙騎五羊何代䧏兹鄉澗有堯時韭山餘禹代糧楼臺籠海色草樹羨天香吟嘯秋光裏浮溟興</hi>
<hi>甚長</hi>標幡嶺<hi>在峡山嶺上唐大厯間哥舒晃叛廣州遣將平之夢神人謂曰見幡即囬及賊平囬師果</hi>
<hi>見掛二幡扵禺山上乃二神之助云</hi>石門<hi>在州西北二十里西山對峙横截巨浸漢樓船將軍楊僕將精</hi>
<hi>卒破丨丨即其地</hi>南海<hi>在南海/縣南</hi>沓潮<hi>劉禹錫集元和十年終風駕潮南海羨溢南人曰丨</hi>
<hi>丨也率三更嵗一有之</hi>鰐湖<hi>在東莞之東/監舊有鰐魚</hi>黄木灣<hi>韓愈南海廟碑云在州東十八</hi>
<hi>里</hi>東溪<hi>在州東夹流皆刺/桐郡人踏青之地</hi>牛潭<hi>一名金鎻潭在清逺縣東三十里秦時崑崙貢</hi>
<hi>犀牛帶金鎻走入潭中</hi>菖蒲㵎<hi>在州東北二十里㵎舊有菖蒲一十九莭○昔咸平中桃成甫採菊</hi>
<hi>于丨丨丨側遇一丈夫曰此澗菖蒲昔安期生所餌可以忘老今有寺○郭功父詩丨丨丨中生九莭流水遂</hi>
<pb n="KR2k0007_WYG_034-5b"/>
<hi>作菖蒲香安期服之已仙去謾脱䨇舄留秦皇○蘇子瞻詩云舊日菖蒲方士宅後来簷蔔祖師禪如今只有</hi>
<hi>花含笑笑道秦皇欲學仙</hi>藥洲<hi>在西園之石洲○郭功父獨逰丨丨懐頴叔修撰驅車欲何適獨往觀丨</hi>
<hi>丨荒蘆喧鳥雀怪石森龍虬大亭挿層城玉虹跨深溝䨇門控西渚石門九星聚中流九曜石其名何壯哉像</hi>
<hi>貌儼可求鋹王卷國去故物惟此留滄溟霸氣㓕落日孤烟浮空畦已無藥草蔓春柔柔常年一百五載酒傾</hi>
<hi>城逰炎炎二聖作徳澤覃海陬大帥用文儒静鎮十五州請公握鴻筆刻蘚揮戈矛仍要水宫月一笑挹浮丘</hi>
<hi>蓬莱自兹往穏踏金鰲頭</hi>荔支洲<hi>在南海東四十五里周廽五十里劉氏創昌華苑于上</hi>圎沙<lb/>
<hi>郡志昔有賴布衣改遷邑基留䜟云沙頭圎出狀元</hi>聖池<hi>在新㑹縣北二里山頂有塘花果不種而生樵</hi>
<hi>夫採之輒雷雨</hi>貪泉<hi>在畨禺縣西二十里石門北岸○郡國志吕嘉拒漢積石江中為門因名石門○晉</hi>
<pb n="KR2k0007_WYG_034-6a"/>
<hi>吴隠之為廣州刺史酌泉賦詩古人云此水一㰱懐千金試使夷齊飲終當不易心</hi>堂亭廣平<lb/>
堂<hi>在州治以宋璟得名</hi>十賢堂<hi>在子城上滕脩吴隠之王綝宋璟李商隠盧奐李勉孔戣賈鈞蕭倣</hi>
八賢堂<hi>在十賢堂東潘美向敏中余靖魏瓘邵曄陳世卿陳從易張頡</hi>浴日亭<hi>在扶胥鎮南海</hi>
<hi>王廟之右小丘屹立亭冠其巔前瞰大海茫然無際○蘇子瞻詩劔氣峥嶸夜挿天瑞光明㓕到黄灣坐看𤾉</hi>
<hi>谷浮金暈遥想錢塘湧雪山○楊廷秀詩南海水為四海魁扶胥絶境信竒哉日從若水梢頭轉潮到占城國</hi>
<hi>裏囬㝡愛五更紅浪沸忽吹萬里紫霞開天公管領詩人眼銀漢星槎借一来</hi>樓臺海山樓<hi>在城</hi>
<hi>南○陳去非詩百尺欄干横海立一生襟抱與山開岸邉天影随潮入樓上春容帯雨来</hi>石屏臺<hi>在經</hi>
<hi>畧㕔西有池百餘歩池中列石其狀若屏或云南漢時玉液池也○郭功父詩丨丨丨下玉池泉遶岸石屛青</hi>
<pb n="KR2k0007_WYG_034-6b"/>
<hi>齒齒輦置應須費萬金園囿森羅供燕喜劉韔族盡已無餘此石猶存舊基址</hi>寺觀資福寺<hi>在東</hi>
<hi>莞一百六十歩有羅漢閣蘇子瞻為之記蘇公又以犀帶并藏閣上及作舍利閣銘</hi>廣慶寺<hi>在峡</hi>
<hi>山傳竒小説載廣徳中有孫恪者逰洛中遇袁氏艾遂納為室後十餘年因至峡山寺袁氏欣然改服理鬢詣</hi>
<hi>老僧乃持一碧玉環獻僧曰是此院舊物僧初不曉及齋罷有野猿數十悲嘯捫蘿而躍袁氏惻然俄命茟題</hi>
<hi>詩云無端變化㡬湮沉剛被恩情役此心不如逐伴歸躍山去長嘯一聲煙霧深詩畢遂裂衣化為老猿追嘯者</hi>
<hi>附而去老僧方悟曰乃貧道為沙門時所養者碧玉環則胡人所施繫于其頸者也○李翺詩傳者不足信見</hi>
<hi>景勝如聞一水逺赴海兩山髙入雲魚龍晴自戲猿狖晚成羣醉酒斜陽下離心草自薫○許渾詩夜醉晨方</hi>
<hi>起孤吟恐失羣海鰌潮上見江鵠霧中聞未臘梅先實終冬草自薰樹随山崦合泉到石稜分虎跡空林雨猿</hi>
<pb n="KR2k0007_WYG_034-7a"/>
<hi>聲絶頂雲蕭蕭異鄉鬂明月共絲棼○薄暮㳂西峡停橈一訪僧鷺巢横卧栁猿飲倒垂藤水曲嵓千疊雲重</hi>
<hi>樹百層山風寒殿磬溪雨夜舡燈灘漲危槎沒泉衝恠石崩中臺一襟淚嵗杪别良朋○蘇子瞻赴恵州賦詩</hi>
<hi>云天開清逺峡地轉凝碧灣我行無遲速攝衣歩孱顔山僧本幽獨乞食况未還雲碓水自舂松門風為闗石</hi>
<hi>泉觧娱客琴筑鳴空山佳人劔翁孫逰戲暫人間忽憶嘯雲侣賦詩留玉環林深不可見霧雨埋煙鬟○楊廷</hi>
<hi>秀詩清逺望峡山山脚無半里小舟行雲間五日翆未已並馳兩青龍中夹一玉水送我到英州渠當自囬轡</hi>
<hi>○誰開峡山寺正要避世喧深潭無来路斷崖有青天療飢摘山果擊磬煩嶺猿人跡今擾擾只緣一漁船</hi>
五仙觀<hi>在南海寰宇記昔髙固為楚相有五仙人騎五色羊各持榖穂一莖六出以遺州人騰空而去</hi>
<hi>今呼為五羊其城周十里初尉佗築之後為歩隲脩之既而為黄巢所焚○郭功父廣州五仙謡畨禺五仙人</hi>
<pb n="KR2k0007_WYG_034-7b"/>
<hi>騎羊各五色手持六秬穂翺翔遶城壁翩然去乗雲諸羊化為石至今留空祠異像猶可識曽聞經猛火毫髪</hi>
<hi>無痕跡五仙寕復来三説頗難測只憂風雨至半夜随霹靂君不見𦍑廬劉越之洞天萬象森羅無一尺</hi>祠<lb/>
墓南海廟<hi>東廟在州東即南海王廟西廟去城十五里盖勑封靈恵助順顯衛妃行祠也○韓愈南</hi>
<hi>海廣利王廟碑海扵天地間為物㝡鉅自三代聖王莫不祀事考扵傳記而南海神次㝡貴在北東西三神河</hi>
<hi>伯之上號為祝融天寳中天子以為古爵莫貴扵公侯故海岳之祀犧幣之數放而依之所以崇極扵大神今</hi>
<hi>王亦爵也而禮海岳尚循公侯之事虚王儀而不用非致崇極之意也由是冊尊南海神為廣利王祝號祭式</hi>
<hi>與次俱升因其故廟易而新之在今廣州治之東南海道八十里扶胥之口黄木之灣常以立夏氣至命廣州</hi>
<hi>刺史行事祠下事訖驛聞而刺史常莭度五嶺諸軍仍觀察其郡邑扵南方事無所不統地大以逺故常選用</hi>
<pb n="KR2k0007_WYG_034-8a"/>
<hi>重人既貴而富且不習海事又當祀時海常多大風将往皆憂戚既進觀顧怖悸故常以疾為辭而委事扵其</hi>
<hi>副其来已久故明宫齋廬上雨旁風無所盖障牲酒瘠酸取具臨時水陸之品狼籍籩豆薦祼興俯不中儀式</hi>
<hi>吏滋不恭神不顧享盲風怪雨𤼵作無莭人蒙其害元和十二年始詔用前尚書右丞國子祭酒孔公為廣州</hi>
<hi>刺史兼御史大夫以殿南服公正直方嚴中心樂易祗慎所職治人以明事神以誠内外單盡不為表襮至州</hi>
<hi>之明年将夏祝冊自京師至吏以時告公乃齋祓視冊誓羣有司曰冊有皇帝名乃上所自署其文曰嗣天子某</hi>
<hi>謹遣某官某敬祭其恭且嚴如是敢有不承明日吾将宿廟下以供晨事明日吏以風雨白不聼扵是州府文</hi>
<hi>武吏士凡百數交謁更諫皆揖而退公遂陞舟風雨少止櫂夫奏功雲隂觧駮日光穿漏波伏不興省牲之夕</hi>
<hi>載陽載隂将事之夜天地開除月星明穊五鼓既作牽牛正中公乃盛服執笏以入即事文武賔属俯首聽位</hi>
<pb n="KR2k0007_WYG_034-8b"/>
<hi>各執其職牲肥酒香樽爵净㓗䧏登有數神具醉飽海之百靈祕怪恍惚畢出蜿蜿蜒蜒来享飲食闔廟旋艫</hi>
<hi>祥飈送颿旗纛旄麾飛揚晻靄鐃鼓嘲轟髙管噭譟武夫奮棹工師唱和穹龜長魚踴躍後先乾端坤倪軒豁</hi>
<hi>呈露祀之之嵗風災熄㓕人厭魚蠏五榖胥熟明年祀歸又廣廟宫而大之治其庭壇改作東西兩序齋庖之</hi>
<hi>房百用具脩明年其時公又固往不懈益䖍嵗仍大和耋艾歌詠始公之至盡除他名之税罷衣食扵官之可</hi>
<hi>去者四方之使不以資交以身為帥燕賞有時賞與有莭公藏私蓄上下與足扵是免属州負逋之緡錢十有</hi>
<hi>八萬米三萬二千斛賦金之州耗金一嵗八百困不能償皆以丐之加西南守長之俸誅其尤無良不聼令者</hi>
<hi>由是皆自重慎法人士之落南不能歸者與流徙之胄百二十八族用其才良而廪其無告者其女子可嫁者</hi>
<hi>與之錢財令無失時刑徳並流方地數千里不識盗賊山行海宿不擇處所事神治人其可謂備至矣咸願刻</hi>
<pb n="KR2k0007_WYG_034-9a"/>
<hi>廟石以著厥美而繫以詩曰南海之墟祝融之宅即我祀于旁帝命南伯吏惰不恭正自今公明用享錫佑</hi>
<hi>家邦惟明天子惟慎厥使我公在官神人致喜海嶺之陬既足既濡胡不均𢎞俾執事樞公行勿遲公無遽歸</hi>
<hi>匪我私公神人具依○楊廷秀詩羅浮山如萬石鐘一股南走如渇龍雷奔電邁遮不住直抵海濵無去處低</hi>
<hi>頭飲海吐綘霞舉頭仰戴祝融家珠宫玉室水精殿萬水一日朝兩衙青山四圍作城郭海濤半浸青山脚客</hi>
<hi>来莫上浴日亭亭上見海君始驚青山缺處如玉玦潮頭飛来打䨇闕晴天無雲奔碎雪天下都無此竒絶大</hi>
<hi>海更在小海東西廟不如東廟雄南来若不到東廟西京未睹建章宫海神喜我著綺語為我改容収霧雨乾</hi>
<hi>坤軒豁未能許小試日光穿漏句</hi>趙佗墓<hi>在南海孫權使交趾求𤼵其墓卒不能得得其子嬰齊墓</hi>
<hi>得珠襦玉璽之類</hi>古跡越王臺<hi>在州北悟性寺○唐子西記云臺據北山南臨小溪横浦牂牱</hi>
<pb n="KR2k0007_WYG_034-9b"/>
<hi>之水輻輳扵其下顧瞻則越中諸山不召而自至却立延望則海外諸國盖可髣髴扵溟濛杳靄之間○陸龜</hi>
<hi>蒙和皮日休寄南海詩城連虚踞山圗麗路入龍編海舶遙江客漁歌衝白荇野人貪語映紅蕉庭中必有君</hi>
<hi>遷樹莫向空臺望漢朝交州記云有君遷樹有朝漢臺尉佗望海所築○許渾登尉佗樓劉項持央鹿未窮自</hi>
<hi>乗黃屋島夷中南来作尉任囂力北向稱臣陸賈功</hi>達磨井<hi>在悟性寺前梁達磨指其地曰下有黄金</hi>
<hi>貪者力鑿泉渫而金亡</hi>甘泉池<hi>在州東北五里畨禺雜記云晉陸史君以海水味鹹導以給民唐莭</hi>
<hi>度盧仝鑿山取泉以廣之名曰甘泉</hi>劉王花塢<hi>乃劉氏華林園在郡治六里名泮塘</hi>廣州古<lb/>
磚<hi>皇朝類苑魏侍郎瓘知廣州忽子城一角頽得古磚範四大字云委扵鬼工盖合而成魏也乃大築子城</hi>
<hi>未㡬儂智髙寇廣外城一擊而摧獨子城堅完</hi>名宦鍾離牧<hi>意之孫仕吴遷南海太守</hi>陶侃<lb/>
<pb n="KR2k0007_WYG_034-10a"/>
<hi>仕晉為廣州刺史在州無事朝暮運甓常惜分隂</hi>吴隠之<hi>隆安中為刺史嘗酌貪泉賦詩</hi>滕脩<lb/>
<hi>為刺史獲一巨蝦鬚長四丈四尺</hi>王琨<hi>齊書琨為廣州刺史南土沃實在任者常致巨富世謂廣州刺</hi>
<hi>史但經城門一過便得三十萬也琨無所取納表獻祿俸之半及罷任孝武知其清問還資多少琨曰臣買宅</hi>
<hi>百三十萬餘物稱之帝悦其對</hi>宋璟<hi>邢州人開元初徙廣州刺史廣人以竹茅覆屋多火璟教之陶瓦築</hi>
<hi>堵賈至為璟作遺愛碑云駕五管之政教總三軍之而鼓旗不怒而威不言而信雖有文身衣卉種落異俗</hi>
<hi>化齊言語不通而心喻矣</hi>鄭權<hi>韓愈送鄭公序前叚見形勝注長慶三年四月以工部尚書鄭公為刑部</hi>
<hi>尚書兼御史大夫往踐其任鄭公嘗以莭鎮襄陽又帥滄景徳𨽻厯河南尹華州刺史皆有功徳可稱道入朝</hi>
<hi>為金吾將軍散騎常侍工部侍郎尚書家属百人無數畝之宅僦屋以居可謂貴而能貧為仁者不富之效也</hi>
<pb n="KR2k0007_WYG_034-10b"/>
<hi>及是命朝廷莫不悦將行公卿大夫士茍能詩者咸相率為詩以美朝政以慰公南行之思韻必以来字者所</hi>
<hi>以祝公成政而来歸疾也</hi>盧鈞<hi>擢嶺南莭度不取商舶/珍貨時人稱其㢘㓗</hi>李勉<hi>拜嶺南莭度使</hi>
<hi>素稱㢘㓗及召歸至石門盡捜家人所蓄犀珍諸物投諸江中</hi>孔戣<hi>初明州嵗貢淡菜蚶蛤戣奏罷之憲</hi>
<hi>宗擢授廣州刺史</hi>陸鴻漸<hi>佐南海隴西公幕府自號也/東園先生即廣州東郊園</hi>竇平<hi>韓愈送竇</hi>
<hi>從事序云踰甌閩而南皆百越之地扵天文其次星紀其星牽牛連山隔其隂鉅海敵其陽是維島居卉服之</hi>
<hi>民風氣之殊著在古昔唐之有天下號令之所加無異扵逺近民俗既遷風氣亦随雪霜時䧏疫癘不興瀕海</hi>
<hi>之饒固加于初是以人之扵南海者若東西州焉皇帝臨御天下二十有二年詔工部侍郎趙植為廣州刺史</hi>
<hi>盡牧南海之民署從事扶風竇平平以文詞進扵其行也其族人殿中侍御史牟合東都交逰之能文者二十</hi>
<pb n="KR2k0007_WYG_034-11a"/>
<hi>有八人賦詩以贈之扵是昌黎韓愈嘉趙南海之能得其人壯從事之荅扵知我不憚行之逺也又樂貽周之</hi>
<hi>愛其族叔父又能合文辭以寵榮之是為序</hi>皇朝向敏中<hi>知廣州至荆南市南藥以往以清徳</hi>
<hi>聞</hi>馬亮<hi>知廣州冝賊未就戮上面/遣之委以綏靖至則輯睦</hi>余靖<hi>廣之畨舶裝船舊皆取税公奏</hi>
<hi>罷之以来逺商又請立法戒當任官吏不得市南藥及公北歸不載廣南一物</hi>方滋<hi>容齋四茟秦氏當國</hi>
<hi>先忠宣公鄭亨仲胡明仲宋新仲皆在謫籍分置廣東方務徳為經畧待之盡禮秦頗云云客曰方之為人唯</hi>
<hi>以周旋為志非獨遷客然也</hi>汪應辰<hi>通判/廣州</hi>人物區冊<hi>韓愈送丨丨序前叚見連州愈</hi>
<hi>待罪扵斯且半嵗矣有區生者誓言相好自南海拏舟而来升自賔階儀觀甚偉坐與之語文義卓然莊周云</hi>
<hi>逃空虚者聞人足音跫然而喜矣况如斯人者豈易得哉入吾室聞詩書仁義之説欣然喜若有志扵其間也</hi>
<pb n="KR2k0007_WYG_034-11b"/>
<hi>與之翳嘉林坐石磯投竿而漁陶然以樂若能遺外聲利而不厭乎貧賤也嵗之初吉歸覲其親酒壺既傾序</hi>
<hi>以識别</hi>題詠南斗避文星<hi>杜甫送李大夫赴廣州詩斧鉞下青冥樓船過洞庭北風随爽</hi>
<hi>氣云云日月籠中鳥乾坤水上萍王孫丈人行垂老見飄零</hi>文章落上台<hi>杜甫送翰林張司馬</hi>
<hi>南海勒碑冠冕通南極云云詔從三殿去碑到百蠻開</hi>漢節梅花外<hi>杜甫寄廣州叚功曹詩云</hi>
<hi>云春城錦水邊</hi>葢海旌幢出<hi>韓愈送鄭尚書赴海南詩畨禺軍府盛欲説暫停盃云云連天觀閣</hi>
<hi>開</hi>衙時龍戸集<hi>同上云云上日馬人来風静鶢鶋去官㢘蚌蛤廽</hi>貨通獅子國<lb/>
<hi>同上云云樂奏越王臺事事皆殊異無嫌屈大才</hi>邑里雜鮫人<hi>岑參送楊瑗尉南海詩縣樓重</hi>
<hi>蜃氣云云海暗三山雨江明五嶺春</hi>毛㲲家家織<hi>王建送鄭權尚書詩戍頭龍腦鋪關口象牙堆</hi>
<pb n="KR2k0007_WYG_034-12a"/>
<hi>云云紅椒處處栽</hi>榔葉瘴雲集<hi>張籍送蠻客詩云云桂枝鸞鳥聲</hi>逺人来百越<lb/>
<hi>劉真卿送徐大夫赴廣州詩云云元老事三朝霧繞龍川暗山連象郡遥</hi>海對羊城闊<hi>髙適送柴</hi>
<hi>司户判官之嶺外詩云云山連象郡髙</hi>規外布星辰<hi>交廣間南極浸髙北極浸低圎規度外星</hi>
<hi>辰至衆大如曜者數十皆不在星經元㣲之和樂天詩波心湧樓閣云云</hi>鳶跕路難登<hi>髙適餞宋</hi>
<hi>判官之嶺外詩猿啼山不斷云云海岸出交趾江城連始興</hi>花鳥名皆别<hi>杜荀鶴送友人逰南</hi>
<hi>海詩云云寒暄氣不均</hi>巨舶通蕃國<hi>張少愚廣州城樓詩朔風驚瘴海霧雨破蠻荒云云孤雲</hi>
<hi>逺帝鄉</hi>海虚争翳翆<hi>許渾詩云云/溪邏鬭芙蓉</hi>翆耀孔家禽<hi>張祐送蘇紹之歸嶺</hi>
<hi>南詩夜月江流濶春風嶺路深珠繁楊氏果云云</hi>蠻唱與黎歌<hi>蘇子瞻將至廣州詩云云餘香</hi>
<pb n="KR2k0007_WYG_034-12b"/>
<hi>猶杳杳</hi>石有羣星象<hi>余安道題廣州西園詩云云謂九曜石也花多外國香皆海舶来嶺北所</hi>
<hi>無</hi>嶺南封管送圗經<hi>張籍送鄭尚書詩海北蠻夷来蹈舞云云此處莫言多瘴厲天邊看</hi>
<hi>取老人星</hi>徴入中臺作侍郎<hi>韓愈贈馬總紅旗照海壓南荒云云</hi>梅花蠻草連<lb/>
天有<hi>張籍送侯判官詩云云行處無家不滿船</hi>經冬来往不踏雪<hi>朱慶餘詩越嶺向南</hi>
<hi>風景暑人人傳説到羊城云云盡在刺桐花上行</hi>映日颿多寳舶来<hi>劉禹錫詩連天浪静</hi>
<hi>長鯨息云云</hi>銅鼓臨軒舞海夷<hi>劉禹錫詩象筵照日㑹詞客云云百粤酋豪稱故吏十州</hi>
<hi>風景助新詩</hi>外邑乳蕉花𤼵訟庭前<hi>皮日休送李明府五羊城在蜃樓邉墨綬垂腰</hi>
<hi>正少年山静不應聞屈鳥草深從使翳貪泉蟹奴晴上臨潮檻燕婢秋随過海船一事與君消逺宦云云</hi>候<lb/>
<pb n="KR2k0007_WYG_034-13a"/>
吏多来拾翆洲<hi>陸龜蒙居人愛近沉珠浦云云</hi>賨税盡應輸紫貝<hi>陸龜蒙詩</hi>
<hi>云云蠻童多學佩金鈎</hi>退公祗傍蘇勞竹<hi>皮日休送南海二同年詩云云移宴多随茉莉</hi>
<hi>花</hi>人瞻颶母識隂晴<hi>余安道詩客聼潮鷄迷早夜云云</hi>黒面羌人耳帶<lb/>
環<hi>丘濬詩碧睛蠻婢頭蒙布云云㡬處樓䑓皆枕水四周城郭半圍山</hi>
四六<hi>進職西清擁旄東廣</hi>　<hi>䟽恩鳳闕/入閫羊城</hi>　<hi>申命紫宸/宣威玉帳</hi>　<hi>升班東觀宅牧南郊</hi>
<hi>眷畨禺之古郡實嶺海之名藩</hi>　<hi>島夷載新扵卉服/滄海自息於鯨波</hi>　<hi>髙牙指黄木之灣大幙開紅蓮之府</hi>
<hi>念嶺嶠之地偏去闕庭之天逺</hi>　<hi>宋廣平古之遺愛/吴隠之直哉惟清</hi>　<hi>舟車之㑹水陸之衝商旅所藏蕃猺所聚</hi>
<hi>自晉唐置守僅數扵十賢而蕃漢錯居㡬重乎九譯</hi>　<hi>威聲所暨掃清鯨海之波濤號令初傳改觀羊城之風物</hi>
<pb n="KR2k0007_WYG_034-13b"/>
<hi>萬里鯨波既息宼攘之警千村犢佩各安耕耨之常</hi>　<hi>戎服迎郊選帥夙推于大府鋒車載道覲君即簉于近班</hi>
<hi>貪泉酌水已知隠之之心祥飈送颿佇應孔戣之召</hi>　<hi>聞隠之貪泉之賦坐想清風續廣平徳政之碑佇攄逺業</hi>
<hi>専方面十四城雞犬相聞制水屯數萬竈貔貅肅立</hi>　<hi>地聨夷島象犀寶貨之川流境接閩山韋布衣冠之都㑹</hi>
<hi>琱戈茸纛稱嶺外之雄藩衮衣繡裳仰海濵之大老</hi>　<hi>使扶胥黄木之灣民皆自樂則甘泉紫荷之橐王曰遄歸</hi>
　　　肇慶府<hi>髙要四㑹</hi>
　建置沿革<hi>古百粤之地分野星土與廣州同本秦南海郡地漢武置蒼梧郡髙要以縣属焉東</hi>
　<hi>漢因之宋文帝創南海郡四㑹等縣置綏建郡梁立髙要郡隋廢髙要立端州煬帝罷端州為信安郡唐</hi>
　<hi>立端州以州當入廣西之要口也為髙要又以四㑹縣置南綏州改綏州為真州尋廢真州以四㑹縣𨽻</hi>
<pb n="KR2k0007_WYG_034-14a"/>
　<hi>廣州改髙要郡復為端州皇朝平嶺南地歸版圗以徽宗潜邸陞興慶軍莭度廣東運判燕瑛奏元係端</hi>
　<hi>州今為潜邸欲望親灑宸翰賜以美名遂賜名肇慶府仍為肇慶軍莭度今領縣二治髙要</hi>
事要郡名古端　端溪　髙要<hi>見上注</hi>風俗土曠民惰<hi>郡國</hi>
<hi>志</hi>不力扵耕<hi>同上云云惟運/鹽鈔以為業</hi>夷獠雜居<hi>郡國志</hi>一日之間<lb/>
有四時<hi>龔茂良詩晴雲當午僧揮扇曉雨生寒人著綿此是嶺南天氣候日中常有四時天</hi>形勝<lb/>
北望頂湖<hi>圗經云云萬仭峙其後</hi>南瞻銅鼓<hi>同上云云四峯列其前白羊岡居其左腐</hi>
<hi>柯山居其右</hi>州當西江口<hi>元和志丨丨丨/丨入廣西要口</hi>土産端硯<hi>栁公權曰端州</hi>
<hi>有溪曰端溪其硯有赤白黄色㸃者謂之鸜鵒眼或脉理黄者謂之金線紋○郡志云有青紋者謂之音絛其</hi>
<pb n="KR2k0007_WYG_034-14b"/>
<hi>短者謂之眼筯下巖石亦有之色㣲斑者謂之火黯下巖無此又有曰赤裂曰黄霞曰鐵線曰白鑚圎而深如</hi>
<hi>鑚眼曰壓矢其色班駮其舊坑則有龍巖汲綆黄圃三石汲綆全無眼其新坑則有後厯小緗唐竇黄坑蚌坑</hi>
<hi>鐵坑六處皆不及上三石○蘇易簡硯譜端溪硯水中者石色青山半者石色紫山頂石尤潤如猪肝色者佳</hi>
<hi>若匠者識山之脉理鑿一窟自然有圎石青紫色者琢而為硯可直千金謂之子石硯○東軒茟錄魏泰曰端</hi>
<hi>溪硯有三種曰巖山曰西坑曰後磨石石色深紫襯手而潤叩之清逺有青綠圎小鸜鵒眼乃巖石其次色赤</hi>
<hi>呵之乃潤鸜鵒眼色紫紋慢而大此乃西坑石也其下青紫色向明側視有碎星光㸃如沙中雲母乾而少潤</hi>
<hi>謂之後磨石西坑硯三當巖石之一後磨石三當西坑之一其品可知○李賀紫石硯歌端州石匠巧如神露</hi>
<hi>天磨刀割紫雲紗帷晝睡墨花春輕漚漂沫松麝薰○昔丁寳臣知端州以詩送綠石硯扵介甫所謂玉堂新</hi>
<pb n="KR2k0007_WYG_034-15a"/>
<hi>樣者介甫以詩報之云玉堂新樣世争傳况以蠻溪綠石䥴嗟我長来無異物愧君持贈有新萹久埋瘴霧看</hi>
<hi>猶濕一取春波洗更鮮還與故人袍色似論心扵此亦同堅○蘇子瞻硯銘千夫挽綆百夫運斤篝火下縋以</hi>
<hi>出斯珍</hi>蠻布<hi>寰宇記有夷夏人織蕉竹/苧麻都落等布以自給</hi>翆羽<hi>韓翊送端州馮使君玉樹</hi>
<hi>羣兒争翆羽金盤少妾㨂明珠</hi>山川北山<hi>在城北/七里</hi>峡山<hi>在城西/二百里</hi>奢山<hi>在城</hi>
<hi>南九十里上有砂夷人語說為奢</hi>爛柯山<hi>在髙要東三十六里峯頂常有紫霞按衢州亦有爛柯山</hi>
<hi>盖二郡名信安衢在吴為信安則去王質時為近端名信安乃始扵隋不應載晉人事跡不可不辨此山産美</hi>
<hi>石為硯</hi>銅鼓山<hi>在南岸府/治之對山</hi>石室山<hi>在城北六里南北有聳石如二門土人謂之</hi>
<hi>嵩䑓繆瑜竹記又有七星巖○郭功父詩䨇峡天開控江水水自䍧牱来萬里端州正在䨇峡間石室嵩䑓壓</hi>
<pb n="KR2k0007_WYG_034-15b"/>
<hi>孤壘</hi>扶盧山<hi>在四㑹縣東四十里上有池水相/傳六祖嘗隠于此六祖姓盧故名</hi>三足山<hi>在四</hi>
<hi>㑹縣西百五十里有人姓蘇仙者</hi>下巖<hi>在大江中又名北/壁有龍潭硯㝡佳</hi>騰豻嶺<hi>在髙要縣</hi>
<hi>山有人豻即沐猴之類似人髪覆面又有飛儡山翬</hi>龍子嶺<hi>又有鳳頭岡淳熙丁酉邑宰蘇邦平縣基</hi>
<hi>得古碑乃鹿鳴燕士詩云龍嶺行歌龍已化鳳頭將見鳳齊鳴</hi>西江<hi>在髙/要縣</hi>四㑹水<hi>東在古津</hi>
<hi>南湞江西有建水北有龍江四水俱㑹故名</hi>新江水<hi>在髙要南六/里源出新州</hi>端溪<hi>在髙要縣</hi>
堂榭相堂<hi>在四㑹簿尉㕔先是郭其姓者作尉丞相梁克家嘗館焉故名此</hi>雲秀䑓<hi>在髙</hi>
<hi>要西北八里祥符間五色雲現扵臺峯之上郡守范雍建</hi>古跡陳霸先墓<hi>在府治南五十里有</hi>
<hi>茍逕山有載碑石龜其大數尺</hi>鵠奔亭<hi>干寳捜神記漢九江何敞為交趾刺史行部至蒼梧髙要縣暮</hi>
<pb n="KR2k0007_WYG_034-16a"/>
<hi>宿丨丨丨夜未半有女子從樓下呼曰明使君妾寃人也妾本廣信縣脩里人嫁為同縣施氏妻薄命夫死有</hi>
<hi>雜繒百二十疋及婢名致富之旁縣賣繒日暮為亭長龔夀操刀刺脇下乂刺致富立死合埋于樓下取財物</hi>
<hi>而去故来訴告敞乃掘尸以騐令吏捕夀拷問具伏初𤼵尸時有䨇鵠奔其亭故名○郭功父詩新江自南来</hi>
<hi>西與端江滙屹然丨丨丨遺意溢千載</hi>桄榔亭<hi>李翺與監察御史韋君皆自東京来嶺南約偕行翺</hi>
<hi>居信安四十餘日比及西江韋君已前行矣上丨丨丨見韋紀姓名且有念我之意李翺題</hi>名宦李<lb/>
紳<hi>唐人貶端州司馬</hi>皇朝鄭端義<hi>真陽人為守/築外城有記</hi>陳堯叟<hi>詩話縂龜云丨</hi>
<hi>丨丨知端州<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟扵廬陵阻風數日有胡僧謂公曰骨方神清身當極貴但虎目猿聲當有攀附然後有所立</hi>
<hi>因贈詩云虎目猿聲形㝡貴祗因攀附即升髙知君今向端州去願助清風泛怒濤</hi>包拯<hi>為守嵗貢硯前</hi>
<pb n="KR2k0007_WYG_034-16b"/>
<hi>守所取輒数十倍以遺權貴公命製者纔足貢數嵗滿不持一硯歸</hi>郭祥正<hi>為守</hi>人物李積<lb/>
中<hi>寓居豫章良弼安國大性大異大理大東皆其後也</hi>譚惟寅<hi>梁榜乙科讀書一覽終身不忘</hi>題<lb/>
　越井人南去<hi>賈至送陸協律云云湘川水北流</hi>西江瘴癘多<hi>張説端州别髙</hi>
<hi>六詩南海風潮壯云云扵焉須判手此别傷如河</hi>
四六<hi>昔號信安今稱髙要</hi>　<hi>土風醇厚/民物夥繁</hi>　<hi>推髙要之潜藩乃炎荒之名郡</hi>
<hi>地重潜藩亦是羊城之亞民歌政績即為鳳闕之歸</hi>　<hi>不持一硯足知包孝肅之清来擁䨇旌已卜陳文忠之貴</hi>
　<lb/>
　方輿勝覽卷三十四<lb/>
</p>
<p>
</p>
  </div>
</body>
</text>
</TEI>
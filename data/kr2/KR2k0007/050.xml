<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷五十</head>
    <p>
<pb n="KR2k0007_WYG_050-1a"/>
欽定四庫全書<lb/>
　方輿勝覽卷五十　　　　　宋　祝穆　撰<lb/>
　　　黄州<hi>黄岡麻城</hi>　<hi>黄陂</hi>
　建置沿革<hi>禹貢荆州之域楚地翼軫之分野春秋時為黄國之地楚㓕黄而有其地楚宣王㓕</hi>
　<hi>邾徙其君扵此又名邾城秦属南郡漢為西陵縣及邾縣地属江夏郡晉為西陽國宋為西陽郡蕭齊分</hi>
　<hi>西陽為齊安郡北齊别置衡州隋改為黄州煬帝改永安郡唐復為黄州置縂管府于麻城縣置亭州于</hi>
　<hi>黄陂縣又置南司州後並廢属黄州國朝因之或兼本路提刑今領縣三治黄岡</hi>
事要郡名齊安<hi>見前沿革注</hi>黄岡　風俗其民寡求而不争<lb/>
<pb n="KR2k0007_WYG_050-1b"/>
<hi>蘇子瞻䟦韓忠獻贈詩云云</hi>其士朴而不陋<hi>同上其士静而文朴而不陋尊徳樂道異扵他</hi>
<hi>邦</hi>形勝東望夏口<hi>蘇子瞻赤/壁賦云云</hi>前介大江<hi>唐咸通中脩文宣王廟記云云</hi>
<hi>後據崇阜</hi>襟帶湘漢<hi>齊安志通接巴蜀云/云介乎淮楚之交</hi>地連雲夢<hi>王元之謝表云</hi>
<hi>云城倚大江</hi>濵江帶山<hi>蘇子瞻書云云多適耳目之好而生事百須亦不難致</hi>山靈川<lb/>
媚<hi>許端夫瑞慶堂記云云嘗生大賢為國瑞慶</hi>楚東北之鄙<hi>張文潜撰雜志云黄州葢云云</hi>
<hi>與靳大江沔光夀一  藪澤</hi>山川赤山<hi>在黄岡縣/之楊林店</hi>南山<hi>蘇子瞻詩丨丨一尺雪雪</hi>
<hi>盡山蒼然㵎谷深自暖梅花應已繁使君厭騎従車馬留山前行歌招野叟共歩青林間</hi>柯山<hi>一名柯邱</hi>
黄岡山<hi>瑞慶堂記齊安郡治據依丨丨丨来自天柱</hi>赤壁山<hi>水經載赤鼻山齊安拾遺遂以</hi>
<pb n="KR2k0007_WYG_050-2a"/>
<hi>赤鼻山為丨丨丨以三江下口為夏口以武昌縣華容鎮為曹操敗走華容道其説乖謬盖周瑜自柴桑至武</hi>
<hi>昌縣樊口而後遇于赤壁則赤壁當在樊口之上今赤鼻山在樊口對岸何待進軍而後遇之乎又赤壁初戰</hi>
<hi>操軍不利引次江北而後有烏林之敗則赤壁當在江之南岸今赤壁乃在江北亦非也然蘇子瞻赤壁賦乃</hi>
<hi>疑似語而大江東去之詞亦云人道是三國周郎赤壁又可見矣子瞻嘗云黄州守居之數百歩為赤壁或言</hi>
<hi>即周瑜破曺操處不知是否斷崖壁立江水深碧二鶻巢其上有二蛟或見之遇風浪静輙至其下○赤壁賦</hi>
<hi>壬戌之秋七月既望蘇子與客泛舟逰于赤壁之下清風徐来水波不興舉酒属客誦明月之詩歌窈窕之章</hi>
<hi>少焉月出扵東山之上裴囬于斗牛之間白露横江水光接天縦一葦之所如凌萬頃之茫然浩浩乎如慿虚</hi>
<hi>御風而不知其所止飄飄乎如遺世獨立羽化而登仙扵是飲酒樂甚扣舷而歌之歌曰桂棹兮蘭槳擊空眀</hi>
<pb n="KR2k0007_WYG_050-2b"/>
<hi>兮泝流光渺渺兮予懐望美人兮天一方客有吹洞簫者倚歌而和之其聲嗚嗚然如怨如慕如泣如訴餘音</hi>
<hi>嫋嫋不絶如縷舞幽壑之潜蛟泣孤舟之嫠婦蘇子愀然正襟危坐而問客曰何為其然也客曰月明星稀烏</hi>
<hi>鵲南飛此非曺孟徳之詩乎西望夏口東望武昌山川相繆鬱乎蒼蒼此非孟徳之困于周郎者乎方其破荆</hi>
<hi>州下江陵順流而東也舳艫千里旌旗蔽空釃酒臨江横槊賦詩固一世之雄也而今安在哉况我與子漁樵</hi>
<hi>扵江渚之上侣魚蝦而友麋鹿駕一葉之扁舟舉匏樽以相属寄蜉蝣于天地渺滄海之一粟哀吾生之湏臾</hi>
<hi>羨長江之無窮挟飛仙以遨逰抱眀月而長終知不可乎驟得託遺響扵悲風蘇子曰客亦知夫水與月乎逝</hi>
<hi>者如斯而未嘗往也盈虚者如彼而卒莫消長也盖將自其變者而觀之則天地曽不能以一瞬自其不變者</hi>
<hi>而觀之則物與我皆無盡也而又何羨乎且夫天地之間物各有主苟非吾之所有雖一毫而莫取惟江上之</hi>
<pb n="KR2k0007_WYG_050-3a"/>
<hi>清風與山間之明月耳得之而為聲目寓之而成色取之無窮用之不竭是造物者之無盡藏而吾與子之所</hi>
<hi>共食客喜而笑洗盞更酌肴核既盡杯盤狼籍相與枕藉乎舟中不知東方之既白○後赤壁賦是嵗十月之</hi>
<hi>望歩自雪堂將歸扵臨臯二客従予過黄泥之坂霜露既䧏木葉盡脱人影在地仰見明月顧而樂之行歌相</hi>
<hi>答已而歎曰有客無酒有酒無肴月白風清如此良夜何客曰今者薄暮舉網得魚巨口細鱗狀如松江之鱸</hi>
<hi>顧安所得酒乎歸而謀諸婦婦曰我有斗酒藏之久矣以待子不時之需扵是携酒與魚復逰于赤壁之下江</hi>
<hi>流有聲斷岸千尺山髙月小水落石出曽日月之㡬何而江山不可復識矣予乃攝衣而上履巉巖被蒙茸踞</hi>
<hi>虎豹登虬龍攀棲鶻之危巢俯馮夷之幽宫盖二客不能従焉劃然長嘯草木振動山鳴谷應風起水湧予亦</hi>
<hi>悄然而悲肅然而恐凛乎其不可留也反而登舟放乎中流聽其所止而休焉時夜將半四顧寂寥適有孤鶴</hi>
<pb n="KR2k0007_WYG_050-3b"/>
<hi>横江東来翅如車輪𤣥裳縞衣戛然長鳴掠予舟而西也湏臾客去予亦就睡夢二道士羽衣翩躚過臨臯之</hi>
<hi>下揖予而言曰赤壁之逰樂乎問其姓名俛而不荅嗚呼噫嘻我知之矣疇昔之夜飛鳴而過我者非子也耶</hi>
<hi>道士顧笑予亦驚悟開户視之不見其處○朱元晦云前赤壁賦言吾與子之所共食食如食邑之食今人改</hi>
<hi>作共樂非矣後賦前言二道士後言孤鶴東坡親蹟亦然則或是茟誤耳</hi>聚寳山<hi>在石壁之上山多小</hi>
<hi>石紅黄粲然東坡蘇子瞻所作恠石供即此也</hi>徐公洞<hi>蘇子瞻云非有洞穴但深邃耳圗經云徐邈不</hi>
<hi>知何人</hi>烏林<hi>按水經述江水源流至今巴陵之下云江水左逕止丨丨南酈道元注云右逕赤壁山北</hi>
<hi>則赤壁丨丨相去二百餘里又赤壁初戰操軍不利引次江北而後有丨丨之敗二戰初不同日後漢紀揔書</hi>
<hi>為丨丨赤壁故荆州記臨嶂山南峯謂之丨丨峯亦謂之赤壁寰宇記引圗經以烏林為赤壁皆失之要之道</hi>
<pb n="KR2k0007_WYG_050-4a"/>
<hi>元乃後魏人去三國尚近考驗必得其真</hi>武湖<hi>郡縣志在黄陂縣乃黄祖習戰閲武之所宋謝晦走丨丨</hi>
<hi>戌即此</hi>夏澳<hi>在州西南二里許夏子喬/為守鑿水入陂以藏舟</hi>峥嶸洲<hi>晉劉毅破桓元處在</hi>
<hi>黄岡與武昌相近</hi>井泉君子泉<hi>郡倅孟震亨有賢徳時稱孟君子庭中有泉蘇子瞻名之曰丨</hi>
<hi>丨丨黄魯直詩雲夢澤南丨丨丨水無名字託人賢</hi>堂館雪堂<hi>在州治東百歩蜀人蘇子瞻謫居黄</hi>
<hi>三年故人馬正卿為守以故營地數十畝與之是為東坡以大雪中築室名曰丨丨繪雪于堂之壁西有小橋</hi>
<hi>堂下有暗井七年移汝州去黄之日遂以雪堂付潘大臨兄弟居焉崇寧壬午黨禁既興堂遂毁其後邦人属</hi>
<hi>神霄宫道士李斯立重建何斯舉作上梁文其警聯云嵗在辛酉蔚為鸞鳳之棲堂毁崇寧奄作鼪鼯之野又</hi>
<hi>云前身化鶴當陪赤壁之逰故事博鵞無復黄庭之字盖佳語也其後韓子蒼為守日逰赤壁詩緩尋翆竹白</hi>
<pb n="KR2k0007_WYG_050-4b"/>
<hi>沙逰更挽藤梢到上頭豈有危巢尚棲鶻亦無塵迹但飛鷗經營二頃將歸去眷戀羣山為少留百日更君何</hi>
<hi>足道空餘詩句滿江樓</hi>相隠堂<hi>在司理㕔龎公籍初為郡司理後邦人即㕔建丨丨丨</hi>思賢<lb/>
堂<hi>在黄陂尉㕔二程先生生于此故名</hi>清暉堂<hi>在州/治</hi>臨臯館<hi>在朝宗門外舊曰臨臯亭</hi>
<hi>東坡嘗寓居焉故相秦檜之父艤舟其下秦檜生扵是館</hi>横江館<hi>在赤壁南李宗諤圗經以為晉龍驤</hi>
<hi>將軍蒯恩建○杜牧留題孫家兄弟晉龍驤馳騁功名業帝王畢竟江山誰是主苔磯空属釣魚郎</hi>樓亭<lb/>
竹樓<hi>王元之記黄岡之地多竹大者如椽竹工破之剖去其莭用代陶瓦比屋皆是以其價㢘而工省也</hi>
<hi>予城西北隅雉堞圮毁蓁莽荒穢因作小竹樓二間與月波樓通逺吞山光平挹江瀬幽閴遼敻不可具狀夏</hi>
<hi>宜急雨有瀑布聲冬宜宻雪有碎玉聲宜鼓琴琴調虚暢宜咏詩詩韻清絶宜圍碁子聲丁丁然宜投壺矢聲</hi>
<pb n="KR2k0007_WYG_050-5a"/>
<hi>錚錚然皆丨丨之所助也公退之暇披鶴氅戴華陽巾手執周易一卷焚香黙坐消遣世慮江山之外苐見風</hi>
<hi>帆沙鳥烟雲竹木而已迨其酒力醒茶煙歇送夕陽迎素月亦謫居之勝概也彼齊雲落星髙則髙矣井幹麗</hi>
<hi>譙華則華矣止扵貯妓女藏歌舞非騷人之事吾所不取吾聞竹工云竹之為瓦僅十稔若重覆之得二十稔</hi>
<hi>噫吾以至道乙未嵗自翰林出滁上丙申移廣陵丁酉乂入西掖戊戌嵗除日有齊安之命己亥閏三月到郡</hi>
<hi>四年之間奔走不暇未知明年又在何處豈懼竹樓之易朽乎幸後之人與我同志嗣而葺之庶斯樓之不朽</hi>
<hi>也</hi>月波樓<hi>在郡/㕔後</hi>涵暉樓<hi>曽史君詩雪浪逾千頃雲波列萬艘後改名無盡蔵</hi>棲霞<lb/>
樓<hi>在儀門外之西南軒豁爽塏為一郡竒景蘇子瞻所為賦鼓笛慢者也○和王鞏詩賓州在何處為子上</hi>
<hi>棲霞</hi>四望亭<hi>在雪堂南髙阜之上/唐劉嗣之立李紳記</hi>快哉亭<hi>蘇子由記江出西陵始得平地</hi>
<pb n="KR2k0007_WYG_050-5b"/>
<hi>其流奔放肆大南合湘沅北合漢沔其勢益張至扵赤壁之下波流浸灌與海相若清河張君夢得謫居齊安</hi>
<hi>即其廬之西南為亭以覽觀江流之勝而余兄子瞻名之曰快哉盖亭之所見南北百里東西一舍濤瀾洶湧</hi>
<hi>風雲開闔晝則舟楫出沒于其間夜則魚龍悲嘯于其上變化倐忽洞心駭目不可久視今乃得翫之几席之</hi>
<hi>上舉目而足西望武昌諸山岡陵起伏草木行列烟消日出漁父樵夫之舍皆可指數此其所以快哉者也至</hi>
<hi>扵長洲之濵故城之墟曹孟徳孫仲謀之所睥睨周瑜陸遜之所馳騖其流風遺俗亦足以稱快世俗云</hi>覽<lb/>
春亭<hi>在州治韓魏公嘗作詩序</hi>萬松亭<hi>在麻城縣西縣令張毅夹道植松萬株立亭其中○蘇子</hi>
<hi>瞻詩云千年栽種百年規好徳無人助我儀為問㡬株能合抱慇懃記取角弓詩</hi>軒榭鴻軒<hi>張文</hi>
<hi>潜記云丨丨者文潜讀書舍也客有言曰吾聞之時其往来以避寒暑之害而髙飛逺舉能使弋人無慕者鴻</hi>
<pb n="KR2k0007_WYG_050-6a"/>
<hi>也今子以戅暗不見事㡬得譴辱于聖世蒙垢忍恥扵泥塗苟升斗以自養而欲自比于鴻不亦愧乎張子曰</hi>
<hi>子之言是也然余居此以己夘之秋其遷也庚辰之春與夫嗷嗷陂澤中獵食以活秋至而春去者得無類乎</hi>
<hi>客曰然</hi>祠廟二程先生祠<hi>朱元晦記云齊安在江淮間最為窮僻而國朝以来名卿大夫</hi>
<hi>多辱居之如王翰林韓忠獻公蘇文忠公邦人至今樂稱而扵蘇氏尤致詳焉至扵河南兩程夫子則亦生扵</hi>
<hi>是邦而未有能道之者盖王公之文章韓公之勲業皆已震耀扵一時而其議論氣節卓犖竒偉尤足以驚動</hi>
<hi>世俗之耳目則又莫若蘇公之盛也若程夫子則其事業湮鬱既不足以表扵當年文詞平淡又不足以夸扵</hi>
<hi>後世獨其道徳之妙有不可誣者而又非知徳者莫能知之此其遺跡所以不能無顯晦之殊亦其理勢之宜</hi>
<hi>然也盖天聖中洛人太中大夫程珦初仕為黄陂尉秩滿不能去而遂家焉實以明道九年壬申生子曰顥字</hi>
<pb n="KR2k0007_WYG_050-6b"/>
<hi>伯淳又以明年癸酉生子曰頤字正叔其後十有餘年當慶厯丙戌丁亥之間攝貳南安乃得獄掾舂陵周公</hi>
<hi>惇頤而與之㳺扵是二子因受學焉而慨然始有求道之志既乃得夫孔孟以来不傳之緒扵遺經遂以其學</hi>
<hi>為諸儒倡則今所謂明道先生伊川先生是也先生之學以大學論語中庸孟子為標指而達于六經使人讀</hi>
<hi>書窮理以誠其意正其心修其身而自家而國以及于天下其道坦而明其説簡而通其行端而實是盖將有</hi>
<hi>以振百代之沉迷而内之聖賢之域其視一時之事業詞章議論氣節所擊孰為重輕所施孰為短長當有能</hi>
<hi>辨之者而世非徒不之好也甚者乃或目以為道學之邪氣而必翦㓕之扵斯時也苟無遭其伐木而削迹焉</hi>
<hi>斯已幸矣尚何望其餘哉今太守李侯乃能原念本始追誦遺烈立二夫子之祀于學宫以風厲其人而作興</hi>
<hi>之非其自信之篤而不以世俗之趨舍動其心其孰能與扵此李侯名訦字誠之其為此邦勤事愛民固多可</hi>
<pb n="KR2k0007_WYG_050-7a"/>
<hi>紀特扵此舉尤足以見其操行之不凡而非衆人之所能及是以因其請記而具論之以告来者使有考焉</hi>
古跡五關<hi>李埴奏乞復丨丨之險夫虎頭關形勢㝡險兩山千仭一㵎衝激黄土關形勢聳峭白沙</hi>
<hi>關相去宻邇敵人往来俱由此關山路峭壁委折而上大城關山關不甚髙峻而横斜盤繞據髙臨下北望二</hi>
<hi>十里皆在目中霖雨積雪日見壊爛切聞敵人初破黄土白沙亦由小路以犯大城騎兵數千先至關内適射</hi>
<hi>雉者六七人與之遇遂用射雉之弩連斃兩騎敵疑有伏竟以退走不敢犯關向使諸關之兵據險效死敵豈</hi>
<hi>能遽入乎</hi>東坡<hi>張安國詩繫船着西日曵杖到東坡暗井蛙成部荒祠鳥作窠老仙騎鶴去稚子飯牛歌</hi>
<hi>興廢何須問斯文自不磨</hi>韓魏公讀書堂<hi>在安/國寺</hi>名宦杜牧<hi>為刺史○郡齋獨酌</hi>
<hi>詩前年鬢生雪今年鬢帶霜往往自撫已涙下神蒼茫御史詔分洛舉趾何猖狂闕下諫官集拜䟽無文章尋</hi>
<pb n="KR2k0007_WYG_050-7b"/>
<hi>僧觧幽夢乞酒緩愁腸豈為妻子計未去山林藏平生五色線願補舜衣裳絃歌教燕越蘭芷浴河湟腥膻一</hi>
<hi>洒揥兇狠皆披攘生人但眠食夀域富農桑孤吟志在此自亦笑荒唐江郡雨初霽刀好截秋光池邊成獨酌</hi>
<hi>擁鼻菊枝香醺酣更唱太平曲仁聖天子夀無疆見樊川集</hi>皇朝龎籍<hi>為户掾温公集以為任理</hi>
<hi>掾</hi>王元之<hi>以修實錄出為守州境有二虎鬭其一死而食其半羣雞夜鳴經月不止元之上疏引洪</hi>
<hi>範傳申戒且自劾真宗詢日官則公守臣當其咎亟移知蘄州元之謝表云宣室鬼神之問敢望生還茂陵封</hi>
<hi>禪之書正期身後至郡未踰年而卒年四十八○黄魯直嘗題其墨蹟後云掘地與斵木智不如機舂聖人懐</hi>
<hi>餘巧故為萬物宗世有斵泥手或不待郢工往時王黄州謀國極匪躬朝聞不及夕百壬避其鋒九鼎安盤石</hi>
<hi>一身轉孤蓬浮雲當日月白髪照秋空諸君發䝉耳汲直與君同</hi>程珦<hi>西洛程遹寓居黄陂子珦為黄</hi>
<pb n="KR2k0007_WYG_050-8a"/>
<hi>陂尉生二子曰顥號明道先生曰頤號伊川先生今尉㕔有思賢堂</hi>張耒<hi>謫監黄州酒税繼為倅又為守</hi>
<hi>凡三至焉榜其所居曰鴻軒</hi>劉摯<hi>為相落職/知黄州</hi>韓駒<hi>字子蒼為黄州守有詩名</hi>洪芻<lb/>
<hi>黄魯直之甥為黄之酒正榜其室曰壁隂軒黄公為之銘</hi>人物潘大臨<hi>郡人字邠老有詩名</hi>何<lb/>
頡之<hi>黄岡人従蘇子瞻逰</hi>陳慥<hi>字季常寓居黄之陂亭號龍丘子東坡為作方山子傳</hi>名賢<lb/>
韓琦<hi>諡忠獻封魏公嘗寓居于黄州</hi>蘇軾<hi>諡文忠嘗謫居于黄州</hi>題詠雲夢澤南<lb/>
州<hi>杜牧憶齊安詩平生睡足處云云一夜風吹竹連江雨送秋格卑嘗汨汨力學强悠悠終掉塵中手瀟湘</hi>
<hi>釣漫流</hi>太守政如氷<hi>杜牧/詩</hi>傍村林有虎<hi>方干詩弭節齊安郡孤城百戰殘云</hi>
<hi>云帶郭縣無官暮角梅花怨清江桂影寒黍離緣厎事撩我起長歎</hi>赤壁風月笛<hi>黄魯直和蘇子</hi>
<pb n="KR2k0007_WYG_050-8b"/>
<hi>瞻詩云云玉堂雲霧窓</hi>黄岡壓上㳺<hi>王元之詩淮甸為内地云云</hi>官閒無一事<lb/>
<hi>舒人朱載為黄教官有詩云云蝴蝶上階飛蘇子瞻見之稱賞</hi>使君家似野人居<hi>杜牧齊安</hi>
<hi>晚秋詩栁岸風来影漸疎云云雲容水態還堪賞嘯志歌懐亦自如雨暗殘燈棊欲散酒醒孤枕鴈来初可憐</hi>
<hi>赤壁争雄處惟有衰翁坐釣魚</hi>茅屋數間依竹葦<hi>蘇子瞻入任伋通判黄州詩黄州小郡夹</hi>
<hi>溪谷云云知命無憂我何病見賢不薦誰當耻</hi>試問淮南風月主<hi>黄魯直詩云云今年桃李</hi>
<hi>為誰開</hi>陂陀山上使君衙<hi>董乂望江南有詩云縹緲烟中漁父槳云云</hi>風帆一<lb/>
日到潯陽<hi>董乂詩雲影萬重連鄂渚云云</hi>長江遶郭知魚美<hi>蘇子瞻詩云云好竹</hi>
<hi>連山覺笋香</hi>為買烏犍三百尾<hi>黄出水牛蘇子瞻詩卻下關山入蔡州云云</hi>
<pb n="KR2k0007_WYG_050-9a"/>
四六<hi>申命嚴宸擁麾重鎮</hi>　<hi>出綸丹禁/紆紱黄岡</hi>　<hi>眷兹名郡/控彼窮邉</hi>　<hi>肅擁州麾榮兼憲節</hi>
<hi>維邾城之名郡實淮甸之要衝</hi>　<hi>擁黄岡之要地/據赤壁之上㳺</hi>　<hi>切觀雲夢之南州素號江淮之要地</hi>
<hi>登覽故迹多名勝嘯詠之餘參攷前聞亦豪傑驅馳之㑹</hi>　<hi>横槊釃酒悼孟徳一世之雄揮扇岸巾想公瑾當年之鋭</hi>
<hi>黄堂勝槩傳王杜之風流赤壁威稜餘孫劉之雄烈</hi>　<hi>横槊賦詩繼烏鵲南飛之句舉酒属客歌大江東去之詞</hi>
<hi>訟牒晝稀吏既欣于静治戎亭夜寂民更樂于奠居</hi>　<hi>郡將堅城養鋭不輕于一試賊兵卷甲逃形遂觧于重圍</hi>
<hi>固境息民豈獨専于守禦訓民積粟當力賛于修攘</hi>　<hi>往者開邉赤子横遭于糜爛今而固圍黄童思脱于呻吟</hi>
　　　光州<hi>定城光山</hi>　<hi>固始</hi>
　建置沿革<hi>禹貢揚州之域楚地翼軫之分野上應鶉尾在春秋為强國黄國蔣國後併于楚秦</hi>
<pb n="KR2k0007_WYG_050-9b"/>
　<hi>属九江郡漢属汝南郡之弋陽國及期思縣江夏郡之西陽縣及[車*犬]縣東漢兼属固始侯國魏置弋陽郡</hi>
　<hi>晉立光城縣宋末于光城縣置光州隋改弋陽郡唐為光州又自光山徙定城皇朝因之以神宗潜邸陞</hi>
　<hi>光山軍節度中興以来改為蔣州復為光州今領縣三治定城</hi>
事要郡名浮光　風俗人性躁勁<hi>隋志江都弋陽云云氣習果决視死如歸</hi>
俗好儉約<hi>同上其丨尚淳質而丨丨丨</hi>俗美民淳<hi>郡守任詩勸學文云云其異才秀民</hi>
<hi>業儒術以自見于世</hi>地雄物夥<hi>浮光志/序云云</hi>士尚名教<hi>郡志西漢之時其俗急疾有氣</hi>
<hi>勢東漢冇月旦評汝潁復多竒士本朝拊摩習俗雅循靖康之難海陵之  城不䧟于金云云居田里者亦畏</hi>
<hi>禮法</hi>形勝面山負野<hi>茹令芑賞心堂記/云云限淮為圻</hi>襟帶長淮<hi>郡志云云控扼</hi>
<pb n="KR2k0007_WYG_050-10a"/>
<hi>潁蔡為一方巨屛</hi>下濕墝埆<hi>漢孫叔敖廟碑楚莊王頡封孫叔敖之子子辭曰如楚不忘臣父而</hi>
<hi>欲賞必于潘國云云人所不貪遂封潘即固始</hi>山川杏山<hi>在固始亦名弋山上有抱朴子仙跡甚多</hi>
<hi>皇朝元符間郝及中詩佩蘭隠者今何在煉杏仙翁去不還</hi>浮光山<hi>在固始縣西八十里一名浮弋</hi>
<hi>山水經云此即弋陽山出名玉及黒石棊子</hi>梅林山<hi>在固始自此山隘口至/<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>港皆山險去處可以</hi>
<hi>守禦</hi>鐵林山<hi>在固始可/以把守</hi>石額山<hi>在固始縣紹興初忠義軍統領張昻據之為寨</hi>石<lb/>
盤山<hi>在沙窩之西自山腰盤旋取道而登其勢險峻可屯千餘人</hi>五關<hi>在光山縣西南一曰白沙</hi>
<hi>二曰土門三曰斗木嶺四曰黄土嶺五曰修善嶺又見黄州</hi>中渡市<hi>在光山縣北十里與蔡彰息縣</hi>
<hi>灌陽對境</hi>沙窩市<hi>在光山縣東百/八十里有寨</hi>金漿湖<hi>源出固始縣大蘇山唐陳徳順命名</hi>
<pb n="KR2k0007_WYG_050-10b"/>
淮水<hi>去固始縣六十里</hi>澮水<hi>在故殷城/縣五里</hi>淠水<hi>在固始縣/西五十里</hi>潢水<hi>在城</hi>
<hi>北</hi>龍塘<hi>在固始縣北世傳漢髙祖/従此遁去墮玉鞭塘中</hi>井泉金線泉<hi>在北外河水名</hi>
堂閣煙水堂<hi>在光山縣西○張紫㣲詩此堂縦逐人俱廢亦有陽氷篆字存</hi>愚閣<hi>見盛文肅</hi>
<hi>弋陽十詠</hi>樓臺鎮淮樓<hi>在州城潢/橋門上</hi>籌邉樓<hi>即䨇櫻/樓舊基</hi>脩竹臺<hi>宋盛</hi>
<hi>度詩我来小小郡愛此髙髙臺前對蒼筤竹萬竿球琳材</hi>祠廟温公祠<hi>記云公父池以天禧</hi>
<hi>甲午自湖南赴闕夫人有娠次光山驛一夕生公相傳有光山驛裏生司馬之句因以名之或謂即父為光山</hi>
<hi>令時</hi>名宦臧宫<hi>後漢人封/期思侯</hi>屈突通<hi>唐人封/蔣國公</hi>皇朝盛度<hi>為守謚文</hi>
<hi>肅</hi>司馬池<hi>陕州人盛度守光州池為光山令大内火詔諸州市竹木期以三日畢輸池以土不産轉</hi>
<pb n="KR2k0007_WYG_050-11a"/>
<hi>市于隣郡非三日可得度怒甚而光山為諸邑先池于民有信而不俟于催督也</hi>王堯臣<hi>知光州嵗</hi>
<hi>旱民發倉廪吏法當死公謂飢民求食减死遂以為令後拜相謚文忠</hi>鄭侠<hi>字介夫福唐人嘗従王安</hi>
<hi>石學舉進士調光州司法秩滿言青苗免役用兵之害坐責詳見福州</hi>朱勝非<hi>宣撫</hi>人物孫<lb/>
叔敖<hi>為楚相</hi>黄歇<hi>世傳州治/即歇故宅</hi>丁蘭<hi>今固始有/丁母塜</hi>祖尚<hi>樂安人唐有傳</hi>
題詠山城信夷曠<hi>盛度詩我来佩竹使方且憇熊轓云云公庭接園樊</hi>居常郡事<lb/>
簡<hi>前人詩云云間或囹户空</hi>分得方州在淮澨<hi>前人詩前年斗直涒灘嵗云云</hi>潢河<lb/>
遶出郡城樓<hi>趙彦珗詩云云樓枕潢南城上頭天闊星連翼軫分地長川帶漢江流</hi>
四六<hi>光山名郡淮甸奥區</hi>　<hi>隠然巨屏/端若長城</hi>　<hi>重兵出戍聿嚴萬竈之屯要地分符兼恃五關之險</hi>
<pb n="KR2k0007_WYG_050-11b"/>
<hi>以司馬公毓秀之鄉宜知遺烈以盛文肅分符之郡盍繼流芳</hi>　<hi>平日承流盡是龔黄之恵一朝排難羣推張許之忠</hi>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷五十<lb/>
</p>
<p>
</p>
  </div>
</body>
</text>
</TEI>
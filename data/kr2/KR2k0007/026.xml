<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷二十六</head>
    <p>
<pb n="KR2k0007_WYG_026-1a"/>
欽定四庫全書<lb/>
　方輿勝覽卷二十六　　　　宋　祝穆　撰<lb/>
　　　寳慶府<hi>邵陽新化</hi>
　建置沿革<hi>禹貢荆州之域於辰在巳楚之分野春秋戰國屬楚秦為長沙郡漢為昭陵縣屬長</hi>
　<hi>沙國東漢屬長沙零陵二郡漢又改昭陵縣為昭陽縣呉立邵陵郡屬荆州即今郡是也晋武改昭陽曰</hi>
　<hi>邵陽縣隋廢郡地屬潭州唐置南梁州改為邵州皇朝乾德間陞為中州以理宗潜藩陞寳慶府領縣二</hi>
　<hi>治卲陽</hi>
事要郡名邵陽　邵陵<hi>並見沿革</hi>　澬川風俗其人尚氣而<lb/>
<pb n="KR2k0007_WYG_026-1b"/>
貴信<hi>邵陽郡志序曰云云喜直而惡欺節儉而不奢朴直而不恌</hi>其水宜稻<hi>吕稽中豐年堂</hi>
<hi>記</hi>其陸饒黍稷麻麥<hi>同上/記</hi>形勝東距洞庭<hi>郡志</hi>西連五嶺<lb/>
<hi>同上東南據衡山南接蒼梧云云</hi>據三湘上游<hi>僧希白開元寺塔記接九疑之形勢丨丨丨之</hi>
<hi>丨丨土穰地靈實南楚之望也</hi>為湖嶺衝要<hi>侯延慶脩門記自熈寕中納梅山為省地通道置驛</hi>
<hi>而郡云云</hi>控引溪蠻<hi>任質言脩城記云云盤錯𢾗百里</hi>介于長沙零陵之間<lb/>
<hi>郡志序云云有脣齒輔車之勢</hi>山川熊山<hi>昔黄帝登丨/丨意其此也</hi>龍山<hi>介于二邑之間秀峯</hi>
<hi>四出上有龍池泉</hi>梅山<hi>與中攔/寺相連</hi>文仙山<hi>在新化西二十里晋亭平脩養之地上有三峯</hi>
<hi>石壁峭絶半山之間有石室旁有龍池</hi>青山洞<hi>在新化北蒼石/環起竒恠萬狀</hi>邵水<hi>去郡一里</hi>
<pb n="KR2k0007_WYG_026-2a"/>
澬水<hi>在新化縣東流入益陽</hi>西湖<hi>上有/渚亭</hi>井泉濓泉<hi>在通道坊以周茂叔得名</hi>亭<lb/>
臺光風霽月<hi>在郡治</hi>望仙亭<hi>在郡圃○歐陽識詩云澬水西來兼邵水龍山横騖際梅</hi>
<hi>山</hi>法華堂<hi>在東山絶頂下瞰/長江實卲陽勝槩</hi>名宦周頥<hi>治平五年以永倅來攝郡遷家</hi>
<hi>於郡東郡學有祠○朱元晦記卲陽太守潘侯燾以書來曰郡學故有濓溪先生祠既有以故府張九成之學</hi>
<hi>為出於先生也則亦祠以侑焉切惟先生之學實得孔孟不傳之緒以授二程先生而道以大明然自再傳之</hi>
<hi>後則或僅得其髣髴或遂失其本真而不可以若是班矣乃更闢堂東一室特祀先生以致區區尊嚴道統之</hi>
<hi>意且為之嘆曰先生之精立圖以示先生之藴因圖以發而其所謂無極而太極者又一圖之綱領所以明夫</hi>
<hi>道之未始有物而實為萬物之根柢也夫豈以為太極之上復有所謂無極者哉近世讀者不足以識此而或</hi>
<pb n="KR2k0007_WYG_026-2b"/>
<hi>妄議之既以為先生病史氏之傳先生者乃増其語曰自無極而為太極則又無所依据而重以病夫先生故</hi>
<hi>嘗欲援故相蘇公請刋國史草頭木脚之比以正其失而恨其力有所不逮也</hi>張九成<hi>字子韶號無垢</hi>
<hi>先生紹興十年守是邦</hi>人物胡曽<hi>居邵之永成鄉有詠史詩一百首</hi>名賢陳與義<lb/>
<hi>號簡齋建炎初避地邵陽周氏之家長於詩後為恭政</hi>題詠水邉花氣薫章服<hi>朱慶</hi>
<hi>餘送邵州林使君詩軒車此去也逢時地屬湘南頗入詩一月計程那是逺中年出守未為遲云云嶺上嵐光</hi>
<hi>濕畫旗想得化行風土變州人應為立生祠</hi>驛路筭程多是水<hi>姚少監送人赴邵州詩詔</hi>
<hi>書飛下五雲間才子分符不等閑云云州圖管地少於山江頭斑竹應尋遍洞裏丹砂自採還清静化人人自</hi>
<hi>理終朝無事更相闗</hi>俗朴應無争競人<hi>張籍送林邵詩有云詞客南行寵命新瀟湘郡入曲</hi>
<pb n="KR2k0007_WYG_026-3a"/>
<hi>江津山幽自足探微處云云郭外相連排殿閣市中多半用金銀知君不作家私計遷日還同到日貧</hi>路<lb/>
在好山寜厭多<hi>章子厚過石槽鋪詩瘴癘潜銷瑞氣和梅峯千里潤煙蘿人逄雙堠雖云逺云</hi>
<hi>云</hi>人家迤邐見板屋<hi>章子厚開梅山詩云云火耕磽确口名畬田長藤釣酒跪而飲何物爽</hi>
<hi>鹽為先</hi>此地從來寒暑偏<hi>張迪詩云云扇紈不曽遭棄捐</hi>
四六<hi>榮膺鳯綍出守龍藩</hi>　<hi>旁連百粤/近控羣蠻</hi>　<hi>雖曰小邦/有隆潜邸</hi>　<hi>乃眷邵陽甲于楚地</hi>
<hi>眷澬川之名邦據楚國之上游</hi>　<hi>接九疑之勝境/據三國之上流</hi>　<hi>地攙楚尾之餘封壤接梅山之故境</hi>
<hi>地少於山安得膏腴之可種道通於嶺當知寒暑之亦偏</hi>　<hi>恵綏民俗載觀侯度之賢鎮撫峒蠻尤藉使君之重</hi>
<hi>念濓溪遊宦之邦當明道統考朱子誨人之意則有記文</hi>　<hi>粤從分虎昔特謂之偏州爰自潜龍今有隆於此地</hi>
<pb n="KR2k0007_WYG_026-3b"/>
　　　全州<hi>清湘灌陽</hi>
　建置沿革<hi>禹貢荆州之西境楚地翼軫之分野春秋戰國屬楚秦屬長沙郡漢屬長沙國洮陽</hi>
　<hi>縣屬焉即今湘源武帝分置零陵縣即今灌陽三國屬呉隋改零陵郡為永州五代晋髙祖時改永州之</hi>
　<hi>湘源縣為清湘縣置全州割永之清湘灌陽二縣𨽻焉皇朝因之今領縣二治清湘縣</hi>
事要郡名清湘　湘源風俗風俗儉陋<hi>郡志云云獄訟希簡</hi>民訟<lb/>
甚簡<hi>王元之云云兵賦甚鮮</hi>不漁則樵<hi>李之儀全州隱静堂記清湘間山深水闊可耕而廬</hi>
<hi>者十無二三凡為生云云土地風氣雖與閩粤不同而生理則易</hi>形勝南扺桂嶺<hi>郡志序</hi>
北為湘水<hi>栁開記云舟抵嶺下問其嶺之名即分水嶺分水即湘灕水也二水異流謂其東出海隅</hi>
<pb n="KR2k0007_WYG_026-4a"/>
<hi>至此分南北而離也云云南為灕水</hi>漢洮陽之地<hi>寰宇記云云在湘江之西岸</hi>介西嶺<lb/>
之下<hi>王鞏休休亭記云云</hi>當湖南窮處<hi>清湘/郡志</hi>鄙于蠻䝤<hi>陸濟撰郡守壁記郡</hi>
<hi>云云而復當交廣之衝</hi>陸走山巖<hi>貢院記道衡嶽而南云云水浮浯瀬縈回曲折極於荆楚而得</hi>
<hi>所謂湘源故名</hi>雲泉竹樹<hi>王元之送桞無礙倅湘源序江山猿鳥云云為天下甲</hi>山川湘<lb/>
山<hi>在郡治後</hi>黄華山<hi>在湘源縣即/今之清湘</hi>礲巖<hi>在清湘北十五里虚明深窈有飛泉𢾗百</hi>
<hi>丈縈如飛練</hi>羅水<hi>在清湘西百里/北流入湘江</hi>灌水<hi>在灌陽南五十歩自靜江界來</hi>洮水<lb/>
<hi>在清湘北五十里出文山南流于湘江水北為陽故漢置縣以洮陽名</hi>龍川水<hi>在灌陽縣之西北</hi>
學校清湘書院<hi>魏華父記吾友林岊守全得桞侯仲塗讀書遺址築室館士今守趙必原増而</hi>
<pb n="KR2k0007_WYG_026-4b"/>
<hi>大之</hi>樓閣楚南偉觀<hi>在子/城西</hi>湘春樓<hi>在郡/治西</hi>捲煙閣<hi>桞開有詩</hi>皆山<lb/>
閣<hi>楊廷秀記衡湘以僻左自逺於中州而亦以山水重天下</hi>名宦桞開<hi>知全州有西溪洞粟氏常</hi>
<hi>抄掠開選牙吏勇辯者三軰使諭之粟氏懼率其首俱來作時鑑一篇刻石戒之遣其首入朝</hi>李亨伯<lb/>
<hi>為守年六十四即掛冠詳見漳州</hi>人物蔣舉<hi>居母䘮結茅墳側芝生於石紹興間旌表門閭</hi>題<lb/>
詠瀟水連湘水<hi>唐戴叔倫詩云云千波萬浪中知君未得去慙愧石尤風</hi>郡城如在<lb/>
畫圖中<hi>陶弼詩南北東西幾萬峯云云</hi>煙郭遥聞向晚雞<hi>杜牧晚次湘源縣云云水</hi>
<hi>平舟靜浪聲齊髙秋帶雨楊梅熟曲岸籠雲謝豹啼</hi>
四六<hi>塗芝丹禁分竹清湘</hi>　<hi>地居荆楚/水合瀟湘</hi>　<hi>夷獠雜居/邉圉所繫</hi>　<hi>封圻雖狹民物實繁</hi>
<pb n="KR2k0007_WYG_026-5a"/>
<hi>惟湘源之古郡實南楚之上游</hi>　<hi>眷彼湘源之逺/實惟嶺管之衝</hi>　<hi>郡境雖連於南粤土風猶接於中州</hi>
<hi>天開洞府疑仙聖之去來壌接炎荒尚蠻猺之錯雜</hi>　<hi>泝湘江之窮處乃建偏州當嶺嶠之要衝有同逺俗</hi>
<hi>山深水闊地固少於可耕俗陋訟稀郡亦稱於無事</hi>　<hi>雖考序文有竹石雲泉之勝然觀壁記亦山巖水瀬之多</hi>
　　　桂陽軍<hi>平陽藍山</hi>　<hi>臨武</hi>
　建置沿革<hi>禹貢荆州之域於辰在巳楚之分野春秋戰國屬楚秦屬長沙郡漢髙帝分長沙為</hi>
　<hi>桂陽郡臨武分桂陽南平興郡後郴縣衡州隋屬焉東漢因之呉      置始      屬東      改東</hi>
　<hi>衡州為郴州又改桂陽郡唐置郴州憲宗時即平陽縣置桂陽監以其地在桂洞之南故曰桂陽皇朝陞</hi>
　<hi>桂陽軍今領縣三治平陽</hi>
<pb n="KR2k0007_WYG_026-5b"/>
事要郡名桂陽<hi>見沿革注</hi>風俗淳朴近古<hi>桂陽志云云畏法少訟</hi>侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>
其言<hi>同上志峒徭斑斕其衣云云稱盤王子孫或遣子入學</hi>減嵗貢銀<hi>長編開寳二年上覽</hi>
<hi>桂陽監嵗入白金𢾗謂宰相曰山澤之利雖多頗聞採納不易詔减三分之一</hi>户只貢銀<hi>類要云云</hi>
<hi>無夏秋稅</hi>形勝襟帶江湘<hi>陳亨甫五雲觀記/云云控引交廣</hi>外撫五峒<hi>紹興二十</hi>
<hi>二年乞陞改軍額奏狀云内轄三縣云云</hi>土産白金<hi>郡志産丨丨丹砂水銀錫碧之寳長柟文梓霞</hi>
<hi>桑美箭之材</hi>山川藍山<hi>在平/陽縣</hi>壇山<hi>在平陽唐髙祖詔南方有山巍險中有聖人足跡</hi>
大凑山<hi>在城西舊經云出銀鑛當其盛時爐煙蓊然上接雲漢烹丁紛錯商旅輻輳因名</hi>鹿頭<lb/>
山<hi>在東門山有石如鹿</hi>龍渡山<hi>在軍南三十里有神甚/靈陳傳良為文記之</hi>芙蓉山<hi>在城</hi>
<pb n="KR2k0007_WYG_026-6a"/>
<hi>西諸峯特出下有泉曰蒙泉</hi>巋水<hi>在藍山縣又名舜/水與舂陵水合流</hi>湟水<hi>漢武帝使路博德將</hi>
<hi>兵出桂陽下丨丨以代南越</hi>藍湖<hi>在軍/治左</hi>豐湖<hi>水源出寳積寺前流入子城</hi>堂亭湖<lb/>
南道院<hi>在郡治</hi>甘露堂<hi>在郡治元/豐甘露䧏</hi>石林亭<hi>去城二里有石刻空職方郎中</hi>
<hi>黄照鄰父子讀書於此</hi>名宦衛颯<hi>為桂陽太守鑿山/通道列亭置驛</hi>皇朝李綱<hi>以常</hi>
<hi>博知監</hi>人物黄照鄰<hi>見石林/亭注</hi>題詠奏最謁承明<hi>楊持寄朗陵兄詩刺</hi>
<hi>舉官猶屈風謡政已成行㸔換龜組云云</hi>桂水横煙不可渉<hi>李白送族弟歸桂陽詩秦雲連</hi>
<hi>山海相接云云</hi>嶺開越嶠通交趾<hi>潘正夫桂陽詩云云路轉荆門入九嶷</hi>地連五<lb/>
嶺雜蠻風<hi>石景立游鹿山詩峰對九疑聞鶴唳云云</hi>不征榖粟只征銀<hi>章侁詩官</hi>
<pb n="KR2k0007_WYG_026-6b"/>
<hi>中逐月催租稅云云</hi>
四六<hi>出綍楓宸建牙桂水</hi>　<hi>昔惟一監/今號十同</hi>　<hi>惟桂陽之為郡極湘水之盡頭</hi>
<hi>嶺外名邦湖南道院</hi>　<hi>竊稽漢史之封/不但衛颯之政</hi>　<hi>茨充之代此郡俗始農桑許荆之繼是邦民知教化</hi>
<hi>盤孫鴂舌之與居土風雜習蠻壌犬牙之相入冦穴在旁</hi>　<hi>育蚕植柘將課效於前修飛鳯塗芝即召環於前列</hi>
　　　武岡軍<hi>武岡新寕</hi>　<hi>綏寕</hi>
　建置沿革<hi>禹貢荆州之域楚地翼軫之分野春秋戰國為楚地秦屬長沙郡自漢武分長沙為</hi>
　<hi>零陵郡而都梁夫夷二縣皆屬焉呉分零陵北部為邵陵郡晋分都梁立武岡縣隋置武攸縣唐復為武</hi>
　<hi>岡皇朝崇寕陞為武岡軍以制溪洞今領縣三治武岡</hi>
<pb n="KR2k0007_WYG_026-7a"/>
事要郡名都梁<hi>今武岡山東五十里有漢都梁故城</hi>風俗風俗儉陋<hi>都梁志云</hi>
<hi>云獄訟亦簡</hi>市井稠宻<hi>崇寕勅牒云疆境闊户口繁云云商旅徃還</hi>形勝當湖南<lb/>
僻處<hi>都梁志</hi>楚際南壌<hi>置軍勅牒云云/元冥所不統</hi>黔山之㠝<hi>桞宗元武岡銘</hi>
控制溪峒<hi>唐開元間勅牒云云彈壓諸蠻</hi>紹興用文臣<hi>軍志云自置軍後守臣用武自</hi>
<hi>紹興十六年守臣始用文臣</hi>山川雲山<hi>在武岡縣此山為一郡勝處又有月華山杏花塢投龍洞</hi>
<hi>猿藤水道者岩侯公洞第六十九福地也○李思聰詩杏花塢接投龍洞瀑濺蒼崖鶴骨寒</hi>武岡山<lb/>
<hi>去軍城五里舊經東漢代五溪蠻保此崗故曰武岡左右岡對峙相去可二里○桞宗元銘并序云元和七年</hi>
<hi>四月黔巫東鄙蠻獠雜擾盗㺯庫兵賊脅守帥南鈎䍧牱外誘西原置魁立伍殺牲盟誓洞窟林麓嘯呼成羣</hi>
<pb n="KR2k0007_WYG_026-7b"/>
<hi>皇帝下銅獸符發庸蜀荆漢南越東甌之師四面討問畏罪慿阻逃不即誅時惟潭部戎帥御史中丞桞公綽</hi>
<hi>練立將校提卒五百屯于武岡不震不驚如山如林告天子威命明白信順亂人大恐視公之師如百萬視公</hi>
<hi>之令如風雷怨號呻吟喜有攸訴投刃頓伏願完父子卒為忠信奉職輸賦進比華人無敢不龔母弟生壻繼</hi>
<hi>來于潭咸致大庭皇帝休嘉式新厥命兇渠同惡革面向化如醉之醒如狂之寕公為藥石俾復其性詔書顯</hi>
<hi>異進臨江漢益兵三倍為時碩臣殿于大邦文儒申申有此武功於是夷人始服聞公之去相與髙蹈涕呼若</hi>
<hi>寒去裘昔公不夸首級為己能力專務教誨俾邦斯平我老洎㓜由公之仁小不為虺蜮大不為鯨鯢恩重事</hi>
<hi>特不邇而逺莫可追已願歸武岡首以慰我思以昭我類以示我子孫彌億萬年俾我奉國如令之誠鄰之我</hi>
<hi>懷如公之勤其辭曰○黔山之㠝巫水之磻魚駭而離獸犯而殘户恐谷竄披攘仍亂王師來誅期死以緩公</hi>
<pb n="KR2k0007_WYG_026-8a"/>
<hi>明不疑公信不欺援師定命俾邦克正皇仁天施我反其性我塗四闔公示之門我愚抵死公示之恩既骨而</hi>
<hi>完既亡而存奉公之訓貽我子孫我始蝥賊由公而仁我始冦讎由公而親山畋澤□輸賦于都陶穴刊木室</hi>
<hi>我姻族烹牲是祀公受介福揲蓍以占公宜百福皇懋公功保于大邦逺哉去我誰嗣其良有穴之丹有犀之</hi>
<hi>顛匪曰余固公不可賂視鄰之德常遵公則勉余之世永謹邦制南夷作詩刻示來裔</hi>金城山<hi>在武</hi>
<hi>岡縣界是石真人所治之處第六十八福地也○李思聰詩杏花洞天路﨑嶇曽見千年石斛奴</hi>寳坊<lb/>
山<hi>去軍城五里有法相寺又有巖洞八所</hi>紫陽山<hi>有千尋石室即周諌議讀書處前瞰溪陳簡齋</hi>
<hi>所謂雷霆鬼神之所為非人力所就者是也</hi>都梁水<hi>源出都梁縣西南百里與邵水合</hi>紫苑<lb/>
洲<hi>洲上産此藥</hi>亭榭湖光亭<hi>在郡/城</hi>漁父亭<hi>即屈原見漁父處</hi>清凉境<lb/>
<pb n="KR2k0007_WYG_026-8b"/>
界<hi>在郡志</hi>雲山不夜<hi>在郡/治</hi>七十二峯閣<hi>在郡/治</hi>名宦王導<hi>以討</hi>
<hi>華軼功封武岡侯</hi>陶侃<hi>按陶侃補武岡令與太守吕岱有嫌遂棄官歸為郡小中正</hi>桞公綽<lb/>
<hi>見前武岡注</hi>人物鄧處訥<hi>五代時為邵州刺史㑹節度使閔育為周岳所殺處訥興兵問罪積</hi>
<hi>八年攻岳斬之其子孫鄧遇為駕部郎中元恭為殿中丞延繼為大理</hi>皇朝周儀<hi>登雍熈科子湛</hi>
<hi>登天禧第少讀書山中後為諌議稱嘉祐名臣</hi>題詠前江後嶺通雲氣<hi>陳去非詩云云</hi>
<hi>萬壑千巖送雨聲</hi>松花照夏山無暑<hi>陳去非詩南澗題詩風滿面東橋行樂露沾衣云云</hi>
<hi>桂樹留人吾豈歸</hi>山中城裏總非家<hi>陳去非詩風送孤蓬不可遮云云</hi>
四六<hi>都梁樂土嵗租仰於永邵巫水舊藩峒窟接於辰沅</hi>　<hi>盖一嵗止萬石之租而四郊無百金之子</hi>
<pb n="KR2k0007_WYG_026-9a"/>
<hi>崇寕㧞縣而陞軍甫百餘嵗此地之峻嶺崇岡羣賢罕至嘉定揠僉而置倅亦三十年同坐之清風明月半刺平分</hi>
<hi>民徭雜處窘於獷性之難調控八百團之溪洞黙寓恩威營戍猥多困於鄰饟之莫繼瞻二千衆之戎兵尤難供億</hi>
<hi>鄰餉不繼則費用不容無節弊穴素多則渗漏烏得弗稽</hi>
　　　茶陵軍<hi>茶陵</hi>
　建置沿革<hi>自漢以前沿革與衡州同西屬長沙國武帝時封長沙定王子新為茶陵侯漢為長</hi>
　<hi>沙縣界莾改曰聲鄉齊屬湘東郡隋屬湘潭唐立南雲州仍立茶陵縣武帝因故縣復置南茶陵縣即今</hi>
　<hi>理也中興以來湖南路安撫提刑奏陞軍額知縣曰茶陵軍使兼知茶陵縣事仍𨽻衡州今領縣一治茶</hi>
　<hi>陵</hi>
<pb n="KR2k0007_WYG_026-9b"/>
事要郡名雲陽風俗頗有蠻風<hi>圖經云云尚勇好鬬</hi>民貧山居<hi>見下</hi>
<hi>注</hi>形勝古茶王城<hi>郡志茶陵者陵谷名也今攸縣東北四十里有茶陵故城是漢所理俗名</hi>
<hi>茶王城</hi>山川茶山<hi>在軍城/之東</hi>彌勒山<hi>在茶陵縣東五十里髙一千二十丈</hi>大悲<lb/>
山<hi>在軍東十里</hi>雲陽山<hi>在茶陵縣○丹臺録黄初平自號赤松子治于南嶽之陽即此地有松髙</hi>
<hi>百丈</hi>茶水源<hi>在縣西百二十里出景陽山北/流至隴下十餘里合白鹿泉</hi>桃源溪<hi>出雲陽五</hi>
<hi>洞溪至此溪二百里合雲陽水至縣五十里合茶水</hi>靈巖泉<hi>在縣東/二十里</hi>名宦邱旭<hi>字孟</hi>
<hi>陽宣城人南唐狀元及第自江寕尉調邑簿吕聖功判銓曰吾以為古人今乃見之薦試學士院不中乆之為</hi>
<hi>茶陵縣秩滿致仕見江南野史</hi>皇朝彭友方<hi>熈寕王茶陵簿民貧而山居輸潭州造船木以折嵗</hi>
<pb n="KR2k0007_WYG_026-10a"/>
<hi>租江行千餘里其費𢾗倍民益困友方白䕶漕朱初平請均出木即縣造舟公私兩便</hi>人物唐譚<lb/>
子<hi>茶陵雲陽人失其名以文章隱居山谷元次山居九疑扁舟徃從之遊有送譚山人歸雲陽序</hi>題詠<lb/>
<hi>闕</hi>
四六<hi>寵膺恩綍榮擢專城</hi>　<hi>名雖邑寄/權實州符</hi>　<hi>自軍號之更新加使名而増重</hi>
<hi>名雖小邑有疊組以兼榮體若大邦可片辭而專决</hi>　<hi>撫摩蠻俗痾癢不異於邑民節制兵權號令實均於郡將</hi>
<hi>俗多私販毎嘯聚於羣兇事可便宜庶肅清於千里</hi>
　<lb/>
　<lb/>
<pb n="KR2k0007_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷四十六</head>
    <p>
<pb n="KR2k0007_WYG_046-1a"/>
欽定四庫全書<lb/>
　方輿勝覽卷四十六　　　　　　宋　祝穆　撰<lb/>
　　　淮安軍<hi>山陽淮隂</hi>　<hi>鹽城</hi>
　建置㳂革<hi>禹貢揚州之域在牽牛之分春秋時屬呉後屬越戰國屬楚秦屬九江郡西漢屬臨淮郡及廣陵陵國東</hi>
　<hi>漢屬廣陵郡及下邳國三國屬魏東晉祖逖屯淮隂庾希自下邳退屯於山陽謝元自彭城退屯於淮隂又分廣陵置山陽郡</hi>
　<hi>宋以山陽為重鎮宋蕭道成鎮淮隂為北兖州東魏復為山陽郡隋廢郡為楚州唐初為臧君相所據曰東楚州尋歸於唐改</hi>
　<hi>曰楚州皇朝爲團練州寶慶以逆全之亂降爲淮安軍今領縣三治山陽</hi>
事要郡名山陽<hi>境内有地名丨丨</hi>東楚淮隂<hi>許氏説文水之北為陽水之南為隂縣在淮水之南故曰</hi>
<pb n="KR2k0007_WYG_046-1b"/>
<hi>丨丨</hi>風俗其俗勁悍輕剽<hi>隋志/云云</hi>士任氣節<hi>同上其丨則俠任丨丨好尚賔遜盖楚之風焉</hi>戰<lb/>
爭詐偽<hi>晋伏滔正淮論其俗尚材氣而多勇悍其人習丨丨而多丨丨豪右兼并之家十室而九藏甲挾劍之民比屋皆是</hi>
急則以驟戎馬<hi>新志聞之故老物盛人衆足為一都㑹今擬以窮邊極塞云云緩則以宅狐兎</hi>土産唐鹽<lb/>
課四十五萬石<hi>郡縣志云今闗中置鹽監以收其利毎歳煑鹽四十五萬石○阮昇之南兖州記云鹽城海水有南</hi>
<hi>兖州鹽池百二十所縣人以魚鹽為業畧不耕種擅利巨海用致沃饒公私商運充實四逺舳艫徃來常以千計此呉王所以富國</hi>
<hi>强兵而抗漢室也</hi>形勝北有清泗<hi>南齊志云云/臨淮守險</hi>屏蔽淮東<hi>紹興十一年髙宗謂大臣曰山</hi>
<hi>陽要地云云無山陽則通泰不能固賊來竟趍蘇常</hi>水陸交通<hi>晋荀羡北征議淮隂藩鎮地形都要云云易以觀釁沃野</hi>
<hi>有開殖之利方舟漕運亦無他阻</hi>揚楚要衝<hi>長編云太宗朝王化基澄清畧云江淮諸郡丨丨最曰丨丨水陸兩塗咽</hi>
<pb n="KR2k0007_WYG_046-2a"/>
<hi>喉數國務穰事衆地廣民繁</hi>淮南控扼之地<hi>繫年録左正言呉表臣言楚州實云云</hi>南北必爭之<lb/>
地<hi>繫年録徐宗偃云山陽俯臨淮海實云云我得之可以挾制山東</hi>東晉為重鎮<hi>廣陵記云云元帝嘗使劉隗守</hi>
<hi>淮隂</hi>有道之齊魯山東<hi>新志一道自南渡門絶淮則之齊魯山東一道自淮隂放洪澤閘逹淮則入汴入洛</hi>山<lb/>
川羽山<hi>崔國輔石頭瀬詩云悵矣秋風時予臨石頭瀬因髙見逺望盡此楚州内丨丨一㸃青海岸雜花碎日暮千里㠶楚</hi>
<hi>色有㣲靄</hi>鐵柱岡<hi>在鹽城北門外二里海岸/故老相傳秦王繫馬處也</hi>金牛岡<hi>在山陽縣北七十里周世宗宿兵於</hi>
<hi>此</hi>大海<hi>在鹽城/南一里</hi>淮水<hi>在山陽北五里水經注云丨丨之㑹即城角也左右兩川夾翼二水以入即泗口也自鼈</hi>
<hi>山之北縈囬楚城東入於海詩云淮有三洲今山陽灣對岸有上洲中洲下洲豈其此歟</hi>淮河<hi>楊廷秀登楚州城詩云望中白</hi>
<hi>處日爭明箇是丨丨凍作氷此去中原三里許一條玉帯界天横</hi>清河<hi>在淮隂縣/北七十里</hi>新河<hi>去磨盤古跡八十歩</hi>
<pb n="KR2k0007_WYG_046-2b"/>
<hi>乾道中開</hi>老鸛河<hi>在城西周世宗至此艦大不/能過遂開此河以通其道</hi>故沙河<hi>在山陽縣西北十里滿蒲閘之</hi>
<hi>南避山陽灣清河口風濤之患</hi>射陽湖<hi>在山陽縣東八十里今與府/鹽城分湖為界縈回三百里</hi>䢴溝<hi>自寳應縣北流</hi>
<hi>入淮左傳哀公九年呉城䢴溝通江淮隋大業元年發淮南民十萬開丨丨自山陽至揚子入江渠廣四十歩○王介甫詩云將母</hi>
<hi>丨丨上留家白紵隂月明聞杜宇南北揔闗心</hi>公路浦<hi>即淮口也寰宇記袁術字公路向九江將奔袁譚路出斯浦因名</hi>
捍海堰<hi>在鹽城縣詳見泰州吕東萊記</hi>亭榭南昌亭<hi>在山陽縣西三十五里史記云韓信布衣就丨丨丨亭長</hi>
<hi>寄食長竟絶之信為楚王召亭長賜錢百萬曰公小人為徳不竟</hi>籌邊樓<hi>在郡治輪奐壯麗甲於隣郡</hi>宴花<lb/>
樓<hi>趙嘏題楚州丨丨丨詩門外煙横載酒舡謝公携客醉華筵尋花偶坐將軍樹飲酒方重刺史天幾曲艶歌春色裏斷行髙鴈</hi>
<hi>暮雲邊分明聽得行人語願及行春更一年</hi>橋梁跨下橋<hi>在淮隂縣即韓信為少年所辱之處</hi>祠墓淮隂<lb/>
<pb n="KR2k0007_WYG_046-3a"/>
廟<hi>錢諌議討築壇拜處恩雖厚躡足封時慮已深隆凖若知同烏喙將軍應有五湖心○劉禹錫詩將畧兵機命世雄蒼黄鐘室</hi>
<hi>嘆良弓遂令後代登壇者毎一尋思怕立功○羅昭諌詩剪項移秦勢自雄布衣還是負深功寡妻稚女俱堪恨休把餘盃奠蒯通</hi>
<hi>○許澤詩朝言雲夢暮南循已為功名少退身盡控兵權猶不得更將心事託何人○汪遵詩秦季賢愚混不分只應漂毋識王孫</hi>
<hi>歸榮使累千金贈為報當時一飯恩○張文潜詩雲夢何湏偽出遊遭讒猶得故鄉侯平生蕭相真知已何事還同女子謀</hi>東<lb/>
西塜<hi>在縣北八里莊東塜韓信母墓也本傳云信行營髙燥地令旁可置萬家即此也西塜即漂母墓也○羅昭諌漂母墓詩</hi>
<hi>云寂寂荒墳一水濵蘆洲絶島自相親雖然寂莫千秋魄猶是韓侯舊主人</hi>古跡紫極觀畵壁<hi>李伯時常於壁</hi>
<hi>間畵猴戯馬驚而圉人鞭之時稱竒筆東坡題其後曰吾觀沐猴以馬為戯至使此馬竊銜詭轡人言沐猴宜馬而今為累真虚言</hi>
<hi>耳陳后山亦有詩曰沐猴自戲馬自驚圉人未解猴馬情猴其天資馬何罪意欲防患猶傷生異類相宜亦相失同類相傷非所及</hi>
<pb n="KR2k0007_WYG_046-3b"/>
<hi>志行萬里因一悟吐豆乾荄甘伏櫪舊有石刻今不存</hi>名宦張敞<hi>守山陽乆之渤海膠東盗起拜膠東相盗悉平</hi>鄭<lb/>
𢎞<hi>𢎞遷淮隂大守行春天旱隨車致雨白鹿方𢎞夾穀而行𢎞恠問主簿黄國曰鹿為吉為凶國拜賀曰聞三公車轓畵作鹿明</hi>
<hi>府必為宰相</hi>祖逖<hi>屯淮隂嘗/誓清中原</hi>皇朝蔣之竒<hi>為太/守</hi>米芾<hi>自無為移守山陽</hi>韓世忠<lb/>
<hi>繫年錄紹興五年都督張浚出江勞師至鎮江召丨丨丨親諭上㫖使移屯楚州以撼山東世忠欣然受命即日舉軍渡江又云山</hi>
<hi>陽凋弊之餘世忠披荆棘立軍府與士同力役軍壘既成乃撫集流散通商恵工遂為重鎮岳飛至楚州視兵籍始知世忠止有衆</hi>
<hi>三萬而在楚十餘年金人不敢犯猶有餘力以侵山東可謂竒特之士也</hi>人物韓信<hi>淮隂人/封侯</hi>枚乘<hi>淮隂人有舊宅基在縣南二百歩</hi>枚臯<lb/>
<hi>淮隂人並見漢書本傳</hi>皇朝徐積<hi>字仲車本州人從安定胡先生學事母至孝年四十不婚不仕鄉人勉就舉偕毋之</hi>
<hi>京既登第未調官母亡遂不仕監司上其行諡曰節孝處士</hi>張耒<hi>淮隂人也從蘇/子瞻學有文集</hi>趙師旦<hi>本川人也</hi>
<pb n="KR2k0007_WYG_046-4a"/>
<hi>常守康州儂智髙亂率羸師血戰而死</hi>名賢陳瓘<hi>因彈蔡京謫居合浦著尊堯集益加竄逐最後移楚州居住</hi>題<lb/>
詠蕪城枕楚田<hi>温庭筠送淮隂縣令隋堤楊柳煙孤棹正悠然蕭寺通淮戍云云魚鹽橋上市燈火雨中舡故老青</hi>
<hi>葭岸先知宓子賢</hi>淮水東南第一州<hi>白居易贈郭使君詩云云山圍雉堞月當樓</hi>野人懐恵欲<lb/>
移家<hi>劉商送元使君自楚移越詩露冕行春向若耶云云東風二月淮隂近惟見棠梨一樹花</hi>家在枚臯舊宅<lb/>
邊<hi>唐趙嘏憶山陽詩云云竹軒晴與楚波連芰荷香透埀鞭䄂楊柳風横聞笛舡</hi>士林皆賀振家聲<hi>劉禹錫送</hi>
<hi>李楚州緹騎朱旗入楚城云云兒童但喜迎賢守故吏猶應記小名</hi>山陽太守政嚴明<hi>白居易枸杞井詩云云吏</hi>
<hi>靜人安無犬驚不知靈藥根成狗恠得時聞吠夜聲</hi>韓枚歩隲建三亭<hi>淮隂有丨丨丨亭晁端彦詩云云故顯當</hi>
<hi>時將相名</hi>秋燈㸃㸃淮隂市<hi>陳羽宿淮隂縣作云云楚客連檣宿淮水夜深風起魚鼈腥韓信祠堂月明裏</hi>劉<lb/>
<pb n="KR2k0007_WYG_046-4b"/>
伶臺下稻花晚<hi>許用晦詩云云韓信廟前楓葉秋</hi>雜耕今是一雄藩<hi>楊廷秀望楚州新城詩已</hi>
<hi>近山陽望漸寛湖光百里見千付人家四面皆臨水柳樹雙垂便是門全盛向來元孔道云云金湯再葺真長策此外猶須子細論</hi>
四六<hi>維今東楚實國北門</hi>　<hi>大江前流/長淮却阻</hi>　<hi>長淮奥壤/表海名邦</hi>　<hi>既䕶藩籬孰窺堂爼</hi>
<hi>郡居江北恰遥拱於近畿路出山東更掃清於小醜</hi>　　<hi>邦人還定各安鴻鴈之心海道肅清更息鯨鯢之浪</hi>
<hi>襲韓信之故封冝知兵畧訪枚臯之舊宅益倡文風</hi>　　<hi>兵衛森羅既作淮壖之重鎮舟師畢集又居海道之要衝</hi>
　　　寶應州<hi>寶應</hi>
　建置㳂革<hi>星土與淮安軍同本漢平安縣屬廣陵國王莾常改為杜鄉隋地理志云梁置陽平郡及東筦郡開皇初</hi>
　<hi>郡廢為安宜縣又廢石鼈縣入焉安宜溪在縣界因此得名唐武徳立倉州領安冝一縣及州廢縣屬楚州上元三年縣屈真</hi>
<pb n="KR2k0007_WYG_046-5a"/>
　<hi>如獲定國十三寶以其年為寳應元年改安宜縣為寶應皇朝因之寶慶三年六月以䝉國進寳璽詔年穀屢豐雨晹時</hi>
　<hi>若可謂受寳之應以寶應縣陞寶應州今領縣一</hi>
事要郡名安宜風俗<hi>與淮安軍同</hi>形勝地居四塞<hi>郡志丨丨丨丨之衝無險可守</hi>山川<lb/>
箕山<hi>在州東六十里寰宇記今無山唯邱阜百餘</hi>雲山<hi>在城西南百二十/里山下有白龍潭</hi>射陽湖<hi>在州城北</hi>
<hi>十五里其西頗多邱阜</hi>清水湖<hi>在城南/五里</hi>范光湖<hi>在城西南/三十里</hi>安宜溪<hi>在州城西南四十餘</hi>
<hi>里</hi>白水陂<hi>在城西八十里乃鄧/艾所築濶三十里</hi>橋梁孝仙橋<hi>在城北市蘇子瞻曰秦少游言寶應民有</hi>
<hi>以嫁娶㑹客者客一人徑起出門至橋下若將赴水者主人急持之客曰婦人以詩招我其詩曰長橋直下有蘭舟破月衝煙任意</hi>
<hi>游金玉滿堂何所用爭如年少去來休倉皇就之不知其為水也然客亦無他</hi>古跡神寶<hi>唐楚州刺史鄭輅撰記曰肅宗</hi>
<pb n="KR2k0007_WYG_046-5b"/>
<hi>元年建子月十六夜女尼真如忽見二皂衣引至一所見天帝因出寶授真如曰汝徃令刺史崔侁進逹於天子肅宗寢疾方甚視</hi>
<hi>寶召代宗謂曰汝自楚王為皇太子今上天賜寶獲於楚州天祚汝也宜保愛之代宗再拜受賜即日以寶應紀年云</hi>髙黎<lb/>
王城<hi>在縣西八十里</hi>金牛城<hi>在縣南/十五里</hi>石鼈城<hi>在縣西八十里本石丨縣寰宇記以為石鼈山引郡國志</hi>
<hi>云山有石鼈游因名之山下有鄧艾築城猶存今驗其處無山有城以為山誤也荀羡傳曰羡鎮淮隂屯田於東陽之石鼈通典載</hi>
<hi>宋因晉以山陽為重鎮曰比對清泗臨淮守險有平陽石鼈稻田豐饒盖歴代皆屯田於此舊志𨽻山陽非是</hi>名宦<hi>當考</hi>人<lb/>
物<hi>闕當考</hi>題詠賤買魚蝦已厭烹<hi>吕本中行次寶應有詩云半升濁酒試蓴羮云云淺水依蒲有舡過</hi>
<hi>淡煙籠月更人行</hi>聞説徳宗曽到此<hi>陶應題寶應縣詩雪樓當月動清寒渭水梁山鳥外看云云吟詩不敢倚</hi>
<hi>欄干</hi>
<pb n="KR2k0007_WYG_046-6a"/>
四六<hi>疏綍宸廷分符邊壘</hi>　<hi>粤由男國/陞建侯邦</hi>　<hi>既重蠶桑之務亦為魚稻之鄉</hi>
<hi>石鼈置城昔號屯兵之地銅魚分治今為固圉之邦</hi>　<hi>寶璽紀祥盖古今之嘉瑞銅符疏渥當南北之要衝</hi>
<hi>廣陵東楚既應援之匪遥渭水梁山亦鼓行之甚易</hi>　<hi>城惟斗大雖云猶劣於十同地近風寒要使雄當於一面</hi>
　　　高郵軍<hi>髙郵興化</hi>
　建置㳂革<hi>禹貢揚州之域分野與揚州同春秋時屬呉戰國屬楚秦因髙郵置郵傳為髙郵亭漢屬廣陵晋屬臨淮</hi>
　<hi>郡東晉有三阿宋屬廣陵郡梁置廣業郡尋以有嘉禾為神農郡隋屬江都郡唐屬䢴州皇朝始建為髙郵軍中興以來陞</hi>
　<hi>為承州割泰之興化縣來屬置鎮撫使尋為髙郵縣蒹軍使復陞為髙郵軍今領縣二治髙郵</hi>
事要郡名盂城<hi>郡志謂地形四隅皆底城基特髙狀如覆盂</hi>秦郵<hi>同上一名丨/丨見㳂革注</hi>髙沙<hi>有丨</hi>
<pb n="KR2k0007_WYG_046-6b"/>
<hi>丨館</hi>風俗俗厚而勤稼<hi>題名舊記土髙而亷/於水丨丨丨丨於丨</hi>好談儒學<hi>郡志自孫覺秦觀諸公以</hi>
<hi>文章政事名至今云云其間桀黠之民好以訟相雄徃徃挾法律以議吏是非然亦終不敢犯長吏故易治而難服</hi>人足於<lb/>
衣食<hi>楊公濟衆樂園記云髙郵當東南衝㑹邑居繁盛加之魚稻之富云云</hi>形勝東漸於海<hi>郡志云云南接</hi>
<hi>大江</hi>北據長淮<hi>同上西有/土山云云</hi>南逼真揚<hi>馬仲荀記云/云北連楚泗</hi>古稱大邑<hi>皇朝開寶間建</hi>
<hi>軍詔惟彼髙郵云云舟車交㑹水陸要衝冝建軍名以隆地望</hi>南北水道之要衝<hi>趙侯修水門記髙郵古䢴州盖</hi>
<hi>䢴溝所經云云</hi>介於揚楚之間<hi>葉宗古太守題名記云云號為東南咽領連帶陂湖轉入江淮</hi>水深而岸<lb/>
峻<hi>昔令孤綯節度淮南徐卒龎勛等逃歸禆將李湘曰髙郵之北云云我以鋭卒焚荻舟塞其前勁兵蹙其後盡可殪也</hi>形<lb/>
便而勢利<hi>舊經髙郵據諸郡眷扼亢拊背云云莫之能禦</hi>山川土山<hi>在髙郵縣西南六十里上有石井石臼俗</hi>
<pb n="KR2k0007_WYG_046-7a"/>
<hi>傳謝安公煉丹於此</hi>孤山<hi>在興化縣東/南七十里</hi>陽山<hi>在興化縣西四里舊有廟史記楚世家昭陽為楚懐王令尹出</hi>
<hi>入將相此即其廟</hi>五湖<hi>去城六十里○黄魯直詩九陌黄塵烏㡌㡳五湖春水白鷗前扁舟不為鱸魚去收取聲名二十年</hi>
<hi>○秦少游詩髙郵西北多巨湖纍纍相連如丨丨○蔣頴叔詩三十六湖水所瀦其間尤大為丨丨</hi>三湖<hi>繫年録承楚相距有</hi>
<hi>樊梁等三湖</hi>甓社湖<hi>去城三十里東南長七十里南北濶五十里湖有明珠崔伯易賦序云夜見大珠其光屬天嘗問諸</hi>
<hi>漁者皆云或遇於它湖中有竊謀之者則風輙引舡而去又云明珠光熖類火炬然不徒見不有大喜必有大灾○圖經髙郵西北</hi>
<hi>有新開甓社塘下五湖平阿七里張良珠湖又有羑里石臼鵝兒白凡十一湖相連内有一灣名子子灣○楊廷秀詩云為愛湖中</hi>
<hi>似掌平忽逄巨浸却心驚怪來萬頃不生浪凍合五湖都是氷碧玉湖寛容我到白銀池滑沒人行兹遊只道清無價清殺詩翁老</hi>
<hi>不勝○孫莘老於丨丨丨上讀書夜見明珠而登第黄魯直遺詩云丨丨丨中有明月淮南草木借光輝○建炎中光竟夜繼而賊</hi>
<pb n="KR2k0007_WYG_046-7b"/>
<hi>犯郡</hi>白沙湖<hi>在興化縣/南十里</hi>得勝湖<hi>本名率頭湖張榮賈虎/嘗掩擊金帥達蘭於此</hi>南溪<hi>在興化縣范希</hi>
<hi>文宰邑日冇馴鷗詩</hi>平淮堰<hi>在髙郵縣境内李吉/甫築溉田數千頃</hi>捍海堰<hi>范希文監西溪倉悉力修之詳見泰</hi>
<hi>州</hi>井泉玉女井<hi>崔伯陽記在髙郵縣治之東圖經云東齊郟公道光與其女居井旁煉丹見神仙傳少西有望仙橋</hi>
<hi>今其側盖闤闠之地○蔣頴叔詩蒼龍脱角瑩且澤解𤓰自與風雷俱郟家女子已仙去尚有故井存通衢</hi>堂榭燕堂<lb/>
<hi>楊公濟詩吏隱盂城九十旬豐年日日是佳辰五壇芍藥齊教放何處揚州更覔春</hi>瞻衮堂<hi>在軍北城上紹興四年都督丞</hi>
<hi>相張公撫臨侯衛次於淮東後人名之</hi>威敵堂<hi>在軍治/之後</hi>濯纓亭<hi>在税務前范文正公建有詩云素心愛雲</hi>
<hi>水此日東南行笑解塵纓處滄浪無限清又滄浪清可愛白烏鑑中飛不信有京洛風塵化客衣</hi>寄老庵<hi>黄魯直有賦</hi>
四逹齋<hi>蘇子瞻集髙郵趙使君晦之作齋東圃户牖四逹因以名之眉山蘇軾過而為之銘曰有蔵於中必謀於外惟慢與</hi>
<pb n="KR2k0007_WYG_046-8a"/>
<hi>謹皆盗之誨孰知此間空洞無物户牖開闔廣焉丨丨擊去盗易使無盗難我無可攘以守則全趙侯無心得法赤溪四出其丨以</hi>
<hi>逹民迷</hi>文游臺<hi>在城東二里舊傳東坡與王鞏孫秦諸公及李伯時同遊論文飲酒因以名之伯時畵為圖刻之石</hi>祠<lb/>
廟露筋廟<hi>去城三十里舊傳有女子夜過此天隂蚊盛有耕夫田舎在焉其嫂止宿女曰吾寧處死不可失節遂以蚊死</hi>
<hi>其筋見焉○歐陽永叔詩云近聞髙郵間有虎夜凌辱哀哉丨丨女萬刼讎不復</hi>古跡䢴溝<hi>左傳哀公九年呉城䢴溝</hi>
<hi>杜預注云於丨丨築城穿溝東北通射陽湖西北至末口入淮通糧道唐為䢴州以此得名</hi>三阿<hi>即今北阿鎮在晋為丨丨</hi>
<hi>即謝安破堅將彭超之地唐為下阿徐敬業屯兵下阿溪魏思温破之於此</hi>名宦李承<hi>唐人始創捍海堰</hi>李吉<lb/>
甫<hi>為淮南節度於髙郵築陂塘溉田</hi>皇朝范仲淹<hi>監西溪又/宰興化</hi>楊蟠<hi>字公濟/有詩名</hi>張浚<hi>初薛</hi>
<hi>慶據髙郵軍公自徃安撫之留公三日而外間不知朝廷議遽罷公樞筦奉祠慶以兵衛公出乃赴行在</hi>韓世忠<hi>金人自建</hi>
<pb n="KR2k0007_WYG_046-8b"/>
<hi>炎初蹂踐淮楚北鄙之警畧無寧歳及丨丨丨節制淮東募敢死士號背嵬軍教以擊刺戰射之法無不一當百與敵遇於天長大</hi>
<hi>儀間其帥貝勒托雲擁鐵騎來背嵬百過百克敵以為神轉戰至髙郵卒擒托雲等俘獻於朝紹興四年劉豫借援入冦歩騎數萬</hi>
<hi>蕩然如風雨至公以鋭士絶江殱其衆於髙郵之北門乘勝駐軍淮楚以遏敵衝並見郡志</hi>人物皇朝孫覺<hi>字莘</hi>
<hi>老其先邵武人卜居髙郵遷吏侍坐元祐黨</hi>孫覽<hi>覺之弟/知諌院</hi>崔公度<hi>字伯陽直/龍圖閣</hi>王鞏<hi>字定國從</hi>
<hi>蘇子瞻遊</hi>朱壽昌<hi>父守雍日年三歳母劉氏嫁民間母子不相知者五十年熈寜初棄官入秦尋訪行次同州遂獲其</hi>
<hi>毋相持慟哭感動行路乃迎以歸王荆公而下皆有孝子詩數百篇後徙居髙郵名其里曰彰孝</hi>喬竦<hi>以鄉先生教授鄉里</hi>
<hi>莘老其徒也</hi>喬執中<hi>以經術教授淮/壖與孫秦齊名</hi>秦觀<hi>字少游與張耒黄庭堅晁補之號四學士有淮海閒居集</hi>
<hi>○黄魯直贈詩云國士無雙秦少游全篇見揚州○觀進士不中元祐中蘇軾以賢良方正薦於朝除太學博士校書遷正字兼國</hi>
<pb n="KR2k0007_WYG_046-9a"/>
<hi>史院編修紹聖中坐黨籍通判杭州以御史劉拯論其増損實録責監處州酒税又編置郴州横雷二州至滕州而卒觀長於議論</hi>
<hi>文麗而思深蘇軾嘗以其詩薦之於王安石安石曰公竒秦君口之而不置我得其詩手之而不釋</hi>秦覿<hi>字少章有詩名坡谷</hi>
<hi>皆稱之</hi>馬永卿<hi>從劉元/城遊</hi>題詠過淮風氣清<hi>蘇子瞻過髙郵寄孫君孚詩云云一洗塵埃容水木</hi>
<hi>漸幽茂菰蒲雜遊龍可憐夜合花青枝散紅茸美人游不歸一笑當誰供故園在何許已偃手種松我行忽失路歸夢千山重聞君</hi>
<hi>有負郭二頃收横從卷夜畢秋獲殷床聞夜舂樂哉何所憂社酒粥面濃宦游豈不好毋令到千鍾</hi>地據揚楚脊<hi>秦少</hi>
<hi>游詩吾鄉如覆盂云云環以萬頃湖粘天無四壁</hi>濛濛春雨濕䢴溝<hi>歐陽永叔詩云云蓬㡳安眠晝擁裘知有</hi>
<hi>故人家在此速將詩卷洗窮愁</hi>霜落䢴溝積水清<hi>秦少游詩云云寒星無數傍舡明菰蒲深處疑無地忽有人家</hi>
<hi>笑語聲</hi>城外城中四通水<hi>楊廷秀詩解纜維揚破夕陽過舟覆盎已晨光夾河漁屋都編荻背日舡蓬尚滿霜</hi>
<pb n="KR2k0007_WYG_046-9b"/>
<hi>云云堤南堤北萬垂楊一州斗大君休笑國士秦郎此故鄉</hi>
四六<hi>輟班禁陛作鎮江淮</hi>　<hi>勢若覆盂/俗皆奠枕</hi>　<hi>西臨滄海/北控清淮</hi>　<hi>州維斗大地控風寒</hi>
<hi>處秦郵之髙阜壁壘最堅控隋漕之通津舟車畢集</hi>　<hi>昔者繹騷遺患幾成於飬虎今而安集務農皆願於買牛</hi>
<hi>淮海之髙文大冊可想英風紫巖之妙畧深籌尚存陳迹</hi>　<hi>長安日近豈容聖化之不霑瀚海波澄抑使邊烽之自息</hi>
　<lb/>
　<lb/>
　<lb/>
　方輿勝覽卷四十六<lb/>
</p>
<p>
</p>
  </div>
</body>
</text>
</TEI>
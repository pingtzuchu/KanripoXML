<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷五十一</head>
    <p>
<pb n="KR2k0007_WYG_051-1a"/>
欽定四庫全書<lb/>
　方輿勝覽卷五十一　　　　宋　祝穆　撰<lb/>
　　成都府路<lb/>
　　　成都府<hi>成都温江</hi>　<hi>華陽/䨇流</hi>　<hi>郫縣/廣都</hi>　<hi>新都/靈泉</hi>　<hi>新繁</hi>
　建置㳂革<hi>禹貢梁州之域秦地鶉首之次天官東井輿鬼之分野人參一度古蜀國也歴夏商</hi>
　<hi>不改周武王伐商蜀人從焉周官職方氏以梁合雍又為雍州之地及周哀蜀僣號稱王秦恵王時蜀人</hi>
　<hi>來朝巴蜀相攻秦使司馬錯張儀伐蜀㓕之貶蜀王為侯於成都置蜀郡因蜀山以為名漢武帝改古梁</hi>
　<hi>州曰益州蜀郡𨽻焉王莽改益州曰庸部蜀郡曰導江公孫述改益州曰司𨽻蜀郡曰成都郡東漢靈帝</hi>
<pb n="KR2k0007_WYG_051-1b"/>
　<hi>末劉焉為益州牧自綿竹徙治成都蜀先主有蜀於益州置牧蜀郡置守魏鍾會鄧艾伐蜀蜀降分益州</hi>
　<hi>置梁州晉武帝改蜀郡為成都國宋齊並為益州梁置始康郡後周置益州總管及置蜀郡隋罷州為蜀</hi>
　<hi>郡唐改蜀郡為益州總管府又陞為大都督府置劔南節度使改益州為蜀部明皇幸蜀駐蹕成都及還</hi>
　<hi>京改蜀郡為成都府長史為尹又分劔南東西川各置節度使五代孟蜀繼有其地而知府始於前蜀皇</hi>
　<hi>朝分西川為兩路又分益梓䕫利四路而成都為益州路復陞為成都府以益州路為成都府路中興以</hi>
　<hi>來罷兼西路始帶一路安撫使後兼四路更名安撫制置大使以成都而得行四川民事自張燾始制置</hi>
　<hi>不與宣撫並除用兵則宣制二司間或置司利沔二州休兵則本府始帶成都府路安撫今統郡十六領</hi>
　<hi>縣九治成都華陽兩縣</hi>
<pb n="KR2k0007_WYG_051-2a"/>
　　本路安撫轉運四川提舉茶馬置司<lb/>
　總論開國之初<hi>寰宇記蜀之先肇於人皇之際至黃帝子昌意娶蜀人女生帝嚳後封其</hi>
　<hi>攴庶於蜀歴夏殷周始稱王者自名蚕叢次曰栢灌次曰魚鳬其後有王曰杜宇宇稱帝號望帝自恃功</hi>
　<hi>德髙乃以褒斜為前門熊耳靈關為後户玉壘峨眉為池澤時有荆人鼈靈其尸隨水上荆人求之不可</hi>
　<hi>得鼈靈至汶山下復生見望帝帝立以為相後帝自以其德不如鼈靈因禪位於鼈靈號開明遂自亡去</hi>
　<hi>化為子鵑故蜀人聞子鵑鳴曰是我望帝也自開明而上至蚕叢凡四千歲自開明而下五葉有尚始立</hi>
　<hi>宗廟尚書牧誓所謂庸蜀者即此通鑑愼靚王五年巴蜀相攻俱告急於秦秦使張儀司馬錯伐蜀㓕之</hi>
　<hi>貶蜀王更號為侯後以其地為蜀郡</hi>
<pb n="KR2k0007_WYG_051-2b"/>
　總論四路定差<hi>諭蜀編云定差之法逐路漕司分四孟定差銓量就權皆漕使主之注闕</hi>
　<hi>之後類聚申部給換𦍑劄闕有三等有本司闕則漕使得專予奪有部闕則申部給換差劄制司闕則制</hi>
　<hi>司自辟若辟闕則監司具申以聽朝廷之予奪若得就權帖則可先期赴上定𦍑之闕非特蜀人東南士</hi>
　<hi>夫移籍入蜀皆可入闕</hi>
　總論四路辟差<hi>辟差不拘川南貫籍皆可或資格不及亦可辟往往逐司使長遴選而辟</hi>
　<hi>制司可辟漕司亦可同辟教官則提學司主之㳂邉倅貳則制司主之買馬州郡則茶司主之或小小州</hi>
　<hi>郡往往取制閫之命路鈐則多属帥閫及制閫大郡則必俟朝廷降旨也</hi>
　總論四路觧省試<hi>朝野雜記紹興二十四年並以中秋日引試惟四川則悉用三月十</hi>
<pb n="KR2k0007_WYG_051-3a"/>
　<hi>五日其類省試舊以九月二十九日制置司言去行在地逺恐舉人赴御試不及請以八月鎻院許之今</hi>
　<hi>以八月初一日鎻院十五日引試九月十四日開院又云建炎元年命諸道即漕司所在州類試紹興五</hi>
　<hi>年始試進士於南省惟四川即試宣撫司後又移付制置司二十七年言者請悉令赴南省楊椿言於朝</hi>
　<hi>曰蜀士多貧而使之狼狽萬里可乎欲革此弊一監試得人足矣又云自慶元後監試考官率以南士餘</hi>
　<hi>官選南方及蜀人參之然去取之柄多在南人無復曩時之弊矣</hi>
　總論蜀兵<hi>華陽國志周赧王七年秦司馬錯率巴蜀之士十萬大舶舡萬艘浮江伐楚取商於</hi>
　<hi>之地為黔中郡漢髙帝發賨民兵定三秦蜀劉禪之降也甲士十萬二十晉王濬用蜀兵伐吳戍卒八萬</hi>
　<hi>梁武陵王紀在蜀器甲殷積有馬八千匹元和郡縣志劔南節度唐都管兵三萬四千七百人馬三千匹</hi>
<pb n="KR2k0007_WYG_051-3b"/>
　<hi>盖唐止偹西南二邉故兵數不多蜀檮杌云蜀王建武成二年講武於星宿山歩騎二十萬官馬八千私</hi>
　<hi>馬四千通鑑後唐明宗天成元年初郭崇韜時蜀騎兵三千歩兵二萬四千孟知祥増置六千人營羅城</hi>
　<hi>内萬六千人分戍管内州縣四千人分戍成都境内六千人分戍濵江諸州長興三年知祥克遂閬利䕫</hi>
　<hi>黔梓六鎭得東兵三萬孟蜀之兵垂十萬矣孟昶之降有十四萬人齊觧甲之句則五代已前蜀兵之數</hi>
　<hi>可考也</hi>
　總論蜀鹽<hi>朝野雜記有龍州之仙井卭州之蒲江榮州之公井大寜富順之井監西和州之鹽</hi>
　<hi>官長寜軍之淯井皆大井也若隆榮等十七州則皆竹筒小井用力甚難惟大寜之井鹹泉出於山竇間</hi>
　<hi>有如飛瀑民間分而引之又有彭山之瑞應井味稍硝得隆榮鹵餅雜煎之然後成鹽元豐崇寜兩嘗禁</hi>
<pb n="KR2k0007_WYG_051-4a"/>
　<hi>止以食者多病故也仙井歲産鹹二百餘萬斤𨽻轉運司蒲江亞之𨽻總領所大寜鹽二百五十餘萬斤</hi>
　<hi>歲取其四分𨽻總領所淯井鹽四十餘萬斤歲取其嬴五萬餘緍為軍食之用自祖宗以來民間自煮鹽</hi>
　<hi>歲輸課利錢八十萬緡又云自紹興初趙應祥變鹽法增至四百餘萬緡又逃絶之井許人増其額以承</hi>
　<hi>認鹽既益多遂不可售紹熈三年楊嗣勲總計棧閉助筒二千鹽由是頓易自後井户稍舒而民愈食貴</hi>
　<hi>鹽矣</hi>
　總論蜀酒<hi>中興小厯建炎三年張浚以趙開兼本司隨軍轉運使總領三川財賦大變酒法自</hi>
　<hi>成都始朝野雜記云建炎中總為緡錢一百四十萬趙開變法置隔釀民願釀者米一斛輸錢三千徧四</hi>
　<hi>路行其法於是増至六百九十餘萬緡王瞻叔為潼川漕請罷監糟務許撲賣四川酒課累减之餘猶為</hi>
<pb n="KR2k0007_WYG_051-4b"/>
　<hi>緡錢四百一十餘萬䕫路自祖宗以來不搉酒趙應祥始搉之歲取錢四萬二千九百餘引鄭剛中為宣</hi>
　<hi>撫奏除之眉州志云范成大帥四川議减鹽酒課以蘇蜀民朱時敏白范曰榜賣之法不除則今日之恵</hi>
　<hi>有時而盡後時敏為都司奏曰陛下睠念全蜀歲捐上供對减酒課四十八萬德至渥也未减之前元管</hi>
　<hi>酒額五百五十萬既减之後今甫七年又増近五百四十餘萬矣欲乞罷榜賣之法而用推排孝宗可其</hi>
　<hi>奏</hi>
　總論四川總領<hi>朝野雜記古無其官靖康末髙宗駐軍濟州命梁揚祖總領措置財用然</hi>
　<hi>未以名官也建炎末張魏公用趙應祥總領四川財賦總領之官自此始四川始制都轉運司故四川總</hi>
　<hi>領又廢巾興小厯紹興十年侍御史汪勃請置四川總領治利朝野雜記云東西三總領皆仰朝廷科</hi>
<pb n="KR2k0007_WYG_051-5a"/>
　<hi>撥獨四川總領專掌利源即有軍興朝廷亦不問故趙應祥擢鹽酒而王瞻叔栝白契以佐軍需中興小</hi>
　<hi>厯紹興三年初趙開言自改修茶鹽酒已壊之法歲有常息起建炎己酉至紹興癸丑共收一千五百餘</hi>
　<hi>萬緡兼陜西茶䭾及陜西造銅錢引紐計川錢又八百三十餘萬緡朝野雜記去紹興休兵之初歲費二</hi>
　<hi>千六百六十五萬緡始紹興五年四川收錢物總三千三百四十二萬緡而所多五十二萬緡趙應祥既</hi>
　<hi>與武安不恊遂丐免十二年朝廷罷兵鄭亨仲為宣撫副使以後始節節寛减亨仲召歸而宣總所椿積</hi>
　<hi>錢至五千餘萬休兵之力也又中興小厯紹興三十年王之望總領四川財賦時本以見錢引一千四百</hi>
　<hi>四十餘萬道粮三百餘萬石朝野雜記乾道中淮東淮西湖廣三總領所支僅當四川一年之數盖川中</hi>
　<hi>雜買歲為八百三十餘萬緡而東南三總領收正色米故也</hi>
<pb n="KR2k0007_WYG_051-5b"/>
　總論四川茶馬<hi>朝野雜記川秦搉牧自元豐以來雖各有兩司然大扺川秦皆止除一使</hi>
　<hi>紹興中乃合為一司熊克通略云元豐元年初蜀茶額歳三十萬緡熈寜中四十萬及李稷加為五十萬</hi>
　<hi>至是陸師閔加至一百六十萬詔定以百萬為額中興小厯建炎二年趙開奏搉茶馬乞依嘉祐故事併</hi>
　<hi>歸漕司及開主管川陜茶馬事開乃先更茶法酌政和都茶場法印給茶引使茶商執引與茶户交易改</hi>
　<hi>成都茶場為合同場仍置茶市交易者必由市引與茶相隨四年買馬踰二萬匹茶收錢一百七十餘萬</hi>
　<hi>緡十六年先是茶馬司設買馬兩務一在成都府市於文叙黎珍等州號川馬一在興元府市於西和之</hi>
　<hi>宕昌寨階之峰貼峽號秦馬十九年歳發川馬二百匹進御而以四千匹付諸處屯軍鎮江建康荆鄂各</hi>
　<hi>七百五十匹江池各五百匹又秦馬三千五百匹付三衙殿前司一千五百匹侍御兩軍各一千匹又七</hi>
<pb n="KR2k0007_WYG_051-6a"/>
　<hi>百二匹付宣撫司總計八千四百二十疋朝野雜記云乾道川秦苶馬之類歲為萬有一千九百匹川司</hi>
　<hi>六千秦司五千九百其後文州改𨽻秦司而川司增珍州之額共為四千八百九十六秦司六千一百二</hi>
　<hi>十合兩司為萬有一千十有六匹此慶元初之額也嘉㤗末川司增為五千一百九十六匹秦司増為七</hi>
　<hi>千七百九十八匹兩司為萬有二千九百九十四匹然累歲所市多不及額焉成都府馬務每年排發江</hi>
　<hi>上諸軍馬五十八綱興元府馬務每年排發三衙馬一百十二綱容齊隨筆云蜀道諸司惟茶馬一䑓最</hi>
　<hi>為富盛東坡有送周漢詩云茶馬西南病甿俗記二李何人折其鋒矯矯六君子又朝野雜記云殿前取</hi>
　<hi>馬官彭輅賂蘇師旦自言西人知馬政翌日召輅見韓平原遂有分司之命王大過與輅分領之大過置</hi>
　<hi>司成都輅置司興元</hi>
<pb n="KR2k0007_WYG_051-6b"/>
　總論四路監司<hi>論蜀編云成都路漕置司成都憲置司嘉定而漕不及憲潼川路漕置司</hi>
　<hi>遂寜憲置司潼川而憲不及漕利路憲置司興元漕置司利州而憲過於漕䕫路憲置司重慶漕置司䕫</hi>
　<hi>門而漕過於憲夔路郡守監司帥臣皆在三路之下獨漕為八監司之最盖專一路鹽利故也</hi>
事要郡名錦城　錦里　西川　龜城<hi>張儀之初築城也屢築屢頺忽</hi>
<hi>有大龜出於江儀異之以問巫巫曰隨龜築之功果就故名</hi>成都<hi>盖取史記所謂三年成都之義</hi>益<lb/>
州<hi>風俗記疆壌益廣故號益州釋名曰隘阨也言其險阨</hi>風俗民性循柔<hi>田况四蜀蕃夷</hi>
<hi>圖序云云喜文而畏兵○華陽志云益州之俗文多於質故其民柔弱</hi>其俗好文<hi>寰宇記其人尚</hi>
<hi>侈云云</hi>學者比齊魯<hi>見文/翁注</hi>江漢炳靈<hi>蜀都賦云云世載其美蔚若相如皭若君</hi>
<pb n="KR2k0007_WYG_051-7a"/>
<hi>平王褒韡曄而秀發揚雄含章而挺生</hi>奮之則賨旅<hi>同上若乃剛悍生其方風謡尚其武云云</hi>
<hi>翫之則渝舞銳氣剽於中葉蹻容世於樂府</hi>地險物侈<hi>張俞送黄士安序外戎内華云云</hi>國<lb/>
富民殷<hi>漢龎統說先主曰益州云云户口百萬寳貨無求於外今可權借以定大事</hi>工商結<lb/>
駟<hi>常璩華陽國志丨丨致丨丨連騎豪族服王侯美衣</hi>寳藪珍藏<hi>文同成都漕㕔讌思堂記惟劔</hi>
<hi>南西川原壄衍沃甿庶豐夥金繒紵絮天洒地發裝餽日報舟浮輦走以給中府以贍諸塞號居大農所調之</hi>
<hi>半縣官倚之為云云</hi>樂國豐壤<hi>田况序蜀視四方云云珍産纚連而錯出其間無所不足</hi>萬商<lb/>
之淵<hi>蜀都賦</hi>夜市三鼓<hi>成都志載古詩云錦江丨丨連丨丨石室書齋徹五更</hi>遨頭<lb/>
宴集<hi>成都逰賞之盛甲於四蜀俗好娱樂凡太守歲時宴集騎從雜㳫車服鮮華倡優鼓吹出入擁導四</hi>
<pb n="KR2k0007_WYG_051-7b"/>
<hi>方竒技幻怪百變序進於前以從民樂歲率有期謂之故事及期則士女聞道嬉遊以坐具列於廣庭謂之遨</hi>
<hi>床謂太守為丨丨</hi>蠶市藥市<hi>成都古蠶叢之國其民重蠶事故一嵗之中二月望日鬻花木蠶器</hi>
<hi>於某所者號丨丨五月鬻香藥於觀街者號丨丨鬻器用者號七寳市</hi>形勝西抗吐蕃<hi>元和</hi>
<hi>志西川節度使云云南撫蠻獠</hi>東接廣漢<hi>華陽志云云北接汶山西接漢嘉犍為州治大城郡治少</hi>
<hi>城</hi>上絡東井<hi>河圖曰岷山之地上為井丨帝以㑹昌神以建福郭璞云岷山之精云云作紀南夏</hi>
外負銅梁<hi>蜀都賦云云宕渠内函要害膏腴</hi>華陽西極<hi>揚雄益州箴云云黒水南流</hi>
靣越負秦<hi>成都記左巴右凉云云</hi>岷嶓鎭其域<hi>華陽志蜀之為邦天文井絡輝其上</hi>
<hi>地理云云五嶽華山表其陽四瀆汶江出其徼蕃衍三州廣土萬里</hi>包玉壘以為宇<hi>蜀都賦夫</hi>
<pb n="KR2k0007_WYG_051-8a"/>
<hi>蜀都者盖肇基於上世開國於中古豁靈關而為門云云帶二江之䨇流抗峨眉之重阻水陸所凑兼六合而</hi>
<hi>交㑹焉豐蔚所盛茂八區而菴藹焉○靈關今在雅州玉壘今在茂州</hi>以褒斜為前門<hi>河圖</hi>
<hi>括地象云云熊耳靈關為後戸玊壘峨眉為城郭江潜綿絡為地澤汶山為畜牧南中為園苑</hi>緣以劔<lb/>
閣<hi>蜀賦却皆華容北指崑崙云云阻以石門</hi>金城石郭<hi>同上賦云云兼匝中區既麗且崇實號成</hi>
<hi>都</hi>雲門陸澤<hi>同上其封域之内則有原隰墳衍通望彌博演以潜沬浸以綿絡溝洫脉散疆里綺</hi>
<hi>錯黍稷油油粳稲莫莫指渠口以為雲門灑滮池而為陸澤雖星畢之滂沱尚未齊其膏液注言水自渠而灌</hi>
<hi>田指渠口為丨丨猶雲來則雨至也滮池畜水池也言自此而灑田實為丨地之潤丨</hi>地稱天府<lb/>
<hi>華陽志丨丨丨丨原曰華陽</hi>坤維大都㑹<hi>范謩砌街記市區櫛比衢遂棊布太少二城云云</hi>
<pb n="KR2k0007_WYG_051-8b"/>
<hi>陳子昻傳蜀為西南一都㑹國之寳府</hi>地大且要<hi>蘇明允吳職方書蜀之云云無如益與嘉眉為</hi>
<hi>諸郡綱領</hi>一人守隘<hi>蜀賦若臨谷為寨因山為障峻岨塍埒長城豁險呑若巨防云云萬夫莫向公</hi>
<hi>孫躍馬而稱帝劉宗下輦而自王由此言之天下孰尚故雖兼諸夏之富有猶未若茲都之無量也</hi>二九<lb/>
之門<hi>同上闢丨丨丨通丨漢元鼎間立大城九門少城九門</hi>揚一益二<hi>見廣陵志</hi>土産<lb/>
蜀牋<hi>有薛濤十色牋濤蜀妓也以紙為業○南部新書云元和之初薛濤好製小詩惜其幅大不忍長賸</hi>
<hi>乃狹小之丨中才子後减諸丨因號為薛濤牋○李義山送崔珏詩卜肆至今多寂㓕酒壚從古擅風流浣花</hi>
<hi>牋紙桃花色好好題詩詠玉鈎○楊文公談苑載韓浦與弟洎皆有辭藻洎語人曰吾兄為文譬如繩樞草舍</hi>
<hi>聊避風雨予之為文是造五鳯樓手因寄丨丨仍贈詩曰十様蠻牋出益州寄來新是浣溪頭老兄得此渾無</hi>
<pb n="KR2k0007_WYG_051-9a"/>
<hi>用助爾添修五鳳樓</hi>蜀錦<hi>錦江橋之水/濯錦則鮮明</hi>嘉魚<hi>細鱗蜀中/謂之拙魚</hi>海棠<hi>本出蜀中</hi>
<hi>而杜甫獨無此詩故鄭谷詩云濃淡方春滿蜀鄊半隨風雨斷鶯腸浣花溪上堪惆悵子美無情為發揚○陸</hi>
<hi>務觀驛舍見故屏風畵丨丨有感云成都二月海棠開錦繡褁城迷巷陌燕宫最盛號花海覇國雄風有遺跡</hi>
桐花鳯<hi>桐花中有小鳥紅翠碧相間生於花間人畵丨丨丨扇即此也</hi>山川雪山<hi>一名雪嶺</hi>
<hi>在城西又名西丨○杜甫詩雪嶺界天白見萬百橋注又云東郭滄江合西山白雪髙</hi>武擔山<hi>在城</hi>
<hi>北二百歩一名武都山蜀記云武都山精化為女子蜀王納為妃不習水土而死王遣五丁於武都山擔土為</hi>
<hi>冡故曰丨丨今丨有石照表其門焉開明悼念不已為作臾邪之歌龍歸之曲今成都及毗橋有一折石長三</hi>
<hi>丈相傳是五丁擔土擔</hi>聖燈山<hi>在廣都縣東南四十里世傳鄊人茍瑜奉釋敎於此普賢丨丨出現</hi>
<pb n="KR2k0007_WYG_051-9b"/>
<hi>蜀太后有看聖燈詩所恨風光看未足却驅金翠入龜城</hi>大塔山<hi>在廣都縣東四十里有阿育王塔因</hi>
<hi>名</hi>天涯石<hi>與昭覺/寺相對</hi>地角石<hi>見羅/城記</hi>支機石<hi>因話録載漢書張騫窮河源言</hi>
<hi>其奉使之逺實無天河之說惟張茂先博物志説近世有人居海上每年八月見槎來不違時齎一年粮乘之</hi>
<hi>到天河見婦人織丈夫飲牛遣問嚴君平云某年某月某日客星犯牛斗即此人也後人相傳云得織女丨丨</hi>
<hi>丨持以問君平今成都嚴真觀有一石呼為丨丨丨余寳厯中下第還家於京師途中逢官差逓夫舁張騫槎</hi>
<hi>不知是何物相襲訛謬縱出雜詩亦不足據也</hi>石笋<hi>在城内寰宇記蜀之五丁毎一王死輒為立大石長</hi>
<hi>三丈重千鈞以為墓誌今丨丨是也○杜甫詩君不見益州城西門陌上丨丨雙髙蹲古來相傳是海眼苔蘚蝕盡</hi>
<hi>波濤痕雨多往往得瑟瑟此事恍惚難明論恐是昔時卿相墓立石為表今仍存惜哉俗態好蒙蔽亦如小臣</hi>
<pb n="KR2k0007_WYG_051-10a"/>
<hi>媚至尊政化錯迕失大體坐看傾危受厚恩嗟爾丨丨擅虚名後生未識猶駿奔安得壯士擲天外使人不疑</hi>
<hi>見本根</hi>石犀<hi>去城三卜五里犀浦太守李氷作五丨丨沉江以壓水怪○杜甫詩君不見秦時蜀太守</hi>
<hi>刻丨立作三丨牛自古雖有厭勝法天生江水向東流蜀人矜夸一千載泛溢不近張儀樓今年灌口損户口</hi>
<hi>此事或恐為神羞終藉隄防出衆力髙擁木石當清秋先王作法皆正道詭怪何得參人謀嗟爾三犀不經濟</hi>
<hi>缺訛只與長川逝但見元氣常調和自免洪濤恣凋瘵安得壯士提天綱再平水土犀奔茫</hi>石牛<hi>在成</hi>
<hi>都縣鄧艾廟之南即秦恵王所遺蜀者</hi>石婦<hi>在錦城門西十五里昔有婦守節後人刻丨象之○白居</hi>
<hi>易詩至今為丨者見者孝心生不比山頭石空有望夫名</hi>石鏡<hi>在武擔山○杜甫詩蜀王將此鏡送死至</hi>
<hi>空山冥漠憐香骨提携近玉顔衆妃無復歎千騎亦虗還獨有傷心石湮淪玊宇間</hi>三江<hi>一名汶江一名</hi>
<pb n="KR2k0007_WYG_051-10b"/>
<hi>流江經縣南七里蜀守李氷穿二江成都中皆可行舟溉田萬頃蜀中又謂流江為笮橋水此水濯錦鮮於它</hi>
<hi>水○皇朝郡縣志初太守鑿離堆乆開二渠由永康過新繁入成都謂之外江一渠由永康過郫入成都謂之</hi>
<hi>内江髙駢未築羅城内外江皆從城西入自駢築城遂從西北作縻枣堰堰外江遶城北而東注於合江復回</hi>
<hi>内江水循城南而與外水俱注○又名錦江杜甫詩錦江春色來天地玉壘浮雲變古今</hi>沲江<hi>在新繁縣</hi>
<hi>禹貢岷山導江别為沲</hi>岷江<hi>支流過温江縣西二里東/南分入成都䨇流縣界</hi>浣花溪<hi>在城</hi>
<hi>西五里一名百花潭按吳中復冀國夫人任氏碑記云夫人微時以四月十九日見一僧墜汚渠為濯其衣百</hi>
<hi>花滿潭因名曰百花潭</hi>觧玊溪<hi>在大慈寺之南韋臯所鑿/用其沙觧玊則易為功</hi>皂水<hi>在温</hi>
<hi>江縣李膺記云相林寺前清丨二丨是也</hi>粉水<hi>一名都江水在郡城西水宜造粉</hi>池井躍龍<lb/>
<pb n="KR2k0007_WYG_051-11a"/>
池<hi>在成都縣東南十二里隋開皇中欲伐陳鑿大池以敎水戰○偽蜀王衍乾德元年以丨丨丨為宣華苑</hi>
<hi>即此○隋蜀王秀取土築廣子城因為池有胡僧見之曰摩訶宫毗羅盖胡僧謂摩訶為大宫毗羅為龍謂此</hi>
<hi>池廣大有龍耳又云摩訶池或云蕭摩訶所開○杜甫陪嚴武泛舟有詩云湍駛風醒酒舡回霧起隄</hi>諸<lb/>
葛井<hi>孔明欲通井絡王氣故為井</hi>通仙井<hi>在嚴真觀相傳此井與廣漢綿竹縣君平宅井相通</hi>
<hi>往歲有人淘井得銅錢三徑可二寸因恍惚不安復投井中立愈或謂此君平擲卦錢也</hi>樓臺錦樓<lb/>
<hi>在龜城之上前瞰大江岸列花木西眺雪嶺東望長松二江合流白敏中嘗登其上有詩</hi>錦宫樓<hi>在制</hi>
<hi>司僉㕔吕大防建</hi>籌邊樓<hi>在府/治</hi>雪錦樓<hi>在大慈寺門元宵守帥遊賞于此</hi>丹霞<lb/>
樓<hi>杜光庭續記云王建作即檮杌所載孟知祥宫人乞巧之所</hi>散花樓<hi>李白登錦城丨丨丨詩日</hi>
<pb n="KR2k0007_WYG_051-11b"/>
<hi>照錦城頭朝光丹霞樓金牕夾綉户珠箔懸䨇鈎飛梯緑雲中極目散我憂暮雨向三峽春江繞䨇流今來一</hi>
<hi>登望如在九天遊</hi>張儀樓<hi>李膺記即宣明樓也重閣複道跨陽城門故左思賦云結陽城之延閣飛</hi>
<hi>觀榭乎雲中</hi>琴臺<hi>即司馬相如宅寰宇記在華陽縣市橋西成都志云在浣花溪之海安寺南今為金</hi>
<hi>花寺城内非其舊○杜甫詩茂陵多病後尚愛卓文君酒肆人間世丨丨日暮雲野花留寳靨蔓草見羅裙歸</hi>
<hi>鳳求凰意寥寥寂不聞</hi>草元臺<hi>岑參詩吾悲子雲居寂寞人已去娟娟西江月猶照丨丨處精怪憙</hi>
<hi>無人㫿旴藏老樹○圖經云即今中興寺有載酒亭及墨池郫縣有子雲讀書堂趙清獻為記</hi>讀書臺<lb/>
<hi>在廣都縣順聖寺南盖叚文昌遺址</hi>寫經臺<hi>在新繁縣漢末茍居士於臺上援筆書空曰吾為諸天丨</hi>
<hi>丨雨降則苔上不沾濕丨側有石硯</hi>望鄉臺<hi>隋蜀王秀所築○杜甫詩神交作賦客力盡丨丨丨</hi>宅<lb/>
<pb n="KR2k0007_WYG_051-12a"/>
舍君平宅<hi>在府城西今為嚴眞觀一名丨丨丨肆其後有井名通仙相傳君平所浚○岑參詩君平</hi>
<hi>曾賣卜卜肆蕪已乆至今杖頭錢時時地上有不知支機石還在人間否</hi>杜甫宅<hi>在浣花溪○丨丨丨</hi>
<hi>居詩浣花流水水西頭主人為卜林塘幽已知出郭少塵事更有澄江銷客愁○西郊詩時出碧雞坊西郊向</hi>
<hi>草堂市橋官栁細江路野梅香傍架齊書帙看題减藥囊無人競來往疎懶意何長○茅屋為秋風所破歌八</hi>
<hi>月秋髙風怒號卷我屋上三重茅茒飛渡江灑江郊髙者掛罥長林梢下者飄轉林塘㘭南村児童欺我老無</hi>
<hi>力忍能對靣為盗賊公然抱茅入竹去唇焦口燥呼不得歸來倚仗自歎息俄頃風定雲墨色秋天漠漠向昏</hi>
<hi>黒布衾多年冷似鐡嬌児惡卧踏裏裂床床屋漏無乾處雨脚如麻未斷絶自經䘮亂少睡眠長夜沾濕何由</hi>
<hi>徹安得廣厦千萬間大庇天下寒士俱歡顔風雨不動安如山嗚呼何時眼前突兀見此屋吾廬獨破受凍死</hi>
<pb n="KR2k0007_WYG_051-12b"/>
<hi>亦足○黄魯直浣花溪圖引云拾遺流落錦宫城故人作尹眼為青碧雞坊西結茅屋百花潭水結冠纓故衣</hi>
<hi>未補新衣綻空蟠胸中書萬卷探道欲度羲皇前論詩未覺國風逺干戈峥嶸暗㝢縣杜陵韋曲無雞犬老妻</hi>
<hi>稚子宜眼前弟妹飄零不相見此心樂易真可人園翁溪友肯卜鄰鄰家有酒邀皆去得意魚鳥來相親浣花</hi>
<hi>酒舡散車騎野墻無主看桃李宗文守家宗武扶落日蹇驢䭾醉起厭聞觧鞍脫兠鍪老儒不用千戸侯中原</hi>
<hi>未得平安報醉裏眉攅萬國愁生綃鋪墻粉墨落平生忠義公寂寞児孫不蘇驢尖脚猶恐醒來有新作常使</hi>
<hi>詩人拜畵圖煎膠續經千古無</hi>橋梁七星橋<hi>李氷造上應丨丨李膺記一長星丨今名萬里二員</hi>
<hi>星橋今名安樂三璣星橋今名建昌四夷星橋今名笮橋五尾星橋今名禪尼六冲星橋今名永平橋七曲橋</hi>
<hi>今名昇仙</hi>萬里橋<hi>在成都縣之東按寰宇記昔諸葛亮送費褘聘吳至此曰丨丨之路始於此矣又劉</hi>
<pb n="KR2k0007_WYG_051-13a"/>
<hi>光祖丨記云孔明於此送吳使張温曰此水下至揚州萬里不同又唐史載元宗狩蜀至成都過此問橋名左</hi>
<hi>右對曰丨丨丨上因歎曰開元末僧一行謂朕曰更二十年國有難陛下當逺遊至萬里之外此是也由是駐</hi>
<hi>蹕成都○杜甫詩丨丨丨南宅百花潭北庄層軒皆靣水老樹飽經霜雪嶺界天白錦城曛日黄惜哉形勢地</hi>
<hi>回首一茫茫</hi>昇仙橋<hi>橋次有送客亭司馬相如葺題/柱云不乘駟馬車不過此橋</hi>市橋<hi>在州</hi>
<hi>西四里常璩云石牛門曰丨丨後漢吳漢征公孫述而延岑渡丨丨挑戰襲擊大破之即此橋杜詩謂丨丨即</hi>
<hi>此</hi>鴈橋<hi>龜城中水出/金鴈因名</hi>佛寺中興寺<hi>成都志唐髙僧智浩於此寺甞誦法華經</hi>
<hi>鄰有龍女祠龍每夜聴之一夕施一寳珠浩曰僧家無用龍以神力化六圓石榴而去今以水澆之則龍宫石</hi>
<hi>寳四字隠隠可見</hi>梵安寺<hi>在成都縣南與杜甫草堂相接毎歲四月中澣前一日太守宴集於此吕</hi>
<pb n="KR2k0007_WYG_051-13b"/>
<hi>大防建草堂繪少陵像張燾盡取少陵詩勒石刻置焉</hi>安福寺塔<hi>成都志人中間建塔十有三級</hi>
<hi>李順之亂塔燬於火祥符間重建仍十有三級初取林岷山得青石中隠白盡浮圖像十有三級梁柱欄楯皆</hi>
<hi>厯厯可觀此建塔之神異也</hi>道觀玉局觀<hi>道經二十四化上應二十四氣六十甲子分𨽻之玉</hi>
<hi>局化其一也彭乘記後永夀元年李老君與張道陵至此有局脚玉床自地而出老君昇座為道陵説南北斗</hi>
<hi>經既去而座隠地中因成洞穴故以玉局名之○子瞻送戴䝉赴成都丨丨丨將老焉詩云拾遺被酒行歌處</hi>
<hi>野梅官栁西郊路聞道華陽版籍中至今尚有城南杜我欲歸尋萬里橋水花飄葉暮蕭蕭芋魁徑尺誰能盡</hi>
<hi>榿木三年已足燒百歲風狂定何有羨君今作峨眉叟縱未家生執㦸郎也應世出埋輪手莫欺老病未歸身</hi>
<hi>玉局他年第幾人㑹待子猷清興發還湏雪夜去尋君</hi>天師觀<hi>在廣都縣北張道陵之祠也今壇下</hi>
<pb n="KR2k0007_WYG_051-14a"/>
<hi>有井名伏鬼井○閲道記華陽縣衡山有井妖怪藏其中道陵運石以鎮其井鬼妖乃絶邑人為立祠植杖井</hi>
<hi>旁今為喬木曰戒鬼木又有曬經壇</hi>青羊觀<hi>蜀王本紀老子謂闗令尹喜曰後於丨丨丨中相尋因立</hi>
<hi>觀也</hi>祠廟盤古祠<hi>元和志在成都縣東三十里徐整三五厯記云天池渾沌如雞子盤古生其中</hi>
<hi>八萬四千嵗天地開闗陽清為天隂濁為地丨丨在其中一日九變神於天聖於地天日髙一丈地日厚一丈</hi>
<hi>盤古日長一丈如此滿八萬四千歲天極髙地極深丨丨極長後乃有三皇數起於一立於三成於五盛於七</hi>
<hi>處於九故天去地九萬里也</hi>蠶叢祠<hi>蜀王丨丨氏祠也今呼為青衣神在聖夀寺丨丨氏敎人養蠶</hi>
<hi>作金蠶數十家給一蠶後聚而弗給瘞之江上為蠶墓○南史齊永明間始興王蕭鑑為益州刺史於州園得</hi>
<hi>古冡有金為蠶數斗鑑一無取復為起冡且立祠焉</hi>望帝祠<hi>在州西五里杜宇自立為蜀王號丨丨有</hi>
<pb n="KR2k0007_WYG_051-14b"/>
<hi>墓在郫縣南一里與鼈靈墓相對○杜甫詩云君不見昔日蜀天子化為杜䳌似老烏寄巢生子不自啄群鳥</hi>
<hi>至今為哺雛雖同君臣有舊禮骨月滿眼身覊孤業工竄伏深樹裏四月五月偏號呼其聲哀痛口流血所訴</hi>
<hi>何事常區區爾豈摧殘始發憤羞帶羽翮傷形愚蒼天變化誰料得萬事反復何所無萬事反復何所無豈憶</hi>
<hi>當殿羣臣超</hi>周公祠<hi>前代以丨丨為先聖至唐正觀始從房元齡等議更祀孔子至開元册諡為文</hi>
<hi>宣王位南嚮自是號文宣王殿而周公之祀遂廢然舊象猶存帥袁説友乃為殿祀之</hi>金馬碧雞<lb/>
祠<hi>在金馬坊前漢宣帝聞益州有丨丨丨丨之神遣諌議大夫王褒持節醮祭而致之本朝賜為昭應廟封</hi>
<hi>其神為靈光侯</hi>關張祠<hi>俱在府西七/里恵陵左右</hi>江瀆祠<hi>在成都縣南四里○郊祀志載秦併</hi>
<hi>天下立江水祠於蜀至今歲祀焉○太祖平蜀依唐志立夏日祭丨丨於成都</hi>蜀先主廟<hi>成都記在</hi>
<pb n="KR2k0007_WYG_051-15a"/>
<hi>府南八里○杜甫詩慘澹風雲㑹乘時各有人力侔分社稷志屈偃經綸復漢留長策中原仗老臣雜耕心未</hi>
<hi>已歐血事酸辛覇氣西南歇雄圖厯數屯錦江元過楚劔閣復通秦舊俗存祠廟空山泣鬼神虛簷交鳥道枯</hi>
<hi>木半龍鱗竹送青谿月苔移玉座春閭閻兒女換歌舞歲時新絶域歸舟逺荒城繫馬頻如何對摇落况乃乆</hi>
<hi>風塵孰與關張並功臨耿鄧親應天才不小得士契無鄰遲暮堪帷幄飄零且釣緍向來憂國淚寂寞洒衣巾</hi>
<hi>○劉夢得詩天下英雄氣千秋尚凜然勢分三足鼎業復五銖錢得相能開國生児不象賢凄凉蜀故妓來舞</hi>
<hi>魏宫前</hi>武侯廟<hi>在府西北二里今為乘煙觀孔明表云薄田十頃桑八百株即此地孔明初亡百姓</hi>
<hi>遇節朔各私祭於道上李雄稱王始為廟於少城内桓温平蜀夷少城獨存孔明廟後封武興王廟至今祠祀</hi>
<hi>不絶○杜甫詩丞相祠堂何處尋錦官城外柏森森映階碧草自春色隔葉黄鸝空好音三顧頻繁天下計兩</hi>
<pb n="KR2k0007_WYG_051-15b"/>
<hi>朝開濟老臣心出師未㨗身先死長使英雄淚滿襟</hi>張忠定祠<hi>淳化咸平間公兩治蜀自蜀召歸嘗</hi>
<hi>留畵一軸遺僧希白曰後十年開僧聞訃開視乃公像衣布褐大綿巾褁自為賛曰乖則違俗崖不利物乖崖</hi>
<hi>之名聊以表德嘉祐四年建祠於馬務街</hi>張文定祠<hi>蘇老泉作畵像記至和元年秋蜀人傳言有冦</hi>
<hi>至邊邊軍夜呼野無居人妖言流聞京師震驚方命擇帥天子曰母養亂母助變衆言朋興朕志自定外亂不</hi>
<hi>作變且中起既不可以文令又不可以武競惟朕一二大吏孰為能處茲文武之間其命往撫朕師乃惟曰張</hi>
<hi>公方平其人天子曰然公以親辭不可遂行冬十一月至蜀至之日歸屯軍徹守偹使謂郡縣冦來在我無爾</hi>
<hi>勞苦明年正月朔旦蜀人相慶如他日遂以無事又明年正月相告留公像于浄衆寺公不能禁眉陽蘇洵言</hi>
<hi>於衆曰未亂易治也既亂易治也有亂之萌無亂之形是謂將亂將亂難治不可以有亂急亦不可以無亂弛</hi>
<pb n="KR2k0007_WYG_051-16a"/>
<hi>惟是元年之秋如器之欹未墜於地惟爾張公安坐於其旁顔色不變徐起而正之既正油然而退無矜容為</hi>
<hi>天子牧小民不倦惟爾張公爾繄以生惟爾父母且公嘗謂我言民無常性惟上所待人皆曰蜀人多變於是</hi>
<hi>待之以盗賊之意而繩之以盗賊之法重足屏息之民而以碪斧令於是民始忍以其父母妻子之所倚頼之</hi>
<hi>身而棄之於盗賊故每每大亂夫約之以禮驅之以法惟蜀人為易至於急之而生變雖齊魯亦然吾以齊魯</hi>
<hi>待蜀人而蜀人亦自以齊魯之人待其身若夫肆意於法律之外以威刼齊民吾不忍為也嗚呼愛蜀人之深</hi>
<hi>待蜀人之厚自公而前吾未始見也皆再拜稽首曰然蘇洵又曰公之恩在爾心爾死在爾子孫其功業在史</hi>
<hi>官無以像為也且公意不欲奈何皆曰公何事於斯雖然於我心有不釋焉今夫平居聞一善必問其人之姓</hi>
<hi>名與其鄰里之所在以至於其長短小大善惡之狀甚者或詰其生平所嗜好以想見其為人而史官亦書之</hi>
<pb n="KR2k0007_WYG_051-16b"/>
<hi>於其傳意使天下之人思之於心則存之於目存之於目則其思之於心也固由此觀之像亦不為無助蘇洵</hi>
<hi>無以詰遂為之記公南京人為人慷慨有大節以度量雄天下天下有大事公可属系之以詩曰天子在祚歲</hi>
<hi>在甲午西人傳言有冦在垣庭有武臣謀夫如雲天子曰嘻命我張公公來自東旗纛舒舒西人聚觀于巷于</hi>
<hi>塗謂公暨暨公來于于公謂西人安爾室家無敢或訛訛言不祥往即爾常春爾條桑秋爾滌場西人稽首公</hi>
<hi>我父兄公在西□草木駢駢公宴其僚伐鼓淵淵西人來觀祝公萬年有女娟娟閨門閑閑有童哇哇亦既能</hi>
<hi>言昔公未來斯須棄捐禾麻芃芃倉庾崇崇嗟我婦子樂此歲豐公在朝廷天子股肱天子曰歸公敢不承作</hi>
<hi>堂嚴嚴有廡有庭公像在中朝服冠纓西人相告無敢逸荒公歸京師公像在堂</hi>古跡太城<hi>府子</hi>
<hi>城張儀所築</hi>少城<hi>張儀既築太城後一年又築丨丨唯西南北三壁東即左城之西墉○容齋續筆晉</hi>
<pb n="KR2k0007_WYG_051-17a"/>
<hi>益州刺史治太城蜀郡太守治少城猶言大城小城耳</hi>芙蓉城<hi>孟昶在蜀僣擬宫苑城上盡種丨丨</hi>
<hi>謂左右曰真錦丨也</hi>錦官城<hi>一名錦里言丨丨/猶合浦之珠官也</hi>龍壇<hi>在萬歲池唐開元中有僧</hi>
<hi>誦法華經有老叟來聴僧問之曰我池中龍也僧曰今方旱何不降雨叟曰凡雨須天符不爾天誅之今當為</hi>
<hi>師降雨師其葬我是夕大雨質明池邉大蛇斬而兩僧取焚之為立塔呼為丨丨</hi>名宦李氷<hi>秦昭</hi>
<hi>王時為守宋祁作廟碑云氷為蜀鑿離堆遂捍水以溉所及常無旱年西人德之因言氷身與水怪闘闘不勝</hi>
<hi>死自是江無暴流蛟蜃怖蔵人恬以生故侈大房殿歲擊羊豕雉魚伐鼓嘯籥傾數十州之人奔走鼓舞以娱</hi>
<hi>悦人</hi>文翁<hi>景帝末為守宋祁作廟碑云翁之治蜀開學校以詩書敎人澡熨故俗長長少少親親尊尊百</hi>
<hi>姓順頼其後司馬相如王褒揚雄以文章倡張寛以愽聞顯嚴遵李仲元以有道稱何武入為三公漢家號令</hi>
<pb n="KR2k0007_WYG_051-17b"/>
<hi>典章赫然與三代等蜀有儒自公始初公為禮殿以舍孔子及七十二子之象殿右廡作石室舍公像於中</hi>
王尊<hi>先是王陽為益州刺史至九折坂歎曰奉先人遺體奈何乘此險遂以疾去官後丨丨為刺史至坂</hi>
<hi>自叱其馭驅之曰王陽為孝子丨丨為忠臣</hi>張堪<hi>成都志云光武伐公孫述拜堪蜀郡太守去職之日</hi>
<hi>乘折轅車布被嚢而已</hi>王褒<hi>蜀人何武傳宣帝時天下和平益州刺史丨丨頌漢德作中和樂職詩武</hi>
<hi>年十四五與成都楊覆衆等習歌之</hi>廉范<hi>建中初為太守民歌之曰廉叔度來何暮不禁火民安作平生</hi>
<hi>無襦今五袴</hi>王濬<hi>為廣漢太守夜夢三刀懸於屋梁上湏臾又益一刀濬甚惡之李毅曰三刀為州字</hi>
<hi>又益一刀者明府其臨益州乎果遷益州刺史</hi>嚴武<hi>武節度劔南東西川甫往依焉武再帥劔南表甫為</hi>
<hi>參謀檢校工部員外郎武以世舊待甫甚善親詣其家甫見之或時不巾而性褊躁傲誕嘗登武床瞪視曰嚴</hi>
<pb n="KR2k0007_WYG_051-18a"/>
<hi>挺之乃有此児武亦暴猛外若不為忤中衘之一日欲殺甫及梓州刺史章彛集史于門武將出冠鈎于簾三</hi>
<hi>左右白其母奔救得止獨殺彛</hi>杜甫<hi>居嚴/武幕</hi>皇朝張詠<hi>知成都府嘗曰前日李順脅民為賊</hi>
<hi>今日吾化賊為民不亦可乎在蜀有録曹參軍老病廢事公責之曰何故不歸明日參軍求去且以詩留别其</hi>
<hi>略曰秋光多似官情薄山色不如歸興濃公驚歎曰吾過矣同僚能詩而吾不知留而慰薦之○麈史乖崖守</hi>
<hi>蜀兵火之餘人懐反側一日令軍旅大閲始出衆遂嵩呼者三乖崖亦下馬東北望而三呼復攬轡行衆不敢</hi>
<hi>誰何</hi>趙抃<hi>知成都神宗召知諌院故事自成都還者必更省府大臣以為疑帝曰吾頼其言耳及謝帝曰</hi>
<hi>聞卿匹馬入蜀以一琴一鶴自隨政簡易亦稱是耳未幾擢為參知政事熈寜五年再知成都屏去龜鶴止一</hi>
<hi>蒼頭執事張公裕以詩送之云馬諳舊路行來滑龜放長江不共來</hi>宋祁<hi>東軒筆録子京知成都府帶唐</hi>
<pb n="KR2k0007_WYG_051-18b"/>
<hi>書於本任刋修每宴罷盥潄畢開寢門垂一簾燃二椽燭媵婢夾侍和墨仲紙逺近觀者皆知尚書修唐書望</hi>
<hi>之如神仙焉</hi>薛奎<hi>天聖四年守蜀蜀人以比張公詠而不苛○薛簡肅公知成都范蜀公方為舉子一</hi>
<hi>見愛之即於府第俾與子弟講學每曰范君廊廟人也公益自謙退乘小駟至銅壺閣下即歩行趍府門踰年</hi>
<hi>人不知為帥客也簡肅還朝載蜀公以去或問簡肅曰自成都歸得何奇物曰蜀珍産不足道吾歸得一偉人</hi>
<hi>耳</hi>文彦博<hi>慶厯間以宻直知益州多燕集有飛語至京師御史何郯聖從謁告歸蜀上遣伺察之張</hi>
<hi>俞少愚潞公客也迎見聖從於漢州同郡㑹有營妓掦其姓者善舞聖從喜之少愚因取其項帕題詩曰蜀國</hi>
<hi>佳人號細腰東臺御史惜妖嬈從今喚作楊䑓栁舞盡春風萬萬條後數日聖從至成都頗嚴重一日潞公大</hi>
<hi>作樂以燕之迎其妓雜府妓中歌少愚之詩以酌聖從聖從每為之醉聖從還朝潞公之謗乃息此與陶榖使</hi>
<pb n="KR2k0007_WYG_051-19a"/>
<hi>江南郵亭詞頗相類云○潞公少時從其父赴眉州幕官過成都潞公入江瀆廟祠官接之甚勤且言夜夢神</hi>
<hi>令洒埽祠庭明日有宰相來公笑曰宰相非所望若為成都當使廟宇一新及知益州謁江瀆廟若有感焉即</hi>
<hi>經營改造忽江漲大木數千章蔽流而下取以為材廟成壯觀甲于天下並聞見録</hi>張方平<hi>為守奏减</hi>
<hi>橫賦四十萬</hi>馮京<hi>知成都夷人冦雞標闗京出兵夷人懼請降議者欲蕩其巢穴京禁侵掠給稼器粮</hi>
<hi>餉使歸夷人出大豕盟願世為漢藩召知宻院以疾未至神宗夢京造朝甚慰乃賜京詔有渇想儀刑不忘夢</hi>
<hi>寐之語</hi>司馬池<hi>寜武志云池為郫縣尉邑人妄傳蠻人將入冦富室争瘞金玉避於山谷間池攝縣</hi>
<hi>事上元乃張燈作樂縦民遊觀凡三日民心遂安</hi>人物司馬相如<hi>字長卿成都人嘗慕藺相</hi>
<hi>如之為人更名相如著子虗賦上林賦武帝有朕不得與此人同時之歎詳見卭州</hi>欒巴<hi>後漢人為尚書</hi>
<pb n="KR2k0007_WYG_051-19b"/>
<hi>郎正朝大㑹得酒不飲西南噀之有司奏巴大不敬巴謝曰臣本縣成都失火故噴酒以為雨後成都奏火得</hi>
<hi>雨而㓕雨中作酒氣也</hi>揚雄<hi>字子雲蜀郡人著/法言及太𤣥經</hi>嚴遵<hi>字君平按西漢王貢叙傳</hi>
<hi>君平卜筮於成都市以為卜筮者賤業而可以恵衆人有邪惡非正之問則依蓍龜為言利害與人子言依於</hi>
<hi>孝與人弟言依於順與人臣言依於忠各因勢導之以善從吾言者已過半矣裁日閱數人得百錢足自養則</hi>
<hi>閉肆下簾而授老子博覧亡不通依老子莊周之指著十餘萬言揚雄少時從㳺學其論曰蜀嚴湛冥不作茍</hi>
<hi>見然未嘗仕其風聲足以激貪勵俗近古之逸民也</hi>李白<hi>蜀郡/人</hi>皇朝梅摯<hi>新繁人慶厯中</hi>
<hi>為御史嘗論張堯佐縁宫掖以進恐上累聖德仁宗曰摯言事有體</hi>范鎭<hi>華陽人神宗朝論新法不合遂</hi>
<hi>請致仕司馬温公言勇决不如范景仁</hi>范祖禹<hi>鎭從姪温公辟同修通鑑進帝學政典唐鑑之書紹</hi>
<pb n="KR2k0007_WYG_051-20a"/>
<hi>聖初責化州卒與范鎭范百禄號曰三范</hi>成都隱者<hi>二程侍父入蜀至大悲寺有箍桶者口吟易數</hi>
<hi>就揖之挽歸質所疑酬答如響問其姓名不答竟去</hi>宇文虛中<hi>廣都人建炎二年使北朝不如所請</hi>
<hi>遂不與還每宻令人懷蠟彈奏虛實願早為北伐之訃和議既定金人來取虛中一家秦檜發往盡為所害</hi>
名賢李郃<hi>南鄭人善河洛風星為郡候吏和帝遣二使微行至蜀宿郃候舍郃問曰君來時寜知二</hi>
<hi>使何日發耶二人怪之郃指星曰有二使者入益部</hi>題詠蜀道之難<hi>李白歌云噫吁嘻危乎髙</hi>
<hi>哉蜀道之難難於上青天蠶叢及魚鳬開國何茫然爾來四萬八千歲不與秦塞通人烟西當太白有鳥道可</hi>
<hi>以横絶峨眉巔地崩山摧壯士死然後天梯石棧相鈎連上有横河斷海之浮雲下有衝波逆折之囬川黄鶴</hi>
<hi>之飛尚不得過猿猱欲度愁攀縁青泥何盤盤百歩九折縈巗巒捫參厯井仰脅息以手撫膺坐長歎問君西</hi>
<pb n="KR2k0007_WYG_051-20b"/>
<hi>逰何當還畏途巉巗不可攀但見悲鳥號古木雄飛雌走遶林間又聞子規啼夜月愁空山蜀道之難難於上</hi>
<hi>青天使人聴此凋朱顔連峰去天不盈尺枯松倒掛倚絶壁飛湍瀑流争喧豗砯崖轉石萬壑雷其險也如此</hi>
<hi>嗟爾逺道之人胡為乎來哉劍閣峥嶸而崔嵬一夫當闗萬夫莫開所守或匪親化為狼與豺朝避猛虎夕避</hi>
<hi>長蛇磨牙吮血殺人如麻錦城雖云樂不如早還家蜀道之難難於上青天側身西望長咨嗟</hi>西蜀稱<lb/>
天府<hi>隋盧思道詩云云由來擅沃饒雲浮玉壘夕日映錦城朝南尋九折路東上七星橋琴心若易觧令</hi>
<hi>客豈難要</hi>分土跨梁岷<hi>禇亮列宿光/輿井云云</hi>公來雪山重<hi>杜甫八哀詩云諸葛</hi>
<hi>蜀人愛文翁儒化成云云公去雪山輕</hi>吳蜀水相通<hi>杜甫詠蜀道畵圖詩日臨公館静畵列地</hi>
<hi>圖雄劔閣星橋北松州雪嶺東華夷山不斷云云興與煙霞㑹清樽幸不空</hi>閣道通丹地<hi>杜甫</hi>
<pb n="KR2k0007_WYG_051-21a"/>
<hi>送嚴公入朝詩鼎湖瞻望逺象闕憲章新四海猶多難中原憶舊臣與反安反側自昔有經綸感激張天歩從</hi>
<hi>容静塞塵南圖囬羽翮北極奉星辰漏鼓還思晝宫鶯罷囀春空留玉帳術愁殺錦宫人云云江潭隠白蘋此</hi>
<hi>生那老蜀不死㑹歸秦公若登台輔臨危莫愛身</hi>説尹終在口<hi>杜甫遭田父泥飲美嚴中丞詩</hi>
<hi>歩屧隨春風村村自花栁田翁遭社日邀我嘗春酒酒酣夸新尹畜眼未見有語多雖雜亂云云</hi>萬里<lb/>
至揚州<hi>武元衡詩蜀國春與秋岷江朝夕流長波東接海云云</hi>政簡坤維静<hi>司馬君實</hi>
<hi>寄成都吳龍圖同年詩云云仁深絡井安</hi>情依節制尊<hi>杜甫寄嚴公詩跡忝朝廷舊云云</hi>舊<lb/>
俗接魚蠶<hi>蘇子瞻詩遺民悲昶衍云云</hi>文章四子盛<hi>雍陶詩云云道路五丁開</hi>元<lb/>
戎小隊出郊坰<hi>杜甫嚴中丞見過云云問栁尋花到野亭川合東西瞻使節地分南北任流萍</hi>
<pb n="KR2k0007_WYG_051-21b"/>
<hi>扁舟不獨如張翰皂帽應兼似管寜寂寞江天雲霧裏何人道有少微星</hi>魚知丙穴由來美<lb/>
<hi>杜甫寄嚴鄭公詩得歸茅屋赴成都直為文翁再剖符但使閭閻還揖遜敢論松竹乆荒蕪云云酒憶郫筒不</hi>
<hi>用沾五馬舊曽諳小徑幾回書札待潜大</hi>枉沐旌麾出城府<hi>杜甫奉酬嚴公寄題野亭詩云</hi>
<hi>拾遺曽奏數行書懶性從來水竹居奉引濫騎沙苑馬幽棲真釣錦江魚謝安不倦登臨費阮籍焉知禮法疎</hi>
<hi>云云草茅無逕欲教鋤</hi>竹裏行厨洗玉盤<hi>杜甫嚴公仲夏枉駕草堂携酒饌詩云云花邊</hi>
<hi>簇馬立金鞍非闗使者徴求急自識將軍禮數寛百年地闢柴門逈五月江深草閣寒看弄漁舟移白日老農</hi>
<hi>何有罄交歡</hi>重鎭還須濟世材<hi>杜甫呈嚴大夫詩殊方又喜故人來云云常怪偏禆終日</hi>
<hi>待不知旌節隔年囬欲辭巴徼啼鶯合逺下荆門去鷁催身老時危思㑹靣一生襟抱向誰開</hi>錦里逢<lb/>
<pb n="KR2k0007_WYG_051-22a"/>
迎有主人<hi>杜甫寄嚴公詩雪山斥堠無兵馬云云</hi>甘棠終少海棠多<hi>范至能有</hi>
<hi>詩云手開花逕錦城窠浩蕩春風載酒過來歲游人應觧笑云云</hi>少城風物似揚州<hi>范至</hi>
<hi>能詩十里珠簾都捲上云云</hi>石犀江下春波緑<hi>陸務觀云云金雁橋邊夜燭紅</hi>桑麻<lb/>
接畛無餘地<hi>王介甫送人赴成都詩槃礴西南江與岷石犀金馬世稱神云云錦綉連城别有春</hi>
四六<hi>庭揚成渙閫制全坤</hi>　<hi>輟賢禁甬/作鎭少城</hi>　<hi>疏恩北闕/作牧西陲</hi>　<hi>疏渥天庭出鎭坤軸</hi>
<hi>距上國萬里之遥為西蜀一都之㑹</hi>　<hi>躋班禹閣/宅牧蜀都</hi>　<hi>進直奎文/借留井絡</hi>　<hi>火井沉熒雪山増重</hi>
<hi>其民務本而力穡其士好學而有文</hi>　<hi>天有井絡/地稱坤維</hi>　<hi>宣揚兊澤/告戒坤垠</hi>　<hi>眷此坤方號稱天府</hi>
<hi>許以金城之便宜盡䕶玉關之疆埸</hi>　<hi>仰止髙才/屹然方面</hi>　<hi>帝念岷峨/地連關陕</hi>　<hi>井鬼名疆岷峨㑹府</hi>
<pb n="KR2k0007_WYG_051-22b"/>
<hi>况從漢棧之囂闐不見秦兵之耐戰</hi>　<hi>維蜀一方/去天萬里</hi>　<hi>捫參厯井/挹斗翕箕</hi>　<hi>夢協三刀恩覃兩劔</hi>
<hi>方謹戍西山之雪何因近南斗之星</hi>　<hi>有可福虛危之次/諒何憚參井之捫</hi>　<hi>擁元戎之小隊布方國之細書</hi>
<hi>張忠定嚴明為政趙清獻簡易臨民</hi>　<hi>天使為入蜀之星/人已卜擒蠻之月</hi>　<hi>長沙千里之平成都萬事之好</hi>
<hi>召從瞿唐灧澦之間歸奉閶闔明光之對</hi>　<hi>駕風鞭霆已上蓬萊之島捫參厯井遂登蜀道之天</hi>
<hi>非天府前腴而後瘠殆雪山昔重而今輕</hi>　<hi>就日望雲不覺長安之逺捫參厯井重經蜀道之難</hi>
<hi>去来關雪山之重輕出入係蜀道之難易</hi>　<hi>遮日而走長安幾穿破履登天而攀蜀道忽得舊氊</hi>
<hi>益州疲弊民不聊生劍閣峥嶸君誰與守</hi>　<hi>古来天府之腴莫如益部今使雪山之重是在我公</hi>
<hi>惟漢有文翁廉范之規在唐有德裕元衡之略</hi>　<hi>萬甕萬牛窘韋臯之去鎮一琴一鶴欠清獻之乘軺</hi>
<pb n="KR2k0007_WYG_051-23a"/>
<hi>惟真學士象十二月之班而大府帥總六十州之重</hi>　<hi>星紀一周未皇皇而奠枕風寒數處屹在在之長城</hi>
<hi>逾沔入渭兩經鳥䑕之邦歴井捫參再造魚鳬之國</hi>　<hi>蠶叢啟國魚鳬羽化於湔山望帝開基鼈靈復生於岷水</hi>
<hi>松陵笠澤雖賖故國之歸期錦江草堂聊竊老師之補處</hi>　<hi>周家地官方賴小司徒之職益州天府遽勤大元帥之行</hi>
<hi>臨民簡易有趙清獻之餘風馭下嚴明繼張忠定之遺躅</hi>　<hi>千二百里之邊面威令風行六十餘郡之人心驩呼雷動</hi>
<hi>江路市橋想已遂碧雞之訪天梯石棧得無憐黃鶴之飛</hi>　<hi>孔明用蜀府中實委之費禕嚴武鎮川幕下因謀之杜甫</hi>
<hi>雲門陸澤夙稱要害之膏腴石棧天梯素忌吮磨之牙血</hi>
<hi>厭承明勞侍從乆陪工雍之祠望太白横岷峨爰馳諭蜀之檄</hi>
<hi>出鎭踰歲月共期裴相之來歸小隊駐郊坰復喜嚴公之因任</hi>
<pb n="KR2k0007_WYG_051-23b"/>
<hi>撫五十四州之軍民瘡痍帖泰壯一百八盤之門戸氣色晶明</hi>
<hi>三分籌䇿小試渭濱耕戰之謀百二山河行復闗中帝王之業</hi>
<hi>魚鳬以來幾千年素稱用武之國貔貅之衆百萬騎今為足食之謀</hi>
<hi>載惟魚鳬之國幾千歲今則不殊使有熊羆之士不二心誰其敢侮</hi>
<hi>惟成都夙稱陸海海已近於揚塵而益部舊號使星星今同於隕石</hi>
<hi>謂江漢朝宗於海必導岷而導嶓當荆益跨有之時欲保吳則保蜀</hi>
　<lb/>
　方輿勝覽卷五十一<lb/>
</p>
<p>
</p>
  </div>
</body>
</text>
</TEI>
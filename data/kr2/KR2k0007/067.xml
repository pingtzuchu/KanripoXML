<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷六十七</head>
    <p>
<pb n="KR2k0007_WYG_067-1a"/>
欽定四庫全書<lb/>
　方輿勝覽卷六十七　　　　宋　祝穆　撰<lb/>
　　　隆慶府<hi>普安武連</hi>　<hi>隂平/普成</hi>　<hi>梓潼</hi>
　建置㳂革<hi>禹貢梁州之域東井輿鬼之分野春秋戰國為蜀地秦属蜀郡漢属廣漢郡之梓潼</hi>
　<hi>縣武帝属益州劉先主立梓潼郡諸葛武侯相蜀于此立劔門以大劔山至此有隘東之路故曰劔門以</hi>
　<hi>閣道三十里至險乃有閣尉蜀尉姜維拒鍾會於此晋以其地入梓潼郡元温入蜀于晋壽置劔閣縣属</hi>
　<hi>梁州後武帝分梓潼北界立晋壽郡梁置南梁州又分立安州西魏改為始州兼置普安郡隋廢州為普</hi>
　<hi>安郡唐初為始州置劍門縣改為劔州皇朝伐蜀破劔門遂平蜀後以孝宗潜藩陞隆慶府普安軍節度</hi>
<pb n="KR2k0007_WYG_067-1b"/>
　<hi>今領縣五治普安</hi>
事要郡名普安　劔陽　風俗人性謙和<hi>郭茵隂平縣記地湧香泉</hi>
<hi>池名百頃山河横阻云云</hi>世有俊彦<hi>華陽國志云/云侔於巴蜀</hi>形勝西接岷峨<hi>山海</hi>
<hi>經髙梁之山云云東到荆衡</hi>東接巴西<hi>華陽志云云南接廣漢西接隂平北接漢中</hi>前瞰<lb/>
巨澗<hi>元祐郭忱靜照堂記云云後倚層巒多﨑嶇髙下之勢鮮平夷亢爽之地</hi>縁以劔閣<hi>左太</hi>
<hi>冲賦云云○史記蔡澤謂范睢曰今君廣秦棧道千里通于蜀漢</hi>竒峯森列<hi>秦坦春風樓記云云</hi>
<hi>躍入青漢髙下眩轉隔閡雲雨</hi>兩川咽喉<hi>郡守題名記云云守土之寄重焉</hi>邉山立州<lb/>
<hi>春風樓記丨丨而丨是丨一逕坡地中貫大溪太守之居已在半山内外居民悉在山上其下原野濃淡若相</hi>
<pb n="KR2k0007_WYG_067-2a"/>
<hi>次第林壑升降若有等級望之若圖畫卷舒歴歴可見</hi>山川梁山<hi>在普安縣西北四十九里一名</hi>
<hi>大劍山姜維拒鍾會于此詳見利州及劍門内註</hi>卧龍山<hi>在普安縣東二里髙百丈盤繞府城</hi>馬<lb/>
閣山<hi>在隂平縣北六十里峻峭崚嶒極為艱險鄧艾伐蜀軍行至此路不得通乃懸車束馬造作棧閣始</hi>
<hi>通江油因名馬閣</hi>葛山<hi>在梓潼縣北二十五里/昔諸葛亮置營于此</hi>鴈門山<hi>在梓潼縣南三</hi>
<hi>十餘里山東西起兩嶺鴈從中過故曰鴈門</hi>五盤山<hi>見利/州</hi>七盤山<hi>在武連縣西縣令何</hi>
<hi>琰按圖記郭璞云縣路翠武㓛貴縣路青武㓛榮遂刻石焉</hi>九龍山<hi>在武連縣山腹有洞洞前石壁</hi>
<hi>如屋</hi>普翠山<hi>在普成縣郭外一里/混一真人棲真之地</hi>秀巖<hi>普安縣後/有池貯泉</hi>劔閣<hi>張孟</hi>
<hi>陽丨丨銘巖巖梁山積石峩峩逺属荆衡近綴岷嶓南通卭𤏡北逹褒斜狹過彭碣髙踰嵩華唯蜀之門作固</hi>
<pb n="KR2k0007_WYG_067-2b"/>
<hi>作鎮是曰劔閣壁立千仭窮地之險極路之峻世濁則逆道清斯順閉由徃漢開自有晉秦得百二</hi>
<hi>區一并吞諸侯齊得十二田生獻籌矧兹狹隘土之外    人荷㦸百人䞱趄形勝之地匪親勿居昔在武侯</hi>
<hi>中流而喜山河之固見屈呉起興實在德險亦難恃洞庭孟門二國不祀自古及今天命匪易慿阻作昏鮮不</hi>
<hi>敗績公孫既㓕劉氏銜壁覆車之軌無或重跡勒銘山河敢告梁益○桞宗元銘序唯蜀都重險多貨混同戎</hi>
<hi>蠻人厖俗剽嗜為㓂亂皇帝元年八月師䘮衆暴羣疑不制妖孽扇因怙恃富強滔天阻兵攻䧟他部北包劔</hi>
<hi>門慿負邱陵以張驁猛堅利鋒鏑以拒大順謂雷霆之誅莫已加也惟梁守臣禮部尚書嚴公以國害為私仇</hi>
<hi>以天討為己任推仁仗信不待司刑而人致其命立義抗憤不待渫血而士一其心悉師出次祇候明詔凡諸</hi>
<hi>侯之師必出於是儲峙饗賚取其豐穣乃遣前軍嚴秦奉揚王誅誕告南土十一月右師逾利州蹈㓂地乘山</hi>
<pb n="KR2k0007_WYG_067-3a"/>
<hi>斬虜以遏奔衝左師出于劔門大攘頑狼諭引刼脅蟻潰䑕駭險無以為固収奪利地以湏王師刲刳腎膓振</hi>
<hi>㧞根抵俾無以肆毎用集我勲力鼖鼓一振元戎啟行取其渠魁以為大戮由忠勇憤悱授任堅明謀猷𢎞長</hi>
<hi>用能啟闢險阨夷為大塗衰沮害氣對乎天意帝用休嘉議功居首増秩師長進為大藩宅是南服将校羣吏</hi>
<hi>願刋山石昭著公之功垂號無窮銘曰井絡坤垠時唯外區界山為門環于蜀都叢險積貨混并羌髳狂</hi>
<hi>猾窺隙狺狺嘯呼慿㨿勢勝厚其㓙徒皇帝之仁宥而不誅暴非德馴害及巴渝乃出王旅乃咨列岳牧臣司</hi>
<hi>梁當其要束器偹攸積糗粮是蓄人無増賦師以饒足渫血誓士𤣥機在握分命貔貅陳為犄角右逾岷山左</hi>
<hi>直劔門攻出九地上披重雲攀天踏空夷坦阻艱破裂層壘殄殱羣頑内獲固圉外臨平原天兵徐驅卒乘嘽</hi>
<hi>嘽大憝囚戮戎夏咸歡帝圖厥功惟梁是先開國進位南服于藩邦之清夷人以完安銘功鍳亂永代是觀○</hi>
<pb n="KR2k0007_WYG_067-3b"/>
<hi>杜甫詩維天有設險劔閣天下壯連山抱西南石角皆北向兩崖崇墉倚刻畫城郭狀一夫怒臨關百萬未可</hi>
<hi>傍珠玉走中原岷峨氣悽愴三皇五帝前雞犬莫相放後王尚柔逺職貢道已䘮至今英雄人髙視見霸王并</hi>
<hi>吞與割㨿極力不相讓吾將罪真宰意欲鏟疊嶂恐此復偶然臨風黙惆悵○李白蜀道難見成都題詠</hi>飛<lb/>
仙閣<hi>在梁山○杜甫詩土門山行笮微徑緣秋豪棧雲欄干峻梯石結構牢方壑欹踈林積隂帶奔濤寒</hi>
<hi>食外淡泊長風中怒號歇鞍在地<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>始覺所歴髙徃來雜坐卧人馬同疲勞浮生有定分飢飽豈可逃嘆息謂</hi>
<hi>妻孥我何陋汝曹</hi>石櫃閣<hi>詩見/利州</hi>石牛道<hi>在梁山詳見/劔門關註</hi>百頃垻<hi>七曲</hi>
<hi>山之上可以望見其地極平衍而豐腴</hi>嘉陵江<hi>自鳯州大散関發源從利州下流入劔門縣界</hi>潼<lb/>
江水<hi>在梓潼縣西四里源出陰平馬閣山蜀志夏禹于泥陳山伐梓樹神化為童子故其水曰潼水</hi>華<lb/>
<pb n="KR2k0007_WYG_067-4a"/>
容水<hi>蜀都賦却背華容</hi>白沙渡<hi>杜甫詩畏途隨長江渡口下絶岸差池上舟楫窈窕入雲漢天</hi>
<hi>寒荒野外日暮中流半我馬向北嘶山猿飲相喚水清石礧礧沙白灘漫漫逈然洗愁辛多病一踈散髙壁抵</hi>
<hi>嶔崟洪濤越凌亂臨風獨囬首攬轡復三歎</hi>水會渡<hi>一名水囬渡○杜甫詩山行有常程中夜尚未</hi>
<hi>安微月沒已乆崖傾路何難大江動我前洶若溟渤寛篙師暗理楫歌笑輕波瀾霜濃木石滑風急手足寒入</hi>
<hi>舟已千憂陟□仍萬盤廽眺積水外始知衆星乾逺逰令人痩衰疾慙加餐</hi>井泉香泉<hi>在陰平縣</hi>
<hi>二十五里平地湧出周廻八十歩其水香碧故名</hi>劔泉<hi>在梓潼縣北十二里昔蜀五丁至此見大蛇入</hi>
<hi>穴兄弟忿而㧞之山摧五丁斃焉餘劔隠于路隅化為一泉每庚申甲子日其劔見光</hi>靈泉<hi>劍南詩藁</hi>
<hi>云過武連縣安國院有二泉傳云唐僖宗幸蜀至此飲泉賜名靈泉○陸務觀有詩云滴瀝珠璣翠壁間遭時</hi>
<pb n="KR2k0007_WYG_067-4b"/>
<hi>曽得奉龍顔</hi>聞泉<hi>即東園也唐正元中蘇洪之刻聞泉賦治平中太守王綱有聞泉十二詠</hi>樓亭<lb/>
春風樓<hi>在郡圃</hi>重陽亭<hi>在郡東山之陽唐大中間太守蒋侑創亭李商隱作亭銘</hi>古跡<lb/>
古隂平道<hi>鄧艾所出丨丨丨丨在今文州漢陰平也其地與江油為鄰此隂平縣自晋宋始置北陰</hi>
<hi>平郡非鄧艾之陰平也</hi>上亭驛<hi>在梓潼武連二郡之界唐明皇幸蜀聞鈴聲之地又名琅璫驛○羅</hi>
<hi>隠詩山雨霏微宿上亭雨中應想雨淋鈴貴為天子猶魂斷窮着荷衣好涕零○楊子方詩時平㧾忽忠臣語</hi>
<hi>世亂仍遭弄臣侮至今説到忒琅璫行路猶能痛千古</hi>祠廟李杜祠<hi>按劔門題詩以太白子美</hi>
<hi>為重而世未有並祠之者會從李參預壁得所賜阜門陵御書蜀道難又從李左史得趙忠定汝愚大書劔</hi>
<hi>詩因建祠刻二詩於前榜其堂曰文熖取韓退之詩語也</hi>靈應廟<hi>即梓潼廟在梓潼縣北七八里七曲</hi>
<pb n="KR2k0007_WYG_067-5a"/>
<hi>山按圖志神姓張諱亞子其先越雋人也因報母仇遂䧟縣邑徙居是山僖宗幸蜀神于利州桔柏津見䕶駕</hi>
<hi>甚有禮敬暨囬封濟順王親幸其廟王鐸詩云為報山東諸将相拄天功業頼陰兵</hi>名宦李頻<hi>唐人</hi>
<hi>為劍州刺史</hi>李義山<hi>有赴職/梓潼詩</hi>皇朝張知白<hi>景德間為守</hi>人物邊孝<lb/>
先<hi>居梓潼縣南五里長卿山</hi>景鸞<hi>入儒/林傳</hi>李業<hi>入蜀行傳</hi>題詠丹嶂五丁開<lb/>
<hi>唐明皇廵狩言歸詩劔閣横空峻鸞輿出狩囬翠屏千仭合云云</hi>絶壁劔為峯<hi>宋之問借問梁</hi>
<hi>山道嶔岑幾萬重遥州刀作字云云</hi>山髙人盡畊<hi>雷周輔詩地險客湏到云云</hi>牢落三<lb/>
年坐劔州<hi>杜甫寄别李劔州使君髙義驅今古云云但見文翁能化蜀當知李廣未封侯路經灧澦</hi>
<hi>䨇蓬鬂天入滄浪一釣舟戎馬相逄更何日春風囬首仲宣楼</hi>井邑全居水國中<hi>姜遵詩城</hi>
<pb n="KR2k0007_WYG_067-5b"/>
<hi>隍盡枕溪巖畔云云</hi>地控咽喉限蜀城<hi>范百禄詩山連襟帶通秦嶺云云</hi>
四六<hi>塗芝禁掖剖竹普安</hi>　<hi>乃眷州城/實依閣道</hi>　<hi>分銅虎符/控石牛道</hi>　<hi>昔號偏州今陞潜府</hi>
<hi>自漢以來保蜀必嚴于棧道至唐而後司梁尤重于牧臣</hi>　<hi>維天設險猿猱欲度而愁攀以人守関貔虎莫如其虓勇</hi>
<hi>後岩前澗鮮平夷亢爽之區昔袴今𥜗頼豈弟中和之政</hi>
<hi>太白之歌少陵之句日月争光子厚之序孟陽之銘山川増重</hi>
　　　劔門闗<hi>劍門</hi>
　建置㳂革<hi>禹貢梁州之域東井輿鬼之分野上應参宿春秋戰國為蜀地秦属蜀郡漢属廣漢</hi>
　<hi>郡為葭萌縣地蜀先主以霍峻為梓潼太守是時有劔門縣有閣道至險及有閣尉諸葛亮于此立劔門</hi>
<pb n="KR2k0007_WYG_067-6a"/>
　<hi>秦苻堅遣徐成冦蜀攻二劔克之始有二劍之號隋置閣之地皆有闗官而于二劒尚未置闗唐置劔門</hi>
　<hi>縣劔門始置闗唐又有大劔戌小劔鎮五代時董璋遣兵扼劔門闗為七砦又于関北置永定闗皇朝伐</hi>
　<hi>蜀克劔門擒蜀将王昭逺以劔門縣𨽻劔門闗兵馬都監主之中興以來劍門関亦列在利路十七郡之</hi>
　<hi>数今領縣一治劔門</hi>
事要郡名劔関　風俗直行申發文字<hi>圖經云関官許令直受頒䧏詔</hi>
<hi>赦亦許云云聖節月旦亦有表䟽異時訓飭関吏至親洒宸翰皆所以重設險之計也</hi>貨殖所萃<lb/>
<hi>普安志其地四塞山川重阻水陸所凑云云盖一都會也</hi>形勝界山為門<hi>桞宗元劔門銘云云</hi>
<hi>環于蜀都詳見隆慶府</hi>壁立千仭<hi>張載劔閣記惟蜀之門云云窮地之險極路之峻○韋表微劔</hi>
<pb n="KR2k0007_WYG_067-6b"/>
<hi>閣銘天作梁山坤維之壘發地千仭連岡萬里</hi>左右絶壁<hi>秦坦記云云仰見天鏬</hi>蜀土外<lb/>
户<hi>劉儀鳯劔門関記梁山之險丨丨所恃以為丨丨</hi>蜀之金城<hi>黄冕仲脩関議劔門云云崇墉</hi>
<hi>兩崖其髙切雲綿数千里包裹全蜀中出棧道行者側立雖有百萬之衆安所用之</hi>為西南戸樞<lb/>
<hi>明善堂記蜀云云○何介連山亭記有云劔門㨿蜀樞為天下壯</hi>劔嶺據其會<hi>張衍羅漢閣記</hi>
<hi>蜀之襟帶云云</hi>挾楚包漢<hi>慶厯張俞劔閣銘極險之險莫如劔閣截野横天犇峯倒壑云云呀秦擁</hi>
<hi>蜀</hi>控扼羗蜀<hi>趙正亮紀事西南之險山/曰劔門云云襟帶京洛</hi>萬夫莫當<hi>向韜議劔</hi>
<hi>門天險一夫荷戈云云晋張載劔閣記一人守險萬人趦趄</hi>無内顧憂<hi>通鑑趙季良語偽蜀主孟</hi>
<hi>知祥乞守劔門曰若併兵守劔門大軍雖未至云云</hi>山川大劔山<hi>在劔門縣亦名梁山又有小劔</hi>
<pb n="KR2k0007_WYG_067-7a"/>
<hi>山在其西北三十里又有小劔故城在益昌縣西南五十里輿地廣記山有小石門穿山通道六丈有餘昔秦</hi>
<hi>伐蜀而不知道則作五石牛以金置尾下言能糞金欲以遺蜀蜀王負力而貪乃令五丁開道引之秦因使張</hi>
<hi>儀司馬錯引兵尋路滅蜀謂之石牛道至永平中司𨽻楊厥又鑿而廣之自縣東南經益昌戌又東南入劔州</hi>
<hi>普安縣界即鍾會伐蜀之路其地連山絶險又謂之劔閣道大劔雖號天險有阨塞可守崇墉之間徑路頗夷</hi>
<hi>小劔則鑿石架閣有不容越太白所謂一夫當闗萬夫莫開者是也又按二劔古不以閣名寰宇記云諸葛亮</hi>
<hi>相蜀鑿石駕空為飛閣道以通行路于此立劔門縣以大劔山至此有隘束之路故曰劔門○晋建康中李特</hi>
<hi>隨流人入蜀至劔閣顧盼險阻曰劉禪有此地而面縳于人豈非庸才耶</hi>龍巖<hi>在劔門縣西一里洞穴可</hi>
<hi>坐百許人雪齋小説云王建為盗朝廷捕之急逃於劔門巨石穴中</hi>劔閣<hi>銘詩並見隆慶府</hi>劔門<lb/>
<pb n="KR2k0007_WYG_067-7b"/>
<hi>李德裕題竒峰百仭懸清眺出嵐烟逈若戈廻日髙疑劒倚天參差霞壁聳合㳫翠屏連想是三刀夢森然在</hi>
<hi>目前</hi>玉女臺<hi>在大劔山絶頂上峭壁千仭下瞰古道行人如蟻有小石刻云玉女煉丹之所</hi>大劔<lb/>
水<hi>又有小劔水見大劔山註</hi>樓閣思賢樓<hi>在水門上有張孟陽李太白杜子美桞子厚畫像因</hi>
<hi>以為名</hi>寺觀誌公寺<hi>劉竢誌公殿記云劔閣之下有壽聖寺石壁之西偏由益昌道中望之隠</hi>
<hi>隠如行僧頂伽帽每秋時出或見光景</hi>仙女觀<hi>在梁山之頂李宗諤圖經云在縣東五十里北崖頂</hi>
<hi>唐先天二年置道士㷊脩去觀僅一里渡仙女橋有燒丹臺岩畔有仙女影近代以來改為禪院</hi>名宦<lb/>
皇朝李士衡<hi>咸平間知劔州益州賊王均破漢州未趍劔公乃㷊倉庫守劔州與劔門之兵合以</hi>
<hi>拒賊公逆擊大破之</hi>題詠劔門當石隘<hi>文苑英華陳宇送許中庸詩云云棧道入雲危</hi>劔<lb/>
<pb n="KR2k0007_WYG_067-8a"/>
閣峥嶸而崔嵬<hi>李白蜀道難詩云云全篇見成都府</hi>劔壁門髙五千丈<hi>李白</hi>
<hi>廵南京歌胡塵輕拂建章臺聖主西廵蜀道來云云石為樓閣九天開</hi>劔閣重闗蜀北門<lb/>
<hi>李白詩云云</hi>鍵閉諸蠻屏帝都<hi>唐李商隱題劔門先寄上西蜀司徒杜公詩云峭壁横空</hi>
<hi>限一隅劃開元氣建洪區梯航百貨通邦計云云西蹙犬戎威北狄南吞荆郢制東吴千年管鑰誰鎔範只自</hi>
<hi>先天造化爐</hi>鑄為䨇劔倚蒼穹<hi>杜光庭誰運乾坤陶冶功云云題詩曽駐三天駕礙日長</hi>
<hi>含八海風</hi>倚天䨇劔峯巒峻<hi>楊日嚴云云控蜀三刀郡府雄</hi>倚劔峯巒插太<lb/>
虗<hi>趙閲道詩云云髙門中闢限坤隅奸雄莫謂防闗險一百年來自坦途</hi>
四六<hi>肅奉渙綸出臨坤户</hi>　<hi>五百餘里之石穴萬夫莫當之劔門</hi>
<pb n="KR2k0007_WYG_067-8b"/>
<hi>環数千里而行者側立縱百萬衆而誰其敢當</hi>　<hi>因石為闗正欲守関于坤軸平戎有劔豈徒倚劔于天津</hi>
<hi>守當要地是謂䨇劍之門體若大邦式應三刀之夢</hi>　<hi>所謂一夫當闗而萬夫莫開何必三里為城而七里之郭</hi>
　　　閬州<hi>閬中奉國</hi>　<hi>南部/新政</hi>　<hi>新井/西水</hi>　<hi>蒼溪</hi>
　建置㳂革<hi>禹貢梁州之域東井輿鬼之分野晋梁益分野臨参宿唐一行定鶉首之次井桞之</hi>
　<hi>度周梁合於雍又為雍州地春秋為巴地巴子後理閬中秦為巴郡閬中縣兩漢因之劉璋改為巴西郡</hi>
　<hi>晋改巴西𨽻梁州李雄之亂郡縣荒蕪宋立北巴西郡梁又即巴西立南梁州西魏典畧曰此州古有隆</hi>
　<hi>城故又謂之南隆治古閬中城又改巴西郡為盤龍郡隋廢郡而州存煬帝属巴西郡唐改為隆州又改</hi>
　<hi>閬州取閬水以為名曰閬中郡復為閬州後唐為保寕軍節度皇朝改安德軍節度初𨽻西川後𨽻利州</hi>
<pb n="KR2k0007_WYG_067-9a"/>
　<hi>路中興𨽻利東路今領縣七治閬中</hi>
事要郡名閬苑<hi>唐時魯王靈䕫滕王元嬰以衙中卑陋遂脩餙宏大之擬于宫苑是之謂隆苑</hi>
<hi>其後以明皇諱隆基改曰閬苑</hi>閬中<hi>閬山四合於/郡故曰丨丨</hi>風俗地暖氣清<hi>太守李獻</hi>
<hi>卿南樓詩序</hi>地僻人富<hi>唐周庠説王建/曰閬州云云</hi>地險人豪<hi>同上云云</hi>恭儉<lb/>
而文<hi>馮忠恕記其民云云在西南為佳郡</hi>民淳事簡<hi>南樓詩/序云云</hi>銳氣喜舞<hi>三巴</hi>
<hi>記閬州有渝水賨民云云漢髙祖使人習之故樂府中有巴渝舞</hi>剛悍生其方<hi>左思蜀都賦云</hi>
<hi>云風謡尚其武奮之則賨旅玩之則渝舞</hi>人才之盛<hi>元祐中里人有閬苑三學士錦屏三狀元之語</hi>
<hi>學士謂雍元直蒲𫝊正鮮于端夫也狀元謂陳堯叟堯咨馬㳙也</hi>形勝東接巴郡<hi>巴志云云</hi>
<pb n="KR2k0007_WYG_067-9b"/>
<hi>南接梓潼北接梁西城</hi>土地平衍<hi>馮忠恕記其/云云而沃</hi>山川秀麗<hi>同上記云云</hi>
在羣山磽确之中<hi>董丕思政堂記閬中在劔南巴峽云云</hi>當梁洋梓益之<lb/>
衝<hi>馮忠恕設㕔記閬之為郡云云</hi>有五城十二樓之勝槩<hi>或謂閬苑山丨丨丨丨丨</hi>
<hi>丨今有五城而楼尚闕宋公德之為守乃建碧玉楼于衙城之西南隅亦名十二楼以成閬苑之勝槩</hi>山<lb/>
川閬山<hi>在城南唐先天改名</hi>錦屏山<hi>在城南三里對郡治其山四合于郡山上有四院曰碼碯</hi>
<hi>寺羅漢院畫錦院西橋院後又築閬峯䑓以眺望焉○陸務觀詩城中飛閣連危亭處處軒窓對錦屏渉江親</hi>
<hi>到錦屏上却對城郭如丹青</hi>靈山<hi>周地圖昔蜀王鼈/靈登此山因名</hi>蟠龍山<hi>在閬中縣東南</hi>
<hi>三里以形得名</hi>蘭登山<hi>在新井縣東二十里相/傳嚴君平隠居於此</hi>雲臺山<hi>在蒼溪縣東南</hi>
<pb n="KR2k0007_WYG_067-10a"/>
<hi>三十五里一名天柱山張道陵昇仙之地○蒲𫝊正詩閬州勝絶是雲臺十里松蘿殿閣開</hi>小錦屏<lb/>
<hi>在蒼溪縣之對頗類錦屏</hi>東巖<hi>在城東五里有/寺鑿山為岩</hi>北巖<hi>在州北五里有曰繖盖山乃髙</hi>
<hi>僧宣什道場</hi>南巖<hi>在閬中縣東南五里有曰大像山乃南唐髙士安隠居之所太平興國中陳堯叟兄</hi>
<hi>弟讀書于此亦曰台星巖</hi>停雲巖<hi>在南部縣蒲景珣家于此岩前為居室至者不知其為巖</hi>離堆<lb/>
巖<hi>在新政縣東有山曰離堆鑿腹為岩唐鮮于仲通與弟叔明潜修于此有顔魯公磨崖記</hi>閬水<hi>晏公</hi>
<hi>類要亦曰閬江又曰渝水出鳯州梁泉縣○郡志一名西漢水源出秦州嘉陵谷又名嘉陵江○元稹蒼溪縣</hi>
<hi>寄揚州兄弟詩蒼溪縣下嘉陵水入洞穿江帶海流○李義山有望喜驛詩見利州註</hi>海棠溪<hi>在州</hi>
<hi>城對江多海棠</hi>龍爪灘<hi>雍熈中閬州光聖院山下嘉陵江有丨丨丨出焉未幾陳氏二元繼出元豐間</hi>
<pb n="KR2k0007_WYG_067-10b"/>
<hi>大像山東北嘉陵江又有灘生里人亦以龍爪名之元祐六年馬涓果擢第一</hi>南池<hi>在髙祖廟傍東西四</hi>
<hi>里南北八里漢志彭道將池在今丨丨也魚池在今郭池也然則此池本彭之所開○杜甫詩峥嶸巴閬間所</hi>
<hi>向盡山谷安知有蒼池萬頃浸坤軸呀然閬城南枕帶巴江腹芰荷入異縣粳稻共此屋皇天不無意羙利戒</hi>
<hi>止足髙田失西城此物頗豐熟清源多衆魚逺岸富喬木獨嘆楓香林春時好顔色南有漢王祠終朝走巫祝</hi>
<hi>歌舞散靈衣荒哉舊風俗髙堂亦明王魂魄猶正直不應空波上縹緲親酒食崇杞自古昔非唯一川瀆干戈</hi>
<hi>浩茫茫地僻傷極目平生江海興遭亂身局促駐馬望漁舟躊躇慰羈束</hi>堂舍整暇堂<hi>在州治○</hi>
<hi>黄魯直記無事而使物物得其所可以折千里之衝之謂整有事而以逸待勞以實撃虗彼不足而我有餘之</hi>
<hi>謂暇夫不素偹而應卒可<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>
                        <graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>幸於無患而其顛沛狼戾者十常八九也豈唯人事哉昔者晋欒鍼使於楚楚</hi>
<pb n="KR2k0007_WYG_067-11a"/>
<hi>執政問晋國之勇對曰好以衆整又問如何曰好以暇雖晋楚争盟務以辭相勝充其情楚豈能與中國抗衡</hi>
<hi>哉今之郡守古諸侯也提千里之兵以守関要平居燕安拙者奉三尺而有餘至倉卒變故巧者應事機而不</hi>
<hi>足此不知整暇故也</hi>治平園<hi>國朝治平初太守朱壽昌築東園于牙城東内有郎官庵三角四照紅藥</hi>
<hi>之亭清風明月之臺錦屏閣花塢桞槁曲池文與可嘗賦十詠詩</hi>樓亭錦屏樓<hi>在郡治</hi>南<lb/>
樓<hi>閬州江山文秀聞天下直前㨿其㑹曰丨丨者唐滕王元嬰所建也○李獻卿丨丨詩三面江山抱城郭</hi>
<hi>四圍山勢領烟霞馬鞍嶺上渾如鐡繖盖門前半是花</hi>㑹景樓<hi>雍子儀建于將相坊蘇子瞻為題</hi>
滕王亭<hi>即滕王元嬰所建在玉臺觀○杜甫詩君王臺榭枕巴山萬丈仙梯尚可攀春日鶯啼脩竹裏</hi>
<hi>仙家犬吠白雲間清江碧石傷心麗嫩蕊濃花滿目班人到于今歌出牧來遊此地不知還</hi>奪錦亭<lb/>
<pb n="KR2k0007_WYG_067-11b"/>
<hi>在西岩○陸務觀詩奪錦軒中醉倚闌錦屏紫翠挿雲端平生不喜言争奪付與遊人自在㸔</hi>紫㣲亭<lb/>
<hi>即三陳布衣時所予交游之地後諸陳既貴鮮于康肅寄詩當時未識紫㣲星獨到漁陽訪此亭今日園林為</hi>
<hi>勝地好將前事載圖經鮮于乃子駿之父嘗期三陳以公輔</hi>捧硯亭<hi>司馬君實侍親逰三陳讀書岩</hi>
<hi>題名其末云司馬光捧硯勾龍瞻可請以捧硯為名</hi>寺觀東寺<hi>丹陽集云元白齊名有自來矣盖元</hi>
<hi>㣲之冩白居易詩於閬州東寺壁白居易冩元詩百篇合為屏風更相傾慕如此居易詩云憶君無計寫君詩</hi>
<hi>盡寫千行説向誰題在閬州東寺壁幾時知是見君時</hi>慈光院<hi>㓂平仲過新井丨丨丨留題海棠詩</hi>
<hi>暄風花雜滿欄香盡日幽吟嘆異常翻笑牡丹虚得地玉階開落對君王</hi>玉臺觀<hi>在州北七里唐滕王</hi>
<hi>嘗逰有亭及墓○杜甫詩中天積翠玉臺遥上帝髙居絳莭朝遂有馮夷來擊皷始知嬴女善吹簫江光隠見</hi>
<pb n="KR2k0007_WYG_067-12a"/>
<hi>黿鼉窟石勢参差烏鵲橋更有紅顔生羽翼便應黄髪老漁樵</hi>祠廟張侯祠<hi>在州治東盖張飛為</hi>
<hi>巴東太守○曽子固記侯以智勇為將號萬人敵當蜀之初與魏将張郃相拒於此能破郃軍以安此土可謂</hi>
<hi>功施于人矣其殁也又能澤而賜之則其食於閬人也宜哉</hi>顔魯公祠<hi>在新政縣詳見蓬州○馬</hi>
<hi>存撰祠記上元中顔魯公為蓬州長史過新政作離堆記四百餘言書而刻之石壁上字徑三寸雖崩壞剥裂之</hi>
<hi>餘而典型具在使人見之凛然也元符三年余友強叔來尹是邑始為公作祠堂于其側而求文以為記余謂</hi>
<hi>仁之勝不仁乆矣然有時乎不勝而反為所䧟焉命也史臣論公晚莭偃蹇為奸臣所擠見殞賊手是未必然</hi>
<hi>公孫丞相以仲舒相膠西梁兾以張綱守廣陵李逄吉以韓愈使鎮州而盧杞以公使希烈其用意正相類爾</hi>
<hi>然于数君終不能有所傷而公獨不免于虎口由是觀之士之成敗存亾豈不有命耶而小人軒然自以為得</hi>
<pb n="KR2k0007_WYG_067-12b"/>
<hi>計不亦繆乎且吾聞之古之尚友者以友天下善士為未足又尚論古之人誦其詩讀其書思見其人而不可</hi>
<hi>得則方且欲招屈子于江濵起士會于九原盖其志所願則超然慕之于数千百載之後而况于公乎公之功</hi>
<hi>名事業已絶于人而文學之妙亦不可及用其遺畫之所在而祠之此昔人尚友之意也嘗試與強叔登離堆</hi>
<hi>探石室觀其遺迹而有味其平生則公之精神丰采猶或可以想見也夫</hi>名宦滕王元嬰<hi>為刺</hi>
<hi>史詳見前閬苑註</hi>韋諷<hi>杜甫東津送丨丨閬州録事詩聞説江山好憐君吏隱兼寵行舟逺泛惜别酒</hi>
<hi>頻添推薦非承乏操持必去嫌他時如按縣不得慢陶潜</hi>皇朝文彦博<hi>公舞勺之年侍先令公監</hi>
<hi>征閬州紫極宫道士何守真謂公實南極之靈降而為國申甫公遂自號南極真子</hi>唐庚<hi>字子西眉州人</hi>
<hi>為閬中令以清嚴著庭下風生有惜海賦</hi>朱壽昌<hi>嘉祐中/為守</hi>郭奕<hi>中興遺史紹興元年三月</hi>
<pb n="KR2k0007_WYG_067-13a"/>
<hi>張俊自陕西囬過漫天坡奕為詩曰大漫天是小漫天小漫天是大漫天只因大小漫天後遂使生靈入四川</hi>
<hi>後奕罷宣司幹官與通判不赴徃普州賣蒸餅為生晏如也</hi>人物范目<hi>王伯夫序云佐髙祖起漢</hi>
<hi>中</hi>譙隆<hi>字伯同閬州人漢景帝/時為上林令遷成臯令</hi>洛下閎<hi>字長公閎中人隠於洛亭武帝</hi>
<hi>徵造太初厯</hi>鮮于仲通<hi>唐書志與鮮于叔/明相繼為京兆</hi>皇朝鮮于侁<hi>仲通之後</hi>
<hi>登景祐第為本路轉運判官方行新法諸路騷動公獨平心處之奉使九年東坡蘇公以為上不害法中不傷</hi>
<hi>民下不廢親為三難云司馬温公當國除為京東轉運曰子駿福星也</hi>陳堯叟<hi>文忠公堯佐文惠公</hi>
<hi>堯咨康肅公皆新井人堯叟堯咨皆狀元及第而堯佐登宰輔人皆謂陳氏三公先是三陳未第時訪華山陳</hi>
<hi>搏謂之曰三子皆將相才仲子伯季不逮也父省華致仕閑居賔至則三子衣金紫侍立</hi>蒲宗孟<hi>新井</hi>
<pb n="KR2k0007_WYG_067-13b"/>
<hi>人為尚書左丞家多書厰閣曰清風以藏之嘗作訓戒諸子弟曰寒可無衣飢可無食至于書不可一日失</hi>
馬涓<hi>南部人父從政未有子買妾見髪間繫白而紅其上問之乃曰父母死不克塟自鬻以塟從政嗟歎</hi>
<hi>即歸妾不理所負後夢一老翁來謝曰我妾父也聞之上蒼矣願君家富貴涓涓不絶及得子名涓元祐六年</hi>
<hi>廷對第一後入黨籍</hi>張唐英<hi>為御史嘗撰蜀檮杌及撰昭陵名臣傳</hi>題詠閬州城東<lb/>
靈山白<hi>杜甫作閬山歌云云閬州城北玉臺碧松浮欲盡不盡頭江動將傾未傾石那知根無鬼神會</hi>
<hi>已覺氣與嵩華敵中原格闘且未歸應結茅齋傍青壁</hi>閬州城南天下稀<hi>杜甫作閬水歌</hi>
<hi>嘉陵江色何所似石黛碧玉相因依正憐日破浪花出更復春從沙際歸巴童蕩槳欹側過水雞銜魚來去飛</hi>
<hi>閬州勝事可斷腸云云</hi>溪行盡日無村塢<hi>杜甫發閬中詩前有毒蛇後猛虎云云江風蕭</hi>
<pb n="KR2k0007_WYG_067-14a"/>
<hi>蕭雲拂地山木惨惨天欲雨女病妻憂歸意速秋花錦石誰復数到家三月一得書避地何時免愁苦</hi>花<lb/>
落空山入閬川<hi>鄭谷逰蜀詩云雲横逺塞遮秦甸云云</hi>語音漸正近咸秦<lb/>
<hi>陸務觀閬中詩遨樂無時冠巴蜀云云</hi>外邑送客蒼溪縣<hi>杜甫詩云云山寒雨不開直愁</hi>
<hi>騎馬滑故作泛舟廽青惜峯巒過黄知橘柚來江流大自在坐稳興悠哉</hi>
四六<hi>出綍禁庭分符閬苑</hi>　<hi>雖劔外之遐陬/有閬中之佳郡</hi>　<hi>若非蓬島之仙居安得錦屏之勝槩</hi>
<hi>五城十二樓是謂閬中之勝四蜀六十郡此為天下之稀</hi>　<hi>山圍海上之閬風夙推閬苑水冩人間之巴字益壯巴風</hi>
<hi>觀魯公碑尚想清忠之節讀山谷記當為整暇之圖</hi>　<hi>持絳節而遊玉臺决非凢俗結茅齋而傍青壁正託帡幪</hi>
　<lb/>
<pb n="KR2k0007_WYG_067-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷六十七<lb/>
</p>
<p>
</p>
  </div>
</body>
</text>
</TEI>
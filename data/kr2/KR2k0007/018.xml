<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷十八</head>
    <p>
<pb n="KR2k0007_WYG_018-1a"/>
欽定四庫全書<lb/>
　方輿勝覽卷十八　　　　　宋　祝穆　撰<lb/>
　　　信州<hi>上饒玉山貴溪鉛山</hi>　<hi>弋陽永豐</hi>
　建置沿革<hi>禹貢揚州之域呉地斗分野春秋戰國迭為呉楚之地秦属九江㑹稽二郡漢属豫</hi>
　<hi>章之餘干縣及㑹稽郡之太永縣三國又属鄱陽郡葛陽縣之地晉宋及隋属鄱陽東陽二郡陳改葛陽</hi>
　<hi>為弋陽縣唐析饒之弋陽衢之玉山常山及建撫二州之地置信州皇朝因之今領縣六治上饒</hi>
事要郡名上饒<hi>寰宇記所謂丨丨者以其旁下饒州之故也</hi>廣信<hi>同上上元元年因江</hi>
<hi>淮轉運使元載之請謂川原敻逺闗防襟帶宜置州又謂其信可美也故名州</hi>風俗土瘠民貧<lb/>
<pb n="KR2k0007_WYG_018-1b"/>
<hi>郡國志其丨丨其丨丨</hi>文風日盛<hi>同上自本/朝來云云</hi>形勝地控閩粤<hi>韓无咎修</hi>
<hi>子城記丨丨丨丨鄰江淮引二浙隠然實要衝之㑹</hi>犬牙於閩<hi>同上陶氏義居記信安之地云云</hi>
江呉閩越之交<hi>元絳靈鷲寺序地㨿云云</hi>為東南望鎮<hi>李彌大玉山海法院記當</hi>
<hi>呉楚閩粤之交云云</hi>今為通要<hi>郡志福建湖廣江西諸道悉出其塗昔為左僻云云</hi>嗇於水<lb/>
泉<hi>洪駒父石井泉記富於巖岫云云</hi>山鬱珍竒<hi>鄱陽記産銅鉛鐵云云</hi>土産水晶<lb/>
<hi>靈山出丨丨○王介甫詩靈山寕與世為仇斤斧侵凌自不休水玉比來聞長價市人無数起相詶○梅宛陵</hi>
<hi>送裴信州詩攅青歴歴向靈山刺史日坐雲屏間楚人競握水晶璞漢女買作玉佩環</hi>山川靈山<lb/>
<hi>在上饒西北九十餘里有七十二峯爾名靈鷲山為州之鎮山衆峯聳天末岡勢迤邐從北來州宅枕其趾○</hi>
<pb n="KR2k0007_WYG_018-2a"/>
<hi>韓无咎詩諸峯七十二磊砢畧可推定知水晶宫開藏神所司</hi>南屏山<hi>在上饒其山由東南以來為波</hi>
<hi>濤起伏之狀及至於州治前則周環拱䕶秀潤之氣可挹也</hi>銅山<hi>在上饒南/四十里</hi>鐡山<hi>在上</hi>
<hi>饒東南七十里</hi>懷玉山<hi>縣以/此名</hi>鉛山<hi>在上饒西/八十里</hi>象山<hi>在貴溪縣以形得名陸荆</hi>
<hi>門九淵曩嘗作書院其上以待講學之士且以自號云</hi>龍虎山<hi>在貴溪西南百里方輿記兩石相峙</hi>
<hi>山峯屹立狀若丨丨乃漢張道陵所居</hi>月巖<hi>在上饒西三十里上有穴穿出山背逺望如月○朱喬年</hi>
<hi>詩鑿破巉巗不計春山腰千古掛氷輪誰知擘破三峯石聊出□娟戲路人○陸務觀詩云幾年不作月巖游</hi>
<hi>萬里重來已白頭雲外連娟何所似平羌江上半輪秋</hi>南巖<hi>去上饒縣十里巖旁巨石儼然其下寛平</hi>
<hi>可坐千人士女遊賞之地晁補之韓无咎皆有詩</hi>洞巖<hi>去玉山三十里林麓掩映巖石竒秀</hi>僊巖<lb/>
<pb n="KR2k0007_WYG_018-2b"/>
<hi>在貴溪南七十里峯巒削立髙出雲表巖石嵌空多為洞穴房室窓牖床榻倉廪棺槨雞犬禽鳥之狀晁太史</hi>
<hi>以為大水時人宅山上所作○或題詩云稽天巨浸洗南荒上有千峯骨立僵民未降邱應宅此舉頭天壁有囷</hi>
<hi>倉</hi>徐巖<hi>在貴溪縣員外徐紹景讀書之所○王介甫贈詩云茂林修竹翠紛紛坐占山阿與水濆笑傲</hi>
<hi>一生雖自樂有司還欲選方聞</hi>丫頭山<hi>在弋陽西六十里有大石岐首故名○或題詩云何不梳粧便</hi>
<hi>嫁休長教人喚作丨丨后施逵續云只因未有良媒在直到如今萬萬秋</hi>分水嶺<hi>在信州崇安縣界○</hi>
<hi>朱文公詩水流無彼此地勢有西東若識分時異方知合處同</hi>雲洞<hi>去州二十餘里頗有遊者</hi>神石<lb/>
<hi>在弋陽東横出大溪縣治賴以捍截波流</hi>玉溪<hi>在玉山/縣前</hi>弋溪<hi>在弋陽東二十里有大石面如</hi>
<hi>鐫弋字○元絳詩玉露精神山合沓溪成文字水横斜</hi>葛溪<hi>在弋陽○施肩吾弋陽訪古詩行逄丨丨</hi>
<pb n="KR2k0007_WYG_018-3a"/>
<hi>水不見葛仙人空抛青竹杖呪作葛帔神</hi>紫溪<hi>在鉛山縣南四/十餘里有市</hi>鵝湖<hi>在鉛山縣西南</hi>
<hi>十五里上有葛𤣥冡舊經謂昔有龔氏居山傍蓄鵝成羣有仁壽院○張濱詩丨丨山下稻梁肥㹠穽雞栖對</hi>
<hi>掩扉桑柘影斜春社散家家扶得醉人歸○淳熈初年晦庵朱文公象山陸公㑹于此地○陸子靜詩墟墓生</hi>
<hi>哀宗廟欽斯人千古最靈心涓流積至滄溟水拳石崇成㤗華岑易簡工夫終乆大支離事業竟浮沉欲知自</hi>
<hi>下升髙處真偽先湏辨古今○朱元晦次韻德義風流夙所欽别離三載更闗心偶扶藜杖過寒谷又枉籃輿</hi>
<hi>度逺岑舊學商量加粹宻新知培養轉深沉只愁說到無言處不信人間有古今二詩兩存之以俟后之君子</hi>
學舍宗文書院<hi>在鉛山縣鵝湖寺淳祐庚戌江東提刑蔡抗建奏請于朝御書今額盖文公朱</hi>
<hi>先生象山陸先生曽講辨于此</hi>堂亭面山堂<hi>在州宅○晁太史詩誰榜鈴齋作面山晦冥終日捲</hi>
<pb n="KR2k0007_WYG_018-3b"/>
<hi>簾㸔賦成夜燭纔銷寸衙退朝㬢未半竿</hi>玉光亭<hi>在玉山縣㕔東不知創始之自○章希言詩千層懷</hi>
<hi>玉對軒窓池上新亭號玉光抵此便堪為吏隠神仙官職水雲鄉○王介甫詩傳聞天玉此埋湮千古誰分偽</hi>
<hi>與真毎向小庭風月夜却疑山水有精神</hi>軒榭絶塵軒<hi>韓无咎記貴溪尉舍舊有黄梅出於垣間</hi>
<hi>元符己夘嵗廖明畧舉宋廣平之事題曰能賦堂以况尉君曽敬之也明畧既為之記而晁无咎題其后謂其</hi>
<hi>於敬之逺矣又和其試茶看花二詩有兩絶塵之句則敬之為人固可知也後八十有二年福唐鄭肇之為尉</hi>
<hi>于此乃葺堂而更新之訪梅之枿而増培之予因榜之曰絶塵盖取无咎詩中語也</hi>祠廟陸象山<lb/>
祠<hi>先生撫州人諡文安學者即象山書院而為之祠</hi>名宦栁渾<hi>為永豐縣令</hi>皇朝錢<lb/>
易<hi>為信倅○楊大年送行詩家廟藏金劵京塵弊黒貂</hi>章得象<hi>為玉/山令</hi>孔武仲<hi>為推官修</hi>
<pb n="KR2k0007_WYG_018-4a"/>
<hi>學記謂為教授盖權耳</hi>晁補之<hi>紹聖中嘗/為酒官</hi>王愈<hi>汪彦章二喜後樂二堂碑云宣和間</hi>
<hi>盗𤼵清溪入睦入歙蹂十二州之地初部使者不以聞守州令邑者比疆連壌無一人奉尺書為朝廷言者獨</hi>
<hi>信州王公曰賊不百里俯吾境萬一不戒如吾民何即斥金帛募士増陴浚隍修戰闘具賊果以偏師嘗我克</hi>
<hi>之已而盡銳攻號数萬乃縱竒兵鏖擊大敗㧞營去追奔俘䤋至不勝計縳其偽統軍以獻東南以平愈進職</hi>
<hi>若官殊等</hi>人物陸鴻漸<hi>號東岡子在/城北有故居</hi>皇朝張叔夜<hi>靖康間將勤王兵入</hi>
<hi>京城為簽書樞宻后死國難其家葬衣冠於靈鷲山后立廟賜名旌忠朱文公為記</hi>鄭驤<hi>玉山人知同州</hi>
<hi>虜入㓂死之遂與張叔夜立雙廟</hi>陳康伯<hi>弋陽人為/相判信州</hi>汪應辰<hi>字聖錫玉山人本名</hi>
<hi>洋紹興進士第一賜今名仕至端明</hi>韓元吉<hi>字无咎號南/澗仕至尚書</hi>徐元杰<hi>上饒人壬辰廷</hi>
<pb n="KR2k0007_WYG_018-4b"/>
<hi>對第一仕至國子祭酒禮部侍郎自號楳埜○趙茂實序其文集曰士君子有尊主庇民之學不幸當其時之</hi>
<hi>所難積誠所感既足以囬事勢於危疑矢鋒深忌竟殞其身於非命漢之蕭望之李固杜喬近日之楳埜是也</hi>
<hi>望之以身捍恭顕固喬以身捍梁冀楳埜以身捍權臣或誤下廷尉死或同日以獄死或以非病死其死一也</hi>
<hi>獄死者盖甚明而非病死者至今未得明其尤可悲也夫楳埜蚤從朱文公先生之門人陳君文蔚㳺又嘗取</hi>
<hi>正於真文忠公其學固已知大標本而心事真切禍福利害有所不入又其所素長也故自其對大廷已純正</hi>
<hi>不雜而其後入告又皆忠實无隠學者稱之淳祐甲辰適值權臣起復六館之士譁然言于天子之廷天子疑</hi>
<hi>焉公以二䟽入對經幄明白懇到上當帝心自是靡言不聽權臣奪起復而杜立齋相游克齋召矣當是時朝</hi>
<hi>廷清明衆正來㑹公論為之大快臣知有忠子知有孝士大夫知有邪正上之嚮公意日甚而公身遂危矣公</hi>
<pb n="KR2k0007_WYG_018-5a"/>
<hi>年事未衰頥養無玷一旦遽罹于死中外震驚行道之人莫不愀然以疑廟堂郎寺監百執事皆為之寢㑹食</hi>
<hi>嗟夫孰不有死公之死亦異矣哉當是時朝廷詔獄而僉壬以身任折獄之責其事竟不得而明至今累年矣</hi>
<hi>忠臣義士未嘗一日不寃之追論往事至有為之泣下者近廷紳狂佞之夫忽唱異論謂公死實暍死且誣公</hi>
<hi>以羽翼權臣曲學阿世而破千萬載公議之是非其䟽一出萬口唾斥於公何傷而其人之亡忌憚乃至於是</hi>
<hi>重為世道嘆也公之子直諒直方文學氣節克肖厥父以公遺文來請序余讀之盡卷其正大如望之其忠切</hi>
<hi>如喬固而其歿又皆可閔故併論之淳祐己酉夏四月壬寅朔浚儀趙汝騰序</hi>名賢龐籍<hi>祥符中侍</hi>
<hi>其父為鉛山令嘗𨽻業於崇夀院</hi>楊億<hi>字大年祖文逸宰玉山億生之夕文逸夢一羽衣自稱懷玉山</hi>
<hi>人覺而億生億后有詩送表弟章得象知玉山縣云懷玉煙霞接武夷我思祖德涕沾衣縣齋製錦留遺愛庭</hi>
<pb n="KR2k0007_WYG_018-5b"/>
<hi>樹藏環長舊圍彭澤公田今已廢遼東邑子半應非津亭送别空回首籍在金門未得歸</hi>題詠傳聲<lb/>
典信州<hi>杜子美送王信州詩云下詔選郎省云云</hi>強喚作知州<hi>徐俯詩云雲洞㸔雲坐月</hi>
<hi>巖和月留元來是野老云云</hi>氷為溪水玉為山<hi>唐戴叔倫送人之廣信詩有云家在故林</hi>
<hi>呉楚間云云更將善政化鄰邑遥見逋人相逐還</hi>地僻山深古上饒<hi>白居易送人貶信州</hi>
<hi>判官詩云云士風平薄道程遥不惟遷客湏棲屑見說居人也寂寥</hi>銅鉛滿穴山能富<hi>盧綸</hi>
<hi>送信州姚使君詩云朱轓徐轉擁羣官猿鳥無聲郡宇寛楚國上腴収賦重漢家良牧得人難云云鴻鴈連羣</hi>
<hi>地亦寒幾日政聲聞外户九江行旅得相歡</hi>
四六<hi>䟽榮中扆作鎮上饒</hi>　<hi>惟信置郡/自唐分疆</hi>　<hi>睠言古郡/間出異材</hi>　<hi>近聨閩浙逺控江淮</hi>
<pb n="KR2k0007_WYG_018-6a"/>
<hi>惟上饒之名郡折建撫二州之地矧楚尾呉頭之地實江左之奥區當江呉四塞之衝據閩商粤賈之衝</hi>
<hi>地僻山深尚帶甌閩之俗峭壁竒岩晁大中歸於浲水民貧賦嗇偶聨江浙之區茂林脩竹徐隠君應於方聞</hi>
<hi>郡分江左柰士俗之素貧地近日邉幸政聲之易逹</hi>　<hi>性覺心通得象山講論之要源同𣲖别参鵝湖詶唱之篇</hi>
<hi>蹈白刃於艱危既髙氣節位黄扉於平治尤盛勲名</hi>　<hi>蚤冠羣英有汪端明之學問見推巨擘為韓南澗之文章</hi>
<hi>玉山氷水可知太守之清標雲洞月巖盡属詩人之勝槩</hi>　<hi>縣在水雲况是郇公之臨<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>亭藏風月亦嘗荆國之留題</hi>
　　　饒州<hi>鄱陽樂平</hi>　<hi>餘干/德興</hi>　<hi>浮梁安仁</hi>
　建置沿革<hi>禹貢揚州之域星紀之次牽牛須女分野春秋属楚呉伐楚取畨秦為鄱陽縣属九</hi>
　<hi>江郡漢属豫章郡東漢至鄱陽属廬陵郡隋改鄱陽郡為饒州唐因之南唐建饒州為永平軍國朝復為</hi>
<pb n="KR2k0007_WYG_018-6b"/>
　<hi>饒州今領縣六治鄱陽</hi>
　　都大坑冶江東提刑置司<lb/>
事要郡名鄱陽<hi>見沿革注</hi>風俗物産豐饒<hi>徐湛鄱陽記云饒州之北有堯山嘗</hi>
<hi>以堯為號又以地饒衍遂加食為饒○通典曰隋置饒州丨丨丨丨</hi>家富戸羨<hi>呉孝中作餘干縣學</hi>
<hi>記饒之為州壌土肥而養生之物多其名丨丨而丨丨為父兄者以其子弟不文為咎</hi>民不迫遽<lb/>
<hi>趙汝礪誌處士夏侯君墓地有金錫絲枲魚稻之饒故其云云</hi>其人喜儒<hi>同上云云故其俗不鄙</hi>
薦士德興為最<hi>汪彦章德興縣楼記環饒之境歲以士薦于州其縣六而德興為最雖其風氣</hi>
<hi>使然亦山川有以相之</hi>有陶唐之遺風<hi>元祐餘干進士都頡曰堯山之民云云</hi>履畨<lb/>
<pb n="KR2k0007_WYG_018-7a"/>
君子故地<hi>劉禹錫荅微之書瀕江之地饒為大云云漸甌越之遺風餘干有畆鍾之地武林有千章</hi>
<hi>之材</hi>形勝據大江上流<hi>趙汝礪作墓/志鄱江云云</hi>地沃土平<hi>歐陽詢法帖云年二</hi>
<hi>十時至鄱陽縣喜其丨丨丨丨</hi>土産白金<hi>程逈撰重建德興㕔事記元祐四年銀場廢以至于今耆</hi>
<hi>老云方産丨丨時邑無俊造之民自後與計偕登科級者甲於饒之諸邑名儒鉅公相望而出矣</hi>鎔銀<lb/>
擷茗<hi>唐元稹行齊照饒州刺史制饒為沃野而鄱有丨丨丨丨之利</hi>冶鑄之地<hi>開寳間置錢監</hi>
<hi>於鄱陽後分於饒贑淳熈復併歸饒</hi>魚蝦之鄉<hi>郡志瀕江/郡盖云云</hi>山川堯山<hi>在鄱陽西</hi>
<hi>相傳堯時浲水避難者居之</hi>芝山<hi>洪遵詩注云唐元朔間山産芝草故名又云饒瀕大江而丨丨院危</hi>
<hi>坡屹起可以□望○范希文詩楼殿冠崔嵬靈芝安在哉雲飛過江去花落入城來</hi>石印山<hi>圖經呉時</hi>
<pb n="KR2k0007_WYG_018-7b"/>
<hi>鄱陽歴陵山石文理成字諺云石印啓封天下太平</hi>餘干山<hi>一名羊角山兩峯面面相向狀如羊角有</hi>
<hi>乘風亭為一邑絶覽之地天氣清明望見廬山今名呉楚冠冕</hi>樂平山<hi>在縣西十里一名石墨</hi>文<lb/>
筆峯<hi>乃妙果禪院一塔范希文曰此文章之應也名為丨丨丨下枕湖水目為硯池且謂二十年後當出</hi>
<hi>狀元治平乙巳趙尚書汝礪果廷對第一</hi>石城巖<hi>在樂平縣南六十里凢十餘里間皆恠石李常名曰</hi>
<hi>叢玉李伯時冩為圖曽肇諸人皆有詩</hi>洪巖<hi>在樂平東北九十里此巖最著其中雲氣泉聲相雜</hi>雷<lb/>
岡<hi>大丨丨雷義仲所居小丨丨雷煥所居</hi>鄱陽湖<hi>其湖綿数百/里中有山</hi>鄱江<hi>三縣水合</hi>
<hi>流入彭蠡湖</hi>琵琶洲<hi>在餘干縣南水中擁沙成洲狀如丨丨唐朝韓賓客裴尚書李侍郎故居方干</hi>
<hi>詩㦸户盡移天上去里人空説舊簮纓○容齋三筆云紹興中汪洋一絶句云塞外風煙能記否天涯淪落自</hi>
<pb n="KR2k0007_WYG_018-8a"/>
<hi>心知眼中風物参差是只欠江州司馬詩</hi>堂亭慶朔堂<hi>在州治范希文創取古諸侯藏朔之義公</hi>
<hi>詩云丨丨丨前花自栽便移官去未曽開年年憶着成離恨秖記春風管勾來</hi>得心堂<hi>在州宅取呉芮</hi>
<hi>得民心之義范希文名</hi>識山堂<hi>在州宅望廬山於三百/里外最為楚東勝地</hi>四望亭<hi>在郡</hi>
<hi>城上范希文建○汪彦章詩縱横盡得江山勝俯仰方知宇宙寛千里風煙環廣坐四時星斗轉危欄○王龜</hi>
<hi>齡詩有澤宜觀水無簷不礙山鄱君千里國俯仰一亭間</hi>秋香亭<hi>在坑冶范希文有賦</hi>白雲亭<lb/>
<hi>劉長卿餘干縣故城詩孤城上與白雲齊萬古荒凉楚水西官舍已空秋草綠女墻猶在夜烏啼平江渺渺來</hi>
<hi>人逺落日亭亭向客低沙鳥不知陵谷變朝飛暮去弋陽溪○黄魯直次韻呉可權詩曩誰築孤亭勝日有感</hi>
<hi>遇永懷劉隨州因榜白雲句遺老不能談新陳忽成屡緑陰斤斧盡華屋風雨仆呉侯七閩英宰縣有真趣弦</hi>
<pb n="KR2k0007_WYG_018-8b"/>
<hi>歌解民愠根節去吏蠧材收佛宫餘工有子來助厦成燕雀賀水滿鳬鴈翥四海名士來一笑佳客聚雲興碧</hi>
<hi>山留雲隨清江去斯須成蒼狗皆道不如故至人親萬物誰有安立處寄語呉令君但遣糟床注</hi>干越<lb/>
亭<hi>與白雲亭相對李德裕建權載之詩丨丨丨邉嵗暮逄○劉長卿詩云天南愁望絶亭下桞條青落日獨</hi>
<hi>歸鳥孤舟何處人○王龜齡詩云我來鄱君山水州山水入眼常遲留絶勝遥瞻雲錦洞清音下瞰琵琶洲干</hi>
<hi>越亭前越風起湖遶鄱陽三百里曉來一雨洗清秋身在江東畫圖裏</hi>聚逺亭<hi>在德興縣中最勝處</hi>
<hi>郭功父趙□道皆有詩</hi>五峯亭<hi>張安國和鄱陽丨丨丨詩云廬山真滿眼秀句憶東坡</hi>樓臺<lb/>
鄱江樓<hi>在南城上唐有此名有錢起詩</hi>祠廟饒娥廟<hi>桞宗元丨丨丨碑云娥父醉渙風卒起不能舟</hi>
<hi>遂以溺死娥聞父死走哭水上氣盡伏死明日黿魚鼉蛟浮死萬数鄉人葬娥鄱水西</hi>名宦周魴<lb/>
<pb n="KR2k0007_WYG_018-9a"/>
<hi>呉人</hi>呉芮<hi>漢人為鄱陽縣令/得江湖間民心</hi>虞翻<hi>按㑹稽典録云文章之士則鄱陽太守丨丨也</hi>
虞溥<hi>晋人為内史</hi>王廙<hi>晋人為内史/立學北門内</hi>陸襄<hi>梁人為/内史</hi>桞莊<hi>隋人</hi>梁<lb/>
文謙<hi>並為刺史</hi>張廷珪<hi>唐/人</hi>顔真卿<hi>為刺/史</hi>李德裕<hi>為餘干令</hi>皇朝范<lb/>
仲淹<hi>坐朋黨出知饒州○冷齋夜話云公守饒日有書生獻詩甚工自言平生未嘗飽時歐陽率更薦福</hi>
<hi>寺碑墨本直千錢文正為打干本使售京師紙墨已具一夕雷擊碎其碑東坡詩一夕雷轟薦福碑是也</hi>王<lb/>
安石<hi>為本路提刑</hi>人物陶侃<hi>鄱陽縣人今城中之延賞坊即其故居也後徙居潯陽</hi>皇<lb/>
朝洪皓<hi>樂平人奉使北朝不屈後講和好還朝兼權直院出知鄉郡三子适遵邁皆中詞科繼踵北門</hi>
<hi>邁作謝表云父子相承四上鑾坡之直弟兄在望三陪鳯閣之遊時人榮之以為忠義之報适為相自號盤洲</hi>
<pb n="KR2k0007_WYG_018-9b"/>
<hi>遵為樞宻有别墅曰小隠邁為内翰有别墅曰野處孝宗御書二字</hi>趙汝愚<hi>居餘干為相○趙蕃有詩</hi>
<hi>云五王不解去三思石顯端能殺望之未到浯溪讀唐頌已留衡嶽伴湘纍生前免見焚書禍死后重刋黨籍</hi>
<hi>碑滿地蒺藜誰敢哭謾留楚些作哀詞</hi>題詠江向弋陽斜<hi>李端送樂平苗明府詩云本自</hi>
<hi>求彭澤誰云道里賖山從古壁斷云云暮色隨楓樹陰雲暗荻花諸侯舊調鼎應重宰臣家</hi>饒陽因<lb/>
得富州名<hi>唐章孝標送饒州張使君詩云云不謂農桑别有營日煖持箱依茗筴天陰抱火入銀坑</hi>
<hi>江寒魚動槍旗影山曉雲和皷角聲太守能詩兼愛静西楼見月幾篇成</hi>三出邉城鬢似絲<lb/>
<hi>范希文詩云云齋中瀟洒過禪師毎踈歌酒縁多病不負雲山賴有詩半雨黄花秋賞健一江明月夜歸遲人</hi>
<hi>間禍福何須道問着衰翁也自知</hi>惠及饒民幾萬家<hi>李深題范文正公祠堂詩一章奏免</hi>
<pb n="KR2k0007_WYG_018-10a"/>
<hi>貢新茶云云遺老至今懐徳政為余談此屢咨嗟</hi>杖藜携酒看芝山<hi>葉少藴石林詩話劉</hi>
<hi>季孫以左班殿直監饒州酒税王介甫為江東提刑循歴案務見屏間有詩云呢喃燕子語梁間㡳事驚回夢裏間</hi>
<hi>説與傍人都未信云云公大稱賞問誰所作或以季孫對召之與語嘉嘆升車而去不復問務事既至傳舍郡</hi>
<hi>學生請差官攝州學事公判監酒殿直一郡大驚遂知名云</hi>郡國開處是詩題<hi>姚合送饒</hi>
<hi>州張使君鄱陽勝事聞難比千里連連是稻畦山寺去時通水路云云化行因免農人勸庭静惟多野鶴栖飲</hi>
<hi>罷春明門外别蕭條驛路夕陽低</hi>江到潯陽九𣲖分<hi>皇甫冉送李錄事赴饒州北人南去</hi>
<hi>雪紛紛鴈呌汀洲不可聞積水長天隨逺客孤舟極浦足寒雲山從建業千峯逺云云借問督郵纔弱冠府中</hi>
<hi>年少不如君</hi>
<pb n="KR2k0007_WYG_018-10b"/>
四六<hi>榮分漢竹小駐鄱江</hi>　<hi>維時饒郡/自古興區</hi>　<hi>州名饒富/郡號豐腴</hi>　<hi>江湖之濱水陸之㑹</hi>
<hi>矧東楚之名邦實番君之故國</hi>　<hi>乃眷舟車之㑹/設為冶鑄之場</hi>　<hi>眷呉頭楚尾之邦得召父杜母之政</hi>
<hi>畨君山水之國惠然臨之范公廊廟之材自此升矣</hi>　<hi>餘干乃番之故都有華作牧逺方聞滕之仁政必願受㕓</hi>
<hi>廣谷大川當呉楚之交㑹流風善政有顔范之典刑</hi>　<hi>州以富名擅擷茗鎔銀之利地皆沃土夸植桑播糓之饒</hi>
<hi>拜顔魯公于堂已知磊落繼范文公之轍行即騫騰</hi>　<hi>棠棣相輝有洪盤洲之人物公槐進位乃趙忠定之聲名</hi>
<hi>地饒絲枲未忘逐末之風江富魚蝦亦足養生之具</hi>　<hi>地沃土平請閱率更令之帖江寒山曉更吟章孝標之詩</hi>
<hi>抗章而辭蓬島似厭直廬携酒而㸔芝山肯臨便郡</hi>　<hi>番君得江湖之心定酬民望雷令候斗牛之氣乃借隣光</hi>
　　　廣德軍<hi>廣德建平</hi>
<pb n="KR2k0007_WYG_018-11a"/>
　建置沿革<hi>禹貢揚州之域呉地斗分野春秋属呉楚之伐呉及桐汭其地后屬越戰國屬楚秦</hi>
　<hi>置鄣郡漢改鄣郡為丹陽郡復以為廣德國封中山靖王之後後漢置廣德縣晋屬宣城縣宋立綏安縣</hi>
　<hi>梁分置石封縣隋改石封為綏安縣又屬宣州又更綏安縣為廣德縣皇朝建為廣德軍以郎歩鎮置建</hi>
　<hi>平縣以𨽻焉領縣二治廣德</hi>
事要郡名桐川<hi>廣德縣西南有桐水故名</hi>桐汭<hi>水内曰汭</hi>風俗民醇事簡<lb/>
<hi>桐汭志云云號江東道院</hi>食貨富饒<hi>南豐皷/角楼記</hi>形勝故鄣之墟<hi>同上云云</hi>體<lb/>
如大邦<hi>同上</hi>溪流枕其后<hi>郡志三峯拱/其前云云</hi>山川靈山<hi>在軍南七十里</hi>
<hi>泉石甲於一郡</hi>横山<hi>城外五里/最為髙峻</hi>鴉山<hi>産茶○梅詢詩茶煑丨丨雪滿甌</hi>伍牙山<lb/>
<pb n="KR2k0007_WYG_018-11b"/>
<hi>在建平伍員伐楚經此</hi>東湖<hi>在朝陽門/外三十里</hi>南湖<hi>去建平四十/里入丹陽湖</hi>桐水<hi>在軍</hi>
<hi>西北源出白石自宣城界流入丹陽湖</hi>堂亭靜治堂<hi>在郡/治</hi>秀逺堂<hi>陳天麟詩云笋</hi>
<hi>槊秧針入圖畫令人魂夢到家山</hi>樓臺鼓角楼<hi>曽子固記云熈寕元年冬廣德軍作新門丨丨</hi>
<hi>丨成太守令文武賔屬以落之既而以書走京師屬鞏曰為我記之鞏辭不能書反覆至五六辭廼為文曰盖</hi>
<hi>廣德居呉之西疆故鄣之墟境大壤沃食貨富攘人力有餘而獄訟赴訴財貢輸入以縣附宣道路四阻衆不</hi>
<hi>便利歴世乆之太宗皇帝在位四年乃按地圖因縣立軍使得奏事專决體如大邦自是以來田里辨争嵗時</hi>
<hi>稅調始不勤逺人用宜之而門閎隘庳樓觀弗餙於以納天子之命出令行化朝夕吏民交通四方覽示賓客</hi>
<hi>弊在簡陋不中度程治平四年尚書吏部員外郎知制誥錢公公輔守是邦始因豐年聚財積士將改而新之</hi>
<pb n="KR2k0007_WYG_018-12a"/>
<hi>㑹尚書駕部郎中朱公壽昌來繼其任明年政成封内無事乃擇能吏揆時庀徒以畚以築以䋲以削門阿是</hi>
<hi>經觀闕是營不督不期役者自勸自冬十月甲子始事至十二月甲子卒功崇墉崛興複宇相瞰壯不及僣麗</hi>
<hi>不及奢憲度政理於是出納士吏賓客于是馳走尊施一邦不失宜稱至於伐皷鳴角以警昏昕下漏数刻以</hi>
<hi>節晝夜則又新是四器列而楼之邦人士女易其聽觀莫不恱喜推美頌嘆夫禮有必隆不得而殺政有必舉</hi>
<hi>不得而廢公於是兼而得之宜刻金石以書美實使是邦之人百世之下於二公之德尚有攷也</hi>集仙<lb/>
臺<hi>在祠山絶頂乃張王興迹之地守梅詢建○詢詩與郡守王渙曰我有集仙經始在勞君一到為重修</hi>
祠廟張王祠<hi>在軍西五里祠山上顔真卿碑新室之亂野火焚其祠又云其靈跡自漢始著或云</hi>
<hi>即張安世</hi>名宦皇朝范仲淹<hi>言行録范希文以進士解褐為廣德司理日抱其獄與太守争</hi>
<pb n="KR2k0007_WYG_018-12b"/>
<hi>是非守盛怒公不為屈歸必記其往復辨論之語於屏上比去至字無所容貧止一馬鬻馬徒歩而歸○孫覺</hi>
<hi>莘老以詩紀其事云維時陛牢下枉直情畢通太守異趣舍挺然不曲從事事爭救之粉屏記其終官小俸禄</hi>
<hi>薄家居率窮空賣馬以自給徒行氣彌充</hi>梅詢<hi>為太/守</hi>孫覺<hi>為右正言因論青苗之害黜知廣德</hi>
人物張介<hi>隠居城北紹聖間正言孫諤出守是邦嘗携酒造之與之詶唱有竹林藏月讀書家之句</hi>
<hi>屡欲薦于朝力辭不就</hi>查深<hi>字道源力學隠居郡守錢公輔築堂延請教誘郡人子弟</hi>題詠濃<lb/>
緑浮空四面山<hi>李參政光留題郡子城三峯楼曰上虞李㤗定提兵平宣城㓂囬登此留宿紹</hi>
<hi>興壬子季春五日題一川花桞擁雕欄云云便欲携家來此住不將名姓落人間</hi>
四六<hi>䟽榮芝檢來牧桐川</hi>　<hi>恭命竹符/承流桐汭</hi>　<hi>析宣城之雷邑創汭水之斗邦</hi>
<pb n="KR2k0007_WYG_018-13a"/>
<hi>載仰行都未覺九重之天逺雖云支壘足當一路之風寒</hi>　<hi>凝燕寢之香文書既簡煑鴉山之雪風味亦清</hi>
<hi>指日待糧皆尺籍伍符之舊無時致餽當大車駟馬之衝</hi>　<hi>髙牙列㦸體未遜於大邦堅甲利兵偹實嚴於要地</hi>
<hi>自孫莘老之分符尚存詩句及查道源之設教益盛文風</hi>　<hi>事簡民醇昔盖稱於道院財殫賦嗇今頗窘於軍需</hi>
<hi>城角吹梅曽是曽南豐之作記圜扉鞠草况逄范文正之詳刑</hi>
<hi>范文正盛時之名相理椽嘗臨曽南豐間世之大儒譙樓是記</hi>
　<lb/>
　<lb/>
　<lb/>
<pb n="KR2k0007_WYG_018-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷十八<lb/>
</p>
<p>
</p>
  </div>
</body>
</text>
</TEI>
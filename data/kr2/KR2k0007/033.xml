<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷三十三</head>
    <p>
<pb n="KR2k0007_WYG_033-1a"/>
欽定四庫全書<lb/>
　方輿勝覽卷三十三　　　　宋　祝穆　撰<lb/>
　　　棗陽軍<hi>棗陽</hi>
　建置沿革<hi>本漢蔡陽縣地属南陽郡後漢分蔡陽立襄陽縣属義陽郡後復置南荆州西魏改</hi>
　<hi>昌州後周改襄陽縣曰廣昌縣隋改廣昌曰棗陽縣唐改昌州曰唐州以棗陽縣属焉國朝因之中興以</hi>
　<hi>来属随州莫將申請陞為軍尋䧏軍使後因京湖制置趙方申請陞棗陽軍今領縣一治棗陽</hi>
事要郡名棘陽　風俗佳氣鬱葱<hi>按東漢長沙定王𤼵子舂陵戴侯仁求徙</hi>
<hi>南陽元帝以蔡陽白水鄉徙仁為舂陵侯蔡陽属南陽郡望氣者蘇伯阿見舂陵城郭唶曰氣佳哉鬱鬱葱葱</hi>
<pb n="KR2k0007_WYG_033-1b"/>
<hi>則南陽之舂陵也世祖即位幸舂陵復其徭役改曰舂陵</hi>形勝漢白水鄉<hi>圖經武帝封長沙王</hi>
<hi>子買為舂陵侯至戴侯仁以舂陵地形下濕上書請徙南陽元帝許之以蔡陽之白水上塘二鄉徙仁為舂陵</hi>
<hi>侯光武其後也故張衡賦曰白水龍飛是也晉改舂陵曰安昌郡隋属昌州</hi>為襄外屛<hi>戰守編襄</hi>
<hi>峴為今巨鎮而棘陽又云云</hi>宻邇虜境<hi>荆湖制置趙方申照得随州棗陽縣云云彈壓為先官府</hi>
<hi>稱卑體面不振知縣雖兼軍使境土實𨽻随州俾自為郡宻䕶風寒庶壯邉城</hi>山川資山<hi>在軍北其</hi>
<hi>上深邃濶逺居其間者可以耕種修竹巨木環山之民皆資焉故名舊属随縣新撥𨽻棗陽</hi>赤睂山<lb/>
<hi>在棗陽縣東北八十里世傳昔赤睂嘗軍此山下地名北寨</hi>武王山<hi>在棗陽縣南七十里世傳楚武</hi>
<hi>王獵于此</hi>觀崗<hi>見戰/守編</hi>槲林崗<hi>同/上</hi>白水<hi>即白/河</hi>濜水<hi>源出濜山南流入昆水西</hi>
<pb n="KR2k0007_WYG_033-2a"/>
<hi>北入襄陽縣界張衡南都賦滍澧濼濜是也</hi>瀴水<hi>丨丨出棗陽縣經襄陽縣界</hi>古跡光武<lb/>
宅<hi>按本紀注丨丨舊丨在今棗陽東南宅旁二里有白水是也</hi>岑彭馬城<hi>在縣東北水中有石</hi>
<hi>羊虎存焉</hi>驌驦橋<hi>左傳云唐成公有兩驌驦馬今唐城鎮之南北地名唐里有石刻丨丨丨三字</hi>蔡<lb/>
倫池<hi>荆州記在棗陽縣</hi>名宦岑彭<hi>棘陽人王莽時守本縣後䧏光武</hi>人物鄧艾<lb/>
<hi>棘陽人司馬宣王辟為掾後為將㓕蜀</hi>岑文本<hi>棘陽人其父之象仕隋為邯鄲令坐為人訟不得伸</hi>
<hi>子文本年十四詣司𨽻理寃令作蓮花賦合臺嗟賞焉</hi>題詠魯堰田疇廣<hi>孟浩然次夕陽</hi>
<hi>館詩聼歌知近椘投館忽如歸云云章陵氣象㣲</hi>重岡九十九<hi>邢居實棗陽道中詩春仲賦南</hi>
<hi>征嵗暮復北走岐路劇羊腸云云馬痩須栁著鞭袖短難藏手與君從此别把袂倚衰</hi>何處南陽有<lb/>
<pb n="KR2k0007_WYG_033-2b"/>
近親<hi>韓愈題廣昌館詩白水龍飛已㡬春偶逢遺跡問耕人丘墳𤼵掘當官道云云</hi>
四六<hi>疏榮芝檢共理棘陽</hi>　<hi>昔乃雷封/今為斗壘</hi>　<hi>眷惟斗大之城實控風寒之地</hi>
<hi>昔非要地苐聞百里之絃歌今乃極邊庸作重城之保障</hi>　<hi>雖號小邦實襄陽之外屛正須賢守為并郡之長城</hi>
<hi>氣望鬱葱難訪白水真人之故宅兵嚴守衛今為黃堂太守之新疆</hi>
　　　郢州<hi>長夀京山</hi>
　建置沿革<hi>禹貢荆州之域楚分鶉尾之次春秋属楚為郊郢秦属南郡二漢属江夏郡雩杜縣</hi>
　<hi>之地魏立郢州尋廢晉分江夏郡立竟陵郡宋立郢州梁為南司北新二州之境西魏平漢東以石城為</hi>
　<hi>守境改南司州為安州改北新州為温州又立富水郡隋廢温州入安陸郡又廢郢州入竟陵郡唐初扵</hi>
<pb n="KR2k0007_WYG_033-3a"/>
　<hi>長夀縣復立郢州後為富水郡復為郢州皇朝因之今領縣二治長夀</hi>
事要郡名富水　風俗民俗朴儉<hi>石才孺風土考古記云云</hi>土饒粟<lb/>
麥<hi>同上其丨丨丨丨有西北之風聲氣習焉</hi>形勝西浮江漢<hi>唐刺史劉丹記楚郢之境云云</hi>
<hi>東騖京嶺</hi>東抵安陸<hi>考古記丨丨丨/丨西抵荆門</hi>南徑荆湖<hi>張聲道圗經序東走江淮</hi>
<hi>西通梁漢云云北則馳騖乎陳蔡汝潁之郊</hi>北抵襄陽<hi>考古記云云南抵景陵盖通荆襄川陕陳</hi>
<hi>蔡汝潁舟車往来水陸之衝也</hi>䢵子之國<hi>左/傳</hi>古石城戍<hi>唐崔耿紀今郢之理丨丨丨丨</hi>
<hi>也郡跨大江之東因山以為固○圗經子城三面墉基皆天造正西絶壁下臨漢江石城之名本此</hi>臨漢<lb/>
水以為限<hi>圗經序</hi>水急㟁髙<hi>晉庾亮欲移鎮石城蔡謨曰自沔以北云云魚貫泝流水</hi>
<pb n="KR2k0007_WYG_033-3b"/>
<hi>陸異勢</hi>山川章山<hi>在長夀縣南西魏平漢東立基州仍統丨丨郡即是山也又見徳安荆門注</hi>
□木山<hi>在長夀縣見左傳楚武王事</hi>大洪山<hi>在京山詳/見隋州注</hi>石人山<hi>在京山形</hi>
<hi>像如人</hi>漢江<hi>在州之西自北来經石/城而南厯漢陽入大江</hi>泗河<hi>在京山西四十里東入竟陵縣</hi>
<hi>界</hi>臼水<hi>在京山南四十里左傳楚/昭王奔随將渉成臼即此</hi>曲水池<hi>寰宇記梁太清四載邵陵</hi>
<hi>王綸為富水郡太守雅好賓客效王右軍為丨丨丨</hi>鹿湖池<hi>在長夀縣聊屈山之麓舊傳有白鹿入水</hi>
<hi>禱雨即應今為善利廟</hi>井泉煉丹井<hi>在長夀縣東南八十歩舊傳今縣治乃梅福宅嘗煉丹于</hi>
<hi>此有井在焉</hi>潮井<hi>在州北深谷中有泉出于/石日再潮至則有聲如雷</hi>樓臺白雪樓<hi>選宋</hi>
<hi>玉問客有歌于郢中者其始曰下里巴人國中属而和之者数千人其為陽春白雪属而和者不過数十人故</hi>
<pb n="KR2k0007_WYG_033-4a"/>
<hi>其曲彌髙其和彌寡○今在郡治謝諤重建樓記曰楚地諸州皆有樓觀收攬竒秀而郢之白雪尤雄勝○王</hi>
<hi>介甫寄題丨丨丨詩折楊黄花笑者多陽春白雪和者少知音四海無㡬人况乃區區郢中小千載相傳始欲</hi>
<hi>慕一時獨唱誰能曉古心以此分㝠㝠俚耳至今徒擾擾朱樓碧瓦何年有榱桷連空欲驚矯郢人爛漫醉浮</hi>
<hi>雲郢女參差躡飛鳥丘墟餘響難再得欄檻兹名復誰表秋来欲歌聲更苦石城寒江暮空繞</hi>西樓<hi>張繼</hi>
<hi>郢城丨丨吟連山盡塞水瀠洄山上戍門臨水開朱欄直下一百丈日煖逰鱗自相向昔人愛險閉層城今人</hi>
<hi>復愛門江清沙洲楓岸無來客草綠花開山鳥鳴</hi>蘭臺<hi>在州城龍興寺宋玉所逰</hi>堂亭五客<lb/>
堂<hi>唐李昉嘗畫五禽于壁間以鶴為仙客孔雀為南客鸚鵡為隴客鷺鷥為雪客白鷴為閑客</hi>孟亭<lb/>
<hi>唐詩紀事王維過郢畫孟浩然像于刺史㕔後名以浩然咸通中刺史鄭閒以賢者之名不可斥改曰丨丨○</hi>
<pb n="KR2k0007_WYG_033-4b"/>
<hi>皮日休郢州丨丨記北齊美蕭慤有芙蓉露下落楊栁月中疎先生則有㣲雲淡河漢疎雨滴梧桐樂府美王</hi>
<hi>融日霽沙嶼明風動甘泉濁先生則有氣蒸雲夢澤波撼岳陽城謝眺之詩句精者有露濕寒塘草月映清淮</hi>
<hi>流先生則有荷風送香氣竹露滴清音此與古人争勝于毫釐也</hi>陽春亭<hi>在通判㕔</hi>古跡宋<lb/>
玉石<hi>凡二石李昉守郡日得之扵榛莽間今移在白雪樓前</hi>莫愁村<hi>古樂府云莫愁石城人在</hi>
<hi>今漢江之西而名傳于魯史禮樂志意其為宋人乎○容齋二筆云梁武帝河中之歌曰河中之水向東流洛</hi>
<hi>陽女兒名莫愁莫愁十三能織綺十四採桑南陌頭十五嫁為盧家婦此莫愁者洛陽人也近世周美成西河</hi>
<hi>一闋専詠金陵有莫愁艇子曽繫之語豈非誤指石頭城為石城耶○鄭谷詩石城昔有莫愁鄉意愁魂散石</hi>
<hi>城荒江人依舊棹舴艋江㟁還飛䨇鴛鴦帆去帆来風浩渺花開花落春悲凉烟濃草逺望不盡千古漢江閒</hi>
<pb n="KR2k0007_WYG_033-5a"/>
<hi>夕陽</hi>名宦許志雍<hi>韓愈送許郢州志雍序愈嘗以書自通于于公頔累数百言其大要言先達之</hi>
<hi>士得人而託之則道徳彰而名聞流後進之士得人而託之則事業顯而爵位通下有矜乎能上有矜乎位雖</hi>
<hi>常相求而有不相遇于公不以其言為不可復書曰足下之言是也于公身居方伯之尊蓄不世出之才而能</hi>
<hi>與卑鄙庸陋相應荅如影響是非忠乎君而樂乎善以國家之務為己任者乎愈雖不敢私其大恩抑不可不</hi>
<hi>謂之知已常矜而誦之情已至而事不從小人之所不為也故扵使君之行道刺史之事以為于公贈凡天下</hi>
<hi>之事成扵自同而敗扵自異為刺史者常私扵其民不以實應乎府為觀察使者常急于其賦不以情信乎州</hi>
<hi>繇是刺史不安其官觀察使不得其政財已竭而斂不休人已窮而賦愈急其不去為盗也亦幸矣誠使刺史</hi>
<hi>不私扵其民觀察使不急扵其賦刺史曰吾州之民天下之民也恵不可以獨厚觀察使亦曰某州之民天下</hi>
<pb n="KR2k0007_WYG_033-5b"/>
<hi>之民也賦不可以獨急如是而政不均令不行者未之有也其前之言者于公既已信而行之矣今之言者其</hi>
<hi>有不信乎縣之扵州猶州之扵府也有以事乎上有以臨乎下同則成異則敗者皆然也非使君之賢其孰能</hi>
<hi>從之愈扵使君非燕逰一朝之好也故贈行不以頌而以規</hi>皇朝王安石<hi>孔夷甫有送王介甫</hi>
<hi>赴郢州京山丞詩</hi>岳飛<hi>為江西制置復郢州/偽州荆超投崖而死</hi>人物申包胥<hi>郢人與伍</hi>
<hi>子胥友善</hi>宋玉<hi>郢/人</hi>名賢尹洙<hi>謫/居</hi>吕大防<hi>謫居</hi>題詠郢客吟白雪<lb/>
<hi>李白詩云云遺響飛青天徒勞歌此曲舉世誰為傳試為巴人唱和者乃數千吞聲何足道歎息空凄然</hi>日<lb/>
與政聲流<hi>錢起送元使君詩遙聞江漢水云云</hi>山川鬱重複<hi>李百藥郢城懐古客心悲</hi>
<hi>暮序登墉瞰平陸林澤窅芊綿云云王公資設險名都距江隩方城次北門溟海窮南服長策挫吴豕雄圗競</hi>
<pb n="KR2k0007_WYG_033-6a"/>
<hi>周鹿萬乗重沮漳九鼎輕伊榖大蒐雲夢掩壯觀章華築人世更盛衰吉凶良倚伏遽見鄰交斷仍覩賢臣逐</hi>
<hi>南風忽不競西師日侵蹙運圮属驅除時屯恣敲扑莫救夷陵火無復秦庭哭鄢郢遂丘墟風塵俄慘黷狐兔</hi>
<hi>竟逰踐霜露日沾沐釣渚曲池平神臺層宇覆陣雲埋夏首窮隂慘荒谷悵矣舟壑遷悲哉年代倐雖異三春</hi>
<hi>望終傷千里目</hi>縷切魚膾肥<hi>司馬君實送張伯常移居郢州詩楚江白逶迤楚山碧參差玉吹稻</hi>
<hi>粒長云云</hi>
四六<hi>疏恩金闕行紱石城</hi>　<hi>土風朴陋/郡政清閒</hi>　<hi>但觀政理而訟平可謂調髙而和寡</hi>
<hi>政聲洋溢與漢水以俱流歡誦揄揚皆郢人之相和</hi>　<hi>郡樓嘯詠不妨和白雪之歌朝路論思行即侍紅雲之列</hi>
　　　均州<hi>武當鄖鄉</hi>
<pb n="KR2k0007_WYG_033-6b"/>
　建置沿革<hi>禹貢豫雍之域秦韓之交角亢氐東井輿鬼之分野春秋為麋戰國属韓及楚秦漢</hi>
　<hi>属南陽漢中二郡地魏属南鄉郡晉属順陽郡永嘉之亂僑置始平郡齊因之又置齊興郡梁為南始平</hi>
　<hi>郡後魏改為武當郡梁置興州西魏改為豐州隋改為均州又為淅陽郡又為武當郡唐復置均州皇朝</hi>
　<hi>陞為武當莭度今領縣二治武當</hi>
事要郡名均陽　風俗俗好楚歌<hi>晏類要云云</hi>民多秦音<hi>圗經</hi>
桑麻蔽山<hi>陸愷宗海樓記云云衣食自足</hi>公庭無事<hi>同上民人朴野云云</hi>風物秀<lb/>
美<hi>同上云云泉甘土肥</hi>魚稻之鄉<hi>同上擷芳珍而鱠紫鱗盖丨丨丨丨也</hi>形勝東連<lb/>
襄沔<hi>均陽郡志序云云西徹梁洋</hi>南通荆衡<hi>同上云云/北抵襄鄧</hi>襄陽保障<hi>郡守</hi>
<pb n="KR2k0007_WYG_033-7a"/>
<hi>題名記</hi>當襄鄧之衝<hi>通鑑唐僖宗/紀均州云云</hi>山川西山<hi>一名寳葢在鄖鄉縣西南</hi>
<hi>三里其山北有崖號星牖</hi>武當山<hi>荆州記在縣南二百里一名仙室一名大和斯山乃嵩髙之參佐五</hi>
<hi>嶽之流輩○武當記云周廽四五百里中有一峯名曰參嶺清明之日然後見峯山有三十六巖○郭仲南雍</hi>
<hi>州記學道者常以百數羣學者心有隆替輒為百獸所逐有石門石室相傳尹嘉所棲之地山在南陽界而去</hi>
<hi>洛陽甚近○圗經引道書載真武開皇三年三月三日生生而神靈誓除妖孽救䕶羣品捨俗入道居武當山</hi>
<hi>四十三年功成飛昇遂鎮此方人召而至語以其故妖氣遂息因曰爾後每遇庚申甲子及三七日當下人間</hi>
<hi>斷㓕不祥五龍觀即其隠處</hi>天柱山<hi>在武當山上/有三石門</hi>金鎻嶺<hi>在武當山前有流水</hi>
<hi>相傳國師鎻獮猴扵此水涸乃放去</hi>法華巖<hi>在俞公/巖西</hi>俞公巖<hi>古記隋僧慧哲往巖中誦</hi>
<pb n="KR2k0007_WYG_033-7b"/>
<hi>蓮花經有白衣老人自謂曰我東溟之子謫居此地限滿得還斯我所居願奉仁者○陳圖南題詩云萬事若</hi>
<hi>在手百年聊稱情他時南嶽去記得此巖名</hi>漢水<hi>在武當縣北四十里中有滄浪洲即漁父棹歌處</hi>
均水<hi>前漢地理志丹水東来折入丨丨</hi>龍池<hi>在武當山頂祈/禱無不應者</hi>鹽池<hi>在武當東</hi>
<hi>南百里水氣所染著草木如霜雪工人呼為鹽花</hi>樓亭宗海樓<hi>陸愷記下臨清漢江山映帯景</hi>
<hi>物之變無窮</hi>太和樓<hi>向太和峯為/一州之壯觀</hi>紫雲亭<hi>晁端夫記云南迎武當之叠嶂左瞰</hi>
<hi>漢川之巨浸</hi>古跡濮王故宫<hi>唐濮王泰薨妃閻氏捨宫地建延福寺今乾明寺是也</hi>仙<lb/>
李園<hi>潘岳閒居賦房陵朱仲家有縹李世所希有在千丈峯下</hi>社栢樹<hi>圗經南陽武當南門有丨</hi>
<hi>丨丨大四十圍梁蕭欣為守伐之忽有大蛇從樹腹中出群蛇随入南山其聲如風雨</hi>名宦皇朝<lb/>
<pb n="KR2k0007_WYG_033-8a"/>
梁翰<hi>太宗征蜀以翰為均州刺史鑿山開道商旅以濟</hi>人物張士遜<hi>均州人按士遜乃光</hi>
<hi>化人嘗為鄖鄉簿或者㳺官就居于此歟</hi>名賢尹洙<hi>謫監均/州酒税</hi>范純粹<hi>坐元祐黨謫均</hi>
<hi>州</hi>題詠二紀重来愧此身<hi>張順之雍熙中植桐于蕭寺壬辰登科後告老留題于寺</hi>
<hi>云桐枝手植有桐孫云云三世衣冠聫貴仕十州軒冕接清塵耕桑雖喜多新隴耆艾堪嗟少故人蕭寺門前</hi>
<hi>題粉壁又書丁巳對壬辰</hi>
四六<hi>疏恩天上紆紱漢濵</hi>　<hi>郡臨漢水/地近洛陽</hi>　<hi>畫為均水之封疆用作襄城之保障</hi>
<hi>民俗相安盡是桑麻之野江流所溉亦為魚稻之鄉</hi>　<hi>山名佐岳乃仙聖之所居水號朝宗亦臣民之所慕</hi>
<hi>土風秀美人或育扵竒才民俗朴淳郡亦稱扵易治</hi>
<pb n="KR2k0007_WYG_033-8b"/>
　　　房州<hi>房陵竹山</hi>
　建置沿革<hi>禹貢梁州之域楚地翼軫之分野鶉尾之次舜封丹朱于房古麋庸二國之地春秋</hi>
　<hi>為房子國戰國属楚秦属漢中郡西漢因之東漢立房陵郡又置上庸郡魏合房陵上庸西城三郡為新</hi>
　<hi>城厯晉宋齊為新城上庸二郡梁置岐州理房陵改新城為光遷國後州為遷州隋為房陵郡唐改遷州</hi>
　<hi>又扵竹山縣置房州皇朝雍熈陞為保康軍以劉繼元為莭度使中興置金房開達四州安撫使房𨽻金</hi>
　<hi>今領縣二治房陵</hi>
事要郡名房陵　防渚<hi>圗經云其地即春秋之丨丨也</hi>風俗有蠻夷之<lb/>
風<hi>唐書韋景駿傳州窮陋云云</hi>兼秦楚之俗<hi>郡縣志房自戰國時更秦属楚故其民云云</hi>
<pb n="KR2k0007_WYG_033-9a"/>
少從學之士<hi>同上男子燒畬為田婦人則績麻為布以給衣食云云</hi>無兵火之患<lb/>
<hi>陳希夷撰修城記云厯五代亂離云云誠久安之地也</hi>形勝東聫襄鄧<hi>譙樓記云云西接金</hi>
<hi>商當南北風寒之衝據楚俗咽喉之㑹</hi>三面際水<hi>水經注云上庸郡云云</hi>居萬山底<lb/>
<hi>庾斯助房渚貢銀記龍馬渡江京右為北鄙属郡凡六獨防渚云云</hi>隍塹有法<hi>畫墁集修城記房陵</hi>
<hi>為州隘陋無逰適之地獨是城矗矗言言而門觀丨丨一如邊壘皆丨丨度</hi>其地四塞險固<lb/>
<hi>華陽志秦始皇以云云徙吕不韋舍人萬家于房陵○又載蜀將孟達云所在深險司馬公必不来吾無患矣</hi>
<hi>○漢周綰至喜館記房在畿右為僻郡兵火之後以險獲全繁盛甲扵一路</hi>有江漢川澤山<lb/>
林之饒<hi>地理志</hi>有建鼓馬鬛之崔嵬<hi>吕昌明登凝嵐門賦其險也云云其勝也</hi>
<pb n="KR2k0007_WYG_033-9b"/>
<hi>有睡嶽龍光之幽宻</hi>山川房山<hi>在房陵西南四十三里山/四面有石室似房因名</hi>景山<hi>在房</hi>
<hi>陵西南二百里山海經荆州之首曰丨丨</hi>南山<hi>在房陵南三里○陳去非有遇虜奔入丨丨詩石門泄風</hi>
<hi>無晝夜古水截道藏雲雷</hi>定山<hi>吴曽謾錄此山有朱/仲李園三十六所</hi>筑山<hi>在房陵縣又有筑水</hi>
<hi>昔劉備屯兵筑口是也</hi>白馬山<hi>元和志在竹山縣西南三十里山似石馬曹孟徳歎金城千里即此</hi>
<hi>也○荆州記孟達為新城太守登白馬寨而嘆曰劉封申躭據金城千里而不能守豈丈夫哉</hi>建鼓山<lb/>
<hi>在房陵縣袁崧記登句將山見馬鬛建鼓屹然半天與馬鬛山相接</hi>方城山<hi>又名庸城山在竹山縣東</hi>
<hi>三十里山上平坦四面險固山南有城周十餘里春秋庸地楚使盧戢黎侵庸方城在上庸縣</hi>女媧山<lb/>
<hi>在竹山縣與燕子山相對</hi>沮水<hi>出景山入/于漢江</hi>堵水<hi>在竹山縣即今南江水通漢江</hi>粉水<lb/>
<pb n="KR2k0007_WYG_033-10a"/>
<hi>源出房陵水宜淘粉</hi>浸水<hi>在王家山下/宜染纑紗</hi>上庸水<hi>源出庸嶺下南流入孔陽水有一潭</hi>
<hi>投石其中即有雷雨</hi>亭館道院<hi>在郡/治</hi>至喜館<hi>在房陵縣北二十里舊名悔来館</hi>名<lb/>
宦崔述<hi>唐人權載之集述為房州刺史惻隠所被四封喜静</hi>韋景駿<hi>李白贈詩曰惟君固房陵</hi>
<hi>誠莭冠古今</hi>皇朝陳希亮<hi>富弼薦知房州素無兵備希亮以牢城卒雜山河户得百人日夜部</hi>
<hi>勒聲振山南盜不敢入境</hi>許安世<hi>為倅元豐間有曰三花仙来自京師嘗簮三朶花㳺于市㕓頗能詩</hi>
<hi>安世以告蘇子瞻有詩序因云郡守李侯在京師與之相善扣以前事則至房中説之及侯守房三花曰記房</hi>
<hi>中之言否既見李侯七日而尸觧</hi>人物尹吉甫<hi>圗經世傳為房陵人今城西三里有廟房之人</hi>
<hi>尹姓為多豈其苗裔歟</hi>黄香<hi>後漢時/為吏書</hi>名賢張舜民<hi>謫房州號浮休居士</hi>題詠<lb/>
<pb n="KR2k0007_WYG_033-10b"/>
售用無非竹<hi>張舜民詩云云衣裾盡是麻</hi>未恨落房州<hi>陳去非詩同行得快友勝</hi>
<hi>處頻淹留乗除了身世云云</hi>南北兩巖花<hi>前人紙坊山絶頂直下夕陽斜却看来時路云云</hi>
十里平郊連郡堞<hi>周洵詩云云一溪清水溉民田</hi>
四六<hi>疏榮宸扆出守房陵</hi>　<hi>分千里地/在萬山間</hi>　<hi>矧房陵之小壘介邊𤨏之窮鄊</hi>
<hi>舟車少而行旅弗通田畝狭而農夫告病</hi>　<hi>邑舍稀疎殆若三家之市山蹊險阻甚于九折之途</hi>
<hi>民染蠻夷之俗有待撫摩士稀文學之風正須教養</hi>　<hi>地惟險阻足為自固之圗時茍繹騷獨號久安之地</hi>
　　　光化軍<hi>光化</hi>
　建置沿革<hi>禹貢豫州之域韓地角亢氐之分野春秋榖伯國楚地隂國所遷秦漢為隂縣及鄼</hi>
<pb n="KR2k0007_WYG_033-11a"/>
　<hi>縣属南鄉郡後漢末魏武分南鄉郡晉武改南鄉為順陽郡梁立鄼城郡領隂鄼二縣後周廢為縣属襄</hi>
　<hi>陽郡隋改隂曰隂城唐立鄼州領榖城郡城二縣尋廢為鎮𨽻襄陽之榖城縣皇朝陞隂城鎮為光化軍</hi>
　<hi>後為通化軍復為光化軍今領縣一治光化</hi>
事要郡名鄼城　南陽　風俗其俗朴陋<hi>圗經注</hi>形勝蕭<lb/>
何所封<hi>漢書蕭何傳注云鄼屬南陽縣即沛之鄼縣也</hi>山川固封山<hi>在軍城西北九</hi>
<hi>里晉順陽王城西舊經本名崇山唐天寳改</hi>馬窟山<hi>在鄼城東南六里雍州記漢時有馬百匹從此</hi>
<hi>窟出故名</hi>漢水<hi>出嶓冡是水有四名曰漾曰沔/曰漢曰滄浪特以地為别耳</hi>温水<hi>在城南三里西</hi>
<hi>南流入漢江</hi>白河<hi>在城東百/五十里</hi>泌河<hi>在城/東南</hi>樓閣霽景樓<hi>李豸詩層樓壓</hi>
<pb n="KR2k0007_WYG_033-11b"/>
<hi>清漢初上便忘歸夕靄蔵平野晴烟滿翆㣲</hi>名宦蕭何<hi>封鄼侯今軍城内有廟</hi>皇朝葉<lb/>
康直<hi>四眀志為光化令人歌之曰衡葉光化豐榖城清如水平如</hi>人物張士遜<hi>光化人皇朝類</hi>
<hi>苑退𫝊少孤貧讀書武當山有道士見而異之曰子有道氣可随我學仙公不欲道士曰不然亦位極人臣</hi>
題詠溪山動越吟<hi>沈存中光化道中遇雨詩望逺初翻葉随風已結隂雨篷宜倦枕鄉夢入</hi>
<hi>寒衾蓑笠侵鄖俗云云烟波千里去誰識魏牟心</hi>
四六<hi>疏榮宸陛擢守邊城</hi>　<hi>粤由一鎮/陞作十同</hi>　<hi>惟鄼城之小壘實京峴之要區</hi>
<hi>有社稷有民人豈輕郡寄非城池非兵甲當固人心</hi>　<hi>地近窮邊正欲風寒之䕶郡屯勁卒初何斗大之嫌</hi>
<hi>内而農畝買牛自此相安外則邊疆牧馬至于不敢</hi>
<pb n="KR2k0007_WYG_033-12a"/>
<hi>昔雄地望乃蕭相國賜履之區今盛人才亦張退傅垂弧之地</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_033-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷三十三<lb/>
</p>
<p>
</p>
  </div>
</body>
</text>
</TEI>
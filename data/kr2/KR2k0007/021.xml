<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覧卷二十一</head>
    <p>
<pb n="KR2k0007_WYG_021-1a"/>
欽定四庫全書<lb/>
　方輿勝覧卷二十一　　　　宋　祝穆　撰<lb/>
　　　撫州<hi>臨川金谿</hi>　<hi>崇仁/樂安</hi>　<hi>宜黄</hi>
　建置㳂革<hi>禹貢揚州之境於天文為星紀之分野春秋為呉境後屬越又屬楚秦屬九江郡漢</hi>
　<hi>為豫章郡之南城縣後漢分南城北境為臨汝縣三國時呉王孫亮分豫章之東部南城臨汝二縣置臨</hi>
　<hi>川郡隋罷郡為州時總管楊武通奉使安撫即以撫州為名唐平林士洪置撫州領臨川南城邵武宜黄</hi>
　<hi>崇仁永城東興將樂八縣尋省東興永城將樂三縣又割邵武屬建州南唐為建武軍國朝仍為撫州今</hi>
　<hi>領縣五治臨川</hi>
<pb n="KR2k0007_WYG_021-1b"/>
　　江西提舉置司<lb/>
事要郡名臨川<hi>水名</hi>臨汝<hi>水/名</hi>　風俗其民樂於耕桑<hi>見後擬峴</hi>
<hi>䑓記</hi>其俗風流儒雅<hi>溪堂云昔有右軍康樂魯公為之守故云云喜士而尚氣節</hi>樂讀<lb/>
書而好文詞<hi>同上有晏元獻王文公為之鄉人故其人云云</hi>人物盛多<hi>周洪道進士題</hi>
<hi>辭曰此邦非特地大人庶而云云若元獻之進賢好善荆公之文學行誼南豐之主盟斯文汪公革以竒才冠</hi>
<hi>南省陳公孺以版授遜大魁皆後來所當思齊者</hi>形勝地大人庶<hi>同上</hi>瀕汝水以<lb/>
為城<hi>謝靈運集序云云</hi>粤閩犬牙其疆<hi>獨孤及撫州新亭記與兩丨七丨丨丨丨丨</hi>
非通道<hi>擬峴臺記云云</hi>五峯三市<hi>臨川志城中有丨丨丨丨或謂青雲嶺逍遥嶺䀋嶺蕭家</hi>
<pb n="KR2k0007_WYG_021-2a"/>
<hi>嶺與慶嶺而五</hi>土産清江紙<hi>黄魯直謝陳適惠紙蠻溪工藤卷盈疋側釐羞滑繭絲白想當鳴杵</hi>
<hi>砧面平桄榔葉風溪水碧</hi>山川靈谷山<hi>在臨川縣東三十里荀伯子臨川記云懸巖半岫有瀑流</hi>
<hi>分於木未映日望之如掣練○王介甫丨丨丨詩序曰吾州之東南有丨丨者江南之名丨也龍蛇之神虎豹</hi>
<hi>翬翟之文章楩楠豫章竹箭之材皆自此出而神林鬼冡魑魅之穴與夫仙人釋子詭譎之觀咸付託焉至其</hi>
<hi>淑靈和氣盤礡委積於天地之間萬物之所不能得者乃屬之於人</hi>羊角山<hi>在郡治譙楼前○舊有詩</hi>
<hi>云丨丨丨髙吹畫角虎頭洲畔釣靈鼇</hi>峩峯山<hi>在臨川西四十里謝靈運有詩叅政李璧嘗作丨丨</hi>
<hi>書堂以面之</hi>英巨山<hi>在臨川縣巖内有石人坐盤石上有塵穢則興風潤則致雨</hi>臨川山<lb/>
<hi>在崇仁縣南六十里</hi>豐材山<hi>在崇仁西百九十里登之/者望廬嶽彭蠡皆在其下</hi>寶葢山<hi>在崇</hi>
<pb n="KR2k0007_WYG_021-2b"/>
<hi>仁縣號江南絶頂有形如丨丨上有浮休壇乃玉郭二真人昇仙之地顔魯公為之記</hi>玉笥山<hi>在崇</hi>
<hi>仁縣顔魯公有記</hi>翠雲山<hi>在金谿縣有瀑布治平中儒士胡采𤼵榛荆而出之有躍馬泉試茗泉鳴</hi>
<hi>玉亭皆見於荆公詩</hi>銅斗山<hi>曽文昭記在金谿南二十里山能出雲雨弭菑害為一川五縣之望</hi>踈<lb/>
山<hi>在金谿唐大中初有何仙舟棄官讀書于此今遺址猶存下有寺其景尤勝</hi>軍山<hi>曽子開丨丨廟</hi>
<hi>碑丨丨南豐之望也其髙十有九里餘二百歩其上四峯崛起望之蒼然其旁飛瀑一㵼千尺其下龍穴投以</hi>
<hi>鐡石雨即隨至縣固多山而兹山傑出見於百里之外宜為此邦之望也又云舊傳呉芮攻南粤駐軍此山其</hi>
<hi>將梅鋗祭焉礼成若有士騎麾甲之狀因號曰軍山邦人祀之蓋自此始唐開元中復見靈跡</hi>白華巖<lb/>
<hi>在金谿巖主是寳月禪師○王介甫李生丨丨丨修道詩丨丨丨主是金仙假此山僧學道禪珍重此行吾不</hi>
<pb n="KR2k0007_WYG_021-3a"/>
<hi>及為傳消息問因緣</hi>烏石岡<hi>距臨川三十里下有塘○王介甫烏塘詩烏塘渺渺綠平堤堤上行人各</hi>
<hi>有携試問春風何處好辛夷如雪柘岡西</hi>柘岡<hi>在臨川○王介甫送黄吉父歸金谿詩丨丨西路白雲深</hi>
<hi>想子重歸得重尋亦見舊時紅躑躅為言春至毎傷心</hi>石廪<hi>在臨川東荀伯子記廩口開則歲歉閉則</hi>
<hi>年豐</hi>石䂬<hi>在宜黄石梁横空○孫公覿詩烏/鵲填成天上路鬼神鞭出海中山</hi>汝水<hi>在臨川東北六</hi>
<hi>里</hi>臨川水<hi>在縣東九十餘里出定/川流十里與汝水合</hi>清江渡<hi>在金谿縣出劄紙</hi>文<lb/>
昌堰<hi>地䜟以堰合為大魁之䜟</hi>温湯<hi>在臨川西/三十二里</hi>驪塘<hi>王介甫故居在焉送</hi>
<hi>鄧監簿詩不見丨丨路于今四十春</hi>臺閣擬峴臺<hi>曽子固記尚書司門員外郎晉國裴君治撫州</hi>
<hi>之二年因城之東隅作臺以遊而命之曰丨丨丨謂其溪山之形擬乎峴山也数與其屬與州之寄客者遊而</hi>
<pb n="KR2k0007_WYG_021-3b"/>
<hi>間獨求記於余初州之東其城因大邱其隍因大溪其隅因客土以出溪上其外連山髙陵野林荒墟逺近髙</hi>
<hi>下壯大宏闊壯竒可喜之觀環撫之東南者可坐而見也然而雨隳潦毁葢藏委棄於榛藂茀草之間未有即</hi>
<hi>而愛之者也君得之而喜増甓其土易其破缺去榛與草發其亢爽繚以横檻覆以高甍因而為臺以脫埃氛</hi>
<hi>絶煩囂出雲氣而臨風雨然後溪之平沙漫流微風逺響與夫浪波洶湧破山㧞木之奔放至於髙桅勁艣沙</hi>
<hi>禽水獸下上而浮沉者皆出乎履舄之下山之蒼顔秀色巔崖抜出挾光景而薄星辰至於平岡長陸虎豹踞</hi>
<hi>而龍蛇走與夫荒蹊聚落樹陰晻暧遊人行旅隠見而斷續者皆出乎祍席之内若夫雲煙開歛日光出沒四</hi>
<hi>時朝暮雨暘明晦變化之不同則雖覧之不厭而雖有智者亦不能窮其狀也或飲者淋漓歌者激烈或靚觀</hi>
<hi>微歩旁皇徙倚則得於耳目與得之於心者雖所寓之樂有殊而亦各適其適也撫非通道故貴人富賈之遊</hi>
<pb n="KR2k0007_WYG_021-4a"/>
<hi>不至多良田故水旱螟□之菑少其民樂於耕桑以自足故牛馬之牧於山谷者不収五穀之積於郊野者不</hi>
<hi>垣而晏然不知桴鼓之警𤼵召之役也君既因其土俗而治以簡静故得以休其暇日而寓其樂於此州人士</hi>
<hi>女樂其安且治而人得遊觀之美亦將同其樂也故予之為記其成也○王介甫詩君作新臺擬峴山羊公千</hi>
<hi>載得追攀歌鍾隠地登臨處花木移春指顧間城似大隄來宛宛溪如清漢落潺潺時平不比征呉日緩帶尤</hi>
<hi>宜向此閒</hi>見山閣<hi>在倅㕔王/介甫作記</hi>清風閣<hi>在州宅介甫詩飛甍孤起下州墻勝勢崢嶸壓</hi>
<hi>四方逺引江山來控帶平㸔鷹隼去飛翔髙蟬感耳何妨静赤日焦心不廢凉况是使君無一事日陪賓從此</hi>
<hi>傾觴</hi>堂亭五峯堂<hi>在州宅用南/豐詩中語</hi>射亭<hi>在金谿縣即飲歸之亭也○曽子固嘗作</hi>
<hi>記云金谿尉汪君為尉之三月斥其四垣為丨丨既成教士於其間而名之曰飲歸之亭○王介甫詩因射築</hi>
<pb n="KR2k0007_WYG_021-4b"/>
<hi>兹亭序賢仍閲兵庶民觀禮教羣㓂避威聲</hi>拙齋<hi>郡守趙景明建○朱元晦記云便坐之北循廡而西</hi>
<hi>入叢竹間得前人所為秋聲齋者老屋数椽人跡罕至嘆曰是室之陋非予之拙則孰宜居之乃更其榜曰丨</hi>
<hi>丨抑嘗聞之天下之事不可勝窮其理則一而已矣君子之學所以窮是理而守之也其窮之也欲其通於一</hi>
<hi>其守之也欲其安以固以其一而固也是以近於拙葢無所用其巧智之私而惟理之從極其言則正其誼不</hi>
<hi>謀其利明其道不計其功是亦拙而已矣</hi>思軒<hi>在倅㕔林慥所立○王介甫題云名郎此地昔徘徊天誘</hi>
<hi>良孫接踵來萬屋尚歌餘澤在一軒還向舊堂開名郎指慥之祖水部也</hi>祠廟謝康樂祠<hi>在郡</hi>
<hi>治</hi>顔魯公祠<hi>在郡圃○曽子固記云初公以忤國忠斥為平原太守䇿安禄山必反為之備禄山</hi>
<hi>既舉兵公與常山太守杲卿伐其後賊之不能直闚潼闗以公與杲卿撓其勢也在肅宗時数正言宰相不悦</hi>
<pb n="KR2k0007_WYG_021-5a"/>
<hi>斥去之又為御史唐旻所構連輒斥李輔國遷大上皇居西宫公首率百官請問起居又輒斥代宗時與元載</hi>
<hi>争論是非載欲有所壅蔽公極論之又輒斥楊炎盧杞既相德宗益惡公所為連斥之猶不滿意李希烈䧟汝</hi>
<hi>州把即以公使希烈希烈初慙其言後卒縊公以死是時公年七十有七矣公殁埀三十年小人繼續任政天</hi>
<hi>下日入於弊大盗繼起天子輙出避之唐之在朝臣多畏怯觀望能居其間一忤於世失所而不自悔者寡矣</hi>
<hi>至於再三忤於世失所而不自悔者葢未有也至於起且仆以至於七八遂死而不自悔者則天下一人而已</hi>
<hi>若公是也</hi>王文公祠<hi>在城内即/公故宅</hi>古跡康樂繙經臺<hi>在城内寳應寺顔真</hi>
<hi>卿為記</hi>右軍故宅<hi>荀伯子臨川記羲之為臨川内史置宅於郡城東名曰新成旁臨廻溪特據層</hi>
<hi>阜其地爽塏</hi>右軍墨池<hi>在臨川學宫○曽子固記云王羲之嘗慕張芝臨池學書池水盡黑教授</hi>
<pb n="KR2k0007_WYG_021-5b"/>
<hi>王君書丨丨丨丨以掲之此為其故迹豈信然耶○韓子蒼雜記池中怱時水黑謂之墨龍此物每見士之試</hi>
<hi>于有司者得人必多率以此為騐○咸平間御史黄公符詩徃徃吐烏雲依依如皂蓋</hi>卧氷池<hi>在郡</hi>
<hi>城東王祥乃琅琊人豈祥避地廬江遂成遺跡耶○張右丞詩雖贗猶堪賞前賢况可師</hi>魏夫人壇<lb/>
<hi>在臨川縣西北六里按神仙内傳夫人姓魏名華年八十有三不飲不食以成道咸和九年嵗在甲子用臧景</hi>
<hi>文法託形神劒化成死孩既而羣仙來迎乘風輪之車言㑹於陽洛之宫也所修行壇上有天然石龜其首不</hi>
<hi>見故老相傳昔烏龜源有石龜毎犯田苗被人擊之首折即其處也刺史顔真卿撰仙壇碑</hi>花女壇<lb/>
<hi>花姑姓黄名令徴顔真卿撰碑云</hi>戒壇<hi>在城内寶應/寺顔真卿記</hi>金石臺<hi>䜟云丨丨丨分丞相</hi>
<hi>出文昌堰合狀元生</hi>金柅園<hi>臨川郡舊有丨丨丨○晏同叔詩臨川楼上柅園中十五年前此會同一</hi>
<pb n="KR2k0007_WYG_021-6a"/>
<hi>曲清歌滿樽酒人生何處不相逄</hi>名宦王羲之<hi>晉人為臨/川内史</hi>謝靈運<hi>為内史</hi>
杜佑<hi>為刺史有去思碑</hi>戴叔倫<hi>為刺史有/遺愛碑</hi>皇朝黄庭堅<hi>為太和令</hi>人<lb/>
物樂史<hi>宜黄縣人嘗編寰宇記</hi>晏殊<hi>瑞州志殊祖墉唐咸通中官江西始著籍於髙安祖父客</hi>
<hi>遊臨川故殊生撫州中童科仁宗朝為相范仲淹歐陽脩孔道輔皆出其門富弼楊察皆其婿也</hi>王安<lb/>
石<hi>臨川人神宗朝為宰相封荆國公諡曰文</hi>王安國<hi>安石之弟也初吕惠卿諂事安石安國惡之一</hi>
<hi>日安石與惠卿論新法於其第安國好吹笛安石曰宜放鄭聲安國曰願兄逺佞人惠卿深衘之乃因鄭俠獄</hi>
<hi>䧟安國坐罪放歸田里</hi>謝逸<hi>臨川人自號溪堂黄庭堅語及江南文士毎嘆賞焉從弟薖字㓜槃自號</hi>
<hi>竹友時人目為二謝</hi>劉堯夫<hi>以釋褐/魁上舍</hi>汪革<hi>魁南/省</hi>陳孺<hi>以版桀遜大黙</hi>羅㸃<lb/>
<pb n="KR2k0007_WYG_021-6b"/>
<hi>榜眼仕至樞宻</hi>王克勤<hi>自童科/至館閣</hi>陸九淵<hi>號象山有書院在貴溪</hi>題詠鶴髪<lb/>
州民擁使車<hi>權德輿得撫州報戴員外詩云云人人自説授恩初如今天下無寃氣乞為邦人雪</hi>
<hi>謗書</hi>内史宅邉今有恨<hi>羅隠贈撫州阮兵曹詩雪晴天外見晴容幽軋行輪有去蹤云云步</hi>
<hi>兵厨畔肯相容十年别鬢疑朝鏡千里歸心着晚鍾若不他時更青眼未知誰肯薦臨卭</hi>畫堂煙雨<lb/>
五峯秋<hi>曽子固薦撫州錢郎中詩名郎元是足風流得郡東南地更優翠幙筦絃三市晚云云黄柑巧</hi>
<hi>綴星垂檻香稻新翻雪滿甌應與謝公咨健筆邦人才薄詎能詶</hi>
四六<hi>䟽榮北門徃鎮西川</hi>　<hi>寵膺渙綍/共理臨川</hi>　<hi>棊分五邑/鱗次萬峰</hi>　<hi>管絃三市簾幙萬家</hi>
<hi>眷臨川之重地為江右之名邦</hi>　<hi>肆頒漢札之十行/來牧汝溪之千里</hi>　<hi>瞻言顔謝之名邦宜得龔黄之循吏</hi>
<pb n="KR2k0007_WYG_021-7a"/>
<hi>墨池清淺不妨簸弄明月之珠若論地望葢外䴡而中枵英巨崔嵬正好頡頏飛霞之佩既得賢侯宜上恬而下樂</hi>
<hi>祠象儼存葢康樂平原之舊治民頑健訟相師成珥筆之風儒風浸盛本荆公元獻之故鄉吏黠多奸玩習弄舞文之弊</hi>
　　　建昌軍<hi>南城新城</hi>　<hi>南豐廣昌</hi>
　建置沿革<hi>禹貢揚州之域為斗牛之分野於古為荒服之國春秋時為呉南境戰國屬楚秦屬</hi>
　<hi>九江郡漢屬豫章郡南城縣𨽻焉後漢因之呉分豫章東郡置臨川郡治南城隋罷臨川郡置撫州唐末</hi>
　<hi>五代為唐升南城縣為建武軍皇朝改建昌軍今領縣四治南城</hi>
事要郡名旴江<hi>西漢地理志南城縣注云旴水西北至南昌入湖漢丨丨之名肇於此或謂江</hi>
<hi>南旴村有老姥自此山去故號丨母丨見南唐韓熈晟旴江亭記或謂旴真君窮水源至血木四因此得名</hi>
<pb n="KR2k0007_WYG_021-7b"/>
風俗其民氣剛而才武<hi>朱元晦建昌進士題名記建昌之為郡據江西一道東南上游</hi>
<hi>其地山髙而氷深云云其士多以經術議論文章致大名如直講李公中書翰林曽公兄弟尤所謂傑然者也</hi>
<hi>其他能以詞藝致身取髙科而登顕仕者亦不絶於當世鄉先逹乃考自國初以至今日得若干人且將礱石</hi>
<hi>記之以俟來者之嗣書焉</hi>比屋弦誦<hi>張允脩平逺䑓記/建昌佳山水云云</hi>市肆繁宻<hi>呉鑑</hi>
<hi>撰設㕔記云云其邑屋華好</hi>形勝控五嶺<hi>唐南城縣羅城記丨丨丨封疆之要捍七州㓂徼之</hi>
<hi>虞</hi>控三呉<hi>胡幹化詩丨/丨丨之襟帶</hi>抗禦七閩<hi>王平叔建昌軍記云云牽制百粤</hi>其<lb/>
城壁堅峻<hi>呉鑑記云云</hi>其地山髙而水清<hi>朱元/晦序</hi>水土衍沃<hi>曽子</hi>
<hi>固軍山廟碑曰地迫兩粤其風氣和平云云</hi>林竒谷秀<hi>唐刁尚羅城記云云水遶川環</hi>兩溪<lb/>
<pb n="KR2k0007_WYG_021-8a"/>
合流於其下<hi>陳起云蠻嶂聫屬如翠屏云云</hi>山川鳯凰山<hi>在郡城北二里蓋郡之主</hi>
<hi>山也相傳丨丨曽降於此</hi>麻姑山<hi>在城西南十五里髙九里五十歩周廻四百一十四里至山麓有尋</hi>
<hi>真亭東隅石磴盤旋山腰而上乍平乍峻至山之半有界青軒對第二谷水飛流而下又攀援二里間有瀑布</hi>
<hi>淙下三十餘丈立双練枕流二亭又登萬巘旁有石池百餘歩入山門榜曰丹霞小有洞天至忘歸亭亭跨清</hi>
<hi>流其下有水簾岩舊有龍居之夾兩山間東望逺峯煙雨杳靄秀出如畫自是而入地勢寛平膏腴数百畆路</hi>
<hi>之東南隅則碧蓮池仙壇記所謂紅蓮變白今又碧之處也玳瑁石介其左由池畔坦途一望間有㑹仙亭入</hi>
<hi>觀門澗水冬夏長流乃蔡經宅麻姑王方平所㑹之處○劉禹錫詩雲葢青山龍卧處日臨丹洞鶴歸時霜凝</hi>
<hi>上界花開晚月冷中天菓熟遲○沈彬詩花洞路中逄鶴信水簾岩底見龍眠○李太伯丨丨丨賦路蹊盤欎</hi>
<pb n="KR2k0007_WYG_021-8b"/>
<hi>前後相失岡巒崒嵂左右馳突鳴泉百雷躍下雲窟喬松萬矛舞破煙霄○曽子固丨丨丨送南城尉羅君詩</hi>
<hi>麻姑之路摩青天蒼苔白石松風寒峭壁直上無攀援懸磴十歩九屈盤上有錦綉百頃之平田山中遺民耕</hi>
<hi>紫煙又有白玉萬仞之飛泉噴崖直㵼蛟龍淵豐堂廣殿何言言階脚挿入斗牛間樛枝古木不記年空槎枵</hi>
<hi>然卧道邉幽花自婵娟林深為誰妍但見塵銷境静翔白鶴吟清猿幽禽野獸徃徃嘷荒顛却視來徑如緣絙</hi>
<hi>千重萬疊穹岩蠻下有嵳峩窈窕之羣山又有甌閩一髪之平川奕棊縱横逺近布魚鱗比接参差髙下分岡</hi>
<hi>原千竒萬異可意得筆墨秃盡誰能傳丈夫舒卷要宏逹世路俯仰多拘牽偶來到此醒心目頓覺兩耳辭嚻</hi>
<hi>喧羅夫子一日逺補東南官愛此層崖峻壑之絶特開軒把酒可縱觀喜此坡霧挿漢之夐起出門舉足得餘</hi>
<hi>看羅夫子一尉東南方屈盤此邦人人衣食足問境年年鼛鼓閒几案剸裁得休暇山水登躡遺紛煩我送行</hi>
<pb n="KR2k0007_WYG_021-9a"/>
<hi>之思故國引領南望心長懸</hi>軍山<hi>在南豐一名南山重九/於此登髙乃上旴絶頂</hi>杉嶺<hi>在南城縣</hi>
<hi>界○謝道韞詩古昔地多杉煙光鎻翠嵐夜來風景好宿處嶺之南</hi>飛猿嶺<hi>在南城東五十里○謝靈</hi>
<hi>運詩朝發丨丨丨暮宿落峭石</hi>仙人岩<hi>去南城五十里臨溪峭壁数百仞五岩連属上二岩有二棺用</hi>
<hi>小瓦石平其下</hi>華子岡<hi>謂仙人華子期○謝靈運詩南州實炎德桂木凌寒山銅陵映碧澗石磴㵼紅</hi>
<hi>泉既枉隠淪客亦棲肥遯賢險徑無測度天路非術阡遂登羣峯首邈若升雲煙羽人絶髣髴丹邱徒空筌圗</hi>
<hi>牒復磨㓕碑版誰聞傳若辨百世後安知千載前且申獨徃意乘月弄潺湲常充俄頃用豈為古今然</hi>秦<lb/>
人洞<hi>去仙都觀二里○李㤗伯詩秦法雖甚苛秦吏若猶拙山林不数里便爾逃得絶</hi>丹霞洞<lb/>
<hi>在觀西七里係小有洞天彌望皆黄茅白葦紹興甲寅郡人避㓂登其上忽見一庵有道人觀書</hi>麻源<lb/>
<pb n="KR2k0007_WYG_021-9b"/>
<hi>在南城縣西十里有三谷循溪而入茂林脩竹有橋</hi>方石<hi>在南豐東半里古䜟云沙洲到丨丨前南豐出</hi>
<hi>狀元</hi>曬禾石<hi>在南豐東四十五里鄉人於此丨丨紹興間風雨晝晦雷震石上忽成介我黍稷四篆字</hi>
<hi>郡境屢豐</hi>□湖<hi>在南城東五里地鈴云丨丨衝/破狀元生今衝破已乆而未應</hi>石虎潭<hi>去南城半</hi>
<hi>里地鈴有丨丨丨填出宰相之語紹興中潭填曽魯公布正拜</hi>盱水<hi>見前注○曽布詩軍山流泉初濫觴</hi>
<hi>□繞東出為盱江峯巒隱映淵源長地靈物秀雄吾邦</hi>井泉鳯山泉<hi>在郡西偏其泉甘冽釀酒</hi>
<hi>醇美</hi>虎跑泉<hi>在秦人峯下舊傳有丨至山爪地丨湧李㤗伯吕灌園陳都官皆有詩</hi>堂亭平<lb/>
逺堂<hi>在郡治東地勢髙爽眺望江山宛若圖畫取郭熈善畫山水丨丨以名之</hi>十賢堂<hi>在仙都觀</hi>
<hi>顔魯公祠内祀郡先達陳彭年李覯魯鞏曽布曽肇王無咎吕南公鄧潤甫朱京朱彦</hi>鳯山亭<hi>在郡</hi>
<pb n="KR2k0007_WYG_021-10a"/>
<hi>治後</hi>寺觀雲門院<hi>舊射圃名覲徳亭唐/德琳禪師卓庵之地</hi>仙都觀<hi>在麻姑山今為祠官</hi>
<hi>典領之聀乃王方平陰長生學道得仙之山○蘇子由詩道士白髪尊面黒嵐氣染自言王方平學道古有騐</hi>
<hi>道成白晝飛人世不留窆後有陰長生此地亦所占並驅双翔龍霞綬紫雲䄡揚𬒮玉堂上與世作豐歉</hi>古<lb/>
跡麻姑壇<hi>顔真卿記丨丨者葛稚川神仙傳云王逺字方平欲東之括蒼山過呉蔡經家教其尸觧</hi>
<hi>如虵蝉也經去十餘年忽還語家言七月十日王君當來過到期日方平乘羽車駕五龍各異色旌旗導從既</hi>
<hi>至見經父兄遣人與麻姑相聞麻姑至蔡經亦舉家見之是好女子年十八九許頂中作髻餘髪埀之至腰其</hi>
<hi>衣有文章而非錦綉得見方平坐定各進行厨金盤玉杯多是諸華而香氣逹于内外擗麟晡行之麻姑自言</hi>
<hi>接待以來見東海三為桑田矣方平笑曰海中行復揚塵也麻姑手似鳥爪蔡經心中念言背痒時得此爪爬</hi>
<pb n="KR2k0007_WYG_021-10b"/>
<hi>背乃佳也方平心知即使人牽經鞭之</hi>七星杉<hi>在仙都觀殿後嶺園二三丈髙切雲漢横列有七株</hi>
名宦謝靈運<hi>臨川内史</hi>顔真卿<hi>為内/史</hi>皇朝楊傑<hi>嘗為南豐令</hi>人物<lb/>
曽致堯<hi>旴江貢士擢第自致堯始第四子易簡第五子易占俱登第易占五子鞏布肇</hi>曽鞏<hi>長於</hi>
<hi>史學仕至中書舍人號南豐先生○王介甫送子固詩曽子文章衆旡有水之江漢星之斗</hi>曽布<hi>仕至</hi>
<hi>尚書右僕射諡文肅封魯公</hi>曽肇<hi>為翰林學士/後諡文昭</hi>陳彭年<hi>南城人在翰林十餘載皆</hi>
<hi>文翰清祕之目人謂其衘為一條氷後仕至参政</hi>李㤗伯<hi>南城人為文自成一家嘗試制科六論不</hi>
<hi>得其一曰吾書無不讀必孟子注䟽也擲筆而出人再檢視果然范仲淹余靖薦補將士郎海門簿召為太學</hi>
<hi>説書𦵏鳯凰山下無子孫每嵗春秋守令同學官拜掃以為故事</hi>鄧温伯<hi>名潤甫從李㤗伯學後為</hi>
<pb n="KR2k0007_WYG_021-11a"/>
<hi>尚書左丞</hi>朱軾<hi>南豐人三子相繼登第仲子彦以從官出守金陵錢塘迎侍就養邦人榮之</hi>曽漸<lb/>
<hi>為省元</hi>名賢李綱<hi>謫/居</hi>題詠軍壘近仙山<hi>梅堯臣嘗題詩云云麻姑第三谷靈</hi>
<hi>運詩亦存魯公記可讀</hi>此邦人人衣食足<hi>見麻姑山注南豐送羅尉詩</hi>
四六<hi>輟自道山出臨旴水</hi>　<hi>郡創旴江/地鄰閩嶠</hi>　<hi>臨川支邑/旴水名邦</hi>　<hi>澤國上游旴江勝槩</hi>
<hi>道通百粤山川地分翼軫之奥區本屬臨川之支邑堂紀十賢人物境接神仙之真宅今為江右之名邦</hi>
<hi>中更變故半為瓦礫之場乆被撫摩仍是袴𥜗之俗</hi>　<hi>為南豐之瓣香既知正學賦靈運之詩句足紀勝遊</hi>
<hi>左臨旴水帶雙江之清流右瞰麻源綿三谷之翠色</hi>　<hi>銅陵石磴尋謝屐之風流金盤玉杯識顔碑之氣骨</hi>
<hi>山多隠逸谷通華子之岡地富仙靈壇近蔡經之宅</hi>
<pb n="KR2k0007_WYG_021-11b"/>
　　　臨江軍<hi>清江新喻</hi>　<hi>新淦</hi>
　建置沿革<hi>禹貢揚州之域天文斗分野春秋時屬吳後屬越戰國屬楚秦為九江郡地漢初屬</hi>
　<hi>淮南郡後屬豫章郡三國吳為豫章安成巴丘三郡地隋屬洪吉袁三州唐因之國朝以清江縣置臨江</hi>
　<hi>軍𨽻江南西路仍以新淦新喻𨽻焉今領縣三治清江</hi>
事要郡名清江<hi>見沿革注</hi>風俗君子善居室小人勤耕稼<hi>隋志</hi>
尚禮教而畏清議<hi>臨江志其君子云云崇徳齒而尚名檢</hi>勤力而知分<hi>同上</hi>
<hi>其小人云云</hi>形勝當四㑹之衝<hi>南唐吳鸞建清江縣議當南粤䖍吉舟車四㑹之衝</hi>
碧嶂清江<hi>宋羅知古詩層層碧嶂来無盡衮衮清江逺莫追</hi>閤皂玉笥為鎮<lb/>
<pb n="KR2k0007_WYG_021-12a"/>
山<hi>境内之名山</hi>新淦嘗為制置治所<hi>同上楊行宻得吉州欲圖贑用嚴可求之䇿以</hi>
<hi>新淦為都制置治所國朝樊知古奏廢</hi>土産黄雀酢<hi>昔吕嘉問為守荆公以詩送之曰黄雀有</hi>
<hi>頭顱常行萬里餘想因君出守暫得免苞苴</hi>山川章山<hi>在郡城西偏郡之來山也宣和中太守汪</hi>
<hi>師心修郡圃得碑石於地中始知岡名富夀</hi>閤皂山<hi>在新淦縣北六十里淦山南一里為神仙之攸</hi>
<hi>館臨江志云山形如閤山色如皂故以名道書云第二十福地即漢張道陵丁令威葛孝先脩煉之地○陶弼</hi>
<hi>詩萬仞天然閤皂形陰陽不似衆山青一區海上神仙宅數曲人間水墨屏華表鶴歸春谷響玉京龍起夜潭</hi>
<hi>腥可憐張葛無人繼三級髙壇拂杳冥</hi>玉笥山<hi>在新淦縣上有群玉峯九仙䑓金牛坡白龍岩棲霞</hi>
<hi>谷山中有蕭子雲宅○詩云郁木坑頭春鳥呼雲迷帝子在時居風流掃地無尋處只有寒藤學草書○山谷</hi>
<pb n="KR2k0007_WYG_021-12b"/>
<hi>題玉笥山梅真壇詩呉門不作南昌尉上䟽歸來朝市空笑拂岩花問塵世故人子是國師公○又題丨丨丨</hi>
<hi>鄧仙詩九真承詔上龍湖盡是驪山所送徒唯有鄧公留不去松根榰鼎煮菖蒲</hi>清江<hi>𤼵源清江縣</hi>
淦水<hi>漢書地理志豫章郡宜春南水東至新淦入湖</hi>蕭洲<hi>舊志名蕭灘鎮韓文云自袁州還京孟簡</hi>
<hi>乘舸邀我於丨丨</hi>堂舎富壽堂<hi>在軍治太守汪師/心建又見章山注</hi>文公堂<hi>天禧辛酉</hi>
<hi>王益損之為軍判官其子荆公實生於此</hi>坐嘯堂<hi>在軍治司諫韓璜為之記</hi>亭臺吸川亭<lb/>
<hi>在判官㕔面對大江眼界甚竒</hi>清江臺<hi>在軍圃/頗髙爽</hi>名宦皇朝王益<hi>荆公之父嘗為</hi>
<hi>軍判官</hi>龐籍<hi>為/守</hi>人物孫冕<hi>新淦人引年掛/冠詳見蘇州</hi>王欽若<hi>新喻人為相</hi>
劉式<hi>字叔度清江人國朝平江南入京歴華要長子立本以特㫖出身次立言立德立禮相繼登第皆位</hi>
<pb n="KR2k0007_WYG_021-13a"/>
<hi>星郎孫敞攽皆至侍從立德四世孫靖之清之相繼登第○朱文公劉氏墨莊記云劉清之五世祖工部府君</hi>
<hi>仕太宗朝佐邦計者十餘年既沒而家无餘貲獨有圖書数千卷夫人陳氏指以語諸子曰此乃父所謂墨莊</hi>
<hi>也海陵胡公先生聞而賢之為記其事其後諸子及孫比三世果以文章器業為時聞人云云</hi>劉敞<hi>字原</hi>
<hi>父於諸書無所不通有公是集行於世</hi>劉攽<hi>字貢父博極群書/有公非集行於世</hi>孔文仲<hi>字經</hi>
<hi>父刻苦學問自經史傳注百氏之書無不精究</hi>孔武仲<hi>字常父嘉祐/禮部第一</hi>孔平仲<hi>字毅</hi>
<hi>父並坐元祐黨籍</hi>題詠葛峯相對為文筆<hi>李與詩云云蕭水回環當墨池説與晚衙</hi>
<hi>休報事長官亭上有新詩</hi>亭扁江西太史詩<hi>楊琳詩云云名埀詩逸幾經時</hi>
四六<hi>塗芝丹掖分竹清江</hi>　<hi>出綍天門/分符斗壘</hi>　<hi>爰自皇朝/始為佳郡</hi>　<hi>民力於農士知所學</hi>
<pb n="KR2k0007_WYG_021-13b"/>
<hi>介乎大國若聲望之不侔藐是小邦亦賦輸之易辦</hi>　<hi>峯標玉笥尚存山谷之舊題水紀蕭洲重訪昌黎之陳迹</hi>
<hi>文風最盛是為劉孔之鄉民俗亦醇易奏龔黄之最</hi>　<hi>文章爵位有王劉孔之諸賢土地人民析瑞吉袁之三邑</hi>
　<lb/>
　<lb/>
　<lb/>
　<lb/>
　<lb/>
　方輿勝覽卷二十一<lb/>
</p>
<p>
</p>
  </div>
</body>
</text>
</TEI>
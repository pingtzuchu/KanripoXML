<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷七</head>
    <p>
<pb n="KR2k0007_WYG_007-1a"/>
欽定四庫全書<lb/>
　方輿勝覽卷七　　　　　　宋　祝穆　撰<lb/>
　　　慶元府　　<hi>鄞縣慈溪</hi>　<hi>奉化/象山</hi>　<hi>定海昌國</hi>
　建置㳂革<hi>禹貢揚州之域粤地星紀之次牽牛婺女之分野春秋時吴封越王勾踐東至于鄞</hi>
　<hi>即今鄞縣也勾踐滅吴欲徒吴王甬東即此郡之境秦以其地置鄞縣屬會稽郡漢順帝時以勾章鄞鄮</hi>
　<hi>三縣𨽻㑹稽郡隋併餘繼鄞鄮三縣入勾章縣隷吴州後改越州仍𨽻焉今之州乃隋勾章一縣之地唐</hi>
　<hi>置鄞州尋廢鄞縣元宗時以越州之鄞縣置明州以境内有四明山遂名唐末為錢氏所據皇朝改為奉</hi>
　<hi>國軍節度中興兼沿海制置使紹熈五年陞慶元府領縣六治鄞縣</hi>
<pb n="KR2k0007_WYG_007-1b"/>
事要郡名四明<hi>見㳂革注</hi>甬東<hi>左傳越滅吴使吴王居于丨丨注云丨丨越地會稽勾章</hi>
<hi>縣東海中洲也勾章鄞縣也</hi>風俗尚禮淳厖<hi>隋志君子丨丨庸庻丨丨</hi>人才比他<lb/>
郡為冠<hi>李璜撰府學記云四明山川之勝所以云云</hi>民訟繁夥<hi>晝簾堂記鄞云云十倍山</hi>
<hi>隂</hi>富於稲蟹<hi>李璜云鄞縣丨丨丨/丨之利地大物萃</hi>鱻□錯出<hi>錢彥逺衙司都目序</hi>
<hi>田瘠且隘云云居人啙窳偷時無蓄積之實衙將員雖百有二十貲産視它郡為瘁</hi>夷商越賈<hi>李璜</hi>
<hi>學記風颿海舶云云利源懋化紛至㳫來</hi>民剽多盜<hi>張津告詞四明並海云云廢其比伍通為囊橐</hi>
<hi>出沒海浪多所脱遺</hi>形勝東濵海洋<hi>錢彦逺序明州漢之鄮縣其地云云羣山聨屬</hi>太湖<lb/>
漫其西南<hi>楊濛引水記四明澤國也云云</hi>大江帶其東北<hi>同上</hi>羣山拱其<lb/>
<pb n="KR2k0007_WYG_007-2a"/>
外<hi>潘良夢三江亭記大江横其前云云島嶼出沒雲煙有無浪舶風㠶來自天際州之井屋盡在目中</hi>枕<lb/>
山臂江<hi>李璜學記四明據㑹稽之東云云重阜峻嶺連亘數千里</hi>蛟門虎蹲<hi>圖經云明之為</hi>
<hi>州乃海道輻凑之地故南則閩廣東矮人國北控髙麗商舶往來物貨豐衍東出定海有丨丨丨丨天設之險</hi>
<hi>此亦東南之要㑹者也</hi>負溟渤控扶桑<hi>九經堂記文云云倚巨鎮吞長江</hi>肅清海<lb/>
道<hi>朝野雜記㳂海制置云云節制水軍</hi>控制海道<hi>趙伯珪告詞四明重鎮二浙名邦内以藩屏王</hi>
<hi>畿外以丨丨丨丨</hi>山川四明山<hi>在州西八十里○陸龜蒙云山有峯最髙四穴在峯上毎天色</hi>
<hi>晴霽望之如户牖相依○福地記云三十六洞天第九曰丨丨丨山二百八十峯洞周廽一百八十里名丹山</hi>
<hi>赤水之天上有四門通日月星辰之光故曰四明山</hi>鄮山<hi>在鄞縣東四蕃志以海人持貨鄮易於此故名</hi>
<pb n="KR2k0007_WYG_007-2b"/>
象山<hi>在州東一百六十里山如象形故名東南北皆至海惟西南有陸路接台州寕海縣界○山出紅木</hi>
<hi>犀嘗移植禁中髙宗雅愛畵為扇面詩云日宫移向月宫栽染得嬌紅入面來多謝秋風揚雨露丹心一一為</hi>
<hi>君開</hi>天童山<hi>在鄞縣東六十里有寺○王介甫詩溪水清漣樹老蒼行穿溪樹踏春陽溪深樹宻無人</hi>
<hi>處唯有幽花渡水香</hi>雪竇山<hi>在奉化縣西資聖禅寺南有隐潭東有石蒼潭前有舍珠林千丈巖瀑布</hi>
<hi>頗為一郡勝槩</hi>育王山<hi>在鄞縣東三十里○陸務觀詩人間八萬四千塔便合推為第一仙</hi>蓬萊<lb/>
山<hi>在昌國縣四面大洋徐福求仙嘗至此</hi>鄞江<hi>亦曰/鄞水</hi>廣徳湖<hi>在鄞縣西二十里南豐記</hi>
<hi>東七鄉之田錢湖溉之其西七鄉之田水之注者則此湖也舟之通越者皆由此湖而湖之産有鳬雁魚鱉茭</hi>
<hi>蒲葭菼葵蓴蓮芡之饒其舊名曰鶯脰湖而今名大厯八年令儲仙丹之所更御史李後素刺史李敬芳皆賦</hi>
<pb n="KR2k0007_WYG_007-3a"/>
<hi>詩今刻石湖上</hi>錢湖<hi>在鄞縣東三十/里周八百里</hi>亭榭鮚亭<hi>漢地理志鄞縣有鮚踦亭顔注</hi>
<hi>云鮚音結蚌也踦岸曲也其中多鮚故以名亭</hi>西亭<hi>王介甫鄞縣丨丨詩收功無路去無田竊食窮城度</hi>
<hi>兩年更作世間兒女態亂栽花竹養風煙</hi>衆樂亭<hi>在西湖中錢公倚所建○司馬君實詩横橋通廢島</hi>
<hi>華宇出荒榛風月逢知已湖山得主人使君如獨樂衆庶必深顰何以知家給笙歌滿水濵○王介甫詩使君</hi>
<hi>幙府開東部名髙海曲人知慕艤舡談笑政即成洗滌山川作佳趣平泉浩蕩銀河注想見明星㺯機杼載沙</hi>
<hi>築成天上路投虹為橋取孤嶼掃除荆棘水中央碧瓦朱甍隨指顧春風滿城金版舫來看置酒新亭上百女</hi>
<hi>吹笙綵鳳悲一夫伐鼓靈鼉壯安期羨門相與遊方丈蓬萊不可求酒酣忽跨鯨魚去陳迹空從此地留○錢</hi>
<hi>公輔詩云誰把江湖付此翁江湖更在廣城中他年若數東南勝湏作蓬萊第一宫</hi>名宦房琯<hi>為慈</hi>
<pb n="KR2k0007_WYG_007-3b"/>
<hi>溪令</hi>皇朝王安石<hi>知鄞/縣</hi>曾㑹<hi>天聖中為守丞相公亮在侍下一日逰延慶寺而主僧知</hi>
<hi>禮夢伽藍告之曰翼日相公來已而曽公至</hi>曽鞏<hi>為郡/守</hi>栁耆卿<hi>監定海曉峯鹽場有題詠</hi>
范成大<hi>為守</hi>人物賀知章<hi>李白詩四明有狂客風流賀季真然知章越人鄞本越之屬邑</hi>
皇朝史浩<hi>相裕陵封越王</hi>史彌逺<hi>嗣居相位二十七年封衞王</hi>題詠魚多騐<lb/>
海豐<hi>舒信道詩近澤知田美云云</hi>鮚踦千蚌熟<hi>前人在奉化縣作</hi>市港兩潮<lb/>
通<hi>前人郡樓孤嶺對云云</hi>湖靈夜放光<hi>前人海近春蒸濕云云謂廣德湖</hi>海日旗<lb/>
邊出<hi>黄㴞贈明州霍員外恵化如施雨隣州亦可依正衙無吏近髙㑹覺人稀云云沙禽角外歸四明多</hi>
<hi>隐客閑約到巖扉</hi>四明山水東南表<hi>舒信道詩云云海鼇背上三山島麗譙髙逼斗牛寒</hi>
<pb n="KR2k0007_WYG_007-4a"/>
<hi>一曲梅花萬家曉</hi>南去司刑庇越民<hi>范希文送丁司理赴明州仙家枝葉令威孫云云金</hi>
<hi>闕道書㣲旨在獄多隂德是真人道書謂升真者皆湏曽為獄官</hi>大業才臣有此州<hi>王介</hi>
<hi>甫贈太守王大卿云云昆孫今駕鹿轓游</hi>尚記西亭一艤舡<hi>王介甫觀明州圖明州城郭畵</hi>
<hi>中傳云云投老心情非復昔當時山水故依然</hi>
四六<hi>䟽恩一扎作鎮四明</hi>　<hi>厥今四明/視漢三輔</hi>　<hi>地重輔藩/權尊制閫</hi>　<hi>雖居海表實近日邊</hi>
<hi>矧此鄮山之西實居淛水之左</hi>　<hi>惟四明之窮裔/處百粤之東偏</hi>　<hi>維甬東之名郡為浙左之奥區</hi>
<hi>相鄉之地制閫之兵</hi>　　　<hi>有舟車商賈之饒/兼營壘甲兵之衆</hi>　<hi>但令瀚海之澄波是即京師之䝉福</hi>
<hi>近長安之日赫赫曦曦望蓬萊之雲紛紛郁郁</hi>　<hi>孫綽賦天台並目靈仙之宅知章居永興或誤狂客之名</hi>
<pb n="KR2k0007_WYG_007-4b"/>
<hi>地重海邦實鎮臨于蛣岸天開制閫仍彈壓于鯨波</hi>　<hi>分虎是邦宜有南豐之遺矩飛鳬支邑亦為荆國之舊逰</hi>
<hi>天設海門之險既重提防雲屯水戰之師盡歸節制</hi>　<hi>西風便面厭隨京洛之塵東海邊頭坐挹蓬萊之氣</hi>
<hi>山號四明無隐幽之不及亭名衆樂欲愁嘆之俱消</hi>　<hi>威孚惠洽肅清東海之波政通人和牽引西湖之樂</hi>
<hi>世底休明時乃生于多士氣鍾清淑運實在于四明</hi>　<hi>持橐秉鈞既相輝于同里本兵興政又並出于明時</hi>
<hi>列戍相望盡縂戈舡之説百蠻畢至有來卉服之遥</hi>　<hi>琛賮入貢䕶使客之行疆舳艫相䘖來夷商之互市</hi>
　　　衢州　　<hi>西安常山</hi>　<hi>江山/開化</hi>　<hi>龍遊</hi>
　建置㳂革<hi>禹貢揚州之域星紀之次牽牛湏女之分春秋為越姑蔑之地秦屬㑹稽為太末縣</hi>
　<hi>漢因之東漢分太末立新安縣晉改曰信安唐平李子通析婺州之西境于信安縣置衢州國朝因之今</hi>
<pb n="KR2k0007_WYG_007-5a"/>
　<hi>領縣五治西安</hi>
事要郡名三衢<hi>元和志以州有丨丨山故名吴㑹湏知以路通三越故名</hi>太末<hi>見㳂革注</hi>
信安<hi>同上</hi>柯山<hi>見後爛/丨丨注</hi>風俗俗悍以果<hi>程俱保安院記郡接江閩風氣相薄</hi>
<hi>其山邃以亷其水清以駛云云</hi>君子尚氣敏於事<hi>同/上</hi>多亢言而厲行<hi>毛幵</hi>
<hi>超覽堂記其君子云云</hi>形勝東望九峯<hi>同/上</hi>西瞻靈石<hi>同上南臨樵谷</hi>姑蔑<lb/>
之墟<hi>韓愈徐偃王廟碑銘</hi>四達之衢<hi>趙令矜新政橋記云云接武江湖</hi>川陸之㑹<lb/>
<hi>毛幵竚舟亭記衢為云云南走閩西適楚距浙江五百里而近</hi>當東南孔道<hi>毛幵和風驛記衢為</hi>
<hi>州云云閩越之交舟車往來之都㑹</hi>大溪貫其中<hi>北山集溪橋記衢之為郡郊邑疆里錯䖏衆山</hi>
<pb n="KR2k0007_WYG_007-5b"/>
<hi>間云云東㑹浙江入于海其溪實出巖谷畎澗至郡城始大</hi>山川三衢山<hi>在常州圖經昔有洪</hi>
<hi>水瀑出𣲖兹山為三道因名○錢安道云自浙江而東環郡皆山唯信安得山水之勝而丨丨丨又信安之絶</hi>
<hi>境</hi>爛柯山<hi>一名石室又名石橋山在西安乃青霞第八洞天晉樵者王質入此山忽見橋下二童子</hi>
<hi>對奕以所持斧置坐而觀童子指示之曰汝斧柯爛矣質歸見鄉閭已及百嵗云</hi>江郎山<hi>在江山○</hi>
<hi>周雲叟詩巨靈一夜擘山開三石推從天外來仙客斫開修月路化工築作挽河臺○詳見寺廟</hi>烏巨<lb/>
山<hi>在西安東三十五里竹木薈蔚乃信安精藍第一山</hi>靈山<hi>在西安縣南七十里有徐偃王廟</hi>景<lb/>
星山<hi>在江山縣南五里縣治面之本名突星蔣之竒詩突星如落星後塔其上邑人始多登第</hi>龜峯<lb/>
<hi>其形如龜昂首伸足○毛樵記守居跨丨丨之上環境諸山宜若可以周覽而坐致孟郊羅隐有詩</hi>九仙<lb/>
<pb n="KR2k0007_WYG_007-6a"/>
巖<hi>在西安東十五里琢削百仭下有寺趙閲道有詩</hi>仙霞嶺<hi>在江山縣黄巢傳云巢破饒信衢等</hi>
<hi>州刋山開道即此</hi>芹嶺<hi>在開化縣○黄冕仲未第時有詩云任爾巍峩千萬丈也湏還我上頭行</hi>煙<lb/>
蘿洞<hi>在江山縣南五里舊傳丨丨子隐焉</hi>縠溪<hi>出西安合江山常山之水顧野王輿地志丨丨之水</hi>
<hi>交錯如羅紋</hi>浮石潭<hi>在西安東北五里溪中有/石髙丈餘水泛亦不沒</hi>亭臺風亭<hi>在城</hi>
<hi>西南洪邁記</hi>濯纓亭<hi>趙閲道詩釣臺逸老心非傲浮石仙人迹尚存對岸煙林雙佛寺隔灘風笛一</hi>
<hi>漁村</hi>縠波亭<hi>吕㣲仲詩地軸抽/不盡風梭織又成</hi>證夢亭<hi>晏類要在州治之前唐豆盧者夣一</hi>
<hi>老人謂之曰二十年後為此郡守可于此建亭後果如所言</hi>寺院仙居院<hi>在江山東南有水簾</hi>
<hi>○王介甫作僧德殊家水簾詩云淙淙萬音落石顛皎皎一𣲖當簷前清風髙吹鸞鶴唳白日下照蛟龍涎浮</hi>
<pb n="KR2k0007_WYG_007-6b"/>
<hi>雲裝額自能捲缺月作鈎相與懸朱門試問幽人價翡翠蛟綃不直錢</hi>永年寺<hi>在常山縣北三十里</hi>
<hi>又名黄岡寺丞相趙鼎侍郎魏矼侍讀范冲避地南來寓居寺中有酬唱</hi>烏石院<hi>在龍逰縣北張魏公</hi>
<hi>浚觧相位西歸留題云清河張德逺聴顔師古鼓琴而去○岳公飛題云紹興三年假宿幽巖覽山川之勝志</hi>
<hi>期為國削平大難恢復輿圖迎二聖沙漠之還輔聖主無疆之運</hi>石壁寺<hi>在龍游○杜荀鶴詩石壁</hi>
<hi>早聞僧説好今來偏與我相宜有山有水堪吟䖏無雨無風見景時漁父晚舡分浦釣牧童寒笛倚牛吹畵人</hi>
<hi>畵得從他畵畵得應輸八句詩</hi>祠墓徐偃王廟<hi>在西安縣南七十里靈山下○韓愈撰廟碑云</hi>
<hi>徐與秦俱出伯翳為嬴姓秦䖏西偏專為用武勝卒僨其國徐䖏得地中文德為治至偃王誕當國益除去刑</hi>
<hi>君國子民一出于仁義時周穆王無道得八龍騎之西遊同王母宴于瑶池之上歌謳忘歸諸侯争辯者無所</hi>
<pb n="KR2k0007_WYG_007-7a"/>
<hi>質正賔于徐之庭者三十六國穆王恐命造父御長驅而歸與楚連謀伐徐徐不忍鬪其民北走彭城百姓從</hi>
<hi>而歸之偃王死民號其山為徐山鑿石為室以祠偃王衢州故㑹稽太末也民多姓徐氏支縣龍邱有偃王廟</hi>
<hi>或曰偃王之逃戰不之彭城之越城之隅棄玉几研于㑹稽之水或曰徐子章禹之宗族子弟即其居立先王</hi>
<hi>廟</hi>江郎廟<hi>在江山南五十里文思博要云有江姓三昆弟登其顛化為三石峯因名焉湛滿者亦居</hi>
<hi>山下其子仕路遭永嘉之亂不得歸滿使祝宗言于三石之靈能致其子靡愛斯牲旬日中湛子出洛水邊見</hi>
<hi>三少年使閉眼入車欄中但聞去如疾風俄頃間從空堕良久乃覺是家中後園也</hi>郭璞墓<hi>在㦸門内</hi>
<hi>相傳謂璞曰五百年太守為吾守墓紹聖二年太守孫賁知非丨丨丨𤼵之得二石其一題云乾符五年五月</hi>
<hi>安於此見毛滂雙石堂記</hi>名宦第五𤦺<hi>為湏江丞即/今之江山縣</hi>皇朝陳康伯<hi>為通</hi>
<pb n="KR2k0007_WYG_007-7b"/>
<hi>判</hi>李光<hi>知開/化縣</hi>人物趙抃<hi>嘗帥蜀以一琴一鶴自隨諡清獻嘗作髙齋有詩云軒外長溪</hi>
<hi>溪外山捲簾空曠水雲間髙齋有問如何樂清夜安眠白晝閑</hi>趙鼎<hi>寓居/常山</hi>劉章<hi>衢州人乙丑廷</hi>
<hi>試第一</hi>周頴<hi>朱元晦江山縣學景行堂記云正介先生周君頴之行信于鄉而聞于朝其立言埀訓褒</hi>
<hi>善貶惡足以為後世法</hi>毛注<hi>同上諫議丨丨排擊巨姦/奪其政柄不幸廢黜以死</hi>毛㮚<hi>同上罵賊</hi>
<hi>不屈以明守官之義</hi>徐揆<hi>同上捐軀虜營/以紓君父之急</hi>徐存<hi>同上逸平先生丨丨受業于程氏之</hi>
<hi>門人學與行髙講道于家弟子自逺至者常以百數今未逺也吾意大山長谷之中隘巷窮簷之下必有獨得</hi>
<hi>其傳而深蔵不市者為我訪而問焉則知所以為教之方矣</hi>題詠千山紅樹萬山雲<lb/>
<hi>方干衢州别李秀才詩云云把酒相看日又曛一曲離歌兩行淚不知何處再逢君</hi>風髙綠野苖<lb/>
<pb n="KR2k0007_WYG_007-8a"/>
千頃<hi>羅隐寄三衢孫員外詩云云露冷平楼酒滿巵</hi>削玉髙峯環地起<hi>徐嚞超覽堂詩</hi>
<hi>峥嶸棟宇壓城頭四面清竒入寸眸云云潑藍逺水拍天浮</hi>野林參天隂翳長<hi>王介甫衢</hi>
<hi>州道寄平甫弟詩淺溪受日光炯碎云云</hi>浮石潭邊停五馬<hi>白居易嵗暮在衢州張使君書</hi>
<hi>并詩因以長句報之兩州彼此意何如官職蹉跎嵗欲除云云望濤樓上得雙魚萬言舊丰才難敵五字新題</hi>
<hi>思有餘貧薄詩家無好物反投桃李報瓊琚</hi>
四六<hi>出綍九宸分符三輔</hi>　<hi>眷惟淛水/莫重衢城</hi>　<hi>姑蔑古郡/淛江上游</hi>　<hi>析壌三衢去天一握</hi>
<hi>維今四達之衢即古三輔之地</hi>　<hi>眷太末之提封/實淛河之要口</hi>　<hi>惟兹太末之里實本東陽之墟</hi>
<hi>衢故太末也今實輔藩君薄淮陽耶即歸禁闥</hi>　<hi>徒御從容宿㫪粮而已至吏民企羡晝衣錦以何殊</hi>
<pb n="KR2k0007_WYG_007-8b"/>
<hi>望九重之闕輦轂匪遥據四達之衢舟車相屬</hi>　<hi>舟車交凑雖名走集之衝冠葢相望頻有將迎之役</hi>
<hi>昔偃王之遺民尚餘雅俗今清獻之故國可挹髙風</hi>　<hi>圍棋别墅尋晉朝柯斧之仙觀瀑名山和荆公水簾之句</hi>
<hi>州當孔道固餙厨傳以邀名地近神京毎歌袴襦而得召</hi>　<hi>避地黄岡曽有名賢之陳迹監州縠水亦為公相之舊遊</hi>
　　　婺州　<hi>金華永康</hi>　<hi>東陽/武義</hi>　<hi>義烏/浦江</hi>　<hi>蘭溪</hi>
　建置㳂革<hi>禹貢揚州之域粤地星紀之次牽牛婺女之分野春秋時為越西界後六世王無疆</hi>
　<hi>為楚威王所併秦滅楚屬㑹稽郡即漢之㑹稽烏傷縣吴分㑹稽置東陽郡在金華山之陽縠水之東因</hi>
　<hi>名東陽縣梁置金華隋廢郡置吴州尋又分吴州置婺州唐或為金華郡或為婺州石晉時陞為武勝軍</hi>
　<hi>皇朝仍為婺州改武勝軍為保寕軍節度領縣七治金華</hi>
<pb n="KR2k0007_WYG_007-9a"/>
事要郡名金華<hi>玉臺新咏序云金星與婺女争華故曰丨丨</hi>東陽<hi>見㳂革注</hi>婺女<lb/>
<hi>同上</hi>寳婺<hi>圖/經</hi>風俗俗勤耕織<hi>見東/陽志</hi>名士輩出<hi>同上</hi>士知所學<lb/>
<hi>東萊祠記</hi>形勝江南劇郡<hi>唐馮伉八詠後序云云無出宣城東陽</hi>三洞雙溪之<lb/>
勝<hi>東陽志云云降靈於人</hi>東陽為山水佳地<hi>權載之送道士歸婺州序</hi>山川金<lb/>
華山<hi>在縣北二十里亦曰金盆山一名長山有赤松觀○神仙傳黄初平蘭陵人年十五家使牧羊遇道</hi>
<hi>士愛其良謹將至金華山石室中四十餘年兄初起尋之遇道士引山中相見兄問羊安在但見白石初平叱</hi>
<hi>之石皆起成羊數萬首初起遂棄妻孥食松柏茯苓五萬日後神仙</hi>金華洞<hi>在縣北三十里第三十六</hi>
<hi>金華洞元之天其洞有三巍然在山去天尺五者曰朝真洞自朝真而下百餘歩至冰壺洞洞在山之腰視之</hi>
<pb n="KR2k0007_WYG_007-9b"/>
<hi>若井其深百尺泉聲如擊鼓攀崖而下石皆離别水奔注其中傾沫成簾長三十尺雙石嶄然壁立曰石笋自</hi>
<hi>冰壺而下行五十歩有石若白龍之陞降者曰雙龍洞可容胡床百數居之</hi>紫微巖<hi>在金華縣北二</hi>
<hi>十五里有石室梁孝標棄官舍其下撰類苑</hi>鮑令巖<hi>在縣南五里涵碧亭之上元豐間知縣鮑拯率</hi>
<hi>僚屬來修禊事縱觀古迹令磨其崖唐最書鮑令巖三字鐫之</hi>石樓巖<hi>在義烏縣兩巖層級髙下類重</hi>
<hi>楼複屋葢勝絶之地也</hi>東陽江<hi>永康丨丨合流為一又名雙溪一源出東陽一大盆山一源出縉雲</hi>
繡川<hi>在義烏縣</hi>蘭溪<hi>在縣南七里一名瀫水出于衢㑹于婺二水類羅紋岸多蘭茝故名○禓廷秀</hi>
<hi>曉泊丨丨詩金華山髙九天半夜雪裝成珠玉案丨丨水清千頃强朔風動作琉璃缸日光雪光兩相射病眼</hi>
<hi>看來忘南北恨身不如波上鷗脚指為楫身為波恨人不如沙上雁蘆花作家梅作伴折綿氷酒未是寒曉寒</hi>
<pb n="KR2k0007_WYG_007-10a"/>
<hi>真欲氷我肝急閉蒻蓬擁爐去竹葉梨花十分注</hi>堂亭仁風堂<hi>在州宅取袁宏奉揚丨丨之義</hi>
涵碧亭<hi>在東陽縣北五里峴山之下唐寳厯間東陽令于興宗建劉禹錫有詩故名</hi>水樂亭<lb/>
<hi>在東陽縣西南八里兩山對峙有飛泉數丈界山而落泠然有聲宰王槩作亭澗上取元次山水樂之説蘇子</hi>
<hi>瞻寄題詩云但向空山石壁下愛此有聲無調之清流流泉無弦石無竅强名水樂人人笑</hi>東峯亭<lb/>
<hi>在蘭溪縣馮宿亭記云松門葢空石道如帶</hi>最髙亭<hi>葉相園○陸務觀詩髙亭新築冠鰲峯眼力超</hi>
<hi>然信不窮膚寸油雲澤天下大千沙界納胷中春遊到䖏羣花擁夜飲歡時百榼空劉向老來忘世味只思詩</hi>
<hi>酒伴裴公</hi>極目亭<hi>韓无咎丨丨丨詩集序婺之牙城東南隅有亭纔數椽郡守周彦廣嘗取米元章所</hi>
<hi>書丨丨丨三大字榜之然元章舊題乃上蔡也既䧟沒不可見猶得見于吾州豈特其名之適實而字畫之妙</hi>
<pb n="KR2k0007_WYG_007-10b"/>
<hi>亦因是顯矣然棟宇狹甚不足以陳觴豆列絲竹客至倚徙而愛之主人僅為茗飲或奉一杯相夀而已耳予</hi>
<hi>再為婺之明年值嵗豐少事乃闢而新焉其規制不能侈大頗與其地為稱于是來登者酒酣歡甚往往賦詩</hi>
<hi>或歌詞自見則皆巨公長者及鄉評之彦與經從賢士大夫也葢婺城臨觀之許凡三中為雙溪樓西為八詠</hi>
<hi>樓東則此亭皆盡見羣山之秀兩川貫其下平林曠野景物萬態而雙溪直譙門渉通衢百舉武八詠在郡庠</hi>
<hi>之偏距州治尤逺且湏女之祠寓焉二樓不可頻至惟丨丨丨在後圃之隙不必命駕煩民得與賔客共之予</hi>
<hi>以山林麋鹿之姿遇退食之餘好風佳月必携幼穉支笻躡屨徜徉于此葢溪光山色竒花美卉無日而非我</hi>
<hi>有也吾恐異時太守之賢不得而廢則嘯歌觴詠有以慰吾之暇者可不傳乎雖蘭亭逸少之風莫及而峴山</hi>
<hi>叔子之嘆未忘因類而鋟諸木俾好事者其考之</hi>樓觀八詠樓<hi>在子城西即沈隐侯元暢樓至</hi>
<pb n="KR2k0007_WYG_007-11a"/>
<hi>道間郡守馮伉更今名○沈約八詠詩登䑓望秋月㑹圃臨春風秋至愍衰草寒來悲落桐夕行聞夜鶴晨征</hi>
<hi>聴曉鴻解佩去朝市被褐守山東○嚴維詩明月雙溪水清風丨丨丨少年為客處今日送君行○李易安詩</hi>
<hi>千古風流丨丨丨江水留與後人愁水通南國三千里氣壓江城十四州○崔灝詩梁日東陽守為樓望越中</hi>
<hi>綠忩明月在青史古人空江静聞山狖川長數塞鴻登臨白雲晚留恨此遺風</hi>雙溪樓<hi>在郡城上米元</hi>
<hi>章書</hi>橋梁山橋<hi>在州北二巖對立溪/流亂石間故名丨丨</hi>寺觀智者寺<hi>在州西北五十</hi>
<hi>里丨丨禅師道塲後倚石巖乃金華第一刹也</hi>寶婺觀<hi>在子城門西與州學連接樓宇髙聳古桐森然</hi>
<hi>諺云桐齊簷出狀元紹興癸丑桐與簷齊而陳亮以廷試魁多士繼則桐為風折後再生一枝柯葉寖茂至嘉</hi>
<hi>定庚辰桐與簷齊劉渭繼為大魁應前䜟云</hi>祠廟東萊祠<hi>先生作麗澤書院為講學之地今為</hi>
<pb n="KR2k0007_WYG_007-11b"/>
<hi>祠堂仍勅賜額</hi>名宦袁宏<hi>出為東陽太守謝安以扇贈之荅曰敬當奉揚仁風慰彼黎庶</hi>沈約<lb/>
<hi>字休文為太守</hi>于興宗<hi>補東/陽令</hi>皇朝錢藻<hi>為/守</hi>蘇頌<hi>為守遷州學</hi>人物顔<lb/>
烏<hi>異苑云東陽丨丨以淳孝稱父死負土成墳羣烏啣土助焉而烏口皆傷漢烏傷縣以此名今義烏是也</hi>
舒元輿<hi>東陽人作牡丹賦</hi>皇朝葉衡<hi>金華人/拜相</hi>王淮<hi>金華人拜相</hi>吕祖<lb/>
謙<hi>字伯恭號東萊先生申公夷簡之後特賜諡成公○朱元晦嘗題其畵像賛云以一身而偹四氣之和以</hi>
<hi>一心而㴠千古之秘推其有足以尊主而庇民出其餘足以立教而埀世然而狀貌不逾乎中人衣冠不詭干</hi>
<hi>流俗迎之而不見其來隨之而莫睹其躅矧乎丹青孰形心曲惟觀之者有以得其天焉則庻幾遺編之可續</hi>
題詠江天婺女分<hi>唐包何别婺州鄧使君云云風月隐侯詩别恨雙溪急留歡五馬遲</hi>斗<lb/>
<pb n="KR2k0007_WYG_007-12a"/>
牛之故墟<hi>王介甫詩况乃漢烏傷云云</hi>落帆金華岸<hi>李白送魏萬詩徑入梅花橋雙</hi>
<hi>溪納歸潮云云赤松若可招</hi>老手便劇郡<hi>蘇子瞻送錢藻守婺州云云髙懐厭承明聊䊸東陽</hi>
<hi>綬一濯滄浪纓東陽佳山水未到意已清過家父老喜出郭壺漿迎子行得所願愴悢居者情吾君方急賢日</hi>
<hi>旰坐邇英黄金招樂毅白璧賜虞卿子不少自貶諫議空峥嶸古稱為郡樂漸恐煩敲搒臨分不敢盡醉語醒</hi>
<hi>還驚</hi>東陽本是佳山水<hi>劉禹錫寄東陽令于興宗詩云云何况曽經沈隐侯化得邦人解吟</hi>
<hi>咏如今縣令亦風流新開潭洞疑仙府逺冩丹青到雍州落在尋常畫師手猶能三㐲凜生秋</hi>縣舍江<lb/>
雲裏<hi>韓翊送金華王明府詩云云心閒景又偏家資陶令酒月俸沈郎錢黄蘖香山酒青楓暮雨天時聞</hi>
<hi>引車騎竹外尚銅泉</hi>
<pb n="KR2k0007_WYG_007-12b"/>
四六<hi>䟽㤙丹綍作鎮金華</hi>　<hi>䟽綍日畿/分符星婺</hi>　<hi>暫辭北闕/出守東陽</hi>　<hi>眷此輔藩介于行闕</hi>
<hi>矧婺州之奥區實浙江之巨鎮</hi>　<hi>輟奉琳霄之館/屈臨寳婺之區</hi>　<hi>進直奎文之閣出臨婺女之區</hi>
<hi>沈休文之八詠風月長清劉孟徳之一詩山水増重</hi>　<hi>雙溪勝境守臣乃得于名流七縣奥區化國正逢于樂嵗</hi>
<hi>秘殿説書幸得金華之彦名邦出相益増寶婺之輝</hi>　<hi>揚袁侯之扇仁風既幸于及民趣曺公之装召節即聞于載道</hi>
<hi>金華洞天訪初平之遺迹紫微石室懐孝標之故居</hi>　<hi>聽履上星辰方覺文昌之炳煥兵衞森畵㦸遽從婺女以蕃宣</hi>
<hi>元豐茂宰紀修禊于磨崖淳熙大儒實㑹文于麗澤</hi>　<hi>老手便劇郡抗章自詭于民庸岳牧用詞臣奏命來宣于王澤</hi>
<hi>洋洋大對相輝魁宿之光躔赫赫元勲更續相鄉之衣鉢</hi>
<hi>一州七邑之繁上直斗星之次三洞雙溪之勝素鍾人物之英</hi>
<pb n="KR2k0007_WYG_007-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_007-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷七<lb/>
</p>
<p>
</p>
  </div>
</body>
</text>
</TEI>
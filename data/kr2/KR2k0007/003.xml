<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷三</head>
    <p>
<pb n="KR2k0007_WYG_003-1a"/>
欽定四庫全書<lb/>
　方輿勝覽卷三　　　　　　宋　祝穆　撰<lb/>
　　　鎮江府<hi>丹徒金壇</hi>　<hi>丹陽</hi>
　建置沿革<hi>禹貢揚州之域呉地斗分野春秋時屬呉其地為朱方後屬越及楚秦改為丹徒屬</hi>
　<hi>㑹稽郡西漢屬江都國東漢屬呉郡孫權自呉徙丹徒謂之京城亦曰京口晉元帝渡江於京口僑置南</hi>
　<hi>徐州宋以南徐治京口隋文帝於南徐置潤州取潤浦以名唐因之後改丹陽郡德宗為鎮海軍皇朝陞</hi>
　<hi>鎮江軍節度後以徽宗皇帝潜邸陞府領縣三治丹徒</hi>
　　淮東總領置司<lb/>
<pb n="KR2k0007_WYG_003-1b"/>
事要郡名京口<hi>圖經其城因山為壘縁江為境爾雅邱絶髙曰京故名</hi>南徐<hi>見沿革注</hi>
風俗人性驕奢<hi>見寰宇記</hi>習戰尚禮<hi>隋志京口人丨丨而君子丨丨</hi>六代之<lb/>
風流<hi>徐鎔甘露寺記云云人物綜萃於斯三呉之山川林泉肇發於此</hi>形勝東通呉㑹<lb/>
<hi>郡國志云云西連都邑南接江湖</hi>西接漢沔<hi>曽改潤州集序控江流之㑹云云北拒淮泗</hi>浙<lb/>
西門户<hi>繫年録知鎮江府劉寜上言云</hi>控扼大江<hi>同/上</hi>内蔽日畿<hi>鎮江志序云云</hi>
<hi>外連天塹</hi>望海臨江<hi>見南/齊志</hi>險過金湯<hi>周世宗問孫忌對曰長江千里云云</hi>桑梓<lb/>
帝宅<hi>南齊志宋氏以來云云</hi>北府兵可用<hi>元温嘗謂京口酒可飲云云○劉貢父詩縹壺</hi>
<hi>盈前京口酒紅斾相隨北府兵</hi>山川北固山<hi>在州北一里廻嶺下臨長江其勢險固即府治所㨿</hi>
<pb n="KR2k0007_WYG_003-2a"/>
<hi>及甘露寺基建康實録梁武帝幸京口登北固楼遂改名北顧</hi>五州山<hi>在城西○蔡天啟詩西升崇邱</hi>
<hi>望培塿見五州</hi>蒜山<hi>在城西三里山上多蒜故/名蘇子瞻云丨丨可居</hi>花山<hi>在城東即東山○蘇</hi>
<hi>子美詩寺裏山因花得名皇甫冉詩東山復盛遊即此</hi>土山<hi>在城西劉禹/錫有詩見後</hi>茅山<hi>在金</hi>
<hi>壇縣六十五里即三十六洞天華陽第八洞天也漢有三茅來治故名真誥云金壇華陽之天茅盈之祖濛得</hi>
<hi>道號金壇</hi>黄鶴山<hi>在城西南三里宋武帝潜龍時息此山有黄鶴飛舞因名○一名戴公山南史戴顒</hi>
<hi>世居剡中又徙京口止黄鶴山宋文帝每欲見之日吾東廵當宴戴公山</hi>京峴山<hi>在府治東五里謂之</hi>
<hi>京鎮祥符圖經不載京口得名以此鮑昭有從京峴拜陵詩</hi>丹陽山<hi>古雲陽縣也秦時亦言其地有</hi>
<hi>天子氣始皇鑿北坑以敗其勢截直道使阿曲故謂之晋曲阿天寳初號丹陽非晉漢之丹楊漢丹楊郡治宛陵</hi>
<pb n="KR2k0007_WYG_003-2b"/>
<hi>丹楊郡治秣陵山多赤桞故名</hi>金山<hi>在江中去城七里唐李錡鎮潤州表名丨丨因裴頭陁開山得金故</hi>
<hi>名山前有三島號石牌稱郭璞墓按唐書韓滉傳建中之難陳少游在揚州以甲士三千臨江大閱滉亦總兵</hi>
<hi>臨金山與少游㑹則是建中之時已有丨丨之名非始於李錡也○長編建炎四年夏烏珠回至鎮江韓世忠</hi>
<hi>提兵駐揚子江金山以邀之敵衆数萬世忠戰士纔八千烏珠約日㑹戰世忠募海船百餘艘泊金山下預命</hi>
<hi>工鍜鐡為長綆貫一大鈎比合戰世忠分海舟為兩道每縋一綆則曵一舟而入敵不得渡以輕船絶江而遁</hi>
<hi>俘獲殺傷甚衆○政和間嘗以金山龍遊寺改建神霄宫汪彦章記云父老相傳先唐時嘗以為龍㳺觀已而</hi>
<hi>為浮屠氏所有者幾二百年故金華楊氏洞天記曰中國洞天不載於名籍者尚多有之丨丨其一也盖其前</hi>
<hi>臨滄海周回大江獨立無倚與天為際風濤朝夕赴其吞吐日月晦冥環其左右攬𢾗州之秀於俛仰之間而</hi>
<pb n="KR2k0007_WYG_003-3a"/>
<hi>下盤魚龍之宫神靈之府盖宇宙區奥古今勝處也○周洪道雜記云山在京口江心上有龍游寺登妙髙峯</hi>
<hi>望焦山海門皆歴歴此山大江環遶每風四起勢欲飛動故南朝謂之浮玉山别有山島相傳為郭璞墓大水</hi>
<hi>不能没下元水府亦在此諺云金山山褁寺焦山寺褁山○楊廷秀曉登金山詩金山東金山西金山排霄南</hi>
<hi>斗齊天將三江五湖水并作一江字揚子來從九天上㵼入九地底遇嶽嶽立摧逢石石立碎乾坤氣力聚此</hi>
<hi>江一波打來誰敢當金山一何強上流獨立江中央一塵不隨海風舞一礫不隨海潮去四旁無蒂下無根浮</hi>
<hi>空躍出江心住金宫銀闕起峯頭搥鼔撞鐘聞九州詩人踏雪來清遊天風吹儂上瓊樓不為浮玉飲玉舟大</hi>
<hi>江端的替人羞金山端的替人愁○唐韓垂詩云廬山一峯秀岌然殊衆山盤根大江底撑影浮雲間雷霆常</hi>
<hi>間作風雨時徃還象外懸清景千載長躋攀</hi>焦山<hi>在江中金焦二山相去十五里唐圖經云後漢焦先</hi>
<pb n="KR2k0007_WYG_003-3b"/>
<hi>隠於此山因名</hi>雙峯<hi>在海門○韓持國登潤州城/詩一帶分江紀丨丨照海門</hi>大江<hi>在城北六里亦</hi>
<hi>名京口○三國志魏文帝將東征出廣陵臨大江戎卒數十萬旌旗𢾗百里不敢渡嘆曰波濤洶湧天所以限</hi>
<hi>南北也魏雖有武騎千羣何所用之遂於馬上賦詩云觀兵臨江水水流何湯湯戈矛成山林𤣥甲曜日光猛</hi>
<hi>將懷暴怒膽氣正縱横誰云江水廣一葦可以航○林大聲詩南徐江水天下雄沿江一水如盤龍○楊傑詩</hi>
<hi>海上波平千里白江東兵壯萬夫雄雲開雲合山頭月潮落潮生渡口風</hi>練湖<hi>去城四十里○李華頌并</hi>
<hi>序辭曰土反其宅水歸其壑先王因流下而導之故曰九川滌源因迤匯而瀦之故曰九澤既陂以䟽天地之</hi>
<hi>氣以利元元之用崇伯汨五行而殛羽山臺駘章大澤而封汾川洪範首之春秋載之地有廣狹事無今古大</hi>
<hi>江具區惟潤州其薮曰丨丨幅員四十里菰蒲菱芡之多龜魚螺鱉之産饜飫江淮膏潤𢾗州其傍大族強家</hi>
<pb n="KR2k0007_WYG_003-4a"/>
<hi>泄流為田專利上腴畆收倍鍾富劇淫衍自丹陽延陵金壇環地三百里数合五萬室旱則懸耜水則具舟人</hi>
<hi>罹其害九十餘祀凢經上司紛紜與奪八十一斷嗚呼曲能掩直強者以得之老㓜怨痛沈聲無告永泰元年</hi>
<hi>王師大翦西戎西戎既駾矣生人舒息詔公卿選賢良先除二千石以江南經用所資首任能者是嵗十一月</hi>
<hi>二十三日拜前常州刺史京兆韋公損為潤州聲如颷馳先詔而至吏人畏服男女相賀即日上無貪刻下無</hi>
<hi>寃憤公素知截湖潤壤災甚螟蝥臨事風生指期以復羣謗雷動山鎮恬然中明獨裁文之以禮乃白本道觀</hi>
<hi>察使兼御史中丞韋公元浦中丞撫掌惬心如公之謀且曰興利除害得其人而後行非常之政敢歸叔父公</hi>
<hi>乃申戒縣吏率徒闢之人不俟召呼抃從役畚鍤盖野峻臯成蹊増理故塘繚而合之廣湖為八十里像月之</hi>
<hi>規儔金之固水復其所如鯨噀射洶洶隱地雷聞泉中先程三日若海之瀰望灝灝如吞吐日月沈沈如韞蓄</hi>
<pb n="KR2k0007_WYG_003-4b"/>
<hi>風雨所潤者逺原隰皆春耕者飽憂者泰於是䟽為斗門既殺其溢又支其澤沃塉均品河渠通流商恱奠價</hi>
<hi>人勇輸賦遐邇受利豈惟此州每嵗萌隂乘陽二氣相薄大雨時行羣潦奔流水勢所入盈而無傷龍見方雩</hi>
<hi>稼蒙其渥時前相國彭城公劉尚書宴統東方諸侯平其貢稅間而恱之白三事以聞詔書襃異焉彭城公宣</hi>
<hi>命至江南捧詔授公公率元僚椽史令丞已下至于耆艾西向拜手忻戴皇明人心上感天䧏嘉澤如有神祗</hi>
<hi>昭恊厥志公正直而和專静而斷嫉惡宥過惠人察姦純鈎精堅百鍊不耗伐冰之貴䧏從士禮詩云靖共爾</hi>
<hi>位好是正直宜其享福也吏人入賀公拱而謝之曰尚書劉公觀察韋公奉行王澤也鄙何力之有焉丹陽令</hi>
<hi>杜孟寅秉公之清白延陵令季令從如公之愛人金壇令胡玘禀公之成規及丹陽耆夀周孝瓌百姓湯原等</hi>
<hi>拜首而請曰兊為澤兊恱也水歸於澤而澤恱於人百年浸塞而公啓之臣哉鄰哉克諧帝休永代是式三縣</hi>
<pb n="KR2k0007_WYG_003-5a"/>
<hi>無灾若不碣而刻之則王命不揚於厥後後之人無以依㨿也華嘗學古見訪為頌頌曰望沄沄兮視冥冥鳥</hi>
<hi>閑魚樂葭菼生膏腴利倍起訟争斯人怨抑痛無聲韋公正直動神靈百年游淀為漻清飢者飫兮病者寕詔</hi>
<hi>書光寵恩霈榮劃然毦矒復皎明追琢刻頌揚棻馨</hi>潤浦<hi>在丹徒縣東二里州以此得名一曰東浦</hi>新<lb/>
亭渚<hi>李善注云十洲記在丹陽郡○謝元暉别范零陵詩停驂我悵望輟棹子夷猶廣平聽方籍茂陵將</hi>
<hi>見求</hi>西津渡<hi>戴叔倫詩云大江横萬里古渡渺千秋○孟浩然詩北固臨京口夷山對海濵江風白浪</hi>
<hi>起愁殺渡頭人</hi>漕渠<hi>貫城中司馬遷曰禹之治水於呉則通渠三江五湖其來乆矣六朝都建康凢三呉</hi>
<hi>船避京江之險自雲陽西城鑿運瀆徑至都下隋平陳廢雲陽二瀆大業末穿河西京江至餘杭八百餘里面</hi>
<hi>濶十丈擬通龍舟以偹東遊之役自是始復禹通渠故道唐世因之白居易詩平河七百里謂此河也</hi>堂<lb/>
<pb n="KR2k0007_WYG_003-5b"/>
亭衛公堂<hi>在府治之後</hi>蕭閒堂<hi>在鐵甕門西接茅山洞中有丨丨居顧况詩蕭閒隱洞房</hi>
相公堂<hi>蘇京宰丹陽奉其父頌至邑遇誕日築堂為夀後人因名之</hi>向呉亭<hi>在府治○陸龜</hi>
<hi>蒙詩秋來懶上丨丨丨○王介甫寄刁景純詩遥約丨丨丨下路</hi>寳墨亭<hi>蘇子美詩云山隂不見換</hi>
<hi>鵝經京口今傳瘞鶴銘瀟洒集仙來見記風流太守為開亭</hi>樓觀望海樓<hi>在府治昔蔡君謨經</hi>
<hi>此題曰丨丨丨城中最髙處旁視甘露金山如屏障中畫出信江南之絶致也後改曰連滄觀○米元章和孫</hi>
<hi>少述潤州丨丨丨詩雲間鐡甕近青天縹緲飛樓百尺連三峽江聲流筆下六朝山影落樽前幾畨畫角催紅</hi>
<hi>日無事滄洲起白煙忽憶賞心何處在春風秋月兩茫然</hi>北固樓<hi>輿地志在北固山上天色晴明望見</hi>
<hi>廣陵城如青霄中鳥道相去五十里○李白詩丹陽北固是呉闗晝出樓臺雲水間千巖烽火連滄海兩岸旌</hi>
<pb n="KR2k0007_WYG_003-6a"/>
<hi>旗遶碧山○僧仲殊詩海門礙日山雙聳江北迎人樹幾行○范希文詩北固髙樓海氣寒使君曾此凭欄干</hi>
<hi>春山雨後青無数借與淮南子細㸔</hi>多景樓<hi>在甘露寺○曽子固詩欲収嘉景此樓中倚徙欄干四望</hi>
<hi>通雲亂水光浮紫翠天含山氣入青紅一川鍾唄淮南月萬里帆檣海外風老去衣衿塵土在祗將心目羨冥</hi>
<hi>鴻○劉改之詩壯觀東南二百州景於多處最多愁江流千古英雄淚山掩諸公富貴羞北固秪今唯有酒中</hi>
<hi>原在望莫登樓西風戰艦成何事只送年年使客舟○又詩金山焦山相對起挹盡東流大江水一樓坐斷天</hi>
<hi>中央収拾淮南数千里○米元章題丨丨丨呈太守裴如晦學士六代蕭蕭木葉稀樓髙北固落殘暉兩州城</hi>
<hi>郭青煙起千里江山白鷺飛海近雲濤驚夜夢天低月露濕秋衣使君豈負時平樂長倒金鍾盡興歸</hi>得<lb/>
江樓<hi>盤州洪景伯為之記</hi>喜雨樓<hi>在城内規模宏壯占一/郡勝處頗有登覽之快</hi>城樓<hi>劉長</hi>
<pb n="KR2k0007_WYG_003-6b"/>
<hi>卿和顔使君登潤州丨丨山城迢遞敞髙樓露冕吹鐃居上頭春草連天隨北望夕陽浮水共東流江田漠漠</hi>
<hi>全呉地野樹蒼蒼故蔣州王粲曽為南郡客别來無處更銷憂</hi>萬嵗樓<hi>皇甫冉同客登樓詩髙楼直上</hi>
<hi>思依依極浦遥山合翠微江客不堪頻北望塞鴻何事獨南飛維掦古渡寒煙積𤓰歩空洲逺樹稀聞道王師</hi>
<hi>猶轉戦誰能譚笑觧重圍</hi>東軒<hi>在甘露寺○周繇詩毎日憐晴眺閑吟只自娛山從平地有水到逺天無</hi>
<hi>老樹多封楚輕煙暗染呉雖居此廊下入戸亦踟蹰</hi>北軒<hi>在甘露寺○杜牧寄題曽上蓬萊宫裏行丨丨</hi>
<hi>欄檻最留情孤髙堪弄桓伊笛縹緲宜聞子晋笙天接海門秋水色煙籠鹿苑暮鍾聲他年㑹著荷衣去不向</hi>
<hi>山僧道姓名○周繇詩曉色宜閒望山風逺益清白雲連晋閣碧樹盡蕪城水静沙㾗出煙銷火野平最堪佳</hi>
<hi>此境為我長詩情</hi>月觀<hi>在譙楼西晋為萬嵗樓唐孟浩然有詩○汪彦章記云京口以江山名天下其</hi>
<pb n="KR2k0007_WYG_003-7a"/>
<hi>來尚矣而為國屏蔽尤重於齊梁晋宋之間觀其千嶂所環中横巨浸風濤日夜駕百川而東之其形勢之雄</hi>
<hi>實足以控制南北豈直為騷人覊客區區登覽之勝哉州治之西有楼焉並城而出名曰千秋者考諸圖志始</hi>
<hi>於晋王恭之時繇楼西南循城百餘歩忽飛簷曲檻崒然起於城隅之上望數百里見之者月觀也紹興八年</hi>
<hi>呉興劉岑季髙來刺是州承廢亂之後公私掃地無復故時季髙以精明彊敏之才易民觀瞻於談笑之頃既</hi>
<hi>府寺閭井鳩集經營悉從其初始遑暇於游息之地乃即丨丨之址輯而新之客有登而歎曰嗚呼壯哉未之</hi>
<hi>見也前此頽甍圯棟蕪没於蒼煙灌莾之中雖江山不與時變遷者亦莫吾覿今晨霏夕靄晴嵐煙翠復得於</hi>
<hi>几席之上而風颿浪舶離鴻落鶩畢陳於樽爼之前如客得歸如蒙得發也季髙於此可謂能矣非政有餘力</hi>
<hi>能至是哉或曰是未足以言季髙之政也季髙勞於侍從之事出分天子顧憂方時艱難此州實為襟要其經</hi>
<pb n="KR2k0007_WYG_003-7b"/>
<hi>理規摹必有足大者嘗與予四顧而望其東曰海門䲭夷子皮之所從逰也其西曰𤓰歩魏佛貍之所嘗至也</hi>
<hi>若其北廣陵則謝太𫝊之所築埭而居於江之中流則祖豫州之所擊楫而誓也計其一時英雄懷抱憤中原</hi>
<hi>之未復反虜之未禽欲吞之以忠義之氣雖狹宇宙而隘九州固其胸中之所積亦江山有以發之今攬而納</hi>
<hi>諸数楹之地使千載之事了然在吾目中則季髙之志可知矣然自有天地則有山川其閲人多矣而山川勝</hi>
<hi>處非人不傳襄陽峴首以羊叔子傳武昌南楼以庾元規傳蜀之籌畢驛以諸葛武侯傳吾知月觀與季髙之</hi>
<hi>名籍籍天下矣姑書其本末以補京口故事之遺使後人知此觀復新自吾季髙始豈不可喜季髙曰可哉</hi>
連滄觀<hi>楊廷秀題丨丨丨呈太守張幾仲詩云開窓納盡大江秋天半飛楼不是楼獨立南徐鰲絶頂</hi>
<hi>下臨北顧虎回頭蒜山舊址空黄鶴𤓰歩新城照白鷗好事主人酌詩客風煙一眼到揚州</hi>臺榭妙<lb/>
<pb n="KR2k0007_WYG_003-8a"/>
髙臺<hi>在金山○楊廷秀丨丨丨詩金山未到時羨渠奄有萬里之長江金山既到了長江不見只見千歩</hi>
<hi>廊老夫平生不耐事㸃檢風光難可意老僧覺我見睫眉引入妙髙臺上嬉不知老僧有妙手卷舒江山在懷</hi>
<hi>袖挂上西牕萬丈間長江浮在爐煙端長江南邉千萬山一時飛入兩眼寒最愛簷前絶竒處江心巉然景純</hi>
<hi>墓僧言道許乃浪傳龍宫特書珠貝篇初云謝靈運愛山如愛命掇取天台鴈蕩恠石頭疊作假山立中流又</hi>
<hi>云王逸少草聖入神妙天賜琉璃筆格玉硯屏仍將大江作陶泓老僧聞二説沉吟未能决長年扺死催上船</hi>
<hi>徘徊欲去空茫然</hi>橋梁清風橋<hi>在府南范希文建子瞻詩傷心范橋水漾漾舞寒藻</hi>千秋<lb/>
橋<hi>在府治西晋王恭作萬嵗樓於城上其下有橋故以千秋名</hi>寺院甘露寺<hi>在城東角土山</hi>
<hi>上臨大江李德裕建時甘露降因名焉○沈存中詩丞相髙齋半草萊舊冇風月滿亭臺地從日月生時見天</hi>
<pb n="KR2k0007_WYG_003-8b"/>
<hi>到江山盡處回三國是非春夢斷六朝城闕野花開心隨潮水漫漫去流徧煙村半日來○蘇子瞻逰丨丨丨</hi>
<hi>有二客相過遂與偕行寺有石如羊相傳謂之狠石云諸葛孔明坐其上與孫仲謀論曹公也大鑊二按銘梁</hi>
<hi>武帝所鑄畫獅子一菩薩二陸探微筆衛公所留祠堂在寺手植柏合抱矣近寺僧發古殿基得舍利七粒并</hi>
<hi>石記乃衛公為穆宗造福所葬也詩云古郡山為城層梯轉朱欄楼臺斷崖上地窄天水寛一覽吞数州山長</hi>
<hi>江漫漫却望大明寺惟見煙中竿狠石卧庭下穹窿如伏羱緬懷卧龍公挾策事琱鑚一談收猘子再說走老</hi>
<hi>瞞名髙有餘想事徃無留觀蕭公古鐡鑊相對空團團坡陁受百斛積雨生微瀾泗水逸周鼎渭城辭漢盤山</hi>
<hi>川失故態恠此能獨完僧繇六合人霓衣掛氷紈隠見十二疊觀者疑夸謾破板陸生畫青猊戯盤跚上有二</hi>
<hi>天人揮手如翔鵉筆墨雖欲盡典刑垂不刋赫赫賛皇公英姿凜以寒古柏手親種挺然誰敢干枝撑雲峯裂</hi>
<pb n="KR2k0007_WYG_003-9a"/>
<hi>根入石窟蟠薙草得斷碑斬崖出金棺瘞藏豈不牢見伏理可歎四雄皆龍虎遺迹儼未刓方其盛壯時争奪</hi>
<hi>肯少安廢興属造化遷逝誰控摶况彼妄庸子而欲事所難古今共一軌後世徒辛酸聊興廣武歎不待雍門</hi>
<hi>弹○盧肇詩云北固巖端寺佳名自上台地從京口斷山到海門廻曙色煙中滅潮聲日下來一隅通雉堞千</hi>
<hi>仞聳樓臺林暗疑䧏虎江空想度杯福庭増氣象仙磬落昭回覺路花非染流年景謾催隋宫凋緑草晋室散</hi>
<hi>黄埃西蜀波湍盡東溟日月開如登最髙處應得見蓬萊○周繇詩盤江上幾層峭壁半垂籐殿瑣南朝像龕</hi>
<hi>禅外國僧海濤摏砌檻山雨洒窓燈日暮踈鍾起聲聲徹廣陵</hi>金山寺<hi>在金山上屹立江中真宗夢逰</hi>
<hi>此寺後改名龍游○庚溪詩話載孝宗詩曰崒然天立鎮中流雄跨東南二百州敵騎每臨須破膽何勞平地</hi>
<hi>戦貔貅有堂曰雄跨盖取聖製中語○張祐詩一宿金山頂微茫水國分僧歸夜舡月龍出曉堂雲樹影中流</hi>
<pb n="KR2k0007_WYG_003-9b"/>
<hi>見鍾聲兩岸聞因悲在朝市終日醉醺醺○孫魴詩萬古波心寺金山名日新天多剩得月地少不生塵櫓過</hi>
<hi>妨僧夢濤驚濺佛身誰言張處士題後更無人○楊公濟陪潤州裴如晦學士逰金山廻作世上蓬萊第幾洲</hi>
<hi>長雲漠漠鳥飛愁海山亂㸃當軒出江水中分繞檻流天逺楼臺横北固夜深燈火見揚州廻船却望金陵月</hi>
<hi>獨倚牙旗坐浪頭○王介甫詩天末海雲横北固煙中莎岸似西興已無舡舫猶聞笛逺有樓臺秪見燈山月</hi>
<hi>入松金破碎江風吹水雪崩騰飄然欲作乘桴計一到扶桑恨未能○又詩北檝南檣泊四埀共憐金碧爛參</hi>
<hi>差孤髙萬丈滄波底除却蛟龍世不知○曽子固詩塵外岧嶤鷲嶺宫架虚排險出青紅林光巧轉滄波上海</hi>
<hi>色遥涵白日東夜静神龍聽呪食秋凉蒼鶻起摶風連荆控蜀長江水盡在廻廊顧聁中○羅隱詩老僧齋罷</hi>
<hi>闗門睡不管波濤四靣生○又題僧院根盤蛟蜃路藤蘿四靣無塵輟棹過得似吾師始惆悵眼前終日有風</hi>
<pb n="KR2k0007_WYG_003-10a"/>
<hi>波○蘇儀甫詩僧依玉鑑光中住人踏金鰲背上行○蘇子瞻遊金山寺詩長江欲盡開無邉金山當中惟一</hi>
<hi>石潮平風静自浮海縹緲楼臺轉金碧𤓰洲初見石頭城城下波瀾與海平山中轉拖疑無岸泊舟未定僧先</hi>
<hi>迎山中岑寂恐未足復將江水遶山麓四無鄰家羣動息鍾聲鏗鍠答山谷鳥鷹力薄墮中路惟有胡鷹石上</hi>
<hi>宿誰知江海多行舟遊人上下集巖幽老僧心定身不定送徃迎來何足竟朝遊未厭夜未歸愛山徃徃如今</hi>
<hi>稀不待遊人盡歸去恐君未識山中趣○郭功父金山行金山杳在滄溟中雪崖氷柱浮仙宫乾坤扶持自今</hi>
<hi>古日月髣髴躔西東我泛靈槎出塵世搜索異境窺神工一朝登臨重太息四時想像何其雄捲簾夜閣掛北</hi>
<hi>斗大鯨驚浪吹長空舟摧岸斷豈足数徃徃霹靂鎚蛟龍寒蟾八月蕩瑶海秋光上下磨青銅鳥飛不盡暮天</hi>
<hi>碧漁歌怱斷蘆花風蓬萊乆聞未成徃壯觀絶致遥應同潮生潮落夜還曉物與数㑹誰能窮百年形影浪自</hi>
<pb n="KR2k0007_WYG_003-10b"/>
<hi>苦便欲此地安微躬白雲南來入我望又起歸興隨征鴻○蘇子美詩孤峯踴滄江突兀臺殿積驚波四面起</hi>
<hi>日夜走礔礰隂壑滀風雲陽崖産金碧離披萬年樹根抱太古石脩廊轉峻閣窈窕壓山脊寳像浮海來珠瓔</hi>
<hi>冷光滴叩欄見黿鼉揚首意自得偃蹇互出沒日此飽餘食又有翠羽禽羣飛喜賔客口衘紺蒂花近我若相</hi>
<hi>識開軒必曠絶上下無異色氣象特清壯所覽輒快適余心本髙洒誤為塵土隔不知人間世有此物外迹落</hi>
<hi>日將發舟低回空自惜</hi>焦山寺<hi>在江心與金山相對有海雲堂賛善閣吸江亭○歐陽集古録載華</hi>
<hi>陽真逸撰瘞鶴銘刻於焦山之足常為江水所沒好事者伺水落時摹而傳之○蘇子瞻自金山訪焦山詩金</hi>
<hi>山楼觀何耽耽撞鍾擊鼓聞淮南焦山何有有脩竹採薪汲水僧兩三雲霾浪打人迹絶時有沙户祈春蚕我</hi>
<hi>來金山更留宿而此不到心懷慙同遊盡返决獨徃賦命窮薄輕江潭清晨無風浪自湧中流歌嘯倚半酣老</hi>
<pb n="KR2k0007_WYG_003-11a"/>
<hi>僧山下驚客至迎笑喜作巴人談自言乆客忘鄉井只有彌勒為同龕困眠得就紙帳暖飽食未厭山蔬甘山</hi>
<hi>林飢餓古亦有無田不退寕非貪展禽雖未三見黜叔夜自知七不堪行當投劾謝簮組為我佳處留茅庵</hi>
鶴林寺<hi>在黄鶴山舊名竹林寺宋髙祖嘗遊獨卧講堂前上有五色龍罩即位改名鶴林今名報恩○</hi>
<hi>周寶鎮浙西丨丨丨有杜鵑花寶謂殷七七曰鶴林之花天下竒絶嘗聞能開頃刻花可副重九乎及九日爛</hi>
<hi>熳如春因遊賞焉○李渉鶴林詩終日昏昏醉夢間忽聞春盡強登山因過竹院逢僧語又得浮生半日閒○</hi>
<hi>蘇子瞻遊鶴林招隱詩郊原雨初霽春物有餘妍古寺滿脩竹深林聞杜鵑睡餘桞花墮目眩山櫻然西窓有</hi>
<hi>病客危坐㸔香煙○行歌白雲嶺坐詠脩竹林風輕花自落日薄半山隂澗草誰復識聞香杳難尋時見城市</hi>
<hi>人幽居惜未深○韓无咎䟦云鶴林招隱皆京口勝處也余頃遊焉鶴林近城猶屋数間招隱逈在山中屋亦</hi>
<pb n="KR2k0007_WYG_003-11b"/>
<hi>無矣况脩竹哉東坡所謂古寺滿脩竹也惜其未深者殆鶴林耶○梅聖俞詩松竹暗山門颼颼給清吹傳聞</hi>
<hi>宋髙祖舊宅為兹寺地以黒龍升經因白馬至何必問興亡山川應可記○綦母潜鶴林寺詩道門隠形勢向</hi>
<hi>背臨層霄松覆山殿冷花藏蹊路遥珊珊寶幡挂熖熖明燈燒遲日半空谷春風連上潮少慿水木興暫令身</hi>
<hi>心調願謝携手客兹山禪誦饒</hi>慈和寺<hi>張祐秋夜登潤州丨丨丨上方詩清夜浮埃暫歇鄽塔輪金照</hi>
<hi>露華鮮人行中路月生海鶴語上方星滿天樓影半連深岸水鍾聲寒徹逺林煙僧房閉盡下樓去一半夢魂</hi>
<hi>離世緣</hi>古跡鐡甕城<hi>唐乾符中周寶為潤帥築羅城二十餘里仍號丨丨丨又云呉孫權所築</hi>
狠石<hi>見甘露寺注○羅隱詩紫髯桑盖此沉吟丨丨猶存事可尋漢鼎未安聊把手楚醪雖美肯同心英</hi>
<hi>雄已徃時難問苔蘚何知日漸深還有市㕓沽酒客雀喧鳩聚卧蹄涔</hi>丹徒<hi>地理志秦時望氛者云其</hi>
<pb n="KR2k0007_WYG_003-12a"/>
<hi>地有天子氣始皇使赭衣三千人鑿城敗其勢改云丨丨</hi>吕城<hi>去郡城百五十里吕䝉所築</hi>劉裕<lb/>
宅<hi>裕徙居京口里○蘇子瞻詩丨丨丨邉霜竹老</hi>夢溪<hi>沈存中宅在朱方門外存中嘗夢至一處小山</hi>
<hi>花如覆錦喬木覆其上山之下有水夢中樂之將謀居焉後守宣城有道人無外者為存中言京口山川之盛</hi>
<hi>且云郡人有地求售存中以錢三十萬得之又六年因邉議坐謫官乃廬于潯陽元祐初過京口登道人所買</hi>
<hi>之地即夢中所逰處存中嘆曰吾縁在是矣遂築室焉因名曰丨丨</hi>名宦謝安<hi>都督徐兖等州</hi>李<lb/>
德裕<hi>為浙西道節度使</hi>蕭頴士<hi>為金/壇宰</hi>皇朝范仲淹<hi>自饒州徙潤</hi>張耒<lb/>
<hi>以直龍圖閣為守</hi>程珦<hi>明道伊川之/父為支使</hi>曽布<hi>南豐人元符末拜相崇寕初守潤州有宅</hi>
<hi>在千石墟之東今為統制司酒庫</hi>人物韋昭<hi>雲陽/人</hi>祖逖<hi>本傳為奮威將軍將部曲百餘</hi>
<pb n="KR2k0007_WYG_003-12b"/>
<hi>家自京口渡江中流擊楫而誓曰丨丨不能清中原而復濟者有如大江</hi>許渾<hi>郡志居京口有别墅在丁</hi>
<hi>卯橋○陸游詩裴相功名冠四朝丨丨身世老漁樵若論風月江山主丁卯橋應作午橋</hi>皇朝刁約<lb/>
<hi>字景純直史館浩然掛冠而歸作藏春塢為此州絶景日遊其間</hi>陳升之<hi>建陽人後居于潤神宗朝</hi>
<hi>拜相○沈存中筆談云秀公治第于潤極為宏壯宅成已疾惟肩輿一登西楼而已為詩曰丞相旌旗乆不歸</hi>
<hi>虚堂寕止嘆伊威緑槐楼閣山蝉響青草池塘野燕飛盖謂是也</hi>蘇頌<hi>字子容泉之同安人元祐拜相</hi>
<hi>其父紳為翰林學士宅在朱方門外曽子開銘之曰築第京口僅庇風雨盖謂是也</hi>張綱<hi>宅在金壇縣希</hi>
<hi>墟村湯鵬舉宅在縣東同時執政邑人呼張為西府湯為東府</hi>沈括<hi>字存中錢塘人為翰林學士謫官至</hi>
<hi>京口營夢溪居焉今半為農圃半為軍寨</hi>米芾<hi>字元章襄陽人其為文不襲前人作其字有晋唐風流愛</hi>
<pb n="KR2k0007_WYG_003-13a"/>
<hi>京口溪山之勝遂定居焉作庵於城東號海岳</hi>題詠鐡甕郡城牢<hi>劉禹錫詩土山京口峻云</hi>
<hi>云</hi>城髙逼斗牛<hi>白居/易詩</hi>東南第一州<hi>僧仲殊詩北顧横江盡云云六朝都在望</hi>
<hi>回首倦登楼</hi>風俗太伯餘<hi>白居/易詩</hi>城髙鐡甕横強弩<hi>杜牧之詩謝朓詩中</hi>
<hi>佳麗地夫差傳裏水犀軍云云桞暗朱楼多夢雲畫角愛飄江北去釣歌長向月中聞揚州塵土試回首不惜</hi>
<hi>千金借與君</hi>緑水橋邉多酒樓<hi>杜牧詩句呉亭東千里秋放歌曽作昔年遊青苔寺裏無</hi>
<hi>馬跡云云大抵南朝皆曠逹可憐東晋最風流月明更想桓伊在一笛閒吹出塞愁</hi>青山不與興<lb/>
亡事<hi>僧仲殊詩一昨丹陽王氣銷盡將豪侈謝塵囂衣冠不復宗唐代父老猶能道晋朝萬嵗楼邉誰唱</hi>
<hi>月千秋橋上自吹簫云云只共垂楊伴海潮</hi>京口浪花迎棹白<hi>王元之送牛學士知潤州</hi>
<pb n="KR2k0007_WYG_003-13b"/>
<hi>詔從書殿理江干江外生民識諌官云云海門山色入楼寒茅君仙洞披圖見張祜詩碑拂蘚㸔它日政成無</hi>
<hi>一事好吟新句寄長安</hi>
四六<hi>呉頭巨鎮京口名州</hi>　<hi>起從緑野/徃鎮朱方</hi>　<hi>升華中秘/擢守南徐</hi>　<hi>外控大江南拱行闕</hi>
<hi>眷京口金湯之固按石頭形勢之雄</hi>　<hi>惟北固之名邦/實近畿之奥壤</hi>　<hi>眷北固之地雄控大江之天險</hi>
<hi>内蔽日畿莫重南徐之鎮外連天塹尤雄北府之兵</hi>　<hi>誦東坡甘露之詩足為感慨讀龍溪月觀之賦直欲規恢</hi>
<hi>陞龍潜之大府地望本雄宿虎視之重屯軍容尤壯</hi>　<hi>夜望揚州尚見城中之燈火秋臨京口益嚴江上之鼓鼙</hi>
<hi>遊甘露而誦坡老之名章訪金山而懐韓公之雄㮣</hi>　<hi>萬旅雲屯軍政必明于紀律一江天險舟師尤謹于隄防</hi>
<hi>城髙鐡甕既嚴兵甲之屯境勝金山尤恃波濤之險</hi>　<hi>臨江水以觀兵宜魏人之發嘆鑿河渠而通漕由隋帝之開端</hi>
<pb n="KR2k0007_WYG_003-14a"/>
<hi>楼登多景可徒悵望于中原舟濟大江直欲誓清于此水</hi>　<hi>京口卜居有元祐相臣之陳迹江心奏㨗餘建炎大將之英風</hi>
　　　嘉興府<hi>嘉興海鹽</hi>　<hi>華亭崇德</hi>
　建置沿革<hi>禹貢揚州之域呉地斗分野書於越敗呉于檇李即此地</hi>　　　<hi>春秋由拳</hi>
　<hi>縣始皇時見山下出王氣使諸囚鑿之囚倦後人訛為由拳漢因之呉改為嘉禾縣又改為嘉興縣隋属</hi>
　<hi>蘇州又属杭州五代石晋時呉越文穆王元瓘始經邑為州置秀州國朝賜名嘉禾以孝宗誕聖之地陞</hi>
　<hi>嘉興府領縣四治嘉興</hi>
事要郡名嘉禾<hi>郡志呉黄龍五年丨丨生于由拳改今名</hi>檇李<hi>漢志曰由拳應劭曰即古</hi>
<hi>之丨丨</hi>風俗風俗淳秀<hi>題名記惟秀介二大府旁接三江擅湖海魚鹽之利號澤國秔稻之</hi>
<pb n="KR2k0007_WYG_003-14b"/>
<hi>鄉土膏沃饒云云文賢人物之盛前後相望百工衆技與蘇杭等</hi>慕文勤農<hi>圖經其俗尤丨丨儒</hi>
<hi>頗丨丨務</hi>形勝秀澤國也<hi>見月波/楼記</hi>若漢右扶風<hi>張元成嘉禾志序宻拱鳯</hi>
<hi>城云云</hi>負海控江<hi>章峴㑹浦河記丨/丨丨丨土為上腴</hi>地為通津<hi>王銍壁記丨丨丨丨</hi>
<hi>故井邑繁雄訟缿坌壅舟車走集使賓交馳急索疾呼殆無虚日</hi>土産鹽<hi>海丨縣序云昔呉王煑丨</hi>
<hi>于此</hi>草布<hi>鄉落間績此/布以為業</hi>蠏<hi>崇德學記稻丨/之利轉徙数州</hi>山川胥山<hi>在嘉興縣</hi>
<hi>東三十里舊經伍子胥經營于此水經云子胥死于呉而浮户于江呉人憐之立祠于江上名曰丨丨</hi>由<lb/>
拳山<hi>在嘉興縣其地産佳紙</hi>殳山<hi>在嘉興縣西南六十里/昔道士殳基尸解于此</hi>鳯山<hi>在華</hi>
<hi>亭縣</hi>崑山<hi>在華亭縣西北三十里按呉地記陸氏之祖葬于此因生機雲皆負詞學時人以玉出崑崗而</hi>
<pb n="KR2k0007_WYG_003-15a"/>
<hi>名焉○王介甫和唐詢十詠玉人出此山山宿傳此名崖風與穴水清越百餘音悲哉世所與一出受欹傾不</hi>
<hi>如鶴與猿棲息尚全生</hi>金山<hi>在華亭縣南九十里上有寒穴舊經昔周康王遊鎮大海遂築城以接此</hi>
<hi>山</hi>澱山<hi>在華亭縣東南/三十里小湖中</hi>秦住山<hi>在海鹽縣十八里輿地志秦始皇常登因名之</hi>
陳山<hi>在海鹽縣東北四十里有龍潭及廟祈雨必應</hi>華亭谷<hi>輿地志呉大帝以漢建安中封陸機</hi>
<hi>為丨丨侯即以所居為封丨出嘉魚蓴菜又多白鶴清唳故陸機嘆曰千里蓴羮未下鹽豉及臨刑嘆曰華亭</hi>
<hi>清唳不可復聞</hi>三女岡<hi>在華亭縣東南八十里相傳呉王葬妃于此○王介甫詩自古世上雄慷慨擅</hi>
<hi>功名豈時强有力能使死者生三女共一邱此憾亦難平音容若可作無乃傾人城</hi>鶴坡<hi>在華亭東七十</hi>
<hi>里此地出鶴俗謂之丨丨</hi>瀚海<hi>在華亭縣西抵/海鹽東抵松江</hi>柘湖<hi>在華亭縣南七十里湖中小山</hi>
<pb n="KR2k0007_WYG_003-15b"/>
<hi>生柘因名呉越春秋海鹽縣淪没為丨丨呉地記秦時有女人入湖為神今其祠存○王介甫詩丨林著丨山</hi>
<hi>菱葉蔓湖濱秦女亦何事能為此湖神年年賽雞豚漁子自知津幽妖屈險阻禍福易欺人</hi>南湖<hi>在嘉</hi>
<hi>興又名鴛鴦湖按丨丨草堂記檇李澤國也東南皆陂湖而丨丨尤大其故履百有二十頃</hi>谷水<hi>在華</hi>
<hi>亭縣南長百五十里舊記曰丨丨出呉小湖逕由拳縣故城下神異傳曰由拳縣秦長水縣也始皇時縣有童</hi>
<hi>謡曰城門當有血城䧟沒為湖有老嫗聞之旦旦徃窺城門門侍欲縳之嫗言其故嫗去後門侍殺犬以血塗</hi>
<hi>門嫗又徃見血走去不敢顧怱有大水乃淪䧟為谷矣因目長水城水曰丨丨</hi>白龍潭<hi>去嘉興縣五里</hi>
<hi>淳熈中用太平廣記所載攪龍法以長繩繫虎頭骨投之即雨○許同詩呼吸湖中水山椒寄此身洞門風雨</hi>
<hi>夜電火逐霜鱗</hi>華亭水<hi>水自華亭谷行三百里入松江○王介甫詩巨川非一源源亦在衆流此谷乃</hi>
<pb n="KR2k0007_WYG_003-16a"/>
<hi>清淺松江能覆舟蟲魚何所知上下相沉浮徒嗟大盈此浩浩無春秋</hi>寒穴<hi>在華亭縣○王介甫詩神</hi>
<hi>泉冽氷霜髙穴與雲平空山渟千秋不出嗚咽聲山風吹更寒山月相與清北客不到此如何洗煩醒</hi>滬<lb/>
瀆<hi>在華亭縣東江之側盖虞潭袁崧防海之處</hi>韭溪<hi>在州南/八里</hi>堂亭思堂<hi>在華亭丞</hi>
<hi>㕔章質夫建蘇子瞻記曰嗟夫余天下之無思慮者也遇事則發不暇思也未發而思之則未至已發而思之</hi>
<hi>則無及以此終身不知所思是故臨義而思利則義必不果臨戰而思生則戰必不力若夫窮逹得䘮死生則</hi>
<hi>吾有命矣且夫不思之樂不可名也虛而明一而通安而不懈不處而静不飲酒而醉不閉目而睡將以是記</hi>
<hi>思堂不亦謬乎雖然言各有當也萬物並育而不相害道並行而不相悖以質夫之賢其所謂思者豈世俗之</hi>
<hi>營營於思慮者乎易曰無思也無為也我願學焉詩曰思無邪質夫以之</hi>月波樓<hi>在州西北城上下瞰</hi>
<pb n="KR2k0007_WYG_003-16b"/>
<hi>金魚池元祐令狐挺立○後守毛滂重脩記云望而見月無有逺近容光必照而秀澤國也水濱之人起居飲</hi>
<hi>食與月波接意將覽取二者于一樓之上也○鄭毅夫詩古壕鑿出明月貝楼閣飛來兎影中野色更無山隔</hi>
<hi>斷天光直與水相通溪藏畫舫清紋接人在荷花碧玉叢若把金魚破袢暑晚雲深處待歸風</hi>浩燕亭<lb/>
<hi>在州宅取沈存中丨丨丨詩意米元章書</hi>花月亭<hi>張子野倅秀創此亭取雲破月來花弄影之句</hi>㑹<lb/>
景亭<hi>在春波門外</hi>列岫亭<hi>在普濟院○張堯同吾州風物好唯是欠青山忽有洞庭色來從一</hi>
<hi>笑間</hi>佛寺鹿苑寺<hi>在海鹽縣西北三十五里魯貫之初宰此邑夢胡僧來迎叅政及瞻羅漢像即</hi>
<hi>夢中所見</hi>招提寺<hi>在嘉興縣西有靜照堂王介甫范景仁一時諸賢皆留題</hi>祠墓陸宣公<lb/>
祠<hi>東萊吕伯恭記云贄蘇州嘉興人在晋時呉越王元瓘奏以嘉興置州今城東橋有以宣公名者相傳即</hi>
<pb n="KR2k0007_WYG_003-17a"/>
<hi>公所生之地也○其故宅今為寳花寺</hi>劉伶墓<hi>在嘉興縣東/二十七里</hi>蘇小小墓<hi>在嘉</hi>
<hi>興縣西南六十歩乃晋之歌姬今有片石在通判㕔題曰丨丨丨丨豈非家在錢塘而墓在嘉興乎○徐凝寒</hi>
<hi>食詩嘉興郭裏逄寒食落日家家拜掃回只有縣前蘇小小無人送與紙錢財</hi>古跡呉王獵場<lb/>
<hi>在華亭谷東陸遜子孫游獵于此又名陸機茸故陸士衡云五茸春草雉媒嬌○王介甫詩呉王好射虎但射</hi>
<hi>不操戈匹馬掠廣地萬兵助遮羅時平事非昔此地桑麻多猛獸亦已盡牛羊在田坡</hi>秦皇馳道<lb/>
<hi>在嘉興西北崑山南四里相傳有大<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>路即馳道也○王介甫十詠穆王得八駿萬事不期脩茫茫千載間復</hi>
<hi>此好逺遊車輪與馬跡此地亦嘗留想當治道時勞者如山邱</hi>禦兒分境<hi>通典呉越分境之所○國</hi>
<hi>語呉用禦兒臨之○張堯同詩云用此臨呉戰何人為越謀夫差終不寤亡國始知羞</hi>裴休宅<hi>去嘉</hi>
<pb n="KR2k0007_WYG_003-17b"/>
<hi>興四里今為真如寺</hi>陸機宅<hi>在崑山○王介甫詩故物亦已盡嗟此嵗月深野桃自著花荒棘徒生鍼</hi>
<hi>芊芉谷水陽欎欎崑山陰俛仰但如昨逝者不可尋</hi>養魚池<hi>在城外即陸琄池又唐刺史丁延賛得金</hi>
<hi>鯽魚于此即今之西湖○王介甫詩野人非昔人亦復水上居紛紛水中游豈是昔時魚吹波浮還没競食糟</hi>
<hi>糠餘吞舟不可見守此嵗月除</hi>顧野王讀書堆<hi>在海鹽縣東顧亭湖即今寳雲寺○唐詢詩平</hi>
<hi>林標大道曽是野王居徃事將誰語凄凉六代餘○顧林亭詩寥寥湖上亭不見野王居平林豈舊物嵗晚空</hi>
<hi>扶踈自古聖賢人邑國皆邱墟不朽在名德千秋想其餘</hi>名宦周顒<hi>隱金陵之北山應詔出為海鹽</hi>
<hi>令孔稚圭作北山移文譏之</hi>李諤<hi>為海鹽令在縣西境創閘二所蓄河灌田</hi>皇朝魯宗道<lb/>
<hi>為海鹽縣令</hi>龎籍<hi>知州召為殿/中侍御史</hi>李綱<hi>為華/亭尉</hi>人物陸遜<hi>為孫權海昌令</hi>
<pb n="KR2k0007_WYG_003-18a"/>
<hi>即今鹽官墓在華亭縣西北二十三里</hi>陸抗<hi>遜之子守邉與晋羊祜交和墓在華亭縣北二十三里</hi>
陸機<hi>成都王頴討長沙王乂假機後將軍河北大都督為孟玖譛於頴遇害于軍中與頴牋詞甚悽惋弟</hi>
<hi>雲亦遇害</hi>陸雲<hi>機之弟號二陸閔鴻見雲竒之/曰此兒若非龍駒當是鳯雛</hi>朱買臣<hi>嘉興縣北</hi>
<hi>七里有死灣亭即丨丨丨為内史衣錦還鄉時其妻羞死之地</hi>皇朝陳舜俞<hi>嘉興人應賢良第一</hi>
題詠月在江樓倚玉簫<hi>陸魯望和皮日休呉中即事雲藏野寺分金刹云云</hi>惆悵<lb/>
月中千嵗鶴<hi>胡曽詩云陸機西沒洛陽城呉國春風草又生云云夜來猶為唳華亭</hi>華亭<lb/>
驚夢九臯禽<hi>楊大年寄劉秀州騎置迢迢阻玉音左魚江海遂初心朱絃道直消浮謗春草才多</hi>
<hi>動苦吟震澤析酲千樹橘云云郡樓晴日東西望幾處甘棠接翠隂</hi>潮上孤城帶月回<hi>沈存</hi>
<pb n="KR2k0007_WYG_003-18b"/>
<hi>中秀州秋日草滿池塘霜送梅林踈野色近楼臺天圍故越侵雲盡云云客夢吟隨風葉斷愁心低逐鴈聲來</hi>
<hi>流年又喜經重九可意黄花是處開</hi>外邑勤苦字人酬帝力<hi>方干贈嘉興許明府詩檇</hi>
<hi>李傳聞風教好重門夜不上重闗腰懸墨綬三年外身去青雲一歩間云云從容對客問家山升沉路别情猶</hi>
<hi>在不忘鄉中舊徃還</hi>
四六<hi>矧惟檇李宻拱武林</hi>　<hi>言從檇李/少憇甘棠</hi>　<hi>䟽榮符竹/趣鎮嘉禾</hi>　<hi>廼今一麾如昔三輔</hi>
<hi>清蹕定都作輔藩而増重阜陵毓秀陞府號以更新</hi>　<hi>控江負海在藩翰而匪輕就日望雲去闕庭而不逺</hi>
<hi>封圻廣袤是為槜李之區井里豐登庸表嘉禾之瑞</hi>　<hi>經行郡境哦荆國之十詩俛仰思堂誦坡公之一記</hi>
<hi>攬月波于層楼起居必接酌雲泉于寒穴襟抱俱清</hi>　<hi>羞崑崙薄蓬萊孰窺雅志左扶風右馮翊欲展通材</hi>
<pb n="KR2k0007_WYG_003-19a"/>
<hi>過宣公之祠下忠槩如生處章子之堂中記文有警</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷五十九</head>
    <p>
<pb n="KR2k0007_WYG_059-1a"/>
欽定四庫全書<lb/>
　方輿勝覽卷五十九　　　　宋　祝穆　撰<lb/>
　　　開州<hi>開江清水</hi>
　建置沿革<hi>禹貢梁州之域東井輿鬼之分野秦漢為巴郡朐䏰縣地後漢獻帝分朐䏰西北界</hi>
　<hi>今州南二里置漢豐縣屬固陵郡蜀先主改為巴東郡西魏恭帝於達州新寧縣置開州因開州以為名</hi>
　<hi>後周置漢豐縣為永寧縣自東闗郡城移開州於今理今州西九十里濁水故地是也隋煬帝改永寧為</hi>
　<hi>盛山縣恭帝於盛山縣置萬州及萬嵗郡唐重置開州改盛山郡復為開州皇朝因之今領縣二治開江</hi>
事要郡名盛山　朐䏰<hi>天寶更名丨丨劉禹錫云丨丨蚯蚓也地濕多此虫故名</hi>風<lb/>
<pb n="KR2k0007_WYG_059-1b"/>
俗俗重田神<hi>寰宇記云云</hi>績文相高<hi>學記士以云云有溫造栁公綽之餘烈</hi>唱<lb/>
竹枝歌<hi>寰宇記男女皆云云</hi>形勝漢中支郡<hi>權載之作開州刺史新宅記云云曰盛山</hi>
<hi>所理阨陿</hi>禹服荒略<hi>溫造宿雲亭記云郡當丨/丨之丨丨巴封之徼隧</hi>水陸所湊<hi>隋志</hi>
<hi>巴東等郡云云貨殖所萃蓋一都會也</hi>山川盛山<hi>在州北三里山下有宿雲亭隠月岫流杯渠琵</hi>
<hi>琶臺繡衣石</hi>熊耳山<hi>在州東北其/南至䕫州界</hi>青岡山<hi>在開江縣西南百四十里</hi>石門<lb/>
山<hi>在清水縣東北十里有石穴至深</hi>靈洞<hi>在州南五/里溫井後</hi>兩江<hi>開江清江又名叠江</hi>墊<lb/>
江<hi>發源高梁山流至縣南</hi>白水溪<hi>在清水/縣西南</hi>亭臺宿雲亭<hi>在盛山堂溫造有記</hi>
<hi>○韋處厚詩薺平連郭栁帶繞抱城江</hi>翠薌亭<hi>夏侯孚先記云盛山風物冠冕峽郡其間十二景唐</hi>
<pb n="KR2k0007_WYG_059-2a"/>
<hi>宋鉅公更酬迭唱云</hi>雲鴻亭<hi>賈偉/有詩</hi>四并臺<hi>張顥/有詩</hi>名宦韋處厚<hi>韓愈開州</hi>
<hi>韋處厚侍講盛山十二詩序韋侯昔以考功副郎守盛山人謂韋侯美士考功顯曹盛山僻郡奪所宜處納之</hi>
<hi>惡地以枉其材韋侯將怨且不釋矣或曰不然夫得利則躍躍以喜不得利則戚戚以泣若不可生者豈韋侯</hi>
<hi>之謂哉韋侯讀六藝之文以探周公孔子之意又妙能為辭章可謂儒者夫儒者之於患難茍非其自取之其</hi>
<hi>拒而不受於懷也若築河隄以障屋霤其容而消之也若水之於海氷之於夏日其翫而忘之以文辭也若奏</hi>
<hi>金石以破蟋蟀之鳴蟲飛之聲况一不快於考功盛山一出入息之間哉未幾果有以韋侯所為十二詩遺余</hi>
<hi>者其意方且以入谿谷上巖石追逐雲月不足日為事讀而詠歌之令人欲棄百事往而與之游不知其出於</hi>
<hi>巴東以屬朐䏰也于時應而和者凡十人及此年韋侯為中書舍人侍講六經禁中名處厚和者通州元司馬</hi>
<pb n="KR2k0007_WYG_059-2b"/>
<hi>名稹為宰相洋州許使君名康佐為京兆忠州白使君居易為中書舍人李使君景儉為諫議大夫黔府嚴中</hi>
<hi>丞武為秘書少監溫司馬造為起居舍人皆集闕下於是盛山十二詩與其和者大行于時聯為大卷家有之</hi>
<hi>焉慕而為者將日益多則分為别卷韋侯俾余題其首</hi>栁公綽<hi>為守劉禹錫為屯田郎舉以自代</hi>
宋申錫<hi>唐書文宗朝王守澄黨鄭注誣告申錫貶開州司馬許渾有聞開江丨相公丨丨下世詩云必</hi>
<hi>竟功成何處是五湖雲月一帆開</hi>皇朝劉源<hi>遂寧人為開州萬嵗令即清水也嘗疏鑿縣灘號曰</hi>
<hi>開灘長官</hi>張堯佐<hi>為開州/太守</hi>題詠開州入夏皆凉冷<hi>杜甫寄常徵君有詩</hi>
<hi>云云不如雲安熱毒新</hi>拄笏看山尋盛字<hi>蓋山如盛字也</hi>盛山更在天上<lb/>
頭<hi>謝諤詩金房開達皆名州云云</hi>
<pb n="KR2k0007_WYG_059-3a"/>
四六<hi>言從涪水易守固陵</hi>　<hi>眷惟峽郡/莫若盛山</hi>　<hi>自魚鳬之開國析朐䏰以為利</hi>
<hi>蜀道數千里靡憚載驅盛山十二詩正將屬和</hi>　<hi>編元子之樞機多傳詩賦奏韋侯之金石又妙辭章</hi>
<hi>雖云僻郡不無奪所宜處之嫌其在清朝即有選諸所表之慶</hi>
　　　達州<hi>通川新寧</hi>　<hi>巴渠/東鄉</hi>　<hi>永睦明通</hi>
　建置沿革<hi>古巴子國秦地鶉首之分野秦為巴郡漢為巴郡宕渠縣之東界後漢分宕渠置宣</hi>
　<hi>漢郡即今通州理所劉璋分屬巴西郡晉省宣漢縣宋武帝又置宣漢縣屬南宕渠蕭齊又屬巴渠郡梁</hi>
　<hi>於宣漢縣置萬州及東闗郡因界内萬頃池故名西魏廢帝以郡居四達之地改通州隋廢通州郡唐改</hi>
　<hi>通州皇朝平蜀以淮南有通州改達州今領縣六治通川</hi>
<pb n="KR2k0007_WYG_059-3b"/>
事要郡名古通　通川　寶城<hi>並郡志</hi>風俗地濕墊卑褊<lb/>
<hi>唐詩紀事元稹受通之初有習通之熟者曰云云人士稀少邑無吏市無貨百姓茹草木刺史以下計粒而食</hi>
<hi>大有虎豹蛇虺之患小有蟆蚋浮塵蜘蛛之類皆能鑽囓肌膚使人瘡痏夏多陰霪秋為痢瘧○元微之集通</hi>
<hi>之地叢穢卑褊蒸瘴陰鬱</hi>土地肥美<hi>地理志云云有江水沃野山林蔬食果實之饒</hi>任俠尚<lb/>
氣<hi>通川志山高水深民俗秀野云云有楚公黄歇之風</hi>質朴無文<hi>隋志云云不甚趍利</hi>俗不<lb/>
耕桑<hi>九域志男女不耕桑貨賣用雜物以代錢</hi>地無醫藥<hi>圖/經</hi>夏秋多瘴<hi>白居易詩</hi>
<hi>人稀地僻醫巫少夏旱秋霖瘴瘧多○又詶元刺史詩來時子細説通州州在山根峽岸頭四靣千重雲火合</hi>
<hi>中心一道瘴江流○又云匼匝巔山萬仭餘人間恰似甑中居○元稹詶樂天詩君避海鯨驚浪裏我隨巴蟒</hi>
<pb n="KR2k0007_WYG_059-4a"/>
<hi>瘴烟中一樹梅花數升酒醉尋江岸笑春風○又云三冬有電連春雨九月無霜盡火雲併與巴南終嵗熱四</hi>
<hi>時誰道各平分</hi>茅舍竹籬<hi>元稹詶樂天詩茅苫屋舍竹籬州虎怕偏蹄蛇兩頭暗蠱有時迷酒影浮</hi>
<hi>塵終日似波流沙含水弩多傷骨田仰畬刀少用牛知得共君相見否近來魂夢轉悠悠○白居易詩蛇蟲白</hi>
<hi>日攔官道蚊蟆黄昏撲郡樓</hi>父罷母㜷<hi>楊晨云齊人呼母為㜷今巴俗亦然呼父為罷山中人亦</hi>
<hi>呼為罷故詩云結網㜷教女採舟罷詬男</hi>形勝東瀉巴水<hi>陳升翠玉軒序通川之境云云西峙</hi>
<hi>鐵嶺南對戞雲北望鳯山</hi>郡居四達<hi>見沿/革</hi>其州枕江<hi>寰宇記</hi>山水之國<lb/>
<hi>曹溈䨇清閣記</hi>蓋四萬室<hi>元稹告三陽神文通川為郡云云寰宇記土居十萬戸水居三千戸</hi>為<lb/>
四川咽喉<hi>宣撫司謝昇上言明通東鄉兩縣云云</hi>土産魚鹽絲枲<hi>朱肱記通川在</hi>
<pb n="KR2k0007_WYG_059-4b"/>
<hi>諸郡為最優茶鹽魚米漢中有不如者○常氏馬鳴山記水航與蜀陸段於雍持金易絲枲者不絶于道○叚</hi>
<hi>氏蜀記産鹽漆之利</hi>山川竹山<hi>在通川縣東/南十餘里</hi>鐵山<hi>馬璘/有詩</hi>鳯凰山<hi>在通</hi>
<hi>川縣西五里</hi>金華山<hi>去通川縣四十里與石城山相接楊晨詩吾州金華峙霄漢上有兠率香飄帷</hi>
石城山<hi>四面懸絶眺公遡有詩</hi>八疊山<hi>張之才/有詩</hi>七盤山<hi>在永睦縣東北三十</hi>
<hi>里</hi>北巖<hi>巖壁聳然下有平/池春時遊人甚盛</hi>垂虹巖<hi>在太原市之西有水自巖巔流下春夏甚</hi>
<hi>壯若垂虹焉</hi>巴嶺<hi>在故宣漢/縣東十里</hi>赤溪<hi>在巴渠縣/東五里</hi>黑潭<hi>在安居鎮潭上有穹</hi>
<hi>巖枵然其下平廣巖東偏有溪水自上流下作水簾狀</hi>丙穴<hi>在明通縣井峽中其穴凡十其中皆産嘉</hi>
<hi>魚春夏之前魚即出穴秋社即歸其出也止於巴渠龍脊灘首有黑點謂照映星象相感而生長身細鱗肉白</hi>
<pb n="KR2k0007_WYG_059-5a"/>
<hi>如玉其味自鹹蓋食鹽泉也</hi>樓亭六相樓<hi>李僑自宰相劉晏自京兆尹皆貶為刺史元稹自拾</hi>
<hi>遺貶為司馬與前刺史李適之後皆登相位熙寧中張天覺為通川主簿兼令後亦為相建炎丁未余應求記</hi>
<hi>後以韓滉為州長史共為丨丨丨又有韋昭範貶通州昭宗時為平章事</hi>戞雲亭<hi>在南山元稹為司馬</hi>
<hi>時立下瞰江流周覽城邑</hi>勝江亭<hi>在州西三里郡守王蕃因讀江州司馬白居易寄通州司馬元稹詩</hi>
<hi>有通州猶似丨丨州之句因以名丨</hi>名宦李適之<hi>遷通州/刺史</hi>李嶠<hi>武后時出為福州刺</hi>
<hi>史改通州</hi>韓滉<hi>休之子為通州郡長史代/宗時調發糧帛當時賴之</hi>元稹<hi>字微之自御史左遷司馬</hi>
<hi>權知州事微之到通州日授館未安塵壁間有數行字乃是僕十五年前初及第時贈長安妓阿軟絶句緬思</hi>
<hi>往事杳若夢中懷舊感今因酬長句呈白居易詩云十五年前似夢遊曽將詩句結風流昔教紅袖佳人唱今</hi>
<pb n="KR2k0007_WYG_059-5b"/>
<hi>遣青衫司馬愁</hi>劉晏<hi>自京兆尹出/為通州刺史</hi>皇朝韓廣叔<hi>赴通川日黄太史以言贈之曰</hi>
<hi>惟勤能辦公家惟清能律貪吏嚴而信則吏不病民簡而敏則民多在野</hi>張商英<hi>公初調通川簿渝州</hi>
<hi>蠻反詔䕫漕張詵討之惟王衮未降詵檄公往王袞見而下拜蠻遂平</hi>陳并<hi>以上書斥蔡京之黨謫監</hi>
<hi>達州茶場後亦與黨籍</hi>余應求<hi>欽宗擢為御史以論/事謫監達州茶場</hi>人物羅戩<hi>通川</hi>
<hi>人以剛直聞于鄉里為武學諭上幸學百官先集蔡京於坐談兵戬昻視屋角不聽觸怒奪官</hi>謝昇<hi>資州</hi>
<hi>人父立為達州推官同家焉以上書救鄒浩斥為邪等</hi>題詠芒屩泅牛婦<hi>元稹詶樂天百</hi>
<hi>詠云云丫頭盪槳夫酢醅荷裏賣醨酒水淋沽</hi>江郭船添店<hi>元稹詩夷音啼似笑蠻語謎相呼云</hi>
<hi>云山城木竪郛楚風輕似蜀巴地濕如吳</hi>天與通州遶郡山<hi>元稹詩愛山欲得山中住云云</hi>
<pb n="KR2k0007_WYG_059-6a"/>
<hi>睡到日西無一事月儲三萬買教閒</hi>别君縁是在通州<hi>元稹别李十一詩京城每與閑人别</hi>
<hi>猶自傷心欲白頭今日别君心更苦云云</hi>江館無人虎印泥<hi>元稹見樂天詩通州到日日平</hi>
<hi>西云云忽向破簷殘漏處見君詩在柱中題</hi>偏梁閣道上通州<hi>白居易雨夜憶元九詩一</hi>
<hi>種雨中君最苦云云</hi>閣欄都大似巢居<hi>元稹詶樂天詩平地纔應一頃餘云云</hi>
四六<hi>巫峽奥區通川名郡</hi>　<hi>地居四達/山列千峯</hi>　<hi>㨿四川之通道總六邑之提封</hi>
<hi>火雲電雨柰天氣之多炎茅舍竹籬亦土風之甚陋</hi>　<hi>絲枲魚鹽備載通川之記蟲蛇蚊蟆乃表長慶之詩</hi>
<hi>乃眷通川之太守地望雖輕曽逢長慶之詩人州符特重</hi>
　　　萬州<hi>南浦武寧</hi>
<pb n="KR2k0007_WYG_059-6b"/>
　建置沿革<hi>秦地鶉首之分野春秋及戰國並屬巴國又為楚之西鄙秦屬巴郡今州即漢巴部</hi>
　<hi>朐䏰縣之地東漢末劉璋以朐䏰屬巴東郡蜀後主立南浦郡屬巴東此南浦郡之所自始也後周分朐</hi>
　<hi>䏰縣置安鄉郡又改萬川郡又兼置南州於此隋廢郡及萬州改萬川縣為南浦縣唐初創信州之南浦</hi>
　<hi>縣置南浦州復立浦州太宗改為萬州皇朝平蜀割梁山縣置梁山軍又陞萬州今領縣二治南浦</hi>
事要郡名萬川　南浦風俗風俗樸野<hi>圖經</hi>尚鬼信巫<hi>同上</hi>
<hi>云云乃巴蜀之舊</hi>民賴魚罟<hi>寰宇記土地多泉云云立魚泉縣</hi>形勝北環梁山<lb/>
<hi>張白雲濟川亭記</hi>北接䕫門<hi>南浦記云云前控/歸峽略有楚風</hi>南帶長川<hi>同上</hi>岷<lb/>
江流于前<hi>西池記萬川枕都櫪山足云云苧溪出其右</hi>處岷嶓之下<hi>唐叚文昌岑公</hi>
<pb n="KR2k0007_WYG_059-7a"/>
<hi>洞記云云據三峽之上</hi>㧖束巴楚<hi>濟川亭記云云/有舟車之㑹</hi>萬川八景<hi>郡守趙公</hi>
<hi>有詩曰岑公洞曰西山曰秋屏曰魯池曰江會泉曰天生橋曰峨眉磧曰古練石</hi>山川西山<hi>距州</hi>
<hi>治二里初泉荒草蕪郡守馬元頴魯有開元翰修丨丨池亭種運栽荔支雜果凡三百本白雲張俞作詩於至</hi>
<hi>和間云池光復涵澈萬象皆鏡入蜀公范鎮作詩於熙寧云丨丨瞰大江迤邐龍鱗濕○郡守王綯記曰丨丨</hi>
<hi>之勝聞天下蓋以張范二詩重故亭以詩名○王侶岑公洞記丨丨如一帶翠屏下浸湖面○南浦令史元頴</hi>
<hi>云萬州丨丨為峽上絶勝○黄魯直留題丨丨勤封院云西渡大壑稍陟半山竹柏薈翳水泉瀦為大湖亭榭</hi>
<hi>環之僧舍樓觀重複出沒煙霏之間光影在水景物清絶為䕫路第一</hi>南山<hi>下瞰大江水落石出曰娥</hi>
<hi>眉磧即州之對山也</hi>都歴山<hi>在郡北一峯突出衆山之上峛崺為平阜氣象融結蓋郡之主山</hi>高<lb/>
<pb n="KR2k0007_WYG_059-7b"/>
梁山<hi>在州北四十里江源記云山尾東跨江西首劒閣東西數千里望之若長雲垂天俯視衆山泯若平</hi>
<hi>原劒閣銘所謂巖巖梁山積石峩峩者是也</hi>下巖<hi>黄魯直云萬州之丨丨唐末有劉道者聞道於雲居</hi>
<hi>膺禪師為開巖第一祖法號道微自鑿石龕曰死便藏龕中不用日時門人奉其命二百年來遊者題詩不可</hi>
<hi>勝讀莫能與之開巖者故予作詩表見之云空巖靜發鐘磬響古木倒掛藤蘿昏莫道蒼崖鎻靈骨時應持鉢</hi>
<hi>到諸村</hi>岑公巖<hi>在大江之南廣六十餘丈深四十餘丈石巖盤結若華蓋左右方池有泉湧出巖簷</hi>
<hi>遇盛夏注水如簾松篁藤蘿蓊蔚葱翠真神仙窟○唐刺史馬冉詩南溪有仙洞咫尺非人間泠泠松風下日</hi>
<hi>暮空蒼山○范蜀公詩洞壑獨嵌空壁溜珠玉濺○黄太史詩肩輿欲到岑公洞正怯衝泥傍險行應是岑公</hi>
<hi>閟清境春光一夜雨連明</hi>古練巖<hi>在州西一/里有寺</hi>絶塵龕<hi>在西山石壁間幽人勝士之所</hi>
<pb n="KR2k0007_WYG_059-8a"/>
<hi>遊覽有唐人題記</hi>大江<hi>即岷江也在州東其左有二石穴名天倉地倉地倉滿則豐天倉滿則歉</hi>南<lb/>
溪<hi>在州南</hi>苧溪<hi>在州/西</hi>魯池<hi>在西山即太守魯有開所鑿廣百畆植以紅蓮</hi>井泉包<lb/>
泉<hi>在西山或謂與惠泉相上下</hi>樓堂江㑹樓<hi>在州/治</hi>桂華樓<hi>在州宅太守侯賔以</hi>
<hi>郡士二人同年登科故名</hi>四望樓<hi>白居易寄題楊萬州丨丨丨詩江上新樓名四望東西南北水茫茫</hi>
<hi>無由得與君擕手同凭闌干一望鄉</hi>七賢堂<hi>太守魯有開白雲張俞蜀公范鎮老泉蘇洵東坡蘇軾潁</hi>
<hi>濵蘇轍山谷黄庭堅先後經行取其詩翰刻置堂上仍繪七賢像</hi>橋梁天生橋<hi>在苧溪乃一巨</hi>
<hi>石自然成橋其長與溪等而平濶如履平地溪流出其下</hi>寺觀白鶴寺<hi>在武寧縣三蘇皆有題詠</hi>
白鶴觀<hi>在武寧縣許旌陽舊宅</hi>名宦皇朝嚴挺之<hi>為萬州司戸</hi>魯有開<lb/>
<pb n="KR2k0007_WYG_059-8b"/>
<hi>宗道乃其從父皇祐間為守西山池亭自公發之</hi>馮時行<hi>紹興間為守號縉雲先生</hi>人物甘<lb/>
寧<hi>臨江人即今武寧縣地佐呉為折衝將軍輕財敬士</hi>名賢苗拯<hi>柳文先友記云上黨人有學術</hi>
<hi>峭直以諫議大夫漏省中語貶萬州</hi>題詠青山繞萬州<hi>鄭谷寄南浦謫官詩白首為遷客云</hi>
<hi>云醉歌梅障曉歌壓竹枝秋</hi>我懷巴東守<hi>白居易初到忠州登東樓寄萬州楊八使君前見忠</hi>
<hi>州云云本是闗西賢平生已不淺流落重相怜水梗漂萬里籠禽囚五年新恩同雨露逺近鄰山川書信雖往</hi>
<hi>復封疆徒接連其如美人面欲見杳無縁</hi>廽頭望南浦<hi>白居易寄楊萬州詩云云</hi>南浦淒<lb/>
淒别<hi>白居易南浦詩云云西風嫋嫋秋</hi>南州煙水北州雲<hi>白居易荅楊使君登樓見</hi>
<hi>憶詩忠萬樓中南北望云云兩州何事偏相憶各自籠禽作使君</hi>東都緑李萬州栽<hi>白居</hi>
<pb n="KR2k0007_WYG_059-9a"/>
<hi>易和楊萬州嘉慶李詩云云君子封題我手開把得欲嘗先悵望與渠同别故鄉來</hi>峽中天下最<lb/>
窮處<hi>陸務觀憶萬州短歌云云萬州蕭條誰肯顧南浦尋梅雪滿舟西山載酒雲生屨</hi>
四六<hi>出綍西垣分符南浦</hi>　<hi>雖峽中之窮處/乃天下之名區</hi>　<hi>據三峽之上游有諸賢之遺迹</hi>
<hi>南浦尋梅頗動雪舟之興西山載酒尚為蠟屐之遊</hi>　<hi>五馬䨇旌暫向名邦而出守萬川八景不妨小隊之行春</hi>
　<lb/>
　<lb/>
　<lb/>
　<lb/>
<pb n="KR2k0007_WYG_059-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷五十九<lb/>
</p>
<p>
</p>
  </div>
</body>
</text>
</TEI>
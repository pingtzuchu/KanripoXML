<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷六十三</head>
    <p>
<pb n="KR2k0007_WYG_063-1a"/>
欽定四庫全書<lb/>
　方輿勝覽卷六十三　　　　宋　祝穆　撰<lb/>
　　　遂寜府<hi>小溪青石</hi>　<hi>蓬溪/遂寜</hi>　<hi>長江</hi>
　建置沿革<hi>禹貢梁州之域東井輿鬼之分野春秋戰國為蜀地秦為蜀郡地漢分為廣漢郡今</hi>
　<hi>州為廣漢縣又分為德陽縣東晉於德陽縣界東南置遂寜郡後周置遂州又改名曰石山郡唐改為遂</hi>
　<hi>州改遂寜郡復為遂州陞東川防禦使又陞武信軍節度皇朝因之提舉合邃等七州兵甲徽宗潜邸陞</hi>
　<hi>遂寕府今領縣五治小溪</hi>
　　本路轉運置司<lb/>
<pb n="KR2k0007_WYG_063-1b"/>
事要郡名古遂　武信　風俗民醇有古風<hi>張震賦序云云</hi>人<lb/>
物富繁<hi>馬咸記云云江山灑落</hi>形勝東連巴蜀<hi>圖經四逹之區西接成都云云</hi>劔<lb/>
南大鎮<hi>曲阜行李延制遂寜云云</hi>涪水上游<hi>馬咸㨿云云乃東川㑹邑</hi>東蜀都㑹<lb/>
<hi>劉儀鳯南楼記平原沃野貫以涪江氣象寛舒為云云</hi>山原肥沃<hi>華陽志云云有澤漁之利</hi>遂<lb/>
居蜀腹<hi>白居易行刺史李繁制</hi>有城如斗<hi>唐節度使夏魯竒檄文云云有壁如金</hi>土<lb/>
産蔗霜<hi>容齋五筆宣和初王黼剏應奉司遂寜嘗貢糖霜黄魯直在戎州作頌答雍熈長老寄糖霜詩</hi>
<hi>逺寄蔗霜知有味勝如崔子水晶盤</hi>山川鳯凰山<hi>在府/城西</hi>書臺山<hi>在府城西南以張九</hi>
<hi>宗得名連寶臺與金魚山為三峯今建學宫於上</hi>玉堂山<hi>在小溪縣北十里巖巒聳秀</hi>傘子<lb/>
<pb n="KR2k0007_WYG_063-2a"/>
山<hi>在小溪縣白水鎮唐大厯間有禪師跨一白驢抵此山結茅以居環山之民素以植蔗凝霜為業和尚所</hi>
<hi>騎白驢頗食民蔗居民苦之詣和尚請焉和尚曰汝知糖之為糖而不知糖之為霜其利十倍因示以訣遂寜</hi>
<hi>糖霜其色如琥珀遂為上品</hi>鼓樓山<hi>在蓬溪縣北十里䨇峯對峙山髙千餘仭王蜀時嘗置鼓樓望</hi>
<hi>烽火於其上</hi>赤城山<hi>在蓬溪縣/東二里</hi>廟山<hi>在長江縣南十里孤峯峭拔下臨江島</hi>明<lb/>
月山<hi>在長江縣西南二里○賈島詩長江微雨後明月衆星中</hi>五龍山<hi>在長江東五里</hi>青石<lb/>
山<hi>在青石縣有祠甚嚴九州要記云天下青石無加於此可為鐘磬</hi>招隱洞<hi>在長江縣南二十里</hi>
<hi>内有唐員半千題字</hi>涪江<hi>源出廣魏涪縣南至/小廣魏與梓潼合</hi>赤溪<hi>自蓬溪縣西流入小溪東</hi>
<hi>合涪江</hi>郪水<hi>自銅山飛烏縣合衆/流歴長江㑹涪水</hi>井泉火井<hi>在長江縣客館鎮之北二</hi>
<pb n="KR2k0007_WYG_063-2b"/>
<hi>里伏龍山下地窪若池以火引之則有聲隱隱然發於池中少頃熾炎夏月積雨停水則熖生水上水為之沸</hi>
<hi>而寒如故水涸則土上有熖觀者至焚其衣裾</hi>堂院靜治堂<hi>孝宗御書三字賜丁逄</hi>東蜀<lb/>
道院<hi>在郡治晁子西為記</hi>寺院廣利寺<hi>在小溪縣西五里巖壑之勝甲於一方○丁公言詩</hi>
<hi>出城數里即青山路入青松白石間只合歩行尋石徑不宜呵喝入松關</hi>資聖院<hi>在小溪靈泉山○孫</hi>
<hi>諤詩四山藏一寺方丈壓諸峯囬首坐禪處白雲深幾重</hi>名宦顔杲卿<hi>調遂州司法性剛直嘗為</hi>
<hi>刺史詰責正色别白</hi>賈島<hi>字浪仙唐文宗時謫長江縣主簿有墓在焉○杜荀鶴詩謫官自麻衣衘怨至</hi>
<hi>死時山根三尺墓人口數聨詩仙桂終無分皇天似有私暗松風雨夜空使老猿悲○唐安錡過其墓題詩曰</hi>
<hi>倚恃才難斷昻藏貌不恭騎驢衝大尹奪卷悟宣宗馳譽超先輩吟詩下我儂司倉舊曹署一見一心冲</hi>張<lb/>
<pb n="KR2k0007_WYG_063-3a"/>
九宗<hi>小溪人德宗時持節列侯歸典鄉郡其榮禄詩牛羊啣草窺環佩鳥雀離花聽管絃</hi>皇朝司<lb/>
馬池<hi>乾興初為小溪大夫初正版籍賦役子温公方四嵗識者已知其非凡兒矣</hi>趙抃<hi>為轉運使</hi>
李壽<hi>蜀人為守號巽巖</hi>馮檝<hi>小溪縣人苗劉之變檝為正字貽書諭以禍福累遷給事知瀘州</hi>
題詠肩輿太守醉<hi>張震詩春苗半沒脛社酒期滿腹云云燈火歸騎趣惟有漢月明依然照</hi>
<hi>山曲</hi>劔嶺横天古棧微<hi>司馬君實送張兵部中庸知遂州詩云云相如重駕傳車歸雙親倚</hi>
<hi>門望已乆千騎踏雪行如飛人間富貴非不有似君榮耀世亦稀聞道西川有遺像使我涕泗空沾衣</hi>謫<lb/>
官何事謫詩仙<hi>鄭谷旅次遇裴晤員外謫居於此因寄詩云誰解登髙問上𤣥云云不知幾首</hi>
<hi>南行曲留與巴兒萬口傳</hi>
<pb n="KR2k0007_WYG_063-3b"/>
四六<hi>武信舊藩遂寜新府</hi>　<hi>土田肥沃/人物阜繁</hi>　<hi>㨿涪水之上游乃東川之都㑹</hi>
<hi>地重潜藩節鎮素雄於一靣權専㑹府甲兵兼總於七州</hi>　<hi>道院邃清備載晁子西之記襌闗勝絶更稽丁晉公之詩</hi>
　　　順慶府<hi>南充相如</hi>　<hi>西充流溪</hi>
　建置沿革<hi>禹貢梁州之域秦楚之交鶉首之次參井之分春秋戰國為巴子國秦滅巴立為巴</hi>
　<hi>郡即漢蜀郡之安漢縣也亦為充國縣地二縣並属益州之巴郡漢劉璋分墊江置巴西郡宋於安漢故</hi>
　<hi>城置南宕渠郡隋罷宕渠郡以安漢縣属隆州改安漢縣為南充縣改隆州為巴西郡唐割隆州南充相</hi>
　<hi>如二縣置果州𨽻山南西道改南充郡復為果州改為充州尋復為果州偽蜀為永寜節度皇朝平蜀𨽻</hi>
　<hi>梓州路以寜宗潜邸陞順慶府今領縣四治南充</hi>
<pb n="KR2k0007_WYG_063-4a"/>
事要郡名巴西　南充風俗其民喜商賈<hi>程涇社稷壇記郡當舟車</hi>
<hi>徃來之衝云云而怠穡事</hi>人才之盛<hi>郡守趙不拙鼓角楼記果之為州山深水長秀氣所鍾古今人</hi>
<hi>物不絶紀將軍忠節練御史史才謝真人飛昇程仙師尸解牧牛峯大名尊宿顕顕在人耳目○吕好問覽秀亭</hi>
<hi>記思史謙恕竇泌之遺風弔譙周陳子昻之舊績想陳練師謝自然之仙蹤慕張嶷陸績之英躅○開漢志在</hi>
<hi>漢以忠節名義著在唐以神仙浮屠顯在本朝以文章學術名</hi>形勝本安漢城<hi>馮休文宣王廟</hi>
<hi>記地属梁雍云云</hi>巴子舊封<hi>邵伯温詞云/云充城樂土</hi>大江襟帶<hi>開漢志嘉陵云云於</hi>
<hi>左金泉栖樂諸山雄峙於右</hi>羣峯矗於四望<hi>馮耘灌口廟記果之郛㕓□夷溪水迤其西南</hi>
<hi>云云</hi>號小成都<hi>郡志自邵伯温守此邦名山勝景題品無遺至以小成都目之○郡守楊濟開漢樓</hi>
<pb n="KR2k0007_WYG_063-4b"/>
<hi>記自號小益不復數潼遂又云果州雖亞於潼遂而士民之盛則過之</hi>土産黄柑<hi>邵伯温詩果山</hi>
<hi>仙果秀天香處處圓金樹樹芳</hi>山川果山<hi>在南充縣南八里郡以此名郡人御史陳壽隱於此有祠</hi>
金泉山<hi>在城西果山之足唐謝自然於此上昇有青霞觀○韓愈作謝自然詩果州南充縣寒女謝自</hi>
<hi>然童騃無所識但聞有神仙輕生學其術乃在丨丨丨一朝坐空室雲霧生其間須臾自輕舉飄若風中煙入</hi>
<hi>門無所見冠屣同蛻蟬</hi>大方山<hi>距城十五里又有小方/山千峯萬嶺有若洞天</hi>寳臺山<hi>距州</hi>
<hi>城西與金泉對峙有覽秀亭</hi>清泉山<hi>距城十里有古刹下瞰龍門諸山有邵太史留題</hi>朱鳯<lb/>
山<hi>在州南十里乃爾丨仙及李淳風養煉之地回視郡城如在掌握其山有鳯凰集因置丨丨觀</hi>清居<lb/>
山<hi>在南充縣内有四亭白雲亭光相亭吸江亭五友亭</hi>南岷山<hi>距西充縣十五里有十三小峯漢何</hi>
<pb n="KR2k0007_WYG_063-5a"/>
<hi>岷者隱其上遂以名山</hi>大耽山<hi>在龍溪縣隋居士楊耽居此修養冬居丨丨丨石窟中夏居小耽山</hi>
<hi>之絶頂</hi>肖巖<hi>在西充縣小陵鎮東/巖竇空潤泉水清潔</hi>嘉陵江<hi>在相如縣東二百歩○韋應物</hi>
<hi>聽丨丨丨水寄深上人詩水性自云靜石中本無聲如何兩相激雷轉空山驚</hi>西溪<hi>在丨充縣東四十歩</hi>
<hi>又有東丨</hi>大小洲<hi>圖經載昔鐵冠過此云丨/洲連丨丨此地出公侯</hi>井泉滴浮泉<hi>在小</hi>
<hi>方山道士何志全飲此水年八十面如桃紅○樊汝顔紅賢詩雲液落山腹脉與崑崙通云何山中叟八十桃</hi>樓<lb/>
閣開漢樓<hi>郡守楊濟記云聖朝褒綸冇實丨丨業之語摘二字以名是丨見紀信注</hi>仙鶴樓<lb/>
<hi>在郡城後子城上下瞰大江邵伯温詩鶴樓端勝庾公樓</hi>覽秀亭<hi>在南充縣寶臺山上為鄉士期集題</hi>
<hi>名之所</hi>清暉閣<hi>在南充縣下俯/大江其景清絶</hi>名宦韋貫之<hi>白居易集云坐考䇿收直</hi>
<pb n="KR2k0007_WYG_063-5b"/>
<hi>言者出為果州刺史</hi>崔元亭<hi>為/守</hi>史謙恕<hi>海録碎事謙恕為果州刺史百姓歌曰使君來何晚</hi>
<hi>昔日無儲今有飯</hi>皇朝查道<hi>字湛然知果州王均之亂賊黨相語曰查果州以仁義撫此境頗得</hi>
<hi>衆心未可攻也抵城而宵遯又云道微服單馬造賊所諭以詔意乃相率投兵羅拜請䧏</hi>邵伯温<hi>康節</hi>
<hi>之子妙得先天之㫖時相欲傳其易學公力拒之後守果州</hi>人物紀信<hi>郡城太平門有忠祐廟誥</hi>
<hi>詞云以忠狥國代君任患實開漢業使後世知君為重身為輕雖糜捐不避者侯有力焉</hi>司馬相如<lb/>
<hi>在相如縣南三十五里宅濵嘉陵江有琴臺又水北有相如坪</hi>譙周<hi>安漢人陳壽常師之孫譙秀</hi>陳<lb/>
壽<hi>安漢人撰三國志</hi>譙秀<hi>李商隠懷譙秀詩梓潼不見馬相如更欲南行問酒壚行到巴西覔丨丨</hi>
<hi>巴西惟是有寒蕪</hi>皇朝馮休<hi>南充人真廟朝不應辟召歸山著書</hi>題詠褒斜不<lb/>
<pb n="KR2k0007_WYG_063-6a"/>
容幰<hi>唐王維詩云云之子欲何之鳥道一千里猿啼十二時</hi>五馬過窮巷<hi>王維謝鄭果州</hi>
<hi>相過詩云云雙童送老身</hi>騎吏縁青壁<hi>姚合果州刺史崔元亮詩云云旌旗度白雲劔銘生蘚色</hi>
<hi>巴字疊成文華省思仙侣疲民愛使君</hi>閬苑南邉第一州<hi>邵伯温果山即事云云江山絶</hi>
<hi>勝對城樓又老守自慙無善政衰翁不稱作遨頭</hi>萬家燈火春風陌<hi>邵伯温詩從昔遨遊</hi>
<hi>盛兩川充城人物自駢闐云云十里綺羅明月天</hi>傾城出送舊遨頭<hi>邵伯温離果州詩曰</hi>
<hi>今日行人去果州云云</hi>蜀人喚作小成都<hi>邵伯温過充城詩云自昔充成號奥區云云</hi>
四川惟説好充城<hi>邵伯温充城口號詩山圍翠合水連雲萬室樓臺照眼明勝地風淳真樂</hi>
<hi>國云云</hi>充城繁盛冠東川<hi>前人云云</hi>
<pb n="KR2k0007_WYG_063-6b"/>
四六<hi>維今開漢號小成都</hi>　<hi>紀侯之忠節/謝女之仙風</hi>　<hi>維東梓之奥區有南充之佳郡</hi>
<hi>内輸邦賦視資普而後先外給軍儲與嘉眉而甲乙</hi>　<hi>疲民愛使君盍繼崔元亮之政勝地真樂土願𢋫邵伯温之詩</hi>
　　　　資州<hi>盤石内江</hi>　<hi>資陽龍水</hi>
　建置沿革<hi>禹貢梁州之域東井輿鬼之分野入參三度周属雍州春秋戰國為蜀地秦置蜀郡</hi>
　<hi>漢武分置犍為郡即犍為郡之中資縣地自晉雄之亂夷䝤居之西魏析武康郡之安陽縣置資州理今</hi>
　<hi>簡州陽安縣界古資陽城後周於今簡州陽安縣移資州於漢資中故城為治所仍改資中為盤石隋併</hi>
　<hi>郡於安陽縣煬帝又置資陽郡唐改為資州𨽻東川復𨽻西川徙治内江復治盤石皇朝因之今領縣四</hi>
　<hi>治盤石</hi>
<pb n="KR2k0007_WYG_063-7a"/>
事要郡名資川　資中風俗地狹民貧<hi>宋京至道觀記資中云云無土</hi>
<hi>以耕在蜀為窮僻之地</hi>為多士國<hi>李浩大晟樂記資在東梓云云自○圖經云王褒起資以文詞鳴</hi>
<hi>褒以來如董鈞范崇凱李鼎祚皆以文顯</hi>詞客才士未嘗一至<hi>宋京至道觀記資中江山</hi>
<hi>瑰竒自古王公貴人云云故不得見於歌詠而為浮圖老子氏之學者徃徃擅而有之</hi>夷漢雜居<lb/>
<hi>唐韋臯奏䟽資與瀘境相接山川連結云云</hi>形勝長江帶其南<hi>李石企仙樓記</hi>靈巖<lb/>
盤其右<hi>傳耆盤石縣遷治舍記支江流其前谷神隱其北醮壇㨿其左云云</hi>大溪繚其<lb/>
北<hi>企仙樓記云云有山岌然中峙為郡治勝處</hi>東抵昌瀘<hi>圖經資在東蜀云云北通普遂南接</hi>
<hi>榮嘉西逹隆簡</hi>山水之秀<hi>劉光祖狀元樓記蜀東十數郡云云不敢與資中抗</hi>山川鳯凰<lb/>
<pb n="KR2k0007_WYG_063-7b"/>
山<hi>在州北小譙山後形若鳯故名</hi>重龍山<hi>在州南二里<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒盤屈隱若龍轉亭閣之勝及諸梵列跨</hi>
<hi>其上江山城市歴歴可觀</hi>氈帽山<hi>在州南/四里</hi>玉清山<hi>在州南二里左瞰平湖侯真人遺跡</hi>
<hi>在焉</hi>玉京山<hi>在州西南五十/里峭險壁立</hi>得道山<hi>在州北十五里有張開光遺跡存焉</hi>月<lb/>
山<hi>在州北三十里</hi>醮壇山<hi>在州北二里張道陵/李阿真人修煉於此</hi>資山<hi>在資陽縣○范淳甫</hi>
<hi>詩丨丨巖谷多神仙鸞車鳯馬隨飛煙神女蕭蕭來暮雨浮邱徃徃下雲軿</hi>德林山<hi>宋京李觀有題</hi>
<hi>錢氏丨丨丨詩</hi>平岡山<hi>在盤石縣西三里李阿傳/仙宗崔中古崔逵居之</hi>華蕚山<hi>距内江縣</hi>
<hi>十里昔唐范崇凱於此讀書詳見名宦</hi>鼇山<hi>在龍水縣/西北一里</hi>孟巖<hi>唐楊禹珪題丨丨詩郡雖</hi>
<hi>饒勝境偏愛丨丨山</hi>東巖<hi>距州城三里若剖大甕下深/千尺溪壑深杳林木葱蒨</hi>西巖<hi>在城西六里山</hi>
<pb n="KR2k0007_WYG_063-8a"/>
<hi>行踰百歩石壁夾道如城如峽○宋京䟦資中四巖獨丨丨幽深山水富足</hi>南巖<hi>去盤石縣五里</hi>北<lb/>
巖<hi>去郡城半里等慈寺之東○唐盧并等慈寺詩地靈無俗草巖静有仙禽郡志崖峻不可游息其巔古像</hi>
<hi>半灑苔蘚乳泉滴瀝四時不絶宋京丨丨記云東蜀領郡十六而山川瑰竒資中為之甲資中勝遊十數而北</hi>
<hi>巖又為之最</hi>琵琶峽<hi>在盤石縣/南三里</hi>盤石<hi>在州城北二里狀若盤陀因以名縣</hi>珠江<lb/>
<hi>相傳江中有光夜現如燈燭○劉光祖狀元樓記資號丨丨以地之靈出産瓖異</hi>中江<hi>在資陽縣西沈</hi>
<hi>約宋書資江為中水涪江為内水</hi>龍溪<hi>在龍水/縣西北</hi>樓閣台星樓<hi>即東城門乃趙魏公</hi>
<hi>建黄裳為之記</hi>省元樓<hi>在譙樓南為/郡人趙雄建</hi>狀元樓<hi>在譙楼東為郡人趙逵建</hi>企仙<lb/>
閣<hi>一名蓬萊在郡治之北髙㨿絶頂得一郡之要李石記李傳侯張各㨿一山合四山而拱揖故名</hi>亭<lb/>
<pb n="KR2k0007_WYG_063-8b"/>
榭瀛洲亭<hi>在郡圃繪唐十八學士故名鮮于侁記云千巖萬壑綺綰綉錯如拱如揖顧接不暇</hi>道<lb/>
勝亭<hi>梅堯臣題龍水縣錢氏丨丨丨詩龍川舊山下髙卧一儒生有室羅經史無心繋組纓</hi>名宦<lb/>
韋臯<hi>唐丨丨時東蠻數為邉患能綏服之又戰有功蠻部震服乃建安夷軍於資州維制諸蠻</hi>盧并<lb/>
<hi>文宗時守資中長於歌詠有詩刻在等慈寺</hi>皇朝范祖禹<hi>治平中/宰龍水</hi>宋京<hi>政和間為</hi>
<hi>郡幕喜於詩翰</hi>李新<hi>字元應隆州人為資州司録/東坡命賦墨竹常稱賞之</hi>人物萇𢎞<hi>資中</hi>
<hi>人即夫子問樂者也</hi>王褒<hi>資中人有聖主得賢臣頌今墓前有石碣髙一丈字已磨滅惟滌硯池尚存</hi>董<lb/>
鈞<hi>東漢永平中為愽士嘗與議禮樂</hi>范崇凱<hi>内江人善属文明皇命作華蕚賦入奏為第一弟元</hi>
<hi>凱</hi>皇朝趙逵<hi>盤石人廷對第/一不附秦檜</hi>趙雄<hi>内江人類試為第一孝宗朝為相</hi>題<lb/>
<pb n="KR2k0007_WYG_063-9a"/>
詠元戎鎮靜無邉事<hi>羊士諤資州宴行營囬將詩几劔盈庭酒滿巵戍人歸日及𤓰時云</hi>
<hi>云遣向營中偃畫旗</hi>日落琵琶峽口風<hi>宋京詩云雲生氊帽山頭雨云云</hi>外邑縣<lb/>
門倚巖石<hi>范淳甫宰龍水日賦詩云云終日對青峯初仕借為宰讀書過三冬忘機狎鷗鳥觀稼親</hi>
<hi>老農訟庭可羅雀銅印苔蘚封</hi>資水通巫峽<hi>范淳甫詩云云誰家萬里船</hi>
四六<hi>蜀左名區資中佳郡</hi>　<hi>山川甲於左蜀/人物擬於西川</hi>　<hi>褎然龍首之英卓矣鳯池之彦</hi>
<hi>地雖窮僻洞蠻溪䝤之雜居山獨瑰竒釋子仙翁之多占</hi>　<hi>粤從漢代名髙作頌之文人迨至本朝秀毓秉鈞之賢相</hi>
　　　普州<hi>安岳樂至</hi>　<hi>安居</hi>
　建置沿革<hi>禹貢梁州之域秦地東井輿鬼之分野春秋戰國為巴蜀之境秦為巴蜀二郡地今</hi>
<pb n="KR2k0007_WYG_063-9b"/>
　<hi>州即漢之資中牛鞞墊江後漢之德陽四縣之境晉因之梁置普慈郡于此後周武帝於郡立普州又置</hi>
　<hi>多葉縣于此隋改多葉縣為普慈縣煬帝罷属資州唐初又置普州改為安岳郡復為普州皇朝領縣三</hi>
　<hi>治安岳</hi>
事要郡名東普　普慈風俗地僻俗固<hi>唐文若學記云云</hi>土瘠<lb/>
民貧<hi>馮山州學記</hi>俗為近古<hi>黎持文宣王廟記普慈之人有無相通憂患相恤最為近古少</hi>
<hi>而羣萃者遜弟而聽從退而里居者無倦於教育</hi>士多於民<hi>唐文若安居縣學記安居普下邑地</hi>
<hi>狹而賦寡古籍為士者多於民○王平彭公堂記其民朴厚而俗美士雅素而篤學排村徧井云云故其俗尚</hi>
<hi>禮義尊愛賢者</hi>冠帶並西眉<hi>四賢堂記冠帶之盛與西蜀並稱○何耆仲進士題名記蜀東西州</hi>
<pb n="KR2k0007_WYG_063-10a"/>
<hi>論士所出必曰眉曰普普居山谷間不能當眉之属縣而人物表殆相頡頏</hi>形勝普之秀以<lb/>
石<hi>郡志云眉之秀以水閬之秀以山云云</hi>介萬山間<hi>普慈志序云云無土地肥饒之産無舟車</hi>
<hi>貨利之聚</hi>為東蜀下州<hi>馮山州/學記</hi>土産棗梨藕<hi>郡土磽瘠無珍異之産惟鐡山</hi>
<hi>棗崇龕梨天池藕三者皆陳希夷所種</hi>山川鳯凰山<hi>在郡治後形如飛鳯福濟廟居其絶頂舞</hi>
<hi>鳯亭當其勝州治㨿其脊左為惠民院右為白馬廟延袤數里氣象雄勝</hi>雲居山<hi>在城南一里其上為</hi>
<hi>真相寺有葛仙洞為近城游覽勝處</hi>大雲山<hi>在鐡山門/外二里</hi>安岳<hi>以邑治在山下四面險故</hi>
<hi>曰丨丨</hi>艮巖<hi>在安岳之清流/鎮杜孝嚴有記</hi>西巖<hi>郡守李/耽有詩</hi>月巖<hi>在安居髙灘福聖院</hi>
<hi>相對隱士趙鷟居之後巖尤竒</hi>岳陽溪<hi>在安岳縣天聖中郡守彭乘鑿石為曲水後名翰林灘每嵗脩</hi>
<pb n="KR2k0007_WYG_063-10b"/>
<hi>祀事于此</hi>雙溪<hi>在郡西七里與/岳陽溪合而東</hi>大安溪<hi>在安居故老云孟蜀嘗取魚於此當時號</hi>
<hi>禁溪</hi>井泉破石井<hi>在城西其水清洌乃一巨石鑿開而得水云陳摶相地所開</hi>堂閣清<lb/>
簡堂<hi>在郡治</hi>玉虹閣<hi>在郡/治</hi>寺院報恩寺<hi>在安岳有會景亭便於眺覽</hi>福<lb/>
勝院<hi>在安居縣南五里依巖架屋下瞰韓朋溪有巖泉之勝</hi>棲巖寺<hi>寺有李洞讀易洞雍州人</hi>
<hi>避朱泚之難入蜀於大雲山鑿石為洞讀易其中嘗師事賈島</hi>祠廟鐡山神祠<hi>在州西神姓姚</hi>
<hi>諱景澈隋文帝時普昌瀘三州夷作亂帝命神為都統將兵討平之卒𦵏韓朋鎮石城山後人為立廟嘉定乙</hi>
<hi>夘紅巾作亂於益昌遂入普屯於廟山是夕暴風雷雨掀掲寨舍賊首莫簡見空中神異謁廟謝過探籖得擒</hi>
<hi>賊先擒王之句已而就擒</hi>普應廟<hi>在鳯凰山神姓多名岳天彭人自孟蜀時授徒於普國初未有登科</hi>
<pb n="KR2k0007_WYG_063-11a"/>
<hi>者端拱間門人牟衮廷試第七自是儒科相踵實自侯而始侯既殆牟衮率諸弟子葬之鳯凰山遂立祠</hi>名<lb/>
宦賈島<hi>蘇絳銘序云島字浪仙范陽人長材間氣超卓挺生属思五言孤絶之句記在人口罹謗責授</hi>
<hi>遂州長江主簿自長江簿遷司倉參軍又遷普州司户參軍終焉有祠在城南三里○韓愈詩孟郊死葬北邙</hi>
<hi>山日月星辰頓覺閑天恐文章中斷絶故教賈島在人間</hi>皇朝彭乘<hi>益州華陽人為漢陽軍判官顧</hi>
<hi>望鄉閭悵然曰親老矣乞歸侍養冦凖薦之召為集賢校理求便親得知普州舊制蜀人不許赴蜀官特恩自</hi>
<hi>乘始慶厯中與歐陽文忠公宋景文公張文定公同在翰林今東溪上曰翰林灘者公遺跡也</hi>文同<hi>潼川</hi>
<hi>人以親老自内職丐外守普州</hi>人物陳摶<hi>字希夷普州崇龕人也隱於武當山及華山太宗令見真</hi>
<hi>宗於藩邸及門而返曰王門厮役皆將相材也何必見王按祥符舊經謂陳摶崇龕人既長辭父母去學道或</hi>
<pb n="KR2k0007_WYG_063-11b"/>
<hi>居亳為亳人或居洛中則為洛人或居華山則為華山人此説最有理祥符去國初甚近李宗諤博物君子撰</hi>
<hi>定圖經必得其實</hi>牟衮<hi>永興人國初登科自衮始兄/弟皆繼踵擢第謂一門四桂</hi>諸馮<hi>自唐馮宿</hi>
<hi>之後為彰明令因家于蜀在普有南宗北宗之别南宗則有馮如晦能辨范公純仁之誣獄馮宗則與陳東同</hi>
<hi>伏闞上書北宗則有馮光戬能戒大將楊瓊之殺䧏馮澥之忤蔡京遭貶</hi>題詠石秀山囬氣<lb/>
象雄<hi>郡守郭卭詩地靈人勝風流古云云</hi>文属君華武硬弓<hi>馮如愚詩地靈人秀誰稱</hi>
<hi>首云云牟衮字君華破荒及弟劉澤武藝精絶從太祖定天下號劉硬弓</hi>
四六<hi>䟽綍北門分符東普</hi>　<hi>維千里地/介萬山間</hi>　<hi>地望在東普而最卑人才與西眉而相埒</hi>
<hi>試考圖經地最蜀東之陋載觀形勝石為天下之竒</hi>　<hi>賈浪仙宦遊之國詩句難磨陳希夷毓秀之鄉清風可挹</hi>
<pb n="KR2k0007_WYG_063-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_063-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷六十三<lb/>
</p>
<p>
</p>
  </div>
</body>
</text>
</TEI>
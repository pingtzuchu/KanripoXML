<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷二十九</head>
    <p>
<pb n="KR2k0007_WYG_029-1a"/>
欽定四庫全書<lb/>
　方輿勝覽卷二十九　　　　宋　祝穆　撰<lb/>
　　　岳州<hi>巴陵臨湘</hi>　<hi>平江華容</hi>
　建置沿革<hi>禹貢荆州之境古三苖國也楚分翼軫之次春秋麋羅二國秦属長沙郡漢属南郡</hi>
　<hi>吳以為重鎮晉属長沙郡宋曰巴陵郡梁置巴州又置羅州隋曰岳州又置玉州復曰巴陵郡唐置巴州</hi>
　<hi>改岳州國朝因之以英宗潜邸領岳州團練使陞岳陽軍節度中興改純州華容軍尋復為岳州及岳陽</hi>
　<hi>軍節度領縣四治巴陵</hi>
事要郡名岳陽<hi>居天岳山之陽</hi>風俗人性悍直<hi>郡志土厚水深故云云</hi>女<lb/>
<pb n="KR2k0007_WYG_029-1b"/>
子皆服力役<hi>郡志云云芻蕘儥賣力奪男夫否則恥之</hi>以漁為生<hi>同上諸巴之地面背</hi>
<hi>江湖每遇霖潦則壞堤决埽民無安止中人之産不過十金以舟為家云云者十室而四五其土人則以潭户</hi>
<hi>名之</hi>形勝左洞庭右彭蠡<hi>同上古三/苗國云云</hi>背衡嶽面重湖<hi>譙門記云</hi>
<hi>云</hi>北通巫峽<hi>同上云云/南極瀟湘</hi>湘水環其左<hi>同上云云岷山揖其右</hi>兼有<lb/>
江湖之勝<hi>郡志地有四瀆江為之長五湖洞庭為之最江湖之勝巴陵兼有之</hi>城小而固<lb/>
<hi>舊經云魯肅所立唐天寳初裴光贊重加版築今以前史考之侯景之亂湘東王繹以王僧辯為大都督軍至</hi>
<hi>巴陵遺僧辯書曰但守巴邱以逸待勞又謂僚佐曰巴陵云云僧辯足可委任景水陸並進僧辯乗城固守偃</hi>
<hi>旗卧鼓安若無人景服其膽勇</hi>荆潭黔蜀四㑹之衝<hi>歐陽偃虹堤記</hi>據衡湘巴<lb/>
<pb n="KR2k0007_WYG_029-2a"/>
蜀荆楚之㑹<hi>滕宗諒桂亭記</hi>山川天岳山<hi>在洞庭湖一名幕阜前有培塿曰巴蛇冢</hi>
<hi>髙一萬八千尺周亘五百餘里昔有真人艾君居之石崖壁立飛鳥莫息壁有篆文夏禹治水嘗至此東隅有</hi>
<hi>温泉三穴○郡縣志山臨大江吳使魯肅以萬人屯巴邱即此又云蜀先主稱尊號凡文誥䇿命皆劉巴所作</hi>
<hi>卒葬岳陽後人因號為巴陵○尋江記羿屠巴蛇於洞庭其骨若陵故謂之巴陵</hi>白鶴山<hi>在巴陵縣</hi>
<hi>山之南有兩池池潛巨蠎吕翁招而出化而為劒南阜有老木木末悉稿蔓草翳焉翁嘗憇其下有人自木杪</hi>
<hi>降而拜之惟松之精翁授之藥○小説有江叟者好吹笛嘗遇樵叟而髯髯遺江銕笛毎於君山之龍潭吹之</hi>
<hi>無聲一日携笛登丨丨丨吹於紫荆䑓響震林谷忽有兩女子出授神藥云服此當為水仙後不知所終女子</hi>
<hi>盖龍云</hi>道巖山<hi>在巴陵縣有巨石中窽而邃東西可以輿馬往返容屋百楹上下流泉不竭有斷石</hi>
<pb n="KR2k0007_WYG_029-2b"/>
<hi>云許旌陽嘗以礪劍斬蛟</hi>君山<hi>在湖中方六十里亦名洞庭之山昔舜之二女居之曰湘夫人又曰湘君</hi>
<hi>所逰故名丨丨○湘中記昔秦皇欲入湘觀衡山而遇風浪幾溺至此山而免○郡志君山狀如十二螺髻○</hi>
<hi>北夢瑣言湘江北流至岳陽達蜀江夏潦後蜀江漲遏住湘波溢為洞庭湖凡數百里而君山宛在水中秋水</hi>
<hi>歸此山復居於陸惟一條湘川而已○劉禹錫詩湖光秋色兩相和潭面無風鏡未磨遥望洞庭山水翠白銀</hi>
<hi>盤裏一青螺○黄魯直詩滿川風月獨凭欄綰結湘娥十二鬟可惜不當湖水滿銀山堆裏㸔青山○湘中老</hi>
<hi>人者有洞庭客吕雲卿嘗遇之於丨丨側索酒數行老人歌曰湘中老人讀黄老手挼紫藟坐碧草春至不知</hi>
<hi>湘水深日暮忘却巴陵道蘇子瞻云唐末有人誦此詩殆是李謫仙輩老人真遁世者也</hi>酒香山<hi>湘州</hi>
<hi>記君山上有美酒飲者不死漢武帝遣欒巴求得之未進御東方朔竊以飲帝怒欲殺之對曰茍殺臣臣亦不</hi>
<pb n="KR2k0007_WYG_029-3a"/>
<hi>死已死酒亦無騐遂赦之</hi>𤣥石山<hi>亦名墨山在華容縣楚詞有云馳余車於元石即此地也</hi>石門<lb/>
山<hi>張説詩序丨丨與墨山相連有禪堂道觀天下絶境</hi>石牛山<hi>在平江上有井泉可以避地</hi>烏<lb/>
黎山<hi>亦名烏林郡志漢沔在夏口北赤壁在夏口南烏林在赤壁南巴陵又在烏林南華容道在巴陵西</hi>
楞伽峯<hi>在巴陵東南有無姓和尚居之栁宗元為記</hi>三江<hi>郡縣志巴陵城對丨丨岷江為西江</hi>
<hi>○江為中江湖湘為南江</hi>洞庭湖<hi>在巴陵縣西西吞赤沙南連青草横亘七八百里日月若出沒其中</hi>
<hi>風土記鼎澧沅湘合諸蠻黔南之水匯于洞庭至巴陵與荆江合○王直方云老杜有過洞庭詩曰蛟室圍青</hi>
<hi>草龍堆擁白沙䕶江盤古木迎棹舞神鴉破浪南風正收㠶畏日斜雲山千萬疊底處上仙槎李希聖云得之</hi>
<hi>江心小石上○孟浩然詩八月湖水平涵虛混太清氣蒸雲夣澤波撼岳陽城欲濟無舟楫端居恥聖明可憐</hi>
<pb n="KR2k0007_WYG_029-3b"/>
<hi>垂釣者空有羨魚情○李白逰洞庭詩洞庭西望楚江分水盡天南不見雲日落長沙秋色逺不知何處弔湘</hi>
<hi>君○小説開寳中有賈知微遇曽城夫人及二妃於洞庭歌曰黄陵廟前春草生黄陵女児茜羅帬輕舟短棹</hi>
<hi>唱歌去水逺天長愁殺人歌畢贈之羅巾而去○劉元方嘗宿湖岸驛中夜聞歌聲朝閲楹間有題云爺娘送</hi>
<hi>我青楓根不記青楓幾囘落當時手刺衣上花今日成灰不堪着</hi>青草湖<hi>一名巴邱湖北洞庭南瀟</hi>
<hi>湘東納汨羅之水自昔與洞庭並稱</hi>赤亭湖<hi>在華容縣郡縣志有赤亭城三面臨水即梁遣胡僧祐所</hi>
<hi>據城</hi>赤沙湖<hi>與洞/庭通</hi>㴩湖<hi>在巴陵南十里左傳定公四年吳人敗楚於雍澨即此郡志夏潦奔</hi>
<hi>注則泆為此湖冬霜既零則涸為平野</hi>雲夢澤<hi>禹貢曰雲土夢作乂則是二澤也按左傳桓公四年</hi>
<hi>載邙夫人使棄諸夢中言夢而不言雲定公四年載楚子涉睢濟江入于雲中言雲而不言夢正與禹貢合杜</hi>
<pb n="KR2k0007_WYG_029-4a"/>
<hi>預注雲夢跨江之南北漢陽圗經雲在江之北夣在江之南</hi>西水<hi>郡志荆江六七月間其水暴漲逆泛</hi>
<hi>洞庭旬日乃復謂之西水</hi>五瀦<hi>資水沅水澧水湘水同注洞庭北㑹大江謂之丨丨戰國䇿秦與荆戰大</hi>
<hi>破之於洞庭五瀦</hi>金沙堆<hi>在洞庭湖中延袤/數里張安國有賦</hi>鱘魚觜<hi>風土記昔傳有異人</hi>
<hi>䜟曰江西沙洲過岳陽樓即出狀元</hi>鴨欄磯<hi>即建昌侯孫慮/作閗鴨欄於此</hi>楊子洲<hi>在華容縣</hi>
<hi>昔日荆佽飛斬蛟之所</hi>偃虹堤<hi>城濠東北湖面百里毎西南風濤聲萬鼓晝夜不息漱囓城下滕子</hi>
<hi>京欲為丨丨丨以捍之預求記於歐陽公未幾滕去遂不果築建安胡明仲詩云有時風浪戰城西何翅漁陽</hi>
<hi>萬鼓鼙狎水蚩蚩忘墊溺誰人能續丨丨丨盖傷之也</hi>井泉雲母泉<hi>在華容大雲寺李華詩序</hi>
<hi>元石山盡生雲母如列星井泉溪澗色皆純白</hi>樓閣燕公樓<hi>在岳陽樓北滕子京序張説謫守作</hi>
<pb n="KR2k0007_WYG_029-4b"/>
岳陽樓<hi>在郡治西南西面洞庭左顧君山不知創始為誰唐開元四年中書令張説出守是邦日與才</hi>
<hi>士登臨賦詠自爾名著滕宗諒作而新之范希文為之記蘇子美書其丹邵踈篆其首時稱四絶○范希文記</hi>
<hi>云慶歴四年春滕子京謫守巴陵郡越明年政通人和百廢具興乃重修岳陽樓増其舊制刻唐賢今人詩賦</hi>
<hi>於其上属予作文以記之予觀夫巴陵勝狀在洞庭一湖銜逺山吞長江浩浩蕩蕩横無際涯朝輝夕陰氣象</hi>
<hi>萬千此則岳陽樓之大觀也若夫霪雨霏霏連月不開陰風怒號濁浪排空日星𨼆耀山岳潛形商旅不行檣</hi>
<hi>傾楫摧薄暮冥冥虎嘯猿啼登斯樓也則有去國懐鄉憂讒畏譏滿目蕭然感極而悲者矣至若春和景明波</hi>
<hi>瀾不驚上下天光一碧萬頃沙鷗翔集錦鱗㳺泳岸芷汀蘭郁郁青青而或長烟一空皓月千里浮光躍金静</hi>
<hi>影沉璧漁歌互答此樂何極登斯樓也則有心曠神怡寵辱皆忘把酒臨風其喜洋洋者矣嗟夫予嘗求古仁</hi>
<pb n="KR2k0007_WYG_029-5a"/>
<hi>人之心或異二者之為何哉不以物喜不以己悲居廟堂之髙則憂其民處江湖之逺則憂其君是進亦憂退</hi>
<hi>亦憂然則何時而樂耶其必曰先天下之憂而憂後天下之樂而樂歟噫微斯人吾誰與歸○顔延年與張湘</hi>
<hi>州登巴陵城樓作江漢分楚望衡巫奠南服三湘淪洞庭七澤藹荆牧經途延舊軌登闉訪川陸水國周地險</hi>
<hi>河山信重複却倚雲夢林前瞻京䑓囿清雰霽岳陽曽輝薄瀾澳悽矣自逺風傷哉千里目萬古陳往還百代</hi>
<hi>勞起伏存沒竟何人烱戒在明淑請從上世人歸來藝桑竹○韓愈岳陽樓詩洞庭九州間厥大誰與讓南維</hi>
<hi>羣崖水北注何奔放瀦為七百里吞納各殊狀自古澄不清環混無歸嚮炎風日搜攪幽怪多冗長軒然大波</hi>
<hi>起宇宙隘而放巍峩㧞嵩華騰躍較健壯聲音一何宏轟磕車萬輛猶疑帝軒轅張樂就空曠蛟螭露筍簴縞</hi>
<hi>練吹組帳鬼神非人世節奏頗跌蕩陽施見夸麗陰閉咸悽愴朝廽宜春口極北缺隄障夜䌫巴陵洲叢苪纔</hi>
<pb n="KR2k0007_WYG_029-5b"/>
<hi>可傍星河盡涵泳俯仰迷下上餘瀾怒不已喧聒鳴甕盎明登岳陽樓輝煥朝日亮飛㢘戢其威清宴息纎纊</hi>
<hi>泓澄湛凝緑物影巧相况江豚時出戱驚波忽蕩瀁時當冬之孟隙竅縮寒漲前臨指近岸側坐𦕈難望滌濯</hi>
<hi>神魂清幽懐舒以暢主人童孩舊握手乍欣悵怜我竄逐歸相見得無恙開筵交履舄爛熳倒家釀盃行無停</hi>
<hi>留髙柱送清唱中盤進橙栗投擲傾脯醬歡窮悲心生婉孌不能忘念昔始讀書志欲干霸王屠龍破千金為</hi>
<hi>藝亦云亢愛才不擇行觸事得讒謗前年出官日此禍最無妄公卿採虛名擢拜識天仗姦猜畏彈射斥逐恣</hi>
<hi>欺誰新恩趍府庭逼仄厠諸將吁嗟苦駑緩但懼失宜當追思南渡時魚腹甘所葬嚴程廹風㠶劈箭入髙浪</hi>
<hi>顛沉在須㬰忠鯁誰復諒生還真可喜剋已自懲創庶從今日後粗識得與喪事多改前好趣有獲新尚誓耕</hi>
<hi>十畆田不敢萬乘相細君知蚕織稚子已能餉行當掛其冠生死君一訪○杜甫登樓詩昔聞洞庭水今上岳</hi>
<pb n="KR2k0007_WYG_029-6a"/>
<hi>陽樓吳楚東南坼乾坤日夜浮親朋無一字老病有孤舟戎馬闗山隔凭髙涕泗流○李白詩樓觀滄海盡川</hi>
<hi>逈洞庭開鴈引愁心去江衘好月來雲間逢下榻天上接行盃醉後凉風起吹人舞袖廻○白居易題岳陽城</hi>
<hi>下水漫漫獨上危樓凭曲欄春岸緑時連夢澤夕陽紅處近長安猿攀樹立啼何苦雁㸃湖飛渡亦難此地惟</hi>
<hi>堪畫圗障華堂張與貴人看</hi>館驛洞庭南館<hi>張祐題詩云一逕逗霜林朱欄遶碧岑地盤雲</hi>
<hi>夢角山鎮洞庭心樹白看烟起沙紅見日沉還因此悲屈惆悵又行吟</hi>佛寺興國寺<hi>在城南寺</hi>
<hi>有西閣李白詩明湖落天鏡香閣凌雲闕</hi>法寳寺<hi>唐曰龍興下瞰㴩湖李白嘗與賈舎人于此剪桐望</hi>
<hi>㴩湖作詩云剪落青桐枝㴩湖坐可窺雨洗秋山净林光澹碧滋</hi>祠廟三閭廟<hi>屈平沉沙之處</hi>
<hi>曰汨羅江在岳州境内正廟以漁父配享唐末有洪州衙前軍將題一絶云蒼藤古木幾經春舊祀祠堂小水</hi>
<pb n="KR2k0007_WYG_029-6b"/>
<hi>濵行客謾陳三酹酒丈夫元是獨醒人</hi>名宦張説<hi>唐人謫守岳詩益凄惋人謂得江山之助</hi>劉<lb/>
長卿<hi>為觀察使</hi>皇朝王旦<hi>為平/江宰</hi>人物胡廣<hi>後漢人居/華容縣</hi>鄭田<hi>自唐</hi>
<hi>以来隠者凡七八人曰丨丨二劉山人嵇處士而劉長卿李頻王昌齡鄭谷輩皆有詩見稱</hi>吕巖客<lb/>
<hi>字洞賔河中府人唐禮部侍郎謂之孫㑹昌中兩舉進士不第去逰廬山遇異人得長生訣多逰湘潭岳鄂之</hi>
<hi>間人莫之識也○岳陽風土記岳陽樓上有吕先生留題云朝逰北粤暮蒼梧袖有青蛇膽氣麄三入岳陽人</hi>
<hi>不識朗吟飛過洞庭湖○東軒筆録滕宗諒守巴陵有華州囘道士上謁風骨聳秀滕知其異人口占以贈之</hi>
<hi>曰華州回道士来到岳陽城别我逰何處秋空一劍横回聞之憮然大笑而别或云宗諒因密令畫工傳其像</hi>
<hi>今岳陽樓傳本狀貌清俊與俗本特異</hi>名賢韓註<hi>以直言忤代宗貶岳陽○杜甫贈韓諫議詩今</hi>
<pb n="KR2k0007_WYG_029-7a"/>
<hi>我不樂思岳陽身欲奮飛病在牀美人娟娟隔秋水濯足洞庭望八荒鴻飛𡨕𡨕日月白青楓葉赤天雨霜玉</hi>
<hi>京羣帝集北斗或騎麒麟翳鳳凰芙蓉旌旗雲霧樂影動倒景摇瀟湘星宫之君醉瓊漿羽人稀少不在旁似</hi>
<hi>聞往者赤松子恐是漢代韓張良昔隨劉氏定長安帷幄未改神惨傷國家成敗吾豈敢色難腥腐飡楓香周</hi>
<hi>南留滯古莫惜南極老人應夀昌美人胡為隔秋水焉得置之貢玉堂</hi>陳與義<hi>嘗假館郡圃所居室</hi>
<hi>自號簡齋</hi>題詠江國踰千里<hi>杜甫詩云云山城僅百層岸風翻夕浪舟雪灑寒燈留滯才難</hi>
<hi>盡艱危氣益増圗南未可料變化有鵾鵬</hi>地圗封七澤<hi>竇庠酬退之詩云云天限鎖重髙</hi>清<lb/>
晨登巴陵<hi>李白詩云云周覽無不極</hi>城郭蜂房綴<hi>朱頔詩岳陽多邱山云云</hi>瀟湘<lb/>
春水來<hi>杜牧早春寄岳州李使君李善棊愛酒情地閑雅云城髙倚峭巘地勝足樓䑓朔漠暖鴻去云</hi>
<pb n="KR2k0007_WYG_029-7b"/>
<hi>云縈盈幾多思掩抑若為裁返照三聲角寒香一樹梅烏林芳草逺赤壁健㠶開往事空遺恨東流豈不迴分</hi>
<hi>符潁川政弔屈洛陽才拂匣調珠柱磨鉛勘玉杯棊飜小窟勢壚撥凍醪醅此興予非薄何時得奉陪</hi>猿<lb/>
呌洞庭秋<hi>雍陶送徐使君赴岳州詩渺渺楚江上風旗摇去舟馬歸雲夣晚云云别思滿南渡鄉心</hi>
<hi>生北樓巴陵山水郡應稱謝公逰</hi>
四六<hi>問津湖右分壘岳陽</hi>　<hi>控連七澤/彈壓重湖</hi>　<hi>維郡之分/據水之㑹</hi>　<hi>北通巫峽西極瀟湘</hi>
<hi>惟岳陽之凋郡占湖右之要衝</hi>　<hi>分符夣澤之濱/息駕洞庭之野</hi>　<hi>地分千里以維均郡以一樓而増重</hi>
<hi>面湖背嶽乃形勝之要區囊山帶江亦往来之孔道</hi>　<hi>吞雲夢八九於胸方將坐嘯展洞庭萬里之眼自足生春</hi>
<hi>啼猿嘯虎聊尋駭異之觀翳鳳騎麟行慶清華之召</hi>　<hi>京洛雲山外方佇來儀乾坤日夜浮又煩坐鎮</hi>
<pb n="KR2k0007_WYG_029-8a"/>
<hi>壁題巖客之詩知非俗境樓有范公之記喜得壯逰</hi>
<hi>先天下之憂後天下之樂不在兹乎有刺史之榮無刺史之難亦足試矣</hi>
　　　峽州<hi>夷陵長陽</hi>　<hi>宜都逺安</hi>
　建置沿革<hi>禹貢荆州之域鶉尾之分野春秋及戰國属楚秦漢為南郡魏武置臨江郡蜀改宜</hi>
　<hi>都郡吳曰西陵晉宋齊並為宜都郡梁置宜州西魏改為托州後周以地扼三峽之險改托為硤隋改夷</hi>
　<hi>陵郡唐改峽州始從山國朝因之中興移治于紫陽山又于石鼻山尋復故今領縣四治夷陵</hi>
事要郡名夷陵　西陵　峽口風俗民俗儉陋<hi>郡志常自足無</hi>
<hi>所仰於四方</hi>業儒者鮮<hi>同/上</hi>地僻而逺<hi>歐陽永叔至喜亭記云云</hi>地僻而貧<lb/>
<pb n="KR2k0007_WYG_029-8b"/>
<hi>歐陽永叔記曰云云故夷陵為下縣而峽為小州</hi>形勝西通全蜀<hi>荆渚記夷陵郡居大江之</hi>
<hi>上云云故夷陵有安蜀古城</hi>北轅襄漢<hi>張商英記云/云南下荆鄂</hi>陸輦秦鳳<hi>歐陽永叔</hi>
<hi>至喜亭記曰云云</hi>距三峽之口<hi>郭見義三㳺洞記云云介重湖之尾</hi>在吳蜀之介<lb/>
<hi>寰宇記云云</hi>西陵重鎮<hi>元和志郡城陸抗所築/吳改丨丨以為丨丨</hi>楚之西塞<hi>袁崧</hi>
<hi>宜都山川記云南有荆門山北有虎牙山相對云云也在今宜都</hi>國之西門<hi>通鑑吳陸抗曰西陵</hi>
<hi>建平國之藩表臣父遜昔上言西陵云云若有不守則荆州非吴有也</hi>峽險至此平夷<hi>歐陽</hi>
<hi>末叔送田秀才序巴丨之丨丨丨地始丨丨</hi>西陵勝景三<hi>張安國記丨丨之丨丨丨亭曰至喜</hi>
<hi>樓曰楚塞洞曰三㳺</hi>夏后疏鑿<hi>文選江賦巴/東之峽云云</hi>楚王墳墓<hi>夷堅志丨丨丨丨之</hi>
<pb n="KR2k0007_WYG_029-9a"/>
<hi>地</hi>土産米麫魚<hi>歐陽永叔與尹師魯書/夷陵有丨丨丨如京洛</hi>椒紙漆<hi>歐陽公記有丨</hi>
<hi>丨丨以通商賈○夷陵紙不甚精熟然最奈久歐公紙説三省中帳籍惟峽州者不壊</hi>山川夷陵<lb/>
山<hi>一名西陵峽在夷陵縣西北二十五里○吴志云陸遜破劉備還屯丨丨守峽口以備蜀即此丨是也</hi>
宜陽山<hi>有風井穴大如甕夏出冬入有樵人置笠穴口風噏之後扵長陽溪口得笠則知潛通也</hi>落<lb/>
鍾山<hi>系本云廩君之先故出巫峽丨丨丨石穴中穴有二所廩君出扵赤穴餘姓出於黒穴</hi>黄牛<lb/>
山<hi>荆州記南崖有重嶺疊起崖間有石色如人牽牛人黒牛黄成就分明加以江湍紆迴行途經宿猶望見</hi>
<hi>之○行者歌曰朝𤼵黄牛暮發黄牛○白居易詩白狗次黄牛灘如竹節稠路穿天地險人續古今愁</hi>虎<lb/>
牙山<hi>在夷陵東南三十五里荆州記丨丨二丨臨江楚之西塞</hi>馬鞍山<hi>在夷陵縣通鑑陸遜攻劉</hi>
<pb n="KR2k0007_WYG_029-9b"/>
<hi>備備升丨丨丨陳兵自遶即此山</hi>石鼻山<hi>夷陵志後周移峽州州治於此其山隔大江髙五百餘仞</hi>
<hi>廣袤二十里下臨江流中有石横六七十丈如簰筏又呼為石簰</hi>重山<hi>在長陽上有風穴夏則風出秋</hi>
<hi>則風入春秋分則静</hi>孤山<hi>在逺安縣有陸抗城袁崧嘗登/此山謂俯見大江舟如鳬雁</hi>丹山<hi>在逺</hi>
<hi>安時有赤氣故名</hi>鹿溪山<hi>在逺安西六里鹿苑寺之側山皆鹿疃梁居士陸法和云著脚名山多矣</hi>
<hi>未有如鹿溪者遂棲隠焉石龕猶存</hi>百井山<hi>在逺安西四十五里髙三千五百丈有清泉數十級絶頂</hi>
<hi>望見江陵</hi>望州山<hi>在宜都縣/可望見州</hi>巫峽<hi>其間首尾百六十里謂之丨丨○宋玉賦我帝之季</hi>
<hi>女名曰瑶姬未行而亡封於丨丨之陽髙唐之岨旦為雲暮為雨朝朝暮暮陽䑓之下故為立廟號朝雲焉</hi>
明月峽<hi>在夷陵倚江干崖面其白如月又如扇</hi>西陵峽<hi>楊烱詩絶壁聳萬仞長波射千里盤</hi>
<pb n="KR2k0007_WYG_029-10a"/>
<hi>薄荆之門㴞㴞南國紀楚都昔全盛髙邱烜望祀秦兵一旦侵夷陵火潛起四維不復設關塞良難恃洞庭且</hi>
<hi>忽焉孟門終已矣自古天地闢流為峽中水行旅相贈言風濤無極已及余踐斯地環竒信為美江山若有靈</hi>
<hi>千載伸知已</hi>白起洞<hi>在夷陵世傳白起/燒夷陵時駐此</hi>三游洞<hi>白居易與弟知退及元徽</hi>
<hi>之㑹於夷陵尋幽踐勝知退曰斯景勝絶天地間有幾乎○蘇子瞻三游洞詩一逕遶山翠縈紆似去蛇忽驚</hi>
<hi>溪水急争看洞門呀滑磴攀秋蔓飛橋踏古槎三扉迎北吹一穴向西斜難息煙雲老追思嵗月遐唐人昔未</hi>
<hi>到古俗此為家○歐陽永叔詩漾檝泝晴川捨舟縁翠嶺探竒冒層嶮因以窮人境弄舟終日愛雲山徒見青</hi>
<hi>蒼杳靄間誰知一室煙霞裏乳竇雲腴凝石髓蒼崖一徑横查渡翠壁千尋當户起昔人心賞為誰留人去山</hi>
<hi>河迹更幽青蘿緑桂何岑寂山鳥嘐嘐不驚客松鳴澗底自生風月出林間来照席仙境難尋復易迷山回路</hi>
<pb n="KR2k0007_WYG_029-10b"/>
<hi>轉幾人知惟應洞口春花落流出巖前百丈溪即下牢溪也○蘇子由詩洞前危徑不容足洞中明曠坐百人</hi>
<hi>蒼崖硉兀起成柱亂石散列如驚麏清溪百丈下無路水滿沙上如魚鱗夜深明月出山頂下照洞口纔及唇</hi>
<hi>沉沉深黒若大屋野老構火青如燐平明欲出㳺上下洞氣飄亂為横雲深山大澤亦有是野鳥鳴噪孤熊蹲</hi>
<hi>三人一去無復見至今冠盖長滿門</hi>清江<hi>在宜都寰宇記云一名夷水東自施州開蠻界流入昔巴蠻五</hi>
<hi>姓未有君長令各乗土舟約浮者為君惟務相獨浮因共立之為廩君乃乗土舟從夷水下因立城其傍四姓</hi>
<hi>臣之</hi>青溪<hi>唐田逰巖愛夷陵青溪上廬其側髙宗親至門謂曰先生此佳否答曰臣所謂泉石膏肓煙霞</hi>
<hi>痼疾</hi>赤溪<hi>在夷陵昔陸抗封步闡自/青溪築城至故市即此</hi>緑羅溪<hi>歐陽永叔送田秀才序曰</hi>
<hi>逰東山窺丨丨丨</hi>滄茫溪<hi>在宜都溪生五色石細紋紅如瑪瑙青如玻璃夏雨過人競採掇</hi>姜<lb/>
<pb n="KR2k0007_WYG_029-11a"/>
詩溪<hi>在州南○歐陽永叔詩叢林已廢姜祠在事跡難尋楚語訛詩廣漢人故郭璞詩青溪千仞餘中有</hi>
<hi>一道士借問是何人云是鬼谷子</hi>諸灘<hi>曰青草曰西蛇曰難禁曰三溜曰偏刼曰叱波曰趍灘曰老翁</hi>
<hi>曰大蛇曰鹿角曰南北兩席頭曰上狼尾皆在州西北</hi>硯池<hi>在州南昔郭景純注爾雅汲水于此有黒</hi>
<hi>水出焉</hi>鳳凰洲<hi>在逺安縣昔令韋臯/有美政鳳凰㕠集</hi>蝦蟇碚<hi>在夷陵縣之南凡出蜀者</hi>
<hi>必酌水以瀹茗陸羽第其品為第四○唐張又新水記言峽州扇子峽石中突而洩水獨清冷俗謂蝦蟇石其</hi>
<hi>水煎茶為第一○黄魯直云蝦蟇碚從舟中望之頤項口吻甚類蝦蟇尋泉源入洞中石氣清寒流泉出石骨</hi>
<hi>若虬龍吼○蘇子瞻詩蟆背似覆盂蟆頥如偃月謂是月中蟆開口吐月液根源來甚逺百尺蒼崖裂當時龍</hi>
<hi>破山此水隨龍出入江江水濁猶作深碧色稟受苦清潔獨與凡水隔豈惟煑茶好醸酒應無敵○歐陽永叔</hi>
<pb n="KR2k0007_WYG_029-11b"/>
<hi>石溜吐陰崖泉聲滿空谷能邀弄泉客繫舸留岩腹陰精分月窟水味標茶籙共約試春芽槍旗幾時緑</hi>井<lb/>
泉五眼泉<hi>在宜都西三十五里有龍今有祠</hi>堂亭絳雪堂<hi>在州治歐陽永叔集云峽</hi>
<hi>州署中舊有千葉紅梨花知郡朱郎中始加欄檻命坐客賦之○公詩云風輕絳雪尊前舞日煖繁香露下聞</hi>
四賢堂<hi>在州治二蘇歐黄也</hi>六一堂<hi>在夷/陵縣</hi>至喜亭<hi>歐陽永叔作亭記云蜀於五代</hi>
<hi>為僭國以陸為虞以富自足舟車之跡不通於中國者五十有九年宋受天命一海内四方次第平太祖改元</hi>
<hi>之三年始平蜀然後蜀之絲枲織文冨衣被于天下而貢輸商旅之往来者陸輦秦鳳水通岷江不絶于萬里</hi>
<hi>之外岷江之来合蜀衆水出三峽為荆江傾折回直悍怒閗激束之為湍觸之為旋順流之舟頃刻數百里不</hi>
<hi>及顧視一失毫釐與崖石遇則縻潰漂沒不見蹤跡故凡蜀之可以充内府供京師而移用乎諸州者皆陸出</hi>
<pb n="KR2k0007_WYG_029-12a"/>
<hi>而其羨餘不急之物乃下於江若棄之然其為險且不測如此夷陵為州當峽口江出峽始漫為平流故舟人</hi>
<hi>至此者必瀝酒再拜相賀以為更生尚書虞部郎官朱公再治是州之三月作至喜亭於江津以為舟者之停</hi>
<hi>留也且誌夫天下之大險至此而平夷以為行人之喜幸夷陵固為下州廩與俸皆薄而僻且逺雖有善政不</hi>
<hi>足為名譽以資進取朱公能不以陋而安之其心喜夫人之去憂患而就簡易詩所謂愷悌君子者矣自公之</hi>
<hi>來嵗數大豐因民之餘然後有作惠于往來以館以勞動不違時而人是頼是皆宜書故凡公之佐吏因相與</hi>
<hi>謀而属筆於修焉</hi>天開圗畫<hi>在城東五/里雲際院</hi>楚西第一<hi>在州對江普濟院山巔望</hi>
<hi>夷陵甚偉</hi>樓䑓南紀樓<hi>胡明仲詩西望巫峽峯東望洞庭湖南望大江横北望楚王墟平時十萬</hi>
<hi>户鴛瓦百賈區夜半車擊轂差鱗銜舳艫麥麻謾沃衍家家足粳魚又云古來上流地最重荆州符形勢在東</hi>
<pb n="KR2k0007_WYG_029-12b"/>
<hi>南横跨此其樞</hi>楚塞樓<hi>在州宅○許自誠詩雄當蜀道三千里巍壓荆南十五州○何麟詩但見岑樓</hi>
<hi>名楚塞不知元是國西門</hi>爾雅臺<hi>在州宅方輿記郭璞注爾雅於此臺有廟</hi>祠廟黄牛廟<lb/>
<hi>在黄牛峽名靈應廟相傳佐禹治水有功蜀後主建興初諸葛武侯建祠然三國時西陵建平非蜀土而任清</hi>
<hi>臣記亦不言日月○歐陽永叔為夷陵令日作黄牛廟詩曰大川雖有神淫祀亦有俗石馬繫祠門山鴉噪林</hi>
<hi>木後子瞻䟦云嘗聞之於公予昔以西京留守推官為館閣校勘時同年丁寳臣元珍適來京師夢與予同舟</hi>
<hi>泝江入一廟中拜詔堂下予班元珍下方拜時像起既出門見一馬隻耳覺而語予固莫識也已而元珍除峽</hi>
<hi>州判官余亦貶夷陵令一日與元珍泝峽謁黄牛廟入門惘然皆夢中所見予為縣令固班元珍下而門外鐫</hi>
<hi>石為馬缺一耳相視大驚乃留詩廟中盖私識其事也</hi>名宦張飛<hi>先主既定江南以飛為宜都太</hi>
<pb n="KR2k0007_WYG_029-13a"/>
<hi>守</hi>陸遜<hi>領宜都/太守</hi>許紹<hi>為峽州刺史蕭銑圍峽州/紹擊走之悉獲戰艦云</hi>韋臯<hi>為建</hi>
<hi>安令</hi>顔真卿<hi>代宗時以言祭器不飭元載/以為誹謗由刑書貶峽州</hi>皇朝歐陽修<hi>以切</hi>
<hi>責諫官遂貶峽州夷陵縣令</hi>人物何參<hi>夷陵縣人居篤學坊以博學孝義著不求聞達人稱曰處</hi>
<hi>士</hi>郭雍<hi>河南府人父忠孝從伊川先生二十年頗得其學後持憲陜西死扵金人之難雍隠扵長陽縣</hi>
<hi>之下魚山懼父學之湮没乃推先志纂前書乾道初召力辭授冲晦處士有易中庸説</hi>名賢程頤<lb/>
<hi>貶涪州移峽州</hi>劉安世<hi>為正言論蔡確章子厚/責嶺外後復貶峡州</hi>張商英<hi>以斥蔡京謫峽</hi>
<hi>州</hi>題詠巫山夾青天<hi>李白上三峽題詩曰云云巴水流苦兹巴水忽可盡青天無到時三</hi>
<hi>朝上黄牛三暮行大遲三朝又三暮不覺鬢成絲</hi>闊狹各一葦<hi>白居易初入峡詩上有萬仞山</hi>
<pb n="KR2k0007_WYG_029-13b"/>
<hi>下有千丈水蒼蒼兩崖間云云</hi>巖腹有穿壙<hi>蘇子瞻出峽忽聞巫峽尾云云仰見天蒼蒼石室開</hi>
<hi>兩向宣尼古廟宇叢木作幃帳鐵循横半空俯瞰不計丈古人誰架構下有不測浪石竇見天囷瓦棺非古葬</hi>
<hi>玉虛悔不至實為舟人誑退思偶成篇聊贈舟人唱</hi>峽口巴江水<hi>司空曙送史申之峡州詩云云</hi>
<hi>無風浪亦飜蒹葭新有雁雲雨不離猿江客思鄉逺愁人頼酒昏檀郎好聮句莫滯謝家門</hi>一條白<lb/>
練峽中央<hi>白居易詩萬丈赤幢潭厎日云云</hi>一葉纔通石罅間<hi>雍陶峡中行兩</hi>
<hi>崖開盡水回環云云楚客莫言山勢險世人心更險于山</hi>出峽朝天第一州<hi>劉長源詩云云</hi>
<hi>史君重敞最髙樓蜀江雪浪初平處楚國金城欲盡頭</hi>江轉荆湖第二州<hi>張權題詩巴渝</hi>
<hi>東畔楚西畔云云</hi>夷陵城闕倚朝雲<hi>胡曽詠詩云云戰敗秦師縱火焚何事三千珠履客</hi>
<pb n="KR2k0007_WYG_029-14a"/>
<hi>不能西禦武安君</hi>岡勢元依陸抗城<hi>查籥詩云浪痕自記彭岑壘云云</hi>南標銅<lb/>
柱北虎牙<hi>王龜齡詩云云天險城邊古西塞</hi>外邑夷陵雖小邑<hi>蘇子瞻至喜亭</hi>
<hi>詩云云自古控荆吳形勝今無用英雄久已無誰知有文伯逺謫自王都人去年年改堂傾嵗嵗扶追思猶咎</hi>
<hi>吕感歎亦憐朱舊種孤楠老新霜一橘枯清篇留峽洞醉墨寫邦圗故老問行客長官今白鬚著書多念慮許</hi>
<hi>國减歡娱寄語公知否還須數倒壺</hi>
四六<hi>西陵古郡南國上㳺</hi>　<hi>荆為重地/峽占上㳺</hi>　<hi>逺聮胡嶠/近接岷江</hi>　<hi>山號虎牙灘名狼尾</hi>
<hi>巴蜀恃為咽喉荆楚倚為根柢</hi>　<hi>據南楚之上游/控西蜀之要㑹</hi>　<hi>載惟三峽之偏州乃是六朝之要地</hi>
<hi>壤鄰襄漢當折衝禦侮之機地控東南為深根固蔕之所</hi>　<hi>雖云僻郡固難要譽以進身然念逺民尤在承流而宣化</hi>
<pb n="KR2k0007_WYG_029-14b"/>
<hi>杖藜登水榭而揮翰宿春天前稱杜老漾檝泛晴川而捨舟縁翠嶺後美歐公</hi>
<hi>公將把麾豋至喜之亭熟覽醉翁之迹僕方杜門繼歸來之賦敢希靖節之風</hi>
　　　荆門軍<hi>長林當陽</hi>
　建置沿革<hi>星土分野三代以前並同江陵府前漢南郡有臨沮當陽編都縣皆荆門之地而編</hi>
　<hi>都乃今長林也晉立武寜軍扵故編縣其属有長林縣隋省入長寧縣属南郡改長寜為長林唐置基州</hi>
　<hi>後廢属荆州尋以舊基州之地長林縣立荆門縣属江陵府五代朱梁割據為荆門軍皇朝以荆南之荆</hi>
　<hi>門鎮為軍後廢為縣属江陵元祐間知荆南唐義問請復為軍從之今領縣二治長林</hi>
事要郡名荆門<hi>春秋時楚地故曰丨丨</hi>風俗冠盖旁午<hi>朱震惠泉詩序荆門</hi>
<pb n="KR2k0007_WYG_029-15a"/>
<hi>控扼要衝丨丨丨丨于道</hi>形勝東帯漢水<hi>朱震鼔角樓記云云西被峽石</hi>西控巴峽<lb/>
<hi>滿中行壁記云云扼其咽喉東連鄢郢為之襟帯</hi>南距江陵<hi>張式鼓角樓記云云北界漢水</hi>北<lb/>
抗沮川<hi>晏類要</hi>介荆襄之兩間<hi>張師中撰鼓角樓記云云</hi>信荆楚之門<lb/>
户<hi>滿中行荆門軍記云云襄漢之藩垣</hi>與襄陽相犬牙<hi>荆門軍記云云</hi>為用武之<lb/>
國<hi>朱漢圖經序云俯雲夢連巫峽據襄陽之阻通沮漳之利由楚漢迄唐季云云</hi>山川荆門山<lb/>
<hi>宜都山記即楚西塞張式記峯巒對起厥狀如門</hi>章山<hi>在長林縣九域志云即禹貢所謂内方也</hi>䝉<lb/>
山<hi>一名硤石山在軍城西百餘步兩巒對起如蛾眉有二泉水發其麓曰蒙惠</hi>屏風山<hi>在長林西</hi>
<hi>北三十五里壁立如屏幃絶頂平衍中有兩泉紹興間郡守建盧其上為避地之計開禧丙寅郡守李直柄亦</hi>
<pb n="KR2k0007_WYG_029-15b"/>
<hi>徙居焉</hi>磨劍山<hi>在長林縣馬鞍山西有/秦王磨劔石上多礪痕</hi>東山<hi>去軍城一里許</hi>西山<lb/>
<hi>在城西三里有洞及海會院</hi>靈鷲山<hi>在長林北舊有寺有穴曰龍洞有石臺甚髙</hi>金薄山<lb/>
<hi>在長林有金石如雲母</hi>中城山<hi>在軍城磨林溪之東觀有石碑上有城壘極峻險</hi>紫盖山<lb/>
<hi>在當陽縣有二峯四垂若繖有觀及丹井○葛立方送舒殿丞詩紫葢亭亭秀荆渚股分綵水穿林莽尚想當</hi>
<hi>年老阿瞞燕騎蛇矛走先主</hi>緑林山<hi>元和志在當陽縣東南百二十里漢光武起兵于此輿地廣記</hi>
<hi>即所謂當陽之長坂也曹公追先主而張飛拒之于此後漢劉元傳諸亡命共攻離鄉聚藏於緑林中</hi>圓<lb/>
臺山<hi>在當陽縣東六十里俗傳唐玉真公主建粲霞觀于此</hi>方山<hi>在當陽北三十里漳水之上四</hi>
<hi>顧峰巒環列</hi>玉泉山<hi>山有寒泉過/客多題詩</hi>左溪<hi>在長林縣盖蠻人姓左所居</hi>蠻水<lb/>
<pb n="KR2k0007_WYG_029-16a"/>
<hi>在鷄鳴澗北即夷水也桓温父名彛改曰丨丨○王建詩荆門行喚起官舡渡丨丨</hi>漳水<hi>在當陽縣北左</hi>
<hi>傳江漢沮漳楚之望也</hi>綵水<hi>出紫盖山下/綵碧馨香</hi>建水<hi>在郡北/百里</hi>金龍潭<hi>在當</hi>
<hi>陽北二十五里徽廟時嘗投金龍鎮潭中</hi>井泉南泉<hi>出白崖麓之南/其水溉田千頃</hi>䝉泉<hi>在城</hi>
<hi>西䝉山南曰蒙泉北曰惠泉晝夜兩潮水溢數寸世傳南出玉北出珠朱震詩序詩人才客臨流濯纓賦詩紀</hi>
<hi>行徘徊乎清冷之濵而不忍去○沈傳師詩京路馬駸駸塵勞日向深䝉泉聊息駕可以洗君心○蘇子瞻詩</hi>
<hi>楚人少井飲地氣常不洩蓄之為惠泉坌若有所折○楊繪詩注一派白謂之雄一派碧謂之雌源有雌雄分</hi>
<hi>碧白○孫僅詩孤城深鎻亂雲間城上雲開面面山負郭惠泉誰共訪衛公詩碣緑苔班○歐陽永叔詩淹留</hi>
<hi>桂樹幾經春野鳥岩花識使君使君今是尊前客誰與山泉作主人</hi>惠泉<hi>在荆門○蘇子由詩泉源何從</hi>
<pb n="KR2k0007_WYG_029-16b"/>
<hi>來山下長溪𤼵油然本無營誰使自激烈茫茫九地底大水浮一葉使水皆為泉地已不勝洩應自衆水中獨</hi>
<hi>不容至潔涓涓自傾㵼奕奕見清澈石泓净無塵中有三尺雪下為百丈溪冷不受魚鱉脱衣浣中流解我雙</hi>
<hi>足熱樂哉泉上翁大旱不知渴</hi>亭榭湖北道院<hi>在郡/治</hi>荆岑偉觀<hi>在郡治</hi>潛<lb/>
玉亭<hi>在䝉山亭序云有卞氏抱玉亭在疆内則此山之有美玉信矣○李衛公詩明珠雖秘彩美玉詎藏</hi>
<hi>珍</hi>寒亭<hi>在玉泉山人多題詩獨一篇云朔風凜凜雪漫漫未是寒亭分外寒六月火雲天不雨請君來</hi>
<hi>此凭欄干</hi>佛寺玉泉寺<hi>在當陽縣西南二十里玉泉山陳光大中浮屠知覬自天台飛錫來居此</hi>
<hi>山寺雄於一方殿前有金龜池○玉泉詩序山水之勝甲天下張曲江孟浩然輩嘗託於詩以冩其勝</hi>名<lb/>
宦皇朝陸九淵<hi>為守號象山</hi>人物皇朝胡安國<hi>有故居在金龍潭上</hi>題<lb/>
<pb n="KR2k0007_WYG_029-17a"/>
詠䇿馬傍荆岑<hi>張九齡詩指途躋楚望云云</hi>荆門蔽三巴<hi>孟浩然詩云云</hi>塵<lb/>
土荆門路<hi>劉禹錫歌云飛煙紀南城云云天寒多獵騎走上樊姬墓</hi>春水月峽來<hi>李白</hi>
<hi>荆門浮舟望蜀江詩云云浮舟望安極正見桃花流依然錦江色</hi>玉馬朝周從此辭<hi>劉禹</hi>
<hi>錫後梁宣明二帝陵詩云云園林寂寞對豐碑千行宰樹荆門道暮雨瀟瀟聞子規</hi>宋臺梁館尚<lb/>
依依<hi>劉禹錫荆門道中南國山川舊帝畿云云</hi>霜落荆門江樹空<hi>李白秋下荆門詩云</hi>
<hi>云布帆無恙掛秋風</hi>斜分漢水横湘水<hi>王建作詩云云山青水緑荆門間</hi>土風南<lb/>
去接荆蠻<hi>孫僅送岳州舒殿丞詩江路北來通漢水云云</hi>看炊紅米煮白魚<hi>王建</hi>
<hi>荆門行峴亭西頭路多曲櫟林深深石簇簇云云夜向灘頭店家宿</hi>楚俗嵗時多雜鬼<hi>歐陽</hi>
<pb n="KR2k0007_WYG_029-17b"/>
<hi>永叔詩春山四顧亂無涯雞犬蕭條數百家云云蠻風言語不通華</hi>
四六<hi>疏恩魏闕紆紱荆門</hi>　<hi>擁江帶漢/控蜀接淮</hi>　<hi>有嚴要害之防兼制剽輕之俗</hi>
<hi>是為要地乃古人交戰之場雖曰小邦實今日必争之地</hi>　<hi>千里分疆守險壯貔貅之旅五方雜處受㕓多鴻雁之民</hi>
<hi>其在荆襄實相依於唇齒若論巴蜀亦有係于襟喉</hi>　<hi>廢而為邑賦租褊嗇而不優陞以作邦保鄣要衝而當守</hi>
　<lb/>
　<lb/>
　<lb/>
　方輿勝覽卷二十九<lb/>
</p>
<p>
</p>
  </div>
</body>
</text>
</TEI>
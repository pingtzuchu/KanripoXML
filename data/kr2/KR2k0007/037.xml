<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覧卷三十七</head>
    <p>
<pb n="KR2k0007_WYG_037-1a"/>
欽定四庫全書<lb/>
　方輿勝覧卷三十七　　　　宋　祝穆　撰<lb/>
　　　循州<hi>龍川長樂</hi>　<hi>興寕</hi>
　建置㳂革<hi>古揚州之境其分野應粤地其次星紀其星牽牛春秋為百越地戰國属楚秦置南</hi>
　<hi>海郡龍川以縣属焉而趙佗為龍川令漢呉因之晉割龍川縣地置興寕縣𨽻東官郡故又為南海東官</hi>
　<hi>之地隋於歸善縣置循州煬帝改循州為龍川郡唐復為循州總管府改海豐郡復為循州國朝平嶺南</hi>
　<hi>地歸版圖宣和賜名博羅郡今領縣三治龍川</hi>
事要郡名循陽　龍川　海豐　風俗為最饒富<hi>林諮大㕔</hi>
<pb n="KR2k0007_WYG_037-1b"/>
<hi>記循户四萬嵗出租米僅十萬名於番禺都㑹中云云今租米僅三萬耳</hi>資奉易足<hi>余安道普安寺</hi>
<hi>記云地有魚鹽之饒士多江海之樂故云云</hi>藉蘇陳為光榮<hi>循陽志蘇子由陳次升遷徙兹</hi>
<hi>土蘇著龍川志陳有論諫循之談者云云</hi>無大寒盛暑<hi>蘇子瞻黙化堂序略云嶺南云云秋冬之</hi>
<hi>交勾萌盗𤼵春夏之際柯葉潜改</hi>形勝重山峻嶺<hi>循陽志東南抵惠東北接梅潮西連汀贑</hi>
<hi>云云數百</hi>尉佗故基<hi>郡志紹興十五年韓京遷/於城東即丨丨城之丨丨</hi>漢之名部<hi>余安</hi>
<hi>道普安寺記龍川郡者云云越之沃野</hi>常屯甲兵<hi>林諮㕔記梁唐晉漢周之間常為總管府甲兵</hi>
<hi>屯焉</hi>土産碧雞鸚鵡<hi>寰宇記羽則五距/丨丨越鳥丨丨</hi>楩楠杞梓<hi>林諮大㕔記循</hi>
<hi>之山林云云罔不畢具</hi>水精<hi>出長樂/縣山間</hi>山川嶅山<hi>在城西/北五里</hi>霍山<hi>在龍川東</hi>
<pb n="KR2k0007_WYG_037-2a"/>
<hi>北八十里山有佛迹石逕石樓多海中草木○曹松詩七千七百七十丈丈丈藤蘿入九天西土文殊曽印迹</hi>
<hi>大中皇帝舊参禪月將河漢廵巖轉僧與龍蛇共穴眠直是畫工須閣筆更無名畫入流傳</hi>博羅山<lb/>
<hi>郡國志有山浮海而來丨着丨丨故名詳見惠州</hi>丞相嶺<hi>在興寕即循廣二州分水嶺也唐常衮除</hi>
<hi>潮州經此領人呼為丨丨丨</hi>浰溪<hi>一名龍川裴氏廣州記龍川本博羅之東鄉有龍穿地而出即穴泉</hi>
<hi>流因以為名</hi>循江<hi>在河源/縣界</hi>蚌湖<hi>在興寕東北四十里有老蚌大數尺夜吐光</hi>嶅湖<lb/>
<hi>在州北周囘數里龍潭之水注焉</hi>龍潭<hi>在嶅山上有三潭龍藏焉祈雨必應</hi>堂閣黙化堂<lb/>
<hi>在郡治蘇子瞻在惠州時為循守周彦質命名大書其榜</hi>水心閣<hi>在城廣福寺前嶅塘環繞前峯疊秀</hi>
<hi>為一郡登臨勝處</hi>名宦趙佗<hi>西漢南粤王傳/佗為龍川令</hi>李翺<hi>知循州詳見文集</hi>李<lb/>
<pb n="KR2k0007_WYG_037-2b"/>
義山<hi>有謝循州刺史表</hi>人物韋思明<hi>唐詩紀事載李彚征客循州宿丨丨丨家年八十餘</hi>
<hi>與彚征談論至李渉詩酷稱善</hi>羅孟郊<hi>五代時自南昌遷守興寕官至翰林學士有茒屋數間號翰林</hi>
<hi>堂旁有泉曰羅公滌硯池</hi>名賢皇朝陳次升<hi>仙遊人為御史論章子厚蔡京卞又乞留陳瓘</hi>
<hi>湔洗鄒浩謫循州</hi>蘇轍<hi>謫循州撰/龍川志</hi>巢谷<hi>眉山人蘇子瞻謫黄州與谷同鄉因與之遊及</hi>
<hi>軾與弟轍在朝谷未嘗一見軾轍謫嶺海平生親舊無相聞者谷慨然自眉山徒歩訪兩蘇谷見轍握手相泣</hi>
<hi>時已七十三矣將復見軾於海南自循至新遂病死</hi>題詠地說炎蒸極<hi>盧綸得循州趙司馬</hi>
<hi>書因寄回使詩瘴海寄䨇魚中宵逹我居兩行燈下涙一紙嶺南書云云人稱老病餘殷勤報賈傅莫放酒杯</hi>
<hi>踈</hi>昔我游龍川<hi>蘇子由贈廖有象詩云云不見平生人傾囊買破屋風雨庇病身頎然一道士</hi>
<pb n="KR2k0007_WYG_037-3a"/>
<hi>野鶴墮雞羣飛鳴閭巷中稍覺季子親</hi>時叨送米續晨炊<hi>蘇子瞻答周循州詩蔬飯藜牀</hi>
<hi>破衲衣掃除習氣不吟詩前身自是盧行者後學過呼韓退之未敢叩門求夜話云云知君清俸難多輟且覔</hi>
<hi>黄精與療饑</hi>藍輿觸熱道龍川<hi>李伯記詩海嶠經行陟兩年云云只愁青草黄茅瘴敢意</hi>
<hi>江風佳月天</hi>
四六<hi>䟽榮鰲禁作鎮龍川</hi>　<hi>郡濵嶺海/地接潮梅</hi>　<hi>惟尉佗之故基乃隋代之名部</hi>
<hi>濵江控海俗頗擅於魚塩跨漢歴隋權遂專於保鄣</hi>　<hi>粤從五季之間嘗為㑹府及至先朝之盛亦號名藩</hi>
<hi>摩挲壁記尚尋李商隱之舊題㸃撿圖經盍訪蘇潁濵之陳迹</hi>
　　　連州<hi>桂陽連山</hi>　<hi>陽山</hi>
<pb n="KR2k0007_WYG_037-3b"/>
　建置㳂革<hi>禹貢荆州之域翼軫之分野春秋時楚地秦為長沙郡之南境西漢有桂陽郡而桂</hi>
　<hi>陽陽山以縣属焉呉分桂陽置始興郡宋改始興為廣興郡齊復為始興郡梁武帝分置陽山郡隋廢郡</hi>
　<hi>置連州因黄連嶺以為名煬帝改熈平郡唐復置連州改連山郡復為連州國朝因之今領縣三治桂陽</hi>
事要郡名陽山<hi>九域志日出先照故名丨丨</hi>連山<hi>劉禹錫云州以山得名</hi>湟川<lb/>
<hi>以水得名</hi>風俗風俗醇厚<hi>朱葆石路記溪山鍾美云云視南方為佳郡</hi>炎裔之凉<lb/>
墟<hi>劉禹錫記環峯宻林激清儲隂海風歐温交戰不勝觸石轉柯化為凉颷城壓赭岡路髙負陽土伯噓濕</hi>
<hi>抵堅而散襲山逗谷化為鮮雲故罕嘔呭之患亟有華皓之齒信荒服之善部而云云也</hi>地大民衆<lb/>
<hi>劉勃鼓角樓記云云過於他郡</hi>商賈阜通<hi>劉若冲連山縣記人物富庶云云嘗有小梁州之號</hi>鳥<lb/>
<pb n="KR2k0007_WYG_037-4a"/>
言夷面<hi>韓愈送區册序陽山天下之窮處也陸有邱陵之險虎豹之虞水有江流悍急横波之石亷利</hi>
<hi>侔劔㦸舟上下失勢破碎淪溺者徃徃有之縣郭無居民官無丞尉夾江荒茅篁竹之間小吏十餘家皆丨丨</hi>
<hi>丨丨始至言語不相通畫地為字然後可告以出租賦奉期約是以賔客從遊之士無所為而至</hi>陽山<lb/>
天下之窮處　荒茅篁竹之間<hi>並見上</hi>湟川八景<hi>一䨇溪春漲二</hi>
<hi>龍潭飛雨三楞伽曉月四静福寒林五中峯逺眺六秀巖滴翠七星峯晚靄八巖湖秋巘南軒有賦</hi>形勝<lb/>
北接九疑<hi>歐陽經雲関記云云南連衡嶽其清粹秀爽之氣鍾為勝槩賢傑繼出</hi>介楚越<lb/>
間<hi>費佖閱武亭記連云云號為會衝</hi>地控荆湖<hi>詹礪西園記熈平古郡云云</hi>犬牙畨<lb/>
禺<hi>劉禹錫㕔壁記由壤制與畨禺相犬牙觀民風與長沙同祖習</hi>無土山濁水<hi>武陽震學記地</hi>
<pb n="KR2k0007_WYG_037-4b"/>
<hi>接湖湘云云秀徹之氣凛然浮空</hi>山水為嶺南冠<hi>歐陽實蔣氏三徑記云云</hi>竒峯恠<lb/>
石<hi>游烈興造記荆粤之偏是惟連州土壤寒殖溪山岑峻云云森若圖繪</hi>土産石鍾乳<hi>劉禹</hi>
<hi>錫記山秀而宣靈液渗漉故丨丨丨為天下甲嵗貢三百銖</hi>紵蕉<hi>劉禹錫記原鮮而膴卉物柔澤故丨</hi>
<hi>丨為王服貴嵗貢十笥</hi>林富桂檜<hi>同上云云土宜陶旊故居室以壯聞石侔琅玕水孕金碧故境</hi>
<hi>物以麗聞</hi>山川桂山<hi>在桂/陽縣</hi>方山<hi>在桂陽對/九疑山</hi>靜福山<hi>在桂陽縣北五十里</hi>
<hi>梁廖冲詩為本郡主簿後於此山飛昇</hi>陽巖山<hi>在陽山縣/西二十里</hi>黄連嶺<hi>在桂陽縣西南</hi>
<hi>百五十里</hi>巾子嶺<hi>州之/案山</hi>天際嶺<hi>陶弼詩南來未見此髙峯下底際滄溟上際空辛苦限蠻成</hi>
<hi>事坐看嵩華作三公</hi>同冠峽<hi>韓文次丨丨丨詩今日是何朝天晴物色饒落英千尺墮遊絲百尺飄泄</hi>
<pb n="KR2k0007_WYG_037-5a"/>
<hi>乳交巖脉懸流掲浪標無心思嶺北猿鳥莫相撩</hi>貞女峽<hi>在桂陽縣南十五里郡國志有石臨水狀</hi>
<hi>若婦人云秦時女子採螺於風雨中忽化為石○韓愈詩云江盤峽束看湍豪雷風戰闘魚龍逃懸流轟轟射</hi>
<hi>水府一㵼百里翻雲濤漂舡擺石萬瓦裂咫尺性命輕鴻毛</hi>陽山關<hi>史記云尉佗移檄丨丨丨曰盗</hi>
<hi>兵且至急絶道聚兵自守今縣北當騎田嶺路秦於此立關</hi>湟谿關<hi>在陽山縣劉勃鼓角樓記連雖</hi>
<hi>介於楚越之間僻在一隅秦於此置丨丨丨漢武誅建德兵出桂陽下湟水實此地也</hi>湟水<hi>在桂陽縣</hi>
<hi>即漢伏波將軍路博討南越之所</hi>桂水<hi>源出桂山之/陽東入于湘</hi>五溪<hi>在桂陽西合為一江</hi>龍<lb/>
宫灘<hi>韓愈有詩</hi>海陽湖<hi>在桂陽東北二里唐大厯間元結到此創湖通小舟遊泛劉禹錫賦丨丨</hi>
<hi>丨十詠</hi>井泉潮泉<hi>在桂陽縣南有山泉每二月已後至初秋每日丑時水湧流至申時住八月已</hi>
<pb n="KR2k0007_WYG_037-5b"/>
<hi>後至初春從申時湧流至丑時住</hi>亭榭海陽亭<hi>吕温荅崔連州丨丨丨詩云吏中習隠好躋攀</hi>
<hi>不擾疲人便自閑聞説殷勤海陽事令人轉憶舜祠山</hi>宴喜亭<hi>在州城○韓愈記太原王𢎞中在連</hi>
<hi>州與學佛之人景常元慧者游異日從二人者行於其居之後荒邱之間上髙而望得異處焉斬茅而嘉樹列</hi>
<hi>𤼵石而清泉激輦糞壤焚椔翳却立而視之出者突然成邱䧟者呀然成谷窪者為池而缺者為洞若有鬼神</hi>
<hi>異物隂來相之自是𢎞中與二人者晨徃而夕忘歸焉乃立屋以禦風雨寒暑既成愈請名之其邱曰竢德之</hi>
<hi>邱蔽於古而顯於今有俟時之道也其石谷曰謙受之谷瀑曰振鷺之瀑谷言德瀑言容也其土谷曰黄金之</hi>
<hi>谷瀑曰秩秩之瀑谷言容瀑言德也洞曰寒居之洞志其入時也池曰君子之池虛以鍾其美盈以出其惡也</hi>
<hi>泉之源曰天澤之泉出髙而施下也合而言之以屋曰丨丨之丨取詩所謂魯侯宴喜者頌也於是州民之聞</hi>
<pb n="KR2k0007_WYG_037-6a"/>
<hi>者相與觀焉曰吾州之山水名天下然而無與燕喜者比經營於其側者相接也而莫直其地凡天作而地藏</hi>
<hi>之以遺其人乎𢎞中自吏部貶秩而來次其道途所經自藍田山入商洛渉浙湍臨漢水升峴首而望方城出</hi>
<hi>荆門下岷江過洞庭上湘水行衡山之下繇郴踰嶺猿狖所家魚龍所宫極幽遐瓌詭之觀宜其於山水飫聞</hi>
<hi>而厭見也今其意乃不足傳曰智者樂水仁者樂山𢎞中之德與其所好可謂叶矣智以謀之仁以居之吾知</hi>
<hi>其去是而羽儀於天朝也不逺矣遂刻石以記○李貺後記余自㓜伏覧外祖父昌黎文公丨丨丨記則知連</hi>
<hi>州山水之殊亭之稱因記為天下所嘉連為郡既逺且秀亦因亭而髙時談山水可娯者較數連矣中州人既</hi>
<hi>以連遐逺不可得與遊皆依記以圖為館宇飾味山水者莫不目登心到焉如此則亭豈可荒記豈可仆乎三</hi>
<hi>年冬余侍行氶紐于連水陸南馳幽無所攄志無所用乃縱業于山水以資養志况又外祖所記亭在是耶昔</hi>
<pb n="KR2k0007_WYG_037-6b"/>
<hi>聞今見必矣踵于郛則訪焉耆老曰無矣吁昔奚寵遇而讃詠之如彼今遭何人廢棄之如此豈亭之屯耶竊</hi>
<hi>嘆數月得刺史武公至嘆之尤甚且曰不修則過及余矣遽揮徒而窮尋之冒翳履淖抵巇擘蔓得餘趾焉級</hi>
<hi>塼缺擲棟欀垣瓦寸折片碎蓊汚其甚石記斷僵莓昧其字公整而修之徵記本於余家易石而琢之不旬就</hi>
<hi>矣於舊不移不損煥而為新命余記其迹余辭小子豈敢措筆以並前記公曰不與記實此則又毁後人知子</hi>
<hi>至而不顧子過矣余何别不修者乎余曰諾</hi>十詠亭<hi>劉禹錫序元次山作海陽湖後人作亭榭標之</hi>
<hi>曰丨丨曰吏隠丨切雲亭雲英潭𤣥覧亭裴溪飛練瀑䨇溪月窟象池棼絲瀑即十咏也</hi>名宦劉禹<lb/>
錫<hi>唐永正元年自屯田郎出為連州刺史又以尚書郎得譴刺連山禹錫云重領連山郡印綬居五年不得</hi>
<hi>調滯念歘起因作問大鈞賦○韓愈作栁宗元墓誌云中山劉夢得亦在譴中當詣播州子厚泣曰播州非人</hi>
<pb n="KR2k0007_WYG_037-7a"/>
<hi>所居而夢得親在堂吾不忍夢得之窮無辭以白其大人且萬無子母俱徃理請於朝將拜疏願以桞易播雖</hi>
<hi>重得罪死不恨遇有以夢得事白上者夢得於是改刺連州嗚呼士窮乃見節義今夫平居里巷相慕恱酒食</hi>
<hi>游戯相征逐詡詡強笑語以相取下握手出肺肝相示指天日涕泣誓生死不相背負真若可信一旦臨小利</hi>
<hi>害僅如毛髪比反眼若不相識落䧟穽不一引手救反擠之又下石焉者皆是也此宜禽獸所不忍為而其人</hi>
<hi>自視以為得計聞子厚之風亦少媿矣</hi>韓愈<hi>自監察御史出為陽山令有惠及下百姓多以公之姓命</hi>
<hi>其子</hi>王晙<hi>唐肇武德迄光化己未凢二百八十二年作太守者九十一人惟王晙位至將相</hi>皇朝<lb/>
李若谷<hi>自開寳三年至熈寜戊申凡九十九年假守者四十五人惟李若谷嘗参大政</hi>名賢張<lb/>
浚<hi>丨丨紹興十六年以排講和連州居住</hi>題詠窮冬或摇扇<hi>韓愈詩逺地觸塗異吏民</hi>
<pb n="KR2k0007_WYG_037-7b"/>
<hi>似猿猴山獰知忿狠辭舌上嘲啁白日屋簷下雙鳥闘鵂鶹有蛇類兩頭有蟲羣飛游云云盛夏或重裘颶起</hi>
<hi>最可畏訇哱簸林邱</hi>毒霧怕熏晝<hi>韓詩投荒誠職分領邑幸寛赦湖波翻日車嶺石坼天罅云云</hi>
<hi>炎風每燒夏</hi>何處好畬田<hi>劉夢得詩云云團團縵山腹鑚龜得兩卦上山燒卧木下種暖灰中</hi>
<hi>乘陽坼牙蘖蒼蒼一雨後苕頴如雲𤼵</hi>忽有飛詔從天來<hi>韓和張十一詩陽山鳥路出臨</hi>
<hi>武驛馬拒地驅頻隤踐蛇茹蠱不擇死云云</hi>唯有青山畫不如<hi>劉禹錫詩剡中若問連州</hi>
<hi>事云云</hi>邊鴻不到水南流<hi>唐劉禹錫詩云謫在三湘最逺州云云</hi>連州萬里<lb/>
無親戚<hi>盧肇詩云云舊識唯應有荔支</hi>外邑出宰山水縣<hi>韓詩云云讀書松竹林蕭</hi>
<hi>條捐末事邂逅得初心哀狖醒俗耳清泉潔塵襟詩成有共賦酒熟無孤斟青竹時黙釣白雲日幽尋南方本</hi>
<pb n="KR2k0007_WYG_037-8a"/>
<hi>多毒北客恒懼侵譴謫甘自守滯留愧難任投章類縞帶佇益逾兼金</hi>
四六<hi>有華銀嶺逺畀銅符</hi>　<hi>䟽恩北闕/宅牧南郊</hi>　<hi>地接中州若無瘴癘舶通蠻徼素號劇繁</hi>
<hi>陽山篁竹之地不圖見於是人曲江櫻笋之天儻共談於今夕</hi>　<hi>皂盖朱轓聊訪湟川八景清香畫㦸細和湖亭十詩</hi>
<hi>昌黎宰縣而賦詩頗嗟毒霧夢得為州而作記乃謂凉墟</hi>　<hi>失計兹來悔長安日邊之逺相逄一笑說陽山天下之窮</hi>
　　　南雄州<hi>保昌始興</hi>
　建置㳂革<hi>禹貢揚州之域越地牽牛婺女之分野春秋為百越地戰國属楚秦属南海郡漢平</hi>
　<hi>南粤而曲江以縣𨽻桂陽郡統於荆州三國属呉孫皓分桂陽為始興郡治曲江而始興以縣属焉宋属</hi>
　<hi>廣興郡齊復属始興梁陳因之隋廢始興郡属廣州唐初属韶州後分其地置須昌縣五代劉氏割據割</hi>
<pb n="KR2k0007_WYG_037-8b"/>
　<hi>韶之湞昌始興二縣置雄州國朝潘美征嶺南克英雄二州自此復歸版圖以河北有雄州故加南字宣</hi>
　<hi>和賜名保昌郡今領縣二治保昌</hi>
事要郡名淩江<hi>詳見名宦凌皓注</hi>保昌　風俗俗雜夷夏<hi>倅㕔題名</hi>
<hi>記地當衝要云云</hi>無珍異之産<hi>洪勲修學記地雖褊小云云以來四方之民</hi>有膏沃<lb/>
之田<hi>同上而土性温厚云云以為家給之具</hi>擅八行之殊選<hi>洪勲修學記大觀元年天</hi>
<hi>子親製孝弟睦婣任恤忠和八行之選每路以三人為率廣十五郡無應選者惟南雄得譚煥歐陽班許孜三</hi>
<hi>人以其行間奏以八行一路殊選而南雄擅之</hi>操翰墨取青紫者相属<hi>同上本朝以來</hi>
<hi>丨丨丨以丨丨丨丨比比丨丨</hi>形勝兩路喉襟<hi>倅㕔題名記南雄古郡丨丨之丨丨由東度嶺</hi>
<pb n="KR2k0007_WYG_037-9a"/>
<hi>而南由南度嶺而東足跡所接舟車所㑹其地甚重焉</hi>襟㑹百粤<hi>同/上</hi>控帶羣蠻<hi>修城</hi>
<hi>記州獨以雄名盖以其云云襟㑹百粤傑然峙於一隅</hi>山川巾山<hi>在州北州之主山</hi>青嶂<lb/>
山<hi>在城東南五十里有神仙隱几一鍋似玉磨琢瀑布潺湲相傳龍王居此祈禱有應</hi>桂山<hi>在始興桂</hi>
<hi>木叢發人多以為藥故名</hi>丹鳯山<hi>在始興西北天監/中有鳯翔此山</hi>天柱峯<hi>在始興西二十</hi>
<hi>里峭秀竒㧞無支峯贅阜屹然撑天梁天監中九鳯翔集亦名九鳯山傳大士講經于下</hi>玲瓏巖<hi>在始</hi>
<hi>興縣南石峯平地㧞立有石室虗曠葛仙嘗煉丹于此</hi>揚歴巖<hi>距城西北二十里山巔方廣百餘丈</hi>
<hi>飛泉㵼空有龍祠祈禱輙應</hi>仙女巖<hi>在州東北闞天封寺杉檜欎翳水石潺湲中有二仙像謂秦時</hi>
<hi>二女子於此得道飛仙</hi>梅嶺<hi>在始興即大庾嶺一名塞/嶺在五嶺東詳見南安軍</hi>羅漢洞<hi>在州</hi>
<pb n="KR2k0007_WYG_037-9b"/>
<hi>東天漢中有丨丨數尊現相</hi>正陽峽<hi>張九齡詩行舟傍越吟窈窕越溪深水暗先秋冷山晴當晝隂</hi>
<hi>重林間五色對石聳千尋此物生遐逺誰知造化心</hi>放鉢石<hi>在雲封寺○章希言詩石上曽經轉鉢盂</hi>
<hi>石邊南北路﨑嶇行人不見空嗟嘆還識西來意也無</hi>朔水<hi>在始興縣東三十五里水出贑州遇月朔</hi>
<hi>即漲晦即减</hi>修仁水<hi>在城南二十里齊范雲/為守至此嘗酌水賦詩</hi>井泉龍井<hi>在州北道</hi>
<hi>傍寺中深百餘尺舊傳通海眼時有龍躍蘇子瞻張順之皆有詩</hi>霹靂泉<hi>昔太鍳禪師得法南歸經</hi>
<hi>庾嶺有卓錫遺跡後人從而屋之遂為一方名藍詳見南安軍</hi>堂院景郇堂<hi>在州宅</hi>道院<lb/>
<hi>李俠修黄匪躬記</hi>樓亭城樓<hi>齊祖之詩漢初開郡出南夷萬壑千巖足嶮巘天上斗牛應共域人</hi>
<hi>間江嶺自分岐</hi>通越亭<hi>在庾嶺余安道詩嶺嶠古來稱絶徼梯航從此識通津</hi>古跡鼻天子<lb/>
<pb n="KR2k0007_WYG_037-10a"/>
墓<hi>在始興縣不知何代相傳云昔有人掘之銅人数十擁笏列侍俄聞擊鼓大呼震動山谷遂返</hi>張九<lb/>
齡書堂<hi>在始興縣南山幽水秀花木長春几案庭戸皆石琢就</hi>名宦楊僕<hi>漢人為楼舡将</hi>
<hi>軍出豫章下横浦即此</hi>皇朝章得象<hi>為守後入/相封郇公</hi>凌皓<hi>知保昌興水利開導江水</hi>
<hi>農人感德號曰凌江</hi>蕭渤<hi>為守預築城/以禦儂賊</hi>人物張九齡<hi>祖居始興縣今墳墓宅基</hi>
<hi>皆在焉本傳謂韶州曲江人盖雄州未建之前均𨽻曲江既又析曲江為雄州則九齡乃雄州始興縣人也今</hi>
<hi>子孫盡在南雄</hi>皇朝鄧戒<hi>始興縣人與弟/闢聫名登第</hi>顧希甫<hi>保昌人與子衮相繼登科</hi>
李邵<hi>保昌人與子琰俱登第</hi>名賢呉元美<hi>任福建帥幹坐作賦譏時宰又其家有潜光亭</hi>
<hi>商隱堂鄭曄併作啟上秦公檜云亭號潜光盖有心於黨李堂名商隱本無意於仕秦後遷南雄以死</hi>題<lb/>
<pb n="KR2k0007_WYG_037-10b"/>
詠庾嶺南邊第一州<hi>章希言詩凌江清淺繞城流云云惟有梅花傳逺信只慿萱草綏離</hi>
<hi>憂</hi>一麾逺在百蠻中<hi>前/人</hi>黄梅雨歇荔支紅<hi>前人青草瘴深盧橘熟云</hi>
<hi>云</hi>兩州南北䕶梅關<hi>章頴詩云云盡日人行石壁間</hi>
四六<hi>榮分漢竹來訪嶺梅</hi>　<hi>斗牛共域/江嶺分岐</hi>　<hi>惟凌水之名邦號廣南之道院</hi>
<hi>章郇公舊治之邦尚存善政度嶺而南尚接中州之美俗張相國始生之地可想髙風浮江而下實為東廣之上游</hi>
　　　南恩州<hi>陽江陽春</hi>
　建置㳂革<hi>禹貢揚州之域斗牛之分野春秋時為百粤地秦属南海郡漢置合浦郡今州即合</hi>
　<hi>浦之髙凉縣地也呉属髙興縣置海安縣宋属東官郡齊置齊安郡海安以縣属焉梁置陽春郡隋廢郡</hi>
<pb n="KR2k0007_WYG_037-11a"/>
　<hi>入髙州置髙凉郡以海安陽春二縣𨽻焉唐立春州太宗又立恩州改恩州為恩平郡後為恩州皇朝廢</hi>
　<hi>春州以其地𨽻恩州尋復置春州仁宗時以河北路具州為恩州仍於舊恩州上加南字今領縣二治陽</hi>
　<hi>江</hi>
事要郡名恩平　鼉山<hi>唐郡</hi>風俗與夷䝤雜居<hi>春州記</hi>瘴癘<lb/>
以春州為首<hi>同上四方言云云故凢補吏得罷必加優賞焉</hi>五馬名目<hi>倦游錄載陳亞</hi>
<hi>滑稽之語云使君之五馬䨇旌名目而已螃蠏之一文兩箇真實不虗</hi>其地下濕宜稻<hi>同上</hi>
耕種多在洞中<hi>寰宇記土地多風多旱云云</hi>郡兼山海之利<hi>恩平志云云富</hi>
<hi>於魚鹽</hi>形勝南濵巨海<hi>郡守丁璉學記恩平古郡漢属合浦云云耳目逺於中州</hi>阻山<lb/>
<pb n="KR2k0007_WYG_037-11b"/>
瀕海<hi>圖經恩平與廣右接境云云</hi>孤絶海隅<hi>李觀翠/巖亭序</hi>襟帶巖洞<hi>春州記東</hi>
<hi>南凑大海纔百里環山繞林云云</hi>昔春勤三州之地<hi>鼉山志序云今之陽江盖併唐之三</hi>
<hi>縣而陽春乃云云</hi>當五州之要路<hi>投荒錄當海南五郡泛海之路頗有廣陵會稽賈人循海</hi>
<hi>而至故呉越所産不乏於斯</hi>山川東山<hi>在州之東舊築/熈春䑓於其上</hi>羅琴山<hi>在州西二</hi>
<hi>十里昔羅含嘗携琴遊此</hi>射木山<hi>在陽春縣春州記/丨丨之丨以為望</hi>龍鼉山<hi>在陽春縣為南</hi>
<hi>服之冠</hi>鳯凰山<hi>一名北甘山倦游錄此山壁立千仭有瀑水飛下猿猱不能至鳯皇巢其上遇大風</hi>
<hi>雨或飄墮其雛</hi>鐡坑山<hi>在陽春縣東○胡邦衡詩初疑金谷嶺元是丨丨丨人云兹地惡我愛碧孱顔</hi>
峒石山<hi>在陽春縣巖谷幽邃○胡邦衡詩兹處山皆石他山盡不如固非從地出疑是補天餘下漏一</hi>
<pb n="KR2k0007_WYG_037-12a"/>
<hi>拳小髙凌千仭虚竒章應未見名不到中書</hi>望海岡<hi>在州南/二里</hi>金雞石<hi>在州西北郡國</hi>
<hi>志石上時有丨丨</hi>漠陽江<hi>在陽江西/流入大海</hi>恩平江<hi>在城界平城山發源</hi>亭臺揖<lb/>
秀亭<hi>胡邦衡詩云青山如髙人可揖不可致</hi>熈春臺<hi>在州東北髙跨嶺首下視南溟</hi>望海<lb/>
臺<hi>胡邦衡南遷賦詩君恩寛逐客萬里聽歸來未上凌煙閣聊登丨丨丨山為翠濤湧潮拓碧天開目斷飛</hi>
<hi>雲處終身愧老萊</hi>古跡劉王女冢素馨花<hi>舊名邦悉茗昔劉王女名素馨冢上生此</hi>
<hi>花傅伯成詩見泉州</hi>名宦皇朝李綸<hi>邴之子寓居泉南所至有清操提舉廣東常平日適伯氏</hi>
<hi>繼出守恩平酌别江濵相勵以清白綸慷慨臨江矢天曰儻負君民有如此水遂投盃于江盃停不沒</hi>名<lb/>
賢胡銓<hi>謫居自號澹菴</hi>題詠荒城斗様大<hi>郡守王子明賦西樓詩云西江横玉虹西</hi>
<pb n="KR2k0007_WYG_037-12b"/>
<hi>山羅畫屏云云此樓何崢嶸炎嶺狀隴蜀三洲通蓬瀛人煙幾村落数㸃如晨星誰謂海一涯好峯無数青</hi>
簿書休吏早<hi>黄状元度隆䕃堂詩云云花鳥向人閒</hi>縣古松杉老<hi>胡邦衡詩云云</hi>
<hi>人居水竹間字民無獄訟携客有江山</hi>
四六<hi>縯綸鼇禁剖竹鼉山</hi>　<hi>畫地千里/負海一隅</hi>　<hi>包春勤二州之地得嶺嶠五馬之名</hi>
<hi>海舶所經當五州之要路郡城雖小介二廣之提封</hi>　<hi>山石補天餘乃胡澹菴之見賞簿書休吏早有黄文昌之留題</hi>
　　　新州<hi>新興</hi>
　建置㳂革<hi>古南越之地星土分野與廣州同秦属南海郡漢置臨允郡属合浦郡呉属蒼梧郡</hi>
　<hi>東晋穆帝始分蒼梧立新寕郡又分臨允地置新寕縣以属焉梁武改置新州立新興縣隋廢州以新興</hi>
<pb n="KR2k0007_WYG_037-13a"/>
　<hi>縣属信安郡唐又置新州改新昌郡復為新州後國朝因之陞威塞軍節度今領縣一治新興</hi>
事要郡名新昌<hi>見㳂革注</hi>臨允<hi>元和志云今州即漢合浦郡之丨丨也</hi>風俗瘴<lb/>
氣最惡<hi>郡縣志云云嶺外代答今俗以新州為大法塲英州為小法塲</hi>俗以雞卜<hi>郡志丨丨</hi>
<hi>丨骨丨吉凶漢書越巫以雞卜即此</hi>民薄産而多貪<hi>崔頥題名記地僻境隘云云</hi>䘮祭<lb/>
則鳴銅鼓<hi>寰宇記豪渠之家云云召衆則鳴春堂</hi>此路荆棘<hi>元祐間范忠宣為右僕射</hi>
<hi>有呉處厚者以蔡確題安州車盖亭詩來上以為謗訕宣仁太后怒曰蔡確以吾比武后當重謫吕汲公為左</hi>
<hi>丞不敢言初議貶確新州忠宣謂汲公曰云云已七八十年吾輩開之恐自不免</hi>土産異花<hi>有花</hi>
<hi>曰優曇鉢似琵琶無花而實</hi>異木<hi>寰宇記山多香木謂之宻香辟惡氣殺鬼精○斷續藤山行渇則斷</hi>
<pb n="KR2k0007_WYG_037-13b"/>
<hi>取汁而飲之號曰東風菜○勾縁藤南人績以為布○木葵可以為扇</hi>異禽<hi>越王鳥似鳶而○勾可受</hi>
<hi>二升南人以為酒盃○雲白鳥能禁蛇○乾闥婆城二有䴊鳥似山雞以家雞闘之則可擒其翬有光漢以餙</hi>
<hi>侍中冠○桂山有翡翠孔雀</hi>異獸<hi>桂山有黒猿鼷䑕○江中有潜牛形似魚能上岸與牛闘</hi>山川<lb/>
龍山<hi>在州南</hi>錦山<hi>在州/南</hi>金山<hi>在信/安縣</hi>銀山<hi>出白/金</hi>天露山<hi>在州東南</hi>
<hi>二十里髙於諸山</hi>雲秀山<hi>在州東二/十五里</hi>寳盖山<hi>在州西/五里</hi>瑞峯山<hi>在州</hi>
<hi>北七里</hi>桂山<hi>在新㑹縣西/南三十四里</hi>南海<hi>在新㑹縣南百五十里有浮洲襟帶甚逺山挺方木</hi>
<hi>水食珠母</hi>新江<hi>新興縣南/二百里</hi>階湍<hi>寰宇記在永固縣南魚鼈不可至雖吕梁之險無以過石</hi>
<hi>如階級故也</hi>三章溪<hi>允吾縣南/溪有三源</hi>新昌水<hi>經永順縣南二里</hi>院宇道院<lb/>
<pb n="KR2k0007_WYG_037-14a"/>
<hi>在州宅郡守魏彦琳建</hi>澹庵<hi>在嶽祠東胡/邦衡居焉</hi>覺軒<hi>在龍山寺方丈後左丞王覆道為銘</hi>
<hi>曰本自不迷何者為丨惟無舌人滿口道着龍山名丨無病求藥從而銘之分一半錯</hi>園亭十仙<lb/>
園<hi>在郡西南謂新昌官属自郡守而下止十員訟簡用足宦遊若神仙焉</hi>䨇溪亭<hi>彭德逺丨丨丨</hi>
<hi>詩碑乃唐光府君清德碑一沉東江之上故詩云雨過畫橋横蝃蝀月明玉塔卧清瀾景全堪作吾鄉冠還有</hi>
<hi>沉碑客未看</hi>相遊亭<hi>在秀羅寺後蔡持正/喜遊之僧因以名</hi>橋梁仁義橋<hi>在東門外</hi>
<hi>跨江三十六間覆以瓦屋</hi>名宦張柬之<hi>武三思使鄭愔告柬之與王同皎通謀貶新州司馬</hi>皇<lb/>
朝梁立則<hi>熈寕中為守於郡西十里得白蟮坑决其水灌田至今為利</hi>黄濟<hi>靜江府人紹興</hi>
<hi>間守新州舊無城濟以竻竹環植之羔豚不能徑號竹城至今以為利</hi>名賢郭元振<hi>遷吏部尚</hi>
<pb n="KR2k0007_WYG_037-14b"/>
<hi>書元宗講武驪山軍容不整流新州</hi>皇朝劉摯<hi>字莘老以論/新法貶新州</hi>鄒浩<hi>為正言乞追停</hi>
<hi>劉后册禮編管新州</hi>蔡確<hi>謫/居</hi>胡銓<hi>為宻院編修上書/乞斬秦檜謫新州</hi>胡寅<hi>為起居郎排和</hi>
<hi>議忤秦檜謫新州</hi>題詠仁義橋邊楊桞斜<hi>蔡持正詩云云洗亭岡畔種桑麻</hi>龍<lb/>
山水遶祖師塔<hi>前人國恩禪寺乃六祖故居寺有木塔安祖師像</hi>夏院雲埋宰<lb/>
相家<hi>前人</hi>
四六<hi>炎嶺窮陬新昌小郡</hi>　<hi>雖曰炎荒/實稱道院</hi>　<hi>地居嶺海之窮郡自晋唐而創</hi>
<hi>事簡訟稀官属有十仙之號民貧地僻州城劣千里之封</hi>　<hi>郡在炎陬雖逹宦美官之罕至時稱惡地乃騷人遷客之辱臨</hi>
　　方輿勝覽卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覧卷四十二</head>
    <p>
<pb n="KR2k0007_WYG_042-1a"/>
欽定四庫全書<lb/>
　方輿勝覧卷四十二　　　　宋　祝穆　撰<lb/>
　　　髙州<hi>電白茂名</hi>　<hi>信宜</hi>
　建置沿革<hi>古越地牽牛婺女之分野星紀之次秦属南海郡漢武帝平南越置合浦郡今州即</hi>
　<hi>漢合浦郡之髙凉縣地吴孫權立髙凉郡又立髙興郡梁討平俚洞置髙州隋為髙凉郡唐復置髙州移</hi>
　<hi>州治于舊州南三十里電白縣界置皇朝廢髙州入竇州尋復置髙州今領縣三治電白</hi>
事要郡名髙凉<hi>投荒録土厚而山環繞髙而稍凉因以名焉○舊經有云一日常具四時天氣</hi>
<hi>至三伏間反無畏暑命名似不茍然郡境自有髙凉山昔人名郡或取諸此</hi>風俗民尚簡儉<lb/>
<pb n="KR2k0007_WYG_042-1b"/>
<hi>圗經云云易于取足</hi>祭鬼祈福<hi>元城先生曰此間飲食粗足絶無醫藥土人遇疾惟祭鬼以祈福</hi>
多燠少寒<hi>圗經郡㨿叢山之中去海百里四時之候云云春冬遇雨差凍頃刻日出復如四五月</hi>
號為瘴鄉<hi>同上五嶺之南云云諺曰髙竇雷化説着也怕</hi>椎髻跣足<hi>寰宇記云榖熟時里</hi>
<hi>閈同取戌日為臘男女盛服椎髻跣足聚㑹作歌悉以髙欄為居號曰干䦨三日一市</hi>形勝依山<lb/>
為郡<hi>舊經郡不濵海云云</hi>去海百里<hi>同/上</hi>土産樹石屏<hi>洪景嚴記云祁陽石藉人</hi>
<hi>力磨治此即混然天成畧無斧鑿一跡</hi>山川寳山<hi>在州治之後去城二里創登髙亭于上為一郡</hi>
<hi>登臨勝處</hi>髙凉山<hi>在郡西四十里羣山/森然盛夏如秋因名</hi>銅魚山<hi>與郡治對頼仙翁風土歌</hi>
<hi>一條丁水銅魚塞三十年来舊相識</hi>龍湫山<hi>在電白縣東二十里一泉出岩石之下四時常湧有坎甚</hi>
<pb n="KR2k0007_WYG_042-2a"/>
<hi>深相傳有龍伏其間名曰龍湫井每遇嵗旱鄉民相率祭于井上因以竹木刺之則雷雨立至因以立廟以為</hi>
<hi>祈禱之地</hi>大海<hi>在平定縣/界東百里</hi>髙源水<hi>在信宜縣西北源出髙源嶺入茂名縣界</hi>名宦<lb/>
馮盎<hi>祖馮業燕人浮海奔宋居新㑹自業至孫融丗為羅州刺史融子寳為髙凉太守聘蠻酋洗氏之女</hi>
<hi>為婦李遷仕反洗氏擊定之孫盎隋仁夀初為宋唐今潮成等五州獠叛詔盎擊平之後以地降髙祖授以髙</hi>
<hi>州總管洗氏封譙國夫人又封靈順誠敬夫人有廟</hi>皇朝杜介之<hi>瓊州人為髙州司法李光有詩</hi>
<hi>贈曰南極當老人及見九代孫君生古崖州氣質清且温今年八十二頗覺行步奔白髪映紅顔疑是羲皇人</hi>
名賢劉安世<hi>號元城先生安置英州移髙凉</hi>題詠嶺外向潘州<hi>唐詩紀事李眀</hi>
<hi>逺謫為潘州司馬潘州今属髙州詩云北鳥飛不到南人誰去逰天涯浮瘴水云云</hi>
<pb n="KR2k0007_WYG_042-2b"/>
四六<hi>地髙而凉民朴而儉</hi>　　<hi>在天一涯/去海百里</hi>　　<hi>雖居炎瘴之鄉乃是髙凉之境</hi>
<hi>馮将軍之故封是為古郡劉元城之寓處宜有秀民</hi>　　<hi>考禹貢之分疆固非侯服稽唐詩之紀事是謂潘州</hi>
　　　容州<hi>普寧陸川</hi>　<hi>北流</hi>
　建置沿革<hi>古越州其次星紀其星牽牛秦開五嶺置南海桂林象郡漢置合浦郡属交趾今州</hi>
　<hi>即合浦縣地宋立南流郡属越州隋為合浦永平二郡地唐于今州理北置銅州即合浦之北流縣永平</hi>
　<hi>之普寕縣也又改銅州為容州以州西帯銅山囙以為名改普寕郡置容州管内安撫使初唐嶺南舊五</hi>
　<hi>管廣桂邕容安南皆𨽻嶺南節度自蔡京制置嶺南始奏以廣州為東道邕州為西道又割容管藤嚴二</hi>
　<hi>州𨽻邕管又置寕逺軍于容州國朝因之初王拱辰請放唐制益以東路之潮西路之邕容各為總制與</hi>
<pb n="KR2k0007_WYG_042-3a"/>
　<hi>桂廣為五管不果行中興以来陞寕逺軍今領縣三治普寕縣</hi>
事要郡名容管　普寧風俗人性剛悍<hi>十道志云云重死輕生</hi>不習<lb/>
文學<hi>同上</hi>鼻飲跣行<hi>同上夷多夏少云云好吹葫蘆笙擊銅鼔習射弓弩無蚕桑績葛以為布</hi>
呼市為虚<hi>同上云云五日一集</hi>地多瘴氣<hi>寰宇記云云春謂青草瘴秋謂黄茅瘴</hi>禮<lb/>
度同中州<hi>容管志云渡江以來北客避地留家者衆令衣冠丨丨並丨丨丨</hi>仕五管者多<lb/>
至卿相<hi>唐容管經畧刺史題名記宋璟李勉杜佑馬植盧鈞李渤王渤軰皆一時名臣由五管罷歸多</hi>
<hi>至卿相</hi>形勝介桂廣間<hi>容管志容云/云盖粤徼也</hi>由漢始登版籍<hi>普寕郡志</hi>
<hi>序云五嶺以南禹貢職方所不載丨丨以来丨丨丨丨</hi>山川容山<hi>寰宇記在陸川縣其山迥濶故</hi>
<pb n="KR2k0007_WYG_042-3b"/>
<hi>曰容山州以此得名</hi>勾漏山<hi>在普寕縣其岩穴多勾曲而穿漏故名平川中石峯千百皆矗立特起周</hi>
<hi>廽三十里相傳葛仙嘗脩煉于此</hi>都嶠山<hi>寰宇記在普寕山上有八峯曰兠子馬鞍八疊雲盖香爐</hi>
<hi>仙人中峯丹竈而八疊竒秀視諸峯最髙有南北兩洞俱有石室南洞寛坦中刻浮屠大象儀制甚古北洞差</hi>
<hi>狭為星壇凡八二洞虚爽天造地設非他洞穴幽翳之比虞衡志云三洞天不下桂林</hi>白石山<hi>在陸</hi>
<hi>川縣山色潔白四面懸絶上有飛泉瀑布下有勾芒木可為布</hi>普照岩<hi>吴元美記山如覆釡登岩却顧</hi>
<hi>則黄坡翠□與石峯相對歴歴落落尤可觀也</hi>獨秀岩<hi>吴元美記度普照岩而西平野中欝然孤峙者</hi>
<hi>獨秀岩也洞門宏邃古木蕭森與韜眞抗衡室中可容數千人石乳掛壁上如彌陀大士像</hi>白沙洞<lb/>
<hi>吳元美記云秉燭從竇入俯偃扶伏凡經六七竇每過益寛而所見益竒行里餘乃至中洞千態萬状不可殚</hi>
<pb n="KR2k0007_WYG_042-4a"/>
<hi>盡勾漏甲于天下而此洞為勾漏之次</hi>鬼門闗<hi>舊唐書云在北流縣之南有兩石相對俗號鬼門闗</hi>
<hi>漢伏波将軍馬援討林邑蠻路由此立碑石龜尚在昔時趨交趾皆由此關其南尤多瘴癘去者罕得生還諺</hi>
<hi>曰鬼門闗十人去九不還唐李德裕貶崖州經此賦詩云一去一萬里千知千不還崖州在何處生度丨丨丨</hi>
容江<hi>在普寕縣郡國志即馬援所謂仰視飛鳶跕跕墮水中者是也</hi>繡江<hi>在普寕縣前</hi>石湖<lb/>
<hi>在陸川縣</hi>崑崙水<hi>在陸川縣水中/有石似崑崙</hi>亭榭迎富亭<hi>與滄浪亭相對容俗以二</hi>
<hi>月二日為迎富節因以丨丨名丨</hi>繡江亭<hi>在州西南子城外江流横陳都嵪諸峰一覧可盡</hi>道<lb/>
觀韜其觀<hi>出洞天門其東曰丨丨丨觀中碣偽漢時中官陳君所經始觀當勾漏之中旁隣玉虚面</hi>
<hi>揖玉田東望寳圭西抵普照獨秀</hi>靈寳觀<hi>在州西勾漏山寳圭洞天江之千古之漏城也羣峯森羅</hi>
<pb n="KR2k0007_WYG_042-4b"/>
<hi>在上而其道出間行者駭愕觀直當其門户觀後石峯㧞起千仭獨以一柱擎天</hi>名宦葛洪<hi>字稚</hi>
<hi>川欲煉丹聞交趾出丹砂求為勾漏令曰非以為榮為有丹砂耳杜甫詩逺慚勾漏令不得問丹砂</hi>元結<lb/>
<hi>授容管經畧使身諭蠻豪綏定八州民樂其教至立石頌德</hi>韋丹<hi>丹為容州刺史始城容州周十二里</hi>
<hi>韓文公銘其墓</hi>題詠直傍青天崖<hi>賈島送張校書季霞詩云容州幾千里云云</hi>泉歸<lb/>
滄海近<hi>栁宗元酬徐中丞普寕池舘詩日月落朱檻繁花照羽觴云云樹入楚山長</hi>燒香翠<lb/>
羽帳<hi>杜牧送容州中丞赴鎮詩交趾同星座龍泉佩斗文云云㸔舞欝金裙鷁首衝瀧浪犀渠拂嶺雲莫</hi>
<hi>教銅柱北空說馬将軍</hi>浪經蛟浦闊<hi>歐公歸田録載僧惠崇送遷客詩云云山入鬼門</hi>尋<lb/>
盡洞中天<hi>陶弼詩云一年勾漏守云云郡有勾漏白石都嶠等山所謂三洞天也</hi>佛記盧<lb/>
<pb n="KR2k0007_WYG_042-5a"/>
藏用<hi>藏用太雲寺記石髙丈二尺</hi>仙壇葛稚川<hi>見勾/漏山</hi>醒心西驛水<hi>韋丹</hi>
<hi>建閣下有石泉並記</hi>燒眼碧池邉<hi>後唐李復作池木檝記曰北池植蓮数萬</hi>詩碑與酒<lb/>
泉<hi>我豈无新事云云並陶弼詩</hi>萬松亭下清風滿<hi>劉禹錫傷秦姝行池北含烟瑶草短</hi>
<hi>云云北池與萬松皆容州之勝㮣</hi>有唐曾宿萬家兵<hi>陶弼詩云云節制東南十一城此若</hi>
<hi>得人無盗賊昔之為守盡公卿</hi>
四六<hi>出綍嚴宸分符容管</hi>　　<hi>介於桂廣/雜以民夷</hi>　　<hi>元次山之故封葛稚川之仙境</hi>
<hi>漢控百蠻闗實雄于林邑唐為五管鎮尤重于銅州</hi>　　<hi>勾漏名山夙號神仙之宅普寕置管實為卿相之階</hi>
　　　欽州<hi>安逺靈山</hi>
<pb n="KR2k0007_WYG_042-5b"/>
　建置沿革<hi>古越地非九州之域其次星紀其星牽牛秦為象郡地尉佗王越地亦属焉今州即</hi>
　<hi>合浦郡之合浦縣也在亷州界二漢吳晋並属合浦郡宋置宋夀郡𨽻交州後𨽻越州齊属交州梁武帝</hi>
　<hi>于今欽江縣南置安州隋改曰欽州取欽江以為名改欽州為寕越郡唐復為欽州又置玉州南亭州並</hi>
　<hi>𨽻欽州總管府改為寕越郡復為欽州國朝因之初治欽江後治靈山今領縣二治安逺</hi>
事要郡名寕越風俗人戴白巾<hi>寰宇記今鄉村云云</hi>赤裩短褐<hi>同上</hi>
<hi>又有獠子巢居海曲每嵗一移椎髻鑿齒云云</hi>食用手摶<hi>同上俚人不觧言語文肱椎髻云云水從</hi>
<hi>鼻飲之</hi>用臘日為嵗<hi>同上又有一種夷人不種田入海捕魚為業婚嫁不避同姓云云</hi>逄<lb/>
掖之士盖鮮<hi>見南軒州學記</hi>形勝南轅窮途<hi>同/上</hi>瀕海而郡<hi>同上</hi>土<lb/>
<pb n="KR2k0007_WYG_042-6a"/>
産欽鹽<hi>朝野雜記建炎十二年議者以欽州鹹土生發嵗産鹽三十餘萬斤商人不通請服官賣許之</hi>
<hi>後又改為鈔法乾道四年罷鈔令漕司自認鈔錢嶺南極以為患淳熈初張欽夫為帥始與漕司詹體仁叶議</hi>
<hi>立為定額定直且條上之邕州官賣鹽毎斤百錢二公既去漕趙公瀚增其六十欽州嵗賣鹽千斛公瀚亦増</hi>
<hi>其五六年侍御史江漕以為言上出公瀚詔閩廣發賣塩自有舊額及定直自今毋得擅有増添</hi>山川<lb/>
三山<hi>在安南縣南五里</hi>桂山<hi>在安逺東/二十里</hi>孔雀山<hi>在州西南五里三峯峙立仍多</hi>
<hi>孔雀上有亭</hi>羅浮山<hi>在州西北六十里/形似惠之羅浮</hi>三海岩<hi>在靈山縣西一曰錢岩一</hi>
<hi>曰月岩一曰龜岩治平間陶弼訪得之詩云新邑西南古洞天我来方信海為田無名不入州圗載有路惟聞</hi>
<hi>野老傳</hi>海嶺<hi>在安逺縣之北/去海一十里</hi>峯子嶺<hi>在靈山即/縣之主山</hi>五湖<hi>在城外江</hi>
<pb n="KR2k0007_WYG_042-6b"/>
<hi>岸上有亭</hi>欽水<hi>自城外東南/流入於海</hi>羅浮水<hi>在州南四十/里入於海</hi>瀑布灣<hi>在那</hi>
<hi>容村其瀑自石頂飛激下成深灣嵗旱則投石於灣以禱之雨立至</hi>學校州學<hi>張敬夫州學記云安</hi>
<hi>陽岳侯霖為欽州之明年政通人和乃經理其州之學悉易故之庳陋廟堂齋廡次第一新伻来謁記久未暇</hi>
<hi>也又眀年其學之教授周去非秩滿道桂復以侯意来請且曰欽之為邦僻在海隅地近鹽而俗上利逄掖之</hi>
<hi>士盖鮮有焉惟侯不敢以其陋而鮮加忽也故新其學以勸之且求一言以示後庻或有起也某於是而歎曰</hi>
<hi>是可書也已夫所謂建學者固欲其士之衆多也今夫通都大邑操觚習辭發䇿决科肩摩袂属必如是而後</hi>
<hi>謂之多士乎哉殆未然也夫寡國鮮士亦何病十室之邑必有忠信之質者焉其成就與否則異乎學與不學</hi>
<hi>而已學也者所以成才而善俗也今欽雖僻而陋也其士雖鮮也然其間亦豈無忠信之質者乎無以揭之曷</hi>
<pb n="KR2k0007_WYG_042-7a"/>
<hi>其昭之無以導之曷其通之為之嚴學宫於此詳其啟廸以夫人倫之教聖賢之言行薰濡之以漸由耳目以</hi>
<hi>入其心志其質之美者能不有所感發乎有所感發則将去利就義以求夫為學之方而又訓其子弟率其朋</hi>
<hi>友則多士之風豈不庶幾矣異時人才成就風俗醇美其必由侯今日之舉有以發之請刻記于學</hi>亭軒<lb/>
天涯亭<hi>在東門北畔臨水嶺外代荅欽州有丨丨丨亷州有海角亭二郡並南轅窮途也欽逺於亷則</hi>
<hi>天涯之亭甚于海角之可悲矣昔余㐮公守欽為直鈎軒於亭之東偏即江濵之三石命曰鈞石醉石卧石云</hi>
直鈎軒<hi>在天涯亭之東余靖陶弼有詩</hi>古跡銅柱<hi>漢馬伏波平交趾五銅柱為極西界唐馬</hi>
<hi>揔為安南都䕶夷獠為建二銅柱於伏波之處以明揔為伏波之嗣是銅柱在安南矣按欽境有古森洞與安</hi>
<hi>南抵界有馬援銅柱有誓云銅柱折交人滅安南人每過其下人以一石培之遂成丘陵又見邕州</hi>名宦<lb/>
<pb n="KR2k0007_WYG_042-7b"/>
李邕<hi>元宗時自陳州刺史左遷欽州遵化尉</hi>皇朝余靖<hi>為/守</hi>楊友<hi>紹興初太守丨丨以</hi>
<hi>交趾責使争地界公植鐵槍于庭謂之曰若必要地界請鏖戰一場交使惕息而退今邦人誌之呼為楊鐵槍</hi>
名賢張説<hi>説為鳳闕舎人辨張易之誣䧟魏元忠忤㫖流欽州</hi>皇朝吕祖泰<hi>上書辨趙</hi>
<hi>于直之忠乞誅韓侂胄及蘇師旦周筠而罷逐陳自强之徒以周必大任其事遂謫欽州</hi>題詠客懼<lb/>
蠻螺作酒盃<hi>陶弼寄欽州洪遹侍御詩僧憐海石為棊子云云自笑平生喜韜畧此時何計上金</hi>
<hi>臺</hi>民樂占城稲米豐<hi>陶弼三山亭詩商夸合浦珠胎賤云云火炬影沉江岸北潮聲流過</hi>
<hi>郡城東</hi>紅螺紫蠏新鱸膾<hi>陶弼詩云云白藕黄柑晚荔支酒盡月斜潮半落山翁不省上</hi>
<hi>舡時</hi>
<pb n="KR2k0007_WYG_042-8a"/>
四六<hi>䟽渥宸庭分符欽管</hi>　　<hi>渺居廣右/越在天涯</hi>　　<hi>眷惟嶺外之郡實接安南之境</hi>
<hi>牢盆頗羨故多逐末之民縫掖者稀故罕業儒之士</hi>　　<hi>訪㐮公之釣磯惟知直道讀南軒之學記一洗陋風</hi>
　　　雷州<hi>海康徐聞</hi>　<hi>遂溪</hi>
　建置沿革<hi>古越地牽牛婺女之分野秦属象郡漢平吕嘉置合浦郡統縣六其一為徐聞𨽻合</hi>
　<hi>浦郡梁分合浦郡立合州又改南合州隋為合州置海康縣属合浦郡隋置南合州改海康曰徐聞又改</hi>
　<hi>名曰雷州復置遂溪縣改海康縣復為雷州皇朝省徐聞遂溪入海康紹興間髙居弁知雷州莭制高容</hi>
　<hi>亷化四州軍馬今領縣三治海康</hi>
事要郡名海康　雷陽<hi>國史補雷州春夏多雷無日無之秋日則伏地中其狀如彘人取而</hi>
<pb n="KR2k0007_WYG_042-8b"/>
<hi>食之○投荒錄以其雷聲近在簷宇之上與他郡不同故名雷陽</hi>風俗風俗頗淳<hi>余安道學</hi>
<hi>記海康郡瀕海之樂郊也地域雖逺云云聖訓涵濡人多嚮學</hi>實雜黎俗<hi>圗經本州云云故有官語</hi>
<hi>客語黎語</hi>居民富實<hi>同上州多平田沃壌又有海道可通閩浙故云云市井居廬之盛甲於廣右</hi>
夷多欄居<hi>寰宇記地濵炎海人惟夷獠多欄居以避時欝</hi>氣候倍熱<hi>圗經州居海上之極</hi>
<hi>南云云所謂除夜納凉者容有之</hi>徐聞交易<hi>元和志漢置左右候官在徐聞縣南七里積貨物于</hi>
<hi>此交易諺曰欲㧞貧詣徐聞</hi>以己酉為臘<hi>郡志或云路伏波之闢九郡也徐聞之人以冬己酉</hi>
<hi>日遇害故州人以是日為臘而祭其先○潁濵和陶弼詩曰人飲嘉平漿酒如江注云雷人以十月臘祭盖其</hi>
<hi>年己酉在十月耳</hi>以鵲巢占颶風<hi>同上州人以鵲巢為占盖巢低則有颶風巢髙則無之</hi>
<pb n="KR2k0007_WYG_042-9a"/>
呼遷客為相公<hi>折彦質記陳瑩中云嶺南人見逐客不問官之尊卑盡呼相公豈非相公爱遊</hi>
<hi>此乎近日瑩中赴龍城士美相繼過桂又報伯紀来因念瑩中言發一笑云</hi>形勝三面並海<lb/>
<hi>圗經</hi>土産浮留藤<hi>左太冲蜀都賦云蒟醤流味于畨禺之鄉本章蒟醤注蔓生葉似王瓜而厚大</hi>
<hi>實似桑椹皮黒肉白其苗為浮留藤合梹榔食之辛香又呼萎藤</hi>山川擎雷山<hi>在海康縣南八</hi>
<hi>里昔被雷震而有水</hi>英髙山<hi>在海康西南百三十里/兩峯聳峙有泉湧出</hi>徒㑹山<hi>在海康南</hi>
<hi>百三十里西海中上有岩穴竒怪又有泉</hi>螺岡<hi>在海康北/八十里</hi>大海<hi>在城外</hi>學校州<lb/>
學<hi>張敬夫記廬陵戴君為雷州之眀年以書抵栻曰雷之地窮服嶺而並南海士生其間不得與先生長者</hi>
<hi>接于見聞為寡而其風聲氣習亦未有能遽變者某惟念所以善其俗宜莫先於學校願不鄙為記以詔之予</hi>
<pb n="KR2k0007_WYG_042-9b"/>
<hi>嘗觀孟子論王政其于學曰謹庠序之教申之以孝弟之義而後知先生所以建庠序之意以教之孝弟為先</hi>
<hi>戴君之所以教宜莫越于是矣</hi>樓館北樓<hi>舊名/楚閣</hi>思亭<hi>希白先/生為記</hi>蓬莱館<hi>在蓬</hi>
<hi>莱坊英録山有亭榭十餘所</hi>祠廟雷公廟<hi>嶺表異録云雷州西南八里有雷公廟每嵗州人造</hi>
<hi>雷鼔雷車置廟内有以魚彘肉同食者立有霆震人皆畏惮○丁謂撰記曰舊記云州南七里有擎雷水今南</hi>
<hi>渡是也始者里民陳氏家無子因射獵中獲一大卵圍及尺餘携歸家不知其何名忽一日霆霹而開遽生一</hi>
<hi>子鞠育撫養遂成其家鄉俗異之曰雷種陳天建二年也今其廟曰震顕</hi>威武廟<hi>蘇子瞻廟記漢有兩</hi>
<hi>伏波皆有功德于嶺南之民前伏波邳離路侯也後伏波新息馬侯也南越自三代不能有秦雖逺通置吏旋</hi>
<hi>復為夷邳離始伐滅其國開九郡然至東漢一女子側貳反海南震動六十餘城時世祖初平天下民勞厭兵</hi>
<pb n="KR2k0007_WYG_042-10a"/>
<hi>方閉玉関謝西域况南荒何足以辱王師非新息苦戰則九郡左袵至今矣由此論之兩伏波廟食于嶺南均</hi>
<hi>也古今所傳莫能定于一自徐聞渡海適朱崖南望連山若有若無杳一髪耳艤舟将濟眩栗䘮魄海上有伏</hi>
<hi>波祠元豐中詔封忠顯王凢濟海者必卜焉曰某日可濟乎必告而後敢濟使人信之如度量衡石必不吾欺</hi>
<hi>者嗚呼非盛德其孰能如此自漢以来朱崖儋耳或置或否楊雄有言曰朱崖之棄捐之力也否則介鱗易我</hi>
<hi>衣裳此言施于當時可也自漢末至五代中原避亂之人多家于此今衣冠禮樂盖班班然矣其可復言棄乎</hi>
<hi>四州之人以徐聞為咽喉南北之濟者以伏波為指南事神其可不恭某以罪謫儋耳三年今乃獲還海北徃</hi>
<hi>返皆順風無以荅神貺乃碑而銘之至險莫測海與風至幽不仁此魚龍至信可恃漢兩公寄命一葉萬仭中</hi>
<hi>自此而南洗汝胷撫循民夷必清通自此而北端汝躬屈伸窮逹常正忠生為人英歿愈雄神雖無言我意同</hi>
<pb n="KR2k0007_WYG_042-10b"/>
莱公廟<hi>在報㤙寺紹興年間勅賜廟額曰旌忠</hi>名賢李邕<hi>邕坐與張柬之善貶雷州</hi>皇<lb/>
朝冦凖<hi>字平仲相真宗天禧末為丁謂所誣再貶雷州司户及境吏以圖獻抵海岸凡十里公忧</hi>
<hi>然悟曰少時有到海秪十里過山應萬重之句乃今日意爾人生得䘮豈偶然耶○上庠錄公之貶雷州也丁</hi>
<hi>晋公遣中使賫勅徃授之以錦嚢貯劍掲于馬前既至莱公方與郡官宴飲驛吏言状莱公遣郡官出逆之中</hi>
<hi>使避不見入傳舎中不出問其所以来之故不答上下皆惶恐不知所為公神色自若使人謂之曰朝廷若賜</hi>
<hi>凖死願見勅書中使不得已乃以勅授之莱公乃從録事参軍借緑衫着之短纔至膝拜受勅于庭升階復宴</hi>
<hi>坐至暮而罷</hi>丁謂<hi>天聖元年為眞宗山陵使内侍雷允恭擅移域貶崖州司户後徙雷州公從者聞丁</hi>
<hi>當来有欲謀不利于丁者公知之陳大席一廡間設戯具悉召坐且命之博奕因隐几觀焉聞行乃罷初謂之</hi>
<pb n="KR2k0007_WYG_042-11a"/>
<hi>貶崖州也作陳情表假家書附商販行詳見崖州</hi>章子厚<hi>徽宗朝貶雷州司戸初蘓子由謫雷不許</hi>
<hi>占官舍遂僦民屋子厚以為強奪民居下州追民䆒治以僦券甚眀乃已及子厚謫雷州亦問舍於民民曰前</hi>
<hi>蘓公來為章㡬破我家今不可也人以為報</hi>蘓轍<hi>子由既謫雷州子瞻亦謫儋耳相遇於藤同至海康</hi>
<hi>月餘郡人呉國鑑特築室以處焉其後黨錮浸宻屋亦漸廢靖康丙午海康令買而有之且開遺直軒繪二公</hi>
<hi>像於中</hi>秦觀<hi>謫居有詩云白髪坐釣黨南遷瀕海州灌園以餬口身自雜蒼頭籬落秋暑中碧花蔓牽</hi>
<hi>牛誰知把鋤人舊日東陵侯</hi>李綱<hi>留題云余謫萬安次雷陽邉海南黎㓂猖獗艱阻留寓天寕丈室累</hi>
<hi>月聞官軍既破賊即日成行南渡次瓊管不三日祗奉徳音䝉恩聽還徃返纔十日復天寜舊管建炎己酉書</hi>
<hi>又云故翰林蘓公謫儋耳既北歸作漢伏波廟記迨今踰三十年未克建立綱以罪謫居萬安遣子宗之攝祭</hi>
<pb n="KR2k0007_WYG_042-11b"/>
<hi>黙禱於神異時倘得生還當信蘓公所作廟碑以荅神貺</hi>人物呉國鑑<hi>海康人為太廟齋郎紹聖</hi>
<hi>中蘇子由貶雷州僦國鑑宅居為創一小閣元符初本聞路走馬承受段諷言其事詔提舉常平董必具實狀以</hi>
<hi>必至雷置獄根治詔轍移循州知州張逄以下降罰有差國鑑編管</hi>題詠囬望古今州<hi>蘓子</hi>
<hi>瞻寄子由詩云云屬此琉璃鍾離别何足道我生豈有終</hi>同落百蠻裏<hi>前人詩與子各行意云云</hi>
猶在寰海中<hi>蘓子由詩我遷海康郡云云</hi>風露凄凉西館靜<hi>冦平仲海康西</hi>
<hi>館有懐云云悄然懐舊一長歎海雲銷盡金波冷半夜無人獨凭欄</hi>聖恩尚許遥相望<hi>蘓子</hi>
<hi>瞻寄子由詩莫嫌瓊雷隔雲海云云</hi>老去仍栖隔海村<hi>前人詩儋耳在海南故云</hi>兹逰<lb/>
竒絶冠平生<hi>蘓子瞻詩九死南荒吾不恨云云</hi>
<pb n="KR2k0007_WYG_042-12a"/>
四六<hi>出綸天上作鎮雷陽</hi>　<hi>今之海康夷言莫辨/古者越地海氣常昏</hi>　<hi>既有農田之沃亦居海道之衝</hi>
<hi>東坡廟碑謂禮樂衣冠之地南軒學記皆仁義道徳之言</hi>　<hi>馬路兩伏波苦戰澤在斯民冦丁二相國謫居論公後世</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_042-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覧卷四十一<lb/>
</p>
<p>
</p>
  </div>
</body>
</text>
</TEI>
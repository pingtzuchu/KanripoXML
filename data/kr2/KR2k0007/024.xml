<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷二十四</head>
    <p>
<pb n="KR2k0007_WYG_024-1a"/>
欽定四庫全書<lb/>
　方輿勝覽卷二十四　　　　宋　祝穆　撰<lb/>
　　　衡州<hi>衡陽常寧</hi>　<hi>耒陽/荼陵</hi>　<hi>安仁</hi>
　建置沿革<hi>禹貢荆及衡陽為荆州當鶉尾之次翼軫之分野春秋屬楚秦屬長沙郡漢屬桂陽</hi>
　<hi>郡及長沙國吳置湘東郡晉立湘州宋為國齊為郡梁置衡州陳置東衡州以本州為西衡州隋置衡州</hi>
　<hi>煬帝改為衡山郡唐復為衡州國朝因之領縣五治衡陽</hi>
　　湖南提刑提置司<lb/>
事要郡名衡陽<hi>郡在衡山之陽故曰衡陽</hi>古酃<hi>漢為/酃縣</hi>蒸湘<hi>見蒸水註</hi>風俗<lb/>
<pb n="KR2k0007_WYG_024-1b"/>
民豐土閑<hi>南齊志湘州之奥云云</hi>人多純朴<hi>寰宇記有舜之遺風云云</hi>必有魁<lb/>
竒之民<hi>見下韓文</hi>形勝東傍湘江<hi>郡縣志云云北背蒸水</hi>瀟湘帶其左<lb/>
<hi>圖經衡之為郡直鴈峯北云云</hi>獨衡山為宗<hi>韓文南方之山巍然髙大者以百𢾗云云神氣所感</hi>
<hi>必有魁竒忠信才徳之民生其間詳見桞州</hi>囘鴈為首<hi>徐靈期曰南嶽周囘八百里云云麓嶽為</hi>
<hi>後</hi>山川之秀麗<hi>歐陽永叔云云接衡湘人得之為俊傑詳見潭州</hi>山川石鼓山<lb/>
<hi>在城東三里有東巖西溪前峯後洞○酈道元水經注云臨蒸縣有石鼓山湘水所逕鼓鳴則有兵革之</hi>
<hi>事</hi>熊耳山<hi>在安仁縣東/南七十里</hi>衡嶽<hi>在衡陽縣○寰宇記宿當翼軫度應璣衡書所謂南</hi>
<hi>嶽也乃朱陵之靈臺太虛之寳洞國初緣舊制祠官所奉止東西北中四嶽開寳元年有司按祭典請祭南嶽</hi>
<pb n="KR2k0007_WYG_024-2a"/>
<hi>於衡山從之詳見潭州</hi>岣嶁峰<hi>在衡陽北湘水記衡山南有一山名丨丨東西七十里南北三十里</hi>
<hi>髙一千五百丈禹登山獲金簡玉牒治水之書山上承翼宿鈴得鈎物故名岣下據離宮攝統火師故名嵝○</hi>
<hi>韓愈詩岣嵝山尖神禹碑字青石赤形摹竒科斗拳身薤葉披鸞飄鳯泊拏虎螭事嚴跡怪鬼莫窺道人獨上</hi>
<hi>偶見之我來咨嗟涕漣洏千捜萬索何處有森森緑樹猿猱悲</hi>囘鴈峰<hi>在衡陽之南鴈至此不過遇春</hi>
<hi>而囘故名或曰峯勢如鴈之囘</hi>紫盖峯<hi>山海經山有玉牒遥望如陣雲有峯名紫盖禹治水登而祭之</hi>
<hi>遇元夷蒼水使者授金簡玉字果得治水或曰其形如盖</hi>兠率峰<hi>陶弼詩云兠率一峰旁林開見寳幢</hi>
<hi>鳥行髙避縣山骨下連江</hi>白雲峰<hi>在南嶽下有龍潭又有碧雲峰明月峰香爐峰天柱峰石廩峯石菌</hi>
<hi>峯芙蓉峯</hi>曽青岡<hi>出曽青可/合仙藥</hi>酃湖<hi>郭仲堅湘中記衡陽縣東二十里有丨丨周二十里</hi>
<pb n="KR2k0007_WYG_024-2b"/>
<hi>深八尺湛然緑色土人取以釀酒其味醇美晉武帝平吳始荐酃酒於太廟○呉都賦飛輕軒而酌緑酃</hi>茶<lb/>
溪<hi>寰宇記茶陵有茶水</hi>黄溪<hi>呂温詩云偶尋丨丨日欲沒早梅未盡山櫻𤼵無事江城閉此身不得坐</hi>
<hi>待花間月</hi>湘水<hi>自陽海𤼵源至零陵而营/水㑹二水合流謂之瀟湘</hi>蒸水<hi>衡陽本漢酃縣屬長沙國</hi>
<hi>吳分酃縣立臨蒸縣今郡西七十里蒸陽故城是也○郡國志俯臨蒸水其氣如蒸故曰臨蒸</hi>耒水<hi>在耒</hi>
<hi>陽縣一名歴水中有大歴可容百斛</hi>宜溪水<hi>在耒陽湘州記傍有穴天旱以水灌之輙致暴雨吳都賦</hi>
<hi>所謂龍穴所蒸靈雨所瀦是也</hi>瀟湘水<hi>栁宗元湘口館詩/序瀟湘二水所㑹</hi>上潢水<hi>在衡陽縣</hi>
<hi>出岣嶁山屈曲流六十里㑹湘水勝小舟</hi>大别水<hi>水經註丨丨/丨所出耒陽</hi>水簾<hi>在朱陵洞○畢</hi>
<hi>田詩洞門千尺掛飛流玉碎珠簾冷噴秋今古不知誰捲得緑羅為帶月為鈎</hi>青草渡<hi>在衡陽縣北一</hi>
<pb n="KR2k0007_WYG_024-3a"/>
<hi>里即蒸水</hi>學校石鼓書院<hi>朱元晦記石鼓山據蒸湘之㑹江流環帶最為一郡佳處故有書院</hi>
<hi>起唐元和間州人李寛之所為至國初時常賜勅額其後乃復稍徙而東以為州所則書院之迹於此遂廢而</hi>
<hi>不復脩矣淳熈十二年部使者潘侯畤徳夫始因舊址列屋數間榜以故額將以俟四方之士有志於學而不</hi>
<hi>屑於課試之業者居之未竟而去今使者成都宋侯若水子淵又因其故而益廣之别建重屋以奉先聖先師</hi>
<hi>之象且摹國子監及本道諸州印書若干卷而俾郡縣擇遣修士以充入之盖連帥林侯栗諸使者蘓侯詡官</hi>
<hi>侯鑑衡守薛侯伯宣皆奉金齎割公田以佐其後踰年而後落其成焉於是宋侯以書来曰願記其寔以詔後</hi>
<hi>人且有以幸教其學者則所望也予惟前代庠序之教不修士病無所於學往往擇勝地立精舍以為羣居講</hi>
<hi>習之所而為政者乃或就而褒表之若此山若嶽麓若白鹿洞之䫫是也逮至本朝慶歴熈寧之盛學校之官</hi>
<pb n="KR2k0007_WYG_024-3b"/>
<hi>遂徧天下而前日處士之廬無所用則其舊迹之蕪廢亦其勢然也不有好古圖舊之賢孰能謹而存之哉抑</hi>
<hi>今郡縣之學官置博士弟子員皆未嘗㢭其徳行道藝之素其所授受又皆世俗之書進取之業使人見利而</hi>
<hi>不見義士之有志於為已者盖羞言之是以常欲别求燕閒清曠之地以共講其所聞而不可得此二公所以</hi>
<hi>慨然𤼵憤於斯役而不敢憚其煩盖不獨不忍其舊迹之蕪廢而已也故特為之記其本末以告來者使知二</hi>
<hi>公之志所以然者而無以今日學校科舉之意亂焉又以風曉在位使知今日學校科舉之害將有不可勝言</hi>
<hi>者不可以是為適然而莫之救也若諸生之所以學而非若今人之所謂則昔者吾友張子敬夫所以記夫嶽</hi>
<hi>麓者語之詳矣顧於下學之功有所未究是以誦其言者不知所以從事之方而無以蹈其寔然今亦何以他</hi>
<hi>求為哉亦曰養其全於未𤼵之前察其機於將𤼵之際善則廣而充之惡則克而去之其亦如此而已矣又何</hi>
<pb n="KR2k0007_WYG_024-4a"/>
<hi>俟於予言哉</hi>亭榭合江亭<hi>在石鼓山後唐刺史齊映建○韓愈自山陽令徙江陵掾過衡陽有</hi>
<hi>合江亭寄鄒使君詩云江亭枕湘江蒸水㑹其左瞰臨渺空濶緑淨不可唾維昔經營初邦君寔王佐翦林遷</hi>
<hi>神祠買地費家貨梁棟宏可愛結搆麗匪過伊人去軒騰兹宇遂摧挫老郎来何暮髙唱乆乃和樹闌盈九畹</hi>
<hi>栽竹逾萬個長綆汲滄浪幽溪下坎坷波濤夜俯聽雲樹朝對卧初如遺宦情終乃最郡課人生誠無幾事往</hi>
<hi>悲豈那蕭條綿嵗時契濶繼庸𤨏勝事誰復論醜聲曰已播中丞黜凶邪天子閔窮餓君侯至之初閭里自相</hi>
<hi>賀淹滯樂閑曠勤苦勸慵惰為余掃塵階命樂醉衆坐窮秋感平分新月憐半破願書巖上石勿使塵泥涴</hi>望<lb/>
嶽亭<hi>在縣南唐韋虛丹建</hi>祠墓木居士廟<hi>韓愈詩火透波穿不計春根如頭面幹如身偶</hi>
<hi>然題作木居士便有無窮求福人○羅隱題木居士廟詩鳥噪殘陽草滿庭此中枯木似人形只應水物長為</hi>
<pb n="KR2k0007_WYG_024-4b"/>
<hi>主未必浮槎即有靈八月風波飄不去四時黍稷荐惟馨南朝庾信無因賦牢落祠前水氣醒○元豐初耒陽</hi>
<hi>令禱旱無雨祈而薪之今所祀者乃寺僧再刻也</hi>杜子美墓<hi>本傳大厯中出瞿唐下江流泝沅湘</hi>
<hi>以登衡岳因客耒陽游嶽祠大水遽至涉旬不得食縣令具舟迎之乃得還令嘗饋牛炙白酒大醉一夕卒劉</hi>
<hi>斧摭遺小説謂子美由蜀往来得以詩酒自適一日過江上舟中飲醉不能復歸宿酒家是夕江水暴漲子美</hi>
<hi>為驚湍漂泛其尸不知落於何處𤣥宗還南内思子美詔求之聶令乃積空土於江上曰子美為白酒牛炙脹</hi>
<hi>飫而死𦵏於此矣以此聞𤣥宗故唐史氏因有牛炙白酒大醉一夕卒之語信哉史氏之訛也○元稹作墓誌</hi>
<hi>云扁舟下荆楚竟以寓卒旅殯岳陽其后嗣業啓柩襄祔事於偃師途次於荆拜余為誌○韓愈詩今春偶客</hi>
<hi>耒陽路悽慘去尋江上墓招手借問牧童兒牧兒指我祠堂處一堆空土煙蕪裏空使詩人悲嘆起怨聲千古</hi>
<pb n="KR2k0007_WYG_024-5a"/>
<hi>寄西風寒骨一夜沉秋水當時䖏處多白酒牛炙如今家家有飲酒食肉今如此何常人無飽死捉月走入千</hi>
<hi>尺波忠諌便沉汨羅底固知天意有所存三賢所歸同惡一水過客留詩千百人千古醜聲竟誰洗明時好古疾</hi>
<hi>人應以我意知終始○王介甫題杜子美像云吾觀少陵詩謂與元氣侔力能排天幹九地壮顔毅色不可</hi>
<hi>求浩蕩八極中生物豈不稠醜妍巨細千萬殊竟莫可以窮雕鎪惜哉命之窮顛倒不見収青衫老更斥餓走半</hi>
<hi>九州瘦妻僵前子仆後攘攘盜賊森戈矛吟哦當此時不廢朝廷憂常願天子聖大臣各伊周寧令吾廬獨破</hi>
<hi>受凍死不忍四海赤子寒颼颼傷屯悼屈只一身嗟時之人我所羞所以見公像再拜涕泗流推公之心古亦</hi>
<hi>少願起公死從公遊</hi>名宦呂温<hi>為刺/史</hi>皇朝張齊賢<hi>廷試唱名得㫖一榜盡除通判</hi>
冦凖<hi>凖之貶雷州也天下莫不冤之初過零陵行囊為溪冦所掠其酋長聞而趣還之踰年遷衡州司馬</hi>
<pb n="KR2k0007_WYG_024-5b"/>
劉摯<hi>為御史裏行上疏論常平免役法十害責監衡州塩倉</hi>人物蔡倫<hi>有宅在耒陽縣有池</hi>
<hi>及搗紙臼</hi>題詠中有古刺史<hi>杜甫詩云云盛才冠巖廊扶顛持柱石獨坐飛秋霜</hi>郡邑<lb/>
地卑饒霧雨<hi>唐郭受寄杜子長詩云云江湖天濶足風濤</hi>湖南為客動經春<lb/>
<hi>杜甫詩云云燕子啣泥兩度新</hi>衡陽太守虎符新<hi>唐韓翊詩湘竹班班湘水春云云</hi>可<lb/>
獨衡山解識韓<hi>蘓子瞻詩</hi>
四六<hi>䟽渥龍墀分符鴈嶠</hi>　<hi>剛辰啓籕/蒸水建牙</hi>　<hi>湖右奥區/衡陽名郡</hi>　<hi>地䧺州望星烱倉臺</hi>
<hi>瞻言蒸水之邦乃析長沙之地</hi>　<hi>載惟翼軫之區/莫重荆衡之域</hi>　　<hi>豈伊南服之州尚屈東方之騎</hi>
<hi>符分漢室之魚開藩有俶書寄衡陽之雁賀厦敢稽</hi>　　<hi>詩述昌黎閭里賀使君之至句成杜老巖廊輟刺史之臨</hi>
<pb n="KR2k0007_WYG_024-6a"/>
<hi>揖衡嶽之五峯正須弹壓分湖湘之千里有賴撫摩</hi>　　　<hi>開天柱紫盖之雲民嵓洞見澄洞庭青草之水地險彌堅</hi>
<hi>皂盖朱轓豈鴈峯之久駐黄扉青瑣即鳯閣之遄歸</hi>　　<hi>肅擁州麾直可開衡山之雲氣頻過書院又將詠沂水之春風</hi>
<hi>韓昌黎之叙衡山必多忠信魁竒之士朱文公之記石鼓欲聞性命道徳之談</hi>
　　道州<hi>營道寧逺</hi>　<hi>江華永明</hi>
　建置沿革<hi>禹貢荆州之域舜封象於有庳國即其地也楚越之分翼軫之星春秋戰國屬楚秦</hi>
　<hi>屬長沙郡漢武分長沙置零陵郡呉分零陵郡置營陽郡今州是也以郡在營水之南故名南齊為營道</hi>
　<hi>郡梁改永陽郡唐改南營州尋改道州皇朝因之今領縣四治營道</hi>
事要郡名舂陵<hi>長沙定王封中子買為丨丨侯有故城在寧逺縣</hi>風俗俗尚韶<lb/>
<pb n="KR2k0007_WYG_024-6b"/>
歌<hi>晏類要云云因舜二妃泣望於瀟湘號曰相君湘夫人遂作此歌其来乆矣</hi>島夷卉服<hi>同上</hi>
<hi>引風俗記云别有山徭白蠻倮人三種書所謂云云是也</hi>形勝僻在嶺隅<hi>元結曰臣州云云其</hi>
<hi>實邊裔</hi>有九疑山<hi>山海經注云蒼梧之/川云云在零陵界</hi>與五嶺接<hi>寰宇記云云</hi>
<hi>有炎熱而無瘴氣</hi>南控百粤之徼<hi>掌禹錫壁記云云北凑三湘之域</hi>土産州産<lb/>
侏儒<hi>陽城傳城為道州刺史云云謂之矮奴城奏州民奴盡短自是罷貢州人感之以陽名子○白居昜矮</hi>
<hi>詩道州之民多侏儒長者不過三尺餘市作矮奴年進送號為道州任土貢一自陽城来守郡不進矮奴頻詔</hi>
<hi>問城云臣按六典書任土貢有不貢無道州水土所生者只有矮民無矮奴吾君感悟璽書下嵗貢矮奴宜悉</hi>
<hi>罷道州民欲説使君先下淚仍恐兒孫㤀使君生男多以陽為字</hi>山川營道山<hi>在丨丨縣西四</hi>
<pb n="KR2k0007_WYG_024-7a"/>
<hi>十五里其始名曰營陽又曰南營又曰洪道</hi>瀟山<hi>在營道/縣西</hi>九疑山<hi>在寕逺縣南六十里</hi>
<hi>亦君蒼梧山九峯相似望而疑之謂之丨丨丨有九峯峯各有一水四水流灌於南海五水北注合為洞庭其</hi>
<hi>一曰朱明峯其下湘水源二曰石城峯其下沲水源女其冠魯妙典所居三曰石樓峯其下巢水源四曰娥皇峯</hi>
<hi>下池水源五曰舜源峯其下瀑水源亦曰華盖此峯最髙六曰女英峯其下砅水源七曰蕭韶峯其下渀水源</hi>
<hi>八曰桂林峯其下洑水源九曰梓林峯其下湎水源舊錄所載不同與九峯不相涉○蒼梧九疑之辨檀弓云</hi>
<hi>舜𦵏於蒼梧之野晉習鑿齒云虞舜𦵏零陵元和郡縣志亦云九疑舜之𦵏也按太史公曰舜南狩行死于蒼</hi>
<hi>梧之野歸𦵏於江南之九疑是為零陵則是舜死于蒼梧之野歸𦵏於零陵之九疑山海經云舜之所𦵏在今</hi>
<hi>道州零陵縣界蒼梧九疑當是兩處后人誤引舜死之地以為舜𦵏之所耳太史遍歴天下名山大川必有所</hi>
<pb n="KR2k0007_WYG_024-7b"/>
<hi>㨿當從史記及山海經</hi>舂陵山<hi>在營道縣北七十五里五山相接山勢峭秀舂陵水所出即漢舂陵</hi>
含暉巖<hi>在營道縣南五里唐劉夢得記云薛君景晦為道州得異境有石室穹然如夏屋因名其地曰</hi>
<hi>丨丨丨</hi>斜巖<hi>在縣南二百餘步古木蒼煙石田棊布巖竇可二丈其中深不可極或云通天執炬而入</hi>
<hi>但見峻巖峭壁寒泉冷風滴乳如佛像如車盖如花菓如器皿如飛走唐薛伯髙命名至道初太守張觀名曰</hi>
<hi>紫虚洞有冦莱公題名在焉</hi>玉琯巖<hi>在古舜祠之側漢哀帝時零陵郡文學奚景得玉琯十二于此</hi>
<hi>今舜祠后石室是也前有天皇元年舜碑尚焉</hi>月陂巖<hi>在田村梁武帝時有雙師自南嶽来止于黄庭</hi>
<hi>觀居白馬巖一日臨溪浴既隠去留所衣丨丨在杉林間數百年不壞巖中坐席舊迹宛然</hi>髙士巖<lb/>
<hi>在舜祠西二里間舊名野猪巖丘順甫欽若改曰丨丨丨昔有獵者見羣豕逐入巖不見因得樂器一部無為</hi>
<pb n="KR2k0007_WYG_024-8a"/>
<hi>觀道士以獻之朝時見唐王維賀表</hi>龍巖<hi>在丹桂鄉耽坡墟之側瀕江湘傳若聞巖有龍吟之聲即其鄉</hi>
<hi>有登科級者</hi>陽華巖<hi>在營道縣東南七里山下有大岩向東元次山名之作銘命邑大夫瞿令問以</hi>
<hi>二體篆書刻之崖石元次山招陶别駕家陽華詩云海内厭兵革騒騒二十年陽華洞中人似不知亂焉</hi>班<lb/>
竹巖<hi>在營道縣南五十里多小班竹相傳云舜葬九疑二妃尋湘水以乎拭淚把竹遂成班色也○劉長</hi>
<hi>卿詩梧桐在何處班竹自成林㸃㸃流殘涙枝枝寄在心</hi>白茫嶺<hi>在江華縣西亦名甿渚五嶺之一世</hi>
<hi>説五嶺一大庾二永明三白茫四臘嶺五臨源白茫嶺在江華杜甫云五嶺皆炎熱此居其一</hi>永明嶺<lb/>
<hi>在永明盖五嶺之一也</hi>暖谷<hi>在寒亭傍治平四年邑尉李伯英得之邑大夫蔣褀名之蔣頴叔作記謂</hi>
<hi>方盛寒入此谷中其氣温然雖挟纊熾炭不若也</hi>碧虚洞<hi>水流通碧橋南注舜溪亦名嘉魚洞其寔</hi>
<pb n="KR2k0007_WYG_024-8b"/>
<hi>碧虚池也元次山名曰無為洞篆刻在焉洞在永福寺東十步上有正元間李嶠篆刻行五里間有南北二徑</hi>
<hi>一徑適舜峯一徑通紫虚洞行二十里有石穴上通于天有元次山永泰年題名自天聖中寺僧雲亮於洞前</hi>
<hi>百步築堤為塘瀦水溉田洞遂為池</hi>左湖<hi>在州/東</hi>濓溪<hi>在營道縣/西二十里</hi>洄溪<hi>在江</hi>
<hi>華縣三十里四山之間乳竇松膏之所漬泉甘宜稻飲之者夀元次山宿洄溪翁宅詩序云翁代宗時人姓黄</hi>
舂溪<hi>在故大歴縣即都溪也</hi>右溪<hi>在城西水流石間元次山名之有游右溪勸學者詩薛伯髙即</hi>
<hi>其旁建學溪在學之東○元次山詩吾爱石魚湖石魚在湖裏魚皆有酒尊繞魚是湖水兒童作小舫載酒勝</hi>
<hi>一盃且欲坐湖畔石魚長相對</hi>二十四灘<hi>亦能/病舟</hi>瀟水<hi>在營道縣西北南流一百里至州城</hi>
<hi>東南與沲水合</hi>營水<hi>在營道/西一里</hi>井泉七泉<hi>元結銘序云道州東郭有泉七穴命其五曰潓</hi>
<pb n="KR2k0007_WYG_024-9a"/>
<hi>
                        <graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>涍汸淔欲飲者有所感𤼵一曰漫泉自旌漫浪一出山東命曰東泉垂流特異</hi>樓閣萊公樓<lb/>
<hi>在州治之西公貶道州司馬既去人為之建樓以萊公名之初尞王安中書額</hi>鼓角樓<hi>天聖間司理掌</hi>
<hi>禹錫記云皷角之制有自來矣肇帝鴻之御宇戰蚩尤於涿野克壮乎虎旅取象乎龍吟爾後始皇備於鹵簿</hi>
<hi>稷嗣定于雅樂前征烏于之國遂寢乎兠勒之曲後分熊軾之寄乃限乎天驕之奏故有屹壤湖之峻雌敞雲</hi>
<hi>構之飛譙三吹之調彌切七萃之師咸肅丕顯乎威武底寧乎邊鄙則知聖人備物致用其利博哉</hi>亭榭<lb/>
粲粲亭<hi>在州治後盖取杜詩丨丨元道州之句</hi>欣欣亭<hi>同上取道州民歌老者幼者何丨丨</hi>
<hi>之句</hi>振振亭<hi>同上取桞子厚文宣王/廟碑丨丨薛公之意</hi>肅肅亭<hi>同上取杜甫餞裴道州詩</hi>
<hi>丨丨秩初筵之意</hi>欵乃亭<hi>元結有詩云下瀧船似入深淵上瀧船似欲昇天瀧南欲到九疑郡應絶</hi>
<pb n="KR2k0007_WYG_024-9b"/>
<hi>髙人乘興船</hi>白雲亭<hi>元結詩有云出門見南山喜逐松徑行窮髙欲極逺始到丨丨丨</hi>潓泉<lb/>
亭<hi>在惠泉北○元結詩云問吾常燕息泉上何處好獨有丨丨丨令人可終老天寒宜泉温泉寒宜大暑誰</hi>
<hi>到丨丨丨其心肯辭去</hi>寒亭<hi>在江華縣隔江唐瞿令問棧險道入洞穴因作亭于石上元結大暑登之</hi>
<hi>疑天時將寒故名</hi>菊圃<hi>在州治元/結有詩</hi>古跡舜陵<hi>或云在女英峯之下寰宇記云名永</hi>
<hi>陵自古禁樵採置守陵六戸</hi>有庳國<hi>舜封象于有庳後世以道州為有庳之國國始封今失其地唐</hi>
<hi>通典為有鼻桞宗元記薛伯髙刺道州斥鼻亭神事亦有庳為有鼻云</hi>麓狀三級<hi>在舜廟前蕭韶</hi>
<hi>峯之東北無為觀後相去十餘里古有道之士作之以棲息</hi>修真四壇<hi>第一壇乃第一麓林</hi>
<hi>上有茜草長丈餘如虎鬚古人鍊丹之地鐵臼鐺釡猶存第二壇乃第二麓狀有清池東流上有鐵臼鐵</hi>
<pb n="KR2k0007_WYG_024-10a"/>
<hi>磬觀其文云齊永明五年四月五日國主為一切舎識造鉄磬十二枚第三壇上有石状筀竹圍大者幾二尺</hi>
<hi>第四壇有石盆水流不竭</hi>九井<hi>在九疑山世傳何侯採葯九疑山錬丹於此汲一井而八井皆動</hi>窊<lb/>
樽<hi>在城中報㤙寺之西元結集云道州城外左湖東二十步有小石山山巔有窊穴可以為樽乃為亭樽上</hi>
<hi>○元結詩巉巉小山石𢾗峯載窊亭窊石堪為樽状類不可名</hi>五如石<hi>在下津門之外江之北左如旋</hi>
<hi>龍右如驚鴻前如飲虎後如怒龜坐于石巔如乗靈槎亦元結名之</hi>初尞石<hi>在州子城西開圥寺前江</hi>
<hi>中王安中謫居每乗舟往坐其上有刻字</hi>祠廟舜祠<hi>在舜/峯下</hi>濓溪祠<hi>魏華父記營道之西</hi>
<hi>十八里為濓之源又東流二十里為濓溪保左曰龍山右曰豸則故居之寔也</hi>名宦裴虬<hi>為刺史歐</hi>
<hi>陽永叔集古錄怡亭䟦尾稱虬為道州刺史盖亭銘裴虬所撰</hi>徐履道<hi>元結道州刺史記天下太平方</hi>
<pb n="KR2k0007_WYG_024-10b"/>
<hi>千里之内生植齒類刺史能存亾休戚之天下丘興方千里之内能得黎庶能援患難在刺史耳凢刺史若無</hi>
<hi>文武才略若不清亷肅下若不明惠公直則一州生類皆受其害於戯自至此州見井邑丘墟生民幾盡試問</hi>
<hi>其故不覺涕下前政刺史或有貪猥惛弱不分是非但以衣服飲食為事數年之間蒼生䝉以私欲侵奪兼之</hi>
<hi>公家馳迫非姦惡彊富殆無存者問之耆老前後刺史能恤養貧弱専守法令有徐公履道李公廙而已徧問</hi>
<hi>諸公善或不及徐李二公惡有不堪説者故為此記與刺史作戒自置州已來諸公改授遷絀年月則舊記存</hi>
<hi>焉</hi>李廙<hi>詳見上徐/履道注</hi>元結<hi>本傳結為刺史搜攪山水佳處被之詩歌由是此邦山水甲天</hi>
<hi>下又奏免百姓所負租税十三萬八千餘緍○容齋三筆元結為刺史作舂陵行又作賊退示官吏一篇杜甫</hi>
<hi>覽結二詩亦志之曰今盜賊未息知民疾苦得結軰十數公落落然參錯天下為邦伯萬物吐氣天下少安可</hi>
<pb n="KR2k0007_WYG_024-11a"/>
<hi>待矣</hi>陽城<hi>城至道州治民如治家不以簿書介意課當上考功成自書曰撫字心勞摧科政拙考下下</hi>
薛伯髙<hi>唐元和七年由刑部郎為州刺史遷州學於城西桞宗元為記</hi>皇朝冦凖<hi>景徳間與</hi>
<hi>畢士安同相以謀廢丁謂事泄出知州未幾貶道州司馬公之謫此也百姓兢荷土木為廨舍守土者以聞遂</hi>
<hi>有海康之行</hi>人物李郃<hi>太和元年擢進士第一崔郾為坐主或謂即與劉蕡同應賢良方正科者</hi>
何堅<hi>韓愈送何堅序何與韓同姓為近堅以進士舉于吾為同業其在太學也吾為博士堅為生生與博</hi>
<hi>士為同道其識堅也十年為故人同姓而近也同業也同道也故人也於其志不得願而歸其可以無言耶堅</hi>
<hi>道州人道之守陽公也道于湖南為屬州陽公賢也堅為民堅又賢也湖南得道為屬道得堅為民堅歸倡其</hi>
<hi>州之父老子弟服陽公之令道亦倡其縣與其比州服陽公之令吾聞鳥有鳯者常出于有道之國當漢時黄</hi>
<pb n="KR2k0007_WYG_024-11b"/>
<hi>霸為頴川守是鳥實集而鳴焉若史可信堅歸吾將賀其見鳯而聞其鳴也已</hi>皇朝周頥<hi>始名惇實</hi>
<hi>改避舊諱年十五偕母往京師依舅家居用舅氏向思補將作監簿調洪州分寧縣主簿南安軍司理郴州郴</hi>
<hi>縣令桂陽令又知洪州南昌縣合州判官䖍州通判永州通判遷駕部郎受廣東運判就轉虞部郎提刑以疾</hi>
<hi>求南康上印分司南京卜居九江廬山名曰濓溪書堂𦵏江州先生初往京師不知其師誰也年未不惑已為</hi>
<hi>二程師先生有通書四十章舊無太極圖程氏本有之在通書之后或曰傳於穆脩修𫝊先天圖於种放放傳</hi>
<hi>於希夷先生陳摶此殆其學之一師也通書有章其篇目則後人為之五峯胡公宏為序焉</hi>題詠粲<lb/>
粲元道州<hi>杜甫和元使君舂陵行云遭亂髪盡白轉衰病相嬰沉綿盜賊際狼狽江漢行歎時藥力</hi>
<hi>薄為客羸瘵成吾人詩家秀博采世上名云云前聖畏後生觀乎舂陵作歘見俊哲情復覽賊退篇結也實國</hi>
<pb n="KR2k0007_WYG_024-12a"/>
<hi>楨賈誼昔流慟匡衡嘗引經道州憂黎庶詞氣浩縱横兩章對秋月一字偕華星致君唐虞際純朴憶大庭何</hi>
<hi>時降璽書用爾為丹青獄訟乆衰息豈惟偃甲兵悽惻念誅求薄歛近休明乃知正人意不茍飛長纓凉颷振</hi>
<hi>南嶽之子寵若驚色沮金印大興含滄溟清我多長卿病日夕思朝廷肺枯渴太甚漂泊公孫城呼兒具紙筆</hi>
<hi>隱几臨軒楹作詩呻吟内墨淡字欹傾感彼危苦詞庶幾知者聽</hi>肅肅秩初筵<hi>杜甫湘江餞裴</hi>
<hi>道州詩白日照舟師朱旂散廣川羣公餞南伯云云</hi>朝飡是草根<hi>元結舂陵行詩舟小經亂亡遺</hi>
<hi>人實困疲大鄉無十家大族今單羸云云暮食乃木皮</hi>隼旟辭瀟水<hi>劉禹錫送李䇿一麾出營</hi>
<hi>陽惠彼蚩蚩民云云居者皆涕零</hi>路入畫屏中<hi>呂温道州途中詩秋桂佳山水營陽舊日同經</hi>
<hi>途㸔不暇遇境説難窮疊嶂青時合澄湘漫處空舟移明鏡裏云云巖壑千家接松蘿一徑通漁燈生漂渺犬</hi>
<pb n="KR2k0007_WYG_024-12b"/>
<hi>吠隔璁瓏戯鳥留餘翠幽花恡晚紅光翻沙瀬日香散橘園風信美非吾土分憂屬賤躬守愚資地僻䘏隠望</hi>
<hi>年豐且保心能静那求政必工課始如免戾歸養洛城東</hi>余昔𤼵軔於蒼梧<hi>屈原離騷經曰</hi>
<hi>云云歴沅湘以南征兮就重華而陳詞</hi>登九疑兮望青川<hi>李白悲清秋賦云云見三湘之</hi>
<hi>潺湲</hi>
四六<hi>乃眷舂陵實鄰炎嶠</hi>　<hi>瀟湘名邦/濓溪遺俗</hi>　<hi>雖云地僻/尤幸民淳</hi>　　<hi>山近九水俗同五嶺</hi>
<hi>乃眷蒼梧之野爰分左竹之符</hi>　　<hi>弔靈均於湘水/呌虞舜於蒼梧</hi>　　<hi>民貧而土地希入俗悍而蠻獠雜居</hi>
<hi>陽誎議字民之政此意可稽周濂溪毓秀之鄉斯文有賴</hi>　　　<hi>郡臨瀟水居多蠻徼之民地近嶺隅漸有炎荒之象</hi>
<hi>撫字心勞寧愧當時之陽子品題句妙重逢今代之漫郎</hi>　　　<hi>豈特矮民猶誦陽公之徳抑令黎庶能知元子之憂</hi>
<pb n="KR2k0007_WYG_024-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_024-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷二十四<lb/>
</p>
<p>
</p>
  </div>
</body>
</text>
</TEI>
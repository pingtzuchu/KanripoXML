<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷二十三</head>
    <p>
<pb n="KR2k0007_WYG_023-1a"/>
欽定四庫全書<lb/>
　方輿勝覽卷二十三　　　　　宋　祝穆　撰<lb/>
　　湖南路<lb/>
　　　潭州<hi>長沙湘鄉</hi>　<hi>善化/湘潭</hi>　<hi>衡山/益陽</hi>　<hi>安化/瀏陽</hi>　<hi>醴陵/湘隂</hi>　<hi>攸縣寧鄉</hi>
　建置沿革<hi>禹貢荆州之域三苗之境其星土當鶉尾之次翼軫之度長沙自有一星在軫中周</hi>
　<hi>成王分封屬楚長沙之名始見於威王之時春秋戰國屬楚黔中地秦分黔中置長沙郡漢髙徙呉芮為</hi>
　<hi>長沙王都臨湘景帝封子𤼵為長沙定王晉置湘州隋改為潭州又改長沙郡唐為長沙郡復為潭州領</hi>
　<hi>欽化節度皇朝降為防禦使復為武安節度陞為帥府統郡十領縣十二治長沙善化</hi>
<pb n="KR2k0007_WYG_023-1b"/>
　　湖南轉運置司<lb/>
事要郡名長沙<hi>郡以丨丨星得名寰宇記引闞駰十三州記云西自湘江至東萊萬里故曰丨</hi>
<hi>丨</hi>夀沙<hi>晉隋天文志長/沙明則主夀</hi>星沙<hi>見/上</hi>熊湘<hi>昔熊繹始封於此故名</hi>三湘<lb/>
<hi>寰宇記湘潭湘鄉湘源</hi>風俗有舜遺風<hi>湘中記其俗丨丨之丨丨人多純朴今猶好弹五絃</hi>
<hi>琴及為漁父吟</hi>頗雜越風<hi>湖南風土記茅/廬為室云云</hi>長沙卑濕<hi>同上云云俗信鬼好</hi>
<hi>淫祀○漢書長沙定王𤼵景帝二年立以母㣲無寵故王丨丨貧國應劭注時諸王來朝有詔更前稱夀歌舞</hi>
<hi>定王但張䄂小擧手左右笑其拙恠問之對曰臣國小而地狹不足以囘旋帝乃以武陵零陵桂陽屬之焉</hi>
其人勁悍決烈<hi>隋書云云頗同揚州</hi>瀟湘為洙泗<hi>王黄州碑云云荆湖為鄒魯</hi>
<pb n="KR2k0007_WYG_023-2a"/>
形勝雲陽之墟<hi>遁甲經長沙福地云云可以避難可以隱居雲陽氏古仙人也</hi>列山氏<lb/>
之故墟<hi>圖經云云</hi>三苗國之南境<hi>同上/云云</hi>南以五嶺為限<hi>元和郡縣</hi>
<hi>志云云北以洞庭為界</hi>右吞夏汭<hi>唐飛文應詔曰/云云左控荆門</hi>邑連溪洞<hi>帥董華表</hi>
唇齒荆雍<hi>晉譙王承為湘州刺史元帝謂曰湘州控上流之形勢據三江之㑹云云</hi>依負喬<lb/>
嶽<hi>長沙志云云襟帶重湖</hi>居三江五湖之中<hi>大觀陞州為帥府詔云云地大物衆</hi>山<lb/>
川秀麗稱衡湘<hi>見後歐公送廖倚序</hi>瀟湘八景<hi>湘山野録本朝宋迪度支工畫有</hi>
<hi>平沙鴈落逺浦帆歸山市晴嵐江天暮雪洞庭秋月瀟湘夜雨煙寺晚鐘漁村落照謂之八景云</hi>土産<lb/>
鵩鳥<hi>土風碑有云巴蛇食象空見於圖書丨丨似鴞但聞於詞賦厥草惟□蘭孫杜若荃衡留夷䔾車出</hi>
<pb n="KR2k0007_WYG_023-2b"/>
<hi>焉</hi>蘭蓀<hi>見上/注</hi>山川麓山<hi>盛𢎞之荆州記長沙西岸有丨丨盖衡山之足又名靈麓峯乃</hi>
<hi>嶽山七十二峯之數自湘西古渡登岸夾徑喬松泉澗盤繞諸峯疊秀下瞰湘江嶽麓寺道林寺嶽麓書院皆</hi>
<hi>在此焉</hi>湘山<hi>在益陽洞庭之中即熊耳山相君所游處亦曰君山秦皇至丨丨祠大風不得度遂赭</hi>
<hi>其山○山海經洞庭之山浮於水上下有金石絲竹之聲楚懷王以四仲游山舉四仲之氣以為樂章○任鵠</hi>
<hi>君山詩波濤四面白雲木一堆青</hi>昭山<hi>元和志在長沙南七十里臨湘水下有凝潭曰昭潭州之得名</hi>
<hi>因此寰宇記昔昭王南征而不返没於此潭故曰昭潭</hi>玉笥山<hi>甄烈湘中記屈潭之左有丨丨丨屈</hi>
<hi>平之放棲於此山而作九歌焉○輿地廣記在湘陰隋於此置玉州</hi>雲陽山<hi>在攸縣即雲陽之壇</hi>雲<lb/>
母山<hi>在湘潭北九里列女傳長沙雲母服之不朽</hi>小廬山<hi>在益陽似九江廬山故曰丨丨丨晏</hi>
<pb n="KR2k0007_WYG_023-3a"/>
<hi>類要即浮丘公上昇之所上有消修寺○張敬夫詩峯勢香爐直溪添峽水潺居然一蘭若喚作丨丨丨</hi>尖<lb/>
山<hi>在長沙西一名土峯䜟云丨丨青宰相生</hi>南嶽<hi>一名衡山在衡山縣西三十里晉因山以名郡○湘</hi>
<hi>中記度應斗衡位直離宮故曰丨丨又名霍山爾雅疏㤗與岱衡與霍皆一山有二名○南嶽記衡山者朱陵</hi>
<hi>之靈臺太虚之寳洞上承翼軫鈐縂萬物故名衡山下踞離宮統攝火師故號南嶽赤帝館其嶺祝融宅其陽</hi>
<hi>逮于軒轅以灊霍二山副焉○長沙志軒翔聳㧞九千餘丈尊卑差次七十二峯巖洞溪澗泉石之聲交錯於</hi>
<hi>中又有數十洞十五巖三十八泉二十五溪九池九潭六源八橋九井三穿三漏此最著者七十二峯最大者</hi>
<hi>五祝融紫盖雲宻石廪天柱而祝融為最髙○杜甫望嶽詩南嶽配朱鳥秩禮自古王歘汲頓地靈鴻洞半炎</hi>
<hi>方邦家用祀典在徳非馨香巡守何寂寥有虞今則亡洎吾隘世綱行邁越瀟湘渴日絶壁出漾舟清光旁祝</hi>
<pb n="KR2k0007_WYG_023-3b"/>
<hi>融五峰尊峯峯次低昻紫盖獨不朝爭長鄴相望恭聞魏夫人羣仙夾翺翔有時五峯氣散風如飛霜牽迫限</hi>
<hi>修途未暇杖崇岡歸來覬命駕沐浴休玉堂三嘆問府主曷以賛我皇牲壁忍衰俗神其思降祥○劉禹錫詩</hi>
<hi>東南倚葢卑維嶽資柱石前當祝融居上拂朱鳥翮青𡨕結精氣磅礴宣地脉還聞膚寸陰能致彌天澤○李</hi>
<hi>白詩衡山蒼蒼入紫㝠下㸔南極老人星囘飈吹散五峯雪往往飛花落洞庭○盧肇登南嶽蘭若詩祝融絶</hi>
<hi>頂萬餘層䇿杖攀蘿步步登行到月宮霞外寺白雲相伴兩三僧</hi>祝融峯<hi>位直離宮○盧載詩五千</hi>
<hi>里地望皆見七十二峯中最髙○朱元晦自上封登祝融絶頂次南軒韻衡嶽千仞起祝融一峯髙羣山畏突</hi>
<hi>兀犇走如曹逃我來雪月中歴覽快所遭捫天滑青壁俯<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>崩銀濤所恨無十犗一掣了六鰲遄歸青運宮坐</hi>
<hi>對白玉毫重閣一倚徙霜風利如刀平生山水心真作貨食饕明朝更清澈再往豈惮勞中宵撫世故劇如千</hi>
<pb n="KR2k0007_WYG_023-4a"/>
<hi>蝟毛嬉遊亦何益嵗月今滔滔起望東北雲茫然首空搔○又下祝融峯我來萬里駕長風絶壑層雲許盪胸</hi>
<hi>濁酒三盃豪氣𤼵朗吟飛下祝融峯</hi>聖燈巖<hi>在衡山之青玉壇○張敬夫詩陰壑傳聞烱夜燈幾人髙</hi>
<hi>閣費追尋山間光景秪常事堪笑塵寰萬種心○朱元晦詩神燈遊夜唯聞説皓月當空不用尋箇裏忘言真</hi>
<hi>得所便應從此正人心</hi>金牛崗<hi>在長沙湘中記載赤牛渡江糞金於沙中舟人跡逐至山不見乃掘</hi>
<hi>地求之掘處尚存謂之丨丨丨今在城中之嚴福寺有裴休書堂在焉</hi>清風峡<hi>在岳麓寺下泉石清</hi>
<hi>徼南軒有詩</hi>朱陵洞<hi>在衡山南嶽記名大虚小有/之天三十六洞天中第三</hi>靈龜洞<hi>在安</hi>
<hi>化東南四十里上有石屋水㵼洞前三十丈前後賦詩者甚衆</hi>湘江<hi>在長沙○羅含湘中記湘水至清深</hi>
<hi>五六丈下見底了了石子如樗蒲白沙如雪霜赤岸若朝霞○長沙志涉湘千里聞漁父吟中流相和其聲綿</hi>
<pb n="KR2k0007_WYG_023-4b"/>
<hi>逺可聽所謂汲清湘燃楚竹款乃一聲山水動色此豈俗漁境界耶</hi>洞庭湖<hi>長沙志洞庭之水瀦為七</hi>
<hi>百里日月出入其中○史記黄帝南至於江登熊湘作咸池張樂於洞庭之野或題詩云湖光秋月兩相和潭</hi>
<hi>面無風鏡未磨遥望洞庭水水翠白雲槃裏一青螺</hi>青草湖<hi>志南曰青草北曰洞庭所謂重湖○黄魯</hi>
<hi>直詩乙丑越洞庭丙寅渡青草</hi>東湖<hi>在長沙○戴叔倫詩偶囘丨丨東復東數聲雞唱翠㣲中遥知楊桞</hi>
<hi>是門處似覺芙蓉無路通</hi>湘灕<hi>一水而背流丨猶相也丨猶離也以言湘水有所合而灕則違湘而南也</hi>
<hi>湖嶺之間湘水貫之無出湘之右者凢水皆會焉但以瀟水合則曰瀟湘以蒸水合則曰蒸湘以沅水合則曰</hi>
<hi>沅湘耳</hi>昭潭<hi>在昭/山下</hi>屈潭<hi>在湘陰縣六十里○酈道元水經云汨水西經玉笥山又西為屈潭</hi>
<hi>即羅潭也○屈原漁父篇原既放遊於江潭行吟澤畔顔色憔悴曰寧赴湘流彛於江魚腹中乃作懷沙之賦</hi>
<pb n="KR2k0007_WYG_023-5a"/>
<hi>自投汨羅而死○圖經今有屈原冢在江側或謂楚人招魂葬焉又有屈大夫碑而字滅無迹矣賈誼渡湘為</hi>
<hi>賦以弔原史遷亦嘗經此水○荆楚嵗時記屈原以五月五日投汨羅水楚人哀之至此曰輙以竹筒貯米祭</hi>
<hi>之人或夢原曰多為蛟龍所食願以綵索繫角黍以投庻免此患今俗因此○韓昌黎詩猿愁魚躍水翻波自</hi>
<hi>古流傳是汨羅蘋藻滿盤無處奠空聞漁父扣絃歌</hi>舜溪<hi>在衡山安上峯相傳舜因陟方過此</hi>禹溪<lb/>
<hi>在雲宻峯○郡守石才詩須知此溪水名著百王前</hi>青楓浦<hi>在瀏陽縣○杜子美詩輟棹丨丨丨雙楓</hi>
<hi>舊已摧</hi>雷池<hi>在祝融峯側○劉莘老詩九千丈外雲間寺一萬年餘石上松引手莫髙疑觸斗臨池母</hi>
<hi>久恐興龍○張栻丨丨觀日詩云朝曦何處升彷彿認㣲紅金鉦忽湧出滉蕩浮雙曈乾坤豁呈露羣物光芒</hi>
<hi>中誰知雷池景乃與日觀同</hi>銅官渚<hi>在寧鄉縣界三十里舊志楚鑄錢處杜子美有丨丨丨阻風詩</hi>
<pb n="KR2k0007_WYG_023-5b"/>
橘洲<hi>類要在長沙西南四十里湘江中泗洲曰丨丨曰直洲曰誓洲曰白小洲江中水泛惟此不没上多</hi>
<hi>美橘故名○晉永興生此洲諺曰昭潭無底丨丨浮</hi>駱駝觜<hi>在瀏口諺云丨丨丨圓出狀元</hi>井泉<lb/>
碧泉<hi>在湘潭西南七十里澄碧如染溉田五千畝南入湘胡安國朱晦庵曾遊有詩五峯胡宏創亭曰有</hi>
<hi>本</hi>學校嶽麓書院<hi>南軒張敬夫記云湘西故有藏室背陵向壑木茂而泉潔為士子肄業之</hi>
<hi>地始開寳中郡守朱洞百度基創宇以待四方學者李允則來為州請於朝乞以書藏方是時山長周式以行</hi>
<hi>義著祥符八年召見便殿拜國子學主簿使歸教授詔以丨丨丨丨名璔賜中秘書紹興辛亥更兵革灰燼乾</hi>
<hi>道改元建安劉侯珙下車既敭蠧夷姦民俗安静郡人合辭以書院請侯竦然曰是固章聖皇帝加惠一</hi>
<hi>方以風厲天下者而可廢乎來半嵗而屋成某從多士往觀焉曰侯之為是舉也豈特使子羣居侯談但為决科</hi>
<pb n="KR2k0007_WYG_023-6a"/>
<hi>利禄計乎亦豈使子習為言語文辭之工而已乎盖欲成就人才以傳道而濟斯民也其傳果何歟曰仁也仁</hi>
<hi>人心也率性立命知天地而宰萬物者也孟子曰惻隱之心仁之端也於此焉求之則不差矣嘗試察吾事親</hi>
<hi>從兄應物處事是端也茍能充而達之則仁之大體豈不可得乎及其至也與天地合徳鬼神同用悠久無疆</hi>
<hi>變化莫測而其則初不逺也是雖約居屏處庸何損得時行道事業滿天下而亦何加於我遂書斯言以厲同</hi>
<hi>志俾無忘侯之徳</hi>文定公書院<hi>胡公安國渡江而休于衡嶽買地結廬名曰書堂十五年不出</hi>
五峯書堂<hi>胡宏所築在寧鄉縣之靈峯</hi>城南書院<hi>在臨湘門街乃南軒先生講學之地</hi>
<hi>題扁筆勢豪勁張紫㣲平生得意書也其間鑿池以匯息澤之水本屬納氏故名納湖○張敬夫詩積雨欣始</hi>
<hi>霽清和在此時林葉既敷榮禽聲亦融怡鳴泉來不窮湖風起淪漪西山卷餘雲逾覺秀色滋層層叢錄間愛</hi>
<pb n="KR2k0007_WYG_023-6b"/>
<hi>彼松栢姿青青初不改似與幽人期坐久還起來堤邊足逶迤游魚傍我行野鶴向我飛敢忘昔賢志亦復咏</hi>
<hi>而歸寄言山中友和我和平詩○朱元晦䟦云久聞敬夫城南景物之勝常恨未得往遊其間今讀此詩便覺</hi>
<hi>風篁水月去人不逺然敬夫道學之懿為世醇儒今之乃欲以筆札之工追蹤前作豈其戲耶不然則敬夫</hi>
<hi>豪放奔逸與西臺之温厚靚深必有能辨之者○詩云詩筒連畫卷坐㸔復行吟想象南湖水秋來幾許深</hi>
堂觀敬簡堂<hi>在府治張紫㣲建以為燕室兩壁書中庸大學中屛篆書顔淵問仁一章皆張自筆</hi>
<hi>侍講張栻記云盖心宰萬物而敬者心之道所以生也生則萬理森然而萬事之綱總攝於此凢至乎吾前者</hi>
<hi>吾則因其然而酬酢之也故動雖㣲而吾固經緯乎趨吉之先事雖大而吾處之若飲食之常此所謂居敬而</hi>
<hi>行簡者歟故先覺君子謂飾私智以為竒非敬也簡細不故而自崇非敬也非敬則是心不存而萬事乖析矣可</hi>
<pb n="KR2k0007_WYG_023-7a"/>
<hi>畏歟雖然若何而能敬克其所以害敬者則敬立矣害敬莫甚於人欲自容貌辭氣之間而察之天理人慾絲</hi>
<hi>毫之分則敬在其中引而達之則將有常而日新日新而無窮矣○朱元晦敬簡堂詩煌煌定方中農隙孟冬</hi>
<hi>月君侯敞齋扉華榜新未揭我來適兹時亦有大夫苃清湘不留行晤語得超越更看雷雨勢翻動龍蛇窟襟</hi>
<hi>懷頓能輸肝膽亦已竭老仙來何方湖海氣硉矹君侯歛袂起顛越承屦襪坐人驚創見引去殊卒卒伊余不</hi>
<hi>忍逝頓首願有謁人生均秉彛天造豈停歇云何利害判所較無一髪兹焉辨不早大本恐將蹷吾言實自箴</hi>
<hi>君聽未宜忽○後林栗易以静香堂</hi>湘山觀<hi>在漕㕔東/張安國書</hi>䑓閣定王臺<hi>俗傳定王</hi>
<hi>載米愽長安土築臺于此以望其母唐姫墓張安國名曰定王臺自為書扁○朱元晦詩寂寞畨君後光華帝</hi>
<hi>子來千年餘故國萬事只空臺日月東西見湖山表裏囘定知爽鳩樂莫作雍門哀</hi>楚樓<hi>在郡城上</hi>清<lb/>
<pb n="KR2k0007_WYG_023-7b"/>
風閣<hi>在湘潭縣</hi>歸鴻閣<hi>在瀏陽縣楊中立建/後為祠張敬夫記</hi>亭舘望湘亭<hi>鄭谷</hi>
<hi>詩湘水似伊水湘人非故人登臨獨無語風桞自摇春</hi>湘江亭<hi>孟賓於有丨丨丨詩云獨宿大中年</hi>
<hi>裏寺樊籠得出事無心寒山夢覺一聲磬霜葉滿林秋正深</hi>風雩亭<hi>張敬夫序云嶽麓書院之南有</hi>
<hi>曾丘焉於登覽為曠建安劉公作亭其上以為青衿遊息之地廣漢張敬夫名以風雩</hi>碧湘門<hi>冷齋</hi>
<hi>夜話黄魯直南遷與予㑹于長沙留丨丨丨者一月○陶弼詩城中煙樹緑波漫幾萬樓臺樹影間天濶鳥行</hi>
<hi>疑没草地卑江勢欲沉山</hi>長沙驛<hi>桞宗元/有詩</hi>三元坊<hi>淳熈乙巳上舍釋褐魁易祓丁未省</hi>
<hi>元湯濤狀元王容皆邦人</hi>佛寺道林寺<hi>在嶽麓山下距善化縣八里寺有四絶堂保大中馬氏建</hi>
<hi>謂沈𫝊師裴休筆札宋之間杜甫篇章治平間蔣永叔作記曰彼以杜詩沈書為絶吾豈敢議若夫遺歐陽詢</hi>
<pb n="KR2k0007_WYG_023-8a"/>
<hi>書二也杜詩三也韓詩四也此之謂四絶○杜甫嶽麓山道林二寺詩玉泉之南麓山殊道林林壑爭盤紆寺</hi>
<hi>門髙開洞庭野殿脚挿入赤沙湖五月寒風冷佛骨六時天樂朝香爐地靈步步雪山草僧寳人人滄海珠塔</hi>
<hi>刼宮牆壯麗敵香厨松道清凉俱蓮花交響共命鳥金榜雙逥三足烏方丈涉海費時節𤣥圃尋河知有無暮</hi>
<hi>年且喜經行近春日兼䝉暄暖扶飄然斑白身奚適旁府此烟霞茅可誅桃源人家易制度橘洲田土仍膏腴潭</hi>
<hi>邑中甚淳古太守庭内不喧呼昔遭衰世皆晦迹今幸樂國養㣲軀依止老宿亦未晚富貴功名焉足圖乆為</hi>
<hi>野客尋幽慣細學何顒免興孤一重一掩吾肺腑山鳥山花吾友于宋公放逐曾題壁物色分留與老夫○韓</hi>
<hi>愈陪杜侍御遊湘西寺詩長沙千里平勝地猶在險况當江濶處斗起勢匪漸深林髙玲瓏青山上琬琰路窮</hi>
<hi>臺殿闢佛事煥且儼剖竹走源泉開廊架崖广又云客堂喜空凉華榻有清簟澗蔬煑蒿芹水果剥菱芡又云</hi>
<pb n="KR2k0007_WYG_023-8b"/>
<hi>小樓黒無月漁火燦星㸃夜風一何喧杉檜屢磨颭猶疑在波濤怵惕夢成魘静思屈原沈逺憶賈誼貶椒蘭</hi>
<hi>爭妬忌綘灌其䜛謟誰令悲生膓坐使淚盈臉翻飛乏羽翼指摘困瑕玷珥貂藩維重政化類分陜禮賢道何</hi>
<hi>優奉己事苦儉大厦棟方隆巨川楫行剡經營誠少暇遊宴固已歉旅程愧淹留徂嵗嗟荏苒平生每多感柔</hi>
<hi>翰遇頻染展轉嶺猿鳴曙煙青燄燄○崔班詩臨湘之濱麓之隅西有松寺東岸無松風十里擺不斷竹泉㵼</hi>
<hi>入于僧厨宏梁大棟何足貴山寺難有山泉俱四時唯夏不敢入燭龍安敢停斯須逺公池上種何物碧羅扇</hi>
<hi>底紅鱗魚香閣朝鳴大法鼓天宮夜轉三乗書野花市井裁不着山鷄飲啄聲相呼金鑑僧迴步步影石盆水</hi>
<hi>濺聫聫珠北臨髙處日正午舉手欲摸黄金烏遥江大船小於葉逺村雜樹齊如蔬潭州城郭在何處東邊一</hi>
<hi>片青模糊今來古往人滿地勞生未了歸丘墟長鄉之門久寂寞五言七字誇規模我吟杜詩清入骨灌頂何</hi>
<pb n="KR2k0007_WYG_023-9a"/>
<hi>必須醍醐白日不照来陽縣皇天厄死飢寒軀明珠大貝採欲盡蚌蛤空滿赤沙湖今我題詩亦無味懷賢覽</hi>
<hi>古城長吁不如興罷過江去已有好月明歸途○韋蟾詩石門逈接蒼梧野愁色陰深二妃寡廣殿崔嵬萬壑</hi>
<hi>間長廊詰曲千巖下静聽林飛念佛鳥細看壁畫䭾經馬暖日斜明螮蝀梁濕煙散羃鴛鴦瓦北方部落檀香</hi>
<hi>塑西園文書貝葉寫壤欄迸竹醉好題窄路垂䕨困堪把沈裴筆力鬭雄壯宋杜詞源兩風雅他方居士來施</hi>
<hi>齊彼岸上人投結夏悲我未離擾擾徒勸我休學悠悠者何時得與劉遺民同入東林逺公社○裴説詩獨立</hi>
<hi>凭危欄髙低落照間寺分一派水僧鎻半房山對面浮生隔垂簾到老聞煙雲與塵土寸步不相闗</hi>嶽麓<lb/>
寺<hi>在山上百餘級乃至今名惠光寺下有李邕麓山寺碑晉杉庵世傳晉太尉陶㑆手植今存者七八株其</hi>
<hi>圍三丈中空空如庵絶頂有道鄉臺昔鄒道鄉謫新州道過潭潭守温益下逐客之令逆旅之人不敢舍夜渡</hi>
<pb n="KR2k0007_WYG_023-9b"/>
<hi>湘江湘西琳禪師公鄉人以火迎之公贈詩八年之中三往囘道人一意金石開非闗桑梓有分好自是針水</hi>
<hi>無嫌猜焚香説了四句偈把手直上千尺臺洞庭青草不我隔東呉可歸歸去來浩字志完為右正言因論元</hi>
<hi>符事貶○沈傳師詩承明年老輙自論乞得湘守東南奔為問富國富山水青嶂邐迤僧家園含香珥筆皆眷</hi>
<hi>舊謙挹自忘臺省尊不令執簡候亭館直許攜手遊山樊忽驚列岫晚來逼朔雪洗盡煙嵐昏碧波逥嶼三山</hi>
<hi>轉丹檻繚郭千艘屯華鑣蹀躞徇□步大斾綵錯輝松門樛枝競鷙龍蛇勢折幹不滅風霆㾗相重古殿倚巖</hi>
<hi>腹别引新徑縈雲根目傷平楚虞帝魂情多思逺聊開樽危絃細管逐歌颺畫鼓繡靴隨節翻鏘金七言陵老</hi>
<hi>杜入木八法蟠髙軒嗟余潦倒久不利忍復感激論元元○羅隱春日湘中題僧院蟾宮虎穴兩皆休來凭危</hi>
<hi>欄送逺愁多事林鶯遷謾語薄情邊鴈不逥頭春融只恐乾坤醉水濶深知世界浮欲共髙僧話心跡野花荒</hi>
<pb n="KR2k0007_WYG_023-10a"/>
<hi>草奈相尤○劉長卿自道林寺西入石路至麓山寺過法崇禅師故居詩山僧侯谷口石路掃莓苔深入泉源</hi>
<hi>去遥從樹杪囘香隨青靄散鐘過白雲來野雪空齋掩嵐風古殿開桂寒知自𤼵松老問誰栽惆悵湘江上何</hi>
<hi>人更渡盃</hi>大潙寺<hi>在寧鄉西百五十里唐/元和中司馬頭陁開山</hi>上封寺<hi>在祝融之絶頂早秋</hi>
<hi>已氷夏亦夾衣木之髙大者不過七八尺謂之矮松上有雷池題詠甚多</hi>祠廟文帝廟<hi>在湘西漢</hi>
<hi>景帝三年置</hi>定王廟<hi>在長沙東/北一里</hi>南嶽廟<hi>在衡山西三十里南嶽記南宫四面險絶</hi>
<hi>無得至者漢武帝移於霍山隋文帝移於今所○韓愈謁衡嶽廟遂宿南嶽寺題門樓詩五嶽登秩皆三公四</hi>
<hi>方環鎮嵩居中火維地荒足妖怪天假神物專其雄噴雲泄霧藏半腹雖有絶頂誰能窮我來正逢秋雨節陰</hi>
<hi>氣晦昧無清風潜心黙禱若有應豈非正直能感通湏臾静掃衆峯出仰見突兀撑青空紫盖連延接天柱石</hi>
<pb n="KR2k0007_WYG_023-10b"/>
<hi>廪騰擲堆祝融森然魄動下馬拜松栢一徑趍靈宮粉墻丹桂動光彩鬼物圖畫填青紅升堦傴僂薦脯酒欲</hi>
<hi>以菲薄明其衷廟令老人識神意盱睢偵伺能鞠躬手持盃珓導我擲云此最吉餘難同竄遂蠻荒幸不死衣</hi>
<hi>食纔足甘長終侯王將相望久絶神縱欲福難為功夜投佛寺上髙閣星月掩映雲瞳朧猿鳴鐘動不知曙杲</hi>
<hi>杲寒日生於東○范至能驂鸞記衡山縣西望嶽山岧嵬半空湘中山既皆岡阜迤邐至嶽山乃獨雄尊特起</hi>
<hi>若衆山遜其髙寒者八日入南嶽半道憇食望雲亭夾路古松三十里至嶽市宿衡嶽寺嶽市者環廟皆市區</hi>
<hi>江浙川廣衆貨之所聚生人所須無不有既憧憧往來則汚穢喧雜盜賊亡命多隱其間或期㑹約結於此官</hi>
<hi>置巡檢司焉南嶽廟四河各有角樓兩廡士偶仗衛皆取則帝所正殿獨一神座監廟與禮直官日上香火後</hi>
<hi>殿乃與后並處湖南馬氏所植古松滿庭殿後東西北三廊壁畫後宮武洞清所作紹興二十五年火𤼵殿上</hi>
<pb n="KR2k0007_WYG_023-11a"/>
<hi>迺焼後廊壁本不圮官不時覆䕶漸為風雨所壞帥司亟遣衆工摸搨新廟成用摸本更畫雖不復武氏筆法</hi>
<hi>然位置意象十存七八自宴樂優戯琴博圖書弋釣紉織下至搗練汲井凢宮中四時行樂作務粲然畢陳良</hi>
<hi>工運思苦心有如此者朶殿父畫嬪御上直奩香篝衣之事尤為精研廟吏常鐍後宮門非命官盛服毋得擅</hi>
<hi>入</hi>黄陵廟<hi>在湘陰北八十里韓愈作廟碑云湘旁有廟曰黄陵自前古立以祠堯之二女舜二妃者</hi>
<hi>庭有古碑乃晉太康九年其額曰虞帝二妃之碑○李白詩洞庭西望楚江分水盡天南不見雲日落長沙秋</hi>
<hi>色逺不知何處弔湘君○許渾詩九疑望斷幾千載班竹淚㾗今更多</hi>三閭大夫廟<hi>在湘陰之</hi>
<hi>羅洲名忠㓗侯○戴叔倫詩沅湘流不盡屈子怨何深日暮秋風起蕭蕭楓樹林</hi>賈誼廟<hi>在長沙南</hi>
<hi>六里即誼故宅有井上圓下方有局脚石床猶存</hi>古跡鄴侯書堂<hi>唐李泌當肅宗時崔圓李</hi>
<pb n="KR2k0007_WYG_023-11b"/>
<hi>輔國疾之泌畏禍願隠衡山有詔賜隠士服為治室廬</hi>戴氏堂<hi>桞宗元記云𢎞農公刺潭三年因東</hi>
<hi>泉為池環之九里丘陵林麓距其涯坻島洲渚交其中其岸之突而出者水縈之苦玦焉池之勝於是為最公</hi>
<hi>曰是非離世樂道者不宜有此卒授賓客之選者譙國戴氏曰簡為堂而令居之堂成而勝益竒望之若連艫</hi>
<hi>縻艦與波上下就之顛倒萬物遼濶眇忽樹之松栢杉櫧被之菱芡芙蕖鬰然而陰粲然而榮凢觀望浮游之</hi>
<hi>美專於戴氏矣戴氏以文行累為連率所實禮貢之澤宮而志不願仕與人交取其退遜受諸侯之寵不以自</hi>
<hi>大其離世歟好孔氏書旁及莊文莫不縂統以至虚為極得受益之道其樂道歟賢者之舉也必以類當𢎞農</hi>
<hi>之選而專兹地之勝豈易得哉地雖勝得人焉而居之則山若増而髙水若闢而廣堂不待飾而已奐矣戴氏</hi>
<hi>以泉池為宅居以雲物為朋從攄幽𤼵粹日與之娛則行宜益髙文宜益峻以道宜懋交相賛者也既碩其内</hi>
<pb n="KR2k0007_WYG_023-12a"/>
<hi>又揚於時吾懼其離世之志不果矣君子謂𢎞農公刺潭得其政為東池得其勝授之得其人豈非動而時中</hi>
<hi>者歟于戴氏堂也見公之徳故不可以不記</hi>文昭園<hi>在濟川門外興國間何承矩守園吏云昔屬馬</hi>
<hi>家今歸趙氏因聞提壺有感作詩云馬家公子好樓臺鑿破青山碧沼開啼鳥不知人事變數聲猶傍水邊來</hi>
長沙土風碑<hi>張謂銘并序天文長沙一星在軫四星之側上為辰象下為郡縣遁甲所謂沙土之</hi>
<hi>地雲陽之墟可以長往可以隠居者焉其山麓山其水湘水其畜宜鳥獸其穀宜秔稻厥草惟繇杜若荃蘅留</hi>
<hi>荑䔾車出焉厥木惟喬椅桐桂檉貞松文梓生焉篠簜婵娟於原野碔砆昭曜於崖谷昔熊繹始在此地番君</hi>
<hi>因之而後定王國至漢道陵遲董卓狼顧文臺以三湘之衆績著勤王梁朝覆沒侯景虎視僧辨以一州之人</hi>
<hi>勲成定國桓文之舉亦何加焉至於致禮舊君請屍歸葬桓氏之子可謂忠也殞身强冦有死無辱尹氏之女</hi>
<pb n="KR2k0007_WYG_023-12b"/>
<hi>可謂貞也軾蔡鄧之宅足以厚儒風表古初之墳足以敦素行齊魯之俗其何逺哉巨唐八葉元聖六載正言</hi>
<hi>待罪湘東郡臨江湖大抵卑濕修短疵癘未違天常而云家有重膇之人鄉無班白之老談者之過也此邊嶺</hi>
<hi>瘴大抵炎熱寒暑晦明未愆時序而云秋有赫曦之日冬無凛冽之氣傳之者差也巴蛇食象空見于圖書鵩</hi>
<hi>鳥似鴞但聞於詞賦則知前古之善惡凡今之毁譽焉可為信哉因徴故老之言用紀仙山之石辭曰舜去黄</hi>
<hi>屋於焉巡遊逢逢𤣥夷於焉滯留五嶺南指三湘北流隣聨滄浪邊遥岣嵝湘山之下青青衆草有蕙有蘭在</hi>
<hi>江之島煙雨㝠𡨕波瀾浩浩不采不擷棄捐逺道湘山之上青青衆木有栝有松在巖之麓風霜凄凄柯葉沃</hi>
<hi>沃不攘不棟老朽空谷陸有玉璞水有珠胎隋侯云卞卞氏不來湘云莽蒼湘月徘徊貞石紀事層城之隈</hi>
名宦賈誼<hi>漢文帝時謫為長沙王太傅誼在長沙三年有鵩飛入誼舍誼以長沙卑濕自恐壽命不</hi>
<pb n="KR2k0007_WYG_023-13a"/>
<hi>永作賦以自廣</hi>謝朓<hi>齊武帝時有忝役/湘州與吏民别詩</hi>禇遂良<hi>唐髙宗時以争立后遷潭州都</hi>
<hi>督</hi>楊憑<hi>韓愈作荆潭裴垍楊憑倡和序從事有云愈以荆潭酬唱詩者愈既受以卒業因仰而言曰夫</hi>
<hi>和平之音淡薄而愁思之聲要妙讙愉之辭難工而窮苦之言易好也是故文章之作常𤼵於羇旅草野至若</hi>
<hi>王公貴人氣滿志得非性能好之則不暇以為今公開鎮蠻荆統郡惟九常侍楊公領湖南之壌地二千里徳</hi>
<hi>刑之政益勤爵禄之報兩崇乃能崇志乎詩書寓辭乎詠歌往復循環有唱斯和搜竒抉怪雕鏤文字與違布</hi>
<hi>里閭憔悴專一之士較其毫釐分寸鏗鏘𤼵金石幽𣺌感鬼神信所謂材全而能鉅者也兩府之從事與部屬</hi>
<hi>之外屬而和之茍在編者咸可觀也宜乎施之樂章紀諸冊書從事曰所言是矣告於公書以為荆潭唱和序</hi>
沈傳師<hi>自中舍除刺史</hi>楊儀之　　　<hi>楊儀之支使歸湖南序今中丞之在朝愈日侍</hi>
<pb n="KR2k0007_WYG_023-13b"/>
<hi>於門下其來鎮兹土也有問湖南之賓客者愈曰知其客可以知其主者宣州也知其主可以信其客者湖南</hi>
<hi>也去年冬奉詔為邑於陽山然後得謁湖南之賓客於幙下於是知前之信之也不失矣及儀之之來也聞其</hi>
<hi>言而見其行則向之所謂羣與博者於吾何先後焉儀之智足以造謀材足以立事忠足以勤上惠足以存下</hi>
<hi>而又侈之以詩書六藝之學充聖人之徳音以成其文而輔其質宜乎從事於是府而流聲實於天朝也夫樂</hi>
<hi>道人之善以勤其歸者乃吾之心也謂我為邑長于斯而媚夫人云者不知言者也工乎詩者歌以繫之</hi>
皇朝冦凖<hi>以工侍知</hi>張詠<hi>知益/陽縣</hi>唐介<hi>湘山野錄潭州籍一巨賈皆明珠太守而下悉</hi>
<hi>輕其估以自售時介為倅偶分珠獄𤼵奏方入  仁宗謂近臣曰唐介必不肯買果然</hi>趙抃<hi>為武安節</hi>
<hi>度推官有偽造印者以疑讞之得免死</hi>趙宏<hi>曽子固送行序云荆民與蠻合為冦潭傍數州被其害天</hi>
<pb n="KR2k0007_WYG_023-14a"/>
<hi>子宰相以潭重鎮守臣不勝任為改用人又不勝復改之守至上書乞益兵詔與撫兵三百天水趙君希道寔</hi>
<hi>䕶以往希道雅與予接間過予道潭之事予曰潭山川甲兵如何食幾何賊衆寡强弱如何予不能知能知者</hi>
<hi>書書之載若潭之事多或合數道之兵以數萬卒絶山谷而進其勢非不衆且健也然而卒殱焉者多矣或单</hi>
<hi>車獨行㓂可以無事龔遂張綱祝良之類是也義信不足以致之雖合數道之兵以卒數萬卒殱焉適重冦耳</hi>
<hi>致平耶楊旻裴行立之類是也則兵不能致平致平者在太守身耳明也前之守也果能此天子宰相烏用易</hi>
<hi>之必易之為前之守者不能此也今往者復曰請益兵何其與書之云云者異耶予憂潭民之重困也冦之益</hi>
<hi>張也往時潭吏與旁近郡靳力勝賊者暴骸者戮降者有之今之往者將特不為是而已耶抑猶不免乎為是</hi>
<hi>也天子宰相任之之意其然耶潭守近侍臣使撫覘潭者即吏御史博士相望為我諗其賢者曰今之言古書</hi>
<pb n="KR2k0007_WYG_023-14b"/>
<hi>往往曰迃然書之事乃已試者也師已試而施諸治與時人之自用孰為得失耶愚言儻可以平潭之患今雖</hi>
<hi>細然大中祥符之間南方之憂常劇矣夫豈階於大哉為近臣郎吏御史博士者獨得而不思也耶希道固喜</hi>
<hi>事者因其行遂次第其語以送之</hi>楊時<hi>張敬夫歸鴻閣記云瀏陽實潭之屬邑公嘗辱為之宰嵗飢𤼵</hi>
<hi>廩以振民而部使者以催科不給罪公公之徳於民多矣</hi>劉珙<hi>知潭州一新嶽麓書院</hi>張孝祥<lb/>
<hi>以集撰知</hi>周必大<hi>以少/保判</hi>朱熹<hi>以祕/撰知</hi>人物屈平<hi>字原○楚詞云屈原既放遊於</hi>
<hi>江潭行吟澤畔顔色憔悴形容枯槁漁父見而問之曰子非三閭大夫歟何故至於斯屈原曰世人皆濁我獨</hi>
<hi>清衆人皆醉我獨醒是以見放漁父曰聖人不凝滯於物而能與世推移舉世皆濁何不滑其泥而揚其波衆</hi>
<hi>人皆醉何不餔其糟而歠其醨何故深思髙舉自令放為屈原曰吾聞新沐者必弹冠新浴者必振衣安能以</hi>
<pb n="KR2k0007_WYG_023-15a"/>
<hi>身之察察受物之汶汶者乎寧赴湘流葬於江魚腹中安能以浩浩之白䝉世俗之塵埃乎漁父莞爾而笑鼓</hi>
<hi>枻而去乃歌曰滄浪之水清兮可以濯我纓滄浪之水濁兮可以濯我足遂去不復與言○賈誼弔屈原賦恭</hi>
<hi>承嘉惠兮竢罪長沙仄聞屈原兮自湛汨羅造託湘流兮敬弔先生遭世罔極兮乃殞厥身烏虖哀哉兮逢時</hi>
<hi>不祥鸞鳯伏竄兮鴟鴞翺翔闒茸尊顯兮讒諛得志賢聖逆曵兮方正倒植謂隨夷溷兮謂跖蹻廉莫邪為鈍</hi>
<hi>兮銘刀為銛于嗟黙黙生之無故兮幹棄周鼎寳康瓠兮騰駕罷牛驂蹇驢兮驥垂兩耳服鹽車兮章甫薦屦</hi>
<hi>漸不可乆兮嗟若先生獨罹此咎兮誶曰已矣國其莫吾知兮子獨抑欝其誰語鳯飄飄其髙逝兮夫固自引</hi>
<hi>而逺去襲九淵之神龍兮沕淵潜以自珍偭梟獺以隠處兮夫豈從蝦與蛭螾所貴聖之神徳兮逺濁世以自</hi>
<hi>藏使麒麟可繫而羈兮豈云異夫犬羊般紛紛其離此郵兮亦夫子之故也歴九州而相其君兮何必懷此都</hi>
<pb n="KR2k0007_WYG_023-15b"/>
<hi>也鳯凰翔於千仞兮覽徳輝而下之見細徳之險㣲兮遥矰擊而去之彼尋常之汚瀆兮豈容吞舟之魚横江</hi>
<hi>湖之鱣鯨兮固將制於蝼螘○朱元晦楚詞序原之為人其志行雖或過於中庸而不可以為法然皆出於忠</hi>
<hi>君愛國之誠心原之為書其辭㫖雖或流於跌宕怪神怨懟激𤼵而不可以為訓然皆生於繾綣惻怛不能自</hi>
<hi>已之至意雖其不知學於北方以求周公仲尼之道而獨馳騁於變風變雅之末流以故醇儒莊士或羞稱之</hi>
<hi>然使世之放臣屏子怨妻去婦抆淚謳吟於下而所天者幸而聽之則於彼此之間天理民彛之善豈不足以</hi>
<hi>交有所𤼵而増夫三綱五常之重此予所以每有味於其言而不敢直以詞人之賦視之也</hi>蔣琬<hi>湘鄉</hi>
<hi>人為廣都長諸葛亮常曰琬社稷之器非百里才</hi>歐陽詢<hi>臨湘人為太子率更令子通夏官尚書父</hi>
<hi>子俱善書號大小歐陽體</hi>皇朝廖倚<hi>歐陽永叔送廖倚歸衡山序元氣之融結為山川山川之秀麗</hi>
<pb n="KR2k0007_WYG_023-16a"/>
<hi>稱衡湘其蒸為雲霓其生為把梓人居其間得之為俊傑秀才生於衡山之陽而秀麗之精英者得之尤多故</hi>
<hi>其文則雲霓其材則把梓始以進士舉於有司不中遂遊公卿間所至皆虛舘設席爭以禮下之今永興太原</hi>
<hi>公雅識沉正器君尤深其初鎮秦川也請君與俱行遂趍凾闗以覽秦都則西方士君子得以承望乎風采矣</hi>
<hi>凢居秦幾嵗而東將過京師以歸予嘗以上計吏客中都識君於文逵辱之以益友當君之西也獲餞於國門</hi>
<hi>及夫斯來又相見於洛道語故舊數日乃行夫山川固能産異物而不能畜之者誠有利其用者爾今君之行</hi>
<hi>也余疑夫不能久蓄於衡山之阿也</hi>胡安國<hi>建人寓居南嶽之下著春秋傳有子曰寅曰宏曰寧</hi>胡<lb/>
寅<hi>嘗著讀史管見號致堂先生</hi>胡宏<hi>嘗見楊中立於京師又從侯師聖於荆門居五峯之下餘二十</hi>
<hi>年</hi>張浚<hi>字徳逺廣漢人寓世長沙封魏公號紫巖○朱元晦拜墓下有詩云衡山何巍巍湘流方湯湯</hi>
<pb n="KR2k0007_WYG_023-16b"/>
<hi>我公獨何往劒履在此堂念昔中興初孽竪倒冠裳公時首建議自此扶三綱精忠貫宸極孤墳磨穹蒼元戎</hi>
<hi>二十萬一旦先啓行西征奠梁益南轅撫江湘上心既豫附國威亦張皇縞素哭新宮哀聲連萬方强敵聞裭</hi>
<hi>魄經營乆彷徨玉帛驟往來士馬且伏藏公謀適不用拱手遷南荒白首復來歸髪短丹心長拳拳冀感格汲</hi>
<hi>汲勤修攘天命竟難諶人事亦靡常悠然謝台鼎騎龍白雲鄉坐令此空山名與日月彰</hi>張栻<hi>浚之子號</hi>
<hi>南軒先生○朱元晦嘗為之賛曰廣仁義之端至於可以彌六合謹義利之辨至於可以折秋毫拳拳乎其致</hi>
<hi>主之勤汲汲乎其幹父之勞仡仡乎其信道之篤卓卓乎其立心之髙知之者識其春風沂水之樂不知者以</hi>
<hi>為湖海一世之豪彼其揚休山立之姿既與其不可傳者死矣觀於此者尚有以卜其見伊呂而失蕭曹耶</hi>
題詠夜醉長沙酒<hi>唐杜甫詩云云曉行湘水春岸花飛送客檣燕語留人</hi>風壤帶<lb/>
<pb n="KR2k0007_WYG_023-17a"/>
三苗<hi>杜甫詩雲山兼五嶺云云</hi>秋晚嶽増翠<hi>杜甫詩曰云云風髙湖捲波</hi>衡霍生<lb/>
春草<hi>杜甫詩云云潭湘共海浮</hi>兩邊楓作岸<hi>張九齡詩征鞍窮郢路歸棹入湘流云云𢾗處橘為</hi>
<hi>洲</hi>楚岫干峰碧<hi>韋昭寄杜甫詩云/云湘潭一葉黄</hi>洞庭值秋晚<hi>韓愈送李正字</hi>
<hi>歸湖南詩長沙入楚深云云人隨鴻鴈少江共蒹葭逺</hi>雲水洞庭寛<hi>張祐送韋整尉長沙詩逺</hi>
<hi>逺長沙去憐君利一官風㠶彭蠡疾云云木客提蔬束江烏接飯凡莫言卑濕地未必乏新歡</hi>水溢洞<lb/>
庭湖<hi>賈至送王員外赴長沙詩攜手登臨處巴陵天一隅春生雲夢澤云云共嘆虞翻枉同悲阮籍途長</hi>
<hi>沙舊卑濕今占不應殊</hi>雲日楚天暮<hi>賈至送長沙韋明府之任詩秋入長沙縣蕭條旅宦心煙</hi>
<hi>波連桂水官舍映楓林云云沙汀白露深遥知訟庭裏佳政在鳴琴</hi>江煙作夕嵐<hi>戎昱送張秀才</hi>
<pb n="KR2k0007_WYG_023-17b"/>
<hi>之長沙詩君向長沙去長沙僕舊諳雖云桂嶺北終是洞庭南山靄生朝雨云云松醪能醉客慎勿滯湘潭</hi>
潭府邑中甚淳古<hi>杜甫詩云云</hi>便領吳王第一州<hi>郭獬送吳中復詩初</hi>
<hi>登西漢文章府云云繞郭白雲衡嶽近滿帆明月洞庭秋</hi>
四六<hi>出綸天闕作屏星沙</hi>　　<hi>一札由中/三湘謀帥</hi>　　<hi>出綸鳯掖/作牧熊湘</hi>　<hi>長沙巨鎮南楚上流</hi>
<hi>眷長沙之巨屏居南紀之上游</hi>　　<hi>天開熊楚之封/星烱壽沙之次</hi>　　<hi>惟翼軫牛女之墟接猺獠蜑黎之俗</hi>
<hi>全楚號古要區長沙為今巨屏</hi>　　<hi>控百粤以分封/包九疑而奠壤</hi>　　<hi>洞有覊縻之獠俗野無鬬䦧之猺民</hi>
<hi>彬彬禮樂之鄉濟濟文物之盛</hi>　　<hi>惟荆楚之奥區/控江湖之孔道</hi>　　<hi>陸梁屡嘯於猩鼯蒐獵乆勤於貔虎</hi>
<hi>眷此鬻熊之壤鄰於蠻獠之居</hi>　　<hi>壯三營之甲胄/鏘兩學之衣冠</hi>　　<hi>方休兵爭買於犢牛而小醜肆為於虺蜴</hi>
<pb n="KR2k0007_WYG_023-18a"/>
<hi>嶽麓置書院而復建學官鴻儒接迹武安縂州兵而增屯禁旅虎士奮威</hi>　　<hi>比植纛建牙於此地多運籌秉軸之大臣</hi>
<hi>洞庭青草之波澄無非惠澤嶽麓道林之境勝盡入詩篇</hi>　<hi>長沙千里之平寄隆嶽牧洞庭九州之大責重藩垣</hi>
<hi>控重湖而亘九疑郊圻甚廣餉三營而給兩學賦入頗難</hi>　　<hi>逺則邊鄙守禦之計未撒近而軍旅調𤼵之費不貲</hi>
<hi>泰階騰兩兩之輝旁連翼軫維石鞏巖巖之勢特鎮湖湘</hi>　<hi>五營將卒萃犀角以雲屯兩學儒生紛苧袍而雪委</hi>
<hi>學兼嶽麓修明逺自於前賢壤帶洞庭鎮拊近煩於元老</hi>
　<lb/>
　<lb/>
　<lb/>
<pb n="KR2k0007_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷二十三<lb/>
</p>
<p>
</p>
  </div>
</body>
</text>
</TEI>
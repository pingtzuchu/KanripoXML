<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷六十一</head>
    <p>
<pb n="KR2k0007_WYG_061-1a"/>
欽定四庫全書<lb/>
　方輿勝覽卷六十一　　　　宋　祝穆　撰<lb/>
　　　涪州<hi>涪陵武龍</hi>　<hi>樂温</hi>
　建置沿革<hi>禹貢梁州之域周為雍州之地東井輿鬼之分野鶉首之次春秋為巴國地秦置巴</hi>
　<hi>郡在西漢領縣十一東漢領縣十四而涪陵與枳縣居其二蜀先主以其地控巴江之源因於此立涪陵</hi>
　<hi>郡領漢平漢葭縣晉以涪郡理枳縣地宋齊並屬涪陵及巴郡後周於故枳城立涪陵鎮隋改為縣唐置</hi>
　<hi>涪州改涪陵郡復為涪州皇朝平蜀隸峽路今隸䕫路領縣三治涪陵</hi>
事要郡名涪陵　龜陵　風俗人多戇勇<hi>華陽志山險水灘云云</hi>
<pb n="KR2k0007_WYG_061-1b"/>
刀耕火種<hi>郡志峽路在巉巖嶮峻之中其俗云云惟涪梁重慶郡稍有稻田</hi>俗有夏巴<lb/>
蠻夷<hi>郡志云云夏則中夏之人巴則廪君之後蠻則槃瓠之種夷則白虎之裔巴夏居城郭蠻夷居山谷</hi>
地暖早熱<hi>龜陵志五月半早稻已熟便可食新七八月間收割已畢云云與中州氣候不同</hi>形<lb/>
勝東接巴東<hi>華陽志云云南接武陵西接䍧牱北接巴郡</hi>州在涪江之西<hi>元和</hi>
<hi>志州在蜀江之南今云云</hi>在今為要<hi>魏華父題名記江出汶山合西南衆水至重慶至嘉陵水至涪</hi>
<hi>陵受黔水故涪陵云云</hi>控瞿唐上流<hi>郡志序㑹川蜀之衆水云云</hi>與荆楚接境<lb/>
<hi>寰宇記</hi>土産荔支<hi>寰宇記地産丨丨尤勝諸郡○圖經相傳城西十五里有妃子園其地多荔支</hi>
<hi>昔楊妃所嗜當時以馬逓馳載七日七夜至京人馬多斃於路百姓苦之故杜牧之過華清宮詩云長安廽望</hi>
<pb n="KR2k0007_WYG_061-2a"/>
<hi>綉城堆山頂千門次第開一騎紅塵妃子笑無人知道荔支來又晁説之詩荔支一騎紅塵後便有漁陽萬騎</hi>
<hi>來謂此也然蜀中荔支瀘叙之品為上涪州次之合州又次之涪州徒以妃子得名其實不如瀘叙也○蘇子</hi>
<hi>瞻荔支歎十里一置飛塵灰五里一候兵火催顛坑仆谷相枕藉知是荔支龍眼來飛車跨山鶻横海風枝露</hi>
<hi>葉如新採宮中美人一破顔驚塵濺血流千載永元荔支來交州天寶嵗貢取之涪至今欲食林甫肉無人舉</hi>
<hi>觴酹伯游我願天公憐赤子莫生尤物為瘡痏雨順風調百榖生民不饑寒為上瑞君不見武夷溪邊粟粒芽</hi>
<hi>前丁後蔡相籠加争新買寵各出意今年鬭品充官茶吾君所乏豈此物致養口體何陋耶洛陽相君忠孝家</hi>
<hi>可憐亦進黄姚花○漢永元間交州進荔支龍眼十里一置五里一候奔騰死亡罹猛獸之害者無數唐羌字</hi>
<hi>伯游為陵武長上書言狀和帝罷之</hi>扇<hi>叚民記涪州出/丨為時所貴</hi>松屏<hi>出石山間相傳爾朱先生</hi>
<pb n="KR2k0007_WYG_061-2b"/>
<hi>種松於此映山之石皆有松紋匠人欲採先祈禱山神焚爇方得佳者不加人力天然成文</hi>茶磨<hi>江邊</hi>
<hi>細密之石名曰青䗫可作丨丨</hi>山川龜山<hi>在黔江東岸州治據其上形如龜故州以此名</hi>鐵櫃<lb/>
山<hi>舊經一名吳君山横亘江北與涪陵縣相對雄壓諸山</hi>遊蘭山<hi>在高松鄉地名羅雲蘭真人修</hi>
<hi>煉之處人至洞門望見丹竈真人題字巖石自摇欲墜駭不可至</hi>巾子山<hi>在樂溫縣北百里</hi>北<lb/>
巖<hi>在大江之北相傳王真人修煉於此</hi>石甕磧<hi>與州治相對東渡高峯之上耆舊云國初太守吳侯</hi>
<hi>來遊遇一婦人打繖歩行指石甕磧云我久居其地又取玉環一付廂吏云為我以此謝史君異日當顯仕子</hi>
<hi>孫復來守此州言訖不見</hi>涪江<hi>自思州之上費溪發源經五十八節名灘方至黔州溉自黔州溉與施州</hi>
<hi>江㑹流九十里經彭水武徳二縣凡五百餘里與蜀江㑹于州之東水常湛然澈底以其出於黔州又呼黔江</hi>
<pb n="KR2k0007_WYG_061-3a"/>
<hi>坡詩合水來如電黔江緑似藍又名内江昔司馬錯泝此水南上擊奪楚黔中地</hi>蜀江<hi>發源岷山經嘉</hi>
<hi>叙瀘重慶至城下自成都登舟十三程至此㑹合黔江過忠萬雲安䕫歸峽至荆南一千七百七十里</hi>鑑<lb/>
湖<hi>有景物之勝</hi>白鶴灘<hi>在州之/上流</hi>錦繡洲<hi>在銅柱灘東北洲人能織錦罽故名</hi>井<lb/>
泉鹹泉<hi>在武龍縣距白馬津東三十餘里江岸有丨丨初康定間有程運使舟次鶻岸聞江中有硫黄</hi>
<hi>氣襲人太甚謂此必有丨丨駐舟召工開之果得鹹脉是時兩岸薪蒸贍足民未知烹煎之法乃於忠州遷井</hi>
<hi>竈户十餘家教以煮鹽之法末幾有四百餘竈由是兩岸林木芟薙悉成童山</hi>堂樓朋樂堂<hi>黄魯</hi>
<hi>直命名并記</hi>鈎深堂<hi>在北巖紹聖丁丑伊川謫居於涪即普凈院闢堂傳易閲再嵗而成元符庚辰</hi>
<hi>徙夷陵㑹太史黄公自涪移戎過其堂因榜曰丨丨嘉定丁丑范仲武請為北巖書院正堂奉安伊川先生塑</hi>
<pb n="KR2k0007_WYG_061-3b"/>
<hi>像其左待制尹公祠其右為直閣譙公祠簡池劉光祖為之記</hi>四賢樓<hi>在北巖謂程黄尹譙也</hi>古<lb/>
跡江心石魚<hi>在涪陵縣江心有䨇魚刻石上每一魚三十六鱗一衘蓂草一銜蓮花有石秤石斗</hi>
<hi>在傍三五年或十年方一出出必豐年唐大順元年䥴詩甚多</hi>名宦張濬<hi>唐先啟中為守郡少井泉</hi>
<hi>濬乃窮山泉之源以竹引之民賴其利今廢惟吳公溪上俗猶呼為水筒埡今千福院濬之記尚存</hi>人物<lb/>
皇朝譙定<hi>字天發樂溫縣玉溪人深於易自號涪陵居士伊川魯直相繼謫居于涪聞其名未之識</hi>
<hi>遂率伊川往訪之從此深加敬仰後隨伊川入洛靖康初許右丞薦至維揚從駕授通直郎直祕閣未幾冦至</hi>
<hi>不知所之或以為得道隱青城山淵聖皇帝召涪陵處士譙定至京師處以諫職定以言不用力辭杜門不出</hi>
名賢程頤<hi>字正叔紹聖謫居寓于北巖先生嘗自言昔貶涪州過漢江中流船幾覆舉舟之人皆相</hi>
<pb n="KR2k0007_WYG_061-4a"/>
<hi>視號泣伊川正襟安坐心存誠敬已而船及岸於同舟衆人有老父問伊川曰當船危時君坐甚莊何以伊川</hi>
<hi>曰心存誠敬耳老父曰心守誠敬固善不若無心伊川尚欲與之言因忽不見</hi>尹焞<hi>字彦明避亂於涪獨</hi>
<hi>處一室范冲舉自代靖康中朝廷以布衣特起既至京師懇辭還山賜號和靜處士建炎召充崇政説書</hi>黃<lb/>
庭堅<hi>字魯直紹聖間謫涪州别駕黔州安置</hi>題詠暮過高唐雨<hi>張祜送李長史歸涪</hi>
<hi>州詩涪江江上客嵗晚却還鄉云云秋經巫峽霜急灘船失次疊嶂樹無行好為題新什知君思不常</hi>文<lb/>
風齊兩蜀<hi>宋翰題涪陵郡中詩錦綉洲猶在熊羆夢已無云云仙洞接三都白石從天設青崖見地</hi>
<hi>圖荔支妃子國不復曩時輸</hi>舟楫三川會<hi>馬提幹涪州五十韻地據咽喉重城踰雉堞堅東漸</hi>
<hi>鄰楚分南望帶夷邊云云封疆五郡連許雄山苦峻馬援埧相連灘急羣豬沸崖高落馬懸石魚占嵗稔鐵櫃</hi>
<pb n="KR2k0007_WYG_061-4b"/>
<hi>鎻晴天地暖冬無雪人貧嵗不綿巖標山谷字觀塑爾朱仙</hi>人家避水半危樓<hi>陸務觀詩</hi>
<hi>官道近山多亂石云云</hi>
四六<hi>銅虎疏榮石魚標瑞</hi>　<hi>帷涪陵之名郡/控䕫峽之上流</hi>　<hi>眷龜陵千里之邦為䕫門一道之冠</hi>
<hi>臨荔子之邦詩請賡於杜牧玩松紋之石迹難訪於爾朱</hi>　<hi>連五郡之封疆此為要地薰四賢之徳義尚挹遺風</hi>
　　　咸淳府<hi>臨江南賔</hi>　<hi>墊江龍渠</hi>
　建置沿革<hi>禹貢梁州之域輿鬼之分野入參八度春秋戰國為巴地秦屬巴郡漢屬益州巴郡</hi>
　<hi>之臨江縣東漢屬永寧郡梁於此立臨江郡後周兼置臨州隋煬帝罷臨州以縣屬巴東郡恭帝重立臨</hi>
　<hi>州唐改忠州又為南賔郡復為忠州隸荆南皇朝隸䕫路咸淳元年八月有㫖係今上潛藩之地陞咸淳</hi>
<pb n="KR2k0007_WYG_061-5a"/>
　<hi>府今領縣五治臨江</hi>
事要郡名南賔　風俗氣候差熱<hi>清化志其地與恭涪氣候等視他郡差熱</hi>
<hi>要不至與桂嶺並為瘴鄉</hi>其地荒遠瘴癘<hi>黄魯直復/古記云云</hi>士頗尚氣<hi>進士題名</hi>
<hi>記有巴蔓子仗節死義之遺風故云云有甘興霸文廣休任俠之遺風故士頗倜儻</hi>守節不屈<hi>清化</hi>
<hi>志嚴顔云云因改名忠寰宇記以地邊巴徼當懐忠信為名</hi>四君子相望<hi>復古記云云謂劉晏</hi>
<hi>陸贄李吉甫白居易也</hi>形勝古巴子國<hi>清化/志</hi>在恭涪䕫萬之間<hi>南賔</hi>
<hi>志</hi>土産馴鹿<hi>唐叚文昌記/珍禽丨丨</hi>荔支<hi>白居易在忠州有郡中丨丨十八韻及寄荔支</hi>
<hi>與楊使君詩</hi>丹橘<hi>叚文昌記/素柰丨丨</hi>山川倚天山<hi>在臨/江縣</hi>石堡山<hi>在臨江縣</hi>
<pb n="KR2k0007_WYG_061-5b"/>
<hi>東五十里</hi>平都山<hi>在豐都縣東北一里神仙傳後漢陰長生於此山上昇有煉丹遺跡</hi>屏風山<lb/>
<hi>即夏祠山</hi>引藤山<hi>在龍渠縣東十五里山/出引藤俗用以取酒</hi>岷江<hi>自豐都縣南五十歩流入</hi>
<hi>臨江縣界</hi>鳴玉溪<hi>在州北十里有懸崖瀑布高五/十餘尺潭洞奇邃古木蒼然</hi>樊石灘<hi>在豐</hi>
<hi>都縣張無盡有詩</hi>東澗<hi>在開元寺白公丨丨種柳詩野性愛栽植植柳水中坻三年末離郡可以見依</hi>
<hi>依</hi>東池<hi>在開元寺白公/有東池春草詩</hi>樓閣巴東道院<hi>在州/治</hi>荔支樓<hi>在城</hi>
<hi>西南隅白公置公有荔支樓對酒詩荔支新熟雞冠色燒酒初開琥珀香欲摘一枝傾一盞西樓無客共誰嘗</hi>
東樓<hi>白公詩山束邑居窄峽牽氣候偏林巒少平地霧雨多陰天隱隱煮鹽火漠漢燒畬烟賴此東樓夕</hi>
<hi>風月時翛然慿軒望所思目斷心悁悁背春有鴈去上水無來船</hi>西樓<hi>白公詩悄悄復悄悄城隅隱林</hi>
<pb n="KR2k0007_WYG_061-6a"/>
<hi>杪山郭燈火稀峽天星漢少年光東流水生計南枝鳥月沒江沉沉西樓殊未曉</hi>四賢閣<hi>黄魯直記</hi>
<hi>忠州漢巴郡之臨江墊江縣也其治所在臨江故梁以為臨川後周以為南賔郡唐貞觀八年始為忠州其地</hi>
<hi>荒遠瘴癘近臣得罪多出為刺史司馬故劉尚書以刺史貶一年死陸宣公以别駕貶十年死李忠懿公以刺</hi>
<hi>史居六年白文公以刺史居二年其後憙事者以四公俱賢圖像為丨丨丨故相贈司徒鄭州刺史南華劉晏</hi>
<hi>士安故相贈兵部尚書嘉興陸贄敬輿中書侍郎平章事贈司徒安邑李吉甫宏憲刑部尚書贈左僕射下邽</hi>
<hi>白居易樂天由開元以來訖于㑹昌四君子相望凛然猶有生氣忠民書以此自負而郡守至者必矜式焉紹</hi>
<hi>聖三年正月知州事營邱王君闢之聖凃下車問民疾苦曰吏驁而民困故聖凃為州拊養柔良知其飽饑鉏</hi>
<hi>冶猾姦幾於傷手治聲翕然邑中豪吏故時受賕舞文法者相與謀曰屬且無類即以智籠小騃吏郡訴於部</hi>
<pb n="KR2k0007_WYG_061-6b"/>
<hi>使者聖凃不為變且歎曰白頭老翁安能錄錄畏吏民苛民耶亦㑹部使者察其為姦而聖凃治成時休車騎</hi>
<hi>野次咨問故老詠四賢之逸事而三君之政寂寥無聞蓋士安即賜死而敬輿别駕不治民宏憲雖在州六年</hi>
<hi>亦嘿耳樂天由江州司馬除刺史為稍遷故為郡最暇豫有聲迹又其在州時詩見傳東樓以宴賔佐西樓以</hi>
<hi>瞰鳴玉溪登龍昌上寺以望江南諸山張樂巴子臺以㑹竹枝歌女東坡種花東澗種柳皆相傳識其處所於</hi>
<hi>是一花一竹皆考於詩復其舊貫種荔支數百株移木蓮且十本忠於一時遂為三峽名郡聖凃乃以書誇涪</hi>
<hi>翁曰為我記之涪翁曰聖凃急鰥寡之病使遠方沐浴縣官之澤可謂知務矣掃除四賢之室思欲追配古人</hi>
<hi>可謂樂善矣樂天去忠州於今為二百七十有九年在官者鰓鰓然常憂瘴癘之病已數日求去故樂天之遺</hi>
<hi>事蕪沒欲盡聖凃齊人也蓋不能巴峽之風土又其擊强撥煩材有餘地而晚暮為遠郡守廼能慨然不倦興</hi>
<pb n="KR2k0007_WYG_061-7a"/>
<hi>舊起廢使郡中池觀花竹鬱然如元和己亥時追樂天而與之友聖凃於是賢於人遠矣聖凃為州之明年六</hi>
<hi>月而涪翁為之記</hi>東坡亭<hi>在郡圃白公於此種花○詩云何處慇懃重囬首東坡桃李種新成又云</hi>
<hi>最憶東坡紅爛熳野桃山杏水林檎○蘇子瞻别杭州詩云平生自覺出處老少粗似樂天非東坡之名偶爾</hi>
<hi>同也又有西坡白公亦有詩</hi>東亭<hi>白公詩緑樹為閑/客紅蕉當美人</hi>南亭<hi>白公詩高城直下視</hi>
<hi>蠢蠢見巴蠻安可施政教尚不通語言</hi>舉盃亭<hi>在城東/石盤山</hi>寺觀龍昌寺<hi>在臨江縣</hi>
<hi>今為治平寺白公嘗於寺傍植柳柳盛則寺興柳衰則寺廢僧愛此柳比之甘棠</hi>龍興寺<hi>陸務觀有</hi>
<hi>龍興寺弔少陵先生寓居詩中原草草未承平戍火胡塵到兩京扈蹕老臣身萬里天寒來此聽江聲寺門聽</hi>
<hi>江聲甚壯</hi>景徳宮<hi>在平都山舊名仙都觀即白鶴觀也自豐都縣東行二里許始登山石徑縈廽可一</hi>
<pb n="KR2k0007_WYG_061-7b"/>
<hi>二里平瑩如掃林木邃茂夾徑皆翠柏殆數萬株有老柏十數云皆千年物也麂鹿時出沒林間皆與人狎甚</hi>
<hi>又名禹廟又名平都福地乃前漢王方平得道之所張孝祥為書紫府真仙之居○陸務觀詩唐碑多斷蝕梁</hi>
<hi>殿半欹傾</hi>祠墓禹祠<hi>在臨江縣南過岷江二里○杜甫詩禹廟空山裏秋風落日斜荒庭垂橘柚古</hi>
<hi>屋畫龍蛇雲氣生虛壁江聲走白沙早知乗四載疏鑿控三巴</hi>屈原塔<hi>在臨江縣東○蘇子瞻丨丨丨</hi>
<hi>詩楚人悲屈原千載意未歇至今滄江上投飯救饑渴遺風成競渡哀呌楚山裂南賔舊屬楚山下有遺塔應</hi>
<hi>是奉佛人恐子就淪滅</hi>陸宣公墓<hi>在玉虛觀南三十歩舊經陸宣公嘗藁葬於此或曰宣公已歸</hi>
<hi>葬而忠南特虛塜耳然杜子美已歸葬偃師而耒陽之墓自若李太白已移殯青山而采石之塜猶存則敬輿</hi>
<hi>此墓宜封殖之</hi>古跡巴子臺<hi>在臨江縣○白公登城東古臺詩迢迢東郊上有土青崔嵬不知何</hi>
<pb n="KR2k0007_WYG_061-8a"/>
<hi>代物疑是巴王臺巴歌久無聲巴宮沒黃埃</hi>黄葛木<hi>景徳觀前有古木大數十圍枝柯盤鬱如蓋山</hi>
<hi>中人云此黄葛木千年物也</hi>黃心木<hi>白公木蓮樹詩自序云巴人呼為丨丨丨大者高四五丈涉冬</hi>
<hi>不凋身如青楊葉如桂花如蓮香色豔膩皆然獨房蘂有異四月初花自開迨謝僅二十日忠州鳴玉溪生者</hi>
<hi>穠茂尤異○又有詩云如折芙蓉栽旱地似抛芍藥掛高枝雲埋水隔無人見惟有南賔太守知</hi>名宦<lb/>
嚴顔<hi>三國時劉璋使守巴郡為張飛所擒顔曰有斬頭將軍無降將軍飛怒命斬之顔色不變曰斫頭便</hi>
<hi>斫頭何必怒耶今臨江縣西南二十里有嚴太守祠東坡嚴顔碑詩注云在忠州○詩曰先主及劉璋兵意頗</hi>
<hi>不義孔明古豪傑可以為此事劉璋固庸主誰為死不二嚴子獨何賢談笑傲碪幾國亡君已執嗟子死何為</hi>
<hi>何人刻山石使我空涕淚</hi>劉晏<hi>坐與元載有仇/貶忠州刺史</hi>陸贄<hi>以論延齡姦佞貶忠州别駕公</hi>
<pb n="KR2k0007_WYG_061-8b"/>
<hi>在忠州十年避謗不著書集古今名方五十卷號集驗方今紫極觀有宣公墓○王介甫詩英英陸忠州學問</hi>
<hi>輔明智低徊得坎軻勲業終不遂</hi>李吉甫<hi>吉甫初為陸贄所擬出為明州刺史及贄貶忠州時宰欲</hi>
<hi>殺之起李吉甫為忠州刺史使甘心焉既至置怨結驩人益重其量贊皇公來為忠州時李獻公生於巫峽之</hi>
<hi>中歸時已六嵗矣</hi>白居易<hi>初盜殺武元衡公首請捕賊貶江州司馬久之徙忠州刺史居忠二年政</hi>
<hi>事之美吟詠之什至今忠人以夸耀四方</hi>皇朝胡旦<hi>為/守</hi>王旦<hi>知臨江縣壁記</hi>人物巴<lb/>
蔓子<hi>巴人也周末國亂將軍巴蔓子請師於楚許以三城楚王已救巴使請城蔓子曰藉楚之靈克濟禍</hi>
<hi>難誠許楚王城可持吾頭往謝城不可得也乃自刎使者以蔓子首歸報楚王王曰使吾得臣如巴蔓子者用</hi>
<hi>城何為乃以上卿之禮葬其首巴亦舉其尸以上卿之禮葬之施州今有廟焉</hi>題詠井邑聚雲<lb/>
<pb n="KR2k0007_WYG_061-9a"/>
根<hi>杜甫詩忠州三峽内云云小市常爭米孤城早閉門空看過客淚莫覔主人恩淹洎仍愁虎深居賴獨園</hi>
巫峽中心郡<hi>白居易感春詩云云巴城四面春</hi>峽深田地窄<hi>白居易詩城暗雲霧</hi>
<hi>多云云</hi>薰草鋪坐席<hi>白居易郡中春宴詩云云藤枝注酒尊蠻鼓聲坎坎巴女舞蹲蹲</hi>山<lb/>
上巴子城<hi>白居易詩云云山下巴江水中有窮獨人强名為刺史時時竊自哂刺史豈如是食粟餧</hi>
<hi>家人黄縑裹妻子注云忠州刺史已下悉以畬田粟給禄食以黄絹支給充俸</hi>可憐島夷師<hi>白居</hi>
<hi>易忠州詩云云自稱為使君勿笑風俗陋勿欺官府貧蜂窠與蟻穴隨分有君臣</hi>吏人生硬都<lb/>
如鹿<hi>白居易初到忠州詩好在天涯李使君江頭相見日黃昏云云市井疎蕪只抵村  隻蘭船當驛路</hi>
<hi>百層石磴上州門更無平地堪行處虛受朱輪五馬恩</hi>悶取藤枝引酒嘗<hi>白居易春至詩</hi>
<pb n="KR2k0007_WYG_061-9b"/>
<hi>閒拈蕉葉題詩句云云圖經云蜀地多山多種黍為酒民家亦飲粟酒地産藤枝長十餘尺大如指中空可吸</hi>
<hi>謂之引藤屈其端置醅中注之如晷漏本夷俗所尚土人效之耳</hi>徒使花袍紅似火<hi>白居</hi>
<hi>易着刺史緋詩故人安慰善為辭五十專城未是遲云云其如蓬鬢白成絲</hi>黃茅岸上是忠<lb/>
州<hi>白居易寄向侍御詩明月峽邊逢制使云云</hi>忠萬樓中南北望<hi>白居易答楊萬州見</hi>
<hi>憶詩詳見萬州</hi>多是通州司馬詩<hi>白居易竹枝歌江畔諸人唱竹枝前聲斷咽後聲隨怪來</hi>
<hi>調苦縁詞苦云云䕫人所歌劉禹錫九章今南賔所傳有白文公四章謾載其一</hi>
四六<hi>西蜀奥區南賔大郡</hi>　<hi>按楚峽之上游/有唐賢之遺烈</hi>　<hi>乃眷雲根之聚正當月峽之間</hi>
<hi>皂蓋朱轓尚覺官儀之盛黄縑紅粟未嫌俸入之微</hi>　<hi>巴子故城遺俗尚餘於氣節樂天舊部勝遊殆徧於詩歌</hi>
<pb n="KR2k0007_WYG_061-10a"/>
　　　珍州<hi>樂源綏陽</hi>
　建置沿革<hi>禹貢荆州之域為翼軫之分野古山獠夜郎國自古非臣服之地南夷君長以十數</hi>
　<hi>夜郎最大漢武帝時唐䝉請置夜郎縣及䍧牱郡晉分䍧牱置夜郎郡宋南齊因之隋無所經見唐太宗</hi>
　<hi>開山洞置珎州并置夜郎麗臯洛源三縣改為舞州又為鶴州復為珎州憲宗廢屬溱州五代復為蠻夷</hi>
　<hi>皇朝復賜珎州舊名繼改高州以廣西有高州改為西高州徽宗時大駱解上下族帥駱世華駱文貴等</hi>
　<hi>獻地立珎州亦曰樂源郡今領縣二治樂源</hi>
事要郡名樂源　夜郎　風俗其俗夷獠<hi>圖經遵義軍宣和改為寨</hi>
<hi>隸樂源縣其俗以射獵山伐為業信巫鬼重謠祝好詛盟外癡内黠安土重舊凡交易刻木為書契結繩以為</hi>
<pb n="KR2k0007_WYG_061-10b"/>
<hi>數其桀黠能言議屈服種人者謂之耆老其昏姻以銅器毡刀弩矢為禮其燕樂以銅鑼鼔橫笛歌舞為樂其</hi>
<hi>所居無城池之固架木為閣聨竹為壁開忩出箭以備不虞出入佩刀弩自衛至與華人交易畧無侵犯禮義</hi>
<hi>之風凡賔客聚㑹酋長乃以漢服為貴</hi>其民以耕殖為業<hi>同上丨丨端龎淳固丨丨丨丨</hi>
<hi>丨天資忠順悉慕華風</hi>形勝古夜郎郡<hi>圖經云云/唐改珍州</hi>黔中故壤<hi>見圖經云</hi>
夷州之境<hi>同上云云與黔思犬牙相錯又云夷州乃古夜郎䍧牱郡故地</hi>山川豹子山<lb/>
<hi>在州北八里山多産豹</hi>羅蒙山<hi>在州西南二/百九十里</hi>東松山<hi>在州南三百五十里</hi>西<lb/>
松山<hi>在州南三百二十五里</hi>綏陽山<hi>在州西二/百四十里</hi>白崖堡<hi>乃官軍於此把守之</hi>
<hi>地有麗臯堡思義堡安定堡夀山堡</hi>三江<hi>去州三十里/一名明溪</hi>虎溪<hi>在州東十七里</hi>思溪<lb/>
<pb n="KR2k0007_WYG_061-11a"/>
<hi>在州西北百八十里出南平軍與明溪合</hi>貫珠溪<hi>在州東南/五十里</hi>人物尹珍<hi>漢威帝時</hi>
<hi>䍧牱人珎自以居於荒裔不知禮義乃從汝南許慎應奉受經書圖緯學成還鄉里教授於是南域始有學焉</hi>
名賢李白<hi>蔡寛夫詩話云太白之從永王璘世頗疑之唐書載其事甚畧亦不為明辨其是否獨其</hi>
<hi>書自序云半夜水軍來潯陽滿旌旃空名適自誤廹脅上樓船從賜五百金棄之若浮烟辭官不受賞翻謫夜</hi>
<hi>郎邊以此觀之則太白豈從人亂者哉</hi>題詠夜郎萬里道<hi>唐李白寄江夏韋太守詩云云</hi>
<hi>西上令人老</hi>山繞夜郎城<hi>張文昌送蠻客詩借問炎洲客天南幾日行江連惡溪路云云</hi>夜<lb/>
郎遷客帶霜寒<hi>李白寄韋南陵詩君為張掖近酒泉我竄三巴九千里天地再造法令寛云云</hi>
四六<hi>䕫路奥區樂源古郡</hi>　<hi>雖云夷俗/實慕華風</hi>　<hi>古不居於臣服令久被於皇靈</hi>
<pb n="KR2k0007_WYG_061-11b"/>
<hi>萬里朱轓暫撫夜郎之俗一封紫詔即歸曉禁之班</hi>　<hi>粤從漢代尹珍之教化始行循至唐朝太白之詩歌尤盛</hi>
　　　思州<hi>務川安夷</hi>
　建置沿革<hi>楚地翼軫之分野戰國土地與黔中同楚為黔中地秦置郡自漢至吳並為武陵郡</hi>
　<hi>酉陽縣地吳分置黔陽郡隋屬清江郡又置務川屬庸州即今之黔江縣是也尋廢屬巴東郡唐以務川</hi>
　<hi>當䍧牱要路置務州太宗改為思州以思邛為名明皇改寧夷郡復為思州黔州之美胥而為夷皇朝平</hi>
　<hi>蜀思州不豫大觀元年蕃部長田祐恭願為王民始建思州而䕫路化外州郡凡十而思居其首尋省為</hi>
　<hi>務川城高宗中興復以務川城為思州就以田祐恭為守今領縣三治務川</hi>
事要郡名務川　思南　風俗蠻獠雜居<hi>寰宇記俗同黔中地在荒</hi>
<pb n="KR2k0007_WYG_061-12a"/>
<hi>徼之外云云言語各異</hi>漸被華風<hi>圖經思南之地云云飲食言語素所服習椎髻之俗勁悍之性</hi>
<hi>靡然變易矣</hi>形勝當䍧牱要路<hi>唐招慰使冉安昌以務川云云須置郡以撫之</hi>縣名<lb/>
思王<hi>元和志故老相傳漢陳立為䍧牱太守阻兵保據思邛水漢將夜郎王兵數萬破立於此撫安百姓</hi>
<hi>時人思慕遂名思王縣</hi>郡非古城<hi>輿地廣記本朝但據夷人所指以為縣涪州夏判官謂思州舊</hi>
<hi>城去今城百八十里</hi>一寨四堡<hi>運使龎恭孫建築思州奏州治務川因山川控扼建云云以備要害</hi>
山川唐山<hi>在州東四里南連河只水北枕内江水</hi>思王山<hi>在州西南三百七十里抵貴州</hi>
思邛山<hi>在思王縣東南</hi>都來山<hi>在思邛縣東二十/五里接錦州界</hi>都波山<hi>在思邛縣</hi>
<hi>東接錦州界</hi>無黨山<hi>去思邛縣田十/里四面懸絶</hi>巴江水<hi>出城西南䍧牱界</hi>河只<lb/>
<pb n="KR2k0007_WYG_061-12b"/>
水<hi>在務川縣東二十里河只者獠姓名</hi>羅多水<hi>在務川縣東八十里羅多亦獠姓名</hi>亭榭<lb/>
名宦　人物　題詠<hi>並闕</hi>
四六<hi>䕫路奥區思南要地</hi>　<hi>畫地以守/變戎而華</hi>　<hi>雖曰黔中之地實為徼外之州</hi>
<hi>周職方之不及固遠華風秦郡國之肇分久漸王化</hi>　<hi>在天一涯雜鴃舌侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之俗環地千里藉虎符彈壓之威</hi>
　<lb/>
　<lb/>
　<lb/>
　方輿勝覽卷六十一<lb/>
</p>
<p>
</p>
  </div>
</body>
</text>
</TEI>
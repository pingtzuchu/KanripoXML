<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷四十七</head>
    <p>
<pb n="KR2k0007_WYG_047-1a"/>
欽定四庫全書<lb/>
　方輿勝覽卷四十七　　　　　　宋　祝穆　撰<lb/>
　　　滁州<hi>清流全椒</hi>　<hi>來安</hi>
　建置㳂革<hi>禹貢揚州之域呉地斗分野春秋時屬呉楚之交秦為九江郡二漢因之晉屬淮南郡宋屬新昌郡梁於</hi>
　<hi>此立譙州今之州城是也又改北譙為臨滁郡而南譙領新昌臨滁髙塘三縣隋改南譙為滁州唐析揚州地置滁州皇朝因</hi>
　<hi>之中興為濠滁鎮撫使今領縣三治清流</hi>
事要郡名滁陽　臨滁　滁上　永陽<hi>王元之詩淮邊永陽郡</hi>南譙<hi>韋應物詩今嵗</hi>
<hi>卧南譙</hi>風俗風俗淳厚<hi>常安民州學記滁之人雖云云/而尚氣易以徳化難以力服</hi>地僻事簡<hi>章衡</hi>
<pb n="KR2k0007_WYG_047-1b"/>
<hi>重建醉翁亭記滁陽云云其俗安閑</hi>年豐事少<hi>同/上</hi>命世之士至焉<hi>曽子開二賢堂祝文滁在江淮號為</hi>
<hi>僻陋然磊落瑰偉丨丨丨丨亦或丨丨</hi>賢士君子居焉<hi>歐陽永叔答李大臨書永陽窮僻而多山林之景又嘗得</hi>
<hi>云云</hi>形勝羣峯環於西南<hi>慶厯前集䟦滁陽古名郡云云清溪注於東北形勢深秀實甲淮海李衛公普懐嵩</hi>
<hi>之記李庻刻泉石之銘韋應物形野渡之詠</hi>清淮灌其北<hi>林希望撰白鶴觀記云云烏江蕩其南</hi>環滁皆<lb/>
山<hi>歐陽永叔醉翁亭記</hi>滁當偹禦<hi>周必大奏世賢説淮南形緩急欲守滁臣謂不然滁有山林之阻若廬和嬰虜衝此</hi>
<hi>則當偹禦</hi>山川豐山<hi>在清流縣西南五里歐公於/此建豐樂亭有漢髙帝廟</hi>琅琊山<hi>在清流縣南十里有丨丨</hi>
<hi>洞舊經云晉元帝為丨丨王避地於此○曽子開滁州集序泉石林亭之勝至聞天下○顧况詩東晉王家在此溪南山樹色隔牎</hi>
<hi>低碑沉字滅昔人逺谷鳥猶向寒花啼</hi>八公山<hi>在來安縣西南十三里/即淮南丨丨憇石之處</hi>五湖山<hi>在全椒縣</hi>
<pb n="KR2k0007_WYG_047-2a"/>
<hi>東北十八里山下有丨丨在縣境最為險要</hi>九鬬山<hi>一名隂陵山在全椒縣南九十餘里昔項羽兵敗欲東渡烏江經此</hi>
<hi>山與漢兵一日丨丨故名</hi>幽谷<hi>即豐樂亭地有紫㣲泉○歐陽永叔詩滁陽丨丨抱山斜我鑿清泉手種花故事留傳父老説</hi>
<hi>世人合作畵圖誇</hi>石屏路<hi>梅聖俞詩尋常畵屏多畵山何意此山還作屏峭排直下幾千尺下有石路莓苔青</hi>滁水<lb/>
<hi>在全椒縣南六十里其源出廬州</hi>菱水<hi>在清流縣出永陽嶺西經皇道山下歐陽永叔有菱溪石記云本名荇溪避楊行宻</hi>
<hi>嫌名改名曰菱</hi>清流水<hi>晏公類要云自/全椒縣界流入</hi>蓮溪<hi>見呉卓南譙/郡城十詠</hi>明月溪<hi>在琅琊山○王</hi>
<hi>元之詩惜哉幽勝事盡落唐賢手惟餘舊時月團圓照山口</hi>西澗<hi>韋蘇州詩獨憐幽草澗邊行上有黄鸝深樹鳴春潮帯雨</hi>
<hi>晩來急野渡無人舟自横</hi>井泉真珠泉<hi>在清流縣西三十里/泉水濺射有若跳珠</hi>紫㣲泉<hi>吕元中記歐陽文忠</hi>
<hi>公以右正言知制誥謫守滁上明年得讓泉於醉翁亭之東南隅一日會僚屬於州廨有以新茶獻者公敕吏汲泉未至而汲者仆</hi>
<pb n="KR2k0007_WYG_047-2b"/>
<hi>出水且慮後期遂酌他泉以進而公巳知其非釀泉窮問之得丨丨丨于幽谷下文忠愽學多識而又好竒既得是泉乃作亭以臨</hi>
<hi>泉上名之曰豐樂亭當時名公宿儒皆為賦詩以紀其事由是丨丨丨始盛闐於天下今帖所稱酒名豈非滁陽官釀</hi>庻子<lb/>
亭<hi>在琅琊山寶應寺唐李㓜卿守滁州今有丨丨丨○盛度詩深藏西竺寺寒擁九譙城石字贊皇古泉銘丨丨清○歐陽永叔</hi>
<hi>叙云右丨丨丨銘李陽氷撰并書慶厯五年余自河北都轉運使貶滁陽屢至陽氷刻石處未嘗不裴徊其下丨丨丨昔為流溪今</hi>
<hi>為山僧填為平地起屋其上問其泉則指一大井曰此丨丨丨也可不惜哉</hi>六一亭<hi>在琅/琊山</hi>園井東園<hi>在郡</hi>
<hi>城東隅唐李紳有詩梅執禮叙云滁陽舊無郡圃而醉翁豐樂諸亭皆在闗外李紳所謂東園者南直琅琊諸山北通西澗修木交</hi>
<hi>映左右又適介守貳宅固一佳處也</hi>醉翁亭<hi>在琅琊寺慶厯中太守歐陽永叔記云環滁皆山也其西南諸峯林壑尤美望</hi>
<hi>之蔚然而深秀者琅琊也山行六七里漸聞水聲潺潺而瀉出乎兩峯之間者釀泉也峯囬路轉有亭翼然臨於泉上者丨丨丨也</hi>
<pb n="KR2k0007_WYG_047-3a"/>
<hi>作之者誰山之僧曰智仙也名之者誰太守自謂也太守與客來飲於此飲少輒醉而年又甚髙故自號曰丨丨也丨丨之意不在</hi>
<hi>酒在乎山水之間也山水之樂得之心而寓之酒也若夫日出而林霏開雲歸而巖穴暝晦明變化者山間之朝暮也野芳發而幽</hi>
<hi>香佳木秀而繁隂風霜髙㓗水落而石出者山間之四時也朝而徃暮而歸四時之景不同而樂亦無窮也至於負者歌於塗行者</hi>
<hi>休於樹前者呼後者應傴偻提携徃來而不絶者源人遊也臨谿者而漁溪深而魚肥釀泉為酒泉香而酒洌山肴野蔌雜然而前陳</hi>
<hi>太守宴也宴酣之樂非絲非竹射者中奕者勝觥籌交錯坐起而諠譁者衆賔懽也蒼顔白髪頽乎其間者太守醉也巳而夕陽在</hi>
<hi>山人影散亂太守歸而賔客從也樹材隂翳鳴聲上下游人去而禽鳥樂也然而禽鳥知山林之樂而不知人之樂人知從太守游</hi>
<hi>而樂而不知太守之樂其樂也醉能同其樂醒能述以文者太守也太守謂誰廬陵歐陽修也○滁陽郡志云記成刻石逺近爭傳</hi>
<hi>疲於模打山僧云寺庫有毡打碑用盡至取僧堂卧毡給用凡商賈來供施亦多求其本所過闗征以贈監官可以免税</hi>豐樂<lb/>
<pb n="KR2k0007_WYG_047-3b"/>
亭<hi>歐陽叔記云脩既治滁之明年夏始飲滁水而甘問諸滁人得於州南百歩之近其上則丨山聳然而特立下則幽谷窈然而</hi>
<hi>深藏中有清泉滃然而仰出俯仰左右顧而樂之於是疏泉鑿石闢地以為丨而與滁人徃遊其間滁於五代干戈之際用武之地</hi>
<hi>也太祖皇帝嘗以舟師破李景兵十五萬於清流山下生擒其將皇甫暉姚鳳於滁東門之外送以平滁脩嘗考其山川按其圖記</hi>
<hi>升髙以望清流之闗欲求暉鳳就擒之所而故老皆無在者盖天下之平乆矣自唐失其政海内分裂豪傑並起而爭所在為敵國</hi>
<hi>何可勝數及宋受命聖人出而四海一向之憑恃險阻剗削消磨百年之間漠然徒見山髙而水清欲問其事則遺老盡矣今滁介</hi>
<hi>於江淮之間舟車商賈四方賔客之所不至民生不見外事而安於畎畆衣食以樂生送死而孰知上之功徳休養生息涵育百年</hi>
<hi>之深也修之來此樂其地僻而事簡又愛其俗之安間既得斯泉於山谷之間乃日與滁人仰而望山俯而聽泉掇幽芳而䕃喬木</hi>
<hi>風霜氷雪刻露清秀四時之景無不可愛又幸其民樂其嵗物之豐成而喜與予遊也困為本其山川道其風浴之美使民知所以安</hi>
<pb n="KR2k0007_WYG_047-4a"/>
<hi>其豐年之樂者幸生無事之時也夫宣上恩徳以與民共樂此刺史之事也遂書以名其丨云</hi>醒心亭<hi>在琅琊山曽子固記</hi>
<hi>滁州之西南泉水之涯歐陽公作亭曰豐樂自為記以見其名之意既又直豐樂之東築其亭曰丨丨而望以見夫羣山相環雲煙</hi>
<hi>之相滋曠野之無窮草木衆而泉石嘉使目新乎其所覩耳新乎其所聞則其心洒然而醒更欲乆而忘歸也故即其所以然而為</hi>
<hi>名取韓子退之北湖之詩云噫其可謂善取樂於山泉之間而名之以見其實又善者矣雖然公之樂吾能言之吾君優游而無為</hi>
<hi>於上吾民給足而無憾於下天下之學者皆為材且良夷狄鳥獸草木之生者皆得其宜公樂也一山之隅一泉之傍豈公樂哉乃</hi>
<hi>公所以寄意於此也若公之賢韓子歿數百年而始有之今同遊之賔客尚未知公之難遇也後百千年有慕公之為人而覽公之</hi>
<hi>迹思欲見之有不可及之歎然後知公之難遇也則凡同遊於此者其可不喜且幸歟○西清詩話云歐陽公作丨丨醉翁兩丨於</hi>
<hi>琅琊山命植花卉有詩云淺深紅白宜相間先後仍湏次第栽我欲四時携酒去莫教一日不花開○常安民詩為愛昌黎湖上句</hi>
<pb n="KR2k0007_WYG_047-4b"/>
<hi>醉來直上丨丨丨吹醒不待仙風解卧讀殘碑已自醒</hi>茶仙亭<hi>在琅琊寺紹聖中建南豐記○杜牧之詩云誰知病太守</hi>
<hi>猶得作茶仙</hi>堂樓四賢堂<hi>在琅琊寺張商英詩文昭文定二曽與文忠歐内翰元之共四公政事風流俱第一典刑</hi>
<hi>人物更誰同能只有東坡老到處唯尋六一翁欲遣滁陽招作客五星同聚此堂中</hi>北樓<hi>在郡治後唐李徳裕貶滁州作此樓</hi>
<hi>又作懐嵩賦後名懐嵩樓又名贊皇樓</hi>古跡統軍池<hi>在郡治後○曽文昭詩長山漫刻金芝頌宫相空吟石竹詩事</hi>
<hi>徃歳深無處問北園唯見孟家池注云孟元喆淳化中以龍武丨丨知軍事鑿丨北園</hi>清流闗<hi>在丨丨縣西南二十餘里</hi>
<hi>舊傳南唐置闗地尤險要周世宗征淮唐將皇甫暉姚鳳率衆塞丨丨丨太祖擊走之生擒暉及鳳遂下滁州</hi>名宦韋應<lb/>
物<hi>為守</hi>李徳裕<hi>為刺/史</hi>獨孤及<hi>為刺/史</hi>皇朝趙普<hi>為判官後/封韓王</hi>王元之<hi>為翰林學</hi>
<hi>士嘗草繼遷制送馬五十疋以偹濡潤丨丨以書不如式却之出守滁州丨丨到郡謝表云諸縣豐登苦無公事一家飽煖全荷君</hi>
<pb n="KR2k0007_WYG_047-5a"/>
<hi>恩歐公嘗用以作詩</hi>歐陽修<hi>初仁宗朝社韓范富以黨議罷公上疏言之為言事者所誣詔獄坐左遷知滁州修之在滁作</hi>
<hi>亭琅琊山以醉翁名之</hi>張方平<hi>慶厯/知州</hi>曽肇<hi>紹聖/知州</hi>張商英<hi>為/守</hi>羅畸<hi>字疇元嘗授滁州法椽或</hi>
<hi>曰滁山郡也以公髙才處此非宜公曰此歐陽之醉鄉也雖草木禽魚皆能出祥光發妙音庻子紫薇香泉萬斛以為供給琅琊幽</hi>
<hi>谷白雲千頃以為職田何謂貧僻耶</hi>人物南唐張洎<hi>全椒縣人仕南唐知制誥參預機宻太祖朝為參政</hi>茅革<lb/>
<hi>為池州貴池令黄魯直為墓誌</hi>題詠古國郡舒地<hi>司空曙送永陽崔明府詩云云前當桐栢闗淹綿江上雨稠叠</hi>
<hi>楚南山</hi>分竹守南譙<hi>韋應物詩云云或謂韋應物守亳不知南譙乃滁州也晦庵云耳</hi>山郡多暇日<lb/>
<hi>韋蘇州寒食日滁州作詩云云社時放吏歸</hi>典郡清淮旁<hi>王元之詩今年四十二云云卧錦郎位正腰金服色光</hi>
偷詠左司篇<hi>韋應物自左司刺滁有詩後李紳為刺史和登北樓詩君愴風月夕余當童稚年閑牎讀書罷云云</hi>芭<lb/>
<pb n="KR2k0007_WYG_047-5b"/>
蕉葉上獨題詩<hi>韋應物詩盡日髙齋無一事云云</hi>時傍青山去問農<hi>梅聖俞眷亭詩林下鳴鳩</hi>
<hi>拆紅杏田間水慢春溶溶使君固自足風味云云</hi>公餘多愛入林泉<hi>王元之詩忽從天上謫人間知向山州住</hi>
<hi>幾年俸外不教收果實云云朝簮未解雖妨道官路無機即是禅鈴閣悄然私自問郡齋何異玉堂前</hi>此心長在水<lb/>
雲間<hi>王元之詩</hi>名雖為翁實少年<hi>歐陽永叔詩云我昔被謫居滁州云云</hi>滁人思我雖未<lb/>
忘<hi>前人詩云云見我今應不能識</hi>諸縣豐登少公事<hi>前人題王元之畵像云云一家飽煖荷君恩</hi>教得<lb/>
滁人解吟咏<hi>蘇子瞻詩君看永叔與元之坎軻一生遭口語又云云至今里巷嘲輕肥</hi>
四六<hi>疏榮北闕出守南譙</hi>　<hi>淮右奥區/滁陽名郡</hi>　<hi>雖曰山城/實鄰邊徼</hi>　<hi>地僻山深民淳俗阜</hi>
<hi>自間闗百戰之場僅生聚十室之邑</hi>　　　<hi>雖依山而為固隱若長城然弛偹而弗修寧無外患</hi>
<pb n="KR2k0007_WYG_047-6a"/>
<hi>山秀水清風流可想年登事少賦詠猶存</hi>　　　　<hi>六一記文勝景盡推於佳郡東坡字畵豐碑爭掛於髙堂</hi>
<hi>琅琊舊俗户户魚鹽魯國大夫人人絃誦</hi>　　　　<hi>不能五十里之國獨占林泉其惟二千石之良庻安田里</hi>
<hi>環滁皆山名已聞於天下釀泉為酒恨不到於亭間</hi>　　<hi>五馬雙旌自得游山之樂也四郊多壘安能髙枕而卧哉</hi>
　　　招信軍<hi>盱眙招信</hi>　<hi>天長</hi>
　建置㳂革<hi>禹貢揚州之域於天文為鶉尾星紀之次春秋時為呉善道之地後屬楚戰國時楚殆為縣秦二世時項</hi>
　<hi>羽立懐王都於此西漢為盱眙縣屬臨淮郡東漢屬下邳國西晋為臨淮郡治盱眙東晋立盱眙郡南齊北兖州自淮隂移鎮</hi>
　<hi>盱眙魏置盱眙郡陳置北齊州唐改西楚州改𨽻泗州皇朝屬楚州復𨽻於泗中興以來陞為盱眙軍紹定間金之殘黨合納</hi>
　<hi>敏珠爾乞降改招信軍今領縣三治盱眙</hi>
<pb n="KR2k0007_WYG_047-6b"/>
事要郡名都梁<hi>見山注</hi>風俗尊儒慕學<hi>隋書地理志盱眙本屬下邳隋書謂其地在列國為楚魯</hi>
<hi>之交云云有洙泗之俗</hi>東南之秀<hi>章綱記欝欝葱葱之氣萃/於東南而云云實起於此</hi>東魯之遺風<hi>郡守</hi>
<hi>沈該勸學文云地連洙泗有云云</hi>郡有㩁場<hi>郡志云云南北懋遷凡物與土産無異焉</hi>形勝阻山帶海<lb/>
<hi>圖經云云自漢以來屢為戰守之地漢建安初袁術攻劉偹備使張飛守下邳自將拒術於盱眙晉姚襄屯於盱眙紹興間張浚駐</hi>
<hi>兵於盱眙與金對壘後以和議徹戍而劉錡亦嘗屯守盱眙</hi>襟帶呉楚<hi>章綱撰東南起秀記云云屏翰京邑盖神州赤</hi>
<hi>縣之地非榆闗沙漠之比也仰觀天宇下瞰郛郭清淮耀明古汴<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>景</hi>江淮要衝<hi>宋沈琰以為云云</hi>為國北<lb/>
門<hi>都梁志序云云為今重鎮</hi>江淮本原<hi>魏髙閭以為壽/陽盱眙云云也</hi>梁宋呉楚之衝<hi>陸務觀翠屏堂</hi>
<hi>記盱眙實云云</hi>山川東山<hi>在郡治之東有石洞有南山十景此居其首郡治霍箎重修治之界以方池映以朱户洞中曲</hi>
<pb n="KR2k0007_WYG_047-7a"/>
<hi>折相通宛然洞府左曰雲闗右曰劔壁</hi>軍山<hi>在盱眙北六里鄧/艾於此築堰溉田</hi>斗山<hi>在盱眙縣西南當淮水之險峻</hi>
<hi>故名</hi>龜山<hi>在盱眙縣北三十里其西南上有絶壁下有重淵○廣記禹治水以鐵龜鎻淮涡水神無支祁於丨丨之足○按張</hi>
<hi>商英丨丨水陸院記以佛書考之則五百梵僧遊止之地以仙經考之則太真元君之别治也○周明老題龜山囬文詩云迢迢緑</hi>
<hi>樹淮天曉靄靄紅霞海日晴遥望四山雲接水碧峯千㸃數帆輕</hi>浮山<hi>在招信縣西七十里梁天監築堰於此○秦少游有</hi>
<hi>丨丨堰賦</hi>横山<hi>在招信縣南五十/里劉綱保聚於此</hi>第一山<hi>在郡東一名南山○米元章詩莫論衡霍撞星斗且是東</hi>
<hi>南丨丨丨○楊廷秀詩第一山頭第一亭聞名未到負平生不因王事畧小出那得髙人同此行萬里中原青未了半篙淮水碧無</hi>
<hi>情登臨不覺風煙暮腸斷漁燈隔岸明</hi>寶積山<hi>在郡南與都梁/相接為郡朝山</hi>都梁山<hi>在盱眙縣隋於此置</hi>
<hi>都梁宫出都梁香古詩博山爐中百和香欝金蘇合與都梁</hi>盱眙山<hi>在縣東南四十里一名馬鞍天寶改今名</hi>望州<lb/>
<pb n="KR2k0007_WYG_047-7b"/>
山<hi>在盱眙縣南五里自南而登見泗州城</hi>臺子山<hi>在盱眙縣東一里宋書云宋將臧質守盱眙以拒魏師魏造弩臺以</hi>
<hi>射城中因以為名</hi>長圍山<hi>在盱眙縣北七里宋臧質守盱眙魏太武遂於都梁山築長城造浮橋絶水路即此</hi>三臺<lb/>
山<hi>在招信縣南九十里上可屯十萬衆</hi>青平山<hi>在招信縣東南二十五里紹興間劉澤保聚於此金不敢近嘉定末武統</hi>
<hi>制敗金於此</hi>杏花巖<hi>在崇福寺後蔣頴叔召之/陳述古諸賢皆有題名</hi>繡谷<hi>在普濟院南其石巖多花木春日如</hi>
<hi>錦丨</hi>淮水<hi>經盱眙縣/故城西</hi>新河<hi>在龜山鎮蔣之竒開河以避淮○蘇子瞻詩云故人宴坐虹梁南丨丨巧出龜山背</hi>
東溪<hi>在都梁山東五里</hi>曲溪<hi>在盱眙縣西南十里周顯徳五/年張永徳敗泗州兵于丨丨堰</hi>長沙汀<hi>在盱眙縣</hi>
<hi>北自淮河渡南接牛場巷長一里餘髙丈餘淮水泛漲時頼捍禦○蘇子瞻詩云十里清淮上長隄隱雪龍是也</hi>井泉玻<lb/>
瓈泉<hi>在第一山之下○張文潜詩丨丨美酒舊知名崇寧中劉晦叔名之曰丨丨丨○楊廷秀有詩云清如淮水未為佳泉迸</hi>
<pb n="KR2k0007_WYG_047-8a"/>
<hi>淮山好煑茶鎔出丨丨開海眼更和月露㵸春芽仰看絶壁一千丈削下青瓊無㸃瑕從事不澆愁肺渇臨泓帶雪吸氷花</hi>堂<lb/>
亭清淮堂<hi>在百花巖前取蔣頴叔緑野有佳氣丨丨無㸃塵之句以名之</hi>淮山堂<hi>在第一山起秀亭下後即玻瓈</hi>
<hi>泉</hi>雲山堂<hi>郡守霍箎創取東坡一看丨丨遶淮甸之/句以名左山右淮北眺中原咸在几席</hi>飛歩亭<hi>在東山○</hi>
<hi>楊廷秀和太守霍和卿韻杏花巖左近東巖驅使淮山指顧間招信上流揔奔赴僧伽孤塔正灣環今來古徃皆陳迹逺草斜陽秪</hi>
<hi>慘顔走馬看山真懡㦬忙中拾得片時間</hi>起秀亭<hi>在玻瓈泉上舊名㑹景後曰參雲曰覽冀郡守呉説改曰淮山偉觀淳熈</hi>
<hi>庚子郡守王渥昜名東南丨丨面對汴口下瞰城郭亭後石壁峭列東坡米元章諸公皆有詩詞刻於上</hi>寺觀靈巖寺<lb/>
<hi>在浮山頂上○白居易宿寺上院高高白月上青林客去僧歸獨夜深葷血屏除唯對酒歌鐘放散只留琹更無俗物當人眼但有</hi>
<hi>泉聲洗我心最愛小亭東望好太湖煙水緑沉沉○趙嘏宿寺詩明月溪頭寺䖝聲滿橘洲倚欄香徑晚移石太湖秋古樹雲歸盡</hi>
<pb n="KR2k0007_WYG_047-8b"/>
<hi>荒臺水更流無人見惆悵獨上最髙樓○羅鄴夏日宿寺宗公院詩寺入千巖石路長孤吟一宿逺公房臥聽半夜杉壇雨轉覺中</hi>
<hi>峯枕簟凉花界已無悲喜念塵襟自足是非妨他年縱使重來此息得心猿鬢已霜○蘇子瞻詩人言寺是六鰲宫升降隨波與海</hi>
<hi>通共坐舡中那復見乾坤浮水水浮空</hi>名宦沈璞<hi>宋元嘉末為守嘗與臧質共守盱眙魏太武以三十萬衆攻之三旬</hi>
<hi>不克而去臧質以璞城主使之上露版璞固辭歸功於質上聞而嘉之</hi>孫堅<hi>熹平問除鹽瀆丞徙盱眙丞又徙下邳丞江表</hi>
<hi>傳曰堅歴佐三縣所在有稱黄巾賊起堅身當一面登城先入衆乃蟻附遂大破之拜堅司馬</hi>皇朝江夢孫<hi>知天長縣</hi>
<hi>民爭馬二年不决馬繫於官夢孫曰吾聞管仲以老馬識路王忳馬知其故第遂縱馬郊外馬乍釋覊束果奔入其主家訟遂息</hi>
包拯<hi>知天長縣有訟盗割牛舌者公使歸屠其牛鬻之既而有告私屠牛者拯曰何為割其家牛舌而又告之盗色變遂引伏</hi>
<hi>徙知端州後為樞宻使諡曰孝肅</hi>人物武渉<hi>盱眙人嘗説韓/信以三分天下</hi>皇朝沈晦<hi>分定録云晦赴省至</hi>
<pb n="KR2k0007_WYG_047-9a"/>
<hi>天長中夢身騎大鵬摶風而上因作大鵬賦以紀其事已而果魁天下</hi>題詠落帆逗淮鎮<hi>韋應物云云停舫臨</hi>
<hi>孤舘</hi>白煙横海戍<hi>崔峒送陸明府之官盱眙詩陶令之官去窮愁慘别魂云云紅葉下淮村</hi>雲濕淮南樹<lb/>
<hi>喻坦之晚泊盱眙詩廣葦夾深流蕭蕭到海秋宿舡横月浦驚鳥遶霜洲云云笳清泗上樓徒縣鄉國思覊跡尚東遊</hi>平沙<lb/>
依鴈宿<hi>常建泊舟盱眙詩泊舟淮水次霜降夕流清夜乆潮侵岸天寒月近城云云堠舘聽雞鳴鄉國雲霄外誰堪羇旅情</hi>
繫舟清洛尾<hi>蘇子瞻送程表弟詩云云初呉淮南山淮山相媚好曉鏡開煙鬟</hi>山凝翠黛孤峰<lb/>
逈<hi>李紳入淮至盱眙詩云云淮起銀花五丈髙天外綺霞明海鶴日邊紅樹艶仙桃岸驚目眩同奔馬浦溢心疑覩抃鼇寄謝雲</hi>
<hi>帆疾飛鳥莫誇廽鴈卷輕毛</hi>黄塵欲礙龜山出<hi>王介甫詩云云白浪空分汾水來</hi>隔淮雲海暗<lb/>
人家<hi>蘇子瞻詩照汴玉峯明佛刹云云</hi>清淮濁汴爭强雄<hi>蘇子由詩云云龜山下閟支祁宫</hi>魚躍<lb/>
<pb n="KR2k0007_WYG_047-9b"/>
銀刀正出淮<hi>水多美魚白魚尤為世所珍故蘇子由有是句</hi>舡頭出汴翠屏間<hi>自京洛抵都梁山始</hi>
<hi>有山淮汴渦池皆㑹於此實山川之㑹故米元章詩京洛風塵千里還云云</hi>淮増汴水長流急<hi>李昭玘詩云云</hi>
<hi>城睨南降不遜髙</hi>
四六<hi>近控長淮俯臨古汴</hi>　<hi>矧都梁之畫境/實北鄙之要藩</hi>　<hi>河海東縈而西帯川塗南徃而北來</hi>
<hi>蘘淪左祍之區訖從效順今際右文之世可兾升平</hi>　<hi>邊烽未息適當敵境之要衝郡政素修庸作淮壖之保鄣</hi>
<hi>瘡痍未復驚䳋有待於慰安唇齒相依虓虎當嚴於守衛</hi>　<hi>况貿遷有無欲阜通於商旅而還定安集在摩撫於人民</hi>
　<lb/>
　方輿勝覽卷四十七<lb/>
</p>
<p>
</p>
  </div>
</body>
</text>
</TEI>
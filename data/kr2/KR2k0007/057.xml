<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷五十七</head>
    <p>
<pb n="KR2k0007_WYG_057-1a"/>
欽定四庫全書<lb/>
　方輿勝覽卷五十七　　　　宋　祝穆　撰<lb/>
　　䕫州路<lb/>
　　　䕫州<hi>奉節雲安</hi>　<hi>巫山</hi>
　建置沿革<hi>禹貢荆梁二州之域當翼軫之分野鶉首之次周初為魚復國春秋庸國之魚邑其</hi>
　<hi>後楚人秦人巴人滅庸分其地属於巴秦置巴郡魚復𨽻焉二漢因之公孫述據蜀土自稱白帝更魚復</hi>
　<hi>曰白帝城東漢獻帝分巴郡為永寜郡劉璋又改為巴東郡蜀先主改為永安縣又於此置固陵郡蜀先</hi>
　<hi>主改固陵郡為巴東郡為蜀重鎮晉仍為魚復宋置二巴校尉治白帝梁置信州治白帝城周移治永安</hi>
<pb n="KR2k0007_WYG_057-1b"/>
　<hi>宮南即瀼西也總管王述移府於白帝隋楊素又復修之煬帝罷為巴東郡唐為信州改為䕫州又為雲</hi>
　<hi>安郡復為䕫州蜀主以施䕫忠萬置鎮江軍治䕫州後唐改寜江軍節度皇朝平蜀後徙治瀼西中興陞</hi>
　<hi>為帥帶歸峡州兵甲司公事今統郡十五領縣三治奉節</hi>
　　本路安撫轉運置司<lb/>
事要郡名䕫門　固陵<hi>漢初平間分巴為三以胊䏰至魚復為丨丨郡</hi>三巴<hi>杜巴</hi>
<hi>東歌注云劉璋分丨丨有中巴巴西巴東魚復巴東之属也○丨丨記閬白二水東南流三曲如巴字故曰三</hi>
<hi>巴</hi>風俗其人豪<hi>李貽孫都督府記云丨丨丨其俗信鬼其稅易征其民不偷</hi>人多勁<lb/>
勇<hi>巴志郡與楚接云云少文學有将帥材</hi>雪不到地<hi>宋肇詩序䕫地暖云云惟山高處白</hi>燒<lb/>
<pb n="KR2k0007_WYG_057-2a"/>
地而耕<hi>杜詩注峡上磽确煖氣既達故民云云謂之火耕</hi>未嘗苦饑<hi>范至能勞禽耕序峽</hi>
<hi>民平生不識秔稻而云云</hi>踏磧而逰<hi>圖經䕫人重諸葛武侯以人日傾城出逰八陣磧上謂之踏磧</hi>
<hi>婦人拾小石之可穿者貫以綵索繋於釵頭以為一嵗之祥府帥宴於磧上○王梅溪詩今日為人日傾城出</hi>
<hi>江皋遨頭老病守呼賓酌春醪好遨蜀風俗䕫人貧亦遨○陸務觀詩鬼門闗外逢人日踏歌千家萬家出</hi>
使女負薪<hi>杜甫作負薪行云䕫州處女髮半華四十五十無夫家更遭喪亂嫁不售一生抱恨長咨</hi>
<hi>嗟土風坐男使女立應當門户女出入十猶八九負薪歸賣薪得錢應供給至老雙鬟只垂頸野花山葉銀釵</hi>
<hi>並筋力登危集市門死生射利兼鹽井面粧首飾帶啼痕地褊衣寒困石根若道巫山女粗醜何得此有昭君</hi>
<hi>村</hi>形勝據三峽之上<hi>寰宇記云郡城/臨江而云云</hi>據荆楚上游<hi>歐陽穎引</hi>
<pb n="KR2k0007_WYG_057-2b"/>
<hi>水記䕫州控二川限五溪云云為巴蜀要郡</hi>據三州要津<hi>趙奭之鈐轄㕔記瞿唐云云</hi>居<lb/>
瞿唐上游<hi>丁公言䕫州移城記云云即白帝舊址</hi>當全蜀之口<hi>董鉞制勝樓序䕫為</hi>
<hi>一路丨左右丨丨丨丨</hi>堅完兩川<hi>丁公言記巴中郡多崖居岸泊登危履險以扼束要道盖云云間隔</hi>
<hi>三楚也</hi>咽喉巴峽<hi>丁公言記慿/高控深云云</hi>介于巴楚<hi>徐粹中學記䕫之為州云云</hi>
荆蜀之衝<hi>張天覺制勝樓序丨丨往來丨丨渝瀘施黔疆場之制</hi>鎮以灧澦<hi>報恩寺佛</hi>
<hi>牙樓記䕫當全蜀衆水所㑹云云扼以瞿唐</hi>水陸津要<hi>吳簡言作慕容公禦冦記當云云乃蜀之</hi>
<hi>東門也</hi>非古䕫國<hi>史記楚世家服䖍注䕫在/巫山之陽秭歸鄉是也</hi>土産橘荔<hi>蜀都</hi>
<hi>賦户有丨丨之園注胊䏰魚復二縣出橘○王梅溪與曺夢良書有荔而不及涪有柑而不及果</hi>山川<lb/>
<pb n="KR2k0007_WYG_057-3a"/>
白帝山<hi>元和志即州城所據與赤甲山相接初公孫述殿前井冇白龍出因號丨丨丨○杜甫遷居䕫</hi>
<hi>州詩伏枕雲安縣遷居白帝城春知催栁别江與放船清農事聞人説山光見鳥情禹功饒斷石且就土微平</hi>
<hi>注云㳂峽皆因開鑿而成故少平土惟䕫州稍平耳○又詩嵯峨白帝城東西南有龍湫北虎溪</hi>赤甲<lb/>
山<hi>元和志在城北三里上有孤城漢時常取巴人為赤甲軍盖犀甲之色也寰宇記公孫述築不生樹木土</hi>
<hi>石悉赤如人袒臂故曰赤甲與舊白帝城相連類要赤甲城即古魚復縣基</hi>白鹽山<hi>在城東十七里</hi>
<hi>崖壁五十餘里其色炳耀狀若白鹽○杜甫詩卓立羣峰外蟠根積水邊他皆任厚地爾獨近高天白榜千家</hi>
<hi>邑清秋萬里船詞人取佳句刻畫竟誰傳</hi>卧龍山<hi>在奉節縣有諸葛武侯祠及寺觀有泉極清冷</hi>麝<lb/>
香山<hi>在城東百三十里○杜詩水生魚復浦雲煖丨丨丨</hi>女觀山<hi>在巫山縣東北四里有石如人</hi>
<pb n="KR2k0007_WYG_057-3b"/>
<hi>形相傳昔婦人夫官于蜀登山望夫因化為石</hi>十二峰<hi>在巫山曰望霞翠屏朝雲松巒集仙聚鶴净壇</hi>
<hi>上昇起雲飛鳳登龍聖泉其下即巫山神女廟</hi>琵琶峰<hi>在巫山對蜀江之南形如琵琶此鄉婦女皆曉</hi>
<hi>音律</hi>巫峽<hi>在巫山縣之西水經云杜宇所鑿以通江水圖經云此山當抗峯岷峨偕嶺衡獄凝結翼附並</hi>
<hi>出青雲謂之巫山有十二峰上有神女廟陽雲臺高一百二十丈</hi>三峽<hi>謂西峽巫峽歸峽盛宏之荆州</hi>
<hi>記丨丨七百里中兩岸連山略無闕處重巖疊嶂隠天蔽日自非亭午及夜分不見日月至於夏水襄陵泝沿</hi>
<hi>阻絶或王命急宣有時朝發白帝暮至江陵其間一千二百里雖乘奔馳風不為疾也春冬之間則素湍緑潭</hi>
<hi>迴波平迤絶巘多生檉柏懸崖瀑布飛灑其間清榮峻茂良多雅趣每晴初霜旦林寒澗肅有高猿長嘯属引</hi>
<hi>凄異空岫傳響故漁者歌曰巴東丨丨巫峽長猿鳴三聲淚沾裳○梁簡文蜀道難詩峽山七百里巴水三囘</hi>
<pb n="KR2k0007_WYG_057-4a"/>
<hi>曲笛聲下復高猿嗚斷還續○杜甫客居詩峽開四千里水合數百源人虎居相半相殘終兩存又歸詩林中</hi>
<hi>纔有地峡外絶無天</hi>南鄉峽<hi>在奉節縣西五千里荆州記峽西八十里冇巴鄉村善釀酒村傍有溪曰</hi>
<hi>龍門多靈夀木</hi>瞿唐峽<hi>在州東一里舊名西陵峽丨丨乃三丨之門兩崖對峙中貫一江望之如門○</hi>
<hi>杜甫瞿唐兩崖詩三峽傳何處雙崖壯此門入天猶石色穿水忽雲根猱玃髯鬚古蛟龍窟宅尊羲和冬馭近</hi>
<hi>愁畏日車翻○白居易夜入丨丨丨詩瞿唐天下險夜上信難哉岸以雙屏合天如匹練開逆風驚浪起挂<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>
                    </hi>
<hi>暗船來欲識愁多少高於灔澦堆○又云瞿唐呀直㵼灔澦屹中峙未夜黑巖昏無風白浪起○范至能詩不</hi>
<hi>知灔澦在船底但覺瞿唐如鏡平劍閣翻成蜀道易請㸔范子瞿唐行</hi>鬼門闗<hi>在奉節縣東北三十</hi>
<hi>里○范至能詩百年㑹須作鬼無事先穿丨丨</hi>百牢闗<hi>辛毗曰䕫州丨丨丨兵馬不可越○杜甫詩中</hi>
<pb n="KR2k0007_WYG_057-4b"/>
<hi>巴之東巴東山江水開闢流其間白帝高為三峽鎮䕫州險遇丨丨丨然觀此詩則當在興元</hi>灔澦堆<lb/>
<hi>在州西南二百步瞿唐峽口蜀江之心水經注白帝城西有孤石冬出二十餘丈夏即沒名丨丨丨土人云灔</hi>
<hi>澦大如象瞿唐不可上灔澦大如馬瞿唐不可下峽人以此為水候又曰舟子取途不决名曰猶豫○杜甫詩</hi>
<hi>巨石水中央江寒出水長沉牛答雲雨如馬戒舟航天意存傾覆神功接渺茫干戈連解纜行止憶垂堂○又</hi>
<hi>詩灔澦既沒孤根深西來水多愁太陰江天漠漠鳥飛去風雨時時龍一吟舟人漁子歌回首估客胡商淚滿</hi>
<hi>襟寄語舟航惡年少休翻鹽井横黄金○張祜詩不逺䕫州路層波灔澦連下來千里峽入去一條天樹色秋</hi>
<hi>帆上灘聲夜枕前何堪正危側百丈半山巔○白居易送人赴峡詩見説瞿唐峽横斜灔澦根難於尋鳥道險</hi>
<hi>過上龍門○元稹詩倒入黄牛峽還驚丨丨丨古今流不盡流去不曽回○張華詩象馬誠可騐彼神亦露機</hi>
<pb n="KR2k0007_WYG_057-5a"/>
<hi>六一以為絶唱○蘇子瞻丨丨丨賦天下之至信者惟水而已江河之大與海之深而可以意揣惟其不自為</hi>
<hi>形而因物以成形是故千變萬化而有必然之理掀騰勃怒萬夫不敢前兮宛然聽命惟人之所使子泊舟乎</hi>
<hi>瞿唐之口而觀乎灔澦之崔嵬然後知其所以開峡而不去者固有以也蜀江逺來兮浩漫漫之平沙行千里</hi>
<hi>而未嘗齟齬兮其意驕逞而不可摧忽峽口之逼窄兮納萬頃於一盃方其未知其峽也而戰乎灔澦之下喧</hi>
<hi>豗震掉盡力以與石闘勃乎若萬騎之西來忽孤城之當道兮鈎援臨衝畢至於其下兮城堅而不可取矢盡</hi>
<hi>劍折兮迤邐循城而東去於是滔滔汨汨相與入峽安行而不敢怒嗟夫物固有以安而生變兮亦有用危而</hi>
<hi>求安得吾說而推之兮亦足以知夫物理之固然</hi>長江<hi>在灔澦之下○杜甫丨丨詩衆水㑹涪萬瞿唐</hi>
<hi>争一門朝宗人共挹盗賊爾誰尊孤石隠如馬高蘿垂飲猿歸心異波浪何事即飛翻○李白自白帝下江陵</hi>
<pb n="KR2k0007_WYG_057-5b"/>
<hi>詩朝辭白帝彩雲間千里江陵一日還兩岸猿聲啼不盡須㬰却過萬重山</hi>龍脊灘<hi>在城東三里狀</hi>
<hi>若龍脊夏沒冬見</hi>虎鬚灘<hi>在奉節縣○杜詩/瞿唐漫天虎鬚怒</hi>魚復浦<hi>漢之魚復縣基即奉</hi>
<hi>節縣</hi>大瀼水<hi>在奉節縣州城以景徳二年遷瀼西○夷堅志䕫人龍澄逰瀼水見水中一石合命漁人</hi>
<hi>探取之獲玉印五文字如星霞燄非世間篆籀比忽見天神侍立曰某乃九天使者所獲玉印乃上帝所寳昔</hi>
<hi>禹治水拜而授之水土既平復藏之名山大川今守䕶不謹可亟投元處澄如其言後亦登科為桃源令○杜</hi>
<hi>甫詩瀼東瀼西一萬家江南江北春冬花</hi>相公溪<hi>在瀼東王龜齡云以丁公言得名水可烹茶</hi>井<lb/>
泉義泉<hi>源出卧龍山○杜甫引水詩月峽瞿唐雲作頂亂石峥嶸俗無井雲安沽水奴僕悲魚復移居</hi>
<hi>心力省白帝城西萬竹竿接筒引水喉不乾人生留滯生理難斗水何直百憂寛○王龜齡詩䕫州苦無井俗</hi>
<pb n="KR2k0007_WYG_057-6a"/>
<hi>癭殊可憐竹筒喉不乾可浣不可煎日汲卧龍水屢頳擔夫肩官費接筒竹民蠲沾水錢丁寧後來者莫負丨</hi>
<hi>名丨</hi>樓亭白帝樓<hi>在城上○杜甫丨丨城丨詩江度寒山閣城高絶塞樓翠屏宜晚對白谷㑹深</hi>
<hi>逰急急能鳴鴈輕輕不下鷗夷陵春色起漸擬放扁舟○又詩漠漠虛無裏連連啤睨侵樓光去日逺峽影入</hi>
<hi>江深臘破思端綺春歸待一金去年梅栁意還欲攪邊心</hi>最高樓<hi>杜甫詩城尖徑仄旌斾悠獨立縹緲</hi>
<hi>之飛樓峽拆雲霾龍虎睡江清日抱黿鼉逰扶桑西枝封斷石弱水東影隨長流杖藜歎世者誰子泣血迸空</hi>
<hi>囘白頭</hi>制勝樓<hi>王延禧詩䕫子城新築長江便/作濠百蠻歸指掌三峽見秋毫</hi>白雲樓<hi>在計</hi>
<hi>臺有三層登覽之勝甲於一郡</hi>江月亭<hi>在戎鈐司○王龜齡詩長江何處水明月幾州天月與江無約</hi>
<hi>相逢是偶然</hi>堂齋三峽堂<hi>在瞿唐/宋肇建</hi>十賢堂<hi>在州治○王龜齡記䕫州十賢屈大</hi>
<pb n="KR2k0007_WYG_057-6b"/>
<hi>夫嚴刺史諸葛武侯杜少陵陸宣公章丞相諱處厚白文公栁文公冦莱公唐質肅公續得七人宋玉源乾曜</hi>
<hi>李適之李吉甫温造程伊川黄太史</hi>高齊<hi>陸務觀丨丨記少陵居䕫三徙居皆名丨丨其記曰次水門者</hi>
<hi>白帝城之丨丨也曰依藥餌者瀼西之丨丨也見一川者東屯之丨丨也</hi>祠廟高唐神女廟<lb/>
<hi>在巫山縣西北二百五十步有陽臺○浸叟詩話高唐事乃懐王非襄王也苕溪漁𨼆曰高唐賦云昔楚襄王</hi>
<hi>與宋玉逰於雲夢之臺玉曰昔先王嘗逰高唐怠而畫寢夢一婦人曰妾巫山之女也李善注楚懐王則漫叟</hi>
<hi>之言是也然神女賦復云襄王與宋玉逰雲夢之浦使玉賦高唐之事其夜與神女遇異同當考○襄陽耆舊</hi>
<hi>傳曰楚襄王逰於髙唐怠而晝寢見一婦人云我帝之女名瑶姬未行而亡封于巫山之臺乃辭去曰妾在巫</hi>
<hi>山之陽髙邱之岨朝為行雲暮為行雨比旦視之如其言乃立廟號為朝雲年代已久今無遺跡○劉禹錫詩</hi>
<pb n="KR2k0007_WYG_057-7a"/>
<hi>星河好夜聞清佩雲雨歸時帶異香何事神仙九天上人間未就楚襄王○白居易詩巫山廟花紅似粉昭君</hi>
<hi>村栁緑於眉誠知老去風情少見此争無一句詩○李義山詩非闗宋玉有微詞却是襄王夢較遲一自高唐</hi>
<hi>賦成後楚天雲雨盡堪疑○李羣玉宿巫山廟詩寂寞髙唐别楚君玉人天上逐行雲停舟十二峰巒下仙佩</hi>
<hi>仙香半夜聞○李賀詩巫山叢碧髙插天大江瀾翻神曳煙楚魂尋夢風颶然曉風飛雨生苔錢瑶姬一去一</hi>
<hi>千年丁香笻竹啼老猿古祠近月蟾桂寒椒花墜雲濕雲間○鮑溶巫山懐古詩十二峰巒闘翠微石煙花霧</hi>
<hi>犯容暉青春楚女妬雲老白日神人入夢稀誰傷宋玉千秋後留得青山辨是非○韋莊謁廟詩亂猿啼處訪</hi>
<hi>髙唐路入煙霞草木香山色未能忘宋玉水聲猶似哭襄王○李涉詩巫峡雲開神女祠緑潭紅樹影參差不</hi>
<hi>勞戍口初相問無義灘頭剰别離又詩十二山晴花盡開楚宮雙闕對陽臺細腰争舞君沉醉白日秦兵天上</hi>
<pb n="KR2k0007_WYG_057-7b"/>
<hi>來○元微之詩楚王忽妖夢宋玉復滛詞萬事捐宮館空山雲雨期○蘓子瞻詩遥觀神女石綽約誠有以世</hi>
<hi>人喜狂恠論説驚幼稚○蘇子由詩山中廟堂古神女楚巫婆娑奏歌舞空山日落悲風吹舉手睢盱道神語</hi>
<hi>神仙潔清非世人瓦盎傾醪薦麋脯子知神君竟何自西方真人古王母飄然乘風逰九州朅渡西海薄中土</hi>
<hi>白雲為車駕蒼虬驂乗湘君宓妃御天孫織絹素非素衣裳飄颻薄煙霧泊然冲虛眇無營朝食屑玉燕瓊乳</hi>
<hi>下視人世安可據超江乗山去無所巫山之下江流清偶然愛之不能去湍崖激作相喧豗白花翻翻龍正怒</hi>
<hi>堯使大禹導九川石隕山墜幾折股山前恐懼久無措稽首山下苦求助丹書玉笈世莫欺指示文字相爾汝</hi>
<hi>擘山洩江幸無苦庚辰虞余實相禹功成事定世莫知空山俄頃千萬古廟中擊鼓吹長簫採蘭為飡蕙為肴</hi>
<hi>玉缶薦芰香飄蕭龍勺取酒注白茅神来享之風飄飄荒山長河何所有豈有瓊玉薦泬寥神君聰明無我責</hi>
<pb n="KR2k0007_WYG_057-8a"/>
<hi>為我驅獸攘龍蛟乗船入楚泝巴蜀濆旋深惡秋水髙歸來無恙無以報山下麥熟可作醪神君尊貴豈待我</hi>
<hi>再拜長跪神所勞○吴簡詩惆悵巫娥事不平當時一夢是虛成只因宋玉閑唇吻流盡巫江洗不清○朱元</hi>
<hi>晦嘗云宋玉賦雖有思萬方憂國害開聖賢輔不逮之語亦屠兒之禮佛娼家之讀禮耳</hi>白帝廟<hi>在奉</hi>
<hi>節縣東八里舊州城内有三石笋猶存公孫述據蜀自稱白帝○杜甫詩白帝空祠廟浮雲自往来江山城宛</hi>
<hi>轉棟宇客徘徊勇略今何在當年亦壯哉後人將酒肉虚殿日煙埃谷鳥鳴還過林花落又開多慙病無力騎</hi>
<hi>馬入蒼苔○蘇子瞻詩朔風催入峡慘慘去何之共指蒼山路來朝白帝祠荒城秋草滿古樹野藤垂浩蕩荆</hi>
<hi>江逺凄凉獨客悲遲囘問風俗涕泗閔興衰故國依然在遺民豈復知一方稱警蹕萬乗擁旌旗逺略初吞漢</hi>
<hi>雄心豈在䕫﨑嶇來野廟閔黙愧當時破甑蒸仙麥長歌唱竹枝荆都真壯士吴柱本經師失計雖無及圖王</hi>
<pb n="KR2k0007_WYG_057-8b"/>
<hi>固已竒猶餘帝王號皎皎在門楣</hi>蜀先主廟<hi>去奉節縣六里○杜甫詩蜀主窺吳幸三峡崩年亦</hi>
<hi>在永安宫翠華想像空山裏玉殿虚無野寺中古廟杉松巢水鶴嵗時伏臘走村童武侯祠屋長鄰近一體君</hi>
<hi>臣祭祀同○丨丨丨詩云天下英雄氣千秋尚凜然勢分三鼎足業復五銖錢得相能開國生兒不象賢凄凉</hi>
<hi>蜀故妓来舞魏宫前</hi>諸葛忠武侯廟<hi>在州城中八陣臺下後封威烈武靈仁濟王○杜甫詩久</hi>
<hi>逰巴子國屢入武侯祠竹日斜虛寢溪風滿薄帷君臣常共濟賢聖亦同時翊戴歸先主并吞更出師蟲蛇穿</hi>
<hi>畫壁巫覡醉珠絲疑憶吟梁父躬耕起未遲</hi>古跡陽雲臺<hi>在巫山縣西北五十歩寰宇記南枕</hi>
<hi>大江宋玉賦楚王逰於丨丨之丨望髙唐之觀即此○李白詩我到巫山渚尋古登陽臺天近彩雲滅地逺清</hi>
<hi>風来神女知巳久襄王安在哉</hi>永安宮<hi>在奉節縣東七里魏武七年蜀先主自征吴為陸遜所敗還至</hi>
<pb n="KR2k0007_WYG_057-9a"/>
<hi>白帝改魚復為丨丨丨居之明年寢疾而卒諸葛亮受遺於此○蘇子瞻詩千古陵谷變故宮安得存徘徊問</hi>
<hi>耆舊惟有䕫州門逰人雜楚蜀車馬晩喧喧不見重樓好誰知昔日尊吁嗟蜀先主兵敗此亡䰟只因法正死</hi>
<hi>使公去遭燔</hi>八陣磧<hi>荆州圖經云在奉節縣西南七里又云在永安宮南一里渚下平磧上有孔明</hi>
<hi>八陣圗聚細石為之各髙五丈皆棊布相當中間相去九尺正中開南北巷悉廣五尺凡六十四聚或為人散</hi>
<hi>亂及為夏水所没及水退復依然如故又有二十四聚作兩層其後每層各十二聚○成都圖經云武侯之八</hi>
<hi>陣凡三在䕫者六十有四方陣法也在牟彌者一百二十有八當頭陣法也其在棊盤市者二百五十有六十</hi>
<hi>營法也○興元志興元西縣亦有八陣則八陣凡四矣○杜甫詩云功葢三分國名成八陣圖江流石不轉遺</hi>
<hi>恨失吞吳蘇子瞻云嘗夢子美謂僕世人多誤㑹吾八陣圖詩以為先主武侯恨不滅吴非也我意謂吳蜀唇</hi>
<pb n="KR2k0007_WYG_057-9b"/>
<hi>齒不當相圖晉所以能取蜀者以蜀有吞吳之意以此為恨耳此説甚長○劉禹錫詩軒黄傳上略蜀相運神</hi>
<hi>機水落龍蛇出沙平鵝鸛飛○蘇子瞻詩平沙何茫茫髣髴見石蕝縦横滿江上嵗嵗沙水齧孔明死已久誰</hi>
<hi>復辨行列唯餘八陣圖千古壯䕫峽</hi>越公堂<hi>在瞿唐開城内隋楊公素所為也○杜甫宴丨丨丨詩此</hi>
<hi>堂存古制城上俯江郊落構垂雲雨荒階蔓草茅柱穿峰溜蜜棧缺燕添巢坐接春盃氣心傷艷蘂梢英靈如</hi>
<hi>過隙宴術願投膠莫向東流水生涯未即抛</hi>杜少陵故宅<hi>陸務觀記東屯李氏居已數世上距</hi>
<hi>少陵纔三易主唐大厯初故劵猶存○王龜齡云世傳計臺乃少陵舊宅今有祠堂舊經云少陵祠有三在漕</hi>
<hi>臺奉節縣及東屯三處○東屯乃公孫述留屯之所距白帝五里杜甫移居東屯詩白鹽危嶠北赤甲古城東</hi>
<hi>平地一川穏髙齊四面同○東屯有青苗陂杜詩云東屯稻田一百頃北有澗水通青苗晴浴狎鷗分處處雨</hi>
<pb n="KR2k0007_WYG_057-10a"/>
<hi>隨神女下朝朝又云東屯復瀼西一種住青溪東屯之田可得百許頃稻米為蜀第一郡給諸官俸廩以高下</hi>
<hi>為差帥漕月得九斗故王龜齡詩云少陵别業古東屯一飯遺忠甽畆存我輩月叨官九斗須知粒粒是君恩</hi>
名宦鮑陋<hi>鎮白帝城為譙道福所圍城中無水鑿石開道以汲引道福不悟謂陋渴欲降之陋令人</hi>
<hi>於江捕得生魚以遺道福乃解圍去開鑿之跡今猶存</hi>李孝恭<hi>唐高祖時封趙郡王拜山南招討大</hi>
<hi>使數進策圖蕭銑帝嘉納</hi>源乾曜<hi>劉禹錫壁記云嘗為參/軍修圖經言風俗甚備</hi>劉禹錫<hi>為刺</hi>
<hi>史冇别䕫州官吏詩三年楚國巴城守一去揚州楊子津唯有九歌詞數首里中留與賽蠻神黄太史書之號</hi>
<hi>為絶唱</hi>柏中丞<hi>大厯中鎮䕫○杜甫詩柏公鎮䕫門滯務兹一掃</hi>皇朝慕容徳琛<lb/>
<hi>淳化中為守值王小波李順之亂以孤城抗賊大破賊衆乗勢尅取一十郡</hi>丁謂<hi>咸平五年施黔蠻為</hi>
<pb n="KR2k0007_WYG_057-10b"/>
<hi>冦以丨丨為䕫路轉運使謂乃罷兵屏從吏自入溪洞蠻酋田彦伊出迎謂言有詔赦不殺蠻酋皆感泣作誓</hi>
<hi>刻石柱立境上</hi>唐介<hi>宰奉節今有祠/堂王龜齡為記</hi>王十朋<hi>公逺牧古䕫朝廷初議以馬綱行水</hi>
<hi>路巴蜀病之公力奏其不可○公賦詩云村落尚餘煙火舍山林暫息斧斤痕坐看巴蜀囘生意故我驩呼倒</hi>
<hi>酒尊</hi>人物廖彦正<hi>郡人也以南平録參上/書論時政後與黨籍</hi>李公京<hi>奉節人公京裳</hi>
<hi>之子襲之姪公奕襲之子公京之從弟也父子叔姪五人相繼登科號李氏五桂</hi>袁師奭<hi>雲安人張</hi>
<hi>九成榜登科師奭孝純之子師允師文之弟也父子兄弟四人相繼登科</hi>名賢李綱<hi>靖康中安置</hi>
題詠傳聲典信州<hi>杜甫送王信州詩下詔選郎署云云唐志信州即䕫州也</hi>絶塞烏<lb/>
蠻北<hi>杜甫䕫府書懐詩云云孤城白帝邊又峽束凔江起巖排石樹圖拂雲霾楚氣潮海蹴吴天煮井為</hi>
<pb n="KR2k0007_WYG_057-11a"/>
<hi>鹽速燒畬度地偏有時驚疊嶂何處覔平川鸂鶒雙雙舞獼猴壘壘懸碧蘿長似帶錦石小如錢黄牛峽出錦</hi>
<hi>石有五彩花紋</hi>西南控百蠻<hi>杜甫詩峽口大江間云云城高連粉堞岸斷更連山開闢多天險防</hi>
<hi>隅一水闗亂離聞鼓角秋氣動衰顔</hi>城峻隨天壁<hi>杜甫詩云云樓髙更女墻江流思夏后風至憶</hi>
<hi>襄王老去聞悲角人扶報夕陽公孫初恃險躍馬意何長</hi>地蒸餘破扇<hi>杜甫詩云云冬煖更纎絺</hi>
家家養烏鬼<hi>杜甫詩異俗吁可怪斯人難並居云云頓頓食黄魚舊識難為態新知已暗疎冶生</hi>
<hi>且耕鑿只有不闗渠沈筆談曰峽中人謂鸕鷀為烏鬼漫叟詩話以為猪元稹詩病賽烏蠻鬼巫占瓦代龜嚴</hi>
<hi>端常藝苑雌黄亦曰烏蠻鬼吴虎臣謾録曰老烏神若是養鸕鷀與猪則未為異俗可怪當是養鬼但養字讀</hi>
<hi>作去聲</hi>粔籹作人情<hi>杜甫詩西歴青羌坂南留白帝城於莵侵客恨云云瓦卜傳神語畬田費</hi>
<pb n="KR2k0007_WYG_057-11b"/>
<hi>火耕是非何處定高枕笑浮生粔籹以蜜和米煎之</hi>鐃管隨征斾<hi>唐劉駕送盧使君赴䕫州云云</hi>
<hi>髙秋上逺巴白波連霧雨青壁斷蒹葭凭几雙瞳静登樓萬井斜政成知俗變當應畫輪車</hi>青壁與<lb/>
城連<hi>盧綸送䕫州班使君詩曉日照樓船三軍拜峽前白雲隨浪起云云萬嶺岷峨雪千家橘䄂川還如</hi>
<hi>赴河内天子許經年</hi>夜鼓祭神多<hi>司空曙送䕫府班使君詩魚國巴庸路麾幢漢守過曉檣争市</hi>
<hi>隘云云雲白當山雨風清滿峽波夷陵舊人吏猶誦兩岐歌</hi>天旋䕫子峽<hi>杜甫續得觀書定出</hi>
<hi>三峽詩云云春近岳陽湖</hi>民風雜莫徭<hi>陸務觀䕫府書懐詩云云封域近南詔凄凉黄魔宮峭絶</hi>
<hi>白帝廟通衢舞竹枝譙門對山燒但見癭纍纍把鏡羞自照</hi>䕫府孤城落日斜<hi>杜甫秋興</hi>
<hi>詩云云每依南斗望京華聽猿實下三聲淚奉使虛隨八月槎畫省香爐違伏枕山樓粉堞隠悲笳請看石上</hi>
<pb n="KR2k0007_WYG_057-12a"/>
<hi>藤蘿月已映洲前蘆荻花</hi>赤甲白鹽髙刺天<hi>杜甫䕫州詩云云閻閣繚繞接山巔楓林大樹</hi>
<hi>丹青合複道重樓錦繡懸</hi>白帝城中雲出門<hi>杜甫詩云云白帝城南雨翻盆髙江急峡雷霆</hi>
<hi>闘翠木長藤日月昏戎馬不如歸馬逸千家今有百家存哀哀寡婦誅求盡慟哭秋原何處村</hi>峽門江<lb/>
腹擁城隅<hi>杜甫詩云閬風𤣥圃與蓬壺中有高堂天下無借問䕫州壓何處云云</hi>南紀巫<lb/>
廬瘴不絶<hi>杜甫苦寒行云云太古以來無尺雪蠻夷長老怨苦寒崑崙天闗凍應折𤣥猿噤口不能</hi>
<hi>嘯白鶴垂翅眼流血安得春泥補地裂</hi>三峽星河影動摇<hi>杜甫閣夜詩五更鼔角聲悲壯</hi>
<hi>云云</hi>蜀麻吳鹽自古通<hi>杜甫詩云云萬斛之舟行若風長年三老長歌裏白畫攤錢高浪中</hi>
䕫峽民淳獄訟稀<hi>王龜齡詩云云使君無事只吟詩</hi>山從䕫子盡侵雲<lb/>
<pb n="KR2k0007_WYG_057-12b"/>
<hi>石湖范至能詩人入恭南多附贅云云</hi>壯憶公孫舞劍器<hi>陸務觀思䕫州有詩云云愁思</hi>
<hi>賓客竹枝歌</hi>外邑今年强作歸<hi>杜甫巫山縣唐使君宴别題壁詩卧病巴東久云云故人</hi>
<hi>猶逺謫兹日倍多違接宴身兼杖聴歌淚滿衣諸公不相棄擁别借光輝</hi>巴俗深留客<hi>黄魯直用</hi>
<hi>韻云云吳儂但憶歸直知難共語不是故相違東縣聞銅臭盖過巫山用銅錢江陵换裌衣丁寧巫峽雨謹莫</hi>
<hi>暗朝暉</hi>宓子彈琴宰邑日<hi>杜甫題終明府水樓詩云云終軍棄繻英妙時承家節操尚不</hi>
<hi>冺為政風流今在兹可憐賓客盡傾盖何處老翁來賦詩楚江巫峽半雲雨清簟疎簾看奕棊</hi>竹枝歌<lb/>
白帝城頭春草生<hi>劉禹錫竹枝歌云云白鹽山下蜀江清試聽南来歌一曲北人莫上動鄉</hi>
<hi>情</hi>山桃紅花滿上頭<hi>云云蜀江東水拍江流花紅易衰似郎意水流無限似儂愁</hi>瞿<lb/>
<pb n="KR2k0007_WYG_057-13a"/>
唐嶆嶆十二灘<hi>云云此中道路古來難長恨人心不如水等閒平定起波瀾</hi>巫峽蒼<lb/>
蒼煙雨時<hi>云云清猿啼在最高枝箇裏行人腸自斷由來不是此聲悲</hi>楊栁青青江<lb/>
水平<hi>云云聞郎江上唱歌聲東邊日出西邊雨道是無晴還有晴</hi>
四六<hi>疇庸靈石改牧䕫藩</hi>　<hi>古來䕫子/地近烏蠻</hi>　<hi>竊以䕫門/當夫蜀隘</hi>　<hi>眷此巴渝實鄰溪洞</hi>
<hi>惟此巴䕫之寄介乎荆蜀之間</hi>　<hi>西南四道之咽喉/吴楚萬里之襟帶</hi>　<hi>自蜀道分八使之權以䕫漕為諸司之冠</hi>
<hi>顧卧龍之遺跡有化鶴之故城</hi>　<hi>地荒半雜於猩㹳/俗獷易罹於狴犴</hi>　<hi>天旋䕫峽良費驅馳地重秦闗徑煩彈壓</hi>
<hi>惟巴山之三峽㑹瞿唐之一門</hi>　<hi>竊惟䕫子之古邦/實雜冉駹之蠻俗</hi>　<hi>况巴渝十四州之地據吳蜀八千里之衝</hi>
<hi>耀東壁之圖書光于列宿控西陵之門户專在三巴</hi>　<hi>晨入太學而招諸生遽求外補夜發清溪而向三峡聊作西逰</hi>
<pb n="KR2k0007_WYG_057-13b"/>
<hi>蛇退猿愁人何堪而至此狨啼猩嘯公所過以晏然</hi>　<hi>瞿唐五六月自昔畏團團之天巫山十二峰何况霽朝朝之雨</hi>
<hi>富媪孕靈坐溢牢盆之利姦胥落膽盡空訟缿之寃</hi>　<hi>認常山之蛇黙識木牛之運跨灔澦之象佇觀畫鷁之來</hi>
<hi>假以節旄揔列城於帥閫侈之鼓吹兼他道之戎鈐</hi>　<hi>烏蠻塞近猩鼯混夷獠之居白帝城高象馬卜瞿唐之險</hi>
<hi>鳥蠻塞近古稱冉駹之居灔澦浪髙人占象馬之險</hi>　<hi>白帝城高符節久煩於兼領烏孫國亂藩維有貴於預防</hi>
<hi>白鹽赤甲久淹長城之賢紫誥黄麻行有左席之召</hi>　<hi>一百八盤之天險率在部封五十四郡之星分兹為門户</hi>
<hi>盧天彤弓新元戎之號令白鹽赤甲壯全蜀之藩垣</hi>　<hi>畫舫青簾昔嘗觀灔澦之馬碧油紅斾今重認常山之蛇</hi>
　<lb/>
　方輿勝覽卷五十七<lb/>
</p>
<p>
</p>
  </div>
</body>
</text>
</TEI>
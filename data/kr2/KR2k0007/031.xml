<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷三十一</head>
    <p>
<pb n="KR2k0007_WYG_031-1a"/>
欽定四庫全書<lb/>
　方輿勝覽卷三十一　　　　宋　祝穆　撰<lb/>
　　　沅州<hi>盧陽黔陽</hi>　<hi>麻陽</hi>
　建置沿革<hi>鶉尾楚分春秋元命苞曰軫星散為荆州昔秦昭王使白起侵楚取蠻夷地為黔中</hi>
　<hi>郡漢髙帝改為武陵郡属舞陽地武帝置䍧牱郡属益州梁置沅陵郡隋以郡為陕州唐析辰溪置麻陽</hi>
　<hi>縣以龍標置巫州更曰沄州復為巫州為漳陽郡又更巫州為叙州本朝熙寧命章子厚收復其地置沅</hi>
　<hi>州今領縣三治盧陽</hi>
事要郡名沅陵　潭陽　風俗槃瓠之後<hi>隋地理志嗜好居處頗與</hi>
<pb n="KR2k0007_WYG_031-1b"/>
<hi>巴渝同俗本承丨丨丨丨服章多以斑布為飾今州西南有狤狑□獠其名皆犬属乃其子孫</hi>俗好巫<lb/>
鬼<hi>西漢南夷傳地多雨潦云云</hi>江山風物之所蕩<hi>劉禹錫集及謫于沅湘間為云云往</hi>
<hi>往指事成歌詩</hi>形勝䍧牱武陵之交<hi>圗經/云云</hi>四塞重阻<hi>隋地理志</hi>溪山<lb/>
阻絶<hi>郡縣志云云非人跡所履</hi>山川明山<hi>郡主山也崗巒重複朝抱郡治飛雲濃嵐如列畫屏</hi>
武陽山<hi>郡國志龍標武陽山有仙人每土人聚即来入衆莫能辨惟脚趾向後而踵向前以刀斫之不</hi>
<hi>死唯以杉木為刀礙之方得其去</hi>辰山<hi>在麻/陽縣</hi>包茅山<hi>在麻陽西南三百五十里武陽記云</hi>
<hi>上有三脊茅可以縮酒寰宇記云即楚國入貢之茅</hi>九疊山<hi>山勢盤紆九峯相次每遇天晴日明煙斂</hi>
<hi>峯巒争翆儼若畫圗之狀</hi>太谷洞<hi>在黔陽去州三十三里/洞中深邃泉流不絶</hi>芙蓉江<hi>来自</hi>
<pb n="KR2k0007_WYG_031-2a"/>
<hi>湖南盖唐之芙蓉縣溪也</hi>雄溪<hi>郡志即渠河潭江沅江及沅州等㑹衆水入于此江九溪之中昔所謂丨</hi>
<hi>丨江也</hi>九溪<hi>曰郎曰㵲曰雄曰辰曰龍曰叙/曰武曰柱曰酉而雄其一也</hi>鑿字溪<hi>元豐癸亥</hi>
<hi>通道于廣西溪旁得古碑乃唐乆視中遣將王思齊率甲兵征蠻過此山路危險負舟而濟刻石以記嵗月而</hi>
<hi>夷人以為丨丨丨今分入廣西界作零溪堡</hi>龍溪<hi>在鎮江寨界今/謂之龍門溪</hi>沅水<hi>在黔陽</hi>
㵲水<hi>在盧陽新經曰巫無㵲潕舞一水而五名聲之變耳</hi>名宦王昌齡<hi>新唐書王昌齡江寧</hi>
<hi>人為詩縝宻而清新自江寧縣丞貶為龍標縣尉</hi>皇朝章子厚<hi>為湖北常平使者收復沅州夜</hi>
<hi>築城西偏一面比曉而畢東南北三面三日而成○東臯雜錄子厚扵熙寧間奉詔城沅州時陶弼知辰州贈</hi>
<hi>詩云善戰無如新息侯漢兵纔渡綠蘿洲愛君挽我陶溪粟直到䍧牱水口頭今有詩在洪江寨正與䍧牱水</hi>
<pb n="KR2k0007_WYG_031-2b"/>
<hi>相直</hi>王憲之<hi>政和間黄安俊叛死/于賊邦人為立祠</hi>汪長源<hi>靖康間為州太守集修戰具禦</hi>
<hi>退曹宼</hi>題詠人臨沅水望<hi>釋無可送沅江宋眀府璟之任祁聞從事日鄂渚動芳菲一遂</hi>
<hi>鈞衡薦今為長吏歸云云雁映楚山飛唯有𫝊聲政家風重𤼵揮</hi>沅有芷兮澧有蘭<hi>楚詞</hi>
<hi>云云思公子兮未敢言</hi>聞説龍標過五溪<hi>唐王昌齡嘗尉是邑李白以詩送之云楊花落</hi>
<hi>盡子規啼云云我寄愁心與明月随君直到夜郎西注云龍標在古夜郎東南今之辰溪縣乃隋之夜郎此云</hi>
<hi>西者以隋地理志言之也</hi>州符就領五蠻溪<hi>陶弼詩云使介直登䨇御闕云云争雄白鵲臨</hi>
<hi>崖鬭憶子𤣥猿遶澗啼</hi>溆浦潭陽隔楚山<hi>王昌齡送别詩</hi>十萬屯田古未<lb/>
耕<hi>陶弼寄新沅守謝麟詩險盡天開溪路平詩書新將典新城三千戍卒今無㡬云云属縣乞除防虎檻生</hi>
<pb n="KR2k0007_WYG_031-3a"/>
<hi>蠻願獻採砂坑</hi>
四六<hi>拜恩宸陛往鎮蠻溪</hi>　<hi>肅擁州麾/逺臨蠻徼</hi>　<hi>地近䍧牱/種遺槃瓠</hi>　<hi>撫摩以恵彈壓以威</hi>
<hi>香溢沅江之芷宜入詠歌隂濃召國之棠更覃恵愛</hi>　<hi>山深溪阻雖蠻俗之雜居地僻人稀亦土風之素朴</hi>
<hi>朱轓地重敢論五馬之榮畫㦸兵森聊化九溪之俗</hi>　<hi>雖喜則人怒則獸性固靡常然賣爾劍買爾牛化之亦易</hi>
　　　靖州<hi>永平通道</hi>　<hi>㑹同</hi>
　建置沿革<hi>鶉尾楚分野春秋為荆州秦置黔中郡漢更黔中為武陵郡武帝置䍧牱郡属益州</hi>
　<hi>唐為夷播叙二州之境後周時莭度使周行逢死叙州刺史鍾存志奔武陽而楊正巖以十洞稱徽誠二</hi>
　<hi>州皇朝十洞酋長楊通藴送欵内附楊通寳来貢朝廷以通寳為誠州刺史其子□復為誠州刺史又詔</hi>
<pb n="KR2k0007_WYG_031-3b"/>
　<hi>於武岡之西作城在河渠之陽為誠州廢為渠陽軍尋廢為寨𨽻沅州復置誠州改為靖州盖自崇寧再</hi>
　<hi>歸職方今領縣三治永平</hi>
事要郡名渠陽<hi>見沿革注</hi>風俗槃瓠餘種<hi>圗經丨丨之丨丨今尚有狤狑犵獠</hi>
<hi>之號其計嵗月率以甲子其要約以木鐡為契其樂器有愁笛壺笙其兵器與中國等東通于邵南通于融北</hi>
<hi>通于沅</hi>土風不惡<hi>魏華父與人書靖為天下窮處其蕞陋又在峡郡下而丨丨丨丨民俗亦醇時</hi>
<hi>嵗豐則物賤如土</hi>形勝漢䍧牱武溪之間<hi>圗經與澧州同</hi>與蠻壤相犬<lb/>
牙<hi>汪彦章靖州營造記云初夷人散居溪谷間各為酋長及上版圗職方氏為王民與彼之山川壤比疆連</hi>
<hi>犬牙相入也嵗久聲教所覃去椎髻之俗而飾冠巾轉侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之音而通字畫奉官吏約束一如中州</hi>山川<lb/>
<pb n="KR2k0007_WYG_031-4a"/>
飛山<hi>在州北十五里比諸山為㝡髙四面絶壁千仞</hi>九疊<hi>注見/沅州</hi>福湖山<hi>在州南四十里</hi>
<hi>通道縣北之諸山㝡為蒼翆元豐通道廣西出是山之間</hi>青蘿山<hi>在州南二十里属永平縣煙蘿蒼翆</hi>
<hi>故名</hi>沅江<hi>出西南/蕃界</hi>郎江<hi>源出湖/耳山</hi>青陂湖<hi>在會/同縣</hi>寶溪<hi>在州城之東北</hi>
<hi>属永平縣大抵洞中諸溪皆産金</hi>武溪<hi>九溪/之一</hi>井泉金井<hi>邪直深淺不等寳之所生皆有</hi>
<hi>䃪石以為之墻壁而礦在其中善取者乃得真礦辨礦之術銅豆為先黄窠烏窠次之若金星見于石則為興</hi>
<hi>廢之兆也有罏院有水池臨池作亭乃監官閲視之所</hi>名宦吕師周<hi>楚書云馬氏偏霸之初飛</hi>
<hi>山洞酋潘全盛遣其黨楊承磊略武岡馬氏遣丨丨丨討之援蘿躡石晝夜兼行直抵飛山分軍布柵全盛大</hi>
<hi>駭曰此真從天䧏也承磊来戰師周破其軍縳䧏者為鄉導襲飛山擒全盛斬之盡平飛山巢穴今環飛山有</hi>
<pb n="KR2k0007_WYG_031-4b"/>
<hi>濠塹而遺址尚存</hi>名賢程子山<hi>魏華父觀亭記靖為州南距廣西東障湖南北抵沅辰西極夜</hi>
<hi>郎四竟之外自靈均後代有顯人播之詩歌靖以晚出未嘗有顯者来惟丨丨丨以忤檜居嵗餘土人為作觀</hi>
<hi>亭今渠江之左僅存遺址</hi>魏了翁<hi>以謫居築鶴山書院云山/囚瀬縶益得循念昔愆</hi>人物<hi>闕</hi>
題詠<hi>闕</hi>
四六<hi>簡求郡將鎮撫蠻猺</hi>　<hi>自易州麾/始雄地望</hi>　<hi>湖右奥區/渠陽名郡</hi>　<hi>地近䍧牱種餘槃瓠</hi>
<hi>十洞創州肇自聖明之世䨇旌出守遴求豈弟之賢</hi>　<hi>九溪十洞蠻丁舊属于羈縻五馬䨇旌郡將茲為之彈壓</hi>
　　　徳安府<hi>安陸孝感</hi>　<hi>應城雲夢</hi>
　建置沿革<hi>禹貢荆州之域楚地翼軫之分野春秋鄖子之國秦属南郡漢置江夏郡安陸預焉</hi>
<pb n="KR2k0007_WYG_031-5a"/>
　<hi>東漢晉因之宋置安陸郡齊寄治司州梁置南司州復為安陸縣西魏置安州隋煬為宣郡唐改安州又</hi>
　<hi>改安陸郡置安黄州莭度又號奉義軍梁置宣威軍後唐改安逺軍莭度皇朝為安逺軍後以神宗潜邸</hi>
　<hi>陞徳安府依舊軍額今領縣四治安陸</hi>
事要郡名安陸　風俗其土風醇厚<hi>茇堂記</hi>其士多秀傑<lb/>
<hi>同上云云其民多隠徳承平時宦逰者樂焉</hi>俗喜儒學<hi>李元衡/記云云</hi>名勝相望<hi>李元</hi>
<hi>衡記近世云云由進士擢天下苐一者三人謂王世則宋庠鄭獬也</hi>地多磽确<hi>李元衡學田記云云</hi>
<hi>殖貨不饒</hi>郡務甚簡<hi>張師亮知江陵府乞知安州云云可以頤養醫藥</hi>形勝西枕溳<lb/>
水<hi>郡縣志</hi>北接漢東<hi>李元衡鎮楚堂記云云南望沔鄂偃然足為一都㑹也</hi>控荆衡<lb/>
<pb n="KR2k0007_WYG_031-5b"/>
之逺勢<hi>李白代淮南夀山荅孟少府文云云</hi>唐之督府<hi>武徳改為大都督府</hi>人境之<lb/>
勝<hi>前人記西挹白兆峯巒秀出其下李太白之廬想見拏舟丹砂撫青海而凌八極北夀山即太白所謂攅</hi>
<hi>吸霞雨隠若靈仙者也云云如此</hi>山川石巖山<hi>在府南十里晉張昌作亂扵丨丨丨織竹為鳥</hi>
<hi>形衣以五彩聚肉于其旁而集百鳥詐云鳳皇䧏而建元神鳳即此山也</hi>陪尾山<hi>在府東北即禹貢丨</hi>
<hi>丨丨</hi>白兆山<hi>在安陸西三十里北史于翼為安州刺史遇旱禱雨扵丨丨丨李白有桃花崖寄李侍御</hi>
<hi>詩</hi>紫金山<hi>在今府治西北峭壁斗絶/石皆紫色故名有跨鰲亭</hi>大安山<hi>在安陸縣西六十里</hi>
<hi>○李白忤髙力士放還而黄山晦叔桃花巖詩云大安婦翁舍時来枕流眠則許負相國師家此山下</hi>夀<lb/>
山<hi>在安陸縣西北六十里昔山民有夀百嵗者</hi>鳳山<hi>在府東南/以形得名</hi>章山<hi>在安陸縣東四</hi>
<pb n="KR2k0007_WYG_031-6a"/>
<hi>十里古人以為内方山</hi>京山<hi>在應城/有温泉</hi>五家山<hi>在應城東三十里王得臣麈史云伍氏所</hi>
<hi>居之地</hi>九嵕山<hi>在孝感縣疊嶂深林景物幽邃○范雍詩山竒號九嵕名與雍州同長安亦有此山</hi>
桃花巖<hi>在白兆山即李白讀書處○蔡持正詩聞説丨丨丨石畔讀書曽有謫仙人</hi>司馬巖<lb/>
<hi>在郡圃</hi>鳳凰崗<hi>在孝感縣晉永/和鳳産其上</hi>雲夢澤<hi>在安陸南五十里○杜預云南郡枝</hi>
<hi>江縣有雲夢城安陸縣亦有雲夢城此澤江南江北皆有詳見岳州</hi>溳水<hi>在安陸西北繞城西隅入雲夢</hi>
漳水<hi>在安陸西五十里○沈存中茟談清濁相揉者為漳章文也别有雲夢之漳與溳合流色理如螮蝀</hi>
<hi>数十里方混</hi>澴水<hi>出應城縣唐/置環州于此</hi>井泉玉女泉<hi>在應城縣西四十里相傳玉女</hi>
<hi>煉丹之地</hi>佛寺救苦寺<hi>在府西四里今名勝業院李白有春㳺丨丨丨詩又有周世宗㣲時洗脚</hi>
<pb n="KR2k0007_WYG_031-6b"/>
<hi>石古檜一株云柴氏所植</hi>堂舍黄堂<hi>郡守滕甫建記曰據紫金之秀面碧玉之竒鄖溪鳳臺如拱如</hi>
<hi>揖</hi>四賢堂<hi>始連氏之父舜賔有隠徳歐陽永叔表其墓二子庶庠從學扵二宋相繼登第與二宋同</hi>
<hi>學于法興寺○張文潜作丨丨丨記</hi>五桂堂<hi>在書記㕔元豐中方城范公茂為掌書記官舍西偏有桂甚</hi>
<hi>後范公之子致君致明致虚致祥致厚相繼登第致君記其事後周洪道為之記云</hi>七相堂<hi>在府治西</hi>
<hi>郡守陸世良詩七相聲名俱属此尚期他日更添君</hi>跨鰲堂<hi>鄭昻記云平沙囬岸縈帯城郭商帆漁舟</hi>
<hi>出沒煙波瀟湘有江鄉之興楚山水之觀未有以易此者也</hi>亭樓車葢亭<hi>在郡治西北隅○魏</hi>
<hi>文帝詩西北有浮雲亭亭如車葢是也○漁隠叢話云蔡確守安州日登丨丨丨賦詩云紙屛石枕竹方牀手</hi>
<hi>倦抛書午夢長睡覺莞然成獨笑數聲漁笛在滄浪殊有閒適之意</hi>浮雲樓<hi>杜牧之有題安州丨丨寺</hi>
<pb n="KR2k0007_WYG_031-7a"/>
<hi>丨詩周顯徳中毁寺改建黄堂而楼遂備宴逰○滕甫詩舉頭便是長安日弄袖時飄夢澤風茂苑久抛飛鳥</hi>
<hi>外楚臺遥在碧雲中</hi>古跡蒲騷城<hi>在應城北三十里左傳有云鄖人軍于蒲騷即此</hi>釣魚<lb/>
臺<hi>在安陸縣石淙村云是郝處俊遺跡○蔡確詩矯矯名人郝甑山忠言直節上元間釣臺蕪沒知何處歎</hi>
<hi>息思公俯碧灣○東都事略蔡確𫝊知漢陽軍吴處厚奏確在安州作詩借郝處俊事以譏訕太皇太后宣仁</hi>
<hi>太后怒曰蔡確以吾比武后當重謫確奏曰臣在安州州有溳溪舊有郝處俊釣臺盖上元中髙宗令其子周</hi>
<hi>王等分朋角勝為樂及欲傳位于武后皆為處俊議論所囬故臣詩因歎其忠直今太后以帝之祖母垂簾聼</hi>
<hi>政而輙無故引唐髙宗遜位與皇后之事上凟聖聽其誣罔可見</hi>西湖村<hi>去孝感九十里○太祖潜</hi>
<hi>龍日因渇索酒飲村姥家姥持酒以進言𣙜禁甚嚴此私釀當宻之與金不受及至太祖既貴宥丨丨丨酒禁</hi>
<pb n="KR2k0007_WYG_031-7b"/>
<hi>至今置萬户酒</hi>名宦傅介子<hi>封義/陽侯</hi>皇朝張齊賢<hi>知江陵謝病乞知安州</hi>范<lb/>
純仁<hi>坐議濮王典禮出通判安州有題名在九嵕山寺中</hi>范雍<hi>為太/守</hi>謝良佐<hi>為應城宰</hi>
<hi>○朱元晦作應城縣上蔡先生祠記云先生名良佐字顯道學于河南程夫子兄弟之門初頗以該洽自多夫</hi>
<hi>子笑曰可謂玩物䘮志矣先生爽然自失乃盡棄所學而學焉如以生意論心以實理論誠以常惺惺論敬以</hi>
<hi>求是論窮理其命意皆精當而直指居敬窮理為入門則于夫子教人之法又最得其綱領中間嘗宰是邑胡</hi>
<hi>文定公以典學使者行部過之不敢問以職事顧因紹介請以弟子禮見入門見吏卒植立庭下如土木人肅</hi>
<hi>然起敬遂禀學焉</hi>人物楚鬭糓於菟<hi>生于䢵通典安州/春秋䢵子之國</hi>黄香<hi>江夏</hi>
<hi>安陸人京師為之語曰天下無䨇江夏黄童子黄瓊</hi>郝處俊<hi>為中書令請唐髙宗毋遜位武后</hi>許<lb/>
<pb n="KR2k0007_WYG_031-8a"/>
紹<hi>安陸人葬縣東名宰相林</hi>皇朝令狐揆<hi>卜築溳溪南雪中跨馬入城詣侯君旁借書令小童</hi>
<hi>携書簏負琴皂繒暖帽委轡長吟曰借書離近郭冒雪渡寒溪後有布衣林逸善繪為令狐雪中渡寒溪圖</hi>
張君房<hi>安陸人為著作郎真宗日日夲遣使入貢詔本國建寺夷使乞詞臣撰寺記時直院之文多君</hi>
<hi>房代為之既宣令撰寺記夷使待命而君房醉飲市肆索之不得直院大窘後楊億作閑忙令曰世上何人最</hi>
<hi>號忙紫微夫却丨丨丨</hi>鄭獬<hi>仁宗重于選士廷試既考㝎前一日取首卷焚香祝之曰願得忠孝狀元</hi>
<hi>而公遂魁天下</hi>宋庠<hi>父玘為應山令嘗因僑寓安陸今城中錦標坊即其所居與弟祁俱以文學顯夏英</hi>
<hi>公嘗守安陸有書表吏鄭生者鄰二宋情跡甚熟凡郡守所欲牋狀多二公為之英公怪而問焉若將學而自</hi>
<hi>為此耶對曰非也乃二宋秀才之文英公他日見之得其所著大嗟賞因命賦落花莒公一聨曰漢臯佩冷臨</hi>
<pb n="KR2k0007_WYG_031-8b"/>
<hi>江濕金谷樓危到地香景文公一聯曰將飛更作囬風舞已落猶成半面粧英公曰詠落花而不言落大宋君</hi>
<hi>異日作宰相小宋君非所及然亦須登嚴近後皆如其言初其母錢氏夢人以文選一部與之遂生子京小名</hi>
<hi>選郎云</hi>名賢李白<hi>有上裴長史之書曰見鄉人相為大夸雲夢之事云楚有七澤遂来觀焉而許</hi>
<hi>相公家見招妻以孫女便憇跡于此至移三霜焉</hi>皇朝寇準<hi>自相州徙安州後又貶道州司馬</hi>
吕大防<hi>紹聖初安州居住嘗寓郡齋有吕公亭</hi>題詠蒹葭出夢中<hi>韓愈自袁州除</hi>
<hi>官還京行至安陸先寄周随州詩行行指漢東暫喜笑言同雨雪離江上云云面猶含瘴色眼已見華風嵗暮</hi>
<hi>難相值酣歌未可終</hi>民淳詞訟少<hi>范伯純詩安陸號方鎮江邊無事州云云務簡官政優</hi>遥<lb/>
泛扁舟安陸郡<hi>王昌齡送人赴安陸詩云云天邉何處穆陵關</hi>春風只到穆陵<lb/>
<pb n="KR2k0007_WYG_031-9a"/>
西<hi>劉文房行次安陸詩暮雨不知溳口處云云孤城盡日花空落三戸無人但鳥啼</hi>朱欄流水<lb/>
牧之詩<hi>錢勰詩夢澤盤山長卿賦云云</hi>
四六<hi>光膺鳳綍来鎮龍藩</hi>　<hi>古為重鎮/今號潜藩</hi>　<hi>維北夢之奥區實南京之名部</hi>
<hi>俗多尚朴故訟筒之亦稀民稍力農故輿賦之僅足</hi>　<hi>世屬升平深有宦㳺之樂時方俶擾遂為争戰之場</hi>
<hi>棣蕚相輝有四賢之擢秀竹符分寵竚七相之聮芳</hi>　<hi>宋莒公毓秀之鄉文風獨盛謝上蔡宦逰之地道學有𫝊</hi>
　　　復州<hi>景陵玉沙</hi>
　建置沿革<hi>禹貢荆州之域楚地翼軫鶉尾之次春秋戰國並属楚秦屬南郡在漢即江夏之竟</hi>
　<hi>陵縣晉宋齊因之梁置沔陽郡周武改置復州取復地湖以為名隋改沔州又為沔陽郡唐改復州獨理</hi>
<pb n="KR2k0007_WYG_031-9b"/>
　<hi>沔陽改竟陵郡又為復州皇朝因之熙寧州廢元祐復立今領縣二治景陵</hi>
事要郡名景陵<hi>孫宗鑑東臯雜錄曰自蔡州南至信陽軍始有山路險隘迤邐至安防又丙驛</hi>
<hi>至復州皆平地南至大江並無丘陵之阻渡江至石首始有淺山謂之竟陵者陵至此而竟謂之石首者石自</hi>
<hi>此而首也</hi>沔陽<hi>見沿/革</hi>風俗人性淳和<hi>舊經地多/卑濕云云</hi>風俗之美<hi>陸羽</hi>
<hi>自傳曰云云無出吾國</hi>多雜蠻俗<hi>隋地/理志</hi>民足魚蟹<hi>復州從事㕔壁記地濵江漢之</hi>
<hi>洳云云之饒</hi>形勝襟帶隋郢<hi>朱昻廣澤廟序/云云腹背吴楚</hi>沅湘之間<hi>椘辭南郢</hi>
<hi>之邑云云</hi>有古帝王之祀二<hi>曰伏羲氏/曰神農氏</hi>夢澤之南<hi>舊經雲丨七丨丨丨</hi>
<hi>率皆水鄉</hi>地窪而卑<hi>朱昻序云云/水漾而瀦</hi>山川五華山<hi>在竟陵縣東七十里即古</hi>
<pb n="KR2k0007_WYG_031-10a"/>
<hi>風氏國之城也風國即伏羲之後子城上有伏羲廟胡明仲為記又臨津門外有神農廟</hi>天門山<hi>在景</hi>
<hi>陵縣西六十里唐鄒夫子别墅在焉陸羽自傳云負書于丨丨丨鄒子别墅</hi>三陽湖<hi>在玉沙縣西二</hi>
<hi>里東曰朝陽南曰南陽北曰水陽故曰三陽</hi>三澨水<hi>書曰過丨丨左傳有漳澨雍澨皆丨邉地名</hi>
七里沔<hi>周地圗記夏水合諸水同入漢自漢入瀦名為丨丨丨即屈原逢漁父處</hi>亭榭境㑹<lb/>
亭<hi>祥符間因創鼓角樓掘得一塊石乃唐竇使君丨丨丨記故名</hi>鴻軒<hi>右史張文潜謫居景陵日所創</hi>
<hi>遺址在菜園湖後起倅黄州有望復州詩云他年若問丨丨人堂下薔薇應觧語盖其處植薔薇故也今黄州</hi>
<hi>亦有丨丨豈如老杜之在䕫三易居而皆以髙齋命名也耶</hi>夢野竒觀<hi>景祐間郡守王琪作于子</hi>
<hi>城西南隅後晏殊宋祁吴育楊徽之蘚紳石延年皆有詩</hi>寺觀西塔院<hi>今名廣教有文學井謂陸</hi>
<pb n="KR2k0007_WYG_031-10b"/>
<hi>羽也○裴拾遺詩竞陵文學泉蹤跡尚空虚不獨支公任曽經陸羽居草堂荒散蛤茶井冷生魚謂此也</hi>紫<lb/>
極觀<hi>有皮陸讀書堂日休襄陽人但龜蒙乃吴人何為皆讀書于此然龜蒙有寄日休讀書襄陽耆舊傳</hi>
<hi>日休次韻有云結彼世外交遇之于邂逅則或邂逅于此耳</hi>古跡范溉市<hi>在玉沙西四十里瀕</hi>
<hi>漢江○晉鄭交甫南逰漢江遇二女佩兩珠交甫與言願得子之佩二女觧佩與交甫懐去十餘歩探之亡矣</hi>
<hi>囬視二女亦失所在</hi>名宦韋放<hi>梁人為/竟陵守</hi>狄仁傑<hi>唐人為/刺史</hi>李齊物<hi>為守</hi>
<hi>見陸羽扵伶人中異之授以詩</hi>崔訂<hi>韓愈送崔復州序有地數百里自長史司馬已下數十人其祿足以</hi>
<hi>仁其三族及其朋友故舊樂乎心則一境之人喜不樂乎心則一境之人懼大丈夫官至刺史亦榮矣雖然幽</hi>
<hi>逺之小民其足跡未嘗至城邑茍有不得其所能自直于鄉里之吏者鮮矣况自能辨于縣吏乎能自辯扵縣</hi>
<pb n="KR2k0007_WYG_031-11a"/>
<hi>吏者鮮矣况能自辨于刺史之庭乎由是刺史有所不聞小民有所不宣賦有常而民産無恒水旱疾疫之不</hi>
<hi>期民之豐約懸扵州縣令不以言連帥不以信民就窮而斂愈急吾見刺史之難為也崔君為復州其連帥則</hi>
<hi>于公愈以為崔君之仁足以蘚復人于公之賢足以庸崔君有刺史之榮而無其難為者將在于此乎愈嘗辱</hi>
<hi>于公之知而舊逰于崔君慶復人之將䝉其休澤也于是乎言</hi>皇朝王彦超<hi>後周為復州刺史按</hi>
<hi>國史建隆二年太祖幸作坊燕射酒酣顧王彦超曰卿曩在復州朕往依卿何不納我彦超䧏階頓首曰臣當</hi>
<hi>時一刺史勺水豈可容神龍乎使臣容陛下陛下安有今日上大笑而罷之</hi>人物陸羽<hi>號竟陵子</hi>
<hi>有煎茶碣舊傳雁橋乃得丨丨處初見羣雁翔集覆小兒扵下僧史種師得而育之既長以易筮之得蹇之漸</hi>
<hi>曰鴻漸于陸其羽可用為儀乃氏以陸名以羽字以鴻漸因以雁目其橋唐書有僧得之水濵既長以易筮之</hi>
<pb n="KR2k0007_WYG_031-11b"/>
<hi>事同</hi>皇朝張徽<hi>以能詩名有滄浪集司馬温公范忠宣公皆與之友善</hi>題詠八十年<lb/>
前棠樹隂<hi>李齊物為竟陵太守生李監察後復為竞陵太守故周愿三感吟云云竞陵太守公先人</hi>
家家門外一渠蓮<hi>皮日休送弟歸復州詩羨爾優㳺正少年竟陵煙月似吴川車螯近岸無</hi>
<hi>妨取舴艋随風不費牽處䖏路旁千頃稻云云慇懃莫笑襄陽住為愛南逰縮頸鯿</hi>所至先傳喜<lb/>
雨詩<hi>吕本中寄適道寺丞刻江漢樓柱詩聞道復州賢太守只如前在武陵時相逢未説為州樂云云</hi>
四六<hi>疏綍掖垣分符澤國</hi>　<hi>惟兹七澤之南/實在重湖之右</hi>　<hi>乃眷竟陵之郡實居沔水之鄉</hi>
<hi>地多斥鹵本稱魚稻之鄉郡有循良化作蠶桑之俗</hi>　<hi>天威大震掃空狡兔之群王澤旁流安集驚鴻之衆</hi>
<hi>畫千里之封圻莫非王土宣九重之徳意共為帝臣</hi>
<pb n="KR2k0007_WYG_031-12a"/>
　　　信陽軍<hi>信陽羅山</hi>
　建置沿革<hi>禹貢荆豫二州之域鶉尾之分古申國之地春秋時屬楚秦屬南陽郡漢立平氏縣</hi>
　<hi>𨽻荆州之南陽縣魏分置義陽郡宋文帝于北義陽復立司州又置宋安郡梁改北司州尋罷北宋又改</hi>
　<hi>郢州周武帝改申州隋煬帝改為義州尋為義陽郡唐立申州改為義陽郡後復為申州即今之軍治皇</hi>
　<hi>朝以户口少䧏為義陽軍改信陽軍今領縣二治信陽</hi>
事要郡名義陽　古申風俗申伯遺俗<hi>元和志申在周為侯伯此其遺</hi>
<hi>俗也</hi>形勝北接陳汝<hi>寰宇記云云控帶許洛/齊宋以来常為邉鎮</hi>三關之險<hi>左傳</hi>
<hi>定公四年蔡侯與吴子唐侯伐楚還塞太隧直轅宜阸所謂大隧即黄峴關直轅宜阸乃武陽平靖也黄峴今</hi>
<pb n="KR2k0007_WYG_031-12b"/>
<hi>名九里關在郡南百里武陽在今大寨嶺郡東南九十里平靖今名行者坡在軍南七十五里自中原失守談</hi>
<hi>兵者謂堅守三闗則安陸以南可無虞莫汲嘗論之曰三闗險矣闗外百里皆險也若虜人得信陽將與我分</hi>
<hi>險而守營要陂以抗武陽營雞頭以抗平靖營石門以抗黄峴若棄信陽是舉三闗併棄之也信陽與三闗勢</hi>
<hi>如首尾欲全三闗必固守信陽○鄱陽志余童知信陽軍終更圗上山川形勢以為欲復宛洛則必自此地始</hi>
<hi>當使與三關控扼緩急相應上覽之喜擢知蘄州</hi>與徳安相表裏<hi>繫年錄紹興三十一年金</hi>
<hi>人圍信陽軍趙樽屯徳安曰信陽雖小云云不可失也自將所部馳赴之敵騎徑去</hi>山川金山<hi>在軍</hi>
<hi>南一十里通鑑梁天監七年魏辛祥堅守義陽梁遣將胡武成陶平虜州南丨丨之上連營侵廹辛祥遂夜出</hi>
<hi>襲其營</hi>義陽山<hi>寰宇記云在軍治東五/十歩即郡之主山也</hi>石城山<hi>在軍東南五十五里</hi>
<pb n="KR2k0007_WYG_031-13a"/>
<hi>輿地廣記云有石城山甚髙峻史記曰魏攻宜阨葢謂此山也吕氏春秋言九塞宜扼其一焉扵此山置義陽</hi>
<hi>郡今廢城猶在</hi>鵲山<hi>在羅山縣/南九里</hi>霸山<hi>比扵諸山最髙大/每出雲則必雨雪</hi>陪尾<hi>九域</hi>
<hi>志</hi>冥阨塞<hi>在軍東南五十五里屬信陽又有大小石門皆鑿山為道以通往来荆楚守隘之地也淮</hi>
<hi>南子云大維㝠阨荆院方城濠阪井陘勾注居庸是謂九塞</hi>淮水<hi>西自唐州桐柏縣流入</hi>溮水<lb/>
<hi>南至随縣界流入江</hi>樓閣白雲楼<hi>在子城/東北</hi>咸喜堂<hi>在軍治取申伯周邦咸喜之意</hi>
相公園<hi>范忠宣公為郡日創後人因以相公名園</hi>古跡武城<hi>在軍東二十五里今有遺址而</hi>
<hi>吴楚之争有丨丨里謂令尹子常治于此</hi>方城<hi>圗經方城塞在軍東三十里左傳呉伐楚司馬戌謂子常</hi>
<hi>曰子沿漢而與之上下我悉丨丨之外以毁其舟</hi>謝城<hi>在軍東三十里申伯所封之邑也詩曰于邑于</hi>
<pb n="KR2k0007_WYG_031-13b"/>
<hi>謝是也</hi>曹城<hi>在軍城南三十五里有曹/店即曹景宗鑿峴口所築</hi>名宦申伯<hi>周宣封國于申</hi>
傅介子<hi>封義陽侯</hi>姚崇<hi>坐與宋璟謀出太平公主扵東都坐貶申州刺史</hi>皇朝吕公<lb/>
著<hi>封申國</hi>范純仁<hi>知/軍</hi>劉安世<hi>哲宗朝為右正言論蔡確責嶺外後為知軍</hi>人物<lb/>
鄧禹<hi>新野人</hi>来歙<hi>同上並/仕漢</hi>鄧艾<hi>義陽棘陽人後封/鄧艾為征西將軍</hi>費褘<hi>江夏</hi>
<hi>鄳人也後代軍蔣琬為大將</hi>孟嘉<hi>陶潜為嘉立傳以為鄂人而晉史以為鄳人乃今信陽軍羅山縣也</hi>題<lb/>
詠山空水復清<hi>方雄飛過甲州詩凉風吹古木野火燒殘營寥落千餘里云云</hi>獨憐溮<lb/>
水在<hi>劉文房至申州云云時亂亦能清</hi>城邊一水抱城流<hi>郡志載古詩曰云云城外</hi>
<hi>羣山擁郡樓</hi>春来芳草滿雞頭<hi>郭箎義陽懐古郡有雞頭山</hi>
<pb n="KR2k0007_WYG_031-14a"/>
四六<hi>拜命宸庭承流申國</hi>　<hi>屹是謝城/臨于溮水</hi>　<hi>惟義陽之名郡乃京右之要區</hi>
<hi>城惟斗大劣于千里之封地有風寒幸以三闗之險</hi>　<hi>邦人咸喜競騰良翰之歌天子載嘉即簉禁塗之列</hi>
<hi>内控荆襄固重蕃宣之寄外連宛洛足為進取之圗</hi>　<hi>市邑蕭條頗覺文書之省江山環遶不妨嘯詠之清</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0007_WYG_031-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方輿勝覽卷三十</head>
    <p>
<pb n="KR2k0007_WYG_030-1a"/>
欽定四庫全書<lb/>
　方輿勝覽卷三十　　　　　宋　祝穆　撰<lb/>
　　　常徳府<hi>武陵龍陽</hi>　<hi>桃源沅江</hi>
　建置沿革<hi>禹貢荆州之域星土為翼軫鶉尾之次殷周為蠻蜑所居春秋戰國時属楚秦為黔</hi>
　<hi>中郡漢更武陵郡今州是也梁置武州隋改為辰州煬帝更武陵郡唐因之復為朗州昭宗置武勝軍節</hi>
　<hi>度後唐為武平郡國朝祥符避聖祖諱改鼎州陞永安軍改靖康軍陞武平軍節度乾道以孝宗潛邸陞</hi>
　<hi>為常徳府今領縣四治武陵</hi>
事要郡名古鼎<hi>舊名鼎以神鼎出于此故名</hi>武陵<hi>晉書潘京丨丨漢夀人辟主簿太守</hi>
<pb n="KR2k0007_WYG_030-1b"/>
<hi>問曰貴郡何以名武陵京曰本名義陵在辰陽縣界與夷獠相接光武移東山遂得完共議易號傳曰止戈為</hi>
<hi>武詩注髙平曰陵於是名焉</hi>義陵<hi>初項羽殺義帝於郴武陵人縞素哭於招屈亭髙帝聞而義之故曰</hi>
<hi>丨丨</hi>常武<hi>詩序有常徳/以立武事</hi>風俗人氣和柔<hi>伍安貧武陵記云云多淳孝少宦情</hi>
<hi>以黄老自樂有虞夏之遺風</hi>信鬼而好巫<hi>屈原九歌云昔楚南郢之邑沅湘之間俗云云其祠</hi>
<hi>必作樂鼔舞以樂諸神</hi>以漁獵山伐為業<hi>西漢地理志云云</hi>形勝東抵洞<lb/>
庭<hi>樓圖南奏狀云云西接夜郎</hi>右控五溪<hi>郡志/云云</hi>沅湘之濵<hi>劉禹錫為鼎州司馬</hi>
<hi>上杜司徒求澧陽曰云云寒暑一候陽雁不到華言罕聞</hi>古黔中地<hi>郡志在昔黔中為楚之南宇左</hi>
<hi>包洞庭之險右控五溪之要秦以虎狼之威志在吞楚而必欲得楚之黔中故楚由是衰武陵實黔中郡也</hi>
<pb n="KR2k0007_WYG_030-2a"/>
故郢之裔邑<hi>劉禹錫楚望賦武陵云云夜郎諸夷雜居</hi>乃張若之遺址<hi>郡縣志在</hi>
<hi>州東五十步初秦昭王使白起伐楚張若築此城以拒楚自義陵移治武陵今州東是也</hi>桃源八景<lb/>
<hi>如桃川仙隠白馬雪濤緑蘿晴晝梅溪煙雨尋陽古寺楚山春晚沅江夜月童坊曉渡亦一方之佳致也</hi>提<lb/>
舉五州兵馬<hi>乾道九年府守樓圖南奏本府東抵洞庭盜賊之所淵藪西鄰夜郎蠻夷之所巢穴</hi>
<hi>乞依舊丨丨鼎澧辰沅静丨丨丨丨盗賊節推兼提舉</hi>山川柱山<hi>宋起居注云元嘉中武陵大水</hi>
<hi>丨丨崩聳石闕其髙數丈宛若雕刻元和郡縣志一名善徳山在武陵縣東九里此山本名柱山開皇中刺史</hi>
<hi>樊子盖以善卷嘗居此名善徳山</hi>武山<hi>山半有盤瓠石水/出謂之武陵溪</hi>梁山<hi>在武陵縣北三</hi>
<hi>十九里舊名陽山按舊注云陽山之女雲夢之神嘗以夏首秋分獻魚唐天寳六載始改丨丨漢梁嵩廟食于</hi>
<pb n="KR2k0007_WYG_030-2b"/>
<hi>此故以名山</hi>桃源山<hi>在丨丨縣二十里圖經云山下有桃川宫西南一里即桃源洞云是昔秦人避</hi>
<hi>亂之地有洞如門巨石屏蔽靈跡猶存有水自中流出㳙涓不絶○陶潛桃花源記云晉太元中武陵人捕魚</hi>
<hi>為業沿溪行忽逢桃花夾岸芳華鮮美落英繽紛漁人異之前行盡水源便得一山有小口捨舟從口入豁然</hi>
<hi>開朗屋舎儼然有良田美池桑竹之属男女衣著悉如外人黄髮垂髫見漁人驚問還家設酒殺雞作食自云</hi>
<hi>先世避秦時亂來此問今是何世乃不知有漢無論魏晉停數日辭去得其舡便扶向路處處誌之及郡下詣</hi>
<hi>太守説如此太守即遣人隨其往迷不復得路後遂無問津者○任安貧武陵記晉太康中武陵漁人黄</hi>
<hi>道真泛舟自沅泝流而入道真既出白太守劉歆歆與俱往則已迷路與陶記略同○李白尋桃源序水引漁</hi>
<hi>者花藏仙溪春風不知從來落英何許流出三十六洞别為一天耶○陶潜叙桃源事初無神仙之説梁任安</hi>
<pb n="KR2k0007_WYG_030-3a"/>
<hi>貧為武陵記亦祖述其語耳後人不深考因謂秦人至晉猶不死遂以為地仙洪駒父云介甫桃源行子瞻和</hi>
<hi>桃源詩皆得之王摩詰韓退之劉夢得諸人以為神仙皆非是○陶潛詩嬴氏亂天紀賢者避其世黄綺之商</hi>
<hi>山伊人亦云逝往迹寖復湮來區遂蕪廢相命肆農耕日入從所憩桑竹垂餘蔭菽稷隨時藝春蠶收長絲秋</hi>
<hi>熟靡王税荒路瞹交通雞犬互鳴吠俎豆猶古法衣裳無新製童孺縱行歌班白觀㳺詣草榮識節和木衰知</hi>
<hi>風厲雖無紀厯誌四時自成嵗怡然有餘樂于何勞智慧竒蹤隠五百一朝敞神界淳薄既異源旋復還幽蔽</hi>
<hi>借問逰方士焉測塵囂外願言躡輕風高舉尋吾契○子瞻和陶淵明詩凡聖無異居清濁共此世心閒偶自</hi>
<hi>見念起忽已逝欲知真一處要使六用廢桃源信不逺藜杖可小憩躬耕任地力絶學抱天藝臂雞有時鳴尻</hi>
<hi>駕無可稅苓龜亦晨吸狗把或夜吠耘樵得甘芳齕齧謝炮製子驥雖形隔淵明已心詣髙山不難越淺水何</hi>
<pb n="KR2k0007_WYG_030-3b"/>
<hi>足厲不知我仇池髙舉復幾嵗從來一生死近又等癡慧蒲澗安期境    羅浮稚川界夢往從之㳺神交𤼵</hi>
<hi>吾蔽桃花滿庭下流水在户外却笑逃秦人有畏非真契○韓愈桃源圖行神仙有無何渺茫桃源之説誠荒</hi>
<hi>唐流水盤迴山百轉生綃數幅垂中堂武陵太守好事者題封逺寄南宮下南宮先生忻得之波濤入筆驅文</hi>
<hi>辭文工畫妙各臻極異境恍惚移於斯架巖鑿谷開宮室接屋連牆千萬日嬴顛劉蹶了不聞地坼天分非所</hi>
<hi>恤種桃處處惟開花川原逺近蒸紅霞初來猶自念鄉邑嵗久此地還成家漁舟之子來何所物色相猜更問</hi>
<hi>語大蛇中斷喪前王羣馬南渡開新主聽終辭絶共悽然自説經今六百年當時萬事皆眼見不知幾許猶流</hi>
<hi>傳争持酒食來相餽禮數不聞尊俎異月明伴宿玉堂空骨冷魂清無夢寐夜半金雞啁哳鳴火輪飛出客心</hi>
<hi>驚人間有累不可住依然離别難為情船開棹進一囬顧萬里蒼蒼煙水暮世俗寧知偽與真至今傳者武陵</hi>
<pb n="KR2k0007_WYG_030-4a"/>
<hi>人○王介甫詩望夷宮中鹿為馬秦人半死長城下避世不獨商山翁亦有桃源種桃者一來種桃不計春採</hi>
<hi>花食實枝為薪兒孫生長與世隔知有父子無君臣漁郎放舟迷逺近花間忽見驚相問世上空知古有秦山</hi>
<hi>中豈料今為晉聞道長安吹戰塵春風囘首亦沾巾重華一去無消息天下紛紛經幾秦○劉商詩桃花流出</hi>
<hi>武陵洞夢想仙家雲樹春今看水入洞中去却是桃源洞裏人○古汴高士詩山前溪是當時水源上桃非舊</hi>
<hi>日花多是黄郎露消息洞門從此鎖桃花○劉禹錫桃源行漁舟何招招浮在武陵水拖綸擲餌信流去誤入</hi>
<hi>桃源行數里清源尋盡花緜緜踏花覔徑至洞前洞門蒼黒煙霧生暗行數步逢虛明俗人毛骨驚仙子争來</hi>
<hi>致詞何至此須㬰皆破氷雪顔笑言委曲問世間因嗟隠身來種玉不知人世如風燭筵羞石髓勸客餐燈熱</hi>
<hi>松脂留客宿雞聲犬聲遙相聞曉光葱蘢開五雲漁人振衣起出户滿庭無路花紛紛翻然恐失鄉縣處一息</hi>
<pb n="KR2k0007_WYG_030-4b"/>
<hi>不肯桃源住桃源滿溪水似鏡塵心如垢洗不去仙家一出尋無蹤至今流水山重重○王維桃源行    漁</hi>
<hi>舟逐水愛山春兩岸桃花夾古津坐看紅樹不知逺行盡清溪忽值人山口潜行始隈隩山開曠望旋平陸遙</hi>
<hi>㸔一處攅雲樹近入千家散花竹樵客初傳漢姓名居人未改秦衣服居人共住武陵源還從物外起田園月</hi>
<hi>明松下房櫳静日出雲中雞犬喧驚聞俗客争來集競引還家問都邑平明閭巷掃花開薄暮漁樵乗水入初</hi>
<hi>因避地去人間及至成仙去不還峽裏誰知有人事世上遙望空雲山不疑靈境難聞見塵心未盡思鄉縣出</hi>
<hi>洞無論隔山水辭家終擬長逰衍自謂經過舊不迷安知峰壑今來變當時只記入山深清溪幾度到寒林春</hi>
<hi>來遍是桃花水不辨仙源何處尋○漁隠叢話載子曕云世傳桃源事多過其實淵明所記止言先世避秦來</hi>
<hi>此則漁人所見似是其子孫非秦人不死者也又云殺雞作黍豈有仙而殺者乎使太守得而至焉則已化為</hi>
<pb n="KR2k0007_WYG_030-5a"/>
<hi>争奪之場久矣</hi>緑蘿山<hi>在桃源縣/南下有潭</hi>聞山<hi>在武陵縣西百四十里武陵記曰昔臨沅人黄</hi>
<hi>道真在此山釣魚見桃花源即陶潜所記是也</hi>白馬洞<hi>第三十/五洞天</hi>樊坡<hi>在武陵縣北八十九</hi>
<hi>里後漢丨重隠於此有肥田數千畆</hi>橘洲<hi>在龍陽縣北五十里周囘三里按盛𢎞之經云李衡字平叔仕</hi>
<hi>吳為丹陽太守毎欲理産業妻習氏不許衡宻遣人於武陵龍陽汎洲種橘千株臨終謂其子曰汝母惡吾營</hi>
<hi>家故貧如此吾於汎洲種橘乃千頭木奴不費汝衣食太史言江陵千株丨其人與千户侯等盖謂此也今丨</hi>
<hi>上民數百家橘不存矣</hi>玉帶河<hi>端拱元年太守龔頴嘗篆秀水斗門四字熙寜中有神仙海蟾翁劉</hi>
<hi>易逰斗門曰此秀水河乃武陵郡一條玉帶也他年必有繫玉帶之人故又謂之丨丨丨○熙寜中章子厚來</hi>
<hi>平辰州蠻寄居張待制頡為章條畫蠻事及章歸朝起復張充東南發運使仍畀以白玉帶一條</hi>延溪<lb/>
<pb n="KR2k0007_WYG_030-5b"/>
<hi>寰宇記云在武陵縣有柘樹千餘頭枝條茂暢昔有烏集其上枝下垂著地烏去枝偶振折羣烏號嘯楚人取</hi>
<hi>其枝為弓名曰烏號</hi>武陵溪<hi>在縣西二十里/亦名徳勝泉</hi>五溪<hi>司馬錯為秦將定黔中據城以</hi>
<hi>阨丨丨酈道元水經注武陵有五溪謂雄溪樠溪酉溪蕪溪辰溪是為蠻夷所居謂之丨丨蠻</hi>朗水<hi>在武</hi>
<hi>陵縣其水西南自辰錦州入郡界經郡城入大江謂之丨江漢書何邵所封於此</hi>沅水<hi>經武陵南二十</hi>
<hi>歩</hi>枉水<hi>出武陵縣南蒼山名曰枉渚善卷所居時人號曰枉水楚詞云朝𤼵枉渚夕宿辰陽亦謂此也</hi>
芷水<hi>即沅水之别派其兩岸多生杜衡并白芷仍以杜衡為材名</hi>西水<hi>在龍陽縣東百八十里漢</hi>
<hi>志云武陵郡酉陽水所出</hi>滄浪水<hi>在龍陽縣二十里浪水與滄水合故名滄浪水寰宇記云在武陵縣</hi>
<hi>西二水合流禹貢又東為丨丨之丨乃漁父濯纓之處</hi>鼎口<hi>寰宇記云在武陵縣有水名丨丨盖沅澧</hi>
<pb n="KR2k0007_WYG_030-6a"/>
<hi>二江最深之處尤多魚按朗陵地圖云昔有神鼎出乎其間</hi>井泉萊公泉<hi>在武陵縣北六十里</hi>
<hi>皇朝類苑云鼎州甘泉寺介官道之側始冦萊公南遷日題于東楹曰平仲酌泉經此囘望北闕黯然而去未</hi>
<hi>幾丁晉公又過之題於西楹曰謂之酌泉禮佛而去後范諷留詩於寺曰平仲酌泉囘北望謂之禮佛向南行</hi>
<hi>煙嵐翠鎖門前路轉使髙僧厭寵榮詩牌猶存○崔嶧詩云二相南行至道初記名留詠在精廬甘泉不洗天</hi>
<hi>涯恨留與行人鑒覆車○淳熙中南軒張敬夫榜曰丨丨丨</hi>亭榭招屈亭<hi>在城南相傳三閭大</hi>
<hi>夫以五月五日由黔中投汨羅土人以舟救之為何由得渡湖之歌其名咸呼云何在</hi>佛寺甘泉<lb/>
寺<hi>麈史云在武陵縣北二十里許有丨丨丨行人多憩止焉㓂莱公往雷州凡題三十字曰庚申年秋九月</hi>
<hi>平仲南行至甘泉院僧以詩板視之征途不暇吟詠代記年月後丁晉公謫朱崖過寺留題云翠影人疎度波</hi>
<pb n="KR2k0007_WYG_030-6b"/>
<hi>光瑟瑟凝帝家金掌露仙署玉壺氷曉井侵星汲宵厨向月澄豈惟蠲肺渇灌頂助三乘因而至寺下者多所</hi>
<hi>賦詠</hi>祠墓伏波祠<hi>劉禹錫詩䝉䝉篁竹下有路上壺頭漢壘麏鼯泣蠻煙暮雨愁</hi>安義王<lb/>
廟<hi>在武陵縣之梁山即梁松也○劉禹錫陽山廟觀賽神詩漢家都尉始征蠻血食于今配此山</hi>春申<lb/>
君墓<hi>在開元寺丨丨坊即其故宅○杜牧詩烈士思酬國士恩春申誰與快幽魂三千賓客總珠履欲使</hi>
<hi>何人殺李園</hi>古跡采菱城<hi>在桃源縣武陵記云其湖産菱殻薄肉厚味特甘香楚平王嘗采之</hi>
<hi>有丨丨亭</hi>張顛墨池<hi>龍陽净照寺有小池/乃張旭學書于此</hi>名宦馬援<hi>征五溪蠻以薏</hi>
<hi>苡能辟瘴而食之其後載數車還有讒之者以援所載皆文犀蠙珠也</hi>李翺<hi>字習之為朗州刺史今有</hi>
<hi>文集在郡齋</hi>劉禹錫<hi>居朗州十五年惟以文章吟咏陶冶情性作為新詞以教巫祝故武陵溪洞間</hi>
<pb n="KR2k0007_WYG_030-7a"/>
<hi>夷歌多禹錫之詞</hi>黄盖<hi>吳人為武陵太/守擊蠻有功</hi>劉伯寵<hi>為太守</hi>皇朝薛居<lb/>
正<hi>國初平湖湘以居正知郎州有亡卒數千為盗監軍使疑城中釋子為應欲盡殺之居正以計緩其事因</hi>
<hi>擒賊首汪端詰之乃知釋子千數無與謀者咸得免</hi>唐介<hi>嘗為武陵尉繼為沅江令</hi>人物善卷<lb/>
<hi>武陵縣東一十五里柱山之上有丨丨壇按南華真經云舜以天下遜於善卷曰余逍遥於天地之間而心意</hi>
<hi>自得吾何以天下為哉遂不受而去古傳丨丨隠此山後人為之立觀國朝政和間訪天下道跡賜號曰遁世</hi>
<hi>髙踏先生郡守李燾嘗為壇記○劉禹錫詩曰先生見堯心相與去九有斯民説已治我得安林藪道為自然</hi>
<hi>福名是無窮夀瑶壇在此山識者嘗廻首</hi>伍安貧<hi>梁朝漢夀人撰武陵記</hi>皇朝管師復<lb/>
<hi>自號白雲先生又弟師常齊名號二管陳公襄以公與伊川經明行修荐為學官</hi>栁拱辰<hi>其先青州</hi>
<pb n="KR2k0007_WYG_030-7b"/>
<hi>人五季避地荆楚為武陵之青陵人年六十即有掛冠之志創亭於青陵館名橋曰歸老南豐曽鞏為之記</hi>
題詠百雉俯清沅<hi>劉禹錫詩西漢開支郡南朝號戚藩四封當列宿云云茗坼蒼溪秀蘋生</hi>
<hi>枉渚暄</hi>李衡墟落存<hi>前人沈約䑓/榭故云云</hi>西南奠遐服<hi>劉禹錫司馬錯故城</hi>
<hi>詩將軍將秦師云云故壘清江上蒼煙晦喬木楚塞鬱重壘蠻溪紛詰曲</hi>蠻陬相犬牙<hi>劉禹錫登</hi>
<hi>武陵城詩星象承鳥翼云云俚人祠竹節仙洞閉桃花</hi>十見蠻江白芷生<hi>劉禹錫酬朗州</hi>
<hi>崔員外昔日居鄰招屈亭楓林橘樹鷓鴣聲一辭御苑青門路云云</hi>百姓縣前挽魚罟<hi>劉禹</hi>
<hi>錫龍陽歌縣前白日無塵土云云</hi>武陵控扼五溪徭<hi>皇朝大觀初楊川詩云云路入京城</hi>
<hi>萬國朝石櫃雄排抗水勢浮圖高聳接雲霄</hi>
<pb n="KR2k0007_WYG_030-8a"/>
四六<hi>光奉渙恩出臨常武</hi>　<hi>潜龍舊邸/分虎新綸</hi>　<hi>剖竹新疆/種桃遺俗</hi>　<hi>總提列戌彈壓五溪</hi>
<hi>報武陵之善政賦仙洞之新篇</hi>　<hi>惟今南楚之上游/式據重湖之舊壤</hi>　<hi>左連川蜀舟車之衝右控辰沅溪洞之險</hi>
<hi>雲蒸秦洞之桃香泛沅川之芷</hi>　<hi>眷今股肱之名郡/為古神仙之舊㳺</hi>　<hi>利兵堅甲兼制五州大纛髙牙長維千里</hi>
<hi>挹江芷之香風悉為徳化酌溪桃之流水總是恩波</hi>　<hi>青草洞庭無復鯨鯢之為患桃花流水又皆鷄犬之相聞</hi>
<hi>專城剖竹雖逺控於蠻溪流水種桃乃幸鄰於仙境</hi>　<hi>農桑千里劇談太守之風流雞犬萬家依舊仙源之和樂</hi>
　　　澧州<hi>澧陽石門</hi>　<hi>安鄉慈利</hi>
　建置沿革<hi>禹貢荆州之域為翼軫鶉尾之次春秋戰國皆属楚秦属黔中郡漢改為武陵郡属</hi>
　<hi>荆州今州理即漢武陵之零陽縣地吳立天門郡晉置南平郡及南義陽郡陳廢郡置松州尋改澧州以</hi>
<pb n="KR2k0007_WYG_030-8b"/>
　<hi>州在澧水之北故以為名仍廢天門郡為石門縣尋改澧陽郡唐改澧陽郡復為澧州國朝因之今領縣</hi>
　<hi>四治澧陽</hi>
事要郡名澧陽　涔陽<hi>見屈原離騷</hi>風俗有屈原之遺風<hi>元微</hi>
<hi>之行澧州刺史制澧旁荆之劇郡沅湘沉怨抑激云云</hi>南州美莫如澧<hi>栁宗元送南涪州移</hi>
<hi>澧州序自漢而丨丨之丨者丨丨丨</hi>風俗夷獠<hi>唐戎昱頌水陸吳楚云云</hi>形勝東接洞<lb/>
庭<hi>樓大防澧陽樓記云云西連施黔</hi>右接巫峽<hi>陳相之郡守題名記左界洞庭云云衡岳峙其</hi>
<hi>前漢沔荆峴𢃄其後</hi>彭阜聳其西<hi>圖經云云藥山列其東蘭江前陳仙州外蔽所謂神仙窟宅也</hi>
江陵在其北<hi>樓大防澧陽樓記武陵在其南云云湖廣之孔道</hi>倚連崗以起伏<lb/>
<pb n="KR2k0007_WYG_030-9a"/>
<hi>唐戎昱新城云云靣長江以演漾登觀則山川在目雄鎮則黔巫可航</hi>荆之近庸<hi>同上澧州云云</hi>
<hi>國之南屏</hi>山川彭山<hi>丨丨廟碑曰崇山連天外界越雋岡阜靡迤如舞如馳遏千重之勢扵洞庭之</hi>
<hi>野屹瞰郡治並為丨丨盖澧邦之所曕也</hi>藥山<hi>在澧陽縣南八/十里昔多芍丨</hi>大浮山<hi>在澧陽縣</hi>
<hi>西南一百三十五里圖經載石門縣亦有浮山以為浮邱先生學道之所盖浮山濶逺跨據數縣也</hi>崇山<lb/>
<hi>輿地廣記云昔舜放驩兠於此</hi>黄山<hi>在安鄉縣北六十里有謝晦廟南麓有唐處士洪古墓栁宗元作誌</hi>
天門山<hi>在慈利縣寰宇記云古嵩梁山也有十六峯相次最高為天門空明透徹明貫山頂其上有泉</hi>
<hi>門之兩向有竹罄折垂地搖拂無塵人謂天帚○圖經慈利縣亦有丨丨丨五代有道之士周朴有題天門十</hi>
<hi>六峰詩</hi>赤松山<hi>在慈利縣天門山相對耆老相傳以為赤松子隠遁之鄉舊有赤松庵而上下數十</hi>
<pb n="KR2k0007_WYG_030-9b"/>
<hi>里號赤城村</hi>長嘯峰<hi>僧惟儼禪夜登山見雲開月現/大嘯一聲聞數里李翺嘗贈詩</hi>花石<hi>在慈</hi>
<hi>利縣武口寨石上自然有花如牡丹之狀枝葉繚繞雖精於畫者莫能及或以物擊其花應手而碎既拂</hi>
<hi>拭之其花復見重疊非一莫不異之</hi>蘭江<hi>楚詞云捐余珮兮澧浦因稱珮浦又云澧有蘭故曰丨丨</hi>洳<lb/>
溪<hi>寰宇記在澧陽縣源出龍洳山極清昔楚莊辛説楚襄王飲丨丨之流是也</hi>雙溪<hi>在慈利縣乃前</hi>
<hi>後江合流之口有芙蓉洲至菱花渡今為一邑之勝</hi>澧水<hi>在澧陽縣南六十步○楚詞湘夫人曰遺余褋</hi>
<hi>兮澧浦</hi>澹水<hi>在澧陽縣東二十里○/王仲宣詩悠悠丨澧水</hi>井泉㢘泉<hi>在大同山唐人有銘</hi>
池館明月池<hi>在郡圃東李羣玉逰息之地也</hi>八桂堂<hi>在州治胡明仲記以堂之前有一叢</hi>
<hi>桂生八幹故名之</hi>譙門<hi>延平羅荐可為守日建○胡明仲為記云古之為城也非曰必可恃也其為門</hi>
<pb n="KR2k0007_WYG_030-10a"/>
<hi>也非曰必可鍵也盖立制度焉耳茍得民心雖畫地而守植表而限效死者莫肯去冒死者不能入不然崇城</hi>
<hi>到天嚴扉重閉金鋪而銅環鐵扇而石闕無以内固民心至扵内携而外叛曽不若折栁之樊吾圃也澧陽舊</hi>
<hi>苦衆溪羨溢嵗築隄防然後郊與市咸得奠厥居嵗在己酉南盗南騖有守者闕隄召水以自保賊既引去城</hi>
<hi>亦隨陷他日立郡扵荆榛瓦礫中天水時至沈灶産□稚耋病之太守羅侯下車訪民疾苦莫先斯事即帥百</hi>
<hi>姓修缺補壊乃作譙門徇民之欲閾内外謹闔開置壺箭以謹時棲鼓角以警軍匠則庸工役則鳩兵材則斬</hi>
<hi>浮屠氏之山泛流以来未幾告成而民不與焉</hi>古跡隋朝栢<hi>在石門○范希文詩百尺參天隋代</hi>
<hi>栢可憐終老棟梁材</hi>范公讀書堂<hi>在安鄉縣范希文㓜孤從母歸朱氏來宰安鄉與俱來讀書此</hi>
<hi>地</hi>名宦彭思王<hi>諱元則高祖之子嘗為刺/史民懐其惠至今祠之</hi>李泌<hi>字長源大厯中</hi>
<pb n="KR2k0007_WYG_030-10b"/>
<hi>為澧州刺史更築新城澧人徳而歌之戎昱為之頌</hi>杜悰<hi>以駙馬都尉為澧州刺史</hi>人物申鳴<lb/>
<hi>劉向新序曰楚士丨丨以孝聞王相之白公勝為亂申鳴曰始吾父之孝子也今吾君之忠臣也何以得全身</hi>
<hi>遂殺白公其父亦死王欲賞之鳴遂自殺云</hi>白善將軍<hi>白公勝之族為楚將白公欲亂其國乃召</hi>
<hi>之將軍曰從子而亂其國則不義於君背子而𤼵其私則不仁於族遂棄其禄築圃灌園以終其身人名之曰</hi>
<hi>丨丨丨丨藥園今其地在州東藥園寺</hi>車武子<hi>博學不倦家貧不常得油夏月練囊盛螢火照書江</hi>
<hi>夏紀詠張俞有車湖詩云憶昔車公居此地遺黎繚繞臨清淵惜哉斷石文尚在野老不識投波瀾自為之注</hi>
<hi>云武子墓下得碑其文尚存田父斷而沉之江則武子及墓皆在車湖上</hi>李羣玉<hi>裴休入相以詩荐之</hi>
<hi>遂授校書郎</hi>題詠上有清使君<hi>唐戎昱作李泌新城頌云云下有清江流</hi>涔陽兮<lb/>
<pb n="KR2k0007_WYG_030-11a"/>
極浦<hi>庾信哀江南賦云云</hi>雄風吞七澤<hi>劉禹錫詩云云異産控三巴秋原被蘭蘂春渚長桃</hi>
<hi>花</hi>夷音語嘲哳<hi>白居易詩云云/蠻態舞睢盱</hi>水市通闤闠<hi>前人詩云云煙林混</hi>
<hi>舳艫</hi>吏征魚户税<hi>前人詩云云/人納火田租</hi>謂冠漢南州<hi>樓鑰忠以申鳴著學首車</hi>
<hi>公優外挹蘭溪水下俯仙明洲讀書記羣玉採藥思浮邱况得子厚語云云</hi>蘭浦蒼蒼春欲<lb/>
暮<hi>杜牧之詩云云落花流水動離襟</hi>澧水店頭春盡日<hi>白居易詩云云送君馬上適通</hi>
<hi>川</hi>鄰境諸侯同舎郎<hi>劉禹錫詩云云芝江蘭浦恨無梁秋風門外旌旗動曉露庭中橘柚</hi>
<hi>香</hi>新賜魚書墨未乾<hi>劉禹錫寄澧州元郎中詩云云賢人暫屈逺人安朝驅行斾頒時令</hi>
<hi>夜見星辰憶舊官梅蘂覆階鈴閣暖雪峯當户㦸枝寒寜知楚客思公子北望長吟澧有蘭</hi>一話涔<lb/>
<pb n="KR2k0007_WYG_030-11b"/>
陽舊使君<hi>杜牧登澧州驛寄京兆韋尹詩云云郡人囘首望青雲</hi>
四六<hi>疏恩楓扆紆紱蘭江</hi>　<hi>湖右名州/涔陽極浦</hi>　<hi>澧浦小邦/荆湖佳郡</hi>　<hi>夷音嘲哳漁户腥膻</hi>
<hi>訪文正之遺祠每懐賢徳讀致堂之壁記當固民心</hi>　<hi>士風甚陋地頗近於風寒郡計未優財尤難於天雨</hi>
<hi>眷涔陽之極浦備著楚騷夸漢南之美州更陳栁序</hi>
　　　辰州<hi>沅陵辰溪</hi>　<hi>盧溪淑浦</hi>
　建置沿革<hi>古蠻荆地槃瓠之後楚地翼軫分野春秋属楚秦置黔中郡漢置武陵郡属荆州而</hi>
　<hi>沅陵辰陽酉陽義陵皆以水得名東漢属武陵郡三國時或吳或蜀自晉及宋齊並為武陵郡地隋改為</hi>
　<hi>辰州取辰溪為名煬帝改為沅陵郡唐復置辰州明皇改盧溪郡復為辰州皇朝熙寜中章子厚置沅州</hi>
<pb n="KR2k0007_WYG_030-12a"/>
　<hi>割辰之麻陽招諭二縣以𨽻焉今領縣四治沅陵</hi>
事要郡名酉陽<hi>以水得名</hi>辰陽<hi>郡在辰水陽取辰溪為名</hi>風俗頗雜徭俗<lb/>
<hi>郡縣志夷獠雜居其處城市者衣服言語皆華人而山谷間丨丨丨丨</hi>裔出蠻瓠<hi>同上蠻瓠者盖</hi>
<hi>雄溪樠溪辰溪酉溪武陵之五溪蠻是也漢建武二十三年精夫相單程等叛劉尚擊之為所敗復遣伏波將</hi>
<hi>軍馬援馬武等擊破之始乞降本朝太祖既下荆湖冇辰州徭人秦再雄者身長七尺武健多謀厯山飛塹㨗</hi>
<hi>如猿猱及至闕下除為辰州刺史官其一子使自辟吏属盡與一州租田蠻徭遂皆向化○大抵蠻徭種類□</hi>
<hi>狫不一挾山阻谷依林積木以為之居人迹罕至椎髻跣足登走巖險如履平地言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>衣服斒孄畏鬼神</hi>
<hi>喜淫祀刻木為契不能君長持弓挾矢匿草射人復讐報怨視死如歸</hi>板竹覆屋<hi>圖經云風俗尚</hi>
<pb n="KR2k0007_WYG_030-12b"/>
<hi>治屋宇五溪俗誇辰州闘屋今連甍接楝皆覆以板竹意古今貧富有不同也</hi>仰給鼎澧荆岳<lb/>
<hi>風土記曰辰沅靖三州朝廷非有望其賦入也往時本路轉運使每嵗于鼎州撥支錢七萬貫絹二千五百疋</hi>
<hi>紬四百疋布五百疋岳州撥紬二千七百疋綿七十兩澧州撥絹一千疋綿一萬兩荆門軍撥絹一千匹以此</hi>
<hi>當一嵗之計而沅靖所入亦稱是故兵廩贍給足以控制自紹興初湖盜踵相竊發之後而辰之嵗計不行支</hi>
<hi>撥止扵鼎州支錢四千五百貫自是官兵俸給日窘至隆興初守臣徐彭年有請于朝嵗添給二千緡終未能</hi>
<hi>少紓其窘也</hi>形勝内控諸蠻咽喉<hi>辰州風土記云大抵辰當沅靖諸蠻咽喉出沒之地</hi>
<hi>内可以控諸蠻而外為武陵障蔽諸蠻不由此則商販不通武陵不得此則諸蠻不通雖欲高枕而卧不可得</hi>
<hi>也</hi>非古夜郎<hi>貞觀八年以龍標置叙州析其地為夜郎縣九年省以唐志考之奬州二峩山渭溪</hi>
<pb n="KR2k0007_WYG_030-13a"/>
<hi>皆夜郎更名則龍標夜郎不𨽻辰久矣唐人以為夜郎者以其風聲氣習相近耳</hi>五溪十洞<hi>寰宇</hi>
<hi>志按沅陵記云云頗為邊患自馬伏波征南之後雜為郡縣其民叛擾盖恃險所致</hi>土産輸賨布<lb/>
<hi>古者蠻夷無税漢興始以口計賦丨丨丨</hi>辰砂不出於辰<hi>辰砂本出麻陽縣唐以麻陽縣及開</hi>
<hi>山洞為錦州今𨽻沅州不属辰也其地産丹砂而砂井之名有九皆在猺獠窟穴之中而錦之舊城猶在焉遇</hi>
<hi>嵗寒獠以薪竹燔火爆石以取之時出與土人貿易不知者以辰砂為辰所出也</hi>山川光明山<lb/>
<hi>在沅陵縣一名龍門山有砂井土人採取入井把火行二里燒石取之</hi>壺頭山<hi>在沅陵縣百三十里</hi>
<hi>寰宇記云後漢馬援征蠻穿山為室以避炎氣武陵記曰山邊有石窟即援所居石室也</hi>明月山<hi>在沅</hi>
<hi>陵縣東百三十里山下有明月池兩岸素崖若被雪寒松如挿翠</hi>芋山<hi>寰宇記在沅陵縣山有蹲䲭如</hi>
<pb n="KR2k0007_WYG_030-13b"/>
<hi>兩斛大食之終身不饑今民取之</hi>葱山<hi>寰宇記在沅陵縣有孤山岩石上有葱如人植人往取輙絶禱</hi>
<hi>神而求不拔自出武陵記謂之葱嶺</hi>武山<hi>在盧溪縣西百八十里後漢書南蠻傳云昔高辛氏有犬戎之</hi>
<hi>㓂帝患其侵暴而征伐不克乃訪募天下有能得犬戎之將吳將軍者賜黄金千鎰邑萬家又妻以少女有畜</hi>
<hi>狗其毛五彩名曰槃瓠下令之後槃瓠俄啣人頭詣闕下羣臣怪而診之乃吳將軍首也帝大喜且謂槃瓠不</hi>
<hi>可妻之以女又無封爵之道議欲報之而未知所宜女聞以為皇帝下令不可違信因請行帝不得已以女配</hi>
<hi>槃瓠瓠得女負而走入南山石室中險絶人跡不至經三年生六男六女槃瓠死後因自夫妻好色衣服製裁</hi>
<hi>皆有尾其母後歸以狀白帝於是使迎諸子衣裳斕斑言語侏離好入山壑不樂平曠帝順其意賜以名山廣</hi>
<hi>澤其後滋蔓號曰蠻夷今長沙武陵蠻是也武山本作潕其五溪之一唐章懐太子注後漢云在今辰州之盧</hi>
<pb n="KR2k0007_WYG_030-14a"/>
<hi>溪縣</hi>小酉山<hi>又名烏速山在酉溪口方輿記云山下有石穴中有書千卷秦人避地隠學于此梁湘東</hi>
<hi>王謂訪酉陽之逸典是也耆舊相傳堯時善卷唐張果老皆嘗隠居于此又名為大酉華妙洞天或云自酉溪</hi>
<hi>西北百餘里有洞</hi>五城山<hi>在辰溪縣東南三百六十里武陵記云楚威王使將軍莊蹻定黔中因山</hi>
<hi>造此城</hi>無時山<hi>坤元録云在溆浦縣西北三百五十里此山之下蠻俗當吉慶之時親族㑹集歌舞</hi>
<hi>於此</hi>五溪<hi>水經云武陵有五溪謂雄溪樠溪酉溪潕溪辰溪悉是蠻夷子孫後漢書注云今在辰州界元</hi>
<hi>和郡縣志亦曰丨丨盡在辰州</hi>武溪<hi>在盧溪縣善類録曰馬援門生善吹笛援作歌以和之名曰武溪琮</hi>
<hi>其曲曰滔滔武溪深復深鳥飛不能渡獸逰不能臨嗟哉武溪多毒滛</hi>辰溪<hi>即五溪之一也</hi>沅水<lb/>
<hi>在沅陸縣西南五里</hi>盧水<hi>在盧溪縣西二百五十里即武溪所出○唐王昌齡作箜篌引云盧溪郡南夜</hi>
<pb n="KR2k0007_WYG_030-14b"/>
<hi>泊舟夜聞兩岸羌戎謳</hi>溆浦<hi>在溆浦縣/出鄜梁山</hi>祠墓善卷先生墓<hi>見莊周書有墓</hi>
<hi>在辰溪縣西南龍溪觀本朝封塋立祠</hi>古跡銅柱銘<hi>在㑹溪城一里天福五年溪州刺史彭士</hi>
<hi>狄納士求盟楚王馬希範請于朝以立之學士李皇為銘○胡曽銅柱詩云一柱高標險塞垣南蠻不敢犯中</hi>
<hi>原功成自合分茅土何事飜啣薏苡寃</hi>名宦宋均<hi>為辰陽長其俗少學者而信巫鬼為立學校禁</hi>
<hi>絶淫祀</hi>皇朝張綸<hi>辰州溪洞蠻㓂邊以綸知辰州賊遁去後擢為辰澧㳂邊安撫諭蠻酋使脩貢</hi>
<hi>與之盟刻石于境上</hi>邵隆<hi>繫年録云紹興中在商州披荆棘立官府州界金人隆怏怏不已秦檜怒以隆</hi>
<hi>知辰州</hi>名賢段成式<hi>唐人著酉陽/書數十篇</hi>皇朝王庭珪<hi>胡銓鄉人也銓過海</hi>
<hi>以詩送之曰癡兒不了公家事男子要為天下竒又云百辟動容觀秦牘幾人囘首愧朝班得責辰州居</hi>題<lb/>
<pb n="KR2k0007_WYG_030-15a"/>
詠夕宿辰陽<hi>離騷朝𤼵枉渚云云</hi>山留槃瓠迹<hi>晏類要云云洞有秦人書</hi>草市<lb/>
人朝醉<hi>陶弼云云畲田火夜明瀧江入地㵼棧道出雲行</hi>蠻帥引旌旗<hi>韓翊送辰州李</hi>
<hi>中丞詩巴人迎道路云云</hi>入溆浦而邅囘<hi>離騷/云云</hi>一曲清溪一曲山<hi>陶弼</hi>
<hi>題白霧壁云云鳥飛魚躍白雲閑</hi>採金人簇青莎岸<hi>陶弼詩詔條符節古連今王澤漸濡</hi>
<hi>豈不深賦役未行中國法謳歌猶帶逺夷音云云射虎兵圍黄葉林寄語湖頭灘上客預將忠信待浮沉</hi>
四六<hi>出綸午位分竹辰陽</hi>　<hi>湖右名區/辰陽小郡</hi>　<hi>被剖竹之新榮訪佩蘭之幽致</hi>
<hi>一札十行寵被循良之選五溪十洞往宣彈壓之威</hi>　<hi>朱旛皂盖肯臨竹屋之蕭條丹詔紫沈即覲楓宸之嚴邃</hi>
<hi>言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>俗尚遺於蠻瓠威聲赫奕政當效於伏波</hi>
<pb n="KR2k0007_WYG_030-15b"/>
<hi>衝蠻煙瘴雨於千嶂之間僕宜久處揖光風霽月於九霄之上公亦肯來</hi>
　<lb/>
　<lb/>
　<lb/>
　<lb/>
　<lb/>
　<lb/>
　方輿勝覽卷三十<lb/>
</p>
<p>
</p>
  </div>
</body>
</text>
</TEI>
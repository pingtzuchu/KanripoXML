<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>歲時廣記卷一</head> <lb/>
    <p>
<pb n="KR2j0001_WYG_001-1a"/>
欽定四庫全書<lb/>
　歲時廣記卷一<lb/>
　　　　　　　　　　　　宋　陳元靚　撰<lb/>
　春<lb/>
　　孔子家語曰春者四時之首也尚書大傳曰春出<lb/>
　　也萬物之所出也禮記鄉飲酒曰東方曰春春之<lb/>
　　為言蠢也淮南子曰春為規規者所以圜萬物也<lb/>
　　規度不失生氣乃理前漢律厯志曰少陽者東方<lb/>
<pb n="KR2j0001_WYG_001-1b"/>
　　東動也陽氣動物於時為春春蠢也物蠢生乃動<lb/>
　　運木曲直仁者生生者圜故為規也月令曰春三<lb/>
　　月其日甲乙其帝太皥其神勾芒其蟲鱗其音角<lb/>
　　其數八其味酸其臭羶其祀户祭先肝<lb/>
　　　孟春月<lb/>
禮記月令曰孟春之月日在營室昏參中旦尾中律中<lb/>
太蔟東風解凍蟄蟲始振魚上氷獺祭魚鴻鴈来天氣<lb/>
下降地氣上騰天地和同草木萌動<lb/>
<pb n="KR2j0001_WYG_001-2a"/>
孝經緯周天玉衡六問曰大寒後十五日斗指艮為立<lb/>
春後十五日斗指寅為雨水<lb/>
劉歆三統厯曰立春為正月節雨水為正月中氣雨水<lb/>
者言雪散為雨水也<lb/>
周書時訓曰立春之日東風解凍後五日蟄蟲始振後<lb/>
五日魚上氷雨水之日獺祭魚後五日鴻雁来後五日<lb/>
草木萌動<lb/>
白虎通德論曰正月律謂之太蔟何太亦大也蔟者湊<lb/>
<pb n="KR2j0001_WYG_001-2b"/>
也言萬物始大湊地而出也<lb/>
晉樂志曰正月之辰謂之寅寅者津也謂生物之津途<lb/>
也<lb/>
大戴禮夏小正曰正月啓蟄雉震呴時有俊風滌凍途<lb/>
田䑕出農及雪澤采芸桺稊梅杏杝桃則華<lb/>
春秋隠公元年王正月注云隠公之始年周王之正月<lb/>
也凡人君即位欲其體元居正故不言一年一月<lb/>
玉燭寳典曰正月為端月<lb/>
<pb n="KR2j0001_WYG_001-3a"/>
梁元帝纂要曰正月曰孟陽孟陬上春開春𤼵春獻春<lb/>
首春首歲獻歲𤼵歲初歲肇歲芳歲華嵗<lb/>
月令曰孟春行夏令則雨水不時草木蚤落國時有恐<lb/>
行秋令則其民大疫猋風暴雨總至藜莠蓬蒿並興行<lb/>
冬令則水潦為敗雪霜大摯首種不入<lb/>
　　　仲春月<lb/>
月令曰仲春之月日在奎昬弧中旦建星中律中夾鍾<lb/>
始雨水桃始華倉庚鳴鷹化為鳩𤣥鳥至日夜分雷乃<lb/>
<pb n="KR2j0001_WYG_001-3b"/>
𤼵聲始電蟄蟲咸動啓户始出<lb/>
孝經緯曰雨水後十五日斗指甲為驚蟄後十五日斗<lb/>
指卯為春分<lb/>
三統厯曰驚蟄為二月節春分為二月中氣驚蟄者蟄<lb/>
蟲驚而奔出也<lb/>
周書時訓曰驚蟄之日桃始華後五日倉庚鳴後五日<lb/>
鷹化為鳩春分之日𤣥鳥至後五日雷乃𤼵聲後五日<lb/>
始電<lb/>
<pb n="KR2j0001_WYG_001-4a"/>
白虎通德論曰二月律謂之夾鍾何夾者孚也言萬物<lb/>
孚甲種𩔖分也<lb/>
晉樂志曰二月之辰名為卯卯者茂也言陽氣生而孳<lb/>
茂也<lb/>
夏小正曰二月祭鮪榮堇采繁來降燕乃睇<lb/>
淮南子曰二月之夕女夷鼔歌以司天和以長百穀禽<lb/>
獸草木注云女夷春夏長養之神也江淹文云太皥馭<lb/>
節女夷司景<lb/>
<pb n="KR2j0001_WYG_001-4b"/>
纂要曰二月曰仲陽又曰令月張衡歸田賦云仲春令<lb/>
月時和氣清<lb/>
月令曰仲春行夏令則國乃大旱暖氣早来蟲螟為害<lb/>
行秋令則其國大水寒氣總至寇戎来征行冬令則陽<lb/>
氣不勝麥乃不熟民多相掠<lb/>
　　　季春月<lb/>
月令曰季春之月日在胃昏七星中旦牽牛中律中姑<lb/>
洗桐始華田䑕化為鴽<hi>音如</hi>虹始見萍始生鳴鳩拂其羽<lb/>
<pb n="KR2j0001_WYG_001-5a"/>
戴勝降于桑<lb/>
孝經緯曰春分後十五日斗指乙為清明後十五日斗<lb/>
指辰為榖雨<lb/>
三統厯曰清明為三月節穀雨為三月中氣清明者謂<lb/>
物生清浄明潔穀雨者言雨以生百穀<lb/>
周書時訓曰清明之日桐始華後五日田䑕化為鴽後<lb/>
五日虹始見穀雨之日萍始生後五日鳴鳩拂羽後五<lb/>
日戴勝降於桑<lb/>
<pb n="KR2j0001_WYG_001-5b"/>
白虎通德論曰三月律謂之姑洗何姑者故也洗者鮮<lb/>
也言萬物皆去故就新莫不鮮明也<lb/>
晉樂志曰三月之辰名為辰辰者震也謂時物盡震動<lb/>
而長也<lb/>
夏小正曰三月參則伏<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>
                    <hi>音斛</hi>則鳴頒氷拂桐葩<lb/>
詩曰蠶月條桑蠶月三月也吴民載詩云條風著野方<lb/>
蠶月<hi>闕</hi>　移隂又麥秋唐百家詩云蠶月桑葉青鸎時<lb/>
桺花白<lb/>
<pb n="KR2j0001_WYG_001-6a"/>
纂要曰三月曰暮春末春晚春<lb/>
月令曰季春行冬令則寒氣時𤼵草木皆肅國有大恐<lb/>
行夏令則民多疾疫時雨不降山林不收行秋令則天<lb/>
多沈隂淫雨蚤降兵革並起<lb/>
　　　花信風<lb/>
東臯雜録江南自初春至初夏五日一畨風候謂之花<lb/>
信風梅花風最先楝花風最後凡二十四畨以為寒絶<lb/>
也後唐人詩云楝花開後風光好梅子黄時雨意濃徐<lb/>
<pb n="KR2j0001_WYG_001-6b"/>
師川詩云一百五日寒食雨二十四畨花信風又古詩<lb/>
云早禾秧雨初晴後苦楝花風吹日長<lb/>
　　　條達風<lb/>
易通卦騐立春條風至宋均注云條者條達萬物之風<lb/>
也唐太宗詩云條風開獻節灰律動初陽<lb/>
　　　榆莢雨<lb/>
氾勝書三月榆莢雨髙地强土可以種禾<lb/>
　　　杏花雨<lb/>
<pb n="KR2j0001_WYG_001-7a"/>
提要録杏花開時正值清明前後必有雨也謂之杏花<lb/>
雨古詩云沾衣欲濕杏花雨吹面不寒楊桺風又云楊<lb/>
桺杏花風雨外不知佳句落誰家晏元獻公詞云紅杏<lb/>
開時一霎清明雨趙德麟詞云紅杏枝頭花幾許啼痕<lb/>
止恨清明雨<lb/>
　　　凌解水<lb/>
水衡記黄河水正月名凌解水<lb/>
　　　桃花水<lb/>
<pb n="KR2j0001_WYG_001-7b"/>
水衡記黄河水二月三月名桃花水又顔師古漢書音<lb/>
義云月令仲春之月始雨水桃始華盖桃方華時既有<lb/>
雨水川谷漲泮衆流盛長故謂之桃花水老杜詩云春<lb/>
岸桃花水又曰三月桃花浪注曰峽以三月桃花𤼵時<lb/>
春水生謂之桃花水王摩詰詩云春来到處桃花水歐<lb/>
陽公詩云桃花水下清明路<lb/>
　　　擊春曲<lb/>
酉陽雜俎唐明皇好羯鼓云八音之領袖諸樂不可為<lb/>
<pb n="KR2j0001_WYG_001-8a"/>
比嘗遇二月初詰旦巾櫛方畢時宿雨初晴景色明麗<lb/>
小殿亭前桺杏將吐睹而嘆曰對此景物豈可不與他<lb/>
判㫁乎左右相目將命備酒獨髙力士遣取羯鼔旋命<lb/>
之臨軒縱撃一曲名春光好神思自得及顧杏桺皆已<lb/>
𤼵坼指而笑之謂嬪嬙内宦曰此一事不喚我作天公<lb/>
可乎皆呼萬歲東坡詩云宮中羯鼔催花桺陳簡齋詩<lb/>
云可是天公須羯皷已回寒馭作春酣又六言云未央<lb/>
宮中紅杏羯鼔三聲打開<lb/>
<pb n="KR2j0001_WYG_001-8b"/>
　　　踏春歌<lb/>
異聞録邢鳳之子夢數美人歌踏陽春之曲曰踏陽春<lb/>
人間二月雨和塵陽春踏盡秋風起腸㫁人間白髪人<lb/>
又酉陽雜俎云元和初有士人醉臥㕔中及醒見古屏<lb/>
上婦人悉於牀前踏歌歌曰長安少女踏春陽無處春<lb/>
陽不㫁腸舞袖弓腰渾忘却蛾眉空帶九秋霜又歌曰<lb/>
流水涓涓芹長芽野鳥雙飛客還家荒村無人作寒食<lb/>
殯宫空對棠梨花其中問曰如何是弓腰歌者曰首髻<lb/>
<pb n="KR2j0001_WYG_001-9a"/>
及地腰勢如規也士人驚叱之忽皆上屏東坡詩云城<lb/>
下湖光煖欲波美人唱我踏春歌又詹克愛春睡詩云<lb/>
覺後不知身是幻耳根猶聴踏春聲<lb/>
　　　夢春草<lb/>
南史謝惠連年十歲能屬文族兄靈運加賞之毎有篇<lb/>
章對惠連輒得佳句嘗於永嘉西堂思詩竟日不就忽<lb/>
夢見惠連而得池塘生春草之句大以為工嘗云此語<lb/>
有神助非吾語也杜甫詩云詩應有神助東坡詞云酒<lb/>
<pb n="KR2j0001_WYG_001-9b"/>
闌清夢覺春草滿池塘又詩云春草池塘夢惠連陳后<lb/>
山春夜詩云夢中無好語池草為春生<lb/>
　　　移春檻<lb/>
開元遺事楊國忠子弟春時移名花植木檻中下設輪<lb/>
脚挽以綵絙所至自隨號移春檻<lb/>
　　　探春宴<lb/>
天寳遺事都人士女每至正月半後各乗車跨馬供帳<lb/>
於園圃或郊野中為探春之宴<lb/>
<pb n="KR2j0001_WYG_001-10a"/>
　　　採春遊<lb/>
皇朝東京夢華録上元收燈畢都人争先出城採春大<lb/>
抵都城左近皆是園囿百里之内無非閒地並縱遊人<lb/>
賞翫<lb/>
　　　作樂車<lb/>
天寳遺事楊氏子弟恃后族之貴極於奢侈每春逰以<lb/>
大車結綵為樓載女樂數十人自私第聲樂前引出遊<lb/>
園苑中長安豪民貴族争傚之<lb/>
<pb n="KR2j0001_WYG_001-10b"/>
　　　載油幕<lb/>
天寳遺事長安貴家子弟每至春時遊宴供帳于園圃<lb/>
中隨行載以油幕或遇隂雨以幕覆之盡歡而歸<lb/>
　　　掛裙幄<lb/>
唐輦下歲時記長安士女遊春野歩遇名花則設席藉<lb/>
草以紅裙揷掛以為宴幄其奢侈如此<lb/>
　　　擲金錢<lb/>
開元别記明皇與妃子在花萼樓下以金錢逺近為限<lb/>
<pb n="KR2j0001_WYG_001-11a"/>
賽其無擲於地者以金觥賞之天寳遺事云内庭妃嬪<lb/>
每至春時各於禁中結伴擲金錢為戲<lb/>
　　　駐馬飲<lb/>
天寳遺事長安俠少每春時結朋聨黨各置矮馬飾以錦<lb/>
韉金絡並轡於花樹下往来使僕從執盃酒而隨之遇<lb/>
好花則駐馬而飲<lb/>
　　　隨蝶幸<lb/>
開元遺事開元末明皇每春時旦暮宴于宮中使嬪妃<lb/>
<pb n="KR2j0001_WYG_001-11b"/>
輩争揷艷花帝親捉粉蝶放之隨蝶所止幸之後楊妃<lb/>
專寵遂不復用此戲<lb/>
　　　鬬竒花<lb/>
天寳遺事長安中士女春時鬬花戴揷以竒花多者為<lb/>
勝皆用千金市名花植于庭中以備春時之鬬<lb/>
　　　揷御花<lb/>
天寳遺事長安春時盛於遊賞園林日無閒地蘇頲應<lb/>
制詩云飛埃結紅霧遊盖翻青雲帝覽詩嘉焉遂以御<lb/>
<pb n="KR2j0001_WYG_001-12a"/>
花揷頲之巾上時人榮之<lb/>
　　　取紅花<lb/>
虞世南史略北齊盧士深妻崔林義之女有才學春日<lb/>
以桃花靧面呪曰取紅花取白雪與兒洗面作光悦取<lb/>
白雪取紅花與兒洗面作光華取雪白取花紅與兒洗<lb/>
面作顔容<lb/>
　　　裝獅花<lb/>
曲江春宴録曲江貴家遊賞則剪百花裝成獅子互相<lb/>
<pb n="KR2j0001_WYG_001-12b"/>
送遺獅子有小連環欲送則以蜀錦流蘇牽之唱曰春<lb/>
光且莫去畱與醉人看<lb/>
　　　探花使<lb/>
秦中歲時記進士杏花園初㑹謂之探花宴以少俊二<lb/>
人為探花使遍遊名園若他人先折得名花則二使皆<lb/>
有罰<lb/>
　　　䕶花鈴<lb/>
天寳遺事天寳初寧王少時好聲色風流藴藉諸王弗<lb/>
<pb n="KR2j0001_WYG_001-13a"/>
如也每春時於後園中紐紅絲為繩綴金鈴繋花梢之<lb/>
上有鳥鵲翔集則令園吏掣鈴索以驚之號䕶花鈴<lb/>
　　　括花香<lb/>
唐玉麈録穆宗每宮中花香則以重頂帳䝉蔽欄檻置<lb/>
惜春御史掌之號曰括香<lb/>
　　　臥花酒<lb/>
曲江春宴録虞松方春時謂握月擔風且畱後日吞花<lb/>
臥酒不可過時<lb/>
<pb n="KR2j0001_WYG_001-13b"/>
　　　作紅餤<lb/>
曲江春宴録春遊之家以脂粉作紅餤竿上成雙挑挂<lb/>
夾雜畫帶前引車馬<lb/>
　　　繋煎餅<lb/>
拾遺記江東俗號正月二十日為天穿日以紅縷繋煎<lb/>
餅餌置屋上謂之補天穿李白詩云一枚煎餅補天穿<lb/>
　　　釀梨春<lb/>
白氏六帖杭州俗釀酒趁梨花時熟號梨花春<lb/>
<pb n="KR2j0001_WYG_001-14a"/>
　　　賜桺圈<lb/>
唐史李適為學士凡天子饗食遊豫帷宰相及學士得<lb/>
從春幸梨園並渭水禊除則賜細桺圈辟癘<lb/>
　　　羮錦帶<lb/>
荆湖近事荆渚間有花名錦帶其花條生如郁李仁春<lb/>
末開花紅白如錦初生葉柔脆可食老杜詩云滑憶雕<lb/>
胡飯香聞錦帶羮<lb/>
　　　憐草色<lb/>
<pb n="KR2j0001_WYG_001-14b"/>
長慶集杭州春望詩誰開湖寺西南路草緑裙腰一道<lb/>
斜自注云孤山寺在湖洲中草緑時望如裙腰又東坡<lb/>
詩云春入西湖到處花裙腰芳草抱山斜王介甫詩云<lb/>
遥憐草色裙腰緑湖寺西南一徑開<lb/>
　　　望杏花<lb/>
四民月令清明節令蠶妾理蠶室是月也杏花盛又云<lb/>
杏花生種百穀宋子京詩云催耕併及杏花時蜀主孟<lb/>
昶勸農詔云望杏敦耕瞻蒲勸穡王元長策秀才文云<lb/>
<pb n="KR2j0001_WYG_001-15a"/>
杏花菖葉耕穫不愆<lb/>
　　　看菖葉<lb/>
呂氏春秋冬至後五旬七日菖葉生盖菖者百草之先<lb/>
生也於是始耕又云菖始生於是耕儲光羲詩云蒲葉<lb/>
日以長杏花日以滋農人要看此貴不違天時<lb/>
　　　種辰𤓰<lb/>
齊民要術二月辰日最宜種𤓰山谷詩云夏栽醉竹餘<lb/>
千个春糞辰𤓰滿百區<lb/>
<pb n="KR2j0001_WYG_001-15b"/>
　　　栽雜木<lb/>
氾勝書栽樹正月為上時二月為中時三月為下時然<lb/>
棗雞口槐兎目桑蝦蟇眼榆負癅散其餘雜木䑕耳䖟<lb/>
趄各有時凡種栽并揷皆用此等形象<lb/>
　　　遊蜀江<lb/>
杜氏壺中贅録蜀中風俗舊以二月二日為踏青節都<lb/>
人士女絡繹遊賞緹幕歌酒散在四郊歴政郡守慮有<lb/>
强暴之虞乃分遣戍兵於岡阜坡塜之上立馬張旗望<lb/>
<pb n="KR2j0001_WYG_001-16a"/>
之後乖崖公帥蜀廼曰慮有他虞不若聚之為樂乃於<lb/>
是日自萬里橋以錦繡器皿結綵舫十數隻與郡僚屬<lb/>
官分乗之妓樂數船歌吹前導命曰遊江於是郡人士<lb/>
女駢於八九里間縱觀如堵抵寳歴寺橋出讌於寺内<lb/>
寺前剏一蠶市縱民交易嬉遊歡樂倍於往歲薄暮方<lb/>
回<lb/>
　　　售農用<lb/>
四川記同州以二月二日與八日為市四逺村民畢集應<lb/>
<pb n="KR2j0001_WYG_001-16b"/>
蠶農所用以至車檐椽木果樹器用雜物皆至其直千<lb/>
緡至萬緡者郡守就子城東北隅龍興寺前立山棚設<lb/>
幄幕聲樂以宴勞將吏累日而後罷<lb/>
　　　鬻蠶器<lb/>
欒城文蠶市詩序云眉人以二月望日鬻蠶器謂之蠶<lb/>
市焉東坡先生詩云蜀人衣食常苦艱蜀人行樂不知<lb/>
還十夫耕農萬夫食一年辛苦一春閒閒時尚以蠶為<lb/>
市共牽辛苦遂欣歡又張仲殊詞云成都好蠶市趁遨遊<lb/>
<pb n="KR2j0001_WYG_001-17a"/>
夜放笙歌喧紫陌春邀燈火上紅樓車馬溢瀛州人散後繭<lb/>
館喜綢繆柳葉已饒烟黛細桑條何似玉纎柔立馬看風流<lb/>
　　　騐歲草<lb/>
黄帝問師曠曰吾欲苦樂善心可知否對曰歲欲甘甘<lb/>
草先生薺是也歲欲苦苦草先生葶藶是也歲欲雨雨<lb/>
草先生藕是也歲欲旱旱草先生蒺藜是也歲欲流流<lb/>
草先生蓬是也歲欲惡惡草先生水藻是也歲欲病病<lb/>
草先生艾是也皆以孟春占之<lb/>
<pb n="KR2j0001_WYG_001-17b"/>
　　　占雨霧<lb/>
占書正月朔雨春旱人食一升二日雨人食二升三日<lb/>
雨人食三升四日雨人食四升五日雨主大熟五日内<lb/>
霧穀傷民饑元日霧歲必饑<lb/>
　　　禳鬼鳥<lb/>
荆楚歲時記正月夜多鬼鳥度家家槌床打户捩狗耳<lb/>
滅燈燭以禳之𤣥中記云此烏名姑獲一名天帝女一<lb/>
名隠飛鳥一名夜遊鬼好取人女子養之有小兒之家<lb/>
<pb n="KR2j0001_WYG_001-18a"/>
即以血㸃其衣以為誌故世人號鬼鳥荆湖彌多斯言<lb/>
信矣<lb/>
　　　飲雨水<lb/>
本草正月雨水夫妻各飲一杯還房獲時有子神助也<lb/>
　　　去妖邪<lb/>
西京雜記賈佩蘭云在宫中時正月上辰出池邉盥濯<lb/>
食蓬餌以去妖邪<lb/>
　　　辟官事<lb/>
<pb n="KR2j0001_WYG_001-18b"/>
厯書二月上丑日取土泥蠶屋宜蠶上辰日取道中土<lb/>
泥門應辟官事<lb/>
　　　照百鬼<lb/>
荆楚歲時記正月未日夜蘆茝火照井厠百鬼皆走<lb/>
　<lb/>
　<lb/>
　<lb/>
　歲時廣記卷一<lb/>
</p>
<p>
</p>
  </div>
<div>
<head>歲時廣記卷二</head> <lb/>
    <p>
<pb n="KR2j0001_WYG_002-1a"/>
欽定四庫全書<lb/>
　歲時廣記卷二<lb/>
　　　　　　　　　　　　宋　陳元靚　撰<lb/>
　夏<lb/>
　　禮記鄉飲酒曰南方曰夏夏之為言假也養之長<lb/>
　　之假之仁也太𤣥經曰夏者物之修長也董仲舒<lb/>
　　策曰陽常居大夏以生育長養為事淮南子曰夏<lb/>
　　為衡衡者所以平萬物也前漢律厯志曰太陽者<lb/>
<pb n="KR2j0001_WYG_002-1b"/>
　　南方南任也陽氣任養物於時為夏夏假也物假<lb/>
　　大乃宣平火炎上禮者齊齊者平故為衡也月令<lb/>
　　曰夏三月其日丙丁其帝炎帝其神祝融其蟲羽<lb/>
　　其音徵其數七其味苦其臭焦其祀竈祭先肺<lb/>
　　　孟夏月<lb/>
禮記月令曰孟夏之月日在畢昬翼中旦婺女中律中<lb/>
中<hi>音仲</hi>吕螻蟈鳴蚯蚓出王𤓰生苦菜秀靡草死麥秋至<lb/>
孝經緯曰穀雨後十五日斗指巽為立夏後十五日斗<lb/>
<pb n="KR2j0001_WYG_002-2a"/>
指已為小滿<lb/>
三統厯曰立夏為四月節小滿為四月中氣小滿者言<lb/>
物長於此小得盈滿<lb/>
周書時訓曰立夏之日螻蟈鳴後五日蚯蚓出後五日<lb/>
王𤓰生小滿之日苦菜秀後五日靡草死後五日麥秋<lb/>
至<lb/>
白虎通德論曰四月律謂之中吕何言陽氣極將彼故<lb/>
復中難之也晉志云吕者助也謂陽氣盛長陰助成功<lb/>
<pb n="KR2j0001_WYG_002-2b"/>
也<lb/>
晉樂志曰四月之辰謂之己巳者起也物至此時畢盡<lb/>
而起也<lb/>
夏小正曰四月昴則見<lb/>
詩七月曰四月秀葽注云不榮而實曰秀葽草也<lb/>
西京雜記曰陽徳用事則和氣皆陽建已之月是也故<lb/>
謂之正陽之月<lb/>
又曰四月陽雖用事而陽不獨存此月純陽疑於無隂<lb/>
<pb n="KR2j0001_WYG_002-3a"/>
故亦謂之隂月<lb/>
纂要曰四月曰首夏維夏<lb/>
文選注鄭𤣥曰四月為除月<lb/>
月令曰孟夏行秋令則苦雨數來五穀不滋四鄙入保<lb/>
行冬令則草木蚤枯後乃大水敗其城郭行春令則蝗<lb/>
蟲為災暴風来格秀草不實<lb/>
　　　仲夏月<lb/>
月令曰仲夏之月日在東井昏亢中旦危中律中㽔賔<lb/>
<pb n="KR2j0001_WYG_002-3b"/>
小暑至螳螂生鶪始鳴反舌無聲鹿角解蟬始鳴半夏<lb/>
生木堇榮<lb/>
孝經緯曰小滿後十五日斗指丙為芒種後十五日斗<lb/>
指午為夏至<lb/>
三統厯曰芒種為五月節夏至為五月中氣芒種者言<lb/>
有芒之穀可稼種也<lb/>
周書時訓曰芒種之日螳螂生後五日鶪始鳴後五日<lb/>
反舌無聲夏至之日鹿角解後五日蟬始鳴後五日半<lb/>
<pb n="KR2j0001_WYG_002-4a"/>
夏生<lb/>
白虎通德論曰五月律謂之㽔賔何㽔者下也賔者敬<lb/>
也言陽氣上極隂氣始賔敬之也<lb/>
晉樂志曰五月之辰謂之午午者長也大也言物皆長<lb/>
大也<lb/>
夏小正曰五月參則見良蜩鳴初昏大火中注云大火<lb/>
心星名也<lb/>
詩七月曰五月鳴蜩又曰五月斯螽動股注云蜩螗也<lb/>
<pb n="KR2j0001_WYG_002-4b"/>
斯螽蚣蝑也<lb/>
吴子夜四時歌曰鬱蒸仲暑月<lb/>
東坡詩云飛龍御月作秋涼注云謂五月也<lb/>
月令曰仲夏行冬令則雹涷傷穀道路不通暴兵来至<lb/>
行春令則五穀晚熟百螣時起其國乃饑行秋令則草<lb/>
木零落果實早成民殃於疫<lb/>
　　　季夏月<lb/>
月令曰季夏之月日在桺昏火中旦奎中律中林鍾溫<lb/>
<pb n="KR2j0001_WYG_002-5a"/>
風始至蟋蟀居壁鷹乃學習腐草為螢土潤溽暑大雨<lb/>
時行<lb/>
孝經緯曰夏至後十五日斗指丁為小暑後十五日斗<lb/>
指未為大暑<lb/>
三統厯曰小暑為六月節大暑為六月中氣小暑大暑<lb/>
者就極熱之中分為小大月初為小月半為大<lb/>
周書時訓曰小暑之日溫風至後五日蟋蟀居壁後五<lb/>
日鷹乃學習大暑之日腐草為螢後五日土潤溽暑後<lb/>
<pb n="KR2j0001_WYG_002-5b"/>
五日大雨時行<lb/>
白虎通徳論曰六月律謂之林鍾何林者衆也萬物成<lb/>
熟種𩔖衆多<lb/>
晉樂志曰六月之辰謂之未未者味也謂時萬物向成<lb/>
有滋味也<lb/>
夏小正曰六月鷹始摯<lb/>
詩七月曰六月莎雞振羽又曰六月食鬱及薁注云鬱<lb/>
棣屬薁蘡薁也<lb/>
<pb n="KR2j0001_WYG_002-6a"/>
纂要曰六月曰徂暑<lb/>
月令曰季夏行春令則穀實鮮落國多風欬民乃遷徙<lb/>
行秋令則丘隰水潦禾稼不熟乃多女災行冬令則風<lb/>
寒不時鷹隼蚤鷙四鄙入保<lb/>
　　　黄梅雨<lb/>
風土記夏至雨名黄梅雨霑衣服皆敗黤四時纂要云<lb/>
梅熟而雨曰梅雨又閩人以立夏後逢庚日為入梅芒<lb/>
種後逢壬日為出梅農人以得梅雨乃宜耕稼故諺云<lb/>
<pb n="KR2j0001_WYG_002-6b"/>
雨不梅無米炊𤨏碎録又云芒種後逢壬入梅前半月<lb/>
為梅雨後半月為時雨遇雷雹謂之斷梅數説未知孰<lb/>
是又陳氏手記云梅雨水洗瘡疥滅瘢痕入醬令易熟<lb/>
沾衣便腐澣垢如灰汁有異他水江淮以南地氣卑濕<lb/>
五月上旬連下旬尤甚梅雨壊衣當以梅葉湯洗之餘<lb/>
並不脱杜甫詩云南京犀浦道四月熟黄梅湛湛長江<lb/>
去𠖇𠖇細雨来歐陽公詩云春寒欲盡黄梅雨東坡詩<lb/>
云不趁青梅嘗煮酒要看細雨濕黄梅又云佳節連梅<lb/>
<pb n="KR2j0001_WYG_002-7a"/>
雨又云怕見黄梅雨細時嚴維詩云梅天一雨清<lb/>
　　　送梅雨<lb/>
埤雅今江湘二浙四五月間梅欲黄落則水潤土溽柱<lb/>
磉皆汗蒸鬱成雨謂之梅雨自江以南三月雨謂之迎<lb/>
梅五月雨謂之送梅林逋詩云石枕涼生菌閣虛已應<lb/>
梅潤入圖書<lb/>
　　　濯枝雨<lb/>
風土記仲夏雨濯枝盪川注云此節常有大雨名曰濯<lb/>
<pb n="KR2j0001_WYG_002-7b"/>
枝雨<lb/>
　　　畱客雨<lb/>
陸機要覽昔羽山有神人焉逍遥於中嶽與左元放共<lb/>
遊薊子訓所坐欲起子訓欲畱之一日之中三雨今呼<lb/>
五月三雨亦為畱客雨<lb/>
　　　香雨<lb/>
李賀四月詞依微香雨青氛氲膩葉蟠花照曲門<lb/>
　　　暴涷雨<lb/>
<pb n="KR2j0001_WYG_002-8a"/>
爾雅暴雨謂之涷雨郭璞注云江東呼夏月暴雨為涷<lb/>
雨離騷經云令飄風兮先驅使涷雨兮洗塵<hi>涷音東</hi>
　　　海颶風<lb/>
南越志熙安間多颶風颶風者具四方之風也常以五<lb/>
六月發未至時雞犬為之不鳴國史補云南海有颶風<lb/>
四面而至倒屋拔木每數年一作鄭熊番禺雜記云颶<lb/>
風將𤼵有微風細雨先緩後急謂之鍊風又有石尤風<lb/>
亦颶之𩔖韓文公詩云雷威固已加颶勢仍相借又云<lb/>
<pb n="KR2j0001_WYG_002-8b"/>
颶風有時作掀簸真差事又云峽山逢颶風雷電助撞<lb/>
捽<hi>颶音具</hi>
　　　落梅風<lb/>
風俗通五月有落梅風江南以為信風李白詩云天長<lb/>
信風吹日出宿霧散<lb/>
　　　黄雀風<lb/>
風土記南中六月則有東南長風止時海魚化為黄雀<lb/>
故俗名黄雀風<lb/>
<pb n="KR2j0001_WYG_002-9a"/>
　　　麥黄水<lb/>
水衡記黄河水四月名麥黄水<lb/>
　　　瓜蔓水<lb/>
水衡記黄河水五月名𤓰蔓水𤓰生蔓也東坡詩云河<lb/>
水渺緜瓜蔓流<lb/>
　　　山礬水<lb/>
水衡記黄河水六月名山礬水<lb/>
　　　麥熟秋<lb/>
<pb n="KR2j0001_WYG_002-9b"/>
月令章句百穀各以初生為春熟為秋故麥以孟夏為<lb/>
秋山谷詩云生物趨功日夜流園林纔夏麥先秋趙師<lb/>
民詩云麥秋晨氣潤槐夏午隂涼<lb/>
　　　分龍節<lb/>
圖經池州俗以五月二十九三十日為分龍節雨則多<lb/>
大水閩人以夏至後為分龍雨各有方<lb/>
　　　龍生日<lb/>
岳州風土記五月十三日謂之龍生日栽竹多茂盛又<lb/>
<pb n="KR2j0001_WYG_002-10a"/>
前輩作蒼筠𫝊云筠每歲惟五月十三日獨醉或為人<lb/>
迎置他處不知也當時諺曰此君經年常清齋一日不<lb/>
齋醉如泥有時倒載過晉地茫然乗墜俱不知宋子京<lb/>
種竹詩云隂地圍牆植翠筠疎枝茂葉與時新賴逢醉<lb/>
日終無損正似徳全於酒人晏元獻公詩云竹醉人還<lb/>
醉蠶眠我亦眠又云苒苒渭濵族蕭蕭塵外姿如能樂<lb/>
封植何必醉中移又東坡詩云竹是當年醉日栽<lb/>
　　　竹迷日<lb/>
<pb n="KR2j0001_WYG_002-10b"/>
筍譜民間説竹有生日即五月十三日移竹宜用此日<lb/>
或隂雨土虚則鞭行明年筍莖交至一云竹迷日栽竹<lb/>
年年生筍劉延世竹迷日種竹詩云梅蒸方過有餘潤<lb/>
竹醉由来自古云掘地聊栽數竿玉開簾還當一溪雲<lb/>
然則竹迷亦此日也陳簡齋種竹詩云何須俟迷日可<lb/>
笑世俗情<lb/>
　　　櫻笋厨<lb/>
唐輦下歲時記四月十五日自堂厨至百司厨通謂之櫻<lb/>
<pb n="KR2j0001_WYG_002-11a"/>
笋厨又韓偓櫻桃詩注云秦中謂三月為櫻笋時陳后<lb/>
山詩云春事無多櫻笋来又古詞云水竹舊院落櫻笋<lb/>
新蔬果<lb/>
　　　臨水宴<lb/>
因話録李少師與賔僚飲宴暑月臨水以荷為杯滿酌<lb/>
密繋持近人口以筯刺之不盡則重飲讌罷有人言昨<lb/>
飲大歡者公曰今日言歡則明日之不懽無論好惡一<lb/>
不得言<lb/>
<pb n="KR2j0001_WYG_002-11b"/>
　　　霹靂酒<lb/>
醉鄉日月暑月候大雷霆時収雨水淘米炊飯釀酒名<lb/>
曰霹靂酒<lb/>
　　　寒筵氷<lb/>
醉鄉日月盛夏初昏於井側安鑊用大水晶一塊大如<lb/>
拳無瑕釁者以新汲水熾火煑千沸取越瓶口小腹大<lb/>
者滿盛其湯以油帛密封口勿令泄氣復以重湯煮千<lb/>
沸急沈井底平旦出之破瓶氷已結矣名寒筵氷<hi>又見杜陽</hi>
<pb n="KR2j0001_WYG_002-12a"/>
<hi>雜編</hi>
　　　壬癸席<lb/>
河東備録申王取猪毛刷浄命工織以為席滑而且涼<lb/>
號曰壬癸席<lb/>
　　　澄水帛<lb/>
杜陽編同昌公主一日大㑹暑氣將甚公主命取澄水<lb/>
帛以水蘸之挂於髙軒滿座皆思挾纊澄水帛長八九<lb/>
尺似布細明薄可鑒云其中有龍涎故能消暑<lb/>
<pb n="KR2j0001_WYG_002-12b"/>
　　　氷絲裀<lb/>
樂府雜録唐老子本長安富家子生計蕩盡遇老嫗持<lb/>
舊裀以半千獲之有波斯人見之乃曰此是氷蠶絲所<lb/>
織暑月置於座滿室清凉即酬千萬<lb/>
　　　消涼珠<lb/>
拾遺記黒蚌珠千年一生燕昭王常懷此珠當盛暑之<lb/>
月體自輕涼號消暑招涼之珠<lb/>
　　　辟暑犀<lb/>
<pb n="KR2j0001_WYG_002-13a"/>
提要録唐文宗夏日延學士講易賜辟暑犀章簡公端<lb/>
午帖子云已持犀辟暑更鬬草迎涼<lb/>
　　　迎涼草<lb/>
杜陽襍編李輔國夏則于堂中設迎涼草其象𩔖如草<lb/>
而榦似若竹葉細如杉雖若乾枯而未嘗彫落盛暑挂<lb/>
之忩户間則涼風自至<lb/>
　　　白龍皮<lb/>
劇談録李相嘗因夏日邀同列及朝士宴時畏景赫<lb/>
<pb n="KR2j0001_WYG_002-13b"/>
曦咸有鬱蒸之苦既延入小齋列坐開尊煩暑都盡清<lb/>
飇凜冽如渉髙秋及昬而罷出户則火雲烈日熇然焦<lb/>
灼有好事者求親信問之云此日以金盆貯水漬白龍<lb/>
皮置於座末龍皮者新羅僧得自海中<lb/>
　　　犀如意<lb/>
楊妃外𫝊唐𤣥宗夏月授楊妃却暑犀如意<lb/>
　　　洒皮扇<lb/>
開元遺事王元寳都中巨豪也家有皮扇製作甚精寳<lb/>
<pb n="KR2j0001_WYG_002-14a"/>
每暑月宴客即以此扇置於座前使新水洗之則颯然<lb/>
風生酒筵之間客有寒色遂命撤去明皇亦曾差中使<lb/>
取看愛而不授曰此龍皮扇子也<lb/>
　　　服丸散<lb/>
抱朴子曰或問不熱之道曰服𤣥氷丸飛雪散王仲都<lb/>
等用此方也梁劉孝威苦暑詩云𤣥氷術難驗赤道漏<lb/>
猶長<lb/>
　　　環罏火<lb/>
<pb n="KR2j0001_WYG_002-14b"/>
桓子新論元帝被病廣求方士漢中逸人王仲都者詔<lb/>
問所能為對曰但能忍寒暑耳因為待詔至夏大暑日<lb/>
使暴坐又環以十罏火不言熱而身汗不出<lb/>
　　　入寒泉<lb/>
括地圖天毒國冣大暑熱夏草木皆乾死民善没水以<lb/>
避日遇時暑常入寒泉之下<lb/>
　　　激涼風<lb/>
唐書拂菻國盛暑之節乃引水潛流上通於屋宇機制<lb/>
<pb n="KR2j0001_WYG_002-15a"/>
巧密人莫之知觀者唯聞屋上泉鳴俄見四檐飛澑懸<lb/>
波如瀑布激氣成涼風<lb/>
　　　没水底<lb/>
抱朴子葛洪從祖仙公毎大醉及夏天盛熱輒入水底<lb/>
八日乃出正以能閉氣胎息耳<lb/>
　　　開七井<lb/>
雲林異景志霍仙鳴别墅在龍門一室之中開七井皆<lb/>
以雕鏤盤覆之夏月坐其上七井生涼不知暑氣<lb/>
<pb n="KR2j0001_WYG_002-15b"/>
　　　乗小駟<lb/>
開元雜記𤣥宗幸洛至繡嶺宫時屬炎暑上曰姚崇多<lb/>
計令力士探廻奏曰崇方袗絳乗小駟按轡木隂下乃<lb/>
命小駟頓忘繁溽<lb/>
　　　臥北忩<lb/>
晉書陶潛字淵明諡靖節先生嘗言夏月虚閒髙臥北<lb/>
忩之下清風颯至自謂羲皇上人東坡詩云一枕清風<lb/>
直萬錢無人肯買北忩眠又云只應陶靖節㑹聴北忩<lb/>
<pb n="KR2j0001_WYG_002-16a"/>
眠又云北忩仙人臥羲軒又云北忩髙臥等羲炎<lb/>
　　　書新裙<lb/>
南史羊欣字敬元長於𨽻書父不疑為烏程令欣時年<lb/>
十二王獻之為吴興守甚知愛之嘗夏月入縣欣著新<lb/>
練裙晝寢獻之書裙數幅而去欣本工書因此彌善東<lb/>
坡詩云載酒無人過子雲掩闗晝臥客書裙翟公巽睡<lb/>
鄉賦云客書裙而滿幅<lb/>
　　　作夏課<lb/>
<pb n="KR2j0001_WYG_002-16b"/>
南部新書長安舉子落第者六月後不出謂之過夏多<lb/>
借浄坊廟院作文章曰夏課時語曰槐花黄舉子忙<hi>又見</hi>
<hi>秦中記</hi>遯齋閒覽云謂槐之方花乃進士赴舉之時也唐<lb/>
翁承贊詩云雨中裝㸃望中黄勾引蟬聲送夕陽憶得<lb/>
當年隨計吏馬蹄終日為君忙又稼軒詞云明年此日<lb/>
青雲路却笑人間舉子忙<lb/>
　　　逐樹隂<lb/>
北齊書僕射魏収字伯起初習武不成改節讀書夏日<lb/>
<pb n="KR2j0001_WYG_002-17a"/>
坐板牀隨逐樹隂諷讀累年牀為之鋭減遂工辭令也<lb/>
　　　練螢囊<lb/>
晉陽春秋車𦙍字武子家貧讀書不常得油夏月則練<lb/>
囊盛數十螢以夜繼日<lb/>
　　　頒氷雪<lb/>
止戈集長安氷雪至夏月則價等金碧每頒氷雪論筐<lb/>
不復償價日日如是<lb/>
　　　賜朱櫻<lb/>
<pb n="KR2j0001_WYG_002-17b"/>
唐史李適為學士凡天子饗食遊豫唯宰相及學士得<lb/>
從夏宴蒲萄園賜朱櫻<lb/>
　　　獻雪瓜<lb/>
唐列傳明崇儼以竒技自名髙宗召見甚悦盛夏帝思<lb/>
雪崇儼坐頃取以進自云往隂山取之四月帝意瓜崇<lb/>
儼索百錢須臾以瓜獻曰得之緱氏老人圃中帝召老<lb/>
人問故曰埋之瓜失之土中得百錢<lb/>
　　　沈瓜李<lb/>
<pb n="KR2j0001_WYG_002-18a"/>
魏文帝與吴質書浮甘瓜於清泉沈朱李於寒水杜詩<lb/>
云翠瓜碧李沈玉甃注云玉甃井也<lb/>
　　　賦杞菊<lb/>
提要録陸龜䝉自號天隨子常食杞菊及夏五月枝葉<lb/>
老硬氣味苦澀猶食不已因作杞菊賦以自廣云爾杞<lb/>
未棘爾菊未莎其如余何東坡詩云飢寒天隨子杞菊<lb/>
自擷芼<lb/>
　　　調寢餗<lb/>
<pb n="KR2j0001_WYG_002-18b"/>
攝生月令四月為乾萬物以成天地化生勿冒極熱勿<lb/>
大汗後當風勿暴露星宿皆成惡疾勿食大蒜勿食生<lb/>
薤勿食雞肉蛇鱔是月肝藏以病神氣不行火氣漸臨<lb/>
水力漸衰稍補腎助肺調和胃氣無失其時<lb/>
　　　收蠶沙<lb/>
河圖甲子收蠶沙於宅内亥地埋之令人大富得蠶又<lb/>
甲子日以一石二㪷鎮宅令家財千萬<lb/>
　　　求蛇醫<hi>蛇醫即蜥蜴也</hi>
<pb n="KR2j0001_WYG_002-19a"/>
酉陽雜爼王彦威鎮汴之二年夏旱李玘過汴因以旱<lb/>
為言李醉曰欲雨甚易可求蛇醫四頭石甕二枚每甕<lb/>
實水浮二蛇醫以木盖密泥之置於閙處甕前後設席<lb/>
燒香選小兒十歲以下十餘令執小青竹晝夜更撃其<lb/>
甕不得少輟王如其言試之一日兩夜雨大注數百里<lb/>
舊説龍與蛇醫為親家焉又張師正倦㳺録云熙寧間<lb/>
京師久旱按古法令坊巷以甕貯之揷桺枝泛蜥蜴小<lb/>
兒呼曰蜴蜥蜴蜥興雲吐霧降雨滂沱放汝歸去翰府<lb/>
<pb n="KR2j0001_WYG_002-19b"/>
名談云宋内翰祁鎮鄭州夏旱公文祭蜥蜴於祈所即<lb/>
時大雨告足民乃有秋東坡詩云甕中蜥蜴為可笑<lb/>
　　　占蝗旱<lb/>
四時纂要四月辰雨皆為蝗蟲大雨大蟲小雨小蟲二<lb/>
日雨百艸旱五穀不成三日雨小旱風從西来麻吉四<lb/>
日雨五穀貴五日六日雨有旱處四日至七日風者大<lb/>
豆吉八日㣲雨熟俗云八日雨斑闌髙低盡可憐此月<lb/>
自一日至十四日惡風者皆不可種豆<lb/>
<pb n="KR2j0001_WYG_002-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0001_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歲時廣記卷二<lb/>
</p>
<p>
</p>
  </div>
<div>
<head>歲時廣記卷三</head> <lb/>
    <p>
<pb n="KR2j0001_WYG_003-1a"/>
欽定四庫全書<lb/>
　歲時廣記卷三<lb/>
　　　　　　　　　　　　宋　陳元靚　撰<lb/>
　秋<lb/>
　　禮記郷飲酒曰西方曰秋秋之為言愁也愁之以<lb/>
　　時察守義者也太𤣥經曰秋者物皆成象而聚也<lb/>
　　管子曰秋者隂氣始下故萬物收說文曰秋禾榖<lb/>
　　熟也淮南子曰秋為矩矩者所以方萬物也前漢<lb/>
<pb n="KR2j0001_WYG_003-1b"/>
　　律厯志曰少隂者西方西遷也隂氣遷落物於時<lb/>
　　為秋秋<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>也物<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>歛乃成熟金從革改更也義者<lb/>
　　成成者方故為矩也月令曰秋三月其日庚辛其<lb/>
　　帝少皥其神蓐收其蟲毛其音商其數九其味辛<lb/>
　　其臭腥其祀門祭先脾<hi>
                        <graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>子由反</hi>
　　　孟秋月<lb/>
禮記月令曰孟秋之月日在翼昏建星中旦畢中律中<lb/>
夷則凉風至白露降寒蟬鳴鷹乃祭鳥天地始肅農乃<lb/>
<pb n="KR2j0001_WYG_003-2a"/>
登榖<lb/>
孝經緯曰大暑後十五日斗指坤為立秋後十五日斗<lb/>
指申為處暑<lb/>
三統厯曰立秋為七月節處暑為七月中氣處暑者謂<lb/>
暑將退伏而潛處也<lb/>
周書時訓曰立秋之日涼風至後五日白露降後五日<lb/>
寒蜩鳴涼風不至國無嚴政白露不降民多欬病寒蜩<lb/>
不鳴人臣力爭處暑之日鷹乃祭鳥後五日天地始肅<lb/>
<pb n="KR2j0001_WYG_003-2b"/>
後五日農乃登穀<lb/>
白虎通徳論曰七月律謂之夷則何夷傷則法也言萬<lb/>
物始傷破刑法也歐陽公秋聲賦云其在樂也商聲主<lb/>
西方之音夷則為七月之律商傷也物至老而傷悲夷<lb/>
戮也物既盛而當戮<lb/>
晉樂志曰七月之辰謂為申申者身也言時萬物身體<lb/>
皆成就也<lb/>
夏小正曰七月狸子肇肆肇始也肆遂也言其始遂也<lb/>
<pb n="KR2j0001_WYG_003-3a"/>
詩七月曰七月流火又曰七月鳴鵙又曰七月烹葵及<lb/>
菽又曰七月食瓜注云流下也火大火也李白詩云火落<lb/>
金風髙謝靈運詩云火逝首秋節七命云龍火西頺<lb/>
提要録曰七月為蘭月<lb/>
纂要曰七月曰首秋上秋蘭秋肇秋<lb/>
月令曰孟秋行冬令則陰氣大勝介蟲敗榖戎兵乃來<lb/>
行春令則其國乃旱陽氣復還五榖無實行夏令則國<lb/>
多火災寒熱不節民多瘧疾<lb/>
<pb n="KR2j0001_WYG_003-3b"/>
　　　仲秋月<lb/>
月令曰仲秋之月日在角昏牽牛中旦觜觿中律中南<lb/>
吕盲風至鴻雁來𤣥鳥歸羣鳥養羞日夜分雷乃收聲<lb/>
蟄蟲坏户殺氣浸盛陽氣日衰水始涸<lb/>
孝經緯曰處暑後十五日斗指庚為白露後十五日斗<lb/>
指酉為秋分<lb/>
三統厯曰白露為八月節秋分為八月中氣白露者隂<lb/>
氣漸重露濃色白<lb/>
<pb n="KR2j0001_WYG_003-4a"/>
周書時訓曰白露之日鴻雁來後五日𤣥鳥歸後五日<lb/>
羣鳥養羞鴻雁不來逺人背叛𤣥鳥不歸室家離散羣<lb/>
鳥不羞臣下驕慢秋分之日雷乃始收後五日蟄蟲坏<lb/>
户後五日水始涸雷不始收諸雨淫汰蟄蟲不坏民靡<lb/>
有賴水不始涸介蟲為害<lb/>
白虎通徳論曰八月律謂之南吕何南者任也吕者拒<lb/>
也言陽氣尚有任生薺麥也故隂氣拒之也<lb/>
晉樂志曰八月之辰謂為酉酉者綇也謂時物皆綇縮<lb/>
<pb n="KR2j0001_WYG_003-4b"/>
也<lb/>
夏小正曰八月辰則伏丹鳥羞白鳥白鳥蚊蚋也崔豹<lb/>
古今注云螢火一名丹鳥腐草化之羞進也謂食蚊蚋<lb/>
也<lb/>
詩七月曰八月雈葦又曰八月載績又曰八月其穫又<lb/>
曰八月剥棗又曰八月斷壺注云蒹為雈葭為葦載績<lb/>
者絲事畢而麻事起也其穫者禾可穫也剥撃也壺瓠<lb/>
也<lb/>
<pb n="KR2j0001_WYG_003-5a"/>
提要録曰八月為桂月<lb/>
纂要曰八月曰仲商<lb/>
月令曰仲秋行春令則秋雨不降草木生榮國乃有恐<lb/>
行夏令則其國乃旱蟄蟲不藏五榖復生行冬令則風<lb/>
災數起收雷先行草木蚤死<lb/>
　　　季秋月<lb/>
月令曰季秋之月日在房昏虛中旦柳中律中無射鴻<lb/>
雁來賔雀入大水為蛤菊有黄華豺乃祭獸戮禽草木<lb/>
<pb n="KR2j0001_WYG_003-5b"/>
黄落蟄蟲咸俯在内皆墐其户<lb/>
孝經緯曰秋分後十五日斗指辛為寒露後十五日斗<lb/>
指戌為霜降<lb/>
三統厯曰寒露為九月節霜降為九月中氣寒露者言<lb/>
露氣寒將欲凝結<lb/>
周書時訓曰寒露之日鴻雁來賔後五日雀入大水後<lb/>
五日菊有黄華霜降之日豺祭獸後五日草木黄落後<lb/>
五日蟄蟲咸俯<lb/>
<pb n="KR2j0001_WYG_003-6a"/>
白虎通徳論曰九月之管名無射射者出也言時陽氣<lb/>
上升萬物收藏無復出也<lb/>
晉樂志曰九月之辰謂為戍戌者滅也謂時物皆衰滅<lb/>
也<lb/>
夏小正曰九月内火注云大火心星也<lb/>
詩七月曰九月授衣又曰九月叔苴又曰九月滌場圃<lb/>
又曰九月肅霜注云叔拾也苴麻子也肅縮也霜降而<lb/>
收縮萬物也<lb/>
<pb n="KR2j0001_WYG_003-6b"/>
國語曰至於元月注云九月為元范蠡曰王姑待至於<lb/>
元月漢韓明府修孔子廟器表碑曰永壽二年霜月之<lb/>
靈説者疑是九月<lb/>
提要録曰九月為菊月<lb/>
纂要曰九月曰暮秋末秋暮商季商杪秋亦曰霜辰亦<lb/>
曰授衣<lb/>
月令曰季秋行夏令則其國大水冬藏殃敗民多鼽嚏<lb/>
行冬令則國多盜賊邊境不寧土地分裂行春令則暖<lb/>
<pb n="KR2j0001_WYG_003-7a"/>
風來至民氣懈惰師興不居<lb/>
　　　仙掌露<lb/>
前漢班固傳武帝建章宫承露盤上有仙人掌承露和<lb/>
玉屑飲之金莖銅柱也神農本草云繁露水是秋露繁<lb/>
濃時也作盤以收之煎令稠可食之延年不飢漢武帝<lb/>
時東方朔得𤣥露青黄二露各盛五合帝賜羣臣老者<lb/>
皆少病者皆除東方朔曰日初出處露皆如糖可食後<lb/>
武帝立金莖作仙人掌承露盤取雲表之露服食以求<lb/>
<pb n="KR2j0001_WYG_003-7b"/>
仙文選子堅西都賦云抗仙掌以承露擢雙立之金莖<lb/>
張平子西京賦云承雲表之清露<lb/>
　　　青女霜<lb/>
淮南子秋三月也氣不藏百蟲蟄青女廼出以降霜雪<lb/>
注云青女乃天神青腰玉女主霜雪也杜甫詩云飛霜<lb/>
任青女賜被隔南宫山谷詩云姮娥携青女一笑粲萬<lb/>
瓦李商隠詩云青女素娥俱耐冷月中霜裏鬬嬋娟吕<lb/>
夷簡詩云花愁青女再飛霜<lb/>
<pb n="KR2j0001_WYG_003-8a"/>
　　　蓼花風<lb/>
月令章句仲秋白霜節盲風至鄭𤣥云疾風也秦人謂<lb/>
之蓼花風梁文帝初秋詩云盲風度函谷墜露下芳枝<lb/>
　　　裂葉風<lb/>
洞宴記裂葉風乃八月風也<lb/>
　　　離合風<lb/>
陸機要覧列子御風而行常以立春日歸於八荒立秋<lb/>
日遊于風穴風至則草木皆生去則草木揺落謂之離<lb/>
<pb n="KR2j0001_WYG_003-8b"/>
合風<lb/>
　　　鯉魚風<lb/>
提要録鯉魚風乃九月風也李賀詩云樓前流水江陵<lb/>
道鯉魚風起芙蓉老又古詞云瑞霞成綺映舴艋棹輕<lb/>
鯉魚風起<lb/>
　　　黄雀雨<lb/>
提要録九月雨為黄雀雨羅鄂州詞云九月江南秋色<lb/>
黄雀雨鯉魚風<lb/>
<pb n="KR2j0001_WYG_003-9a"/>
　　　豆花雨<lb/>
荆楚歳時記豆花雨乃八月雨也<lb/>
　　　荻苗水<lb/>
水衡記黄河水七八月名荻苗水荻花正開也<lb/>
　　　登髙水<lb/>
水衡記黄河水九月名登髙水<lb/>
　　　一葉落<lb/>
淮南子一葉落而天下知秋韓文公詩云淮南悲葉落<lb/>
<pb n="KR2j0001_WYG_003-9b"/>
今我亦傷秋唐人詩云山僧不解數甲子一葉落知天<lb/>
下秋韋蘇州詩云新秋一葉飛<lb/>
　　　草木衰<lb/>
文選宋玉九辯悲哉秋之為氣也蕭瑟兮草木搖落<lb/>
而變衰憭慄兮若在逺行登山臨水兮送將歸泬寥<lb/>
兮天高而氣清寂㵳兮收潦而水清李白詩云深<lb/>
秋宋玉悲老杜詩云揺落深知宋玉悲陳簡齋詩云宋<lb/>
玉有文悲落木<lb/>
<pb n="KR2j0001_WYG_003-10a"/>
　　　警鶴鳴<lb/>
風土記鳴鶴戒露白鶴也此鳥性警至八月白露降即<lb/>
鳴而相警東坡詩云由來警露鶴<lb/>
　　　石雁飛<lb/>
南康記平固縣覆笥山上有湖中有石雁浮在湖上毎<lb/>
至秋飛鳴如候時也<lb/>
　　　鱖魚肥<lb/>
海録碎事楝木華而石首至秋風起而鱖魚肥<lb/>
<pb n="KR2j0001_WYG_003-10b"/>
　　　蟋蟀吟<lb/>
天寶遺事毎秋時宫中妃妾皆以小金籠閉蟋蟀寘枕<lb/>
函畔夜聽其聲民間爭傚之<lb/>
　　　親燈火<lb/>
昌黎文韓退之送子阿符讀書城南詩云時秋積雨霽<lb/>
新凉入郊墟燈火稍可親簡編可卷舒<lb/>
　　　圍棋局<lb/>
西京雜記戚夫人侍兒賈佩蘭言宫中八月四日出雕<lb/>
<pb n="KR2j0001_WYG_003-11a"/>
房北户竹下圍碁勝者終年多富負者終年多病取絲<lb/>
縷就北辰星求長命乃免<lb/>
　　　獻菊酒<lb/>
唐書李適為學士凡天子饗㑹游豫唯宰相及學士得<lb/>
從秋登慈恩浮圖獻菊花酒稱壽<lb/>
　　　思蓴鱸<lb/>
晉文苑傳張翰字季鷹呉郡人為齊王冏東曹掾見秋<lb/>
風起思呉中菰米蓴羮鱸魚鱠嘆云人生貴得適志何<lb/>
<pb n="KR2j0001_WYG_003-11b"/>
能羈宦數百里外以要名爵乎乃歎曰秋風起兮木葉<lb/>
飛呉江水清鱸魚肥遂命駕而歸後齊王敗人皆謂之見<lb/>
機又海物異名記云江南人作鱠名郎官鱠言因張翰<lb/>
得名東坡詩云浮世功名食與眠季鷹直得水中仙不<lb/>
須更説知機早直為鱸魚也自賢又送人歸呉有詞云<lb/>
更有鱸魚堪切鱠山谷詩云東歸止為鱸魚鱠未敢知<lb/>
言許季鷹王荆公詩云慷慨秋風起悲歌不為鱸<lb/>
　　　收兎毫<lb/>
<pb n="KR2j0001_WYG_003-12a"/>
墨藪筆取崇山絕仭中兎毛八九月收之筆頭長一寸<lb/>
管長五寸鋒齊腰彊者揮襟作之屈曲真草皆須盡一<lb/>
身之力而送之<lb/>
　　　騐美玉<lb/>
地鏡經八月中草不死有葉枝下垂者必有美玉又云<lb/>
八月後草不死者亦有玉<lb/>
　　　㸃艾杖<lb/>
文昌雜録唐歳時節物八月一日有㸃艾杖盧公範饋<lb/>
<pb n="KR2j0001_WYG_003-12b"/>
餉儀云㸃艾杖以棃枝為之及銀盞中有朱砂銀枝子<lb/>
也<lb/>
　　　厭兒疾<lb/>
荆楚歳時記八月十日四民以朱㸃小兒頭名為天灸<lb/>
以厭疾也<lb/>
　　　取栢露<lb/>
續齊諧記郄紹八月朝入華山見一童子以五綵嚢承<lb/>
取柏葉下露皆如珠子且云赤松先生取以明目今人<lb/>
<pb n="KR2j0001_WYG_003-13a"/>
八月朝作露華明是也又荆楚歳時記云四民以錦綵<lb/>
為眼明嚢云赤松子以八月嚢承栢樹露為宜眼後世<lb/>
以金箔為之逓相餉遺<lb/>
　　　結絲嚢<lb/>
隋唐嘉話八月五日明皇生辰號千秋節王公戚里進<lb/>
金鏡士庶結承露絲嚢相遺又述仙記云八月作五明<lb/>
嚢承百草露以洗眼<lb/>
　　　登南樓<lb/>
<pb n="KR2j0001_WYG_003-13b"/>
晉史庾亮𫝊亮鎮武昌諸佐史殷浩之徒秋夜乗月共<lb/>
登南樓俄而亮至諸人將起避之亮徐曰諸君少住老<lb/>
子于此興復不淺便據胡牀與浩等談詠竟夕其坦率<lb/>
如此陶侃曰亮非惟風流兼有為政之實也老杜詩云<lb/>
月静庾公樓<lb/>
　　　懐故里<lb/>
提要錄王粲觀秋月懐弟妹故里而傷神老杜詩云曉<lb/>
鶯工迸泪秋月解傷神注云春鶯秋月人所賞玩而鶯<lb/>
<pb n="KR2j0001_WYG_003-14a"/>
所工者在於迸人之淚月所解者在於傷人之神亂離<lb/>
疾病之所感也<lb/>
　　　悲遊子<lb/>
南史江淹過灞陵秋深葉脱乃嘆曰向眼風物寥落祗<lb/>
悲遊子故園之思老杜詩云風物悲遊子江山憶故人<lb/>
　　　歎謫仙<lb/>
文粹李白秋興歌我覺秋興逸誰云秋興悲賀知章見<lb/>
之曰是子謫仙人也<lb/>
<pb n="KR2j0001_WYG_003-14b"/>
　　　賞白蓮<lb/>
天寶遺事明皇八月太液池有千葉白蓮數枝盛開帝<lb/>
與貴戚宴賞左右皆歎羡久之帝指貴妃示左右曰爭<lb/>
如我解語花古詞云翠葢盈盈紅粉面葉底荷花解語<lb/>
　　　水晶宫<lb/>
漁隠叢話呉興謂之水晶宫而不載之圖經惟呉興集<lb/>
有之刺史楊漢公九月十五夜絶句云江南地暖少嚴<lb/>
風九月炎涼正得中溪上玉樓樓上月清光合在水晶<lb/>
<pb n="KR2j0001_WYG_003-15a"/>
宫疑因此而得名也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0001_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歳時廣記卷三<lb/>
</p>
<p>
</p>
  </div>
<div>
<head>嵗時廣記卷四</head> <lb/>
    <p>
<pb n="KR2j0001_WYG_004-1a"/>
欽定四庫全書<lb/>
　嵗時廣記卷四<lb/>
　　　　　　　　　　　　宋　陳元靚　撰<lb/>
　冬<lb/>
　　禮記鄉飲酒曰北方曰冬冬之為言中也中者藏<lb/>
　　也管子曰冬者隂氣畢下故萬物成尸子曰冬為<lb/>
　　信淮南子曰冬為權權者所以權萬物也權正而<lb/>
　　不失萬物乃藏前漢律厯志曰大隂者北方北伏<lb/>
<pb n="KR2j0001_WYG_004-1b"/>
　　也陽氣伏於下於時為冬冬終也物終藏乃可稱<lb/>
　　水潤下智者謀謀者重故為權也又月令曰冬三<lb/>
　　月其日壬癸其帝顓頊其神𤣥㝠其蟲介其音羽<lb/>
　　其數𤣥其味鹹其臭朽其祀行祭先腎<lb/>
　　　孟冬月<lb/>
禮記月令曰孟冬之月日在尾昬危中旦七星中律中<lb/>
應鍾水始氷地始凍雉入大水為蜃虹藏不見天氣上<lb/>
騰地氣下降天地不通閉塞而成冬<lb/>
<pb n="KR2j0001_WYG_004-2a"/>
孝經緯曰霜降後十五日斗指乾為立冬後十五日斗<lb/>
指亥為小雪<lb/>
三統厯曰立冬為十月節小雪為十月中氣小雪大雪<lb/>
者以霜雨凝結而雪十月猶小十一月轉大<lb/>
周書時訓曰立冬之日水始氷後五日地始凍後五日<lb/>
雉入大水小雪之日虹藏不見後五日閉塞而成冬<lb/>
白虎通徳論曰十月律謂之應鍾何鍾動也言萬物應<lb/>
陽而動下藏也<lb/>
<pb n="KR2j0001_WYG_004-2b"/>
晉樂志曰十月之辰謂為亥亥者劾也言時隂氣劾殺<lb/>
萬物也<lb/>
夏小正曰十月黑鳥浴黒鳥烏也浴也者謂飛乍上乍<lb/>
下也<lb/>
詩七月十月隕蘀又曰十月蟋蟀入我牀下又曰十月<lb/>
穫稻又曰十月納禾稼又曰十月滌場<lb/>
左傳莊公十六年公父定叔出奔衛三年而復之使以<lb/>
十月入曰良月也就盈數焉<lb/>
<pb n="KR2j0001_WYG_004-3a"/>
西京雜記曰隂徳用事則和氣皆隂建亥之月是也故<lb/>
謂之正隂之月又曰四月陽雖用事而陽獨不存此月<lb/>
純陽疑於無隂故亦謂之隂月<lb/>
歐陽公詞云十月小春梅蘂綻<lb/>
纂要曰十月曰上冬<lb/>
月令曰孟冬行春令則凍閉不宻地氣上泄民多流亡<lb/>
行夏令則國多暴風方冬不寒蟄蟲復出行秋令則霜<lb/>
雪不時小兵時起土地侵削<lb/>
<pb n="KR2j0001_WYG_004-3b"/>
　　　仲冬月<lb/>
月令曰仲冬之月日在斗昏東壁中旦軫中律中黄鍾<lb/>
氷益壯地始坼鶡旦不鳴虎始交芒始生荔挺出蚯蚓<lb/>
結麋角解水泉動<lb/>
孝經緯曰小雪後十五日斗指壬為大雪後十五日斗<lb/>
指子為冬至<lb/>
三統厯曰大雪為十一月節冬至為十一月中氣<lb/>
周書時訓曰大雪之日鶡鳥不鳴後五日虎始交後五<lb/>
<pb n="KR2j0001_WYG_004-4a"/>
日荔挺出冬至之日蚯蚓結後五日麋角解後五日水<lb/>
泉動<lb/>
白虎通徳論曰十一月律謂之黄鍾何黄中和之色也<lb/>
鍾動也言陽氣動於黄泉之下動養萬物也<lb/>
晉樂志曰十一月之辰謂之子子者孳也謂陽氣至此<lb/>
更孳生也<lb/>
夏小正曰十一月王狩言王狩之時也冬獵為狩<lb/>
吕氏春秋曰仲冬命之曰暢月注云暢充也<lb/>
<pb n="KR2j0001_WYG_004-4b"/>
月令曰仲冬行夏令則其國乃旱氛霧𠖇𠖇雷乃𤼵聲<lb/>
行秋令則天時雨汁瓜瓠不成國有大兵行春令則蝗<lb/>
蟲為敗水泉咸竭民多疥癘<lb/>
　　　季冬月<lb/>
月令曰季冬之月日在婺女昏婁中旦氐中律中大吕<lb/>
雁北鄉鵲始巢雉鴝雞乳征鳥厲疾氷方盛水澤腹堅<lb/>
日窮於次月窮於紀星迴於天數將幾終歳且更始<lb/>
孝經緯曰冬至後十五日斗指癸為小寒後十五日斗<lb/>
<pb n="KR2j0001_WYG_004-5a"/>
指丑為大寒<lb/>
三統厯曰小寒為十二月節大寒為十二月中氣小寒<lb/>
大寒者十二月極寒之時相對為大小月初寒為小月<lb/>
半寒為大<lb/>
周書時訓曰小寒之日雁北嚮又五日鵲始巢又五日<lb/>
雉始雊雁不北嚮民不懷生鵲不始巢國不安寧雉不<lb/>
始雊國乃大水大寒之日雞始乳又五日鷙鳥厲疾又<lb/>
五日水澤腹堅雞不始乳淫女亂男鷙鳥不厲國不除<lb/>
<pb n="KR2j0001_WYG_004-5b"/>
兵水澤不腹堅言乃不從<lb/>
白虎通徳論曰十二月律謂之大吕何大大也吕者拒<lb/>
也言陽氣欲出隂不許也吕之為言拒者旅抑拒難之<lb/>
也<lb/>
晉樂志曰十二月之辰謂之丑丑者紐也言終始之際<lb/>
故以紐結為名也<lb/>
夏小正曰十二月𤣥駒賁𤣥駒蟻也賁者走于地中也<lb/>
纂要曰十二月曰暮冬亦曰杪冬涂月暮節暮歳窮稔<lb/>
<pb n="KR2j0001_WYG_004-6a"/>
窮紀<lb/>
月令曰季冬行秋令則白露蚤降介蟲為妖四鄙入保<lb/>
行春令則胎夭多傷國多固疾命之曰逆行夏令則水<lb/>
潦敗國時雪不降氷凍消釋<lb/>
　　　一色雲<lb/>
韓詩外傳凡草木花多五出雪花獨六出雪花曰霙雪<lb/>
雲曰同雲同謂雲隂與天同為一色也故詩云上天同<lb/>
雲雨雪雰雰<lb/>
<pb n="KR2j0001_WYG_004-6b"/>
　　　一丈凍<lb/>
郭義恭廣志北方地寒氷厚三尺地凍一丈<lb/>
　　　千里雪<lb/>
楚詞層氷峨峨飛雪千里王逸注云北極常寒也東坡<lb/>
詩云峨眉山西雪千里謝爕雨雪曲云峨峨六尺氷飄<lb/>
飄千里雪<lb/>
　　　千年氷<lb/>
杜陽編順宗即位年拘彌國貢常堅氷云其國有大凝<lb/>
<pb n="KR2j0001_WYG_004-7a"/>
山其中有氷千年不釋及齎至京師潔冷如故雖盛暑<lb/>
赫日終不消嚼之與中國氷凍無異又神異經云北方<lb/>
有層氷萬里厚百丈又尸子曰朔方之寒氷厚六尺北<lb/>
極左右有不釋之氷又漢五行志云元和間琅邪井氷<lb/>
厚丈餘<lb/>
　　　紺碧霜<lb/>
拾遺記廣延國霜色紺碧又云嵰州霜紺色漢武帝内<lb/>
傳曰仙家上藥有𤣥霜紺雪<lb/>
<pb n="KR2j0001_WYG_004-7b"/>
　　　入液雨<lb/>
瑣碎録閩俗立冬後逢壬日謂之入液至小雪出液得<lb/>
雨謂之液雨無雨則主來年旱諺云液雨不流籜髙田<lb/>
不要作又謂之藥雨百蟲飲此水而蟄林公弁詩云液<lb/>
雨初生小院寒<lb/>
　　　復槽水<lb/>
水衡記黄河水十月名復槽水落復故道也<lb/>
　　　蹙凌水<lb/>
<pb n="KR2j0001_WYG_004-8a"/>
水衡記黄河水十一月十二月名蹙凌水氷斷後結蹙<lb/>
起成層也<lb/>
　　　寶硯爐<lb/>
天寶遺事内庫有七寶研爐一所曲盡其巧每冬寒研<lb/>
凍置于爐上硯凍自消不勞置火帝常用之<lb/>
　　　暖玉鞍<lb/>
天寶遺事岐王有玉鞍一面毎至冬月則用之雖天氣<lb/>
嚴寒此鞍在座下如有温火之氣<lb/>
<pb n="KR2j0001_WYG_004-8b"/>
　　　煖金盒<lb/>
裴鉶傳竒進士張無頗遇袁天罡女袁大孃授藥以煖<lb/>
金盒盛之曰寒時但出此盒則一室暄煖不假爐炭矣<lb/>
金盒乃廣利王宫中之寶<lb/>
　　　却寒簾<lb/>
杜陽雜編咸通九年同昌公主下降錫錢五百萬貫仍<lb/>
罄内庫寶貨以實其宅更賜金麥銀粟數斛堂設連珠<lb/>
之帳續真珠以成也却寒之簾𩔖玳瑁斑有紫色云却<lb/>
<pb n="KR2j0001_WYG_004-9a"/>
寒鳥骨所為也則未知出何國<lb/>
　　　却寒犀<lb/>
杜陽雜編同昌公主堂中設却寒犀又綴五色玉香嚢<lb/>
貯辟寒香前輩詩云辟寒犀外凍雲平<lb/>
　　　禦寒毬<lb/>
提要録太祖登極九州各貢方物燕國劉大王守光遣<lb/>
使進禦寒毬一具<lb/>
　　　辟寒金<lb/>
<pb n="KR2j0001_WYG_004-9b"/>
古今詩話嗽金鳥出昆明國形如雀色黄魏明帝時其<lb/>
國來獻飼以真珠及兎腦常吐金屑如粟宫人爭取為<lb/>
釵鈿謂之辟寒金此鳥不畏寒也宫人相嘲曰不服辟<lb/>
寒金那得帝王心不服辟寒鈿那得帝王憐古樂府云<lb/>
誰似辟寒金聊借與空牀煖<lb/>
　　　辟寒香<lb/>
述異記漢武帝時外國貢辟寒香室中焚之雖大寒必<lb/>
減衣<lb/>
<pb n="KR2j0001_WYG_004-10a"/>
　　　衣狐裘<lb/>
吕氏春秋衛靈公天寒鑿池言不寒宛春曰君衣狐裘<lb/>
坐熊席四隅有火所以不寒<lb/>
　　　設羆褥<lb/>
拾遺記周靈王起昆昭之臺設狐腋素裘紫羆大褥一<lb/>
人以指彈席上而暄風入室裘褥皆棄臺下<lb/>
　　　揑鳳炭<lb/>
天寶遺事楊國忠以炭屑用蜜揑塑成雙鳯至冬日則<lb/>
<pb n="KR2j0001_WYG_004-10b"/>
焰於爐中及先以白檀木鋪于爐底餘炭不許叅雜<lb/>
　　　置鳳木<lb/>
杜陽編李輔國嚴凝之時置鳳首木於髙堂大厦中其<lb/>
木髙一尺而雕刻如鸞鳳之形和煦之氣如二三月故<lb/>
别名曰常春木<lb/>
　　　呵牙筆<lb/>
天寳遺事李白常于便殿對明皇撰詔誥時十月大寒<lb/>
筆凍莫能書字帝勅宫嬪十人侍于李白左右令各執<lb/>
<pb n="KR2j0001_WYG_004-11a"/>
牙筆呵之白遂取而書詔李白之受聖眷也如此之厚<lb/>
　　　得玉馬<lb/>
臧榮緒晉書新蔡王騰𤼵于并州于常山之真定縣遇<lb/>
天大雪平地數丈雪融不積騰怪而掘之得玊馬髙尺<lb/>
許上表獻之藜藿野人立春詩云玉馬自能銷朔雪土<lb/>
牛更為𤼵春風<lb/>
　　　炷煖香<lb/>
雲林異景志寶雲谿有僧舎盛冬若客至不燃薪火煖<lb/>
<pb n="KR2j0001_WYG_004-11b"/>
香一炷滿堂如春詹克愛題西山禪房詩云煖香炷罷<lb/>
春生室始信壺中别有天<lb/>
　　　吐氣火<lb/>
葛仙翁别傳公與客談話時天氣大寒仙公謂客曰居<lb/>
貧不能人人得爐火請作一大火共致煖者仙公因吐<lb/>
氣火赫然從口中出須臾火滿堂皆熱脱衣也<lb/>
　　　煑建茗<lb/>
開元遺事逸人王休居太白山下日與僧道異人往還<lb/>
<pb n="KR2j0001_WYG_004-12a"/>
每至冬時取氷敲其精瑩者煑建茗以共賔客飲之<lb/>
　　　飲羔酒<lb/>
提要録世傳陶榖學士買得党太尉家故妓遇雪陶取<lb/>
雪水烹團茶謂妓曰党家應不識此妓曰彼麤人安有<lb/>
此景但能于銷金帳下淺斟低唱飲羊羔兒酒耳陶黙<lb/>
然愧其言東坡詩云試問髙吟三十韻何如低唱兩三<lb/>
杯<lb/>
　　　作妓圍<lb/>
<pb n="KR2j0001_WYG_004-12b"/>
天寶遺事申王每冬月苦寒之際令宫女宻圍于坐側<lb/>
以禦寒氣謂之妓圍<lb/>
　　　揣妓肌<lb/>
天寶遺事岐王每冬寒手冷不近火惟於妙妓懷中揣<lb/>
其肌膚謂之煖手<lb/>
　　　選肉陣<lb/>
開元遺事楊國忠選婢妾肥大者行列於前令遮風謂<lb/>
之肉陣<lb/>
<pb n="KR2j0001_WYG_004-13a"/>
　　　煖寒㑹<lb/>
開元遺事巨豪王元寶毎冬月大雪之際令僕夫掃雪<lb/>
為徑躬立坊前迎揖賔客具酒炙宴樂為煖寒㑹<lb/>
　　　送臘粥<lb/>
皇朝東京夢華録十二月都城賣撒佛花至初八日有<lb/>
僧尼三五為羣以盆器盛金銅佛像浸以香水楊柳洒<lb/>
浴排門教化諸大寺作浴佛㑹并送七寶五味粥謂之<lb/>
臘八粥都人是日亦以果子雜料煑粥而食<lb/>
<pb n="KR2j0001_WYG_004-13b"/>
　　　省燎火<hi>燎力召反</hi>
前漢紀冬民既入婦人同巷相從夜績一月相從以省費<lb/>
燎火同巧拙而合習俗也<lb/>
　　　温母席<lb/>
搜神記羅威字徳行少䘮父事母至孝母年七十天大<lb/>
寒常以身自温席而後授其處<lb/>
　　　煖母枕<lb/>
東觀漢記黄香字文疆江夏安陸人事母至孝每冬寒<lb/>
<pb n="KR2j0001_WYG_004-14a"/>
則身煖枕席夏則扇枕使涼東坡詩云願子聚為江夏<lb/>
枕不勞揮扇自寧親<lb/>
　　　扣氷魚<lb/>
孝子傳王祥少有徳行事後母至孝盛寒氷凍網罟不<lb/>
施母欲得生魚祥解褐扣氷求之忽氷開有雙鯉躍出<lb/>
祥獲以奉母時人謂之至孝所致黄民本後章云卧氷<lb/>
泣竹慰母心<lb/>
　　　號林筍<lb/>
<pb n="KR2j0001_WYG_004-14b"/>
楚國先賢傳左臺御史孟宗事後母至孝母性嗜筍及<lb/>
母亡冬節至宗入林哀號而筍生以供祭祀杜甫詩云<lb/>
逺傳冬筍味更覺綵衣春<lb/>
　　　問歳餘<lb/>
魏畧董遇好學人從學者遇不肯教云當先讀書百遍<lb/>
而義自見從學者云苦渇無日遇曰當以三餘或問三<lb/>
餘之意遇曰冬者歳之餘夜者日之餘雨者晴之餘<hi>又見</hi>
<hi>任彦升</hi>山谷詩云皇文開萬卷家學陋三餘東坡詩云醉<lb/>
<pb n="KR2j0001_WYG_004-15a"/>
飽髙眠真事業此生有味在三餘<lb/>
　　　足文史<lb/>
漢書方朔自言年十三學三冬文史足用注云貧子冬<lb/>
日乃得學<lb/>
　<lb/>
　<lb/>
　<lb/>
　<lb/>
<pb n="KR2j0001_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歳時廣記卷四<lb/>
</p>
<p>
</p>
  </div>
<div> <lb/>
    <p>
<pb n="KR2j0001_WYG_005-1a"/>
歲時廣記後序<lb/>
識貴乎博書患乎略故入鄧林則知杞梓之良窺武庫<lb/>
則識甲兵之富此太平事蹟所以廣其記也然或紀録<lb/>
雖詳而採擇之未精或條目雖備而顚末之多舛覽者<lb/>
病焉龜峯之麓梅谿之灣有隠君子廣寒之孫涕唾功<lb/>
名金玉篇籍采九流之秀潤擷百氏之英華輔以山經<lb/>
海圖神録怪牒窮力積稔萃成一書目曰歳時廣記搜<lb/>
節物之異聞考風俗之攸尚手編心緝博而不繁補白<lb/>
<pb n="KR2j0001_WYG_005-1b"/>
孔之或遺續晏曽之未備亦後來雜家者流之竒書也<lb/>
誠使操觚之士得之非特可施於竿牘之貽抑且有助<lb/>
於江山之詠至於芳辰麗景懐古感今以心鏡之澂敷<lb/>
中散之辯隨叩隨應取之不窮當有𤼵久不見異人必<lb/>
有得異書之嘆者矣其有詢故實則筆閣而不書質異<lb/>
聞則口呿而莫對此記問不廣之由故曰書不負人而<lb/>
人負書文林郎新行在太平惠民和劑局監門劉純君<lb/>
錫撰<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南宫奏稿巻四</head> <lb/>
    <p>
<pb n="KR2f0027_WYG_004-1a"/>
欽定四庫全書<lb/>
　南宫奏稿巻四<lb/>
　　　　　　　　　　　　　明　夏言　撰<lb/>
　　一乞憐查照舊規以甦民困以安地方疏<lb/>
主客清吏司案呈奉本部送禮科抄出巡撫貴州等處<lb/>
地方兼理軍務都察院右副都御史劉士元題據貴州<lb/>
布政司呈奉巡撫貴州地方都御史劉士元批據撫理<lb/>
凱里地方舍人楊張呈稱近䝉奏授安撫職事莫大之<lb/>
<pb n="KR2f0027_WYG_004-1b"/>
恩但所管苗民只知有糧馬之説而不知進貢表箋之<lb/>
意今受天㤙若不補報恐有不忠之罪若照各司大例<lb/>
於各寨起𣲖前項貢賦恐苗人又言卑舍纔得官印就<lb/>
行科害近查得施南宣撫司亦無進貢表箋乞要查照<lb/>
量為處分等情奉批仰布政司議報此繳奉此又䝉巡<lb/>
按貴州監察御史郭𢎞化批據本舍呈同前事䝉批布<lb/>
政司查勘應否呈奪䝉此隨於本司慶賀巻内查得所<lb/>
屬思南等八府安順等六州貴州宣慰司金筑安撫司<lb/>
<pb n="KR2f0027_WYG_004-2a"/>
毎年各進萬夀聖節表文一通合用黄絹袱一箇冬至<lb/>
正旦毎各進表箋五通合用紅絹袱一箇黄絹布袱各<lb/>
二箇并隨表箋紙劄籠銷等項思南安順等府州毎起<lb/>
水脚白銀各二兩五錢宣慰安撫二司俱無水脚銀兩<lb/>
宣慰司亦無紙劄籠銷金筑安撫司毎遇朝覲之年又<lb/>
進馬四匹變賣白銀四十兩貯庫各縁由在巻今奉前<lb/>
因議照表文馬匹昭臣子忠敬之心五品衙門有先期<lb/>
舉行之例人當自盡何事呈詳今楊張初授安撫職銜<lb/>
<pb n="KR2f0027_WYG_004-2b"/>
世轄凱里地土雖竭㳙埃之報莫酬浩蕩之恩况盛服<lb/>
拜表儀衛聳衆目之觀瞻舞蹈嵩呼禮文起一方之景<lb/>
仰丕變夷俗此其首圖楊張何不深思妄引施南事例<lb/>
而乞求分豁也及照該司官品實與金筑相同毎遇朝<lb/>
覲之年應有進貢之馬但訪得本舍家道貧難衙門新<lb/>
造舊官初復苗民纔附難以全禮責成相應量為寛恕<lb/>
合無呈詳允日備行凱里比照宣慰金筑二司毎年止<lb/>
進聖節表一通黄絹袱一箇冬至正旦各表四通箋一<lb/>
<pb n="KR2f0027_WYG_004-3a"/>
通紅絹袱一箇黄絹布袱各二箇及撰冩工食合令楊<lb/>
張自行備辦或覔人謄寫俱從其便不許指此科歛苗<lb/>
民致生嗟怨其紙劄籠銷并水脚銀兩俱與除豁免其<lb/>
徴解仍候地方事妥給領憑印冠帶之日為始方纔舉<lb/>
行毋再揑文申擾自惹罪究但進貢馬匹原係土官衙<lb/>
門舊規難擅停止如䝉體念轉為㑹奏請賜蠲免以示<lb/>
寛恤之意等因到臣查得接管巻内為解釋紛爭以安<lb/>
地方事該提督雲南貴州四川湖廣等處軍務兵部尚<lb/>
<pb n="KR2f0027_WYG_004-3b"/>
書伍文定㑹同川貴鎮巡等官議將四川凱里建設安<lb/>
撫司衙門楊張擬授土官安撫職事改𨽻貴州㑹本具<lb/>
題該兵部覆議題奉欽依降給印信文憑收候在官備<lb/>
行川貴委官知府崔允等將勘處過起苗撥寨事情囘<lb/>
報前來臣因事體重大未經布按二司官覆勘有礙具<lb/>
奏又經備行分守右叅議柴經親詣彼中覈實未報間<lb/>
隨據楊張呈為乞憐查照舊規以甦民困以安地方事<lb/>
批行布政司議呈前因臣又看得逺人敬上之誠在儀<lb/>
<pb n="KR2f0027_WYG_004-4a"/>
而不在物朝廷柔逺之道有義而亦有恩合進表文批<lb/>
仰該司備行安撫楊張遵照工食費少不必𣲖擾苗民<lb/>
其進馬一事仍候㑹奏施行去後續據右叅議柴經呈<lb/>
稱覈勘過起苗撥寨事情委俱停當别無窒礙等因除<lb/>
將印信文憑給付楊張到任管事外臣㑹同巡按貴州<lb/>
監察御史郭𢎞化議照得進貢馬匹在土官固有彛禮<lb/>
在盛朝原有定制禮不可廢制莫敢違而安撫楊張既<lb/>
得附籍受官正宜效忠納欵雖渥駒千里宛馬十乘之<lb/>
<pb n="KR2f0027_WYG_004-4b"/>
獻尚不足以效芹曝之忱于萬一顧乃預為之辭雖三<lb/>
尺之童亦知其不可然臣等嘗察其情而得其故矣自<lb/>
昔楊友楊張父子與楊愛楊斌楊相等讎殺數十年招<lb/>
聚流苗占據田業日事爭鬬性習兇頑喑嗚則彎弓睚<lb/>
眦則挺劍馭之寡恩即反面忘主自相噬齧其禍有不<lb/>
可勝言者今雖仰仗朝廷恩威消數十年之變于一旦<lb/>
然地方之雲擾方戢人心之波搖未定流苗雖以起發<lb/>
而土苗故態猶存似難以禮法驅迫況有土人向為亂<lb/>
<pb n="KR2f0027_WYG_004-5a"/>
兵所逐者始得招囘資計甚㣲䝉化日淺編茅結庋不<lb/>
避寒暑扶攜聚落靡有生計若楊張復以貢馬之故而<lb/>
有科差之擾是不察其疲羸之瘡瘠匪值其勢弗堪而<lb/>
其情亦可隠者也伏望皇上俯念凱里為新造之域凱<lb/>
苗皆新附之民止令照例進表以嚴天冠地履之分免<lb/>
其進貢馬匹以示海涵春育之仁庶俾國體民情兩無<lb/>
所失惟復仍照招撫流民事例姑待五七年之後生意<lb/>
漸復事體漸安官有固志民有定業然後與各土官衙<lb/>
<pb n="KR2f0027_WYG_004-5b"/>
門一體進貢均乞聖明裁處等因隨該巡按貴州監察<lb/>
御史郭𢎞化題同前事俱奉聖㫖該部知道欽此欽遵<lb/>
通抄送司查得貴州四川等處土官衙門其宣慰使司<lb/>
毎年慶賀萬夀聖節嵗貢及三年朝覲俱進有馬匹不<lb/>
等其金筑等安撫司遇三年朝覲亦該進有馬匹俱經<lb/>
本布政司變賣價銀貯庫今該前因通查案呈到部看<lb/>
得貴州巡撫都御史劉士元巡按御史郭𢎞化㑹奏要<lb/>
將凱里地方新設安撫司嵗貢馬匹准令免進或待數<lb/>
<pb n="KR2f0027_WYG_004-6a"/>
年之後生業漸復仍照舊例進貢一節臣等切惟旅獒<lb/>
之貢載之周書元龜之賂咏於魯頌古先哲王非徒務<lb/>
勤逺畧實以風示外夷也我祖宗以來伐叛柔服四夷<lb/>
咸賔一切珍異多見拒却獨於各夷常貢馬匹特容進<lb/>
獻下至盔甲刀劍之㣲亦復收納其所貢馬匹或存留<lb/>
在邊給軍騎操或變銀貯庫用備買馬差來到京人役<lb/>
務加重賞以酬其值計其所貢常㣲所賞常厚而不惜<lb/>
者盖不但嘉其來王之誠亦所以示無藏甲之意也百<lb/>
<pb n="KR2f0027_WYG_004-6b"/>
餘年來各夷遵守不廢今若因凱里新立遽免進貢馬<lb/>
匹不惟舊規有礙亦恐諸夷效尤但流離以勞來為本<lb/>
新附以撫綏為先所據凱里地方逋叛甫平土官新設<lb/>
事欠綜理民無定業既輸貢賦同於編氓若復責備一<lb/>
時不無動其攜離之志各官㑹奏前來足見體悉夷情<lb/>
顧惜國體相應議處合無候命下行移貴州撫按等官<lb/>
省諭安撫楊張見得朝廷柔逺固不在物逺人朝貢貴<lb/>
在輸誠所據舊規似難停免但念凱里地方苗夷初附<lb/>
<pb n="KR2f0027_WYG_004-7a"/>
瘡痍未平所宜矜恤其嵗進馬匹暫且停止待五七年<lb/>
之後事有定緒民有定業仍照各土官衙門一體進貢<lb/>
如此則新附苗民不致科擾鄰方諸夷自難效尤庶於<lb/>
事體兩便惟復别有定奪均乞聖明裁處縁係乞憐查<lb/>
照舊規以甦民困以安地方及奉欽依該部知道事理<lb/>
未敢擅便謹題請㫖嘉靖十年十月初九日具題本月<lb/>
十一日奉聖㫖這安撫司既係新設嵗進馬匹暫且停<lb/>
止待七年後照例進貢欽此<lb/>
<pb n="KR2f0027_WYG_004-7b"/>
　　一西海遣人求貢納欵疏<lb/>
主客清吏司案呈嘉靖十一年三月十六日准兵部咨<lb/>
該巡撫甘肅等處地方兼管屯政都察院右僉都御史<lb/>
等官趙載等㑹題議照<hi>闕</hi>　　族𩔖竊據西海二十餘<lb/>
年騷擾邊境耕作失時兵馬調發倉廩空虛地方疲憊<lb/>
今迺傾心求貢近過鎮羌永昌遄徃不擾過肅州境外<lb/>
聲言報功及稱續差通事趙真等隨帶賞賜叚布前去<lb/>
各夷居聚處所審探見聞之實差來夷人供報懇求之<lb/>
<pb n="KR2f0027_WYG_004-8a"/>
詞効順之迹似為不虛雖方來永保無虞未可逆料觀<lb/>
目前輸誠欵附似難拒絶一節為照前項西邊進貢買<lb/>
賣結親納欵及遣子入質授官降印建衛羈縻如曲先<lb/>
罕東等衛事情先該鎮巡官㑹題乞要廷臣㑹議已該<lb/>
本部題奉前項聖㫖通行訪探議處去後未報案候間<lb/>
今鎮巡官又奏前因照得延綏地方北邊侵犯總制尚<lb/>
書唐龍躬臨調度地方隔逺期㑹難料若待㑹同勘議<lb/>
則此等在邊觀望日乆生變招釁誠如鎮巡等官所慮<lb/>
<pb n="KR2f0027_WYG_004-8b"/>
合無除遣子入質授官降印建衛羈縻事情候總制等<lb/>
衙門㑹議停當至日另行奏請定奪其所奏進貢買賣<lb/>
結親納欵等項事該禮部掌行相應早為議處等因奉<lb/>
聖㫖禮部便㑹多官議了來説欽此欽遵備咨前來案<lb/>
呈到部臣等看得<hi>闕</hi>　　　　原係小王子部落先年<lb/>
因小十王據其女子戮其黨衆搆兵讎殺力不能支乃<lb/>
逺竄西海蟠據有年搶掠甘肅地方殘破沿邊屬番為<lb/>
中國肘腋之害乆矣今據邊臣奏稱一旦傾心向化圗<lb/>
<pb n="KR2f0027_WYG_004-9a"/>
卜特穆爾等属畨前来求稱納欵聲言為邊立功就欲許<lb/>
其入貢買賣結親和好又欲建衛質子授官降印等項<lb/>
事情重大關係安危計議應否正係兵部職掌為照本<lb/>
部主客一司專掌四夷進貢但係祖宗以來例該入貢<lb/>
之國凡事照常奉行盖赴京自有常期夷使自有常數<lb/>
貢獻自有常物賞賜自有常格館待自有常禮一應題<lb/>
請事宜俱𨽻本部今西海<hi>闕</hi>　竊據我土原非祖宗以<lb/>
來入貢之國甘肅地方逺通西域原非北人入貢之路<lb/>
<pb n="KR2f0027_WYG_004-9b"/>
況講和結親之説情形叵測通貢納欵之舉事體極重<lb/>
非臣等所敢擅議且今樞筦大臣先嘗經畧兩土人情<lb/>
邊務聞見必真執政諸臣尤多陛下簡拔一時人望忠<lb/>
誠謀國必有逺猷所據前事乞勅兵部㑹集廷臣從長<lb/>
議處臣等亦不敢不叅與末議縁係西海遣人前來求<lb/>
貢納欵事理未敢擅便謹題請㫖嘉靖十一年三月十<lb/>
七日具題二十日奉聖㫖已别有㫖了欽此<lb/>
　　一逺夷進貢疏<lb/>
<pb n="KR2f0027_WYG_004-10a"/>
主客清吏司案呈奉本部送禮科抄出欽差總制陜西<lb/>
三邊地方軍務兵部尚書兼都察院右都御史唐龍題<lb/>
准巡撫甘肅右僉都御史趙載咨據陜西行都司呈奉<lb/>
本職㑹案前事備仰本司㑹同兵守官將土魯番等地<lb/>
面番王蘓勒坦莽蘓爾等差来進貢使人逐一詳審分别<lb/>
存留起送姓名數目并所進馬駝方物查騐的確照依<lb/>
徃年事例造册責差的當官通伴送赴京領賞具由囘<lb/>
報施行奉此行間續奉本院㑹案准總制陜西三邊地<lb/>
<pb n="KR2f0027_WYG_004-10b"/>
方軍務兵部尚書唐龍咨准禮部咨亦為前事備仰本<lb/>
司照依咨案備呈該部題奉欽依内事理即便㑹同兵<lb/>
守官將今次各國使人作急查照舊規及近年題准事<lb/>
例應該起送者照例起送具起送存留數目開報其額<lb/>
濟格依呼遜原非入貢番夷從長議處應否星速通行呈<lb/>
報以憑㑹議奏請定奪奉此案查先據肅州衛起送土<lb/>
魯番賽瑪爾堪天方國哈宻額濟格依地面使人瑪哈瑪特<lb/>
和里鼐翁等到司查騐間今奉前因依奉行該本司掌<lb/>
<pb n="KR2f0027_WYG_004-11a"/>
印都指揮同知徐威㑹同肅州兵備副使粟登分守右<lb/>
叅將都指揮楊佑議令甘州撫夷百戸沙文通事馬榮<lb/>
議審得呼遜王差來正副使和卓伯哩等供稱我們原<lb/>
係賽瑪爾堪人分在北山地名額濟格依寄住賽瑪爾<lb/>
堪二十日逺的路有番王呼遜管束裏頭順山住的人<lb/>
都像<hi>闕</hi>　模様不通進貢正徳十三年有呼遜王因土<lb/>
魯番犯邊差着我哥哥都爾蘇等一十名隨帶方物前<lb/>
來甘肅州通路奏報邊情赴京進貢挐去的賞賜錢糧<lb/>
<pb n="KR2f0027_WYG_004-11b"/>
都交付呼遜王收了前年有呼遜王并大小頭目説先<lb/>
前差着都爾蘇通路進貢去了這幾年不曽差人去衆<lb/>
頭目冩了番本差着我和卓伯哩帶領五十八箇人進<lb/>
着馬駝方物到了哈密遇和里鼐翁進貢囘來他們説<lb/>
且不要去我把賞賜送饋蘇勒坦王等我囘來一答裏<lb/>
去我們在那裏住了一年把進貢的馬駝偷的偷了死<lb/>
的死了舊年十月和里鼐翁領着各國土人都來進貢<lb/>
我們一答裏纔來到了肅州有撫夷百戸陳剛通事馬<lb/>
<pb n="KR2f0027_WYG_004-12a"/>
驥審騐我們把額濟格依寄住賽瑪爾堪的話不曽説只<lb/>
照呼遜王番本起送甘州令撫夷官通審出前情等因<lb/>
得此案查正徳十三年八月内據肅州衛騐放賽瑪爾<lb/>
堪北山寄住瑪哈瑪特呼遜王差使臣都爾蘇等十名隨<lb/>
帶方物前來奏報邊情起送赴京貢囘是的巻查今次<lb/>
呼遜王畨本内云稱有舊例差著使臣去來朝廷恩顧<lb/>
賞着各様的賞賜打發囘來等情一節為照原來各起<lb/>
使人數多言貌相𩔖無從辯騐審究欲將和卓伯哩等<lb/>
<pb n="KR2f0027_WYG_004-12b"/>
以額濟格依地面不准進貢以禮阻囘但各人供報在額<lb/>
濟格依地名寄住先次畨人都爾蘇等則稱北山王今稱<lb/>
額濟格依原非一起合無將和卓伯哩等照依土魯番事<lb/>
例量起送數名其餘存留在邊候呈詳允日照例起送<lb/>
惟復將騐過給軍馬匹量給官價以禮遣囘通乞議處<lb/>
除將土魯番等國土夷使查照舊規照例起送外為此<lb/>
今將議審過前項縁由理合具呈伏乞照詳施行等因<lb/>
到職案查嘉靖十年十二月二十五日准叅將楊佑手<lb/>
<pb n="KR2f0027_WYG_004-13a"/>
本開稱據使人瑪哈瑪特和里鼐翁等遞到番文一百八<lb/>
十七紙内有印一百七十六紙無印一十一紙發肅州<lb/>
衛督同撫夷千百戸陳剛等令通事馬驥等眼同譯字<lb/>
畨人雅克哈雅議得土魯番蘇勒坦莽蘇爾等番文七十五<lb/>
紙差正副使瑪哈穆特和里鼐翁等一百四十九名天方國<lb/>
蘇勒坦扎拉鼎等番文二十七紙正副使和卓阿克力<lb/>
等五十四名賽瑪爾堪蘇勒阿卜協等番文五十三紙<lb/>
正副使和卓瑪哈瑪特等一百六名額濟格依呼遜等番<lb/>
<pb n="KR2f0027_WYG_004-13b"/>
文二十九紙正副使和卓伯哩等五十八名哈密衛襲<lb/>
職都督穆爾瑪哈穆特等番文三紙夷使們拉伊斯瑪音<lb/>
等四十七名等因開報前來已經備由㑹本具題并開<lb/>
具掲帖送部查照及行該司將各畨詳審分别存留起<lb/>
送數目并所進馬駝方物查騐明白起送續准總制陜<lb/>
西三邊地方軍務兵部尚書唐龍咨准禮部咨准職掲<lb/>
帖前事又經㑹行該司查照舊規起送及㑹同兵守官<lb/>
從長議處通行呈報去後今據前因㑹同鎮守太監陳<lb/>
<pb n="KR2f0027_WYG_004-14a"/>
浩總兵官都督同知姜奭議照西域諸部其名號不<lb/>
係我朝封爵先年入貢止據哈密忠順王開奏某處<lb/>
某起人數今忠順王年久缺封哈密止照伴送之例<lb/>
遇夷使到日差人伴送雖哈密之人知亦未真今據<lb/>
行都司㑹審夷使和卓伯哩等供稱呼遜王等原在<lb/>
賽瑪爾堪北山額濟格依地面居住且言半是<hi>闕</hi>　先<lb/>
年差使臣都爾蘇等進貢巻查相同則今日呼遜即<lb/>
前日呼遜彼時稱北山則方隅今稱額濟格依則地名<lb/>
<pb n="KR2f0027_WYG_004-14b"/>
耳但彼處逺方既無可稽供報詞語又隔譯審委難<lb/>
取實及照先年呼遜已經進貢今次來使似宜俯從<lb/>
如䝉乞勅該部計議合無念彼逺夷其名稱言詞不<lb/>
必深較准令照依賽瑪爾堪等事例量與來使之中起<lb/>
送數名以寓柔來逺人之意若以名稱尚殊詐冒難<lb/>
免亦行鎮巡官以禮遣回給過軍人馬匹仍要兩平<lb/>
償其價值酌於彼情叅以事例通行奏請取自聖裁<lb/>
等因奉聖㫖該部知道欽此欽遵抄出送司案查嘉<lb/>
<pb n="KR2f0027_WYG_004-15a"/>
靖十一年四月内該巡撫甘肅等處地方都察院右<lb/>
僉都御史趙載掲帖開稱土魯番蘇勒坦莽蘓爾等差<lb/>
正副使瑪哈瑪特和里鼐翁等天方國蘇勒坦扎拉鼎等<lb/>
差正副使和卓阿克力等賽瑪爾堪蘓勒坦阿卜協等差<lb/>
正副使瑪哈瑪特額濟格依呼遜差正副使和卓伯哩<lb/>
等哈密衛襲職都督們拉瑪哈瑪特等差使臣們拉<lb/>
伊斯瑪音等五起番夷各進貢縁由到部行據本館通<lb/>
事王鳳查稱額濟格依呼遜係徼外回夷素未入貢今亦<lb/>
<pb n="KR2f0027_WYG_004-15b"/>
差來使臣五十八名想是土魯番部落假稱國王名<lb/>
色冒貢圖賞設謀詭秘亦未可知合行總制都御<lb/>
史㑹同巡撫官從長議處應否奏請定奪等因奉<lb/>
聖㫖是欽此欽遵外又查得正徳十三年七月内<lb/>
禮科譯出瑪哈瑪特呼遜王等高昌話回回字奏文<lb/>
三道上天恩命大位洪福大明皇帝前瑪哈瑪特呼<lb/>
遜王頂上具奏因路途遥逺弟兄㑹不齊的上不<lb/>
曽差人進貢中間不曽有使臣往來近日間有弟<lb/>
<pb n="KR2f0027_WYG_004-16a"/>
兄們每㑹在一處了有約策旺要我與他做頭領<lb/>
那一件事我全依從了有察哈台王衆人會同要<lb/>
蘇勒坦莽蘇爾王做了王子其餘有名王子都歸順<lb/>
了他蘇勒坦莽蘇爾王我兩箇要親厚的上説要相<lb/>
換兒女這箇約㑹定了我來行察哈台王子的禮<lb/>
既來的近了就來問安兒女上相應用的稀罕的<lb/>
物件王子家裏應用的家火來朝廷前奏討我這<lb/>
裏平安奏報朝廷有朝廷的安示將來進貢西馬<lb/>
<pb n="KR2f0027_WYG_004-16b"/>
四匹達馬九匹専差使臣瑪哈穆特達爾罕做使臣<lb/>
該用的求討的快些打發回來等因該本部議看<lb/>
得前項求討等項番文不開是何地方及查無繳<lb/>
到前項番王進貢抄冊有礙查題合連送該司仰<lb/>
行大通事督同該管通事譯審前項求討番文是<lb/>
何地方番王所差進貢使臣瑪哈穆特達爾罕等見<lb/>
在何處有無到京其前項番文本使在於何處地<lb/>
方何衙門封進逐一譯審明白開報行准鴻臚寺<lb/>
<pb n="KR2f0027_WYG_004-17a"/>
等衙門大通事右少卿等官舍誠等手本據該管<lb/>
回回通事劉泰等拘集土魯番地面使臣和卓瑪<lb/>
哈瑪特人衆等審問前項禮科譯出瑪哈瑪特呼遜王<lb/>
等高昌話回回字奏文是何地方何衙門投進使<lb/>
臣瑪哈穆特達爾罕等有無見在到京有使臣和卓<lb/>
瑪哈瑪特人衆等説稱我們不知前項番文何處封<lb/>
進番王亦不知何地方番王差來使臣也不認得<lb/>
等語據審得此看得近年以來在邊遞到番文俱<lb/>
<pb n="KR2f0027_WYG_004-17b"/>
是鎮巡等官差人進送待該邊奏報本冊到部方<lb/>
可明白己將前抄案侯外續止據陜西行都司指<lb/>
揮使司起送哈密衛都督恩克保喇等差使臣呼<lb/>
遜等赴京進貢謝恩備查竝無呼遜王差使臣都<lb/>
爾蘇開通入貢縁由今該前因通查案呈到部看<lb/>
總制都御史唐龍題覆逺人通貢一節先該巡撫<lb/>
甘肅都御史趙載掲稱額濟格依呼遜入貢欲行照<lb/>
例起送該本部查得本呼遜色不載舊典原非通<lb/>
<pb n="KR2f0027_WYG_004-18a"/>
貢之國奏行總制㑹同彼處鎮巡等官從長議處<lb/>
應否奏請定奪去後今總制都御史唐龍題稱據<lb/>
甘肅撫夷百户沙文等譯審得呼遜王差來正副<lb/>
使和卓伯哩等供稱本畨原係賽瑪爾堪地面人<lb/>
分在北山地名額濟格依寄住正徳十三年呼遜王<lb/>
曽差使臣都爾蘇通貢一次意欲查照鎮巡官趙<lb/>
載等所議准令照依賽瑪爾堪事例量行起送臣等<lb/>
檢閲堂稿當年禮科譯出瑪哈瑪特呼遜王高昌回<lb/>
<pb n="KR2f0027_WYG_004-18b"/>
回奏文三道内開差使臣瑪哈穆特達爾罕入貢該<lb/>
本部看得前項求討番文未見明白又無繳到抄<lb/>
冊仰該管通事譯審前項求討番文是何地方所<lb/>
差進貢使臣瑪哈穆特逹爾罕見在何處有無到京<lb/>
番文係何衙門封進後據大通事劉泰等回稱拘<lb/>
集土魯番使臣譯審都云不知前項縁由本部己<lb/>
行案候續止據哈密衛差來使臣呼遜等赴京<lb/>
進貢謝恩而前項番文所稱呼遜王差來使臣<lb/>
<pb n="KR2f0027_WYG_004-19a"/>
都爾蘇等實未甞到京今據其詞未可輕信若許其<lb/>
入貢則賽瑪爾堪載在㑹典見今己行照例起送畨<lb/>
使和卓瑪哈瑪特等在途并存留男婦共一百六名口豈<lb/>
有一國而二王一次而兩起進貢之理况既譯審係賽<lb/>
瑪爾堪地面人分在北山寄住縁何不將賽瑪爾堪進<lb/>
貢使臣對審明白既稱寄住北山則即賽瑪爾堪部落<lb/>
豈可擅自稱王擅求入貢倘因容貢之後他日與賽瑪<lb/>
爾堪抗衡争長兵連禍結責將誰歸但係該邊守臣失<lb/>
<pb n="KR2f0027_WYG_004-19b"/>
於稽查覺察遂將所進馬匹已行給軍騎操今守候日<lb/>
乆似難遣囘合候命下本部移咨兵部馬上差人齎文<lb/>
前去總制都御史唐龍轉行甘肅鎮巡官趙載等從長<lb/>
酌議若事理可行保無後患依擬將額濟格依呼遜差來<lb/>
使臣和卓伯哩等暫照賽瑪爾堪事例量行起送數人<lb/>
赴京其餘存留在邊聽候給賞以全朝廷柔逺之道徃<lb/>
後入貢年分止許附搭賽瑪爾堪同來不許别稱王爵<lb/>
自分國土有違國典惟復償其馬價以禮遣囘未敢擅<lb/>
<pb n="KR2f0027_WYG_004-20a"/>
便均乞聖裁再照鎮巡等官先因諸畨入貢名種殊常<lb/>
番文繁疊便當詳加譯審研究來歴備稽國典遵照事<lb/>
例處分為是今既失䇿於前事遂難處於後既不能深<lb/>
察彼情又不肯力扶國體則邊方重寄所賴何人合行<lb/>
鎮巡官今後務要慎重邊防保全大體毋或好大喜功<lb/>
召侮啟釁斯為禦戎上䇿但朝貢之禮事屬本部體統<lb/>
名分不敢不嚴其守邊馭逺之道責在邊臣非臣等所<lb/>
能知也仍乞天語丁寜申勅總制官重加省諭庶人知<lb/>
<pb n="KR2f0027_WYG_004-20b"/>
警飭事出萬全遐荒畏服而中國常尊矣縁係逺人進<lb/>
貢事理未敢擅便謹題請㫖嘉靖十一年十月初十日<lb/>
具題本月十三日奉聖㫖這使人既守候日乆今次暫<lb/>
准照例量起數人入貢以後只著附搭賽瑪爾堪進貢<lb/>
不許别稱王爵有違國典還説與總制并鎮巡官員今<lb/>
後遇有諸畨入貢務要詳加譯審遵照事例處分勿得<lb/>
輕易許納致虧國體欽此<lb/>
　　一欽奉宣諭夷情疏<lb/>
<pb n="KR2f0027_WYG_004-21a"/>
主客清吏司案呈奉本部送准兵部咨該本部題為三<lb/>
衛外兵入境搶擄人畜官軍對陣得獲馬匹器械等事<lb/>
看得密雲地方大水谷關等處被諾延等衛外兵入境<lb/>
殺死官軍夜不收掠去人口喪失器械等項一節為照<lb/>
三衛夷人素稱恭順為我朝藩籬毎年許其入貢二次<lb/>
恩典優厚比與諸夷不同乃敢一面伴送入貢一面乘<lb/>
機搶掠原情可惡論法該當執留貢使追究首倡為惡<lb/>
者聲罪致討以彰我中國之威但入境搶掠不知何衛<lb/>
<pb n="KR2f0027_WYG_004-21b"/>
部落未經譯審有礙議處及照邊鎮都御史總兵官調<lb/>
度軍馬處置錢糧保障地方責任甚重故凡遷轉去官<lb/>
俱係交代方許離任此自來舊規近該先任薊州總兵<lb/>
官楊鎮被劾革任不候交代輙自囘衛當時關防旗牌<lb/>
符騐等項干繫至重不知何官擅自接受今都御史王<lb/>
大用被劾奉㫖囘籍聽候本部懲楊鎮擅自離任之弊<lb/>
隨查前例移咨本官暫管巡撫責任聽候交代實為邊<lb/>
方長慮却顧今乃移咨迴避先去揆之事體未宜且勘<lb/>
<pb n="KR2f0027_WYG_004-22a"/>
官行事應查應審人巻各自幹理亦不相妨即今該鎮<lb/>
地方多事一時新任巡撫總兵俱未到鎮若從其去邊<lb/>
方調度實為缺人再照鎮城東西叅將周璿蕭陞周良<lb/>
臣袁繼勲遊擊九聚等設官分職統兵防禦是乃職任<lb/>
乃敢偷安玩敵以致節次侵入一犯建昌營水谷泉墩<lb/>
再犯太平寨擦崖子關三犯大喜峯口關四犯密雲大<lb/>
水谷關所據各官先時不能設䇿防禦臨敵又不能恊<lb/>
力追剿論法本當提解重治但地方多事𦂳急用人之<lb/>
<pb n="KR2f0027_WYG_004-22b"/>
際通合議處候命下之日移咨禮部查照先年省諭舊<lb/>
規令大通事將三衛見在進貢夷使責問犯邊縁由及<lb/>
宣布朝廷恩威殺伐利害令其悔悟懾服以弭後患等<lb/>
因奉聖㫖王大用著照前㫖囘籍聽候這地方既夷情<lb/>
𦂳急你部裏便於各衙門相應官員選差一人暫去代<lb/>
管毛伯温再著馬上差人催取前來其餘依擬欽此欽<lb/>
遵咨部送司於嘉靖十一年十二月二十五日拘喚見<lb/>
在進貢三衛夷人頭目棟阿等到部當堂令該管通事<lb/>
<pb n="KR2f0027_WYG_004-23a"/>
昌孝等宣布朝廷恩威殺伐利害令其悔悟及責問各<lb/>
夷犯邊縁由説稱作歹的人我來了不知道我既在關<lb/>
作歹我們也不敢來進貢纔省諭的話我們囘去説與<lb/>
都督喀喇台等知道如查有作歹的人送來邊上等語<lb/>
看得泰寜諾延福餘三衛祖宗建立為中國藩籬自來<lb/>
效順比與諸夷不同今累次犯邊再三責問答以不知<lb/>
且要囘去告稟在衛都督追尋犯邊之人送邊懲治觀<lb/>
其情狀似與無干但夷情叵測難以遽處合將各夷省<lb/>
<pb n="KR2f0027_WYG_004-23b"/>
令囘還外再照國家制馭邊方之道貴在恩威竝用法<lb/>
守不失我祖宗設立三衛夷人一年兩貢恪有定例館<lb/>
穀之厚賜予之繁恩至渥矣以故夷人畏威向化稱臣<lb/>
欵塞不敢驕背但邇年以來巡撫總兵不得其人怯懦<lb/>
蓄縮茍且姑息既不能振揚武畧以致夷人跋扈全無<lb/>
忌憚謀國之臣又不能循守祖宗舊制濫容進貢冒與<lb/>
官職以致夷人父兄子姪争肆求討茍不如志輙來犯<lb/>
邊甚則邊臣受其賄賂譯使與之交通啟釁挑禍懐奸<lb/>
<pb n="KR2f0027_WYG_004-24a"/>
蓄患要非一日況此敵患切門庭癰藏肘腋其於國家<lb/>
之事可憂方大不但損威傷體而已合候命下之日移<lb/>
咨兵部轉行彼處巡撫并今次差去科道查勘等官從<lb/>
實察訪犯邊夷人是何酋首屬何部落其陽為進貢隂<lb/>
肆侵犯竟出何謀根極貢使犯順之情追究邊臣失守<lb/>
之故徑自奏請定奪伏望皇上留情邊事振厲國威文<lb/>
武得人紀綱申飭則裔夷自服中國自尊邊境肅清而<lb/>
宗社永安矣所有奉㫖宣諭夷人文字開坐進呈凟塵<lb/>
<pb n="KR2f0027_WYG_004-24b"/>
聖覽縁係欽奉宣諭夷情事理未敢擅便謹題請㫖嘉<lb/>
靖十一年十二月二十六日具題本月二十八日奉聖<lb/>
㫖知道了便行巡撫及差去科道官著從實查訪犯邊<lb/>
夷人是何酋首部落明白來説欽此<lb/>
　　一夷情疏<lb/>
主客清吏司案呈奉本部送該通政使司連狀送據土<lb/>
魯番夷使瑪哈瑪特和里鼐翁等告稱我們是嘉靖十年<lb/>
十一月有蘇勒坦莽蘇爾王差我們謝恩進貢來到肅州<lb/>
<pb n="KR2f0027_WYG_004-25a"/>
東關寺裏安住本月内有陳太監差家人王洪問我們<lb/>
要去好馬伍箇薩哈廉一箇玉石三塊留下好的一塊<lb/>
重三斤退囘兩塊捨力孫皮三十箇鐡角皮三十條西<lb/>
羊布二疋銀䑕皮一百八十箇大葡萄六斗小葡萄五<lb/>
斗有我們衆人來京進本了也不見下落今我們去禮<lb/>
部去告賞行到兵部前正撞見陳太監的家人王洪挐<lb/>
我們的東西本人來了纔得明白是我們挐去禮部告<lb/>
了别的要了東西的都這箇人來了我們的都明白如<lb/>
<pb n="KR2f0027_WYG_004-25b"/>
蒙乞送禮部憐憫逺夷有此具告等因到部送司及據<lb/>
陳太監家人王洪口供於嘉靖十年八月内夷人奶翁<lb/>
等在肅州地面與軍民人等交易是陳太監分付與伊<lb/>
買馬等項委果得過馬五匹并玉石一塊不知斤兩鐡<lb/>
角皮二十張捨力孫皮二十張銀䑕皮一百二十張鎖<lb/>
袱一段薩哈廉一段鎖子葡萄大小共四斗西羊布一<lb/>
疋説到甘州與伊價銀後洪只在肅州居住不知陳太<lb/>
監到甘州曽否還伊銀價據此除將王洪責令中兵馬<lb/>
<pb n="KR2f0027_WYG_004-26a"/>
司牢固監候并願與同監夷使二名呼爾班逹巴巴薩哩<lb/>
俱取收管外案呈到部看得夷使瑪哈瑪特和里鼐翁等<lb/>
所告前情既經奏行兵部題奉欽依轉行陜西巡按御<lb/>
史查勘去訖今本夷又於兵部衙門外將奏本人役撦<lb/>
挐到部告出前情其怨懟不平驕悍無忌甚是有傷國<lb/>
體但前項馬匹玉石等物審據太監陳浩家人王洪所<lb/>
供得過銀䑕皮等物數目多寡與和里鼐翁原奏大畧<lb/>
相同則夷人所告不虛事為有據為照中夏之待外夷<lb/>
<pb n="KR2f0027_WYG_004-26b"/>
界限貴嚴所以古者大夫無境外之交本朝法例有索<lb/>
取之禁所據前項夷人到邊凢我守疆之臣一言不可<lb/>
與之潛通一錢不可與之私易況賈胡尚利易啟戎心<lb/>
今太監陳浩受朝廷邊方重寄乃敢違法貪黷至此不<lb/>
惟取侮外夷抑已敢犯重憲若是果的實情罪非輕但<lb/>
本夷輙擅挐人全無畏忌王洪應口供認無復辯詞中<lb/>
間或有隠情未可逆測但裔夷訟中國事關大體合當<lb/>
從重明白議處既不可墮外夷之計以損國威亦不可<lb/>
<pb n="KR2f0027_WYG_004-27a"/>
失逺人之心以召邊釁又不可縱邊臣之貪以屈國法<lb/>
且據通事人員譯知和里鼐翁等口稱欲聲寃闕廷要<lb/>
求明白恐亦未可諉之查勘可以杜結況此夷今在輦<lb/>
轂之下尚爾跋扈憑陵若囘至甘肅地方事情不明夷<lb/>
心不服則二三邊臣豈能控制驅遣況已被夷人訴訟<lb/>
跡涉嫌疑勢難壓服搆禍生事理所必至臣等以為此<lb/>
事在朝廷當大有處分方保不害治體如䝉乞賜宸斷<lb/>
勅差法司錦衣衛堂上官各一員給事中一員前徃甘<lb/>
<pb n="KR2f0027_WYG_004-27b"/>
肅地方㑹同總制官巡按御史作急勘問若夷使奶翁<lb/>
等所奏俱實將各官所得夷人原物盡行追給明白仍<lb/>
量調人馬將一行進貢夷人防送先行督令出關務在<lb/>
起程囘國去訖勘事官方許囘京具奏請㫖然後將有<lb/>
罪人員從重處治如此庶夷情早得明白發遣不致逗<lb/>
留縱肆而朝廷令嚴法重亦足以服逺夷之心矣臣等<lb/>
愚見區區伏乞聖明留神縁係夷情事理未敢擅便謹<lb/>
題請㫖嘉靖十二年二月十八日具題二十日奉聖㫖<lb/>
<pb n="KR2f0027_WYG_004-28a"/>
這夷情便差法司錦衣衛堂上官并給事中各一員押<lb/>
帶王洪及夷使前徃甘肅㑹同總制尚書唐龍及巡按<lb/>
御史查提應審人犯逐一從公勘問明白具奏定奪各<lb/>
寫勅與他其餘依擬行欽此<lb/>
　　一夷情疏<lb/>
主客清吏司案呈嘉靖十一年十一月該陜西行都司<lb/>
都指揮同知徐威等起送土魯番并天方國等地面蘇<lb/>
勒坦莽蘇爾王等差來夷使瑪哈瑪特和里鼐翁等赴京進<lb/>
<pb n="KR2f0027_WYG_004-28b"/>
貢該本部將各夷使進到方物騐收及將各番王求討<lb/>
事情俱經具題給賞外即今差官督發各夷起程查得<lb/>
今次土魯番入闗進貢共二百九十名天方國一百三<lb/>
十七名縁舊例各夷入貢十人内准與起送一人其土<lb/>
魯番等處來貢止許與哈密依時同來竝不許過十人<lb/>
後為寛禁例以舒夷情事又准毎十人起送二人其土<lb/>
魯番天方國兩處先年赴京人數多不過二十餘人惟<lb/>
是今次到京人數倍多且開列地面王號動致數十以<lb/>
<pb n="KR2f0027_WYG_004-29a"/>
致求討之文不勝其繁不惟違越舊規抑亦非以小事<lb/>
大之體若不及今區處將來踵襲故常於賞賜則難於<lb/>
應付於體統則難以制馭恐非善後永乆之圖等因案<lb/>
呈到部看得西域諸國載在㑹典惟是土魯番天方國<lb/>
賽瑪爾堪等乃其國號其稱王者亦止是一人前此求<lb/>
討番文除國王外多者不過十餘紙大抵皆稱王母王<lb/>
弟王子頭項其餘部落地面𩔖稱頭目名色惟是今次<lb/>
土魯番開稱王號者七十五人天方國稱王號者二十<lb/>
<pb n="KR2f0027_WYG_004-29b"/>
七人不别孰為國主孰為部領今次勅書囘賜之間若<lb/>
一槩具答如其所稱則是所開地面皆係入貢之國而<lb/>
彼國亦無復君臣之辨矣此等事體大有關係廟堂之<lb/>
上宜有處分一以尊中國之體一以折外夷之奸況其<lb/>
稱號名目既多則貢物雖㣲自當如例給賞求討相同<lb/>
自當逐項囘答且一次准許日後遂為成例將來不副<lb/>
其無厭之求則執詞啟釁未必不由於此宋人嵗幣之<lb/>
事盖可鑒已所以富弼當國家事勢逼迫之時猶力争<lb/>
<pb n="KR2f0027_WYG_004-30a"/>
獻納二字古人慎重事體如此逺人豈得不畏我朝以<lb/>
堂堂一統國勢尊强非前代比況列聖相承神威聖武<lb/>
四夷震疊泰山之勢何所不壓而蕞爾小夷乃或肆其<lb/>
狡詐槩稱王號僭凟天朝揆諸國無二主之義責之以<lb/>
小事大之道彼將何詞為此臣等議得今次囘賜勅書<lb/>
除各國國王一人宜從本等稱號其餘恐未可𩔖以王<lb/>
號囘答合無請自聖裁勅下内閣輔臣從長議處撰勅<lb/>
一道發明華夷君臣大義備述祖宗相待外夷恩威並<lb/>
<pb n="KR2f0027_WYG_004-30b"/>
用舊規丁寜天語示以畫一之令責付進貢夷使齎還<lb/>
本國宣示國王俾知遵守庶懐柔之道制馭之方各得<lb/>
其宜斯為聖王禦戎之上䇿矣臣等膚淺之見未知逺<lb/>
猷伏惟聖明裁擇縁係夷情事理未敢擅便謹題請㫖<lb/>
嘉靖十二年四月十三日具題本月十五日奉聖㫖依<lb/>
擬欽此<lb/>
　　一夷情疏<lb/>
禮科抄出少傅兼太子太師吏部尚書華盖殿大學士<lb/>
<pb n="KR2f0027_WYG_004-31a"/>
張孚敬等題今該禮部手本開稱今次進貢夷人土魯<lb/>
番稱王號者七十五人天方國稱王號者二十七人欲<lb/>
將勅書除國王一人宜從本等封號其餘未可𩔖以王<lb/>
號囘答合無請自聖裁勅下内閣輔臣從長議處撰勅<lb/>
一道責付夷使齎還本國宣示國王俾知遵守等因奉<lb/>
聖㫖依擬欽此欽遵臣等反覆思維看得西域諸國稱<lb/>
王數多恐是本國封授或伊部落自相稱呼皆未可知<lb/>
又查得先年土魯番等國進貢使臣多寡不同稱王者<lb/>
<pb n="KR2f0027_WYG_004-31b"/>
亦曽有三四十人俱以王號囘答今次若不依來文止<lb/>
囘答本國國王一人誠恐夷情不恊執詞觖望合無仍<lb/>
勅禮兵二部再加從長議處停當奏請定奪務使國體<lb/>
尊嚴夷情懾服庶得禦戎之道矣等因奉聖㫖卿等以<lb/>
所議欲仍命禮兵二部從長計議亦是慎處之道其稱<lb/>
王還查舊文同否一併議來禮兵二部知道欽此抄出<lb/>
到部臣等議得土魯番天方國自𢎞治正徳及嘉靖八<lb/>
年以前入貢屢次其赴京使臣求討物件稱呼名號竝<lb/>
<pb n="KR2f0027_WYG_004-32a"/>
未有如今次之多是以本部欲乞聖裁勅下内閣輔臣<lb/>
從長議處誠欲尊崇國勢節省國儲將以少効芹曝之<lb/>
愚也今内閣輔臣題稱前因復䝉陛下勅令禮兵二部<lb/>
從長議處是臣等初意欲伸中國之威而惜夫體輔臣<lb/>
之意恐召外夷之怨而啟乎釁皆以納忠於陛下非為<lb/>
身謀也但看得西域諸國稱王號者惟土魯番天方國<lb/>
賽瑪爾堪三國節年入貢其餘如日落等國國名尚多<lb/>
來朝絶少自與土魯番等國不相統屬查得土魯番自<lb/>
<pb n="KR2f0027_WYG_004-32b"/>
𢎞治正徳以來入貢十三次天方國自正徳以來入貢<lb/>
四次毎次稱王號者多止一人或二人三人其餘多稱<lb/>
頭目親屬嘉靖二年八年天方國稱王號者始多至六<lb/>
七人土魯番稱王號者始多至十一二人而二年内賽<lb/>
瑪爾堪始稱王至二十七人内閣題稱先年亦曽有稱<lb/>
王至三四十人者盖即嘉靖二年併三國而數之有此<lb/>
數也若今次土魯番則七十五王天方國則二十七王<lb/>
而近日續到賽瑪爾堪則五十三王併而數之則為百<lb/>
<pb n="KR2f0027_WYG_004-33a"/>
五六十王矣是前此來朝稱王竝未有如今次之甚其<lb/>
所稱王號查與舊文竝無相同即有同者地面又復不<lb/>
同及查先朝囘賜勅書𢎞治以來或止囘本國國王一<lb/>
人其餘頭目親屬即該載一勅之中或一地面幾處内<lb/>
一地面頭目幾名不拘多少賜勅一道或各照親屬名<lb/>
色如嘉靖八年毎人賜勅一道今開列地面既多稱呼<lb/>
王號者尤多揆諸舊例殊為參差不一必欲依文囘答<lb/>
如徃年賽瑪爾堪例但恐彼時亦出於一時不審不及<lb/>
<pb n="KR2f0027_WYG_004-33b"/>
致詳之過恐未可遂以為例襲而行之也況賽瑪爾堪<lb/>
止因嘉靖二年添稱王號二十七人此其肇端今次遂<lb/>
致倍踰其數豈不可為鑒哉查得成化元年該禮部議<lb/>
稱土魯番等國今後來朝經由哈密地方者就彼聽候<lb/>
同來竝不許過十人及不得假作别番名目濫放入關<lb/>
此係著例可考者也𢎞治元年該甘肅鎮巡等官奏稱<lb/>
哈密地面同賽瑪爾堪天方國等處使臣六百一名土<lb/>
魯番三起男婦四百十四名口俱來進貢本部為照差<lb/>
<pb n="KR2f0027_WYG_004-34a"/>
人過多冒賞太濫議擬合於六百一名口内量准二百<lb/>
名其天方國果係原來夷人量准十數人起送來京其<lb/>
額外多餘并土魯番等三起合俱以禮阻囘及請勅切<lb/>
責鎮巡官員今後務要照例騐放起送其守關原報官<lb/>
貟行巡按御史查提問罪此係禁例之嚴近在孝宗之<lb/>
朝非逺也則是前此國家之處三項夷人固嘗禁其不<lb/>
得假濫名目亦嘗節其起送人數至於土魯番三起男<lb/>
婦四百餘人又嘗盡數以禮阻囘既而於鎮巡騐放官<lb/>
<pb n="KR2f0027_WYG_004-34b"/>
員則加切責於守關原報人員則行提問是皆老成謀<lb/>
國之臣其重體惜費伸威振法處置曲盡固未嘗慮<lb/>
有他患也臣等竊謂自古中國之於裔夷當其來朝入<lb/>
貢雖嘉其納欵之誠未嘗直與拒絶至於貢期方物未<lb/>
嘗不有體例為之節制其或名號僭差言詞侮慢未嘗<lb/>
不正以大義責其無禮必如此而後有内夏外夷之辯<lb/>
天冠地履之分庶幾徳可逺施威可逺加而中國不失<lb/>
為中國矣今土魯番天方國稱王太多事關國家大體<lb/>
<pb n="KR2f0027_WYG_004-35a"/>
若謂其本國封授則前此舊文所無若謂其部落相呼<lb/>
則不當聞於闕下若止依來文囘答則土魯番天方國<lb/>
皆一國也恐自此而為數十國矣若𩔖以王號答稱人<lb/>
與勅書一道竊恐自今以後各項地面各執所得勅書<lb/>
率其部落任意加増將來無時入貢勢難阻絶貢使日<lb/>
増則道路有司供費日甚賞賜囘答無有紀極以府庫<lb/>
有常之財似不足以充谿壑無涯之欲況臣等昨來親<lb/>
赴左順門看給囘賜土魯番天方國所費禮物不貲其<lb/>
<pb n="KR2f0027_WYG_004-35b"/>
織金蟒龍各様鳥獸段匹俱係永樂年間織造之物顔<lb/>
色鮮明金縷緻密非近年織造者可及詢之管庫人員<lb/>
亦云見今積貯空虛後將難繼且夷人所貢鐡銼等件<lb/>
俱無用之物而竭我帑藏以應彼求討是敝中國而事<lb/>
外夷恐非計之得者也臣等愚議合無查照累朝舊規<lb/>
成化𢎞治年間事例今次囘賜勅書除本國國王一人<lb/>
應從原來稱號其餘止宜照依原來各項地面名目直<lb/>
書不用王字不拘地面多少給賜一道不必人與一勅<lb/>
<pb n="KR2f0027_WYG_004-36a"/>
於本國國王勅内伸重天語少加詰責今後不許濫稱<lb/>
别項地面王號止照先年頭目名色入貢使知國無二<lb/>
王大義仍乞定以貢期限以人數不許其來朝無時如<lb/>
此庶幾正名定分謹始防㣲伸中國之威懾外夷之心<lb/>
禦戎之䇿斯為得矣臣等管見區區如此若夫長慮熟<lb/>
計𢎞見達識為國家建千百年乆逺之謀實惟密勿元<lb/>
臣職掌絲綸之事伏乞聖明仍勅輔臣叅酌臣等查議<lb/>
稽按累朝舊章應否從長處分使國體尊安惟復依文<lb/>
<pb n="KR2f0027_WYG_004-36b"/>
囘答使夷情順悦臣等擅難定擬伏乞聖裁縁係夷情<lb/>
及奉欽依卿等以所議欲仍命禮兵二部從長計議亦<lb/>
是慎處之道其稱王還查舊文同否一併議來禮兵二<lb/>
部知道事理未敢擅便謹題請㫖嘉靖十二年四月二<lb/>
十九日具題五月初四日奉聖㫖是這各夷勅書毎國<lb/>
稱王只准一人餘俱作頭目字様欽此<lb/>
　　一請給勅書疏<lb/>
主客清吏司案呈先該本部等衙門㑹議得今次囘賜<lb/>
<pb n="KR2f0027_WYG_004-37a"/>
土魯番等國勅書除本國國王一人應從原來稱號其<lb/>
餘止宜照依原來各項地面名目直書不用王字不拘<lb/>
地面多少給賜一道不必人與一勅等因㑹題奉聖㫖<lb/>
是這各夷勅書毎國稱王只准一人餘俱作頭目字様<lb/>
欽此除備行翰林院撰給去後節該内閣退出手本稱<lb/>
説毎國地面人名數多囘賜并求討物件尤多若共載<lb/>
一勅紙張短窄難以該載等因案呈到部看得臣等原<lb/>
議大畧惜王號之答無非尊崇國體之意伏奉欽依仍<lb/>
<pb n="KR2f0027_WYG_004-37b"/>
足正名定分伸威正法可為萬世遵守者也其囘賜勅<lb/>
書臣等原議不必人與一勅良以王言如絲其出如綸<lb/>
故議欲少賜裁抑以慎重綸綍亦使不為異日藉口沿<lb/>
襲得以加増入貢將無紀極況訪得各夷毎次囘賜勅<lb/>
書人齎一道毎勅用馬二疋用跟隨人夫二名騷擾地<lb/>
方陵虐驛遞皆以勅書為詞但前此賜勅數少驛遞猶<lb/>
可支持若今次土魯番天方國共百有二人若賜勅一<lb/>
百二道其勢益盛其為地方之擾驛遞之害何可勝言<lb/>
<pb n="KR2f0027_WYG_004-38a"/>
聖王之政惠近以及逺春秋之法詳内而畧外此臣等<lb/>
所以有前議也今因内閣説稱前因連日差官請勅議<lb/>
擬未定各夷羈住日乆專待勅書啟行為此臣等今日<lb/>
親赴内閣㑹同輔臣面議委的人數太多紙幅短窄不<lb/>
能共載一勅及議得各地面夷人頭目既已更易名稱<lb/>
須更人與一道使知朝廷囘答恩典正名大義似亦穏<lb/>
便況止是囘賜禮物之文與詔諭國王勅書不同合無<lb/>
伏候聖裁俯從臣等㑹同内閣今議其求討夷人宜照<lb/>
<pb n="KR2f0027_WYG_004-38b"/>
依原來番文頭項人與一紙候寫完之日總封完固共<lb/>
為一通責付夷使瑪哈瑪特和里鼐翁和卓阿克力二人<lb/>
各齎囘本國國王照名給散庶朝廷之體統外夷之觀<lb/>
聽驛遞之便益無不於此得矣縁係請給勅書事理未<lb/>
敢擅便謹題請㫖嘉靖十二年五月十六日具題本月<lb/>
十八日奉聖㫖依擬欽此<lb/>
　　一雩壇禮儀疏<lb/>
祠祭清吏司案呈該本部題伏覩崇雩壇告成除祭器<lb/>
<pb n="KR2f0027_WYG_004-39a"/>
樂舞舞衣等項一應事宜先已具題奉有欽依行移各<lb/>
該衙門欽遵外所有儀注先該本部叅酌欽定祈穀儀<lb/>
注議擬上請迄今未䝉欽定發下及樂章未經翰林院<lb/>
撰擬臣等仰惟皇上敬天勤民稽古建事比嵗肇建雩<lb/>
壇於圓丘之旁以祀天禱雨為民祈福誠帝王之重務<lb/>
子育元元之盛心也竊惟本壇儀注樂章係出肇創初<lb/>
制必須預為酌定演習熟閑庶修舉雩祀之時禮備樂<lb/>
和可以宣達隂陽感通上下且當著之祀典永示遵守<lb/>
<pb n="KR2f0027_WYG_004-39b"/>
所據本壇告成日乆其儀注樂章俱未經擬定目今天<lb/>
時亢暵臣等欲恭請聖駕出郊致禱但裁擬未定未可<lb/>
舉行相應具請伏望皇上念兹雩祀重事聖朝特典萬<lb/>
幾之暇將前次進呈儀注俯垂睿覽早賜聖裁仍特命<lb/>
翰林院撰擬樂章祀文發下本部及所司遵奉施行遂<lb/>
令載諸祀典以昭一代之休臣等幸甚天下幸甚等因<lb/>
題奉聖㫖這雩祀樂舞禮儀你毎考議一帖來看欽此<lb/>
欽遵臣等謹按古者大雩之祀命樂正習盛樂舞皇舞<lb/>
<pb n="KR2f0027_WYG_004-40a"/>
夫凡祭非不用樂也獨雩祀用盛樂凡樂必備歌工舞<lb/>
士獨雩祀重舞盖樂舞者無非假聲容之和以宣暢隂<lb/>
陽之氣詔告天地之間以達神明之情耳而雨者乃天<lb/>
地之施必隂陽和而始降也此神理感通不過如此然<lb/>
上世之禮無所於考而後代之制不能皆同亦未能盡<lb/>
合先王之禮臣等請叅酌古今為之㑹通除一切奠獻<lb/>
樂歌禮節具如常儀外惟盛樂皇舞之説宜稍依據古<lb/>
人創為聖朝之制臣等請三獻禮成之後九奏樂止之<lb/>
<pb n="KR2f0027_WYG_004-40b"/>
時燎揚將舉賛者宜賛樂奏雲門之舞樂舉乃賛禮畢<lb/>
仍命儒臣檃括雲漢詩詞别製雲門一曲使文舞士武<lb/>
舞士竝舞而合歌之雲門者乃周官大司樂以祀天神<lb/>
之舞取其雲出天氣雨出地氣也堯取以名樂亦本此<lb/>
耳仍於正樂之外神樂觀増設鼓吹數番選教舞童百<lb/>
人青衣執羽繞壇周旋歌雲門之曲而舞曲凡九成而<lb/>
始奏禮畢其舞節樂數合候命下行太常寺少卿張鶚<lb/>
逐一議擬㑹同本部叅酌停當伏請聖裁所據前項加<lb/>
<pb n="KR2f0027_WYG_004-41a"/>
増樂舞及先經進呈儀注謹叅録一通開坐上請伏乞<lb/>
聖明特賜裁正頒下遵奉施行臣等不勝幸甚縁奉欽<lb/>
依這雩祀樂舞禮儀你毎考議一帖來看事理未敢擅<lb/>
便謹題請㫖嘉靖十二年五月初十日題十四日奉聖<lb/>
㫖是依擬行欽此<lb/>
　　　計開<lb/>
　　　　大雩乃祀天禱雨之祭如遇一嵗天氣亢暵<lb/>
　　　　　則于季春之末禮部具奏請行雩禮得㫖<lb/>
<pb n="KR2f0027_WYG_004-41b"/>
　　　　　行欽天監擇仲夏吉日具奏舉行<lb/>
　　　　一前期五日太常寺奏請欽命文武大臣毎<lb/>
　　　　　日視牲<lb/>
　　　　一次日太常寺奏祭祀如常儀<lb/>
　　　　一前期三日告請太祖配神于太廟行一獻<lb/>
　　　　　禮<lb/>
　　　　一前期二日太常卿同光禄卿面奏省牲如<lb/>
　　　　　常儀<lb/>
<pb n="KR2f0027_WYG_004-42a"/>
　　　　一正祭前期太常寺陳設如儀是日早免朝<lb/>
　　　　　錦衣衛備法駕設板輿于奉天門正中上<lb/>
　　　　　常服乘輿至南郊由西天門歴昭亨門降<lb/>
　　　　　轝過門陞輿至崇雩壇之西降轝禮部太<lb/>
　　　　　常官導上由東左門入正南靈星左門入<lb/>
　　　　　壇由中陛左陞至壇恭視神位畢出至神<lb/>
　　　　　庫視籩豆至神厨視牲畢導駕官導上至<lb/>
　　　　　幕次具祭服出導駕官導上由左門入内<lb/>
<pb n="KR2f0027_WYG_004-42b"/>
　　　　　壝靈星左門入壇典儀唱樂舞生就位執<lb/>
　　　　　事官各司其事内賛奏就位上就御拜位<lb/>
　　　　　典儀唱迎神奏樂樂止内賛奏四拜上四<lb/>
　　　　　拜平身<hi>傳賛百官同</hi>典儀唱奠玉帛奏樂<lb/>
　　　　　内賛奏陞壇上陞至上帝前奏跪搢圭上<lb/>
　　　　　跪搢圭司香官捧香跪進于上左奏上香<lb/>
　　　　　上三上香訖捧玉帛官以玉帛跪進于上<lb/>
　　　　　右上受玉帛奠訖奏出圭導至太祖前<hi>儀</hi>
<pb n="KR2f0027_WYG_004-43a"/>
　　　　　<hi>同進香并帛俱右</hi>奏復位樂止典儀唱進<lb/>
　　　　　俎奏樂齋郎舁饌至内賛奏陞壇上陞至<lb/>
　　　　　上帝前奏搢圭進俎出圭導至太祖前<hi>儀</hi>
　　　　　<hi>同</hi>奏復位樂止典儀唱行初獻禮奏樂内<lb/>
　　　　　賛奏陞壇上陞至上帝前奏搢圭捧爵官<lb/>
　　　　　以爵跪進于上右上受爵獻爵上獻訖奏<lb/>
　　　　　出圭奏詣讀祝位奏跪上至讀祝位跪<hi>傳</hi>
　　　　　<hi>賛百官皆跪</hi>樂暫止内賛賛讀祝讀祝官<lb/>
<pb n="KR2f0027_WYG_004-43b"/>
　　　　　跪讀訖樂復作内賛奏俯伏興平身<hi>傳賛</hi>
　　　　　<hi>百官同</hi>導至太祖前<hi>儀同前</hi>奏復位樂止<lb/>
　　　　　典儀唱行亞獻禮奏樂<hi>儀同初獻惟不讀</hi>
　　　　　<hi>祝</hi>樂止典儀唱行終獻禮奏樂<hi>儀同亞獻</hi>
　　　　　樂止太常卿進立于壇前東向立唱賜福<lb/>
　　　　　胙内賛奏詣飲福位上陞至飲福位奏跪<lb/>
　　　　　奏搢圭光禄卿捧福酒跪于上左内賛奏<lb/>
　　　　　飲福酒上飲訖光禄官捧福胙跪于上左<lb/>
<pb n="KR2f0027_WYG_004-44a"/>
　　　　　内賛奏受胙上受訖奏出圭俯伏興平身<lb/>
　　　　　奏復位上復位内賛奏四拜上四拜平身<lb/>
　　　　　<hi>傳賛百官同</hi>典儀唱徹饌奏樂執事官徹<lb/>
　　　　　饌訖樂止典儀唱送神奏樂内賛奏四拜<lb/>
　　　　　上四拜平身<hi>傳賛百官同</hi>樂止典儀唱讀<lb/>
　　　　　祝官捧祝進帛官捧帛掌祭官捧饌各詣<lb/>
　　　　　燎位上退拜位之東立典儀唱望燎奏樂<lb/>
　　　　　樂奏雲門之曲内賛奏禮畢導駕官導上<lb/>
<pb n="KR2f0027_WYG_004-44b"/>
　　　　　至幕次易祭服畢還宫<hi>壇上樂舞不止九</hi>
　　　　　<hi>成乃止</hi>
　　一雨澤疏<lb/>
祠祭清吏司案呈該本部題奉本部送據順天府呈先<lb/>
奉禮部劄付該本部題奉欽依仰本府率屬祈禱雨澤<lb/>
等因到府率領僚屬官吏人等擇日齋戒於各廟䖍誠<lb/>
祈禱除本年五月十三日節降㣲雨未遍不開外至十<lb/>
九日申時分天降雨澤至酉時止普沛肆野入土約有<lb/>
<pb n="KR2f0027_WYG_004-45a"/>
三寸理合呈報施行等因到部送司案查先該本部題<lb/>
稱今春徂夏亢暵不雨今照例行順天府率屬祈禱奉<lb/>
聖㫖依擬欽此續該司禮監太監戴永傳奉聖㫖今春<lb/>
徂夏雨澤愆期農事可憂朕心怵惕你部裏已奏令順<lb/>
天府率屬祈禱了今自明日始朕與爾文武羣工各修<lb/>
省齋心滌慮以俟甘澤青衣朝叅辦事雨降後如故禮<lb/>
部知道欽此又該司禮監太監韋霦傳奉聖諭朕惟時<lb/>
雨未降麥苗稿矣昨有㫖令順天府率屬祈請乆未感<lb/>
<pb n="KR2f0027_WYG_004-45b"/>
通今自本月二十九日始爾遣官各致齋三日於五月<lb/>
初二日卿言祭北極佑聖之神侍郎若水祭東嶽泰山<lb/>
之神春祭都城隍之神道瀛祭漢前將軍夀亭侯之神<lb/>
務秉潔誠以格神貺欽此傳奉到部節經通行欽遵外<lb/>
今該前因案呈到部臣等仰惟皇上憂切蒸黎慮深稼<lb/>
穡宸衷積念天意遽迴移造化之𤣥功革隂陽之常數<lb/>
致兹甘雨尚及農時布䕶彌漫和氣同帝謨之廣運滂<lb/>
沱霑霈天澤與恩波而竝流肆野同歡玖農相慶天心<lb/>
<pb n="KR2f0027_WYG_004-46a"/>
黙佑閭閻歌大有之年帝力何知海宇洽無為之化臣<lb/>
等謬司邦禮樂此歳功優渥均沾涓滴無補惟知慶忭<lb/>
百倍恒情所據向來陛下減損服御飲膳及臣下朝叅<lb/>
服色并諸燕享之禮宜遵照先奉欽諭壹切如故事事<lb/>
臣等未敢擅便謹題請㫖嘉靖十二年五月二十日具<lb/>
題二十二日奉聖㫖是亦有諭了欽此<lb/>
　　一修省疏<lb/>
祠祭清吏司案呈奉本部送禮科抄出少𫝊兼太子太<lb/>
<pb n="KR2f0027_WYG_004-46b"/>
師吏部尚書華盖殿大學士張孚敬等題今日臣等趨<lb/>
朝忽見彗星復出於東北約在畢昴之間光芒稍見臣<lb/>
等竊惟變不虛生仰惟皇上聖徳格天自足以弭變致<lb/>
祥但臣等奉職無狀祗懼之心不能自已除另行自陳<lb/>
外合無令該部具奏通加修省以囘天意等因奉聖㫖<lb/>
彗星為異退而復見者四矣上天垂戒朕敢不祗懼卿<lb/>
等各思匡逮不必自疏便擇日朕於殿陛祭告爾文武<lb/>
羣工宜痛加省慎以賛朕不逮上囘天意禮部知道欽<lb/>
<pb n="KR2f0027_WYG_004-47a"/>
此欽遵抄出送司案呈到部臣等仰惟陛下秉純聖之<lb/>
徳勵精明之政兢兢業業欽崇天道顧畏民碞可謂至<lb/>
矣乃兹彗星之異三嵗四見至厪聖心祗懼卜日躬即<lb/>
殿陛行祭告之禮勅大小羣工痛加省慎重以賛朕不<lb/>
逮為言此實明王克謹天戒之心一念抑畏之誠固以<lb/>
感格於冲漠之表妖星之退天意之囘必有響應者矣<lb/>
但揆厥所由實由臣等佐理無狀鰥曠廢職積愆稔戾<lb/>
之所致也除欽遵明命痛加省慎外仍通行榜示大小<lb/>
<pb n="KR2f0027_WYG_004-47b"/>
羣工一體欽遵以十二日為始青衣朝叅辦事至祭告<lb/>
後三日而止仍乞天語丁寜申勅羣臣自今伊始凡一<lb/>
切用人行事務宜秉執公正絶去私邪勿餙虛文務宣<lb/>
實政庶幾仰承徳意以上答天心實為宗社生靈幸甚<lb/>
縁節奉欽依禮部知道未敢擅便謹題請㫖嘉靖十二<lb/>
年六月十二日題本日奉聖㫖依擬爾文武羣工俱與<lb/>
有天工之責各宜痛滌乃心秉公持正以賛朕躬勿視<lb/>
為故事欽此<lb/>
<pb n="KR2f0027_WYG_004-48a"/>
　　一公務疏<lb/>
祠祭清吏司案呈奉本部送禮科抄出南京禮部等部<lb/>
右侍郎黄綰等題案照各准本部咨准工部該户部等<lb/>
衙門㑹題該欽差總督漕運兼巡撫鳯陽等處地方都<lb/>
察院右副都御司劉節題開地方應議事宜内一件建<lb/>
城垣據直𨽻鳯陽府申前事議照各府州縣俱有城池<lb/>
鳯陽府乃國家根本重地所設留守司并鳯陽府縣以<lb/>
及八衛一所獨無城池可為防守累經建議拘於方向<lb/>
<pb n="KR2f0027_WYG_004-48b"/>
有礙年嵗荒歉既舉復輟合無再行南京禮工二部各<lb/>
委堂上官一員并欽天監熟知地理風水官員親詣鳯<lb/>
陽府精加相度如果便利無礙相應建築甎城就行定<lb/>
擬闊狹逺近并興造規模畫圖貼説仍計合用工料徑<lb/>
自奏請裁奪等因該戸部等衙門㑹議題奉欽依咨行<lb/>
工部看得所題建築甎城事宜相應勘處備咨到部轉<lb/>
委臣等親詣鳯陽府查照都御史劉節所議前項事宜<lb/>
逐一相度查處徑自奏請定奪隨該臣等行委南京欽<lb/>
<pb n="KR2f0027_WYG_004-49a"/>
天監冬官正許濟等并中都留守司署正留守孫璽等<lb/>
鳯陽府知府李瑜等各親誼相度隨據委官冬官正許<lb/>
濟等呈稱相看得鳯陽府治原無城垣止存土埂五十<lb/>
餘里中有皇城一座内包萬嵗山東西山勢相連皆拱<lb/>
對皇陵其萬嵗山正當前案自建皇陵到今土脉靈氣<lb/>
秘結年乆誠恐建築城垣不免開壕動土關係匪輕今<lb/>
將相過縁由圖様呈乞照驗等因又據該司府各囘申<lb/>
亦稱風水有礙等因相同臣等又經親詣陵寢及府治<lb/>
<pb n="KR2f0027_WYG_004-49b"/>
處所逐一相度切照鳯陽府治所關固宜有城池以為<lb/>
保障都御史劉節之奏誠為地方急務但仰惟皇陵乃<lb/>
宗社萬年基本而鳯陽府治正在皇陵前面䕶砂明堂<lb/>
之中凡附近四圍山塲地土累朝以來例有重禁不許<lb/>
軍民砍伐樹株掘取土石開鑿窯井及皇城内外不許<lb/>
耕種近陵處所不許置設油榨恐有震驚況今欲築鑿<lb/>
城池大興工役山川風氣焉保無傷且皇城所包萬嵗<lb/>
山即皇陵案山所以聖祖當時建立皇城形如半月抱<lb/>
<pb n="KR2f0027_WYG_004-50a"/>
向皇陵其東西鐘鼓二樓并各城門臺基亦皆拱向又<lb/>
看得周圍城基止有萬嵗山後北門一段見存甎城數<lb/>
丈其餘俱是土牆亦無開鑿壕河及查中都誌書亦云<lb/>
土牆無壕竊想聖祖建極開基三十餘年九州四海周<lb/>
思曲慮無有不至髙城深池隨處創建未嘗患財力之<lb/>
不足豈有龍飛故鄉之地慮猶未及而惜此數十里城<lb/>
池之費哉盖有深意存乎其間而非今日所敢輕測也<lb/>
若欲於此建築城池決當審避以故前此累經相勘人<lb/>
<pb n="KR2f0027_WYG_004-50b"/>
員不敢明言姑以年向不利地方荒歉為辭臣等親詣<lb/>
相度實見陵寢所關如此焉敢茍徇一方私見依違兩<lb/>
可不為陛下明言以致萬一之誤哉伏乞聖明留神睿<lb/>
斷庶於根本重地可保萬全而臣等叨䝉任使之責可<lb/>
無負矣等因奉聖㫖禮工二部看了來説欽此欽遵抄<lb/>
出送司案呈到部看得南京禮部等部右侍郎黄綰等<lb/>
題稱先該戸部等衙門㑹議備咨坐委臣等親詣直𨽻<lb/>
鳯陽府相度應否建置甎城事宜臣等看得本府在皇<lb/>
<pb n="KR2f0027_WYG_004-51a"/>
陵前面䕶砂明堂之中凡本陵附近四圍山塲地土累<lb/>
朝例有重禁不許伐木取土等項恐有震驚今欲築鑿<lb/>
城池大興工役有傷皇陵風氣決當審避一節為照鳯<lb/>
陽府治皇陵所在乃聖朝祖宗根本之地山川靈秀王<lb/>
氣所鍾不宜震驚騰洩誠如各官所議相應依擬合候<lb/>
命下二部行移彼處巡撫官及咨都察院轉行巡按御<lb/>
史并各該衙門一體遵守不須築城則皇陵永固而長<lb/>
保億萬年無疆之休矣縁奉欽依禮工二部看了來説<lb/>
<pb n="KR2f0027_WYG_004-51b"/>
事理未敢擅便謹題請㫖嘉靖十二年七月初九日具<lb/>
題十一日奉聖㫖是欽此<lb/>
　　一公務疏<lb/>
祠祭清吏司案呈奉本部送禮科抄出南京禮部等部<lb/>
右侍郎黄綰等題各准本部咨該戸部等衙門㑹議前<lb/>
事題奉欽依咨行到部坐委臣等親詣直𨽻鳯陽府地<lb/>
方精加相度應否建置甎城臣等到彼相度恭詣皇陵<lb/>
備審山川形勢有無妨礙因見寳山背面有孔數處似<lb/>
<pb n="KR2f0027_WYG_004-52a"/>
係狐狸所穿不勝駭愕切見凡人墳墓遇有此等孔穴<lb/>
皆知掩塞恐於氣脉有傷況皇陵靈氣所鍾乃宗社萬<lb/>
年根本萬一狐狸之𩔖藏匿其中日積月累徃來穿穴<lb/>
為害匪輕乞勅該部詳議差官一員帶同諳曉風水員<lb/>
役親詣寳山處所看騐孔穴淺深如有狐狸等物在内<lb/>
務要設法驅除就將孔穴擇日填塞縁此舊無事例以<lb/>
故看守人員不知所處仍乞天語叮嚀奉侍内臣及奉<lb/>
祀官員自今以後皇陵周圍内外務要不時相看遇有<lb/>
<pb n="KR2f0027_WYG_004-52b"/>
前項孔穴即便奏聞掩塞毋令積乆滋深等因奉聖㫖<lb/>
禮工二部看了來説欽此欽遵抄出送司案呈到部看<lb/>
得南京禮部等部右侍郎黄綰等題稱近因坐委臣等<lb/>
親詣鳯陽府相度應否建置甎城到彼恭詣皇陵審㸔<lb/>
有無妨礙因見寳山背面有孔數處似係狐狸所穿誠<lb/>
恐日積月累為害匪輕乞要差官帶同諳曉風水員役<lb/>
看騐擇日填塞一節為照皇陵係聖朝祖宗神靈體魄<lb/>
妥藏之地其寳山背面又為切近𤣥宫處所豈宜狐狸<lb/>
<pb n="KR2f0027_WYG_004-53a"/>
得以穿穴誠宜急用填塞今該各官看騐具奏前來相<lb/>
應依擬合候命下禮工二部各差屬官一員帶同欽天<lb/>
監諳曉地理人役前去督同彼處府衛掌印官親詣皇<lb/>
陵寳山背面看騐孔穴即便如法填塞仍行翰林院撰<lb/>
告文太常寺關領香燭帛一并齎捧前去及行彼處撫<lb/>
按官着落有司備辦祭品擇日躬行祭告行事務要填<lb/>
補停當修築堅固事畢畫圖貼説具奏覆命縁奉欽依<lb/>
禮工二部看了來説事理未敢擅便謹題請㫖嘉靖十<lb/>
<pb n="KR2f0027_WYG_004-53b"/>
二年七月初九日具題十一日奉聖㫖是欽此<lb/>
　　一慶皇朝彰聖徳以賛中興之世以昭治化之隆<lb/>
　　　少攄圖報疏<lb/>
祠祭清吏司案呈奉本部送禮科抄出朝天宫道録司<lb/>
致仕左𤣥義張振通奏臣籍係閩之福安留江唐上柱<lb/>
國端國公之後葉也臣少游泮水蚤失父天户役交連<lb/>
官司逼迫臣𢎞治壬子赴京因風土不服疾患屢作藥<lb/>
石無功遂慿親禮部祠祭司郎中林壂保息本宫茍全<lb/>
<pb n="KR2f0027_WYG_004-54a"/>
性命故宗老氏之門頗識清㣲之㫖臣謬膺前職拙守<lb/>
山林晨夕焚香於蒼穹之下上祝皇圖日永聖夀天長<lb/>
國泰民安風調雨順海不揚波三邊息塵嘉靖五年正<lb/>
月初五日欽䝉聖恩命臣撰修道教清㣲典章臣㳟奉<lb/>
徳音敢不敬承節次書完進繳臣僻居無用之地至賤<lb/>
至愚不幸出五倫之外負愧負慚臣修道四十二年功<lb/>
無毫髮感聖皇莫大之恩慚無補報際中國文明之世<lb/>
形穢士風洪惟聖主陛下天縱英華光文恊帝至仁育<lb/>
<pb n="KR2f0027_WYG_004-54b"/>
物勇智自天四海歸仁萬邦恊慶大孝啟慈闈之下徳<lb/>
音溥寛大之恩當河清海晏之時正君聖臣忠之日千<lb/>
祥至止萬國交懽相職隆爕調之寄文風當大振之時<lb/>
聖徳日新經筵朝進學盖羣英之表仁孚萬國之春招<lb/>
天地之至和慶君臣之同徳萬邦獻頌千載難逢臣觀<lb/>
歴代聖王無如今日之盛矣臣於祝釐之餘徒抽黄而<lb/>
對白不知沿流以失源作國朝中興詩二十一首天降<lb/>
寳露詩一首白鵲呈祥詩一首白兔獻瑞詩一首金臺<lb/>
<pb n="KR2f0027_WYG_004-55a"/>
八景詩九首武夷九曲詩十一首皇陵八詠詩八首輔<lb/>
臣賛和詩一首共成一册謹録上進伏望皇上以天地<lb/>
為量矜其愚不録其咎當萬幾之暇曲垂采覽益加宸<lb/>
翰正之萬感賜臣前序臣不勝感戴天恩之至等因奉<lb/>
聖㫖禮部叅看了來説欽此欽遵抄出送司案查左𤣥<lb/>
義張振通縁係先年乞陞受職人數於正徳十六年六<lb/>
月内奉詔裁革原非致仕案呈到部叅看得革職左𤣥<lb/>
義張振通本以流俗㣲跡託身𤣥教先因夤縁冒濫陞<lb/>
<pb n="KR2f0027_WYG_004-55b"/>
職後遇詔例裁革閒住正宜幽藏跧伏攻苦食淡以畢<lb/>
餘齡庶幾無玷清規茍全末路乃復假借儒墨杜撰瞽<lb/>
言雖皆歌咏聖徳紀述禎祥之詞然鄙俚紕繆言不成<lb/>
章且古人里巷歌謠固未嘗禁其自為但不當猥以疵<lb/>
賤塵凟宸嚴實為僭踰至欲請乞宸翰賜之序文尤屬<lb/>
狂悖之極究其用心無非呈技眩名希圖叙用據法所<lb/>
當究治合候命下之日將本道叅送法司問擬應得罪<lb/>
名用懲不恪俾狂妄小人知有朝廷之尊而無忌憚者<lb/>
<pb n="KR2f0027_WYG_004-56a"/>
足警於將來矣縁奉欽依禮部叅看了來説事理未敢<lb/>
擅便謹題請㫖嘉靖十二年八月十六日具題十八日<lb/>
奉聖㫖是張振通着法司提了問欽此<lb/>
　　一祭祀日期疏<lb/>
祠祭清吏司案呈該欽天監開送擇到嘉靖十三年分<lb/>
祭祀日期副本到司案查先該本部欽奉聖諭令該監<lb/>
官另具一副本來看了方着進正奏欽此今該前因案<lb/>
呈到部今將該監開到祭祀日期副本一本理合隨本<lb/>
<pb n="KR2f0027_WYG_004-56b"/>
先行進呈御覽請㫖發下其正本仍令該監於本月初<lb/>
八日早照例于奉天門設案由中路進奏縁係祭祀日<lb/>
期事理未敢擅便謹題請㫖嘉靖十二年八月二十六<lb/>
日具題二十八日奉聖㫖有諭卿言了欽此<lb/>
　　一陳情比例懇乞天恩賜復封號恭承祭祀慶賀<lb/>
　　　以便稱呼以竭愚衷疏<lb/>
儀制清吏司案呈奉本部送内府抄出岷府冠帶管理<lb/>
府事彦汰奏切念臣猥以凢庸幸叨宗末毎懐靡及補<lb/>
<pb n="KR2f0027_WYG_004-57a"/>
報無由臣於嘉靖四年按法規諫逆弟彦泥反累革爵<lb/>
仰荷聖明在上公道昭彰該部詳議臣之奏詞果遭屈<lb/>
枉題奉明㫖復臣冠帶管理府事臣已感戴皇上曲賜<lb/>
生成之恩至矣盡矣臣時加悔悟自新勉圖報稱益當<lb/>
知操盈之戒豈敢興覬覦之私伏念臣管理府事恭承<lb/>
祭祀山川社稷慶賀聖夀等節且隨班行禮者則有各<lb/>
該郡王暨諸將軍以下宗室及官吏生員人等居臣之<lb/>
後臣居班首未䝉賜復封號稱呼誠為不便以故昧死<lb/>
<pb n="KR2f0027_WYG_004-57b"/>
懇乞天恩賜復舊封王號庶乎行禮之間祝讃有儀觀<lb/>
瞻不失臣查得石城端隠王子鎮國將軍宸潣子拱梴<lb/>
查比代府武邑王聰<graphic n="KR1948" url="https://raw.githubusercontent.com/kanripo/KR-Gaiji/master/images/KR1948.png" mimeType="image/png"/>蜀府華陽王申鍷沒後俱得復<lb/>
奏縁由比奏隨該禮部議得宸潣既是查明止因迎父<lb/>
册而失拜君恩縱下人而誆騙民財比與聰<graphic n="KR1948" url="https://raw.githubusercontent.com/kanripo/KR-Gaiji/master/images/KR1948.png" mimeType="image/png"/>申鍷打<lb/>
死人命敗壊祖宗神廟奸謀等事者尤為不同原情酌<lb/>
理相應追封祭塟又查得管理府事弋陽王拱樻首為<lb/>
伊祖奠壏先因訐奏寜靖王奠培革爵奏辯亦得追封<lb/>
<pb n="KR2f0027_WYG_004-58a"/>
臣因按法諫弟以致褫爵伏望皇上篤念親親一視同<lb/>
仁乞賜復臣封號俾臣得以竭誠慶祝祗承祭祀有便<lb/>
稱呼臣昧死投陳不勝懇切戰慄之至等因奉聖㫖禮<lb/>
部知道欽此欽遵抄出送司查得嘉靖十年十月内該<lb/>
勅賜攝理府事岷世子譽榮奏稱懇乞特賜綸音復父<lb/>
舊爵免其攝理一節該本部查例議擬具題看得庶人<lb/>
彦汰犯該荒淫敗度抗制擅權幽囚嫡母至於焚死親<lb/>
逼多官令其稱臣僭分千名不守國法其獲罪降革與<lb/>
<pb n="KR2f0027_WYG_004-58b"/>
見灂鍾鍑事體頗同今岷世子屢次奏乞辭免攝理以<lb/>
全子道情詞懇切義重天倫況彦汰降黜既乆懲艾已<lb/>
深改過自新或能仰遵先前聖諭但爵位難以議覆合<lb/>
無准令岷世子辭免其庶人彦汰查照見灂鍾鍑事例<lb/>
授以冠帶令其管理府事惟復别有定奪恩典出自朝<lb/>
廷等因覆題奉聖㫖譽榮既累次具奏情詞懇切你毎<lb/>
又這等説彦汰與冠帶管理府事着務要敬遵祖訓改<lb/>
過自新如再不悛國典具在必不輕貸欽此欽遵外今<lb/>
<pb n="KR2f0027_WYG_004-59a"/>
奏前因案呈到部看得岷府冠帶管理府事彦汰奏乞<lb/>
比例賜復封號以便慶祝祗承祭祀稱呼一節叅照彦<lb/>
汰先因幽囚嫡母致死逼令多官稱臣犯罪深重革爵<lb/>
降為庶人後因世子譽榮累次奏乞辭免攝理府事以<lb/>
全子道情詞懇切該本部題奉欽依准令辭免彦汰授<lb/>
以冠帶令其管理府事恩至隆渥彦汰自宜恪遵成命<lb/>
安守常職勉圖後善以副朝廷篤厚親親之意却乃不<lb/>
能痛加悔艾輙又攀援覬覦煩凟聖聽相應切責再照<lb/>
<pb n="KR2f0027_WYG_004-59b"/>
該府長史等官職專輔導不能以理匡諫致令任意奏<lb/>
擾各該官員㨿法亦應究治但恭遇嘉靖十二年八月<lb/>
二十五日恩詔所據該府官員相應免罪伏望皇上將<lb/>
彦汰嚴加戒諭務令遵守先奉明㫖用心管理府事不<lb/>
許似前奏擾若再不安分守法定行查照本部原日題<lb/>
奉欽依仍令世子譽榮管理府事仍舊革去冠帶庶幾<lb/>
法令嚴明恩威兼著而宗室知所警畏矣縁係陳情比<lb/>
例懇乞天恩賜復封號恭承祭祀慶賀祝讃以便稱呼<lb/>
<pb n="KR2f0027_WYG_004-60a"/>
以竭愚衷及奉欽依禮部知道事理未敢擅便謹題請<lb/>
㫖嘉靖十二年十月初三日題初五日奉聖㫖是彦汰<lb/>
着照舊冠帶管理府事不許再來奏擾如違定行處治<lb/>
不饒欽此<lb/>
　<lb/>
　<lb/>
　<lb/>
　<lb/>
<pb n="KR2f0027_WYG_004-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南宫奏稿巻四<lb/>
</p>
<p>
</p>
  </div>
</body>
</text>
</TEI>
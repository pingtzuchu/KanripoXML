<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南宫奏稿</head>
    <p>
<pb n="KR2f0027_WYG_000-1a"/>
欽定四庫全書　　　　　史部六<lb/>
　南宫奏稿　　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案南宫奏稿五巻明夏言撰言字公<lb/>
　　　　謹貴溪人正徳丁丑進士授兵科給事中厯<lb/>
　　　　官禮部尚書武英殿大學士為嚴嵩所搆坐<lb/>
　　　　與曽銑交闗棄市隆慶初追復原官謚文愍<lb/>
　　　　事蹟具明史本𫝊言初以才器開敏受知世<lb/>
<pb n="KR2f0027_WYG_000-1b"/>
　　　　宗而柄用之後志驕氣溢傲愎自専卒以致<lb/>
　　　　敗其立身本末殊無可稱特學問淹博一切<lb/>
　　　　儀文度數皆夙所留意又值世宗鋭意講貫<lb/>
　　　　之時故其於朝廷制作斟酌損益頗為合於<lb/>
　　　　典要如南北郊分祀更定文廟祀典及大禘<lb/>
　　　　禮儀立先蠶壇之𩔖悉言所贊成迨帝擢掌<lb/>
　　　　禮部益力舉其職前後奏牘亦多有可採此<lb/>
　　　　本為御史王廷瞻所刋行即其官尚書時所<lb/>
<pb n="KR2f0027_WYG_000-2a"/>
　　　　上疏議自郊廟大典以致封爵貢舉無不賅<lb/>
　　　　具議論明達洵可謂能折衷於古者録而存<lb/>
　　　　之庶不沒言之所長且俾讀明史者得與禮<lb/>
　　　　志相參考於討論沿革要不為無助焉乾隆<lb/>
　　　　四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0027_WYG_000-3a"/>
南宫奏稿序<lb/>
序曰古昔聖君賢臣經緯人文鋪張帝業莫不著之話<lb/>
言施之憲章然後浹於人心人心安以樂流於教化教<lb/>
化厚以深夫隘於思則才滯而靡發窘於事則氣鬱而<lb/>
弗宣辭之不達聽之不聰言之不文行之不逺豈不病<lb/>
王猷盭大化哉聖天子中興啓運赫張雄圖兼盡制倫<lb/>
寤寐良弼少保尚書兼學士桂洲夏先生超起諫垣深<lb/>
契大議特隆眷注爰作秩宗時有急宣多闗宻畫諸所<lb/>
<pb n="KR2f0027_WYG_000-3b"/>
上疏每付折衷典謨作制於邦家書奏便蕃於曹省運<lb/>
思泉涌揺筆雲飛揮灑立成文同宿構倉卒填委用無<lb/>
滯神動中𤣥機允符淵度集成五巻題曰南宫奏稿成<lb/>
一家識度之言昭千載明良之會爰托侍御王君廷瞻<lb/>
刻之寄示幽鄙且命為敘予見其婉者不屈焉微者不<lb/>
晦焉直者不肆焉激者不訐焉逺者不遺焉邇者不侵<lb/>
焉古者不迂焉通者不流焉軌物者齊昭倫者正決疑<lb/>
者晢闡幽者舒飾行者彰表徳者懋綏猷者定署事者<lb/>
<pb n="KR2f0027_WYG_000-4a"/>
詳宣氣者同協道者一杼軸乎天人之際組織乎性命<lb/>
之元諄復乎帝王心學之𫝊昭感乎鬼神功效之著磅<lb/>
礴於勲賢乆大之業周流於親愛情理之間論郊禮也<lb/>
祇而肅論廟祭也順而備論大雩也美而章論太學也<lb/>
隆而重論節文也宻而審論古樂也平而中論宗藩也<lb/>
惇而睦論農桑也憂而勤論昭穆也辯而理論陵寢也<lb/>
剴而直答瑞應者其心畏警天戒者其言恐却夷貢者<lb/>
其防峻斥異端者其令嚴宥言責者其詞懇正文變者<lb/>
<pb n="KR2f0027_WYG_000-4b"/>
其體醇崇節義者其念深惜人才者其意厚是故分禋<lb/>
而明察位矣特享而仁孝孚矣皇舞而神貺臻矣臨雍<lb/>
而文教洽矣别嫌而至禮行矣觀成而元聲見矣錫𩔖<lb/>
而維城固矣重本而王業昌矣合蒸而尊尊隆矣萃和<lb/>
而親親至矣持盈以戒苞桑也保威以徴仁愛也慎微<lb/>
以尊中國也崇正以清城社也通言以達下情也立準<lb/>
以滌浮習也録貞以振頽風也憫遺以養中才也渾厚<lb/>
之化成則奮迅之鋒歛矣寛大之體立則發揚之機晦<lb/>
<pb n="KR2f0027_WYG_000-5a"/>
矣夫天運於上凡日月星辰之森布皆天文也地位於<lb/>
下凡山川草木之附麗皆地文也人君建極於中凡章<lb/>
奏書記之流𫝊皆人文也夫索賾𤣥微存乎學道揚隠<lb/>
伏存乎才出入光大存乎位經濟利用存乎時昌言祇<lb/>
承于舜禹而成都俞之休訓戒翼戴于夏殷而奏篤棐<lb/>
之續不其偉乎三代以還以叔向子産蘧伯玉季札之<lb/>
賢不得少效於王官去而為列國之名卿才大夫賈董<lb/>
不遇徒托空言房杜無文未免慚徳開物致君成務命<lb/>
<pb n="KR2f0027_WYG_000-5b"/>
世惟諸葛武侯陸宣公李衛公李忠定公表奏猶存風<lb/>
節可想然皆隨世就功周旋於散微偏安之末又不能<lb/>
無萎而不振之患先生迅發純英滋漸名訓可不謂學<lb/>
乎髙厲遐清深資閎閟可不謂才乎一人當陽委任腹<lb/>
心可不謂時乎貳公𢎞化寅亮天地可不謂位乎崇山<lb/>
出雲觸石而彌六合𤣥圃積玉徹夜而騰清光全才與<lb/>
勲力相宣逸氣與英華同耀嫓美姬姒匹休伊周刻之<lb/>
金石無愧詞藏諸載籍為惇史此之謂不朽則兹編也<lb/>
<pb n="KR2f0027_WYG_000-6a"/>
特出其緒餘焉巳耳謹書以冠于篇端嘉靖十三年秋<lb/>
七月既望崇陽汪文盛希周甫撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0027_WYG_000-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南宫奏稿序<lb/>
</p>
<p>
</p>
  </div>
</body>
</text>
</TEI>
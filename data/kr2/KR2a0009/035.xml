<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷三十五</head> <lb/>
    <p>
<pb n="KR2a0009_WYG_035-1a"/>
欽定四庫全書<lb/>
　後漢書卷三十五<lb/>
　　梁　　　　剡　　　　令劉　昭補并注<lb/>
　百官志第二十五<lb/>
　　百官二　<hi>太常廷尉</hi>　<hi>光祿勲/大鴻臚</hi>　<hi>衞尉/</hi>　<hi>太僕</hi>
太常卿一人中二千石<hi>盧植禮注曰如大樂正</hi>本注曰掌禮儀祭<lb/>
祀每祭祀先奏其禮儀及行事常贊天子<hi>漢書儀曰贊饗一人秩六</hi>
<hi>百石掌贊天子</hi>每選試博士奏其能否大射養老大喪皆奏其<lb/>
<pb n="KR2a0009_WYG_035-1b"/>
禮儀每月前晦察行陵廟<hi>漢官曰員吏八十五人其十二人四科十五人佐五人假</hi>
<hi>佐十三人百石十五人騎吏九人學事十六人守學事臣昭曰凡漢官所載列職人數今悉以注雖頗為繁蓋</hi>
<hi>周禮列官陳人役於前以為民極實觀國制此則宏模不可闕者也</hi>丞一人比千石<hi>盧植禮注</hi>
<hi>曰如小樂正</hi>本注曰掌凡行禮及祭祀小事總署曹事<hi>漢舊儀曰</hi>
<hi>丞舉廟中非法者</hi>其署曹掾史随事為員諸卿皆然<lb/>
太史令一人六百石本注曰掌天時星厯凡嵗將終奏<lb/>
新年厯凡國祭祀喪娶之事掌奏良日及時節禁忌凡<lb/>
國有瑞應灾異掌記之<hi>漢官儀曰太史待詔三十七人其六人治厯三人龜卜三人廬</hi>
<pb n="KR2a0009_WYG_035-2a"/>
<hi>宅四人日時三人易筮二人典禳九人籍氏許氏典昌氏各三人嘉法請雨解事各二人醫二人</hi>丞一<lb/>
人明堂及靈臺丞一人二百石本注曰二丞掌守明堂<lb/>
靈臺靈臺掌候日月星氣皆屬太史<hi>漢官曰靈臺待詔四十二人其十四</hi>
<hi>人候星二人候日三人候風十二人候氣三人候晷景七人候鍾律一人舎人</hi>
博士祭酒一人六百石本僕射中興轉為祭酒<hi>胡廣曰官名祭</hi>
<hi>酒皆一位之元長者也古禮賔客得主人饌則老者一人舉酒以祭於地舊説以為示有先</hi>博士十<lb/>
四人比六百石本注曰易四施孟梁丘京氏尚書三歐<lb/>
陽大小夏侯氏詩三魯齊韓氏禮二大小戴氏春秋二<lb/>
<pb n="KR2a0009_WYG_035-2b"/>
公羊嚴顔氏掌教弟子國有疑事掌承問對本四百石<lb/>
宣帝増秩<hi>本紀桓帝延熹二年置秘書監</hi>
太祝令一人六百石本注曰凡國祭祀掌讀祝及迎送<lb/>
神<hi>漢舊儀曰廟祭太祝令主席酒漢官曰員吏四十一人其二人百石二人斗食二十二人佐二人學事四</hi>
<hi>人守學事九人有秩百五十人祝人宰二百四十二人屠者六十人</hi>丞一人本注曰掌祝<lb/>
小神事<lb/>
太宰令一人六百石本注曰掌宰工鼎俎饌具之物凡<lb/>
國祭祀掌陳饌具<hi>漢官曰明堂丞一人二百石員吏四十二人其二人百石二人斗食二十</hi>
<pb n="KR2a0009_WYG_035-3a"/>
<hi>三人佐九人有秩二人學事四人守學事宰二百四十二人屠者七十三人衞士一十五人</hi>丞一人<lb/>
大予樂令一人六百石本注曰掌伎樂凡國祭祀掌請<lb/>
奏樂及大饗用樂掌其陳序<hi>漢官曰員吏二十五人其二人百石二人斗食七人</hi>
<hi>佐十人學事四人守學事樂人八佾舞三百八十人盧植禮注曰太子令如古大胥漢大樂律卑者之子不得</hi>
<hi>舞宗廟之酎除吏二千石到六百石及關内侯到五大夫子取適子髙五尺已上年十二到三十顔色和身體</hi>
<hi>修治者以為舞人</hi>丞一人<hi>盧植禮注曰大樂丞如古小胥</hi>
髙廟令一人六百石本注曰守廟掌案行掃除無丞<hi>漢官</hi>
<hi>曰員吏四人衞士一十五人</hi>
<pb n="KR2a0009_WYG_035-3b"/>
世祖廟令一人六百石本注曰如髙廟<hi>漢官曰員吏六人衞士二十人</hi>
先帝陵每陵園令各一人六百石本注曰掌守陵園案<lb/>
行掃除丞及校長各一人本注曰校長主兵戎盜賊事<lb/>
<hi>應劭漢官名秩曰丞皆選孝亷郎年少薄伐者遷補府長史都官令候司馬</hi>
先帝陵每陵食官令各一人六百石本注曰掌望晦時<lb/>
節祭祀<hi>漢官曰每陵食監一人秩六百石監丞一人三百石中黄門八人從官二人案食監即是食官</hi>
<hi>令號</hi>
　　右屬太常本注曰有祠祀令一人後轉屬少府有<lb/>
<pb n="KR2a0009_WYG_035-4a"/>
　　太卜令六百石後省并太史中興以來省前凡十<lb/>
　　官<hi>案前書十官者太宰均官都水雍大祝五畤各一尉也東觀書曰章帝又置祀令丞延光元年</hi>
　　<hi>省</hi>
光祿勲卿一人中二千石本注曰掌宿衞宫殿門户典<lb/>
謁署郎更直執㦸宿衞門户考其徳行而進退之<hi>胡廣曰勲</hi>
<hi>猶閽也易曰為閽寺宦寺主殿宫門户之職</hi>郊祀之事掌三獻<hi>漢官曰員吏四十四人其</hi>
<hi>十人四科三人百石二人斗食二人佐六人騎吏八人學事十三人守學事一人官醫衞士八十一人</hi>丞<lb/>
一人比千石<lb/>
<pb n="KR2a0009_WYG_035-4b"/>
五官中郎將一人比二千石本注曰主五官郎<hi>蔡質漢儀曰中</hi>
<hi>郎解其府對太學</hi>五官中郎比六百石本注曰無員<hi>郎年五十以屬五官</hi>
<hi>故曰六百石</hi>五官侍郎比四百石本注曰無員五官郎中比<lb/>
三百石本注曰無員凡郎官皆主更直執㦸宿衞諸殿<lb/>
門出充車騎唯議郎不在直中<hi>蔡質漢儀曰三署郎見光祿勲執板拜見五官</hi>
<hi>左右將執板不拜於三公諸卿無敬</hi>
左中郎將比二千石本注曰主左署郎<hi>蔡質漢儀曰郎中解其府府次</hi>
<hi>五官</hi>中郎比六百石侍郎比四百石郎中比三百石<hi>三郎</hi>本<lb/>
<pb n="KR2a0009_WYG_035-5a"/>
注曰皆無員<lb/>
右中郎將比二千石本注曰主右署郎中郎比六百石<lb/>
侍郎比四百石郎中比三百石本注曰皆無員<hi>三郎並無員</hi>
虎賁中郎將比二千石本注曰主虎賁宿衞<hi>前書武帝置期門平</hi>
<hi>帝更名虎賁蔡質漢儀曰主虎賁千五百人無常員多至千人戴鶡冠次右將府又虎賁舊作虎奔言如虎之</hi>
<hi>奔也王莽以古有勇士孟賁故名焉孔安國曰若虎賁獸言其甚猛</hi>左右僕射左右陛長<lb/>
各一人比六百石本注曰僕射主虎賁郎習射陛長主<lb/>
直虎賁朝㑹在殿中<hi>漢官曰陛長墨綬銅印</hi>虎賁中郎比六百石<lb/>
<pb n="KR2a0009_WYG_035-5b"/>
虎賁侍郎比四百石虎賁郎中比三百石<hi>荀綽晉百官表注曰虎賁</hi>
<hi>諸郎皆父死子代漢制也</hi>節從虎賁比二百石<hi>四郎</hi>本注曰皆無員掌<lb/>
宿衞侍從自節從虎賁久者轉遷才能差髙至中郎<lb/>
羽林中郎將比二千石本注曰主羽林郎<hi>案漢末又有四中郎將皆</hi>
<hi>帥師征伐不知何時置董卓為東中郎將盧植為北中郎將獻帝以曹操為南中郎將</hi>羽林郎比<lb/>
三百石本注曰無員掌宿衞侍從常選漢陽隴西安定<lb/>
北地上郡西河凡六郡良家補本武帝以便馬從獵還<lb/>
宿殿陛巖下室中故號巖郎<hi>前書曰初置名建章營騎後更名出補三百石丞尉</hi>
<pb n="KR2a0009_WYG_035-6a"/>
<hi>荀綽晉百官表注曰言其嚴厲整鋭也案此則為巖郎與志不同蔡質漢儀曰羽林郎百一十八人無常員府</hi>
<hi>次虎賁府</hi>
羽林左監一人六百石本注曰主羽林左騎<hi>漢官曰孝亷郎作主</hi>
<hi>羽林九百人二監官屬史吏皆自出羽林中有材者作</hi>丞一人<lb/>
羽林右監一人六百石本注曰主羽林右騎丞一人<lb/>
奉車都尉比二千石本注曰無員<hi>漢官曰三人</hi>掌御乗輿車<lb/>
駙馬都尉比二千石本注曰無員<hi>漢官曰五人</hi>掌駙馬<lb/>
騎都尉比二千石本注曰無員<hi>漢官曰一十人</hi>本監羽林騎<lb/>
<pb n="KR2a0009_WYG_035-6b"/>
光祿大夫比二千石本注曰無員<hi>漢官曰三人</hi>凡大夫議郎<lb/>
皆掌顧問應對無常事唯詔命所使凡諸國嗣之喪則<lb/>
光祿大夫掌弔<lb/>
太中大夫千石本注曰無員<hi>漢官曰二十人秩比二千石</hi>
中散大夫六百石本注曰無員<hi>漢官曰二十人秩比二千石</hi>
諫議大夫六百石本注曰無員<hi>胡廣曰光祿大夫本為中大夫武帝元狩五年</hi>
<hi>置諫大夫為光祿大夫世祖中興以為諫議大夫又有太中中散大夫此四等於古皆為天子之下大夫視列</hi>
<hi>國之上卿漢官曰三十人</hi>
<pb n="KR2a0009_WYG_035-7a"/>
議郎六百石本注曰無員<hi>漢官曰五十人無常員</hi>
謁者僕射一人比千石本注曰為謁者臺率主謁者天<lb/>
子出奉引古重習武有主射以督錄之故曰僕射<hi>蔡質漢儀</hi>
<hi>曰見尚書令對揖無敬謁者見執板拜之</hi>常侍謁者五人比六百石本注曰<lb/>
主殿上時節威儀<hi>漢官曰謁者三十人其二人公府掾六百石持使也</hi>謁者三十<lb/>
人其給事謁者四百石其灌謁者郎中比三百石本注<lb/>
曰掌賔贊受事及上章報問將大夫以下之喪掌使弔<lb/>
本員七十人中興但三十人<hi>荀綽晉百官表注曰漢皆用孝亷年五十威容嚴恪</hi>
<pb n="KR2a0009_WYG_035-7b"/>
<hi>能賔者為之明帝詔曰謁者乃堯之尊官所以試舜賔于四門四門穆穆者也昔燕太子使荆軻劫始皇變起</hi>
<hi>兩楹之間其後謁者持匕首刺腋髙祖偃武行文故易之以板</hi>初為灌謁者滿嵗為給<lb/>
事謁者<hi>蔡質漢儀曰出府丞長史陵令皆選儀容端正任奉使者</hi>
　　右屬光祿勲本注曰職屬光祿者自五官將至羽<lb/>
　　林右監凡七署自奉車都尉至謁者以文屬焉舊<lb/>
　　有左右曹秩以二千石上殿中主受尚書奏事平<lb/>
　　省之世祖省使小黄門郎受事車駕出給黄門郎<lb/>
　　兼有請室令車駕出在前請所幸徼車迎白示重<lb/>
<pb n="KR2a0009_WYG_035-8a"/>
　　慎中興但以郎兼事訖罷又省車户騎凡三將<hi>如淳</hi>
　　<hi>曰主車曰車郎主户衞曰户郎</hi>及羽林令<lb/>
衞尉卿一人中二千石本注曰掌宫門衞士宫中徼循<lb/>
事<hi>漢官曰員吏四十一人其九人四科二人二百石文學三人百石十二人斗食二人佐十三人學事一人</hi>
<hi>官醫衞士六十人</hi>丞一人比千石<lb/>
公車司馬令一人六百石本注曰掌宫南闕門凡吏民<lb/>
上章四方貢獻及徴詣公車者<hi>獻帝起居注曰建安八年議郎衞林為公車司</hi>
<hi>馬令位随將大夫舊公車令與都官長史位從將大夫自林始</hi>丞尉各一人本注曰丞<lb/>
<pb n="KR2a0009_WYG_035-8b"/>
選曉諱掌知非法尉主闕門兵禁戒非常<hi>胡廣曰諸門部各陳屯夾</hi>
<hi>道其旁當兵以示威武交㦸以遮妄出入者</hi>
南宫衞士令一人六百石本注曰掌南宫衞士<hi>漢官曰員吏九</hi>
<hi>十五人衞士五百三十七人</hi>丞一人<lb/>
北宫衞士令一人六百石本注曰掌北宫衞士<hi>漢官曰員吏七</hi>
<hi>十二人衞士四百七十二人</hi>丞一人<lb/>
左右都候各一人六百石<hi>周禮司寤氏有夜士干寳注曰今都候之屬</hi>本注<lb/>
曰主劒㦸士徼循宫及天子有所収考<hi>漢官曰右都候員吏二十二人</hi>
<pb n="KR2a0009_WYG_035-9a"/>
<hi>衞士四百一十六人左都候員吏二十八人衞士三百八十三人蔡質漢儀曰宫中諸有劾奏罪左都候執㦸</hi>
<hi>戲車縛送付詔獄在官大小各付所屬以馬被覆見尚書令尚書僕射尚書皆執板拜見丞郎皆揖</hi>丞各<lb/>
一人<lb/>
宫掖門每門司馬一人比千石本注曰南宫南屯司馬<lb/>
主平城門<hi>漢官曰員吏九人衞士百二人古今注曰建武十三年九月初開此門</hi>北宫門<lb/>
蒼龍司馬主東門<hi>案雒陽宫門名為蒼龍闕門漢官曰員吏六人衞士四十人</hi>𤣥武<lb/>
司馬主𤣥武門<hi>漢官曰員吏二人衞士三十八人</hi>北屯司馬主北門<hi>漢官</hi>
<hi>曰員吏二人衞士三十八人</hi>北宫朱爵司馬主南掖門<hi>漢官曰員吏四人衞士百</hi>
<pb n="KR2a0009_WYG_035-9b"/>
<hi>二十四人古今注曰永平二年十一月初作北宫朱爵南司馬門</hi>東明司馬王東門<hi>漢官</hi>
<hi>曰員吏十三人衞士百八十人</hi>朔平司馬主北門<hi>漢官曰員吏五人衞士百一十七人</hi>凡<lb/>
七門<hi>漢官曰凡員吏皆隊長佐</hi>凡居宫中者皆有口籍於門之所屬<lb/>
宮名兩字為鐵印文符案省符乃内之<hi>胡廣曰符用木長尺二寸鐵印</hi>
<hi>以符之</hi>若外人以事當入本官長史為封棨傳其有官位<lb/>
出入令御者言其官<lb/>
　　右屬衞尉本注曰中興省旅賁令衞士一人丞<hi>漢官</hi>
　　<hi>目錄曰古三卿太尉所部</hi>
<pb n="KR2a0009_WYG_035-10a"/>
太僕卿一人中二千石本注曰掌車馬天子每出奏駕<lb/>
上鹵簿用大駕則執馭<hi>漢官曰員吏七十人其七人四科一人二百石文學八人百石</hi>
<hi>六人斗食七人佐六人騎吏三人假佐三十一人學事一人官醫</hi>丞一人比千石<lb/>
考工令一人六百石本注曰主作兵器弓弩刀鎧之屬<lb/>
成則傳執金吾入武庫及主織綬諸雜工<hi>漢官曰員吏百九人</hi>左<lb/>
右丞各一人<lb/>
車府令一人六百石本注曰主乗輿諸車<hi>漢官曰員吏二十四人</hi>
丞一人<lb/>
<pb n="KR2a0009_WYG_035-10b"/>
未央廏令一人六百石本注曰主乗輿及廏中諸馬<hi>漢官</hi>
<hi>曰員吏七十人卒騶二十人</hi>長樂廏丞一人<hi>漢官曰員吏十五人卒騶二十人苜蓿苑官田</hi>
<hi>所一人守之</hi>
　　右屬太僕本注曰舊有六廏皆六百石令<hi>前書曰有大廏</hi>
　　<hi>未央家馬三令各五丞一尉又車府路軨騎馬駿馬四令丞晉灼曰六廏名也主馬萬匹</hi>中興<lb/>
　　省約但置一廏後置左駿令廏别主乗輿御馬後<lb/>
　　或并省又有牧師苑皆令官主養馬分在河西六<lb/>
　　郡界中中興皆省唯漢陽有流馬苑但以羽林郎<lb/>
<pb n="KR2a0009_WYG_035-11a"/>
　　監領<hi>古今注曰漢安元年七月置承華廏令秩六百石</hi>
廷尉卿一人中二千石<hi>應劭曰兵獄同制故稱廷尉</hi>本注曰掌平獄<lb/>
奏當所應凡郡國讞疑罪皆處當以報<hi>胡廣曰讞質也漢官曰員吏百</hi>
<hi>四十人其十一人四科十六人百石十三人獄史二十七</hi>　<hi>二百石廷吏文學十六佐二十六人騎吏三十</hi>
<hi>人假佐一人官醫</hi>正左監各一人<hi>前漢有左右監平世祖省右而猶曰左</hi>左平一<lb/>
人六百石本注曰掌平決詔獄<lb/>
　　右屬廷尉本注曰孝武帝以下置中都官獄二十<lb/>
　　六所各令長名世祖中興皆省唯廷尉及雒陽有<lb/>
<pb n="KR2a0009_WYG_035-11b"/>
　　詔獄<hi>蔡質漢儀曰正月旦百官朝賀光祿勲劉嘉廷尉趙世各辭不能朝髙賜舉奏皆以被病</hi>
　　<hi>篤困空文武之位闕上卿之賛既無忠信斷金之用而有敗禮傷化之尤不謹不敬請廷尉治嘉罪</hi>
　　<hi>河南尹治世罪議以世掌廷尉故轉屬他官</hi>
大鴻臚卿一人中二千石<hi>周禮象胥干寳注曰今鴻臚</hi>本注曰掌諸<lb/>
侯及四方歸義蠻夷其郊廟行禮賛導請行事既可以<lb/>
命羣司諸王入朝當郊迎典其禮儀及郡國上計匡四<lb/>
方來亦屬焉<hi>漢官曰員吏五十五人其六人四科二人二百石文學六人百石一人斗食十四人</hi>
<hi>佐六人騎吏十五人學士五人官醫永元十年大匠應順上言百郡計吏觀國之光而舎逆旅崎嶇私館直裝</hi>
<pb n="KR2a0009_WYG_035-12a"/>
<hi>衣物敝朽暴露朝㑹邈逺事不肅給昔霸國盟主耳舎諸侯於𨽻人子産以為大譏況今四海之大而可無乎</hi>
<hi>和帝嘉納其言即創業焉</hi>皇子拜王賛授印綬及拜諸侯諸侯嗣子<lb/>
及四方夷狄封者臺下鴻臚召拜之王薨則使弔之及<lb/>
拜王嗣丞一人比千石<lb/>
大行令一人六百石本注曰主諸郎<hi>漢官曰員吏四十人</hi>丞一人<lb/>
治禮郎四十七人<hi>漢官曰其四人四科五人二百石文學五人百石九人斗食六人佐六人</hi>
<hi>學事十二人守學事東觀書曰主齋祠儐賛九賔又有公室主稠中都官斗食以下功次相補案盧植禮注曰</hi>
<hi>大行郎亦如謁者兼舉形貌</hi>
<pb n="KR2a0009_WYG_035-12b"/>
　　右屬大鴻臚本注曰承秦有典屬國别主四方夷<lb/>
　　狄朝貢侍子成帝時省并大鴻臚中興省驛官别<lb/>
　　火二令丞<hi>如淳曰漢儀注别火獄令官主治改火事</hi>及郡邸長丞但令<lb/>
　　郎治郡邸<hi>漢官目錄曰右三官司徒所部</hi>
　<lb/>
　<lb/>
　<lb/>
　後漢書卷三十五<lb/>
<pb n="KR2a0009_WYG_035-13a"/>
　後漢書卷三十五考證<lb/>
百官志二省前凡十官注延光元年○光何焯校本改<lb/>
　平<lb/>
治禮郎四十七人注上稠中都官○稠當作調<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_035-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷三十五考證<lb/>
</p>
<p>
</p>
  </div>
</body>
</text>
</TEI>
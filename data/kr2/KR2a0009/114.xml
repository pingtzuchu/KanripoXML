<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十四</head> <lb/>
    <p>
<pb n="KR2a0009_WYG_114-1a"/>
欽定四庫全書<lb/>
　後漢書卷一百十四<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　列女傳第七十四<lb/>
詩書之言女德尚矣<hi>詩謂關雎后妃之德也書稱釐降二女于媯汭嬪于虞尚遠也</hi>若<lb/>
夫賢妃助國君之政哲婦隆家人之道高士𢎞清淳之<lb/>
風貞女亮明白之節則其徽美未殊也而世典咸漏焉<lb/>
<pb n="KR2a0009_WYG_114-1b"/>
故自中興以後綜其成事述為列女篇如馬鄧梁后别<lb/>
見前紀梁嫕李姬各附家傳<hi>嫕梁竦女李姬李固女也</hi>若斯之類並<lb/>
不兼書餘但<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>次才行尤高秀者不必專在一操而已<lb/>
　　鮑宣妻<lb/>
勃海鮑宣妻者桓氏之女也字少君宣嘗就少君父學<lb/>
父奇其清苦故以女妻之裝送資賄甚盛宣不悅謂妻<lb/>
曰少君生富驕習美飾而吾實貧賤不敢當禮妻曰大<lb/>
人以先生脩德守約故使賤妾侍執巾櫛既奉承君子<lb/>
<pb n="KR2a0009_WYG_114-2a"/>
唯命是從宣笑曰能如是是吾志也妻乃悉歸侍御服<lb/>
飾更著短布裳與宣共挽鹿車歸鄉里拜姑禮畢提甕<lb/>
出汲脩行婦道鄉邦稱之宣哀帝時官至司隸校尉子<lb/>
永中興初為魯郡太守永子昱從容問少君曰太夫人<lb/>
寧復識挽鹿車時不對曰先姑有言<hi>爾雅曰舅姑在則曰君舅君姑没則</hi>
<hi>曰先舅先姑</hi>存不忘亡安不忘危<hi>易繫辭之言也</hi>吾焉敢忘乎永昱<lb/>
已見前傳<lb/>
　　王霸妻<lb/>
<pb n="KR2a0009_WYG_114-2b"/>
太原王霸妻者不知何氏之女也霸少立高節光武時<lb/>
連徵不仕霸已見逸人傳妻亦美志行初霸與同郡令<lb/>
狐子伯為友後子伯為楚相而其子為郡功曹子伯乃<lb/>
令子奉書於霸車馬服從雍容如也霸子時方耕於野<lb/>
聞賓至投耒而歸<hi>鄭𤣥注禮記云耒耜之上曲者也說文曰耒耜曲木</hi>見令狐子<lb/>
沮怍不能仰視<hi>沮喪也怍慙也</hi>霸目之有愧容客去而久臥不<lb/>
起妻怪問其故始不肯告妻請罪而後言曰吾與子伯<lb/>
素不相若向見其子容服甚光舉措有適而我兒曹蓬<lb/>
<pb n="KR2a0009_WYG_114-3a"/>
髮歷齒未知禮則<hi>曹軰也</hi>見客而有慙色父子恩深不覺<lb/>
自失耳妻曰君少脩清節不顧榮祿今子伯之貴孰與<lb/>
君之高奈何忘宿志而慚兒女子乎霸屈起而笑曰<hi>屈音</hi>
<hi>渠勿反</hi>有是哉遂共終身隱遁<lb/>
　　姜詩妻<lb/>
廣漢姜詩妻者同郡龐盛之女也詩事母至孝妻奉順<lb/>
尤篤母好飲江水水去舍六七里妻嘗泝流而汲後値<lb/>
風不時得還母渴詩責而遣之妻乃寄止鄰舍晝夜紡<lb/>
<pb n="KR2a0009_WYG_114-3b"/>
績市珍羞使鄰母以意自遺其姑如是者久之姑怪問<lb/>
鄰母鄰母具對姑感慚呼還恩養愈謹其子後因遠汲<lb/>
溺死妻恐姑哀傷不敢言而託以行學不在姑嗜魚鱠<lb/>
又不能獨食夫婦常力作供鱠呼鄰母共之舍側忽有<lb/>
涌泉味如江水每旦輒出雙鯉魚常以供二母之膳赤<lb/>
眉散賊經詩里弛兵而過曰驚大孝必觸鬼神時歲荒<lb/>
賊乃遺詩米肉受而埋之比落䝉其安全<hi>比近也落藩也</hi>永平<lb/>
三年察孝廉顯宗詔曰大孝入朝凡諸舉者一聽平之<lb/>
<pb n="KR2a0009_WYG_114-4a"/>
由是皆拜郎中詩尋除江陽令卒于官所居治鄉人為<lb/>
立祀<lb/>
　　周郁妻<lb/>
沛郡周郁妻者同郡趙孝之女也字阿少習儀訓閑於<lb/>
婦道而郁驕淫輕躁多行無禮郁父偉謂阿曰新婦賢<lb/>
者女當以道匡夫郁之不改新婦過也阿拜而受命退<lb/>
謂左右曰我無樊衛二姬之行<hi>列女傳曰楚莊王好田獵樊姬故不食鮮禽以</hi>
<hi>諫王齊桓公好音樂衞姬不聽五音以諫公並解見文苑傳也</hi>故君以責我我言而不<lb/>
<pb n="KR2a0009_WYG_114-4b"/>
用君必謂我不奉教令則罪在我矣若言而見用是為<lb/>
子違父而從婦則罪在彼矣生如此亦何聊哉乃自殺<lb/>
莫不傷之<lb/>
　　曹世叔妻<lb/>
扶風曹世叔妻者同郡班彪之女也名昭字惠班一名<lb/>
姬博學高才世叔早卒有節行法度凡固著漢書其八<lb/>
表及天文志未及竟而卒和帝詔昭就東觀藏書閣踵<lb/>
而成之<hi>踵繼也</hi>帝數召入宫令皇后諸貴人師事焉號曰<lb/>
<pb n="KR2a0009_WYG_114-5a"/>
大家每有貢獻異物輙詔大家作賦頌及鄧太后臨朝<lb/>
與聞政事以出入之勤特封子成關内侯官至齊相時<lb/>
漢書始出多未能通者同郡馬融伏於閣下從昭受讀<lb/>
後又詔融兄續繼昭成之<hi>融兄名續見馬援傳</hi>永初中太后兄大<lb/>
將軍鄧騭以母憂上書乞身太后不欲許以問昭昭因<lb/>
上疏曰伏惟皇太后陛下躬盛德之美隆唐虞之政闢<lb/>
四門而開四聰采狂夫之瞽言納芻蕘之謀慮<hi>前漢曰狂夫之</hi>
<hi>言明主擇焉詩曰先人有言詢於芻蕘</hi>妾昭得以愚朽身當盛明敢不披<lb/>
<pb n="KR2a0009_WYG_114-5b"/>
露肝膽以效萬一妾聞謙讓之風德莫大焉故典墳述<lb/>
美神祗降福<hi>易曰謙尊而光又曰鬼神害盈而福謙左傳曰謙讓者德之基也</hi>昔夷齊<lb/>
去國天下服其廉高<hi>孟子曰聞伯夷之風者貪夫廉懦夫有立志</hi>太伯違邠<lb/>
孔子稱為三讓<hi>周太王有疾太伯欲讓季歷託采藥於吳時已居周此言邠者蓋夲其始而言</hi>
<hi>之也</hi>所以光昭令德揚名于後者也論語曰能以禮讓為<lb/>
國於從政乎何有<hi>論語孔子之言也何有言若無有</hi>由是言之推讓之<lb/>
誠其致遠矣今四舅深執忠孝引身自退<hi>四舅謂騭悝𢎞閶也</hi>而<lb/>
以方垂未靜拒而不許如後有毫毛加於今日<hi>謂有纖微之過</hi>
<pb n="KR2a0009_WYG_114-6a"/>
<hi>則推讓之美失也</hi>誠恐推讓之名不可再得緣見逮及故敢昧<lb/>
死竭其愚情自知言不足采以示蟲螘之赤心太后從<lb/>
而許之於是騭等各還里第焉作女誡七篇有助内訓<lb/>
其辭曰鄙人愚暗受性不敏蒙先君之餘寵賴母師之<lb/>
典訓<hi>母傅母也師女師也左傳曰宋伯姬卒待姆也毛詩曰言告師氏言告言歸</hi>年十有四<lb/>
執箕箒於曹氏<hi>前書呂公謂高祖曰臣有息女願為箕帚妾言執箕帚主賤役以事舅姑</hi>于<lb/>
今四十餘載矣戰戰兢兢常懼黜辱以増父母之羞以<lb/>
益中外之累<hi>中内也</hi>夙夜劬心勤不告勞而今而後乃知<lb/>
<pb n="KR2a0009_WYG_114-6b"/>
免耳吾性疏頑教導無素<hi>素先也</hi>恒恐子穀負辱清朝<hi>三輔</hi>
<hi>決錄注曰齊相子穀頗隨時俗注云曹成壽之子也司徒掾察孝廉為長垣長母為太后師徵拜中散大夫子</hi>
<hi>穀即成之字也</hi>聖恩横加猥賜金紫<hi>漢官儀曰二千石金印紫綬</hi>實非鄙人<lb/>
庶幾所望也男能自謀矣吾不復以為憂也但傷諸女<lb/>
方當適人而不漸訓誨不聞婦禮懼失容它門取恥宗<lb/>
族吾今疾在沈滯性命無常念汝曹如此每用惆悵間<lb/>
作女誡七章願諸女各寫一通庶有補益裨助汝身去<lb/>
矣其朂勉之<hi>去矣猶言從今已往</hi>卑弱第一古者生女三日臥之<lb/>
<pb n="KR2a0009_WYG_114-7a"/>
牀下弄之瓦塼而齋告焉<hi>詩小雅曰乃生女子載寢之地載弄之瓦毛萇注云瓦紡</hi>
<hi>塼也箋云臥之於地卑之也紡塼習其所有事於紡績也</hi>臥之牀下明其卑弱主下<lb/>
人也弄之瓦塼明其習勞主執勤也齋告先君明當主<lb/>
繼祭祀也<hi>毛詩傳曰采蘋大夫妻能循法度也能循法度則可以承先祖供祭祀矣于以采蘋南澗</hi>
<hi>之濵于以采藻于彼行潦于以盛之維筐及筥于以湘之維錡及釜于以奠之宗室牖下誰其尸之有齊季女</hi>
三者蓋女人之常道禮法之典教矣謙讓恭敬先人後<lb/>
已有善莫名<hi>不自名已之善也</hi>有惡莫辭忍辱含垢常若畏懼<lb/>
是謂卑弱下人也晩寢早作<hi>作起也</hi>勿憚夙夜執務私事<lb/>
<pb n="KR2a0009_WYG_114-7b"/>
不辭劇易<hi>劇猶雜也</hi>所作必成手跡整理是謂執勤也正色<lb/>
端操以事夫主清靜自守無好戲笑潔齊酒食以供祖<lb/>
宗<hi>潔清也謂食也左傳曰潔齊豐盛也</hi>是謂繼祭祀也三者茍備而患名<lb/>
稱之不聞黜辱之在身未之見也三者茍失之何名稱<lb/>
之可聞黜辱之可遠哉夫婦第二夫婦之道參配陰陽<lb/>
通達神明信天地之𢎞義人倫之大節也是以禮貴男<lb/>
女之際詩著關雎之義<hi>禮記曰昏禮者將合二姓之好上以事宗廟而下以繼後世也</hi>
<hi>故君子重之詩關雎樂得淑女以配君子也</hi>由斯言之不可不重也夫不賢<lb/>
<pb n="KR2a0009_WYG_114-8a"/>
則無以御婦婦不賢則無以事夫夫不御婦則威儀廢<lb/>
缺婦不事夫則義理墮闕<hi>墮音許規反墮廢也</hi>方斯二者其用一<lb/>
也察今之君子徒知妻婦之不可不御威儀之不可不<lb/>
整故訓其男檢以書傳殊不知夫主之不可不事義禮<lb/>
之不可不存也但教男而不教女不亦蔽於彼此之數<lb/>
乎禮八歲始教之書十五而至於學矣<hi>禮記曰八歲入小學</hi>獨不<lb/>
可依此以為則哉敬愼第三陰陽殊性男女異行陽以<lb/>
剛為德陰以柔為用男以彊為貴女以弱為美故鄙諺<lb/>
<pb n="KR2a0009_WYG_114-8b"/>
有云生男如狼猶恐其尫生女如䑕猶恐其虎然則脩<lb/>
身莫若敬避彊莫若順故曰敬順之道婦之大禮也夫<lb/>
敬非它持久之謂也夫順非它寛裕之謂也持久者知<lb/>
止足也寛裕者尚恭下也夫婦之好終身不離房室周<lb/>
旋遂生媟黷媟黷既生語言過矣語言旣過縱恣必作<lb/>
縱恣旣作則侮夫之心生矣此由於不知止足者也夫<lb/>
事有曲直言有是非直者不能不爭曲者不能不訟訟<lb/>
爭既施則有忿怒之事矣此由於不尚恭下者也侮夫<lb/>
<pb n="KR2a0009_WYG_114-9a"/>
不節譴呵從之忿怒不止楚撻從之夫為夫婦者義以<lb/>
和親恩以好合楚撻既行何義之存譴呵旣宣何恩之<lb/>
有恩義俱廢夫婦離矣婦行第四女有四行一曰婦德<lb/>
二曰婦言三曰婦容四曰婦功<hi>禮記文也</hi>夫云婦德不必才<lb/>
明絶異也婦言不必辯口利辭也婦容不必顔色美麗<lb/>
也婦功不必工巧過人也清閑貞靜守節整齊行已有<lb/>
恥動靜有法是謂婦德擇辭而說不道惡語時然後言<lb/>
不厭於人是謂婦言盥浣塵穢服飾鮮潔沐浴以時身<lb/>
<pb n="KR2a0009_WYG_114-9b"/>
不垢辱是謂婦容專心紡績不好戲笑潔齊酒食以奉<lb/>
賔客是謂婦功此四者女人之大德而不可乏之者也<lb/>
然為之甚易唯在存心耳古人有言仁逺乎哉我欲仁<lb/>
而仁斯至矣此之謂也<hi>論語孔子之言也</hi>專心第五禮夫有再<lb/>
娶之義<hi>儀禮曰父在為母何以朞至尊在不敢伸也父必三年而後娶達子志也</hi>婦無二適<lb/>
之文故曰夫者天也<hi>儀禮曰夫者妻之天也婦人不二適者猶曰不二天也</hi>天固<lb/>
不可逃夫固不可離也行違神祗天則罰之禮義有愆<lb/>
夫則薄之故女憲曰得意一人是謂永畢失意一人是<lb/>
<pb n="KR2a0009_WYG_114-10a"/>
謂永訖由斯言之夫不可不求其心然所求者亦非謂<lb/>
佞媚茍親也固莫若專心正色禮義居絜耳無淫聽目<lb/>
無邪視出無冶容入無廢飾無聚會羣輩無看視門戸<lb/>
此則謂專心正色矣若夫動靜輕脫視聽陜輸<hi>陜輸不定貌</hi>
入則亂髮壞形出則窈窕作態<hi>窈窕妖冶之貌也</hi>說所不當道<lb/>
觀所不當視此謂不能專心正色矣曲從第六夫得意<lb/>
一人是謂永畢失意一人是謂永訖欲人定志專心之<lb/>
言也舅姑之心豈當可失哉物有以恩自離者亦有以<lb/>
<pb n="KR2a0009_WYG_114-10b"/>
義自破者也夫雖云愛舅姑云非此所謂以義自破者<lb/>
也然則舅姑之心奈何固莫尚於曲從矣姑云不爾而<lb/>
是固宜從令<hi>不爾猶不然也</hi>姑云爾而非猶宜順命勿得違戾<lb/>
是非爭分曲直此則所謂曲從矣故女憲曰婦如影響<lb/>
焉不可賞<hi>影響言順從也</hi>和叔妹第七婦人之得意於夫主由<lb/>
舅姑之愛已也舅姑之愛已由叔妹之譽已也由此言<lb/>
之我臧否譽毁一由叔妹叔妹之心復不可失也皆莫<lb/>
知叔妹之不可失而不能和之以求親其蔽也哉自非<lb/>
<pb n="KR2a0009_WYG_114-11a"/>
聖人鮮能無過故顏子貴於能改仲尼嘉其不貳<hi>論語孔子</hi>
<hi>曰顔回不貳過易曰顔氏之子其殆庶幾乎有不善未嘗不知知之未嘗復行也</hi>而况婦人者<lb/>
也雖以賢女之行聰哲之性其能備乎是故室人和則<lb/>
謗掩外内離則惡揚此必然之勢也易曰二人同心其<lb/>
利斷金同心之言其臭如蘭此之謂也<hi>金物之堅者二人同心則其利</hi>
<hi>可以斷之二人既同心其芳馨如蘭也古人通謂氣為臭也</hi>夫嫂妹者體敵而尊恩<lb/>
疏而義親若淑媛謙順之人<hi>淑善也美女曰媛</hi>則能依義以篤<lb/>
好崇恩以結援使徽美顯章而瑕過隱塞舅姑矜善而<lb/>
<pb n="KR2a0009_WYG_114-11b"/>
夫主嘉美聲譽曜于邑鄰休光延於父母若夫憃愚之<lb/>
人於嫂則託名以自高於妹則因寵以驕盈驕盈既施<lb/>
何和之有恩義既乖何譽之臻是以美隱而過宣姑忿<lb/>
而夫慍毁訾布於中外恥辱集于厥身進増父母之羞<lb/>
退益君子之累<hi>君子謂夫也詩曰未見君子憂心忡忡</hi>斯乃榮辱之本而<lb/>
顯否之基也可不愼哉然則求叔妹之心固莫尚於謙<lb/>
順矣謙則德之柄<hi>易繫辭之文也</hi>順則婦之行凡斯二者足以<lb/>
和矣詩云在彼無惡在此無射其斯之謂也<hi>韓詩周頌之言也射</hi>
<pb n="KR2a0009_WYG_114-12a"/>
<hi>厭也射音亦毛詩射作斁也</hi>馬融善之令妻女習焉昭女妹曹豐生<lb/>
<hi>昭壻之妹也</hi>亦有才惠為書以難之辭有可觀昭年七十餘<lb/>
卒皇太后素服舉哀使者監護喪事所著賦頌銘誄問<lb/>
注哀辭書論上疏遺令凡十六篇子婦丁氏為撰集之<lb/>
又作大家讚焉<lb/>
　　樂羊子妻<lb/>
河南樂羊子之妻者不知何氏之女也羊子嘗行路得<lb/>
遺金一餅還以與妻妻曰妾聞志士不飲盜泉之水<hi>論語</hi>
<pb n="KR2a0009_WYG_114-12b"/>
<hi>撰考讖曰水名盜泉仲尼不潄</hi>廉者不受嗟來之食<hi>解見文苑傳</hi>况拾遺求<lb/>
利以汚其行乎羊子大慙乃捐金於野而遠尋師學一<lb/>
年來歸妻跪問其故羊子曰久行懷思無它異也妻乃<lb/>
引刀趨機而言曰此織生自蠶繭成於機杼一絲而累<lb/>
以至於寸累寸不已遂成丈匹今若斷斯織也則捐失<lb/>
成功稽廢時日夫子積學當日知其所亡<hi>論語孔子曰君子日知其</hi>
<hi>所亡月無忘其所能亡無也</hi>以就懿德若中道而歸何異斷斯織乎<lb/>
羊子感其言復還終業遂七年不返妻常躬勤養姑又<lb/>
<pb n="KR2a0009_WYG_114-13a"/>
遠饋羊子嘗有它舍鷄謬入園中姑盜殺而食之妻對<lb/>
鷄不餐而泣姑怪問其故妻曰自傷居貧使食有它肉<lb/>
姑竟棄之後盜欲有犯妻者乃先劫其姑妻聞操刀而<lb/>
出盜人曰釋汝刀從我者可全不從我者則殺汝姑妻<lb/>
仰天而歎舉刀刎頸而死盜亦不殺其姑太守聞之即<lb/>
捕殺賊盜而賜妻縑帛以禮葬之號曰貞義<lb/>
　　陳文矩妻<lb/>
漢中陳文矩妻者同郡李法之姊也字穆姜有二男而<lb/>
<pb n="KR2a0009_WYG_114-13b"/>
前妻四子文矩為安衆令喪於官<hi>安衆縣屬南陽郡</hi>四子以母<lb/>
非所生憎毁日積而穆姜慈愛溫仁撫字益隆衣食資<lb/>
供皆兼倍所生或謂母曰四子不孝甚矣何不别居以<lb/>
遠之對曰吾方以義相導使其自遷善也及前妻長子<lb/>
興遇疾困篤母惻隱自然親調藥膳恩情篤密興疾久<lb/>
乃瘳於是呼三弟謂曰繼母慈仁出自天授吾兄弟不<lb/>
識恩養禽獸其心雖母道益隆我曹過惡亦已深矣遂<lb/>
將三弟詣南鄭獄陳母之德狀已之過乞就刑辟縣言<lb/>
<pb n="KR2a0009_WYG_114-14a"/>
之於郡郡守表異其母蠲除家徭遣散四子許以脩革<lb/>
自後訓導愈明並為良士穆姜年八十餘卒臨終敕諸<lb/>
子曰吾弟伯度智達士也所論薄葬其義至矣又臨亡<lb/>
遺令賢聖法也<hi>前書孝文帝楊王孫龔勝臨亡並有遺令</hi>令汝曹遵承勿與<lb/>
俗同増吾之累諸子奉行焉<lb/>
　　孝女曹娥<lb/>
孝女曹娥者會稽上虞人也父盱能絃歌為巫祝漢安<lb/>
二年五月五日於縣江泝濤迎婆娑神溺死不得屍骸<lb/>
<pb n="KR2a0009_WYG_114-14b"/>
娥年十四乃㳂江號哭晝夜不絶聲旬有七日遂投江<lb/>
而死<hi>娥投衣於水祝曰父屍所在衣當沈衣隨流至一處而沈娥遂隨衣而没衣字或作𤓰見項原列女</hi>
<hi>傳</hi>至元嘉元年縣長度尚改葬娥於江南道傍為立碑<lb/>
焉<hi>會稽典錄曰上虞長度尚弟子邯鄲淳字子禮時甫弱冠而有異才尚先使魏朗作曹娥碑文成未出會</hi>
<hi>朗見尚尚與之飲宴而子禮方至督酒尚問朗碑文成未朗辭不才因試使子禮為之操筆而成無所㸃定朗</hi>
<hi>嗟嘆不暇遂毁其草其後蔡邕又題八字曰黄絹㓜婦外孫虀臼</hi>
　　許升妻<lb/>
吳許升妻者呂氏之女也字榮升少為博徒不理操行<lb/>
<pb n="KR2a0009_WYG_114-15a"/>
榮嘗躬勤家業以奉養其姑數勸升脩學每有不善輒<lb/>
流涕進規榮父積忿疾升乃呼榮欲改嫁之榮嘆曰命<lb/>
之所遭義無離貳終不肯歸升感激自厲乃尋師逺學<lb/>
遂以成名尋被本州辟命行至壽春道為盜所害刺史<lb/>
尹耀捕盜得之榮迎喪於路聞而詣州請甘心讐人耀<lb/>
聽之榮乃手斷其頭以祭升靈後郡遭寇賊賊欲犯之<lb/>
榮踰垣走賊拔刀追之賊曰從我則生不從我則死榮<lb/>
曰義不以身受辱宼虜也遂殺之是日疾風暴雨靁電<lb/>
<pb n="KR2a0009_WYG_114-15b"/>
晦㝠賊惶懼叩頭謝罪乃殯葬之<lb/>
　　袁隗妻<lb/>
汝南袁隗妻者扶風馬融之女也字倫隗已見前傳倫<lb/>
少有才辯融家世豐豪裝遣甚盛及初成禮隗問之曰<lb/>
婦奉箕箒而已何乃過珎麗乎對曰慈親垂愛不敢逆<lb/>
命君若欲慕鮑宣梁鴻之高者妾亦請從少君孟光之<lb/>
事矣隗又曰弟先兄舉世以為笑今處姊未適先行可<lb/>
乎對曰妾姊高行殊邈未遭良匹不似鄙薄茍然而已<lb/>
<pb n="KR2a0009_WYG_114-16a"/>
又問曰南郡君學窮道奥文為辭宗<hi>融為南郡太守</hi>而所在之<lb/>
職輒以貨財為損何邪對曰孔子大聖不免武叔之毁<lb/>
子路至賢猶有伯寮之愬<hi>論語曰叔孫武叔毁仲尼子貢曰無以為也它人之賢者</hi>
<hi>猶邱陵焉猶可踰也仲尼如日月也無得而踰焉公伯寮愬子路於季孫孔子曰道之將行也與命也道之將</hi>
<hi>廢也與命也公伯寮其如命何</hi>家君獲此固其宜耳隗黙然不能屈帳<lb/>
外聽者為慙隗既寵貴當時倫亦有名於世年六十餘<lb/>
卒倫妹芝亦有才義少喪親長而追感乃作申情賦云<lb/>
　　龐淯母<lb/>
<pb n="KR2a0009_WYG_114-16b"/>
酒泉龐淯母者趙氏之女也字娥父為同縣人所殺而<lb/>
娥兄弟三人時俱病物故讐乃喜而自賀以為莫已報<lb/>
也娥陰懷感憤乃潛備刀兵常帷車以候讐家十餘年<lb/>
不能得後遇於都亭刺殺之因詣縣自首曰父讐已報<lb/>
請就刑戮福禄長尹嘉義之解印綬欲與俱亡娥不肯<lb/>
去曰怨塞身死妾之明分結罪理獄君之常理何敢茍<lb/>
生以枉公法後遇赦得免州郡表其閭太常張奐嘉歎<lb/>
以束帛禮之<lb/>
<pb n="KR2a0009_WYG_114-17a"/>
　　劉長卿妻<lb/>
沛劉長卿妻者同郡桓鸞之女也鸞已見前傳生一男<lb/>
五歲而長卿卒妻防遠嫌疑不肯歸寧兒年十五晚又<lb/>
夭殁妻慮不免乃豫刑其耳以自誓宗婦相與愍之共<lb/>
謂曰若家殊無它意假令有之猶可因姑姊妹以表其<lb/>
誠何貴義輕身之甚哉對曰昔我先君五更學為儒宗<lb/>
尊為帝師五更以來歷代不替男以忠孝顯女以貞順<lb/>
稱詩云無忝爾祖聿脩厥德是以豫自刑翦以明我情<lb/>
<pb n="KR2a0009_WYG_114-17b"/>
沛相王吉上奏高行顯其門閭號曰行義桓嫠<hi>寡婦曰嫠</hi>縣<lb/>
邑有祀必膰焉<hi>膰祭餘肉也尊敬之故有祭祀必致其餘也左傳曰天子有事膰焉</hi>
　　皇甫規妻<lb/>
安定皇甫規妻者不知何氏女也規初喪室家後更娶<lb/>
之妻善屬文能草書時為規答書記衆人怪其工及規<lb/>
卒時妻年猶盛而容色美後董卓為相國承其名聘以<lb/>
軿輜百乘馬二十匹奴婢錢帛充路妻乃輕服詣卓門<lb/>
跪自陳情辭甚酸愴卓使傅奴侍者悉拔刀圍之而謂<lb/>
<pb n="KR2a0009_WYG_114-18a"/>
曰孤之威教欲令四海風靡何有不行於一婦人乎妻<lb/>
知不免乃立罵卓曰君羌胡之種毒害天下猶未足邪<lb/>
妾之先人清德奕世皇甫氏文武上才為漢忠臣君親<lb/>
非其趣使走吏乎敢欲行非禮於爾君夫人邪卓乃引<lb/>
車庭中以其頭懸軶鞭撲交下<hi>周禮考工記曰軶長六尺鄭衆曰謂轅端壓牛</hi>
<hi>領者</hi>妻謂持杖者曰何不重乎速盡為惠遂死車下後人<lb/>
圖畫號曰禮宗云<lb/>
　　陰瑜妻<lb/>
<pb n="KR2a0009_WYG_114-18b"/>
南陽陰瑜妻者潁川荀爽之女也名采字女荀聰敏有<lb/>
才藝年十七適陰氏十九産一女而瑜卒采時尚豐少<lb/>
常慮為家所逼自防禦甚固後同郡郭奕喪妻爽以采<lb/>
許之<hi>魏書奕字伯益壽之子也為太子文學早卒</hi>因詐稱病篤召采既不得<lb/>
已而歸懷刃自誓爽令𫝊婢執奪其刃扶抱載之猶憂<lb/>
致憤激勅衞甚嚴女既到郭氏乃偽為歡悅之色謂左<lb/>
右曰我本立志與陰氏同穴而不免逼迫遂至於此素<lb/>
情不遂奈何乃命使建四燈盛裝飾請奕入相見共談<lb/>
<pb n="KR2a0009_WYG_114-19a"/>
言辭不輟奕敬憚之遂不敢逼至曙而出采因勅令左<lb/>
右辦浴旣入室而掩戸權令侍人避之以粉書扉上曰<lb/>
尸還陰陰字未及成懼有來者遂以衣帶自縊左右翫<lb/>
之不為意比視已絶時人傷焉<lb/>
　　盛道妻<lb/>
犍為盛道妻者同郡趙氏之女也字媛姜建安五年益<lb/>
部亂道聚衆起兵事敗夫妻執繫當死媛姜夜中告道<lb/>
曰法有常刑必無生望君可速濳逃建立門戸妾自留<lb/>
<pb n="KR2a0009_WYG_114-19b"/>
獄代君塞咎道依違未從媛姜便解道桎梏為齎糧貨<lb/>
子翔時年五歲使道携持而走媛姜代道持夜應對不<lb/>
失度道已遠乃以實告吏應時見殺道父子會赦得歸<lb/>
道感其義終身不娶焉<lb/>
　　孝女叔先雄<lb/>
孝女叔先雄者犍為人也父泥和永建初為縣功曹縣<lb/>
長遣泥和拜檄謁巴郡太守乘舩墮湍水物故尸喪不<lb/>
歸雄感念怨痛號泣晝夜心不圖存常有自沈之計所<lb/>
<pb n="KR2a0009_WYG_114-20a"/>
生男女二人並數歲雄乃各作囊盛珠環以繫兒數為<lb/>
訣别之辭家人每防閑之經百許日後稍懈雄因乘小<lb/>
舩於父墮處慟哭遂自投水死弟賢其夕夢雄告之却<lb/>
後六日當共父同出至期伺之果與父相持浮於江上<lb/>
郡縣表言為雄立碑圖像其形焉<lb/>
　　董祀妻<lb/>
陳留董祀妻者同郡蔡邕之女也名琰字文姬博學有<lb/>
才辯又妙於音律<hi>劉昭㓜童傳曰邕夜鼓琴絃絶琰曰第二絃邕曰偶得之耳故斷一絃問</hi>
<pb n="KR2a0009_WYG_114-20b"/>
<hi>之琰曰第四絃並不差謬</hi>適河東衞仲道夫亡無子歸寧于家興平<lb/>
中天下喪亂文姬為胡騎所獲没於南匈奴左賢王在<lb/>
胡中十二年生二子曹操素與邕善痛其無嗣乃遣使<lb/>
者以金璧贖之而重嫁於祀祀為屯田都尉犯法當死<lb/>
文姬詣曹操請之時公卿名士及遠方使驛坐者滿堂<lb/>
操謂賔客曰蔡伯喈女在外今為諸君見之及文姬進<lb/>
蓬首徒行叩頭請罪音辭清辯㫖甚酸哀衆皆為改容<lb/>
操曰誠實相矜然文狀已去奈何文姬曰明公廐馬萬<lb/>
<pb n="KR2a0009_WYG_114-21a"/>
匹虎士成林何惜疾足一騎而不濟垂死之命乎操感<lb/>
其言乃追原祀罪時且寒賜以頭巾履襪操因問曰聞<lb/>
夫人家先多墳籍猶能憶識之不文姬曰昔亡父賜書<lb/>
四千許卷流離塗炭罔有存者今所誦憶裁四百餘篇<lb/>
耳操曰今當使十吏就夫人寫之文姬曰妾聞男女之<lb/>
别禮不親授<hi>禮記曰男女不親授</hi>乞給紙筆眞草唯命於是繕書<lb/>
送之文無遺誤後感傷亂離追懷悲憤作詩二章其辭<lb/>
曰漢季失權柄董卓亂天常志欲圖簒弑先害諸賢良<lb/>
<pb n="KR2a0009_WYG_114-21b"/>
逼迫遷舊邦擁主以自彊海内興義師欲共討不祥卓<lb/>
衆來東下金甲耀日光平土人脆弱來兵皆胡羌獵野<lb/>
圍城邑所向悉破亡斬<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>無子遺尸骸相牚拒<hi>牚音直庚反</hi>
馬邊懸男頭馬後載婦女長驅西入關逈路險且阻還<lb/>
顧邈㝠㝠肝脾為爛腐所畧有萬計不得令屯聚或有<lb/>
骨肉俱欲言不敢語失意機微間輒言斃降虜要當以<lb/>
亭刃我曹不活汝豈復惜性命不堪其詈罵或便加棰<lb/>
杖毒痛參幷下旦則號泣行夜則悲吟坐欲死不能得<lb/>
<pb n="KR2a0009_WYG_114-22a"/>
欲生無一可彼蒼者何辜乃遭此戹禍邊荒與華異人<lb/>
俗少義理處所多霜雪胡風春夏起翩翻吹我衣肅肅<lb/>
入我耳感時念父母哀歎無窮已有客從外來聞之常<lb/>
歡喜迎問其消息輒復非鄉里邂逅徼時願骨肉來迎<lb/>
已巳得自解免當復棄兒子天屬綴人心念别無會期<lb/>
存亡永乖隔不忍與之辭兒前抱我頸問我欲何之人<lb/>
言母當去豈復有還時阿母常仁惻今何更不慈我尚<lb/>
未成人奈何不顧思見此崩五内恍惚生狂癡號泣手<lb/>
<pb n="KR2a0009_WYG_114-22b"/>
撫摩當發復回疑兼有同時輩相送告離别慕我獨得<lb/>
歸哀呌聲摧裂馬為立踟蹰車為不轉轍觀者皆歔欷<lb/>
行路亦嗚咽去去割情戀遄征日遐邁悠悠三千里何<lb/>
時復交會念我出腹子匈臆為摧敗旣至家人盡又復<lb/>
無中外城郭為山林庭宇生荆艾白骨不知誰從横莫<lb/>
覆蓋出門無人聲豺狼號且吠㷀㷀對孤景怛咤糜肝<lb/>
肺登高遠眺望魂神忽飛逝奄若壽命盡旁人相寛大<lb/>
為復彊視息雖生何聊賴託命於新人竭心自朂厲流<lb/>
<pb n="KR2a0009_WYG_114-23a"/>
離成鄙賤常恐復捐廢人生幾何時懷憂終年歲其二<lb/>
章曰嗟薄祐兮遭世患宗族殄兮門戸單身執畧兮入<lb/>
西關歷險阻兮之羌蠻山谷𦕈兮路漫漫眷東顧兮但<lb/>
悲歎㝠當寢兮不能安<hi>㝠音暝</hi>飢當食兮不能餐常流涕<lb/>
兮眥不乾薄志節兮念死難雖茍活兮無形顔惟彼方<lb/>
兮遠陽精<hi>北方近陰遠陽</hi>陰氣凝兮雪夏零沙漠壅兮塵㝠㝠<lb/>
有草木兮春不榮人似禽兮食臭腥言兠離兮狀窈停<lb/>
<hi>兠離匈奴言語之貌</hi>歲聿暮兮時邁征夜悠長兮禁門扄不能寐<lb/>
<pb n="KR2a0009_WYG_114-23b"/>
兮起屏營登胡殿兮臨廣庭𤣥雲合兮翳月星北風厲<lb/>
兮肅泠泠胡笳動兮邊馬鳴孤鴈歸兮聲嚶嚶樂人興<lb/>
兮彈琴筝音相和兮悲且清心吐思兮匈憤盈欲舒氣<lb/>
兮恐彼驚含哀咽兮涕沾頸家既迎兮當歸寧臨長路<lb/>
兮捐所生兒呼母兮嗁失聲我掩耳兮不忍聽追持我<lb/>
兮走㷀㷀頓復起兮毁顔形還顧之兮破人情心怛絶<lb/>
兮死復生<hi>列女後傳琰字昭姬也</hi>
賛曰端操有蹤幽閑有容區明風烈昭我管彤<hi>婦人之正其節</hi>
<pb n="KR2a0009_WYG_114-24a"/>
<hi>操有蹤跡可紀者及幽都閑婉有禮容者區别其遺風餘烈以明女史之所紀也管彤赤管筆解見皇后紀</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_114-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書巻一百十四<lb/>
<pb n="KR2a0009_WYG_114-25a"/>
　後漢書卷一百十四考證<lb/>
曹世叔妻傳又詔融兄續繼昭成之○何焯曰司馬彪<lb/>
　云馬續述天文志續字季則見馬援傳末<lb/>
孝女曹娥傳迎婆娑神○困學紀聞云曹娥碑云盱能<lb/>
　撫節安歌婆娑樂神以五月五日迎伍君傳云婆娑<lb/>
　神誤也<lb/>
皇甫規妻傳安定皇甫規妻者不知何氏女也○按唐<lb/>
　張懐瓘書斷云扶風馬夫人大司農皇甫規之妻也<lb/>
<pb n="KR2a0009_WYG_114-25b"/>
董祀妻傳追懷悲憤作詩二章○何焯曰按董卓傳卓<lb/>
　以牛輔子壻素所親信使以兵屯陜輔分遣其校尉<lb/>
　李傕郭汜張濟擊破河南尹朱㒞于中牟因略陳留<lb/>
　潁川諸縣殺掠男女所過無復遺類文姬流離當在<lb/>
　此時蔡邕傳邕在長安與從弟谷謀東奔兖州又欲<lb/>
　遯逃山東時未必以家自隨也蘇氏以董卓旣誅邕<lb/>
　乃隨坐不應文姬先罹禍亂疑此詩為後人作考之<lb/>
　不詳也<lb/>
<pb n="KR2a0009_WYG_114-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_114-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷五十九</head> <lb/>
    <p>
<pb n="KR2a0009_WYG_059-1a"/>
欽定四庫全書<lb/>
　後漢書卷五十九<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　申屠鮑郅列傳第十九<lb/>
　　申屠剛傳<lb/>
申屠剛字巨卿扶風茂陵人也七世祖嘉文帝時爲丞<lb/>
相剛質性方直常慕史鰌汲黯之爲人<hi>史記曰史鰌字子魚衛大夫也</hi>
<pb n="KR2a0009_WYG_059-1b"/>
<hi>論語孔子曰直哉史魚邦有道如矢邦無道如矢前書汲黯字長孺武帝時為主爵都尉好直諫時人謂之汲</hi>
<hi>直</hi>仕郡功曹平帝時王莽専政朝多猜忌遂隔絶帝外<lb/>
家馮衛二族不得交官剛常疾之<hi>馮謂馮昭儀平帝祖母也衛謂衛姬平帝</hi>
<hi>母也號中山太后王莽專政馮衛二族皆不得至京師交通仕宦見前書</hi>及舉賢良方正因<lb/>
對䇿曰臣聞王事失則神祗怨怒姦邪亂正故隂陽謬<lb/>
錯此天所以譴告王者欲令失道之君曠然覺悟懷邪<lb/>
之臣懼然自刻者也<hi>懼驚也音紀住反刻猶責也</hi>今朝廷不考功校<lb/>
德而虛納毁譽數下詔書張設重法抑斷誹謗禁割論<lb/>
<pb n="KR2a0009_WYG_059-2a"/>
議罪之重者乃至腰斬傷忠臣之情挫直士之銳殆乖<lb/>
建進善之旌縣敢諫之鼓<hi>旌旛也淮南子曰禹縣鐘鼓磬鐸置鞀以待四方之士為</hi>
<hi>幡曰教道寡人以道者擊鼓喻以義者擊鐘告以事者振鐸語以憂者擊磬有獄訟者揺鞀帝王紀曰堯置敢</hi>
<hi>諫之鼓</hi>闢四門之路明四目之義也<hi>孔安國注尚書曰開闢四方之門未開者</hi>
<hi>謂廣致衆賢也明四日謂廣視於四方使下無壅塞也</hi>臣聞成王㓜少周公攝政<lb/>
聽言下賢均權布寵無舊無新唯仁是親<hi>尚書大傳曰武王入殷周</hi>
<hi>公曰各安其宅各田其田無故無新唯仁之親</hi>動順天地舉措不失然近則召<lb/>
公不悅逺則四國流言<hi>尚書曰周公為師相成王為左右召公不悅言周公既還政成</hi>
<pb n="KR2a0009_WYG_059-2b"/>
<hi>王宜其自退今復為相故不悅也四國謂管蔡商奄也成王㓜小周公攝政四國流言曰公將不利於孺子○</hi>
<hi>劉攽曰注云周公為師相成王為左右案文少召公為保四字</hi>夫子母之性天道至親<lb/>
今聖主㓜少始免繦緥<hi>免離也平帝即位時年九歲故云始免繦緥前書音義曰繦落</hi>
<hi>也緥被也緥或作褓也</hi>卽位以来至親分離外戚杜隔恩不得通<lb/>
且漢家之制雖任英賢猶援姻戚親疏相錯杜塞間隙<lb/>
誠所以安宗廟重社稷也今馮衛無罪久廢不錄或處<lb/>
窮僻不若民庶誠非慈愛忠孝承上之意夫爲人後者<lb/>
自有正義至尊至卑其埶不嫌是以人無賢愚莫不爲<lb/>
<pb n="KR2a0009_WYG_059-3a"/>
怨姦臣賊子以之爲便不諱之變誠難其慮今之保傅<lb/>
非古之周公周公至聖猶尚有累何况事失其𠂻不合<lb/>
天心者哉昔周公先遣伯禽守封於魯以義割恩寵不<lb/>
加後<hi>伯禽周公旦之子也周公相成王先封伯禽於魯令就國守封後謂伯禽也周公身既尊寵不令伯</hi>
<hi>禽復加榮貴以自挹損也東觀記曰昔周公豫防禍首先遣伯禽守封於魯離斷至親以義割恩使已尊寵不</hi>
<hi>加其後</hi>故配天郊祀三十餘世<hi>自伯禽至頃公為楚考烈王所滅凡三十四公魯以</hi>
<hi>周公大聖之後故郊祀配天一如天子之禮</hi>霍光秉政輔翼少主修善進士<lb/>
名爲忠直而尊崇其宗黨摧抑外戚<hi>昭帝時霍光輔政其子禹及兄孫雲</hi>
<pb n="KR2a0009_WYG_059-3b"/>
<hi>山等皆中郎將奉車都尉昆弟諸壻皆奉朝請給事中唯昭帝外家趙氏無一在位者</hi>結貴據權<lb/>
至堅至固終没之後受禍滅門<hi>霍光薨後其子禹宣帝時為大司馬謀反發覺</hi>
<hi>禹腰斬母顯及諸女昆弟皆棄市</hi>方今師傅皆以伊周之位據賢保之<lb/>
任以此思化則功何不至不思其危則禍何不到損益<lb/>
之際孔父攸歎<hi>說苑曰孔子讀易至損益則喟然而歎子夏問曰夫子何為歎孔子曰夫自損</hi>
<hi>者益自益者缺吾是以歎之矣</hi>持滿之戒老氏所愼<hi>老子曰持而盈之不如其巳已止也</hi>
<hi>言埶滿必傾不如止也</hi>蓋功冠天下者不安威震人主者不全今<lb/>
承衰亂之後繼重敝之世公家屈竭賦歛重數苛吏奪<lb/>
<pb n="KR2a0009_WYG_059-4a"/>
其時貪夫侵其財百姓困乏疾疫夭命盗賊羣輩且以<lb/>
萬數軍行衆止竊號自立<hi>興軍而行擁衆而止無畏憚於危亾也</hi>攻犯京<lb/>
師燔燒縣邑<hi>謂平帝元始三年陽陵人任横等自稱將軍盗武庫兵攻宫寺出囚徒也</hi>至乃<lb/>
訛言積弩入宮宿衛驚懼自漢興以來誠未有也國家<lb/>
微弱姦謀不禁六極之效危於累卵<hi>尚書大傳曰貌之不恭厥極惡言之</hi>
<hi>不從厥極憂視之不眀厥極疾聽之不聰厥極貧心之不睿厥極凶短折皇極不建厥極弱也</hi>王者承<lb/>
天順地典爵主刑不敢以天官私其宗不敢以天罸輕<lb/>
其親陛下宜遂聖明之徳昭然覺悟逺述帝王之迹近<lb/>
<pb n="KR2a0009_WYG_059-4b"/>
遵孝文之業<hi>文帝即位使將軍薄昭迎薄太后於代剛欲使平帝迎中山太后至京師也</hi>差<lb/>
五品之屬納至親之序<hi>五品五常之教也尚書舜命契曰汝作司徒敬敷五教左傳史</hi>
<hi>克曰舜舉八元使布五教于四方父義母慈兄友弟恭子孝</hi>亟遣使者徵中山太后<lb/>
置之别宫令時朝見又召馮衛二族裁與冗職<hi>冗散也</hi>使<lb/>
得執㦸親奉宿衛以防未然之符以抑患禍之端上安<lb/>
社稷下全保傅内和親戚外絶邪謀書奏莽令元后下<lb/>
詔曰剛所言僻經妄說<hi>元后元帝后王莽之姑也</hi>違背大義其罷歸<lb/>
田里後莽簒位剛遂避地河西轉入巴蜀徃來二十餘<lb/>
<pb n="KR2a0009_WYG_059-5a"/>
年及隗囂據隴右欲背漢而附公孫述剛說之曰愚聞<lb/>
人所歸者天所與人所畔者天所去也伏念本朝<hi>謂光武也</hi>
躬聖德舉義兵共行天罸所當必摧誠天之所福非人<lb/>
力也將軍本無尺土孤立一隅宜推誠奉順與朝并力<lb/>
上應天心下醻人望爲國立功可以永年<hi>今文尚書曰立功立事可</hi>
<hi>以永年也</hi>嫌疑之事聖人所絶以將軍之威重逺在千里動<lb/>
作舉措可不愼與今璽書數到委國歸信欲與將軍共<lb/>
同吉凶布衣相與尚有没身不負然諾之信况於萬乘<lb/>
<pb n="KR2a0009_WYG_059-5b"/>
者哉<hi>烈士傳曰羊角哀左伯桃二人為死友欲仕於楚道阻遇雨雪不得行飢寒自度不俱生伯桃謂角</hi>
<hi>哀曰俱死之後骸骨莫收内手捫心知不如子生恐無益而棄子之能我樂在樹中角哀聼之伯桃入樹中而</hi>
<hi>死楚平王愛角哀之賢以上卿禮葬伯桃角哀夣伯桃曰蒙子之恩而穫厚葬正苦荆將軍冢相近今月十五</hi>
<hi>日當大戰以决勝負角哀至期日陳兵馬詣其冢作三桐人自殺下而從之此殁身不負然諾之信也</hi>今<lb/>
何畏何利久疑如是卒有非常之變上負忠孝下愧當<lb/>
世<hi>言從漢何畏附蜀何利而久疑不決</hi>夫未至豫言固常爲虛及其已至<lb/>
又無所及是以忠言至諫希得爲用誠願反覆愚老之<lb/>
言囂不納遂畔從述建武七年詔書徵剛剛將歸與囂<lb/>
<pb n="KR2a0009_WYG_059-6a"/>
書曰愚聞専已者孤拒諫者塞孤塞之政亡國之風也<lb/>
雖有明聖之姿猶屈已從衆故慮無遺䇿舉無過事夫<lb/>
聖人不以獨見爲明而以萬物爲心順人者昌逆人者<lb/>
亡此古今之所共也將軍以布衣爲鄉里所推廊廟之<lb/>
計旣不豫定<hi>廊殿下屋也廟太廟也國事必先謀於廊廟之所也</hi>動軍發衆又不<lb/>
深料今東方政教日睦百姓平安而西州發兵人人懷<lb/>
憂騷動惶懼莫敢正言羣衆疑惑人懐顧望非徒無精<lb/>
銳之心其患無所不至夫物窮則變生事急則計易其<lb/>
<pb n="KR2a0009_WYG_059-6b"/>
埶然也夫離道德逆人情而能有國有家者古今未有<lb/>
也將軍素以忠孝顯聞是以士大夫不逺千里慕樂德<lb/>
義今茍欲決意徼幸此何如哉夫天所祐者順人所助<lb/>
者信<hi>易繫辭之言也</hi>如未蒙祐助令小人受塗地之禍毁壞終<lb/>
身之徳敗亂君臣之節汚傷父子之恩<hi>不從光武是亂君臣之節也遣</hi>
<hi>子恂入質而背之是傷父子之恩也</hi>衆賢破膽可不愼哉囂不納剛到拜<lb/>
侍御史遷尚書令光武嘗欲出游剛以隴蜀未平不宜<lb/>
宴安逸豫諫不見聽遂以頭軔乘輿輪帝遂爲止<hi>軔謂以頭</hi>
<pb n="KR2a0009_WYG_059-7a"/>
<hi>止車輪也王逸注楚辭曰軔止輪木也</hi>時内外羣官多帝自選舉加以法<lb/>
理嚴察職事過苦尚書近臣至乃捶撲牽曵於前羣臣<lb/>
莫敢正言剛每輒極諫又數言皇太子宜時就東宫簡<lb/>
任賢保以成其徳帝並不納以數切諫失㫖數年出爲<lb/>
平隂令復徵拜太中大夫以病去官卒於家<lb/>
　　鮑永傳　<hi>子昱</hi>
鮑永字君長上黨屯留人也<hi>屯留今潞州縣也</hi>父宣哀帝時任<lb/>
司𨽻校尉爲王莽所殺<hi>莽輔政誅不附已者故殺宣</hi>永少有志操習<lb/>
<pb n="KR2a0009_WYG_059-7b"/>
歐陽尚書<hi>歐陽生字和伯千乘人受尚書於伏生見前書</hi>事後母至孝妻嘗於<lb/>
母前叱狗而永郎去之<hi>去音丘吕反</hi>初爲郡功曹莽以宣不<lb/>
附已欲滅其子孫都尉路平承望風旨規欲害永太守<lb/>
茍諫擁護召以爲吏常置府中永因數爲諫陳興復漢<lb/>
室翦滅簒逆之䇿諫每戒永曰君長幾事不密禍倚人<lb/>
門永感其言及諫卒自送喪歸扶風路平遂收永弟升<lb/>
太守趙興到聞乃歎曰我受漢茅土<hi>王者封五色土為社封諸侯則各割</hi>
<hi>其方靣土與之燾以黄土苴以白茅使歸立社也</hi>不能立節而鮑宣死之豈可<lb/>
<pb n="KR2a0009_WYG_059-8a"/>
害其子也勑縣出升復署永功曹時有矯稱侍中止傳<lb/>
舎者興欲謁之永疑其詐諌不聽而出興遂駕徃永乃<lb/>
拔佩刀截馬當匈乃止<hi>當匈以韋為之也</hi>後數日莽詔書果下<lb/>
捕矯稱者永由是知名舉秀才不應更始二年徵再遷<lb/>
尚書僕射行大將軍事持節將兵安集河東并州朔部<lb/>
得自置偏裨輒行軍法永至河東因擊青犢大破之更<lb/>
始封爲中陽侯<hi>中陽縣屬西河郡今汾州孝義縣也</hi>永雖爲將率而車服<lb/>
敝素爲道路所識<hi>東觀記曰永好文德雖行將軍常衣皂襜褕路稱鮑尚書兵馬俗本或有</hi>
<pb n="KR2a0009_WYG_059-8b"/>
<hi>為上加不者誤也</hi>時赤眉害更始三輔道絶光武卽位遣諫議<lb/>
大夫儲大伯<hi>風俗通曰儲姓齊大夫儲子之後也</hi>持節徵永詣行在所永<lb/>
疑不從乃收繫大伯<hi>東觀記曰封大伯所持節於晉陽傳合壁中遣信人馳至長安也○</hi>
<hi>劉攽曰注文傳合案文傳合當作舍</hi>遣使馳至長安旣知更始已亾乃發<lb/>
喪出大伯等封上將軍列侯印綬悉罷兵但幅巾與諸<lb/>
將及同心客百餘人詣河内<hi>幅巾謂不著冠但幅巾束首也</hi>帝見永問<lb/>
曰卿衆所在永離席叩頭曰臣事更始不能令全誠慙<lb/>
以其衆幸富貴故悉罷之<hi>幸希也</hi>帝曰卿言大而意不悅<lb/>
<pb n="KR2a0009_WYG_059-9a"/>
時攻懷未㧞帝謂永曰我攻懷三日而兵不下關東畏<lb/>
服卿可且將故人自徃城下譬之卽拜永諫議大夫至<lb/>
懐乃說更始河内太守於是開城而降帝大喜<hi>東觀記曰永說</hi>
<hi>下懐上大喜與永對食</hi>賜永洛陽商里宅<hi>東觀記曰賜洛陽上商里宅陸機洛陽記曰上</hi>
<hi>商里在洛陽東北本殷頑人所居故曰上商里宅也</hi>固辭不受時董憲裨將屯兵<lb/>
於魯侵害百姓乃拜永爲魯郡太守永到擊討大破之<lb/>
降者數千人唯别帥彭豐虞休皮常等各千餘人稱將<lb/>
軍不肯下頃之孔子闕里無故荆棘自除<hi>闕里解見明紀</hi>從講<lb/>
<pb n="KR2a0009_WYG_059-9b"/>
堂至於里門永異之謂府丞及魯令曰方今危急而闕<lb/>
里自開斯豈夫子欲令太守行禮助吾誅無道邪乃㑹<lb/>
人衆修鄉射之禮請豐等共㑹觀視欲因此禽之豐等<lb/>
亦欲圖永乃持牛酒勞饗而潜挾兵器永覺之手格殺<lb/>
豐等禽破黨與帝嘉其略封爲關内侯遷揚州牧時南<lb/>
土尚多宼暴永以吏人痍傷之後乃緩其銜轡<hi>銜轡喻法律以</hi>
<hi>控御人也說苑曰理國譬若張琴大絃急則小絃絶矣故急於其銜轡者非千里之馭也</hi>示誅彊横<lb/>
而鎭撫其餘百姓安之㑹遭母憂去官悉以財産與孤<lb/>
<pb n="KR2a0009_WYG_059-10a"/>
弟子建武十一年徵爲司𨽻校尉帝叔父趙王良尊戚<lb/>
貴重永以事劾良大不敬<hi>東觀記曰時良從送中郎將來歙喪還入夏城門中與五</hi>
<hi>官將軍相逄道廹良怒召門候岑尊叩頭馬前永劾奏良曰今月二十七日車駕臨故中郎将來歙喪還車駕</hi>
<hi>過須史趙王良從後到與右中郎将張邯相逄城門中道迫狹叱邯旋車又召候岑尊詰責使前走數十歩按</hi>
<hi>良諸侯藩臣䝉恩入侍知尊帝城門候吏六百石而肆意加怒令叩頭都道奔走馬頭前無藩臣之禮大不敬</hi>
<hi>也○劉攽曰注五官將軍案五官無将軍之稱蓋軍字本是車字</hi>由是朝廷肅然莫不<lb/>
戒懼乃辟扶風鮑恢爲都官從事恢亦抗直不避彊禦<lb/>
帝常曰貴戚且宜歛手以避二鮑其見憚如此永行縣<lb/>
<pb n="KR2a0009_WYG_059-10b"/>
到霸陵路經更始墓引車入陌<hi>墓在今萬年縣東北南北為阡東西為陌</hi>從<lb/>
事諫止之永曰親北靣事人寜有過墓不拜雖以獲罪<lb/>
司𨽻所不避也遂下拜哭盡哀而去西至扶風椎牛上<lb/>
茍諫冢帝聞之意不平問公卿曰奉使如此何如太中<lb/>
大夫張湛對曰仁者行之宗忠者義之主也仁不遺舊<lb/>
忠不忘君行之髙者也帝意乃釋後大司徒韓歆坐事<lb/>
<hi>建武十五年歆坐直言免也</hi>永固請之不得以此忤帝意出爲東海<lb/>
相坐度田事不實被徵諸郡守多下獄永至城臯詔書<lb/>
<pb n="KR2a0009_WYG_059-11a"/>
迎拜爲兗州牧便道之官<hi>東觀記詔書迎下永曰君晨夜冒犯霜露精神亦已勞矣</hi>
<hi>以君帷幄近臣其以永為兗州牧也</hi>視事三年病卒子昱<lb/>
論曰鮑永守義於故主斯可以事新主矣耻以其衆受<lb/>
寵斯可以受大寵矣若乃言之者雖誠而聞之未譬<hi>譬猶</hi>
<hi>曉也</hi>豈茍進之悅易以情納持正之忤難以理求乎<hi>言謟曲則</hi>
<hi>易入剛直則難進也</hi>誠能釋利以循道居方以從義<hi>方直也</hi>君子之<lb/>
槩也<lb/>
昱字文泉少傳父學客授於東平建武初太行山中有<lb/>
<pb n="KR2a0009_WYG_059-11b"/>
劇賊太守戴渉聞昱鮑永子有智略乃就謁請署守髙<lb/>
都長<hi>髙都縣屬上黨郡故城在今澤州也</hi>昱應之遂討擊羣賊誅其渠帥<lb/>
道路開通由是知名後爲泚陽長政化仁愛境内清淨<lb/>
<hi>東觀記曰泚陽人趙堅殺人繫獄其父母詣昱自言年七十餘唯有一子適新娶今繫獄當死長無種類涕泣</hi>
<hi>求哀昱憐其言令将妻入獄解械止宿遂任身有子</hi>荆州刺史表上之再遷中元<lb/>
元年拜司𨽻校尉詔昱詣尚書使封胡降檄<hi>檄軍書也若今之露</hi>
<hi>布也</hi>光武遣小黄門問昱有所怪不對曰臣聞故事通官<lb/>
文書不著姓又當司徒露布<hi>漢官儀曰羣臣上書公卿校尉諸将不言姓凡制書</hi>
<pb n="KR2a0009_WYG_059-12a"/>
<hi>皆璽封尚書令重封唯赦贖令司徒印露布州郡也</hi>怪使司𨽻下書而著姓也帝<lb/>
報曰吾固欲令天下知忠臣之子復為司𨽻也昱在職<lb/>
奉法守正有父風永平五年坐救火遲免後拜汝南太<lb/>
守郡多陂池歲歳决壞年費常三十餘萬昱乃上作方<lb/>
梁石洫<hi>洫渠也以石為之猶今之水門也</hi>水常饒足漑田倍多人以殷<lb/>
富十七年代王敏為司徒賜錢帛什器帷帳除子得為<lb/>
郎<hi>○劉攽曰案後皆作德字義無兩子名得徳者知此字誤</hi>建初元年大旱穀貴肅<lb/>
宗召昱問曰旱旣太甚將何以消復災眚對曰臣聞聖<lb/>
<pb n="KR2a0009_WYG_059-12b"/>
人理國三年有成<hi>論語孔子曰如有用我者朞月而已可也三年乃有成功</hi>今陛下<lb/>
始踐天位刑政未著如有失得何能致異但臣前在汝<lb/>
南典理楚事<hi>永平十三年楚王英謀反連坐者在汝南昱時主劾之也</hi>繫者千餘人<lb/>
恐未能盡當其罪先帝詔言大獄一起寃者過半又諸<lb/>
徙者骨肉離分孤䰟不祀一人呼嗟王政為虧宜一切<lb/>
還諸徙家屬蠲除禁錮興滅繼絶死生獲所如此和氣<lb/>
可致帝納其言<hi>東觀記曰時司徒辭訟久者至十數年比例輕重非其事類錯雜難知昱奏定</hi>
<hi>辭訟七卷決事都目八卷以齊同法令息遏人訟也</hi>四年代牟融爲太尉六年薨<lb/>
<pb n="KR2a0009_WYG_059-13a"/>
年七十餘子德修志節有名稱累官為南陽太守時歲<lb/>
多荒災唯南陽豐穰吏人愛悅號為神父時郡學久廢<lb/>
德乃修起横舎<hi>横學也字又作黌</hi>備俎豆黼冕行禮奏樂又尊<lb/>
饗國老宴會諸儒百姓觀者莫不勸服在職九年徵拜<lb/>
大司農卒于官子昻字叔雅有孝義節行初德被病數<lb/>
年昻俯伏左右衣不緩帶及處喪毁瘠三年抱負乃行<lb/>
服闋遂潜于墓次不關時務舉孝㢘辟公府連徵不至<lb/>
卒于家<lb/>
<pb n="KR2a0009_WYG_059-13b"/>
　　郅惲傳　<hi>子夀</hi>
郅惲字君章汝南西平人也<hi>潛夫論曰周先姞氏封於燕河東有郅都汝南有郅</hi>
<hi>君章音與古姞同而其字異然前書音義郅音之日反</hi>年十二失母居喪過禮及<lb/>
長理韓詩嚴氏春秋<hi>韓韓嬰也作詩内外傳嚴嚴彭祖也受公羊於睦孟專門教授見儒</hi>
<hi>林傳</hi>明天文厯數王莽時宼賊羣發惲乃仰占𤣥象歎謂<lb/>
友人曰方今鎮嵗熒惑並在漢分翼軫之域<hi>爾雅曰中央鎮星東</hi>
<hi>方嵗星南方熒惑翼軫者南方鶉尾之宿楚之分野演孔圖曰卯金刀名為劉中國東南出荊州故爲漢分也</hi>
去而復來漢必再受命福歸有德如有順天發策者必<lb/>
<pb n="KR2a0009_WYG_059-14a"/>
成大功時左隊大夫逯並素好士<hi>王莽以潁川為左隊郡守為大夫逯姓並</hi>
<hi>名也風俗通曰逯秦邑也其大夫氏焉逯音禄</hi>惲說之曰當今上天垂象智者<lb/>
以昌愚者以亡昔伊尹自鬻輔商立功全人<hi>鬻自衒賣也史記曰</hi>
<hi>伊尹欲干湯而無因乃為有莘氏媵臣負鼎爼以滋味說湯乃任以國政也</hi>惲竊不遜敢希<lb/>
伊尹之蹤應天人之變明府儻不疑逆俾成天德並竒<lb/>
之使署為吏惲不謁曰昔文王㧞吕尚於渭濵髙宗禮<lb/>
傅說於巖築桓公取管仲於射鉤故能立𢎞烈就元勲<lb/>
未聞師相仲父而可為吏位也<hi>師吕望也相傅説也仲父管仲也</hi>非闚<lb/>
<pb n="KR2a0009_WYG_059-14b"/>
天者不可與圖逺君不授驥以重任驥亦俛首裹足而<lb/>
去耳<hi>惲以驥自喻因自稱驥史記曰吳兵入郢申包胥走秦求救晝夜馳驅足腫蹠盭裂裳裹足鵠立秦</hi>
<hi>庭盭音戾</hi>遂不受署西至長安乃上書王莽曰臣聞天地重<lb/>
其人惜其物故運機衡垂日月<hi>機衡北斗也</hi>含元包一甄陶<lb/>
品類<hi>前書志曰太極元氣含三為一謂三才未分包而為一甄也者陶人旋轉之輪也言天地造化品物</hi>
<hi>如陶匠之成衆品者也○劉攽曰注包而為一甄也者案文也字當在甄上</hi>顯表紀世圖錄<lb/>
豫設<hi>表明也紀年也言天豫設圖錄之書顯明帝王之年代也</hi>漢歴久長孔為赤制<lb/>
<hi>言孔丘作緯著歴運之期為漢家之制漢火徳尚赤故云為赤制卽春秋感精符云墨孔生為赤制是也</hi>不<lb/>
<pb n="KR2a0009_WYG_059-15a"/>
使愚惑殘人亂時智者順以成德愚者逆以取害神器<lb/>
有命不可虚獲上天垂戒欲悟陛下令就臣位轉禍為<lb/>
福<hi>上天垂戒謂鎭歲熒惑並在漢分也</hi>劉氏享天永命陛下順節盛衰<hi>享受</hi>
<hi>也永長也漢家受天長命運祚未絶勸莽當順其時之盛衰衰則取之盛則還也</hi>取之以天還<lb/>
之以天可謂知命矣若不早圖是不免於竊位也<hi>竊盗也孔</hi>
<hi>子曰臧文仲其竊位者與</hi>且堯舜不以天顯自與故禪天下<hi>堯舜盛德天之</hi>
<hi>所顯猶不自與以位禪人言堯之禪舜舜禪於禹也</hi>陛下何貪非天顯以自累也<lb/>
天為陛下嚴父臣為陛下孝子父敎不敢廢子諌不可<lb/>
<pb n="KR2a0009_WYG_059-15b"/>
拒惟陛下留神莽大怒卽收繫詔獄劾以大逆猶以惲<lb/>
據經䜟難卽害之使黄門近臣脅惲令自告狂病恍惚<lb/>
不覺所言惲乃瞋目詈曰所陳皆天文聖意非狂人所<lb/>
能造遂繫須冬㑹赦得出乃與同郡鄭敬南遁蒼梧<hi>遁隱</hi>
<hi>也蒼梧山名也山海經曰南方蒼梧之㐀蒼梧之川其中有九疑山焉舜之所葬也在今永州唐興縣東南</hi>
建武三年又至廬江因遇積弩將軍傅俊東徇揚州俊<lb/>
素聞惲名乃禮請之上為將兵長史授以軍政惲乃誓<lb/>
衆曰無掩人不備窮人於戹不得斷人支體裸人形骸<lb/>
<pb n="KR2a0009_WYG_059-16a"/>
放淫婦女俊軍士猶發冢陳尸掠奪百姓惲諫俊曰昔<lb/>
文王不忍露白骨<hi>解見順紀</hi>武王不以天下易一人之命<hi>吕氏</hi>
<hi>春秋曰武王伐紂至鮪水紂使膠鬲候周問武王曰何日至武王曰將以甲子日至膠鬲行天大雨日夜不休</hi>
<hi>武王疾行不輟軍吏諫之武王曰吾疾行以救膠鬲之死也</hi>故能獲天地之應剋商<lb/>
如林之旅<hi>天地之應謂夜雨止畢陳白魚入舟之類剋勝也商殷號也旅衆也如林言衆多尚書曰</hi>
<hi>武王伐紂率其旅若林㑹於牧野○劉攽曰注武王伐紂率其旅若林案文伐字下少一殷字</hi>將軍如<lb/>
何不師法文王而犯逆天地之禁多傷人害物虐及枯<lb/>
尸取罪神明今不謝天改政無以全命願將軍親率士<lb/>
<pb n="KR2a0009_WYG_059-16b"/>
卒收傷葬死哭所殘暴以明非將軍本意也從之百姓<lb/>
悅服所向皆下七年俊還京師而上論之<hi>上音時掌反</hi>惲耻<lb/>
以軍功取位遂辭歸鄉里縣令卑身崇禮請以為門下<lb/>
掾惲友人董子張者父先為鄉人所害<hi>東觀記曰子張父及叔父為鄉</hi>
<hi>里盛氏一時所害也</hi>及子張病將終惲徃候之子張垂殁視惲歔<lb/>
欷不能言惲曰吾知子不悲天命而痛讐不復也子在<lb/>
吾憂而不手子亡吾手而不憂也<hi>言子在吾憂子仇未能報而不須手自揮</hi>
<hi>鋒子若亡吾直為子手刃仇人更不須心懐憂也</hi>子張但目擊而已<hi>目擊謂熟視之也荘</hi>
<pb n="KR2a0009_WYG_059-17a"/>
<hi>子曰目擊而道存也</hi>惲即起將客遮仇人取其頭以示子張子張<lb/>
見而氣絶惲因而詣縣以狀自首令應之遲<hi>縣令不欲其自首詣</hi>
<hi>獄故應對之緩也</hi>惲曰爲友報讐吏之私也奉法不阿君之義<lb/>
也虧君以生非臣節也趨出就獄令跣而追惲不及遂<lb/>
自至獄令㧞刀自向以要惲曰子不從我出敢以死明<lb/>
心<hi>惲若不出欲自刺以明心也</hi>惲得此乃出因病去久之太守歐陽<lb/>
歙請為功曹汝南舊俗十月享會百里内縣皆齎牛酒<lb/>
到府讌飲時臨享禮訖歙敎曰西部督郵繇延<hi>繇姓咎繇之後</hi>
<pb n="KR2a0009_WYG_059-17b"/>
<hi>繇音遙</hi>天資忠貞禀性公方摧破姦凶不嚴而理今與衆<lb/>
儒共論延功顯之于朝太守敬嘉厥休牛酒飬德主簿<lb/>
讀書教户曹引延受賜惲於下坐愀然前曰司正舉觥<lb/>
<hi>愀變色貌司正主禮儀者觥罸爵也以角為之詩小雅曰兕觥其觩㫖酒思柔觥音古横反</hi>以君之<lb/>
罪告謝於天按延資性貪邪外方内員<hi>言延外示方直而内實柔弱也</hi>
<hi>孔子曰色厲而内荏</hi>朋黨搆姦罔上害人所在荒亂怨慝並作明<lb/>
府以惡為善股肱以直從曲此旣無君又復無臣惲敢<lb/>
再拜奉觥歙色慙動不知所言門下掾鄭敬進曰君明<lb/>
<pb n="KR2a0009_WYG_059-18a"/>
臣直功曹言切明府德也可無受觥哉歙意少解曰實<lb/>
歙罪也敬奉觥<hi>遂受罸也</hi>惲乃免冠謝曰昔虞舜輔堯四罪<lb/>
咸服<hi>左傳曰舜臣堯乃流四凶族尚書曰舜流共工于幽州放驩兠于崇山竄三苗于三危殛鯀于羽山</hi>
<hi>四罪而天下咸服也</hi>䜛言弗庸孔任不行<hi>庸用也孔甚也任佞也</hi>故能作股<lb/>
肱帝用有歌<hi>尚書曰股肱喜哉元首起哉</hi>惲不忠孔任是昭<hi>昭顯也惲自責</hi>
<hi>不忠故使甚佞之人昭顯也</hi>豺虎從政<hi>豺虎貪獸以比繇延也</hi>旣䧟誹謗又露<lb/>
所言<hi>露顯也又對衆顯言繇延之罪也</hi>罪莫重焉請收惲延以明好惡<lb/>
歙曰是重吾過也<hi>重再也</hi>遂不讌而罷惲歸府稱病延亦<lb/>
<pb n="KR2a0009_WYG_059-18b"/>
自退鄭敬素與惲厚見其言忤歙乃相招去曰子廷爭<lb/>
繇延君猶不納延今雖去其埶必還<hi>言歙後必召延也</hi>直心無<lb/>
諱誠三代之道<hi>三代夏殷周也論語曰三代之所以直道而行也</hi>然道不同者<lb/>
不相為謀吾不能忍見子有不容君之危盍去之乎惲<lb/>
曰孟軻以彊其君之所不能為忠量其君之所不能為<lb/>
賊<hi>孟子對齊宣王曰力足以舉百釣而不足以舉一羽明足以察秋毫之末而不見輿薪則王許之乎曰否</hi>
<hi>孟子曰今恩足以及禽獸而功不至於百姓者獨何與然則一羽之不舉為不用力焉輿薪之不見為不用明</hi>
<hi>焉百姓之不見保為不用恩焉故王之不王不為也非不能也曰不為者與不能者之形何以異曰挟太山以</hi>
<pb n="KR2a0009_WYG_059-19a"/>
<hi>超北海語人曰我不能是誠不能也為長者折枝語人曰我不能是不為也非不能也此彊其君之所不能為</hi>
<hi>也又曰惻隱之心仁之端也羞惡之心義之端也辭讓之心禮之端也是非之心智之端也人之有是四端也</hi>
<hi>猶其有四體也有是四端自謂不能者自賊者也謂其君不能者賊其君者也</hi>惲業已彊之矣<lb/>
障君於朝<hi>障蔽也君謂歙也言歙將以牛酒賞繇延而惲障蔽不聽之</hi>旣有其直而<lb/>
不死職罪也延退而惲又去不可敬乃獨隱於弋陽山<lb/>
中<hi>弋陽縣屬汝南郡前書云弋陽山在縣西北也</hi>居數月歙果復召延惲於是<lb/>
乃去從敬止漁釣自娛留數十日惲志在從政旣乃喟<lb/>
然而歎謂敬曰天生俊士以為人也鳥獸不可與同羣<lb/>
<pb n="KR2a0009_WYG_059-19b"/>
<hi>論語孔子之言</hi>子從我為伊吕乎將為巢許乎而父老堯舜也<lb/>
<hi>若為巢父許由則以堯舜為父老之人也</hi>敬曰吾足矣初從生歩重華於南<lb/>
野<hi>歩猶尋也重華舜字也南野謂蒼梧也</hi>謂來歸為松子<hi>赤松子也敬以歸鄉隱逸自謂</hi>
<hi>同之劉向列仙傳曰赤松子神農時雨師至崑崙山常止西王母石室隨風上下炎帝少女追之得仙俱去也</hi>
今幸得全軀樹類<hi>樹類謂有𦙍嗣</hi>還奉墳墓盡學問道<hi>敬汝南人今隱</hi>
<hi>弋陽不離墳墓</hi>雖不從政施之有政是亦為政也<hi>論語孔子之言也言隱遁</hi>
<hi>好道在家孝悌亦從政之義也</hi>吾年耄矣安得從子子勉正性命弗勞<lb/>
神以害生惲於是告别而去敬字次都清志髙世光武<lb/>
<pb n="KR2a0009_WYG_059-20a"/>
連徵不到<hi>謝沈書曰敬閑居不修人倫新遷都尉逼為功曹廳事前樹時有清汁以為甘露敬曰明</hi>
<hi>府政未能致甘露此靑木汁耳辭病去隱處精學蛾陂中隂就虞延並辟不行同郡鄧敬因折芰為坐以荷薦</hi>
<hi>肉瓠瓢盈酒言談彌日蓬廬蓽門琴書自娛光武公車徴不行按王莽改新蔡縣為新遷也</hi>惲遂客<lb/>
居江夏教授郡舉孝㢘為上東城門候<hi>洛陽城東靣北頭門也</hi>帝<lb/>
嘗出獵車駕夜還惲拒關不開帝令從者見靣於門間<lb/>
惲曰火明遼逺遂不受詔帝乃廻從東中門入<hi>東靣中門也</hi>
明日惲上書諫曰昔文王不敢槃于游田以萬人為憂<lb/>
<hi>槃樂也尚書無逸曰文王不敢槃于游田以萬人惟正之供也</hi>而陛下逺獵山林夜以<lb/>
<pb n="KR2a0009_WYG_059-20b"/>
繼晝其如社禝宗廟何暴虎馮河未至之戒誠小臣所<lb/>
竊憂也書奏賜布百匹貶東中門候為參封尉<hi>參封縣屬琅邪</hi>
<hi>郡</hi>後令惲授皇太子韓詩侍講殿中及郭皇后廢<hi>建武十七</hi>
<hi>年廢</hi>惲乃言於帝曰臣聞夫婦之好父不能得之於子<hi>得猶</hi>
<hi>制御也司馬遷曰妃匹之愛君不能得之臣父不能得之子況卑下乎</hi>况臣能得之於君<lb/>
乎是臣所不敢言雖然願陛下念其可否之計無令天<lb/>
下有議社稷而已帝曰惲善恕已量主知我必不有所<lb/>
左右而輕天下也<hi>左右猶向背也言其齊等</hi>后旣廢而太子意不自<lb/>
<pb n="KR2a0009_WYG_059-21a"/>
安惲乃說太子曰久處疑位上違孝道下近危殆昔髙<lb/>
宗明君吉甫賢臣及有纎介放逐孝子<hi>家語曰曾參妻為梨蒸不熟因</hi>
<hi>出之終身不娶其子請焉㑹參曰髙宗以後妻殺孝子尹吉甫以後妻放伯奇吾上不及髙宗中不比吉甫知</hi>
<hi>其得免於非乎遂不娶</hi>春秋之義母以子貴太子宜因左右及諸<lb/>
皇子引愆退身奉養母氏以明聖教不背所生太子從<lb/>
之帝竟聽許惲再遷長沙太守先是長沙有孝子古初<lb/>
遭父喪未葬鄰人失火初匍匐柩上以身扞火火為之<lb/>
滅惲甄異之以為首舉後坐事左轉芒長<hi>芒縣屬沛國故城在今亳</hi>
<pb n="KR2a0009_WYG_059-21b"/>
<hi>州永城縣北一名臨雎城東觀記曰坐前長沙太守張禁多受遺送千萬以惲不推劾故左遷也</hi>又免<lb/>
歸避地教授<hi>避地謂隱遁也東觀記曰芒守丞韓龔受大盜丁仲錢阿擁之加笞八百不死入見</hi>
<hi>惲稱仲健惲怒以所杖鐵杖棰龔龔出怨懟遂殺仲惲故坐免</hi>著書八篇以病卒子壽<lb/>
壽字伯孝善文章以廉能稱舉孝㢘稍遷冀州刺史時<lb/>
冀部屬郡多封諸王賔客放縦類不檢節<hi>類猶皆也</hi>壽案察<lb/>
之無所容貸乃使部從事專住王國又徙督郵舍王宫<lb/>
外<hi>近王宫置督郵舍以察王得失</hi>動靜失得卽時騎驛言上奏王罪及<lb/>
劾傅相於是藩國畏懼並為遵節視事三年冀土肅清<lb/>
<pb n="KR2a0009_WYG_059-22a"/>
三遷尚書令朝廷每有疑議常獨進見肅宗奇其智策<lb/>
擢為京兆尹郡多强豪姦暴不禁三輔素聞壽在冀州<lb/>
皆懐震竦各相檢勅莫敢干犯壽雖威嚴而推誠下吏<lb/>
皆願効死莫有欺者以公事免復徵為尚書僕射是時<lb/>
大將軍竇憲以外戚之寵威傾天下憲嘗使門生齎書<lb/>
詣壽有所請託壽卽送詔獄前後上書陳憲驕恣引王<lb/>
莽以誡國家是時憲征匈奴海内供其役費而憲及其<lb/>
弟篤景並起第宅驕奢非法百姓苦之壽以府藏空虚<lb/>
<pb n="KR2a0009_WYG_059-22b"/>
軍旅未休遂因朝會譏刺憲等厲音正色辭㫖甚切憲<lb/>
怒䧟壽以買公田誹謗下吏當誅侍御史何敞上疏理<lb/>
之曰臣聞聖王闢四門開四聰延直言之路下不諱之<lb/>
詔立敢諫之旗聽歌謡於路<hi>歌謡謂詩也禹置敢諫之幡解巳見上禮記王制曰</hi>
<hi>命太師陳詩觀民風鄭𤣥注云陳詩謂采其詩而示之</hi>爭臣七人以自鑒照<hi>孔子曰天</hi>
<hi>子有爭臣七人</hi>考知政理違失人心輒改更之故天人並應傳<lb/>
福無窮臣伏見尚書僕射郅壽坐於臺上與諸尚書論<lb/>
擊匈奴言議過差及上書請買公田遂繫獄考劾大不<lb/>
<pb n="KR2a0009_WYG_059-23a"/>
敬臣愚以為壽機密近臣匡救為職若懷默不言其罪<lb/>
當誅今壽違衆正議以安宗廟豈其私邪又臺閣平事<lb/>
分爭可否雖唐虞之隆三代之盛猶謂諤諤以昌不以<lb/>
誹謗為罪<hi>史記趙良謂商君曰千人之諾諾不如一士之諤諤武王諤諤以昌殷紂嘿嘿以亡</hi>請<lb/>
買公田人情細過可裁隱忍壽若被誅臣恐天下以為<lb/>
國家横罪忠直賊傷和氣忤逆隂陽臣所以敢犯嚴威<lb/>
不避夷滅觸死瞽言非為壽也<hi>論語曰侍於君子有三愆未見顔色而言謂之</hi>
<hi>瞽也</hi>忠臣盡節以死為歸臣雖不知壽度其甘心安之誠<lb/>
<pb n="KR2a0009_WYG_059-23b"/>
不欲聖朝行誹謗之誅以傷晏晏之化<hi>鄭𤣥注尚書考靈耀云道徳純</hi>
<hi>備謂之塞寛容覆載謂之晏</hi>杜塞忠直垂譏無窮臣敞謬豫機密言<lb/>
所不宜罪名明白當塡牢獄先壽僵仆萬死有餘書奏<lb/>
壽得減死論徙合浦<hi>今廣州縣○劉攽曰案今合浦是廉州縣作廣誤</hi>未行自<lb/>
殺家屬得歸鄉里<lb/>
賛曰鮑永沉吟晩乃歸正志逹義全先號後慶<hi>易曰先號咷而</hi>
<hi>後笑謂初㐫後吉也</hi>申屠對策郅惲上書有道雖直無道不愚<lb/>
　後漢書卷五十九<lb/>
<pb n="KR2a0009_WYG_059-24a"/>
　後漢書卷五十九考證<lb/>
郅惲傳將為巢許乎而父老堯舜也○<hi>臣承蒼</hi>按父老<lb/>
　堯舜若曰為野老於堯舜之世耳注謂以堯舜為父<lb/>
　老之人恐非是<lb/>
郅惲子夀以傷晏晏之化○汲古閣夲依鄭注改塞晏<lb/>
　非是第五倫何敞陳寵傳皆有晏晏二字<lb/>
　<lb/>
　<lb/>
<pb n="KR2a0009_WYG_059-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷五十九考證<lb/>
</p>
<p>
</p>
  </div>
</body>
</text>
</TEI>
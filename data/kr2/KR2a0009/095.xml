<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷九十五</head> <lb/>
    <p>
<pb n="KR2a0009_WYG_095-1a"/>
欽定四庫全書<lb/>
　後漢書卷九十五<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　皇甫張叚列傳第五十五<lb/>
　　皇甫規傳<lb/>
皇甫規字威眀安定朝那人也祖父稜度遼將軍父旗<lb/>
扶風都尉永和六年西羌大寇三輔圍安定征西將軍<lb/>
<pb n="KR2a0009_WYG_095-1b"/>
馬賢将諸郡兵擊之不能克規雖在布衣見賢不䘏軍<lb/>
事審其必敗乃上書言状尋而賢果為羌所沒郡将知<lb/>
規有兵畧乃命為功曹使率甲士八百與羌交戰斬首<lb/>
數級賊遂退郤舉規上計掾其後𦍑衆大合攻燒隴西<lb/>
朝廷患之規乃上疏求自効曰臣比年以來數陳便宜<lb/>
羌戎未動䇿其將反馬賢始出頗知必敗誤中之言在<lb/>
可考校臣每惟賢等擁衆四年未有成功懸師之費且<lb/>
百億計<hi>懸猶停也</hi>出於平人回入姦吏<hi>平人齊人也</hi>故江湖之人<lb/>
<pb n="KR2a0009_WYG_095-2a"/>
羣為盗賊青徐荒饑襁負流散夫羌戎潰叛不由承平<lb/>
皆由邉将失於綏御乘常守安則加侵暴茍競小利則<lb/>
致大害微勝則虛張首級軍敗則隐匿不言軍士勞怨<lb/>
困於猾吏進不得快戰以徼功退不得温飽以全命餓<lb/>
死溝渠暴骨中原徒見王師之出不聞振旅之聲<hi>振整旅衆</hi>
<hi>也穀梁傳曰出曰治兵入曰振旅</hi>酋豪泣血驚懼生變是以安不能久<lb/>
敗則經年臣所以搏手叩心而增歎者也願假臣兩營<lb/>
二郡<hi>兩營謂馬賢及趙冲等二郡安定隴西也</hi>屯列坐食之兵五千出其不<lb/>
<pb n="KR2a0009_WYG_095-2b"/>
意與護羌校尉趙冲共相首尾土地山谷臣所曉習兵<lb/>
埶巧便臣已更之可不煩方寸之印尺帛之賜髙可以<lb/>
滌患下可以納降若謂臣年少官輕不足用者凡諸敗<lb/>
將非官爵之不髙年齒之不邁臣不勝至誠沒死自陳<lb/>
時帝不能用冲質之間梁太后臨朝規舉賢良方正對<lb/>
䇿曰伏惟孝順皇帝初勤王政紀綱四方㡬以獲安後<lb/>
遭姦偽威分近習<hi>近習謂佞倖親近小人也禮記曰雖有貴戚近習</hi>畜貨聚馬<lb/>
戲謔是聞又因縁嬖倖受賂賣爵輕使賓客交錯其間<lb/>
<pb n="KR2a0009_WYG_095-3a"/>
天下擾擾從亂如歸<hi>左傳曰人患王之無厭也故從亂如歸也</hi>故每有征戰<lb/>
鮮不挫傷官民並竭上下窮虛臣在關西竊聼風聲未<lb/>
聞國家有所先後<hi>先後謂進退也言國家不妄有襃貶進退而權倖之徒反為禍福也</hi>而<lb/>
威福之來咸歸權倖陛下體兼乾坤聰哲純茂攝政之<lb/>
初拔用忠貞其餘維綱多所改正逺近翕然望見太平<lb/>
而地震之後霧氣白濁日月不光旱魃為虐<hi>詩大雅曰旱魃為虐</hi>
<hi>如惔如焚魃旱神也</hi>大賊從横流血川野庶品不安譴誡累至殆<lb/>
以姦臣權重之所致也其常侍尤無状者亟便黜遣<hi>無狀</hi>
<pb n="KR2a0009_WYG_095-3b"/>
<hi>者謂無善状</hi>披掃凶黨收入財賄以塞痛怨以荅天誡今大<lb/>
將軍梁冀河南尹不疑處周邵之任為社稷之鎭加與<lb/>
王室世為姻族<hi>梁商女為順帝后后女弟又為桓帝后冀即商子故曰代姻也</hi>今日立<lb/>
號雖尊可也<hi>可猶宜也</hi>實宜増脩謙節輔以儒術省去遊娛<lb/>
不急之務割減廬第無益之飾夫君者舟也人者水也<lb/>
<hi>家語孔子曰夫君者舟也人者水也水可載舟亦以覆舟君以此思危則可知也</hi>羣臣乘舟者<lb/>
也將軍兄弟操檝者也若能平志畢力以度元元所謂<lb/>
福也如其怠弛將淪波濤可不慎乎夫徳不稱禄猶鑿<lb/>
<pb n="KR2a0009_WYG_095-4a"/>
墉之趾以益其髙豈量力審功安固之道哉凡諸宿猾<lb/>
酒徒戲客皆耳納邪聲口出諂言甘心逸遊唱造不義<lb/>
亦宜貶斥以懲不軌令冀等深思得賢之福失人之累<lb/>
又在位素餐尚書怠職有司依違莫肯紏察故使陛下<lb/>
専受諂諛之言不聞戸牖之外臣誠知阿諛有福深言<lb/>
近禍豈敢隱心以避誅責乎臣生長邉逺希渉紫庭怖<lb/>
慴失守言不盡心梁冀忿其刺已以規為下第拜郎中<lb/>
託疾免歸州郡承冀旨幾陥死者再三遂以詩易教授<lb/>
<pb n="KR2a0009_WYG_095-4b"/>
門徒三百餘人積十四年後梁冀被誅旬月之間禮命<lb/>
五至皆不就時太山賊叔孫無忌侵亂郡縣中郎將宗<lb/>
資討之未服公車特徴規拜太山太守規到官廣設方<lb/>
畧寇虜悉平延熹四年秋叛羌零吾等與先零别種寇<lb/>
鈔關中護羌校尉段熲坐徴<hi>熲擊羌坐為凉州刺史郭閎留兵不進下獄</hi>後<lb/>
先零諸種陸梁覆沒營塢<hi>説文曰塢小障也一曰庳城也音烏古反</hi>規素悉<lb/>
羌事志自奮効乃上疏曰自臣受任志竭愚鈍實頼兖<lb/>
州刺史牽顥之清猛中郎將宗資之信義得承節度幸<lb/>
<pb n="KR2a0009_WYG_095-5a"/>
無咎譽今猾賊就滅太山畧平復聞羣羌並皆反逆臣<lb/>
生長邠岐年五十有九昔為郡吏再更叛羌預籌其事<lb/>
有誤中之言臣素有固疾恐犬馬齒窮不報大恩願乞<lb/>
冗官備單車一介之使勞來三輔宣國威澤以所習地<lb/>
形兵埶佐助諸軍臣窮居孤危之中坐觀郡將已數十<lb/>
年矣自鳥鼠至於東岱其病一也<hi>郡將郡守也鳥鼠山名在今渭  西即先</hi>
<hi>零羌寇鈔處也東岱謂泰山叔孫無忌反處也皆由郡守不加綏撫致使反叛其疾同也</hi>力求猛敵<lb/>
不如清平勤明吳孫未若奉法<hi>吳起魏將也孫武吳將也言若求猛將不如撫</hi>
<pb n="KR2a0009_WYG_095-5b"/>
<hi>以清平之政明習兵書不如郡守奉法使之無反也</hi>前變未逺臣誠戚之<hi>戚憂也前變謂</hi>
<hi>羌反</hi>是以越職盡其區區至冬𦍑遂大合朝廷為憂三公<lb/>
舉規為中郎將持節監關西兵討零吾等破之斬首八<lb/>
百級先零諸種羌慕規威信相勸降者十餘萬明年規<lb/>
因發其騎共討隴右而道路隔絶軍中大疫死者十三<lb/>
四規親入菴盧巡視将士三軍咸悦東羌遂遣使乞降<lb/>
凉州復通先是安定太守孫儁受取狼籍屬國都尉李<lb/>
翕督軍御史張禀多殺降羌凉州刺史郭閎漢陽太守<lb/>
<pb n="KR2a0009_WYG_095-6a"/>
趙熹並老弱不堪任職而皆倚恃權貴不遵法度規到<lb/>
州界悉條奏其罪或免或誅羌人聞之翕然反善沈氐<lb/>
大豪滇昌饑恬等十餘萬口復詣規降規出身數年持<lb/>
節為將擁衆立功還督鄉里既無它私惠而多所舉奏<lb/>
又惡絶宦官不與交通於是中外並怨遂共誣規貨賂<lb/>
羣羌令其文降<hi>以文簿虗降非眞心也</hi>天子璽書誚讓相屬規懼<lb/>
不免上疏自訟曰四年之秋戎醜蠢戾<hi>蠢動也戾乖也</hi>爰自西<lb/>
州侵及涇陽<hi>縣名屬安定郡其故城在今原州平源縣南也</hi>舊都懼駭朝廷西<lb/>
<pb n="KR2a0009_WYG_095-6b"/>
顧明詔不以臣愚駑急使軍就道<hi>就猶上也○劉攽曰案文軍上少一字或</hi>
<hi>督或領也</hi>幸䝉威靈遂振國命羌戎諸種大小稽首輙移書<lb/>
營郡以訪誅納<hi>訪問也規言羌種既服臣即移書軍營及郡勘問誅殺并納受多少之數目也</hi>
所省之費一億以上以為忠臣之義不敢告勞<hi>詩小雅曰密勿</hi>
<hi>從事不敢告勞無罪無辜䜛口嗸嗸</hi>故恥以片言自及㣲効然比方先事<lb/>
庶免罪悔<hi>先事謂前輩敗將也</hi>前踐州界先奏郡守孫儁次及屬<lb/>
國都尉李翕督軍御史張禀旋師南征又上凉州刺史<lb/>
郭閎漢陽太守趙熹陳其過惡執據大辟凡此五臣支<lb/>
<pb n="KR2a0009_WYG_095-7a"/>
黨半國其餘墨綬下至小吏所連及者復有百餘吏託<lb/>
報將之怨子思復父之恥載贄馳車懐糧歩走交搆豪<lb/>
門競流謗讟云臣私報諸羌謝其錢貨<hi>謝猶讎也</hi>若臣以私<lb/>
財則家無擔石如物出於官則文簿易考就臣愚惑信<lb/>
如言者前世尚遺匈奴以宫姬<hi>元帝賜呼韓邪單于待詔掖庭王嬙為閼氏也</hi>
鎭烏孫以公主<hi>武帝以江都王建女細君妻烏孫王昆莫為夫人也</hi>今臣但費千<lb/>
萬以懐叛羌則良臣之才畧兵家之所貴將有何罪負<lb/>
義違理乎自永初以來將出不少覆軍有五動資巨億<lb/>
<pb n="KR2a0009_WYG_095-7b"/>
有旋車完封寫之權門<hi>言覆軍之将族師之日多載珍寳封印完全便入權門</hi>而<lb/>
名成功立厚加爵封今臣還督本土糺舉諸郡絶交離<lb/>
親戮辱舊故衆謗隂害固其宜也臣雖汙穢亷絜無聞<lb/>
今見覆沒恥痛實深傳稱鹿死不擇音謹冒昧畧上<hi>左傳</hi>
<hi>曰鹿死不擇音挺而走險急何能擇也</hi>其年冬徴還拜議郎論功當封而<lb/>
中常侍徐璜左悺欲從求貨數遣賓客就問功狀規終<lb/>
不答璜等忿怒陷以前事下之於吏官屬欲賦歛請謝<lb/>
規誓而不聼遂以餘寇不絶坐繫廷尉論輸左校<hi>漢官儀曰</hi>
<pb n="KR2a0009_WYG_095-8a"/>
<hi>左校署屬將作大匠也</hi>諸公及太學生張鳳等三百餘人詣闕訟<lb/>
之㑹赦歸家徴拜度遼將軍至營數月上書薦中郎將<lb/>
張奐以自代曰臣聞人無常俗而政有治亂兵無強弱<lb/>
而將有能否伏見中郎將張奐才畧兼優宜正元帥以<lb/>
從衆望若猶謂愚臣宜充軍事者願乞冗官以為奐副<lb/>
朝廷從之以奐代為度遼将軍規為使匈奴中郎將及<lb/>
奐遷大司農規復代為度遼將軍規為人多意算自以<lb/>
連在大位欲退身避第數上病不見聽㑹友人上郡太<lb/>
<pb n="KR2a0009_WYG_095-8b"/>
守王旻䘮還規縞素越界到下亭迎之因令客密告并<lb/>
州刺史胡芳言規擅逺軍營公違禁憲當急舉奏芳曰<lb/>
威明欲避第仕塗故激發我耳<hi>言欲歸第避仕宦之塗也</hi>吾當為朝<lb/>
廷愛才何能申此子計邪遂無所問及黨事大起天下<lb/>
名賢多見染逮規雖為名將素譽不髙自以西州豪傑<lb/>
恥不得豫乃先自上言臣前薦故大司農張奐是附黨<lb/>
也又臣昔論輸左校時太學生張鳳等上書訟臣是為<lb/>
黨人所附也臣宜坐之朝廷知而不問時人以為規賢<lb/>
<pb n="KR2a0009_WYG_095-9a"/>
<hi>○劉攽曰案文以為規賢非是當云以規為賢</hi>在事數歳北邊威服永康元年<lb/>
徴為尚書其夏日食詔公卿舉賢良方正下問得失規<lb/>
對曰天之於王者如君之於臣父之於子也誡以災妖<lb/>
使從福祥陛下八年之中三斷大獄<hi>謂誅梁冀誅鄧萬鄧㑹誅李膺等黨</hi>
<hi>事也</hi>一除内嬖<hi>無徳而寵曰嬖/謂廢鄧皇后也</hi>再誅外臣<hi>殺桂陽太守任𦙍殺南陽太守</hi>
<hi>成瑨太原太守劉質等也</hi>而災異猶見人情未安者殆賢愚進退威<lb/>
刑所加有非其理也前太尉陳蕃劉矩<hi>漢官儀曰矩字叔方</hi>忠謀<lb/>
髙世廢在里巷劉祐馮緄<hi>古本反</hi>趙典尹勲正直多怨流<lb/>
<pb n="KR2a0009_WYG_095-9b"/>
放家門李膺王暢孔翊潔身守禮終無宰相之階至於<lb/>
鉤黨之釁事起無端<hi>鉤引也謂李膺等事也</hi>虐賢傷善哀及無辜<lb/>
今興改善政易於覆手而羣臣杜口鑒畏前害互相瞻<lb/>
顧莫肯正言伏願陛下暫留聖明容受謇直則前責可<lb/>
弭後福必降對奏不省遷規𢎞農太守封壽成亭侯邑<lb/>
二百戸讓封不受再轉為䕶羌校尉熹平三年以疾名<lb/>
還未至卒於穀城年七十一所著賦銘碑讚禱文弔章<lb/>
表敎令書檄牋記凡二十七篇<lb/>
<pb n="KR2a0009_WYG_095-10a"/>
論曰孔子稱其言之不怍則其為之也難察皇甫規之<lb/>
言其心不怍哉夫其審已則干禄見賢則委位故干禄<lb/>
不為貪而委位不求讓稱已不疑伐而讓人無懼情故<lb/>
能功成於戎狄身全於邦家也<lb/>
　　張奐傳<lb/>
張奐字然明敦煌酒泉人也<hi>酒泉縣名地多泉水故城在今永州晉昌縣東北也</hi>
<hi>○劉攽曰注在今永州案下文永當作𤓰永州無晉昌也</hi>父惇為漢陽太守奐少遊<lb/>
三輔師事太尉朱寵學歐陽尚書初牟氏章句浮辭繁<lb/>
<pb n="KR2a0009_WYG_095-10b"/>
多<hi>時牟卿受書於張堪為博士故有牟氏章句</hi>有四十五萬餘言奐减為九<lb/>
萬言後辟大將軍梁冀府乃上書桓帝奏其章句詔下<lb/>
東觀以疾去官復舉賢良對䇿第一擢拜議郎永壽元<lb/>
年遷安定屬國都尉初到職而南匈奴左薁鞬臺耆且<lb/>
渠伯徳等七十餘人寇美稷東羌復舉種應之而奐壁<lb/>
唯有二百許人聞即勒兵而出軍吏以為力不敵叩頭<lb/>
争止之奐不聽遂進屯長城收集兵士遣將王衞招誘<lb/>
東羌因據龜兹<hi>龜兹音丘慈縣名屬上郡前書音義曰龜兹國人來降之因以名縣也</hi>使<lb/>
<pb n="KR2a0009_WYG_095-11a"/>
南匈奴不得交通東羌諸豪遂相率與奐和親共擊薁<lb/>
鞬等連戰破之伯徳惶恐將其衆降郡界以寜羌豪帥<lb/>
感奐恩徳上馬二十匹先零酋長又遺金鐻八枚奐並<lb/>
受之<hi>郭璞注山海經云鐻音渠金食器名未詳形制也</hi>而召主簿於諸羌前以<lb/>
酒酹地曰<hi>以酒沃地謂之酹音力外反</hi>使馬如羊不以入廐使金如<lb/>
粟不以入懐悉以金馬還之<hi>如羊如粟喻多也</hi>羌性貪而貴吏<lb/>
清前有八都尉率好財貨為所患苦及奐正身絜已威<lb/>
化大行遷使匈奴中郎將時休屠各<hi>屠音直於反</hi>及朔方烏<lb/>
<pb n="KR2a0009_WYG_095-11b"/>
桓並同反叛燒度遼將軍門<hi>時度遼將軍屯五原</hi>引屯赤阬烟火<lb/>
相望兵衆大恐各欲亡去奐安坐帷中與弟子講誦自<lb/>
若軍士稍安乃潛誘烏桓隂與和通遂使斬屠各渠帥<lb/>
襲破其衆諸胡悉降延熹元年鮮卑寇邊奐率南單于<lb/>
襲之斬首數百級明年梁冀被誅奐以故吏免官禁錮<lb/>
奐與皇甫規友善奐既被錮凡諸交舊莫敢為言唯規<lb/>
薦舉前後七上在家四嵗復拜武威太守平均徭賦率<lb/>
厲散敗常為諸郡最河西由是而全其俗多妖忌凡二<lb/>
<pb n="KR2a0009_WYG_095-12a"/>
月五月產子及與父母同月生者悉殺之奐示以義方<lb/>
嚴加賞罰風俗遂改百姓生為立祠舉尤異遷度遼將<lb/>
軍數載間幽并清靜九年春徴拜大司農鮮卑聞奐去<lb/>
其夏遂招結南匈奴烏桓數道入塞或五六千騎或三<lb/>
四千騎寇掠縁邊九郡殺畧百姓秋鮮卑復率八九千<lb/>
騎入塞誘引東羌與共盟詛於是上郡沈氏安定先零諸<lb/>
種共寇武威張掖縁邊大被其毒朝廷以為憂復拜奐<lb/>
為䕶匈奴中郎將以九卿秩督幽并凉三州及度遼烏<lb/>
<pb n="KR2a0009_WYG_095-12b"/>
桓二營<hi>明帝永平八年初置度遼將軍屯五原郡曼柏縣漢官儀曰烏桓校尉屯上谷郡寗縣故曰二</hi>
<hi>營</hi>兼察刺史二千石能否賞賜甚厚匈奴烏桓聞奐至<lb/>
因相率還降凡二十萬口奐但誅其首惡餘皆慰納之<lb/>
唯鮮卑出塞去永康元年春東羌先零五六千騎寇關<lb/>
中圍祋祤掠雲陽夏復攻没兩營殺千餘人冬羌岸尾<lb/>
摩蟞等<hi>蟞音必薛反</hi>脅同種復鈔三輔奐遣司馬尹端董卓<lb/>
並撃大破之斬其酋豪首虜萬餘人三州清定論功當<lb/>
封奐不事宦官故賞遂不行唯賜錢二十萬除家一人<lb/>
<pb n="KR2a0009_WYG_095-13a"/>
為郎並辭不受而願徙屬𢎞農華隂舊制邊人不得内<lb/>
移唯奐因功特聽故始為𢎞農人焉建寜元年振旅而<lb/>
還時竇太后臨朝大將軍竇武與太傅陳蕃謀誅宦官<lb/>
事泄中常侍曹節等於中作亂以奐新徴不知本謀矯<lb/>
制使奐與少府周靖率五營士圍武武自殺蕃因見害<lb/>
奐遷少府又拜大司農以功封侯奐深病為節所賣上<lb/>
書固讓封還印綬卒不肯當明年夏青蛇見於御坐軒<lb/>
前<hi>軒殿楹䦨板也</hi>又大風雨雹霹靂拔樹詔使百寮各言災應<lb/>
<pb n="KR2a0009_WYG_095-13b"/>
奐上疏曰臣聞風為號令動物通氣<hi>翼氏風角曰凡風者天之號令所以</hi>
<hi>譴告人君者也</hi>木生於火相須乃明蛇能屈申配龍騰蟄<hi>易曰龍蛇</hi>
<hi>之蟄以存身也愼子曰騰蛇游霧飛龍乘雲雲罷霧散與蚯蚓同也</hi>順至為休徴逆來為<lb/>
殃咎隂氣專用則凝精為雹故大將軍竇武太傅陳蕃<lb/>
或志寜社稷或方直不回前以䜛勝並伏誅戮海内黙<lb/>
黙人懐震憤昔周公葬不如禮天乃動威<hi>尚書大傳周公薨成王欲</hi>
<hi>葬之於成周天乃雷電以風禾即盡偃大木斯拔國人大恐王葬周公於畢示不敢臣也</hi>今武蕃忠<lb/>
貞未被明宥妖𤯝之来皆為此也宜急為改葬徙還家<lb/>
<pb n="KR2a0009_WYG_095-14a"/>
屬其從坐禁錮一切蠲除又皇太后雖居南宫而恩禮<lb/>
不接朝臣莫言逺近失望宜思大義顧復之報<hi>顧旋視也復反</hi>
<hi>覆也小雅曰父兮生我母兮鞠我顧我復我出入腹我</hi>天子深納奐言以問諸黄<lb/>
門常侍左右皆惡之帝不得自從轉奐太常與尚書劉<lb/>
猛刁韙衞良同薦王暢李膺可參三公之選而曹節等<lb/>
彌疾其言遂下詔切責之奐等皆自囚廷尉數日乃得<lb/>
出並以三月俸贖罪司𨽻校尉王寓出於宦官欲借寵<lb/>
公卿以求薦舉百僚畏憚莫不許諾唯奐獨拒之寓怒<lb/>
<pb n="KR2a0009_WYG_095-14b"/>
因此遂陷以黨罪禁錮歸田里奐前為度遼將軍與叚<lb/>
熲爭撃羌不相平及熲為司𨽻校尉欲逐奐歸敦煌將<lb/>
害之奐憂懼奏記謝熲曰小人不明得過州將千里委<lb/>
命以情相歸<hi>漢官儀曰司𨽻州部河南雒陽管三輔三河𢎞農七郡所以奐屈於熲稱曰州將焉</hi>
足下仁篤照其辛苦使人未反復獲郵書恩詔分明前<lb/>
以寫白而州期切促郡縣惶懼屏營延企側待歸命父<lb/>
母朽骨孤魂相託若䝉矜憐壹惠咳唾則澤流黄泉施<lb/>
及冥寞非奐生死所能報塞夫無毛髮之勞而欲求人<lb/>
<pb n="KR2a0009_WYG_095-15a"/>
丘山之用此淳于髠所以拍髀仰天而笑者也<hi>拍音片百反髀</hi>
<hi>音歩弟反史記楚發兵伐齊齊威王使淳于髠齎百金車馬十駟之趙請救髠仰天大笑冠纓索絶王曰先生</hi>
<hi>少之乎髠曰今者臣從東方來見道傍有禳田者操一豚蹏酒一盂而祝曰甌婁滿篝汙邪滿車五穀蕃熟穰</hi>
<hi>穰滿家臣見其所持者狹所求者奢故笑於是王乃益黄金千鎰白璧十䨇車馬百駟也</hi>誠知言必<lb/>
見譏然猶未能無望何者朽骨無益於人而文王葬之<lb/>
<hi>新序曰文王作靈臺掘得死人骨吏以聞文王曰葬之吏曰此無主矣文王曰有天下者天下之主也有一國</hi>
<hi>者一國之主也寡人固其主焉令吏以棺葬之天下聞之曰文王賢矣凙及朽骨又况人乎</hi>死馬無<lb/>
所復用而燕昭寳之<hi>新序曰燕昭王即位卑身求賢謂郭隗曰齊因孤國之亂而襲燕欲</hi>
<pb n="KR2a0009_WYG_095-15b"/>
<hi>得賢士與共國以雪先王之醜孤之願也先生視可者得身事之隗曰臣聞古之人君有以千金求千里馬者</hi>
<hi>三年不得涓人言於君請求之君遣焉三月得千里馬馬已死乃以五百金買其首以報君大怒曰所求者生</hi>
<hi>馬安市死馬而捐五百金乎對曰死馬且市之况生馬乎天下必以王為能市馬馬今至矣不出朞年千里馬</hi>
<hi>至者三今王誠欲必致士從隗始隗且見事况賢於隗者乎於是王為隗築宫而師之樂毅自魏往鄒衍自齊</hi>
<hi>往劇辛自趙往士爭歸燕焉</hi>黨同文昭之徳豈不大哉<hi>黨音佗朗反</hi>凡人<lb/>
之情寃則呼天窮則叩心今呼天不聞叩心無益誠自<lb/>
傷痛俱生聖世獨為匪人<hi>詩小雅曰哀我征夫獨為匪人也</hi>孤微之人<lb/>
無所告訴如不哀憐便為魚肉<hi>言將為人所吞噬也</hi>企心東望無<lb/>
<pb n="KR2a0009_WYG_095-16a"/>
所復言熲雖剛猛省書哀之卒不忍也時禁錮者多不<lb/>
能守靜或死或徙奐閉門不出養徒千人著尚書記難<lb/>
三十餘萬言奐少立志節嘗與士友言曰大丈夫處世<lb/>
當為國家立功邊境及為將帥果有勲名董卓慕之使<lb/>
其兄遺縑百匹奐惡卓為人絶而不受光和四年卒年<lb/>
七十八遺命曰吾前後仕進十要銀艾<hi>銀印緑綬也以艾草染之故曰</hi>
<hi>艾也</hi>不能和光同塵為䜛邪所忌<hi>老子曰和其光同其塵也</hi>通塞命也<lb/>
始終常也但地底冥冥長無曉期而復纒以纊綿牢以<lb/>
<pb n="KR2a0009_WYG_095-16b"/>
釘密為不喜耳幸有前窀朝殞夕下措屍靈牀幅巾而<lb/>
已奢非晉文<hi>陸翽鄴中記曰永嘉末發齊桓公墓得水銀池金蠶數十箔珠𥜗玉匣繒綵不可勝</hi>
<hi>數左傳曰晉文公朝王請隧王不許曰王章也未有代徳而有二王亦叔父之所惡也晉文既臣請用王禮是</hi>
<hi>其奢也</hi>儉非王孫<hi>武帝時楊王孫死誡其子為布囊盛屍入地七尺脫去其囊以身親土</hi>推<lb/>
情從意庶無咎吝諸子從之武威多為立祠世世不絶<lb/>
所著銘頌書敎誡述志對䇿章表二十四篇長子芝字<lb/>
伯英最知名<hi>王愔文字志曰芝少持髙操以名臣子勤學文為儒宗武為將表太尉辟公車有道</hi>
<hi>徴皆不至號張有道尤好草書學崔杜之法家之衣帛必書而後練臨池學書水為之黑下筆則為楷則號怱</hi>
<pb n="KR2a0009_WYG_095-17a"/>
<hi>怱不暇草書為世所寳寸紙不遺韋仲將謂之草聖也</hi>芝及弟昶字文舒並善草<lb/>
書至今稱傳之初奐為武威太守其妻懐孕夢帶奐印<lb/>
綬登樓而歌訊之占者曰必將生男復臨兹邦命終此<lb/>
樓既而生子猛以建安中為武威太守殺刺史邯鄲商<lb/>
州兵圍之急猛恥見擒乃登樓自燒而死卒如占云<lb/>
論曰自鄛鄉之封中官世盛<hi>宦者鄭衆封鄛鄉侯也</hi>暴恣數十年<lb/>
間四海之内莫不切齒憤盈願投兵於其族陳蕃竇武<lb/>
奮義草謀徴㑹天下名士有識所共聞也而張奐見欺<lb/>
<pb n="KR2a0009_WYG_095-17b"/>
豎子揚戈以斷忠烈<hi>奐被曹節等矯制使率五營士圍殺陳蕃竇武等</hi>雖恨毒<lb/>
在心辭爵謝咎詩云啜其泣矣何嗟及矣<hi>詩國風也啜泣貌也音知</hi>
<hi>劣反</hi>
　　叚熲傳<lb/>
叚熲字紀明武威姑臧人也其先出鄭共叔段西域都<lb/>
䕶會宗之從曾孫也<hi>㑹宗字子松天水上邽人元帝時為西域都䕶死城郭諸國為發喪</hi>
<hi>立祠</hi>熲少便習弓馬尚遊俠輕財賄長乃折節好古學初<lb/>
舉孝亷為憲陵園丞陽陵令<hi>憲陵順帝陵陽陵景帝陵漢官儀曰丞秩三百石令</hi>
<pb n="KR2a0009_WYG_095-18a"/>
<hi>秩六百石也</hi>所在能政<hi>○劉攽曰案文單言能政不成文理當有一有字</hi>遷遼東屬<lb/>
國都尉時鮮卑犯塞熲即率所領馳赴之既而恐賊驚<lb/>
去乃使驛騎詐齎璽書詔熲熲於道偽退潛於還路設<lb/>
伏虜以為信然乃入追熲熲因大縱兵悉斬獲之坐詐<lb/>
璽書伏重刑以有功論司寇刑竟徴拜議郎時太山琅<lb/>
邪賊東郭竇公孫舉等聚衆三萬人破壊郡縣遣兵討<lb/>
之連年不克永壽二年桓帝詔公卿選將有文武者司<lb/>
徒尹訟薦熲<hi>漢官儀曰訟字公孫鞏人也</hi>乃拜為中郎將擊竇舉等<lb/>
<pb n="KR2a0009_WYG_095-18b"/>
大破斬之獲首萬餘級餘黨降散封熲為列侯賜錢五<lb/>
十萬除一子為郎中延熹二年遷護羌校尉㑹燒當燒<lb/>
何當煎勒姐等八種羌<hi>姐音紫且反</hi>寇隴西金城塞熲將兵<lb/>
及湟中義從羌萬二千騎出湟谷撃破之追討南渡河<lb/>
使軍吏田晏夏育募先登懸索相引復戰於羅亭大破<lb/>
之斬其酋豪以下二千級獲生口萬餘人虜皆奔走明<lb/>
年春餘羌復與燒何大豪寇張掖攻没鉅鹿塢殺屬國<lb/>
吏民又招同種千餘落并兵晨奔熲軍熲下馬大戰至<lb/>
<pb n="KR2a0009_WYG_095-19a"/>
日中刀折矢盡虜亦引退熲追之且鬭且行晝夜相攻<lb/>
割肉食雪四十餘日遂至河首積石山出塞二千餘里<lb/>
斬燒何大帥首虜五千餘人又分兵擊石城羌斬首溺<lb/>
死者千六百人燒當種九十餘口詣熲降<hi>○劉攽曰案燒當一種不</hi>
<hi>止九十餘口其種中九十口降亦不足記當作千字</hi>又雜種羌屯聚白石<hi>白石山在今蘭</hi>
<hi>州狄道縣東</hi>熲復進擊首虜三千餘人冬勒姐零吾種圍允<lb/>
街<hi>允音鈆街音階</hi>殺畧吏民熲排營救之斬獲數百人四年冬<lb/>
上郡沈氐隴西牢姐烏吾諸種羌共寇并凉二州熲將<lb/>
<pb n="KR2a0009_WYG_095-19b"/>
湟中義從討之凉州刺史郭閎貪共其功稽固熲軍使<lb/>
不得進<hi>稽固猶停留也</hi>義從役久戀鄉舊皆悉反叛郭閎歸罪<lb/>
於熲熲坐徴下獄輸作左校羌遂陸梁覆没營塢轉相<lb/>
招結唐突諸郡於是吏人守闕訟熲以千數朝廷知熲<lb/>
為郭閎所誣詔問其狀熲但謝罪不敢言枉京師稱為<lb/>
長者起於徒中復拜議郎遷并州刺史時滇那等諸種<lb/>
羌五六千人寇武威張掖酒泉燒人廬舍六年寇埶轉<lb/>
盛凉州幾亡冬復以熲為䕶羌校尉乘驛之職明年春<lb/>
<pb n="KR2a0009_WYG_095-20a"/>
羌封僇良多滇那等<hi>僇音良逐反又力救反</hi>酋豪三百五十五人<lb/>
率三千落詣熲降當煎勒姐種猶自屯結冬熲將萬餘<lb/>
人擊破之斬其酋豪首虜四千餘人八年春熲復撃勒<lb/>
姐種斬首四百餘級降者二千餘人夏進軍撃當煎種<lb/>
於湟中熲兵敗被圍三日用隱士樊志張䇿潛師夜出<lb/>
鳴鼓還戰大破之首虜數千人熲遂窮追展轉山谷間<lb/>
自春及秋無日不戰虜遂饑困敗散北畧武威間熲凡<lb/>
破西羌斬首二萬三千級獲生口數萬人馬牛羊八百<lb/>
<pb n="KR2a0009_WYG_095-20b"/>
萬頭降者萬餘落封熲都鄉侯邑五百戸永康元年當<lb/>
煎諸種復反合四千餘人欲攻武威熲復追擊於鸞鳥<lb/>
大破之<hi>鳥音爵縣名屬武威郡故城在今凉州昌松縣北也</hi>殺其渠帥斬首三千<lb/>
餘級西羌於此弭定而東羌先零等自覆沒征西將軍<lb/>
馬賢後朝廷不能討遂數寇擾三輔其後度遼將軍皇<lb/>
甫規中郎將張奐招之連年既降又叛桓帝詔問熲曰<lb/>
先零東羌造惡反逆而皇甫規張奐各擁强衆不時輯<lb/>
定欲熲移兵東討未識其宜可參思術畧熲因上言曰<lb/>
<pb n="KR2a0009_WYG_095-21a"/>
臣伏見先零東羌雖數叛逆而降於皇甫規者已二萬<lb/>
許落善惡既分餘寇無幾今張奐躊躇久不進者當慮<lb/>
外離内合兵徃必驚且自冬踐春屯結不散人畜疲羸<lb/>
自亡之埶徒更招降坐制强敵耳臣以為狼子野心難<lb/>
以恩納<hi>左傳晉叔向母曰狼子野心也</hi>勢窮雖服兵去復動唯當長矛<lb/>
挾脅白刃加頸耳計東種所餘三萬餘落居近塞内路<lb/>
無險折非有燕齊秦趙從横之勢而久亂并凉累侵三<lb/>
輔西河上郡已各内徙安定北地復至單危自雲中五<lb/>
<pb n="KR2a0009_WYG_095-21b"/>
原西至漢陽二千餘里匈奴種羌並擅其地是為癰疽<lb/>
伏疾留滯脅下如不加誅轉就滋大今若以騎五千歩<lb/>
萬人車三千兩三冬二夏足以破定無慮用費為錢五<lb/>
十四億<hi>無慮都凡也</hi>如此則可令羣羌破盡匈奴長服内徙<lb/>
郡縣得反本土伏計永初中諸羌反叛十有四年用二<lb/>
百四十億永和之末復經七年用八十餘億費耗若此<lb/>
猶不誅盡餘孽復起于兹作害今不暫疲人則永寜無<lb/>
期臣庶竭駑劣伏待節度帝許之悉聽如所上建寜元<lb/>
<pb n="KR2a0009_WYG_095-22a"/>
年春熲將兵萬餘人齎十五日糧從彭陽直指髙平<hi>彭陽</hi>
<hi>髙平並縣名屬安定郡彭陽縣即今原州彭原縣也髙平縣今原州也</hi>與先零諸種戰於<lb/>
逢義山虜兵盛熲衆恐熲乃令軍中張鏃<hi>○劉攽曰案文鏃非可張</hi>
<hi>未知何字</hi>利刃長矛三重挾以强弩列輕騎為左右翼激怒<lb/>
兵將曰今去家數千里進則事成走必盡死努力共功<lb/>
名因大呼衆皆應聲騰赴熲馳騎於傍突而撃之虜衆<lb/>
大潰斬首八千餘級獲牛馬羊二十八萬頭時竇太后<lb/>
臨朝下詔曰先零東羌歴載為患熲前陳狀欲必掃滅<lb/>
<pb n="KR2a0009_WYG_095-22b"/>
渉履霜雪兼行晨夜身當矢石感厲吏士曾未浹日凶<lb/>
醜奔破<hi>浹匝也浹音子牒反謂匝十二辰也</hi>連尸積俘掠獲無算洗雪百<lb/>
年之逋負以慰忠將之亡魂<hi>東觀記曰太后詔云此以慰种光馬賢等亡魂也</hi>
功用顯著朕甚嘉之湏東羌盡定當并録功勤今且賜<lb/>
熲錢二十萬以家一人為郎中勑中藏府調金錢綵物<lb/>
增助軍費拜熲破羌將軍夏熲復追羌出橋門至走馬<lb/>
水上<hi>東觀記段熲傳曰出橋門谷也</hi>尋聞虜在奢延澤<hi>即上郡奢延縣界也</hi>乃將<lb/>
輕兵兼行一日一夜二百餘里晨及賊擊破之餘虜走<lb/>
<pb n="KR2a0009_WYG_095-23a"/>
向落川復相屯結熲乃分遣騎司馬田晏將五千人出<lb/>
其東假司馬夏育將二千人繞其西羌分六七千人攻<lb/>
圍晏等晏等與戰羌潰走熲急進與晏等共追之於令<lb/>
鮮水上<hi>令鮮水名在今甘州張掖縣界一名合黎水一名羌谷水也</hi>熲士卒饑渴乃<lb/>
勒衆推方奪其水<hi>推方謂方頭競進也</hi>虜復散走熲遂與相連綴<lb/>
且鬬且引及於靈武谷<hi>靈武縣名有谷在今靈州懐逺縣西北</hi>熲乃被甲<lb/>
先登士卒無敢後者羌遂大敗棄兵而走追之三日三<lb/>
夜士皆重繭<hi>繭足下傷起形如繭也淮南子曰申包胥重繭重胝也</hi>既到涇陽<hi>縣名</hi>
<pb n="KR2a0009_WYG_095-23b"/>
<hi>屬安定郡</hi>餘寇四千落悉散入漢陽山谷間時張奐上言東<lb/>
羌雖破餘種難盡熲性輕果慮負敗難常宜且以恩降<lb/>
可無後悔詔書下熲熲復上言臣本知東羌雖衆而輭<lb/>
弱易制所以比陳愚慮思為永寜之算而中郎將張奐<lb/>
說虜强難破宜用招降聖朝明監信納瞽言故臣謀得<lb/>
行奐計不用事埶相反遂懐猜恨信叛羌之訴飾潤辭<lb/>
意云臣兵累見折衂<hi>傷敗曰衂音女六反</hi>又言羌一氣所生不可<lb/>
誅盡<hi>言羌亦禀天之一氣所生誅之不可盡也</hi>山谷廣大不可空靜血流汙<lb/>
<pb n="KR2a0009_WYG_095-24a"/>
野傷和致災臣伏念周秦之際戎狄為害中興以來羌<lb/>
寇最盛誅之不盡雖降復叛今先零雜種累以反覆攻<lb/>
没縣邑剽畧人物發冢露尸禍及生死上天震怒假手<lb/>
行誅<hi>假借也尚書曰皇天降災假手于我有命也</hi>昔邢為無道衞國伐之師<lb/>
興而雨<hi>左傳曰衞大旱卜有事於山川不吉甯莊子曰昔周饑克殷而年豐今邢方無道天欲衛伐邢</hi>
<hi>乎從之師興而雨也</hi>臣動兵渉夏連獲甘澍嵗時豐稔人無疵疫<lb/>
上占天心不為災傷<hi>占候也</hi>下察人事衆和師克<hi>克勝也左傳曰</hi>
<hi>師克在和不在衆也</hi>自橋門以西落川以東故宫縣邑更相通屬<lb/>
<pb n="KR2a0009_WYG_095-24b"/>
<hi>○劉攽曰宫縣案文宫當作官舊屯田營壁皆是故官也</hi>非為深險絶域之地車騎<lb/>
安行無應折衂案奐為漢吏身當武職駐軍二年不能<lb/>
平寇虚欲脩文戢戈招降獷敵<hi>獷惡貌也音谷猛反</hi>誕辭空說僭<lb/>
而無徴何以言之昔先零作寇趙充國徙令居内<hi>宣帝時充</hi>
<hi>國撃西羌徙之於金城郡也</hi>煎當亂邊馬援遷之三輔<hi>遷置天水隴西扶風見西</hi>
<hi>羌傳也</hi>始服終叛至今為鯁<hi>鯁與梗同梗病也大雅云至今為梗</hi>故逺識之<lb/>
士以為深憂今傍郡戶口單少數為羌所創毒而欲令<lb/>
降徒與之雜居是猶種枳棘於良田養虺蛇於室内也<lb/>
<pb n="KR2a0009_WYG_095-25a"/>
故臣奉大漢之威建長久之䇿欲絶其本根不使能殖<lb/>
<hi>殖生也左傳曰為國家者見惡如農夫之務去草焉絶其本根勿使能殖</hi>本規三嵗之費用<lb/>
五十四億今適朞年所耗未半而餘寇殘燼將向殄滅<lb/>
<hi>杜預注左傳曰燼火餘木也</hi>臣每奉詔書軍不内御<hi>御制御也淮南子曰國不可從</hi>
<hi>外理軍不可從中御也</hi>願卒斯言一以任臣臨時量宜不失權便<lb/>
二年詔遣謁者馮禪說降漢陽散羌熲以春農百姓布<lb/>
野羌雖暫降而縣官無廪必當復為盗賊不如乘虚放<lb/>
兵埶必殄滅夏熲自進營去羌所屯凡亭山四五十里<lb/>
<pb n="KR2a0009_WYG_095-25b"/>
遣田晏夏育將五千人據其山上羌悉衆攻之厲聲問<lb/>
曰田晏夏育在此不湟中義從羌悉在何面今日欲決<lb/>
死生軍中恐晏等勸激兵士殊死大戰遂破之羌衆潰<lb/>
東奔復聚射虎谷分兵守諸谷上下門熲規一舉滅之<lb/>
不欲復令散走乃遣千人於西縣結木為柵廣二十歩<lb/>
長四十里遮之<hi>西縣屬天水郡故城在今秦州上邽縣西南也</hi>分遣晏育等將<lb/>
七千人銜枚夜上西山結營穿塹去虜一里許又遣司<lb/>
馬張愷等將三千人上東山虜乃覺之遂攻晏等分遮<lb/>
<pb n="KR2a0009_WYG_095-26a"/>
汲水道熲自率歩騎進擊水上羌却走因與愷等挾東<lb/>
西山縱兵擊破之羌復敗散熲追至谷上下門窮山深<lb/>
谷之中處處破之斬其渠帥以下萬九千級獲牛馬驢<lb/>
騾氈裘廬帳什物不可勝數馮禪等所招降四千人分<lb/>
置安定漢陽隴西三郡於是東羌悉平凡百八十戰斬<lb/>
三萬八千六百餘級獲牛馬羊騾驢駱駝四十二萬七<lb/>
千五百餘頭費用四十四億軍士死者四百餘人更封<lb/>
新豐縣侯邑萬戸熲行軍仁愛士卒疾病者親自瞻省<lb/>
<pb n="KR2a0009_WYG_095-26b"/>
手為裹創在邊十餘年未嘗一日蓐寢<hi>郭璞曰蓐席也言身不自安</hi>
與將士同苦故皆樂為死戰三年春徴還京師將秦胡<lb/>
歩騎五萬餘人及汗血千里馬生口萬餘人詔遣大鴻<lb/>
臚持節慰勞於鎬<hi>鎬水名在今長安縣西也</hi>軍至拜侍中轉執金吾<lb/>
河南尹有盗發馮貴人冢坐左轉諫議大夫再遷司𨽻<lb/>
校尉熲曲意宦官故得保其富貴遂黨中常侍王甫枉<lb/>
誅中常侍鄭颯董騰等增封四千戸并前萬四千戸明<lb/>
年代李咸為太尉其冬病罷復為司𨽻校尉數嵗轉潁<lb/>
<pb n="KR2a0009_WYG_095-27a"/>
川太守徴拜太中大夫光和二年復代橋𤣥為太尉在<lb/>
位月餘會日食自劾有司舉奏詔收印綬詣廷尉時司<lb/>
𨽻校尉陽球奏誅王甫并及熲就獄中詰責之遂飲鴆<lb/>
死家屬徙邊後中常侍吕强上疏追訟熲功靈帝詔熲<lb/>
妻子還本郡初熲與皇甫威明張然明並知名顯達京<lb/>
師稱為凉州三明云<lb/>
贊曰山西多猛三明儷蹤<hi>儷偶也前書班固曰秦漢以來山東出相山西出將若白</hi>
<hi>起王翦辛慶忌之流皆山西人也</hi>戎驂糾結塵斥河潼<hi>潼谷名谷有水曰潼水即潼關</hi>
<pb n="KR2a0009_WYG_095-27b"/>
規奐審䇿亟遏囂凶文會志比更相為容段追兩狄束<lb/>
馬縣鋒紛紜騰突谷靜山空<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十五<lb/>
<pb n="KR2a0009_WYG_095-28a"/>
　後漢書卷九十五考證<lb/>
張奐傳而召主簿於諸羌○何焯曰水經注召主簿張<lb/>
　祈入<lb/>
寇掠縁邊九部○部毛本作郡<lb/>
奢非晉文注陸翽鄴中記○翽監本訛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今改正<lb/>
段熲傳乃令軍中張鏃劉攽曰鏃非可張未知何字○<lb/>
　按通鑑作長鏃<lb/>
煎當亂邊馬援遷之三輔○何焯曰徙滇吾餘種七十<lb/>
<pb n="KR2a0009_WYG_095-28b"/>
　餘口於三輔乃永平初馬武事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十五考證<lb/>
</p>
<p>
</p>
  </div>
</body>
</text>
</TEI>
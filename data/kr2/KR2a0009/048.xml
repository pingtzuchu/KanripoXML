<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷四十八</head> <lb/>
    <p>
<pb n="KR2a0009_WYG_048-1a"/>
欽定四庫全書<lb/>
　後漢書卷四十八<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　呉蓋陳臧列傳第八<lb/>
　　呉漢傳<lb/>
呉漢字子顔南陽宛人也家貧給事縣為亭長王莽末<lb/>
以賔客犯法乃亡命至漁陽<hi>命名也謂脱其名籍而逃亡</hi>資用乏以<lb/>
<pb n="KR2a0009_WYG_048-1b"/>
販馬自業往来燕薊間所至皆交結豪傑更始立使使<lb/>
者韓鴻徇河北<hi>續漢書曰雒陽人韓鴻為謁者使持節降河北拜除二千石</hi>或謂鴻<lb/>
曰呉子顔竒士也可與計事鴻召見漢甚恱之遂承制<lb/>
拜爲安樂令<hi>安樂縣名屬漁陽郡故城在今幽州潞縣西北</hi>㑹王郎起北州擾<lb/>
惑漢素聞光武長者獨欲歸心乃說太守彭寵曰漁陽<lb/>
上谷突騎天下所聞也君何不合二郡精鋭附劉公擊<lb/>
邯鄲此一時之功也<hi>一時言不可再遇也</hi>寵以為然而官屬皆欲<lb/>
附王郎寵不能奪漢乃辭出止外亭念所以譎衆未知<lb/>
<pb n="KR2a0009_WYG_048-2a"/>
所出<hi>譎詐也未知欲出何計以詐也</hi>望見道中有一人似儒生者漢使<lb/>
人召之為具食<hi>續漢書曰時道路多饑人來求食者似儒生漢召故先為具食○劉攽曰案注</hi>
<hi>文漢召下少一之字</hi>問以所聞生因言劉公所過為郡縣所歸邯<lb/>
鄲舉尊號者實非劉氏漢大喜即詐為光武書移檄漁<lb/>
陽使生齎以詣寵令具以所聞説之漢復随後入寵甚<lb/>
然之扵是遣漢將兵與上谷諸將幷軍而南所至擊斬<lb/>
王郎將帥<hi>續漢書曰攻薊誅王郎大將趙閎等</hi>及光武於廣阿拜漢為偏<lb/>
將軍既拔邯鄲<hi>續漢書曰時上使漢等將突騎揚兵戲馬士騎馳環邯鄲城乃圍之</hi>賜號<lb/>
<pb n="KR2a0009_WYG_048-2b"/>
建策侯漢為人質厚少文造次不䏻以辭自達鄧禹及<lb/>
諸將多知之數相薦舉乃得召見遂見親信常居門下<lb/>
光武將發幽州兵夜召鄧禹問可使行者禹曰間數與<lb/>
呉漢言其人勇鷙有智謀<hi>廣雅曰鷙執也凡鳥之勇鋭獸之猛悍者皆名鷙也</hi>諸<lb/>
將鮮能及者即拜漢大將軍持節北發十郡突騎更始<lb/>
幽州牧苗曾聞之隂勒兵勅諸郡不肯應調<hi>調發也</hi>漢乃<lb/>
將二十騎先馳至無終<hi>無終本山戎國也無終山名因為國號漢為縣名屬右北平故</hi>
<hi>城在今幽州漁陽縣也</hi>曾以漢無備出迎於路漢即撝兵騎收曾<lb/>
<pb n="KR2a0009_WYG_048-3a"/>
斬之而奪其軍北州震駭城邑莫不望風弭從<hi>弭猶服也</hi>遂<lb/>
悉發其兵引而南與光武㑹清陽諸將望見漢還士馬<lb/>
甚盛皆曰是寜肯分兵與人邪及漢至莫府上兵簿<hi>莫大</hi>
<hi>也兵簿軍士之名帳</hi>諸將人人多請之光武曰屬者恐不與人<hi>屬猶</hi>
<hi>近也</hi>今所請又何多也諸將皆慙初更始遣尚書令謝躬<lb/>
率六將軍攻王郎不能下㑹光武至共定邯鄲而躬禆<lb/>
將虜掠不相承禀光武深忌之雖俱在邯鄲遂分城而<lb/>
處然每有以慰安之躬勤於職事光武常稱曰謝尚書<lb/>
<pb n="KR2a0009_WYG_048-3b"/>
真吏也故不自疑躬既而率其兵數萬還屯扵鄴時光<lb/>
武南擊青犢謂躬曰我追賊於射犬必破之尤來在山<lb/>
陽者埶必當驚走若以君威力擊此散虜必成禽也躬<lb/>
曰善及青犢破而尤來果北走隆慮山躬乃留大將軍<lb/>
劉慶魏郡太守陳康守鄴自率諸將軍擊之窮寇死戰<lb/>
其鋒不可當躬遂大敗死者數千人光武因躬在外乃<lb/>
使漢與岑彭襲其城漢先令辯士説陳康曰盖聞上智<lb/>
不處危以僥倖<hi>僥猶求也</hi>中智䏻因危以為功下愚安扵危<lb/>
<pb n="KR2a0009_WYG_048-4a"/>
以自亡危亡之至在人所由不可不察今京師敗亂四<lb/>
方雲擾公所聞也蕭王兵彊士附河北歸命公所見也<lb/>
謝躬内背蕭王外失衆心公所知也今公據孤危之城<lb/>
待滅亡之禍義無所立節無所成不若開門内軍轉禍<lb/>
為福免下愚之敗收中智之功此計之至者也康然之<lb/>
於是康收劉慶及躬妻子開門内漢等及躬従隆慮歸<lb/>
鄴不知康已反之乃與數百騎輕入城漢伏兵收之手<lb/>
擊殺躬其衆悉降<hi>續漢書曰時岑彭已在城中將躬詣傳舎出白漢漢至躬在彭前伏漢曰</hi>
<pb n="KR2a0009_WYG_048-4b"/>
<hi>何故與鬼語遂殺之</hi>躬字子張南陽人初其妻知光武不平之常<lb/>
戒躬曰君與劉公積不相能而信其虛談不為之備終<lb/>
受制矣躬不納故及扵難光武北撃羣賊<hi>續漢書曰従擊銅馬重連</hi>
<hi>髙胡皆破之</hi>漢常將突騎五千為軍鋒數先登陷陳及河北<lb/>
平漢與諸將奉圖書上尊號光武即位拜為大司馬更<lb/>
封舞陽侯建武二年春漢率大司空王梁建義大將軍<lb/>
朱祐大將軍杜茂執金吾賈復揚化將軍堅鐔偏將軍<lb/>
王覇騎都尉劉隆馬武隂識共擊檀鄉賊於鄴東漳水<lb/>
<pb n="KR2a0009_WYG_048-5a"/>
上大破之<hi>水經曰漳水源出上黨長子縣西發鳩山東北至昌亭與滹沱河合</hi>降者十餘<lb/>
萬人帝使使者璽書定封漢為廣平侯食廣平斥漳曲<lb/>
周廣年凡四縣<hi>四縣皆屬廣平郡廣平故城在今洺州永年縣西北廣年在今永年縣東北斥</hi>
<hi>漳在今洺州洺水縣曲周故城在今洺州曲周縣西南廣年避焬帝諱故改為永年縣</hi>復率諸將<lb/>
擊鄴西山賊黎伯卿等及河内脩武悉破諸屯聚車駕<lb/>
親幸撫勞復遣漢進兵南陽撃宛湼陽酈穰新野諸城<lb/>
皆下之引兵南與秦豐戰黄郵水上破之<hi>南陽新野縣有黄郵水黄</hi>
<hi>郵聚也</hi>又與偏將軍馮異擊昌城五樓賊張文等又攻銅<lb/>
<pb n="KR2a0009_WYG_048-5b"/>
馬五幡於新安皆破之眀年春率建威大將軍耿弇虎<lb/>
牙大將軍蓋延擊青犢於軹西大破降之又率驃騎大<lb/>
將軍杜茂彊弩將軍陳俊等圍蘇茂於廣樂劉永將周<lb/>
建别招聚收集得十餘萬人救廣樂漢將輕騎迎與之<lb/>
戰不利墮馬傷膝還營建等遂連兵入城諸將謂漢曰<lb/>
大敵在前而公傷卧衆心懼矣漢乃勃然裹創而起椎<lb/>
牛饗士令軍中曰賊衆雖多皆刼掠羣盗勝不相讓敗<lb/>
不相救<hi>此上兩句在左傳鄭大夫公子突之詞也</hi>非有仗節死義者也今日<lb/>
<pb n="KR2a0009_WYG_048-6a"/>
封侯之秋諸君勉之於是軍士激怒人倍其氣旦日建<lb/>
茂出兵圍漢漢選四部精兵黄頭呉河等<hi>前書鄧通為黄頭郎音義</hi>
<hi>曰土勝水故刺船郎著黄㡌號黄頭也</hi>及烏桓突騎三千餘人齊鼓而進<lb/>
<hi>續漢書曰漢躬被甲拔㦸令諸部將曰聞靁鼓聲皆大呼俱大進後至者斬遂鼓而進之○劉攽曰注俱大進</hi>
<hi>按文多一大字</hi>建軍大潰反還奔城漢長驅追擊爭門並入大<lb/>
破之茂建突走漢留杜茂陳俊等守廣樂自將兵助蓋<lb/>
延圍劉永於睢陽永既死二城皆降眀年又率陳俊及<lb/>
前將軍王梁擊破五校賊於臨平追至東郡箕山大破<lb/>
<pb n="KR2a0009_WYG_048-6b"/>
之北擊清河長直及平原五里賊皆平之<hi>東觀記及續漢書長直並</hi>
<hi>作長垣按長垣縣名在河南不得言北擊而范書作長直當是賊號或因地以為名</hi>時鬲縣五姓<lb/>
共逐守長據城而反<hi>鬲縣名屬平原郡故城在今徳州西北五姓盖當土彊宗豪右也鬲</hi>
<hi>音革</hi>諸將争欲攻之漢不聽曰使鬲反者皆守長罪也敢<lb/>
輕冐進兵者斬乃移檄告郡使收守長而使人謝城中<lb/>
五姓大喜即相率歸降諸將乃服曰不戰而下城非衆<lb/>
所及也冬漢率建威大將軍耿弇漢中將軍王常等<hi>○劉</hi>
<hi>攽曰中當作忠</hi>擊富平獲索二賊扵平原眀年春賊率五萬餘<lb/>
<pb n="KR2a0009_WYG_048-7a"/>
人夜攻漢營軍中驚亂漢堅卧不動有頃乃定即夜發<lb/>
精兵出營突擊大破其衆因追討餘黨遂至無鹽<hi>無鹽縣名</hi>
<hi>屬東平國故城在今鄆州東</hi>進擊渤海皆平之又従征董憲圍朐城<lb/>
眀年春拔朐<hi>朐縣名解見光武紀</hi>斬憲事已見劉永傳東方悉定<lb/>
振旅還京師㑹隗囂畔夏復遣漢西屯長安八年從車<lb/>
駕上隴遂圍隗囂扵西城帝勅漢曰諸郡甲卒俱坐費<lb/>
糧食若有逃亡則沮敗衆心宜悉罷之漢等貪并力攻<lb/>
囂遂不能遣糧食日少吏士疲役逃亡者多及公孫述<lb/>
<pb n="KR2a0009_WYG_048-7b"/>
救至漢遂退敗十一年春率征南大將軍岑彭等伐公<lb/>
孫述及彭破荆門長驅入江關漢留夷陵装露橈船<hi>橈短</hi>
<hi>檝也音人遥反</hi>將南陽兵及弛刑募士三萬人泝江而上㑹岑<lb/>
彭為刺客所殺漢并將其軍十二年春與公孫述將魏<lb/>
黨公孫永戰於魚涪津大破之<hi>續漢書曰犍為郡南安縣有漁涪津在縣北臨</hi>
<hi>大江南中志曰漁涪津廣數百歩</hi>遂圍武陽述遣子壻史興將五千人<lb/>
救之漢迎擊興盡殄其衆因入犍為界諸縣皆城守漢<lb/>
乃進軍攻廣都拔之遣輕騎燒成都市橋<hi>橋名也解見公孫述傳</hi>
<pb n="KR2a0009_WYG_048-8a"/>
武陽以東諸小城皆降帝戒漢曰成都十餘萬衆不可<lb/>
輕也但堅據廣都待其来攻勿與争鋒若不敢来公轉<lb/>
營廹之須其力疲乃可擊也漢乘利遂自將歩騎二萬<lb/>
餘人進逼成都去城十餘里阻江北為營作浮橋使副<lb/>
將武威將軍劉尚<hi>東觀記續漢書尚字並作禹</hi>將萬餘人屯於江南<lb/>
相去二十餘里帝聞大驚讓漢曰比勑公千條萬端何<lb/>
意臨事勃亂既輕敵深入又與尚别營事有緩急不復<lb/>
相及賊若出兵綴公以大衆攻尚尚破公即敗矣幸無<lb/>
<pb n="KR2a0009_WYG_048-8b"/>
它者急引兵還廣都詔書未到述果使其將謝豐袁吉<lb/>
將衆十許萬分為二十餘營幷出攻漢使别將萬餘人<lb/>
刼劉尚令不得相救漢與大戰一日兵敗走入壁豐因<lb/>
圍之漢乃召諸將厲之曰吾共諸君踰越險阻轉戰千<lb/>
里所在斬獲遂深入敵地至其城下而今與劉尚二處<lb/>
受圍埶既不接其禍難量欲潜師就尚扵江南幷兵禦<lb/>
之若能同心一力人自為戰大功可立如其不然敗必<lb/>
無餘成敗之機在此一舉諸將皆曰諾扵是饗士秣馬<lb/>
<pb n="KR2a0009_WYG_048-9a"/>
閉營三日不出乃多樹幡旗使煙火不絶夜銜枚引兵<lb/>
與劉尚合軍豐等不覺眀日乃分兵拒江北自將攻江<lb/>
南漢悉兵迎戰自旦至晡遂大破之斬謝豐袁吉獲甲<lb/>
首五千餘級扵是引還廣都留劉尚拒述具以状上而<lb/>
深自譴責帝報曰公還廣都甚得其宜述必不敢略尚<lb/>
而擊公也<hi>略猶過也</hi>若先攻尚公従廣都五十里悉歩騎赴<lb/>
之適當值其危困破之必矣自是漢與述戰扵廣都成<lb/>
都之間八戰八剋遂軍扵其郭中述自將數萬人出城<lb/>
<pb n="KR2a0009_WYG_048-9b"/>
大戰漢使護軍髙午唐邯將數萬鋭卒擊之述兵敗走<lb/>
髙午奔陳刺述殺之事已見述傳旦日城降斬述首傳<lb/>
送洛陽眀年正月漢振旅浮江而下至宛詔令過家上<lb/>
冡賜穀二萬斛十五年復率揚武將軍馬成捕虜將軍<lb/>
馬武北擊匈奴徙鴈門代郡上谷吏人六萬餘口置居<lb/>
庸常闗以東<hi>○劉攽曰按文當有一山字</hi>十八年蜀郡守將史歆反<lb/>
於成都自稱大司馬攻太守張穆穆踰城走廣都歆遂<lb/>
移檄郡縣而宕渠楊偉朐䏰徐容等<hi>宕渠朐䏰二縣名皆屬巴郡朐音劬</hi>
<pb n="KR2a0009_WYG_048-10a"/>
<hi>䏰音忍宕渠山名因以名縣故城在今渠州流江縣東北俗名車騎城是也十三州志朐音春䏰音閏其地下</hi>
<hi>溼多朐䏰蟲因以名縣故城在今䕫州雲安縣西萬户故城是也</hi>起兵各數千人以應<lb/>
之帝以歆昔為岑彭護軍曉習兵事故遣漢率劉尚及<lb/>
太中大夫臧宮將萬餘人討之漢入武都乃發廣漢巴<lb/>
蜀三郡兵圍成都百餘日城破誅歆等漢乃乗桴㳂江<lb/>
下巴郡楊偉徐容等惶恐解散漢誅其渠帥二百餘人<lb/>
徙其黨與數百家於南郡長沙而還漢性彊力每従征<lb/>
伐帝未安恒側足而立諸將見戰陳不利或多惶懼失<lb/>
<pb n="KR2a0009_WYG_048-10b"/>
其常度漢意氣自若方整厲器械激揚士吏帝時遣人<lb/>
觀大司馬何為還言方脩戰攻之具乃嘆曰呉公差彊<lb/>
人意隠若一敵國矣<hi>隠威重之貎言其威重若敵國前書周亞夫謂劇孟曰大將得之若</hi>
<hi>一敵國矣</hi>每當出師朝受詔夕即引道初無辦嚴之日<hi>嚴即装也</hi>
<hi>避眀帝諱故改之</hi>故能常任職以功名終及在朝廷斤斤謹質<lb/>
形扵體貎<hi>爾雅曰眀明斤斤察也李巡曰斤斤精詳之察也孫炎曰重慎之察也斤音靳</hi>漢嘗<lb/>
出征妻子在後買田業漢還讓之曰軍師在外吏士不<lb/>
足何多買田宅乎遂盡以分與昆弟外家<hi>東觀記曰漢但修里宅不</hi>
<pb n="KR2a0009_WYG_048-11a"/>
<hi>起第夫人先死薄葬小墳不作祠堂也</hi>二十年漢病篤車駕親臨問所欲<lb/>
言對曰臣愚無所知識唯願陛下慎無赦而已及薨有<lb/>
詔悼愍賜謚曰忠侯<hi>東觀記曰有司奏議以武為謚詔特賜謚曰忠侯</hi>發北軍<lb/>
五校輕車介士送葬如大將軍霍光故事<hi>漢置南北軍五校尉解見</hi>
<hi>順帝紀輕車兵車也介士甲士也霍光傳云以北軍五校尉輕車介士載光尸以轀輬車黄屋左纛軍陳至茂</hi>
<hi>陵不以南軍者重之也</hi>子哀侯成嗣為奴所殺二十八年分漢封<lb/>
為三國成子旦為灈陽侯<hi>灈陽縣名屬汝南郡在灈水之陽因以為名其地今豫州</hi>
<hi>呉房縣也音劬</hi>以奉漢嗣旦弟盱<hi>盱音火俱反</hi>為筑陽侯成弟國為<lb/>
<pb n="KR2a0009_WYG_048-11b"/>
新蔡侯<hi>筑陽縣名屬南陽郡古穀國也在筑水之陽故城在今襄州穀城縣西新蔡縣名屬汝南郡蔡</hi>
<hi>平侯自蔡徙此故加新字今豫州縣也筑音逐</hi>旦卒無子國除建初八年徙封<lb/>
盱為平春侯<hi>平春縣名屬江夏郡</hi>以奉漢後盱卒子勝嗣初漢兄<lb/>
尉為將軍從征戰死封尉子彤為安陽侯<hi>安陽縣名屬汝南郡古江</hi>
<hi>國也故城在今豫州新息縣西南</hi>帝以漢功大復封弟翕為襃親侯呉<lb/>
氏侯者凡五國初漁陽都尉嚴宣與漢俱㑹光武扵廣<lb/>
阿光武以為偏將軍封建信侯<hi>建信縣名屬千乗國</hi>
論曰呉漢自建武世常居上公之位終始倚愛之親<hi>差彊</hi>
<pb n="KR2a0009_WYG_048-12a"/>
<hi>人意是倚之也遂見親信是愛之也</hi>諒由質簡而彊力也子曰剛毅木訥<lb/>
近仁<hi>論語文剛毅謂彊而能斷木樸慤貎訥忍於言也四者皆仁之質若加文則成仁矣故言近仁</hi>斯<lb/>
豈漢之方乎<hi>方比也</hi>昔陳平智有餘以見疑周勃質朴忠<lb/>
而見信<hi>高祖謂吕后曰陳平智有餘然難獨任是見疑也又曰周勃重厚少文安劉氏者必勃是見信</hi>
<hi>也</hi>夫仁義不足以相懐則智者以有餘為疑而朴者以<lb/>
不足取信矣<hi>懐依也言若仁義之心足相依信則情無疑阻若彼此之誠未協仁義不足相依則</hi>
<hi>智者翻以有餘見疑朴者以愚直取信</hi>
　　蓋延傳<lb/>
<pb n="KR2a0009_WYG_048-12b"/>
蓋延字巨卿漁陽要陽人也<hi>要陽縣名光武時省</hi>身長八尺彎弓<lb/>
三百斤邊俗尚勇力而延以氣聞歴郡列掾州従事所<lb/>
在職辦<hi>古者三公下至郡縣皆有掾屬續漢志曰建武十八年立刺史十三人人主一州皆有従事史</hi>
<hi>假佐每郡皆置諸曺掾郡中列掾非一延並為之故言歴也漁陽屬幽州東觀記云延為幽州従事</hi>彭寵<lb/>
為太守召延署營尉行護軍及王郎起延與呉漢同謀<lb/>
歸光武<hi>續漢書曰并與狐奴令王梁同勸寵</hi>延至廣阿拜偏將軍號建功<lb/>
侯従平河北光武即位以延為虎牙將軍建武二年更<lb/>
封安平侯遣南擊敖倉轉攻酸棗封丘皆拔<hi>酸棗封丘二縣名屬</hi>
<pb n="KR2a0009_WYG_048-13a"/>
<hi>陳留郡酸棗故城在今滑州縣也封丘故城在今汴州縣也○劉攽曰按文皆拔下不可無一之字</hi>其夏<lb/>
督駙馬都尉馬武騎都尉劉隆護軍都尉馬成偏將軍<lb/>
王覇等南伐劉永先攻拔襄邑<hi>續漢書曰時劉永别將許徳據襄邑延攻而拔</hi>
<hi>之</hi>進取麻鄉<hi>麻鄉縣名故城在今宋州碭山縣東北</hi>遂圍永扵睢陽數月<lb/>
盡收野麦夜梯其城入永驚懼引兵走出東門<hi>東觀記云走出</hi>
<hi>魚門然則東門名魚門也</hi>延追擊大破之永棄軍走譙延進攻拔薛<lb/>
斬其魯郡太守<hi>薛縣名屬魯國故城在今徐州滕縣東南東觀記曰魯郡太守梁丘夀也</hi>而<lb/>
彭城扶陽杼秋蕭皆降<hi>扶陽縣名屬沛郡杼秋縣名屬梁國故城在今徐州蕭縣西北</hi>
<pb n="KR2a0009_WYG_048-13b"/>
<hi>杼音食汝反</hi>又破永沛郡太守斬之<hi>東觀記曰沛郡太守陳脩</hi>永將蘇茂<lb/>
佼彊周建等三萬餘人<hi>佼彊姓名也周大夫原伯佼之後也</hi>救永共攻延<lb/>
延與戰於沛西大破之永軍亂遁沒溺死者太半永棄<lb/>
城走湖陵蘇茂奔廣樂延遂定沛楚臨淮脩髙祖廟置<lb/>
嗇夫祝宰樂人<hi>楚即今彭城縣也臨淮郡名今泗州下邳縣髙祖廟在今徐州沛縣東故泗水</hi>
<hi>亭中即髙祖為亭長之所也嗇夫主知廟事東觀記曰時蓋延因齋戒祠高祖廟</hi>三年雎陽復<lb/>
反城迎劉永<hi>反音翻</hi>延復率諸將圍之百日收野穀永乏<lb/>
食突走延追擊盡得輜重永為其將所殺永弟防舉城<lb/>
<pb n="KR2a0009_WYG_048-14a"/>
降四年春延又擊蘇茂周建於蘄<hi>蘄縣名屬沛郡有大澤鄉蘄音機</hi>進<lb/>
與董憲戰留下皆破之<hi>留縣名屬楚國故城在今徐州沛縣東南</hi>因率平敵<lb/>
將軍龐萌攻西防拔之<hi>西防縣名春秋時宋之西防城故城在今宋州單父縣北</hi>復<lb/>
追敗周建蘇茂於彭城茂建亡奔董憲將賁休舉蘭陵<lb/>
城降<hi>前書有賁赫音肥今有此姓賁音奔○劉攽曰注賁音奔按文多一賁字</hi>憲聞之自郯<lb/>
圍休時延及龐萌在楚請往救之帝勑曰可直往𢷬郯<lb/>
則蘭陵必自解<hi>𢷬擊也東觀記作擊字</hi>延等以賁休城危遂先赴<lb/>
之憲逆戰而陽敗延等遂逐退因拔圍入城<hi>○劉攽曰按文多一</hi>
<pb n="KR2a0009_WYG_048-14b"/>
<hi>遂字緣下有逐字誤之</hi>眀日憲大出兵合圍延等懼遽出突走因<lb/>
往攻郯帝讓之曰間欲先赴郯者以不意故耳今既奔<lb/>
走賊計已立圍豈可解乎延等至郯果不能克而董憲<lb/>
遂拔蘭陵殺賁休延等往来要擊憲别將於彭城郯邳<lb/>
之間戰或日數合頗有剋獲帝以延輕敵深入數以書<lb/>
誡之<hi>東觀記載延上疏辭曰臣幸得受干戈誅逆虜奉職未稱久留天誅常恐汙辱名號不及等倫天下</hi>
<hi>平定已後曾無尺寸可數不得預竹帛之編眀詔深閔儆戒備具每事奉循詔命必不敢為國之憂也</hi>及<lb/>
龐萌反攻殺楚郡太守引軍襲敗延延走北度泗水破<lb/>
<pb n="KR2a0009_WYG_048-15a"/>
舟檝壊津梁僅而得免<hi>東觀記續漢書皆云萌攻延延與戰破之詔書勞延曰龐萌一</hi>
<hi>夜反畔相去不逺營壁不堅殆令人齒欲相撃而將軍有不可動之節吾甚羙之此傳言僅而得免與彼不同</hi>
帝自將而東徴延與大司馬呉漢漢忠將軍王常前將<lb/>
軍王梁捕虜將軍馬武討虜將軍王霸等㑹任城討龐<lb/>
萌於桃鄉又並従征董憲於昌慮皆破平之六年春遣<lb/>
屯長安九年隗囂死延西撃街泉略陽清水諸屯聚皆<lb/>
定<hi>街泉略陽清水三縣皆屬天水郡</hi>十一年與中郎將來歙攻河池未<lb/>
剋以病引還拜為左馮翊將軍如故<hi>續漢書曰視事四年人敬其威信</hi>
<pb n="KR2a0009_WYG_048-15b"/>
十三年增封定食萬户十五年薨於位子扶嗣扶卒子<lb/>
側嗣永平十三年坐與舅王平謀反伏誅國除永初七<lb/>
年鄧太后紹封延曾孫恢為蘆亭侯<hi>東觀記作盧亭</hi>恢卒子遂<lb/>
嗣<lb/>
　　陳俊傳<lb/>
陳俊字子昭南陽西鄂人也<hi>江夏郡有鄂故此加西也故城在今鄧州向城縣南</hi>
<hi>也</hi>少為郡吏更始立以宗室劉嘉為太常將軍俊為長<lb/>
史光武徇河北嘉遣書薦俊光武以為安集掾<hi>東觀記曰俊初</hi>
<pb n="KR2a0009_WYG_048-16a"/>
<hi>調補曲陽長上曰欲與君為左右小縣何足貪乎俊即拜解印綬上以為安集掾</hi>從擊銅馬於<lb/>
清陽進至滿陽拜彊弩將軍<hi>華嶠書曰拜為彊弩偏將軍賜絳衣九百領以衣中</hi>
<hi>堅同心士</hi>與五校戰於安次俊下馬手接短兵所向必破追<lb/>
奔二十餘里斬其渠帥而還光武望而歎曰戰將盡如<lb/>
是豈有憂哉五校引退入漁陽所過虜掠俊言於光武<lb/>
曰宜令輕騎出賊前使百姓各自堅守壁以絶其食可<lb/>
不戰而殄也光武然之遣俊將輕騎馳出賊前視人保<lb/>
壁堅完者勑令固守放散在野者因掠取之賊至無所<lb/>
<pb n="KR2a0009_WYG_048-16b"/>
得遂散敗及軍還光武謂俊曰困此虜者將軍策也及<lb/>
即位封俊為列侯建武二年春攻匡賊下四縣<hi>匡賊即匡城縣</hi>
<hi>賊也東觀記作匡城賊匡城古匡邑也故城在今滑州匡城縣南</hi>更封新處侯<hi>新處縣名屬中</hi>
<hi>山國</hi>引擊頓丘降三城<hi>頓丘縣名屬東郡故城在今魏州頓丘縣北隂安城是也</hi>其秋<lb/>
大司馬呉漢承制拜俊為彊弩大將軍别擊金門白馬<lb/>
賊於河内皆破之<hi>金門白馬並山名在今洛州福昌縣西南有金門白馬水盖賊起於二山</hi>
<hi>因以為名</hi>四年轉徇汝陽及項又㧞南武陽<hi>南武陽縣名屬太山郡故城在</hi>
<hi>今沂州費縣西</hi>是時太山豪傑多擁衆與張歩連兵呉漢言於<lb/>
<pb n="KR2a0009_WYG_048-17a"/>
帝曰非陳俊莫䏻定此郡於是拜俊太山太守行大將<lb/>
軍事張歩聞之遣其將擊俊戰於嬴下<hi>續漢書曰嬴縣名屬太山郡嬴</hi>
<hi>音盈</hi>俊大破之追至濟南收得印綬九十餘<hi>歩時擬私封爵人之印綬</hi>
稍攻下諸縣遂定太山五年與建威大將軍耿弇共破<lb/>
張歩事在弇傳時琅邪未平乃徙俊為琅邪太守領將<lb/>
軍如故齊地素聞俊名入界盗賊皆解散俊將兵擊董<lb/>
憲於贛榆<hi>贛榆縣名屬東海郡贛音貢</hi>進破朐賊孫陽平之八年張<lb/>
歩畔還琅邪俊追討斬之帝美其功詔俊得專征青徐<lb/>
<pb n="KR2a0009_WYG_048-17b"/>
<hi>華嶠書曰賜俊璽書曰將軍元勲大著威震青徐兩州有警得專征之</hi>俊得撫貧弱表有<lb/>
義檢制軍吏不得與郡縣相干百姓歌之數上書自請<lb/>
願奮撃隴蜀詔報曰東州新平大將軍之功也負海猾<lb/>
夏盗賊之處國家以為重憂且勉鎮撫之十三年增邑<lb/>
定封祝阿侯<hi>祝阿縣名屬平原郡</hi>眀年徵奉朝請二十三年卒子<lb/>
浮嗣徙封蘄春侯<hi>蘄春今蘄州縣也東觀記曰詔書以祝阿益濟南國故徙浮封蘄春侯蘄</hi>
<hi>音祈</hi>浮卒子專諸嗣專諸卒子篤嗣<lb/>
　　臧宫傳<lb/>
<pb n="KR2a0009_WYG_048-18a"/>
臧宫字君翁潁川郟人也<hi>郏縣名今汝州郟城縣也</hi>少為縣亭長游<lb/>
徼<hi>續漢書曰每十里一亭亭有長以禁盗賊每鄉有游徼掌循禁姦盗也</hi>後率賔客入下<lb/>
江兵中為校尉因従光武征戰諸將多稱其勇光武察<lb/>
宫勤力少言甚親納之及至河北以為偏將軍従破羣<lb/>
賊數陷陳郤敵光武即位以為侍中騎都尉建武二年<lb/>
封成安侯<hi>成安縣名屬潁川郡</hi>眀年將突騎與征虜將軍祭遵擊<lb/>
更始將左防韋顔<hi>華嶠書韋字作韓</hi>於沮陽酈悉降之三年將<lb/>
兵徇江夏擊代鄉鍾武竹里皆下之<hi>鍾武縣名屬江夏郡故城在今申州</hi>
<pb n="KR2a0009_WYG_048-18b"/>
<hi>鍾山縣西南</hi>帝使太中大夫<hi>華嶠書曰使張明也</hi>持節拜宫為輔威將<lb/>
軍七年更封期思侯<hi>期思縣名屬汝南郡故城在今光州固始縣西北</hi>撃梁郡<lb/>
濟隂皆平之十一年將兵至中盧屯駱越<hi>中盧縣名屬南郡故城在</hi>
<hi>今襄州襄陽縣南盖駱越人徙於此因以為名</hi>是時公孫述將田戎任滿與征<lb/>
南大將軍岑彭相拒於荆門彭等戰數不利越人謀畔<lb/>
從蜀宫兵少力不能制㑹屬縣送委輸車數百乗至宫<lb/>
夜使鋸斷城門限令車聲回轉出入至旦越人候伺者<lb/>
聞車聲不絶而門限斷相告以漢兵大至其渠帥乃奉<lb/>
<pb n="KR2a0009_WYG_048-19a"/>
牛酒以勞軍營宫陳兵大㑹擊牛釃酒饗賜慰納之<hi>釃音</hi>
<hi>所宜反説文曰下酒也詩注曰以筐曰釃也</hi>越人由是遂安宫與岑彭等破<lb/>
荆門别至垂鵲山通道出秭歸至江州岑彭下巴郡使<lb/>
宫將降卒五萬從涪水上平曲公孫述將延岑盛兵於<lb/>
沅水<hi>沅水出廣漢解見光武紀</hi>時宫衆多食少轉輸不至而降者皆<lb/>
欲散畔郡邑復更保聚觀望成敗宫欲引還恐為所反<lb/>
<hi>反音翻</hi>㑹帝遣謁者將兵詣岑彭有馬七百匹宫矯制取<lb/>
以自益晨夜進兵多張旗幟登山鼓噪右歩左騎挟船<lb/>
<pb n="KR2a0009_WYG_048-19b"/>
而引呼聲動山谷岑不意漢兵卒至登山望之大震恐<lb/>
宫因從擊<hi>○劉攽曰按從擊無理當作縦字</hi>大破之斬首溺死者萬餘<lb/>
人水為之濁流延岑奔成都其衆恙降盡獲其兵馬珍<lb/>
寳<hi>華嶠書曰上璽書勞宫賜吏士絳縑六千匹</hi>自是乗勝追北降者以十萬<lb/>
數<hi>人好陽而惡隂北方幽隂之地故軍敗者皆謂之北史記樂書曰北者敗也而近代音北為背失其指矣</hi>
軍至平陽鄉蜀將王元舉衆降進拔緜竹破涪城斬公<lb/>
孫述弟恢復攻拔繁郫<hi>繁縣名屬蜀郡繁江名因以為縣名故城在今益州新繁縣北</hi>
<hi>郫縣名屬蜀郡故城在今益州郫縣北郫音皮</hi>前後收得節五印綬千八百是<lb/>
<pb n="KR2a0009_WYG_048-20a"/>
時大司馬呉漢亦乗勝進營逼成都宫連屠大城兵馬<lb/>
旌旗甚盛乃乗兵入小雒郭門歴成都城下<hi>張載注蜀都賦云漢</hi>
<hi>武帝元鼎三年立成都郭十八門小雒郭門盖其數焉</hi>至呉漢營飲酒高㑹漢見<lb/>
之甚歡謂宫曰將軍向者經虜城下震揚威靈風行電<lb/>
照然窮冦難量還營願従它道矣宫不従復路而歸賊<lb/>
亦不敢近之進軍咸門<hi>成都北面東頭門</hi>與呉漢並滅公孫述<lb/>
帝以蜀新定拜宫為廣漢太守十三年增邑更封鄼侯<lb/>
十五年徵還京師以列侯奉朝請定封朗陵侯<hi>朗陵縣名屬汝</hi>
<pb n="KR2a0009_WYG_048-20b"/>
<hi>南郡故城在今豫州郎山縣西南</hi>十八年拜太中大夫十九年妖巫維<lb/>
氾弟子單臣傅鎮等復妖言相聚入原武城<hi>維或作緱</hi>劫吏<lb/>
人自稱將軍於是遣宫將北軍及黎陽營數千人圍之<lb/>
賊穀食多數攻不下士卒死傷帝召公卿諸侯王問方<lb/>
略皆曰宜重其購賞時顯宗為東海王獨對曰妖巫相<lb/>
劫埶無久立其中必有悔欲亡者但外圍急不得走耳<lb/>
宜小挺緩<hi>挺解也</hi>令得逃亡逃亡則一亭長足以禽矣帝<lb/>
然之即勑宫徹圍緩賊賊衆分散遂斬臣鎮等宫還遷<lb/>
<pb n="KR2a0009_WYG_048-21a"/>
城門校尉復轉左中郎將擊武谿賊至江陵降之<hi>武谿水名</hi>
<hi>在今辰州盧谿縣</hi>宫以謹信質樸故常見任用後匈奴饑疫自<lb/>
相分争帝以問宫宫曰願得五千騎以立功帝笑曰常<lb/>
勝之家難與慮敵吾方自思之二十七年宫乃與楊虚<lb/>
侯馬武上書曰匈奴貪利無有禮信窮則稽首安則侵<lb/>
盗縁邉被其毒痛内國憂其抵突<hi>抵觸也</hi>虜今人畜疫死<lb/>
旱蝗赤地<hi>赤地言在地之物皆盡説苑曰晉平公時赤地千里</hi>疫困之力不當中<lb/>
國一郡萬里死命縣在陛下福不再來時或易失<hi>左傳曰大</hi>
<pb n="KR2a0009_WYG_048-21b"/>
<hi>福不再蒯通曰時者難遇而易失也</hi>豈宜固守文徳而墮武事乎今命將<lb/>
臨塞厚縣購賞喻告髙句驪烏桓鮮卑攻其左發河西<lb/>
四郡<hi>謂張掖酒泉武威金城也</hi>天水隴西羌胡擊其右如此北虜之<lb/>
滅不過數年臣恐陛下仁恩不忍謀臣狐疑令萬世刻<lb/>
石之功不立於聖世詔報曰黄石公記曰柔能制剛弱<lb/>
能制彊<hi>即張良於下邳圯所見老父出一編書者</hi>柔者徳也剛者賊也弱者<lb/>
仁之助也彊者怨之歸也故曰有德之君以所樂樂人<lb/>
無徳之君以所樂樂身樂人者其樂長樂身者不久而<lb/>
<pb n="KR2a0009_WYG_048-22a"/>
亡舎近謀逺者勞而無功舎逺謀近者逸而有終逸政<lb/>
多忠臣勞政多亂人故曰務廣地者荒務廣徳者彊有<lb/>
其有者安貪人有者殘殘滅之政雖成必敗今國無善<lb/>
政災變不息<hi>左傳曰國無善政則自取謫於日月之災</hi>百姓驚惶人不自保<lb/>
而復欲逺事邉外乎孔子曰吾恐季孫之憂不在顓臾<lb/>
且北狄尚彊而屯田警備傳聞之事恒多失實<hi>公羊傳曰見者</hi>
<hi>異辭聞者異辭傳聞者異辭</hi>誠能舉天下之半以滅大㓂豈非至願<lb/>
茍非其時不如息人自是諸將莫敢復言兵事者宫永<lb/>
<pb n="KR2a0009_WYG_048-22b"/>
平元年卒謚曰愍侯子信嗣信卒子震嗣震卒子松嗣<lb/>
元初四年與母别居國除永寜元年鄧太后紹封松弟<lb/>
由為朗陵侯<lb/>
論曰中興之業誠艱難也然敵無秦項之彊人資附漢<lb/>
之思雖懐璽紆紱跨陵州縣<hi>璽解見光武紀白虎通曰天子朱紱諸侯赤紱上廣</hi>
<hi>一尺下廣二尺法天一地二也長三尺法天地人也董巴輿服志曰古者上下皆有紱所以殊貴賤也自五霸</hi>
<hi>遞興以紱非兵服於是去紱也</hi>殊名詭號千隊為羣尚未足以為比功<lb/>
上烈也至於山西既定威臨天下<hi>謂誅隗囂公孫述</hi>戎羯喪其<lb/>
<pb n="KR2a0009_WYG_048-23a"/>
精膽羣帥賈其餘壯<hi>羯本匃奴别部分散居其上黨武鄉羯室因號羯胡此揔謂戎夷耳</hi>
<hi>不指於羯也左傳曰欲勇者賈余餘勇</hi>斯誠雄心尚武之㡬先志翫兵之<lb/>
日<hi>㡬㑹也翫習也先志者乗勝之志也</hi>臧宫馬武之徒撫鳴劒而抵掌志<lb/>
馳於伊吾之北矣<hi>屈原曰撫長劒而玉珥曹植結交篇曰利劒鳴手中説文曰抵側擊也</hi>
光武審黄石存包桑<hi>周易否卦九五曰其亡其亡繫于包桑言聖人居天位不可以安常</hi>
<hi>自危懼乃是繫於包桑也包本也繫於桑本言其固也</hi>閉玉門以謝西域之質卑<lb/>
詞幣以禮匈奴之使<hi>西域傳曰建武二十一年西域十八國俱遣子弟入侍天子以中國</hi>
<hi>初定皆還其侍子匈奴傳曰建武二十八年匈奴遣使詣闕貢馬及裘乞和親帝報曰單于國内虚耗貢物裁</hi>
<pb n="KR2a0009_WYG_048-23b"/>
<hi>以通禮何必裘馬今贈繒五百匹斬馬劒一是卑辭幣禮也</hi>其意防盖已𢎞深豈其<lb/>
顛沛平城之圍忍傷黥土之陳乎<hi>平城縣名今雲州定襄縣髙祖七年擊韓</hi>
<hi>王信至平城被匈奴圍七日乃解十二年髙祖親擊淮南王鯨布在陳為流矢所中顛沛狼狽也顛音丁千反</hi>
贊曰呉公鷙彊寔為龍驤<hi>戰國策曰亷頗為人勇鷙而愛士白起視瞻不轉者執志</hi>
<hi>彊也驤舉也若龍之舉言其威盛鄒陽曰神龍驤首奮翼則浮雲出流</hi>電埽羣孽風行巴<lb/>
梁虎牙猛力功立雎陽宫俊休休是亦鷹揚<hi>詩曰良士休休又曰</hi>
<hi>惟師尚父時惟鷹揚</hi>
　後漢書卷四十八<lb/>
<pb n="KR2a0009_WYG_048-24a"/>
　後漢書卷四十八考證<lb/>
呉漢傳故不自疑躬○<hi>臣承蒼</hi>按文勢當作故躬不自<lb/>
　疑<lb/>
食廣平斥漳曲周廣年凡四縣注斥漳在今洺州洺水<lb/>
　縣○<hi>臣松齡</hi>按唐書地理志無洺水縣唐初洺州有<lb/>
　清漳池水二縣此注洺水當作池水<lb/>
臧宫傳憂其抵突注解也○解字似當作觸<lb/>
　<lb/>
<pb n="KR2a0009_WYG_048-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷四十八考證<lb/>
</p>
<p>
</p>
  </div>
</body>
</text>
</TEI>
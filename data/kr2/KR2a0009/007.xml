<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷七</head> <lb/>
    <p>
<pb n="KR2a0009_WYG_007-1a"/>
欽定四庫全書<lb/>
　後漢書卷七<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　桓帝紀第七<lb/>
孝桓皇帝諱志<hi>諡法曰克敵服逺曰桓志之字曰意</hi>肅宗曾孫也祖父河<lb/>
間孝王開父蠡吾侯翼<hi>順帝時開上書願分蠡吾縣以封翼帝許之蠡吾故城在今瀛</hi>
<hi>州博野縣西蠡音禮</hi>母匽氏<hi>諱明本蠡吾侯之媵妾史記曰匽姓咎繇之後也匽音偃</hi>翼卒帝<lb/>
<pb n="KR2a0009_WYG_007-1b"/>
襲爵為侯本初元年梁太后徵帝到夏門亭<hi>洛陽城北面西頭門</hi>
<hi>也門外有萬壽亭</hi>將妻以女弟<hi>妻音七計反</hi>㑹質帝崩太后遂與兄<lb/>
大將軍冀定策禁中閏月庚寅使冀持節以王青蓋車<lb/>
<hi>續漢志曰皇太子皇子皆安車朱班輪青蓋金華蚤故曰王青蓋車也</hi>迎帝入南宮其日<lb/>
即皇帝位時年十五太后猶臨朝政<hi>東觀記曰太后御郤非殿</hi>秋七<lb/>
月乙夘𦵏孝質皇帝于静陵<hi>在洛陽東南三十里陵髙五丈五尺周百三十八歩</hi>
齊王喜薨辛巳謁髙廟光武廟丙戌詔曰孝廉廉吏皆<lb/>
當典城牧民禁姦舉善興化之本恒必由之詔書連下<lb/>
<pb n="KR2a0009_WYG_007-2a"/>
分明懇惻而所在翫習遂至怠慢選舉乖錯害及元元<lb/>
頃雖頗繩正猶未懲改方今淮夷未殄軍師屢出<hi>本初元年</hi>
<hi>廬江賊攻盱台廣陵賊張嬰等殺江都長盱台江都並近淮故言淮夷時中郎將滕撫屢擊破之其餘衆猶未</hi>
<hi>殄也</hi>百姓疲悴困於徵發庶望羣吏恵我勞民蠲滌貪穢<lb/>
以祈休祥其令秩滿百石十歳以上有殊才異行乃得<lb/>
參選臧吏子孫不得察舉杜絶邪偽請託之原令廉白<lb/>
守道者得信其操<hi>信音申古字通</hi>各明守所司將觀厥後九月<lb/>
戊戌追尊皇祖河間孝王曰孝穆皇夫人趙氏曰孝穆<lb/>
<pb n="KR2a0009_WYG_007-2b"/>
皇后皇考蠡吾侯曰孝崇皇冬十月甲午尊皇母匽氏<lb/>
為孝崇博園貴人<hi>博本漢蠡吾縣之地也帝旣追尊父為孝崇皇其陵曰博陵置園廟焉故</hi>
<hi>曰博園在今瀛州博野縣西貴人位次皇后金印紫綬</hi>
建和元年春正月辛亥朔日有食之詔三公九卿校尉<lb/>
各言得失戊午大赦天下賜吏更勞一歳男子爵人二<lb/>
級為父後及三老孝悌力田人三級鰥寡孤獨篤癃貧<lb/>
不能自存者粟人五斛貞婦帛人三匹災害所傷什四<lb/>
以上勿收田租其不滿者以實除之二月荆揚二州人<lb/>
<pb n="KR2a0009_WYG_007-3a"/>
多餓死遣四府掾分行賑給沛國言黄龍見譙夏四月<lb/>
庚寅京師地震詔大將軍公卿校尉舉賢良方正能直<lb/>
言極諫者各一人又命列侯將大夫御史謁者千石六<lb/>
百石<hi>將謂五官左右虎賁羽林中郎將也大夫謂光禄大夫太中大夫中㪚大夫諫議大夫</hi>博士<lb/>
議郎郎官各上封事指陳得失<hi>博士掌通古今比六百石議郎比六百石郎官</hi>
<hi>謂三中郎將下之屬官也有中郎侍郎郎中</hi>又詔大將軍公卿郡國舉至孝<lb/>
篤行之士各一人壬辰詔州郡不得廹脅驅逐長吏長<lb/>
吏臧滿三十萬而不紏舉者刺史二千石以縱避為罪<lb/>
<pb n="KR2a0009_WYG_007-3b"/>
若有擅相假印綬者與殺人同棄市論丙午詔郡國繫<lb/>
囚減死罪一等勿笞唯謀反大逆不用此書又詔曰比<lb/>
起陵塋<hi>作静陵也</hi>彌歴時歳力役旣廣徒隸尤勤頃雨澤不<lb/>
沾密雲復散儻或在兹<hi>易曰密雲不雨自我西郊</hi>其令徒作陵者減<lb/>
刑各六月是月立阜陵王代兄勃遒亭侯便為阜陵王<lb/>
<hi>便光武𤣥孫也阜陵王恢之子以順帝陽嘉中封勃為遒亭侯今改封也遒音子由反本傳作便親紀傳不同</hi>
<hi>蓋有誤</hi>郡國六地裂水涌井溢<hi>續漢志曰水溢壊城寺室屋殺人時梁太后攝政兄</hi>
<hi>冀枉殺李固杜喬</hi>芝草生中黄藏府<hi>漢官儀曰中黄藏府掌中幣帛金銀諸貨物也</hi>六<lb/>
<pb n="KR2a0009_WYG_007-4a"/>
月太尉胡廣罷大司農杜喬為太尉秋七月勃海王鴻<lb/>
薨<hi>章帝曾孫也樂安夷王寵之子質帝之父也梁太后改封勃海</hi>立帝弟蠡吾侯悝為<lb/>
勃海王乙未立皇后梁氏九月丁夘京師地震太尉杜<lb/>
喬免冬十月司徒趙戒為太尉<hi>戒字志伯蜀郡人也</hi>司空袁湯為<lb/>
司徒前太尉胡廣為司空十一月濟隂言有五色大鳥<lb/>
見于已氏<hi>續漢志曰時以為鳳凰政旣衰缺梁冀專權皆羽孽也已氏縣名屬濟隂郡故城在今宋</hi>
<hi>州楚邱縣也古戎州已氏之邑也</hi>戊午減天下死罪一等戍邊清河劉<lb/>
文反殺國相謝暠欲立清河王蒜為天子事覺伏誅蒜<lb/>
<pb n="KR2a0009_WYG_007-4b"/>
坐貶為尉氏侯徙桂陽自殺<hi>尉氏縣屬陳留郡今汴州縣也</hi>前太尉李<lb/>
固杜喬皆下獄死<hi>續漢志曰順帝之末京都童謠曰直如弦死道邉曲如鈎反封侯曲如鈎</hi>
<hi>謂梁冀胡廣等直如弦謂李固等</hi>陳留盜賊李堅自稱皇帝伏誅<hi>東觀記曰</hi>
<hi>江舍及李堅等</hi>
二年春正月甲子皇帝加元服庚午大赦天下賜河間<lb/>
勃海二王黄金各百斤<hi>河間王建勃海王悝</hi>彭城諸國王各五十<lb/>
斤<hi>彭城王定</hi>公主大將軍三公特進侯中二千石二千石將<lb/>
大夫郎吏從官四姓及梁鄧小侯諸夫人以下帛各有<lb/>
<pb n="KR2a0009_WYG_007-5a"/>
差年八十以上賜米酒肉九十以上加帛二匹綿三斤<lb/>
三月戊辰帝從皇太后幸大將軍梁冀府白馬羌寇廣<lb/>
漢屬國殺長吏益州刺史率板楯蠻討破之<hi>板楯西南蠻之號</hi>
夏四月丙子封帝弟顧為平原王奉孝崇皇祀尊孝崇<lb/>
皇夫人馬氏為孝崇園貴人嘉禾生大司農帑藏<hi>説文曰帑</hi>
<hi>者金布所藏之府也帑佗朗反</hi>五月癸丑北宮掖廷中德陽殿及左掖<lb/>
門火車駕移幸南宮六月改清河為甘陵立安平王得<lb/>
子經侯理為甘陵王<hi>安平今定州縣也經今貝州經城縣</hi>秋七月京師大<lb/>
<pb n="KR2a0009_WYG_007-5b"/>
水河東言木連理冬十月長平陳景自號皇帝子署置<lb/>
官屬又南頓管伯亦稱真人並圖舉兵悉伏誅<lb/>
三年春三月甲申彭城王定薨夏四月丁夘晦日有食<lb/>
之<hi>續漢志曰在東井二十三度東井主法梁太后枉殺公卿犯天法也</hi>五月乙亥詔曰蓋<lb/>
聞天生蒸民不能相理為之立君使司牧之君道得於<lb/>
下則休祥著乎上庶事失其序則咎徵見乎象<hi>已上畧成帝詔</hi>
<hi>詞</hi>間者日食毁缺陽光晦暗朕祗懼潛思匪遑啓處<hi>遑暇</hi>
<hi>也啓跪也詩小雅曰王事靡盬不遑啓處</hi>傳不云乎日食脩德月食脩刑<hi>公羊</hi>
<pb n="KR2a0009_WYG_007-6a"/>
<hi>傳之文也</hi>昔孝章帝愍前世禁徙故建初之元並蒙恩澤流<lb/>
徙者使還故郡沒入者免為庶民先皇德政可不務乎<lb/>
其自永建元年迄于今歳凡諸妖惡支親從坐及吏民<lb/>
減死徙邊者悉歸本郡唯沒入者不從此令六月庚子<lb/>
詔大將軍三公特進侯其與卿校尉舉賢良方正能直<lb/>
言極諫之士各一人乙夘震憲陵寢屋秋七月庚申廉<lb/>
縣雨肉<hi>續漢志曰肉似羊肺或大如手五行傳云棄法律逐功臣時則有羊禍時則有赤眚赤祥是時</hi>
<hi>梁太后攝政兄冀専權枉誅李固杜喬天下寃之廉縣屬北地郡也</hi>八月乙丑有星孛于<lb/>
<pb n="KR2a0009_WYG_007-6b"/>
天市<hi>前書曰旗星中四星名曰天市</hi>京師大水九月己夘地震庚寅地<lb/>
又震詔死罪以下及亡命者贖各有差郡國五山崩冬<lb/>
十月太尉趙戒免司徒袁湯為太尉大司農河内張歆<lb/>
為司徒<hi>歆字敬讓</hi>十一月甲申詔曰朕攝政失中災眚連仍<lb/>
三光不明隂陽錯序監寐寤歎疢如疾首<hi>監寐言雖寢而不寐也寤</hi>
<hi>覺也</hi>今京師厮舍死者相枕<hi>厮舍賤役人之舍也</hi>郡縣阡陌處處有<lb/>
之甚違周文掩胔之義其有家屬而貧無以𦵏者給直<lb/>
人三千喪主布三匹若無親屬可於官壖地𦵏之<hi>壖官之餘</hi>
<pb n="KR2a0009_WYG_007-7a"/>
<hi>地也前書音義曰壖城郭旁地音奴喚而變二反</hi>表識姓名為設祠祭又徒在<lb/>
作部疾病致醫藥死亡厚埋藏民有不能自振及流移<lb/>
者稟榖如科州郡檢察務崇恩施以康我民<lb/>
和平元年春正月甲子大赦天下改元和平己亥詔曰<lb/>
曩者遭家不造先帝早世<hi>謂順帝崩詩周頌曰閔予小子遭家不造鄭𤣥注云造成</hi>
<hi>也言成王遭武王崩家道未成</hi>永惟太宗之重深思嗣續之福詢謀台<lb/>
輔稽之兆占旣建明哲克定統業天人協和萬國咸寜<lb/>
元服已加將即委付而四方盜竊頗有未靜故假延臨<lb/>
<pb n="KR2a0009_WYG_007-7b"/>
政以須安謐幸頼股肱禦侮之助殘醜消蕩<hi>謂建和二年長安陳</hi>
<hi>景反南頓管伯等謀反並伏誅</hi>民和年稔普天率土遐邇洽同遠覽復<lb/>
子明辟之義<hi>尚書曰周公曰朕復子明辟復還也子謂成王也辟君也謂周公攝政已乆故復還</hi>
<hi>明君之政於成王今太后亦還政於帝也</hi>近慕先姑歸授之法<hi>先姑謂安帝閻皇后也爾</hi>
<hi>雅曰婦人謂夫之父曰舅夫之母曰姑在則曰君舅君姑歿則曰先舅先姑也</hi>及今令辰皇帝<lb/>
稱制羣公卿士䖍恭爾位戮力一意勉同斷金<hi>金者剛之物也</hi>
<hi>言人能同心則其利可以斷之也易曰二人同心其利斷金</hi>展也大成則所望矣<hi>詩小</hi>
<hi>雅曰允矣君子展也大成鄭𤣥注云允信也展誠也大成謂致太平也言誠能致太平是所望也</hi>二月<lb/>
<pb n="KR2a0009_WYG_007-8a"/>
扶風妖賊裴優自稱皇帝伏誅<hi>裴姓優名也風俗通曰裴伯益之後</hi>甲寅<lb/>
皇太后梁氏崩三月車駕徙幸北宮甲午𦵏順烈皇后<lb/>
夏五月庚辰尊博園匽貴人曰孝崇皇后秋七月梓潼<lb/>
山崩<hi>梓潼縣屬廣漢郡今始州縣也有梓潼水</hi>冬十一月減天下死罪一等<lb/>
徙邊戍<lb/>
元嘉元年春正月京師疾疫使光禄大夫將醫藥案行<lb/>
癸酉大赦天下改元元嘉二月九江廬江大疫甲午河<lb/>
間王建薨夏四月己丑安平王得薨<hi>河間孝王開之子初為樂成王後改</hi>
<pb n="KR2a0009_WYG_007-8b"/>
<hi>曰安平</hi>京師旱任城梁國饑民相食司徒張歆罷光禄勳<lb/>
呉雄為司徒秋七月武陵蠻叛冬十月司空胡廣罷十<lb/>
一月辛巳京師地震閏月庚午任城王崇薨太常黄瓊<lb/>
為司空<lb/>
二年春正月西域長史王敬為于寘國所殺<hi>敬殺于寘王建故國</hi>
<hi>人殺之</hi>丙辰京師地震夏四月甲寅孝崇皇后匽氏崩庚<lb/>
午常山王豹薨五月辛夘𦵏孝崇皇后于博陵秋七月<lb/>
庚辰曰有食之八月濟隂言黄龍見句陽<hi>縣名屬濟隂郡左傳曰盟</hi>
<pb n="KR2a0009_WYG_007-9a"/>
<hi>于句瀆之丘是也故城在今曹州乘氏縣北一名榖丘</hi>金城言黄龍見允街<hi>允街縣名</hi>
<hi>屬金城郡音縁皆</hi>冬十月乙亥京師地震十一月司空黄瓊免<lb/>
十二月特進趙戒為司空右北平太守和旻坐臧下獄<lb/>
死<lb/>
永興元年春二月張掖言白鹿見三月丁亥幸鴻池夏<lb/>
五月丙申大赦天下改元永興丁酉濟南王廣薨無子<lb/>
國除秋七月郡國三十二蝗河水溢百姓飢窮流冗道<lb/>
路至有數十萬户冀州尤甚詔在所賑給乏絶安慰居<lb/>
<pb n="KR2a0009_WYG_007-9b"/>
業冬十月太尉袁湯免太常胡廣為太尉司徒呉雄罷<lb/>
司空趙戒免以太僕黄瓊為司徒光祿勳房植為司空<lb/>
十一月丁丑詔減天下死罪一等徙邊戍是歳武陵太<lb/>
守應奉招誘叛蠻降之<lb/>
二年春正月甲午大赦天下二月辛丑初聽刺史二千<lb/>
石行三年喪服癸夘京師地震詔公卿校尉舉賢良方<lb/>
正能直言極諫者各一人詔曰比者星辰繆越坤靈震<lb/>
動災異之降必不空發勑已脩政庶望有補其輿服制<lb/>
<pb n="KR2a0009_WYG_007-10a"/>
度有踰侈長飾者皆宜損省<hi>長音直亮反</hi>郡縣務存儉約申<lb/>
明舊令如永平故事六月彭城泗水増長逆流<hi>張衡對策曰水</hi>
<hi>者五行之首逆流者人君之恩不能下及而致逆也</hi>詔司隸校尉部刺史曰蝗災<lb/>
為害水變仍至五榖不登人無宿儲其令所傷郡國種<lb/>
蕪菁以助人食京師蝗東海朐山崩<hi>朐山名也在今海州朐山縣南</hi>九<lb/>
月丁夘朔日有食之詔曰朝政失中雲漢作旱<hi>雲漢詩大雅篇</hi>
<hi>名也周宣王時大旱故作詩曰倬彼雲漢昭回于天鄭𤣥注云雲漢天河也倬然轉運於天時旱渴雨故宣王</hi>
<hi>夜視天河望其候焉</hi>川靈涌水蝗蟲孳蔓殘我百榖太陽虧光饑<lb/>
<pb n="KR2a0009_WYG_007-10b"/>
饉荐臻其不被害郡縣當為飢餒者儲天下一家趣不<lb/>
糜爛則為國寶其禁郡國不得賣酒祠祀裁足太尉胡<lb/>
廣免司徒黄瓊為太尉閏月光祿勳尹頌為司徒<hi>頌字公孫</hi>
<hi>鞏人</hi>減天下死罪一等徙邊戌蜀郡李伯詐稱宗室當立<lb/>
為太初皇帝伏誅冬十一月甲辰校獵上林苑遂至函<lb/>
谷闗賜所過道傍年九十以上錢各有差太山琅邪賊<lb/>
公孫舉等反叛殺長吏<lb/>
永壽元年春正月戊申大赦天下改元永壽二月司隸<lb/>
<pb n="KR2a0009_WYG_007-11a"/>
冀州饑人相食<hi>司隸州即洛陽</hi>勑州郡賑給貧弱若王侯吏民<lb/>
有積榖者一切貣得十分之三<hi>貣音吐得反又音徒得反</hi>以助稟貸<lb/>
其百姓吏民者以見錢雇直<hi>雇猶酬也</hi>王侯須新租乃償<hi>須待</hi>
<hi>也</hi>夏四月白烏見齊國六月洛水溢壞鴻德苑<hi>續漢志曰水溢</hi>
<hi>至津城門漂流人物時梁冀専政疾害忠良威權震主後遂誅滅也</hi>南陽大水司空房植<lb/>
免太常韓縯為司空<hi>縯音翼善反</hi>詔太山琅邪遇賊者勿收<lb/>
租賦復更算三年又詔被水死流失屍骸者令郡縣鉤<lb/>
求收𦵏及所唐突壓溺物故七歳以上賜錢人二千壞<lb/>
<pb n="KR2a0009_WYG_007-11b"/>
敗廬舍亡失榖食尤貧者稟人二斛巴郡益州郡山崩<lb/>
<hi>益州郡名也武帝置諸本無郡字者誤也</hi>秋七月初置太山琅邪都尉官<hi>漢官</hi>
<hi>儀曰秦郡有尉一人典兵禁捕盜賊景帝更名都尉建武七年省唯邊郡往往置都尉及屬國都尉今二郡寇</hi>
<hi>賊不息故置</hi>南匈奴左臺且渠伯德等叛寇羙稷<hi>羙稷西河縣也</hi>安<lb/>
定屬國都尉張奐討除之<lb/>
二年春正月初聽中官得行三年服<hi>中官常侍以下</hi>二月甲申<lb/>
東海王臻薨三月蜀郡屬國夷叛秋七月鮮卑寇雲中<lb/>
太山賊公孫舉等寇青兖徐三州遣中郎將段熲討破<lb/>
<pb n="KR2a0009_WYG_007-12a"/>
斬之冬十一月置太官右監丞官<hi>漢官儀曰太官右監丞秩比六百石也</hi>
十二月京師地震<lb/>
三年春正月己未大赦天下夏四月九真蠻夷叛太守<lb/>
兒式討之戰殁遣九真都尉魏朗擊破之復屯據日南<lb/>
閏月庚辰晦日有食之六月初以小黄門為守宮令置<lb/>
冗從右僕射官<hi>漢官儀曰守宮令一人黄門冗從僕射一人並秩六百石也</hi>京師蝗<lb/>
秋七月河東地裂冬十一月司徒尹頌薨長沙蠻叛寇<lb/>
益陽<hi>縣名屬長沙國在益水之陽今潭州縣也故城在縣東</hi>司空韓縯為司徒太<lb/>
<pb n="KR2a0009_WYG_007-12b"/>
常北海孫朗為司空<hi>朗字代平</hi>
延熹元年春三月己酉初置鴻德苑令<hi>漢官儀曰苑令一人秩六百石</hi>
夏五月己酉大㑹公卿以下賞賜各有差甲戌晦日有<lb/>
食之京師蝗六月戊寅大赦天下改元延熹丙戌分中<lb/>
山置博陵郡以奉孝崇皇園陵<hi>博陵郡故城在今瀛州博野縣後徙安平</hi>大<lb/>
雩秋七月己巳雲陽地裂甲子太尉黄瓊免太常胡廣<lb/>
為太尉冬十月校獵廣成遂幸上林苑十二月鮮卑寇<lb/>
邊使匈奴中郎將張奐率南單于擊破之<lb/>
<pb n="KR2a0009_WYG_007-13a"/>
二年春二月鮮卑寇鴈門己亥阜陵王便薨蜀郡夷寇<lb/>
蠶陵殺縣令三月復斷刺史二千石行三年喪夏京師<lb/>
雨水六月鮮卑寇遼東秋七月初造顯陽苑置丞丙午<lb/>
皇后梁氏崩乙丑𦵏懿獻皇后于懿陵大將軍梁冀謀<lb/>
為亂八月丁丑帝御前殿詔司隸校尉張彪將兵圍冀<lb/>
第收大將軍印綬冀與妻皆自殺衞尉梁淑河南尹梁<lb/>
𦙍屯騎校尉梁讓越騎校尉梁忠長水校尉梁㦸等及<lb/>
中外宗親數十人皆伏誅太尉胡廣坐免司徒韓縯司<lb/>
<pb n="KR2a0009_WYG_007-13b"/>
空孫朗下獄<hi>東觀記曰並坐不衞宮止長壽亭減死一等以爵贖之</hi>壬午立皇后<lb/>
鄧氏追廢懿陵為貴人冢詔曰梁冀奸暴濁亂王室孝<lb/>
質皇帝聰敏早茂冀心懷忌畏私行殺毒永樂太后親<lb/>
尊莫二<hi>和平元年有司奏太后所居皆以永樂為稱置官屬太僕少府焉</hi>冀又遏絶禁<lb/>
還京師<hi>謂太后常居博園不得在洛陽</hi>使朕離母子之愛隔顧復之恩<lb/>
禍害深大罪釁日滋頼宗廟之靈及中常侍單超徐璜<lb/>
具瑗左悺<hi>説文曰悺憂也音工奐反今作心旁官即悹字也今相傳音綰</hi>唐衡尚書令<lb/>
尹勳等激憤建策内外協同漏刻之間桀逆梟夷<hi>梟縣首於</hi>
<pb n="KR2a0009_WYG_007-14a"/>
<hi>木也</hi>斯誠社稷之祐臣下之力宜班慶賞以酬忠勳其封<lb/>
超等五人為縣侯勳等七人為亭侯<hi>五縣侯謂單超新豐侯徐璜武原侯</hi>
<hi>具瑗東武陽侯左悺上蔡侯唐衡汝陽侯七亭侯謂尹勳宜陽都鄉霍諝鄴都亭張敬山陽西鄉歐陽參脩武</hi>
<hi>仁亭李瑋宜陽金門虞放寃句呂都亭周永下邳高遷鄉</hi>於是舊故恩私多受封爵<lb/>
大司農黄瓊為太尉光祿大夫中山祝恬為司徒<hi>恬字伯休</hi>
<hi>盧奴人</hi>大鴻臚梁國盛允為司空<hi>允字/伯代</hi>初置祕書監官<hi>漢官</hi>
<hi>儀祕書監一人秩六百石</hi>冬十月壬申行幸長安乙酉幸未央宫甲<lb/>
午祠髙廟十一月庚子遂有事十一陵壬寅中常侍單<lb/>
<pb n="KR2a0009_WYG_007-14b"/>
超為車騎將軍十二月己巳至自長安賜長安民粟人<lb/>
十斛園陵人五斛行所過縣三斛燒當等八種𦍑叛寇<lb/>
隴右䕶羌校尉段熲追擊於羅亭破之<hi>東觀記曰追到積石山卽與羅</hi>
<hi>亭相近在今鄯州也</hi>天竺國來獻<lb/>
三年春正月丙申大赦天下丙午車騎將軍單超薨閏<lb/>
月燒當𦍑叛寇張掖護羌校尉段熲追擊於積石大破<lb/>
之<hi>積石山在今鄯州龍支縣南即禹貢云導河積石是也</hi>白馬令李雲坐直諌下<lb/>
獄死夏四月上郡言甘露降五月甲戌漢中山崩六月<lb/>
<pb n="KR2a0009_WYG_007-15a"/>
辛丑司徒祝恬薨七月司空盛允為司徒太常虞放為<lb/>
司空<hi>放字子仲陳留人也</hi>長沙蠻宼郡界九月太山琅邪賊勞丙<lb/>
等復叛宼掠百姓遣御史中丞趙某<hi>史闕名也</hi>持節督州郡<lb/>
討之丁亥詔無事之官權絶奉豐年如故冬十一月日<lb/>
南蠻賊率衆詣郡降勒姐羌圍允街<hi>勒姐羌號也姐音子野反</hi>段熲<lb/>
擊破之太山賊叔孫無忌攻殺都尉侯章十二月遣中<lb/>
郎將宗資討破之武陵蠻宼江陵車騎將軍馮緄討皆<lb/>
降㪚荆州刺史度尚討長沙蠻平之<lb/>
<pb n="KR2a0009_WYG_007-15b"/>
四年春正月辛酉南宫嘉德殿火戊子丙署火<hi>丙署署名也續</hi>
<hi>漢志曰丙署長七人秩四百石黄綬宦者為之主中宮别處</hi>大疫二月壬辰武庫火<lb/>
司徒盛允免大司農种暠為司徒三月省冗從右僕射<lb/>
官<hi>永夀三年置</hi>太尉黄瓊免夏四月太常劉矩為太尉甲寅<lb/>
封河間王開子博為任城王五月辛酉有星孛于心丁<lb/>
夘原陵長壽門火己夘京師雨雹<hi>東觀記曰大如雞子續漢志曰誅殺過差</hi>
<hi>寵小人也</hi>六月京兆扶風及涼州地震庚子岱山及博尤來<lb/>
山並頺裂<hi>博今博城縣也太山有徂來山一名尤來</hi>己酉大赦天下司空虞<lb/>
<pb n="KR2a0009_WYG_007-16a"/>
放免前太尉黄瓊為司空犍為屬國夷寇鈔百姓益州<lb/>
刺史山昱擊破之零吾羌與先零諸種並叛宼三輔秋<lb/>
七月京師雩減公卿以下奉貣王侯半租占賣闗内侯<lb/>
虎賁羽林緹騎營士五大夫錢各有差九月司空黄瓊<lb/>
免大鴻臚劉寵為司空冬十月天竺國來獻南陽黄武<lb/>
與襄城惠得昆陽樂季訞言相署皆伏誅先零沈氐羌<lb/>
與諸種羌寇幷涼二州十一月中郎將皇甫規擊破之<lb/>
十二月夫餘王遣使來獻<lb/>
<pb n="KR2a0009_WYG_007-16b"/>
五年春正月省大官右監丞<hi>永夀三年置</hi>壬午南宮丙署火<lb/>
三月沈氐羌寇張掖酒泉壬午濟北王次薨夏四月長<lb/>
沙賊起宼桂陽蒼梧<hi>東觀記曰時攻没蒼梧取銅虎符太守甘定刺史侯輔各奔出城桂</hi>
<hi>陽郡在桂水之陽今連州縣</hi>驚馬逸象突入宮殿乙丑恭陵東闕火<lb/>
<hi>安帝陵也</hi>戊辰虎賁掖門火己巳太學西門自壞五月康陵<lb/>
園寢火<hi>殤帝陵也</hi>長沙零陵賊起攻桂陽蒼梧南海交阯遣<lb/>
御史中丞盛脩督州郡討之不剋乙亥京師地震詔公<lb/>
卿各上封事甲申中藏府丞祿署火秋七月己未南宮<lb/>
<pb n="KR2a0009_WYG_007-17a"/>
承善闥火<hi>爾雅曰宮中門謂之闈廣雅曰闈謂之闥</hi>鳥吾羌宼漢陽隴西金<lb/>
城諸郡兵討破之八月庚子詔減虎賁羽林住寺不任<lb/>
事者半奉勿與冬衣<hi>東觀記曰以京師水旱疫病帑藏空虚虎賁羽林不任事者住寺減</hi>
<hi>半奉據此謂簡選疲弱不勝軍事者留住寺也</hi>其公卿以下給冬衣之半艾縣<lb/>
賊焚燒長沙郡縣宼益陽殺令<hi>東觀記曰時賊乘刺史車屯據臨湘居太守舍</hi>
<hi>賊萬人以上屯益陽殺長吏艾縣名屬豫章郡故城在今洪州建昌縣</hi>又零陵蠻亦叛宼<lb/>
長沙己夘罷琅邪都尉官<hi>永壽元年置</hi>冬十月武陵蠻叛宼<lb/>
江陵南郡太守李肅坐奔北棄市辛丑以太常馮緄為<lb/>
<pb n="KR2a0009_WYG_007-17b"/>
車騎將軍討之假公卿以下奉又換王侯租以助軍糧<lb/>
出濯龍中藏錢還之十一月馮緄大破叛蠻於武陵京<lb/>
兆虎牙都尉宗謙坐臧下獄死<hi>京兆虎牙都尉屯長安見西羌傳</hi>滇那<lb/>
羌宼武威張掖酒泉太尉劉矩免太常楊秉為太尉<lb/>
六年春二月戊午司徒种暠薨三月戊戌大赦天下衞<lb/>
尉潁川許栩為司徒<hi>栩字季闕郾人</hi>夏四月辛亥康陵東署火<lb/>
五月鮮卑寇遼東屬國秋七月甲申平陵園寢火<hi>平陵昭帝</hi>
<hi>陵也</hi>桂陽盜賊李研等宼郡界武陵蠻復叛太守陳奉與<lb/>
<pb n="KR2a0009_WYG_007-18a"/>
戰大破降之隴西太守孫羌討滇那羌破之八月車騎<lb/>
將軍馮緄免冬十月丙辰校獵廣成遂幸函谷闗上林<lb/>
苑十一月司空劉寵免南海賊宼郡界十二月衛尉周<lb/>
景為司空<lb/>
七年春正月庚寅沛王榮薨三月癸亥隕石于鄠夏四<lb/>
月丙寅梁王成薨五月己丑京師雨雹秋七月辛夘趙<lb/>
王乾薨野王山上有死龍荆州刺史度尚擊零陵桂陽<lb/>
盜賊及蠻夷大破平之冬十月壬寅南廵狩庚申幸章<lb/>
<pb n="KR2a0009_WYG_007-18b"/>
陵祠舊宅遂有事于園廟賜守令以下各有差戊辰幸<lb/>
雲夢臨漢水還幸新野祠湖陽新野公主魯哀王壽張<lb/>
敬侯廟<hi>光武姊湖陽長公主新野長公主兄魯哀王舅壽張敬侯樊重並光武時立廟</hi>䕶羌校<lb/>
尉段熲擊當煎羌破之十二月辛丑車駕還宮<lb/>
八年春正月遣中常侍左悺之苦縣祠老子<hi>史記曰老子者楚苦</hi>
<hi>縣厲鄉曲仁里人也名耳字𥅆姓李氏為周守藏史有神廟故就祠之苦縣屬陳國故城在今亳州谷陽縣也</hi>
<hi>苦音戸又如字</hi>勃海王悝謀反降為廮陶王<hi>廮陶縣屬鉅鹿郡故城在今趙州廮</hi>
<hi>陶縣西南</hi>丙申晦日有食之詔公卿校尉舉賢良方正己酉<lb/>
<pb n="KR2a0009_WYG_007-19a"/>
南宮嘉德署黄龍見千秋萬歳殿火太僕左稱有辠自<lb/>
殺癸亥皇后鄧氏廢河南尹鄧萬世<hi>鄧后之叔父也</hi>虎賁中郎<lb/>
將鄧㑹下獄死<hi>鄧后之兄子</hi>䕶羌校尉段熲擊勒姐羌破之<lb/>
三月辛巳大赦天下夏四月甲寅安陵園寢火<hi>惠帝陵也</hi>丁<lb/>
巳壞郡國諸房祀<hi>房謂祠堂也王渙傳曰時唯密縣存故太傳卓茂廟洛陽留令王渙祠</hi>
濟隂東郡濟北河水清五月壬申罷太山都尉官<hi>永壽元年</hi>
<hi>置</hi>丙戌太尉楊秉薨丙辰緱氏地裂桂陽胡蘭朱蓋等<lb/>
復反攻沒郡縣轉宼零陵零陵太守陳球拒之遣中郎<lb/>
<pb n="KR2a0009_WYG_007-19b"/>
將度尚長沙太守抗徐等擊蘭蓋大破斬之<hi>謝承書曰抗徐字伯</hi>
<hi>徐丹陽人少為郡佐史有膽智策畧三府表徐有將率之任特遷長沙太守風俗通曰衛大夫三抗之後漢有</hi>
<hi>抗喜為漢中太守</hi>蒼梧太守張叙為賊所執又桂陽太守任𦙍<lb/>
背敵畏懦皆棄市閏月甲午南宫長秋和歡殿後鉤楯<lb/>
掖庭朔平署火<hi>長秋宮名漢官儀曰朔平署司馬一人</hi>六月段熲擊當煎<lb/>
羌於湟中大破之<hi>湟水名在今鄯州湟水縣</hi>秋七月太中大夫陳蕃<lb/>
為太尉八月戊辰初令郡國有田者畝斂税錢<hi>畝十錢也</hi>九<lb/>
月丁未京師地震冬十月司空周景免太常劉茂為司<lb/>
<pb n="KR2a0009_WYG_007-20a"/>
空<hi>茂字叔盛彭城人也</hi>辛巳立貴人竇氏為皇后勃海妖賊蓋登<lb/>
等<hi>蓋古盍反</hi>稱太上皇帝有玉印珪璧鐵劵相署置皆伏誅<lb/>
<hi>續漢書曰時登等有玉印五皆如白石文曰皇帝信璽皇帝行璽其三無文字璧二十二珪五鐵劵十一開王</hi>
<hi>廟帶玉綬衣絳衣相署置也</hi>十一月壬子德陽殿西閤黄門北寺火<lb/>
延及廣義神虎門燒殺人<hi>廣義神虎洛陽宮西門在金商門外袁山松書曰是時連</hi>
<hi>月火災諸宫寺或一日三發又夜有訛言擊鼓相驚陳蕃等上疏諫曰唯善政可以己之書奏不省</hi>使中<lb/>
常侍管霸之苦縣祠老子<lb/>
九年春正月辛亥朔日有食之詔公卿校尉郡國舉至<lb/>
<pb n="KR2a0009_WYG_007-20b"/>
孝沛國戴異得黄金印無文字遂與廣陵人龍尚等共<lb/>
祭井作符書稱太上皇伏誅<hi>東觀記曰戴異鉏田得金印到廣陵以與龍尚</hi>己<lb/>
酉詔曰比歳不登人多飢窮又有水旱疾疫之困盜賊<lb/>
徵發南州尤甚<hi>謂長沙桂陽零陵等郡也並屬荆州</hi>災異日食譴告累至<lb/>
政亂在予仍獲咎徵其令大司農絶今歳調度徵求及<lb/>
前年所調未畢者勿復收責其災旱盜賊之郡勿收租<lb/>
餘郡悉半入三月癸巳京師有火光轉行人相驚譟司<lb/>
隸豫州飢死者什四五至有滅户者遣三府掾賑稟之<lb/>
<pb n="KR2a0009_WYG_007-21a"/>
陳留太守韋毅坐臧自殺夏四月濟隂東郡濟北平原<lb/>
河水清司徒許栩免五月太常胡廣為司徒六月南匈<lb/>
奴及烏桓鮮卑寇縁邊九郡秋七月沈氐羌寇武威張<lb/>
掖詔舉武猛三公各二人卿校尉各一人太尉陳蕃免<lb/>
庚午祠黄老於濯龍宮遣使匈奴中郎將張奐擊南匈<lb/>
奴烏桓鮮卑九月光祿勲周景為大尉南陽太守成瑨<lb/>
太原太守劉質並以譖棄市<hi>時小黄門趙津犯法質考殺之宦官怨恚有司承㫖</hi>
<hi>奏質等</hi>司空劉茂免大秦國王遣使奉獻<hi>時國王安敦獻象牙犀角玳瑁</hi>
<pb n="KR2a0009_WYG_007-21b"/>
冬十二月洛城傍竹柏枯傷光祿勳汝南宣酆為司空<lb/>
<hi>酆字伯應封東陽亭侯</hi>南匈奴烏桓率衆詣張奐降司隸校尉李<lb/>
膺等二百餘人受誣為黨人並坐下獄書名王府<hi>河内牢脩</hi>
<hi>告之事具劉淑傳</hi>
永康元年春正月先零羌寇三輔中郎將張奐破平之<lb/>
當煎羌宼武威䕶羌校尉段熲追擊於鸞鳥大破之<hi>鸞鳥</hi>
<hi>縣名屬武威郡鸞音雚</hi>西羌悉平夫餘王寇𤣥莬太守公孫域與<lb/>
戰破之夏四月先零羌宼三輔五月丙申京師及上黨<lb/>
<pb n="KR2a0009_WYG_007-22a"/>
地裂廬江賊起寇郡界壬子晦日有食之詔公卿校尉<lb/>
舉賢良方正六月庚申大赦天下悉除黨錮改元永康<lb/>
<hi>時李膺等頗引宦者子弟宦官多懼請帝以天時當赦帝許之故除黨錮也</hi>丙寅阜陵王統<lb/>
薨秋八月魏郡言嘉禾生甘露降巴郡言黄龍見<hi>續漢志曰</hi>
<hi>時人欲就沱浴見沱水濁因相戲恐此中有黄龍語遂行人聞郡欲以為羙故上言之時史以書帝紀桓帝政</hi>
<hi>化衰缺而多言瑞應皆此類也先儒言瑞興非時則為妖孽而人言生龍皆龍孽也</hi>六州大水勃<lb/>
海海溢詔州郡溺死者七歳以上錢人二千一家皆被<lb/>
害者悉為收斂其亡失榖食稟人三斛冬十月先零羌<lb/>
<pb n="KR2a0009_WYG_007-22b"/>
寇三輔使匈奴中郎將張奐擊破之十一月西河言白<lb/>
兔見十二月壬申復廮陶王悝為勃海王丁丑帝崩于<lb/>
德陽前殿年三十六戊寅尊皇后曰皇太后太后臨朝<lb/>
是歳復博陵河間二郡比豐沛<lb/>
論曰前史稱桓帝好音樂善琴笙<hi>前史謂東觀記</hi>飾芳林而考<lb/>
濯龍之宮<hi>薛綜注東京賦云濯龍殿名芳林謂両旁樹木蘭也考成也既成而祭之左傳曰考仲子</hi>
<hi>之宮</hi>設華蓋以祠浮圖老子<hi>浮圖今佛也續漢志曰祀老子於濯龍宮文罽為壇飾淳</hi>
<hi>金銀器設華蓋之坐用郊天樂</hi>斯將所謂聽於神乎<hi>左傳曰史嚚曰國將興聽於人將亡</hi>
<pb n="KR2a0009_WYG_007-23a"/>
<hi>聽於神</hi>及誅梁冀奮威怒天下猶企其休息而五邪嗣虐<lb/>
流衍四方<hi>五邪謂單超徐璜左悺唐衡具瑗也</hi>自非忠賢力爭屢折姦鋒<lb/>
<hi>忠賢謂李膺陳蕃竇武黄瓊朱穆劉淑劉陶等各上書極諫以折宦官等姦謀之鋒也</hi>雖願依斟<lb/>
流彘亦不可得已<hi>帝王紀曰夏帝相為羿所逐相乃都啇丘依同姓諸侯斟灌斟尋氏史記</hi>
<hi>曰周厲王好利暴虐周人相與畔而襲厲王王出奔于彘言帝寵幸宦豎令執威權頼忠臣李膺等竭力諫爭</hi>
<hi>以免簒弑之禍不然則雖願如夏相依斟周王流彘不可得也斟灌斟尋國故城在今青州彘晉地也</hi>
贊曰桓自宗支越躋天祿<hi>越謂非次也躋升也天祿天位也左傳子家覊曰天祿不</hi>
<hi>再</hi>政移五倖刑淫三獄<hi>倖佞也淫濫也五倖即上五邪也三獄謂李固杜喬李雲杜衆</hi>
<pb n="KR2a0009_WYG_007-23b"/>
<hi>成瑨劉質也</hi>傾宮雖積皇身靡續<hi>帝王紀曰紂多發羙女以充傾宮之室婦人衣綾紈</hi>
<hi>者三百餘人據桓帝納三皇后又博採宮女五六千人並無子也</hi>
　<lb/>
　<lb/>
　<lb/>
　<lb/>
　<lb/>
　後漢書卷七<lb/>
<pb n="KR2a0009_WYG_007-24a"/>
　後漢書卷七考證<lb/>
桓帝紀辛巳謁高廟光武廟○何焯曰光武廟上疑脱<lb/>
　壬午謁三字<lb/>
自號皇帝子○皇監本作黄今從宋本<hi>臣會汾</hi>按黄帝<lb/>
　子義亦可通猶前書言白帝子赤帝子也<lb/>
和平元年春正月甲子大赦天下改元和平己亥詔曰<lb/>
　○何焯曰若以甲子下赦則己亥歸政當在二月疑<lb/>
　日有訛<lb/>
<pb n="KR2a0009_WYG_007-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷七考證<lb/>
</p>
<p>
</p>
  </div>
</body>
</text>
</TEI>
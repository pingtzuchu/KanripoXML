<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷六十九</head> <lb/>
    <p>
<pb n="KR2a0009_WYG_069-1a"/>
欽定四庫全書<lb/>
　後漢書卷六十九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　劉趙淳于江劉周趙列傳第二十九<lb/>
孔子曰夫孝莫大於嚴父嚴父莫大於配天則周公其<lb/>
人也<hi>配天謂宗祀文王於明堂以配上帝</hi>子路曰傷哉貧也生無以養死<lb/>
無以𦵏子曰啜菽飲水孝也<hi>事見禮記啜音昌悅反廣雅云啜食也</hi>夫鐘<lb/>
<pb n="KR2a0009_WYG_069-1b"/>
鼓非樂云之本而器不可去<hi>論語孔子曰樂云樂云鐘鼓云乎哉言樂之所貴者</hi>
<hi>移風易俗也非謂鐘鼓而已然而不可去鐘鼓去音丘呂反</hi>三牲非致孝之主而養<lb/>
不可廢<hi>孝經曰雖日用三牲猶為不孝言孝子者以和顔恱色為難也非謂三牲而已然不可闕甘㫖</hi>
存器而亡本樂之遁也<hi>遁失也言盛飾鐘簴之器而忘移風之本是失樂之意也</hi>調<lb/>
器以和聲樂之成也崇養以傷行孝之累也<hi>不義而崇養更為親</hi>
<hi>憂是孝之累也</hi>修已以致禄養之大也故言能大養則周公之<lb/>
祀致四海之祭言以義養則仲由之菽甘於東鄰之牲<lb/>
<hi>易曰東鄰殺牛不如西鄰之禴祭也</hi>夫患水菽之薄干禄以求養者是以<lb/>
<pb n="KR2a0009_WYG_069-2a"/>
恥禄親也<hi>干求也謂不以道求禄故可恥也</hi>存誠以盡行孝積而禄厚<lb/>
者此能以義養也中興廬江毛義少節家貧以孝行稱<lb/>
南陽人張奉慕其名往候之坐定而府檄適至以義守<lb/>
令<hi>檄召書也東觀記曰義為安陽尉府檄到當守令也</hi>義奉檄而入喜動顔色奉<lb/>
者志尚士也心賤之自恨来固辭而去及義母死去官<lb/>
行服數辟公府為縣令進退必以禮後舉賢良公車徵<lb/>
遂不至張奉歎曰賢者固不可測往日之喜乃為親屈<lb/>
也斯蓋所謂家貧親老不擇官而仕者也<hi>韓詩外傳曾子曰任重道</hi>
<pb n="KR2a0009_WYG_069-2b"/>
<hi>逺不擇地而息家貧親老不擇官而仕</hi>建初中章帝下詔襃寵義賜穀千<lb/>
斛常以八月長吏問起居加賜羊酒壽終于家安帝時<lb/>
汝南薛包孟嘗好學篤行喪母以至孝聞及父娶後妻<lb/>
而憎包分出之包日夜號泣不能去至被歐杖不得已<lb/>
廬於舎外旦入而洒掃父怒又逐之乃廬於里門昬晨<lb/>
不廢積歲餘父母慙而還之後行六年服喪過乎哀既<lb/>
而弟子求分財異居包不能止乃中分其財奴婢引其<lb/>
老者曰與我共事久若不能使也田廬取其荒頓者<hi>頓猶</hi>
<pb n="KR2a0009_WYG_069-3a"/>
<hi>廢也</hi>曰吾少時所理意所戀也器物取朽敗者曰我素所<lb/>
服食身口所安也弟子數破其産輙復賑給建光中公<lb/>
車特徵至拜侍中包性恬虚稱疾不起以死自乞有詔<lb/>
賜告歸加禮如毛義<hi>告請假也漢制吏病滿三月當免天子優賜其告使得帶印綬將官</hi>
<hi>屬歸家養病謂之賜告也</hi>年八十餘以夀終若二子者推至誠以為<lb/>
行行信於心而感於人以成名受禄致禮斯可謂能以<lb/>
孝養也若夫江革劉般數公者之義行猶斯志也撰其<lb/>
行事著于篇<hi>自此已上並華嶠之詞也</hi>
<pb n="KR2a0009_WYG_069-3b"/>
　　劉平傳<hi>王望</hi>　<hi>王扶附</hi>
劉平字公子楚郡彭城人也本名曠顯宗後改為平王<lb/>
莽時為郡吏守菑丘長<hi>菑丘縣屬彭城國</hi>政教大行其後每屬<lb/>
縣有劇賊輙令平守之所至皆理由是一郡稱其能更<lb/>
始時天下亂平弟仲為賊所殺其後賊復忽然而至平<lb/>
扶侍其母奔走逃難仲遺腹女始一嵗平抱仲女而棄<lb/>
其子母欲還取之平不聴曰力不能兩活仲不可以絶<lb/>
類遂去不顧與母俱匿野澤中平朝出求食逢餓賊將<lb/>
<pb n="KR2a0009_WYG_069-4a"/>
烹<hi>○劉攽曰案文少一之字</hi>平叩頭曰今旦為老母求莱老母待曠<lb/>
為命願得先歸食母畢還就死<hi>食音飼下同</hi>因涕泣賊見其<lb/>
至誠哀而遣之平還既食母訖因白曰屬與賊期義不<lb/>
可欺遂還詣賊衆皆大驚相謂曰嘗聞烈士乃今見之<lb/>
子去矣吾不忍食子於是得全建武初平狄將軍龎萌<lb/>
反於彭城攻敗郡守孫萌平時復為郡吏冐白刃伏萌<lb/>
身上被十創困頓不知所為號泣請曰願以身代府君<lb/>
賊乃歛兵止曰此義士也勿殺遂觧去萌傷甚氣絶有<lb/>
<pb n="KR2a0009_WYG_069-4b"/>
頃蘇渇求飲平傾其創血以飲之後數日萌竟死平乃<lb/>
裹創扶送萌喪至其本縣後舉孝㢘拜濟隂郡丞太守<lb/>
劉育甚重之任以郡職上書薦平㑹平遭父喪去官服<lb/>
闋拜全椒長<hi>全椒縣屬九江郡也</hi>政有恩惠百姓懐感人或増貲<lb/>
就賦或減年從役刺史太守行部獄無繫囚人自以得<lb/>
所不知所問<hi>所或作何</hi>唯班詔書而去後以病免顯宗初尚<lb/>
書僕射鍾離意上書薦平及琅邪王望東萊王扶曰臣<lb/>
竊見琅邪王望楚國劉曠東萊王扶皆年七十執性恬<lb/>
<pb n="KR2a0009_WYG_069-5a"/>
淡所居之處邑里化之修身行義應在朝次臣誠不足<lb/>
知人竊慕推士進賢之義書奏有詔徵平等特賜辦裝<lb/>
錢至皆拜議郎並數引見平再遷侍中永平三年拜宗<lb/>
正數薦達名士承宮郇恁等<hi>恁字君大見黄憲傳恁音人甚反</hi>在位八<lb/>
年以老病上疏乞骸骨卒於家<lb/>
王望字慈卿客授㑹稽自議郎遷青州刺史甚有威名<lb/>
是時州郡災旱百姓窮荒望行部道見飢者裸行草食<lb/>
五百餘人愍然哀之因以便宜出所在布粟給其廩糧<lb/>
<pb n="KR2a0009_WYG_069-5b"/>
<hi>○劉攽曰案廩倉廩也禀給穀也明此當作禀</hi>為作褐衣<hi>許慎注淮南子曰楚人謂袍為短褐</hi>事<lb/>
畢上言帝以望不先表請章示百官詳議其罪時公卿<lb/>
皆以為望之專命法有常條鍾離意獨曰昔華元子反<lb/>
楚宋之良臣不禀君命擅平二國春秋之義以為美談<lb/>
<hi>春秋楚子圍宋宋人及楚人平公羊傳曰外平不書此何以書大其平乎已也何大乎其平乎已莊王圍宋有</hi>
<hi>七日之糧爾盡此不勝將去而歸爾於是使司馬子反乘堙而闚宋城宋華元亦乗堙而出見之子反曰子之</hi>
<hi>國何如華元曰憊矣曰何如曰易子而食之析骸而炊之子反曰諾吾軍有七日之糧爾盡此不勝將去而歸</hi>
<hi>爾揖而去之反於莊王莊王怒曰吾使子往視之子曷為告之子反曰以區區之宋猶有不欺人之臣可以楚</hi>
<pb n="KR2a0009_WYG_069-6a"/>
<hi>而無乎是以告之王曰諾引師而去之故君子大其平乎已也○劉攽曰春秋之義以為美談案文當作義之</hi>
<hi>春秋之義它處可用此據上下文則不安也</hi>今望懐義忘罪當仁不讓若䋲<lb/>
之以法忽其本情將乖聖朝愛育之㫖帝嘉意議赦而<lb/>
不罪<lb/>
王扶字子元掖人也<hi>掖今萊州縣</hi>少修節行客居琅邪不其<lb/>
縣所止聚落化其徳<hi>小於鄉曰聚廣雅曰落居也</hi>國相張宗謁請不<lb/>
應欲强致之遂杖策歸鄉里連請固病不起<hi>○劉攽曰案文當作</hi>
<hi>固以病不起</hi>太傅鄧禹辟不至後拜議郎㑹見恂恂似不能<lb/>
<pb n="KR2a0009_WYG_069-6b"/>
言<hi>怐恂恭順之貌</hi>然性沈正不可干以非義當世髙之永平中<lb/>
臨邑侯劉復<hi>復光武兄伯升之孫北海王興之子也</hi>著漢徳頌盛稱扶為<lb/>
名臣云<lb/>
　　趙孝傳<lb/>
趙孝字長平沛國蘄人也<hi>蘄音㡬</hi>父普王莽時為田禾將<lb/>
軍<hi>王莽時置田禾將軍屯田北邊</hi>任孝為郎每告歸嘗白衣歩擔嘗從<lb/>
長安還欲止郵亭亭長先時聞孝當過以有長者客掃<lb/>
洒待之<hi>素聞孝髙名故以為長者客也洒與灑通音所買反</hi>孝既至不自名<hi>不稱名也</hi>
<pb n="KR2a0009_WYG_069-7a"/>
長不肯内因問曰聞田禾將軍子當從長安来何時至<lb/>
乎孝曰尋到矣於是遂去<hi>華嶠書曰孝報云三日至矣</hi>及天下亂人<lb/>
相食孝弟禮為餓賊所得孝聞之即自縛詣賊曰禮久<lb/>
餓羸痩不如孝肥飽賊大驚並放之謂曰可且歸更持<lb/>
米糒来孝求不能得復徃報賊願就烹衆異之遂不害<lb/>
鄉黨服其義州郡辟召進退必以禮舉孝廉不應永平<lb/>
中辟太尉府顯宗素聞其行詔拜諫議大夫遷侍中又<lb/>
遷長樂衛尉復徵弟禮為御史中丞禮亦恭謙行已類<lb/>
<pb n="KR2a0009_WYG_069-7b"/>
於孝帝嘉其兄弟篤行欲寵異之詔禮十日一就衛尉<lb/>
府大官送供具令共相對盡歡數年禮卒帝令孝從官<lb/>
屬送喪歸𦵏後嵗餘復以衛尉賜告歸卒于家孝無子<lb/>
拜禮兩子為郎時汝南有王琳巨尉者年十餘歲喪父<lb/>
母因遇大亂百姓奔逃唯琳兄弟獨守塜廬號泣不絶<lb/>
弟季出遇赤眉將為所哺<hi>哺食之也音補胡反</hi>琳自縛請先季死<lb/>
賊矜而放遣由是顯名鄉邑後辟司徒府薦士而退琅<lb/>
邪魏譚少間者時亦為饑寇所獲等輩數十人皆束縛<lb/>
<pb n="KR2a0009_WYG_069-8a"/>
以次當烹賊見譚似謹厚獨令主㸑暮輙執縛賊有夷<lb/>
長公<hi>夷姓也</hi>特哀念譚密觧其縛語曰汝曹皆應就食急<lb/>
從此去對曰譚為諸君㸑恒得遺餘餘人皆茹草萊不<lb/>
如食我長公義之相曉赦遣並得俱免譚永平中為主<lb/>
家令<hi>公主家令</hi>又齊國兒萌子明<hi>兒音五兮反</hi>梁郡車成子威二<lb/>
人兄弟並見執於赤眉將食之萌成叩頭乞以身代賊<lb/>
亦哀而兩釋焉<lb/>
　　淳于恭傳<lb/>
<pb n="KR2a0009_WYG_069-8b"/>
淳于恭字孟孫北海淳于人也<hi>淳于縣故城在今宻州安丘縣東北故淳于國</hi>
<hi>也</hi>善說老子清靜不慕榮名家有山田果樹人或侵盜<lb/>
輙助為收採又見偷刈禾者恭念其愧因伏草中盜去<lb/>
乃起里落化之王莽末嵗饑兵起恭兄崇將為盗所烹<lb/>
恭請代得與俱免後崇卒恭養孤㓜教誨學問有不如<lb/>
法輙反用杖自箠以感悟之兒慙而改過初遭賊寇百<lb/>
姓莫事農桑恭常獨力田耕鄉人止之曰時方淆亂死<lb/>
生未分何空自苦為恭曰縱我不得它人何傷墾耨不<lb/>
<pb n="KR2a0009_WYG_069-9a"/>
輟後州郡連召不應遂幽居養志潛於山澤舉動周旋<lb/>
必由禮度建武中郡舉孝廉司空辟皆不應客隱琅邪<lb/>
黔陬山遂數十年<hi>黔陬縣之山也黔陬故城在今密州諸城縣東北也</hi>建初元年<lb/>
肅宗下詔美恭素行告郡賜帛二十匹遣詣公車除為<lb/>
議郎引見極日訪以政事遷侍中騎都尉禮待甚優其<lb/>
所薦名賢無不徵用進對陳政皆本道徳帝與之言未<lb/>
嘗不稱善五年病篤使者數存問卒於官詔書襃歎賜<lb/>
穀千斛刻石表閭除子孝為太子舍人<lb/>
<pb n="KR2a0009_WYG_069-9b"/>
　江革傳<lb/>
江革字次翁齊國臨淄人也少失父獨與母居遭天下<lb/>
亂盗賊並起革負母逃難備經阻險常採拾以為養數<lb/>
遇賊或劫欲將去革輙涕泣求哀言有老母辭氣愿款<lb/>
有足感動人者<hi>愿謹也款誠也</hi>賊以是不忍犯之或乃指避兵<lb/>
之方<hi>華嶠書曰語以避兵道也</hi>遂得俱全於難革轉客下邳窮貧裸<lb/>
跣行傭以供母便身之物莫不必給建武末年與母歸<lb/>
鄉里每至嵗時縣當案比<hi>案騐以比之猶今貌閱也</hi>革以母老不欲<lb/>
<pb n="KR2a0009_WYG_069-10a"/>
揺動自在轅中輓車不用牛馬由是鄉里稱之曰江巨<lb/>
孝<hi>巨大也華嶠書曰臨淄令楊音髙之設特席顯異巨孝於稠人廣衆中親奉錢以助供養也</hi>太守<lb/>
嘗備禮召革以母老不應及母終至性殆滅嘗寢伏冢<lb/>
廬服竟不忍除郡守遣丞掾釋服因請以為吏永平初<lb/>
舉孝廉為郎補楚太僕月餘自劾去楚王英馳遣官屬<lb/>
追之遂不肯還復使中傅贈送辭不受後數應三公命<lb/>
輒去建初初太尉牟融舉賢良方正再遷司空長史肅<lb/>
宗甚崇禮之遷五官中郎將每朝㑹帝常使虎賁扶侍<lb/>
<pb n="KR2a0009_WYG_069-10b"/>
及進拜恒目禮焉<hi>獨視之也</hi>時有疾不㑹輙大官送醪膳恩<lb/>
寵有殊於是京師貴戚衛尉馬廖侍中竇憲慕其行各<lb/>
奉書致禮革無所報受<hi>華嶠書曰終不報書一無所受</hi>帝聞而益善之<lb/>
後上書乞骸骨轉拜諫議大夫賜告歸因謝病稱篤元<lb/>
和中天子思革至行制詔齊相曰諌議大夫江革前以<lb/>
病歸今起居何如夫孝百行之冠衆善之始也國家每<lb/>
惟志士未嘗不及革縣以見穀千斛賜巨孝常以八月<lb/>
長吏存問致羊酒以終厥身<hi>華嶠書曰致羊一頭酒二斛</hi>如有不幸<lb/>
<pb n="KR2a0009_WYG_069-11a"/>
祠以中牢由是巨孝之稱行於天下及卒詔復賜穀千<lb/>
斛<lb/>
　　劉般傳<hi>子愷</hi>
劉般字伯興宣帝之𤣥孫也宣帝封子囂於楚是為孝<lb/>
王孝王生思王衍衍生王紆紆生般自囂至般積累仁<lb/>
義世有名節而紆尤慈篤早失母同産弟原鄉侯平尚<lb/>
㓜紆親自鞠養常與共卧起飲食及成人未嘗離左右<lb/>
平病卒紆哭泣歐血數月亦殁初紆襲王封因值王莽<lb/>
<pb n="KR2a0009_WYG_069-11b"/>
簒位廢為庶人因家於彭城般數嵗而孤獨與母居王<lb/>
莽敗天下亂太夫人聞更始即位<hi>太夫人般之母也前書音義曰列侯之妻</hi>
<hi>稱夫人列侯死子復為列侯母稱太夫人</hi>乃將般俱奔長安㑹更始敗復與<lb/>
般轉側兵革中西行上隴遂流至武威般雖尚少而篤<lb/>
志修行講誦不怠其母及諸舅以為身寄絶域死生未<lb/>
必<hi>必或作分也</hi>不宜苦精若此數以曉般般猶不改其業建<lb/>
武八年隗囂敗河西始通般即將家屬東至洛陽修經<lb/>
學於師門明年光武下詔封般為菑丘侯奉孝王祀使<lb/>
<pb n="KR2a0009_WYG_069-12a"/>
就國後以國屬楚王徙封杼秋侯<hi>杼秋縣屬梁國杼音是與反</hi>十九<lb/>
年行幸沛詔問郡中諸侯行能太守薦言般束修至行<lb/>
為諸侯師<hi>束修謂謹束修潔也</hi>帝聞而嘉之乃賜般緡錢百萬繒<lb/>
二百匹二十年復與車駕㑹沛因從還洛陽賜穀什物<lb/>
留為侍祠侯永平元年以國屬沛徙封居巢侯<hi>居巢縣屬廬江</hi>
<hi>郡也</hi>復隨諸侯就國數年揚州刺史觀恂薦般在國口無<lb/>
擇言行無怨惡宜䝉旌顯顯宗嘉之十年徵般行執金<lb/>
吾事從至南陽還為朝侯明年兼屯騎校尉時五校官<lb/>
<pb n="KR2a0009_WYG_069-12b"/>
顯職閑而府寺寛敞輿服光麗伎巧畢給故多以宗室<lb/>
肺腑居之<hi>肺腑天子之親属也</hi>每行幸郡國般常將長水胡騎從<lb/>
帝嘗欲置常平倉<hi>宣帝時大司農耿夀昌請令邊郡皆築倉以穀賤時増其價而糴之以利</hi>
<hi>農穀貴時減價而糶之名曰常平倉</hi>公卿議者多以為便般對以常平倉<lb/>
外有利民之名而内實侵刻百姓豪右因縁為姦小民<lb/>
不能得其平置之不便帝乃止先是時下令禁民二業<lb/>
<hi>謂農者不得商賈也</hi>又以郡國牛疫通使區種増耕<hi>汜勝之書曰上農區田法</hi>
<hi>區方深各六寸間相去七寸一畝三千七百區丁男女種十畝至秋收區三升粟畝得百斛中農區田法方七</hi>
<pb n="KR2a0009_WYG_069-13a"/>
<hi>寸深六寸間相去二尺一畝千二十七區丁男女種十畝秋收粟畝得五十一石下農區田法方九寸深六寸</hi>
<hi>間相去三尺秋收畝得二十八石旱即以水沃之</hi>而吏下檢結多失其實百姓<lb/>
患之般上言郡國以官禁二業至有田者不得漁捕今<lb/>
濵江湖郡率少蠶桑民資漁採以助口實且以冬春閑<lb/>
月不妨農事夫漁獵之利為田除害有助穀食無關二<lb/>
業也又郡國以牛疫水旱墾田多減故詔勑區種増進<lb/>
頃畝以為民也而吏舉度田欲令多前<hi>多於前嵗</hi>至於不種<lb/>
之處亦通為租可申勑刺史二千石務令實覈其有増<lb/>
<pb n="KR2a0009_WYG_069-13b"/>
加皆使與奪田同罪帝悉從之<hi>華嶠書曰奪作脫也</hi>肅宗即位以<lb/>
為長樂少府建初二年遷宗正般妻卒厚加賵贈及賜<lb/>
冢塋地於顯節陵下般在位數言政事其收恤九族行<lb/>
義尤著時人稱之年六十建初三年卒子憲嗣憲卒子<lb/>
重嗣憲兄愷<lb/>
愷字伯豫以當襲般爵讓與弟憲遁逃避封久之章和<lb/>
中有司奏請絶愷國肅宗美其義特優假之<hi>假借也</hi>愷猶<lb/>
不出積十餘嵗至永元十年有司復奏之侍中賈逵因<lb/>
<pb n="KR2a0009_WYG_069-14a"/>
上書曰孔子稱能以禮讓為國於從政乎何有竊見居<lb/>
巢侯劉般嗣子愷素行孝友謙遜絜清讓封弟憲潛身<lb/>
逺迹有司不原樂善之心而繩以循常之法<hi>原本也繩政也</hi>懼<lb/>
非長克讓之風成含𢎞之化前世扶陽侯韋𤣥成<hi>𤣥成字少</hi>
<hi>翁韋賢薨讓封於兄𢎞宣帝髙其節以為河南太守元帝時為御史大夫又為丞相見前書也</hi>近有陵<lb/>
陽侯丁鴻鄳侯鄧彪<hi>鴻讓國於弟盛和帝時為司徒彪讓國於弟荆鳳明帝時為太尉鄳</hi>
<hi>音盲</hi>並以髙行絜身辭爵未聞貶削而皆登三事今愷景<lb/>
仰前修有伯夷之節<hi>景猶慕也詩云景行行止前修前賢也楚辭曰蹇吾法夫前修</hi>宜<lb/>
<pb n="KR2a0009_WYG_069-14b"/>
蒙矜宥全其先功以增聖朝尚徳之美和帝納之下詔<lb/>
曰故居巢侯劉般嗣子愷當襲般爵而稱父遺意致國<lb/>
弟憲遁亡七年所守彌篤盖王法崇善成人之美其聴<lb/>
憲嗣爵遭事之宜後不得以為比乃徵愷拜為郎稍遷<lb/>
侍中愷之入朝在位者莫不仰其風行遷歩兵校尉十<lb/>
三年遷宗正免復拜侍中遷長水校尉永初元年代周<lb/>
章為太常愷性篤古貴處士每有徵舉必先巖穴論議<lb/>
引正辭氣髙雅永初六年代張敏為司空元初二年代<lb/>
<pb n="KR2a0009_WYG_069-15a"/>
夏勤為司徒舊制公卿二千石刺史不得行三年喪由<lb/>
是内外衆職並廢喪禮元初中鄧太后詔長吏以下不<lb/>
為親行服者不得典城選舉時有上言牧守宜同此制<lb/>
詔下公卿議者以為不便愷獨議曰詔書所以為制服<lb/>
之科者蓋崇化厲俗以𢎞孝道也今刺史一州之表二<lb/>
千石千里之師<hi>前書杜欽曰即以二千石守千里之地任兵馬之重不宜去郡也</hi>職在<lb/>
辯章百姓宣美風俗<hi>尚書曰九族既睦辯章百姓鄭𤣥注云辯别也章明也</hi>尤宜<lb/>
尊重典禮以身先之而議者不尋其端至於牧守則云<lb/>
<pb n="KR2a0009_WYG_069-15b"/>
不宜是猶濁其源而望流清曲其形而欲景直不可得<lb/>
也<hi>前書曰今滛僻之化流而欲黎庶敦樸猶濁其源而求流清也</hi>太后從之時征西校<lb/>
尉任尚以姦利被徵抵罪尚曽副大將軍鄧騭騭黨護<lb/>
之而太尉馬英司空李郃承望騭㫖不復先請即獨解<lb/>
尚臧錮愷不肯與議後尚書案其事二府並受譴咎<hi>二府</hi>
<hi>即馬英李郃</hi>朝廷以此稱之視事五嵗永寧元年稱病上書<lb/>
致仕有詔優許焉加賜錢三十萬以千石禄歸養河南<lb/>
尹常以嵗八月致羊酒時安帝始親政事朝廷多稱愷<lb/>
<pb n="KR2a0009_WYG_069-16a"/>
之徳帝乃遣問起居厚加賞賜㑹馬英策罷尚書陳忠<lb/>
上疏薦愷曰臣聞三公上則台階下象山岳<hi>前書音義曰泰階者</hi>
<hi>天之三階也上階為天子中階為諸侯公卿大夫下階為士庶人春秋漢含孳曰三公象五嶽</hi>股肱元<lb/>
首鼎足居職<hi>易曰鼎折足覆公餗鼎足三公之象</hi>協和隂陽調訓五品<hi>五品</hi>
<hi>五常之教也三公爕理隂陽敬敷五教也</hi>考功量才以序庶僚遭烈風不迷<lb/>
遇迅雨不惑位莫重焉<hi>尚書納舜於大麓烈風雷雨不迷史記曰堯使舜入山林川澤</hi>
<hi>暴風雨舜行不迷堯以為聖也</hi>而今上司缺職未議其人臣竊差次諸<lb/>
卿考合衆議咸稱太常朱倀少府荀遷臣父寵前忝司<lb/>
<pb n="KR2a0009_WYG_069-16b"/>
空倀遷並為掾屬具知其能倀能說其經書而用心褊<lb/>
狭遷嚴毅剛直而薄於藝文伏見前司徒劉愷沈重淵<lb/>
懿道徳博備克讓爵土致祚弱弟躬浮雲之志兼浩然<lb/>
之氣<hi>孔子曰不義而富且貴於我如浮雲孟子曰我善養浩然之氣而無怨害則塞乎天地之間也言愷</hi>
<hi>有仲尼孟軻之徳也</hi>頻歴二司舉動得禮<hi>二司謂為司徒司空</hi>以疾致仕側<lb/>
身里巷處約思純進退有度百僚景式<hi>景慕以為法式</hi>海内歸<lb/>
懐往者孔光師丹近世鄧彪張酺皆去宰相復序上司<lb/>
<hi>孔光成帝時丞相哀帝時免後以日食徵詣公車復為丞相師丹哀帝時代王莽為大司馬後為大司空鄧彪</hi>
<pb n="KR2a0009_WYG_069-17a"/>
<hi>明帝時為太尉章帝元和元年賜策罷和帝即位以彪為太傅録尚書事張酺和帝永元五年為太尉後策免</hi>
<hi>十五年復為司徒</hi>誠宜簡練卓異以厭衆望書奏詔引愷拜太<lb/>
尉安帝初清河相叔孫光坐臧抵罪遂増錮二世釁及<lb/>
其子<hi>二世謂父子俱禁錮</hi>是時居延都尉范邠復犯臧罪詔下三<lb/>
公廷尉議司徒楊震司空陳襃廷尉張皓議依光比<hi>比類</hi>
<hi>也以邠類叔孫光亦錮及子也比音庇</hi>愷獨以為春秋之義善善及子孫<lb/>
惡惡止其身所以進人於善也<hi>公羊傳曰曹公孫㑹自鄸出奔宋畔也曷為不</hi>
<hi>言畔為公子喜時之後諱也春秋為賢者諱也何賢乎公子喜時讓國也君子之善善也長惡惡也短惡惡止</hi>
<pb n="KR2a0009_WYG_069-17b"/>
<hi>其身善善及子孫賢者子孫故君子為其諱也</hi>尚書曰上刑挟輕下刑挟重<hi>今尚</hi>
<hi>書呂刑篇曰上刑適輕下服下刑適重上服謂二罪俱發原其本情須有虧减故言適輕適重此言挟輕挟重</hi>
<hi>意亦不殊但與今尚書不同耳</hi>如令使臧吏禁錮子孫以輕從重懼及<lb/>
善人<hi>左傳曰刑濫則懼及善人○劉攽曰如令使臧吏案文多一如字</hi>非先王詳刑之<lb/>
意也<hi>尚書周穆王曰有邦有土告爾詳刑鄭𤣥注云詳審察之也</hi>有詔太尉議是視<lb/>
事三年以疾乞骸骨久乃許之下河南尹禮秩如前嵗<lb/>
餘卒于家詔使者䕶喪事賜東園祕器錢五十萬布千<lb/>
匹少子茂字叔盛亦好禮譲歴位出納<hi>出納為尚書喉舌之官也出謂</hi>
<pb n="KR2a0009_WYG_069-18a"/>
<hi>受上言宣於下納謂聴下言傳於上</hi>桓帝時為司空㑹司隸校尉李膺等<lb/>
抵罪而南陽太守成瑨太原太守劉瓆下獄當死茂與<lb/>
太尉陳蕃司徒劉矩共上書訟之帝不悅有司承㫖劾<lb/>
奏三公茂遂坐免建寧中復為太中大夫卒於官<lb/>
　　周磐傳<hi>蔡順附</hi>
周磐字堅伯汝南安成人徵士爕之宗也<hi>爕自有傳</hi>祖父業<lb/>
建武初為天水太守磐少游京師學古文尚書洪範五<lb/>
行左氏傳好禮有行非典謨不言諸儒宗之居貧養母<lb/>
<pb n="KR2a0009_WYG_069-18b"/>
儉薄不充嘗誦詩至汝墳之卒章慨然而歎<hi>韓詩曰汝墳辭家也</hi>
<hi>其卒章曰魴魚赬尾王室如燬雖則如燬父母孔邇薛君章句赬赤也燬烈火也孔甚也邇近也言魴魚勞則</hi>
<hi>尾赤君子勞苦則顔色變以王室政教如烈火矣猶觸冐而仕者以父母甚廹近飢寒之憂為此禄仕</hi>乃<lb/>
解韋帶就孝廉之舉<hi>以韋皮為帶未仕之服也求仕則服革帶故解之賈山上書曰布衣</hi>
<hi>韋帶之士也</hi>和帝初拜謁者除任城長遷陽夏重合令<hi>陽夏屬淮</hi>
<hi>南郡重合屬勃海郡</hi>頻歴三城皆有惠政後思母棄官還鄉里及<lb/>
母殁哀至㡬於毁滅服終遂廬于冢側教授門徒常千<lb/>
人公府三辟皆以有道特徵磐語友人曰昔方回支父<lb/>
<pb n="KR2a0009_WYG_069-19a"/>
嗇神養和不以榮利滑其生術<hi>嗇愛惜也滑亂也列仙傳曰方回堯時隠人也</hi>
<hi>堯聘之練食雲母隱於五柞山至夏啓末為人所劫閉之室中從求道回化而去髙士傳曰堯舜各以天下讓</hi>
<hi>支父支父曰子適有勞憂之病方且療之未暇理天下也莊子作支伯</hi>吾親以没矣從物<lb/>
何為遂不應<hi>物猶事也</hi>建光元年年七十三嵗朝㑹集諸生<lb/>
講論終日<hi>嵗朝嵗旦</hi>因令其二子曰吾日者夢見先師東里<lb/>
先生與我講於隂堂之奥<hi>東南隅謂之奥隂堂幽暗之室又入其奥死之象也</hi>既<lb/>
而長歎豈吾齒之盡乎若命終之日桐棺足以周身外<lb/>
椁足以周棺歛形懸封濯衣幅巾<hi>歛形謂衣覆其形懸封謂直下棺不為埏</hi>
<pb n="KR2a0009_WYG_069-19b"/>
<hi>道也濯衣浣衣也不更新制幅巾不加冠也封音窆</hi>編二尺四寸簡寫堯典一篇<lb/>
并刀筆各一以置棺前示不忘聖道其月望日無病忽<lb/>
終學者以為知命焉磐同郡蔡順字君仲亦以至孝稱<lb/>
<hi>汝南先賢傳曰蔡順事母至孝井桔橰朽在母生年上而順憂不敢理之俄而有扶老藤生繞之遂堅固焉</hi>
順少孤養母嘗出求薪有客卒至<hi>卒音千訥反</hi>母望順不還<lb/>
乃噬其指<hi>噬嚙也</hi>順即心動棄薪馳歸跪問其故母曰有<lb/>
急客来吾噬指以悟汝耳母年九十以壽終未及得𦵏<lb/>
里中災火將逼其舍順抱伏棺柩號哭呌天火遂越燒<lb/>
<pb n="KR2a0009_WYG_069-20a"/>
它室順獨得免太守韓崇召為東閣祭酒母平生畏雷<lb/>
自亡後每有雷震順輙圜冢泣曰順在此崇聞之每雷<lb/>
輙為差車馬到墓所太守鮑衆舉孝廉順不能逺離墳<lb/>
墓遂不就年八十終于家<lb/>
　　趙咨傳<lb/>
趙咨字文楚東郡燕人也<hi>燕故城今滑州胙城縣也古南燕之國也</hi>父暢為<lb/>
博士咨少孤有孝行州郡召舉孝廉並不就延熹元年<lb/>
大司農陳豨舉咨至孝有道仍遷博士靈帝初太傅陳<lb/>
<pb n="KR2a0009_WYG_069-20b"/>
蕃大將軍竇武為宦者所誅咨乃謝病去太尉楊賜特<lb/>
辟使飾巾出入請與講議<hi>以幅巾為首飾不加冠冕</hi>舉髙第累遷敦<lb/>
煌太守以病免還躬率子孫耕農為養盗嘗夜往劫之<lb/>
咨恐母驚懼乃先至門迎盗因請為設食謝曰老母八<lb/>
十疾病須養居貧朝夕無儲乞少置衣糧妻子物餘一<lb/>
無所請盗皆慙歎跪而辭曰所犯無狀干暴賢者言畢<lb/>
奔出咨追以物與之不及由此益知名徵拜議郎辭疾<lb/>
不到詔書切讓州郡以禮發遣前後再三不得已應召<lb/>
<pb n="KR2a0009_WYG_069-21a"/>
復拜東海相之官道經滎陽令敦煌曹暠咨之故孝廉<lb/>
也<hi>咨為敦煌太守時薦暠為孝廉</hi>迎路謁候咨不為留暠送至亭次望<lb/>
塵不及謂主簿曰趙君名重今過界不見必為天下笑<lb/>
即棄印綬追至東海謁咨畢辭歸家其為時人所貴若<lb/>
此咨在官清簡計日受奉豪黨畏其儉節視事三年以<lb/>
疾自乞徵拜議郎抗疾京師<hi>○劉攽曰案抗無義當是被字</hi>將終告其<lb/>
故吏朱祗蕭建等使薄斂素棺藉以黄壤<hi>棺中置土以藉其屍也</hi>
欲令速朽早歸后土不聴子孫改之乃遺書勑子𦙍曰<lb/>
<pb n="KR2a0009_WYG_069-21b"/>
夫含氣之倫有生必終蓋天地之常期自然之至數是<lb/>
以通人達士鑒兹性命以存亡為晦明死生為朝夕故<lb/>
其生也不為娱亡也不為戚夫亡者元氣去體貞魂游<lb/>
散反素復始歸於無端<hi>元氣天之氣也貞正也復旋也端際也太素太始天地之初也</hi>
<hi>言人既死正魂游散反於太素旋於太始無復端際者也</hi>既已消仆還合糞土土為<lb/>
棄物豈有性情而欲制其厚薄調其燥溼邪但以生者<lb/>
之情不忍見形之毁乃有掩骼埋窆之制易曰古之葬<lb/>
者衣以薪藏之中野後世聖人易之以棺椁<hi>易繫辭之文也</hi>棺<lb/>
<pb n="KR2a0009_WYG_069-22a"/>
椁之造自黄帝始<hi>劉向曰棺椁之作自黄帝始案禮記曰殷人棺椁蓋至殷而加飾</hi>爰<lb/>
自陶唐逮于虞夏猶尚簡樸或瓦或木及至殷人而有<lb/>
加焉<hi>禮記有虞氏之瓦棺夏后氏之堲周殷人棺椁古史考曰禹作土堲以周棺堲音即七反</hi>周室<lb/>
因之制兼二代復重以牆翣之飾<hi>禮記曰周人牆置翣盧植曰牆載棺車箱</hi>
<hi>也三禮圖曰翣以竹為之髙二尺四寸廣三尺衣以白布柄長五尺𦵏時令人執之於柩車傍也</hi>表以<lb/>
旌銘之儀<hi>禮記曰銘明旌也以死者為不可别故以其旗識之○劉攽曰表以旌銘之儀案旌銘合</hi>
<hi>作銘旌</hi>招復含歛之禮<hi>招復謂招魂復魄也含以玉珠實口也歛以衣服歛屍也禮記曰凡</hi>
<hi>復男子稱名婦人稱字榖梁傳曰貝玉曰含禮記曰小歛於户内大歛於阼也</hi>殯𦵏宅兆之期<lb/>
<pb n="KR2a0009_WYG_069-22b"/>
<hi>期謂諸侯五日而殯五月而𦵏大夫三日而殯三月而𦵏士二日而殯踰月而𦵏宅兆𦵏之塋域也</hi>棺椁<lb/>
周重之制<hi>禮記曰天子之棺四重鄭𤣥注云諸公三重諸侯再重大夫一重士不重又曰君松椁大</hi>
<hi>夫栢椁士雜木椁注云天子七重諸公四重諸侯三重大夫再重士一重也</hi>衣衾稱襲之數<lb/>
<hi>凡小歛諸侯大夫士皆用複衾君錦衾大夫縞衾士緇衾又曰天子襲十二稱諸公九稱諸侯七稱大夫五稱</hi>
<hi>士三稱小歛尊卑同十九稱大歛天子百稱上公九十稱侯伯七十稱大夫五十稱士三十稱衣單複具曰稱</hi>
其事煩而害實品物碎而難備然而秩爵異級貴賤殊<lb/>
等自成康已下其典稍乖至於戰國漸至穨陵<hi>戰國當春秋時</hi>
<hi>也穨陵謂穨廢陵遲</hi>法度衰毁上下僭雜終使晉侯請隧<hi>隧謂掘地為埏</hi>
<pb n="KR2a0009_WYG_069-23a"/>
<hi>道王之𦵏禮也諸侯則懸柩故請之也左傳晉文公朝于襄王請隧不許</hi>秦伯殉𦵏<hi>左傳秦伯任好</hi>
<hi>卒任好秦繆公名也以子車氏奄息仲行鍼虎殉𦵏國人哀之為賦黄鳥之詩也</hi>陳大夫設參<lb/>
門之木宋司馬造石椁之奢<hi>宋司馬桓魋也自為石椁三年不成孔子曰若是其</hi>
<hi>靡也死不如速朽之愈也見禮記</hi>爰暨暴秦違道廢徳滅三代之制興<lb/>
淫邪之法國貲糜於三泉人力單於酈墓玩好窮於糞<lb/>
土伎巧費於窀穸<hi>窀厚也穸夜也厚夜猶長夜也秦始皇初即位營𦵏驪山役徒七十餘萬</hi>
<hi>人下錮三泉宫觀百官竒器珍怪莫不畢備令匠作弩矢有所穿近矢輙射之以水銀為百川江河大海上具</hi>
<hi>天文以人魚為膏燭事見史記○劉攽曰注人魚為膏燭案文膏當在為字上</hi>自生民以来厚<lb/>
<pb n="KR2a0009_WYG_069-23b"/>
終之敝未有若此者雖有仲尼重明周禮<hi>謂周公制禮之後仲尼自</hi>
<hi>衛反魯又定之也</hi>墨子勉以古道猶不能禦也<hi>禦止也言猶不能止其奢侈墨</hi>
<hi>子曰古者聖人制為𦵏埋之法棺三寸足以朽體衣衾三領足以覆惡堯𦵏卬之山滿坎無窆舜𦵏紀市禹𦵏</hi>
<hi>㑹稽皆下不及泉上無遺臭三王者豈財用不足哉</hi>是以華夏之士爭相陵尚違<lb/>
禮之本事禮之末務禮之華棄禮之實單家竭財以相<lb/>
營赴廢事生而營終亡替所養而為厚𦵏<hi>替廢也</hi>豈云聖<lb/>
人制禮之意乎記曰喪雖有禮哀為主矣又曰喪與其<lb/>
易也寧戚今則不然并棺合椁以為孝愷豐貲重禭以<lb/>
<pb n="KR2a0009_WYG_069-24a"/>
昭惻隱<hi>榖梁傳曰衣衾曰禭音遂</hi>吾所不取也昔舜𦵏蒼梧二妃不<lb/>
從<hi>二妃娥皇女英也禮記曰舜𦵏於蒼梧盖二妃未之從也</hi>豈有匹配之㑹守常之<lb/>
所乎聖主明王其猶若斯况於品庶禮所不及古人時<lb/>
同即㑹<hi>謂呂望為太師死𦵏於周其子封於齊比五代皆反𦵏於周此時同則㑹也</hi>時乖則<lb/>
别<hi>謂舜𦵏於蒼梧二妃不從</hi>動靜應禮臨事合宜王孫裸𦵏<hi>王孫者楊王孫</hi>
<hi>也臨終令其子曰吾死可為布囊盛尸入地七尺既下從足脫其嚢以身親土遂裸𦵏見前書</hi>墨夷露<lb/>
骸<hi>墨夷謂為墨子之學者名夷之欲見孟子孟子曰吾聞墨之治喪以薄為其道也盖上世嘗有不𦵏其親</hi>
<hi>者其親死則舉而委之於壑見孟子</hi>皆逹於性理貴於速變梁伯鸞父没<lb/>
<pb n="KR2a0009_WYG_069-24b"/>
卷席而𦵏身亡不反其尸<hi>梁伯鸞父䕶寓於北地而卒卷席而𦵏鴻後出關適吳及</hi>
<hi>卒𦵏於吳要離冢傍</hi>彼數子豈薄至親之恩亡忠孝之道邪况我<lb/>
鄙闇不徳不敏薄意内昭志有所慕<hi>薄微也</hi>上同古人下<lb/>
不為咎果必行之勿生疑異恐爾等目厭所見耳諱所<lb/>
議必欲改殯以乖吾志故逺采古聖近揆行事以悟爾<lb/>
心但欲制坎令容棺椁棺歸即𦵏<hi>歸到東郡也</hi>平地無墳勿<lb/>
卜時日𦵏無設奠勿留墓側無起封樹於戲小子其勉<lb/>
之哉吾蔑復有言矣朱祗蕭建送喪到家<hi>謝承書曰咨在京師病困</hi>
<pb n="KR2a0009_WYG_069-25a"/>
<hi>故吏蕭建經營之咨豫自買小素棺使人取乾黄土細𢷬篩之聚二十石臨卒謂建曰亡後自著所有故巾單</hi>
<hi>衣先置土於棺内尸其中以擁其上○劉攽曰朱秖案一傳中祗秪不同當從一</hi>子𦙍不忍父<lb/>
體與土并合欲更改殯祗建譬以顧命<hi>譬曉也</hi>於是奉行<lb/>
時稱咨明達<lb/>
贊曰公子長平臨寇讓生淳于仁悌巨孝以名居巢好<lb/>
讀遂承家禄伯豫逡廵方迹孤竹文楚薄終喪朽惟速<lb/>
周能感親嗇神養福<hi>感思也謂誦詩至汝墳思養親而求仕也嗇神養福謂不應辟召以</hi>
<hi>夀終也左傳曰能者養之以福</hi>
<pb n="KR2a0009_WYG_069-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷六十九<lb/>
<pb n="KR2a0009_WYG_069-26a"/>
　後漢書卷六十九考證<lb/>
劉平傳楚郡彭城人也○諸本同<hi>臣㑹汾</hi>按彭城屬楚<lb/>
　國至後漢章帝改楚國為彭城國則兩漢並無楚郡<lb/>
　之名疑此二字後人妄増也<lb/>
承宫郇恁○郇字一本作荀<lb/>
趙孝傳並得俱免○俱字疑衍<lb/>
江革傳莫不必給○諸本同必當作畢<lb/>
劉般傳皆使與奪田同罪注華嶠書曰奪作脫也○諸<lb/>
<pb n="KR2a0009_WYG_069-26b"/>
　本同<hi>臣㑹汾</hi>按曰字衍當去脫應改敓<lb/>
劉般子愷繩以循常之法注繩政也○諸本同<hi>臣㑹汾</hi>
　按政當作正<lb/>
景化前修有伯夷之節○<hi>臣人龍</hi>按景化宋本作景仰<lb/>
　何焯云景仰之誤始此景伯經師也豈范氏妄竄耶<lb/>
倀能說其經書而用心褊狭○<hi>臣㑹汾</hi>按其字衍當去<lb/>
　<lb/>
　後漢書卷六十九考證<lb/>
</p>
<p>
</p>
  </div>
</body>
</text>
</TEI>
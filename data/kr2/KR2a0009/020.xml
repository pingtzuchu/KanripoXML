<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷二十</head> <lb/>
    <p>
<pb n="KR2a0009_WYG_020-1a"/>
欽定四庫全書<lb/>
　後漢書卷二十<lb/>
　　梁　　　　剡　　　　令劉　昭補并注<lb/>
　天文志第十<lb/>
　　天文上　<hi>王莾三</hi>　<hi>光武十二</hi>
易曰天垂象聖人則之庖犧氏之王天下仰則觀象於<lb/>
天俯則觀法於地觀象於天謂日月星辰觀法於地謂<lb/>
水土州分形成於下象見於上故曰天者北辰星合元<lb/>
<pb n="KR2a0009_WYG_020-1b"/>
垂耀建帝形運機授度張百精三階九列二十七大夫<lb/>
八十一元士斗衡太㣲攝提之屬百二十官二十八宿<lb/>
各布列下應十二子天地設位星辰之象備矣<hi>星經曰嵗星主</hi>
<hi>㤗山徐州青州兖州熒惑主霍山揚州荆州交州鎭星主嵩髙山豫州太白主華隂山凉州雍州益州辰星主</hi>
<hi>恒山冀州幽州并州嵗星主角亢氐房心尾箕熒惑主輿鬼柳七星張翼軫鎮星主東井太白主奎婁胃昴畢</hi>
<hi>觜参辰星主斗牛女虛危室壁璇璣者謂北極星也玉衡者謂斗九星也玉衡第一星主徐州常以五子日候</hi>
<hi>之甲子為東海丙子為琅琊戊子為彭城庚子為下邳壬子為廣陵凡五郡第二星主益州常以五亥日候之</hi>
<hi>乙亥為漢中丁亥為永昌己亥為巴郡蜀郡牂牁辛亥為廣漢癸亥為犍為凡七郡第三星主冀州常以五戌</hi>
<pb n="KR2a0009_WYG_020-2a"/>
<hi>日候之甲戌為魏郡渤海丙戌為安平戊戌為鉅鹿河間庚戌為清河趙國壬戌為恒山凡八郡第四星主荆</hi>
<hi>州常以五卯日候之乙卯為南陽已卯為零陵辛卯為桂陽癸卯為長沙丁卯為武陵凡五郡第五星主兗州</hi>
<hi>常以五辰日候之甲辰為東郡陳留丙辰為濟北戊辰為山陽㤗山庚辰為濟隂壬辰為東平任城凡八郡第</hi>
<hi>六星主掦州常以五已日候之乙巳為豫章辛巳為丹陽己巳為廬江丁巳為吳郡㑹稽癸巳為九江凡六郡</hi>
<hi>第七星為豫州常以五午日候之甲午為頴川壬午為梁國丙午為汝南戊午為沛國庚午為魯國凡五郡第</hi>
<hi>八星主幽州常以五寅日候之甲寅為𤣥莬丙寅為遼東遼西漁陽庚寅為上谷代郡壬寅為廣陽戊寅為涿</hi>
<hi>郡凡八郡第九星主并州常以五申日候之甲申為五原雁門丙申為朔方雲中戊申為西河庚申為太原定</hi>
<hi>襄壬申為上黨凡八郡璇璣玉衡占色春青黄夏赤黄秋白黄冬黒黄此是常明不如此者所向國有兵殃起</hi>
<pb n="KR2a0009_WYG_020-2b"/>
<hi>凡有六十郡九州所領自有分而名焉</hi>三皇邁化協神醇朴謂五星如連<lb/>
珠日月如合璧化由自然民不犯慝至於書契之興五<lb/>
帝是作軒轅始受河圖鬭苞授規日月星辰之象故星<lb/>
官之書自黄帝始至高陽氏使南正重司天北正黎司<lb/>
地唐虞之時羲仲和仲<hi>尚書曰帝在璇璣玉衡以齊七政孔安國曰在察也璇美玉也</hi>
<hi>璣衡王者正天文之器可運轉者七政日月五星各異政舜察天文齊七政也</hi>夏有昆吾湯則<lb/>
巫咸周之史佚萇𢎞宋之子韋楚之唐蔑魯之梓慎鄭<lb/>
之禆竈魏石中夫<hi>或云石申父</hi>齊國甘公皆掌天文之官仰<lb/>
<pb n="KR2a0009_WYG_020-3a"/>
占俯視以佐時政歩變擿㣲通洞密至採禍福之原覩<lb/>
成敗之勢秦燔詩書以愚百姓六經典籍殘為灰炭星<lb/>
官之書全而不毁故秦史書始皇之時彗孛大角大角<lb/>
以亡有大星與小星鬭於宫中是其廢亡之徴至漢興<lb/>
景武之際司馬談談子遷以世黎氏之後為太史令遷<lb/>
著史記作天官書成帝時中壘校尉劉向廣洪範灾條<lb/>
作五紀皇極之論以參徃行之事孝明帝使班固叙漢<lb/>
書而馬續述天文志<hi>謝沈書曰蔡邕撰建武已後星驗著明以續前志譙周接繼其下者</hi>
<pb n="KR2a0009_WYG_020-3b"/>
今紹漢書作天文志起王莽居攝元年迄孝獻帝建安<lb/>
二十五年二百一十五載言其時星辰之變表象之應<lb/>
以顯天戒明王事焉<hi>臣昭以張衡天文之妙冠絶一代所著靈憲渾儀畧具辰耀之本今</hi>
<hi>冩載以備其理焉靈憲曰昔在先王将歩天路用之靈軌尋緒本元先準之於渾體是為正儀立度而皇極有</hi>
<hi>逌建也樞運有逌稽也乃建乃稽斯經天常聖人無心因兹以生心故靈憲作興曰太素之前幽清𤣥静寂寞</hi>
<hi>冥黙不可為象厥中惟靈厥外惟無如是者永乆焉斯謂溟涬蓋乃道之根也道根既建自無生有太素始萌</hi>
<hi>萌而未兆并氣同色渾沌不分故道志之言云有物渾成先天地生其氣體固未可得而形其遲速固未可得</hi>
<hi>而紀也如是者又永乆焉斯謂龎鴻蓋乃道之幹也道幹既育有物成體於是元氣剖判剛柔始分清濁異位</hi>
<pb n="KR2a0009_WYG_020-4a"/>
<hi>天成於外地定於内天體於陽故圓以動地體於隂故平以静動以行施静以合化堙鬱構精時育庶類斯謂</hi>
<hi>太元蓋乃道之實也在天成象在地成形天有九位地有九域天有三辰地有三形有象可效有形可度情性</hi>
<hi>萬殊旁通感薄自然相生莫之能紀於是人之精者作聖實始紀綱而經緯之八極之維徑二億三萬二千三</hi>
<hi>百里南北則短減千里東西則廣増千里自地至天半於八極則地之深亦如之通而度之則是渾已将覆其</hi>
<hi>數用重鉤股懸天之景薄地之義皆移千里而差一寸得之過此而徃者未之或知也未之或知者宇宙之謂</hi>
<hi>也宇之表無極宙之端無窮天有兩儀以儛道中其可覩樞星是也謂之北極在南者不著故聖人弗之名焉</hi>
<hi>其世之遂九分而減二陽道左廻故天運左行有驗於物則人氣左嬴形左繚也天以陽廻地以隂淳是故天</hi>
<hi>致其動稟氣舒光地致其静承施候明天以順動不失其中則四序順至寒暑不減致生有節故品物用生地</hi>
<pb n="KR2a0009_WYG_020-4b"/>
<hi>以靈静作合承天清化致飬四時而後育故品物用成凡至大莫如天至厚莫若地地至質者曰地而已至多</hi>
<hi>莫若水水精為漢漢用於天而無列焉思次質也地有山嶽以宣其氣精種為星星也者體生於地精成於天</hi>
<hi>列居錯跱各有逌屬紫宫為皇極之居太㣲為五帝之廷明堂之房大角有席天市有坐蒼龍連蜷於左白虎</hi>
<hi>猛據於右朱雀奮翼於前靈龜蜷首於後黄神軒轅於中六擾既畜而狼蚖魚鼈罔有不具在野象物在朝象</hi>
<hi>官在人象事於是備矣懸象著明莫大乎日月其徑當天周七百三十六分之一地廣二百四十二分之一日</hi>
<hi>者陽精之宗積而成鳥象烏而有三趾陽之類其數竒月者隂精之宗積而成獸象兎隂之類其數耦其後有</hi>
<hi>憑焉者羿請無死之藥於西王母姮娥竊之以奔月将徃枚筮之於有黄有黄筮之曰吉翩翩歸妹獨将西行</hi>
<hi>逢天晦芒母驚毋恐後且大昌姮娥遂託身於月是為蟾蜍夫日譬猶火月譬猶水火則外光水則含景故月</hi>
<pb n="KR2a0009_WYG_020-5a"/>
<hi>光生於日之所照魄生於日之所蔽當日則光盈就日則光盡也衆星被耀因水轉光當日之衝光常不合者</hi>
<hi>蔽於地也是謂闇虛在星星㣲月過則食日之薄地其明也繇暗視明明無所屈是以望之若火方於中天天</hi>
<hi>地同明繇明瞻暗暗還自奪故望之若水火當夜而揚光在晝則不明也月之於夜與日同而差㣲星則不然</hi>
<hi>強弱之差也衆星列布其以神著有五列焉是為三十五名一居中央謂之北斗動變挺占實司王命四布於</hi>
<hi>方為二十八宿日月運行歴示吉凶五緯經次用告禍福則天心於是見矣中外之官常明者百有二十四可</hi>
<hi>名者三百二十為星二千五百而海人之占未存焉㣲星之數蓋萬一千五百二十庶物蠢蠢咸得繫命不然</hi>
<hi>何以總而理諸夫三光同形有似珠玉神守精存麗其職而宣其明及其衰神歇精斁於是乎有隕星然則奔</hi>
<hi>星之所墜至則石文曜麗乎天其動者七日月五星是也周旋右回天道者貴順也近天則遲逺天則速行則</hi>
<pb n="KR2a0009_WYG_020-5b"/>
<hi>屈屈則留回留回則逆逆則遲廹於天也行遲者覿于東覿于東屬陽行速者覿于西覿于西屬隂日與月此</hi>
<hi>配合也攝提熒惑地候見晨附于日也太白辰星見昏附于月也二隂三陽参天兩地故男女取焉方星廵鎮</hi>
<hi>必因常度苟或盈縮不逾於次故有列司作使曰老子四星周伯王逢芮各一錯乎五緯之間其見無期其行</hi>
<hi>無度實妖經星之所然後吉凶冝周其祥可盡蔡邕表志曰言天體者有三家一曰周髀二曰宣夜三曰渾天</hi>
<hi>宣夜之學絶無師法周髀數術具存考驗天状多所違失故史官不用唯渾天者近得其情今史官所用候臺</hi>
<hi>銅儀則其法也立八尺圓體之度而具天地之象以正黄道以察發斂以行日月以歩五緯精㣲深妙萬世不</hi>
<hi>易之道也官有其器而無本書前志亦闕而不論臣求其舊文連年不得在東觀以治律未竟未及成書案畧</hi>
<hi>求索竊不自量卒欲寝伏儀下思惟精意案度成數扶以文義潤以道術著成篇章罪惡無状投畀有北灰滅</hi>
<pb n="KR2a0009_WYG_020-6a"/>
<hi>雨絶世路無由冝博問羣臣下及巖穴知渾天之意者使述其義以禆天文志撰建武以來星變彗孛占驗著</hi>
<hi>明者續其後</hi>
王莽地皇三年十一月有星孛于張東南行五日不見<lb/>
孛星者惡氣所生為亂兵<hi>星占曰其國内外用兵也</hi>其所以孛徳孛<lb/>
徳者亂之象不明之表又參然孛焉兵之類也故名之<lb/>
曰孛孛之為言猶有所傷害有所妨蔽或謂之彗星所<lb/>
以除穢而布新也<hi>宋鈞注鉤命决曰彗五彗也蒼則王侯破天子苦兵赤則賊起強國恣黄</hi>
<hi>則女害色權奪於后妃白則将軍逆二年兵大作黒則水精賦江河决賊處處起也韓楊占曰其象若竹彗樹</hi>
<pb n="KR2a0009_WYG_020-6b"/>
<hi>木條長短無常其長大見乆灾深短小見不乆灾狹晏子春秋曰齊景公睹彗星使伯常騫穰之晏子曰不可</hi>
<hi>此天教也日月之氣風雨不時彗星之出天為民之亂見之又一曰景公彗星出而泣晏子問之公曰寡人聞</hi>
<hi>之彗星出其所向之國君當之今彗星出而向吾國我是以悲晏子曰君之行義固應無徳於國穿陂池則欲</hi>
<hi>其深以廣也為臺榭則欲其髙且大也賦歛如撝奪誅戮如仇讎自是觀之孛又将出彗星之出庸何懼乎果</hi>
<hi>如晏子之言孛之與彗如似匪同</hi>張為周地星孛于張東南行即翼軫<lb/>
之分翼軫為楚是周楚地将有兵亂後一年正月光武<lb/>
起兵舂陵㑹下江新市賊張卬王常及更始之兵亦至<lb/>
俱攻破南陽斬莽前隊大夫甄阜屬正梁丘賜等殺其<lb/>
<pb n="KR2a0009_WYG_020-7a"/>
士衆數萬人更始為天子都雒陽西入長安敗死光武<lb/>
興於河北復都雒陽居周地除穢布新之象<lb/>
四年六月漢兵起南陽至昆陽莽使司徒王尋司空王<lb/>
邑将諸郡兵號曰百萬衆已至者四十二萬人能通兵<lb/>
法者六十三家皆為将帥持其圖書器械軍出闗東牽<lb/>
從羣象虎狼猛獸放之道路以示冨強用怖山東至昆<lb/>
陽山作營百餘圍城數重或為衝車以撞城為雲車高<lb/>
十丈以瞰城中弩矢雨集城中負户而汲求降不聼請<lb/>
<pb n="KR2a0009_WYG_020-7b"/>
出不得二公之兵自以必克不恤軍事不協計慮莽有<lb/>
覆敗之變見焉晝有雲氣如壊山墮軍上軍人皆厭所<lb/>
謂營頭之星也占曰營頭之所墮其下覆軍流血三千<lb/>
里<hi>袁山松書曰怪星晝行名曰營頭行振大誅也</hi>是時光武将兵數千人赴救<lb/>
昆陽奔擊二公并力猋發號呼聲動天地虎豹驚怖敗<lb/>
振㑹天大風飛屋瓦雨如注水二公兵亂敗自相賊就<lb/>
死者數萬人競赴滍水死者委積滍水為之不流殺司<lb/>
徒王尋軍皆散走歸本郡王邑還長安莽敗俱誅死營<lb/>
<pb n="KR2a0009_WYG_020-8a"/>
頭之變覆軍流血之應也<lb/>
四年秋太白在太㣲中燭地如月光太白為兵太㣲為<lb/>
天廷太白贏而北入太㣲是大兵将入天子廷也是時<lb/>
莽遣二公之兵至昆陽已為光武所破莽又拜九人為<lb/>
将軍皆以虎為號九虎将軍至華隂皆為漢将鄧曄李<lb/>
松所破進攻京師倉将軍韓臣至長門十月戊申漢兵<lb/>
自宣平城門入二日己酉城中少年朱弟張魚等數千<lb/>
人起兵攻莽燒作室斧敬法闥啇人杜吳殺莽漸臺之<lb/>
<pb n="KR2a0009_WYG_020-8b"/>
上校尉公賔就斬莽首大兵蹈藉宫廷之中仍以更始<lb/>
入長安赤眉賊立劉盆子為天子皆以大兵入宫廷是<lb/>
其應也<lb/>
光武<hi>古今注曰建武六年九月丙戌月犯太㣲西藩十一月辛亥月犯軒轅七年九月庚子土入鬼中漢</hi>
<hi>史鎮星逆行輿鬼女主貴親有憂巫咸曰有土功事是嵗太白經太㣲八年四月辛未月犯房第二星光芒不</hi>
<hi>見九年四月乙卯金犯婁南星甲子曰犯軒轅第二星壬寅犯心火星七月戊辰月並犯昴黄帝星占土犯鬼</hi>
<hi>皇后有憂失亡其勢河圖月犯房天子有憂四足之蟲多死漢史曰其國有憂将軍死又案嚴光傳光與帝卧</hi>
<hi>足加帝腹上太史奏客星犯帝坐甚急</hi>
<pb n="KR2a0009_WYG_020-9a"/>
建武九年七月乙丑金犯軒轅大星十一月乙丑金又<lb/>
犯軒轅<hi>孟康曰犯七寸以内光芒相及也韋昭曰自下徃觸之曰犯</hi>軒轅者後宫之<lb/>
官大星為皇后金犯之為失勢是時郭后已失勢見疏<lb/>
後廢為中山太后隂貴人立為皇后<lb/>
十年三月癸卯流星如月從太㣲出入北斗魁第六星<lb/>
色白旁有小星射者十餘枚滅則有聲如雷食頃止<hi>孟康</hi>
<hi>曰流星光跡相連也絶跡而去為飛也</hi>流星為貴使星大者使大星小者<lb/>
使小太㣲天子廷北斗魁主殺星從太㣲出抵北斗魁<lb/>
<pb n="KR2a0009_WYG_020-9b"/>
是天子大使将出有所伐殺<hi>古今注曰正月壬戍月犯心後星閏月庚辰火入輿</hi>
<hi>鬼過軫北庚申月在斗赤如丹者也</hi>十二月己亥大流星如缶出柳西南<lb/>
行入軫且滅時分為十餘如遺火状須臾有聲隠隠如<lb/>
雷柳為周軫為秦蜀大流星出柳入軫者是大使從周<lb/>
入蜀是時光武帝使大司馬呉漢發南陽卒三萬人乘<lb/>
船泝江而上擊蜀白帝公孫述<hi>臣昭曰述雖以白承黄而此遂號為白帝於文</hi>
<hi>繁長書例未通</hi>又命将軍馬武劉尚郭霸岑彭馮駿平武都巴<lb/>
郡十二年十月漢進兵擊述從弟衛尉永遂至廣都殺<lb/>
<pb n="KR2a0009_WYG_020-10a"/>
述女壻史興威虜将軍馮駿㧞江州斬述将田戎呉漢<lb/>
又撃述大司馬謝豐斬首五千餘級臧宫破涪殺述弟<lb/>
大司空恢十一月丁丑漢䕶軍将軍高午刺述洞胸其<lb/>
夜死明日漢入屠蜀城誅述大将公孫晃延岑等所殺<lb/>
數萬人夷滅述妻宗族萬餘人以上是大将出伐殺之<lb/>
應也其小星射者及如遺火分為十餘皆小将隨從之<lb/>
象有聲如雷隐隐者兵将怒之徴也<lb/>
十二年正月<hi>古今注曰丁丑月乘軒轅大星</hi>己未小星流百枚以上或<lb/>
<pb n="KR2a0009_WYG_020-10b"/>
西北或正北或東北二夜止<hi>古今注曰二月辛亥月入氐暈珥圍角亢房</hi>六<lb/>
月戊戍晨小流星百枚以上四靣行小星者庶民之類<lb/>
流行者移徙之象也或西北或東北或四靣行皆小民<lb/>
流移之徴是時西北討公孫述北征盧芳匈奴助芳侵<lb/>
邉漢遣将軍馬武騎都尉劉納閻興軍下曲陽臨平呼<lb/>
沱以備胡匈奴入河東中國未安米榖荒貴民或流散<lb/>
後三年呉漢馬武又徙鴈門代郡上谷闗西縣吏民六<lb/>
萬餘口置常闗居庸闗以東以避胡㓂是小民流移之<lb/>
<pb n="KR2a0009_WYG_020-11a"/>
應<hi>古今注曰其年七月丁丑月犯昴頭兩星八月辛酉水見東方翼分九月甲午火犯輿鬼十月丁卯大星</hi>
<hi>流有光發東井西行聲隆隆十三年二月乙卯火犯輿鬼西北黄帝占曰熒惑守輿鬼大人憂一曰貴人當之</hi>
<hi>巫咸曰水見翼多火灾石氏曰為旱郗萌占曰流星出東井所之國大水</hi>
十五年正月丁未彗星見昴<hi>炎長三丈韓揚占曰在昴大國起兵也</hi>稍西<lb/>
北行入營室犯離宫<hi>韓揚占曰彗出營室東壁之間為兵起也</hi>二月乙未至<lb/>
東壁滅見四十九日彗星為兵入除穢昴為邉兵彗星<lb/>
出之為有兵至十一月定襄都尉隂承反太守隨誅之<lb/>
盧芳從匈奴入居高柳至十六年十月降上璽綬一曰<lb/>
<pb n="KR2a0009_WYG_020-11b"/>
昴星為獄事是時大司徒歐陽歙以事繫獄踰嵗死營<lb/>
室天子之常宫離宫妃后之所居彗星入營室犯離宫<lb/>
是除宫室也是時郭皇后已疏至十七年十月遂廢為<lb/>
中山太后立隂貴人為皇后除宮之象也<hi>古今注曰十六年四月土</hi>
<hi>星逆行十七年三月乙未火逆行從東門入太㣲到執法星東己酉南出端門十八年十二月壬戍月犯木星</hi>
<hi>十九年閏月戊申火逆從氐到亢二十一年七月辛酉月入畢二十三年三月癸未月食火星郗萌曰熒惑逆</hi>
<hi>行氐為失火</hi>
三十年閏月甲午水在東井二十度生白氣東南指炎<lb/>
<pb n="KR2a0009_WYG_020-12a"/>
長五尺為彗東北行至紫宫西藩止五月甲子不見凡<lb/>
見三十一日水常以夏至放於東井閏月在四月尚未<lb/>
當見而見是贏而進也東井為水衡水出之為大水是<lb/>
嵗五月及明年郡國大水壊城郭傷禾稼殺人民白氣<lb/>
為䘮有炎作彗彗所以除穢紫宫天子之宫彗加其藩<lb/>
除宫之象也<hi>荆州星經曰彗在東井國大人死七十日王當之五十日相當之三十日兵将當之</hi>
後三年光武帝崩<lb/>
三十一年七月<hi>古今注曰戊申月犯心後星</hi>戊午火在輿鬼一度入<lb/>
<pb n="KR2a0009_WYG_020-12b"/>
鬼中出尸星南半度十月己亥犯軒轅大星又七日間<lb/>
有客星炎二尺所西南行至明年二月二十二日在輿<lb/>
鬼東北六尺所滅凡見百一十三日<hi>輿鬼五星天府也黄帝占曰輿鬼天</hi>
<hi>目也朱雀頭也中央星如粉絮鬼為變害故言一名天尸斧鉞或以病亡或以誅斬火尅金天以制法其西南</hi>
<hi>一星主積布帛西北一星主積金玉東北一星主積馬東南一星主積兵一曰主頷珠錢郗萌曰輿鬼者參之</hi>
<hi>尸也弧射狼誤中參左肩舉尸之東井治留尸輿鬼故曰天尸鬼之為言歸也又占曰五星有入輿鬼大臣誅</hi>
<hi>有干鉞乘質者君貴人憂金玉用民人多疾從南入為男子從北入為女從西入為老人從東入為丁壯棺木</hi>
<hi>倍價</hi>熒惑為凶衰輿鬼尸星主死亡熒惑入之為大䘮軒<lb/>
<pb n="KR2a0009_WYG_020-13a"/>
轅為後宫七星周地客星居之為死䘮其後二年光武<lb/>
崩<lb/>
中元<hi>古今注曰元年三月甲寅月犯心後星</hi>二年八月丁巳火犯太㣲西<lb/>
南角星相去二寸十月戊子大流星從西南東北行聲<lb/>
如雷火犯太㣲西南角星為将相後太尉趙憙司徒李<lb/>
訢坐事免官大流星為使中郎將竇固揚虚侯馬武揚<lb/>
鄉侯王賞将兵征西也<lb/>
　<lb/>
<pb n="KR2a0009_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷二十<lb/>
<pb n="KR2a0009_WYG_020-14a"/>
　後漢書卷二十考證<lb/>
天文志上鬭苞授規○困學紀聞曰鬭苞似是人名氏<lb/>
湯則巫咸○困學紀聞曰星家有甘石巫咸三家太史<lb/>
　公謂殷啇巫咸攷之書伊陟賛於巫咸作咸乂四篇<lb/>
　又曰在太戊巫咸乂王家孔安國云巫氏也馬融謂<lb/>
　殷之巫也鄭康成謂巫官孔頴逹云咸賢父子並為<lb/>
　大臣必不世作巫官言巫氏是也後漢天文志乃云<lb/>
　湯則巫咸當以書為正<lb/>
<pb n="KR2a0009_WYG_020-14b"/>
以顕天戒明王事焉注攝提熒惑地候見晨附於日也<lb/>
　太白辰星見昏附於月也○<hi>臣召南</hi>按攝提地候熒<lb/>
　惑俱屬陽故曰附於日非謂土木火必附日而行金<lb/>
　水不附日而行也<lb/>
光武下古今注壬寅犯心火星○何焯校本火改大<lb/>
威虜将軍馮駿○<hi>臣召南</hi>按公孫述傳作破虜将軍光<lb/>
　武紀又作威虜将軍馮峻<lb/>
是時西北討公孫述○<hi>臣永祚</hi>按公孫述在西南北字<lb/>
<pb n="KR2a0009_WYG_020-15a"/>
　疑誤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_020-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷二十考證<lb/>
</p>
<p>
</p>
  </div>
</body>
</text>
</TEI>
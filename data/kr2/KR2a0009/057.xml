<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷五十七</head> <lb/>
    <p>
<pb n="KR2a0009_WYG_057-1a"/>
欽定四庫全書<lb/>
　後漢書卷五十七<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　宣張王王杜郭吳承鄭趙列傳第十七<lb/>
　　宣秉傳<lb/>
宣秉字巨公馮翊雲陽人也少修髙節顯名三輔哀平<lb/>
際見王氏據權專政侵削宗室有逆亂萌遂𨼆遯深山<lb/>
<pb n="KR2a0009_WYG_057-1b"/>
州郡連召常稱疾不仕王莽為宰衡辟命不應<hi>周公為太宰伊</hi>
<hi>尹為阿衡莽欲兼之故以為號</hi>及莽簒位又遣使者徴之秉固稱疾病<lb/>
更始即位徴為侍中建武元年拜御史中丞<hi>前書曰御史中丞秦</hi>
<hi>官秩千石在殿中蘭臺掌圖籍秘書外督部刺史内領侍御史紏察百僚</hi>光武特詔御史中<lb/>
丞與司隸校尉尚書令<hi>續漢志曰尚書令一人千石秦官武帝用宦者成帝用士人也</hi>
㑹同並專席而坐故京師號曰三獨坐眀年遷司隸校<lb/>
尉務舉大綱簡略苛細百僚敬之<hi>説文曰苛細草也以喻煩雜也</hi>秉性<lb/>
節約常服布被蔬食瓦器帝嘗幸其府舍見而歎曰楚<lb/>
<pb n="KR2a0009_WYG_057-2a"/>
國二龔不如雲陽宣巨公<hi>二龔謂龔勝字君賔龔舍字君倩二人皆以清苦立節著</hi>
<hi>名事見前書</hi>即賜布帛帳帷什物<hi>周禮幕人掌帷帟幄幕鄭𤣥曰在傍曰帷爾雅曰幬</hi>
<hi>謂之帳軍法五人為伍二五為什則共其器物故通謂生生之具為什物○劉攽曰案帳帷當作帷帳注文先</hi>
<hi>解帷後帳是其次矣</hi>四年拜大司徒司直<hi>司直武帝元狩五年置比二千石掌佐丞相舉</hi>
<hi>不法哀帝元壽二年改丞相為大司徒中興因而不改猶置司直至建武十一年省司直置長史一人署諸曹</hi>
<hi>事至二十七年司徒又去大字見前書及續漢書</hi>所得祿奉輙以收養親族其<lb/>
孤弱者分與田地自無擔石之儲<hi>前書音義曰齊人名小甖為擔今江淮人</hi>
<hi>謂一石為一擔擔音丁濫反</hi>六年卒於官帝敏惜之<hi>○劉攽曰案文敏當作愍</hi>除<lb/>
<pb n="KR2a0009_WYG_057-2b"/>
子彪為郎<hi>東觀記曰彪官至𤣥菟太守</hi>
　　張湛傳<lb/>
張湛字子孝扶風平陵人也矜嚴好禮動止有則居處<lb/>
幽室必自修整雖遇妻子若嚴君焉<hi>易家人卦曰家人有嚴君焉父母之</hi>
<hi>謂也</hi>及在鄉黨詳言正色<hi>詳審/也</hi>三輔以為儀表<hi>儀法也表正也書曰</hi>
<hi>儀表萬邦</hi>人或謂湛偽詐湛聞而笑曰我誠詐也人皆詐惡<lb/>
我獨詐善不亦可乎成哀間為二千石王莽時厯太守<lb/>
都尉建武初為左馮翊在郡修典禮設條教政化大行<lb/>
<pb n="KR2a0009_WYG_057-3a"/>
後告歸平陵望寺門而歩<hi>告請也告歸謂請假歸寺門即平陵縣門也風俗通曰寺</hi>
<hi>者嗣也理事之吏嗣續於其中也</hi>主簿進曰眀府位尊徳重不宜自輕<lb/>
<hi>郡守所居曰府府者尊髙之稱前書韓延壽為東郡太守門卒謂之眀府亦其義也</hi>湛曰禮下公<lb/>
門軾路馬<hi>路大也君所居曰路寢車曰路車馬曰路馬軾車前横木也乗車必正立有所敬則撫軾</hi>
<hi>謂小俛也禮記曰大夫士下公門軾路馬鄭𤣥云所以廣敬</hi>孔子於鄉黨恂恂如也<lb/>
<hi>論語之文也鄭𤣥云恂恂恭順貎也</hi>父母之國所宜盡禮何謂輕哉<hi>史記孔子</hi>
<hi>謂門弟子曰魯墳墓所處父母之國也詩曰惟桑與梓必恭敬止也</hi>五年拜光祿勲<hi>前書光祿</hi>
<hi>勲本名郎中令秦官武帝改焉秋中二千石掌大夫郎中從官</hi>光武臨朝或有惰容湛<lb/>
<pb n="KR2a0009_WYG_057-3b"/>
輙陳諫其失常乗白馬帝每見湛輙言白馬生且復諌<lb/>
矣七年以病乞身拜光祿大夫代王丹為太子太傅及<lb/>
郭后廢<hi>建武十七年廢</hi>因稱疾不朝拜太中大夫居中東門候<lb/>
舍<hi>漢官儀曰洛陽十二門東面三門最北門名上東門次南曰中東門每門校尉一人秩二千石司馬一人</hi>
<hi>秩千石候一人秩六百石候舍蓋候之所居</hi>故時人號曰中東門君帝數存<lb/>
問賞賜後大司徒戴渉被誅<hi>渉字叔平冀州清河人也坐所舉人盗金下獄</hi>帝<lb/>
彊起湛以代之湛至朝堂遺失溲便<hi>溲小便也溲音所流反</hi>因自<lb/>
陳疾篤不能復任朝事遂罷之後數年卒於家<lb/>
<pb n="KR2a0009_WYG_057-4a"/>
　　王丹傳<lb/>
王丹字仲回京兆下邽人也哀平時仕州郡王莽時連<lb/>
徴不至家累千金隠居養志好施周急<hi>周急謂周濟困急也孔子曰君</hi>
<hi>子周急不繼富</hi>每歳農時輙載酒肴於田間候勤者而勞之<hi>東觀</hi>
<hi>記曰載酒肴便於田頭大樹下飲食勸勉之因留其餘酒肴而去</hi>其墯孏者恥不致丹<lb/>
皆兼功自厲<hi>孏與嬾同音力亶反</hi>邑聚相率以致殷富其輕黠游<lb/>
蕩廢業為患者輒曉其父兄使黜責之没者則賻給親<lb/>
自將䕶其有遭喪憂者輙待丹為辦鄉鄰以為常行之<lb/>
<pb n="KR2a0009_WYG_057-4b"/>
十餘年其化大洽風俗以篤丹資性方潔疾惡彊豪時<lb/>
河南太守同郡陳遵闗西之大侠也<hi>遵字孟公杜陵人也見前書</hi>其<lb/>
友人喪親遵為護喪事賻助甚豐丹乃懷縑一匹陳之<lb/>
於主人前曰如丹此縑出自機杼遵聞而有慙色自以<lb/>
知名欲結交於丹丹拒而不許<hi>東觀記曰更始時遵為大司馬出使匃奴過辭</hi>
<hi>於丹丹曰俱遭反覆唯我二人為天所遺今子當之絶域無以相贈贈子以不拜遂揖而别遵甚悦之</hi>㑹<lb/>
前將軍鄧禹西征闗中軍糧乏丹率宗族上麥二千斛<lb/>
禹表丹領左馮翊稱疾不視事免歸後徴為太子少傅<lb/>
<pb n="KR2a0009_WYG_057-5a"/>
時大司徒侯覇欲與交友及丹被徴遣子昱候於道昱<lb/>
迎拜車下丹下荅之昱曰家公欲與君結交何為見拜<lb/>
丹曰君房有是言丹未之許也丹子有同門生喪親家<lb/>
在中山白丹欲往奔慰結侣將行丹怒而撻之<hi>東觀記曰丹怒</hi>
<hi>撻之五十</hi>令寄縑以祠焉<hi>東觀記曰寄帛二匹以祠焉</hi>或問其故丹曰交<lb/>
道之難未易言也世稱管鮑次則王貢<hi>史記曰管夷吾潁上人嘗與鮑</hi>
<hi>叔牙㳺叔牙知其賢管仲貧困嘗欺鮑叔牙鮑叔牙終善遇之管仲曰生我者父母知我者鮑叔前書王吉字</hi>
<hi>子陽貢禹字少翁並瑯琊人也二人相善時人為之語王陽在位貢禹彈冠言其趣舍同也</hi>張陳凶<lb/>
<pb n="KR2a0009_WYG_057-5b"/>
其終蕭朱隙其末<hi>張耳陳餘初為刎頸交後搆隙耳後為漢將兵殺陳餘於泜水之上蕭育</hi>
<hi>字次君朱博字子元二人為友著聞當代後有隙不終故時以交為難並見前書</hi>故知全之者<lb/>
鮮矣時人服其言客初有薦士於丹者因選舉之而後<lb/>
所舉者陷罪丹坐以免客慚懼自絶而丹終無所言尋<lb/>
復徴為太子太傅乃呼客謂曰子之自絶何量丹之薄<lb/>
也不為設食以罰之相待如舊其後遜位卒于家<lb/>
　　王良傳<lb/>
王良字仲子東海蘭陵人也少好學習小夏侯尚書<hi>夏侯</hi>
<pb n="KR2a0009_WYG_057-6a"/>
<hi>建大夏侯勝之從兄子也建受尚書於勝號小夏侯見前書</hi>王莽時稱病不仕教授<lb/>
諸生千餘人建武二年大司馬吳漢辟不應三年徴拜<lb/>
諌議大夫數有忠言以禮進止朝廷敬之遷沛郡太守<lb/>
至蘄縣稱病不之府官屬皆隨就之良遂上疾篤乞骸<lb/>
骨徴拜太中大夫六年代宣秉為大司徒司直在位恭<lb/>
儉妻子不入官舍布被瓦器時司徒史鮑恢以事到東<lb/>
海過候其家而良妻布裙曵柴自田中歸<hi>東觀記曰徒跣曵柴</hi>恢<lb/>
告曰我司徒史也故来受書欲見夫人妻曰妾是也苦<lb/>
<pb n="KR2a0009_WYG_057-6b"/>
掾無書<hi>掾即謂鮑恢司徒之掾史也言勞苦相過更無書信</hi>恢乃下拜歎息而還<lb/>
聞者莫不嘉之後以病歸一歳復徴至滎陽疾篤不任<lb/>
進道乃過其友人友人不肯見曰不有忠言竒謀而取<lb/>
大位何其往来屑屑不憚煩也<hi>揚雄方言曰屑屑不安也秦晉曰屑屑郭景純</hi>
<hi>曰往来貎</hi>遂拒之良慙自後連徴輙稱病詔以𤣥纁聘之遂<lb/>
不應後光武幸蘭陵遣使者問良所疾苦不能言對詔<lb/>
復其子孫邑中徭役卒於家<lb/>
論曰夫利仁者或借仁以從利體義者不期體以合義<lb/>
<pb n="KR2a0009_WYG_057-7a"/>
<hi>此言履行仁義其事雖同原其本心眞偽各異利仁者謂心非好仁但以行仁則於己有利故假借仁道以求</hi>
<hi>利耳若天性自然體合仁義者舉措云為不期於體而㝠然自合禮記曰仁者安仁智者利仁畏罪者彊仁與</hi>
<hi>人同功其仁未可知與人同過其仁則可知</hi>季文子妾不衣帛魯人以為羙<lb/>
談<hi>文子魯卿季孫行父之諡也無衣帛之妾無食粟之馬君子是以知季文子忠於公室相三君矣而無私</hi>
<hi>積可不謂忠乎事見左傳</hi>公孫𢎞身服布被汲黯譏其多詐<hi>公孫𢎞淄川人</hi>
<hi>也武帝時為丞相汲黯曰𢎞以三公而身服布被詐也事見前書</hi>事實未殊而譽毁别<lb/>
議何也將體之與利之異乎宣秉王良處位優重而秉<lb/>
甘疏薄良妻荷薪可謂行過乎儉然當世咨其清人君<lb/>
<pb n="KR2a0009_WYG_057-7b"/>
髙其節豈非臨之以誠哉語曰同言而信則信在言前<lb/>
同令而行則誠在令外不其然乎<hi>眞偽之跡既殊人之信否亦異同言而信</hi>
<hi>謂體仁與利仁二人同出言而人信服其眞者不信其偽者則知信不由言故言信在言前也同令而行意亦</hi>
<hi>同也此皆子思子累徳篇之言故稱語曰</hi>張湛不屑矜偽之誚斯不偽矣<hi>屑猶</hi>
<hi>介也</hi>王丹難於交執之道斯知交矣<lb/>
　　杜林傳<lb/>
杜林字伯山扶風茂陵人也<hi>案杜鄴傳鄴本魏郡繁陽人也武帝時徙茂陵</hi>父<lb/>
鄴成哀間為凉州刺史林少好學沈深家既多書又外<lb/>
<pb n="KR2a0009_WYG_057-8a"/>
氏張竦父子喜文采<hi>鄴字子夏祖父皆至郡守鄴少孤其母張敞女也鄴從敞子吉學得</hi>
<hi>其家書竦即吉之子也博學文雅過於敞見前書</hi>林從竦受學博洽多聞時稱<lb/>
通儒<hi>風俗通曰儒者區也言其區别古今居則玩聖哲之詞動則行典籍之道稽先王之制立當時之事</hi>
<hi>此通儒也若能納而不能出能言而不能行講誦而已無能往来此俗儒也</hi>初為郡吏王莽<lb/>
敗盗賊起林與弟成及同郡范逡孟冀等<hi>逡音七倫反</hi>將細<lb/>
弱俱客河西道逢賊數千人遂掠取財裝禠奪衣服<hi>禠解</hi>
<hi>也音直紙反</hi>拔刃向林等將欲殺之冀仰曰願一言而死將<lb/>
軍知天神乎<hi>言知天道有神乎</hi>赤眉兵衆百萬所向無前而殘<lb/>
<pb n="KR2a0009_WYG_057-8b"/>
賊不道卒至破敗今將軍以數千之衆欲規霸王之事<lb/>
不行仁恩而反遵覆車不畏天乎<hi>賈誼曰前車覆後車誡詩曰不畏于天不</hi>
<hi>媿于人</hi>賊遂釋之俱免於難隗囂素聞林志節深相敬待<lb/>
以為持書平<hi>○劉攽曰案文多一平字蓋舊作治書讀者以平音治字章懷已改作持後人又妄</hi>
<hi>留平字也</hi>後因疾告去辭還禄食囂復欲令彊起遂稱篤囂<lb/>
意雖相望且欲優容之<hi>望猶恨也東觀記曰林寄囂地終不降志辱身至簪蒿席草不</hi>
<hi>食其粟也</hi>乃出令曰杜伯山天子所不能臣諸侯所不能友<lb/>
<hi>禮記曰儒有上不臣天子下不事諸侯愼靜尚寛砥礪廉隅其規為有如此者</hi>盖伯夷叔齊恥<lb/>
<pb n="KR2a0009_WYG_057-9a"/>
食周粟<hi>史記曰伯夷叔齊孤竹君之子也兄弟讓位歸文王後武王東伐紂伯夷叔齊扣馬諌曰父死</hi>
<hi>不葬爰及干戈可謂孝乎以臣伐君可謂仁乎武王平殷亂而二人恥之義不食周粟餓死於首陽山</hi>今<lb/>
且從師友之位須道開通使順所志林雖拘於囂而終<lb/>
不屈節建武六年弟成物故囂乃聽林持喪東歸既遣<lb/>
而悔追令刺客楊賢於隴坻遮殺之賢見林身推鹿車<lb/>
載致弟喪乃歎曰當今之世誰能行義我雖小人何忍<lb/>
殺義士因亡去光武聞林已還三輔乃徴拜侍御史引<lb/>
見問以經書故舊及西州事甚悅之賜車馬衣被羣寮<lb/>
<pb n="KR2a0009_WYG_057-9b"/>
知林以名徳用甚尊憚之京師士大夫咸推其博洽<hi>東觀</hi>
<hi>記曰林與馬援同鄉里素相親厚援從南方還時林馬適死援令子持馬一匹遺林曰朋友有車馬之饋可且</hi>
<hi>以備乏林受之居數月林遣子奉書曰將軍内施九族外有賓客望恩者多林父子兩人食列卿祿常有盈今</hi>
<hi>送錢五萬援受之謂子曰人當以此為法是杜伯山所以勝我也博廣也洽徧也言其所聞見廣大也</hi>河<lb/>
南鄭興東海衛宏等皆長於古學<hi>宏字敬仲在儒林傳</hi>興嘗師事<lb/>
劉歆林既遇之欣然言曰林得興等固諧矣使宏得林<lb/>
且有以益之及宏見林闇然而服濟南徐廵始師事宏<lb/>
後皆更受林學林前於西州得漆書古文尚書一卷常<lb/>
<pb n="KR2a0009_WYG_057-10a"/>
寳愛之雖遭艱困握持不離身出以示宏等曰林流離<lb/>
兵亂常恐斯經將絶何意東海衛子濟南徐生復能傳<lb/>
之是道竟不墜於地也古文雖不合時務然願諸生無<lb/>
悔所學宏廵益重之於是古文遂行眀年大議郊祀制<lb/>
多以為周郊后稷漢當祀堯詔復下公卿議議者僉同<lb/>
帝亦然之林獨以為周室之興祚由后稷漢業特起功<lb/>
不縁堯祖宗故事所冝因循定從林議<hi>東觀記載林議曰當今政卑易</hi>
<hi>行禮簡易從人無愚智思仰漢徳基業特起不因縁堯堯逺於漢人不曉信言提其耳終不説諭后稷近周人</hi>
<pb n="KR2a0009_WYG_057-10b"/>
<hi>所知之又據以興基由其祚詩曰不愆不忘率由舊章宜如舊制以解天下之惑</hi>後代王良為<lb/>
大司徒司直林薦同郡范逡趙秉申屠剛及隴西牛邯<lb/>
等皆被擢用士多歸之十一年司直官罷以林代郭憲<lb/>
為光祿勲内奉宿衛外總三署<hi>三署左右中郎將及五官中郎將皆管郎官也</hi>
<hi>見續漢書</hi>周密敬愼選舉稱平郎有好學者輙見誘進朝夕<lb/>
滿堂十四年羣臣上言古者肉刑嚴重則人畏法令今<lb/>
憲律輕薄故姦軌不勝<hi>左傳曰凡亂在外為姦在内為軌</hi>宜增科禁以<lb/>
防其源詔下公卿林奏曰夫人情挫辱則義節之風損<lb/>
<pb n="KR2a0009_WYG_057-11a"/>
法防繁多則茍免之行興孔子曰導之以政齊之以刑<lb/>
民免而無恥導之以徳齊之以禮有恥且格<hi>皆論語之言也政謂</hi>
<hi>禁令刑謂刑罰格来也言為政之法初訓導之以禁令若有違則整齊之以刑罰則人但免罪而已而無恥慙</hi>
<hi>之心若教導之以道徳整齊之以禮義則人皆有耻慙之心且皆来服</hi>古之眀王深識遠<lb/>
慮動居其厚不務多辟周之五刑不過三千<hi>五刑謂墨劓剕宮大</hi>
<hi>辟也尚書呂刑篇曰五刑之屬三千</hi>大漢初興詳覽失得故破矩為圓斵<lb/>
彫為樸蠲除苛政更立疏網<hi>史記曰漢興破觚而為圓斵彫而為樸號為網漏吞</hi>
<hi>舟之魚觚亦方也老子曰天網恢恢疏而不漏</hi>海内歡欣人懷寛徳及至其後<lb/>
<pb n="KR2a0009_WYG_057-11b"/>
漸以滋章吹毛索疵詆欺無限<hi>老子曰法令滋章盗賊多有前書曰有司吹毛</hi>
<hi>求疵索求也詆欺謂飾非成釁非其本罪</hi>果桃菜茹之饋集以成臧小事無<lb/>
妨於義以為大戮故國無㢘士家無完行至於法不能<lb/>
禁令不能止上下相遁為敝彌深<hi>遁猶回避也前書曰上下相匿以文避法</hi>
<hi>焉</hi>臣愚以為宜如舊制不合翻移帝從之後皇太子彊<lb/>
求乞自退封東海王故重選官屬以林為王傅從駕南<lb/>
廵狩時諸王傅數被引命或多交逰不得應詔唯林守<lb/>
愼有召必至餘人雖不見譴而林特受賞賜又辭不敢<lb/>
<pb n="KR2a0009_WYG_057-12a"/>
受帝益重之<hi>東觀記曰王又以師數加饋遺林不敢受常辭以道上稟假有餘若以車重無所置</hi>
<hi>之</hi>明年代丁恭為少府<hi>恭字子然山陽人在儒林傳</hi>二十二年復為<lb/>
光祿勲頃之代朱浮為大司空博雅多通稱為任職相<lb/>
明年薨帝親自臨喪送葬除子喬為郎詔曰公侯子孫<lb/>
必復其始<hi>左氏傳晉大夫辛膠之言</hi>賢者之後宜宰城邑其以喬為<lb/>
丹水長<hi>丹水縣屬南陽</hi>
論曰夫威彊以自禦力損則身危飾詐以圖已詐窮則<lb/>
道屈而忠信篤敬蠻貊行焉者誠以德之感物厚矣<hi>論語</hi>
<pb n="KR2a0009_WYG_057-12b"/>
<hi>曰子張問行子曰言忠信行篤敬雖蠻貊之邦行矣</hi>故趙孟懷忠匹夫成其仁<hi>趙孟</hi>
<hi>晋大夫趙盾也左傳曰晉靈公不君趙盾驟諌之靈公患焉使鉏麑賊之晨往寢門闢矣盛服將朝尚早坐而</hi>
<hi>假寐麑退而言曰不忘恭敬民之主也賊民之主不忠棄君之命不信有一於此不如死也觸槐而死趙盾遂</hi>
<hi>得全論語曰有殺身以成仁無求生以害仁</hi>杜林行義烈士假其命易曰人<lb/>
之所助者順有不誣矣<hi>易繫辭曰天之所助者信人之所助者順不誣言必蒙天人之</hi>
<hi>助也</hi>
　　郭丹傳<lb/>
郭丹字少卿南陽穰人也父稚成帝時為廬江太守有<lb/>
<pb n="KR2a0009_WYG_057-13a"/>
清名丹七歳而孤小心孝順後母哀憐之為鬻衣裝買<lb/>
産業<hi>鬻賣也</hi>後從師長安買符入函谷闗<hi>符即繻也前書音義曰舊出入</hi>
<hi>闗皆用傳傳煩因裂繻帛分持後復出合之以為符信買符非眞符也東觀記曰丹從宛人陳洮買入闗符既</hi>
<hi>入關封符乞人也</hi>乃慨然歎曰丹不乗使者車終不出關<hi>續漢志曰</hi>
<hi>諸侯使車皆朱班輪四輻赤衡軛</hi>旣至京師常為都講諸儒咸敬重之<lb/>
大司馬嚴尤請丹辭病不就王莽又徴之遂與諸生逃<lb/>
於北地更始二年三公舉丹賢能徴為諌議大夫持節<lb/>
使歸南陽安集受降丹自去家十有二年果乘髙車出<lb/>
<pb n="KR2a0009_WYG_057-13b"/>
闗如其志焉更始敗諸將悉歸光武並獲封爵丹獨保<lb/>
平氏不下為更始發喪衰絰盡哀<hi>喪服斬衰裳上曰衰下曰裳麻在首要皆</hi>
<hi>曰絰首絰象緇布冠要絰象大帶絰之言實衰之言摧明中實摧痛也平氏縣名屬南陽郡</hi>建武二<lb/>
年遂潛逃去敝衣間行渉歴險阻求謁更始妻子奉還<lb/>
節傳因歸鄉里太守杜詩請為功曹丹薦鄉人長者自<lb/>
代而去詩乃歎曰昔明王興化卿士讓位<hi>毛萇詩傳曰虞芮之君爭</hi>
<hi>田相謂曰西伯仁人也盍往質焉乃相與朝周至其朝士讓為大夫大夫讓為卿二國君乃慙而退</hi>今功<lb/>
曹推賢可謂至徳勑以丹事編署黄堂以為後法<hi>黄堂太守</hi>
<pb n="KR2a0009_WYG_057-14a"/>
<hi>之㕔事</hi>十三年大司馬呉漢辟舉髙第再遷并州牧有清<lb/>
平稱轉使匃奴中郎將遷左馮翊永平三年代李訢為<lb/>
司徒在朝㢘直公正與侯霸杜林張湛郭伋齊名相善<lb/>
眀年坐考隴西太守鄧融事無所據䇿免五年卒於家<lb/>
時年八十七以河南尹范遷有清行代為司徒遷字子<lb/>
廬沛國人初為漁陽太守以智略安邊匃奴不敢入界<lb/>
及在公輔有宅數畝田不過一頃復推與兄子其妻嘗<lb/>
謂曰君有四子而無立錐之地<hi>史記楚優孟曰孫叔敖子無立錐之地</hi>可<lb/>
<pb n="KR2a0009_WYG_057-14b"/>
餘奉祿以為後世業遷曰吾備位大臣而蓄財求利何<lb/>
以示後世在位四年薨家無擔石焉後顯宗因朝㑹問<lb/>
群臣郭丹家今何如宗正劉匡對曰昔孫叔敖相楚馬<lb/>
不秣粟妻不衣帛子孫竟蒙寢邱之封<hi>孫叔敖楚莊王之相也期思縣</hi>
<hi>人史記曰楚之處士虞邱相進之相楚上下和合吏無姦邪遂霸諸侯吕覽曰叔敖將死戒其子曰王數封我</hi>
<hi>矣吾不受也我死王則封汝必無受利地楚越之間有寢邱者此其地不利而名甚惡可長有者唯此也孫叔</hi>
<hi>敖死王以羙地封其子其子辭請寝邱至今不失寢邱縣名後漢改為固始今光州固始縣也有孫叔敖祠焉</hi>
丹出典州郡入為三公而家無遺産子孫困匱帝乃下<lb/>
<pb n="KR2a0009_WYG_057-15a"/>
南陽訪求其嗣長子宇官至常山太守少子濟趙相<lb/>
　　呉良傳<lb/>
吳良字大儀齊國臨淄人也初為郡吏<hi>東觀記曰良為郡議曹掾</hi>歳<lb/>
旦與掾史入賀門下掾王望舉觴上壽謟稱太守功徳<lb/>
<hi>東觀記曰王望言曰齊郡敗亂遭離盗賊不聞雞鳴犬吠之音明府視事五年土地開闢盗賊滅息五穀豐熟</hi>
<hi>家給人足今日歳首請上雅壽掾史皆稱萬歳</hi>良於下坐勃然進曰望佞邪之<lb/>
人欺謟無狀願勿受其觴<hi>東觀記曰良時跪曰門下掾佞謟明府勿受其觴盜賊未</hi>
<hi>盡人庶困乏今良曹掾尚無絝望曰議曹惰窳自無絝寧足為不家給人足邪太守曰此生言是賜良鰒魚百</hi>
<pb n="KR2a0009_WYG_057-15b"/>
<hi>枚也</hi>太守歛容而止讌罷轉良為功曹恥以言受進終不<lb/>
肯謁時驃騎將軍東平王蒼聞而辟之署為西曹蒼甚<lb/>
相敬愛上疏薦良曰臣聞為國所重必在得人報恩之<lb/>
義莫大薦士竊見臣府西曹掾齊國吳良資質敦固公<lb/>
方廉恪躬儉安貧白首一節<hi>言雖耆耄志節不衰</hi>又治尚書學通<lb/>
師法<hi>東觀記曰良習大夏侯尚書</hi>經任博士行中表儀宜備宿衛以<lb/>
輔聖政臣蒼榮寵絶矣憂責深大<hi>絶猶極也</hi>私慕公叔同升<lb/>
之義懼於臧文竊位之罪<hi>公叔文子衛大夫公孫拔之謚也文子家臣名僎操行與</hi>
<pb n="KR2a0009_WYG_057-16a"/>
<hi>文子同文子乃升進之於公與之同為大夫臧文仲魯大夫臧孫辰也時栁下惠為士師文仲知其賢而不進</hi>
<hi>達之孔子譏之曰臧文仲其竊位者與知柳下之賢而不與立事並見論語也</hi>敢秉愚瞽犯冒<lb/>
嚴禁顯宗以示公卿曰前以事見良鬚髮皓然衣冠甚<lb/>
偉夫薦賢助國宰相之職蕭何舉韓信設壇而拜不復<lb/>
考試<hi>蕭何薦韓信于髙祖曰陛下必欲爭天下非信無可與計者漢王於是設壇塲拜信為大將軍見前</hi>
<hi>書</hi>今以良為議郎永平中車駕近出而信陽侯隂就干<lb/>
突禁衛車府令徐匡鉤就車收御者送獄<hi>鉤留也</hi>詔書譴<lb/>
匡匡乃自繫良上言曰信陽侯就倚恃外戚干犯乗輿<lb/>
<pb n="KR2a0009_WYG_057-16b"/>
無人臣禮為大不敬匡執法守正反下於理臣恐聖化<lb/>
由是而弛<hi>弛廢也</hi>帝雖赦匡猶左轉良為即邱長<hi>即邱縣名屬東</hi>
<hi>海郡即左氏傳之祝邱也故城在今沂州臨沂縣東南</hi>後遷司徒長史<hi>哀帝改丞相為大司</hi>
<hi>徒司直仍舊中興因之不改建武十一年省司直置長史</hi>每處大議輙據經典不希<lb/>
㫖偶俗以徼時譽<hi>希猶瞻望也</hi>後坐事免復拜議郎卒於官<lb/>
　　承宫傳<lb/>
承宫字少子<hi>世本承姓衛大夫成叔承之後也</hi>琅邪姑幕人也少孤年<lb/>
八歳為人牧豕鄉里徐子盛者以春秋經授諸生數百<lb/>
<pb n="KR2a0009_WYG_057-17a"/>
人宫過息廬下樂其業因就聽經遂請留門下<hi>續漢書曰宫過</hi>
<hi>徐子盛好之因棄其豬而留聽經豬主怪其不還求索得宫欲笞之門下生共禁止因留之</hi>為諸生<lb/>
拾薪執苦數年勤學不倦<hi>續漢書曰宮嘗出行得虎所殺鹿持歸肉分門下取皮上</hi>
<hi>師師不受宫因棄之人問其故宫曰既已與人義不可復取</hi>經典既眀乃歸家教授<lb/>
遭天下喪亂遂將諸生避地漢中後與妻子之䝉隂山<lb/>
<hi>䝉隂縣名屬太山郡有蒙山在今沂州新泰縣東南</hi>肆力耕種禾黍將熟人有認<lb/>
之者宫不與計推之而去由是顯名三府更辟皆不應<lb/>
<hi>三府謂太尉司徒司空府</hi>永平中徵詣公車車駕臨辟雍召宫拜博<lb/>
<pb n="KR2a0009_WYG_057-17b"/>
士遷左中郎將數納忠言陳政論議切慤朝臣憚其節<lb/>
名播匃奴時北單于遣使求得見宫顯宗勑自整飾宫<lb/>
對曰夷狄眩名非識實者也臣狀醜不可以示逺宜選<lb/>
有威容者<hi>續漢書曰夷狄聞臣虚稱故欲見臣臣醜陋形寢不如選長大有威容者示之也</hi>帝<lb/>
乃以大鴻臚魏應代之十七年拜侍中祭酒建初元年<lb/>
卒肅宗褒歎賜以冡地妻上書乞歸葬鄉里復賜錢三<lb/>
十萬<hi>續漢書曰宫子疊官至濟隂太守</hi>
　　鄭均傳<lb/>
<pb n="KR2a0009_WYG_057-18a"/>
鄭均字仲虞東平任城人也少好黄老書兄為縣吏<hi>東觀</hi>
<hi>記曰兄仲為縣游徼</hi>頗受禮遺均數諌止不聼則脫身為傭歳餘<lb/>
得錢帛歸以與兄曰物盡可復得為吏坐臧終身捐棄<lb/>
兄感其言遂為㢘潔均好義篤實養寡嫂孤兒恩禮敦<lb/>
至<hi>東觀記曰均失兄養孤兒兄子甚篤已冠娶妻出令别居並門盡推財與之使得一尊其母然後隨䕶視</hi>
<hi>賑給之</hi>常稱疾家庭不應州郡辟召郡將欲必致之使縣<lb/>
令譎將詣門<hi>譎詐也</hi>既至卒不能屈均於是客於濮陽<hi>濮陽</hi>
<hi>今濮州縣</hi>建初三年司徒鮑昱辟之後舉直言並不詣六年<lb/>
<pb n="KR2a0009_WYG_057-18b"/>
公車特徴再遷尚書數納忠言肅宗敬重之後以病乞<lb/>
骸骨拜議郎告歸因稱病篤帝賜以衣冠<hi>東觀記曰均遣子英奉章</hi>
<hi>詣闕詔召見英問均所苦賜以冠幘錢布</hi>元和元年詔告廬江太守東平相<lb/>
曰<hi>以毛義廬江人鄭均東平人故告二郡守相也</hi>議郎鄭均束修安貧恭儉節<lb/>
整前在機密以病致仕守善貞固黄髮不怠又前安邑<lb/>
令毛義躬履遜讓比徴辭病淳潔之風東州稱仁書不<lb/>
云乎章厥有常吉哉<hi>章眀也吉善也言為天子當眀顯其有常徳者優其禀餼則政之善</hi>
<hi>也尚書咎繇謨之言</hi>其賜均義榖各千斛常以八月長吏存問賜<lb/>
<pb n="KR2a0009_WYG_057-19a"/>
羊酒顯茲異行<hi>東觀記曰賜羊一頭酒二斗終其身問遺賢良必以八月諸物老成故順其時</hi>
<hi>氣助養育之也故月令仲秋之月養衰老授几杖行糜粥飲食鄭𤣥注云助老氣也</hi>眀年帝東廵<lb/>
過任城乃幸均舍勑賜尚書祿以終其身<hi>續漢志曰尚書秩六百石</hi>
<hi>祿毎月七十石</hi>時人號為白衣尚書永元中卒于家<lb/>
　　趙典傳<lb/>
趙典字仲經蜀郡成都人也父戒為太尉<hi>謝承書曰典太尉戒之叔</hi>
<hi>子也</hi>桓帝立以定䇿封厨亭侯典少篤行隱約<hi>𨼆猶靜也約儉也</hi>
博學經書弟子自遠方至<hi>謝承書曰典學孔子七經河圖洛書内外藝術靡不貫綜</hi>
<pb n="KR2a0009_WYG_057-19b"/>
<hi>受業者百有餘人</hi>建和初四府表薦<hi>四府太尉司徒司空大將軍府也謝承書曰典性眀</hi>
<hi>達志節清亮益州舉茂才以病辭太尉黄瓊胡廣舉有道方正皆不應桓帝公車徴對䇿為諸儒之表</hi>徵<lb/>
拜議郎侍講禁内再遷為侍中時帝欲廣開鴻池典諌<lb/>
曰鴻池汎溉已且百頃猶復増而深之非所以崇唐虞<lb/>
之約己遵孝文之愛人也帝納其言而止<hi>墨子曰堯舜堂髙三尺土</hi>
<hi>階三等茅茨不剪采椽不斵飯土簋歠土鉶糲粱之飯藜藿之羮夏日葛衣冬日鹿裘是約己也文帝嘗欲作</hi>
<hi>露臺召匠計之曰直百金帝曰百金中人十家之産何以臺為宮室苑囿無所増益有不便輙㢮以利人是愛</hi>
<hi>人也</hi>父卒襲封出為𢎞農太守轉右扶風公事去官徴拜<lb/>
<pb n="KR2a0009_WYG_057-20a"/>
城門校尉轉將作大匠遷少府又轉大鴻臚時恩澤諸<lb/>
侯以無勞受封羣臣不悅而莫敢諌典獨奏曰夫無功<lb/>
而賞勞者不勸上忝下辱亂象干度<hi>左傳曰國無政不用善則自取謫於</hi>
<hi>日月之災故政不可不愼務三而已一曰擇人二曰因人三曰從時前書曰成帝時同日封王氏五侯其日天</hi>
<hi>氣赤黄霧四塞哀帝封丁傅日亦然是不用善人則亂象干度</hi>且髙祖之誓非功臣不<lb/>
封<hi>史記功臣侯表曰髙祖與功臣約曰非劉氏不王非有功不侯不如是天下共擊之</hi>宜一切削<lb/>
免爵土以存舊典帝不從頃之轉太僕遷太常朝廷每<lb/>
有灾異疑議輙諮問之<hi>謝承書曰天子宗典道懿尊為國師位特進七為列卿寢布被</hi>
<pb n="KR2a0009_WYG_057-20b"/>
<hi>食用瓦器也</hi>典據經正對無所曲折每得賞賜輙分與諸生<lb/>
之貧者後以諌争違旨免官就國㑹帝崩時禁藩國諸<lb/>
侯不得奔弔典慨然曰身從衣褐之中致位上列<hi>褐織毛布</hi>
<hi>之衣貧者所服</hi>且烏鳥反哺報徳况於士邪<hi>小爾雅曰純黒而反哺者謂之烏春</hi>
<hi>秋元命包曰烏孝鳥也</hi>遂解印綬符䇿付縣而馳到京師州郡及<lb/>
大鴻臚並執處其罪而公卿百寮嘉典之義表請以租<lb/>
自贖詔書許之再遷長樂少府衛尉公卿復表典篤學<lb/>
博聞宜備國師㑹病卒<hi>謝承書曰靈帝即位典與竇武王暢陳蕃等謀共誅中常侍曹</hi>
<pb n="KR2a0009_WYG_057-21a"/>
<hi>節侯覽趙忠等皆下獄自殺不言病卒</hi>使者弔祠竇太后復遣使兼贈印<lb/>
綬諡曰獻侯典兄子謙謙弟温相繼為三公謙字彦信<lb/>
初平元年代黄琬為太尉獻帝遷都長安以謙行車騎<lb/>
將軍<hi>文劉攽曰案  少一事字</hi>為前置眀年病罷復為司隸校尉車<lb/>
師王侍子為董卓所愛數犯法謙收殺之卓大怒殺都<lb/>
官從事而素敬憚謙故不加罪轉為前將軍遣擊白波<lb/>
賊有功封郫侯<hi>郫音盤眉反</hi>李傕殺司徒王允復代允為司<lb/>
徒數月病免拜尚書令是年卒謚曰忠侯温字子柔初<lb/>
<pb n="KR2a0009_WYG_057-21b"/>
為京兆郡丞<hi>前書三輔丞武帝元鼎四年置秩六百石</hi>歎曰大丈夫當雄飛<lb/>
安能雌伏遂棄官去遭歳大飢散家糧以賑窮餓所活<lb/>
萬餘人獻帝西遷都為侍中同輿輦至長安封江南亭<lb/>
侯代楊彪為司空免頃之復為司徒錄尚書事時李傕<lb/>
與郭氾相攻傕遂虜掠禁省劫帝幸北塢外内隔絶傕<lb/>
素疑溫不與己同乃内溫於塢中又欲移乗輿於黄白<lb/>
城温與傕書曰公前託為董公報讐然實屠陷王城殺<lb/>
戮大臣天下不可家見而戸説也今與郭氾爭睚眥之<lb/>
<pb n="KR2a0009_WYG_057-22a"/>
隙以成千鈞之讐<hi>睚眥解見竇融傳三十斤為鈞言其重</hi>人在塗炭各不<lb/>
聊生曾不改悟遂成禍亂朝廷仍下眀詔欲令和解上<lb/>
命不行威澤日損而復欲移轉乗輿更幸非所此誠老<lb/>
夫所不達也於易一為過再為渉三而弗改滅其頂凶<lb/>
<hi>滅没也周易大過上六曰過渉滅頂凶王弼曰處大過之極過之甚者也渉難過甚故至於滅頂凶也</hi>不<lb/>
如早共和解引軍還屯上安萬乗下全人民豈不幸甚<lb/>
傕大怒欲遣人殺溫董卓從弟應溫故掾也諌之數日<lb/>
乃獲免溫從車駕都許建安十三年以辟司空曹操子<lb/>
<pb n="KR2a0009_WYG_057-22b"/>
丕為掾操怒奏溫辟忠臣子弟選舉不實免官是歳卒<lb/>
年七十二<lb/>
贊曰宣鄭二王奉身清方杜林據古張湛矜莊典以義<lb/>
黜<hi>謂棄郡奔喪以租贖罪也</hi>官由徳揚大儀鵠髮見表憲王<hi>鵠髮白髮也</hi>
少卿致仕終乗髙箱<lb/>
　<lb/>
　<lb/>
　後漢書卷五十七<lb/>
<pb n="KR2a0009_WYG_057-23a"/>
　後漢書卷五十七考證<lb/>
吳良傳私慕公叔同升之義注公叔文子衛大夫公孫<lb/>
　拔之諡也○拔字監本誤作枝今從宋本作拔<hi>臣㑹</hi>
　<hi>汾</hi>按毛竒齡論語稽求篇曰公叔文子名公叔發注<lb/>
　疏古本孔安國注作公叔拔此據世本衛獻公孫公<lb/>
　叔拔若公孫枝是秦大夫字子桑秦穆公時臣非文<lb/>
　子矣相傳明代國學生有罰修十三經注疏壊板者<lb/>
　以枝拔形相近隂改拔作枝以傅㑹朱註至今莫辨<lb/>
<pb n="KR2a0009_WYG_057-23b"/>
　今此傳注宋本尚作拔竒齡之言益信而有徴矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷五十七考證<lb/>
</p>
<p>
</p>
  </div>
</body>
</text>
</TEI>
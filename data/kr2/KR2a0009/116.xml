<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十六</head> <lb/>
    <p>
<pb n="KR2a0009_WYG_116-1a"/>
欽定四庫全書<lb/>
　後漢書卷一百十六<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　南蠻西南夷傳第七十六<lb/>
　　南蠻<lb/>
昔高辛氏有犬戎之寇<hi>高辛帝嚳</hi>帝患其侵暴而征伐不剋<lb/>
乃訪募天下有能得犬戎之將吳將軍頭者購黄金千<lb/>
<pb n="KR2a0009_WYG_116-1b"/>
鎰邑萬家又妻以少女時帝有畜狗其毛五采名曰槃<lb/>
瓠<hi>魏畧曰高辛氏有老婦居王室得耳疾挑之乃得物大如繭婦人盛瓠中覆之以槃俄頃化為犬其文五</hi>
<hi>色因名槃瓠</hi>下令之後槃瓠遂銜人頭造闕下羣臣怪而診<lb/>
之乃吳將軍首也<hi>診候視也</hi>帝大喜而計槃瓠不可妻之以<lb/>
女又無封爵之道議欲有報而未知所宜女聞之以為<lb/>
帝皇下令不可違信因請行帝不得已乃以女配槃瓠<lb/>
槃瓠得女負而走入南山止石室中所處險絶人跡不<lb/>
至<hi>今辰州盧溪縣西有武山黄閔武陵記曰山高可萬仞山半有槃瓠石室可容數萬人中有石牀槃瓠行</hi>
<pb n="KR2a0009_WYG_116-2a"/>
<hi>跡今案山窟前有石羊石獸古跡奇異尤多望石窟大如三間屋遙見一石仍似狗形蠻俗相傳云是槃瓠象</hi>
<hi>也</hi>於是女解去衣裳為僕鑒之結著獨力之衣<hi>僕鑒獨力皆未</hi>
<hi>詳流俗本或有改鑒字為䜿者妄穿鑿也結音髻</hi>帝悲思之遣使尋求輒遇風<lb/>
雨震晦使者不得進經三年生子一十二人六男六女<lb/>
槃瓠死後因自相夫妻織績木皮染以草實好五色衣<lb/>
服製裁皆有尾形<hi>干寳晉紀曰武陵長沙廬江郡夷槃瓠之後也雜處五溪之内憑山</hi>
<hi>阻險每每常為害糅雜魚肉叩槽而號以祭槃瓠俗稱赤髀横裙即其子孫</hi>其母後歸以狀<lb/>
白帝於是使迎致諸子衣裳斑蘭語言侏離<hi>侏離蠻夷語聲也</hi>
<pb n="KR2a0009_WYG_116-2b"/>
好入山壑不樂平曠帝順其意賜以名山廣澤其後滋<lb/>
蔓號曰蠻夷外癡内黠安土重舊以先父有功母帝之<lb/>
女田作賈販無關梁符傳租稅之賦<hi>優寵之故蠲其賦役也荆州記曰沅</hi>
<hi>陵縣居酉口有上就武陽二鄉唯此是槃瓠子孫狗種也二鄉在武溪之北</hi>有邑君長皆賜<lb/>
印綬冠用獺皮名渠帥曰精夫相呼為姎徒<hi>說文曰姎女人自稱</hi>
<hi>姎我也音胡朗反此已上並見風俗通也</hi>今長沙武陵蠻是也其在唐虞與<lb/>
之要質故曰要服夏商之時漸為邊患逮于周世黨衆<lb/>
彌盛宣王中興乃命方叔南伐蠻方詩人所謂蠻荆來<lb/>
<pb n="KR2a0009_WYG_116-3a"/>
威者也又曰蠢爾蠻荆大邦為讎<hi>毛詩小雅序曰采芑宣王南征也薄言采</hi>
<hi>芑于彼新田顯允方叔振旅闐闐蠢爾蠻荆大邦為讎注云方叔卿士命而為將也</hi>明其黨衆繁<lb/>
多是以抗敵諸夏也平王東遷蠻遂侵暴上國晉文侯<lb/>
輔政乃率蔡共侯擊破之<hi>晉文侯仇也</hi>至楚武王時蠻與羅<lb/>
子共敗楚師殺其將屈瑕<hi>左傳楚屈瑕伐羅及鄢亂次以濟其水遂無次且不設備</hi>
<hi>羅與盧戎兩軍之大敗之莫敖縊于荒谷羣帥囚于冶父也</hi>莊王初立<hi>莊王名旅桓王之子</hi>民<lb/>
飢兵弱復為所寇楚師既振然後乃服自是遂屬於楚<lb/>
鄢陵之役蠻與恭王合兵擊晉<hi>左傳晉楚戰于鄢陵晉卻至曰楚二卿相惡王</hi>
<pb n="KR2a0009_WYG_116-3b"/>
<hi>卒以舊鄭陳而不整蠻軍而不陳也</hi>及吳起相悼王南幷蠻越遂有洞庭<lb/>
蒼梧秦昭王使白起伐楚畧取蠻夷始置黔中郡漢興<lb/>
改為武陵<hi>黔中故城在今辰州沅陵縣西</hi>歲令大人輸布一匹小口二<lb/>
丈是謂賨布<hi>說文曰南蠻賦也賨牂冬反</hi>雖時為寇盜而不足為郡<lb/>
國患光武中興武陵蠻夷特盛建武二十三年精夫相<lb/>
單程等據其險隘大寇郡縣遣武威將軍劉尚發南郡<lb/>
長沙武陵兵萬餘人乘舩泝沅水入武谿擊之<hi>沅水出牂柯故</hi>
<hi>且蘭東北經辰州潭州岳州經洞庭湖入江也</hi>尚輕敵入險山深水疾舟舩不<lb/>
<pb n="KR2a0009_WYG_116-4a"/>
得上蠻氏知尚糧少入遠又不曉道徑遂屯聚守險尚<lb/>
食盡引還蠻緣路徼戰尚軍大敗悉為所没二十四年<lb/>
相單程等下攻臨沅遣謁者李嵩中山太守馬成擊之<lb/>
不能剋明年春遣伏波將軍馬援中郎將劉匡馬武孫<lb/>
永等將兵至臨沅擊破之單程等飢困乞降會援病卒<lb/>
謁者宗均聽悉受降為置吏司羣蠻遂平肅宗建初元<lb/>
年武陵澧中蠻陳從等反叛入零陽蠻界<hi>零陽縣屬武陵郡</hi>其<lb/>
冬零陽蠻五里精夫為郡擊破從從等皆降三年冬漊<lb/>
<pb n="KR2a0009_WYG_116-4b"/>
中蠻覃兒健等復反<hi>漊水名源出今澧州崇義縣</hi>攻燒零陽作唐孱<lb/>
陵界中<hi>作唐縣屬武陵郡孱陵縣故城在今荆州公安縣西南孱音仕顔反</hi>明年春發荆<lb/>
州七郡及汝南潁川弛刑徒吏士五千餘人拒守零陽<lb/>
募充中五里蠻精夫不叛者四千人擊澧中賊<hi>充縣屬武陵郡</hi>
<hi>充音衝</hi>五年春覃兒健等請降不許郡因進兵與戰於宏<lb/>
下大破之斬兒健首餘皆棄營走還漊中復遣乞降乃<lb/>
受之於是罷武陵屯兵賞賜各有差和帝永元四年冬<lb/>
漊中澧中蠻潭戎等反燔燒郵亭殺畧吏民郡兵擊破<lb/>
<pb n="KR2a0009_WYG_116-5a"/>
降之安帝元初二年澧中蠻以郡縣徭稅失平懷怨恨<lb/>
遂結充中諸種二千餘人攻城殺長吏州郡募五里蠻<lb/>
六亭兵追擊破之皆散降賜五里六亭渠帥金帛各有<lb/>
差明年秋漊中澧中蠻四千人並為盜賊又零陵蠻羊<lb/>
孫陳湯等千餘人<hi>零陽縣屬武陵郡也</hi>著赤幘稱將軍燒官寺抄<lb/>
掠百姓州郡募善蠻討平之順帝永和元年武陵太守<lb/>
上書以蠻夷率服可比漢人増其租賦議者皆以為可<lb/>
尚書令虞詡獨奏曰自古聖王不臣異俗非德不能及<lb/>
<pb n="KR2a0009_WYG_116-5b"/>
威不能加知其獸心貪婪難率以禮是故羇縻而綏撫<lb/>
之附則受而不逆叛則棄而不追先帝舊典貢税多少<lb/>
所由來久矣今猥增之必有怨叛計其所得不償所費<lb/>
必有後悔帝不從其冬澧中漊中蠻果爭貢布非舊約<lb/>
遂殺鄉吏舉種反叛明年春蠻一萬人圍充城八千人<lb/>
寇夷道遣武陵太守李進討破之斬首數百級餘皆降<lb/>
服進乃簡選良吏得其情和在郡九年梁太后臨朝下<lb/>
詔增進秩二千石賜錢二十萬桓帝元嘉元年秋武陵<lb/>
<pb n="KR2a0009_WYG_116-6a"/>
蠻詹山等四千餘人反叛拘執縣令屯結深山至永興<lb/>
元年太守應奉以恩信招誘皆悉降散永壽三年十一<lb/>
月長沙蠻反叛屯益陽至延熹三年秋遂抄掠郡界衆<lb/>
至萬餘人殺傷長吏又零陵蠻入長沙冬武陵蠻六千<lb/>
餘人寇江陵荆州刺史劉度謁者馬睦南郡太守李肅<lb/>
皆奔走肅主簿胡爽扣馬首諫曰蠻夷見郡無儆備故<lb/>
敢乘間而進明府為國大臣連城千里舉旄鳴鼓應聲<lb/>
十萬奈何委符守之重而為逋逃之人乎肅拔刃向爽<lb/>
<pb n="KR2a0009_WYG_116-6b"/>
曰掾促去太守今急何暇此計爽抱馬固諫肅遂殺爽<lb/>
而走帝聞之徵肅棄市度睦減死一等復爽門閭拜家<lb/>
一人為郎於是以右校令度尚為荆州刺史討長沙賊<lb/>
平之又遣車騎將軍馮緄討武陵蠻並皆降散軍還賊<lb/>
復寇桂陽太守廖祈奔走<hi>廖音力弔反</hi>武陵蠻亦更攻其郡<lb/>
太守陳奉率吏人擊破之斬首三千餘級降者二千餘<lb/>
人至靈帝中平三年武陵蠻復叛寇郡界州郡擊破之<lb/>
禮記稱南方曰蠻雕題交阯其俗男女同川而浴故曰<lb/>
<pb n="KR2a0009_WYG_116-7a"/>
交阯<hi>題額也雕之謂刻其肌以丹青湼也</hi>其西有噉人國生首子輙解而<lb/>
食之謂之宜弟味㫖則以遺其君君喜而賞其父取妻<lb/>
美則讓其兄今烏滸人是也<hi>萬震南州異物志曰烏滸地名也在廣州之南交州</hi>
<hi>之北恒出道間伺候行旅輙出擊之利得人食之不貪其財貨並以其肉為肴葅又取其髑髏破之以飲酒以</hi>
<hi>人掌趾為珍異以食老也</hi>交阯之南有越裳國周公居攝六年制禮<lb/>
作樂天下和平越裳以三象重譯而獻白雉曰道路悠<lb/>
遠山川岨深音使不通故重譯而朝成王以歸周公公<lb/>
曰德不加焉則君子不饗其質<hi>質亦贄也</hi>政不施焉則君子<lb/>
<pb n="KR2a0009_WYG_116-7b"/>
不臣其人吾何以獲此賜也其使請曰吾受命吾國之<lb/>
黄耉<hi>爾雅曰黄髪鮐背耉老壽也</hi>曰久矣天之無烈風雷雨<hi>尚書大傳作别</hi>
<hi>風淮雨</hi>意者中國有聖人乎有則盍往朝之周公乃歸之<lb/>
於王<hi>事見尚書大傳</hi>稱先王之神致以薦于宗廟周德旣衰於<lb/>
是稍絶及楚子稱霸朝貢百越秦幷天下威服蠻夷始<lb/>
開領外置南海桂林象郡漢興尉佗自立為南越王傳<lb/>
國五世<hi>前書南粤王趙佗眞定人也秦時為南海尉佗孫胡胡子嬰齊嬰齊子興也</hi>至武帝<lb/>
元鼎五年遂滅之分置九郡交阯刺史領焉其珠崖儋<lb/>
<pb n="KR2a0009_WYG_116-8a"/>
耳二郡在海洲上東西千里南北五百里其渠帥貴長<lb/>
耳皆穿而縋之垂肩三寸武帝末珠崖太守會稽孫幸<lb/>
調廣幅布獻之蠻不堪役遂攻郡殺幸幸子豹合率善<lb/>
人還復破之自領郡事討擊餘黨連年乃平豹遣使封<lb/>
還印綬上書言狀制詔即以豹為珠崖太守<hi>即就也</hi>威政<lb/>
大行獻命歲至中國貪其珍賂漸相侵侮故率數歲一<lb/>
反元帝初元三年遂罷之凡立郡六十五歲逮王莽輔<lb/>
政元始二年日南之南黄支國來獻犀牛凡交阯所統<lb/>
<pb n="KR2a0009_WYG_116-8b"/>
雖置郡縣而言語各異重譯乃通人如禽獸長㓜無别<lb/>
項髻徒跣<hi>為髻於項上也</hi>以布貫頭而著之後頗徙中國罪人<lb/>
使雜居其間乃稍知言語漸見禮化光武中興錫光為<lb/>
交阯任延守九眞於是教其耕稼制為冠履初設媒娉<lb/>
始知姻娶建立學校導之禮義建武十二年九眞徼外<lb/>
蠻里張游<hi>里蠻之别號今呼為俚人</hi>率種人慕化内屬封為歸漢里<lb/>
君明年南越徼外蠻夷獻白雉白莵至十六年交阯女<lb/>
子徵側及其妹徵貳反攻郡徵側者麊泠縣雒將之女<lb/>
<pb n="KR2a0009_WYG_116-9a"/>
也<hi>麊音莫支反泠音零</hi>嫁為朱䳒人詩索妻甚雄勇交阯太守蘇<lb/>
定以法繩之側忿故反於是九眞日南合浦蠻里皆應<lb/>
之凡畧六十五城自立為王交阯刺史及諸太守僅得<lb/>
自守光武乃詔長沙合浦交阯具車舩脩道橋通障谿<lb/>
儲糧穀十八年遣伏波將軍馬援樓舩將軍段志發長<lb/>
沙桂陽零陵蒼梧兵萬餘人討之明年夏四月援破交<lb/>
阯斬徵側徵貳等餘皆降散進擊九眞賊都陽等破降<lb/>
之徙其渠帥三百餘口於零陵於是領表悉平肅宗元<lb/>
<pb n="KR2a0009_WYG_116-9b"/>
和元年日南徼外蠻夷究不事人<hi>究不事人蠻夷别號也</hi>邑豪獻<lb/>
生犀白雉和帝永元十二年夏四月日南象林蠻夷二<lb/>
千餘人寇掠百姓燔燒官寺郡縣發兵討擊斬其渠帥<lb/>
餘衆乃降於是置象林將兵長史以防其患安帝永初<lb/>
元年九眞徼外夜郎蠻夷舉土内屬開境千八百四十<lb/>
里元初二年蒼梧蠻夷反叛明年遂招誘鬱林合浦蠻<lb/>
漢數千人攻蒼梧郡鄧太后遣侍御史任逴<hi>音卓</hi>奉詔赦<lb/>
之賊皆降散延光元年九眞徼外蠻貢獻内屬三年日<lb/>
<pb n="KR2a0009_WYG_116-10a"/>
南徼外蠻復來内屬順帝永建六年日南徼外葉調王<lb/>
便遣使貢獻帝賜調便金印紫綬<hi>○劉攽曰按國名葉調其王名便此作調</hi>
<hi>便衍一調字也</hi>永和二年日南象林徼外蠻夷區憐等數千人<lb/>
攻象林縣燒城寺殺長吏交阯刺史樊演發交阯九眞<lb/>
二郡兵萬餘人救之兵士憚遠役遂反攻其府二郡雖<lb/>
擊破反者而賊勢轉盛會侍御史賈昌使在日南即與<lb/>
州郡幷力討之不利遂為所攻圍歲餘而兵穀不繼帝<lb/>
以為憂明年召公卿百官及四府掾屬問其方畧皆議<lb/>
<pb n="KR2a0009_WYG_116-10b"/>
遣大將發荆揚兗豫四萬人赴之大將軍從事中郎李<lb/>
固駮曰若荆揚無事發之可也今二州盜賊槃結不散<lb/>
武陵南郡蠻夷未輯長沙桂陽數被徵發如復擾動必<lb/>
更生患其不可一也又兗豫之人卒被徵發遠赴萬里<lb/>
無有還期詔書迫促必致叛亡其不可二也南州水土<lb/>
溫暑加有瘴氣致死亡者十必四五其不可三也遠渉<lb/>
萬里士卒疲勞比至領南不復堪鬭其不可四也軍行<lb/>
三十里為程而去日南九千餘里三百日乃到計人禀<lb/>
<pb n="KR2a0009_WYG_116-11a"/>
五升<hi>古升小故曰五升也</hi>用米六十萬斛不計將吏驢馬之食但<lb/>
負甲自致費便若此其不可五也設軍到所在死亡必<lb/>
衆既不足禦敵當復更發此為刻割心腹以補四支其<lb/>
不可六也九眞日南相去千里發其吏民猶尚不堪何<lb/>
况乃苦四州之卒以赴萬里之艱哉其不可七也前中<lb/>
郎將尹就討益州叛羌益州諺曰虜來尚可尹來殺我<lb/>
後就徵還以兵付刺史張喬喬因其將吏旬月之間破<lb/>
殄寇虜此發將無益之效州郡可任之驗也宜更選有<lb/>
<pb n="KR2a0009_WYG_116-11b"/>
勇畧仁惠任將帥者以為刺史太守悉使共住交阯今<lb/>
日南兵單無穀守既不足戰又不能可一切徙其吏民<lb/>
北依交阯事靜之後乃命歸本還募蠻夷使自相攻轉<lb/>
輸金帛以為其資有能反間致頭首者許以封侯列土<lb/>
之賞故幷州刺史長沙祝良性多勇决又南陽張喬前<lb/>
在益州有破虜之功皆可任用昔太宗就加魏尚為雲<lb/>
中守<hi>前書曰槐里人魏尚為雲中守以斬首捕虜上功不實免馮唐言之於文帝帝令唐持節赦尚復以</hi>
<hi>為雲中守○劉攽曰注前書曰案文多一曰字</hi>哀帝即拜龔舍為太山太守<hi>前書</hi>
<pb n="KR2a0009_WYG_116-12a"/>
<hi>曰舍字君倩初徴為諫大夫病免復徴為博士又病去頃之哀帝遣使即楚拜舍為太山太守</hi>宜即拜<lb/>
良等便道之官四府悉從固議即拜祝良為九眞太守<lb/>
張喬為交阯刺史喬至開示慰誘並皆降散良到九眞<lb/>
單車入賊中設方畧招以威信降者數萬人皆為良築<lb/>
起府寺由是嶺外復平建康元年日南蠻夷千餘人復<lb/>
攻燒縣邑遂扇動九眞與相連結交阯刺史九江夏方<lb/>
開恩招誘賊皆降服時梁太后臨朝羙方之功遷為桂<lb/>
陽太守桓帝永壽三年居風令貪暴無度縣人朱達等<lb/>
<pb n="KR2a0009_WYG_116-12b"/>
及蠻夷相聚攻殺縣令衆至四五千人進攻九眞九眞<lb/>
太守兒式戰死<hi>兒音五兮反</hi>詔賜錢六十萬拜子二人為郎<lb/>
遣九眞都尉魏朗討破之斬首二千級渠帥猶屯據日<lb/>
南衆轉彊盛延熹三年詔復拜夏方為交阯刺史方威<lb/>
惠素著日南宿賊聞之二萬餘人相率詣方降靈帝建<lb/>
寧三年鬱林太守谷永以恩信招降烏滸人十餘萬内<lb/>
屬皆受冠帶開置七縣熹平二年冬十二月日南徼外<lb/>
國重譯貢獻光和元年交阯合浦烏滸蠻反叛招誘九<lb/>
<pb n="KR2a0009_WYG_116-13a"/>
眞日南合數萬人攻没郡縣四年刺史朱儁擊破之六<lb/>
年日南徼外國復來貢獻<lb/>
巴郡南郡蠻本有五姓巴氏樊氏瞫氏<hi>音審</hi>相氏鄭氏皆<lb/>
出於武落鍾離山<hi>代本曰廪君之先故出巫誕也</hi>其山有赤黑二穴巴<lb/>
氏之子生於赤穴四姓之子皆生黑穴未有君長俱事<lb/>
鬼神乃共擲劒於石穴約能中者奉以為君巴氏子務<lb/>
相乃獨中之衆皆歎又令各乘土舩約能浮者當以為<lb/>
君餘姓悉沈唯務相獨浮因共立之是為廪君乃乘土<lb/>
<pb n="KR2a0009_WYG_116-13b"/>
舩從夷水至鹽陽<hi>荆州圖曰副夷縣西有溫泉古老相傳此泉原出鹽于今水有鹽氣縣西</hi>
<hi>一獨山有石穴有二大石並立穴中相去可一丈俗名為陰陽石陰石常濕陽石常燥盛𢎞之荆州記曰昔廪</hi>
<hi>君浮夷水射鹽神于陽石之上按今施州清江縣水一名鹽水源出清江縣西都亭山水經云夷水巴郡魚復</hi>
<hi>縣注云水色清照十文分沙石蜀人見澄清因名清江也○劉攽曰注夷水巴郡魚復縣按文少一經字</hi>鹽<lb/>
水有神女謂廪君曰此地廣大魚鹽所出願留共居廪<lb/>
君不許鹽神暮輒來取宿旦即化為蟲與諸蟲羣飛掩<lb/>
蔽日光天地晦㝠積十餘日廪君思其便因射殺之天<lb/>
乃開明<hi>代本曰廪君使人操青縷以遺鹽神曰嬰此即相宜云與女俱生宜將去鹽神受縷而嬰之廪</hi>
<pb n="KR2a0009_WYG_116-14a"/>
<hi>君即立陽石上應青縷而射之中鹽神鹽神死天乃大開也○劉攽曰注即相宜云與女俱生宜將去按文少</hi>
<hi>一不字</hi>廪君於是君乎夷城<hi>此已上並見代本也</hi>四姓皆臣之廪君<lb/>
死魂魄世為白虎巴氏以虎飲人血遂以人祠焉及秦<lb/>
惠王幷巴中以巴氏為蠻夷君長世尚秦女其民爵比<lb/>
不更<hi>○劉攽曰巴氏之君可有爵耳民何故輒得之明衍民字</hi>有罪得以爵除其君<lb/>
長歲出賦二千一十六錢三歲一出義賦千八百錢其<lb/>
民戸出幏布八丈二尺雞羽三十鍭<hi>說文幏南蠻夷布也音公亞反毛詩</hi>
<hi>四鍭既均儀禮矢鍭一乘鄭𤣥注曰鍭猶候也候物而射之也三十鍭一百四十九俗本幏作䝉鍭作鏃者並</hi>
<pb n="KR2a0009_WYG_116-14b"/>
<hi>誤也○劉攽曰注按鍭三羽當九十若四矢為一鍭則三百六十無緣得一百四十九未詳</hi>漢興南<lb/>
郡太守靳彊請一依秦時故事至建武二十三年南郡<lb/>
潳山蠻雷遷等始反叛<hi>潳音屠</hi>寇掠百姓遣武威將軍劉<lb/>
尚將萬餘人討破之徙其種人七千餘口置江夏界中<lb/>
今酒中蠻是也和帝永元十三年巫蠻許聖等<hi>巫縣屬南郡</hi>
以郡收稅不均懷怨恨遂屯聚反叛明年夏遣使者督<lb/>
荆州諸郡兵萬餘人討之聖等依憑阻隘久不破諸軍<lb/>
乃分道並進或自巴郡魚復數路攻之蠻乃散走斬其<lb/>
<pb n="KR2a0009_WYG_116-15a"/>
渠帥乘勝追之大破聖等聖等乞降復悉徙置江夏靈<lb/>
帝建寧二年江夏蠻叛州郡討平之光和三年江夏蠻<lb/>
復反與廬江賊黄穰相連結十餘萬人攻没四縣寇患<lb/>
累年廬江太守陸康討破之餘悉降散<lb/>
板楯蠻夷者秦昭襄王時有一白虎常從羣虎數遊秦<lb/>
蜀巴漢之境傷害千餘人昭王乃重募國中有能殺虎<lb/>
者賞邑萬家金百鎰時有巴郡閬中夷人能作白竹之<lb/>
弩乃登樓射殺白虎<hi>華陽國志曰巴夷廖仲等射殺之也</hi>昭王嘉之而以<lb/>
<pb n="KR2a0009_WYG_116-15b"/>
其夷人不欲加封乃刻石盟要復夷人頃田不租十妻<lb/>
不算<hi>優寵之故一戸免其一頃田之稅雖有十妻不輸口算之錢復音福</hi>傷人者論殺人<lb/>
者得以倓錢贖死<hi>何承天纂文曰倓蠻夷贖罪貨也音徒濫反</hi>盟曰秦犯夷<lb/>
輸黃龍一雙夷犯秦輸清酒一鍾夷人安之至高祖為<lb/>
漢王發夷人還伐三秦秦地旣定乃遣還巴中復其渠<lb/>
帥羅朴督鄂度夕龔七姓不輸租賦餘戸乃歲入賨錢<lb/>
口四十世號為板楯蠻夷閬中有渝水其人多居水左<lb/>
右天性勁勇初為漢前鋒數陷陳俗喜歌舞<hi>喜音虚記反</hi>高<lb/>
<pb n="KR2a0009_WYG_116-16a"/>
祖觀之曰此武王伐紂之歌也乃命樂人習之所謂巴<lb/>
渝舞也遂世世服從至於中興郡守常率以征伐桓帝<lb/>
之世板楯數反太守蜀郡趙溫以恩信降服之靈帝光<lb/>
和三年巴郡板楯復叛寇掠三蜀及漢中諸郡靈帝遣<lb/>
御史中丞蕭瑗督益州兵討之連年不能剋帝欲大發<lb/>
兵乃問益州計吏考以征討方畧漢中上計程包對曰<lb/>
板楯七姓射殺白虎立功先世復為義人其人勇猛善<lb/>
於兵戰昔永初中羌入漢川郡縣破壞得板楯救之羌<lb/>
<pb n="KR2a0009_WYG_116-16b"/>
死敗殆盡故號為神兵羌人畏忌傳語種輩勿復南行<lb/>
至建和二年羌復大入實賴板楯連摧破之前車騎將<lb/>
軍馮緄南征武陵雖受丹陽精兵之銳<hi>史記曰周成王封楚熊繹始居</hi>
<hi>丹陽今歸州秭歸縣東南故城是也至楚文王始自丹陽遷於郢續漢志云南郡枝江縣有丹陽聚也</hi>亦<lb/>
倚板楯以成其功近益州郡亂太守李顒亦以板楯討<lb/>
而平之忠功如此本無惡心長吏鄉亭更賦至重僕役<lb/>
箠楚過於奴虜亦有嫁妻賣子或乃至自頸割雖陳寃<lb/>
州郡而牧守不為通理闕庭悠遠不能自聞含怨呼天<lb/>
<pb n="KR2a0009_WYG_116-17a"/>
叩心窮谷愁苦賦役困罹酷刑故邑落相聚以致叛戾<lb/>
非有謀主僭號以圖不軌今但選明能牧守自然安集<lb/>
不煩征伐也帝從其言遣太守曹謙宣詔赦之即皆降<lb/>
服至中平五年巴郡黄巾賊起板楯蠻夷因此復叛寇<lb/>
掠城邑遣西園上軍别部司馬趙瑾討平之<lb/>
　　西南夷<lb/>
西南夷者在蜀郡徼外有夜郎國東接交阯西有滇國<lb/>
北有卭都國各立君長其人皆椎結左袵邑聚而居能<lb/>
<pb n="KR2a0009_WYG_116-17b"/>
耕田其外又有巂昆明諸落西極同師東北至葉榆<hi>葉榆</hi>
<hi>縣屬益州郡葉或作楪臣賢按前書曰西自同師以東北至葉榆名為巂昆明今流俗諸本並作布舊昆明蓋</hi>
<hi>巂字誤分為布舊也</hi>地方數千里無君長辮髮隨畜遷徙無常自<lb/>
巂東北有莋都國東北有冉駹國或土著或隨畜遷徙<lb/>
自冉駹東北有白馬國氐種是也此三國亦有君長<lb/>
夜郎者初有女子浣於遯水有三節大竹流入足間聞<lb/>
其中有號聲剖竹視之得一男兒歸而養之及長有才<lb/>
武自立為夜郎侯以竹為姓<hi>見華陽國志</hi>武帝元鼎六年平<lb/>
<pb n="KR2a0009_WYG_116-18a"/>
南夷為牂柯郡夜郎侯迎降天子賜其王印綬後遂殺<lb/>
之夷獠咸以竹王非血氣所生甚重之求為立後牂柯<lb/>
太守吳霸以聞天子乃封其三子為侯死配食其父今<lb/>
夜郎縣有竹王三郎神是也<hi>前書地理志曰夜郎縣有遯水東至廣鬱華陽國志</hi>
<hi>云遯水通鬱林有三郎祠皆有靈響又云竹王所捐破竹於野成竹林今王祠竹林是也王嘗從人止大石上</hi>
<hi>命作羔從者白無水王以劒擊石出水今竹王水是也</hi>初楚頃襄王時遣將莊豪<lb/>
從沅水伐夜郎軍至且蘭椓舩於岸而歩戰既滅夜郎<lb/>
因留王滇池以且蘭有椓舩牂柯處乃改其名為牂柯<lb/>
<pb n="KR2a0009_WYG_116-18b"/>
<hi>異物志曰牂柯繫舩杙也</hi>牂柯地多雨潦俗好巫鬼禁忌寡畜生又<lb/>
無蠶桑故其郡最貧句町縣有桄桹木可以為麫百姓<lb/>
資之<hi>臨海異物志曰桄桹术外皮有毛似栟櫚而散生其木剛作鋘鋤利如鐵中石更利唯中蕉根乃致</hi>
<hi>敗耳皮中有似擣稻米片又似麥麫中作餅餌廣志曰桄桹樹大四五圍長五六丈洪直旁無枝條其顚生葉</hi>
<hi>不過數十似㯶葉破其木肌堅難傷入數寸得麫赤黄密緻可食也</hi>公孫述時大姓龍傅<lb/>
尹董氏與郡功曹謝暹保境為漢乃遣使從番禺江奉<lb/>
貢<hi>南越志曰番禺縣之西有江浦焉</hi>光武嘉之並加襃賞桓帝時郡人<lb/>
尹珍自以生於荒裔不知禮義乃從汝南許愼應奉受<lb/>
<pb n="KR2a0009_WYG_116-19a"/>
經書圖緯學成還鄉里教授於是南域始有學焉珍官<lb/>
至荆州刺史<hi>華陽國志曰尹珍字道眞母斂縣人也</hi>
滇王者莊蹻之後也元封二年武帝平之以其地為益<lb/>
州郡割牂柯越巂各數縣配之後數年復幷昆明地皆<lb/>
以屬之此郡有池周回二百餘里水源深廣而末更淺<lb/>
狹有似倒流故謂之滇池河土平敞多出鸚鵡孔雀有<lb/>
鹽池田漁之饒金銀畜產之富人俗豪忲<hi>忲奢侈也</hi>居官者<lb/>
皆富及累世及王莽政亂益州郡夷棟蠶若豆等起兵<lb/>
<pb n="KR2a0009_WYG_116-19b"/>
殺郡守越巂姑復夷人大牟亦皆叛殺畧吏人莽遣寧<lb/>
始將軍廉丹發巴蜀吏人及轉兵穀卒徒十餘萬擊之<lb/>
吏士飢疫連年不能剋而還以廣漢文齊為太守造起<lb/>
陂池開通溉灌墾田二千餘頃率厲兵馬脩障塞降集<lb/>
羣夷甚得其和及公孫述據益土齊固守拒險述拘其<lb/>
妻子許以封侯齊遂不降聞光武即位乃間道遣使自<lb/>
聞蜀平徵為鎭遠將軍封成義侯<hi>取其嘉名</hi>於道卒詔為起<lb/>
祠堂郡人立廟祀之建武十八年夷渠帥棟蠶與姑復<lb/>
<pb n="KR2a0009_WYG_116-20a"/>
楪榆挵棟連然滇池建怜昆明諸種反叛殺長吏<hi>姑復縣屬</hi>
<hi>越巂郡餘六縣並屬益州郡也</hi>益州太守繁勝與戰而敗退保朱提<hi>縣屬</hi>
<hi>犍為郡朱音殊提音匙</hi>十九年遣武威將軍劉尚等發廣漢犍為<lb/>
蜀郡人及朱提夷合萬三千人擊之尚軍遂渡瀘水入<lb/>
益州界<hi>瀘水一名若水出旄牛徼外經朱提至𤏡道入江在今巂州南特有瘴氣三月四月經之必死</hi>
<hi>五月以後行者得無害故諸葛亮表云五月渡瀘言其艱苦也</hi>羣夷聞大兵至皆棄壘<lb/>
奔走尚獲其羸弱穀畜二十年進兵與棟蠶等連戰數<lb/>
月皆破之明年正月追至不韋<hi>孫盛蜀譜曰初秦徙呂不韋子弟宗族於蜀漢</hi>
<pb n="KR2a0009_WYG_116-20b"/>
<hi>武帝開西南夷置郡縣徙呂氏以充之因置不韋縣華陽國志曰武帝通博南置不韋縣徙南越相呂嘉子孫</hi>
<hi>宗族資之因名不韋以章其先人之惡行也○劉攽曰注通博南出直不韋又宗族資之案文出直本共是置</hi>
<hi>字資當作實</hi>斬棟蠶帥凡首虜七千餘人得生口五千七百<lb/>
人馬三千匹牛羊三萬餘頭諸夷悉平肅宗元和中蜀<lb/>
郡王追為太守政化尤異有神馬四匹出滇池河中甘<lb/>
露降白烏見始興起學校漸遷其俗靈帝熹平五年諸<lb/>
夷反叛執太守雍陟遣御史中丞朱龜討之不能剋朝<lb/>
議以為郡在邊外蠻夷喜叛勞師遠役不如棄之大尉<lb/>
<pb n="KR2a0009_WYG_116-21a"/>
掾巴郡李顒建策討伐乃拜顒益州太守與刺史龐芝<lb/>
發板楯蠻擊破平之還得雍陟顒卒後夷人復叛以廣<lb/>
漢景毅為太守討定之毅初到郡米斛萬錢漸以仁恩<lb/>
少年間米至數十云<hi>少年未多年也</hi>
哀牢夷者其先有婦人名沙壹居于牢山嘗捕魚水中<lb/>
觸沈木若有感因懷<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>十月產子男十人後沈木化為<lb/>
龍出水上沙壹忽聞龍語曰若為我生子今悉何在九<lb/>
子見龍驚走獨小子不能去背龍而坐龍因䑛之其母<lb/>
<pb n="KR2a0009_WYG_116-21b"/>
鳥語謂背為九謂坐為隆因名子曰九隆及後長大諸<lb/>
兄以九隆能為父所䑛而黠遂共推以為王後牢山下<lb/>
有一夫一婦復生十女子九隆兄弟皆娶以為妻後漸<lb/>
相滋長種人皆刻畫其身象龍文衣著尾<hi>自此以上並見風俗通也</hi>
九隆死世世相繼<hi>哀牢傳曰九隆代代相傳名號不可得而數至於禁高乃可記知禁高死</hi>
<hi>子吸代吸死子建非代建非死子哀牢代哀牢死子桑藕代桑藕死子栁承代栁承死子栁貌代栁貌死子扈</hi>
<hi>栗代</hi>乃分置小王往往邑居散在谿谷絶域荒外山川阻<lb/>
深生人以來未嘗交通中國建武二十三年其王賢栗<lb/>
<pb n="KR2a0009_WYG_116-22a"/>
遣兵乘箄舩<hi>箄音蒲佳反縛竹木為箄以當舩也</hi>南下江漢擊附塞夷鹿<lb/>
茤<hi>茤音多其種今見在</hi>鹿茤人弱為所禽獲於是震雷疾雨南風<lb/>
飄起水為逆流翻涌二百餘里箄船沈没哀牢之衆溺<lb/>
死數千人賢栗復遣其六王將萬人以攻鹿茤鹿茤王<lb/>
與戰殺其六王哀牢耆老共埋六王夜虎復出其尸而<lb/>
食之餘衆驚怖引去賢栗惶恐謂其耆老曰我曹入邊<lb/>
塞自古有之今攻鹿多輒被天誅中國其有聖帝乎天<lb/>
祐助之何其明也二十七年賢栗等遂率種人戸二千<lb/>
<pb n="KR2a0009_WYG_116-22b"/>
七百七十口萬七千六百五十九詣越巂太守鄭鴻降<lb/>
求内屬光武封賢栗等為君長自是歲來朝貢永平十<lb/>
二年哀牢王桞貌遣子率種人内屬其稱邑王者七十<lb/>
七人戸五萬一千八百九十口五十五萬三千七百一<lb/>
十一西南去洛陽七千里顯宗以其地置哀牢博南二<lb/>
縣割益州郡西部都尉所領六縣<hi>古今注曰永平十年置益州西部都尉居</hi>
<hi>巂唐續漢志六縣謂不韋巂唐比蘇楪榆邪龍雲南也</hi>合為永昌郡始通博南山<lb/>
度蘭倉水<hi>華陽國志曰博南縣西山高三十里越之度蘭滄水也</hi>行者苦之歌曰<lb/>
<pb n="KR2a0009_WYG_116-23a"/>
漢德廣開不賔度博南越蘭津度蘭倉為它人哀牢人<lb/>
皆穿鼻儋耳其渠帥自謂王者耳皆下肩三寸庶人則<lb/>
至肩而已土地沃美宜五穀蠶桑知染采文繡罽毲<hi>罽解</hi>
<hi>見李恂傳毲未詳</hi>帛疊<hi>外國傳曰諸薄國女/子織作白疊花布</hi>蘭干細布<hi>華陽國志曰蘭</hi>
<hi>干獠言紵</hi>織成文章如綾錦有梧桐木華績以為布<hi>廣志曰梧桐有</hi>
<hi>白者剽國有桐木其華有白毳取其毳淹漬緝織以為布也</hi>幅廣五尺潔白不受垢<lb/>
汙先以覆亡人然後服之其竹節相去一丈名曰濮竹<lb/>
<hi>見華陽國志</hi>出銅鐵鉛錫金銀光珠<hi>華陽國志曰蘭滄水有金沙洗取融為金有光</hi>
<pb n="KR2a0009_WYG_116-23b"/>
<hi>珠穴博物志曰光珠即江珠也</hi>虎魄<hi>廣雅曰虎魄生地中其上及旁不生草深者八九尺大如斛削去皮</hi>
<hi>成虎魄如斗初時如桃膠凝堅乃成博物志曰松脂淪入地千年化為茯苓茯苓千歲化為虎魄今大山有茯</hi>
<hi>苓而無虎魄永昌有虎魄而無茯苓也</hi>水精瑠璃軻蟲蚌珠<hi>徐衷南方草物狀曰凡採</hi>
<hi>珠常三月用五牲祈禱若祠祭有失則風攬海水或有大魚在蚌左右蚌珠長三寸半凡二品珠也</hi>孔雀<lb/>
翡翠犀象猩猩貊獸<hi>酈元水經注曰猩猩形若狗而人靣頭顏端正善與人言音聲妙麗</hi>
<hi>如婦人對語聞之無不酸楚南中志曰猩猩在山谷中行無常路百數為羣土人以酒若糟設於路又喜屩子</hi>
<hi>土人織草為屩數十䩫相連結猩猩在山谷見酒及屩知其設張者即知張者先祖名字乃呼其名而罵云奴</hi>
<hi>欲張我捨之而去去而又還相呼試共嘗酒初嘗少許又取屩子著之若進兩三升便大醉人出收之屩子相</hi>
<pb n="KR2a0009_WYG_116-24a"/>
<hi>連不得去執還内牢中人欲取者到牢邊語云猩猩汝可自相推肥者出之既擇肥竟相對而泣即左思賦云</hi>
<hi>猩猩啼而就禽者也昔有人以猩猩餉封溪令令問餉何物猩猩自於籠中曰但有酒及僕耳無它飲食南中</hi>
<hi>八郡志曰貊大如驢狀頗似熊多力食鐵所觸無不拉廣志曰貊色蒼白其皮溫煖</hi>雲南縣有神<lb/>
鹿兩頭能食毒草<hi>見華陽國志</hi>先是西部都尉廣漢鄭純為<lb/>
政清絜化行夷貊君長感慕皆獻土珍頌德美天子嘉<lb/>
之即以為永昌太守純與哀牢夷人約邑豪歲輸布貫<lb/>
頭衣二領鹽一斛以為常賦夷俗安之純自為都尉太<lb/>
守十年卒官建初元年哀牢王類牢與守令忿爭遂殺<lb/>
<pb n="KR2a0009_WYG_116-24b"/>
守令而反叛攻越巂唐城<hi>○劉攽曰按巂唐自是縣屬永昌後人不知妄増越城二</hi>
<hi>字</hi>太守王尋奔楪榆哀牢三千餘人攻博南燔燒民舍<lb/>
肅宗募發越巂益州永昌夷漢九千人討之明年春邪<lb/>
龍縣<hi>郡國志曰屬永昌郡也</hi>昆明夷鹵承等應募率種人與諸郡<lb/>
兵擊類牢於博南大破斬之傳首洛陽賜鹵承帛萬匹<lb/>
封為破虜傍邑侯永元六年郡徼外敦忍乙王莫延慕<lb/>
義遣使譯獻犀牛大象九年徼外蠻及撣國王雍由調<lb/>
<hi>撣音擅東觀作壇字</hi>遣重譯奉國珍寶和帝賜金印紫綬小君長<lb/>
<pb n="KR2a0009_WYG_116-25a"/>
皆加印綬錢帛永初元年徼外僬僥種夷陸類等三千<lb/>
餘口舉種内附獻象牙水牛封牛永寧元年撣國王雍<lb/>
由調復遣使者詣闕朝賀獻樂及幻人能變化吐火自<lb/>
支解易牛馬頭又善跳丸數乃至千自言我海西人海<lb/>
西即大秦也撣國西南通大秦明年元會安帝作樂於<lb/>
庭封雍由調為漢大都尉賜印綬金銀綵繒各有差也<lb/>
卭都夷者武帝所開以為卭都縣無幾而地陷為汙澤<lb/>
因名為卭池南人以為卭河<hi>在今巂州越巂縣東南南中八郡志曰卭河縱廣岸</hi>
<pb n="KR2a0009_WYG_116-25b"/>
<hi>二十里深百餘丈大魚長一二丈頭特大遙視如戴鐵釜狀李膺益州記云卭都縣下有一老姥家貧孤獨每</hi>
<hi>食輙有小蛇頭上戴角在牀間姥憐之飴之後稍長大遂長丈餘令有駿馬蛇遂吸殺之令因大忿恨責姥出</hi>
<hi>蛇姥云在牀下令即掘地愈深愈大而無所見令又遷怒殺姥蛇乃感人以靈言瞋令何殺我母當為母報讐</hi>
<hi>此後每夜輒聞若雷若風四十許日百姓相見咸驚語汝頭那忽戴魚是夜方四十里與城一時俱陷為湖土</hi>
<hi>人謂之為陷河唯姥宅無恙訖今猶存漁人採捕必依止宿每有風浪輒居宅側恬靜無佗風靜水清猶見城</hi>
<hi>郭樓櫓畟然今水淺時彼土人没水取得舊木堅貞光黑如漆今好事人以為枕相贈畟音側</hi>後復反<lb/>
叛元鼎六年漢兵自越巂水伐之以為越巂郡<hi>巂水源出今巂</hi>
<hi>州卭部縣西南巂山下前書地理志曰言其越巂水以置郡故名焉</hi>其土地平原有稻田<lb/>
<pb n="KR2a0009_WYG_116-26a"/>
青蛉縣禺同山有碧雞金馬光景時時出見<hi>禺同山在今襃州揚</hi>
<hi>波縣王襃碧雞頌曰持節使王襃謹拜南崖敬移金精神馬縹碧之雞處南之荒深谿回谷非土之鄉歸來歸</hi>
<hi>來漢德無疆廉平唐虞澤配三皇華陽國志曰碧雞光景人多見之前書音義曰金形似馬碧形似雞也</hi>俗<lb/>
多游蕩而喜謳歌畧與牂柯相類豪帥放縱難得制御<lb/>
王莽時郡守枚根調卭人長貴以為軍候更始二年長<lb/>
貴率種人攻殺枚根自立為卭穀王領太守事又降於<lb/>
公孫述述敗光武封長貴為卭穀王建武十四年長貴<lb/>
遣使上三年計天子即授越巂太守印綬十九年武威<lb/>
<pb n="KR2a0009_WYG_116-26b"/>
將軍劉尚擊益州夷路由越巂長貴聞之疑尚旣定南<lb/>
邊威法必行已不得自放縱即聚兵起營臺招呼諸君<lb/>
長多釀毒酒欲先以勞軍因襲擊尚尚知其謀即分兵<lb/>
先據卭都遂掩長貴誅之徙其家屬於成都永平元年<lb/>
姑復夷復叛益州刺史發兵討破之斬其渠帥傳首京<lb/>
師後太守巴郡張翕政化清平得夷人和在郡十七年<lb/>
卒夷人愛慕如喪父母蘇祈叟二百餘人<hi>續漢書志曰蘇祈縣屬越</hi>
<hi>巂郡</hi>齎牛羊送喪至翕本縣安漢<hi>安漢縣屬巴郡</hi>起墳祭祀詔書<lb/>
<pb n="KR2a0009_WYG_116-27a"/>
嘉美為立祠堂安帝元初三年郡徼外夷大羊等八種<lb/>
戸三萬一千口十六萬七千六百二十慕義内屬時郡<lb/>
縣賦斂煩數五年以巻夷大牛種封離等反畔殺遂久<lb/>
令<hi>遂久故縣在今靡州界</hi>明年永昌益州及蜀郡夷皆叛應之衆<lb/>
遂十餘萬破壞二十餘縣殺長吏燔燒邑郭剽畧百姓<lb/>
骸骨委積千里無人詔益州刺史張喬選堪能從事討<lb/>
之喬乃遣從事楊竦將兵至楪榆擊之賊盛未敢進先<lb/>
以詔書告示三郡密徵求武士重其購賞乃進軍與封<lb/>
<pb n="KR2a0009_WYG_116-27b"/>
離等戰大破之斬首三萬餘級獲生口千五百人資財<lb/>
四千餘萬悉以賞軍士封離等惶怖斬其同謀渠帥詣<lb/>
竦乞降竦厚加慰納其餘三十六種皆求降附竦因奏<lb/>
長吏姦猾侵犯蠻夷者九十人皆減死州中論功未及<lb/>
上會竦病創卒張喬深痛惜之乃刻石勒銘圖畫其像<lb/>
天子以張翕有遺愛乃拜其子湍為太守夷人懽喜奉<lb/>
迎道路曰郎君儀貌類我府君後湍頗失其心有欲叛<lb/>
者諸夷耆老相曉語曰當為先府君故遂以得安後順<lb/>
<pb n="KR2a0009_WYG_116-28a"/>
桓間廣漢馮顥為太守政化尤多異迹云<lb/>
莋都夷者武帝所開以為莋都縣其人皆被髪左袵言<lb/>
語多好譬類居處畧與汶山夷同土出長年神藥仙人<lb/>
山圖所居焉<hi>劉向列仙傳曰山圖隴西人好乘馬馬蹋折脚山中道士教服地黄當歸羌活𤣥參</hi>
<hi>服一年不嗜食病愈身輕追道士問之自云五岳使人之名山採藥能隨吾汝便不死山圖追隨人不復見六</hi>
<hi>十餘年一旦歸來行母服於冢間朞年復去莫知所之也</hi>元鼎六年以為沈黎郡至<lb/>
天漢四年幷蜀為西部置兩都尉一居旄牛主徼外夷<lb/>
一居青衣主漢人永平中益州刺史梁國朱輔好立功<lb/>
<pb n="KR2a0009_WYG_116-28b"/>
名慷慨有大畧<hi>東觀記輔作酺梁國寧陵人</hi>在州數歲宣示漢德威<lb/>
懷遠夷自汶山以西前世所不至正朔所未加白狼槃<lb/>
木唐菆等百餘國戸百三十餘萬口六百萬以上舉種<lb/>
奉貢稱為臣僕輔上疏曰臣聞詩云彼徂者岐有夷之<lb/>
行<hi>詩周頌也</hi>傳曰岐道雖僻而人不遠<hi>韓詩薛君傳曰徂往也夷易也行道也彼</hi>
<hi>百姓歸文王者皆曰岐有易道可往歸矣易道謂仁義之道而易行故岐道阻險而人不難</hi>詩人誦<lb/>
詠以為符驗今白狼王唐菆等慕化歸義作詩三章路<lb/>
經卭來大山零高坂<hi>山海經曰崍山江水出焉郭璞曰中江所出也華陽國志曰卭來山</hi>
<pb n="KR2a0009_WYG_116-29a"/>
<hi>一名卭莋故卭人莋人界也巖阻峻回曲折乃至山上凝氷夏結冬則劇寒王陽行部至此而退者也有長貧</hi>
<hi>苦採八度之難陽毋閎峻並坂名</hi>峭危峻險百倍岐道<hi>言詩人雖歎岐道之阻但以文</hi>
<hi>王之道人以為夷易今卭來峭危甚於岐</hi>繦負老㓜若歸慈母遠夷之語辭<lb/>
意難正草木異種鳥獸殊類有犍為郡掾田恭與之習<lb/>
狎頗曉其言臣輒令訊其風俗譯其辭語今遣從事史<lb/>
李陵與恭護送詣闕幷上其樂詩昔在聖帝舞四夷之<lb/>
樂<hi>解見陳禪傳</hi>今之所上庶備其一帝嘉之事下史官錄其<lb/>
歌焉<hi>東觀記載其歌並載夷人本語並重譯訓詁為華言今范史所載者是也今錄東觀夷言以為此注</hi>
<pb n="KR2a0009_WYG_116-29b"/>
<hi>也</hi>遠夷樂德歌詩曰大漢是治<hi>提官/隗搆</hi>與天意合<hi>魏冒踰糟</hi>吏<lb/>
譯平端<hi>罔譯劉脾</hi>不從我來<hi>旁莫/支留</hi>聞風向化<hi>徵衣隨旅</hi>所見奇異<lb/>
<hi>知唐桑艾</hi>多賜繒布<hi>邪毗/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䋠</hi>甘美酒食<hi>推潭/僕遠</hi>昌樂肉飛<hi>拓拒蘇便</hi>屈<lb/>
伸悉備<hi>局後仍離</hi>蠻夷貧薄<hi>僂讓/龍洞</hi>無所報嗣<hi>莫支度由</hi>願主長壽<lb/>
<hi>陽雒僧鱗</hi>子孫昌熾<hi>莫穉/角存</hi>遠夷慕德歌詩曰蠻夷所處<hi>僂讓皮尼</hi>
日入之部<hi>且交陵悟</hi>慕義向化<hi>繩動/隨旅</hi>歸日出主<hi>路且倲雒</hi>聖德深<lb/>
恩<hi>聖德渡諾</hi>與人富厚<hi>魏菌/度洗</hi>冬多霜雪<hi>綜邪/流藩</hi>夏多和雨<hi>莋邪尋螺</hi>
寒溫時適<hi>藐潯瀘灕</hi>部人多有<hi>菌補/邪推</hi>渉危歴險<hi>辟危歸險</hi>不遠萬<lb/>
<pb n="KR2a0009_WYG_116-30a"/>
里<hi>莫受萬栁</hi>去俗歸德<hi>術疊/附德</hi>心歸慈母<hi>仍路孳摸</hi>遠夷懷德歌曰<lb/>
荒服之外<hi>荒服之儀</hi>土地墝埆<hi>犁籍/憐憐</hi>食肉衣皮<hi>阻蘇邪犁</hi>不見鹽<lb/>
穀<hi>莫碭麤沐</hi>吏譯傳風<hi>罔譯/傳微</hi>大漢安樂<hi>是漢/夜拒</hi>攜負歸仁<hi>蹤優路仁</hi>
觸冒險陜<hi>雷折險龍</hi>高山岐峻<hi>倫狼/藏幢</hi>緣崖磻石<hi>扶路側祿</hi>木薄發<lb/>
家<hi>息落服淫</hi>百宿到洛<hi>理瀝/髭雒</hi>父子同賜<hi>捕茝/菌毗</hi>懷抱匹帛<hi>懷槀匹漏</hi>
傳告種人<hi>傳言呼敕</hi>長願臣僕<hi>陵陽臣僕</hi>肅宗初輔坐事免是時<lb/>
郡尉府舍皆有雕飾畫山神海靈奇禽異獸以眩燿之<lb/>
夷人益畏憚焉和帝永元十二年旄牛徼外白狼樓薄<lb/>
<pb n="KR2a0009_WYG_116-30b"/>
蠻夷王唐繒等遂率種人十七萬口歸義内屬詔賜金<lb/>
印紫綬小豪錢帛各有差安帝永初元年蜀郡三襄種<lb/>
夷與徼外汙衍種幷兵三千餘人反叛攻蠶陵城殺長<lb/>
吏二年青衣道夷邑長令田<hi>令姓田名</hi>與徼外三種夷三十<lb/>
一萬口齎黄金旄牛眊<hi>顧野王曰眊結毛為飾也卽今馬及弓槊上纓眊也</hi>舉土<lb/>
内屬安帝増令田爵號為奉通邑君延光二年春旄牛<lb/>
夷叛攻零關<hi>郡國志零關道屬越巂郡</hi>殺長吏益州刺史張喬與西<lb/>
部都尉擊破之於是分置蜀郡屬國都尉領四縣如太<lb/>
<pb n="KR2a0009_WYG_116-31a"/>
守桓帝永夀二年蜀郡夷叛殺畧吏民延熹三年蜀郡<lb/>
三襄夷寇蠶陵殺長吏四年犍為屬國夷寇郡界益州<lb/>
刺史山昱擊破之斬首千四百級餘皆解散靈帝時以<lb/>
蜀郡屬國為漢嘉郡<lb/>
冉駹夷者武帝所開元鼎六年以為汶山郡至地節三<lb/>
年<hi>宣帝年也</hi>夷人以立郡賦重宣帝乃省幷蜀郡為北部都<lb/>
尉其山有六夷七羌九氐各有部落其王侯頗知文書<lb/>
而法嚴重貴婦人黨母族死則燒其尸土氣多寒在盛<lb/>
<pb n="KR2a0009_WYG_116-31b"/>
夏氷猶不釋故夷人冬則避寒入蜀為傭夏則違暑反<lb/>
其邑衆皆依山居止累石為室高者至十餘丈為卭籠<lb/>
<hi>按今彼土夷人呼為雕也</hi>又土地剛鹵不生穀粟麻菽唯以麥為資<lb/>
而宜畜牧有旄牛無角一名童牛肉重千斤毛可為眊<lb/>
出名馬有靈羊可療毒<hi>本草經曰靈羊角味鹹無毒主療青肓蠱毒去惡鬼安心氣彊</hi>
<hi>筋骨也</hi>又有食藥鹿鹿麑有胎者其腸中糞亦療毒疾又<lb/>
有五角羊麝香輕毛毼雞牲牲<hi>郭璞注山海經曰毼雞似雉而大青色有毛角</hi>
<hi>鬭敵死乃止</hi>其人能作旄氈班罽青頓毞毲羊羧之屬<hi>青頓毲羧</hi>
<pb n="KR2a0009_WYG_116-32a"/>
<hi>並未詳字書無此二字周書伊尹為四方獻令曰正西昆侖狗國鬼親枳已闒茸貫匈雕題離丘漆齒請令以</hi>
<hi>丹青白旄紕罽龍角神龜為獻湯曰善何承天纂文曰紕氐罽也音卑疑反毞即紕也</hi>特多雜藥<lb/>
地有鹹土煑以為鹽麡羊牛馬食之皆肥<hi>麡即麡狼也異物志狀似</hi>
<hi>鹿而角觸前向入林樹掛角故恒在平淺草中肉肥香美逐入林則搏之皮可作履韈角正四據南人因以為</hi>
<hi>牀音子兮反</hi>其西又有三河槃于虜北有黄石北地盧水胡<lb/>
其表乃為徼外靈帝時復分蜀郡北部為汶山郡云<lb/>
白馬氐者武帝元鼎六年開分廣漢西部合以為武都<lb/>
土地險阻有□田出名馬牛羊漆蜜氐人勇戇抵冒貪<lb/>
<pb n="KR2a0009_WYG_116-32b"/>
貨死利居於河池一名仇池方百頃四面斗絶<hi>仇池山在今成</hi>
<hi>州上禄縣南三秦記曰仇池縣界本名仇維山上有池故曰仇池山在倉洛二谷之間常為水所衝激故下石</hi>
<hi>而上土形似覆壺仇池記曰仇池百頃周回九千四十歩天形四方壁立千仞自然樓櫓郤敵分置調均竦起</hi>
<hi>數丈有踰人功仇池凡二十一道可攀縁而上東西二門盤道下至上凡有七里上則崗阜低昂泉流交灌酈</hi>
<hi>元注水經云羊腸盤道三十六回開山圖謂之仇夷所謂積石峨嵯嶔岑隱阿者也上有平田百頃煑土成鹽</hi>
<hi>因以百頃為號也</hi>數為邊寇郡縣討之則依固自守元封三年<lb/>
氐人反叛遣兵破之分徙酒泉郡昭帝元鳯元年氐人<lb/>
復叛遣執金吾馬適建<hi>姓馬適名建也</hi>龍頟侯韓增大鴻臚田<lb/>
<pb n="KR2a0009_WYG_116-33a"/>
廣明將三輔太常徒討破之及王莽簒亂氐人亦叛建<lb/>
武初氐人悉附隴蜀及隗囂滅其酋豪乃背公孫述降<lb/>
漢隴西太守馬援上復其王侯君長賜以印綬後囂族<lb/>
人隗茂反殺武都太守氐人大豪齊鍾留為種類所敬<lb/>
信威服諸豪與郡丞孔奮擊茂破斬之後亦時為寇盗<lb/>
郡縣討破之<lb/>
論曰漢氏征伐戎狄有事邊遠蓋亦與王業而終始矣<lb/>
至於傾没疆垂喪師敗將者不出時歲卒能開四夷之<lb/>
<pb n="KR2a0009_WYG_116-33b"/>
境款殊俗之附若乃文約之所沾漸風聲之所周流幾<lb/>
將日所出入處也<hi>文約謂文書要約也</hi>著自山經水志者亦畧及<lb/>
焉雖服叛難常威澤時曠及其化行則緩耳雕腳之倫<lb/>
獸居鳥語之䫫<hi>緩耳儋耳也獸居謂穴居</hi>莫不舉種盡落回面而請<lb/>
吏陵海越障累譯以内屬焉故其錄名中郎校尉之署<lb/>
<hi>謂䕶匈奴中郎將及戊己校尉等</hi>編數都護部守之曹<hi>○劉攽曰案此部字合作郡</hi>
動以數百萬計若乃藏山隱海之靈物沉沙棲陸之瑋<lb/>
寶<hi>珠玉金碧珊瑚虎珀之類</hi>莫不呈表怪麗雕被宮幄焉又其賨幏<lb/>
<pb n="KR2a0009_WYG_116-34a"/>
火毳馴禽封獸之賦軨積於内府<hi>火毳即火浣布也馴禽鸚鵡也封獸象也</hi>
<hi>神異經曰南方有火山長四十里廣四五里生不燼之木晝夜火然得烈風不猛暴雨不滅火中有鼠重百斤</hi>
<hi>毛長二尺餘細如絲恒居火中時時出外而色白以水逐沃之即死績其毛織以作布用之若汙以火燒之則</hi>
<hi>清潔也傅子曰長老說漢桓時梁冀作火浣布單衣會賓客行酒公卿朝臣前佯爭酒失杯而沃之冀偽怒解</hi>
<hi>衣而燒之布得火爗然而熾如燒凡布垢盡火滅粲然潔白如水澣也○劉攽曰正文軨積於内府按軨字誤</hi>
<hi>當作駢字</hi>夷歌巴舞殊音異節之技列倡於外門豈柔服之<lb/>
道必足於斯然亦云致遠者矣蠻夷雖附阻巖谷而䫫<lb/>
有土居連渉荆交之區布護巴庸之外不可量極然其<lb/>
<pb n="KR2a0009_WYG_116-34b"/>
凶勇校筭薄於羌狄故陵暴之害不能深也西南之徼<lb/>
尤為劣焉故關守永昌肇自遠離啟土立人至今成都<lb/>
焉<hi>哀牢夷伐鹿茤不得乃歸中國故言肇自遠離</hi>
贊曰百蠻蠢居仞彼方徼鏤體卉衣凴深阻峭<hi>蠢小貌也鏤體</hi>
<hi>文身也卉衣草服也</hi>亦有别夷屯彼蜀表參差聚落紆餘岐道往<lb/>
化既孚改襟輸寶<hi>孚信也襟袵也</hi>俾建永昌同編億兆<lb/>
　<lb/>
　後漢書卷一百十六<lb/>
<pb n="KR2a0009_WYG_116-35a"/>
　後漢書卷一百十六考證<lb/>
南蠻傳有能得犬戎之將吳將軍頭者○<hi>臣德潛</hi>按吳<lb/>
　得姓自周命氏以後將軍之官始於魏獻子衞文子<lb/>
　周末置前後左右將軍安得高辛時先有此號范氏<lb/>
　之說本於風俗通此不經之甚者<lb/>
又零陵蠻○<hi>臣會汾</hi>按注陵當作陽<lb/>
廩君思其便因射殺之○文獻通考作伺其便應從之<lb/>
　<lb/>
<pb n="KR2a0009_WYG_116-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十六考證<lb/>
</p>
<p>
</p>
  </div>
</body>
</text>
</TEI>
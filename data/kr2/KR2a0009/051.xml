<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷五十一</head> <lb/>
    <p>
<pb n="KR2a0009_WYG_051-1a"/>
欽定四庫全書<lb/>
　後漢書卷五十一<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　任李萬邳劉耿列傳第十一<lb/>
　　任光傳<hi>子隗</hi>
任光字伯卿南陽宛人也少忠厚為鄉里所愛初為鄉<lb/>
嗇夫郡縣吏<hi>續漢志曰三老游徼郡所署也秩百石掌一鄉人其鄉小者縣署嗇夫一人主知人</hi>
<pb n="KR2a0009_WYG_051-1b"/>
<hi>善惡為役先後知人貧富為賦多少</hi>漢兵至宛軍人見光冠服鮮明令解<lb/>
衣將殺而奪之㑹光祿勲劉賜適至視光容貌長者乃<lb/>
救全之光因率黨與從賜為安集掾拜偏將軍與世祖<lb/>
破王尋王邑更始至洛陽以光為信都太守及王郎起<lb/>
郡國皆降之光獨不肯遂與都尉李忠令萬脩<hi>信都令也</hi>功<lb/>
曹阮況五官掾郭唐等<hi>續漢志曰五官掾掌署諸曹事</hi>同心固守廷掾<lb/>
持王郎檄<hi>東觀記扶柳縣廷掾</hi>詣府白光光斬之於市以狥百姓<lb/>
發精兵四千人城守更始二年春世祖自薊還狼狽不<lb/>
<pb n="KR2a0009_WYG_051-2a"/>
知所向傳聞信都獨為漢拒邯鄲即馳赴之光等孤城<lb/>
獨守恐不能全<hi>獨守無援故恐之</hi>聞世祖至大喜吏民皆稱萬<lb/>
歲即時開門與李忠萬脩率官屬迎謁世祖入傳舍謂<lb/>
光曰伯卿今埶力虛弱欲俱入城頭子路刁子都兵中<lb/>
何如邪光曰不可世祖曰卿兵少如何光曰可募發奔<lb/>
命出攻傍縣若不降者恣聽掠之人貪財物則兵可招<lb/>
而致也世祖從之拜光為左大將軍封武成侯留南陽<lb/>
宗廣領信都太守事使光將兵從光乃多作檄文曰大<lb/>
<pb n="KR2a0009_WYG_051-2b"/>
司馬劉公將城頭子路刁子都兵百萬衆從東方來擊<lb/>
諸反虜遣騎馳至鉅鹿界中吏民得檄傳相告語世祖<lb/>
遂與光等投暮入堂陽界<hi>投至也堂陽今冀州縣也</hi>使騎各持炬火<lb/>
彌滿澤中光炎燭天地舉城莫不震驚惶怖其夜即降<lb/>
旬日之間兵衆大盛因攻城邑遂屠邯鄲廼遣光歸郡<lb/>
城頭子路者東平人姓爰名曾字子路與肥城劉詡起<lb/>
兵盧城頭<hi>盧縣名屬太山郡今濟州縣</hi>故號其兵為城頭子路曾自<lb/>
稱都從事詡稱校三老寇掠河濟間衆至二十餘萬更<lb/>
<pb n="KR2a0009_WYG_051-3a"/>
始立曾遣使降拜曾東萊郡太守<hi>今萊州○劉攽曰按他處復字郡名皆不</hi>
<hi>言郡太守明此衍</hi>詡濟南太守皆行大將軍事是歲曾為其將<lb/>
所殺衆推詡為主更始封詡助國侯令罷兵歸本郡刁<lb/>
子都者東海人也起兵鄉里鈔擊徐兖界衆有六七萬<lb/>
更始立遣使降拜子都徐州牧為其部曲所殺餘黨復<lb/>
相聚與諸賊㑹於檀鄉<hi>今兖州瑕丘縣東北有檀鄉</hi>因號為檀鄉檀<lb/>
鄉渠帥董次仲始起茌平<hi>茌平縣名屬東郡故城在今博州聊城縣東茌音士疑反</hi>
遂渡河入魏郡清河與五校合衆十餘萬建武元年世<lb/>
<pb n="KR2a0009_WYG_051-3b"/>
祖入洛陽遣大司馬吳漢等擊檀鄉明年春大破降之<lb/>
是歲更封光阿陵侯<hi>阿陵縣名屬涿郡</hi>食邑萬户五年徵詣京<lb/>
師奉朝請其冬卒子隗嗣後阮況為南陽太守郭唐至<lb/>
河南尹皆有能名<lb/>
隗字仲和少好黃老清靜寡欲所得奉秩常以賑䘏宗<lb/>
族收養孤寡顯宗聞之擢奉朝請遷羽林左監<hi>續漢志曰羽林</hi>
<hi>有左右監一人各六百石主左右羽林騎</hi>虎賁中郎將又遷長水校尉肅宗<lb/>
即位雅相敬愛數稱其行以為將作大匠<hi>前書曰將作少府秦官也</hi>
<pb n="KR2a0009_WYG_051-4a"/>
<hi>景帝更名將作大匠秩二千石</hi>將作大匠自建武以來常謁者兼之至<lb/>
隗廼置眞焉建初五年遷太僕八年代竇固為光祿勲<lb/>
所歴皆有稱章和元年拜司空隗義行内修不求名譽<lb/>
而以沈正見重於世和帝即位大將軍竇憲秉權專作<lb/>
威福内外朝臣莫不震懾時憲擊匈奴國用勞費隗奏<lb/>
議徵憲還前後十上獨與司徒袁安同心畢力持重處<lb/>
正鯁言直議無所回隱<hi>持重謂守正也執議不移回邪也隱避也</hi>語在袁安<lb/>
傳永元四年薨子屯嗣帝追思隗忠擢屯為歩兵校尉<lb/>
<pb n="KR2a0009_WYG_051-4b"/>
徙封西陽侯<hi>西陽縣名屬山陽郡也</hi>屯卒子勝嗣<hi>東觀漢記曰勝字作騰</hi>勝<lb/>
卒子世嗣徙封北鄉侯<hi>北鄉縣名屬齊郡</hi>
　　李忠傳<lb/>
李忠字仲都東萊黃人也<hi>黃今萊州縣也故城在縣東南</hi>父為高密都<lb/>
尉<hi>臣賢按東觀記續漢書並云中尉又郡國志高密侯百官志皇子封每國傅相各一人中尉一人比二千</hi>
<hi>石職如郡都尉主盜賊高密非郡為都字者誤○劉攽曰注高密侯按文侯當作國高密實王國不當作侯也</hi>
忠元始中以父任為郎署中數十人而忠獨以好禮脩<lb/>
整稱王莾時為新博屬長<hi>王莾改信都國曰新博都尉曰屬長也</hi>郡中咸<lb/>
<pb n="KR2a0009_WYG_051-5a"/>
敬信之更始立使使者行郡國即拜忠都尉官忠遂與<lb/>
任光同奉世祖以為右大將軍封武固侯時世祖自解<lb/>
所佩綬以帶忠<hi>東觀記曰上初至不脫衣帶衣服垢薄使忠解澣長襦忠更作新袍絝解支小</hi>
<hi>單衣襪而上之</hi>因從攻下屬縣至苦陘<hi>苦陘縣名屬中山國章帝改曰漢昌自此已後</hi>
<hi>隨代改之今定州唐昌縣是也</hi>世祖㑹諸將問所得財物唯忠獨無所<lb/>
掠世祖曰我欲特賜李忠諸卿得無望乎即以所乘大<lb/>
驪馬及繡被衣物賜之<hi>馬色黑而青曰驪</hi>進圍鉅鹿未下王郎<lb/>
遣將攻信都信都大姓馬寵等開城内之收太守宗廣<lb/>
<pb n="KR2a0009_WYG_051-5b"/>
及忠母妻而令親屬招呼忠時寵弟從忠為校尉忠即<lb/>
時召見責數以背恩反城因格殺之諸將皆驚曰家屬<lb/>
在人手中殺其弟何猛也忠曰若縱賊不誅則二心也<lb/>
世祖聞而美之謂忠曰今吾兵已成矣將軍可歸救老<lb/>
母妻子宜自募吏民能得家屬者賜錢千萬來從我取<lb/>
忠曰䝉明公大恩思得効命誠不敢内顧宗親世祖廼<lb/>
使任光將兵救信都光兵於道散降王郎無功而還㑹<lb/>
更始遣將攻破信都忠家屬得全世祖因使忠還行太<lb/>
<pb n="KR2a0009_WYG_051-6a"/>
守事收郡中大姓附邯鄲者誅殺數百人及任光歸郡<lb/>
忠廼還復為都尉建武二年更封中水侯<hi>中水縣屬涿郡前書音義</hi>
<hi>曰此縣在兩河之間故曰中水故城在今瀛州樂壽縣西北</hi>食邑三千户其年徵拜<lb/>
五官中郎將從平龎萌董憲等六年遷丹陽太守是時<lb/>
海内新定南方海濵江淮多擁兵據土忠到郡招懷降<lb/>
附其不服者悉誅之旬月皆平忠以丹陽越俗不好學<lb/>
嫁娶禮儀衰於中國乃為起學校習禮容春秋鄉飲<hi>校亦</hi>
<hi>學也禮記曰鄉飲酒之義主人拜迎賓於庠門之外三揖而後至階三讓而後升所以致尊讓也六十者坐五</hi>
<pb n="KR2a0009_WYG_051-6b"/>
<hi>十者立侍以聽政役所以明尊長也合諸鄉射教之鄉飲酒之禮而孝悌之行立鄭𤣥注曰春秋以禮㑹民於</hi>
<hi>州序也</hi>選用明經郡中向慕之墾田增多三歲間流民占<lb/>
著者五萬餘口<hi>著音直畧反</hi>十四年三公奏課為天下第一<lb/>
遷豫章太守病去官<hi>東觀記曰病濕痺免</hi>徵詣京師十九年卒子<lb/>
威嗣威卒子純嗣永平九年坐母殺純叔父國除<hi>東觀記曰</hi>
<hi>永平二年坐純母禮殺威弟季</hi>永初七年鄧太后復封純琴亭侯純卒<lb/>
子廣嗣<lb/>
　　萬脩傳<lb/>
<pb n="KR2a0009_WYG_051-7a"/>
萬脩字君游扶風茂陵人也更始時為信都令與太守<lb/>
任光都尉李忠共城守迎世祖拜為偏將軍封造義侯<lb/>
及破邯鄲拜右將軍從平河北建武二年更封槐里侯<lb/>
與揚化將軍堅鐔俱擊南陽未尅而病卒于軍子普嗣<lb/>
徙封泫氏侯<hi>泫氏縣名屬上黨郡西有泫谷水故以為名今澤州高平縣也泫音胡涓反</hi>普<lb/>
卒子親嗣徙封扶柳侯<hi>扶柳縣名故城在今冀州信都縣西</hi>親卒無子國<lb/>
除永初七年鄧太后紹封脩曾孫豐為曲平亭侯豐卒<lb/>
子熾嗣永建元年熾卒無子國除延熹二年桓帝紹封<lb/>
<pb n="KR2a0009_WYG_051-7b"/>
脩𤣥孫恭為門德亭侯<lb/>
　　邳彤傳<lb/>
邳彤字偉君信都人也父吉為遼西太守彤初為王莽<lb/>
和成卒正<hi>東觀漢記曰王莽分鉅鹿為和成郡居下曲陽以彤為卒正也</hi>世祖徇河北<lb/>
至下曲陽彤舉城降復以為太守留止數日世祖北至<lb/>
薊㑹王郎兵起使其將徇地所到縣莫不奉迎唯和成<lb/>
信都堅守不下彤聞世祖從薊還失軍欲至信都乃先<lb/>
使五官掾張萬督郵尹綏選精騎二千餘匹緣路迎世<lb/>
<pb n="KR2a0009_WYG_051-8a"/>
祖軍彤尋與世祖㑹信都世祖雖得二郡之助而兵衆<lb/>
未合議者多言可因信都兵自送西還長安彤廷對曰<lb/>
議者之言皆非也吏民歌吟思漢久矣故更始舉尊號<lb/>
而天下嚮應三輔清宮除道以迎之一夫荷㦸大呼則<lb/>
千里之將無不捐城遁逃虜伏請降自上古以來亦未<lb/>
有感物動民其如此者也又卜者王郎假名因埶驅集<lb/>
烏合之衆遂震燕趙之地況明公奮二郡之兵揚嚮應<lb/>
之威以攻則何城不克以戰則何軍不服今釋此而歸<lb/>
<pb n="KR2a0009_WYG_051-8b"/>
豈徒空失河北必更驚動三輔墮損威重非計之得者<lb/>
也若明公無復征伐之意則雖信都之兵猶難㑹也何<lb/>
者明公既西則邯鄲城民不肯捐父母背城主而千里<lb/>
送公其離散亡逃可必也世祖善其言而止即日拜彤<lb/>
為後大將軍和成太守如故使將兵居前北至堂陽堂<lb/>
陽已反屬王郎彤使張萬尹綏先曉譬吏民世祖夜至<lb/>
即開門出迎引兵擊破白奢賊於中山自此常從戰攻<lb/>
信都復反為王郎郎所置信都王捕繫彤父弟及妻子<lb/>
<pb n="KR2a0009_WYG_051-9a"/>
使為手書呼彤曰降者封爵不降族滅彤涕泣報曰事<lb/>
君者不得顧家彤親屬所以至今得安於信都者劉公<lb/>
之恩也公方爭國事彤不得復念私也㑹更始所遣將<lb/>
攻㧞信都郎兵敗走彤家屬得免及拔邯鄲封武義侯<lb/>
建武元年更封靈壽侯<hi>靈壽縣名故城在今恒州靈壽縣西北</hi>行大司空<lb/>
事帝入洛陽拜彤太常月餘日轉少府是年免復為左<lb/>
曹侍中<hi>前書曰侍中有左右曹入侍天子故曰侍中</hi>常從征伐六年就國彤<lb/>
卒子湯嗣九年徙封樂陵侯<hi>樂陵縣名屬平原郡故城在今滄州樂陵縣東也</hi>
<pb n="KR2a0009_WYG_051-9b"/>
十九年湯卒子某嗣<hi>史闕名也</hi>無子國除元初元年鄧太后<lb/>
紹封彤孫音為平亭侯音卒子柴嗣初張萬尹綏與彤<lb/>
俱迎世祖皆拜偏將軍亦從征伐萬封重平侯綏封平<lb/>
臺侯<hi>重平縣名屬渤海郡故城在今安德縣西北臣賢按平臺縣屬常山郡諸本多云平壹者誤也</hi>
論曰凡言成事者以功著易顯謀幾初者以理隱難昭<lb/>
<hi>幾者事之先見者也</hi>斯固原情比迹所宜推察者也若乃議者欲<lb/>
因二郡之衆建入關之策委成業臨不測而世主未悟<lb/>
謀夫景同邳彤之廷對其為幾乎語曰一言可以興邦<lb/>
<pb n="KR2a0009_WYG_051-10a"/>
<hi>論語魯定公謂孔子之言也</hi>斯近之矣<lb/>
　　劉植傳<lb/>
劉植字伯先鉅鹿昌城人也王郎起植與弟喜從兄歆<lb/>
<hi>東觀記曰喜作嘉字共仲歆字細君也</hi>率宗族賓客聚兵數千人據昌城<lb/>
聞世祖從薊還廼開門迎世祖以植為驍騎將軍喜歆<lb/>
偏將軍皆為列侯時眞定王劉揚起兵以附王郎衆十<lb/>
餘萬世祖遣植說揚揚乃降世祖因留眞定納郭后后<lb/>
即揚之甥也故以此結之廼與揚及諸將置酒郭氏漆<lb/>
<pb n="KR2a0009_WYG_051-10b"/>
里舍<hi>漆園即郭氏所居之里名也○劉攽曰按文無故忽有園字葢本是里字</hi>揚擊筑為歡<lb/>
因得進兵拔邯鄲從平河北建武二年更封植為昌城<lb/>
侯討密縣賊戰殁子向嗣帝使喜代將植營復為驍騎<lb/>
將軍封觀津侯<hi>觀津縣名故城在今德州蓨縣西北</hi>喜卒復以歆為驍騎<lb/>
將軍封浮陽侯<hi>浮陽縣名屬渤海郡在浮水之陽今滄州清池縣也</hi>喜歆從征伐<lb/>
皆傳國于後向徙封東武陽侯<hi>東武陽縣屬東郡在武水之陽故城在今魏州</hi>
<hi>華陽縣南</hi>卒子述嗣永平十五年坐與楚王英謀反國除<lb/>
　　耿純傳<lb/>
<pb n="KR2a0009_WYG_051-11a"/>
耿純字伯山鉅鹿宋子人也父艾為王莽濟平尹<hi>莽改定陶</hi>
<hi>國曰濟平也</hi>純學於長安因除為納言士<hi>王莽法古置納言之官即尚書也毎</hi>
<hi>官皆置士故曰納言士也</hi>王莽敗更始立使舞隂王李軼降諸郡國<lb/>
純父艾降還為濟南太守時李軼兄弟用事專制方面<lb/>
賓客游說者甚衆純連求謁不得通久之廼得見因說<lb/>
軼曰大王以龍虎之姿遭風雲之時<hi>遭遇也易曰雲從龍風從虎</hi>奮<lb/>
迅拔起期月之間兄弟稱王<hi>拔猶卒也拔音歩末反期音朞</hi>而德信不<lb/>
聞於士民功勞未施於百姓寵祿暴興此智者之所忌<lb/>
<pb n="KR2a0009_WYG_051-11b"/>
也<hi>前書陳嬰母謂嬰曰暴得富貴者不祥也故云智者之所忌也</hi>兢兢自危猶懼不終<lb/>
而況沛然自足可以成功者乎<hi>公羊傳曰力沛然若有餘何休注曰沛有餘優</hi>
<hi>饒貌</hi>軼竒之且以其鉅鹿大姓廼承制拜為騎都尉授以<lb/>
節令安集趙魏㑹世祖渡河至邯鄲純即謁見世祖深<lb/>
接之純退見官屬將兵法度不與它將同遂求自結納<lb/>
獻馬及縑帛數百匹世祖北至中山留純邯鄲㑹王郎<lb/>
反<hi>東觀記曰王郎舉尊號欲收純純持節與從吏夜遁出城駐節道中詔取行者車馬得數十馳歸宋子與</hi>
<hi>從兄訢宿植俱詣上所在盧奴言王郎所反之狀</hi>世祖自薊東南馳純與從昆<lb/>
<pb n="KR2a0009_WYG_051-12a"/>
弟訢宿植共率宗族賓客二千餘人<hi>續漢書曰皆衣縑襜褕絳衣也</hi>老<lb/>
病者皆載木自隨奉迎於育<hi>左傳曰又如是而嫁將就木焉木謂棺也老病者恐</hi>
<hi>死故載以從軍育縣名故城在冀州</hi>拜純為前將軍封耿鄉侯<hi>酈元注水經曰郎水</hi>
<hi>北有耿鄉光武封耿純為侯國俗謂之宜安城其故城在今恒州槀城縣西南也</hi>訢宿植皆偏<lb/>
將軍使與純居前降宋子從攻下曲陽及中山是時郡<lb/>
國多降邯鄲者純恐宗家懷異心廼使訢宿歸燒其廬<lb/>
舍世祖問純故對曰竊見明公單車臨河北非有府藏<lb/>
之蓄重賞甘餌可以聚人者也<hi>黄石公記曰芳餌之下必有懸魚重賞之下必</hi>
<pb n="KR2a0009_WYG_051-12b"/>
<hi>有死夫易曰何以聚人曰財故純引之</hi>徒以恩德懷之是故士衆樂附今<lb/>
邯鄲自立北州疑惑純雖舉族歸命老弱在行猶恐宗<lb/>
人賓客半有不同心者故燔燒屋室絶其反顧之望世<lb/>
祖歎息及至鄗世祖止傳舍鄗大姓蘇公反城開門内<lb/>
王郎將李惲純先覺知將兵逆與惲戰大破斬之從平<lb/>
邯鄲又破銅馬時赤眉青犢上江大彤鐵脛五幡十餘<lb/>
萬衆並在射犬世祖引兵將擊之純軍在前去衆營數<lb/>
里賊忽夜攻純雨射營中<hi>矢下如雨也</hi>士多死傷純勒部曲<lb/>
<pb n="KR2a0009_WYG_051-13a"/>
堅守不動選敢死二千人俱持彊弩各傅三矢使銜枚<lb/>
間行<hi>傅著也</hi>繞出賊後齊聲呼譟彊弩並發賊衆驚走追<lb/>
擊遂破之馳騎白世祖世祖明旦與諸將俱至營勞純<lb/>
曰昨夜困乎純曰頼明公威德幸而獲全世祖曰大兵<lb/>
不可夜動故不相救耳軍營進退無常卿宗族不可悉<lb/>
居軍中廼以純族人耿伋為蒲吾長<hi>蒲吾縣名屬常山郡故城在今恒州</hi>
<hi>靈壽縣南</hi>悉令將親屬居焉世祖即位封純高陽侯擊劉永<lb/>
於濟隂下定陶初純從攻王郎墮馬折肩時疾發廼還<lb/>
<pb n="KR2a0009_WYG_051-13b"/>
詣懷宮<hi>懷宮河内縣名有離宮焉</hi>帝問卿兄弟誰可使者純舉從弟<lb/>
植於是使植將純營純猶以前將軍從時眞定王劉揚<lb/>
復造作讖記云赤九之後癭揚為主<hi>漢以火德故云赤也光武於高祖九</hi>
<hi>代孫故云九</hi>揚病癭欲以惑衆與綿曼賊交通<hi>綿曼縣名屬眞定國故城</hi>
<hi>在今恒州石邑縣西北俗音訛謂之人文故城也</hi>建武二年春遣騎都尉陳副<lb/>
游擊將軍鄧隆徵揚揚閉城門不内副等乃復遣純持<lb/>
節行赦令於幽冀所過竝使勞慰王侯密勑純曰劉揚<lb/>
若見因而收之純從吏士百餘騎與副隆㑹元氏俱至<lb/>
<pb n="KR2a0009_WYG_051-14a"/>
眞定止傳舍揚稱病不謁以純眞定宗室之出<hi>男子謂姊妹之</hi>
<hi>子為出也</hi>遣使與純書欲相見純報曰奉使見王侯牧守不<lb/>
得先詣如欲面㑹宜出傳舍時揚弟林邑侯讓及從兄<lb/>
細<hi>東觀記續漢書細竝作紺</hi>各擁兵萬餘人揚自恃衆强而純意安<lb/>
靜即從官屬詣之兄弟竝將輕兵在門外揚入見純純<lb/>
接以禮敬因延請其兄弟皆入廼閉閤悉誅之因勒兵<lb/>
而出眞定震怖無敢動者帝憐揚讓謀未發竝封其子<lb/>
復故國純還京師因自請曰臣本吏家子孫幸遭大漢<lb/>
<pb n="KR2a0009_WYG_051-14b"/>
復興聖帝受命備位列將爵為通侯天下畧定臣無所<lb/>
用志願試治一郡盡力自効帝笑曰卿既治武復欲脩<lb/>
文邪廼拜純為東郡太守時東郡未平純視事數月盜<lb/>
賊清寧四年詔純將兵擊更始東平太守范荆荆降進<lb/>
擊太山濟南及平原賊皆平之居東郡四歲時發干長<lb/>
有罪純案奏圍守之奏未下長自殺純坐免以列侯奉<lb/>
朝請從擊董憲道過東郡百姓老小數千隨車駕涕泣<lb/>
云願復得耿君帝謂公卿曰純年少被甲胄為軍吏耳<lb/>
<pb n="KR2a0009_WYG_051-15a"/>
治郡廼能見思若是乎六年定封為東光侯<hi>東光今滄州縣也續</hi>
<hi>漢書曰六年上令諸侯就國純上書自陳前在東郡案誅涿郡太守朱英親屬今國屬涿誠不自安制書報曰</hi>
<hi>侯前奉公行法朱英久吏曉知義理何時當以公事相是非然受堯舜之罰者不能愛己也已更擇國土令侯</hi>
<hi>無介然之憂乃更封純為東光侯</hi>純辭就國帝曰文帝謂周勃丞相吾<lb/>
所重君為我率諸侯就國今亦然也純受詔而去至鄴<lb/>
賜穀萬斛到國弔死問病民愛敬之八年東郡濟隂盜<lb/>
賊羣起遣大司空李通橫野大将軍王常擊之帝以純<lb/>
威信著於衞地<hi>東郡舊衞地也</hi>遣使拜太中大夫使與大兵㑹<lb/>
<pb n="KR2a0009_WYG_051-15b"/>
東郡東郡聞純入界盜賊九千餘人皆詣純降大兵不<lb/>
戰而還璽書復以為東郡太守吏民悅服十三年卒官<lb/>
諡曰成侯子阜嗣植後為輔威將軍封武邑侯<hi>武邑縣名屬信</hi>
<hi>都今冀州縣也</hi>宿至代郡太守封遂鄉侯訢為赤眉將軍封著<lb/>
武侯從鄧禹西征戰死雲陽凡宗族封列侯者四人關<lb/>
内侯者三人為二千石者九人阜徙封莒鄉侯永平十<lb/>
四年坐同族耿歙與楚人顏忠辭語相連國除建初二<lb/>
年肅宗追思純功紹封阜子旴為高亭侯旴卒無嗣帝<lb/>
<pb n="KR2a0009_WYG_051-16a"/>
復封旴弟騰<hi>續漢書云封騰高亭侯也</hi>卒子忠嗣忠卒孫緖嗣<lb/>
贊曰任邳識幾嚴城解扉<hi>解猶開也</hi>委佗還旅二守焉依<hi>委音</hi>
<hi>於危反委佗音移行貌也旅衆也還旅謂自薊而還也二守謂任光為信都太守邳彤為和成太守也左傳曰</hi>
<hi>平王東遷晉鄭焉依言光武失軍而南還依任邳以成功</hi>純植義發奉兵佐威<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_051-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷五十一<lb/>
<pb n="KR2a0009_WYG_051-17a"/>
　後漢書卷五十一考證<lb/>
邳彤傳明公既西則邯鄲城民不肯捐父母背城主而<lb/>
　千里送公其離散逃亡可必也○<hi>臣承蒼</hi>按是時王<lb/>
　郎方據邯鄲其民安得送光武還長安邯鄲城三字<lb/>
　必傳寫之訛通鑑考異作邯鄲勢成下文城主作成<lb/>
　主亦於事理不切邯鄲城民當作二郡之民謂和成<lb/>
　信都二郡也蓋承上文奮二郡之兵而言<lb/>
　<lb/>
<pb n="KR2a0009_WYG_051-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷五十一考證<lb/>
</p>
<p>
</p>
  </div>
</body>
</text>
</TEI>
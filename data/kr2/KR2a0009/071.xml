<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷七十一</head> <lb/>
    <p>
<pb n="KR2a0009_WYG_071-1a"/>
欽定四庫全書<lb/>
　後漢書卷七十一<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　第五鍾離宋寒烈傳第三十一<lb/>
　　第五倫<hi>曾孫種</hi>
第五倫字伯魚京兆長陵人也其先齊諸田<hi>史記曰陳公子完奔</hi>
<hi>齊以陳字為田氏應劭注云始食采於田改姓田氏</hi>諸田徙園陵者多故以次第<lb/>
<pb n="KR2a0009_WYG_071-1b"/>
爲氏倫少介然有義行王莽末盗賊起宗族閭里爭往<lb/>
附之倫乃依險固築營壁有賊輒奮厲其衆引彊持滿<lb/>
以拒之<hi>引彊謂弓弩之多力者控引之持滿不發也</hi>銅馬赤眉之屬前後數<lb/>
十軰皆不能下<hi>東觀記曰時米石萬錢人相食倫獨收養孤兄子外孫分糧共食死生相守鄉</hi>
<hi>里以此賢之</hi>倫始以營長詣郡尹鮮于褒<hi>風俗通曰武王封箕子于朝鮮其子</hi>
<hi>食采於朝鮮因氏焉</hi>褒見而異之署爲吏後褒坐事左轉髙唐令<lb/>
<hi>髙唐縣屬平原郡故城在今齊州祝阿縣西</hi>臨去握倫臂訣曰恨相知晚<hi>訣别</hi>
<hi>也東觀記曰倫歩擔往候之留十餘日將倫上堂令妻子出相對以屬託焉</hi>倫後爲鄉嗇夫<lb/>
<pb n="KR2a0009_WYG_071-2a"/>
平徭賦理怨結得人歡心自以爲久宦不達遂將家屬<lb/>
客河東變名姓自稱王伯齊載鹽往來太原上黨所過<lb/>
輒爲糞除而去<hi>糞除猶掃除也</hi>陌上號爲道士親友故人莫知<lb/>
其處數年鮮于襃薦之於京兆尹閻興興卽召倫爲主<lb/>
簿時長安鑄錢多姦巧乃署倫爲督鑄錢掾領長安市<lb/>
<hi>東觀漢記曰時長安市未有秩又鑄錢官姦輕所集無能整齊理之者興署倫督鑄錢掾領長安市其後小人</hi>
<hi>爭訟皆云第五掾所平市無姦枉○劉攽曰注姦輕所集案姦輕無理當是軌字</hi>倫平銓衡正<lb/>
斗斛市無阿枉百姓悦服每讀詔書常歎息曰此聖主<lb/>
<pb n="KR2a0009_WYG_071-2b"/>
也一見決矣等軰笑之曰爾説將尚不下安能動萬乘<lb/>
乎<hi>華嶠書曰蓋延代鮮于襃為馮翊多非法倫數切諫延恨之故滯不得舉將謂州將</hi>倫曰未遇<lb/>
知已道不同故耳建武二十七年舉孝亷補淮陽國醫<lb/>
工長隨王之國光武召見甚異之二十九年從王朝京<lb/>
師隨官屬得㑹見帝問以政事倫因此酬對政道帝大<lb/>
悅明日復特召入與語至夕帝戯謂倫曰聞卿為吏篣<lb/>
婦公不過從兄飯寧有之邪倫對曰臣三娶妻皆無父<lb/>
少遭飢亂實不敢妄過人食<hi>華嶠書曰上復曰聞卿爲市掾人有遺母一笥餅者</hi>
<pb n="KR2a0009_WYG_071-3a"/>
<hi>卿從外來見之奪母笥探口中餅信乎倫對曰實無此衆人以臣愚蔽故爲生是語也</hi>帝大笑倫<lb/>
出有詔以爲扶夷長<hi>扶夷縣屬零陵郡故城在今邵州武岡縣東北</hi>未到官追<lb/>
拜㑹稽太守雖爲二千石躬自斬芻養馬妻執炊㸑受<lb/>
俸裁留一月糧餘皆賤貿與民之貧羸者㑹稽俗多滛<lb/>
祀好卜筮民常以牛祭神百姓財産以之困匱其自食<lb/>
牛肉而不以薦祠者發病且死先爲牛鳴前後郡將莫<lb/>
敢禁倫到官移書屬縣曉告百姓其巫祝有依託鬼神<lb/>
詐怖愚民皆案論之有妄屠牛者吏輒行罰民初恐懼<lb/>
<pb n="KR2a0009_WYG_071-3b"/>
或祝詛妄言倫案之愈急後遂斷絶百姓以安永平五<lb/>
年坐法徵老小攀車叩馬嗁呼相隨日裁行數里不得<lb/>
前倫乃偽止亭舍隂乘船去衆知復追之及詣廷尉吏<lb/>
民上書守闕者千餘人是時顯宗方案梁松事亦多爲<lb/>
松訟者帝患之詔公車諸爲梁氏及㑹稽太守上書者<lb/>
勿復受㑹帝幸廷尉錄囚徒得免歸田里身自耕種不<lb/>
交通人物數歳拜為宕渠令<hi>宕渠縣故城在今渠州流江縣東北</hi>顯㧞鄉<lb/>
佐𤣥賀賀後為九江沛二郡守以淸潔稱所在化行終<lb/>
<pb n="KR2a0009_WYG_071-4a"/>
於大司農倫在職四年遷蜀郡太守蜀地肥饒人吏富<lb/>
實掾史家貲多至千萬皆鮮車怒馬以財貨自達<hi>怒馬謂馬</hi>
<hi>之肥壯其氣憤怒也</hi>倫悉簡其豐贍者遣還之更選孤貧志行之<lb/>
人以處曹任於是爭賕抑絶<hi>以財相貨曰賕音其又反又音求</hi>文職修<lb/>
理所舉吏多至九卿二千石時以爲知人視事七歲肅<lb/>
宗初立擢自遠郡代牟融為司空帝以明德太后故尊<lb/>
崇舅氏馬廖兄弟竝居職任廖等傾身交結冠葢之士<lb/>
爭赴趣之倫以后族過盛欲令朝廷抑損其權上疏曰<lb/>
<pb n="KR2a0009_WYG_071-4b"/>
臣聞忠不隱諱直不避害不勝愚狷昧死自表<hi>狷狂狷也</hi>書<lb/>
曰臣無作威作福其害于而家凶于而國<hi>尚書洪範之言</hi>傳曰<lb/>
大夫無境外之交束脩之饋<hi>穀梁傳之文也束帛也脩脯也饋遺也</hi>近代<lb/>
光烈皇后雖友愛天至而卒使隂就歸國徙廢隂興賔<lb/>
客其後梁竇之家互有非法明帝即位竟多誅之自是<lb/>
洛中無復權戚書記請託一皆斷絶又譬諸外戚曰<hi>譬猶</hi>
<hi>諭也</hi>苦身待士不如為國戴盆望天事不兩施<hi>司馬遷書曰僕以為</hi>
<hi>戴盆何以望天也</hi>臣常刻著五藏書諸紳帶<hi>刻著五藏謂銘之於心也紳謂大帶</hi>
<pb n="KR2a0009_WYG_071-5a"/>
<hi>垂之三尺論語曰子張書諸紳也</hi>而今之議者復以馬氏爲言竊聞衞<lb/>
尉廖以布三千匹城門校尉防以錢二百萬私贍三輔<lb/>
衣冠知與不知莫不畢給又聞臘月亦遺其在洛中者<lb/>
錢各五千越騎校尉光臘用羊三百頭米四百斛肉五<lb/>
千斤臣愚以爲不應經義惶恐不敢以不聞陛下情欲<lb/>
厚之亦宜所以安之臣今言此誠欲上忠陛下下全后<lb/>
家裁䝉省察<hi>裁與纔同</hi>及馬防爲車騎將軍當出征西羗倫<lb/>
又上疏曰臣愚以爲國戚可封侯以富之不當職事以<lb/>
<pb n="KR2a0009_WYG_071-5b"/>
任之何者繩以法則傷恩私以親則違憲伏聞馬防今<lb/>
當西征臣以太后恩仁陛下至孝恐卒有纖介難以意<lb/>
愛<hi>恐卒然有小過愛而不罰則廢法也</hi>聞防請杜篤爲從事中郎多賜財<lb/>
帛篤爲鄉里所廢客居美陽女弟爲馬氏妻恃此交通<lb/>
在所縣令苦其不法收繫論之今來防所議者咸致疑<lb/>
怪況乃以爲從事將恐議及朝廷今宜爲選賢能以輔<lb/>
助之不可復令防自請人有損事望<hi>望物望也</hi>茍有所懐敢<lb/>
不自聞竝不見省用倫雖峭直<hi>峭峻也</hi>然常疾俗吏苛刻<lb/>
<pb n="KR2a0009_WYG_071-6a"/>
及爲三公値帝長者屢有善政乃上疏褒稱盛美因以<lb/>
勸成風德曰陛下即位躬天然之德體晏晏之姿以寛<lb/>
𢎞臨下<hi>尚書考靈耀曰堯文塞晏晏爾雅曰晏晏温和也</hi>出入四年前歳誅刺<lb/>
史二千石貪殘者六人<hi>東觀漢記曰去年伏誅者刺史一人太守三人减死罪二人凡</hi>
<hi>六人</hi>斯皆明聖所鑒非羣下所及然詔書每下寛和而政<lb/>
急不解務存節儉而奢侈不止者咎在俗敝羣下不稱<lb/>
故也光武承王莽之餘頗以嚴猛為政後代因之遂成<lb/>
風化郡國所舉類多辨職俗吏殊未有寛博之選以應<lb/>
<pb n="KR2a0009_WYG_071-6b"/>
上求者也陳留令劉豫冠軍令駟協竝以刻薄之姿臨<lb/>
人宰邑專念掠殺務為嚴苦吏民愁怨莫不疾之而今<lb/>
之議者反以爲能違天心失經義誠不可不愼也非徒<lb/>
應坐豫協亦當宜譴舉者<hi>譴責也</hi>務進仁賢以任時政不<lb/>
過數人則風俗自化矣臣甞讀書記知秦以酷急亡國<lb/>
又目見王莽亦以苛法自滅故勤勤懇懇實在於此又<lb/>
聞諸王主貴戚驕奢踰制京師尚然何以示遠故曰其<lb/>
身不正雖令不從<hi>論語孔子之言</hi>以身教者從以言教者訟夫<lb/>
<pb n="KR2a0009_WYG_071-7a"/>
陰陽和歲乃豐君臣同心化乃成也其刺史太守以下<lb/>
拜除京師及道出洛陽者宜皆見召可因博問四方兼<lb/>
以觀察其人諸上書言事有不合者可但報歸田里不<lb/>
宜過加喜怒以明在寛臣愚不足採及諸馬得罪歸國<lb/>
而竇氏始貴倫復上疏曰臣得以空虚之質當輔弼之<lb/>
任素性駑怯位尊爵重拘廹大義思自䇿厲雖遭百死<lb/>
不敢擇地又況親遇危言之世哉<hi>論語孔子曰邦有道危言危行邦無道危</hi>
<hi>行言遜鄭𤣥注云危猶髙也據時髙言髙行必見危故以為諭也</hi>今承百王之敝人尚<lb/>
<pb n="KR2a0009_WYG_071-7b"/>
文巧咸趨邪路莫能守正伏見虎賁中郎將竇憲椒房<lb/>
之親<hi>后妃以椒塗壁取其繁衍多子故曰椒房</hi>典司禁兵出入省闈年盛志<lb/>
美卑謙樂善此誠其好士交結之方然諸出入貴戚者<lb/>
類多瑕釁禁錮之人尤少守約安貧之節士大夫無志<lb/>
之徒更相販賣雲集其門衆喣飄山聚蚊成雷<hi>前書中山靖王</hi>
<hi>之言</hi>蓋驕佚所從生也三輔議論者至云以貴戚廢錮當<lb/>
復以貴戚浣濯之猶解酲當以酒也<hi>病酒曰酲</hi>詖險趣埶之<lb/>
徒誠不可親近<hi>蒼頡篇曰詖倿謟也</hi>臣愚願陛下中宮嚴𠡠憲等<lb/>
<pb n="KR2a0009_WYG_071-8a"/>
閉門自守無妄交通士大夫防其未萌慮於無形令憲<lb/>
永保福祿君臣交歡無纖介之隙此臣之至所願也<hi>○劉</hi>
<hi>攽曰案文當云是所至願也多一之字倒一所字</hi>倫奉公盡節言事無所依違<lb/>
諸子或時諫止輒叱遣之吏人奏記及便宜者亦并封<lb/>
上其無私若此性質慤少文采在位以貞白稱時人方<lb/>
之前朝貢禹<hi>前書曰貢禹字少翁琅邪人也以明經潔行著聞</hi>然少蘊藉不修<lb/>
威儀<hi>蘊藉猶寛博也</hi>亦以此見輕或問倫曰公有私乎對曰昔<lb/>
人有與吾千里馬者吾雖不受每三公有所選舉心不<lb/>
<pb n="KR2a0009_WYG_071-8b"/>
能忘而亦終不用也吾兄子常病一夜十往<hi>○劉攽曰麻延年云</hi>
<hi>唐睿宗下詔用十起作元子事夲出於此明當作起也</hi>退而安寢吾子有疾雖不<lb/>
省視而竟夕不眠若是者豈可謂無私乎連以老病上<lb/>
疏乞身元和三年賜策罷以二千石奉終其身加賜錢<lb/>
五十萬公宅一區後數年卒時年八十餘詔賜秘器衣<lb/>
衾錢布少子頡嗣<hi>○劉攽曰案倫未嘗有爵無縁言嗣明多此一字</hi>歴桂陽廬<lb/>
江南陽太守所在見稱順帝之爲太子廢也<hi>樊豐等譖之廢爲濟</hi>
<hi>陰王</hi>頡爲太中大夫與太僕來歴等共守闕固爭帝即位<lb/>
<pb n="KR2a0009_WYG_071-9a"/>
擢爲將作大匠卒官<hi>三輔決録注曰頡字子陵爲郡功曹州從事公府辟舉髙第爲侍御</hi>
<hi>史南頓令桂陽南陽廬江三郡太守諫議大夫洛陽無主人鄉里無田宅客止靈臺中或十日不炊司𨽻校尉</hi>
<hi>南陽左雄太史令張衡尚書廬江朱建孟興皆與頡故舊各致禮餉頡終不受</hi>倫曾孫種<lb/>
論曰第五倫峭覈爲方<hi>峭覈謂其性峻急好窮覈事情</hi>非夫愷悌之士<lb/>
省其奏議惇惇歸諸寛厚<hi>惇惇純厚之貎也音敦</hi>將懲苛切之敝<lb/>
使其然乎昔人以弦韋爲佩蓋猶此矣<hi>韓子曰西門豹性急佩韋以自</hi>
<hi>緩董安于性緩佩弦以自急也</hi>然而君子侈不僭上儉不偪下<hi>禮記曰管仲鏤</hi>
<hi>簋而朱紘旅樹而反玷山節藻梲賢大夫也而難爲上也晏平仲祀其先人豚肩不掩豆賢大夫也而難爲下</hi>
<pb n="KR2a0009_WYG_071-9b"/>
<hi>也君子上不僭上下不偪下</hi>豈尊臨千里而與牧圉等庸乎詎非矯<lb/>
激則未可以中和言也<lb/>
種字興先少厲志義為吏冠名州郡永夀中以司徒掾<lb/>
淸詔使冀州廉察灾害<hi>風俗通曰汝南周勃辟太尉淸詔使荆州又此言以司徒淸詔</hi>
<hi>使冀州蓋三公府有淸詔員以承詔使也廉察也</hi>舉奏刺史二千石以下所刑<lb/>
免甚衆棄官奔走者數十人還以奉使稱職拜高密侯<lb/>
相是時徐兗二州盜賊羣軰高密在二州之郊種乃大<lb/>
儲糧稸勤厲吏士賊聞皆憚之桴鼓不鳴流民歸者歲<lb/>
<pb n="KR2a0009_WYG_071-10a"/>
中至數千家<hi>桴擊鼓杖也音夫</hi>以能換爲衞相<hi>周後衛公也</hi>遷兗州<lb/>
刺史中常侍單超兄子匡爲濟陰太守負埶貪放種欲<lb/>
收舉未知所使㑹聞從事衞羽素抗厲乃召羽具告之<lb/>
謂曰聞公不畏彊禦今欲相委以重事若何對曰願庶<lb/>
幾於一割<hi>以鈆刀諭</hi>羽出遂馳至定陶閉門收匡賔客親吏<lb/>
四十餘人六七日中糾發其臧五六十萬種卽奏匡幷<lb/>
以劾超匡窘迫遣刺客刺羽羽覺其姦乃收繫客具得<lb/>
情狀州内震慄朝廷嗟歎之是時太山賊叔孫無忌等<lb/>
<pb n="KR2a0009_WYG_071-10b"/>
暴横一境州郡不能討羽說種曰中國安寧忘戰日久<lb/>
而太山險阻宼猾不制今雖有精兵難以赴敵羽請往<lb/>
譬降之種敬諾羽乃往備說禍福無忌即帥其黨與三<lb/>
千餘人降單超積懐忿恨遂以事陷種竟坐徙朔方超<lb/>
外孫董援爲朔方太守稸怒以待之初種爲衞相以門<lb/>
下掾孫斌賢善遇之及當徙斥斌具聞超謀乃謂其友<lb/>
人同縣閭子直及髙宻甄子然曰蓋盜憎其主從來舊<lb/>
矣第五使君當投裔土而單超外屬爲彼郡守夫危者<lb/>
<pb n="KR2a0009_WYG_071-11a"/>
易仆可爲寒心吾今方追使君庻免其難若奉使君以<lb/>
還將以付子二人曰子其行矣是吾心也於是斌將俠<lb/>
客晨夜追種及之於太原遮險格殺送吏因下馬與種<lb/>
斌自歩從一日一夜行四百餘里遂得脱歸種匿於閭<lb/>
甄氏數年徐州從事臧旻上書訟之曰臣聞士有忍死<lb/>
之辱必有就事之計故季布屈節於朱家<hi>前書曰季布楚人爲任侠</hi>
<hi>有名數窘漢王髙祖購求布千金布匿濮陽周氏周氏曰漢求將軍急敢進計布許之乃髠鉗布衣褐幷其家</hi>
<hi>僮之魯朱家所賣之朱家買置田舍言之髙祖赦之後爲河東守</hi>管仲錯行於召忽<hi>説苑</hi>
<pb n="KR2a0009_WYG_071-11b"/>
<hi>子路問於孔子曰昔者管子欲立公子糾而不能召忽死之管仲不死是無仁也孔子曰召忽者人臣之材不</hi>
<hi>死則三軍之虜也死之則名聞於天下矣何爲不死哉管子者天子之佐諸侯之相也死之則不免於溝瀆之</hi>
<hi>中不死則功復用於天下夫何爲死之哉錯猶乖也</hi>此二臣以可死而不死者非<lb/>
愛身於須臾貪命於茍活隱其智力顧其權畧庻幸逢<lb/>
時有所爲耳卒遭髙帝之成業齊桓之興伯遺其亡逃<lb/>
之行赦其射鈎之讎㧞於囚虜之中信其佐國之謀<hi>信音</hi>
<hi>申</hi>勲效傳於百世君臣載於篇籍假令二主紀過於纖<lb/>
介則此二臣同死於犬馬沈名於溝壑當何由得申其<lb/>
<pb n="KR2a0009_WYG_071-12a"/>
補過之功建其竒奥之術乎伏見故兗州刺史第五種<lb/>
傑然自建在鄉曲無苞苴之嫌<hi>苞苴饋遺也</hi>歩朝堂無擇言<lb/>
之闕<hi>口無可擇之言也</hi>天性疾惡公方不曲故論者說淸髙以<lb/>
種爲上序直士以種爲首春秋之義選人所長棄其所<lb/>
短錄其小善除其大過種所坐以盜賊公負筋力未就<lb/>
<hi>太山之賊種不能討是力不足以禁之法當公坐故云公負也</hi>罪至徵徙非有大惡昔<lb/>
虞舜事親大杖則走<hi>家語孔子謂曾子之言也</hi>故種逃亡茍全性命<lb/>
冀有朱家之路以顯季布之㑹願陛下無遺須臾之恩<lb/>
<pb n="KR2a0009_WYG_071-12b"/>
令種有持忠入地之恨㑹赦出卒於家<lb/>
　　鍾離意傳<lb/>
鍾離意字子阿㑹稽山陰人也少爲郡督郵時部縣亭<lb/>
長有受人酒禮者府下記案考之<hi>記文符也案察之</hi>意封還記<lb/>
入言於太守曰春秋先内後外<hi>公羊傳曰春秋内其國而外諸夏内諸夏而外</hi>
<hi>夷狄</hi>詩云刑于寡妻以御于家邦<hi>詩大雅之文刑見也御治也</hi>明政化<lb/>
之本由近及遠今宜先淸府内且濶畧逺縣細㣲之愆<lb/>
太守甚賢之遂任以縣事建武十四年㑹稽大疫死者<lb/>
<pb n="KR2a0009_WYG_071-13a"/>
萬數<hi>疫癘氣也</hi>意獨身自隱親經給醫藥<hi>隱親謂親自隱恤之經給謂經營濟</hi>
<hi>給之</hi>所部多䝉全濟舉孝廉再選辟大司徒侯霸府詔部<lb/>
送徒詣河内時冬寒徒病不能行路過𢎞農意輒移屬<lb/>
縣使作徒衣縣不得已與之而上書言狀意亦具以聞<lb/>
光武得奏以見霸曰君所使掾何乃仁於用心誠良吏<lb/>
也意遂於道解徒桎梏<hi>在手日梏在足曰桎</hi>恣所欲過與尅期俱<lb/>
至無或違者還以病免後除瑕丘令<hi>瑕丘今兗州縣也</hi>吏有檀<lb/>
建者盜竊縣内意屏人問狀建叩頭服罪不忍加刑遣<lb/>
<pb n="KR2a0009_WYG_071-13b"/>
令長休建父聞之爲建設酒謂曰吾聞無道之君以刃<lb/>
殘人有道之君以義行誅子罪命也遂令建進藥而死<lb/>
二十五年遷堂邑令<hi>堂邑故城在今博州堂邑縣西北</hi>縣人防廣爲父<lb/>
報讎繋獄其母病死廣哭泣不食意憐傷之乃聽廣歸<lb/>
家使得殯歛丞掾皆爭意曰罪自我歸義不累下遂遣<lb/>
之<hi>言罪歸於我不累於丞掾</hi>廣斂母訖果還入獄意密以狀聞廣竟<lb/>
得以減死論顯宗即位徵爲尚書時交阯太守張恢坐<lb/>
臧千金徵還伏法以資物簿入大司農<hi>簿文記也</hi>詔班賜羣<lb/>
<pb n="KR2a0009_WYG_071-14a"/>
臣意得珠璣悉以委地而不拜賜帝怪而問其故對曰<lb/>
臣聞孔子忍渇於盜泉之水曾參回車於勝母之閭惡<lb/>
其名也<hi>說苑曰邑名勝母曾子不入水名盜泉仲尼不飲醜其名也尸子又載其言也</hi>此臧穢<lb/>
之寳誠不敢拜帝嗟歎曰淸乎尚書之言乃更以庫錢<lb/>
三十萬賜意轉爲尚書僕射車駕數幸廣成苑意以爲<lb/>
從禽廢政常當車陳諫般樂遊田之事天子卽時還宮<lb/>
永平三年夏旱而大起北宫意詣闕免冠上疏曰伏見<lb/>
陛下以天時小旱憂念元元降避正殿躬自克責而比<lb/>
<pb n="KR2a0009_WYG_071-14b"/>
日密雲遂無大潤<hi>易曰密雲不雨自我西郊</hi>豈政有未得應天心者<lb/>
邪昔成湯遭旱以六事自責曰政不節邪使人疾邪宮<lb/>
室榮邪女謁盛邪苞苴行邪䜛夫昌邪<hi>帝王記曰成湯大旱七年齋戒</hi>
<hi>翦髮㫁爪以已爲犧牲禱於桑林之社以六事自責</hi>竊見北宫大作人失農時此<lb/>
所謂宫室榮也自古非苦宮室小狹但患人不安寧宜<lb/>
且罷止以應天心臣意以匹夫之才無有行能久食重<lb/>
禄擢備近臣比受厚賜喜懼相半不勝愚戇征營罪當<lb/>
萬死<hi>征營不自安也</hi>帝策詔報曰湯引六事咎在一人其冠履<lb/>
<pb n="KR2a0009_WYG_071-15a"/>
勿謝比上天降旱密雲數㑹朕戚然慙懼思獲嘉應故<lb/>
分布禱請窺候風雲北祈明堂南設雩場<hi>明堂在洛陽城南言北祈</hi>
<hi>者蓋時修雩場在明堂之南</hi>今又勑大匠止作諸宮減省不急庻消<lb/>
災譴詔因謝公卿百僚遂應時澍雨焉<hi>説文云雨所以澍生萬物故曰</hi>
<hi>澍音注</hi>時詔賜降胡子縑尚書案事誤以十爲百帝見司<lb/>
農上簿大怒召郎將笞之意因入叩頭曰過誤之失常<lb/>
人所容若以懈慢爲愆則臣位大罪重郎位小罪輕咎<lb/>
皆在臣臣當先坐乃解衣就格<hi>格拘執也</hi>帝意解使復冠而<lb/>
<pb n="KR2a0009_WYG_071-15b"/>
貰郎帝性𥚹察好以耳目隱發爲明<hi>隱猶私也</hi>故公卿大臣<lb/>
數被詆毁近臣尚書以下至見提拽常以事怒郎藥崧<lb/>
以杖撞之崧走入牀下帝怒甚疾言曰郎出郎出崧曰<lb/>
天子穆穆諸侯煌煌<hi>曲禮之文也穆穆羙也煌煌盛也</hi>未聞人君自起<lb/>
撞郎帝赦之朝廷莫不悚慄争爲嚴切以避誅責唯意<lb/>
獨敢諫争數封還詔書臣下過失輒救解之㑹連有變<lb/>
異意復上疏曰伏惟陛下躬行孝道修明經術郊祀天<lb/>
地畏敬鬼神憂恤黎元勞心不怠而天氣未和日月不<lb/>
<pb n="KR2a0009_WYG_071-16a"/>
明<hi>易通卦驗曰愚智同位則日月無光</hi>水泉湧溢寒暑違節者咎在羣臣<lb/>
不能宣化理職而以苛刻爲俗吏殺良人繼踵不絶百<lb/>
官無相親之心吏人無雍雍之志<hi>爾雅曰雍雍和也</hi>至於骨肉<lb/>
相殘毒害彌深感逆和氣以致天灾百姓可以德勝難<lb/>
以力服先王要道民用和睦故能致天下和平灾害不<lb/>
生禍亂不作鹿鳴之詩必言宴樂者<hi>鹿鳴詩小雅宴羣臣也其詩曰呦呦</hi>
<hi>鹿鳴食野之苹我有嘉賔鼓瑟吹笙</hi>以人神之心洽然後天氣和也願陛<lb/>
下垂聖德揆萬機詔有司愼人命緩刑罰順時氣以調<lb/>
<pb n="KR2a0009_WYG_071-16b"/>
陰陽垂之無極帝雖不能用然知其至誠亦以此故不<lb/>
得久留出爲魯相<hi>意别傳曰意爲魯相到官出私錢萬三千文付戸曹孔訢修夫子車身入</hi>
<hi>廟拭几席劒履男子張伯除堂下草土中得玉璧七枚伯懐其一以六枚白意意令主簿安置几前孔子教授</hi>
<hi>堂下牀首有懸甕意召孔訢問此何甕也對曰夫子甕也背有丹書人莫敢發也意曰夫子聖人所以遺甕欲</hi>
<hi>以懸示後賢因發之中得素書文曰後世修吾書董仲舒䕶吾車拭吾履發吾笥㑹稽鍾離意璧有七張伯藏</hi>
<hi>其一意即召問伯果服焉○劉攽曰注錢萬三千文案古人言錢不曰文世俗乃有此文明多一文字</hi>後<lb/>
德陽殿成<hi>漢宮殿名曰北宮中有德陽殿</hi>百官大㑹帝思意言謂公卿<lb/>
曰鍾離尚書若在此殿不立意視事五年以愛利爲化<lb/>
<pb n="KR2a0009_WYG_071-17a"/>
<hi>東觀記曰意在堂邑爲政愛利輕刑愼罰撫循百姓如赤子初到縣市無屋意出俸錢帥人作屋人齎茅竹或</hi>
<hi>持林木爭起趨作浃日而成功作既畢爲解土祝曰興功役者令百姓無事如有禍祟令自當之人皆悦服</hi>
人多殷富以久病卒官遺言上書陳升平之世難以急<lb/>
化宜少寛假帝感傷其意下詔嗟歎賜錢二十萬藥崧<lb/>
者河内人天性朴忠家貧爲郎常獨直臺上無被枕杫<lb/>
<hi>杫音思潰反謂爼几也方言云蜀漢之郊曰杫</hi>食糟糠帝每夜入臺輒見崧問<lb/>
其故甚嘉之自此詔太官賜尚書以下朝夕餐給帷被<lb/>
皂袍及侍史二人<hi>蔡質漢官儀曰尚書郎入直臺中官供新靑縑白綾被或錦被晝夜更宿</hi>
<pb n="KR2a0009_WYG_071-17b"/>
<hi>帷帳晝通中枕卧旃蓐冬夏隨時改易大官供食五日一羙食下天子一等尚書郎伯使二人女侍史二人皆</hi>
<hi>選端正者伯使從至止車門還女侍史絜被服執香爐燒燻從入臺中給使護衣服也</hi>崧官至南<lb/>
陽太守<lb/>
　　宋均傳　<hi>族子意</hi>
宋均字叔庠南陽安衆人也父伯建武初爲五官中郎<lb/>
將均以父任爲郎時年十五好經書每休沐日輒受業<lb/>
博士通詩禮善論難至二十餘調補辰陽長<hi>辰陽今辰州辰溪縣</hi>
其俗少學者而信巫鬼均爲立學校禁絶淫祀人皆安<lb/>
<pb n="KR2a0009_WYG_071-18a"/>
之以祖母喪去官客游潁川後爲謁者㑹武陵蠻反圍<lb/>
武威將軍劉尚詔使均乘傳發江夏奔命三千人往救<lb/>
之<hi>前書音義曰擢選精勇聞命奔走謂之奔命也</hi>既至而尚已没㑹伏波將軍<lb/>
馬援至詔因令均監軍與諸將俱進賊拒阸不得前及<lb/>
馬援卒於師軍士多溫濕疾病死者太半均慮軍遂不<lb/>
反乃與諸將議曰今道遠士病不可以戰欲權承制降<lb/>
之何如諸將皆伏地莫敢應均曰夫忠臣出竟有可以<lb/>
安國家專之可也<hi>公羊傳曰聘禮大夫受命不受辭出境有以安社禝全國家者則專之可</hi>
<pb n="KR2a0009_WYG_071-18b"/>
<hi>也</hi>乃矯制調伏波司馬吕种守沅陵長命种奉詔書入<lb/>
虜營告以恩信因勒兵隨其後蠻夷震怖即共斬其大<lb/>
帥而降於是入賊營散其衆遣歸本郡爲置長吏而還<lb/>
均未至先自劾矯制之罪光武嘉其功迎賜以金帛令<lb/>
過家上冡其後每有四方異議數訪問焉遷上蔡令時<lb/>
府下記禁人喪葬不得侈長<hi>長音直亮反禁之不得奢侈有餘</hi>均曰夫<lb/>
送終踰制失之輕者今有不義之民尚未循化而遽罰<lb/>
過禮非政之先竟不肯施行遷九江太守郡多虎暴數<lb/>
<pb n="KR2a0009_WYG_071-19a"/>
爲民患常募設檻穽而猶多傷害<hi>檻爲機以捕獸穽謂穿地䧟之</hi>均到<lb/>
下記屬縣曰夫虎豹在山黿鼉在水各有所托且江淮<lb/>
之有猛獸猶北土之有雞豚也今爲民害咎在殘吏而<lb/>
勞勤張捕非憂恤之本也其務退姦貪思進忠善可一<lb/>
去檻穽除削課制其後傳言虎相與東游度江中元元<lb/>
年山陽楚沛多蝗其飛至九江界者輒東西散去由是<lb/>
名稱遠近浚遒縣有唐后二山民共祠之<hi>浚遒縣屬廬江郡故城在</hi>
<hi>今廬州愼縣南</hi>衆巫遂取百姓男女一以為公嫗<hi>以男爲山公以女爲山嫗猶祭</hi>
<pb n="KR2a0009_WYG_071-19b"/>
<hi>之有尸主也</hi>歲歲改易既而不敢嫁娶前後守令莫敢禁均<lb/>
乃下書曰自今以後爲山娶者皆娶巫家勿擾良民於<lb/>
是遂絶永平元年遷東海相在郡五年坐法免官客授<lb/>
潁川而東海吏民思均恩化爲之作歌詣闕乞還者數<lb/>
千人顯宗以其能七年徵拜尚書令每有駮議多合上<lb/>
㫖均甞刪翦疑事帝以爲有姦大怒收郎縳格之諸尚<lb/>
書惶恐皆叩頭謝罪均顧厲色曰蓋忠臣執義無有二<lb/>
心若畏威失正均雖死不易志小黄門在傍入具以聞<lb/>
<pb n="KR2a0009_WYG_071-20a"/>
帝善其不撓即令貰郎遷均司𨽻校尉數月出爲河内<lb/>
太守政化大行均常寢病百姓耆老爲禱請旦夕問起<lb/>
居其爲民愛若此以疾上書乞免詔除子條爲太子舍<lb/>
人均自扶輿詣闕謝恩帝使中黄門慰問因留養疾司<lb/>
徒缺帝以均才任宰相召入視其疾令兩騶扶之<hi>騶養馬者</hi>
<hi>亦曰騶騎</hi>均拜謝曰天罰有罪所苦浸篤不復奉望帷幄因<lb/>
流涕而辭帝甚傷之召條扶侍均出賜錢三十萬均性<lb/>
寛和不喜文法常以爲吏能𢎞厚雖貪汙放縱猶無所<lb/>
<pb n="KR2a0009_WYG_071-20b"/>
害至於苛察之人身或廉法而巧黠刻削毒加百姓災<lb/>
害流亡所由而作及在尚書恒欲叩頭爭之以時方嚴<lb/>
切故遂不敢陳帝後聞其言而追悲之建初元年卒於<lb/>
家族子意<lb/>
意字伯志父京以大夏侯尚書教授<hi>夏侯勝也</hi>至遼東太守<lb/>
意少傳父業顯宗時舉孝廉以召對合㫖擢拜阿陽侯<lb/>
相<hi>阿陽縣屬天水郡故城在今秦州隴城縣西北</hi>建初中徵爲尚書肅宗性寛<lb/>
仁而親親之恩篤故叔父濟南中山二王每數入朝特<lb/>
<pb n="KR2a0009_WYG_071-21a"/>
加恩寵及諸昆弟竝留京師不遣就國意以爲人臣有<lb/>
節不宜踰禮過恩乃上疏諫曰陛下至孝烝烝恩愛隆<lb/>
深以濟南王康中山王焉先帝昆弟特䝉禮寵聖情戀<lb/>
戀不忍遠離比年朝見久留京師崇以叔父之尊同之<lb/>
家人之禮車入殿門即席不拜分甘損膳賞賜優渥昔<lb/>
周公懐聖人之德有致太平之功然後王曰叔父加以<lb/>
賜幣<hi>詩魯頌曰王曰叔父建爾元子俾侯于魯尚書曰周公既成洛邑成王命召公出取幣錫周公也</hi>
今康焉幸以支庶享食大國陛下即位蠲除前過還所<lb/>
<pb n="KR2a0009_WYG_071-21b"/>
削黜衍食它縣<hi>衍謂流衍傍食它縣</hi>男女少長竝受爵邑恩寵踰<lb/>
制禮敬過度春秋之義諸父昆弟無所不臣所以尊尊<lb/>
卑卑彊幹弱枝者也陛下德業隆盛當爲萬世典法不<lb/>
宜以私恩損上下之序失君臣之正又平西王羡等六<lb/>
王皆妻子成家官屬備具當早就蕃國爲子孫基阯而<lb/>
室第相望久磐京邑<hi>磐謂盤桓不去</hi>婚姻之盛過於本朝僕馬<lb/>
之衆充塞城郭驕奢僭擬寵祿隆過今諸國之封竝皆<lb/>
膏腴風氣平調道路夷近朝聘有期行來不難宜割情<lb/>
<pb n="KR2a0009_WYG_071-22a"/>
不忍以義斷恩<hi>禮記曰門内之政恩掩義門外之政義斷恩</hi>發遣康焉各歸<lb/>
蕃國令羡等速就便時<hi>行日取便利之時也</hi>以塞衆望帝納之章<lb/>
和二年鮮卑擊破北匈奴而南單于乘此請兵北伐因<lb/>
欲還歸舊庭時竇太后臨朝議欲從之意上疏曰夫戎<lb/>
狄之隔遠中國幽處北極<hi>爾雅曰東至於泰遠西至於邠國南至於濮鈆北至於祝</hi>
<hi>栗謂之四極也</hi>界以沙漠簡賤禮義無有上下彊者爲雄弱即<lb/>
屈服自漢興以來征伐數矣其所尅獲曾不補害光武<lb/>
皇帝躬服金革之難深昭天地之明故因其來降羈縻<lb/>
<pb n="KR2a0009_WYG_071-22b"/>
畜養邉人得生勞役休息於兹四十餘年矣今鮮卑奉<lb/>
順斬獲萬數中國坐享大功<hi>享受也</hi>而百姓不知其勞漢<lb/>
興功烈於斯爲盛所以然者夷虜相攻無損漢兵者也<lb/>
臣察鮮卑侵伐匈奴止是利其抄掠及歸功聖朝實由<lb/>
貪得重賞今若聽南虜還都北庭則不得不禁制鮮卑<lb/>
鮮卑外失暴掠之願内無功勞之賞豺狼貪婪必爲邊<lb/>
患今北虜西遁請求和親宜因其歸附以爲外扞巍巍<lb/>
之業無以過此若引兵費賦以順南虜則坐失上略去<lb/>
<pb n="KR2a0009_WYG_071-23a"/>
安即危矣誠不可許㑹南單于竟不北徙遷司𨽻校尉<lb/>
永元初大將軍竇憲兄弟貴盛歩兵校尉鄧疊河南尹<lb/>
王調故蜀郡太守廉范等羣黨出入憲門負埶放縱意<lb/>
隨違舉奏無所囘避由是與竇氏有隙二年病卒孫俱<lb/>
靈帝時爲司空<hi>漢官儀曰字伯儷也</hi>
　　寒朗傳<lb/>
寒朗字伯竒魯國薛人也生三日遭天下亂棄之荆棘<lb/>
數日兵解母往視猶尚氣息遂收養之及長好經學博<lb/>
<pb n="KR2a0009_WYG_071-23b"/>
通書傳以尚書教授舉孝廉永平中以謁者守侍御史<lb/>
與三府掾屬共考案楚獄顔忠王平等辭連及隧鄉侯<lb/>
耿建朗陵侯臧信䕶澤侯鄧鯉曲成侯劉建建等辭未<lb/>
嘗與忠平相見是時顯宗怒甚吏皆惶恐諸所連及率<lb/>
一切陷入無敢以情恕者朗心傷其寃試以建等物色<lb/>
獨問忠平<hi>物色謂形狀也</hi>而二人錯愕不能對<hi>錯愕猶倉卒也錯音七故反愕</hi>
<hi>音五故反</hi>朗知其詐乃上言建等無姦專爲忠平所誣疑天<lb/>
下無辜類多如此帝乃召朗入問曰建等即如是忠平<lb/>
<pb n="KR2a0009_WYG_071-24a"/>
何故引之朗對曰忠平自知所犯不道故多有虛引冀<lb/>
以自明帝曰即如是四侯無事何不早奏獄竟而久繫<lb/>
至今邪朗對曰臣雖考之無事然恐海内别有發其姦<lb/>
者故未敢時上<hi>時上猶即上也上音時掌反</hi>帝怒罵曰吏持兩端促<lb/>
提下左右方引去朗曰願一言而死小臣不敢欺欲助<lb/>
國耳帝問曰誰與共為章對曰臣自知當必族滅不敢<lb/>
多汚染人誠冀陛下一覺悟而已臣見考囚在事者咸<lb/>
共言妖惡大故臣子所宜同疾今出之不如入之可無<lb/>
<pb n="KR2a0009_WYG_071-24b"/>
後責是以考一連十考十連百又公卿朝㑹陛下問以<lb/>
得失皆長跪言舊制大罪禍及九族陛下大恩裁止於<lb/>
身天下幸甚及其歸舎口雖不言而仰屋竊歎莫不知<lb/>
其多寃無敢牾陛下者臣今所陳誠死無悔帝意解詔<lb/>
遣朗出後二日車駕自幸洛陽獄録囚徒理出千餘人<lb/>
後平忠死獄中朗乃自繫㑹赦免官復舉孝廉建初中<lb/>
肅宗大㑹羣臣朗前謝恩詔以朗納忠先帝拜爲易長<lb/>
<hi>易今易州縣也</hi>歳餘遷濟陽令以母喪去官百姓追思之章和<lb/>
<pb n="KR2a0009_WYG_071-25a"/>
元年上行東廵狩過濟陽三老吏人上書陳朗前政治<lb/>
狀帝至梁召見朗詔三府爲辟首由是辟司徒府永元<lb/>
中再遷淸河太守坐法免永初三年太尉張禹薦朗爲<lb/>
博士徵詣公車㑹卒時年八十四<lb/>
論曰左丘明有言仁人之言其利博哉晏子一言齊侯<lb/>
省刑<hi>左氏傳曰齊景公謂晏子曰子之宅近市識貴賤乎于時景公繁於刑有鬻踊者故對曰踊貴而屨</hi>
<hi>賤景公爲是省於刑君子曰仁人之言其利博哉踊謂刖足者屨</hi>若鍾離意之就格請<lb/>
過寒朗之廷爭寃獄篤矣乎仁人之情也夫正直本於<lb/>
<pb n="KR2a0009_WYG_071-25b"/>
忠誠則不詭<hi>詭詐也</hi>本於諫爭則絞切<hi>論語孔子曰直而無禮則絞絞急也</hi>
彼二子之所本得乎天故言信而志行也<hi>言而見信諫而必從故曰</hi>
<hi>志行</hi>
贊曰伯魚子阿矯急去苛臨官以潔匡帝以奢宋均達<lb/>
政禁此妖禜<hi>禜祭也于命反</hi>禽蟲畏德子民請病<hi>謂人爲之請禱也</hi>意<lb/>
明尊尊割恩蕃屏<hi>穀梁傳曰爲尊者諱敵爲親者諱敗尊尊親親之義也意諫令諸王歸藩</hi>
<hi>故云割恩藩屏音協韻必政反</hi>惵惵楚黎寒君爲命<hi>惵惵懼也黎衆也</hi>
　後漢書卷七十一<lb/>
<pb n="KR2a0009_WYG_071-26a"/>
　後漢書卷七十一考證<lb/>
第五倫傳吏輒行法民初恐懼○一本初字下有頗字<lb/>
臣愚不足採及諸馬得罪歸國○<hi>臣㑹汾</hi>按臣愚不足<lb/>
　採下當有脱句<lb/>
鍾離意傳光武得奏以見霸曰○日知録曰見當作視<lb/>
　古示字作視謂以意奏示霸也<lb/>
不勝愚戅征營○征當作怔<lb/>
宋均傳宋均字叔庠南陽安衆人也○何焯曰按黨錮<lb/>
<pb n="KR2a0009_WYG_071-26b"/>
　傳注引謝承書云宗資字叔都南陽安衆人也家代<lb/>
　爲漢將相名臣祖父均自有傳則宋字傳寫誤也南<lb/>
　蠻傳中叙受降事正作謁者宗均此即見於本書可<lb/>
　參校者<lb/>
寒朗傳上行東廵狩○諸本同<hi>臣㑹汾</hi>按東平王蒼傳<lb/>
　中亦有此語疑行字衍<lb/>
　<lb/>
　後漢書卷七十一考證<lb/>
</p>
<p>
</p>
  </div>
</body>
</text>
</TEI>
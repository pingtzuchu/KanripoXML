<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十八</head> <lb/>
    <p>
<pb n="KR2a0009_WYG_088-1a"/>
欽定四庫全書<lb/>
　後漢書卷八十八<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　虞傅蓋臧列傳第四十八<lb/>
　　虞詡傳<lb/>
虞詡字升卿陳國武平人也<hi>武平故城在今亳州鹿邑縣東北酈元水經注云武</hi>
<hi>平城西南七里有漢尚書令虞詡碑題云君諱詡字定安虞仲之後定安盖詡之别字也</hi>祖父經為<lb/>
<pb n="KR2a0009_WYG_088-1b"/>
郡縣獄吏案法平允務存寛恕每冬月上其状恒流涕<lb/>
隨之嘗稱曰東海于公髙為里門而其子定國卒至丞<lb/>
相<hi>前書于定國字曼倩東海人其父于公為縣獄吏郡法曹所決皆不恨為之生立祠其門閭壊父老方共</hi>
<hi>脩之于公曰少髙大閭門令容駟馬髙盖車我決獄多隂徳未嘗有所寃子孫必有興者至定國為丞相孫永</hi>
<hi>為御史大夫也</hi>吾決獄六十年矣雖不及于公其庶㡬乎子孫<lb/>
何必不為九卿邪故字詡曰升卿詡年十二能通尚書<lb/>
早孤孝飬祖母縣舉順孫國相竒之欲以為吏詡辭曰<lb/>
祖母九十非詡不飬相乃止後祖母終服闋辟太尉李<lb/>
<pb n="KR2a0009_WYG_088-2a"/>
脩府拜郎中<hi>漢官儀曰脩字伯㳺㐮城人也</hi>永初四年羌胡反亂殘破<lb/>
并涼大將軍鄧騭以軍役方費事不相贍欲棄涼州并<lb/>
力北邉乃㑹公卿集議騭曰譬若衣敗壊一以相補猶<lb/>
有所完若不如此將兩無所保議者咸同詡聞之乃說<lb/>
李脩曰竊聞公卿定䇿當棄凉州求之愚心未見其便<lb/>
先帝開拓土宇劬勞後定而今憚小費舉而棄之涼州<lb/>
既棄即以三輔為塞三輔為塞則園陵單外此不可之<lb/>
甚者也喭曰關西出將闗東出相<hi>說文曰喭傳言也前書曰秦漢以来山東</hi>
<pb n="KR2a0009_WYG_088-2b"/>
<hi>出相山西出將秦時郿白起頻陽王翦漢興義渠公孫賀傅介子成紀李廣李蔡上邽趙充國狄道辛武賢皆</hi>
<hi>名将也丞相則蕭曺魏邴韋平孔翟之類</hi>觀其習兵壯勇實過餘州今羌胡<lb/>
所以不敢入據三輔為心腹之害者以涼州在後故也<lb/>
其土人所以推鋒執銳無反顧之心者為臣屬於漢故<lb/>
也若棄其境域徙其人庶安土重遷必生異志如使豪<lb/>
雄相聚席卷而東<hi>席卷言無餘也前書曰雲徹席卷後無餘災也</hi>雖賁育為卒<lb/>
太公為將猶恐不足當禦議者喻以補衣猶有所完詡<lb/>
恐其疽食侵滛而無限極棄之非計<hi>疽癰瘡也</hi>脩曰吾意不<lb/>
<pb n="KR2a0009_WYG_088-3a"/>
及此㣲子之言㡬敗國事然則計當安出詡曰今涼土<lb/>
擾動人情不安竊憂卒然有非常之變誠宜令四府九<lb/>
卿<hi>四府謂太傳太尉司徒司空之府也九卿謂太常光禄衞尉廷尉太僕大鴻臚宗正大司農少府等也</hi>
各辟彼州數人其牧守令長子弟皆除為冗官<hi>冗散也音人勇</hi>
<hi>反</hi>外以勸厲答其功勤内以拘致防其邪計脩善其言<lb/>
更集四府皆從詡議於是辟西州豪傑為掾屬拜牧守<lb/>
長吏子弟為郎以安慰之鄧騭兄弟以詡異其議因此<lb/>
不平欲以吏法中傷詡後朝歌賊寗季等數千人攻殺<lb/>
<pb n="KR2a0009_WYG_088-3b"/>
長吏屯聚連年州郡不能禁乃以詡為朝歌長故舊皆<lb/>
弔詡曰得朝歌何衰詡笑曰志不求易事不避難臣之<lb/>
職也不遇槃根錯節何以别利噐乎始到謁河内太守<lb/>
馬棱<hi>棱字伯威援族孫也</hi>棱勉之曰君儒者當謀謨廟堂反在朝<lb/>
歌邪詡曰初除之日士大夫皆見弔勉以詡譸之知其<lb/>
無能為也<hi>譸當作籌也</hi>朝歌者韓魏之郊<hi>韓界上黨魏界河内相接犬牙故云</hi>
<hi>郊也</hi>背大行臨黄河去敖倉百里<hi>敖倉在榮陽觧見安紀</hi>而青冀之<lb/>
人流亡萬數賊不知開倉招衆劫庫兵守城臯斷天下<lb/>
<pb n="KR2a0009_WYG_088-4a"/>
右臂<hi>右臂喻要便也</hi>此不足憂也今其衆新盛難與爭鋒兵不<lb/>
厭權願寛假轡策勿令有所拘閡而已<hi>閡與礙同</hi>及到官設<lb/>
令三科以募求壮士自掾史以下各舉所知其攻刼者<lb/>
為上傷人偷盗者次之帶喪服而不事家業為下收得<lb/>
百餘人詡為饗㑹悉貰其罪使入賊中誘令劫掠乃伏<lb/>
兵以待之遂殺賊數百人又潜遣貧人能縫者傭作賊<lb/>
衣以采綖縫其裾為幟<hi>幟記也續漢書曰以絳縷縫其裾也</hi>有出市里者<lb/>
吏輒禽之賊由是駭散咸稱神明遷懐令後羌冦武都<lb/>
<pb n="KR2a0009_WYG_088-4b"/>
鄧太后以詡有将帥之略遷武都太守引見嘉徳殿厚<lb/>
加賞賜羌乃率衆數千遮詡於陳倉崤谷詡即停軍不<lb/>
進而宣言上書請兵須到當發羌聞之乃分鈔傍縣詡<lb/>
因其兵散日夜進道兼行百餘里令吏士各作兩竈日<lb/>
増倍之羌不敢逼或問曰孫臏減竈而君增之<hi>孫臏為齊軍将</hi>
<hi>與魏龎涓戰使齊軍入魏地為十萬竈明日為五萬竈明日為三萬竈龎涓行三日大喜曰我固知齊卒怯入</hi>
<hi>吾地三日士卒亡過半矣事見史記</hi>兵法日行不過三十里以戒不虞<hi>前書</hi>
<hi>王吉上疏曰古者師行三十里吉行五十里</hi>而今日且二百里何也詡曰虜<lb/>
<pb n="KR2a0009_WYG_088-5a"/>
衆多吾兵少徐行則易為所及速進則彼所不測虜見<lb/>
吾竈日増必謂郡兵来迎衆多行速必憚追我孫臏見<lb/>
弱吾今示彊勢有不同故也既到郡兵不滿三千而羌<lb/>
衆萬餘攻圍赤亭數十日<hi>赤亭故城在今渭州襄武縣東南有赤亭水也</hi>詡乃<lb/>
令軍中使彊弩勿發而潜發小弩羌以為矢力弱不能<lb/>
至并兵急攻詡於是使二十彊弩共射一人發無不中<lb/>
羌大震退詡因出城奮擊多所傷殺明日悉陳其兵衆<lb/>
令從東郭門出北<hi>一作西</hi>郭門入貿易衣服回轉數周羌<lb/>
<pb n="KR2a0009_WYG_088-5b"/>
不知其數更相恐動詡計賊當退乃潜遣五百餘人於<lb/>
淺水設伏候其走路虜果大奔因掩擊大破之斬獲甚<lb/>
衆賊由是敗散南入益州詡乃占相地埶築營壁二百<lb/>
八十所招還流亡假賑貧人郡遂以安先是運道艱險<lb/>
舟車不通驢馬負載僦五致一<hi>廣雅曰僦賃也音子救反僦五致一謂用五石</hi>
<hi>賃而致一石也</hi>詡乃自將吏士案行川谷由沮至下辯<hi>沮及下辯並縣</hi>
<hi>名沮今興州順政縣也下辯今成州同谷縣也沮音七余反</hi>數十里皆燒石翦木開<lb/>
漕船道<hi>續漢志曰下辯東三十餘里有峡中富泉水生大石障塞水流每至春夏輒溢沒秋稼壊敗營</hi>
<pb n="KR2a0009_WYG_088-6a"/>
<hi>郭詡乃使人燒石以水灌之石皆坼裂因鎸去石遂無汜溺之患也</hi>以人僦直雇借傭者<lb/>
於是水運通利歳省四千餘萬詡始到郡戸裁盈萬及<lb/>
綏聚荒餘招還流散二三年間遂增至四萬餘户鹽米<lb/>
豐賤十倍於前<hi>續漢志曰詡始到榖石千鹽石八千見户萬三千視事三嵗米石八十鹽石四</hi>
<hi>百流人還歸郡户𢾗萬人足家給一郡無事</hi>坐法免永建元年代陳禅為司<lb/>
隸校尉數月間奏太𫝊馮石太尉劉熹中常侍程璜陳<lb/>
秉孟生李閏等百官側目號為苛刻三公劾奏詡盛夏<lb/>
多拘繫無辜為吏人患詡上書自訟曰法禁者俗之堤<lb/>
<pb n="KR2a0009_WYG_088-6b"/>
防刑罰者人之銜轡<hi>記曰夫禮禁亂之所由生猶坊止水之所自来也故以舊防為無用</hi>
<hi>瓌之者必有水敗尸子曰刑罰者人之鞭策也</hi>今州曰任郡郡曰任縣更相委<lb/>
逺百姓怨窮以茍容為賢盡節為愚臣所發舉臧罪非<lb/>
一二府恐為臣所奏<hi>○劉攽曰案上文三公劾詡則此當為三府也</hi>遂加誣罪<lb/>
臣將從史魚死即以尸諫耳<hi>韓詩外傳曰昔者衛大夫史魚病且死謂其子曰我</hi>
<hi>𢾗言蘧伯玉之賢而不能進彌子瑖不肖不能退為人臣生不能進賢而退不肖死不當理喪正堂殯我於室</hi>
<hi>足矣衛君問其故子以父言聞君乃立召蘧伯玉而貴之彌子瑖而退之徙殯於正堂成禮而後去也</hi>順<lb/>
帝省其章乃為免司空陶敦<hi>漢官儀曰敦字文理京兆人也</hi>時中常侍<lb/>
<pb n="KR2a0009_WYG_088-7a"/>
張防特用權埶每請託受取詡輒案之而屢寑不報詡<lb/>
不勝其憤乃自繫廷尉奏言曰昔孝安皇帝任用樊豐<lb/>
遂交亂嫡統㡬亡社稷今者張防復弄威柄國家之禍<lb/>
將重至矣臣不忍與防同朝謹自繫以聞無令臣襲楊<lb/>
震之迹<hi>震為樊豐所譛而死</hi>書奏防流涕訴帝詡坐論輸左校防<lb/>
必欲害之二日之中傳考四獄獄吏勸詡自引詡曰寕<lb/>
伏歐刀以示逺近<hi>歐刀刑人之刀也</hi>宦者孫程張賢等知詡以<lb/>
忠獲罪乃相率奏乞見程曰陛下始與臣等造事之時<lb/>
<pb n="KR2a0009_WYG_088-7b"/>
<hi>謂順帝為太子被江京等廢為濟隂王程等謀立之時也</hi>常疾姦臣知其傾國今者<lb/>
即位而復自為何以非先帝乎司隸校尉虞詡為陛下<lb/>
盡忠而更被拘繋常侍張防臧罪明正反搆忠良今客<lb/>
星守羽林其占宫中有姦臣<hi>史記天官書曰虗危南有衆星曰羽林也</hi>宜急<lb/>
收防送獄以塞天變下詔出詡還假印綬時防立在帝<lb/>
後程乃叱防曰姦臣張防何不下殿防不得已趨就東<lb/>
箱<hi>埤蒼云箱序也字或作廂</hi>程曰陛下急收防無令從阿母求請<hi>阿母</hi>
<hi>宋娥也</hi>帝問諸尚書尚書賈朗素與防善證詡之罪帝疑<lb/>
<pb n="KR2a0009_WYG_088-8a"/>
焉謂程曰且出吾方思之於是詡子顗與門生百餘人<lb/>
舉幡候中常侍髙梵車叩頭流血訴言枉状梵乃入言<lb/>
之防坐徙邉賈朗等六人或死或黜即日赦出詡程復<lb/>
上書陳詡有大功語甚切激帝感悟復徴拜議郎數日<lb/>
遷尚書僕射是時長吏二千石聴百姓讁罰者輸贖號<lb/>
為義錢託為貧人儲而守令因以聚歛詡上疏曰元年<lb/>
以来貧百姓章言長吏受取百萬以上者匈匈不絶讁<lb/>
罰吏人至數千萬而三公刺史少所舉奏尋永平章和<lb/>
<pb n="KR2a0009_WYG_088-8b"/>
中州郡以走卒錢給貸貧人<hi>走卒伍伯之類也續漢志曰伍伯公八人中二千石</hi>
<hi>六人千石六百石皆四人自百石以下至二百石皆二人黃綬武官伍伯文官辟車鈴下侍閭門蘭部署街走</hi>
<hi>卒皆有程品多少隨所典領率皆赤幩絳褠即今行鞭杖者也此言錢者令其出資錢不役其身也○劉攽曰</hi>
<hi>注街走卒又赤幩絳褠案後漢志街下有一里字又云絳褠字誤</hi>司空劾案州及郡縣<lb/>
皆坐免黜今冝遵前典蠲除權制於是詔書下詡章切<lb/>
責州郡讁罰輸贖自此而止先是寕陽主簿詣闕訴其<lb/>
縣令之枉<hi>寕陽縣属東平國故城在今兖州龔丘縣南也</hi>積六七歳不省主簿<lb/>
乃上書曰臣為陛下子陛下為臣父臣章百上終不見<lb/>
<pb n="KR2a0009_WYG_088-9a"/>
省臣豈可北詣單于以告怨乎帝大怒持章示尚書尚<lb/>
書遂劾以大逆詡駮之曰主簿所訟乃君父之怨百上<lb/>
不逹是有司之過愚惷之人不足多誅帝納詡言笞之<lb/>
而已詡因謂諸尚書曰小人有怨不逺千里斷髪刻肌<lb/>
詣闕告訴而不為理豈臣下之義君與濁長吏何親而<lb/>
與怨人何仇乎聞者皆慙詡又上言臺郎顯職仕之通<lb/>
階今或一郡七八或一州無人宜令均平以厭天下之<lb/>
望及諸奏議多見從用詡好刺舉無所回容<hi>回曲也</hi>數以<lb/>
<pb n="KR2a0009_WYG_088-9b"/>
此忤權戚遂九見譴考三遭刑罰而剛正之性終老不<lb/>
屈永和初遷尚書令以公事去官朝廷思其忠復徴之<lb/>
㑹卒臨終謂其子恭曰吾事君直道行己無愧所悔者<lb/>
為朝歌長時殺賊𢾗百人其中何能不有寃者自此二<lb/>
十餘年家門不増一口斯獲罪於天也恭有俊才官至<lb/>
上黨太守<lb/>
　　傅爕傳<lb/>
傅爕字南容北地靈州人也<hi>靈州縣也</hi>本字㓜起慕南容三<lb/>
<pb n="KR2a0009_WYG_088-10a"/>
復白圭乃易字焉<hi>家語子貢對衞文子曰一日三復白圭之玷是南宫縚之行也王肅注云</hi>
<hi>玷缺也詩云白圭之玷尚可磨也斯言之玷不可為也一日三復慎之至也</hi>身長八尺有威<lb/>
容少師事太尉劉寛再舉孝亷聞所舉郡将喪乃棄官<lb/>
行服後為䕶軍司馬與左中郎皇甫嵩<hi>○劉攽曰案嵩傳此一少將字</hi>
俱討賊張角爕素疾中官既行因上疏曰臣聞天下之<lb/>
禍不由於外皆興於内是故虞舜升朝先除四凶然後<lb/>
用十六相<hi>左傳曰昔高陽氏有才子八人蒼舒隤敱擣戭大臨尨降庭堅仲容叔逹謂之八凱髙辛</hi>
<hi>氏有才子八人伯奮仲堪叔献季仲伯虎仲熊叔豹季貍謂之八元也</hi>眀惡人不去則善<lb/>
<pb n="KR2a0009_WYG_088-10b"/>
人無由進也今張角起於趙魏黄巾亂於六州<hi>皇甫嵩傳曰連</hi>
<hi>結郡國自青徐幽冀荆揚兖豫八州之人莫不畢應此云六州盖初起時也</hi>此皆釁發蕭墻<lb/>
而禍延四海也臣受戎任奉辭伐罪始到頴川戰無不<lb/>
尅黄巾雖盛不足為廟堂憂也臣之所懼在於治水不<lb/>
自其源末流彌増其廣耳陛下仁徳寛容多所不忍故<lb/>
閹豎㺯權忠臣不進誠使張角梟夷黄巾變服臣之所<lb/>
憂甫益深耳<hi>甫始也</hi>何者夫邪正之人不冝共國亦猶氷<lb/>
炭不可同噐<hi>韓子曰氷炭不同噐而乆寒暑不同時而至也</hi>彼知正人之功顯<lb/>
<pb n="KR2a0009_WYG_088-11a"/>
而危亡之兆見皆将巧辭飾說共長虗偽夫孝子疑於<lb/>
屢至<hi>甘茂對秦武王曰昔曾參之居費魯人有與曽參同姓名者殺人人告其母曰曾參殺人其母織自</hi>
<hi>若也又告之其母自若也又告之其母投杼下機踰墻而走夫以曾參之賢與其母之信也三人疑之其母懼</hi>
<hi>焉見史記也</hi>市虎成於三夫<hi>觧見馬援傳</hi>若不詳察真偽忠臣將<lb/>
復有杜郵之戮矣<hi>白起與應侯有隙搆之秦昭王免起為士伍遷之隂密行出咸陽西門十</hi>
<hi>里至杜郵使賜劒自裁見史記案杜郵今咸陽城是其地酈元注水經云渭水北有杜郵亭也</hi>陛下宜<lb/>
思虞舜四罪之舉速行讒佞放殛之誅<hi>殛音紀力反殛亦誅也</hi>則<lb/>
善人思進姦凶自息臣聞忠臣之事君猶孝子之事父<lb/>
<pb n="KR2a0009_WYG_088-11b"/>
也子之事父焉得不盡其情使臣身被鈇鉞之戮陛下<lb/>
少用其言國之福也書奏宦者趙忠見而忿惡及破張<lb/>
角爕功多當封忠訴譛之<hi>續漢志曰爕軍斬賊三帥卜己張伯梁仲寕等功髙為封</hi>
<hi>首</hi>靈帝猶識爕言<hi>識記也音志</hi>得不加罪竟亦不封以為安<lb/>
定都尉以疾免後拜議郎㑹西羌反邉章韓遂作亂隴<lb/>
右徴發天下役賦無己司徒崔烈以為宜棄凉州詔㑹<lb/>
公卿百官烈堅執先議爕厲言曰斬司徒天下乃安尚<lb/>
書郎楊賛奏爕廷辱大臣帝以問爕爕對曰昔冐頓至<lb/>
<pb n="KR2a0009_WYG_088-12a"/>
逆也樊噲為上將願得十萬衆横行匈奴中憤激思奮<lb/>
未失人臣之節顧計當從與不耳季布猶曰噲可斬也<lb/>
<hi>冐頓匈奴單于名也前書曰季布為中郎將單于為書嫚吕太后吕太后怒召諸將議之將軍樊噲曰願得十</hi>
<hi>萬衆横行匈奴中諸將皆阿太后以噲言為然布曰樊噲可斬也夫以髙帝兵三十萬困于平城噲時亦在其</hi>
<hi>中今奈何以十萬衆横行匃奴中</hi>今涼州天下要衝國家藩衞髙祖初<lb/>
興使酈商别定隴右<hi>前書漢王賜<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>商爵信成君以將軍為隴右都尉别定北地</hi>世<lb/>
宗拓境列置四郡議者以為斷匈奴右臂<hi>前書武帝分武威酒泉置</hi>
<hi>張掖敦煌謂之四郡劉歆等議曰孝武帝北攘匈奴降昆邪十萬之衆置五属國起朔方以奪其肥饒之地東</hi>
<pb n="KR2a0009_WYG_088-12b"/>
<hi>伐朝鮮起𤣥莬樂浪以斷匈奴之左臂西伐大宛并六國結烏孫起敦煌酒泉張掖以髙婼羌裂匈奴之右臂</hi>
<hi>婼音而遮反○劉攽曰注以髙婼羌案髙當作鬲</hi>今牧御失和使一州叛逆海<lb/>
内為之騷動陛下臥不安寝烈為宰相不念為國思所<lb/>
以弭之之䇿乃欲割棄一方萬里之土臣竊惑之若使<lb/>
左袂之虜得居此地<hi>說文曰袵衣衿也</hi>士勁甲堅因以為亂此<lb/>
天下之至慮社稷之深憂也若烈不知之是極蔽也知<lb/>
而故言是不忠也帝從爕議由是朝廷重其方格<hi>方正也格</hi>
<hi>猶標凖也</hi>每公卿有缺為衆議所歸頃之趙忠為車騎將軍<lb/>
<pb n="KR2a0009_WYG_088-13a"/>
詔忠論討黄巾之功執金吾甄舉等謂忠曰傅南容前<lb/>
在東軍有功不侯故天下失望今将軍親當重任宜進<lb/>
賢理屈以副衆心忠納其言遣弟城門校尉延致殷勤<lb/>
延謂爕曰南容少答我常侍萬户侯不足得也爕正色<lb/>
拒之曰遇與不遇命也有功不論時也傅爕豈求私賞<lb/>
哉忠愈懐恨然憚其名不敢害權貴亦多疾之是以不<lb/>
得留<hi>一作封</hi>出為漢陽太守初郡將范津眀知人<hi>○劉攽曰案文</hi>
<hi>明當作名聲之誤也明雖可通但前後多云名知人</hi>舉爕孝亷及津為漢陽與爕<lb/>
<pb n="KR2a0009_WYG_088-13b"/>
交代合符而去鄉邦榮之津字文淵南陽人爕善䘏人<lb/>
叛羌懐其恩化並来降附乃廣開屯田列置四十餘營<lb/>
時刺史耿鄙委任治中程球球為通姦利士人怨之<hi>漢官</hi>
<hi>曰司隸功曹從事即治中也</hi>中平四年鄙率六郡兵討金城賊王國<lb/>
韓遂等爕知鄙失衆必敗諫曰使君統政日淺人未知<lb/>
敎孔子曰不敎人戰是謂棄之今率不習之人越大隴<lb/>
之阻將十舉十危而賊聞大軍將至必萬人一心邉兵<lb/>
多勇其鋒難當而新合之衆上下未和萬一内變雖悔<lb/>
<pb n="KR2a0009_WYG_088-14a"/>
無及不若息軍飬徳明賞必罰賊得寛挺<hi>挺觧也</hi>必謂我<lb/>
怯羣惡爭執其離可必然後率己教之人討己離之賊<lb/>
其功可坐而待也今不為萬全之福而就必危之禍竊<lb/>
為使君不取鄙不從行至狄道果有反者先殺程球次<lb/>
害鄙賊遂進圍漢陽城中兵少糧盡爕猶固守時北胡<lb/>
騎數千隨賊攻郡<hi>○劉攽曰時北胡騎數千案文少一地字下文云鄉里羌胡是與爕同北</hi>
<hi>地人也</hi>皆夙懐爕恩共於城外叩頭求送爕歸鄉里子幹<lb/>
年十三從在官舍知爕性剛有高義恐不能屈志以免<lb/>
<pb n="KR2a0009_WYG_088-14b"/>
進諫曰國家昏亂遂令大人不容於朝今天下已叛而<lb/>
兵不足自守鄉里羌胡<hi>爕北地人故云鄉里也</hi>先被恩徳欲令棄<lb/>
郡而歸願必許之徐至鄉里率厲義徒見有道而輔之<lb/>
以濟天下言未終爕慨然而歎呼幹小字曰别成<hi>幹集曰幹</hi>
<hi>字彦林</hi>汝知吾必死邪盖聖逹節次守節<hi>左傳曰曹公子臧曰前志有之</hi>
<hi>聖逹節次守節下失節</hi>且殷紂之暴伯夷不食周粟而死仲尼稱<lb/>
其賢<hi>史記曰伯夷孤竹君之子也武王載文王木主伐紂殷既平伯夷耻之義不食周粟遂餓死論語子</hi>
<hi>貢問曰伯夷叔齊何人也孔子曰古之賢人也</hi>今朝廷不甚殷紂吾徳亦豈絶<lb/>
<pb n="KR2a0009_WYG_088-15a"/>
伯夷世亂不能飬浩然之志<hi>孟子曰飬吾浩然之氣趙岐注曰浩然天氣也</hi>食<lb/>
禄又欲避其難乎<hi>左傳曰子路曰食焉不避其難也</hi>吾行何之必死於<lb/>
此汝有才智勉之主簿楊㑹吾之程嬰也<hi>程嬰觧見馮衍傳</hi>幹<lb/>
哽咽不能復言左右皆泣下王國使故酒泉太守黄衍<lb/>
說爕曰成敗之事已可知矣先起上有覇王之業下成<lb/>
伊吕之勲天下非復漢有府君寕有意為吾屬師乎<hi>師即</hi>
<hi>君也尚書曰作之君作之師也</hi>爕案劔叱衍曰若剖符之臣反為賊説<lb/>
邪遂麾左右進兵臨陣戰殁諡曰壮節侯幹知名位至<lb/>
<pb n="KR2a0009_WYG_088-15b"/>
扶風太守<lb/>
　　蓋勳傳<lb/>
蓋勳字元固敦煌廣至人也<hi>廣至縣名故城在今𤓰州常樂縣東今謂之縣泉堡</hi>
<hi>是也</hi>家世二千石<hi>續漢書曰曾祖父進漢陽太守祖父彪大司農謝承書曰父字思齊官至安定</hi>
<hi>属國都尉</hi>初舉孝亷為漢陽長史時武威太守倚恃權埶恣<lb/>
行貪横從事武都蘇正和案致其罪涼州刺史梁鵠畏<lb/>
懼貴戚欲殺正和以免其負乃訪之於勳勳素與正和<lb/>
有仇或勸勳可因此報隙勳曰不可謀事殺良非忠也<lb/>
<pb n="KR2a0009_WYG_088-16a"/>
乗人之危非仁也乃諫鵠曰夫紲食鷹鳶欲其鷙<hi>紲繫也廣</hi>
<hi>雅曰鷙執也蒼頡觧詁曰鳶䲭也食音嗣</hi>鷙而亨之將何用哉鵠從其言正<lb/>
和喜於得免而詣勳求謝勳不見曰吾為梁使君謀不<lb/>
為蘓正和也怨之如初<hi>續漢書中平元年黄巾賊起故武威太守酒泉黄雋被徵失期</hi>
<hi>梁鵠欲奏誅雋勳為言得免雋以黄金二十斤謝勳勳謂雋曰吾以子罪在八議故為子言吾豈賣評哉終辭</hi>
<hi>不受</hi>中平元年北地羌胡與邉章等寇亂隴右刺史左昌<lb/>
因軍興斷盜數千萬<hi>斷謂割截</hi>勳固諫昌怒乃使勳别屯阿<lb/>
陽以拒賊鋒<hi>阿陽縣属天水郡</hi>欲因軍事罪之而勳數有戰功<lb/>
<pb n="KR2a0009_WYG_088-16b"/>
邉章等遂攻金城殺郡守陳懿勳勸昌救之不從邉章<lb/>
等進圍昌於冀昌懼而召勳勳初與從事辛曾孔常俱<lb/>
屯阿陽及昌檄到曾等疑不肯赴勳怒曰昔荘賈後期<lb/>
穣苴奮劒<hi>齊景公時燕晋侵齊景公以司馬穰苴為將扞之仍令寵臣荘賈監軍與穰苴期旦日㑹</hi>
<hi>賈素驕貴夕時至穣苴召軍正問曰軍法期而後者云何對曰當斬遂斬賈以徇三軍</hi>今之從事<lb/>
豈重於古之監軍哉曾等懼而從之勲即率兵救昌到<lb/>
乃誚譲章等責以背叛之罪皆曰左使君若早從君言<lb/>
以兵臨我庻可自改今罪己重不得降也乃觧圍而去<lb/>
<pb n="KR2a0009_WYG_088-17a"/>
昌坐斷盗徴以扶風宋梟代之<hi>續漢書梟字作泉也</hi>梟患多寇叛<lb/>
謂勲曰凉州寡於學術故屢致反暴今欲多冩孝經令<lb/>
家家習之庶或使人知義勳諫曰昔太公封齊崔杼殺<lb/>
君伯禽侯魯慶父簒位<hi>崔杼齊大夫齊荘公先通其妻杼殺之慶父魯荘公弟荘公子</hi>
<hi>開立是為湣公慶父襲殺涽公並見史記</hi>此二國豈乏學者今不急靜難之<lb/>
術遽為非常之事既足結怨一州又當取笑朝廷勲不<lb/>
知其可也梟不從遂奏行之果被詔書詰責坐以虗慢<lb/>
徴時叛羌圍護羌校尉夏育於畜官<hi>前書尹翁歸傳曰有論罪輸掌畜官</hi>
<pb n="KR2a0009_WYG_088-17b"/>
<hi>音義曰右扶風畜牧所在有苑師之属故曰畜官畜音許救反</hi>勳與州郡合兵救育至<lb/>
狐槃為羌所破勳收餘衆百餘人為魚麗之陳<hi>麗音離左傳曰</hi>
<hi>王以諸侯伐鄭鄭原繁高渠彌奉公為魚麗之陳先偏後伍伍承彌縫杜預注曰此魚麗陳法也</hi>羌精<lb/>
騎夹攻之急士卒多死勳被三創堅不動乃指木表<hi>表標</hi>
<hi>也</hi>曰必尸我於此句就種羌滇吾<hi>句就羌别種也句音古侯反</hi>素為<lb/>
勳所厚乃以兵扞衆曰盖長史賢人汝曹殺之者為負<lb/>
天勲仰罵曰死反虜汝何知促來殺我衆相視而驚滇<lb/>
吾下馬與勳勳不肯上遂為賊所執羌戎服其義勇不<lb/>
<pb n="KR2a0009_WYG_088-18a"/>
敢加害送還漢陽後刺史楊雍即表勳領漢陽太守時<lb/>
人飢相漁食勳調榖稟之<hi>調猶發也</hi>先出家糧以率衆存活<lb/>
者千餘人後去官徴拜討虜校尉靈帝召見問天下何<lb/>
苦而反亂如此勳曰倖臣子弟擾之時宦者上軍校尉<lb/>
蹇碩在坐帝顧問碩碩懼不知所對而以此恨勳帝又<lb/>
謂勳曰吾己陳師於平樂觀多出中藏財物以餌士何<lb/>
如<hi>中藏謂内藏也</hi>勳曰臣聞先王耀徳不觀兵<hi>國語曰穆王將征犬戎祭公謀</hi>
<hi>父諫曰不可先王燿徳不觀兵韋昭注曰燿明也觀示也</hi>今冦在逺而設近陳不足<lb/>
<pb n="KR2a0009_WYG_088-18b"/>
昭果毅祗黷武耳<hi>左傳曰戎昭果毅以聼之之謂武殺敵為果致果曰毅也</hi>帝曰善<lb/>
恨見君晚羣臣初無是言也勳時與宗正劉虞佐軍校<lb/>
尉袁紹同典禁兵勳謂虞紹曰吾仍見上上甚聪明但<lb/>
擁蔽於左右耳若共併力誅嬖倖然後徴㧞英俊以興<lb/>
漢室功遂身退豈不快乎虞紹亦素有謀因相連結未<lb/>
及發而司隸校尉張溫舉勳為京兆尹帝方欲延接勳<lb/>
而蹇碩等心懼之並勸從溫奏遂拜京兆尹時長安令<lb/>
楊黨父為中常侍恃埶貪放勲案得其臧千餘萬貴戚<lb/>
<pb n="KR2a0009_WYG_088-19a"/>
咸為之請勳不聼具以事聞并連黨父有詔窮案威震<lb/>
京師時小黄門京兆髙望為尚藥監倖於皇太子太子<lb/>
因蹇碩屬望子進為孝亷勳不肯用或曰皇太子副主<lb/>
望其所愛碩帝之寵臣而子違之所謂三怨成府者也<lb/>
<hi>府聚也</hi>勲曰選賢所以報國也非賢不舉死亦何悔勳雖<lb/>
在外每軍國密事帝常手詔問之<hi>續漢書曰是時漢陽叛人王國衆十萬餘</hi>
<hi>攻陳倉三輔震動勳領郡兵五千人自請滿萬人因表用䖏士扶風孫瑞為鷹鷂都尉桂楊魏傑為破敵都尉</hi>
<hi>京兆杜楷為威虜都尉𢎞農楊儒為鳥撃都尉長陵第五雋為清冦都尉凡五都尉皆素有名悉領属勳每有</hi>
<pb n="KR2a0009_WYG_088-19b"/>
<hi>宻事靈帝手詔問之</hi>數加賞賜甚見親信在朝臣右及帝崩董<lb/>
卓廢少帝殺何太后勲與書曰昔伊尹霍光權以立功<lb/>
猶可寒心足下小醜何以終此賀者在門弔者在廬可<lb/>
不慎哉<hi>孫卿子曰慶者在堂弔者在閭福與禍鄰莫知其門也</hi>卓得書意甚憚之<lb/>
徴為議郎時左將軍皇甫嵩精兵三萬屯扶風勳宻相<lb/>
要結將以討卓㑹嵩亦被徴勳以衆弱不能獨立遂並<lb/>
還京師自公卿以下莫不卑下於卓唯勳長揖爭禮見<lb/>
者皆為失色卓問司徒王允曰欲得快司隸校尉誰可<lb/>
<pb n="KR2a0009_WYG_088-20a"/>
作者允曰唯有盖京兆耳卓曰此人明智有餘然不可<lb/>
假以雄職乃以為越騎校尉卓又不欲令乆典禁兵復<lb/>
出為頴川太守未及至郡徴還京師時河南尹朱儁為<lb/>
卓陳軍事卓折儁曰我百戰百勝決之於心卿勿妄説<lb/>
且汙我刀勲曰昔武丁之明猶求箴諌<hi>武丁殷王髙宗也謂傅說曰啟</hi>
<hi>乃心沃朕心説復于王曰唯木從䋲則正后從諫則聖見尚書</hi>況如卿者而欲杜人之<lb/>
口乎卓曰戲之耳勲曰不聞怒言可以為戲卓乃謝儁<lb/>
勲雖強直不屈而内厭於卓不得意疽發背卒時年五<lb/>
<pb n="KR2a0009_WYG_088-20b"/>
十一遺令勿受卓賻贈卓欲外示寛容表賜東園祕噐<lb/>
賵襚送之如禮𦵏于安陵子順官至永陽太守<lb/>
　　臧洪傳<lb/>
臧洪字子源廣陵射陽人也<hi>射陽故城在今楚州安冝縣東也</hi>父旻有<lb/>
幹事才<hi>謝承書曰旻逹于從政為漢良吏遷匈奴中郎將還京師太尉袁逢問其西域諸國土地風俗</hi>
<hi>人物種数旻俱答言西域本三十六國後分為五十五稍散至百餘國大小道里近逺人数多少風俗燥濕山</hi>
<hi>川草木鳥獸異物名種不與中國同者口陳其状手畫地形逢竒其才歎息言雖班固作西域傳何以加此乎</hi>
熹平元年㑹稽妖賊許昭起兵句章<hi>句章縣故城在今越州鄮縣西十三</hi>
<pb n="KR2a0009_WYG_088-21a"/>
<hi>州志云勾踐之地南至勾餘其後併吳因大城之章伯功以示子孫故曰句章</hi>自稱大將軍立<lb/>
其父生為越王攻破城邑衆以萬数拜旻揚州刺史旻<lb/>
率丹陽太守陳夤擊昭破之昭遂復更屯結大為人患<lb/>
旻等進兵連戰三年破平之獲昭父子斬首數千級遷<lb/>
旻為使匈奴中郎將洪年十五以父功拜童子郎<hi>漢法孝亷</hi>
<hi>試經者拜為郎洪以年㓜才俊故拜童子郎也續漢書曰左雄奏徵海内名儒為博士使公卿子弟為諸生有</hi>
<hi>志操者加其俸禄及汝南謝亷河南趙建章年始十二各能通經雄並奏拜童子郎於是負書来學雲集京師</hi>
<hi>也</hi>知名太學洪體貎魁梧有異姿<hi>魁梧壮大之貌也梧音吾</hi>舉孝亷<lb/>
<pb n="KR2a0009_WYG_088-21b"/>
補即丘長<hi>即丘縣属瑯琊國故城在今沂州臨沂縣東南即春秋之祝丘也</hi>中平末棄<lb/>
官還家太守張超請為功曹時董卓弑帝圖危社稷洪<lb/>
説超曰明府歴世受恩兄弟並據大郡<hi>謂超為廣陵兄邈為陳留也</hi>
今王室將危賊臣虎視此誠義士效命之秋也今郡境<lb/>
尚全吏人殷富若動桴鼓可得二萬人以此誅除國賊<lb/>
為天下唱義不亦冝乎超然其言與洪西至陳留見兄<lb/>
邈計事邈先謂超曰聞弟為郡委政臧洪洪者何如人<lb/>
超曰臧洪海内竒士才略智數不比於超矣邈即引洪<lb/>
<pb n="KR2a0009_WYG_088-22a"/>
與語大異之乃使詣兖州刺史劉岱<hi>岱字公山</hi>豫州刺史孔<lb/>
佃<hi>佃字公緒</hi>遂皆相善邈既先有謀約㑹超至定議乃與諸<lb/>
牧守大㑹酸棗設壇塲将盟既而更相辭譲莫敢先登<lb/>
咸共推洪洪乃攝衣升壇操血而盟曰漢室不幸皇綱<lb/>
失統賊臣董卓乗釁縱害禍加至尊毒流百姓大懼淪<lb/>
喪社稷翦覆四海兖州刺史岱豫州刺史佃陳留太守<lb/>
邈東郡太守瑁<hi>橋瑁也</hi>廣陵太守超等糾合義兵並赴國<lb/>
難<hi>紏收也</hi>凡我同盟齊心一力以致臣節隕首喪元必無<lb/>
<pb n="KR2a0009_WYG_088-22b"/>
二志有渝此盟俾墜其命無克遺育<hi>左傳曰王子虎盟諸侯于王庭要言</hi>
<hi>曰皆奨王室無相害也有渝此盟明神殛之俾墜其師無克祚國也</hi>皇天后土祖宗明靈<lb/>
實皆鍳之洪辭氣慷慨聞其言者無不激揚自是之後<lb/>
諸軍各懐遲疑莫適先進遂使糧儲單竭兵衆乖㪚時<lb/>
討虜校尉公孫瓉與太司馬劉虞有隙超乃遣洪詣虞<lb/>
共謀其難行至河間而值幽冀交兵行塗阻絶因寓於<lb/>
袁紹紹見洪甚竒之與結友好以洪領青州刺史前刺<lb/>
史焦和好立虗譽能清談時黄巾羣盗處處飈起而青<lb/>
<pb n="KR2a0009_WYG_088-23a"/>
部殷實軍革尚衆和欲與諸同盟西赴京師未及得行<lb/>
而賊已屠城邑和不理戎警但坐列巫史禜禱羣神<hi>巫女</hi>
<hi>巫也史祝史也禜謂營攅用幣以禳風雨霜雪水旱厲疫于日月星辰山川也禱謂告事求福也</hi>又恐<lb/>
賊乗凍而過命多作䧟冰丸以投于河衆遂潰散和亦<lb/>
病卒洪收撫離叛百姓復安任事二年袁紹憚其能徙<lb/>
為東郡太守都東武陽時曹操圍張超於雍丘甚危急<lb/>
超謂軍吏曰今日之事唯有臧洪必來救我或曰袁曹<lb/>
方穆而洪為紹所用恐不能敗好逺来違福取禍超曰<lb/>
<pb n="KR2a0009_WYG_088-23b"/>
子源天下義士終非背本者也或見制強力不相及耳<lb/>
洪始聞超圍乃徙跣號泣並勒所領将赴其難自以衆<lb/>
弱從紹請兵而紹竟不聼之超城遂䧟張氏族㓕洪由<lb/>
是怨紹絶不與通紹興兵圍之歴年不下使洪邑人陳<lb/>
琳以書譬洪示其禍福責以恩義<hi>獻帝春秋曰紹使琳為書八條責以恩義</hi>
<hi>告喻使降也</hi>洪答曰隔濶相思發於寤寐相去步武<hi>爾雅曰武跡也</hi>
而趨舍異規其為愴恨胡可勝言前日不遺比辱雅況<lb/>
<hi>比頻也</hi>述叙禍福公私切至以子之才窮該典籍豈將闇<lb/>
<pb n="KR2a0009_WYG_088-24a"/>
於大道不逹余趣哉是以捐棄翰墨一無所酬亦冀遥<lb/>
忖𥚹心粗識鄙性重獲來命援引紛紜雖欲無對而義<lb/>
篤其言僕小人也本乏志用中因行役特䝉傾盖<hi>家語孔子</hi>
<hi>之郯與程子相遇於塗傾盖而語也</hi>恩深分厚遂竊大州寕樂今日自還<lb/>
接刃乎每登城臨兵觀主人之旗鼓<hi>洪常寓於紹故謂之主人也</hi>瞻<lb/>
望帳幄感故友之周旋撫弦搦矢<hi>搦捉也音女卓反</hi>不覺涕流<lb/>
之覆靣也何者自以輔佐主人無以為悔主人相接過<lb/>
絶等倫<hi>○劉攽曰案文悔字無義未詳何字或曰悔當作益</hi>受任之初志同大事<lb/>
<pb n="KR2a0009_WYG_088-24b"/>
掃清冦逆共尊王室豈悟本州被侵郡將遘戹請師見<lb/>
拒辭行被拘使洪故君遂至淪滅區區㣲節無所獲申<lb/>
豈得復全交友之道重虧忠孝之名乎所以忍悲揮戈<lb/>
收淚告絶若使主人少垂古人忠恕之情来者側席去<lb/>
者克己<hi>来者側席而待之去者克己自責不責人也</hi>則僕抗季札之志不為<lb/>
今日之戰矣<hi>吴王餘昧卒欲授弟季札季札逃去見史記也</hi>昔張景明登壇喢<lb/>
血奉辭奔走卒使韓牧譲印主人得地後但以拜章朝<lb/>
主賜爵獲傳之故不䝉觀過之貸而受夷滅之禍<hi>英雄記云</hi>
<pb n="KR2a0009_WYG_088-25a"/>
<hi>袁紹使張景明郭公則髙元才等説韓馥使譲冀州與紹然則馥之譲位景明亦有其功其餘未詳也</hi>吕<lb/>
奉先討卓来奔請兵不獲告去何罪復見斫刺<hi>魏志吕布傳曰</hi>
<hi>布破張燕軍而求益兵衆將士鈔掠紹患忌之布覺其意從紹求去英雄記布求還洛紹假布領司𨽻校尉外</hi>
<hi>言當遣内欲殺布明日當發紹遣甲士三十人辭以送布止於帳側布偽使人于帳中鼓筝紹兵臥無何出帳</hi>
<hi>去而兵不覺夜半起兵亂斫布林被謂己死明旦紹訊問知布尚在乃閉城門布遂引去</hi>劉子璜奉<lb/>
使踰時辭不獲命畏君懐親以詐求歸可謂有志忠孝<lb/>
無損覇道亦復彊尸麾下不䝉虧除慕進者䝉榮違意<lb/>
者被戮此乃主人之利非逰士之願也是以鑒戒前人<lb/>
<pb n="KR2a0009_WYG_088-25b"/>
守死窮城亦以君子之違不適敵國故也<hi>左傳云公山不狃曰君子</hi>
<hi>違不適讎國杜預注云違奔亡也</hi>足下當見乆圍不觧救兵未至感婚<lb/>
姻之義推平生之好以為屈節而茍生勝守義而傾覆<lb/>
也昔晏嬰不降志於白刃南史不曲筆以求存<hi>崔杼殺齊荘公</hi>
<hi>欲刼晏子與盟以㦸拘其勁劔承其心晏子曰刼吾以刃而失其意非勇也崔杼遂釋之事見晏子左傳曰太</hi>
<hi>史書曰崔杼殺其君崔子殺之其弟嗣書而死者二人其弟又書乃舍之南史氏聞太史盡死執簡以徃聞既</hi>
<hi>書矣乃還也</hi>故身傳圖象名垂後世況僕據金城之固驅士<lb/>
人之力散三年之畜以為一年之資匡困補之以悅天<lb/>
<pb n="KR2a0009_WYG_088-26a"/>
下何圖築室反耕哉<hi>左傳曰楚子闃宋築室反耕杜預注曰築室于宋反兵耕田示無還</hi>
<hi>意也</hi>但懼秋風揚塵伯珪馬首南向<hi>伯珪公孫瓉字</hi>張揚飛燕旅<lb/>
力作難<hi>魏志曰張揚字稚叔雲中人也以武勇給并州為從事何進令於本州募兵得千餘人因留上</hi>
<hi>黨擊山賊進敗揚遂以所將兵攻上黨仍略諸縣衆至𢾗千又與袁紹合張燕常山人本姓禇黄巾起燕合衆</hi>
<hi>少年為羣盗衆萬人博陵張牛角立起衆次癭陶牛角為飛矢所中且死告其衆曰必以燕為帥角死衆奉燕</hi>
<hi>故改姓張燕慓悍㨗速過人軍中號為飛燕衆至百萬號曰黒山後助公孫瓉與紹爭冀州也○劉攽曰注張</hi>
<hi>牛角立起案文立當作之</hi>北鄙將告倒懸之急股肱奏乞歸之記耳<lb/>
<hi>股肱猶手足也言北邉有倉卒之急股肱之臣將告歸自救耳</hi>主人當鑒戒曹軰反旌<lb/>
<pb n="KR2a0009_WYG_088-26b"/>
退師何冝久辱盛怒暴威於吾城之下哉足下譏吾恃<lb/>
黒山以為救獨不念黄巾之合從邪昔髙祖取彭越於<lb/>
鉅野<hi>前書彭越將其衆居鉅野中無所属漢王乃使人賜越將軍印使下濟隂以擊楚也</hi>光武創<lb/>
基兆於緑林卒能龍飛受命中興帝業茍可輔主興化<lb/>
夫何嫌哉况僕親奉璽書與之從事行矣孔璋足下徼<lb/>
利於境外臧洪投命於君親吾子託身於盟主<hi>盟主謂袁紹也</hi>
臧洪䇿名於長安子謂余身死而名㓕僕亦笑子生死<lb/>
而無聞焉本同末離努力努力夫復何言紹見洪書知<lb/>
<pb n="KR2a0009_WYG_088-27a"/>
無降意增兵急攻城中糧盡外無援救洪自度不免呼<lb/>
吏士謂曰袁紹無道所圖不軌且不救洪郡将洪於大<lb/>
義不得不死念諸軍無事空與此禍<hi>與音預</hi>可先城未破<lb/>
將妻子出將吏皆垂泣曰明府之於袁氏本無怨隙今<lb/>
為郡將之故自致危困吏人何忍當捨明府去也初尚<lb/>
掘䑕煮筋角後無所復食主簿啟内厨米三斗請稍為<lb/>
饘粥<hi>杜預注左傳曰饘縻也音之延反</hi>洪曰何能獨甘此邪使為薄縻<lb/>
徧班士衆又殺其愛妾以食兵將兵將咸流涕無能仰<lb/>
<pb n="KR2a0009_WYG_088-27b"/>
視男女七八十人相枕而死莫有離叛城䧟生執洪紹<lb/>
盛帷幔大㑹諸將見洪謂曰臧洪何相負若是今日服<lb/>
未洪據地瞑目曰諸袁事漢四世五公可謂受恩今王<lb/>
室衰弱無扶翼之意而欲因際㑹觖望非冀<hi>前漢音義曰觖猶冀</hi>
<hi>也觖音羌恚反</hi>多殺忠良以立姦威洪親見將軍呼張陳留為<lb/>
兄則洪府君亦冝為弟而不能同心戮力為國除害坐<lb/>
擁兵衆觀人屠滅惜洪力劣不能推刃為天下報仇<hi>公羊</hi>
<hi>傳曰事君猶事父也父受誅子復讎推刃之道</hi>何謂服乎紹本愛洪意欲屈服<lb/>
<pb n="KR2a0009_WYG_088-28a"/>
赦之見其辭切知終不為用乃命殺焉洪邑人陳容少<lb/>
為諸生親慕於洪隨為東郡丞先城未敗洪使歸紹時<lb/>
容在坐見洪當死起謂紹曰將軍舉大事欲為天下除<lb/>
暴而專先誅忠義豈合天意臧洪發舉為郡將奈何殺<lb/>
之紹慙使人牽出謂曰汝非臧洪疇空復爾為容顧曰<lb/>
夫仁義豈有常所蹈之則為君子背之則為小人今日<lb/>
寕與臧洪同日死不與將軍同日生也遂復見殺在紹<lb/>
坐者無不歎息竊相謂曰如何一日戮二烈士先是洪<lb/>
<pb n="KR2a0009_WYG_088-28b"/>
遣司馬二人出求救於吕布比還城已䧟皆赴敵死<lb/>
論曰雍丘之圍臧洪之感憤壮矣想其行跣且號束甲<lb/>
請舉誠足憐也夫豪雄之所趨舍其與守義之心異乎<lb/>
若乃締謀連衡懐詐算以相尚者盖唯勢利所在而已<lb/>
况偏城既危曹袁方穆洪徒指外敵之衡以紓倒懸之<lb/>
㑹忿悁之師兵家所忌<hi>前書魏相上書曰救亂誅暴謂之義兵兵義者王敵加於己不</hi>
<hi>得已而起者謂之應兵兵應者勝爭恨小故不勝憤怒者謂之忿兵兵忿者敗利人土地貨寳者謂之貪兵兵</hi>
<hi>貪者破恃國家之大矜其人衆欲見威扵敵者謂之驕兵兵驕者臧此非但人事乃天道也</hi>可謂懐<lb/>
<pb n="KR2a0009_WYG_088-29a"/>
哭秦之節存荆則未聞也<hi>吴破楚申包胥如秦乞師立依於庭墻而哭日夜不絶聲</hi>
<hi>勺飲不入口七日秦師乃出以車五百乗救楚敗吳兵於稷事見左傳及史記言臧洪徒守節致死不能如包</hi>
<hi>胥之存楚也</hi>
賛曰先零擾疆鄧崔棄涼詡爕令圖再全金方盖勳抗<lb/>
董終然允剛洪懐偏節力屈志揚<lb/>
　<lb/>
　<lb/>
　<lb/>
<pb n="KR2a0009_WYG_088-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十八<lb/>
<pb n="KR2a0009_WYG_088-30a"/>
　後漢書卷八十八考證<lb/>
臧洪傳無以為悔劉攽曰悔字無義未詳何字○<hi>臣宗</hi>
　<hi>楷</hi>按無以為悔猶言内省不疚也義本明顕觧者失<lb/>
　之<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_088-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十八考證<lb/>
</p>
<p>
</p>
  </div>
</body>
</text>
</TEI>
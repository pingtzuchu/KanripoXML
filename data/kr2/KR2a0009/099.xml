<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷九十九</head> <lb/>
    <p>
<pb n="KR2a0009_WYG_099-1a"/>
欽定四庫全書<lb/>
　後漢書卷九十九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　竇何列傳第五十九<lb/>
　　竇武傳<lb/>
竇武字㳺平扶風平陵人安豐戴侯融之𤣥孫也父奉<lb/>
定襄太守武少以經行著稱常教授於大澤中不交時<lb/>
<pb n="KR2a0009_WYG_099-1b"/>
事名顯關西延熹八年長女選入掖庭桓帝以為貴人<lb/>
拜武郎中其冬貴人立為皇后武遷越騎校尉封槐里<lb/>
侯五千户明年冬拜城門校尉在位多辟名士清身疾<lb/>
惡禮賂不通妻子衣食裁充足而已是時羌蠻寇難嵗<lb/>
儉民飢武得兩宫賞賜悉散與太學諸生及載肴糧於<lb/>
路匄施貧民兄子紹為虎賁中郎將性踈簡奢侈武每<lb/>
數切厲相戒猶不覺悟乃上書求退紹位又自責不能<lb/>
訓導當先受罪由是紹更遵節大小莫敢違犯時國政<lb/>
<pb n="KR2a0009_WYG_099-2a"/>
多失内官専寵李膺杜密等為黨事考逮永康元年上<lb/>
疏諫曰臣聞明主不諱譏刺之言以探幽暗之實忠臣<lb/>
不恤諫爭之患以暢萬端之事是以君臣並熙名奮百<lb/>
世<hi>熙盛也</hi>臣幸得遭盛明之世逄文武之化豈敢懐禄逃<lb/>
罪不竭其誠陛下初從藩國爰登聖祚天下逸豫謂當<lb/>
中興自即位以来未聞善政梁孫冦鄧雖或誅滅<hi>梁冀孫夀</hi>
<hi>寇榮鄧萬世見桓紀也</hi>而常侍黃門續為禍虐欺㒺陛下競行譎<lb/>
詐自造制度妄爵非人朝政日衰姦臣日彊伏尋西京<lb/>
<pb n="KR2a0009_WYG_099-2b"/>
放恣王氏佞臣執政終喪天下今不慮前事之失復循<lb/>
覆車之軌臣恐二世之難必將復及<hi>二世即胡亥</hi>趙髙之變<lb/>
不朝則夕<hi>趙髙使女壻閻樂弑胡亥於望夷宫</hi>近者姦臣牢脩造設黨議<lb/>
遂收前司𨽻校尉李膺太僕杜密御史中丞陳翔太尉<lb/>
掾范滂等逮考連及數百人曠年拘録事無効驗臣惟<lb/>
膺等建忠抗節志經王室此誠陛下稷卨伊吕之佐而<lb/>
虛為姦臣賊子之所誣枉天下寒心海内失望惟陛下<lb/>
留神澄省時見理出<hi>時謂即時也</hi>以厭人鬼喁喁之心臣聞<lb/>
<pb n="KR2a0009_WYG_099-3a"/>
古之明君必須賢佐以成政道今臺閣近臣尚書令陳<lb/>
蕃僕射胡廣尚書朱㝢荀緄<hi>音古本反</hi>劉祐魏朗劉矩尹勲<lb/>
等皆國之貞士朝之良佐尚書郎張陵媯皓苑康楊喬<lb/>
邊韶戴恢等文質彬彬明逹國典内外之職羣才並列<lb/>
而陛下委任近習専樹饕餮外典州郡内幹心膂宜以<lb/>
次貶黜案罪紏罰抑奪宦官欺國之封案其無狀誣㒺<lb/>
之罪信任忠良平決臧否使邪正毁譽各得其所寳愛<lb/>
天官唯善是授如此咎徴可消天應可待間者有嘉禾<lb/>
<pb n="KR2a0009_WYG_099-3b"/>
芝草黄龍之見夫瑞生必於嘉士<hi>嘉士猶善人也</hi>福至實由善<lb/>
人在徳為瑞無徳為災陛下所行不合天意不宜稱慶<lb/>
書奏因以病上還城門校尉槐里侯印綬<hi>上音時文反</hi>帝不<lb/>
許有詔原李膺杜密等自黃門北寺若盧都内諸獄繫<lb/>
囚罪輕者皆出之<hi>都内主藏官名前書有都内令丞屬大司農也</hi>其冬帝崩無<lb/>
嗣武召侍御史河間劉儵參問其國中王子侯之賢者<lb/>
儵稱解瀆亭侯宏武入白太后遂徴立之是為靈帝拜<lb/>
武為大將軍常居禁中帝既立論定䇿功更封武為聞<lb/>
<pb n="KR2a0009_WYG_099-4a"/>
喜侯子機渭陽侯拜侍中兄子紹鄠侯遷歩兵校尉紹<lb/>
弟靖西鄉侯為侍中監羽林左騎武既輔朝政常有誅<lb/>
翦宦官之意太傅陳蕃亦素有謀時共㑹朝堂蕃以私<lb/>
謂武曰中常侍曹節王甫等自先帝時操弄國權濁亂<lb/>
海内百姓匈匈歸咎於此今不誅節等後必難圖武深<lb/>
然之蕃大喜以手推席而起武於是引同志尹勲為尚<lb/>
書令劉瑜為侍中馮述為屯騎校尉又徴天下名士廢<lb/>
黜者前司𨽻李膺宗正劉猛太僕杜密廬江太守朱㝢<lb/>
<pb n="KR2a0009_WYG_099-4b"/>
等列於朝廷請前越嶲太守荀昱為從事中郎辟頴川<lb/>
陳寔為屬共定計䇿於是天下雄俊知其風㫖莫不延<lb/>
頸企踵思奮其智力<hi>續漢志曰桓帝初京都童謡曰㳺平賣印自有評不避賢豪及大姓</hi>
<hi>案武字游平與陳蕃合䇿戮力唯徳是建咸得其人賢豪大姓皆絶望矣</hi>㑹五月日食蕃復<lb/>
説武曰昔蕭望之困一石顯<hi>元帝時奄人石顯為中書令譛御史大夫蕭望之令</hi>
<hi>自殺也</hi>近者李杜諸公禍及妻子况今石顯數十軰乎蕃<lb/>
以八十之年欲為將軍除害今可且因日食斥罷宦官<lb/>
以塞天變又趙夫人及女尚書旦夕亂太后<hi>女尚書内宮也夫人</hi>
<pb n="KR2a0009_WYG_099-5a"/>
<hi>即趙嬈</hi>急宜退絶惟將軍慮焉武乃白太后曰故事黃門<lb/>
常侍但當給事省内典門户主近署財物耳今乃使與<lb/>
政事而任權重子弟布列専為貪暴天下匈匈正以此<lb/>
故宜悉誅廢以清朝廷太后曰漢来故事世有但當誅<lb/>
其有罪豈可盡廢邪時中常侍管覇頗有才略専制省<lb/>
内武先白誅覇及中常侍蘓康等竟死武復數白誅曹<lb/>
節等太后冘豫未忍<hi>冘音滛冘豫不定也</hi>故事久不發至八月太<lb/>
白出西方劉瑜素善天官惡之上書皇太后曰太白犯<lb/>
<pb n="KR2a0009_WYG_099-5b"/>
房左驂上將星入太㣲其占宫門當閉將相不利姦人<lb/>
在主傍願急防之又與武蕃書以星辰錯繆不利大臣<lb/>
宜速斷大計武蕃得書將發於是以朱㝢為司𨽻校尉<lb/>
劉祐為河南尹虞祁為洛陽令武乃奏免黃門令魏彪<lb/>
以所親小黃門山氷代之使氷奏素狡猾尤無狀者長<lb/>
樂尚書鄭䬃<hi>䬃音立</hi>送北寺獄蕃謂武曰此曹子便當收<lb/>
殺何復考為武不從令氷與尹勲侍御史祝瑨雜考䬃<lb/>
辭連及曹節王甫勲氷即奏收節等使劉瑜内奏時武<lb/>
<pb n="KR2a0009_WYG_099-6a"/>
出宿歸府典中書者先以告長樂五官史朱瑀瑀盗發<lb/>
武奏罵曰中官放縱者自可誅耳我曹何罪而當盡見<lb/>
族滅因大呼曰陳蕃竇武奏白太后廢帝為大逆乃夜<lb/>
召素所親壯健者長樂從官史共普張亮等十七人喢<lb/>
血共盟誅武等曹節聞之驚起白帝曰外間切切請出<lb/>
御徳陽前殿令帝拔劔踊躍使乳母趙嬈等擁衛左右<lb/>
取棨信閉諸禁門<hi>棨有衣㦸也漢官儀曰凡居宫中皆施籍於掖門案姓名當入者本官為</hi>
<hi>封棨傳審印信然後受之</hi>召尚書官屬脅以白刃使作詔板拜王甫<lb/>
<pb n="KR2a0009_WYG_099-6b"/>
為黃門令持節至北寺獄收尹勲山氷氷疑不受詔甫<lb/>
格殺之遂害勲出鄭䬃還共刼太后奪璽書<hi>○劉攽曰案太后所</hi>
<hi>守非璽書也當是璽綬誤作書字順帝亦先奪得璽綬</hi>令中謁者守南宫閉門絶<lb/>
複道<hi>複音福</hi>使鄭䬃等持節及侍御史謁者捕收武等武<lb/>
不受詔馳入歩兵營與紹共射殺使者召㑹北軍五校<lb/>
士數千人屯都亭下令軍士曰黃門常侍反盡力者封<lb/>
侯重賞詔以少府周靖行車騎將軍加節與護匈奴中<lb/>
郎將張奐率五營士討武夜漏盡王甫將虎賁羽林廐<lb/>
<pb n="KR2a0009_WYG_099-7a"/>
騶都侯劔㦸士合千餘人出屯朱雀掖門與奐等合明<lb/>
旦悉軍闕下與武對陳甫兵漸盛使其士大呼武軍曰<lb/>
竇武反汝皆禁兵當宿衛宫省何故随反者乎先降有<lb/>
賞營府素畏服中官於是武軍稍稍歸甫自旦至食時<lb/>
兵降略盡武紹走諸軍追圍之皆自殺梟首洛陽都亭<lb/>
<hi>續漢志曰桓帝末京師童謡曰茅田一頃中有井四方纎纎不可整嚼復嚼今年尚可後年磽案易曰拔茅連</hi>
<hi>茹茅喻羣賢也井者法也時中常侍管霸等憎疾海内英賢並見廢錮茅田一頃言羣賢衆多也中有井者言</hi>
<hi>雖厄窮不失法度也四方纎纎言姦慝不可理也嚼飲酒相強之辭也言不恤王政徒耽宴而已今年尚可者</hi>
<pb n="KR2a0009_WYG_099-7b"/>
<hi>言但禁錮也後年磽者陳蕃竇武等誅天下大壊也磽音苦教反磽猶惡也</hi>收捕宗親賔客<lb/>
姻屬悉誅之及劉瑜馮述皆夷其族徙武家屬日南遷<lb/>
太后於雲臺當是時凶豎得志士大夫皆喪其氣矣武<lb/>
府掾桂陽胡騰少師事武獨殯斂行喪坐以禁銅武孫<lb/>
輔時年二嵗逃竄得全事覺節等捕之急胡騰及令史<lb/>
南陽張敞共逃輔於零陵界詐云已死騰以為己子而<lb/>
使聘娶焉後舉桂陽孝亷至建安中荆州牧劉表聞而<lb/>
辟焉以為從事使還竇姓以事列上㑹表卒曹操定荆<lb/>
<pb n="KR2a0009_WYG_099-8a"/>
州輔與宗人徙居於鄴辟丞相府從征馬超為流矢所<lb/>
中死<hi>飛矢曰流矢中傷也</hi>初武母産武而幷産一蛇送之林中後<lb/>
母卒及𦵏未窆有大蛇自榛草而出<hi>廣雅曰木藂生曰榛</hi>徑至喪<lb/>
所以頭擊柩涕血皆流俯仰蛣屈<hi>蛣音丘吉反</hi>若哀泣之容<lb/>
有頃而去時人知為竇氏之祥<hi>祥吉凶之先見者尚書曰亳有祥</hi>騰字<lb/>
子升初桓帝廵狩南陽以騰為䕶駕從事公卿貴戚車<lb/>
騎萬計徴求費役不可勝極騰上言天子無外乗輿所<lb/>
幸即為京師臣請以荆州刺史比司𨽻校尉<hi>南陽屬荆州故請以</hi>
<pb n="KR2a0009_WYG_099-8b"/>
<hi>刺史比司𨽻</hi>臣自同都官從事帝從之<hi>漢官儀曰都官從事主洛陽百官朝㑹與</hi>
<hi>三府掾同也</hi>自是肅然莫敢妄有干欲騰以此顕名黨錮解<lb/>
官至尚書張敞者太尉温之弟也<hi>漢官儀曰温字伯慎穰人也封𤣥鄉侯太</hi>
<hi>史奏言有大臣誅死董卓取温笞殺於市以厭之</hi>
　　何進傳<lb/>
何進字遂髙南陽宛人也異母女弟選入掖庭為貴人<lb/>
有寵於靈帝拜進郎中再遷虎賁中郎將出為潁川太<lb/>
守光和二年貴人立為皇后徴進入拜侍中將作大匠<lb/>
<pb n="KR2a0009_WYG_099-9a"/>
河南尹中平元年黃巾賊張角等起以進為大將軍率<lb/>
左右羽林五營士屯都亭修理器械以鎮京師張角别<lb/>
黨馬元義謀起洛陽進發其姦以功封慎侯<hi>慎縣屬汝南郡</hi>四<lb/>
年榮陽數千人羣起攻燒郡縣殺中牟縣令詔使進弟<lb/>
河南尹苖出擊之苖攻破羣賊平定而還詔遣使者迎<lb/>
於成臯拜苖為車騎將軍封濟陽侯五年天下滋亂望<lb/>
氣者以為京師當有大兵兩宫流血大將軍司馬許凉<lb/>
假司馬伍宕説進曰太公六韜有天子將兵事<hi>太公六韜篇第</hi>
<pb n="KR2a0009_WYG_099-9b"/>
<hi>一覇典文論第二文師武論第三龍韜主將第四虎韜偏禆第五豹韜校尉第六犬韜司馬龍韜云武王曰吾</hi>
<hi>欲令三軍之衆親其將如父母聞金聲而怒聞鼓音而喜為之柰何</hi>可以威厭四方進以<lb/>
為然入言之於帝於是乃詔進大發四方兵講武於平<lb/>
樂觀下起大壇上建十二重五采華盖高十丈壇東北<lb/>
為小壇復建九重華盖髙九丈列歩兵騎士數萬人結<lb/>
營為陳天子親出臨軍駐大華盖下進駐小華盖下禮<lb/>
畢帝躬擐甲介馬<hi>擐音宦擐貫也介亦甲也</hi>稱無上將軍行陳三匝<lb/>
而還詔使進悉領兵屯於觀下是時置西園八校尉以<lb/>
<pb n="KR2a0009_WYG_099-10a"/>
小黃門蹇碩為上軍校尉虎賁中郎將袁紹為中軍校<lb/>
尉屯騎都尉鮑鴻為下軍校尉<hi>○劉攽曰案文漢無屯騎都尉當誤都字宜作</hi>
<hi>校也</hi>議郎曹操為典軍校尉趙融為助軍校尉淳于瓊為<lb/>
佐軍校尉又有左右校尉帝以蹇碩壯健而有武略特<lb/>
親任之以為元帥督司𨽻校尉以下雖大將軍亦領屬<lb/>
焉碩雖擅兵於中而猶畏忌於進乃與諸常侍共説帝<lb/>
遣進西擊邊章韓遂帝從之賜兵車百乗虎賁斧鉞進<lb/>
隂知其謀乃上遣袁紹東擊徐兖二州兵須紹還即戎<lb/>
<pb n="KR2a0009_WYG_099-10b"/>
事以稽行期初何皇后生皇子辯王貴人生皇子恊羣<lb/>
臣請立太子帝以辯輕佻無威儀不可為人主<hi>前書曰佻輕也</hi>
然皇后有寵且進又居重權故久不決六年帝疾篤屬<lb/>
恊於蹇碩碩既受遺詔且素輕忌於進兄弟及帝崩碩<lb/>
時在内欲先誅進而立恊及進從外入碩司馬潘隐與<lb/>
進早舊迎而目之進驚馳從儳道歸營引兵入屯百郡<lb/>
邸<hi>廣雅曰儳疾也音任覽反</hi>因稱疾不入碩謀不行皇子辯乃即位<lb/>
何太后臨朝進與太傅袁隗輔政録尚書事進素知中<lb/>
<pb n="KR2a0009_WYG_099-11a"/>
官天下所疾兼忿蹇碩圖已及秉朝政隂規誅之袁紹<lb/>
亦素有謀因進親客張津勸之曰黄門常侍權重日久<lb/>
又與長樂太后専通姦利<hi>靈帝母董太后居長樂宫</hi>將軍宜更清選<lb/>
賢良整齊天下為國家除患進然其言又以袁氏累世<lb/>
寵貴海内所歸<hi>袁安為司徒司空孫湯為司徒太尉湯子成五官中郎將成生紹故云累世寵</hi>
<hi>貴也</hi>而紹素善飬士能得豪傑用其從弟虎賁中郎將術<lb/>
亦尚氣侠故並厚待之因復博徴智謀之士龎紀何顒<lb/>
荀攸等與同腹心蹇碩疑不自安與中常侍趙忠等書<lb/>
<pb n="KR2a0009_WYG_099-11b"/>
曰大將軍兄弟秉國専朝今與天下黨人謀誅先帝左<lb/>
右埽滅我曹但以碩典禁兵故且沈吟今宜共閉上閤<lb/>
急捕誅之中常侍郭勝進同郡人也太后及進之貴幸<lb/>
勝有力焉故勝親信何氏遂共趙忠等議不從碩計而<lb/>
以其書示進進乃使黄門令收碩誅之因領其屯兵袁<lb/>
紹復説進曰前竇武欲誅内寵而反為所害者以其言<lb/>
語漏洩而五營百官服畏中人故也今將軍既有元舅<lb/>
之重而兄弟並領勁兵部曲將吏皆英俊名士樂盡力<lb/>
<pb n="KR2a0009_WYG_099-12a"/>
命事在掌握此天贊之時也將軍宜一為天下除患名<lb/>
垂後世雖周之申伯何足道哉<hi>申伯周申后父也詩大雅曰唯申及甫唯周之</hi>
<hi>翰</hi>今大行在前殿<hi>人主崩未有諡故稱大行也前書音義曰大行者不反之辭也</hi>將軍<lb/>
宜受詔領禁兵<hi>○劉攽曰案文多一宜字</hi>不宜輕出入宫省進甚然<lb/>
之乃稱疾不入陪喪又不送山陵遂與紹定籌䇿而以<lb/>
其計白太后太后不聴曰中官統領禁省自古及今漢<lb/>
家故事不可廢也且先帝新棄天下我奈何楚楚與士<lb/>
人共對事乎<hi>楚詞曰楚楚鮮明貌也詩曰衣裳楚楚</hi>進難違太后意且欲<lb/>
<pb n="KR2a0009_WYG_099-12b"/>
誅其放縱者紹以為中官親近至尊出入號令今不悉<lb/>
廢後必為患而太后母舞陽君及苖數受諸宦官賂遺<lb/>
知進欲誅之數白太后為其障蔽又言大將軍専殺左<lb/>
右擅權以弱社稷太后疑以為然中官在省闥者或數<lb/>
十年封侯貴寵膠固内外進新當重任素敬憚之雖外<lb/>
收大名而内不能斷故事久不決紹等又為畫䇿多召<lb/>
四方猛將及諸豪傑使並引兵向京城以脅太后進然<lb/>
之主簿陳琳入諫曰易稱即鹿無虞<hi>易屯卦六三爻辭也虞掌山澤之官</hi>
<pb n="KR2a0009_WYG_099-13a"/>
<hi>即鹿猶從禽也無虞言不可得</hi>諺有掩目捕雀夫㣲物尚不可欺以得<lb/>
志况國之大事其可以詐立乎今將軍總皇威握兵要<lb/>
龍驤虎歩髙下在心此猶鼓洪爐燎毛髪耳夫違經合<lb/>
道天人所順而反委釋利噐更徴外助大兵聚㑹彊者<lb/>
為雄所謂倒持干戈授人以柄<hi>前書梅福上書曰倒持太阿授楚以柄</hi>功<lb/>
必不成秪為亂階進不聼遂西召前將軍董卓屯闗中<lb/>
上林苑又使府掾太山王匡東發其郡強弩幷召東郡<lb/>
太守橋瑁屯城臯使武猛都尉丁原燒孟津火照城中<lb/>
<pb n="KR2a0009_WYG_099-13b"/>
<hi>武猛謂有武蓺而勇猛者取其嘉名因以名官也</hi>皆以誅宦官為言太后猶不<lb/>
從苖謂進曰始共從南陽来俱以貧賤依省内以致貴<lb/>
富國家之事亦何容易覆水不收宜深思之且與省内<lb/>
和也進意更狐疑紹懼進變計乃脅之曰交搆已成形<lb/>
埶已露事留變生將軍復欲何待而不早決之乎進於<lb/>
是以紹為司𨽻校尉假節専命擊斷從事中郎王允為<lb/>
河南尹紹使洛陽方略武吏司察宦者而促董卓等使<lb/>
馳驛上欲進兵平樂觀太后乃恐悉罷中常侍小黃門<lb/>
<pb n="KR2a0009_WYG_099-14a"/>
使還里舍唯留進素所私人以守省中諸常侍小黄門<lb/>
皆詣進謝罪唯所措置進謂曰天下匈匈正患諸君耳<lb/>
今董卓垂至諸君何不早各就國袁紹勸進便於此決<lb/>
之至于再三進不許紹又為書告州郡詐宣進意使捕<lb/>
案中官親屬進謀積日頗泄中官懼而思變張讓子婦<lb/>
太后之妹也讓向子婦叩頭曰老臣得罪當與新婦俱<lb/>
歸私門唯受恩累世<hi>唯思念也</hi>今當逺離宫殿情懐戀戀願<lb/>
復一入直得暫奉望太后陛下顔色然後退就溝壑死<lb/>
<pb n="KR2a0009_WYG_099-14b"/>
不恨矣子婦言於舞陽君入白太后乃詔諸常侍皆復<lb/>
入直八月進入長樂白太后請盡誅諸常侍以下選三<lb/>
署郎入守宦官廬諸宦官相謂曰大將軍稱疾不臨喪<lb/>
不送𦵏今欻入省<hi>欻音許物反</hi>此意何為竇氏事竟復起邪<lb/>
又張譲等使人潜聼具聞其語乃率常侍叚珪畢嵐等<lb/>
數十人持兵竊自側闥入伏省中及進出因詐以太后<lb/>
詔召進入坐省閤譲等詰進曰天下憒憒亦非獨我曹<lb/>
罪也<hi>説文曰憒憒亂也</hi>先帝嘗與太后不快幾至成敗<hi>陳留王協母王</hi>
<pb n="KR2a0009_WYG_099-15a"/>
<hi>羙人何后鴆殺之帝怒欲廢后宦官固請得止</hi>我曹涕泣救觧各出家財千萬<lb/>
為禮和悦上意但欲託卿門户耳今乃欲滅我曹種族<lb/>
不亦太甚乎卿言省内穢濁公卿以下忠清者為誰於<lb/>
是尚方監渠穆㧞劔斬進於嘉徳殿前譲珪等為詔以<lb/>
故太尉樊陵為司𨽻校尉少府許相為河南尹尚書得<lb/>
詔板疑之曰請大將軍出共議中黃門以進頭擲與尚<lb/>
書曰何進謀反已伏誅矣進部曲將吴匡張璋素所親<lb/>
幸在外聞進被害欲將兵入宮宮閤閉袁術與匡共斫<lb/>
<pb n="KR2a0009_WYG_099-15b"/>
攻之中黄門持兵守閤㑹日暮術因燒南宮九龍門及<lb/>
東西宫欲以脅出譲等譲等入白太后言大將軍兵反<lb/>
燒宫攻尚書闥因將太后天子及陳留王又劫省内官<lb/>
屬從複道走北宫<hi>複音福</hi>尚書盧植執戈於閤道窗下仰<lb/>
數叚珪叚珪等懼乃釋太后太后投閤得免袁紹與叔<lb/>
父隗矯詔召樊陵許相斬之苖紹乃引兵屯朱雀闕下<lb/>
捕得趙忠等斬之吳匡等素怨苖不與進同心而又疑<lb/>
其與宦官同謀乃令軍中曰殺大將軍者即車騎也士<lb/>
<pb n="KR2a0009_WYG_099-16a"/>
吏能為報讎乎進素有仁恩士卒皆流涕曰願致死匡<lb/>
遂引兵與董卓弟奉車都尉旻攻殺苖棄其屍於苑中<lb/>
紹遂閉北宫門勒兵捕宦者無少長皆殺之或有無須<lb/>
而誤死者至自發露然後得免者二千餘人<hi>○劉攽曰案文少一</hi>
<hi>死字是時宦官死者二千餘人耳若無須發露得免者二千人則死者何可勝計矣</hi>紹因進兵排<lb/>
宫或上端門屋以攻省内張譲叚珪等因廹遂將帝與<lb/>
陳留王數十人歩出榖門奔小平津<hi>榖門洛城北當中門也</hi>公卿<lb/>
並出平樂觀無得從者唯尚書盧植夜馳河上王允遣<lb/>
<pb n="KR2a0009_WYG_099-16b"/>
河南中部掾閔貢随植後貢至手劔斬數人餘皆投河<lb/>
而死明日公卿百官乃奉迎天子還宫以貢為郎中封<lb/>
都亭侯董卓遂廢帝又廹殺太后殺舞陽君何氏遂亡<lb/>
而漢室亦自此敗亂<lb/>
論曰竇武何進藉元舅之資據輔政之權内倚太后臨<lb/>
朝之威外迎羣英乗風之埶卒而事敗閹豎身死功頽<lb/>
為世所悲豈智不足而權有餘乎<hi>言智非不足權亦有餘盖天敗也</hi>傳<lb/>
曰天之廢商久矣君將興之斯宋襄公所以敗於泓也<lb/>
<pb n="KR2a0009_WYG_099-17a"/>
<hi>左傳曰楚伐宋宋公將戰子魚諫曰天之棄商久矣公將興之不可宋公不從遂與楚戰大敗於泓也</hi>
贊曰武生蛇祥進自屠羊<hi>進本屠家子也</hi>惟女惟弟来儀紫房<lb/>
上惽下嬖人靈動怨將紏邪慝以合人願道之屈矣代<lb/>
離凶困<hi>代更也</hi>
　<lb/>
　<lb/>
　<lb/>
　<lb/>
<pb n="KR2a0009_WYG_099-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十九<lb/>
<pb n="KR2a0009_WYG_099-18a"/>
　後漢書卷九十九考證<lb/>
竇武傳太后冘豫未忍○冘字本或作宂誤冘豫即无<lb/>
　豫也<lb/>
何進傳詔使進弟河南尹苖出擊之○苖朱氏子五行<lb/>
　志作皇后異父兄朱苖<lb/>
張讓叚珪等因廹○何焯曰因疑作困<lb/>
　<lb/>
　<lb/>
<pb n="KR2a0009_WYG_099-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十九考證<lb/>
</p>
<p>
</p>
  </div>
</body>
</text>
</TEI>
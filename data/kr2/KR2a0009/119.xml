<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十九</head> <lb/>
    <p>
<pb n="KR2a0009_WYG_119-1a"/>
欽定四庫全書<lb/>
　後漢書卷一百十九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　南匈奴傳第七十九<lb/>
　　南匈奴<hi>前書直言匈奴傳不言南北今稱南者明其為北生義也以南單于向化尤深故舉</hi>
　　　　　<hi>其順者以冠之東觀記稱匈奴南單于列傳范曄因去其單于二字</hi>
南匈奴䤈落尸逐鞮單于比者<hi>䤈音火兮反</hi>呼韓邪單于之<lb/>
<pb n="KR2a0009_WYG_119-1b"/>
孫<hi>前書曰單于者廣大之貌也言其象天單于然也呼韓邪即冒頓單于八代孫虚閭權渠單于子也名稽</hi>
<hi>侯㹪㹪音山諫反東觀記曰單于北匈奴頭曼十八代孫臣賢案頭曼即冐頓單于父自頭曼單于至此父子</hi>
<hi>相承十代以單于相傳乃十八代也○劉攽曰注單于北匈奴頭曼案北當作比</hi>烏珠留若鞮<lb/>
單于之子也<hi>匈奴謂孝為若鞮自呼韓邪單于降後與漢親密見漢帝諡常為孝慕之至其子復</hi>
<hi>珠累單于以下皆稱若鞮南單于比以下直稱鞮也</hi>自呼韓邪後諸子以次立至<lb/>
比季父單于輿時以比為右薁鞬日逐王部領南邊及<lb/>
烏桓<hi>薁音於六反鞬音九言反下並同</hi>建武初彭寵反畔於漁陽單于<lb/>
與共連兵因復權立盧芳使入居五原<hi>東觀記芳安定人屬國胡數千</hi>
<pb n="KR2a0009_WYG_119-2a"/>
<hi>畔在參蠻芳從之詐姓劉氏自稱西平王㑹匈奴句林王將兵來降參蠻胡芳因隨入匈奴留數年單于以中</hi>
<hi>國未定欲輔立之遣母樓且王求入五原與假號將軍李興等結謀興北至單于庭迎芳芳外倚匈奴内因興</hi>
<hi>等故能廣略邊郡</hi>光武初方平諸夏未遑外事<hi>遑暇也</hi>至六年始<lb/>
令歸徳侯劉颯使匈奴匈奴亦遣使來獻漢復令中郎<lb/>
將韓統報命賂遺金幣以通舊好<hi>舊好謂宣帝元帝之代與國和親</hi>而<lb/>
單于驕踞自比冒頓<hi>冒頓匈奴單于頭曼之子也即夏后氏之苖裔也其先曰淳維自淳</hi>
<hi>維至頭曼千有餘嵗冒頓當始皇之時為鳴鏑弑頭曼代立控弦三十餘萬强盛與諸夏為敵國踞嫚無禮窘</hi>
<hi>戹髙祖戲侮吕后事見前書</hi>對使者辭語悖慢<hi>前書更始二年冬遣中郎將歸徳侯颯大</hi>
<pb n="KR2a0009_WYG_119-2b"/>
<hi>司馬䕶軍陳遵使匈奴授單于漢制璽綬單于輿驕謂遵颯曰匈奴本與漢為兄弟匈奴中亂孝宣帝輔立呼</hi>
<hi>韓邪單于故稱臣以尊漢今漢亦大亂為王莽簒位匈奴亦出擊莽空其邊境今天下騷動思漢莽卒以敗而</hi>
<hi>漢復興亦我力也當復尊我遵與颯相䟫距單于終持此論語詞悖慢即此類也</hi>帝待之如初<lb/>
初使命常通而匈奴數與盧芳共侵北邊九年遣大司<lb/>
馬呉漢等擊之經嵗無功而匈奴轉盛鈔暴日増十三<lb/>
年遂寇河東州郡不能禁於是漸徙幽并邊人於常山<lb/>
關居庸關已東<hi>前書代郡有常山關上谷郡居庸縣有關</hi>匈奴左部遂復轉<lb/>
居塞内朝廷患之増縁邊兵郡數千人大築亭候脩烽<lb/>
<pb n="KR2a0009_WYG_119-3a"/>
火匈奴聞漢購求盧芳貪得財帛乃遣芳還降望得其<lb/>
賞而芳以自歸為功不稱匈奴所遣單于復恥言其計<lb/>
故賞遂不行由是大恨入寇尤深二十年遂至上黨扶<lb/>
風天水二十一年冬復寇上谷中山殺略鈔掠甚衆北<lb/>
邊無復寧嵗<hi>言縁邊之郡無安寧之嵗</hi>初單于弟右谷蠡王伊屠知<lb/>
牙師<hi>谷音鹿蠡音離</hi>以次當左賢王左賢王即是單于儲副單<lb/>
于欲傳其子遂殺知牙師知牙師者王昭君之子也昭<lb/>
君字嬙南郡人也<hi>前書曰南郡秭歸人</hi>初元帝時以良家子選入<lb/>
<pb n="KR2a0009_WYG_119-3b"/>
掖庭時呼韓邪來朝帝𠡠以宫女五人賜之昭君入宫<lb/>
數嵗不得見御積悲怨乃請掖庭令求行呼韓邪臨辭<lb/>
大㑹帝召五女以示之昭君豐容靚飾光明漢宫顧景<lb/>
裴回竦動左右帝見大驚意欲留之而難於失信遂與<lb/>
匈奴生二子及呼韓邪死其前閼氏子代立欲妻之昭<lb/>
君上書求歸成帝𠡠令從胡俗遂復為後單于閼氏焉<lb/>
比見知牙師被誅出怨言曰以兄弟言之右谷蠡王次<lb/>
當立以子言之我前單于長子我當立遂内懐猜懼庭<lb/>
<pb n="KR2a0009_WYG_119-4a"/>
㑹稀闊單于疑之乃遣兩骨都侯監領比所部兵二十<lb/>
二年單于輿死子左賢王烏逹鞮侯立為單于復死弟<lb/>
左賢王蒲奴立為單于比不得立既懐憤恨而匈奴中<lb/>
連年旱蝗赤地數千里草木盡枯人畜飢疫死耗大半<lb/>
<hi>三分損二為大半</hi>單于畏漢乗其敝乃遣使詣漁陽求和親於<lb/>
是遣中郎將李茂報命而比密遣漢人郭衡奉匈奴地<lb/>
圖二十三年詣西河太守求内附兩骨都侯頗覺其意<lb/>
㑹五月龍祠<hi>前書曰匈奴法嵗正月諸長小㑹單于庭祠五月大㑹龍城祭其先天地鬼神八月</hi>
<pb n="KR2a0009_WYG_119-4b"/>
<hi>大㑹蹛林課校人畜計蹛音帶又音多</hi>因白單于言薁鞬日逐夙來欲為<lb/>
不善若不誅且亂國時比弟斬將王在單于帳下聞之<lb/>
馳以報比比懼遂斂所主南邊八郡衆四五萬人待兩<lb/>
骨都侯還欲殺之骨都侯且到知其謀皆輕騎亡去以<lb/>
告單于單于遣萬騎擊之見比衆盛不敢進而還二十<lb/>
四年春八部大人共議立比為呼韓邪單于以其大父<lb/>
嘗依漢得安故欲襲其號於是欵五原塞願永為藩蔽<lb/>
扞禦北虜帝用五官中郎將耿國議乃許之其冬比自<lb/>
<pb n="KR2a0009_WYG_119-5a"/>
立為呼韓邪單于<hi>東觀記曰十二月癸丑匈奴始分為南北單于</hi>二十五年春<lb/>
遣弟左賢王莫將兵萬餘人擊北單于弟薁鞬左賢王<lb/>
生獲之又破北單于帳下并得其衆合萬餘人馬七千<lb/>
匹牛羊萬頭北單于震怖却地千里初帝造戰車可駕<lb/>
數牛上作樓櫓置於塞上以拒匈奴<hi>櫓即樓也釋名曰樓無屋為櫓</hi>時<lb/>
人見者或相謂曰䜟言漢九世當却北狄地千里豈謂<lb/>
此邪及是果拓地焉北部薁鞬骨都侯與右骨都侯率<lb/>
衆三萬餘人來歸南單于南單于復遣使詣闕奉藩稱<lb/>
<pb n="KR2a0009_WYG_119-5b"/>
臣獻國珍寳求使者監䕶遣侍子脩舊約二十六年遣<lb/>
中郎將叚郴<hi>丑吟反</hi>副校尉王郁使南單于立其庭去五<lb/>
原西部塞八十里單于乃延迎使者使者曰單于當伏<lb/>
拜受詔單于顧望有頃乃伏稱臣拜訖令譯曉使者曰<lb/>
單于新立誠慙於左右願使者衆中無相屈折也骨都<lb/>
侯等見皆泣下郴等反命詔乃聽南單于入居雲中遣<lb/>
使上書獻駱駞二頭文馬十匹<hi>杜預注左傳曰文馬畫馬為文也</hi>夏南<lb/>
單于所獲北虜薁鞬左賢王將其衆及南部五骨都侯<lb/>
<pb n="KR2a0009_WYG_119-6a"/>
合三萬餘人畔歸去北庭三百餘里共立薁鞬左賢王<lb/>
為單于月餘日更相攻擊五骨都侯皆死左賢王遂自<lb/>
殺諸骨都侯子各擁兵自守秋南單于遣子入侍奉奏<lb/>
詣闕詔賜單于冠帶衣裳黄金璽盭緺綬<hi>盭音戾草名以戾草染綬</hi>
<hi>因以為名則漢諸侯王制戾緑色緺古蛙反説文曰紫青色也</hi>安車羽蓋華藻駕駟寳<lb/>
劒弓箭黒節三駙馬二黄金錦繡繒布萬匹絮萬斤樂<lb/>
器鼓車棨㦸甲兵飲食什器<hi>有衣之㦸曰棨</hi>又轉河東米糒二<lb/>
萬五千斛牛羊三萬六千頭以贍給之令中郎將置安<lb/>
<pb n="KR2a0009_WYG_119-6b"/>
集掾史將弛刑五十人持兵弩隨單于所處參辭訟察<lb/>
動静單于嵗盡輒遣奉奏<hi>○劉攽曰案文少一使字</hi>送侍子入朝中<lb/>
郎將從事一人將領詣闕漢遣謁者送前侍子還單于<lb/>
庭交㑹道路元正朝賀拜祠陵廟畢漢乃遣單于使令<lb/>
謁者將送賜綵繒千匹錦四端金十斤大官御食醤及<lb/>
橙橘龍眼荔支賜單于母及諸閼氏單于子及左右賢<lb/>
王左右谷蠡王骨都侯有功善者繒綵合萬匹嵗以為<lb/>
常匈奴俗嵗有三龍祠常以正月五月九月戊日祭天<lb/>
<pb n="KR2a0009_WYG_119-7a"/>
神南單于既内附兼祠漢帝因㑹諸部議國事走馬及<lb/>
駱駞為樂其大臣貴者左賢王次左谷蠡王次右賢王<lb/>
次右谷蠡王謂之四角次左右日逐王次左右温禺鞮<lb/>
王次左右斬將王是為六角皆單于子弟次第當為單<lb/>
于者也異姓大臣左右骨都侯次左右尸逐骨都侯其<lb/>
餘日逐且渠當戸諸官號<hi>且音子余反</hi>各以權力優劣部衆<lb/>
多少為髙下次第焉單于姓虚連題<hi>前書曰單于姓攣鞮氏其國稱之曰</hi>
<hi>摚犂孤屠匈奴謂天為摚犂謂子為孤屠與此不同</hi>異姓有呼衍氏須卜氏丘林<lb/>
<pb n="KR2a0009_WYG_119-7b"/>
氏蘭氏<hi>前書冒頓單于時大姓有呼衍氏蘭氏須卜氏三姓貴種也</hi>四姓為國中名<lb/>
族常與單于婚姻呼衍氏為左蘭氏須卜氏為右主斷<lb/>
獄聽訟當决輕重口白單于無文書簿領焉冬前畔五<lb/>
骨都侯子復將其衆三千人歸南部北單于使騎追擊<lb/>
悉獲其衆南單于遣兵拒之逆戰不利於是復詔單于<lb/>
徙居西河美稷因使中郎將叚郴及副校尉王郁留西<lb/>
河擁䕶之為設官府從事掾史令西河長史嵗將騎二<lb/>
千㢮刑五百人助中郎將衛䕶單于冬屯夏罷自後以<lb/>
<pb n="KR2a0009_WYG_119-8a"/>
為常及悉復縁邊八郡南單于既居西河亦列置諸部<lb/>
王助為扞戍使韓氏骨都侯屯北地右賢王屯朔方當<lb/>
于骨都侯屯五原呼衍骨都侯屯雲中郎氏骨都侯屯<lb/>
定襄左南將軍屯鴈門栗籍骨都侯屯代郡皆領部衆<lb/>
為郡縣偵羅耳目<hi>偵音丑政反羅音力賀反猶今言探候偵羅也</hi>北單于惶恐<lb/>
頗還所略漢人以示善意鈔兵每到南部下還過亭候<lb/>
輒謝曰自擊亡虜薁鞬日逐耳非敢犯漢人也二十七<lb/>
年北單于遂遣使詣武威求和親天子召公卿廷議不<lb/>
<pb n="KR2a0009_WYG_119-8b"/>
决皇太子言曰南單于新附北虜懼於見伐故傾耳而<lb/>
聽爭欲歸義耳今未能出兵而反交通北虜臣恐南單<lb/>
于將有志北虜降者且不復來矣帝然之告武威太守<lb/>
勿受其使二十八年北匈奴復遣使詣闕貢馬及裘更<lb/>
乞和親并請音樂又求率西域諸國胡客與俱獻見帝<lb/>
下三府議酬答之宜司徒掾班彪奏曰臣聞孝宣皇帝<lb/>
勑邊守尉曰匈奴大國多變詐交接得其情則却敵折<lb/>
衝應對入其數則反為輕欺今北匈奴見南單于來附<lb/>
<pb n="KR2a0009_WYG_119-9a"/>
懼謀其國故數乞和親又逺驅牛馬與漢合市重遣名<lb/>
王多所貢獻斯皆外示富强以相欺誕也臣見其獻益<lb/>
重知其國益虚歸親愈數為懼愈多然今既未獲助南<lb/>
則亦不宜絶北羈縻之義禮無不答謂可頗加賞賜略<lb/>
與所獻相當明加曉告以前世呼韓邪郅支行事<hi>呼韓單于</hi>
<hi>稱臣受賞郅支單于背徳受誅以此二者行事曉告之也郅支即呼韓兄名呼屠吾斯自立為單于擊走呼韓</hi>
<hi>邪單于者也</hi>報答之辭令必有適<hi>適猶所也言報答之辭必令得所也</hi>今立槀<lb/>
草并上曰單于不㤀漢恩追念先祖舊約欲脩和親以<lb/>
<pb n="KR2a0009_WYG_119-9b"/>
輔身安國計議甚髙為單于嘉之往者匈奴數有乖亂<lb/>
呼韓邪郅支自相讎隙並䝉孝宣皇帝垂恩救䕶故各<lb/>
遣侍子稱藩保塞其後郅支忿戾自絶皇澤而呼韓附<lb/>
親忠孝彌著及漢滅郅支<hi>元帝時郅支坐殺使者谷吉都䕶甘延夀與副陳湯發西</hi>
<hi>域兵誅斬之</hi>遂保國傳嗣子孫相繼今南單于攜衆向南欵<lb/>
塞歸命自以呼韓嫡長次第當立而侵奪失職猜疑相<lb/>
背數請兵將歸埽北庭䇿謀紛紜無所不至惟念斯言<lb/>
不可獨聽又以北單于比年貢獻欲脩和親故拒而未<lb/>
<pb n="KR2a0009_WYG_119-10a"/>
許將以成單于忠孝之義漢秉威信總率萬國日月所<lb/>
照皆為臣妾殊俗百蠻義無親疎服順者襃賞畔逆者<lb/>
誅罰善惡之效呼韓郅支是也今單于欲脩和親欵誠<lb/>
已逹何嫌而欲率西域諸國俱來獻見西域國屬匈奴<lb/>
與屬漢何異單于數連兵亂國内虚耗貢物裁以通禮<lb/>
何必獻馬裘今齎雜繒五百匹弓鞬韥丸一矢四發遣<lb/>
遺單于<hi>鞬音居言反方言云藏弓為鞬藏箭為韥丸即箭箙也發四矢曰發見儀禮也○劉攽曰正文</hi>
<hi>矢四發遣遺單于案文多一遣字縁上文已有齎字也</hi>又賜獻馬左骨都侯右谷<lb/>
<pb n="KR2a0009_WYG_119-10b"/>
蠡王雜繒各四百匹斬馬劒各一<hi>尚方少府屬官作供御器物故有斬馬劎</hi>
<hi>言劒利可以斬馬</hi>單于前言先帝時所賜呼韓邪竽瑟空侯皆<lb/>
敗願復裁賜<hi>言更請裁賜也</hi>念單于國尚未安方厲武節以戰<lb/>
攻為務竽瑟之用不如良弓利劒故未以齎<hi>言不齎持往遺也</hi>
朕不愛小物於單于便宜所欲遣譯以聞帝悉納從之<lb/>
二十九年賜南單于羊數萬頭三十一年北匈奴復遣<lb/>
使如前乃璽書報答賜以綵繒不遣使者單于比立九<lb/>
年薨中郎將叚郴將兵赴弔祭以酒米分兵衛䕶之弟<lb/>
<pb n="KR2a0009_WYG_119-11a"/>
左賢王莫立帝遣使者齎璽書鎮慰拜授璽綬遺冠幘<lb/>
絳單衣三襲童子佩刀緄帶各一<hi>童子刀謂小刀也説文曰緄織成帶也音</hi>
<hi>古本反</hi>又賜繒綵四千匹令賞賜諸王骨都侯已下其後<lb/>
單于薨弔祭慰賜以此為常<hi>弔祭其薨者慰其新立者</hi>丘浮尤鞮單<lb/>
于莫中元元年立一年薨弟汗立伊伐於慮鞮單于汗<lb/>
中元二年立永平二年北匈奴䕶于丘率衆千餘人來<lb/>
降南部單于汗立二年薨單于比之子適立䤈僮尸逐<lb/>
侯鞮單于適永平二年立五年冬北匈奴六七千騎入<lb/>
<pb n="KR2a0009_WYG_119-11b"/>
于五原塞遂寇雲中至原陽南單于擊却之<hi>原陽縣名屬雲中郡</hi>
西河長史馬襄赴救虜乃引去單于適立四年薨單于<lb/>
莫子蘇立是為丘除車林鞮單于數月復薨單于適之<lb/>
弟長立胡邪尸逐侯鞮單于長永平六年立時北匈奴<lb/>
猶盛數寇邊朝廷以為憂㑹北單于欲合市遣使求和<lb/>
親顯宗冀其交通不復為寇乃許之八年遣越騎司馬<lb/>
鄭衆北使報命而南部須卜骨都侯等知漢與北虜交<lb/>
使懐嫌怨欲畔密因北使令遣兵迎之鄭衆出塞疑有<lb/>
<pb n="KR2a0009_WYG_119-12a"/>
異伺候果得須卜使人乃上言宜更置大將以防二虜<lb/>
交通由是始置度遼營以中郎將呉棠行度遼將軍事<lb/>
副校尉來苖左校尉閻章右校尉張國將黎陽虎牙營<lb/>
士屯五原曼柏<hi>漢官儀曰光武以幽冀并州兵克定天下故於黎陽立營以謁者監領兵騎千</hi>
<hi>人</hi>又遣騎都尉秦彭將兵屯美稷其年秋北虜果遣二<lb/>
千騎候望朔方作馬革船欲度迎南部畔者以漢有備<lb/>
乃引去復數寇鈔邊郡焚燒城邑殺略甚衆河西城門<lb/>
晝閉帝患之十六年乃大發縁邊兵遣諸將四道出塞<lb/>
<pb n="KR2a0009_WYG_119-12b"/>
北征匈奴南單于遣左賢王信隨太僕祭肜及呉棠出<lb/>
朔方髙闕攻臯林温禺犢王於涿邪山虜聞漢兵來悉<lb/>
度漠去肜棠坐不至涿邪山免以騎都尉來苖行度遼<lb/>
將軍<hi>○劉攽曰案文行某官當有事字此傳中凡十處少皆當益之</hi>其年北匈奴入雲<lb/>
中遂至漁陽太守亷范擊郤之詔遣使者髙宏發三郡<lb/>
兵追之無所得建初元年來苖遷濟隂太守以征西大<lb/>
將軍耿秉行度遼將軍<hi>○劉攽曰案秉傳不為大將軍又真為度遼此多一大字又行</hi>
<hi>當作為也</hi>時臯林温禺犢王復將衆還居涿邪山南單于聞<lb/>
<pb n="KR2a0009_WYG_119-13a"/>
知遣輕騎與縁邊郡及烏桓兵出塞擊之斬首數百級<lb/>
降者三四千人其年南部苦蝗大飢肅宗稟給其貧人<lb/>
三萬餘口七年耿秉遷執金吾以張掖太守鄧鴻行度<lb/>
遼將軍八年北匈奴三木樓訾大人稽留斯等率三萬<lb/>
八千人馬二萬匹牛羊十餘萬款五原塞降元和元年<lb/>
武威太守孟雲上言北單于復願與吏人合市詔書聽<lb/>
雲遣驛使迎呼慰納之<hi>○劉攽曰案驛當作譯見上</hi>北單于乃遣大<lb/>
且渠伊莫訾王等<hi>且音子余反下並同</hi>驅牛馬萬餘頭來與漢賈<lb/>
<pb n="KR2a0009_WYG_119-13b"/>
客交易諸王大人或前至<hi>○劉攽曰案文前當作隨</hi>所在郡縣為設<lb/>
官邸賞賜待遇之南單于聞乃遣輕騎出上郡遮略生<lb/>
口鈔掠牛馬驅還入塞二年正月北匈奴大人車利涿<lb/>
兵等亡來入塞凡七十三輩時北虜衰耗黨衆離畔南<lb/>
部攻其前丁零寇其後鮮卑擊其左西域侵其右不復<lb/>
自立乃逺引而去單于長立二十三年薨單于汗之子<lb/>
宣立伊屠於閭鞮單于宣元和二年立其嵗單于遣兵<lb/>
千餘人獵至涿邪山卒與北虜温禺犢王遇<hi>卒音七忽反</hi>因<lb/>
<pb n="KR2a0009_WYG_119-14a"/>
戰獲其首級而還冬孟雲上言北虜以前既和親而南<lb/>
部復往鈔掠北單于謂漢欺之謀欲犯塞謂宜還南所<lb/>
掠生口以慰安其意肅宗從太僕袁安議許之乃下詔<lb/>
曰昔玁狁獯粥之敵中國其所由來尚矣<hi>周曰玁狁堯曰獯粥秦曰</hi>
<hi>匈奴</hi>往者雖有和親之名終無絲髪之效墝埆之人屢嬰<lb/>
塗炭<hi>墝埆謂險要之地塗苦也墝音苦交反埆音苦角反</hi>父戰於前子死於後弱<lb/>
女乗於亭障孤兒號於道路老母寡妻設虚祭飲泣淚<lb/>
想望歸魂於沙漠之表豈不哀哉<hi>父戰於前已下前書賈捐之之辭詔増損</hi>
<pb n="KR2a0009_WYG_119-14b"/>
<hi>用之也</hi>傳曰江海所以能長百川者以其下之也<hi>老子曰江海所</hi>
<hi>以能為百谷王者以其善下也</hi>少加屈下尚何足病况今與匈奴君臣<lb/>
分定辭順約明貢獻累至豈宜違信自受其曲其𠡠度<lb/>
遼及領中郎將龐奮倍雇南部所得生口以還北虜<hi>雇賞</hi>
<hi>報也</hi>其南部斬首獲生計功受賞如常科於是南單于復<lb/>
令薁鞬日逐王師子將輕騎數千出塞掩擊北虜復斬<lb/>
獲千人北虜衆以南部為漢所厚又聞取降者嵗數千<lb/>
人章和元年鮮卑入左地擊北匈奴大破之斬優留單<lb/>
<pb n="KR2a0009_WYG_119-15a"/>
于取其匈奴皮而還<hi>○劉攽曰案匈奴一種安能盡取其皮明多匈奴二字或云取其胷</hi>
<hi>皮</hi>北庭大亂屈蘭儲卑胡都須等五十八部口二十萬<lb/>
勝兵八千人詣雲中五原朔方北地降單于宣立三年<lb/>
薨單于長之弟屯屠何立休蘭尸逐侯鞮單于屯屠何<lb/>
章和二年立時北虜大亂加以飢蝗降者前後而至南<lb/>
單于將并北庭㑹肅宗崩竇太后臨朝其年七月單于<lb/>
上言臣累世䝉恩不可勝數孝章皇帝聖思逺慮遂欲<lb/>
見成就故令烏桓鮮卑討北虜斬單于首級破壊其國<lb/>
<pb n="KR2a0009_WYG_119-15b"/>
今所新降虚渠等詣臣自言去嵗三月中發虜庭北單<lb/>
于創刈南兵又畏丁令鮮卑<hi>令音零</hi>遯逃逺去依安侯河<lb/>
西今年正月骨都侯等復共立單于異母兄右賢王為<lb/>
單于其人以兄弟爭立並各離散臣與諸王骨都侯及<lb/>
新降渠帥雜議方略皆曰宜及北虜分爭出兵討伐破<lb/>
北成南并為一國令漢家長無北念又今月八日新降<lb/>
右須日逐鮮堂輕從虜庭逺來詣臣言北虜諸郡多欲<lb/>
内顧但恥自發遣故未有至者若出兵奔擊必有響應<lb/>
<pb n="KR2a0009_WYG_119-16a"/>
今年不往恐復并壹臣伏念先父歸漢以來被䝉覆載<lb/>
嚴塞明候大兵擁䕶積四十年臣等生長漢地開口仰<lb/>
食嵗時賞賜動輒億萬雖垂拱安枕慙無報效之地願<lb/>
發國中及諸部故胡新降精兵遣左谷蠡王師子左呼<lb/>
衍日逐王須訾將萬騎出朔方左賢王安國右大且渠<lb/>
王交勒蘇將萬騎出居延期十二月同㑹虜地臣將餘<lb/>
兵萬人屯五原朔方塞以為拒守臣素愚淺又兵衆單<lb/>
少不足以防内外願遣執金吾耿秉度遼將軍鄧鴻及<lb/>
<pb n="KR2a0009_WYG_119-16b"/>
西河雲中五原朔方上郡太守并力而北令北地安定<lb/>
太守各屯要害冀因聖帝威神一舉平定臣國成敗要<lb/>
在今年已𠡠諸部嚴兵馬訖九月龍祠悉集河上唯陛<lb/>
下裁哀省察太后以示耿秉秉上言昔武帝單極天下<lb/>
欲臣虜匈奴未遇天時事遂無成宣帝之世㑹呼韓來<lb/>
降故邊人獲安中外為一生人休息六十餘年及王莽<lb/>
簒位變更其號<hi>漢陽單于印文曰匈奴單于璽無漢字王莽改曰新匈奴單于章</hi>耗擾<lb/>
不止單于乃畔光武受命復懐納之縁邊壊郡得以還<lb/>
<pb n="KR2a0009_WYG_119-17a"/>
復烏桓鮮卑咸脇歸義威鎮四夷其效如此今幸遭天<lb/>
授北虜分爭以夷伐夷國家之利宜可聽許秉因自陳<lb/>
受恩分當出命效用太后從之永元元年以秉為征西<lb/>
將軍與車騎將軍竇憲率騎八千與度遼兵及南單于<lb/>
衆三萬騎出朔方擊北虜大破之北單于奔走首虜二<lb/>
十餘萬人<hi>○劉攽曰案文多一人字</hi>事已具竇憲傳二年春鄧鴻遷<lb/>
大鴻臚以定襄太守皇甫稜行度遼將軍南單于復上<lb/>
求滅北庭於是遣左谷蠡王師子等將左右部八千騎<lb/>
<pb n="KR2a0009_WYG_119-17b"/>
出雞鹿塞<hi>塞在朔方郡窳渾縣北窳音愈</hi>中郎將耿譚遣從事將䕶之<lb/>
至涿邪山乃留輜重分為二部各引輕兵兩道襲之左<lb/>
部北過西海至河雲北<hi>河雲匈奴地名</hi>右部從匈奴河水<hi>○劉攽曰</hi>
<hi>案匈河自是水名妄出奴字</hi>西繞天山南度甘微河二軍俱㑹夜圍<lb/>
北單于大驚<hi>○劉攽曰案文少單于二字</hi>率精兵千餘人合戰單于<lb/>
被創墯馬復上將輕騎數十遁走僅而免脱得其玉璽<lb/>
獲閼氏及男女五人斬首八千級生虜數千口而還是<lb/>
時南部連剋獲納降黨衆最盛領戸三萬四千口二十<lb/>
<pb n="KR2a0009_WYG_119-18a"/>
三萬七千三百勝兵五萬一百七十故從事中郎將<hi>○劉</hi>
<hi>攽曰案文多從字言故事如此</hi>置從事二人耿譚以新降者多上増從<lb/>
事十二人三年北單于復為右校尉耿䕫所破逃亡不<lb/>
知所在其弟右谷蠡王於除鞬自立為單于將右温禺<lb/>
鞬王骨都侯以下衆數千人止蒲類海遣使欵塞大將<lb/>
軍竇憲上書立於除鞬為北單于朝廷從之四年遣耿<lb/>
䕫即授璽綬賜玉劒四具羽蓋一駟<hi>○劉攽曰案玉劒四具非是當云玉</hi>
<hi>具劒四又衍一駟字</hi>使中郎將任尚持節衛䕶屯伊吾如南單于<lb/>
<pb n="KR2a0009_WYG_119-18b"/>
故事方欲輔歸北庭㑹竇憲被誅五年於除鞬自畔還<lb/>
北帝遣將兵長史王輔以千餘騎與任尚共追誘將還<lb/>
斬之破滅其衆單于屯屠何立六年薨單于宣弟安國<lb/>
立單于安國永元五年立安國初為左賢王而無稱譽<lb/>
左谷蠡王師子素勇黠多知前單于宣及屯屠何皆愛<lb/>
其氣決故數遣將兵出塞掩擊北庭還受賞賜天子亦<lb/>
加殊異是以國中盡敬師子而不附安國由是疾師子<lb/>
欲殺之其諸新降胡初在塞外數為師子所驅掠皆多<lb/>
<pb n="KR2a0009_WYG_119-19a"/>
怨之安國因是委計降者與同謀議安國既立為單于<lb/>
師子以次轉為左賢王覺單于與新降者有謀乃别居<lb/>
五原界單于每龍㑹議事師子輒稱病不往皇甫稜知<lb/>
之亦擁䕶不遣單于懐憤益甚六年春皇甫稜免以執<lb/>
金吾朱徽行度遼將軍時單于與中郎將杜崇不相平<lb/>
廼上書告崇崇諷西河太守令斷單于章無由自聞而<lb/>
崇因與朱徽上言南單于安國疎逺故胡親近新降欲<lb/>
殺左賢王師子及左臺且渠劉利等又右部降者謀共<lb/>
<pb n="KR2a0009_WYG_119-19b"/>
迫脇安國起兵背畔請西河上郡安定為之儆備和帝<lb/>
下公卿議皆以為蠻夷反覆雖難測知然大兵聚㑹必<lb/>
未敢動揺今宜遣有方略使者之單于庭與杜崇朱徽<lb/>
及西河太守并力觀其動静如無它變可令崇等就安<lb/>
國㑹其左右大臣責其部衆横暴為邊害者共平罪誅<lb/>
若不從命令為權時方略事畢之後裁行客賜<hi>言以主客之禮</hi>
<hi>裁量賜物不多與也</hi>亦足以威示百蠻帝從之於是徽崇遂發兵<lb/>
造其庭安國夜聞漢軍至大驚棄帳而去因舉兵及將<lb/>
<pb n="KR2a0009_WYG_119-20a"/>
新降者欲誅師子師子先知乃悉將盧落入曼柏城安<lb/>
國追到城下門閉不得入朱徽遣吏曉譬和之安國不<lb/>
聽城既不下乃引兵屯五原崇徽因發諸郡騎追赴之<lb/>
急衆皆大恐安國舅骨都侯喜為等慮并被誅乃格殺<lb/>
安國安國王立一年單于適之子師子立亭獨尸逐侯<lb/>
鞮單于師子永元六年立降胡五六百人夜襲師子安<lb/>
集掾王恬將衛䕶士與戰破之於是新降胡遂相驚動<lb/>
十五部二十餘萬人皆反畔脅立前單于屯屠何子右薁<lb/>
<pb n="KR2a0009_WYG_119-20b"/>
鞬日逐王逢侯為單于遂殺略吏人燔燒郵亭廬帳將<lb/>
軍重向朔方欲度漠北於是遣行車騎將軍鄧鴻越騎<lb/>
校尉馮柱行度遼將軍朱徽將左右羽林北軍五校士<lb/>
及郡國積射縁邊兵<hi>漢有迹射士言尋迹而射之積亦與迹同古字通也</hi>烏桓校<lb/>
尉任尚將烏桓鮮卑合四萬人討之時南單于及中郎<lb/>
將杜崇屯牧師城逢侯將萬餘騎攻圍之未下冬鄧鴻<lb/>
等至美稷逢侯乃乗氷度隘向滿夷谷南單于遣子將<lb/>
萬騎及杜崇所領四千騎與鄧鴻等追擊逢侯於大城<lb/>
<pb n="KR2a0009_WYG_119-21a"/>
塞斬首三千餘級得生口及降者萬餘人馮柱復分兵<lb/>
追擊其别部斬首四千餘級任尚率鮮卑大都䕶蘇拔<lb/>
廆<hi>胡罪反</hi>烏桓大人勿柯八千騎要擊逢侯於滿夷谷復<lb/>
大破之前後凡斬萬七千餘級逢侯遂率衆出塞漢兵<lb/>
不能追七年正月軍還馮柱將虎牙營留屯五原罷遣<lb/>
鮮卑烏桓羌胡兵封蘇拔廆為率衆王又賜金帛鄧鴻<lb/>
還京師坐逗遛失利下獄死<hi>按軍法逗遛畏懦者斬</hi>後帝知朱徽<lb/>
杜崇失胡和又禁其上書以致反畔皆徵下獄死以鴈<lb/>
<pb n="KR2a0009_WYG_119-21b"/>
門太守龐奮行度遼將軍逢侯於塞外分為二部自領<lb/>
右部屯涿邪山下左部屯朔方西北相去數百里八年<lb/>
冬左部胡自相疑畔還入朔方塞龎奮迎受慰納之其<lb/>
勝兵四千人弱小萬餘口悉降以分處北邊諸部南單<lb/>
于以其右温禺犢王烏居戰<hi>温禺犢王名烏居戰</hi>始與安國同謀<lb/>
欲考問之烏居戰將數千人遂復反畔出塞外山谷間<lb/>
為吏民害秋龎奮馮柱與諸郡兵擊烏居戰其衆降於<lb/>
是徙烏居戰衆及諸還降者二萬餘人於安定北地馮<lb/>
<pb n="KR2a0009_WYG_119-22a"/>
柱還遷將作大匠逢侯部衆飢窮又為鮮卑所擊無所<lb/>
歸竄逃去塞者駱驛不絶單于師子立四年薨單于長<lb/>
之子檀立萬氏尸逐鞮單于檀永元十年立十二年龎<lb/>
奮遷河南尹以朔方太守王彪行度遼將軍南單于比<lb/>
嵗遣兵擊逢侯多所虜獲收還生口前後以千數逢侯<lb/>
轉困迫十六年北單于遣使詣闕貢獻願和親脩呼韓<lb/>
邪故約和帝以其舊禮不備未許之而厚加賞賜不答<lb/>
其使元興元年重遣使詣敦煌貢獻辭以國貧未能備<lb/>
<pb n="KR2a0009_WYG_119-22b"/>
禮願請大使當遣子入侍<hi>天子降大使至國即遣子隨大使入侍</hi>時鄧太<lb/>
后臨朝亦不答其使但加賜而已永初三年<hi>安帝即位之二年也</hi>
夏漢人韓琮隨南單于入朝既還説南單于云關東水<lb/>
潦人民飢餓死盡可擊也單于信其言遂起兵反畔攻<lb/>
中郎將耿种於美稷秋王彪卒冬遣行車騎將軍何熙<lb/>
副中郎龎雄擊之<hi>○劉攽曰案文少一將字</hi>四年春檀遣千餘騎寇<lb/>
常山中山以西域校尉梁慬行度遼將軍<hi>慬音勤</hi>與遼東<lb/>
太守耿䕫擊破之事已具慬䕫傳單于見諸軍並進大<lb/>
<pb n="KR2a0009_WYG_119-23a"/>
恐怖顧讓韓琮曰汝言漢人死盡今是何等人也<hi>顧反也讓</hi>
<hi>責也反顧責韓琮也</hi>乃遣使乞降許之單于脱帽徒跣對龎雄等<lb/>
拜陳道死罪於是赦之遇待如初乃還所鈔漢民男女<lb/>
及羌所略轉賣入匈奴中者合萬餘人<hi>南單于檀信韓琮之言起兵反</hi>
<hi>既被擊敗陳謝死罪還所鈔之男女</hi>五年梁慬免以雲中太守耿䕫行度<lb/>
遼將軍元初元年<hi>安帝永初六年改為元初元年</hi>夔免以烏桓校尉鄧<lb/>
遵為度遼將軍遵皇太后之從弟故始為真將軍焉<hi>自置</hi>
<hi>度遼將軍以來皆權行其事今始以鄧遵為正度遼將軍此後更無行者也</hi>四年逢侯為鮮<lb/>
<pb n="KR2a0009_WYG_119-23b"/>
卑所破部衆分散皆歸北虜五年春逢侯將百餘騎亡<lb/>
還詣朔方塞降鄧遵奏徙逢侯於頴川郡<hi>逢侯本是前單于屯屠何</hi>
<hi>子右薁鞮日逐王諸降胡萬餘人脅立為單于既被鮮卑所破部衆分散若留在匈奴或恐更相招引故徙於</hi>
<hi>頴川郡也</hi>建光元年<hi>安帝元初七年改為永寧元年永寧二年改為建光元年</hi>鄧遵免復<lb/>
以耿䕫代為度遼將軍時鮮卑寇邊䕫與温禺犢王呼<lb/>
尤徽將新降者連年出塞討擊鮮卑還復各令屯列衝<lb/>
要<hi>還使新降者屯列衝要</hi>而耿䕫徵發煩劇新降者皆悉恨謀畔<lb/>
單于檀立二十七年薨弟拔立耿䕫復免以太原太守<lb/>
<pb n="KR2a0009_WYG_119-24a"/>
法度代為將軍<hi>○劉攽曰案一傳中處處皆云度遼將軍惟三處没度遼字以後又復舉之明</hi>
<hi>此三處脱漏也</hi>烏稽侯尸逐鞮單于拔延光三年立夏新降一<lb/>
部大人阿族等遂反畔脇呼尤徽欲與俱去呼尤徽曰<lb/>
我老矣受漢家恩寧死不能相隨衆欲殺之有救者得<lb/>
免阿族等遂將妻子輜重亡去中郎將馬翼遣兵與胡<lb/>
騎追擊破之斬首及自投河死者殆盡<hi>殆近也欲死盡所餘無幾</hi>獲<lb/>
馬牛羊萬餘頭冬法度卒四年漢陽太守傅衆代為將<lb/>
軍其冬傅衆復卒永建元年<hi>順帝即位之年</hi>以遼東太守龎參<lb/>
<pb n="KR2a0009_WYG_119-24b"/>
代為將軍先是朔方以西障塞多不脩復鮮卑因此數<lb/>
寇南部殺斬將王<hi>匈奴有左右斬將王</hi>單于憂恐上言求復障塞<lb/>
順帝從之乃遣黎陽營兵出屯中山北界<hi>黎陽先置營兵以南單于</hi>
<hi>求復障塞恐入侵擾亂置屯兵於中山北界舊中山郡今之定州是也定州者則在河北也</hi>増置縁<lb/>
邊諸郡兵列屯塞下教習戰射單于抜立四年薨弟休<lb/>
利立去特若尸逐就單于休利永建三年立四年龎參<lb/>
遷大鴻臚以東平相宋漢代為度遼將軍陽嘉二年漢<lb/>
遷太僕以烏桓校尉耿曄代為度遼將軍永和元年<hi>陽嘉</hi>
<pb n="KR2a0009_WYG_119-25a"/>
<hi>五年改為永和元年</hi>曄病徵以䕶羌校尉馬續代為度遼將軍五<lb/>
年夏南匈奴左部句龍王吾斯車紐等背畔率三千餘<lb/>
騎寇西河因復招誘右賢王合七八千騎圍美稷殺朔<lb/>
方代郡長吏馬續與中郎將梁並烏桓校尉王元發縁<lb/>
邊兵及烏桓鮮卑羌胡合二萬餘人掩擊破之吾斯等<lb/>
遂更屯聚攻没城邑天子遣使責讓單于開以恩義令<lb/>
相招降單于本不豫謀乃脱帽避帳詣並謝罪並以病<lb/>
徵五原太守陳龜代為中郎將龜以單于不能制下<hi>吾斯</hi>
<pb n="KR2a0009_WYG_119-25b"/>
<hi>等攻沒城邑單于雖不預謀殺然不能制下即是不堪其任</hi>逼迫之單于及其弟左<lb/>
賢王皆自殺單于休利立十三年龜又欲徙單于近親<lb/>
於内郡而降者遂更狐疑龜坐下獄死<hi>陳龜逼迫單于及弟皆令自殺</hi>
<hi>又欲徙其親近者遂致狐疑此則陳龜之由也</hi>大將軍梁商以羌胡新反黨衆<lb/>
初合難以兵服宜用招降乃上表曰匈奴寇畔自知罪<lb/>
極窮烏困獸皆知救死况種類繁熾不可單盡<hi>單亦盡也猶書</hi>
<hi>云謨謀孔安國曰謨亦謀也即是古書之重語</hi>今轉運日増三軍疲苦虚内給<lb/>
外非中國之利竊見度遼將軍馬續素有謀謨且典邊<lb/>
<pb n="KR2a0009_WYG_119-26a"/>
日久深曉兵要每得續書與臣䇿合宜令續深溝髙壁<lb/>
以恩信招降宣示購賞明其期約如此則醜類可服<hi>醜等</hi>
<hi>也</hi>國家無事矣帝從之乃詔續招降畔虜商又移書續<lb/>
等曰中國安寧忘戰日久良騎野合交鋒接矢决勝當<lb/>
時戎狄之所長而中國之所短也强弩乘城堅營固守<lb/>
以待其衰中國之所長而戎狄之所短也<hi>若夫平原易地輕車突騎</hi>
<hi>則匈奴之衆易撓亂也勁弩長㦸射踈及逺則匈奴之弓不能格也堅甲利刄長短相雜㳺弩往來什伍俱前</hi>
<hi>則匈奴之兵不能當也材官騶發矢道同的則匈奴之革笥木薦不能支也下馬歩鬬劎㦸相接去就相薄則</hi>
<pb n="KR2a0009_WYG_119-26b"/>
<hi>匈奴之足不能給也此中國之長技也以此觀之匈奴之長技三中國之長技五並具鼂錯三章之兵體因梁</hi>
<hi>商論其長短故備録之此乃兵家之要</hi>宜務先所長以觀其變設購開賞<lb/>
宣示反悔勿貪小功以亂大謀續及諸郡並各遵行於<lb/>
是右賢王部抑鞮等萬三千口詣續降秋句龍吾斯等<lb/>
立句龍王車紐為單于東引烏桓西收羌戎及諸胡等<lb/>
數萬人攻破京兆虎牙營<hi>虎牙營即京兆虎牙都尉也西羌傳云置虎牙都尉於長</hi>
<hi>安扶風都尉於雍漢官儀曰涼州近羌數犯三輔京兆虎牙扶風都尉將兵衞䕶園陵也</hi>殺上郡都<lb/>
尉及軍司馬遂寇掠并涼幽冀四州乃徙西河治離石<lb/>
<pb n="KR2a0009_WYG_119-27a"/>
<hi>離石即西河之屬縣也</hi>上郡治夏陽朔方治五原<hi>移朔方就五原郡</hi>冬遣<lb/>
中郎將張眈將幽州烏桓諸郡營兵擊畔虜車紐等戰<lb/>
於馬邑斬首三千級獲生口及兵器牛羊甚衆車紐等<lb/>
將諸豪帥骨都侯乞降而吾斯猶率其部曲與烏桓寇<lb/>
鈔六年春馬續率鮮卑五千騎到榖城擊之斬首數百<lb/>
級張眈性勇鋭而善撫士卒軍中皆為用命遂繩索相<lb/>
懸上通天山大破烏桓悉斬其渠帥還得漢民獲其畜<lb/>
生財物夏馬續復免以城門校尉呉武代為將軍漢安<lb/>
<pb n="KR2a0009_WYG_119-27b"/>
元年<hi>順帝永和七年改為漢安元年也</hi>秋吾斯與薁鞮臺耆且渠伯徳<lb/>
等復掠并部<hi>薁鞮或作薁鞬前書兩字通今依前書不改也</hi>呼蘭若尸逐就單<lb/>
于兠樓儲先在京師漢安二年立之天子臨軒大鴻臚<lb/>
持節拜授璽綬引上殿賜青蓋駕駟鼓車安車駙馬騎<lb/>
玉具刀劒什物<hi>玉具標首鐔衛盡用玉為之</hi>給綵布二千匹賜單于<lb/>
閼氏以下金錦錯雜具軿車馬二乘遣行中郎將持節<lb/>
䕶送單于歸南庭詔太常大鴻臚與諸國侍子於廣陽<lb/>
城門外<hi>廣陽洛陽城西面南頭門</hi>祖㑹饗賜作樂角抵百戲<hi>角扺之戲則魚</hi>
<pb n="KR2a0009_WYG_119-28a"/>
<hi>龍爵馬之屬言兩兩相當亦角而為抵對即今之鬬用古之角抵也○劉攽曰注今之鬭用案用當作朋</hi>順<lb/>
帝幸胡桃宫臨觀之冬中郎將馬寔募刺殺句龍吾斯<lb/>
送首洛陽建康元年<hi>漢安三年改為建康元年</hi>進擊餘黨斬首千二<lb/>
百級烏桓七十萬餘口皆詣寔降車重牛羊不可勝數<lb/>
單于兠樓儲立五年薨伊陵尸逐就單于居東兒建和<lb/>
元年立<hi>桓帝即位之年</hi>至永夀元年<hi>桓帝永興三年改為永夀元年</hi>匈奴左薁<lb/>
鞮臺耆且渠伯徳等復畔寇鈔美稷安定屬國都尉張<lb/>
奐擊破降之事已具奐傳延熹元年<hi>桓帝之年</hi>南單于諸部<lb/>
<pb n="KR2a0009_WYG_119-28b"/>
並畔遂與烏桓鮮卑寇縁邊九郡以張奐為北中郎將<lb/>
討之單于諸部悉降奐以單于不能統理國事乃拘之<lb/>
上立左谷蠡王<hi>張奐上書請立左谷蠡王為單于也</hi>桓帝詔曰春秋大居<lb/>
正<hi>春秋法五始之要故經曰元年春王正月言王者即位之年宜大開恩宥其居車兒即是桓帝即位之建</hi>
<hi>和元年立自立以來一心向化宜寛宥之</hi>居車兒一心向化何罪而黜其遣<lb/>
還單于居車兒立二十五年薨子某立<hi>凡言某者史失其名故稱某以</hi>
<hi>記之夷狄無字既無典誥故某者即是其名○劉攽曰注案此是兩説中間當冇一説二字</hi>屠特若<lb/>
尸逐就單于某熹平元年立<hi>熹平靈帝之元年</hi>六年單于與中<lb/>
<pb n="KR2a0009_WYG_119-29a"/>
郎將臧旻出鴈門擊鮮卑檀石槐大敗而還是嵗單于<lb/>
薨子呼徵立單于呼徵光和元年<hi>靈帝熹平七年改為光和元年</hi>立二<lb/>
年中郎將張脩與單于不相能脩擅斬之更立右賢王<lb/>
羌渠為單于脩以不先請而擅誅殺檻車徵詣廷尉抵<lb/>
罪<hi>前書注曰抵至也殺人者死張脩擅斬單于呼徵故至其罪也</hi>單于羌渠光和二年<lb/>
立中平四年<hi>靈帝光和七年改為中平</hi>前中山太守張純反畔遂率<lb/>
鮮卑寇邊郡靈帝詔發南匈奴兵配幽州牧劉虞討之<lb/>
單于遣左賢王將騎詣幽州國人恐單于發兵無已五<lb/>
<pb n="KR2a0009_WYG_119-29b"/>
年右部䤈落與休著各胡白馬銅等十餘萬人反攻殺<lb/>
單于單于羌渠立十年子右賢王於扶羅立<hi>於扶羅即是前趙劉</hi>
<hi>元海之祖也其元海為亂晉之首</hi>持至尸逐侯單于於扶羅中平五年<lb/>
立國人殺其父者遂畔共立須卜骨都侯為單于而於<lb/>
扶羅詣闕自訟㑹靈帝崩天下大亂單于將數千騎與<lb/>
白波賊合兵寇河内諸郡時民皆保聚鈔掠無利而兵<lb/>
遂挫傷復欲歸國國人不受乃止河東<hi>遂止河東平陽也</hi>須卜<lb/>
骨都侯為單于一年而死南庭遂虚其位以老王行國<lb/>
<pb n="KR2a0009_WYG_119-30a"/>
事單于於扶羅立七年死弟呼厨泉立<hi>於扶羅即劉元海之祖呼厨泉</hi>
<hi>即元海之叔祖</hi>單于呼厨泉興平二年<hi>獻帝初平五年改為興平元年○劉攽曰案下</hi>
<hi>文立字當屬此句</hi>立以兄被逐不得歸國數為鮮卑所鈔建安<lb/>
元年帝自長安東歸右賢王去卑與白波賊帥韓暹等<lb/>
侍衛天子拒擊李傕郭氾及車駕還洛陽又徙遷許然<lb/>
後歸國<hi>謂歸河東平陽也</hi>二十一年單于來朝曹操因留於鄴<lb/>
<hi>留呼厨泉於鄴而遣去卑歸平陽監其五部國</hi>而遣去卑歸監其國焉<lb/>
論曰漢初遭冒頓凶黠種衆强熾髙祖威加四海而窘<lb/>
<pb n="KR2a0009_WYG_119-30b"/>
平城之圍<hi>前書云髙祖自將兵三十二萬擊韓王信先至平城冒頓縱兵三十萬騎圍帝於白登七</hi>
<hi>日漢兵中外不得相救餉故歌曰平城之事甚大苦七日不得食不能彎弓弩得陳平秘計然後得免也</hi>太<lb/>
宗政鄰刑措不雪憤辱之恥<hi>前書贊曰斷獄四百幾致刑措幾近也今言政鄰刑</hi>
<hi>措鄰亦近也</hi>逮孝武亟興邊略有志匈奴赫然命將戎旗星<lb/>
屬<hi>如衆星之相連屬言其多</hi>候列郊甸火通甘泉<hi>列置候兵於近郊畿天子在甘泉宫</hi>
<hi>而烽火時到甘泉宫也</hi>而猶鳴鏑揚塵出入畿内<hi>鳴鏑即匈奴之箭也謂匈奴白</hi>
<hi>羊樓煩王在河南去京師一千餘里古者王畿千里言匈奴寇邊即出入畿内世宗逐樓煩白羊始得河南之</hi>
<hi>地以築朔方今夏州是也按夏州去京師一千二百里</hi>至於窮竭武力單用天財<lb/>
<pb n="KR2a0009_WYG_119-31a"/>
<hi>單盡也言盡用天下之財</hi>厯紀嵗以攘之寇雖頗折而漢之疲耗略<lb/>
相當矣<hi>漢武好征戸口減半即是死亡與殺匈奴相當也</hi>宣帝值虜庭分爭呼<lb/>
韓邪來臣乃權納懐柔因為邊衛<hi>虜庭分爭謂五單于國呼韓邪遂來臣服</hi>
<hi>因請款關永為邊衛前書云日逐王薄胥堂為屠耆單于呼揭王為呼揭單于薁鞬王為車犂單于烏籍都尉</hi>
<hi>為烏籍單于并呼韓邪凡五單于也</hi>罷關徼之儆息兵民之勞<hi>匈奴既降北庭不儆</hi>
<hi>備勞者並得休息也</hi>龍駕帝服鳴鐘傳鼓於清渭之上<hi>案前書宣帝甘露二</hi>
<hi>年正月呼韓邪朝甘泉宫漢寵以殊禮位在諸侯王上贊謁者稱臣而不名禮畢使者導單于宿長平上自甘</hi>
<hi>泉宿池陽宫詔單于毋謁左右當戸及羣臣皆列觀及諸蠻夷君長王侯數萬人咸迎於渭橋下夾道陳上登</hi>
<pb n="KR2a0009_WYG_119-31b"/>
<hi>渭橋咸稱萬嵗○劉攽曰注贊謁者案文多一者字</hi>南面而朝單于朔方無復匹<lb/>
馬之蹤<hi>匈奴既降朔方易水之地更無匈奴匹馬之蹤也</hi>六十餘年矣後王莽<lb/>
陵簒擾動戎夷<hi>自宣帝甘露二年至平帝末年北邊無匈奴之盗王莽陵簒之後狼心復生前</hi>
<hi>書贊曰三世稱賔於漢庭是時邊城晏閉牛馬布野三世無犬吠之警黎庶㤀干戈之役後六十餘嵗之間遭</hi>
<hi>王莽簒位始開邊隙三世謂元帝成帝各為一世哀平二帝皆元帝之孫共為一世故三世也王莽執政始開</hi>
<hi>邊隙也</hi>續以更始之亂方夏幅裂<hi>更始無道擾亂方内諸夏如布帛之裂也</hi>自<lb/>
是匈奴得志狼心復生乗間侵佚害流邊境及中興之<lb/>
初更通舊好<hi>及光武中興更通宣元之舊好</hi>報命連屬金幣載道<hi>報命相屬</hi>
<pb n="KR2a0009_WYG_119-32a"/>
<hi>言其往來不絶金帛常載於道言其賞遺常行</hi>而單于驕踞益横内暴滋深<hi>世祖</hi>
<hi>二年令中郎將韓統報命賂遺金帛以通舊好而單于驕踞自比冒頓對使者辭語悖慢也</hi>世祖以<lb/>
用事諸華未遑沙塞之外<hi>遑暇也</hi>忍愧思難徒報謝而已<lb/>
<hi>雖得驕踞悖慢之詞而忍其羞愧思其患難但以善言報謝而已徒但也</hi>因徙幽并之民増<lb/>
邊屯之卒<hi>移徙幽并之人増益邊屯之戍卒</hi>及關東稍定隴蜀已清其<lb/>
猛夫扞將莫不頓足攝手爭言衛霍之事<hi>爭言衛青霍去病世宗之</hi>
<hi>代北伐匈奴之事也</hi>帝方厭兵間脩文政未之許也<hi>帝厭其用兵欲脩文政未</hi>
<hi>許猛夫扞将之事</hi>其後匈奴爭立日逐來奔願脩呼韓之好以<lb/>
<pb n="KR2a0009_WYG_119-32b"/>
禦北夷之衝<hi>比季父單于輿以比為右薁鞬日逐王日逐即南匈奴單于比也</hi>奉藩稱<lb/>
臣永為外扞天子總攬羣䇿和而納焉<hi>總攬羣臣之策善均從衆與之</hi>
<hi>和同而納其降款也</hi>乃詔有司開北鄙擇肥美之地量水草以處<lb/>
之馳中郎之使盡法度以臨之制衣裳備文物加璽紱<lb/>
之綬正單于之名於是匈奴分破始有南北二庭焉讎<lb/>
釁既深互伺便隙控弦抗戈覘望風塵雲屯烏散更相<lb/>
馳突至於䧟潰創傷者靡嵗或寧而漢之塞地晏然矣<lb/>
<hi>由南北二庭自相馳突而漢之塞地晏然無事矣</hi>後亦頗為出師并兵窮討命<lb/>
<pb n="KR2a0009_WYG_119-33a"/>
竇憲耿䕫之徒前後並進皆用果譎設竒數異道同㑹<lb/>
究掩其窟穴躡北追奔<hi>軍走日北也</hi>三千餘里<hi>北虜烏孫遂奔漠北乃空</hi>
<hi>其地三千餘里也</hi>遂破龍祠焚罽幕阬十角梏閼氏<hi>械在手曰梏音古督</hi>
<hi>反</hi>銘功封石倡呼而還<hi>為勒石立銘於燕然山猶前書霍去病登臨瀚海封狼居胥山</hi>
<hi>也</hi>單于震懾屏氣䝉氈遁走於烏孫之地而漠北空矣<lb/>
<hi>漠北既空宜即遷南虜以居之</hi>若因其時埶及其虚曠還南虜於隂山<lb/>
歸河西於内地<hi>河西虜衆居之于時遂為邊境若還南虜於隂山即為内地也</hi>上申光<lb/>
武權宜之略下防戎羯亂華之變<hi>戎羯之亂興於永嘉之年績勒燕然乃居</hi>
<pb n="KR2a0009_WYG_119-33b"/>
<hi>永元之嵗中人以上始可預其將來竇憲庸才寧可責其謀慮</hi>使耿國之算不謬於當<lb/>
世<hi>建武二十四年八部大人共立比為呼韓邪單于款五原塞願永為藩蔽扞禦北方帝用五官中郎將耿</hi>
<hi>國議乃許之也</hi>袁安之議見從於後王<hi>竇憲欲立北單于安議不許也</hi>平易正<lb/>
直若此其𢎞也<hi>若從耿國袁安之議即言平易正直之道如此之𢎞逺也</hi>而竇憲矜<lb/>
三㨗之效忽經世之規狼戾不端專行威恵<hi>三㨗言勝也自矜功</hi>
<hi>伐專行威恵為臣不忠即其人也又章和二年竇太后臨朝單于屯屠何上言宜及北虜分爭出兵討伐破北</hi>
<hi>成南并為一國令漢家長無北念既威北邊即宜搆成南部更請存立其何惑哉</hi>遂復更立北<lb/>
虜反其故庭<hi>永元三年將軍竇憲上書請立於除鞬為北單于朝廷從之四年即授璽綬方欲輔</hi>
<pb n="KR2a0009_WYG_119-34a"/>
<hi>歸北庭㑹竇憲被誅五年於除鞬自畔還北帝遣將兵長史王輔誘誅之</hi>並恩兩䕶以私已<lb/>
福棄蔑天公<hi>言竇憲斬日逐刋石紀功即宜滅其北庭以資南部重存<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>緒滋生孽烖南北俱存</hi>
<hi>即是並恩兩䕶以私已福乃招其禍斯則棄蔑天公之事也天公謂天子也前書云老秃翁何為首鼠兩端禿</hi>
<hi>翁即天翁也髙祖云幾敗乃公事乃公即汝公也惇史直筆時復存其質言也</hi>坐樹大鯁永言<lb/>
前載何恨憤之深乎<hi>由竇憲請立北庭遂使匈奴滋蔓即是坐樹大鯁永言前事深可恨</hi>
<hi>哉載事也</hi>自後經綸失方畔服不一其為疢毒胡可單言<hi>單盡</hi>
<hi>也單與殫同也</hi>降及後世翫為常俗終於吞噬神鄉丘墟帝宅<lb/>
嗚呼千里之差興自毫端失得之原百世不磨矣<hi>既勒燕然</hi>
<pb n="KR2a0009_WYG_119-34b"/>
<hi>之後若復南虜於漠北引侍子於京師混并匃奴之區使得專為一部則荒服無忿爭之跡邊服息征伐之勤</hi>
<hi>此之不行遂為巨蠧自單于比入居西河美稷之後種類繁昌難以驅逼魏武雖分其衆為五部然大率皆居</hi>
<hi>晉陽暨乎左賢王豹之子劉元海假稱天號縱盗中原吞噬神鄉丘墟帝宅愍懐二帝沈沒虜庭差之毫端一</hi>
<hi>至於此百代無滅誠可痛心也</hi>
贊曰匈奴既分<hi>謂分為南北庭也</hi>羽書稀聞<hi>檄書有急即挿鳥羽其上也</hi>野<lb/>
心難悔終亦紛紜<hi>紛紜之事具如上解</hi>
　　<hi>劉攽曰章懐注書時分與諸臣此卷不知誰值之最為淺陋不與前同亦疑其將終篇故特草草耳</hi>
　　<hi>後之讀者將以為傳寫之誤聊記之云</hi>
<pb n="KR2a0009_WYG_119-35a"/>
　後漢書卷一百十九考證<lb/>
南匈奴傳以征西大將軍耿秉行度遼將軍事劉攽曰<lb/>
　按秉傳真為度遼行當作為○何焯曰下文云鄧遵<lb/>
　始真為度遼則耿秉耿䕫傳言拜者皆行度遼事行<lb/>
　不當作為<lb/>
單于每龍㑹議事○何焯曰龍下當有庭字<lb/>
棄蔑天公注天公謂天子也○何焯曰李云天公非謂<lb/>
　天子猶大公耳困學紀聞云劉貢父東漢刋誤謂列<lb/>
<pb n="KR2a0009_WYG_119-35b"/>
　傳第七十九注最淺陋今觀注引前書謂秃翁即天<lb/>
　公其謬甚矣<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十九考證<lb/>
</p>
<p>
</p>
  </div>
</body>
</text>
</TEI>
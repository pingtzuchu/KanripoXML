<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷四</head> <lb/>
    <p>
<pb n="KR2a0009_WYG_004-1a"/>
欽定四庫全書<lb/>
　後漢書卷四<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　和殤帝紀第四<lb/>
孝和皇帝諱肈<hi>諡法曰不剛不柔曰和伏侯古今注曰肈之字曰始肈音兆臣賢案許慎説文</hi>
<hi>肈音大可反上諱也但伏侯許慎竝漢時人而帝諱不同盖應别有所據</hi>肅宗第四子也母<lb/>
梁貴人爲竇皇后所譖憂卒竇后養帝以爲已子建初<lb/>
<pb n="KR2a0009_WYG_004-1b"/>
七年立爲皇太子章和二年二月壬辰即皇帝位年十<lb/>
嵗尊皇后曰皇太后太后臨朝三月丁酉改淮陽爲陳<lb/>
國<hi>今陳州</hi>楚郡爲彭城國<hi>今徐/州</hi>西平幷汝南郡<hi>西平縣故柏子國也</hi>
<hi>在今豫州吳房縣西北</hi>六安復爲廬江郡<hi>即今廬州廬江縣西故舒城是</hi>遺詔徙<lb/>
西平王羡爲陳王六安王恭爲彭城王癸卯葬孝章皇<lb/>
帝于敬陵<hi>在洛陽城東南三十九里古今注曰陵周三百歩髙六丈二尺</hi>庚戌皇太后<lb/>
詔曰先帝以明聖奉承祖宗至德要道天下清靜庶事<lb/>
咸寜今皇帝以㓜年㷀㷀在疚<hi>疚病也㷀㷀然在憂病之中也㷀或作嬛詩周</hi>
<pb n="KR2a0009_WYG_004-2a"/>
<hi>頌云嬛嬛在疚</hi>朕且佐助聴政外有大國賢王竝爲藩屏内有<lb/>
公卿大夫綂理本朝恭已受成夫何憂哉<hi>孔子曰舜何為哉恭已正</hi>
<hi>南面而已尚書曰予小子垂拱仰成</hi>然守文之際必有内輔以參聴斷侍<lb/>
中憲朕之元兄行能兼備忠孝尤篤先帝所器親受遺<lb/>
詔當以舊典輔斯職焉憲固執謙讓節不可奪今供養<lb/>
兩宫<hi>兩宫謂帝宫太后宫</hi>宿衞左右厥事已重亦不可復勞以政<lb/>
事故太尉鄧彪元功之族三讓彌髙<hi>元功謂髙密侯禹也彪父邯中興初</hi>
<hi>有功封鄳侯父卒彪譲國異母弟鳳論語孔子曰太伯三以天下譲民無得而稱焉鄭𤣥注云太伯周太王之</hi>
<pb n="KR2a0009_WYG_004-2b"/>
<hi>長子欲譲其弟季歴大王有疾太伯因適吳越採藥太王薨而不返季歴為喪主一譲也季歴赴之不來奔喪</hi>
<hi>二譲也終喪之後遂斷髪文身三譲也彪譲封弟故以比之鄳音莫杏反</hi>海内歸仁爲羣賢<lb/>
首先帝襃表欲以崇化今彪聰明康彊可謂老成黃耇<lb/>
矣<hi>老成言老而有成徳也詩大雅曰雖無老成人黄謂髪落更生黄者耇亦老也詩序曰外尊事黄耇</hi>其<lb/>
以彪爲太傅賜爵關内侯錄尚書事百官總已以聴<hi>古者</hi>
<hi>君在諒闇百官總已之職事以聼於冢宰錄尚書事則冢宰之任也</hi>朕庶幾得專心内位<lb/>
於戲羣公其勉率百僚各修厥職愛養元元綏以中和<lb/>
稱朕意焉辛酉有司上奏孝章皇帝崇𢎞鴻業徳化普<lb/>
<pb n="KR2a0009_WYG_004-3a"/>
洽垂意黎民留念稼穡文加殊俗武暢方表界惟人面<lb/>
無思不服巍巍蕩蕩莫與比隆<hi>巍巍乎其有成功蕩蕩乎人無能名焉孔子羙</hi>
<hi>帝堯之辭見論語</hi>周頌曰於穆清廟肅雝顯相<hi>清廟文王廟也於穆嘆羙之詞</hi>
<hi>言助祭者禮儀敬且和也</hi>請上尊廟曰肅宗共進武德之舞制曰可<lb/>
癸亥陳王羡彭城王恭樂成王黨下邳王衍梁王暢始<lb/>
就國<hi>建初三年章帝不忍與諸王乖離皆留京師今遣之國</hi>夏四月丙子謁髙廟<lb/>
丁丑謁世祖廟戊寅詔曰昔孝武皇帝致誅胡越故權<lb/>
收鹽鐵之利<hi>武帝使孔僅東郭咸陽乘傳舉行天下鹽鐵作官府收利私家更不得鑄鐵煮鹽</hi>
<pb n="KR2a0009_WYG_004-3b"/>
以奉師旅之費自中興以來匈奴未賔永平末年復修<lb/>
征伐先帝即位務休力役然猶深思遠慮安不忘危探<lb/>
觀舊典復收鹽鐵欲以防備不虞寜安邊境而吏多不<lb/>
良動失其便以違上意先帝恨之故遺戒郡國罷鹽鐵<lb/>
之禁縱民煮鑄入稅縣官如故事<hi>前書音義曰縣官謂天子</hi>其申勅<lb/>
刺史二千石奉順聖㫖勉𢎞徳化布告天下使明知朕<lb/>
意五月京師旱詔長樂少府桓郁侍講禁中<hi>長樂宮之少府也郁</hi>
<hi>桓榮子也</hi>冬十月乙亥以侍中竇憲爲車騎將軍伐北匈奴<lb/>
<pb n="KR2a0009_WYG_004-4a"/>
安息國遣使獻師子扶拔<hi>扶拔解見章帝紀</hi>
永元元年春三月甲辰初令郎官詔除者得占丞尉以<lb/>
比秩爲真<hi>漢官儀曰羽林郎出補三百石丞尉自占丞尉小縣丞尉三百石其次四百石比秩為真</hi>
<hi>皆所以優之○劉攽曰案文云丞尉小縣三百石其次四百石已足不當更有丞尉字</hi>夏六月車<lb/>
騎將軍竇憲出雞鹿塞<hi>今在朔方窳渾縣北闞駰十三州志云窳渾縣有大道西北出</hi>
<hi>雞鹿塞窳音羊主反</hi>度遼將軍鄧鴻出棝楊塞<hi>棝楊縣屬九原郡故城在今勝州銀</hi>
<hi>城縣界棝音固</hi>南單于出滿夷谷<hi>滿夷谷關</hi>與北匈奴戰于稽落山<lb/>
大破之追至和渠北鞮海竇憲遂登燕然山刻石勒功<lb/>
<pb n="KR2a0009_WYG_004-4b"/>
而還北單于遣弟右温禺鞮王<hi>鞮音丁兮反</hi>奉奏貢獻秋七<lb/>
月乙未㑹稽山崩閠月丙子詔曰匈奴背叛爲害乆遠<lb/>
頼祖宗之靈師克有㨗醜虜破碎遂掃厥庭<hi>詩曰仍執醜虜庭謂</hi>
<hi>單于所常居也</hi>役不再籍<hi>猶言不籍再舉</hi>萬里清蕩非朕小子𦕈身所<lb/>
能克堪有司其案舊典告類薦㓛以章休烈<hi>類祭天也書曰類于</hi>
<hi>上帝薦進也以功進告于天</hi>九月庚申以車騎將軍竇憲爲大將軍<lb/>
以中郎將劉尚爲車騎將軍冬十月令郡國㢮刑輸作<lb/>
軍營其徙出塞者<hi>○劉攽曰案遷徙者不可投之塞外明此徙字是從字</hi>刑雖未<lb/>
<pb n="KR2a0009_WYG_004-5a"/>
竟皆免歸田里庚子阜陵王延薨是嵗郡國九大水<lb/>
二年春正月丁丑大赦天下二月壬午日有蝕之<hi>東觀記曰</hi>
<hi>史官不覺涿郡言之</hi>己亥復置西河上郡屬國都尉官<hi>前書西河郡羙稷縣</hi>
<hi>上郡龜兹縣竝有屬國都尉其秩比二千石十三州志日典屬國武帝置掌納匈奴降者也哀帝省并大鴻臚</hi>
<hi>故今復置之</hi>夏五月庚戌分太山爲濟北國分樂成涿郡勃<lb/>
海爲河間國丙辰封皇弟壽爲濟北王開爲河間王淑<lb/>
爲城陽王紹封故淮陽王昞子側爲常山王賜公卿以<lb/>
下至佐史錢布各有差己未遣副校尉閻磐討北匈奴<lb/>
<pb n="KR2a0009_WYG_004-5b"/>
取伊吾盧地丁卯紹封故齊王晃子無忌爲齊王北海<lb/>
王睦子威爲北海王車師前後王竝遣子入侍<hi>車師有後王前</hi>
<hi>王前王即後王之子其庭相去五百里</hi>月氐國遣兵攻西域長史班超超<lb/>
擊降之六月辛卯中山王焉薨秋七月乙卯大將軍竇<lb/>
憲出屯涼州九月北匈奴遣使稱臣冬十月遣行中郎<lb/>
將班固報命南單于遣左谷蠡王師子<hi>左谷蠡匈奴王號師子其名也</hi>
<hi>谷音鹿蠡音離</hi>出雞鹿塞擊北匈奴于河雲北大破之<lb/>
三年春正月甲子皇帝加元服<hi>元首也謂加冠於首儀禮冠者先筮日後筮賔</hi>
<pb n="KR2a0009_WYG_004-6a"/>
<hi>東觀記曰時太后詔袁安為賔賜束帛乗馬</hi>賜諸侯王公將軍特進<hi>漢官儀曰諸侯</hi>
<hi>功徳優盛朝廷所敬異者賜位特進在三公下</hi>中二千石列侯宗室子孫在京<lb/>
師奉朝請者黃金<hi>奉朝請無員三公外戚宗室諸侯多奉朝請漢律春曰朝秋曰請</hi>將<lb/>
大夫郎吏從官帛<hi>將謂五官及左右郎將也大夫謂光禄太中中散諫議大夫也十三州志</hi>
<hi>曰大夫皆掌顧問應對言議夫之言扶也言能扶持君父也</hi>賜民爵及粟帛各有差<lb/>
大酺五日郡國中都官繫囚死罪贖縑至司冦及亡命<lb/>
各有差庚辰賜京師民酺布兩户共一匹二月大將軍<lb/>
竇憲遣左校尉耿夔出居延塞<hi>居延縣屬張掖郡居延澤在東北武帝使伏波</hi>
<pb n="KR2a0009_WYG_004-6b"/>
<hi>將軍路博徳築遮虜障於居延城</hi>圍北單于於金微山大破之獲其母<lb/>
閼氏<hi>閼氏匈奴后之號也音焉支</hi>夏六月辛夘尊太后母比陽公<lb/>
主<hi>東海恭王彊女</hi>爲長公主辛丑阜陵王种薨<hi>阜陵王延之子</hi>冬十月<lb/>
癸未行幸長安詔曰北狄破滅名王仍降<hi>仍頻也</hi>西域諸<lb/>
國納質内附豈非祖宗廸哲重光之鴻烈歟<hi>廸蹈也言由祖宗蹈</hi>
<hi>履明智有重光累聖之徳成此大業也書曰兹四人廸哲又曰宣重光也</hi>寤寐歎息想望舊<lb/>
京其賜所過二千石長吏以下及三老官屬錢帛各有<lb/>
差鰥寡孤獨篤癃貧不能自存者粟人三斛十一月癸<lb/>
<pb n="KR2a0009_WYG_004-7a"/>
卯祠髙廟遂有事十一陵詔曰髙祖功臣蕭曹爲首有<lb/>
傳世不絶之義曹相國後容城侯無嗣朕望長陵東門<lb/>
見二臣之壠<hi>東觀記曰蕭何墓在長陵東司馬門道北百歩廟記云曹參冢在長陵旁道北近蕭</hi>
<hi>何冢</hi>循其逺節每有感焉忠義獲寵古今所同可遣使者<lb/>
以中牢祠大鴻臚求近親宜爲嗣者須景風紹封以章<lb/>
厥功<hi>續漢志曰大鴻臚掌封拜諸侯及其嗣春秋考異郵曰夏至四十五日景風至則封有功也</hi>十<lb/>
二月復置西域都䕶騎都尉戊巳校尉官<hi>○劉攽曰案西域傳此時</hi>
<hi>但置戊校尉多一巳字</hi>庚辰至自長安減㢮刑徒從駕者刑五月<lb/>
<pb n="KR2a0009_WYG_004-7b"/>
四年春正月北匈奴右谷蠡王於除鞬自立爲單于欵<lb/>
塞乞降<hi>於除鞬名也鞬音九言反</hi>遣大將軍左校尉耿夔授璽綬<hi>東觀</hi>
<hi>記曰賜玉具劒羽蓋車一駟中郎將持節衞䕶焉</hi>三月癸丑司徒袁安薨閏月<lb/>
丁丑太常丁鴻爲司徒夏四月丙辰大將軍竇憲還至<lb/>
京師六月戊戌朔日有食之丙辰郡國十三地震竇憲<lb/>
濳圗弑逆庚申幸北宮詔收捕憲黨射聲校尉郭璜<hi>郭況</hi>
<hi>子也東觀記曰璜作瑝音同</hi>璜子侍中舉衞尉鄧疊疊弟歩兵校尉<lb/>
磊皆下獄死使謁者僕射<hi>續漢書曰謁者僕射一人秩千石為謁者臺率主謁者天</hi>
<pb n="KR2a0009_WYG_004-8a"/>
<hi>子出奉引也</hi>收憲大將軍印綬遣憲及弟篤景就國到皆自<lb/>
殺是夏旱蝗秋七月己丑大尉宋由坐黨憲自殺八月<lb/>
辛亥司空任隗薨<hi>任光子也</hi>癸丑大司農尹睦爲太尉錄尚<lb/>
書事<hi>錄謂總領之也錄尚書自牟融始也</hi>丁巳賜公卿以下至佐史錢榖<lb/>
各有差冬十月己亥宗正劉方爲司空十二月壬辰詔<lb/>
今年郡國秋稼爲旱蝗所傷其什四以上勿收田租芻<lb/>
槀有不滿者以實除之<hi>所損十不滿四者以見損除也</hi>武陵零陵澧中<lb/>
蠻叛燒當羌寇金城<lb/>
<pb n="KR2a0009_WYG_004-8b"/>
五年春正月乙亥宗祀五帝於明堂遂登靈臺望雲物<lb/>
大赦天下戊子千乘王伉薨辛卯封皇弟萬嵗爲廣宗<lb/>
王<hi>廣宗縣名今貝州宗城縣隋煬帝諱廣故改為宗城</hi>二月戊戌詔有司省減内<lb/>
外廐及涼州諸苑馬<hi>說文曰廐馬舍也漢官儀曰未央大廐長樂承華等廐令皆秩六百</hi>
<hi>石又云牧帥諸苑六十六所分置西北邊分養馬三十萬頭</hi>自京師離宮果園上林<lb/>
廣成囿悉以假貧民恣得采捕不收其税丁未詔曰去<lb/>
年秋麥入少恐民食不足其上尤貧不能自給者户口<lb/>
人數往者郡國上貧民以衣履釡鬵爲貲而豪右得其<lb/>
<pb n="KR2a0009_WYG_004-9a"/>
饒利<hi>鬵音尋方言曰甑自關而東謂之鬵貧人旣計釡甑以為資財懼於役重多即賣之以避科税豪富</hi>
<hi>之家乘賤買故得其饒利</hi>詔書實覈<hi>説文云覈考實事也</hi>欲有以益之而長吏<lb/>
不能躬親反更徵召㑹聚令失農作愁擾百姓若復有<lb/>
犯者二千石先坐甲寅太傅鄧彪薨戊午隴西地震三<lb/>
月戊子詔曰選舉良才爲政之本科别行能必由鄉曲<lb/>
<hi>周禮鄉大夫掌其鄉之政敎考其徳行察其道藝三年而舉賢能者於王</hi>而郡國舉吏不加<lb/>
簡擇故先帝明敇在所令試之以職乃得充選<hi>漢官儀曰建初</hi>
<hi>八年十二月己未詔書辟士四科其一曰徳行髙妙志節清白二曰經明行修能任博士三曰明曉法律足以</hi>
<pb n="KR2a0009_WYG_004-9b"/>
<hi>決疑能案章覆問才任御史四曰剛毅多略遭事不惑明足照姦勇足決斷才任三輔令皆存孝悌清公不行</hi>
<hi>自今以後審四科辟召及刺史二千石察舉茂才尤異孝廉吏務實校試以職有非其人不習曹事正舉者故</hi>
<hi>不以實法也</hi>又徳行尤異不須經職者别署狀上而宣布以<lb/>
來出入九年二千石曽不承奉恣心從好司隸刺史訖<lb/>
無紏察<hi>訖竟也</hi>今新蒙赦令且復申勅後有犯者顯明其<lb/>
罰在位不以選舉為憂督察不以發覺為負<hi>負亦憂也</hi>非獨<lb/>
州郡也是以庶官多非其人下民被姦邪之傷由法不<lb/>
行故也庚寅遣使者分行貧民舉實流宂<hi>宂㪚也流㪚者舉案其實</hi>
<pb n="KR2a0009_WYG_004-10a"/>
<hi>而給之</hi>開倉賑稟三十餘郡夏四月壬子封阜陵王种兄<lb/>
魴為阜陵王<hi>种無嗣故以魴襲也</hi>六月丁酉郡國三雨雹<hi>東觀記曰大如</hi>
<hi>鴈子</hi>秋九月辛酉廣宗王萬嵗薨無子國除匈奴單于於<lb/>
除鞬叛遣中郎將任尚討滅之壬午令郡縣勸民蓄蔬<lb/>
食以助五榖<hi>蓄積也</hi>其官有陂池令得采取勿收假税二<lb/>
嵗<hi>假猶租賃</hi>冬十月辛未太尉尹睦薨<hi>漢官儀曰睦字伯師鞏人</hi>十一月<lb/>
乙丑太僕張酺為太尉是歲武陵郡兵破叛蠻降之䕶<lb/>
羌校尉貫友討燒當羌羌乃遁去南單于安國叛骨都<lb/>
<pb n="KR2a0009_WYG_004-10b"/>
侯喜斬之<lb/>
六年春正月永昌徼外夷遣使譯獻犀牛大象己卯司<lb/>
徒丁鴻薨二月乙未遣謁者分行稟貸三河兖冀青州<lb/>
貧民許侯馬光自殺<hi>東觀記曰光前坐黨附竇憲歸國為憲客奴所誣告乃自殺</hi>丁<lb/>
未司空劉方為司徒太常張奮為司空三月庚寅詔流<lb/>
民所過郡國皆實稟之其有販賣者勿出租税<hi>漢循周法商賈</hi>
<hi>有税流人販賣故矜免之</hi>又欲就賤還歸者復一歲田租更賦<hi>復音福</hi>
丙寅詔曰朕以𦕈末奉承鴻烈隂陽不和水旱違度濟<lb/>
<pb n="KR2a0009_WYG_004-11a"/>
河之域凶饉流亡<hi>尚書曰濟河惟兖州言東南據濟西北距河</hi>而未獲忠言<lb/>
至謀所以匡救之䇿寤寐永歎用思孔疚<hi>孔甚也疚病也詩云憂心</hi>
<hi>孔疚</hi>惟官人不得於上黎民不安於下有司不念寛和而<lb/>
競為苛刻覆案不急以妨民事<hi>不急謂非要</hi>甚非所以上當<lb/>
天心下濟元元也思得忠良之士以輔朕之不逮其令<lb/>
三公中二千石二千石内郡守相舉賢良方正能直言<lb/>
極諌之士各一人昭巖穴披幽隱遣詣公車<hi>前書音義曰公車署</hi>
<hi>名也公車所在故以名焉漢官儀曰公車令一人秩六百石掌殿門諸上書詣闕下者皆集奏之凡所徴召亦</hi>
<pb n="KR2a0009_WYG_004-11b"/>
<hi>總領之</hi>朕将悉聽焉帝乃親臨䇿問選補郎吏夏四月蜀<lb/>
郡徼外羌率種人遣使内附五月城陽王淑薨無子國<lb/>
除<hi>章帝子也</hi>六月己酉初令伏閉盡日<hi>漢官舊儀曰伏日萬鬼行故盡日閉不干</hi>
<hi>它事</hi>秋七月京師旱詔中都官徒各除半刑讁其未竟五<lb/>
月已下皆免遣丁巳幸洛陽寺<hi>寺官舍也風俗云云寺嗣也理事之吏嗣續於</hi>
<hi>其中</hi>錄囚徒舉寃獄收洛陽令下獄抵罪司隸校尉河南<lb/>
尹皆左降未及還宫而澍雨西域都䕶班超大破焉耆<lb/>
尉犁斬其王自是西域降服納質者五十餘國南單于<lb/>
<pb n="KR2a0009_WYG_004-12a"/>
安國從弟子逢侯率叛胡亡出塞九月癸丑以光禄勲<lb/>
鄧鴻行車騎將軍事與越騎校尉馮柱行度遼將軍朱<lb/>
徽<hi>○劉攽曰案文少一事字</hi>使匈奴中郎將杜崇討之冬十一月䕶<lb/>
烏桓校尉任尚率烏桓鮮卑大破逢侯<hi>闞駰十三州志曰䕶烏桓擁節</hi>
<hi>秩比二千石武帝置以䕶内附烏桓旣而并於匈奴中郎將中興初班彪上言宜復此官以招附東胡乃復更</hi>
<hi>置焉</hi>馮柱遣兵追擊復之<hi>○劉攽曰案文少一破字</hi>詔以渤海郡屬冀<lb/>
州武陵漊中蠻叛郡兵討平之<lb/>
七年春正月行車騎將軍鄧鴻<hi>○劉攽曰案文亦少一事字</hi>度遼將<lb/>
<pb n="KR2a0009_WYG_004-12b"/>
軍朱徽中郎將杜崇皆下獄死<hi>時南單于安國與崇不相平乃上書告崇崇令</hi>
<hi>斷其章縁此驚叛安國卒見殺帝後知之皆徵下獄</hi>夏四月辛亥朔日有食之帝<lb/>
引見公卿問得失令將大夫御史謁者博士議郎郎官<lb/>
㑹廷中各言封事<hi>十三州志曰侍御史周官即柱下史秩六百石掌注記言行紏諸不法員</hi>
<hi>十五人出有所案則稱使者焉謁者秦官也員七十人皆選孝廉年未五十曉解儐贊者歲盡拜縣令長史及</hi>
<hi>都官府丞長史博士秦官博通古今秩皆六百石孝武初置五經博士後稍増至十四員取聰明威重一人為</hi>
<hi>祭酒主領焉議郎郎官皆秦官也宂無所掌秩六百石或四百石○劉攽曰注嵗盡拜縣令長史及都官府丞</hi>
<hi>長史案文多一史字若是王國長史則當并守丞言之明此但是令長耳下文又自有長史也</hi>詔曰元<lb/>
<pb n="KR2a0009_WYG_004-13a"/>
首不明化流無良政失於民讁見于天<hi>讁譴也責也禮曰陽事不得譴</hi>
<hi>讁見于天日為之食</hi>深惟庶事五敎在寛是以舊典因孝廉之舉<lb/>
以求其人<hi>武帝元光元年董仲舒初開其議詔郡國舉孝亷各一人</hi>有司詳選郎官<lb/>
寛博有謀才任典城者三十人<hi>任堪也音仁林反</hi>旣而悉以所<lb/>
選郎出補長相<hi>長縣長相侯相也十三州志云縣侯邑則令長為相秩随令長本秩</hi>五月<lb/>
辛卯改千乗國為樂安國<hi>千乗故城在今淄州高苑縣北樂安故城在今青州博昌</hi>
<hi>縣南</hi>六月丙寅沛王定薨秋七月乙巳易陽地裂<hi>易陽縣在易水</hi>
<hi>之陽今易州也</hi>九月癸卯京師地震<lb/>
<pb n="KR2a0009_WYG_004-13b"/>
八年春二月己丑立貴人隂氏為皇后賜天下男子爵<lb/>
人二級三老孝悌力田三級民無名數及流民欲占者<lb/>
一級鰥寡孤獨篤癃貧不能自存者粟人五斛夏四月<lb/>
癸亥樂成王黨薨甲子詔賑貸幷州四郡貧民五月河<lb/>
丙陳留蝗南匈奴右温禺犢王叛為寇秋七月行度遼<lb/>
將軍龎奮<hi>○劉攽曰亦少一事字九年行征西將軍劉尚下亦同</hi>越騎校尉馮柱<lb/>
追討之斬右温禺犢王車師後王叛擊其前王八月辛<lb/>
酉飲酎詔郡國中都官繫囚減死一等詣敦煌戍其犯<lb/>
<pb n="KR2a0009_WYG_004-14a"/>
大逆募下蠶室其女子宮自死罪已下至司寇及亡命<lb/>
者入贖各有差九月京師蝗吏民言事者多歸責有司<lb/>
詔曰蝗蟲之異殆不虚生<hi>禮記月令曰孟夏行春令則蝗蟲為災洪範五行傳曰貪</hi>
<hi>利傷人則蝗蟲損稼</hi>萬方有罪在予一人而言事者專咎自下非<lb/>
助我者也朕寤寐恫矜思弭憂釁<hi>尚書曰恫矜乃身孔安國注曰恫痛也矜</hi>
<hi>病也言如痛病在身欲除之也矜音古頑反</hi>昔楚嚴無災而懼<hi>解見明紀</hi>成王出<lb/>
郊而反風<hi>成王疑周公天乃大風禾則盡偃王乃出郊祭天乃反風起禾事見尚書</hi>將何以<lb/>
匡朕不逮以塞災變百僚師尹勉修厥職刺史二千石<lb/>
<pb n="KR2a0009_WYG_004-14b"/>
詳刑辟理寃虐恤鰥寡矜孤弱思惟致災興蝗之咎庚<lb/>
子復置廣陽郡<hi>髙帝時燕國也昭帝元鳳元年為廣陽郡宣帝本始元年更為國也</hi>冬十<lb/>
月乙丑北海王威有罪自殺<hi>北海郡今青州縣</hi>十二月辛亥陳<lb/>
王羡薨丁巳南宫宣室殿火<lb/>
九年春正月永昌徼外蠻夷及撣國重譯奉貢<hi>撣音擅東觀記</hi>
<hi>作擅俗本以禪字相類或作禪者誤也説文曰譯所以傳四夷之語也</hi>三月庚辰隴西地<lb/>
震癸巳濟南王康薨西域長史王林擊車師後王斬之<lb/>
夏四月丁卯封樂成王黨子廵為樂成王六月蝗旱戊<lb/>
<pb n="KR2a0009_WYG_004-15a"/>
辰詔今年秋稼為蝗蟲所傷皆勿收租更芻槀若有所<lb/>
損失以實除之餘當收租者亦半入其山林饒利陂池<lb/>
漁採以贍元元勿收假税秋七月蝗蟲飛過京師八月<lb/>
鮮卑寇肥如<hi>肥如縣屬遼西郡前書音義曰肥子奔燕封於此今平州也</hi>遼東太守<lb/>
祭參下獄死<hi>東觀記曰鮮卑千餘騎攻肥如城殺略吏人祭參坐沮敗下獄誅</hi>閏月辛<lb/>
巳皇太后竇氏崩丙申葬章徳皇后燒當羌寇隴西殺<lb/>
長吏遣行征西將軍劉向越騎校尉趙世等討破之九<lb/>
月庚申司徒劉方䇿免自殺甲子追尊皇妣梁貴人為<lb/>
<pb n="KR2a0009_WYG_004-15b"/>
皇太后冬十月乙酉改葬恭懷梁皇后于西陵<hi>謚法曰正徳羙</hi>
<hi>容曰恭執義揚善曰懷東觀記曰改殯承光宮儀比敬園初后葬有闕竇后崩後乃議改葬</hi>十一月<lb/>
癸卯光禄勲河南呂蓋為司徒<hi>蓋字君玉宛陵人也</hi>十二月丙寅<lb/>
司空張奮罷壬申太僕韓稜為司空己丑復置若盧獄<lb/>
官<hi>前書曰若盧獄屬少府漢舊儀曰主鞫將相大臣也</hi>
十年春三月壬戌詔曰隄防溝渠所以順助地理通利<lb/>
壅塞<hi>禮記月令曰季春之月修理隄防導逹溝瀆開通道路無有障塞</hi>今廢慢懈㢮不<lb/>
以為負刺史二千石其随宜疏導勿因縁妄發以為煩<lb/>
<pb n="KR2a0009_WYG_004-16a"/>
擾將顯行其罰夏五月京師大水<hi>東觀記曰京師大雨南山水流出至東郊</hi>
<hi>壊人廬舍</hi>秋七月己巳司空韓稜薨八月丙子太常太山巢<lb/>
堪為司空<hi>堪字次朗太山南城人</hi>九月庚戌復置廪犧官<hi>漢官儀曰廩犧</hi>
<hi>令一人秩六百石也</hi>冬十月五州雨水十二月燒當羌豪迷唐等<lb/>
率種人詣闕貢獻戊寅梁王暢薨<lb/>
十一年春二月遣使循行郡國稟貸被災害不能自存<lb/>
者令得漁采山林池澤不收假税丙午詔郡國中都官<lb/>
徒及篤癃老小女徒各除半刑其未竟三月者皆免歸<lb/>
<pb n="KR2a0009_WYG_004-16b"/>
田里夏四月丙寅大赦天下己巳復置右校尉官<hi>東觀記曰</hi>
<hi>置在西河鵠澤縣</hi>秋七月辛卯詔曰吏民踰僣厚死傷生是以<lb/>
舊令節之制度頃者貴戚近親百僚師尹莫肯率從有<lb/>
司不舉怠放日甚又商賈小民或忘法禁竒巧靡貨流<lb/>
積公行其在位犯者當先舉正市道小民但且申明憲<lb/>
綱勿因科令加虐羸弱<lb/>
十二年春二月旄牛徼外白狼貗薄夷率種人内屬<hi>闞駰</hi>
<hi>十三州志曰旄牛縣屬蜀郡前書曰旄牛所出歲貢其尾以為節旄</hi>詔貸被災諸郡民種<lb/>
<pb n="KR2a0009_WYG_004-17a"/>
糧賜下貧鰥寡孤獨不能自存者及郡國流民聽入陂<lb/>
池漁采以助蔬食三月丙申詔曰比年不登百姓虛匱<lb/>
<hi>匱乏也</hi>京師去冬無宿雪<hi>以其經冬故言宿也</hi>今春無澍雨黎民流<lb/>
離困於道路朕痛心疾首靡知所濟瞻仰昊天何辜今<lb/>
人<hi>詩大雅周宣王遇旱之詩言今人何罪而天令饑饉乎</hi>三公朕之腹心而未獲<lb/>
承天安民之策數詔有司務擇良吏今猶不改競為苛<lb/>
暴侵愁小民以求虚名委任下吏假埶行邪是以令下<lb/>
而姦生禁至而詐起<hi>董仲舒曰法出而奸生令下而詐起</hi>巧法析律飾文<lb/>
<pb n="KR2a0009_WYG_004-17b"/>
増辭<hi>禮記王制曰析言破律也</hi>貨行於言罪成乎手朕甚病焉公卿<lb/>
不思助明好惡將何以救其咎罰咎罰旣至復令災及<lb/>
小民若上下同心庶或有瘳其賜天下男子爵人二級<lb/>
三老孝悌力田三級民無名數及流民欲占者人一級<lb/>
鰥寡孤獨篤癃貧不能自存者粟人三斛壬子賜博士<lb/>
員弟子在太學者布人三匹<hi>武帝時置博士弟子太常擇人年十八以上儀狀端</hi>
<hi>正者補焉昭帝増員滿百人宣帝倍之元帝更設員千人成帝更増員三千人</hi>夏四月日南象<lb/>
林蠻夷反<hi>象林縣屬日南郡今鬱林縣</hi>郡兵討破之閏月賑貸敦煌<lb/>
<pb n="KR2a0009_WYG_004-18a"/>
張掖五原民下貧者榖戊辰秭歸山崩<hi>秭歸縣屬南郡古之䕫國今歸</hi>
<hi>州也袁山松曰屈原此縣人旣被流放忽然蹔歸其姊亦来因名其地為秭歸秭亦姊也東觀記曰秭歸山高</hi>
<hi>四百餘丈崩填谿水壓殺百餘人</hi>六月舞陽大水賜被水災尤貧者榖<lb/>
人三斛秋七月辛亥朔日有食之九月戊午太尉張酺<lb/>
免丙寅大司農張禹為太尉冬十一月西域蒙竒兜勒<lb/>
二國遣使内附賜其王金印紫綬是歲燒當羌復叛<lb/>
十三年春正月丁丑帝幸東觀覽書林閲篇籍博選術<lb/>
蓺之士以充其官二月任城王尚薨丙午賑貸張掖居<lb/>
<pb n="KR2a0009_WYG_004-18b"/>
延朔方日南貧民及孤寡羸弱不能自存者秋八月詔<lb/>
象林民失農桑業者賑貸種糧稟賜下貧榖食己亥北<lb/>
宮盛饌門閣火䕶羌校尉周鮪擊燒當羌破之荆州雨<lb/>
水九月壬子詔曰荆州比歲不節今兹淫水為害<hi>淮南子曰</hi>
<hi>女媧積蘆灰以止滛水髙誘注云平地水出為滛水</hi>餘雖頗登而多不均浹深惟<lb/>
四民農食之本慘然懷矜其令天下半入今年田租芻<lb/>
槀有宜以實除者如故事貧民假種食皆勿收責冬十<lb/>
一月安息國遣使獻師子及條枝大爵<hi>西域傳曰安息國居和犢城去</hi>
<pb n="KR2a0009_WYG_004-19a"/>
<hi>洛陽二萬五千里條枝國臨西海出師子大雀郭義恭廣志曰大爵頸及身膺蹄都似槖駝舉頸髙八九尺張</hi>
<hi>翅丈餘食大麥其卵如甕即今之駝鳥也</hi>丙辰詔曰幽幷涼州户口率少邊<lb/>
役衆劇束修良吏進仕路狹撫接夷狄以人為本其令<lb/>
緣邊郡口十萬以上歲舉孝廉一人不滿十萬二歲舉<lb/>
一人五萬以下三歲舉一人鮮卑寇右北平遂入漁陽<lb/>
漁陽太守擊破之戊辰司徒呂蓋罷十二月丁丑光禄<lb/>
勲魯恭為司徒辛卯巫蠻叛寇南郡<hi>巫縣屬南郡故城在今䕫州巫山縣</hi>
<hi>也</hi>
<pb n="KR2a0009_WYG_004-19b"/>
十四年春二月乙卯東海王政薨繕修故西海郡<hi>平帝時金</hi>
<hi>城塞外羌獻地以為西海郡也光武建武中省金城入隴西郡至是復繕修之金城即今蘭州縣也</hi>徙金<lb/>
城西部都尉以戍之三月戊辰臨辟雍饗射大赦天下<lb/>
夏四月遣使者督荆州兵討巫蠻破降之庚辰賑貸張<lb/>
掖居延敦煌五原漢陽㑹稽流民下貧榖各有差五月<lb/>
丁未初置象林將兵長史官<hi>闞駰十三州志曰將兵長史居在日南郡又有將兵</hi>
<hi>司馬去雒陽九千六百三十里</hi>六月辛卯廢皇后隂氏后父特進綱自<lb/>
殺秋七月甲寅詔復象林縣更賦田租芻槀二歲壬子<lb/>
<pb n="KR2a0009_WYG_004-20a"/>
常山王側薨是秋三州雨水冬十月甲申詔兖豫荆州<lb/>
今年水雨淫過多傷農功其令被害什四以上皆半入<lb/>
田租芻槀其不滿者以實除之辛卯立貴人鄧氏為皇<lb/>
后丁酉司空巢堪罷十一月癸卯大司農徐防為司空<lb/>
是歲初復郡國上計補郎官<hi>上計今計吏也前書音義曰舊制使郡丞奉歲計武</hi>
<hi>帝元朔中令郡國舉孝廉各一人與計偕拜為郎中中廢今復之</hi>
十五年春閏月乙未詔流民欲還歸本而無糧食者過<lb/>
所實稟之疾病加致醫藥其不欲還歸者勿強二月詔<lb/>
<pb n="KR2a0009_WYG_004-20b"/>
稟貸潁川汝南陳留江夏梁國敦煌貧民<hi>前書音義曰陳留本鄭邑</hi>
<hi>後為陳所并故曰陳留今汴州縣也江夏郡高帝置沔水自江别至南郡華容為夏水過郡入江故曰江夏</hi>
夏四月甲子晦日有食之五月戊寅南陽大風六月詔<lb/>
令百姓鰥寡漁采陂池勿收假税二歲秋七月丙寅濟<lb/>
南王錯薨<hi>錯音七故反</hi>復置涿郡故鹽鐵官<hi>續漢書曰其郡縣有鹽官鐵官</hi>
<hi>者随事廣狹置令長及丞秩次皆如縣也</hi>九月壬午南廵狩清河王慶濟北<lb/>
王壽河間王開竝從賜所過二千石長吏以下三老官<lb/>
屬及民百年者錢布各有差是秋四州雨水冬十月戊<lb/>
<pb n="KR2a0009_WYG_004-21a"/>
申幸章陵祠舊宅癸丑祠園廟㑹宗室於舊廬勞賜作<lb/>
樂戊午進幸雲夢臨漢水而還<hi>雲夢今安州縣也即在雲夢澤中</hi>十一<lb/>
月甲申軍駕還宮賜從臣及留者公卿以下錢布各有<lb/>
差十二月庚子琅邪王宇薨有司奏以為夏至則微隂<lb/>
起靡草死可以決小事<hi>禮記月令曰孟夏之月靡草死麥秋至斷薄刑決小罪鄭𤣥注</hi>
<hi>云靡草薺亭歴之屬臣賢案五月一隂爻生可以言微隂今月令云孟夏乃是純陽之月此言夏至者與月令</hi>
<hi>不同</hi>是歲初令郡國以日北至案薄刑<lb/>
十六年春正月己卯詔貧民有田業而以匱乏不能自<lb/>
<pb n="KR2a0009_WYG_004-21b"/>
農者貸種糧二月己未詔兖豫徐冀四州比年雨多傷<lb/>
稼禁沽酒夏四月遣三府掾分行四州貧民無以耕者<lb/>
為雇犂牛直五月壬午趙王商薨秋七月旱戊午詔曰<lb/>
今秋稼方穂而旱雲雨不霑疑吏行慘刻不宣恩澤妄<lb/>
拘無罪幽閉良善所致其一切囚徒於法疑者勿決以<lb/>
奉秋令<hi>禮記月令曰孟秋之月命有司修法制繕囹圄具桎梏斷薄刑決小罪</hi>方察煩苛<lb/>
之吏顯明其罰辛酉司徒魯恭免庚午光禄勲張酺為<lb/>
司徒辛巳詔令天下皆半入今年田租芻槀其被災害<lb/>
<pb n="KR2a0009_WYG_004-22a"/>
者以實除之貧民受貸種糧及田租芻槀皆勿收責八<lb/>
月己酉司徒張酺薨十月辛卯司空徐防為司徒大鴻<lb/>
臚陳寵為司空十一月己丑行幸緱氏登百岯山<hi>即柏岯山</hi>
<hi>也在洛州緱氏縣南爾雅云山一成曰岯東觀記作坯竝音平眉反流俗本或作柸者誤也</hi>賜百官<lb/>
從臣布各有差北匈奴遣使稱臣貢獻十二月復置遼<lb/>
東西部都尉官<hi>西部都尉安帝時以為屬國都尉在遼東郡昌黎城也</hi>
元興元年春正月戊午引三署郎召見禁中<hi>漢官儀三署謂五官</hi>
<hi>署也左右署也各置中郎將以司之郡國舉孝廉以補三署郎年五十以上屬五官其次分在左右署凡有中</hi>
<pb n="KR2a0009_WYG_004-22b"/>
<hi>郎議郎侍郎郎中四等無員禁中者門户有禁非侍御者不得入故謂禁中</hi>選除七十五人<lb/>
補謁者長相髙句驪寇郡界夏四月庚午大赦天下改<lb/>
元元興宗室以罪絶者悉復屬籍五月癸酉雍地裂<hi>東觀</hi>
<hi>記曰右扶風雍地裂流俗本雍下有州者誤也</hi>秋九月遼東太守耿夔擊貊人<lb/>
破之冬十二月辛未帝崩于章徳前殿年二十七立皇<lb/>
子隆為皇太子賜天下男子爵人二級三老孝悌力田<lb/>
人三級民無名數及流民欲占者人一級鰥寡孤獨篤<lb/>
癃貧不能自存者粟人三斛自竇憲誅後帝躬親萬機<lb/>
<pb n="KR2a0009_WYG_004-23a"/>
每有災異輒延問公卿極言得失前後符瑞八十一所<lb/>
自稱德薄皆抑而不宣舊南海獻龍眼荔支十里一置<lb/>
五里一候<hi>南海郡秦置今廣州縣也廣雅曰益智龍眼也交州記曰龍眼樹髙五六丈似荔支而小</hi>
<hi>廣州記曰子似荔支而圓七月熟荔支樹高五六丈大如桂樹實如雞子甘而多汁似安石榴有甜醋者至日</hi>
<hi>禺中翕然俱赤即可食置謂驛也</hi>奔騰阻險死者繼路時臨武長汝南<lb/>
唐羌縣接南海<hi>臨武縣屬桂陽郡今郴州縣也</hi>乃上書陳狀帝下詔曰<lb/>
遠國珍羞本以薦奉宗廟苟有傷害豈愛民之本其勅<lb/>
太官勿復受獻由是遂省焉<hi>謝承書曰唐羌字伯游辟公府補臨武長縣接交州</hi>
<pb n="KR2a0009_WYG_004-23b"/>
<hi>舊獻龍眼荔支及生鮮獻之驛馬晝夜傳送之至有遭虎狼毒害頓仆死亡不絶道經臨武羌乃上書諫曰臣</hi>
<hi>聞上不以滋味為徳下不以貢膳為功故天子食太牢為尊不以果實為珍伏見交阯七郡獻生龍眼等鳥驚</hi>
<hi>風發南州土地惡蟲猛獸不絶於路至於觸犯死亡之害死者不可復生來者猶可救也此二物升殿未必延</hi>
<hi>年益夀帝從之章報羌即棄官還家不應徵召著唐子三十餘篇</hi>
論曰自中興以後逮於永元雖頗有㢮張而俱存不擾<lb/>
是以齊民歲増闢土世廣偏師出塞則漠北地空都䕶<lb/>
西指則通譯四萬<hi>西域傳曰班超定西域五十餘國皆降服西至海瀕四萬里皆重譯貢獻</hi>
豈其道逺三代術長前世將服叛去來自有數也<lb/>
<pb n="KR2a0009_WYG_004-24a"/>
孝殤皇帝諱隆<hi>謚法曰短折不成曰殤古今注曰隆之字曰盛</hi>和帝少子也元<lb/>
興元年十二月辛未夜即皇帝位時誕育百餘日<hi>誕大也詩</hi>
<hi>大雅誕彌厥月先生如逹鄭𤣥注云大矣后稷之在其母懐也終人道十月而生詩又云載生載育育長也逹</hi>
<hi>音它末反</hi>尊皇后曰皇太后太后臨朝<hi>儀見皇后紀</hi>北匈奴遣使<lb/>
稱臣詣敦煌奉獻<lb/>
延平元年春正月辛卯太尉張禹為太傅司徒徐防為<lb/>
太尉參録尚書事百官總已以聽封皇兄勝為平原王<lb/>
癸卯光禄勲梁鮪為司徒<hi>漢官儀曰鮪字伯元河東平陽人也</hi>三月甲申<lb/>
<pb n="KR2a0009_WYG_004-24b"/>
葬孝和皇帝于慎陵<hi>在洛陽東南三十里俗本作順者誤</hi>尊廟曰穆宗丙<lb/>
戍清河王慶濟北王壽河間王開常山王章始就國夏<lb/>
四月庚申詔罷祀官不在祀典者<hi>東觀記曰鄧太后雅性不好淫祀</hi>鮮<lb/>
卑寇漁陽漁陽太守張顯追擊戰殁丙寅以虎賁中郎<lb/>
將鄧騭為車騎將軍司空陳寵薨五月辛卯皇太后詔<lb/>
曰皇帝㓜冲承統鴻業朕且權禮佐助聽政兢兢寅畏<lb/>
<hi>寅敬也</hi>不知所濟深惟至治之本道化在前刑罰在後將<lb/>
稽中和廣施慶恵與吏民更始其大赦天下自建武以<lb/>
<pb n="KR2a0009_WYG_004-25a"/>
來諸犯禁錮詔書雖解有司持重多不奉行其皆復為<lb/>
平民壬辰河東垣山崩<hi>垣縣今絳州縣也古今注曰山崩長七丈廣四丈</hi>六月<lb/>
丁未太常尹勤為司空郡國三十七雨水己未詔曰自<lb/>
夏以來隂雨過節煗氣不效<hi>效猶騐也</hi>將有厥咎寤寐憂惶<lb/>
未知所由昔夏后惡衣服菲飲食孔子曰吾無間然<hi>菲薄</hi>
<hi>也間非也</hi>今新遭大憂且歲節未和徹膳損服庻有補焉其<lb/>
減太官導官尚方内署諸服御珍膳靡麗難成之物<hi>太官</hi>
<hi>令周官也秩千石典天子厨膳導官掌擇御米導擇也尚方掌作御刀劒諸器物内署掌内府衣物秩皆六百</hi>
<pb n="KR2a0009_WYG_004-25b"/>
<hi>石並見續漢書</hi>丁卯詔司徒大司農長樂少府曰朕以無徳佐<lb/>
助統政夙夜經營懼失厥衷思惟治道由近及逺先内<lb/>
後外自建武之初以至於今八十餘年宮人歲増房御<lb/>
彌廣又宗室坐事没入者猶託名公族甚可愍焉今悉<lb/>
免遣及掖庭宮人皆為庶民以抒幽隔鬱滯之情<hi>抒舒也食</hi>
<hi>汝反</hi>諸官府郡國王侯家奴婢姓劉及疲癃羸老皆上其<lb/>
名務令實悉秋七月庚寅勅司隸校尉部刺史<hi>秦有監御史監</hi>
<hi>諸郡漢興省之但遣丞相史分刺諸州無有常官孝武帝初置刺史十三人秩六百石成帝更為牧秩二千石</hi>
<pb n="KR2a0009_WYG_004-26a"/>
<hi>建武十八年復為刺史十二人各主一州其一州屬司隸校尉諸州常以八月廵行所部郡國錄囚徒考殿最</hi>
<hi>初歲盡詣京都奏事中興但因計吏見續漢書</hi>曰夫天降災戾應政而至間者<lb/>
郡國或有水災妨害秋稼朝廷惟咎憂惶悼懼而郡國<lb/>
欲獲豐穰虛飾之譽遂覆蔽災害多張墾田不揣流亡<lb/>
<hi>揣音初委反</hi>競増户口掩匿盜賊令姦惡無懲署用非次選<lb/>
舉乖宜貪苛慘毒延及平民<hi>平民謂善人也書曰延及平人</hi>刺史垂頭<lb/>
塞耳阿私下比不畏于天不愧于人<hi>詩小雅也</hi>假貸之恩不<lb/>
可數恃自今以後將紏其罰二千石長吏其各實覈所<lb/>
<pb n="KR2a0009_WYG_004-26b"/>
傷害為除田租芻槀八月辛亥帝崩癸丑殯于崇德前<lb/>
殿年二歲<lb/>
贊曰孝和沈烈率由前則王赫自中賜命彊慝<hi>慝惡也謂誅竇</hi>
<hi>憲等</hi>抑没祥符登顯時德<hi>謂用鄧彪等委政也</hi>殤世何早平原弗克<lb/>
<hi>平原王勝以痼疾不得立也左傳曰弗克負荷</hi>
　<hi>劉攽曰紀書孝和葬慎陵章懷注云俗本作順陵者誤臣攽案皇后紀和熹皇后合葬順陵以為皇后紀</hi>
　<hi>誤而靈帝父孝仁皇稱慎陵世數不逺陵名必不相襲參校前後孝和實葬順陵言慎乃更為誤耳疑此</hi>
　<hi>亦非章懐之失蓋傳寫誤以順為慎亦因以慎為順耳</hi>
<pb n="KR2a0009_WYG_004-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷四<lb/>
<pb n="KR2a0009_WYG_004-28a"/>
　後漢書卷四考證<lb/>
和帝紀追至河渠北鞮海○何焯云竇憲傳及通鑑皆<lb/>
　作私渠比鞮海<lb/>
屬國都尉官注典屬國武帝置哀帝省并大鴻臚故今<lb/>
　復置之○何焯曰光武紀建武六年罷郡國都尉官<lb/>
　故屬國都尉亦罷此復置之與典屬國無與<lb/>
復置涿郡故鹽鐵官○何焯曰按涿郡故安縣有鐵官<lb/>
　無鹽官則此鹽字乃安字之訛<lb/>
<pb n="KR2a0009_WYG_004-28b"/>
殤帝紀朕且權禮○禮字疑有誤宋本無禮字亦不成<lb/>
　句姑仍監本<lb/>
　<lb/>
　<lb/>
　<lb/>
　<lb/>
　<lb/>
　後漢書卷四考證<lb/>
</p>
<p>
</p>
  </div>
</body>
</text>
</TEI>
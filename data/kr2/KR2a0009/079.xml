<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷七十九</head> <lb/>
    <p>
<pb n="KR2a0009_WYG_079-1a"/>
欽定四庫全書<lb/>
　後漢書卷七十九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　王充王符仲長統列傳第三十九<lb/>
　　王充傳<lb/>
王充字仲任會稽上虞人也其先自魏郡元城徙焉充<lb/>
少孤鄉里稱孝後到京師受業太學<hi>袁山松書曰充㓜聰明詣太學觀天</hi>
<pb n="KR2a0009_WYG_079-1b"/>
<hi>子臨辟雍作六儒論</hi>師事扶風班彪好博覽而不守章句家貧無<lb/>
書常游洛陽市肆閲所賣書一見輙能誦憶遂博通衆<lb/>
流百家之言後歸鄉里屏居教授仕郡為功曹以數諫<lb/>
争不合去充好論説始若詭異終有理實以為俗儒守<lb/>
文多失其真乃閉門潛思絶慶弔之禮户牖牆壁各置<lb/>
刀筆著論衡八十五篇二十餘萬言<hi>袁山松書曰充所作論衡中土未有</hi>
<hi>傳者蔡邕入吴始得之恒祕玩以為談助其後王朗為會稽太守又得其書及還許下時人稱其才進或曰不</hi>
<hi>見異人當得異書問之果以論衡之益由是遂見傳焉抱朴子曰時人嫌蔡邕得異書或搜求其帳中隐處果</hi>
<pb n="KR2a0009_WYG_079-2a"/>
<hi>得論衡抱數卷持去邕丁寧之曰唯我與爾共之勿廣也</hi>釋物類同異正時俗嫌疑<lb/>
刺史董勤辟為從事轉治中自免還家友人同郡謝夷<lb/>
吾上書薦充才學<hi>謝承書曰夷吾薦充曰充之天才非學所加雖前世孟軻孫卿近漢揚雄</hi>
<hi>劉向司馬遷不能過也</hi>肅宗特詔公車徴病不行年漸七十志力<lb/>
衰耗乃造養性書十六篇裁節嗜欲頤神自守永元中<lb/>
病卒於家<lb/>
　　王符傳<lb/>
王符字節信安定臨涇人也少好學有志操與馬融竇<lb/>
<pb n="KR2a0009_WYG_079-2b"/>
章張衡崔瑗等友善安定俗鄙庶孽<hi>何休注公羊傳云孽賤也</hi>而符<lb/>
無外家為鄉人所賤自和安之後世務游宦當塗者更<lb/>
相薦引而符獨耿介不同於俗以此遂不得升進志意<lb/>
藴憤乃隐居著書三十餘篇以譏當時失得不欲章顯<lb/>
其名故號曰潛夫論其指訐時短討讁物情<hi>訐攻也讁責也</hi>足<lb/>
以觀見當時風政著其五篇云爾<lb/>
貴忠篇曰夫帝王之所尊敬者天也皇天之所愛育者<lb/>
人也今人臣受君之重位牧天之所愛焉可以不安而<lb/>
<pb n="KR2a0009_WYG_079-3a"/>
利之養而濟之哉是以君子任職則思利人達上則思<lb/>
進賢故居上而下不怨在前而後不恨也書稱天工人<lb/>
其代之王者法天而建官<hi>尚書咎繇謨曰亡曠庶官天工人其代之孔安國注云言</hi>
<hi>人代天理官不可以天官私非其才也又曰明王奉若天道建邦設都孔安國注云天有日月北斗五星二十</hi>
<hi>八宿皆有尊卑相正之法言明王奉順此道以立國設都也</hi>故明主不敢以私授忠<lb/>
臣不敢以虛受竊人之財猶謂之盗况偷天官以私已<lb/>
乎<hi>左傳介之推曰竊人之財猶謂之盗况貪天功以為已力乎</hi>以罪犯人必加誅罰<lb/>
况乃犯天得無咎乎夫五世之臣以道事君<hi>五代謂唐虞夏商周</hi>
<pb n="KR2a0009_WYG_079-3b"/>
<hi>也○劉攽曰五世之臣案此世字當是代字後人誤改</hi>澤及草木仁被率土是以<lb/>
福祚流衍本支百世<hi>詩大雅曰文王孫子本支百世</hi>季世之臣以謟媚<lb/>
主不思順天專仗殺伐白起蒙恬秦以為功天以為賊<lb/>
<hi>史記曰白起為秦將與趙戰于長平阬趙卒四十五萬人蒙恬為秦將北逐戎翟築長城起臨洮至遼東延袤</hi>
<hi>萬餘里此為虐於人也</hi>息夫董賢主以為忠天以為盗<hi>息夫躬字子微哀帝</hi>
<hi>時告東平王雲事封宜陵侯董賢字聖卿得幸哀帝為賢起大第于北闕下封為高安侯</hi>易曰徳薄<lb/>
而位尊智小而謀大鮮不及矣<hi>易繫辭之言</hi>是故徳不稱其<lb/>
禍必酷能不稱其殃必大<hi>○劉攽曰案文少兩字盖本云徳不稱其位能不稱其禄</hi>
<pb n="KR2a0009_WYG_079-4a"/>
夫竊位之人天奪其鑒<hi>論語孔子曰臧文仲其竊位者歟左傳晉卜偃曰虢必亡矣天</hi>
<hi>奪之鑒而益其疾也杜預注云鑒所以自照也</hi>雖有明察之資仁義之志一旦<lb/>
富貴則背親捐舊喪其本心疎骨肉而親便辟薄知友<lb/>
而厚犬馬寧見朽貫千萬而不忍貸人一錢情知積粟<lb/>
腐倉而不忍貸人一斗骨肉怨望於家細人謗讟於道<lb/>
前人以敗後争襲之誠可傷也歴觀前政貴人之用心<lb/>
也與嬰兒子何其異哉嬰兒有常病貴人有常禍父母<lb/>
有常失人君有常過嬰兒常病傷於飽也貴臣常禍傷<lb/>
<pb n="KR2a0009_WYG_079-4b"/>
於寵也哺乳多則生癎病富貴盛而致驕疾愛子而賊<lb/>
之驕臣而滅之者非一也極其罰者乃有仆死深牢銜<lb/>
刀都市<hi>趙將李牧為韓倉所譛賜死將自誅臂短不能及銜刀于柱以自殺見戰國䇿</hi>豈非無<lb/>
功於天有害於人者乎夫鳥以山為埤而増巢其上魚<lb/>
以泉為淺而穿穴其中卒所以得者餌也<hi>曽子之文也亦見大戴禮</hi>
貴戚願其宅吉而制為令名欲其門堅而造作鐡樞卒<lb/>
其所以敗者非苦禁忌少而門樞朽也常苦崇財貨而<lb/>
行驕僣耳不上順天心下育人物而欲任其私智竊弄<lb/>
<pb n="KR2a0009_WYG_079-5a"/>
君威反戾天地欺誣神明居累卵之危而圖太山之安<lb/>
為朝露之行而思傳世之功<hi>朝露言易盡也蘇子曰人生一世若朝露之託於桐</hi>
<hi>葉耳其與幾何</hi>豈不惑哉豈不惑哉<lb/>
浮侈篇曰王者以四海為家兆人為子一夫不耕天下<lb/>
受其飢一婦不織天下受其寒<hi>文子曰神農之法曰丈夫丁壯不耕天下有受</hi>
<hi>其飢者婦人當年不織天下有受其寒者故其耕不强者無以養生其織不力者無以衣形</hi>今舉俗<lb/>
舍本農趨商賈牛馬車輿填塞道路游手為巧充盈都<lb/>
邑<hi>游手為巧謂雕鏤之屬也</hi>務本者少浮食者衆商邑翼翼四方是<lb/>
<pb n="KR2a0009_WYG_079-5b"/>
極<hi>詩商頌文也鄭𤣥注云極中也翼翼然可則效乃四方之中正也</hi>今察洛陽資末業<lb/>
者什於農夫虛偽游手什於末業是則一夫耕百人食<lb/>
之一婦桑百人衣之以一奉百孰能供之天下百郡千<lb/>
縣市邑萬數類皆如此本末不足相供則民安得不飢<lb/>
寒飢寒並至則民安能無姦軌姦軌繁多則吏安能無<lb/>
嚴酷嚴酷數加則下安能無愁怨愁怨者多則咎徴並<lb/>
臻下民無聊而上天降灾則國危矣夫貧生於富弱生<lb/>
於彊亂生於化危生於安<hi>富而不節則貧强而驕人則弱居理而不脩徳則亂恃安</hi>
<pb n="KR2a0009_WYG_079-6a"/>
<hi>而不慎微則危矣</hi>是故明主之養民憂之勞之教之誨之慎微<lb/>
防萌以斷其邪故易美節以制度不傷財不害民<hi>節以制度</hi>
<hi>以下並節卦彖辭也鄭𤣥注云空府藏則傷財力役繁則害人二者奢泰之所致</hi>七月之詩大小<lb/>
教之終而復始由此觀之人固不可恣也<hi>七月詩豳風也大謂耕桑</hi>
<hi>之法小謂索綯之類自春及冬終而復始也</hi>今人奢衣服侈飲食事口舌而<lb/>
習調欺或以謀姦合任為業<hi>合任謂相合為任俠也</hi>或以游博持<lb/>
掩為事<hi>博謂六博掩謂意錢也前書貨殖傳曰又况掘冢博掩犯姦成富也</hi>丁夫不扶犁<lb/>
鋤而懐丸挾彈携手上山遨遊或好取土作丸賣之外<lb/>
<pb n="KR2a0009_WYG_079-6b"/>
不足禦寇盗内不足禁䑕雀或作泥車瓦狗諸戱弄之<lb/>
具以巧詐小兒此皆無益也詩刺不績其麻市也婆娑<lb/>
<hi>詩陳風也婆娑舞貎謂婦人于市中歌舞以事神也</hi>又婦人不脩中饋休其蠶織<lb/>
<hi>易家人卦六二曰在中饋貞吉鄭𤣥注云中饋酒食也詩大雅曰婦無公事休其蠶織</hi>而起學巫<lb/>
祝鼓舞事神以欺誣細民熒惑百姓妻女羸弱疾病之<lb/>
家懐憂憤憒易為恐懼至使奔走便時去離正宅崎嶇<lb/>
路側風寒所傷姦人所利盗賊所中或増禍重祟至於<lb/>
死亡而不知巫所欺誤反恨事神之晚此妖妄之甚者<lb/>
<pb n="KR2a0009_WYG_079-7a"/>
也或刻畫好繒以書祝辭或虛飾巧言希致福祚或縻<lb/>
折金綵令廣分寸或斷截衆縷繞帶手腕或裁切綺縠<lb/>
縫紩成幡皆單費百縑用功千倍破牢為偽以易就難<lb/>
坐食嘉榖消損白日<hi>損或作捐</hi>夫山林不能給野火江海不<lb/>
能實漏巵皆所宜禁也昔孝文皇帝躬衣弋綈<hi>前書音義曰弋</hi>
<hi>厚也綈繒也</hi>革舄韋帶而今京師貴戚衣服飲食車輿廬第<lb/>
奢過王制固亦甚矣且其徒御僕妾皆服文組綵牒<hi>牒即</hi>
<hi>今疊布也</hi>錦繡綺紈葛子升越筩中女布<hi>説文曰綺文繒也前書曰齊俗作氷</hi>
<pb n="KR2a0009_WYG_079-7b"/>
<hi>紈子細稱也沈懐逺南越志曰蕉布之品有三有蕉布有竹子布又有葛焉雖精麤之殊皆同出而異名揚雄</hi>
<hi>蜀都賦曰布則蜘蛛作絲不可見風筩中黄潤一端數金盛𢎞之荆州記曰秭歸縣室多幽閑其女盡織布至</hi>
<hi>數十升今永州俗猶呼貢布為女子布也</hi>犀象珠玉虎魄瑇瑁石山隐飾金<lb/>
銀錯鏤<hi>廣雅曰虎魄珠也生地中其上及旁不生草深者八九尺初時如桃膠凝堅乃成其方人以為</hi>
<hi>枕出罽賔及大秦國吴録曰瑇瑁似龜而大出南海山石謂隐起為山石之文也</hi>窮極麗美轉<lb/>
相誇咤<hi>郭景純注子虛賦曰詫誇也咤與詫通也</hi>其嫁娶者車駢數里緹帷<lb/>
竟道<hi>蒼頡篇曰軿衣車駢音薄丁反又歩田反</hi>騎奴侍童夾轂並引富者競<lb/>
欲相過貧者耻其不逮一饗之所費破終身之業古者<lb/>
<pb n="KR2a0009_WYG_079-8a"/>
必有命然後乃得衣繒絲而乘車馬<hi>尚書大傳曰古之帝王者必有命人</hi>
<hi>能敬長矜孤取舍好讓者命于其君得乘飾車軿馬衣文錦未有命者不得衣不得乘乘衣者有罰</hi>今雖<lb/>
不能復古宜令細民略用孝文之制古之葬者厚衣之<lb/>
以薪葬之中野不封不樹喪期無數後世聖人易之以<lb/>
棺椁<hi>易繫辭之言也</hi>桐木為棺葛采為緘<hi>尸子曰禹之喪法死于陵者葬于陵死于</hi>
<hi>澤者葬于澤桐棺三寸制喪三日墨子曰舜西教乎七戎道死葬南巴之中衣衾三領欵木之棺葛以緘之采</hi>
<hi>猶蔓也緘束也</hi>下不及泉上不泄臭中世以後轉用楸梓槐柏<lb/>
杶樗之屬各因方土裁用膠漆使其堅足恃其用足任<lb/>
<pb n="KR2a0009_WYG_079-8b"/>
如此而已今者京師貴戚必欲江南檽梓豫章之木<hi>檽音</hi>
<hi>乃巨反見埤蒼爾雅曰栵檽音而注云檽似槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而痺小恐非棺椁之用豫章即樟木也</hi>邊逺下土<lb/>
亦競相放效夫檽梓豫章所出殊逺伐之高山引之窮<lb/>
谷入海乘淮逆河泝洛工匠雕刻連累日月會衆而後<lb/>
動多牛而後致重且千斤功將萬夫而東至樂浪西達<lb/>
敦煌費力傷農於萬里之地古者墓而不墳中世墳而<lb/>
不崇仲尼喪母冡高四尺遇雨而崩弟子請脩之夫子<lb/>
泣曰古不脩墓<hi>孔子合葬母于防曰吾聞之古也墓而不墳于是封之崇四尺孔子先反門人</hi>
<pb n="KR2a0009_WYG_079-9a"/>
<hi>後雨甚至孔子曰爾來何遲也曰防墓崩孔子泫然流涕曰吾聞之古不脩墓見禮記也</hi>及鯉也死<lb/>
有棺無椁文帝葬芷陽<hi>縣名屬京兆文帝後改曰覇陵</hi>明帝葬洛南皆<lb/>
不藏珠寳不起山陵墓雖卑而徳最高今京師貴戚郡<lb/>
縣豪家生不極養死乃崇喪或至金縷玉匣檽梓楩柟<lb/>
多埋珍寳偶人車馬造起大冢廣種松栢廬舍祠堂務<lb/>
崇華侈案鄗畢之陵南城之冢<hi>畢周文王武王葬地也司馬遷云在鄗東南杜</hi>
<hi>中無墳隴在今咸陽縣西北孔安國注尚書云在長安西北南城山曾子父所葬在今沂州費縣西南也</hi>周<lb/>
公非不忠曾子非不孝以為襃君愛父不在於聚財揚<lb/>
<pb n="KR2a0009_WYG_079-9b"/>
名顯親無取於車馬昔晉靈公多賦以雕牆春秋以為<lb/>
不君<hi>左傳晉靈公不君厚歛以雕牆杜預注云不君失君道也雕畫也</hi>華元樂舉厚葬<lb/>
文公君子以為不臣<hi>左傳曰宋文公卒始厚葬用蜃炭益車馬始用殉椁有四阿棺有翰</hi>
<hi>檜君子謂華元樂舉於是不臣是棄君於惡也</hi>况於羣司士庶乃可僣侈主上<lb/>
過天道乎<hi>前書貢禹曰今大夫僣諸侯諸侯僣天子天子過天道其日久矣</hi>
實貢篇曰國以賢興以謟衰君以忠安以佞危此古今<lb/>
之常論而時所共知也然衰國危君繼踵不絶者豈時<lb/>
無忠信正直之士哉誠苦其道不得行耳夫十歩之間<lb/>
<pb n="KR2a0009_WYG_079-10a"/>
必有茂草十室之邑必有忠信<hi>説苑曰十歩之澤必有芳草論語曰十室之邑</hi>
<hi>必有忠信也</hi>是故亂殷有三仁小衛多君子<hi>亂殷謂紂時也三仁箕子微子</hi>
<hi>比干也左傳吴季札適衛悦蘧瑗史狗史鰌公子荆公叔發公子朝曰衛多君子未有患也又臧宣叔曰衛之</hi>
<hi>于晉不得為次國杜預注云春秋之時以彊弱為大小衛雖侯爵猶為小國</hi>今以大漢之廣<lb/>
土士民之繁庶朝廷之清明上下之脩正而官無善吏<lb/>
位無良臣此豈時之無賢諒由取之乖實夫志道者少<lb/>
與逐俗者多疇是以朋黨用私背實趨華其貢士者不<lb/>
復依其質幹凖其才行但虛造聲譽妄生羽毛略計所<lb/>
<pb n="KR2a0009_WYG_079-10b"/>
舉嵗且二百覽察其狀則徳侔顔冉詳覈厥能則鮮及<lb/>
中人皆總務升官自相推逹夫士者貴其用也不必求<lb/>
備故四友雖美能不相兼<hi>尚書大傳孔子曰文王得四臣丘亦得四友謂囘也為疏</hi>
<hi>附賜也為奔走師也為先後由也為禦侮其能各不同也</hi>三仁齊致事不一節高祖<lb/>
佐命出自亡秦光武得士亦資暴莽况太平之時而云<lb/>
無士乎夫明君之詔也若聲忠臣之和也如響長短大<lb/>
小清濁疾徐必相應也且攻玉以石洗金以鹽<hi>詩小雅曰它山</hi>
<hi>之石可以攻玉今之金工發金色者皆淬之于鹽水焉</hi>濯錦以魚浣布以灰夫物<lb/>
<pb n="KR2a0009_WYG_079-11a"/>
固有以賤理貴以醜化好者矣智者棄短取長以致其<lb/>
功今使貢士必覈以實其有小疵勿彊衣飾<hi>衣飾謂裝飾以成其</hi>
<hi>過也衣音於氣反</hi>出處語黙各因其方則蕭曹周韓之倫何足<lb/>
不致吳鄧梁竇之屬企踵可待孔子曰未之思也夫何<lb/>
逺之有<lb/>
愛日篇曰國之所以為國者以有民也民之所以為民<lb/>
者以有榖也榖之所以豐殖者以有民功也功之所以<lb/>
能建者以日力也化國之日舒以長故其民閑暇而力<lb/>
<pb n="KR2a0009_WYG_079-11b"/>
有餘亂國之日促以短故其民困務而力不足舒長者<lb/>
非謂羲和安行<hi>羲和日也山海經曰東南海之外甘水之間有羲和之國有女子曰羲和方浴</hi>
<hi>日于甘泉羲和者帝俊之妻是生十日郭璞注曰羲和盖天地始生日月者也</hi>乃君明民静而<lb/>
力有餘也促短者非謂分度損減<hi>洛書甄耀度曰凡周天三百六十五度四</hi>
<hi>分度之一一度為千九百三十二里日一日行一度月一日行十三度十九分度之一也</hi>乃上闇下<lb/>
亂力不足也孔子稱既庶則富之既富乃教之是故禮<lb/>
義生於富足盗竊起於貧窮富足生於寛暇貧窮起於<lb/>
無日聖人深知力者民之本國之基也故務省徭役使<lb/>
<pb n="KR2a0009_WYG_079-12a"/>
之愛日是以堯勑羲和欽若昊天敬授民時明帝時公<lb/>
車以反支日不受章奏<hi>凡反支日用月朔為正戌亥朔一日反支申酉朔二日反支午</hi>
<hi>未朔三日反支辰巳朔四日反支寅夘朔五日反支子丑朔六日反支見隂陽書也</hi>帝聞而怪曰<lb/>
民廢農桑逺來詣闕而復拘以禁忌豈為政之意乎於<lb/>
是遂蠲其制令寃民仰希申訴而令長以神自畜<hi>難見如神</hi>
<hi>也○劉攽曰令寃民仰希申訴案文令當作今</hi>百姓廢農桑而趨府廷者相續<lb/>
道路非朝餔不得通非意氣不得見<hi>説文曰餔謂日加申時也今為晡字</hi>
<hi>也</hi>或連日累月更相瞻視或轉請鄰里饋糧應對嵗功<lb/>
<pb n="KR2a0009_WYG_079-12b"/>
既虧天下豈無受其飢者乎孔子曰聼訟吾猶人也從<lb/>
此言之中才以上足議曲直鄉亭部吏亦有任决斷者<lb/>
而類多枉曲盖有故焉夫理直則恃正而不橈事曲則<lb/>
謟意以行賕不橈故無恩於吏行賕故見私於法若事<lb/>
有反覆吏應坐之吏以應坐之故不得不枉之於廷以<lb/>
羸民之少黨而與豪吏對訟其勢得無屈乎縣承吏言<lb/>
故與之同若事有反覆縣亦應坐之縣以應坐之故而<lb/>
排之於郡以一民之輕而與一縣為訟其理豈得申乎<lb/>
<pb n="KR2a0009_WYG_079-13a"/>
事有反覆郡亦坐之郡以共坐之故而排之於州以一<lb/>
民之輕與一郡為訟其事豈獲勝乎既不肯理故乃逺<lb/>
詣公府公府復不能察而當延以日月貧弱者無以曠<lb/>
旬彊富者可盈千日理訟若此何枉之能理乎正士懐<lb/>
怨結而不見信<hi>信讀曰申</hi>猾吏崇姦軌而不被坐此小民所<lb/>
以易侵苦而天下所以多困窮也且除上天感痛致灾<lb/>
但以人功見事言之自三府州郡至於鄉縣典司之吏<lb/>
辭訟之民官事相連更相檢對者日可有十萬人一人<lb/>
<pb n="KR2a0009_WYG_079-13b"/>
有事二人經營是為日三十萬人廢其業也以中農率<lb/>
之則是嵗三百萬人受其飢者也然則盗賊何從而銷<lb/>
太平何由而作乎詩云莫肯念亂誰無父母<hi>詩小雅也</hi>百姓<lb/>
不足君誰與足可無思哉可無思哉<lb/>
述赦篇曰凡療病者必知脉之虛實氣之所結然後為<lb/>
之方故疾可愈而夀可長也為國者必先知民之所苦<lb/>
禍之所起然後為之禁故姦可塞而國可安也今日賊<lb/>
良民之甚者莫大於數赦贖赦贖數則惡人昌而善人<lb/>
<pb n="KR2a0009_WYG_079-14a"/>
傷矣何以明之哉夫謹𠡠之人身不蹈非又有為吏正<lb/>
直不避彊禦而姦猾之黨横加誣言者皆知赦之不久<lb/>
故也善人君子被侵怨而能至闕庭自明者萬無數人<lb/>
數人之中得省問者百不過一既對尚書而空遣去者<lb/>
復什六七矣其輕薄姦軌既䧟罪法怨毒之家冀其辜<lb/>
戮以解畜憤而反一槩悉䝉赦釋令惡人高會而誇咤<lb/>
老盗服臧而過門孝子見讐而不得討遭盗者覩物而<lb/>
不敢取痛莫甚焉夫養稂莠者傷禾稼恵姦軌者賊良<lb/>
<pb n="KR2a0009_WYG_079-14b"/>
民<hi>爾雅曰稂童粮郭璞注云莠類也詩曰不稂不莠稂音郎</hi>書曰文王作罸刑兹無<lb/>
赦<hi>康誥之言也</hi>先王之制刑法也非好傷人肌膚斷人夀命<lb/>
也貴威姦懲惡除人害也故經稱天命有徳五服五章<lb/>
哉天討有罪五刑五用哉詩刺彼宜有罪汝反脱之<hi>詩大</hi>
<hi>雅也此宜無罪汝反収之彼宜有罪汝反脱之毛萇注云脱赦也</hi>古者唯始受命之君<lb/>
承大亂之極寇賊姦軌難為法禁故不得不有一赦與<lb/>
之更新頤育萬物以成大化非以養姦活罪放縱天賊<lb/>
也夫性惡之民民之豺狼雖得放宥之澤終無改悔之<lb/>
<pb n="KR2a0009_WYG_079-15a"/>
心旦脱重梏夕還囹圄嚴明令尹不能使其斷絶何也<lb/>
凡敢為大姦者才必有過於衆而能自媚於上者也多<lb/>
散誕得之財奉以謟諛之辭以轉相驅<hi>誕猶虛也</hi>非有第五<lb/>
公之亷直孰不為顧哉<hi>謂第五倫也為司空性亷直也</hi>論者多曰久不<lb/>
赦則姦軌熾而吏不制宜數肆眚以解散之此未昭政<lb/>
亂之本源不察禍福之所生也後度遼將軍皇甫規解<lb/>
官歸安定鄉人有以貨得鴈門太守者亦去職還家書<lb/>
刺謁規規臥不迎既入而問卿前在郡食鴈美乎有頃<lb/>
<pb n="KR2a0009_WYG_079-15b"/>
又白王符在門規素聞符名乃驚遽而起衣不及帶屣<lb/>
履出迎援符手而還與同坐極歡時人為之語曰徒見<lb/>
二千石不如一縫掖<hi>禮記儒行孔子曰丘少居魯衣逢掖之衣鄭𤣥注曰逢猶大也大掖</hi>
<hi>之衣大袂單衣也</hi>言書生道義之為貴也符竟不仕終於家<lb/>
　　仲長統傳<lb/>
仲長統字公理山陽高平人也少好學博渉書記贍於<lb/>
文辭年二十餘游學青徐并冀之間與交友者多異之<lb/>
并州刺史高幹袁紹甥也素貴有名招致四方逰士士<lb/>
<pb n="KR2a0009_WYG_079-16a"/>
多歸附統過幹幹善待遇訪以當時之事統謂幹曰君<lb/>
有雄志而無雄才好士而不能擇人所以為君深戒也<lb/>
幹雅自多不納其言統遂去之無幾幹以并州叛卒至<lb/>
於敗<hi>魏志曰高幹叛欲奔南荆州上洛都尉王琰捕斬之也</hi>并冀之士皆以是異<lb/>
統<hi>異其有知人之鑒也</hi>統性俶儻敢直言不矜小節黙語無常時<lb/>
人或謂之狂生每州郡命召輙稱疾不就常以為凡逰<lb/>
帝王者欲以立身揚名耳而名不常存人生易滅優游<lb/>
偃仰可以自娱欲卜居清曠以樂其志論之曰使居有<lb/>
<pb n="KR2a0009_WYG_079-16b"/>
良田廣宅背山臨流溝池環帀竹木周布場圃築前果<lb/>
園樹後舟車足以代歩渉之難使令足以息四體之役<lb/>
養親有兼珍之膳妻孥無苦身之勞<hi>孥讀曰奴</hi>良朋萃止則<lb/>
陳酒肴以娱之嘉時吉日則烹羔豚以奉之蹰躇畦苑<lb/>
逰戱平林<hi>蹰躇猶踟蹰也</hi>濯清水追凉風釣逰鯉弋高鴻諷於<lb/>
舞雩之下詠歸高堂之上<hi>雩祭旱之名也為壇而儛其上以祈雨焉論語曽㸃曰春</hi>
<hi>服既成冠者五六人童子六七人浴乎沂風乎舞雩詠而歸</hi>安神閨房思老氏之𤣥<lb/>
虛呼吸精和求至人之仿佛<hi>老子曰𤣥之又𤣥虛其心實其腹呼吸謂咽氣養生</hi>
<pb n="KR2a0009_WYG_079-17a"/>
<hi>也莊子曰吹煦呼吸吐故納新又曰至人無已也</hi>與逹者數子論道講書俯仰<lb/>
二儀錯綜人物彈南風之雅操發清商之妙曲<hi>家語曰舜彈五</hi>
<hi>絃之琴造南風之詩曰南風之薫兮可以解吾民之慍兮南風之時兮可以阜吾民之財兮三禮圖曰琴本五</hi>
<hi>絃曰宫商角徴羽文王增二曰少宫少商弦最清也</hi>消揺一世之上睥睨天地之<lb/>
間不受當時之責永保性命之期如是則可以陵霄漢<lb/>
出宇宙之外矣豈羡夫入帝王之門哉又作詩二篇以<lb/>
見其志辭曰飛鳥遺跡蟬蛻亡殻騰蛇棄鱗神龍喪角<lb/>
<hi>王充論衡曰蠐螬化為復育復育轉為蟬蟬之去復育龜之解甲蛇之脱皮可謂尸解矣蛻音式銳反爾雅曰</hi>
<pb n="KR2a0009_WYG_079-17b"/>
<hi>騰蛇有鱗廣雅曰有角曰龍喪角解角也</hi>至人能變逹士㧞俗乘雲無轡騁<lb/>
風無足垂露成幃張霄成幄沆瀣當餐九陽代燭<hi>霄摩天赤</hi>
<hi>氣也在旁曰幃在上曰幄陵陽子明經曰沆瀣者北方夜半氣也九陽謂日也山海經曰陽谷上有扶木九日</hi>
<hi>居下枝一日居上枝也</hi>恒星豔珠朝霞潤玉六合之内恣心所欲<lb/>
人事可遺何為局促大道雖夷見幾者寡任意無非適<lb/>
物無可古來繞繞委曲如𤨏百慮何為至要在我寄愁<lb/>
天上埋憂地下叛散五經滅棄風雅百家雜碎請用從<lb/>
火抗志山西游心海左元氣為舟微風為柂<hi>柂船尾也音徒可反</hi>
<pb n="KR2a0009_WYG_079-18a"/>
敖翔太清縱意容冶尚書令荀彧聞統名竒之舉為尚<lb/>
書郎後參丞相曹操軍事毎論說古今及時俗行事恒<lb/>
發憤歎息因著論名曰昌言<hi>昌當也尚書曰汝亦昌言</hi>凡三十四篇<lb/>
十餘萬言獻帝遜位之嵗統卒時年四十一友人東海<lb/>
繆襲常稱統才章足繼西京董賈劉揚<hi>董仲舒賈誼劉向揚雄也襲字</hi>
<hi>熙伯辟御史府後至尚書光禄勲</hi>今簡撮其書有益政者畧載之云<lb/>
理亂篇曰豪傑之當天命者未始有天下之分者也無<lb/>
天下之分故戰争者競起焉于斯之時並偽假天威矯<lb/>
<pb n="KR2a0009_WYG_079-18b"/>
據方國擁甲兵與我角才智程勇力與我競雌雄不知<lb/>
去就疑誤天下盖不可數也角知者皆窮角力者皆負<lb/>
形不堪復伉勢不足復校乃始羈首係頸就我之銜紲<lb/>
耳<hi>銜勒也紲韁也</hi>夫或曾為我之尊長矣或曾與我為等儕矣<lb/>
或曾臣虜我矣或曾執囚我矣彼之蔚蔚皆匈詈腹詛<lb/>
幸我之不成<hi>蔚與鬰古字通</hi>而以奮其前志詎肯用此為終死<lb/>
之分邪及繼體之時民心定矣普天之下頼我而得生<lb/>
育由我而得富貴安居樂業長養子孫天下晏然皆歸<lb/>
<pb n="KR2a0009_WYG_079-19a"/>
心於我矣豪傑之心既絶士民之志已定貴有常家尊<lb/>
在一人當此之時雖下愚之才居之猶能使恩同天地<lb/>
威侔鬼神暴風疾霆不足以方其怒陽春時雨不足以<lb/>
喻其澤周孔數千無所復角其聖賁育百萬無所復奮<lb/>
其勇矣彼後嗣之愚主見天下莫敢與之違自謂若天<lb/>
地之不可亡也乃奔其私嗜騁其邪欲君臣宣滛上下<lb/>
同惡<hi>左傳泄冶諫陳靈公曰公卿宣滛人無效焉杜預注云宣示也</hi>目極角觝之觀耳<lb/>
窮鄭衛之聲<hi>武帝元封三年作角觝戯音義云兩兩相當角力角伎蓺射御故名角觝盖雜技樂</hi>
<pb n="KR2a0009_WYG_079-19b"/>
<hi>以巴俞戯魚龍蔓延之屬也後更名平樂觀禮記曰鄭音好濫滛志宋音宴安溺志也</hi>入則耽於<lb/>
婦人出則馳於田獵荒廢庶政棄亡人物澶漫彌流無<lb/>
所底極<hi>澶漫猶縱逸也澶音徒旦反莊子外篇曰澶漫為樂也</hi>信任親愛者盡佞<lb/>
謟容悅之人也寵貴隆豐者盡后妃姬妾之家也使餓<lb/>
狼守庖厨飢虎牧牢豚遂至熬天下之脂膏斵生人之<lb/>
骨髓怨毒無聊禍亂並起中國擾攘四夷侵叛土崩瓦<lb/>
解一朝而去昔之為我哺乳之子孫者今盡是我飲血<lb/>
之宼讐也至於運徙勢去猶不覺悟者豈非富貴生不<lb/>
<pb n="KR2a0009_WYG_079-20a"/>
仁沈溺致愚疾邪存亡以之迭代政亂從此周復天道<lb/>
常然之大數也<hi>左傳曰美惡周必復天之道也</hi>又政之為理者取一切<lb/>
而已非能斟酌賢愚之分以開盛衰之數也日不如古<lb/>
彌以逺甚豈不然邪漢興以來相與同為編户齊民而<lb/>
以財力相君長者世無數焉而清潔之士徒自苦於茨<lb/>
棘之間無所益損於風俗也豪人之室連棟數百膏田<lb/>
滿野奴婢千羣徒附萬計<hi>徒衆也附親也</hi>船車賈販周於四方<lb/>
廢居積貯滿於都城<hi>史記曰轉轂百數廢居蓄邑注云有所廢有所蓄言其乘時射利也</hi>
<pb n="KR2a0009_WYG_079-20b"/>
琦賂寳貨巨室不能容<hi>琦瑋也抱朴子曰片玉可以𤦺奚必俟盈尺也</hi>馬牛羊<lb/>
豕山谷不能受妖童美妾填乎綺室倡謳妓樂列乎深<lb/>
堂賓客待見而不敢去車騎交錯而不敢進三牲之肉<lb/>
臭而不可食清醇之酎敗而不可飲睇盼則人從其目<lb/>
之所視喜怒則人隨其心之所慮此皆公侯之廣樂君<lb/>
長之厚實也茍運智詐者則得之焉茍能得之者人不<lb/>
以為罪焉源發而横流路開而四通矣求士之舍榮樂<lb/>
而居窮苦<hi>舍音式者反</hi>棄放逸而赴束縛夫誰肯為之者邪<lb/>
<pb n="KR2a0009_WYG_079-21a"/>
<hi>束縛謂自潔清如拘執也</hi>夫亂世長而化世短亂世則小人貴寵君<lb/>
子困賤當君子困賤之時跼高天踳厚地猶恐有鎮壓<lb/>
之禍也<hi>詩小雅曰謂天盖高不敢不跼謂地盖厚不敢不蹐毛萇注云跼曲也蹐累足也</hi>逮至<lb/>
清世則復入於矯枉過正之檢老者耄矣不能及寛饒<lb/>
之俗少者方壯將復困於衰亂之時是使姦人擅無窮<lb/>
之福利而善士挂不赦之罪辜茍目能辯色耳能辯聲<lb/>
口能辯味體能辯寒温者將皆以脩絜為諱惡設智巧<lb/>
以避之焉况肯有安而樂之者邪斯下世人主一切之<lb/>
<pb n="KR2a0009_WYG_079-21b"/>
愆也昔春秋之時周氏之亂世也逮乎戰國則又甚矣<lb/>
秦政乘并兼之埶放虎狼之心<hi>政始皇名</hi>屠裂天下吞食生<lb/>
人暴虐不已以招楚漢用兵之苦甚於戰國之時也漢<lb/>
二百年而遭王莽之亂<hi>漢至王莽簒位二百一十四年云二百者舉全數</hi>計其<lb/>
殘夷滅亡之數又復倍乎秦項矣以及今日名都空而<lb/>
不居百里絶而無民者不可勝數<hi>孝平帝時凡郡國一百三縣邑一千三百</hi>
<hi>一十四道三十四侯國二百四十一地東西九千三百二里南北一萬三百六十八里人户一千二百二十三</hi>
<hi>萬三千六十二口五千九百五十九萬四千九百七十八此漢家極盛之時遭王莽喪亂暨光武中興海内人</hi>
<pb n="KR2a0009_WYG_079-22a"/>
<hi>户凖之於前十裁二三邊方蕭條略無孑遺孝靈遭黄巾之宼獻帝嬰董卓之禍英雄棊峙白骨膏野兵亂相</hi>
<hi>尋三十餘年三方既寧萬不存一也</hi>此則又甚於亡新之時也悲夫不及<lb/>
五百年大難三起<hi>秦三王二帝通在位四十九年前漢二百三十年後漢百九十五年凡四</hi>
<hi>百七十四年故云不及五百年也三起謂秦末及王莽并獻帝時也</hi>中間之亂尚不數焉<lb/>
變而彌猜下而加酷<hi>下猶後也</hi>推此以往可及於盡矣嗟乎<lb/>
不知來世聖人救此之道將何用也又不知天若窮此<lb/>
之數欲何至邪<lb/>
損益篇曰作有利於時制有便於物者可為也事有乖<lb/>
<pb n="KR2a0009_WYG_079-22b"/>
於數法有翫於時者可改也故行於古有其迹用於今<lb/>
無其功者不可不變變而不如前易而多所敗者亦不<lb/>
可不復也漢之初興分王子弟委之以士民之命假之<lb/>
以生殺之權於是驕逸自恣志意無厭魚肉百姓以盈<lb/>
其欲報蒸骨血以快其情上有簒叛不軌之姦下有暴<lb/>
亂殘賊之害雖籍親屬之恩盖源流形勢使之然也降<lb/>
爵削土稍稍割奪卒至於坐食奉禄而已然其洿穢之<lb/>
行滛昏之罪猶尚多焉故淺其根本輕其恩義猶尚假<lb/>
<pb n="KR2a0009_WYG_079-23a"/>
一日之尊收士民之用况專之於國擅之於嗣豈可鞭<lb/>
笞叱咤而使唯我所為者乎時政彫敝風俗移易純樸<lb/>
已去智慧已來<hi>老子曰智慧出有大偽也</hi>出於禮制之防放於嗜欲<lb/>
之域久矣固不可授之以柄假之以資者也是故收其<lb/>
奕世之權校其從横之勢善者早登否者早去<hi>去音袪莒反</hi>
故下土無壅滯之士國朝無專貴之人此變之善可遂<lb/>
行者也井田之變豪人貨殖館舍布於州郡田畝連於<lb/>
方國身無半通青綸之命而竊三辰龍章之服<hi>十三州志曰有</hi>
<pb n="KR2a0009_WYG_079-23b"/>
<hi>秩嗇夫得假半章印續漢輿服志曰百石青紺綸一采宛轉繆織長文二尺説文綸青絲綬也鄭𤣥注禮記曰</hi>
<hi>綸今有秩嗇夫所佩也三辰日月星也龍章謂山龍之章皆畫於衣也</hi>不為編户一伍之<lb/>
長而有千室名邑之役<hi>周禮小司徒職五人為伍前書曰五家為伍伍有長論語孔子</hi>
<hi>曰千室之邑百乘之家言豪强之家身無品秩而强富比於公侯也</hi>榮樂過於封君勢力<lb/>
侔於守令財賂自營犯法不坐刺客死士為之投命至<lb/>
使弱力少智之子被穿幃敗寄死不斂寃枉窮困不敢<lb/>
自理雖亦由網禁踈闊盖分田無限使之然也今欲張<lb/>
太平之紀綱立至化之基趾齊民財之豐寡正風俗之<lb/>
<pb n="KR2a0009_WYG_079-24a"/>
奢儉非井田實莫由也此變有所敗而宜復者也肉刑<lb/>
之廢輕重無品下死則得髠鉗下髠鉗則得鞭笞<hi>下猶減也</hi>
死者不可復生而髠者無傷於人髠笞不足以懲中罪<lb/>
安得不至於死哉<hi>言髠笞太輕不足畏懼而姦人冒罪以䧟於死明復古肉刑則人不䧟於</hi>
<hi>死也</hi>夫雞狗之攘竊男女之滛奔酒醴之賂遺謬誤之傷<lb/>
害皆非值於死者也殺之則甚重髠之則甚輕不制中<lb/>
刑以稱其罪則法令安得不參差殺生安得不過謬乎<lb/>
今患刑輕之不足以懲惡則假臧貨以成罪託疾病以<lb/>
<pb n="KR2a0009_WYG_079-24b"/>
諱殺<hi>假増臧貨以益其罪託稱疾病令死於獄也</hi>科條無所凖名實不相應<lb/>
恐非帝王之通法聖人之良制也或曰過刑惡人可也<lb/>
過刑善人豈可復哉曰若前政以來未曾枉害善人者<lb/>
則有罪不死也<hi>言善人有罪亦當殺之也</hi>是為忍於殺人也<hi>○劉攽曰案文</hi>
<hi>多一也字</hi>而不忍於刑人也今令五刑有品輕重有數科條<lb/>
有序名實有正非殺人逆亂鳥獸之行甚重者皆勿殺<lb/>
<hi>鳥獸之行謂蒸報也</hi>嗣周氏之祕典續吕侯之祥刑此又宜復之<lb/>
善者也<hi>周禮大司冦職掌邦之三典以佐王刑邦國詰四方一曰刑新國用輕典二曰刑平國用中典</hi>
<pb n="KR2a0009_WYG_079-25a"/>
<hi>三曰刑亂國用重典祥善也尚書曰教爾祥刑</hi>易曰陽一君二臣君子之道也<lb/>
隂二君一臣小人之道也<hi>繫辭之文也陽卦一陽而二隂隂卦一隂而二陽陽為君</hi>
<hi>隂為臣</hi>然則寡者為人上者也衆者為人下者也一伍之<lb/>
長才足以長一伍者也一國之君才足以君一國者也<lb/>
天下之王才足以王天下者也愚役於智猶枝之附幹<lb/>
此理天下之常法也制國以分人立政以分事人逺則<lb/>
難綏事總則難了今逺州之縣或相去數百千里雖多<lb/>
山陵洿澤猶有可居人種榖者焉當更制其境界使逺<lb/>
<pb n="KR2a0009_WYG_079-25b"/>
者不過二百里明版籍以相數閲審什伍以相連持<hi>周禮</hi>
<hi>曰凡在版者注云版名籍也以版為之也</hi>限夫田以斷并兼定五刑以救死<lb/>
亡<hi>司馬法曰歩百為畝畝百為夫夫三為屋屋三為井并兼謂豪富之家以財勢并取貧人之田而兼有之</hi>
益君長以興政理急農桑以豐委積去末作以一本業<lb/>
敦教學以移情性表徳行以厲風俗覈才蓺以叙官宜<lb/>
簡精悍以習師田<hi>周禮曰凡師田斬牲以左右徇陳注云示犯誓必殺也</hi>脩武器<lb/>
以存守戰嚴禁令以防僣差信賞罰以騐懲勸紏游戱<lb/>
以杜姦邪察苛刻以絶煩暴審此十六者以為政務操<lb/>
<pb n="KR2a0009_WYG_079-26a"/>
之有常課之有限安寧勿懈墯有事不廹遽聖人復起<lb/>
不能易也向者天下户過千萬除其老弱但户一丁壯<lb/>
則千萬人也遺漏既多又蠻夷戎狄居漢地者尚不在<lb/>
焉丁壯十人之中必有堪為其什伍之長推什長已上<lb/>
則百萬人也又十取之則佐史之才已上十萬人也又<lb/>
十取之則可使在政理之位者萬人也以筋力用者謂<lb/>
之人人求丁壯以才智用者謂之士士貴耆老充此制<lb/>
以用天下之人猶將有儲何嫌乎不足也故物有不求<lb/>
<pb n="KR2a0009_WYG_079-26b"/>
未有無物之嵗也士有不用未有少士之世也夫如此<lb/>
而後可以用天性究人理興頓廢屬斷絶<hi>屬猶續也</hi>網羅遺<lb/>
漏拱押天人矣<hi>拱執也押㩜也押音下甲反</hi>或曰善為政者欲除煩<lb/>
去苛并官省職為之以無為事之以無事何子之言云<lb/>
云也<hi>老子云為無為事無事也</hi>曰若是三代不足摹聖人未可師也<lb/>
<hi>摹法也三代皆由肉刑及井田之法今不用是不摹之也</hi>君子用法制而至於化小<lb/>
人用法制而至於亂均是一法制也或以之化或以之<lb/>
亂行之不同也茍使豺狼牧羊豚盗跖主征税國家昏<lb/>
<pb n="KR2a0009_WYG_079-27a"/>
亂吏人放肆則惡復論損益之間哉<hi>惡音烏</hi>夫人待君子<lb/>
然後化理國待蓄積乃無憂患君子非自農桑以求衣<lb/>
食者也蓄積非横賦歛以取優饒者也奉禄誠厚則割<lb/>
剥貿易之罪乃可絶也蓄積誠多則兵宼水旱之灾不<lb/>
足苦也故由其道而得之民不以為奢由其道而取之<lb/>
民不以為勞天灾流行開倉庫以禀貸不亦仁乎衣食<lb/>
有餘損靡麗以散施不亦義乎彼君子居位為士民之<lb/>
長固宜重肉累帛朱輪駟馬今反謂薄屋者為高藿食<lb/>
<pb n="KR2a0009_WYG_079-27b"/>
者為清既失天地之性又開虛偽之名使小智居大位<lb/>
庶績不咸熙未必不由此也得拘絜而失才能非立功<lb/>
之實也<hi>拘絜謂自拘束而絜其身者即隐逸之人也</hi>以亷舉而以貪去非士<lb/>
君子之志也<hi>去音欺吕反</hi>夫選用必取善士善士富者少而<lb/>
貧者多禄不足以供養安能不少營私門乎從而罪之<lb/>
是設機置穽以待天下之君子也<hi>穽穿地䧟獸也機弩牙也</hi>盗賊凶<lb/>
荒九州代作饑饉暴至軍旅卒發横税弱人割奪吏禄<lb/>
所恃者寡所取者猥<hi>猥猶多也</hi>萬里懸乏首尾不救徭役並<lb/>
<pb n="KR2a0009_WYG_079-28a"/>
起農桑失業兆民呼嗟於昊天貧窮轉死於溝壑矣今<lb/>
通肥饒之率計稼穯之入令畝收三斛斛取一㪷未為<lb/>
甚多一嵗之間則有數年之儲雖興非法之役恣奢侈<lb/>
之欲廣愛幸之賜猶未能盡也不循古法規為輕税及<lb/>
至一方有警一面被灾未逮三年校計騫矩坐視戰士<lb/>
之蔬食立望餓殍之滿道如之何為君行此政也<hi>孟子曰塗</hi>
<hi>有餓殍而不知發趙岐注云餓死者曰莩莩與殍通音皮表反</hi>二十税一名之曰貊况<lb/>
三十税一乎<hi>孟子載白圭曰吾欲二十而取一何如孟子曰子之道貊也趙岐注云貊夷貊之人</hi>
<pb n="KR2a0009_WYG_079-28b"/>
<hi>在荒者也貊在北方其氣寒不生五榖無中國之禮故可二十取一而足也此言欲輕税也</hi>夫薄吏<lb/>
禄以豐軍用縁於秦征諸侯續以四夷漢承其業遂不<lb/>
改更危國亂家此之由也今田無常主民無常居吏食<lb/>
日禀<hi>禀給也</hi>禄班未定<hi>○劉攽曰案文當作班禄</hi>可為法制畫一定科<lb/>
租税十一更賦如舊<hi>更賦已見光武紀也</hi>今者土廣民稀中地未<lb/>
墾<hi>上田已耕唯中地已下未也</hi>雖然猶當限以大家勿令過制其地<lb/>
有草者盡曰官田力堪農事乃聼受之若聼其自取後<lb/>
必為姦也<lb/>
<pb n="KR2a0009_WYG_079-29a"/>
法誡篇曰周禮六典冢宰貳王而理天下<hi>爾雅曰冡大也貳謂副貳</hi>
<hi>也周禮天官冡宰掌建邦之六典以佐王理邦國一曰理典以理官府二曰教典以擾萬姓三曰禮典以諧萬</hi>
<hi>姓四曰政典以均萬姓五曰刑典以紏萬姓六曰事典以生萬姓也</hi>春秋之時諸侯明徳<lb/>
者皆一卿為政爰及戰國亦皆然也秦兼天下則置丞<lb/>
相而貳之以御史大夫自高帝逮于孝成因而不改多<lb/>
終其身漢之隆盛是惟在焉夫任一人則政專任數人<lb/>
則相倚政專則和諧相倚則違戾和諧則太平之所興<lb/>
也違戾則荒亂之所起也光武皇帝愠數世之失權忿<lb/>
<pb n="KR2a0009_WYG_079-29b"/>
彊臣之竊命<hi>愠猶恨也數代謂元成哀平彊臣謂王莽</hi>矯枉過直政不任下<lb/>
雖置三公事歸臺閣<hi>臺閣謂尚書也</hi>自此以來三公之職備員<lb/>
而已然政有不理猶加譴責而權移外戚之家寵被近<lb/>
習之豎親其黨類用其私人内充京師外布列郡顛倒<lb/>
賢愚貿易選舉疲駑守境貪殘牧民撓擾百姓忿怒四<lb/>
夷<hi>撓音火高反</hi>招致乖叛亂離斯瘼<hi>瘼病也</hi>怨氣並作隂陽失<lb/>
和三光虧缺怪異數至蟲螟食稼水旱為灾此皆戚宦<lb/>
之臣所致然也反以策讓三公至於死免乃足為呌呼<lb/>
<pb n="KR2a0009_WYG_079-30a"/>
蒼天號咷泣血者也又中世之選三公也務於清慤謹<lb/>
慎循常習故者是婦女之檢柙鄉曲之常人耳惡足以<lb/>
居斯位邪<hi>檢柙猶規矩也</hi>埶既如彼選又如此而欲望三公勲<lb/>
立於國家績加於生民不亦逺乎昔文帝之於鄧通可<lb/>
謂至愛而猶展申屠嘉之志<hi>展猶申也文帝時太中大夫鄧通居上傍有怠慢禮</hi>
<hi>丞相申屠嘉奏事見之罷朝召通責之曰通小臣戯殿上大不敬當斬通頓首首盡出血文帝使人召通謝丞</hi>
<hi>相曰此吾弄臣君其釋之</hi>夫見任如此則何患於左右小臣哉至如<lb/>
近世外戚宦豎請託不行意氣不滿立能䧟人於不測<lb/>
<pb n="KR2a0009_WYG_079-30b"/>
之禍惡可得彈正者哉曩者任之重而責之輕今者任<lb/>
之輕而責之重昔賈誼感絳侯之困辱因陳大臣亷耻<lb/>
之分開引自裁之端<hi>文帝時賈誼上書曰大臣有罪不執縛係引而行也其有大罪者聞</hi>
<hi>命則北靣再拜跪而自裁上不使人捽抑而刑之也是時丞相絳侯周勃免就國人有告勃謀反繫長安獄卒</hi>
<hi>無事復爵邑故誼以此譏上上深納其言是後大臣有罪皆自殺不受刑也</hi>自此以來遂以<lb/>
成俗繼世之主生而見之習其所常曾莫之悟嗚呼可<lb/>
悲夫左手據天下之圖右手刎其喉愚者猶知難之况<lb/>
明哲君子哉<hi>言不以重利害其生事見莊子</hi>光武奪三公之重至今而<lb/>
<pb n="KR2a0009_WYG_079-31a"/>
加甚不假后黨以權數世而不行盖親疏之勢異也<hi>言光</hi>
<hi>武奪三公重任今奪更甚光武不假后黨威權數代遂不遵行此為三公疏后族親故也</hi>母后之黨<lb/>
左右之人有此至親之勢故其貴任萬世常然之敗無<lb/>
世而無之莫之斯鑒亦可痛矣未若置丞相自總之若<lb/>
委三公則宜分任責成夫使為政者不當與之婚姻婚<lb/>
姻者不當使之為政也如此在位病人<hi>病人謂萬姓困敝也</hi>舉用<lb/>
失賢百姓不安争訟不息天地多變人物多妖然後可<lb/>
以分此罪矣或曰政在一人權甚重也曰人實難得何<lb/>
<pb n="KR2a0009_WYG_079-31b"/>
重之嫌昔者霍禹竇憲鄧隲梁冀之徒藉外戚之權管<lb/>
國家之柄及其伏誅以一言之詔詰朝而决何重之畏<lb/>
乎今夫國家漏神明於媟近輸權重於婦黨筭十世而<lb/>
為之者八九焉不此之罪而彼之疑何其詭邪<hi>此謂后黨彼謂</hi>
<hi>三公也詭猶違也</hi>
論曰百家之言政者尚矣<hi>尚猶逺也</hi>大畧歸乎寧固根柢革<lb/>
易時敝也夫遭運無常意見偏雜故是非之論紛然相<lb/>
乖嘗試妄論之<hi>謙不敢正言也</hi>以為世非胥庭人乖鷇飲化迹<lb/>
<pb n="KR2a0009_WYG_079-32a"/>
萬肇情故萌生<hi>赫胥氏大庭氏並古之帝號莊子曰夫聖人鶉居而鷇飲言鶉鳥無常居鷇飲</hi>
<hi>不假物並淳朴時也肇始也</hi>雖周物之智不能研其推變山川之奥<lb/>
未足况其紆險<hi>易繫辭曰知周乎萬物而道濟天下推遷也莊子曰凡人心險於山川難於知</hi>
<hi>天也</hi>則應俗適事難以常條如使用審其道則殊塗同會<lb/>
才爽其分則一豪以乖<hi>用得其人審其道也授非其才爽其分也易繫辭曰天下同歸</hi>
<hi>而殊塗一致而百慮易緯曰差以毫釐失之千里</hi>何以言之若夫𤣥聖御世則<lb/>
天同極施舍之道宜無殊典<hi>莊子曰𤣥聖素王道也極猶致也言法天之道同其</hi>
<hi>致也施舍猶興廢也</hi>而損益異運文朴遞行<hi>論語孔子曰殷因於夏禮所損益可知也</hi>
<pb n="KR2a0009_WYG_079-32b"/>
<hi>朴質也禮記曰文質再而復也</hi>用明居晦囘泬於曩時興戈陳爼參差<lb/>
於上世<hi>囘泬猶携互不齊一也泬音穴</hi>及至戴黄屋服絺衣豐薄不齊<lb/>
而致化則一<hi>前書音義曰天子車以黄繒為盖裹故曰黄屋韓子曰堯之王天下也冬日鹿裘夏</hi>
<hi>日葛衣絺葛也</hi>亦有宥公族黥國儲寛慘巨隔而防非必同此<lb/>
其分波而共源百慮而一致者也<hi>禮記曰公族有死罪獄成有司讞于公曰</hi>
<hi>某之罪在大辟公曰宥之有司又曰在大辟公又曰宥之史記曰秦孝公太子犯法衛鞅曰太子君嗣也不可</hi>
<hi>施刑刑其傅公子䖍黥其師公孫賈也</hi>若乃偏情矯用則枉直必過<hi>孟子曰矯</hi>
<hi>枉過直矯正也枉曲也言正曲者過于直以喻為政者懲奢則太儉患寛則傷猛不能折𠂻也</hi>故葛屨<lb/>
<pb n="KR2a0009_WYG_079-33a"/>
履霜敝由崇儉<hi>詩魏風序曰葛屨刺褊也其君儉嗇褊急而無徳以將之詩曰紏紏葛屨可以</hi>
<hi>履霜鄭𤣥注云葛屨賤皮屨貴魏俗至冬猶葛屨可用履霜利其賤也</hi>楚楚衣服戒在窮<lb/>
賖<hi>詩曹風序曰蜉蝣刺奢也詩曰蜉蝣之羽衣裳楚楚毛萇注曰蜉蝣渠略也朝生夕死猶有羽翼以自飾</hi>
<hi>楚楚鮮貌也喻曹朝羣臣皆小人也徒飾其衣裳不知其死亡之無日賖奢同</hi>疎禁厚下以尾<lb/>
大陵弱<hi>疎禁謂防制太寛厚下謂封建太廣言周室微弱而諸侯强盛如尾大然左傳楚申無宇曰末</hi>
<hi>大必折尾大不掉也</hi>斂威峻罰以苛薄分崩<hi>斂聚也言秦酷法以至分崩也</hi>斯曹<lb/>
魏之刺所以明乎國風周秦末軌所以彰於微滅故用<lb/>
舍之端興敗資焉是以繁簡唯時寛猛相濟刑書鐫鼎<lb/>
<pb n="KR2a0009_WYG_079-33b"/>
事有可詳三章在令取貴能約<hi>左傳曰鄭人鑄刑書杜預注云鑄刑書于鼎以</hi>
<hi>為國之常法也高祖初入關除秦苛法約法三章言其詳約也</hi>太叔致猛政之襃國子<lb/>
流遺愛之涕<hi>左傳曰鄭子産有疾謂子太叔曰我死子必為政唯有徳者能以寛服人其次莫如</hi>
<hi>猛又曰子産卒仲尼聞之出涕曰古之遺愛也國子即子產也鄭穆公子國之子因以為姓也</hi>宣孟改<lb/>
冬日之和平陽循畫一之法斯實弛張之𢎞致可以徴<lb/>
其統乎<hi>宣孟晉大夫趙盾也左傳賈季對酆舒曰趙衰冬日之日也趙盾夏日之日也注云冬日可愛</hi>
<hi>夏日可畏前書平陽侯曹參為相國百姓歌之曰蕭何為法講若畫一曹參代之守而勿失載其清静民以寧</hi>
<hi>一</hi>數子之言當世失得皆究矣然多謬通方之訓好申<lb/>
<pb n="KR2a0009_WYG_079-34a"/>
一隅之説<hi>一隅謂一方偏見也</hi>貴清静者以席上為腐議束名實<lb/>
者以柱下為誕辭<hi>清静謂道家也席上謂儒也腐朽也禮記儒行曰儒有席上之珍高祖折</hi>
<hi>隨何曰安用腐儒哉名實名家也柱下老子也誕虛也言志各不同也</hi>或推前王之風可<lb/>
行於當年有引救敝之規宜流於長世稽之篤論將為<lb/>
敝矣如以舟無推陸之分瑟非常調之音<hi>古法不施於今猶舟不可</hi>
<hi>行之于陸也今法有合于時如瑟可移柱而調也莊子曰是推舟于陸勞而無功也前書董仲舒曰琴瑟不調</hi>
<hi>甚者必解而更張之乃可鼓也為政不行甚者必變而更化之乃可理也</hi>不限局以疑逺不<lb/>
拘𤣥以妨素則化樞各管其極理略可得而言與<hi>音余</hi>
<pb n="KR2a0009_WYG_079-34b"/>
贊曰管視好偏羣言難一救朴雖文矯遲必疾舉端自<lb/>
理滯隅則失詳觀時蠧成昭政術<hi>滯隅謂偏執一隅也淮南子曰非循一跡</hi>
<hi>之路守一隅之指而不與俗推移也</hi>
　<lb/>
　<lb/>
　<lb/>
　<lb/>
　後漢書卷七十九<lb/>
<pb n="KR2a0009_WYG_079-35a"/>
　後漢書卷七十九考證<lb/>
仲長統傳抗志山西游心海左○西字監本作栖<hi>臣會</hi>
　<hi>汾</hi>按山西與海左對今從宋本<lb/>
甚於戰國之時也○之時也三字監本誤作則又甚從<lb/>
　宋本改<lb/>
　<lb/>
　<lb/>
　<lb/>
<pb n="KR2a0009_WYG_079-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書巻七十九考證<lb/>
</p>
<p>
</p>
  </div>
</body>
</text>
</TEI>
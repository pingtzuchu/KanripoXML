<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十五</head> <lb/>
    <p>
<pb n="KR2a0009_WYG_115-1a"/>
欽定四庫全書<lb/>
　後漢書卷一百十五<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　東夷傳第七十五<lb/>
　　東夷<lb/>
王制云東方曰夷夷者柢也言仁而好生萬物柢地而<lb/>
出<hi>事見風俗通</hi>故天性柔順易以道御至有君子不死之國<lb/>
<pb n="KR2a0009_WYG_115-1b"/>
焉<hi>山海經曰君子國衣冠帶劒食獸使二文虎在旁外國圖曰去琅邪三萬里山海經又曰不死人在交脛</hi>
<hi>東其為人黒色壽不死並在東方也</hi>夷有九種<hi>竹書紀年曰后芬即位三年九夷來御也</hi>曰畎<lb/>
夷于夷方夷黄夷白夷赤夷𤣥夷風夷陽夷<hi>竹書紀年曰后泄二</hi>
<hi>十一年命畎夷白夷赤夷𤣥夷風夷陽夷后相即位二年征黄夷七年于夷來賓後少康即位方夷來賓也</hi>
故孔子欲居九夷也昔堯命羲仲宅嵎夷曰𤾉谷蓋日<lb/>
之所出也<hi>孔安國尚書注曰東方之地曰嵎夷暘谷日之所出也</hi>夏后氏太康失<lb/>
德夷人始畔<hi>太康啟之子也盤于游田十旬不反不恤人事為羿所逐也</hi>自少康已<lb/>
後世服王化遂賓於王門獻其樂舞<hi>少康帝仲康之孫帝相子也竹書紀</hi>
<pb n="KR2a0009_WYG_115-2a"/>
<hi>年曰后發即位元年諸夷賓于王門諸夷入舞</hi>桀為暴虐諸夷内侵殷湯革命<lb/>
伐而定之至于仲丁藍夷作宼<hi>仲丁殷太戊之子也竹書紀年曰仲丁即位征</hi>
<hi>于藍夷也</hi>自是或服或畔三百餘年武乙衰敝東夷<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>盛遂<lb/>
分遷淮岱漸居中土<hi>武乙帝庚丁之子無道為革囊盛血仰而射之命曰射天也</hi>及<lb/>
武王滅紂肅愼來獻石砮楛矢管蔡畔周乃招誘夷狄<lb/>
周公征之遂定東夷<hi>尚書武王崩三監及淮夷畔周公征之作大誥又曰成王既伐管叔</hi>
<hi>蔡叔滅淮夷</hi>康王之時肅愼復至後徐夷僭號乃率九夷以<lb/>
伐宗周西至河上穆王畏其方熾乃分東方諸侯命徐<lb/>
<pb n="KR2a0009_WYG_115-2b"/>
偃王主之<hi>博物志曰徐君宫人娠而生卵以為不祥棄於水濱孤獨母有犬名鵠倉持所棄卵銜以</hi>
<hi>歸母母覆煖之遂成小兒生而偃故以為名宫人聞之乃更録取長襲為徐君尸子曰偃王有筋而無骨故曰</hi>
<hi>偃也</hi>偃王處潢池東地方五百里<hi>水經注曰潢水一名汪水與泡水合至沛入泗</hi>
<hi>自山陽以東海陵以北其地當之也</hi>行仁義陸地而朝者三十有六國穆<lb/>
王後得驥騄之乘<hi>史記曰造父以善御幸於周繆王得赤驥盜驪驊騮騄耳之駟西廵狩樂</hi>
<hi>而忘歸</hi>乃使造父御以告楚令伐徐一日而至<hi>造父解見蔡邕傳</hi>
於是楚文王大舉兵而滅之偃王仁而無權不忍鬬其<lb/>
人故致於敗乃北走彭城武原縣東山下百姓隨之者<lb/>
<pb n="KR2a0009_WYG_115-3a"/>
以萬數因名其山為徐山<hi>武原縣故城在今泗州下邳縣北徐山在其東博物志曰</hi>
<hi>徐王妖異不常武原縣東十里見有徐山石室祠處偃王溝通陳蔡之間得朱弓朱矢以已得天瑞自稱偃王</hi>
<hi>穆王聞之遣使乘駟一日至楚伐之偃王仁不忍鬭為楚所敗北走此山也</hi>厲王無道淮夷<lb/>
入宼王命虢仲征之不克宣王復命召公伐而平之<hi>毛詩</hi>
<hi>序曰江漢尹吉甫羙宣王也能興衰撥亂命召公平淮夷其詩曰江漢浮浮武夫滔滔匪安匪游淮夷來求王</hi>
<hi>命召虎式辟四方徹我土疆</hi>及幽王淫亂四夷交侵至齊桓脩霸攘<lb/>
而郤焉及楚靈會申亦來豫盟<hi>左傳楚靈王蔡侯陳侯鄭伯許男淮夷㑹于申</hi>
後越遷琅邪與共征戰遂陵暴諸夏侵滅小邦秦并六<lb/>
<pb n="KR2a0009_WYG_115-3b"/>
國其淮泗夷皆散為民戸陳渉起兵天下崩潰燕人衞<lb/>
滿避地朝鮮<hi>前書曰朝鮮王滿燕人自始全燕時嘗略屬眞番朝鮮為置吏築障漢興屬燕王盧</hi>
<hi>綰反入匈奴滿亡命東走度浿水居秦故空地稍役屬朝鮮蠻夷及故燕齊亡在者王之都王險也</hi>因王<lb/>
其國百有餘歲武帝滅之於是東夷始通上京王莽簒<lb/>
位貊人宼邊<hi>前書莽發高句麗兵當伐胡不欲行郡縣彊廹之皆亡出塞因犯為宼州郡歸咎於</hi>
<hi>高句麗侯騶嚴尤奏言貉人犯法不從騶起宜慰安之</hi>建武之初復來朝貢時遼<lb/>
東太守祭肜威讋北方聲行海表於是濊貊倭韓萬里<lb/>
朝獻故章和已後使聘流通逮永初多難始入寇鈔桓<lb/>
<pb n="KR2a0009_WYG_115-4a"/>
靈失政漸滋蔓焉自中興之後四夷來賓雖時有乖畔<lb/>
而使驛不絶<hi>○劉攽曰使驛不絶按郵驛中國可有之不可通於四夷自前書皆言使譯使即使</hi>
<hi>者譯則譯人故合作使譯此書内有自作使驛處明是後人不曉妄改之</hi>故國俗風土可得<lb/>
略記東夷率皆土著憙飲酒歌舞或冠弁衣錦器用爼<lb/>
豆所謂中國失禮求之四夷者也<hi>左傳曰仲尼學官名於郯子既而告人曰</hi>
<hi>吾聞之天子失官學在四夷其信也</hi>凡蠻夷戎狄總名四夷者猶公侯伯<lb/>
子男皆號諸侯云<lb/>
夫餘國在𤣥菟北千里南與高句驪東與挹婁西與鮮<lb/>
<pb n="KR2a0009_WYG_115-4b"/>
卑接北有弱水地方二千里本濊地也初北夷索離國<lb/>
王出行<hi>索或作槖音度洛反</hi>其侍兒於後<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>身<hi>
                        <graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>音人鴆反</hi>王還欲殺<lb/>
之侍兒曰前見天上有氣大如雞子來降我因以有身<lb/>
王囚之後遂生男王令置於豕牢<hi>牢圈也</hi>豕以口氣嘘之<lb/>
不死復徙於馬蘭<hi>蘭即欄也</hi>馬亦如之王以為神乃聽母收<lb/>
養名曰東明東明長而善射王忌其猛復欲殺之東明<lb/>
奔走南至掩㴲水<hi>今髙麗中有蓋斯水疑此水是也</hi>以弓擊水魚鼈皆<lb/>
聚浮水上東明乘之得度因至夫餘而王之焉於東夷<lb/>
<pb n="KR2a0009_WYG_115-5a"/>
之域最為平敞土宜五穀出名馬赤玉貂豽<hi>豽似豹無前足音奴</hi>
<hi>八反</hi>大珠如酸棗以員栅為城有宫室倉庫牢獄其人麤<lb/>
大彊勇而謹厚不為宼鈔以弓矢刀矛為兵以六畜名<lb/>
官有馬加牛加狗加其邑落皆主屬諸加食飲用爼豆<lb/>
會同拜爵洗爵揖讓升降以臘月祭天大會連日飲食<lb/>
歌舞名曰迎鼓是時斷刑獄解囚徒有軍事亦祭天殺<lb/>
牛以蹏占其吉凶<hi>魏志曰牛蹏解者為凶合者為吉</hi>行人無晝夜好歌<lb/>
吟音聲不絶其俗用刑嚴急被誅者皆没其家人為奴<lb/>
<pb n="KR2a0009_WYG_115-5b"/>
婢盗一責十二男女淫皆殺之尤治惡妒婦旣殺復尸<lb/>
於山上兄死妻嫂死則有椁無棺殺人殉葬多者以百<lb/>
數其王葬用玉匣漢朝常豫以玉匣付𤣥菟郡王死則<lb/>
迎取以葬焉建武中東夷諸國皆來獻見二十五年夫<lb/>
餘王遣使奉貢光武厚答報之於是使命歲通至安帝<lb/>
永初五年夫餘王始將步騎七八千人宼鈔樂浪殺傷<lb/>
吏民後復歸附永寧元年乃遣嗣子尉仇台詣闕貢獻<lb/>
天子賜尉仇台印綬金綵順帝永和元年其王來朝京<lb/>
<pb n="KR2a0009_WYG_115-6a"/>
師帝作黄門鼓吹角抵戲以遣之桓帝延熹四年遣使<lb/>
朝賀貢獻永康元年王夫台將二萬餘人宼𤣥菟𤣥菟<lb/>
太守公孫域擊破之斬首千餘級至靈帝熹平三年復<lb/>
奉章貢獻夫餘本屬𤣥菟獻帝時其王求屬遼東云<lb/>
挹婁古肅愼之國也在夫餘東北千餘里東濱大海南<lb/>
與北沃沮接不知其北所極土地多山險人形似夫餘<lb/>
而言語各異有五穀麻布出赤玉好貂無君長其邑落<lb/>
各有大人處於山林之間土氣極寒常為穴居以深為<lb/>
<pb n="KR2a0009_WYG_115-6b"/>
貴大家至接九梯好養豕食其肉衣其皮冬以豕膏塗<lb/>
身厚數分以禦風寒夏則裸袒以尺布蔽其前後其人<lb/>
臭穢不潔作厠於中圜之而居自漢興已後臣屬夫餘<lb/>
種衆雖少而多勇力處山險又善射發能入人目弓長<lb/>
四尺力如弩矢用楛長一尺八寸青石為鏃鏃皆施毒<lb/>
中人即死便乘船好宼盜鄰國畏患而卒不能服東夷<lb/>
夫餘飲食類此皆用爼豆<hi>○劉攽曰東夷夫餘飲食類此皆用爼豆案文多一此字</hi>
唯挹婁獨無法俗最無綱紀者也<lb/>
<pb n="KR2a0009_WYG_115-7a"/>
高句驪在遼東之東千里南與朝鮮濊貊東與沃沮北<lb/>
與夫餘接地方二千里多大山深谷人隨而為居少田<lb/>
業力作不足以自資故其俗節於飲食而好脩宫室東<lb/>
夷相傳以為夫餘别種故言語法則多同而跪拜曵一<lb/>
脚行歩皆走凡有五族有消奴部絶奴部順奴部灌奴<lb/>
部桂婁部<hi>按今高驪五部一曰内部一名黄部即桂婁部也二曰北部一名後部即絶奴部也三曰</hi>
<hi>東部一名左部即順奴部也四曰南部一名前部即灌奴部也五曰西部一名右部即消奴部也</hi>本消<lb/>
奴部為王稍微弱後桂婁部代之其置官有相加對盧<lb/>
<pb n="KR2a0009_WYG_115-7b"/>
沛者古鄒大加<hi>古鄒大加高驪掌賓客之官如鴻臚也</hi>主簿優台使者帛<lb/>
衣先人武帝滅朝鮮以高句驪為縣<hi>前書元封中定朝鮮為眞番臨屯樂</hi>
<hi>浪𤣥菟四部</hi>使屬𤣥菟賜鼓吹伎人其俗淫皆潔浄自熹暮<lb/>
夜輒男女羣聚為倡樂好祠鬼神社稷零星<hi>前書音義龍星左角</hi>
<hi>曰天田則農祥也辰日祀以牛號曰零星風俗通曰辰之神為靈星故以辰日祀於東南也</hi>以十月<lb/>
祭天大會名曰東盟其國東有大穴號禭神亦以十月<lb/>
迎而祭之其公會衣服皆錦繡金銀以自飾大加主簿<lb/>
皆著幘如冠幘而無後其小加著折風形如弁無牢獄<lb/>
<pb n="KR2a0009_WYG_115-8a"/>
有罪諸加評議便殺之没入妻子為奴婢其婚姻皆就<lb/>
婦家生子長大然後將還便稍營送終之具金銀財幣<lb/>
盡於厚葬積石為封亦種松柏其人性凶急有氣力習<lb/>
戰鬬好宼鈔沃沮東濊皆屬焉<lb/>
句驪一名貊耳有别種依小水為居因名曰小水貊出<lb/>
好弓所謂貊弓是也<hi>魏氏春秋曰遼東郡西安平縣北有小水南流入海句驪别種因名</hi>
<hi>之小水貊</hi>王莽初發句驪兵以伐匈奴其人不欲行彊廹遣<lb/>
之皆亡出塞為寇盜遼西大尹田譚追擊戰死莽令其<lb/>
<pb n="KR2a0009_WYG_115-8b"/>
將嚴尤擊之誘句驪侯騶入塞斬之傳首長安莽大說<lb/>
更名高句驪王為下句驪侯於是貊人寇邊愈甚建武<lb/>
八年高句驪遣使朝貢光武復其王號二十三年冬句<lb/>
驪蠶支落大加戴升等萬餘口詣樂浪内屬二十五年<lb/>
春句驪寇右北平漁陽上谷太原而遼東太守祭肜以<lb/>
恩信招之皆復欵塞後句驪王宫生而開目能視國人<lb/>
懐之及長勇壯數犯邊境和帝元興元年春復入遼東<lb/>
宼略六縣太守耿夔擊破之斬其渠帥安帝永初五年<lb/>
<pb n="KR2a0009_WYG_115-9a"/>
宫遣使貢獻求屬𤣥菟元初五年復與濊貊寇𤣥菟攻<lb/>
華麗城<hi>華麗縣屬樂浪郡</hi>建光元年春幽州刺史馮煥𤣥菟太<lb/>
守姚光遼東太守蔡諷等將兵出塞擊之捕斬濊貊渠<lb/>
帥獲兵馬財物宫乃遣嗣子遂成將二千餘人逆光等<lb/>
遣使詐降光等信之遂成因據險阸以遮大軍而潛遣<lb/>
三千人攻𤣥菟遼東焚城郭殺傷二千餘人於是發廣<lb/>
陽漁陽右北平涿郡屬國三千餘騎同救之而貊人已<lb/>
去夏復與遼東鮮卑八千餘人攻遼隊<hi>縣名屬遼東郡也</hi>殺掠<lb/>
<pb n="KR2a0009_WYG_115-9b"/>
吏人蔡諷等追擊於新昌戰殁功曹耿耗兵曹掾龍端<lb/>
兵馬掾公孫酺以身扞諷俱殁於陳死者百餘人秋宮<lb/>
遂率馬韓濊貊數千騎圍𤣥菟夫餘王遣子尉仇台將<lb/>
二萬餘人與州郡幷力討破之斬首五百餘級是歲宮<lb/>
死子遂成立姚光上言欲因其喪發兵擊之議者皆以<lb/>
為可許尚書陳忠曰宮前桀黠光不能討死而擊之非<lb/>
義也宜遣弔問因責讓前罪赦不加誅取其後善安帝<lb/>
從之明年遂成還漢生口詣𤣥菟降詔曰遂成等桀逆<lb/>
<pb n="KR2a0009_WYG_115-10a"/>
無狀當斬斷葅醢以示百姓幸會赦令乞罪請降鮮卑<lb/>
濊貊連年宼鈔驅略小民動以千數而裁送數十百人<lb/>
非向化之心也自今以後不與縣官戰鬬而自以親附<lb/>
送生口者皆與贖直縑人四十匹小口半之遂成死子<lb/>
伯固立其後濊貊率服東垂少事順帝陽嘉元年置𤣥<lb/>
菟郡屯田六部質桓之間復犯遼東西安平殺帶方令<lb/>
<hi>郡國志西安平帶方縣並屬遼東郡</hi>掠得樂浪太守妻子建寧二年𤣥菟<lb/>
太守耿臨討之斬首數百級伯固降服乞屬𤣥菟云<lb/>
<pb n="KR2a0009_WYG_115-10b"/>
東沃沮在高句驪蓋馬大山之東<hi>蓋馬縣名屬𤣥菟郡其山在今平壤城西</hi>
<hi>平壤即王險城也</hi>東濱大海北與挹婁夫餘南與濊貊接其地<lb/>
東西夾<hi>夾音狹</hi>南北長可折方千里土肥羙背山向海宜<lb/>
五穀善田種有邑落長帥人性質直彊勇便持矛歩戰<lb/>
言語飲食居處衣服有似句驪其葬作大木椁長十餘<lb/>
丈開一頭為戸新死者先假埋之令皮肉盡乃取骨置<lb/>
椁中家人皆共一椁刻木如主隨死者為數焉武帝滅<lb/>
朝鮮以沃沮地為𤣥菟郡後為夷貊所侵徙郡於髙句<lb/>
<pb n="KR2a0009_WYG_115-11a"/>
驪西北更以沃沮為縣屬樂浪東部都尉至光武罷都<lb/>
尉官後皆以封其渠帥為沃沮侯其土迫小介於大國<lb/>
之間遂臣屬句驪句驪復置其中大人遂為使者以相<lb/>
監領責其租稅貂布魚鹽海中食物發羙女為婢妾焉<lb/>
又有北沃沮一名置溝婁去南沃沮八百餘里其俗皆<lb/>
與南同界南接挹婁挹婁人喜乘船宼鈔北沃沮畏之<lb/>
每夏輒藏於巖穴至冬船道不通乃下居邑落其耆老<lb/>
言嘗於海中得一布衣其形如中人衣而兩袖長三丈<lb/>
<pb n="KR2a0009_WYG_115-11b"/>
又於岸際見一人乘破船頂中復有面與語不通不食<lb/>
而死又說海中有女國無男人或傳其國有神井闚之<lb/>
輒生子云<hi>魏志曰母丘儉遣王頎追句驪王宫窮沃沮東界問其耆老所傳云</hi>
濊北與高句驪沃沮南與辰韓接東窮大海西至樂浪<lb/>
濊及沃沮句驪本皆朝鮮之地也昔武王封箕子於朝<lb/>
鮮箕子教以禮義田蠶又制八條之教<hi>前書曰箕子教以八條者相殺</hi>
<hi>者以當時償殺相傷者以穀償相盜者男没入為其家奴女子為婢欲自贖者人五十萬音義曰八條不具見</hi>
<hi>也</hi>其人終不相盜無門戸之閉婦人貞信飲食以籩豆<lb/>
<pb n="KR2a0009_WYG_115-12a"/>
其後四十餘世至朝鮮侯準自稱王漢初大亂燕齊趙<lb/>
人往避地者數萬口而燕人衛滿擊破凖而自王朝鮮<lb/>
傳國至孫右渠元朔元年<hi>武帝年也</hi>濊君南閭等畔右渠率<lb/>
二十八萬口詣遼東内屬武帝以其地為蒼海郡數年<lb/>
乃罷至元封三年滅朝鮮分置樂浪臨屯𤣥莵真番四<lb/>
郡<hi>番音潘</hi>至昭帝始元五年罷臨屯真番以幷樂浪𤣥莵<lb/>
𤣥莵復徙居句驪自單大領已東沃沮濊貊悉屬樂浪<lb/>
後以境土廣逺復分領東七縣置樂浪東部都尉自内<lb/>
<pb n="KR2a0009_WYG_115-12b"/>
屬已後風俗稍薄法禁亦浸多至有六十餘條建武六<lb/>
年省都尉官遂棄領東地悉封其渠帥為縣侯皆嵗<lb/>
時朝賀無大君長其官有侯邑君三老耆舊自謂與句<lb/>
驪同種言語法俗大抵相類其人性愚慤少嗜欲不請<lb/>
匄男女皆衣曲領其俗重山川山川各有部界不得妄<lb/>
相干渉同姓不婚多所忌諱疾病死亡輒捐棄舊宅更<lb/>
造新居知種麻飬蠶作緜布曉候星宿豫知年嵗豐約<lb/>
常用十月祭天晝夜飲酒歌舞名之為舞天又祠虎以<lb/>
<pb n="KR2a0009_WYG_115-13a"/>
為神邑落有相侵犯者輒相罰責生口牛馬名之為責<lb/>
禍殺人者償死少宼盜能歩戰作矛長三丈或數人共<lb/>
持之樂浪檀弓出其地又多文豹有果下馬<hi>高三尺乘之可於果</hi>
<hi>樹下行</hi>海出班魚使來皆獻之<lb/>
韓有三種一曰馬韓二曰辰韓三曰弁辰馬韓在西有<lb/>
五十四國其北與樂浪南與倭接辰韓在東十有二國<lb/>
其北與濊貊接弁辰在辰韓之南亦十有二國其南亦<lb/>
與倭接凡七十八國伯濟是其一國焉大者萬餘戸小<lb/>
<pb n="KR2a0009_WYG_115-13b"/>
者數千家各在山海間地合方四千餘里東西以海為<lb/>
限皆古之辰國也馬韓最大共立其種為辰王都目支<lb/>
國盡王三韓之地其諸國王先皆是馬韓種人焉馬韓<lb/>
人知田蠶作綿布出大栗如梨有長尾雞尾長五尺邑<lb/>
落雜居亦無城郭作土室形如冢開戸在上不知跪拜<lb/>
無長㓜男女之别不貴金寳錦罽不知騎乘牛馬唯重<lb/>
瓔珠以綴衣為飾及縣頸垂耳大率皆魁頭露紒<hi>魁頭猶科</hi>
<hi>頭也謂以髪縈繞成科結也紒音計</hi>布袍草履其人壯勇少年有築室作<lb/>
<pb n="KR2a0009_WYG_115-14a"/>
力者輒以繩貫脊皮縋以大木嚾呼為健常以五月田<lb/>
竟祭鬼神晝夜酒㑹羣聚歌舞舞輒數十人相隨蹋地<lb/>
為節十月農功畢亦復如之諸國邑各以一人主祭天<lb/>
神號為天君又立蘇塗<hi>魏志曰諸國各有别邑為蘇塗諸亡逃至其中皆不還之蘇塗</hi>
<hi>之義有似浮屠</hi>建大木以縣鈴鼓事鬼神其南界近倭亦有文<lb/>
身者辰韓耆老自言秦之亡人避苦役適韓國馬韓割<lb/>
東界地與之其名國為邦弓為弧賊為宼行酒為行觴<lb/>
相呼為徒有似秦語故或名之為秦韓有城柵屋室諸<lb/>
<pb n="KR2a0009_WYG_115-14b"/>
小别邑各有渠帥大者名臣智次有儉側次有樊秪次<lb/>
有殺奚次有邑借<hi>皆其官名</hi>土地肥美宜五穀知蠶桑作縑<lb/>
布乘駕牛馬嫁娶以禮行者讓路國出鐵濊倭馬韓並<lb/>
從市之凡諸貿易皆以鐵為貨俗喜歌舞飲酒鼓瑟兒<lb/>
生欲令其頭扁皆押之以石<hi>扁音補典反</hi>弁辰與辰韓雜居<lb/>
城郭衣服皆同言語風俗有異其人形皆長大美髮衣<lb/>
服潔清而刑法嚴峻其國近倭故頗有文身者初朝鮮<lb/>
王凖為衞滿所破乃將其餘衆數千人走入海攻馬韓<lb/>
<pb n="KR2a0009_WYG_115-15a"/>
破之自立為韓王凖後滅絶馬韓人復自立為辰王建<lb/>
武二十年韓人廉斯人蘇馬諟等詣樂浪貢獻<hi>廉斯邑名也諟</hi>
<hi>音是</hi>光武封蘇馬諟為漢廉斯邑君使屬樂浪郡四時朝<lb/>
謁靈帝末韓濊並盛郡縣不能制百姓苦亂多流亡入<lb/>
韓者馬韓之西海島上有州胡國其人短小髠頭衣韋<lb/>
衣有上無下好養牛豕乘船往來貨市韓中<lb/>
倭在韓東南大海中依山島為居凡百餘國自武帝滅<lb/>
朝鮮使驛<hi>○劉攽曰使驛按當作譯說已見上</hi>通於漢者三十許國國皆<lb/>
<pb n="KR2a0009_WYG_115-15b"/>
稱王世世傳統其大倭王居邪馬臺國<hi>按今名邪摩推音之訛也</hi>樂<lb/>
浪郡徼去其國萬二千里去其西北界拘邪韓國七千<lb/>
餘里其地大較在會稽東冶之東與朱崖儋耳相近故<lb/>
其法俗多同土宜禾稻麻紵蠶桑知織績為縑布出白<lb/>
珠青玉其山有丹土氣溫腝冬夏生菜茹無牛馬虎豹<lb/>
羊鵲<hi>鵲或作雞</hi>其兵有矛楯木弓竹矢或以骨為鏃男子皆<lb/>
黥面文身以其文左右大小别尊卑之差其男衣皆横<lb/>
幅結束相連女人被髪屈紒衣如單被貫頭而著之並<lb/>
<pb n="KR2a0009_WYG_115-16a"/>
丹朱坋身<hi>說文曰坋塵也音蒲頓反</hi>如中國之用粉也有城柵屋室<lb/>
父母兄弟異處唯會同男女無别飲食以手而用籩豆<lb/>
俗皆徒跣以蹲踞為恭敬人性嗜酒多壽考至百餘歲<lb/>
者甚衆國多女子大人皆有四五妻其餘或兩或三女<lb/>
人不淫不妒風俗不盗竊少爭訟犯法者没其妻子重<lb/>
者滅其門族其死停喪十餘日家人哭泣不進酒食而<lb/>
等類就歌舞為樂灼骨以卜用決吉凶行來度海令一<lb/>
人不櫛沐不食肉不近婦人名曰持衰若在塗吉利則<lb/>
<pb n="KR2a0009_WYG_115-16b"/>
雇以財物如病疾遭害以為持衰不謹便共殺之建武<lb/>
中元二年倭奴國奉貢朝賀使人自稱大夫倭國之極<lb/>
南界也光武賜以印綬安帝永初元年倭國王帥升等<lb/>
獻生口百六十人願請見桓靈間倭國大亂更相攻伐<lb/>
歷年無主有一女子名曰卑彌呼年長不嫁事鬼神道<lb/>
能以妖惑衆於是共立為王侍婢千人少有見者唯有<lb/>
男子一人給飲食傳辭語居處宮室樓觀城柵皆持兵<lb/>
守衞法俗嚴峻自女王國東度海千餘里至拘奴國雖<lb/>
<pb n="KR2a0009_WYG_115-17a"/>
皆倭種而不屬女王自女王國南四千餘里至朱儒國<lb/>
人長三四尺自朱儒東南行船一年至裸國黑齒國使<lb/>
驛所傳極於此矣會稽海外有東鯷人<hi>鯷音達奚反</hi>分為二<lb/>
十餘國又有夷洲及澶洲傳言秦始皇遣方士徐福將<lb/>
童男女數千人入海<hi>事見史記</hi>求蓬萊神仙不得徐福畏誅<lb/>
不敢還遂止此洲世世相承有數萬家人民時至會稽<lb/>
市會稽東冶縣人有入海行遭風流移至澶洲者所在<lb/>
絶遠不可往來<hi>沈瑩臨海水土志曰夷洲在臨海東南去郡二千里土地無霜雪草木不死四</hi>
<pb n="KR2a0009_WYG_115-17b"/>
<hi>面是山谿人皆髠髪穿耳女人不穿耳土地饒沃旣生五穀又多魚肉有犬尾短如麕尾狀此夷舅姑子婦卧</hi>
<hi>息共一大牀略不相避地有銅鐵唯用鹿格為矛以戰鬬摩礪青石以作弓矢取生魚肉雜貯大瓦器以鹽鹵</hi>
<hi>之歴月餘日乃啖食之以為上肴也</hi>
論曰昔箕子違衰殷之運避地朝鮮始其國俗未有聞<lb/>
也及施八條之約使人知禁遂乃邑無淫盗門不夜扄<lb/>
<hi>扄闗也</hi>回頑薄之俗就寛略之法行數百千年故東夷通<lb/>
以柔謹為風異乎三方者也茍政之所暢則道義存焉<lb/>
仲尼懷憤以為九夷可居或疑其陋子曰君子居之何<lb/>
<pb n="KR2a0009_WYG_115-18a"/>
陋之有亦徒有以焉耳其後遂通接商賈漸交上國而<lb/>
燕人衞滿擾雜其風<hi>擾亂也</hi>於是從而澆異焉老子曰法<lb/>
令滋章盜賊多有若箕子之省簡文條而用信義其得<lb/>
聖賢作法之原矣<lb/>
贊曰宅是嵎夷曰乃暘谷巢山潛海厥區九族嬴末紛<lb/>
亂燕人違難<hi>謂衛滿也</hi>雜華澆本遂通有漢<hi>衞滿入朝鮮既雜華夏之風又</hi>
<hi>澆薄其本化以至通於漢也</hi>𦕈𦕈偏譯或從或畔<hi>偏遠也</hi>
　<lb/>
<pb n="KR2a0009_WYG_115-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十五<lb/>
<pb n="KR2a0009_WYG_115-19a"/>
　後漢書卷一百十五考證<lb/>
東夷傳於是楚文王大舉兵而滅之○<hi>臣會汾</hi>按魯莊<lb/>
　公四年楚武王卒子熊貲立是為文王時周莊王四<lb/>
　年也莊王為繆王十世孫相去三百餘年安得有滅<lb/>
　偃王事此范氏沿襲異聞之誤<lb/>
句驪傳國人懷之○懷魏志作惡<lb/>
三曰弁辰○<hi>臣會汾</hi>按晉梁二書皆作弁韓當從改下<lb/>
　云弁辰在辰韓之南弁辰亦弁韓之訛<lb/>
<pb n="KR2a0009_WYG_115-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十五考證<lb/>
</p>
<p>
</p>
  </div>
</body>
</text>
</TEI>
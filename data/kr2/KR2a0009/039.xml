<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷三十九</head> <lb/>
    <p>
<pb n="KR2a0009_WYG_039-1a"/>
欽定四庫全書<lb/>
　後漢書卷三十九<lb/>
　　梁　　　　剡　　　　令劉　昭補并注<lb/>
　輿服志第二十九<lb/>
　　輿服上　<hi>玉輅耕車</hi>　<hi>乗輿/戎車</hi>　<hi>金根/獵車</hi>　<hi>安車/軿車</hi>　<hi>立車車青葢</hi>
　　　　　　<hi>緣車大駕</hi>　<hi>皂葢車小駕/法駕</hi>　<hi>夫人安車使車輕車  大</hi>
　　　　　　<hi>小使車車馬飾</hi>　　　<hi>載車/</hi>　<hi>導從車</hi>
書曰明試以功<hi>孔安國曰攷試其居國為政以差其功</hi>車服以庸<hi>孔安國曰賜以</hi>
<pb n="KR2a0009_WYG_039-1b"/>
<hi>車服以旌其徳用所任也又一通諸侯四朝各使陳進治化之言明試其言以要其功功成則錫車服以表顯</hi>
<hi>其能用</hi>言昔者聖人興天下之大利除天下之大害躬親<lb/>
其事身履其勤憂之勞之不避寒暑使天下之民物各<lb/>
得安其性命無夭昏暴陵之災是以天下之民敬而愛<lb/>
之若親父母則而養之若仰日月夫愛之者欲其長久<lb/>
不憚力役相與起作宫室上棟下宇以雍覆之欲其長<lb/>
久也敬之者欲其尊嚴不憚勞煩相與起作輿輪旌旗<lb/>
章表以尊嚴之斯愛之至敬之極也茍心愛敬雖報之<lb/>
<pb n="KR2a0009_WYG_039-2a"/>
至情由未盡或殺身以為之盡其情也弈世以祀之明<lb/>
其功也是以流光與天地比長後世聖人知恤民之憂<lb/>
思深大者必饗其樂勤仁毓物使不夭折者必受其福<lb/>
故為之制禮以節之使夫上仁繼天統物不伐其功民<lb/>
物安逸若道自然莫知所謝老子曰聖人不仁以百姓<lb/>
為芻狗此之謂也夫禮服之興也所以報功章徳尊仁<lb/>
尚賢故禮尊尊貴貴不得相踰所以為禮也非其人不<lb/>
得服其服所以順禮也順則上下有序徳薄者退徳盛<lb/>
<pb n="KR2a0009_WYG_039-2b"/>
者縟故聖人處乎天子之位服玉藻邃延日月升龍山<lb/>
車金根飾黄屋左纛所以副其徳章其功也賢仁佐聖<lb/>
封國愛民黼黻文繡降龍路車所以顯其仁光其能也<lb/>
及其季末聖人不得其位賢者隠伏是以天子微弱諸<lb/>
侯脅矣於是相貴以等相讟以貨相賂以利天下之禮<lb/>
亂矣至周夷王下堂而迎諸侯此天子失禮微弱之始<lb/>
也自是諸侯宫縣樂食祭以白牡擊玉磬朱干設錫冕<lb/>
而儛大武<hi>鄭𤣥注禮記曰此皆天子之禮也宫縣四面縣也干盾也錫傅其背如龜也武萬舞也白</hi>
<pb n="KR2a0009_WYG_039-3a"/>
<hi>牡大路殷天子之禮也白牡殷牲</hi>大夫臺門旅樹反坫繡黼丹朱中衣<lb/>
鏤簋朱紘此大夫之僭諸侯禮也<hi>鄭𤣥曰此皆諸侯之禮也旅道也屏謂之</hi>
<hi>樹所以蔽行道管氏樹塞門塞猶蔽也禮天子外屏諸侯内屏大夫以簾士以幃反坫反爵之坫也蓋在樽南</hi>
<hi>兩君相見主君既獻於此反爵焉繡黼丹朱以為中衣領緣也繡讀為綃綃繒名也詩云素衣朱綃又曰素衣</hi>
<hi>朱襮襮繡領也鏤簋謂刻而飾之也大夫刻之為龜耳諸侯飾以象天子飾以玉朱紘天子冕之紘也諸侯青</hi>
<hi>組大夫士當緇組紘纁邊</hi>詩刺彼己之子不稱其服傷其敗化易譏<lb/>
負且乗致㓂至言小人乗君子器盜思奪之矣自是禮<lb/>
制大亂兵革並作上下無法諸侯陪臣山楶藻梲降及<lb/>
<pb n="KR2a0009_WYG_039-3b"/>
戰國奢僭益熾削滅禮籍葢惡有害己之語競修竒麗<lb/>
之服飾以輿馬文罽玉纓象鑣金鞍以相夸上爭錐刀<lb/>
之利殺人若刈草然而宗祀亦旋夷滅榮利在已雖死<lb/>
不悔及秦并天下攬其輿服上選以供御其次以錫百<lb/>
官漢興文學既缺時亦草創承秦之制後稍改定參稽<lb/>
六經近於雅正孔子曰其或繼周者行夏之正乗殷之<lb/>
輅服周之冕樂則韶舞故撰輿服著之於篇以觀古今<lb/>
損益之義云上古聖人見轉蓬始知為輪輪行可載因<lb/>
<pb n="KR2a0009_WYG_039-4a"/>
物知生復為之輿輿輪相乗流運罔極任重致逺天下<lb/>
獲其利後世聖人觀於天視斗周旋魁方杓曲<hi>春秋緯曰瑶光</hi>
<hi>第一至第四為魁第五至第七為杓合為斗</hi>以攜龍角為帝車於是廼曲其<lb/>
輈乗牛駕馬登險赴難周覽八極故易震乗乾謂之大<lb/>
壯言器莫能有上之者也<hi>孝經援神契曰斗曲杓橈象成車房為龍馬華葢覆鉤天</hi>
<hi>罡入魁神不獨居故驂駕陪乗以道踟蹰宋均注曰房星既體蒼龍又象駕駟馬故兼言之也覆鉤既覆且鉤</hi>
<hi>曲似葢也天罡入魁又似御陪乗</hi>自是以來世加其飾至奚仲為夏車<lb/>
正建其斿旐尊卑上下各有等級<hi>世本云奚仲始作車古史考曰黄帝作車</hi>
<pb n="KR2a0009_WYG_039-4b"/>
<hi>引重致逺其後少昊時駕牛禹時奚仲駕馬臣昭案服牛乗馬以利天下其所起逺矣豈奚仲為始世本之誤</hi>
<hi>史考所説是也</hi>周室大備官有六職百工與居一焉<hi>周禮曰審曲面勢以</hi>
<hi>飭五材以辨民器謂之百工</hi>一器而羣工致巧者車最多是故具物<lb/>
以時六材皆良<hi>鄭𤣥曰取幹以冬取角以秋絲漆以夏筋膠未聞自此至弧旌枉矢皆出周禮</hi>
<hi>鄭𤣥曰即是周禮注</hi>輿方法地葢圓象天三十輻以象日月<hi>鄭𤣥曰輪</hi>
<hi>象日月者以其運行也日月三十日而合宿</hi>蓋弓二十八以象列星龍旂九<lb/>
斿七仞齊軫<hi>鄭𤣥曰軫謂車後横木</hi>以象大火<hi>鄭𤣥曰交龍為旂諸侯之所建也大</hi>
<hi>火蒼龍宿之心其屬有尾尾九星</hi>鳥旟七斿五仞齊較<hi>鄭𤣥曰較者車髙檻木也</hi>以<lb/>
<pb n="KR2a0009_WYG_039-5a"/>
象鶉火<hi>鄭𤣥曰鳥隼為旟州里之所建鶉火朱鳥宿之栁其屬有七星</hi>熊旗六斿五仞<lb/>
齊肩以象參伐<hi>鄭𤣥曰熊虎為旗師都之所建伐屬白虎宿與參連體而六星</hi>龜旐四<lb/>
斿四仞齊首以象營室<hi>鄭𤣥曰龜蛇為旐縣鄙之所建營室𤣥武宿與東壁連體而四</hi>
<hi>星</hi>弧旌枉矢以象弧也<hi>鄭𤣥曰覲禮曰侯氏載龍旂弧韣則旌旗之屬皆有弧也弧以</hi>
<hi>張縿之幅有衣謂之韣又為設矢象弧星有矢也妖星有枉矢者蛇行有尾因此云枉矢蓋畫之𤣥注禮含文</hi>
<hi>嘉曰蓋旗有九名日月為常交龍為旂通帛為旃雜帛為物熊虎為旗鳥隼為旟龜蛇為旐全羽為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>析羽為</hi>
<hi>旌盧植注禮記曰有鈴曰旂干寳注周禮曰枉矢象妖星非其義也枉蓋應為枉直謂枉矢於弧</hi>此諸<lb/>
侯以下之所建者也<hi>白虎通曰居車中不内顧也仰即觀天俯即察地前聞和鸞之聲旁</hi>
<pb n="KR2a0009_WYG_039-5b"/>
<hi>見四方之運此車教之道論語曰升車必正立執綏車中不内顧所以有和鸞以正威儀節行舒疾也鸞者在</hi>
<hi>衡和者在軾馬動則鸞鳴鸞鳴則和應其聲名曰和敬舒則不鳴疾則失音明得其和也故詩云和鸞雍雍萬</hi>
<hi>福攸同魯訓曰和設軾者也鸞設衡者也許慎曰詩云八鸞鎗鎗則一馬二鸞也又曰輶車鸞鑣知非衡也毛</hi>
<hi>詩傳曰在軾曰和在鑣曰鸞杜預注左傳亦云鸞在鑣和在衡傅𤣥乗輿馬賦注曰鸞在馬勒鑣于寳周禮注</hi>
<hi>曰和鸞皆以金為鈴史記曰前有錯衡所以養目也步中武象驟中韶濩所以養耳也龍旂九斿所以養信也</hi>
<hi>寢兕持虎蛟韅彌龍所以養威也故大路之馬必信至教順然後乗之所以養安也</hi>
天子五路<hi>周禮王之五路一曰玉路二曰金路三曰象路四曰革路五曰木路釋名曰天子所乗曰</hi>
<hi>路路亦軍事也謂之路言行路也</hi>以玉為飾<hi>古文尚書曰大路在賔階面綴路在阼階面孔安國</hi>
<pb n="KR2a0009_WYG_039-6a"/>
<hi>曰大路玉綴路金也服䖍曰大路總名也如今駕駟髙車矣尊卑俱乗之其采飾有差鄭𤣥曰王在焉曰路以</hi>
<hi>玉飾諸末也傅𤣥乗輿馬賦注曰玉路重較也韻集曰軛前横木曰路</hi>錫樊纓十有再就<lb/>
<hi>鄭𤣥曰錫面當盧刻金為之所謂鏤錫也樊讀如鞶帶之鞶謂今馬大帶也鄭衆曰纓謂當胷士喪禮曰馬纓</hi>
<hi>三就以削革為之三就三重三匝也鄭𤣥曰纓今馬鞅玉路之樊及纓皆以五采罽飾之十二就就成也杜預</hi>
<hi>曰纓在馬脅前如索帬乗輿馬賦注曰繁纓飾以旄尾金塗十二重</hi>建太常十有二斿九<lb/>
仞曳地<hi>鄭衆曰太常九旗之畫日月者鄭𤣥曰七尺為仞天子之旗髙六丈三尺</hi>日月升龍<lb/>
象天明也<hi>崔駰東廵頌曰登天靈之威路駕太乙之象車</hi>夷王以下周室衰弱<lb/>
諸侯大路秦并天下閲三代之禮或曰殷瑞山車金根<lb/>
<pb n="KR2a0009_WYG_039-6b"/>
之色<hi>殷人以為大路於是始皇作金根之車殷曰乗根秦改曰金根乗輿馬賦注曰金根以金為飾</hi>漢<lb/>
承秦制御為乗輿孔子所謂乗殷之輅者也<lb/>
乗輿　金根　安車　立車<hi>蔡邕曰五安五立徐廣曰立乗曰髙車坐乗曰安車</hi>
輪皆朱班重牙<hi>周禮曰牙也者以為固抱也鄭衆曰牙謂輪輮也世間或謂之輞</hi>貳轂<lb/>
兩轄<hi>蔡邕曰轂外復有一轂抱轄其外乃復設轄抱銅置其中東京賦曰重輪貳轄疏轂飛軨</hi>金薄<lb/>
繆龍為輿倚較<hi>徐廣曰繆交錯之形也較在箱上説文曰<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫蕃蕃箱也通俗文曰車箱為</hi>
<hi>較</hi>文虎伏軾<hi>魏都賦注曰軾車横覆膝人所馮止者也</hi>龍首衘軛左右吉陽<lb/>
筩鸞雀立衡<hi>徐廣曰置金鳥於衡上</hi>
                    <graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈羽葢華蚤<hi>徐廣曰翠羽葢</hi>
<pb n="KR2a0009_WYG_039-7a"/>
<hi>黄裏所謂黄屋車也金華施橑末有二十八枚即蓋弓也東京賦曰樹翠羽之髙蓋薛綜曰樹翠羽為蓋如雲</hi>
<hi>龍矣金作華形莖皆低曲</hi>建大旂十二斿畫日月升龍駕六馬<hi>東京賦云</hi>
<hi>六𤣥虬之弈弈</hi>象鑣鏤錫金鑁方釳挿翟尾<hi>獨斷曰金鑁者馬冠也髙廣各五寸</hi>
<hi>上如五華形在馬髦前方釳鐵也廣數寸在馬鑁後後有三孔挿翟尾其中薛綜曰釳中央兩頭髙如山形而</hi>
<hi>貫中翟尾結著之顔延之幼誥曰釳乗輿馬頭上防釳角所以防罔羅釳以翟尾鐵翮象之也徐廣曰金為馬</hi>
<hi>文髦</hi>朱兼樊纓赤罽易茸金就十有二左纛以氂牛尾為<lb/>
之在左騑馬軛上大如斗<hi>徐廣曰馬在中曰服在外曰騑騑亦名驂蔡邕曰在最後</hi>
<hi>左騑馬頭上</hi>是為徳車五時車安立亦皆如之各如方色馬<lb/>
<pb n="KR2a0009_WYG_039-7b"/>
亦如之白馬者朱其髦尾為朱鬛云所御駕六餘皆駕<lb/>
四後從為副車<hi>古文尚書曰予臨兆民廩乎若朽索之馭六馬逸禮王度記曰天子駕六馬諸</hi>
<hi>侯駕四大夫三士二庶人一周禮四馬為乗毛詩天子至大夫同駕四士駕二易京氏春秋公羊説皆云天子</hi>
<hi>駕六許慎以為天子駕六諸侯及卿駕四大夫駕三士駕二庶人駕一史記曰秦始皇以水數制乗六馬鄭𤣥</hi>
<hi>以為天子四馬周禮乗馬有四圉各養一馬也諸侯亦四馬顧命時諸侯皆獻乗黄朱乗亦四馬也今帝者駕</hi>
<hi>六此自漢制與古異耳蔡邕表志曰以文義不著之故俗人多失其名五時副車曰五帝車鸞旗曰雞翹耕根</hi>
<hi>曰三蓋其比非一也</hi>
耕車其飾皆如之有三蓋一曰芝車置<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>耒耜之箙上<lb/>
<pb n="KR2a0009_WYG_039-8a"/>
親耕所乗也<hi>新論桓譚謂楊雄曰君之為黄門郎居殿中數見輿輦玉蚤華芝及鳯皇三蓋之屬</hi>
<hi>皆𤣥黄五色飾以金玉翠羽珠絡錦繡茵席者也東京賦曰立戈迆戞農輿路木薛綜曰戈句孑㦸戞長矛置</hi>
<hi>車上者邪柱之迆邪也是謂戈路農輿三蓋所謂耕根車也東耕于藉乗馬無飾故稱木也賀循曰漢儀親耕</hi>
<hi>青衣幘東京賦説親耕亦云鸞路蒼龍賀循曰車必有鸞而春獨鸞路者鸞鳯類而色青故以名春路也賦又</hi>
<hi>曰介御間以剡耜薛綜曰耜耒金也廣五寸著耒耜而載之天子車參乗帝在左御在中介處右以耒置御之</hi>
<hi>右</hi>
戎車其飾皆如之蕃以矛麾金鼓羽析幢翳<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>胄甲弩<lb/>
之箙<hi>漢制度曰戎立車以征伐周官其矢箙通俗文曰箭箙謂之步义干寳亦曰今謂之步义鄭𤣥注旣</hi>
<pb n="KR2a0009_WYG_039-8b"/>
<hi>夕曰服車箱也顔延之幼誥云弩矢也</hi>
獵車其飾皆如之重網縵輪繆龍繞之一曰闟猪車親<lb/>
校獵乗之<hi>魏文帝改曰闟虎車</hi>
太皇太后皇太后法駕皆御金根<hi>重翟羽蓋者也</hi>加交路帳裳<lb/>
<hi>徐廣曰青交路青帷裳</hi>非法駕則乗紫罽軿車<hi>字林曰軿車有衣蔽無後轅者謂之</hi>
<hi>輜也釋名軿屏也四屏蔽婦人乗牛車也有邸曰輜無邸曰軿傅子曰周曰輜車即輦也</hi>雲<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫<lb/>
輈黄金塗五末<hi>徐廣曰未詳疑謂前一轅及衡端轂頭也</hi>蓋蚤左右騑駕三<lb/>
馬<lb/>
<pb n="KR2a0009_WYG_039-9a"/>
長公主赤罽軿車<lb/>
大貴人貴人公主王妃封君油畫軿車大貴人加節畫<lb/>
輈皆右騑而已皇太子皇子皆安車朱班輪青蓋金華<lb/>
蚤黒<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫轓文輈金塗五末皇子為王錫以乗之故<lb/>
曰王青蓋車<hi>徐廣曰旂旗九旒畫降龍魏武帝令問東平王有金路何意為是特賜非侍中鄭稱</hi>
<hi>對曰天子五路金以封同姓諸侯得乗金路與天子同此自得有非特賜也</hi>
皇孫綠車以從皆左右騑駕三<hi>獨斷曰綠車名曰皇孫車天子有孫乗之</hi>公<lb/>
列侯安車朱班輪倚鹿較伏熊軾皁繒蓋黒轓右騑<hi>車有</hi>
<pb n="KR2a0009_WYG_039-9b"/>
<hi>轓者謂之軒</hi>
中二千石二千石皆皁蓋朱兩轓其千石六百石朱左<lb/>
轓轓長六尺下屈廣八寸上業廣尺二寸九文十二初<lb/>
後謙一寸若月初生示不敢自滿也<hi>案本傳舊典傳車驂駕乗赤帷裳唯</hi>
<hi>郭賀為冀州勅去襜帷謝承書曰孔恂字巨卿新淦人州别駕從事車前舊有屏星如刺史車曲翳儀式是時</hi>
<hi>刺史行部發去日晏刺史怒欲去别駕車屏星恂諫曰明使君傳車自發晚而欲徹去屏星毁國舊儀此不可</hi>
<hi>行别駕可去屏星不可省即投傳去刺史追辭謝請不肯還於是遂不去屏星説文曰車當謂之屏星</hi>景<lb/>
帝中元五年始詔六百石以上施車轓得銅五末軛有<lb/>
<pb n="KR2a0009_WYG_039-10a"/>
吉陽筩中二千石以上右騑三百石以上皁布蓋千石<lb/>
以上皁繒覆蓋二百石以下白布蓋皆有四維杠衣賈<lb/>
人不得乗馬車除吏赤畫杠其餘皆青云<hi>古今注曰武帝天漢四年</hi>
<hi>令諸侯王大國朱輪特虎居前左兕右麋小國朱輪畫特熊居前寢麋居左右卿車者也</hi>
公列侯中二千石二千石夫人㑹朝若蠶各乗其夫之<lb/>
安車右騑加交路帷裳皆皁非公㑹不得乗朝車得乗<lb/>
漆布輜軿車銅五末<lb/>
乗輿大駕公卿奉引太僕御大將軍參乗屬車八十一<lb/>
<pb n="KR2a0009_WYG_039-10b"/>
乗<hi>薛綜曰屬之言相連屬也皆在後為三行</hi>備千乗萬騎西都行祠天郊甘<lb/>
泉備之官有其注名曰甘泉鹵簿<hi>蔡邕表志曰國家舊章而幽僻藏蔽莫之</hi>
<hi>得見</hi>東都唯大行乃大駕大駕太僕校駕法駕黄門令校<lb/>
駕乗輿法駕八卿不在鹵簿中河南尹執金吾雒陽令<lb/>
奉引奉車郎御侍中參乗屬車四十六乗前驅有九斿<lb/>
雲䍐<hi>徐廣曰斿車有九乗前史不記形也武王尅紂百夫荷䍐旗以先驅東京賦曰雲䍐九斿薛綜曰旌</hi>
<hi>旗名</hi>鳳凰闟㦸<hi>薛綜曰闟之言函/也取四㦸函車邊</hi>皮軒鸞旗<hi>應劭漢官鹵簿圖曰乗輿</hi>
<hi>大駕則御鳳凰車以金根為列</hi>皆大夫載<hi>胡廣曰皮軒以虎皮為軒郭璞曰皮軒革車或曰即曲禮</hi>
<pb n="KR2a0009_WYG_039-11a"/>
<hi>前有士師則載虎皮</hi>鸞旗者編羽旄列繫幢旁<hi>胡廣曰建蓋在中</hi>民或謂<lb/>
之雞翹非也<hi>胡廣曰鸞旗以銅作鸞鳥車衡上與本志不同</hi>後有金鉦黄鉞<hi>説文</hi>
<hi>曰鉞大斧也司馬法曰夏執𤣥鉞殷執白鉞周執黄鉞</hi>黄門鼓車古者諸侯貳車<lb/>
九乗秦滅九國兼其車服故大駕屬車八十一乗法駕<lb/>
半之屬車皆皁蓋赤裏木轓戈矛弩箙尚書御史所載<lb/>
最後一車懸豹尾<hi>薛綜曰侍御史載之</hi>豹尾以前比省中<hi>小學漢官篇曰</hi>
<hi>豹尾過後罷屯解圍胡廣曰施於道路豹尾之内為省中故須過後屯圍乃得解皆所以戒不虞也淮南子曰</hi>
<hi>軍政執豹皮所以制正其衆禮記前載虎皮亦此之義類</hi>行祠天郊以法駕祠地明<lb/>
<pb n="KR2a0009_WYG_039-11b"/>
堂省什三祠宗廟尤省謂之小駕每出太僕奉駕上鹵<lb/>
簿中常侍小黄門副尚書主者郎令史副侍御史蘭臺<lb/>
令史副皆執注以督整車騎謂之䕶駕春秋上陵尤省<lb/>
於小駕直事尚書一人從其餘令以下皆先行後罷<lb/>
輕車古之戰車也洞朱輪輿不巾不蓋建矛㦸幢麾<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>
輒弩服<hi>徐廣曰置弩於軾上駕兩馬也</hi>藏在武庫大駕法駕出射聲校<lb/>
尉司馬吏士載以次屬車在鹵簿中諸車有矛㦸其飾<lb/>
幡斿旗幟皆五采制度從周禮孫吳兵法云有巾有蓋<lb/>
<pb n="KR2a0009_WYG_039-12a"/>
謂之武剛車武剛車者為先驅又為屬車輕車為後殿<lb/>
焉<lb/>
大使車立乗駕駟赤帷持節者重導從賊曹車斧車督<lb/>
車功曹車皆兩大車伍百璅弩十二人辟車四人<hi>周禮條狼</hi>
<hi>氏干寳注曰今卒辟車之屬</hi>從車四乗無節單導從減半小使車不<lb/>
立乗有騑赤屏泥油重絳帷導無斧車近小使車蘭輿<lb/>
赤轂白蓋赤帷從騶騎四十人此謂追捕考案有所勅<lb/>
取者之所乗也諸使車皆朱班輪四輻赤衡軛其送𦵏<lb/>
<pb n="KR2a0009_WYG_039-12b"/>
白堊已下洒車而後還公卿中二千石二千石郊廟明<lb/>
堂祠陵法出皆大車立乗駕駟他出乗安車<lb/>
大行載車其飾如金根車加施組連璧交絡四角金龍<lb/>
首衘璧垂五采析羽流蘇前後雲氣畫帷裳<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫曲<lb/>
轓長懸車等太僕御駕六布施馬布施馬者淳白駱馬<lb/>
也以黒藥灼其身為虎文既下馬斥賣車藏城北祕宫<lb/>
皆不得入城門當用太僕考工乃内飾治禮吉凶不相<lb/>
干也<lb/>
<pb n="KR2a0009_WYG_039-13a"/>
公卿以下至縣三百石長導從置門下五吏賊曹督盜<lb/>
賊功曹皆帶劒三車從導主簿主記兩車為從縣令以<lb/>
上加導斧車公乗安車則前從并馬立乗長安雒陽令<lb/>
及王國都縣加前後兵車亭長<hi>纂要雒陽亭長車前吹管</hi>設右騑駕<lb/>
兩璅弩車前伍伯公八人中二千石二千石六百石皆<lb/>
四人自四百石以下至二百石皆二人黄綬武官伍伯<lb/>
文官辟車軨下侍閣門䦨部署街里走卒皆有程品多<lb/>
少隨所典領<lb/>
<pb n="KR2a0009_WYG_039-13b"/>
驛馬三十里一置<hi>臣昭案東晉猶有郵驛共置承受傍郡縣文書有郵有驛行傳以相付縣</hi>
<hi>置屋二區有承驛吏皆條所受書每月吉上州郡風俗通曰今吏郵書掾府督郵職掌此</hi>卒皆赤幘<lb/>
絳韝云古者軍出師旅皆從秦省其卒取其師旅之名<lb/>
焉公以下至二千石騎吏四人千石以下至三百石縣<lb/>
長二人皆帶劒持棨㦸為前列揵弓韣九鞬<hi>通俗文曰弓韔謂之</hi>
<hi>鞬</hi>諸侯王法駕官屬傅相以下皆備鹵簿似京都官騎<lb/>
張弓帶鞬遮迾出入稱課促列侯家丞庶子導從若㑹<lb/>
耕祠主縣假給辟車鮮明卒備其威儀導從事畢皆罷<lb/>
<pb n="KR2a0009_WYG_039-14a"/>
所假諸車之文乗輿倚龍伏虎<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈龍首鸞衡重<lb/>
牙班輪升龍飛軨<hi>薛綜曰飛軨以緹油廣八寸長注地畫左蒼龍右白虎繫軸頭二千石亦</hi>
<hi>然但無畫耳盧植禮記注曰軨轄頭也楚辭云猗結軨兮太息王逸注曰重軨也李尤小車銘曰軨之嗛噓疏</hi>
<hi>達開通案二家之言不如綜注所記</hi>
皇太子諸侯王倚虎伏鹿<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈轓吉陽筩朱班輪<lb/>
鹿文飛軨旂旗九斿降龍公列侯倚鹿伏熊黒轓朱班<lb/>
輪鹿文飛軨九斿降龍卿朱兩輪五斿降龍二千石以<lb/>
下各從科品諸轓車以上軛皆有吉陽筩諸馬之文案<lb/>
<pb n="KR2a0009_WYG_039-14b"/>
乗輿金鍐方釳揷翟象鑣<hi>爾雅注曰鑣馬勒旁鐵也此用象牙</hi>龍畫總洙<lb/>
升龍赤扇汗<hi>詩云朱幩鑣鑣毛傳曰人君以朱纒鑣扇汗且以為鑣飾</hi>青兩翄鷰尾<lb/>
附馬左右赤珥流蘇飛鳥節赤膺兼皇太子或亦如之<lb/>
王公列侯鏤鍚义髦朱鑣朱鹿朱文絳扇汗青翄鷰尾<lb/>
卿以下有騑者緹扇汗青翄尾當盧义髦上下皆通中<lb/>
二千石以上及使者乃有騑駕云<lb/>
　<lb/>
　後漢書卷三十九<lb/>
<pb n="KR2a0009_WYG_039-15a"/>
　後漢書卷三十九考證<lb/>
輿服志上此諸侯以下之所建者也注其聲名曰和敬<lb/>
　○名當作鳴<lb/>
金鑁方釳揷翟尾注方釳鐵也廣數寸在馬鑁後○鑁<lb/>
　當作騣又注金為馬文髦一本或作馬文尾何焯校<lb/>
　本作馬义髦<lb/>
屬車皆皁蓋赤裏○裏應作裹<lb/>
龍畫總洙升龍赤扇汗○洙應作沬<lb/>
<pb n="KR2a0009_WYG_039-15b"/>
附馬○附應改駙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷三十九考證<lb/>
</p>
<p>
</p>
  </div>
</body>
</text>
</TEI>
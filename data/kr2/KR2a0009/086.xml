<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十六</head> <lb/>
    <p>
<pb n="KR2a0009_WYG_086-1a"/>
欽定四庫全書<lb/>
　後漢書卷八十六<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　張王种陳列傳第四十六<lb/>
　　張晧傳<hi>子綱</hi>
張晧字叔明犍為武陽人也六世祖良高帝時為太子<lb/>
少傅封留侯晧少游學京師初永元中歸仕州郡<hi>○劉攽曰</hi>
<pb n="KR2a0009_WYG_086-1b"/>
<hi>案文多一初字</hi>辟大將軍鄧騭府五遷尚書僕射職事八年出<lb/>
為彭城相<hi>明帝子彭城王恭之相也</hi>永寧元年徴拜廷尉晧雖非法<lb/>
家而留心刑斷數與尚書辯正疑獄多以詳當見從<hi>詳審</hi>
<hi>而平當也</hi>時安帝廢皇太子為濟隂王晧與太常桓焉太僕<lb/>
来歴廷爭之不能得事已具来歴傳退而上疏曰昔賊<lb/>
臣江充造構䜛逆至令戾園興兵終及禍難<hi>趙人江充字次倩武</hi>
<hi>帝時為直指繡衣劾太子家吏行馳道中恐為太子所誅見上年老意多所惡因言左右皆為巫蠱上乃使充</hi>
<hi>捕案巫蠱既知上意太子乃言宫中有蠱氣遂掘蠱太子宫得桐木人時上疾在甘泉宫太子懼不能自明收</hi>
<pb n="KR2a0009_WYG_086-2a"/>
<hi>充斬之發兵與丞相劉屈氂戰敗亡走湖自殺後太子孫宣帝即位追諡太子曰戾於湖置園邑奉祀故曰戻</hi>
<hi>園</hi>後壺關三老一言上乃覺悟雖追前失悔之何逮<hi>逮及</hi>
<hi>也太子死後壺關三老令狐茂上書訟太子寃武帝感悟憐太子無辜乃族滅江充作思子宫為歸来望思之</hi>
<hi>臺於湖天下聞而悲之事見前書</hi>今皇太子春秋方始十嵗未見保傅<lb/>
九德之義<hi>尚書臯陶陳九德曰寛而慄柔而立愿而恭亂而敬擾而毅直而温簡而亷剛而塞彊而</hi>
<hi>誼也</hi>宜簡賢輔就成聖質書奏不省及順帝即位拜晧司<lb/>
空在事多所薦逹天下稱其推士時清河趙騰上言災<lb/>
變譏刺朝政章下有司收騰繫考所引黨輩八十餘人<lb/>
<pb n="KR2a0009_WYG_086-2b"/>
皆以誹謗當伏重法晧上疏諫曰臣聞堯舜立敢諫之<lb/>
鼓三王樹誹謗之木春秋採善書惡聖主不罪芻蕘<hi>左氏</hi>
<hi>傳曰春秋之稱㣲而顯志而晦懲惡而勸善非聖人誰能脩之</hi>騰等雖干上犯法所言<lb/>
本欲盡忠正諫如當誅戮天下杜口塞諫爭之源非所<lb/>
以昭德示後也帝乃悟減騰死罪一等餘皆司寇<hi>前書音義</hi>
<hi>曰司寇二嵗刑也輸作司寇因以名焉</hi>四年以隂陽不和䇿免陽嘉元年<lb/>
復為廷尉其年卒官時年八十三遣使者弔祭賜葬地<lb/>
於河南縣子綱<lb/>
<pb n="KR2a0009_WYG_086-3a"/>
綱字文紀少明經學雖為公子而厲布衣之節舉孝亷<lb/>
不就司徒高第辟為御史時順帝委縱宦官有識危心<lb/>
綱常感激慨然歎曰穢惡滿朝不能奮身出命埽國家<lb/>
之難雖生吾不願也退而上書曰詩曰不愆不忘率由<lb/>
舊章<hi>詩大雅也愆過也率循也言成王令德不過循用舊典之文</hi>尋大漢初隆及中<lb/>
興之世文明二帝德化尤盛觀其理為易循易見但恭<lb/>
儉守節約身尚德而已中官常侍不過兩人近倖賞賜<lb/>
裁滿數金惜費重人故家給人足夷狄聞中國優富任<lb/>
<pb n="KR2a0009_WYG_086-3b"/>
信道德所以姦謀自消而和氣感應而頃者以来不遵<lb/>
舊典無功小人皆有官爵富之驕之而復害之非愛人<lb/>
重器承天順道者也<hi>器謂車服也言無功小人不可妄授也左傳曰唯器與名不可以假</hi>
<hi>人也</hi>伏願陛下少留聖思割損左右以奉天心書奏不省<lb/>
漢安元年選遣八使徇行風俗皆耆儒知名多歴顯位<lb/>
<hi>周舉傳曰詔遣八使廵行風俗同時俱拜天下號曰八俊刺史二千石有臧罪者驛馬上之墨綬已下便收其</hi>
<hi>有清勤忠惠宜表異者狀聞八使名見順帝紀</hi>唯綱年少官次最㣲餘人受命<lb/>
之部而綱獨埋其車輪於洛陽都亭曰豺狼當路安問<lb/>
<pb n="KR2a0009_WYG_086-4a"/>
狐狸<hi>前書京兆督郵侯文之辭</hi>遂奏曰大將軍冀河南尹不疑蒙外<lb/>
戚之援荷國厚恩以芻蕘之資居阿衡之任不能敷揚<lb/>
五教翼讃日月而專為封豕長蛇肆其貪叨<hi>左傳申包胥曰吳為</hi>
<hi>封豕長蛇薦食上國也</hi>甘心好貨縱恣無底多樹謟諛以害忠良<lb/>
誠天威所不赦大辟所宜加也謹條其無君之心十五<lb/>
事斯皆臣子所切齒者也<hi>左傳曰有無君之心而後動于惡也前書鄒陽謂葢侯王</hi>
<hi>信君曰太后怫鬰泣血切齒側目於貴臣矣</hi>書御京師震竦<hi>御進也</hi>時冀妺為<lb/>
皇后内寵方盛諸梁姻族滿朝帝雖知綱言直終不忍<lb/>
<pb n="KR2a0009_WYG_086-4b"/>
用時廣陵賊張嬰等衆數萬人殺刺史二千石寇亂揚<lb/>
徐間積十餘年朝廷不能討冀乃諷尚書以綱為廣陵<lb/>
太守因欲以事中之前遣郡守率多求兵馬綱獨請單<lb/>
車之職既到乃將吏卒十餘人徑造嬰壘以慰安之求<lb/>
得與長老相見申示國恩嬰初大驚既見綱誠信乃出<lb/>
拜謁綱延置上坐問所疾苦乃譬之曰前後二千石多<lb/>
肆貪暴<hi>二千石謂太守也</hi>故致公等懷憤相聚二千石信有罪<lb/>
矣然為之者又非義也今主上仁聖欲以文德服叛故<lb/>
<pb n="KR2a0009_WYG_086-5a"/>
遣太守思以爵祿相榮不願以刑罸相加今誠轉禍為<lb/>
福之時也若聞義不服天子赫然震怒荆揚兖豫大兵<lb/>
雲合豈不危乎若不料強弱非明也弃善取惡非智也<lb/>
去順效逆非忠也身絶血嗣非孝也<hi>凡祭皆用牲故曰血嗣</hi>背正<lb/>
從邪非直也見義不為非勇也六者成敗之幾利害所<lb/>
從公其深計之嬰聞泣下曰荒裔愚人不能自通朝廷<lb/>
不堪侵枉遂復相聚偷生若魚遊釡中喘息湏臾間耳<lb/>
今聞明府之言乃嬰等更生之晨也既䧟不義實恐投<lb/>
<pb n="KR2a0009_WYG_086-5b"/>
兵之日不免孥戮綱約之以天地誓之以日月嬰深感<lb/>
悟乃辭還營明日將所部萬餘人與妻子面縛歸䧏綱<lb/>
乃單車入嬰壘大㑹置酒為樂散遣部衆任從所之親<lb/>
為卜居宅相田疇<hi>相視也田並畔曰疇</hi>子弟欲為吏者皆引召之<lb/>
人情悦服南州晏然朝廷論功當封梁冀遏絶乃止天<lb/>
子嘉美徵欲擢用綱而嬰等上書乞留乃許之綱在郡<lb/>
一年年三十六卒百姓老㓜相携詣府赴哀者不可勝<lb/>
數綱自被疾吏人咸為祠祀祈福皆言千秋萬嵗何時<lb/>
<pb n="KR2a0009_WYG_086-6a"/>
復見此君張嬰等五百餘人制服行喪送到犍為負土<lb/>
成墳詔曰故廣陵太守張綱大臣之苖剖符統務正身<lb/>
導下班宣德信䧏集劇賊張嬰萬人息干戈之役濟蒸<lb/>
庶之困未升顯爵不幸早卒嬰等縗杖若喪考妣朕甚<lb/>
愍焉拜綱子續為郎中賜錢百萬<lb/>
　　王龔傳<lb/>
王龔字伯宗山陽高平人也世為豪族初舉孝亷稍遷<lb/>
青州刺史劾奏貪濁二千石數人安帝嘉之徵拜尚書<lb/>
<pb n="KR2a0009_WYG_086-6b"/>
建光元年擢為司𨽻校尉明年遷汝南太守政崇温和<lb/>
好才愛士引進郡人黄憲陳蕃等憲雖不屈蕃遂就吏<lb/>
蕃性氣高明初到龔不即召見之乃留記謝病去龔怒<lb/>
使除其錄功曹袁閬請見言曰聞之傳曰人臣不見察<lb/>
於君不敢立於朝蕃既以賢見引不宜退以非禮龔改<lb/>
容謝曰是吾過也乃復厚遇待之由是後進知名之士<lb/>
莫不歸心焉閬字奉高數辭公府之命不脩異操而致<lb/>
名當時永建元年徵龔為太僕轉太常四年遷司空以<lb/>
<pb n="KR2a0009_WYG_086-7a"/>
地震䇿免永和元年拜太尉在位恭慎自非公事不通<lb/>
州郡書記其所辟命皆海内長者龔深疾宦官專權志<lb/>
在匡正乃上書極言其狀請加放斥諸黄門恐懼各使<lb/>
賔客誣奏龔罪順帝命亟自實<hi>亟急也音紀力反</hi>前掾李固時<lb/>
為大將軍梁商從事中郎乃奏記於商曰今旦聞下太<lb/>
尉王公勅令自實未審其事深淺何如王公束脩厲節<lb/>
敦樂蓺文不求茍得不為苟行<hi>前書曰揚子雲曰蜀嚴湛㝠不作苟見不為茍</hi>
<hi>得</hi>但以堅貞之操違俗失衆横為䜛佞所構毁衆人聞<lb/>
<pb n="KR2a0009_WYG_086-7b"/>
知莫不歎慄夫三公尊重承天象極未有詣理訢寃之<lb/>
義<hi>三公承助天子位象三台故曰承天象極哀帝時丞相王嘉有罪召詣廷尉詔獄主簿曰將相不對理陳</hi>
<hi>寃相踵以為故事君侯宜引決也</hi>纎㣲感槩輒引分決是以舊典不有<lb/>
大罪不至重問<hi>大臣獄重故曰重問成帝時丞相薛宣御史大夫翟方進有罪上使五二千石</hi>
<hi>雜問音義云大獄重故以二千石五人同問之</hi>王公沈静内明不可加以非理<lb/>
卒有它變則朝廷獲害賢之名羣臣無救䕶之節矣昔<lb/>
綘侯得罪袁盎觧其過<hi>文帝時丞相綘侯周勃免就國人告以為反諸公莫敢為言唯</hi>
<hi>郎中袁盎明綘侯無罪綘侯得釋盎有力也</hi>魏尚獲戾馮唐訴其寃<hi>馮唐安陵人文</hi>
<pb n="KR2a0009_WYG_086-8a"/>
<hi>帝時為郎署長上與論將帥唐曰臣聞魏尚為雲中守坐丄功首虜差六級陛下下之吏削其爵罸作之臣愚</hi>
<hi>以為陛下法太明罸太重文帝悦捨尚復官也</hi>時君善之列在書傳今將軍内<lb/>
倚至尊外典國柄言重信著指撝無違宜加表救濟王<lb/>
公之艱難語曰善人在患飢不及餐斯其時也商即言<lb/>
之於帝事乃得釋龔在位五年以老病乞骸骨卒於家<lb/>
子暢<lb/>
論曰張晧王龔稱為推士若其好通汲善明發升薦仁<lb/>
人之情也夫士進則世收其器賢用則人獻其能能獻<lb/>
<pb n="KR2a0009_WYG_086-8b"/>
既已厚其功器收亦理兼天下<hi>言賢人見用即人競獻其所能但有能即獻動</hi>
<hi>必有功功多賞厚故言己厚其功有才器必被收用用則海内蒙福故曰理兼天下</hi>其利甚博而<lb/>
人莫之先豈同折枝於長者以不為為難乎<hi>以不為為難言不之</hi>
<hi>難也謂進賢逹士同折枝之易而不為之孟子謂齊宣王曰今恩足以及禽獸而不能加於百姓者何非力不</hi>
<hi>能是不為也王曰不能不為二者謂何也孟子曰夫挟太山以超北海王能乎王曰不能為長者折枝王能乎</hi>
<hi>曰不能也孟子曰夫挟太山以超北海是實不能不可彊也為長者折枝甚易而王不為非不能也老吾老以</hi>
<hi>及人之老㓜吾㓜以及人之㓜天下可運諸掌何為不能加於百姓乎劉熙注孟子曰折枝若今之案摩也</hi>
昔桞下惠見抑於臧文<hi>桞下惠姓展名禽字獲食邑於桞下諡曰惠臧文仲魯大夫姓</hi>
<pb n="KR2a0009_WYG_086-9a"/>
<hi>臧孫名辰左傳仲尼曰臧文仲不仁者三下展禽廢六關妾織蒲言文仲知桞下惠之賢而使在下位故曰抑</hi>
<hi>之</hi>淳于長受稱于方進<hi>成帝時定陵侯淳于長以太后姊子為九卿翟方進為丞相獨</hi>
<hi>與長交稱薦之</hi>然則立德者以幽陋好遺顯登者以貴塗易引<lb/>
故晨門有抱關之夫<hi>論語子路宿於石門晨門曰奚自注云石門魯城外門也晨主守門</hi>
<hi>晨夜開閉也史記侯嬴夷門抱關者守門必抱關故兼言之</hi>柱下無朱文之軫也<hi>神仙</hi>
<hi>傳曰老子周宣王時為柱下史朱文畫車為文也軫車後横木也言貧賤之人多被淪弃所以晨門之下必有</hi>
<hi>抱關之賢柱下之㣲永無朱文之轍也</hi>
暢字叔茂少以清實為稱無所交黨初舉孝亷辭病不<lb/>
<pb n="KR2a0009_WYG_086-9b"/>
就大將軍梁商特辟舉茂才四遷尚書令出為齊相<hi>齊王</hi>
<hi>喜之相</hi>徵拜司𨽻校尉轉漁陽太守所在以嚴明為稱坐<lb/>
事免官是時政事多歸尚書桓帝特詔三公令髙選庸<lb/>
能<hi>庸功也</hi>太尉陳蕃薦暢清方公正有不可犯之色<hi>禮記曰介</hi>
<hi>胄之士則有不可犯之色</hi>由是復為尚書尋拜南陽太守前後二千<lb/>
石逼懼帝鄉貴戚多不稱職暢深疾之下車奮厲威猛<lb/>
其豪黨有釁穢者莫不紏發㑹赦事得散暢追恨之更<lb/>
為設法諸受臧二千萬以上不自首實者盡入財物若<lb/>
<pb n="KR2a0009_WYG_086-10a"/>
其隐伏使吏發屋伐樹堙井夷竈豪右大震功曹張敞<lb/>
奏記諫曰五教在寛著之經典湯去三面八方歸仁<hi>史記</hi>
<hi>曰湯為夏方伯得專征伐出見野張四面網祝曰自天下四方皆入吾網湯曰嘻盡之矣去其三面祝曰欲左</hi>
<hi>左欲右右不用命乃入吾網諸侯聞曰湯德至禽獸於是諸侯畢服嘻音僖</hi>武王入殷先去<lb/>
炮烙之刑<hi>列女傳紂為銅柱以膏塗之加於炭之上使有罪縁焉足滑跌墯紂與妲己笑以為樂名</hi>
<hi>曰炮烙之刑臣賢案史記及帝王代紀皆言文王為西伯獻洛西之地請除炮烙之刑今云武王與此不同</hi>
高祖鑒秦唯定三章之法孝文皇帝感一緹縈蠲除肉<lb/>
刑<hi>文帝時太倉令淳于公有罪罪當刑淳于公無男有五女罵其女曰生女不生男緩急非有益也其少女</hi>
<pb n="KR2a0009_WYG_086-10b"/>
<hi>緹縈自傷悲泣随父至長安上書請没官為婢以贖父文帝悲憐其意為除肉刑</hi>卓茂文翁召<lb/>
父之徒皆疾惡嚴刻務崇温厚<hi>景帝時文翁為蜀郡守仁愛教化宣帝時召信</hi>
<hi>臣為南陽太守視人如子其化大行</hi>仁賢之政流聞後世夫明哲之君網<lb/>
漏吞舟之魚<hi>韓詩外傳曰夫吞舟之魚不居潛澤前書曰高祖約法三章號為網漏吞舟之魚也</hi>
然後三光明於上人物悦於下言之若迂其效甚近<hi>迂遠</hi>
<hi>也</hi>發屋伐樹將為嚴烈雖欲懲惡難以聞遠以明府上<lb/>
智之才日月之曜<hi>莊子曰飾智以驚愚脩身以明汚昭昭乎若掲日月而行也</hi>敷仁<lb/>
恵之政則海内改觀實有折枝之易而無挟山之難郡<lb/>
<pb n="KR2a0009_WYG_086-11a"/>
為舊都侯甸之國園廟出於章陵<hi>五百里甸服千里侯服南陽去洛千里故</hi>
<hi>曰侯甸南頓君以上四廟在焉</hi>三后生自新野<hi>光烈皇后和帝隂后鄧后並新野人</hi>士女<lb/>
沾教化黔首仰風流自中興以来功臣將相繼世而隆<lb/>
愚以為懇懇用刑不如行恩孳孳求姦未若禮賢舜舉<lb/>
臯陶不仁者遠<hi>論語子夏之辭也</hi>随㑹為政晉盗奔秦<hi>左傳晉命随㑹</hi>
<hi>將中軍且為太傅晉國之盜奔秦也</hi>虞芮入境譲心自生<hi>史記曰文王為西伯隂行善行</hi>
<hi>諸侯皆来決平於是虞芮之人有獄不決乃如周入界見耕者譲畔少者譲長虞芮二人不見西伯慙而相謂</hi>
<hi>曰吾所争周人所耻曷為取辱遂俱譲而還也</hi>化人在德不在用刑暢深納敞<lb/>
<pb n="KR2a0009_WYG_086-11b"/>
諫更崇寛政慎刑簡罸教化遂行郡中豪族多以奢靡<lb/>
相尚暢常布衣皮褥車馬嬴敗以矯其敝同郡劉表時<lb/>
年十七從暢受學進諫曰夫奢不僭上儉不逼下<hi>禮記曰君</hi>
<hi>子上不僭上下不逼下也</hi>循道行禮貴處可否之間蘧伯玉恥獨為<lb/>
君子府君不希孔聖之明訓而慕夷齊之末操<hi>論語孔子曰奢</hi>
<hi>則不遜儉則固言仲尼得奢儉之中而夷齊飢死是末操也</hi>無乃皎然自貴於世乎<lb/>
暢曰昔公儀休在魯㧞園葵去織婦<hi>史記曰魯相公儀休之其家見織帛</hi>
<hi>怒而出其婦食於舍而茹葵愠而㧞其葵曰吾已食禄又奪園夫女子利乎</hi>孫叔敖相楚其<lb/>
<pb n="KR2a0009_WYG_086-12a"/>
子被裘刈薪<hi>史記曰孫叔敖為楚相且死囑其子曰我死汝貧困往見優孟言孫叔敖子也居數</hi>
<hi>年其子貧負薪逢優孟優孟言之於王封之寢丘四百户也</hi>夫以約失之鮮矣<hi>論語孔子</hi>
<hi>之辭也言儉則無失</hi>聞伯夷之風者貪夫亷懦夫有立志<hi>孟子之辭</hi>雖<lb/>
以不德敢慕遺烈後徵為長樂衛尉建寧元年遷司空<lb/>
數月以水災䇿免明年卒於家子謙為大將軍何進長<lb/>
史謙子粲以文才知名<hi>粲字仲宣蔡邕見而竒之時邕才學顯著貴重朝廷車騎填門</hi>
<hi>賔客盈坐聞粲在門倒屣迎之旣至年幼容狀短小一座盡驚邕曰王公之孫有異才吾不如也太祖辟粲為</hi>
<hi>丞相掾後為侍中博物多識問無不對嘗與人行讀道邊碑人問卿能闇記乎因使背而誦之一字不失觀人</hi>
<pb n="KR2a0009_WYG_086-12b"/>
<hi>圍棊粲為覆之棊者不信以帊蓋之更以它局為之不誤一道年四十卒魏志有傳</hi>
　　种暠傳<lb/>
种暠字景伯河南洛陽人仲山甫之後也父為定陶令<lb/>
有財三千萬父卒暠悉以賑䘏宗族及邑里之貧者其<lb/>
有進趣名利皆不與交通始為縣門下史時河南尹田<lb/>
歆外甥王諶名知人<hi>有知人之名也</hi>歆謂之曰今當舉六孝亷<lb/>
多得貴戚書命不冝相違欲自用一名士以報國家爾<lb/>
助我求之明日諶送客於大陽郭遥見暠異之還白歆<lb/>
<pb n="KR2a0009_WYG_086-13a"/>
曰為尹得孝亷矣近洛陽門下史也歆笑曰當得山澤<lb/>
隐滯近洛陽吏邪諶曰山澤不必有異士異士不必在<lb/>
山澤歆即召暠於庭辯詰職事暠辭對有序歆甚知之<lb/>
召署主簿遂舉孝亷辟太尉府舉高第順帝末為侍御<lb/>
史時所遣八使光祿大夫杜喬周舉等多所糾奏而大<lb/>
將軍梁冀及諸宦官互為請救事皆被寑遏暠自以職<lb/>
主刺舉志案姦違乃復劾諸為八使所舉蜀郡太守劉<lb/>
宣等罪惡章露宜伏歐刀又奏請勅四府條舉近臣父<lb/>
<pb n="KR2a0009_WYG_086-13b"/>
兄及知親為刺史二千石尤殘穢不勝任者免遣案罪<lb/>
帝乃從之擢暠監太子於承光宫中常侍高梵從中單<lb/>
駕出迎太子時太傅杜喬等疑不欲從惶惑不知所為<lb/>
暠乃手劍當車曰太子國之儲副人命所係今常侍来<lb/>
無詔信何以知非姦邪今日有死而已梵辭屈不敢對<lb/>
馳命奏之<hi>○劉攽曰案文多一命字</hi>詔報太子乃得去喬退而歎息<lb/>
愧暠臨事不惑帝亦嘉其持重稱善者良乆出為益州<lb/>
刺史暠素慷慨好立功立事在職三年宣恩遠夷開曉<lb/>
<pb n="KR2a0009_WYG_086-14a"/>
殊俗岷山雜落皆懷服漢徳其白狼槃木唐菆卭𤏡諸<lb/>
國<hi>菆音側留反</hi>自前刺史朱輔卒後遂絶暠至乃復舉種向<lb/>
化時永昌太守冶鑄黄金為文蛇以獻梁冀暠糾發逮<lb/>
捕馳傳上言而二府畏懦不敢案之冀由是銜怒於暠<lb/>
㑹巴郡人服直聚黨百餘人自稱天王<hi>直或作宜</hi>暠與太守<lb/>
應承討捕不克吏人多被傷害冀因此䧟之傳逮暠承<lb/>
太尉李固上疏救曰臣伏聞討捕所傷本非暠承之意<lb/>
實由縣吏懼法畏罪廹逐深苦致此不詳比盜賊羣起<lb/>
<pb n="KR2a0009_WYG_086-14b"/>
處處未絶暠承以首舉大姦而相随受罪臣恐沮傷州<lb/>
縣糾發之意更共飾匿莫復盡心<hi>言各飾偽辭隠匿真狀也</hi>梁太后<lb/>
省奏乃赦暠承罪免官而已後梁州羗動以暠為梁州<lb/>
刺史甚得百姓歡心被徵當遷吏人詣闕請留之太后<lb/>
歎曰未聞刺史得人心若是乃許之暠復留一年遷漢<lb/>
陽太守戎夷男女送至漢陽界暠與相揖謝千里不得<lb/>
乗車及到郡化行羌胡禁止侵掠遷使匈奴中郎將時<lb/>
遼東烏桓反叛復轉遼東太守烏桓望風率服迎拜於<lb/>
<pb n="KR2a0009_WYG_086-15a"/>
界上坐事免歸後司𨽻校尉舉暠賢良方正不應徵拜<lb/>
議郎遷南郡太守入為尚書㑹匈奴寇并涼二州桓帝<lb/>
擢暠為度遼將軍暠到營所先宣恩信誘降諸胡其有<lb/>
不服然後加討羌虜先時有生見獲質於郡縣者悉遣<lb/>
還之誠心懷撫信賞分明由是羌胡龜兹莎車烏孫䓁<lb/>
皆来順服暠乃去𤇺燧除候望<hi>畫舉𤇺夜燔燧觧見光武紀</hi>邊方晏<lb/>
然無警入為大司農延熹四年遷司徒推逹名臣橋𤣥<lb/>
皇甫規等為稱職相在位三年年六十一薨并涼邊人<lb/>
<pb n="KR2a0009_WYG_086-15b"/>
咸為發哀匈奴聞暠卒舉國傷惜單于每入朝賀望見<lb/>
墳墓輒哭泣祭祀二子岱拂<lb/>
岱字公祖好學養志舉孝亷茂才辟公府皆不就公車<lb/>
特徵病卒初岱與李固子爕同徵議郎爕聞岱卒痛惜<lb/>
甚乃上書求加禮於岱曰臣聞仁義興則道德昌道德<lb/>
昌則政化明而萬姓寧伏見故處士种岱淳和逹理耽<lb/>
悦詩書富貴不能回其慮萬物不能擾其心禀命不永<lb/>
奄然殂殞若不槃桓難進等軰皆已公卿矣<hi>易屯卦曰槃桓利居</hi>
<pb n="KR2a0009_WYG_086-16a"/>
<hi>貞</hi>昔先賢既没有加贈之典<hi>春秋隠公五年臧僖伯卒隠公葬之加一等杜預曰</hi>
<hi>加命服之一等</hi>周禮盛德有銘誄之文<hi>周禮司勲曰凡有功者銘書於王之太常又曰</hi>
<hi>卿大夫之喪賜諡誄也</hi>而岱生無印綬之榮卒無官諡之號雖未<lb/>
建忠效用而為聖恩所拔遐邇具瞻宜有異賞朝廷竟<lb/>
不能從<lb/>
拂字頴伯初為司𨽻從事拜宛令時南陽郡吏好因休<lb/>
沐游戲市里為百姓所患拂出逢之必下車公謁以愧<lb/>
其心自是莫敢出者政有能名累遷光祿大夫初平元<lb/>
<pb n="KR2a0009_WYG_086-16b"/>
年代荀爽為司空明年以地震䇿免復為太常李傕郭<lb/>
汜之亂長安城潰百官多避兵衝拂揮劔而出曰為國<lb/>
大臣不能止戈除暴致使凶賊兵刃向宫去欲何之遂<lb/>
戰而死子邵<lb/>
邵字申甫少知名中平末為諫議大夫大將軍何進將<lb/>
誅宦官召并州牧董卓至澠池而進意更狐疑遣邵宣<lb/>
詔止之卓不受遂前至河南邵迎勞之因譬令還軍卓<lb/>
疑有變使其軍士以兵脅邵邵怒稱詔大呼叱之軍士<lb/>
<pb n="KR2a0009_WYG_086-17a"/>
皆披<hi>披音芳靡反</hi>遂前質責卓卓辭屈乃還軍夕陽亭<hi>夕陽亭在</hi>
<hi>河南城西</hi>及進敗獻帝即位拜邵為侍中卓既擅權而惡邵<lb/>
彊力遂左轉議郎出為益涼二州刺史㑹父拂戰死竟<lb/>
不之職服終徵為少府大鴻臚皆辭不受曰昔我先父<lb/>
以身徇國吾為臣子不能除殘復怨何面目朝覲明主<lb/>
哉遂與馬騰韓遂及左中郎劉範諫議大夫馬宇共攻<lb/>
李傕郭汜以報其讎與汜戰於長平觀下<hi>長平陵名也有觀在長安</hi>
<hi>西十五里也</hi>軍敗邵等皆死騰遂還涼州<lb/>
<pb n="KR2a0009_WYG_086-17b"/>
　　陳球傳<lb/>
陳球字伯真下邳淮浦人也歴世著名<hi>謝承書曰祖父屯有令名</hi>父<lb/>
亹廣漢太守<hi>亹音尾</hi>球少渉儒學善律令陽嘉中舉孝亷<lb/>
稍遷繁陽令<hi>繁陽魏郡縣也</hi>時魏郡太守諷縣求納貨賄球不<lb/>
與之太守怒而撾督郵欲令逐球<hi>撾擊也</hi>督郵不肯曰魏<lb/>
郡十五城獨繁陽有異政今受命逐之將致議於天下<lb/>
矣太守乃止復辟公府舉高第拜侍御史是時桂陽黠<lb/>
賊李研等羣聚寇鈔陸梁荆部州郡懦弱不能禁太尉<lb/>
<pb n="KR2a0009_WYG_086-18a"/>
楊秉表球為零陵太守球到設方畧期月間賊虜消散<lb/>
而州兵朱蓋等反與桂陽賊胡蘭數萬人轉攻零陵零<lb/>
陵下溼編木為城不可守備郡中惶恐掾史白遣家避<lb/>
難球怒曰太守分國虎符受任一邦<hi>文帝初與郡守分銅虎符</hi>豈顧<lb/>
妻孥而沮國威重乎復言者斬乃悉内吏人老弱與共<lb/>
城守弦大木為弓羽矛為矢引機發之遠射千餘歩多<lb/>
所殺傷賊復激流灌城球輒於内因地埶反決水淹賊<lb/>
相拒十餘日不能下㑹中郎將度尚將救兵至球募士<lb/>
<pb n="KR2a0009_WYG_086-18b"/>
卒與尚共破斬朱蓋等賜錢五十萬拜子一人為郎遷<lb/>
魏郡太守徵拜將作大匠作桓帝陵園所省巨萬以上<lb/>
遷南陽太守以糾舉豪右為埶家所謗徵詣廷尉抵罪<lb/>
㑹赦歸家復拜廷尉<hi>○劉攽曰案球初未嘗為廷尉何得言復當作徴字</hi>熹平元<lb/>
年竇太后崩太后本遷南宫雲臺<hi>太后父竇武與陳蕃謀誅宦官反為中常</hi>
<hi>侍曹節矯詔殺武蕃遷太后焉</hi>宦者積怨竇氏遂以衣車載后尸置城<lb/>
南市舍數日中常侍曹節王甫欲用貴人禮殯帝曰太<lb/>
后親立朕躬綂承大業詩云無德不報無言不酬<hi>大雅抑詩</hi>
<pb n="KR2a0009_WYG_086-19a"/>
<hi>也</hi>豈宜以貴人終乎於是發喪成禮及將葬節等復欲<lb/>
别葬太后而以馮貴人配祔<hi>祔謂新死之主祔於先死者之廟婦祔於其夫所祔</hi>
<hi>之妃妾祔於妾祖姑也</hi>詔公卿大㑹朝堂令中常侍趙忠監議太<lb/>
尉李咸時病乃扶輿而起𢷬椒自随謂妻子曰若皇太<lb/>
后不得配食桓帝吾不生還矣既議坐者數百人各瞻<lb/>
望中宫良乆莫肯先言趙忠曰議當時定怪公卿以下<lb/>
各相顧望球曰皇太后以盛德良家母臨天下宜配先<lb/>
帝是無所疑忠笑而言曰陳廷尉宜便操筆球即下議<lb/>
<pb n="KR2a0009_WYG_086-19b"/>
曰皇太后自在椒房有聰明母儀之德遭時不造援立<lb/>
聖明承繼宗廟功烈至重先帝晏駕因遇大獄遷居空<lb/>
宫不幸早世家雖獲罪事非太后今若别葬誠失天下<lb/>
之望且馮貴人冢墓被發骸骨暴露與賊併尸魂靈汙<lb/>
染<hi>叚熲為河南尹坐盜發馮貴人冢左遷諫議大夫</hi>且無功於國何宜上配至<lb/>
尊忠省球議作色俛仰蚩球曰陳廷尉建此議甚健球<lb/>
曰陳竇既寃皇太后無故幽閉臣常痛心天下憤歎今<lb/>
日言之退而受罪宿昔之願公卿以下皆從球議李咸<lb/>
<pb n="KR2a0009_WYG_086-20a"/>
始不敢先發見球辭正然後大言曰臣本謂宜爾誠與<lb/>
臣意合㑹者皆為之愧曹節王甫復争以為梁后家犯<lb/>
惡逆别葬懿陵武帝黜廢衛后而以李夫人配食<hi>戾太子衛</hi>
<hi>皇后共太子斬江充自殺武帝崩霍光縁上雅意以李夫人配食也</hi>今竇氏罪深豈得合<lb/>
葬先帝乎李咸乃詣闕上疏曰臣伏惟章德竇后虐害<lb/>
恭懷安思閻后家犯惡逆而和帝無異葬之議順朝無<lb/>
貶降之文至於衛后孝武皇帝身所廢弃不可以為比<lb/>
今長樂太后尊號在身親嘗稱制坤育天下<hi>周易曰坤為母</hi>且<lb/>
<pb n="KR2a0009_WYG_086-20b"/>
援立聖明光隆皇祚太后以陛下為子陛下豈得不以<lb/>
太后為母子無黜母臣無貶君宜合葬宣陵一如舊制<lb/>
帝省奏謂曹節等曰竇氏雖為不道而太后有德於朕<lb/>
不宜降黜節等無復言於是議者乃定咸字元貞汝南<lb/>
人累經州郡以亷幹知名在朝清忠權悻憚之六年遷<lb/>
球司空以地震免拜光祿大夫復為廷尉太常光和元<lb/>
年遷太尉數月以日食免復拜光祿大夫明年為永樂<lb/>
少府<hi>桓帝母孝崇皇后宫曰永樂置太僕少府</hi>乃潛與司徒河間劉郃謀誅<lb/>
<pb n="KR2a0009_WYG_086-21a"/>
宦官初郃兄侍中鯈與大將軍竇武同謀俱死故郃與<lb/>
球相結事未及發球復以書勸郃曰公出自宗室位登<lb/>
台鼎天下瞻望社稷鎮衛豈得雷同容容無違而已今<lb/>
曹節等放縱為害而乆在左右又公兄侍中受害節等<lb/>
永樂太后所親知也今可表徙衛尉陽球為司𨽻校尉<lb/>
以次收節等誅之政出聖主天下太平可翹足而待也<lb/>
又尚書劉納以正直忤宦官出為歩兵校尉亦深勸於<lb/>
郃郃曰凶豎多耳目恐事未㑹先受其禍納曰公為國<lb/>
<pb n="KR2a0009_WYG_086-21b"/>
棟梁傾危不持焉用彼相邪<hi>論語孔子之辭也</hi>郃許諾亦結謀<lb/>
陽球球小妻程璜之女璜用事宫中所謂程大人也節<lb/>
等頗得聞知乃重賂於璜且脅之璜懼迫以球謀告節<lb/>
節因共白帝曰郃等常與藩國交通有惡意數稱永樂<lb/>
聲埶受取狼籍歩兵校尉劉納及永樂少府陳球衛尉<lb/>
陽球交通書疏謀議不軌帝大怒䇿免郃郃與球及劉<lb/>
納陽球皆下獄死球時年六十二子瑀吳郡太守瑀弟<lb/>
琮汝隂太守弟子珪沛相珪子登廣陵太守並知名<hi>謝承</hi>
<pb n="KR2a0009_WYG_086-22a"/>
<hi>書曰瑀舉孝亷辟公府洛陽市長後辟太尉府未到永漢元年就拜議郎遷吳郡大守不之官球弟子珪字漢</hi>
<hi>瑜舉孝亷劇令去官舉茂才濟北相珪子登字元龍學通今古處身循禮非法不行性兼文武有雄姿異畧一</hi>
<hi>領廣陵太守魏志曰登在廣陵有威名有功加伏波將軍年三十九卒後許汜與劉備並在荆州牧劉表坐備</hi>
<hi>共論天下人汜曰陳元龍淮海之士豪氣不除備問汜曰君言豪寕有事邪汜曰昔遭亂過下邳見元龍無客</hi>
<hi>主之意不相與語自上大牀卧使客卧下牀備曰君有國士之名今天下大亂帝王失所君湏憂國忘家有救</hi>
<hi>世之意乃求田問舍言無可采是元龍所諱也何縁當與君語如我自卧百尺樓上卧君於地下何但上下牀</hi>
<hi>之間哉表大笑也</hi>
贊曰安儲遭譛張卿有請<hi>張晧為廷尉故曰卿</hi>龔紏便佞以直為<lb/>
<pb n="KR2a0009_WYG_086-22b"/>
𤯝<hi>𤯝過也</hi>二子過正埋車堙井<hi>張綱埋輪王暢堙井孟子曰矯枉過正</hi>种公<lb/>
自㣲臨官以威陳球專議桓思同歸<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十六<lb/>
<pb n="KR2a0009_WYG_086-23a"/>
　後漢書卷八十六考證<lb/>
張晧傳張晧六世祖良○何焯曰功臣表元康四年良<lb/>
　元孫之子陽陵公乗千秋詔復家是子孫居陽陵無<lb/>
　縁徙蜀也千秋當宣帝時已為良六世孫不應自元<lb/>
　康四年至世祖建武之元又八十七年晧猶為六世<lb/>
　孫也又蜀志張翼傳晧作浩是翼之高祖亦不言其<lb/>
　出於留侯如孔明之於豐鄧芝之於禹來敏之於歙<lb/>
　也<lb/>
<pb n="KR2a0009_WYG_086-23b"/>
張晧子綱司徒高第辟為御史○别本作司徒辟高第<lb/>
　為御史<lb/>
王龔傳不至重問注成帝時丞相薛宣御史大夫翟方<lb/>
　進○成帝監本作武帝<hi>臣㑹汾</hi>按薛宣翟方進乃成<lb/>
　帝時人非武帝時也從何焯校本改<lb/>
种暠傳推逹名臣橋𤣥皇甫䂓等為稱職相○監本無<lb/>
　相字<hi>臣㑹汾</hi>按橋𤣥於光和元年一為太尉皇甫規<lb/>
　歴職邊郡官止度遼將軍未嘗為相也相字舛誤無<lb/>
<pb n="KR2a0009_WYG_086-24a"/>
　疑若從監本則語勢又似不完疑為字亦誤今姑仍<lb/>
　從宋本<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_086-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十六考證<lb/>
</p>
<p>
</p>
  </div>
</body>
</text>
</TEI>
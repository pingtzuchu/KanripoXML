<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷六十六</head> <lb/>
    <p>
<pb n="KR2a0009_WYG_066-1a"/>
欽定四庫全書<lb/>
　後漢書卷六十六<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　鄭范陳賈張列傳第二十六<lb/>
　　鄭興傳<hi>子衆</hi>
鄭興字少贛河南開封人也少學公羊春秋晚善左氏<lb/>
傳遂積精深思通逹其㫖同學者皆師之<hi>東觀記曰興從博士金子</hi>
<pb n="KR2a0009_WYG_066-1b"/>
<hi>嚴為左氏春秋</hi>天鳯中<hi>王莽/年也</hi>將門人從劉歆講正大義<hi>左氏義也</hi>歆<lb/>
美興才使撰條例章句訓詁及校三統歴<hi>説文曰詁訓古言也音古</hi>
<hi>度反三統歴劉歆撰謂夏殷周歴也</hi>更始立以司直李松行丞相事先入<lb/>
長安松以興為長史令還奉迎遷都更始諸將皆山東<lb/>
人咸勸留洛陽興說更始曰陛下起自荆楚權政未施<lb/>
<hi>更始起南陽南陽屬荆州故曰荆楚也</hi>一朝建號而山西雄桀争誅王莽<lb/>
開關郊迎者何也<hi>山西謂陕山已西也</hi>此天下同苦王氏虐政而<lb/>
思髙祖之舊徳也今久不撫之臣恐百姓離心盗賊復<lb/>
<pb n="KR2a0009_WYG_066-2a"/>
起矣春秋書齊小白入齊不稱侯未朝廟故也<hi>小白齊桓公也</hi>
<hi>春秋齊小白入于齊公羊傳曰曷為以國氏當國也其言入何篡辭也</hi>今議者欲先定赤<lb/>
眉而後入關是不識其本而争其末恐國家之守轉在<lb/>
函谷<hi>言若不早都闗中有人先入則國家鎭守轉在函谷也</hi>雖臥洛陽庸得安枕<lb/>
乎<hi>庸用也</hi>更始曰朕西決矣拜興為諌議大夫使安集關<lb/>
西及朔方凉益三州還拜凉州刺史㑹天水有反者攻<lb/>
殺郡守興坐免時赤眉入關東道不通興乃西歸隗囂<lb/>
虚心禮請<hi>○劉攽曰案文少一囂字</hi>而興耻為之屈稱疾不起囂矜<lb/>
<pb n="KR2a0009_WYG_066-2b"/>
已自飾常以為西伯復作<hi>西伯文王也作起也</hi>乃與諸將議自立<lb/>
為王興聞而説囂曰春秋傳曰口不道忠信之言為嚚<lb/>
耳不聽五聲之和為聾<hi>左傳富辰諫周襄王之辭</hi>間者諸將集㑹無<lb/>
乃不道忠信之言大將軍之聽無乃阿而不察乎昔文<lb/>
王承積徳之緒加之以睿聖三分天下尚服事殷<hi>孔子曰三</hi>
<hi>分天下有其二以服事殷</hi>及武王即位八百諸侯不謀同㑹皆曰紂<lb/>
可伐矣武王以未知天命還兵待時<hi>史記曰武王觀兵孟津諸侯不期而</hi>
<hi>㑹者八百人皆曰紂可伐矣王曰汝未知天命乃還師後閒紂殺比干囚箕子乃告諸侯以伐之故曰待時也</hi>
<pb n="KR2a0009_WYG_066-3a"/>
髙祖征伐累年猶以沛公行師今令徳雖明世無宗周<lb/>
之祚威略雖振未有髙祖之功而欲舉未可之事昭速<lb/>
禍患<hi>○劉攽曰案文昭當作招</hi>無乃不可乎惟將軍察之囂竟不稱<lb/>
王後遂廣置職位以自尊髙興復止囂曰夫中郎將太<lb/>
中大夫使持節官皆王者之器非人臣所當制也孔子<lb/>
曰惟器與名不可以假人<hi>左傳杜預注曰器車服召爵號也</hi>不可以假<lb/>
人者亦不可以假於人也無益於實有損於名非尊上<lb/>
之意也囂病之而止<hi>病猶難也</hi>及囂遣子恂入侍將行興因<lb/>
<pb n="KR2a0009_WYG_066-3b"/>
恂求歸𦵏父母囂不聽而徙興舍益其秩禮興入見囂<lb/>
曰前遭赤眉之亂以將軍僚舊故敢歸身明徳<hi>興嘗為凉州刺</hi>
<hi>史囂為西州將軍故曰僚舊也</hi>幸䝉覆載之恩復得全其性命興聞事<lb/>
親之道生事之以禮死塟之以禮祭之以禮奉以周旋<lb/>
弗敢失墜<hi>周旋猶遵奉也左傳季文子曰先大夫臧文仲敎行父事君之禮奉以周旋弗敢失墜也</hi>
今為父母未塟請乞骸骨若以增秩徙舍中更停留是<lb/>
以親為餌<hi>猶釣餌也</hi>無禮甚矣將軍焉用之囂曰囂將不足<lb/>
留故邪興曰將軍據七郡之地<hi>七郡天水隴西武威張掖酒泉燉煌金城也</hi>
<pb n="KR2a0009_WYG_066-4a"/>
擁羌胡之衆以戴本朝徳莫厚焉威莫重焉居則為専<lb/>
命之使入必為鼎足之臣興從俗者也不敢深居屏處<lb/>
因將軍求進不患不逹因將軍求入何患不親此興之<lb/>
計不逆將軍者也興業為父母請不可以已願留妻子<lb/>
獨歸塟將軍又何猜焉囂曰幸甚促為辦裝遂令與妻<lb/>
子俱東時建武六年也侍御史杜林先與興同寓隴右<lb/>
乃薦之曰竊見河南鄭興執義堅固敦悦詩書<hi>左傳趙衰曰臣</hi>
<hi>亟聞郤縠之言矣郤縠悦禮樂而敦詩書也</hi>好古博物見疑不惑有公孫僑<lb/>
<pb n="KR2a0009_WYG_066-4b"/>
觀射父之徳<hi>左傳子産辨黄熊晉侯聞之曰博物君子也觀射父楚大夫也對昭王以重黎義和</hi>
<hi>之事見國語</hi>宜侍帷幄典職機密昔張仲在周燕翼宣王而<lb/>
詩人悅喜<hi>張仲周宣王時賢臣也燕樂也翼敬也詩小雅曰侯誰在矣張仲孝友</hi>惟陛下<lb/>
留聽少察以助萬分乃徴為太中大夫明年三月晦日<lb/>
食興因上疏曰春秋以天反時為災地反物為妖人反<lb/>
徳為亂亂則妖災生<hi>左傳晉伯宗之辭天反時為災謂寒暑易節也地反物為妖謂羣物</hi>
<hi>失性也</hi>往年已来讁咎連見意者執事頗有闕焉按春秋<lb/>
昭公十七年夏六月甲戌朔日有食之<hi>杜預注曰於周為六月於夏為</hi>
<pb n="KR2a0009_WYG_066-5a"/>
<hi>四月純陽用事隂氣未動而侵陽也</hi>傳曰日過分而未至<hi>言過春分而未及夏至也</hi>三<lb/>
辰有災<hi>三辰日月星也</hi>於是百官降物<hi>降物/素服</hi>君不舉<hi>不舉盛饌</hi>避移<lb/>
時<hi>避正寢過日食時也</hi>樂用鼓<hi>奏鼓/伐鼓</hi>祝用幣<hi>用幣/於社</hi>史用辭<hi>用辭以自責也</hi>
<hi>此以上皆左傳載魯大夫答季平子之詞也</hi>今孟夏純乾用事隂氣未作其<lb/>
災尤重夫國無善政則讁見日月變咎之来不可不慎<lb/>
其要在因人之心擇人處位也<hi>左傳晉士文伯曰國無政不用善則自取讁於</hi>
<hi>日月之災故政不可不慎也務三而已一曰擇人二曰因人三曰從時也</hi>堯知鯀不可用而<lb/>
用之者屈已之明因人之心也齊桓反政而相管仲晉<lb/>
<pb n="KR2a0009_WYG_066-5b"/>
文歸國而任郄縠者是不私其私擇人處位也<hi>史記曰桓公與</hi>
<hi>兄子紏争位糾使管仲將兵遮道射桓公鉤帶及桓公即位任政於管仲也又晉文公自秦歸國懐公故臣郄</hi>
<hi>芮謀燒公宫殺文公宦者勃鞮告之後文公以郄縠為中軍帥縠即郄芮之族文公不以為讎而任焉言唯賢</hi>
<hi>是用不私其私也</hi>今公卿大夫多舉漁陽太守郭伋可大司空<lb/>
者而不以時定道路流言咸曰朝廷若用功臣功臣用<lb/>
則人位謬矣願陛下上師唐虞下覽齊晉以成屈已從<lb/>
衆之徳以濟羣臣讓善之功<hi>濟成也</hi>夫日月交㑹數應在<lb/>
朔而頃年日食每多在晦先時而合皆月行疾也日君<lb/>
<pb n="KR2a0009_WYG_066-6a"/>
象而月臣象君亢急則臣下促廹故行疾也今年正月<lb/>
繁霜自爾以来率多寒日<hi>正月夏之四月</hi>此亦急咎之罰<hi>書曰急恒</hi>
<hi>寒若</hi>天於賢聖之君猶慈父之於孝子也丁寧申戒欲其<lb/>
反政故災變仍見此乃國之福也今陛下髙明而羣臣<lb/>
惶促宜留思柔剋之政垂意洪範之法<hi>剋能也柔剋謂和柔而能立事</hi>
<hi>也尚書洪範曰髙明柔剋</hi>博採廣謀納羣下之策書奏多有所納帝<lb/>
嘗問興郊祀事曰吾欲以讖斷之何如興對曰臣不為<lb/>
讖帝怒曰卿之不為讖非之邪興惶恐曰臣於書有所<lb/>
<pb n="KR2a0009_WYG_066-6b"/>
未學而無所非也帝意乃解興數言政事依經守義文<lb/>
章溫雅然以不善讖故不能任九年使監征南積弩營<lb/>
於津鄉<hi>征南將軍岑彭積弩將軍傅俊屯津鄉以拒公孫述津鄉在今荆州也</hi>㑹征南將<lb/>
軍岑彭為刺客所殺興領其營遂與大司馬吴漢俱擊<lb/>
公孫述述死詔興留屯成都頃之侍御史舉奏興奉使<lb/>
私買奴婢坐左轉蓮勺令<hi>蓮勺縣屬左馮翊故城在今同州下邽縣東北蓮音輦勺</hi>
<hi>音酌</hi>是時喪亂之餘郡縣殘荒興方欲築城郭修禮敎以<lb/>
化之㑹以事免興好古學尤明左氏周官長於歴數自<lb/>
<pb n="KR2a0009_WYG_066-7a"/>
杜林桓譚衛宏之屬莫不斟酌焉<hi>斟酌謂取其意指也</hi>世言左氏<lb/>
者多祖興而賈逵自傳其父業故有鄭賈之學興去蓮<lb/>
勺後遂不復仕客授閿鄉<hi>閿音聞古字也建安中改作聞</hi>三公連辟不<lb/>
肯應卒于家子衆<lb/>
衆字仲師年十二從父受左氏春秋精力於學明三統<lb/>
歴作春秋難記條例兼通易詩知名於世建武中皇太<lb/>
子及山陽王荆因虎賁中郎將梁松以縑帛聘請衆欲<lb/>
為通義引籍出入殿中衆謂松曰太子儲君無外交之<lb/>
<pb n="KR2a0009_WYG_066-7b"/>
義漢有舊防蕃王不宜私通賔客遂辭不受松復風衆<lb/>
以長者意不可逆衆曰犯禁觸罪不如守正而死太子<lb/>
及荆聞而竒之亦不强也及梁氏事敗<hi>梁松坐懸飛書誹謗下獄死事</hi>
<hi>見梁統傳也</hi>賔客多坐之唯衆不染於辭永平初辟司空府<lb/>
以明經給事中再遷越騎司馬<hi>漢官儀曰越騎司馬一人秩千石也</hi>復留<lb/>
給事中是時北匈奴遣使求和親八年顯宗遣衆持節<lb/>
使匈奴衆至北庭虜欲令拜衆不為屈單于大怒圍守<lb/>
閉之不與水火欲脅服衆衆拔刀自誓單于恐而止乃<lb/>
<pb n="KR2a0009_WYG_066-8a"/>
更發使隨衆還京師朝議欲復遣使報之衆上疏諫曰<lb/>
臣伏聞北單于所以要致漢使者欲以離南單于之衆<lb/>
堅三十六國之心也<hi>武帝開通西域本三十六國</hi>又當揚漢和親誇<lb/>
示鄰敵令西域欲歸化者局促狐疑懐土之人絶望中<lb/>
國耳漢使既到便偃蹇自信<hi>信音申</hi>若復遣之虜必自謂<lb/>
得謀其羣臣駮議者不敢復言<hi>駮議謂勸單于歸漢</hi>如是南庭動<lb/>
揺烏桓有離心矣南單于久居漢地具知形勢萬分離<lb/>
析旋為邊害今幸有度遼之衆揚威北垂雖勿報答不<lb/>
<pb n="KR2a0009_WYG_066-8b"/>
敢為患<hi>明帝八年初置度遼將軍屯五原曼栢</hi>帝不從復遣衆衆因上言<lb/>
臣前奉使不為匈奴拜單于恚恨故遣兵圍臣今復銜<lb/>
命必見陵折臣誠不忍持大漢節對氊裘獨拜如令匈<lb/>
奴遂能服臣將有損大漢之强帝不聽衆不得已既行<lb/>
在路連上書固争之詔切責衆追還繫廷尉㑹赦歸家<lb/>
其後帝見匈奴来者問衆與單于争禮之狀皆言匈奴<lb/>
中傳衆意氣壯勇雖蘇武不過乃復召衆為軍司馬使<lb/>
與虎賁中郎將馬廖擊車師至敦煌拜為中郎將使䕶<lb/>
<pb n="KR2a0009_WYG_066-9a"/>
西域㑹匈奴脅車師圍戊巳校尉衆發兵救之遷武威<lb/>
太守謹脩邊備虜不敢犯遷左馮翊政有名迹建初六<lb/>
年代鄧彪為大司農是時肅宗議復鹽鐵官衆諫以為<lb/>
不可<hi>武帝時國用不足乃賣鹽鐵置官以主之昭帝罷之今議欲復之</hi>詔數切責至被<lb/>
奏劾衆執之不移帝不從在位以清正稱其後受詔作<lb/>
春秋刪十九篇八年卒官子安世亦傳家業為長樂未<lb/>
央廐令<hi>續漢志曰廐令一人秩六百石</hi>延光中安帝廢太子為濟隂王<lb/>
安世與太常桓焉太僕来歴等共正議諫争及順帝立<lb/>
<pb n="KR2a0009_WYG_066-9b"/>
安世巳卒追賜錢帛除子亮為郎衆曾孫公業自有傳<lb/>
　　范升傳<lb/>
范升字辯卿代郡人也少孤依外家居九嵗通論語孝<lb/>
經及長習梁丘易老子敎授後生<hi>宣帝時梁丘賀之易也</hi>王莽大<lb/>
司空王邑辟升為議曹史時莽頻發兵役徴賦繁興升<lb/>
乃奏記邑曰升聞子以人不間於其父母為孝臣以下<lb/>
不非其君上為忠<hi>論語曰孝哉閔子騫人不間於其父母昆弟之言子騫之孝化其父母兄</hi>
<hi>弟言人無非之者忠臣事君有過即諫在下無有非君者是忠臣也</hi>今衆人咸稱朝聖皆<lb/>
<pb n="KR2a0009_WYG_066-10a"/>
曰公明盖明者無不見聖者無不聞今天下之事昭昭<lb/>
於日月震震於雷霆而朝云不見公云不聞則元元焉<lb/>
所呼天公以為是而不言則過小矣知而從令則過大<lb/>
矣二者於公無可以免宜乎天下歸怨於公矣朝以逺<lb/>
者不服為至念升以近者不悦為重憂今動與時戾事<lb/>
與道反馳騖覆車之轍探湯敗事之後<hi>賈誼曰前車覆後車誡論語曰</hi>
<hi>見不善如探湯</hi>後出益可怪晚發愈可懼耳方春嵗首而動發<lb/>
逺役藜霍不充田荒不耕榖價騰躍斛至數千吏人陷<lb/>
<pb n="KR2a0009_WYG_066-10b"/>
於湯火之中非國家之人也如此則胡貊守關青徐之<lb/>
寇在於帷帳矣<hi>王莽時青徐二郡為宼號青徐賊○劉攽曰胡貊守闗案闗當作闕方喻廹近</hi>
<hi>不當云闗</hi>升有一言可以解天下倒懸免元元之急不可書<lb/>
𫝊願䝉引見極陳所懐邑雖然其言而竟不用升稱病<lb/>
乞身邑不聽令乘傳使上黨升遂與漢兵㑹因留不還<lb/>
建武二年光武徴詣懐宫拜議郎遷博士上疏讓曰臣<lb/>
與博士梁恭山陽太守吕羌俱脩梁丘易二臣年並耆<lb/>
艾經學深明而臣不以時退與恭並立深知羌學又不<lb/>
<pb n="KR2a0009_WYG_066-11a"/>
能逹<hi>逹進也</hi>慙負二老無顔於世誦而不行知而不言不<lb/>
可開口以為人師願推博士以避恭羌帝不許然由是<lb/>
重之數詔引見每有大議輒見訪問時尚書令韓歆上<lb/>
疏欲為費氏易左氏春秋立博士<hi>費直字長翁善易長於卦筮見前書</hi>詔<lb/>
下其議四年正月朝公卿大夫博士見於雲臺帝曰范<lb/>
博士可前平說升起對曰左氏不祖孔子而出於丘明<lb/>
師徒相傳又無其人且非先帝所存無因得立遂與韓<lb/>
歆及太中大夫許淑等互相辯難日中乃罷升退而奏<lb/>
<pb n="KR2a0009_WYG_066-11b"/>
曰臣聞主不稽古無以承天臣不述舊無以奉君陛下<lb/>
愍學微缺勞心經蓺情存博聞故異端競進近有司請<lb/>
置京氏易博士羣下執事莫能據正京氏既立費氏怨<lb/>
望左氏春秋復以比類亦希置立京費已行次復髙氏<lb/>
<hi>沛人髙相善易與費直同時見前書</hi>春秋之家又有騶夹<hi>前書曰騶氏無師夹氏未知其</hi>
<hi>書也</hi>如令左氏費氏得置博士髙氏騶夹五經竒異並復<lb/>
求立各有所執乖戾分争從之則失道不從則失人將<lb/>
恐陛下必有厭倦之聽孔子曰博學約之弗叛矣夫<hi>論語</hi>
<pb n="KR2a0009_WYG_066-12a"/>
<hi>孔子之言弗畔言不違道也</hi>夫學而不約必叛道也顔淵曰博我以<lb/>
文約我以禮孔子可謂知敎顔淵可謂善學矣老子曰<lb/>
學道日損損猶約也又曰絶學無憂絶末學也今費左<lb/>
二學無有本師而多反異先帝前世有疑於此故京氏<lb/>
雖立輒復見廢疑道不可由疑事不可行詩書之作其<lb/>
来已久孔子尚周流㳺觀至于知命自衛反魯乃正雅<lb/>
頌<hi>孔子以魯哀公十一年自衛還魯是時道衰樂廢孔子来還乃正之故雅頌各得其所見史記</hi>今陛<lb/>
下草創天下紀綱未定雖設學官無有弟子詩書不講<lb/>
<pb n="KR2a0009_WYG_066-12b"/>
禮樂不脩奏立左費非政急務孔子曰攻乎異端斯害<lb/>
也已<hi>攻猶習也異端謂竒技也</hi>傳曰聞疑傳疑聞信傳信而堯舜之<lb/>
道存<hi>榖梁傳曰信以傳信疑以傳疑公羊傳曰君子曷為春秋樂堯舜之道也</hi>願陛下疑先<lb/>
帝之所疑信先帝之所信以示反本明不専已天下之<lb/>
事所以異者以不一本也易曰天下之動貞夫一也<hi>易下</hi>
<hi>繫之文也</hi>又曰正其本萬事理<hi>今易無此文也</hi>五經之本自孔子始<lb/>
謹奏左氏之失凡十四事時難者以太史公多引左氏<lb/>
升又上太史公違戾五經謬孔子言及左氏春秋不可<lb/>
<pb n="KR2a0009_WYG_066-13a"/>
録三十一事詔以下博士後升為出妻所告坐繫得出<lb/>
還鄉里永平中為聊城令坐事免卒於家<lb/>
　　陳元傳<lb/>
陳元字長孫蒼梧廣信人也<hi>廣信故城在今梧州蒼梧縣</hi>父欽習左<lb/>
氏春秋事黎陽賈護與劉歆同時而别自名家<hi>元父欽字子佚</hi>
<hi>以左氏授王莽自名陳氏春秋故曰别也賈護字季君並見前書也</hi>王莽從欽受左氏學<lb/>
以欽為猒難將軍<hi>猒一葉反</hi>元少傳父業為之訓詁銳精覃<lb/>
思至不與鄉里通以父任為郎建武初元與桓譚杜林<lb/>
<pb n="KR2a0009_WYG_066-13b"/>
鄭興俱為學者所宗時議欲立左氏傳博士范升奏以<lb/>
為左氏淺末不宜立元聞之乃詣闕上疏曰陛下撥亂<lb/>
反正文武並用<hi>撥理也語見公羊傳</hi>深愍經蓺謬雜真偽錯亂每<lb/>
臨朝日輒延羣臣講論聖道知丘明至賢親受孔子而<lb/>
公羊榖梁傳聞於後世故詔立左氏博詢可否示不専<lb/>
已盡之羣下也今論者沉溺所習翫守舊聞固執虚言<lb/>
傳受之辭以非親見實事之道左氏孤學少與<hi>與猶黨也</hi>遂<lb/>
為異家之所覆冒夫至音不合衆聽故伯牙絶弦<hi>伯牙善鼓</hi>
<pb n="KR2a0009_WYG_066-14a"/>
<hi>琴鍾子期善聽相與為友子期死伯牙破琴絶弦不復鼓琴以時人莫之能聽也見呂覽</hi>至寳不同<lb/>
衆好故卞和泣血<hi>卞和得寳玉獻楚武王王示玉人曰石也刖其右足武王殁後復獻之文</hi>
<hi>王復曰石也刖其左足至成王時卞和抱其璞於郊泣盡以血繼之王乃使玉尹攻之果得寳玉事見韓子也</hi>
仲尼聖徳而不容於世<hi>仲尼去魯斥齊逐乎宋衛困于陳蔡之間見史記</hi>况於<lb/>
竹帛餘文其為雷同者所排固其宜也非陛下至明孰<lb/>
能察之臣元竊見博士范升等所議奏左氏春秋不可<lb/>
立及太史公違戾凡四十五事案升等所言前後相違<lb/>
皆斷截小文媟黷微辭以年數小差掇為巨謬<hi>媟狎也黷垢濁</hi>
<pb n="KR2a0009_WYG_066-14b"/>
<hi>也掇拾也音丁括反</hi>遺脫纖微指為大尤抉瑕擿釁<hi>抉音於決反</hi>掩其<lb/>
𢎞美所謂小辯破言小言破道者也<hi>大戴記小辯篇孔子曰小辯破言小</hi>
<hi>言破義小義破道</hi>升等又曰先帝不以左氏為經故不置博士<lb/>
後主所宜因襲臣愚以為若先帝所行而後主必行者<lb/>
則盤庚不當遷於殷周公不當營洛邑<hi>盤庚都耿遷於殷文王都酆武</hi>
<hi>王都鄗周公輔成王營洛邑</hi>陛下不當都山東也往者孝武皇帝好<lb/>
公羊衛太子好榖梁有詔詔太子受公羊不得受榖梁<lb/>
<hi>○劉攽曰有詔詔太子案文多一詔字</hi>孝宣皇帝在人間時聞衛太子好<lb/>
<pb n="KR2a0009_WYG_066-15a"/>
榖梁於是獨學之及即位為石渠論而榖梁氏興<hi>石渠閣以</hi>
<hi>蔵秘書在未央殿北宣帝甘露三年詔諸儒韋元成梁丘賀等講論五經於石渠也</hi>至今與公羊<lb/>
並存此先帝後帝各有所立不必其相因也孔子曰純<lb/>
儉吾從衆至於拜下則違之<hi>論語孔子曰麻冕禮也今也純儉吾從衆拜下禮也</hi>
<hi>今拜乎上泰也雖違衆吾從下何晏注云麻冕緇布冠也古績麻三十升以為之純絲也絲易成故從儉臣之</hi>
<hi>與君行禮者下拜然後升時臣驕泰故于上拜今從下禮之恭也</hi>夫明者獨見不惑於<lb/>
朱紫聽者獨聞不謬於清濁故離朱不為巧眩移目<hi>離朱</hi>
<hi>黄帝時明目者也一號離婁慎子曰離朱之明察毫末於百歩之外</hi>師曠不為新聲易耳<lb/>
<pb n="KR2a0009_WYG_066-15b"/>
<hi>桓譚新論曰晉師曠善知音衛靈公將之晉宿於濮水之上夜聞新聲召師涓告之曰為我聽寫之曰臣得之</hi>
<hi>矣遂之晉晉平公饗之酒酣靈公曰有新聲願奏之乃令師涓鼓琴未終師曠止之曰此亾國之聲也</hi>方<lb/>
今干戈少弭戎事略戢留思聖蓺眷顧儒雅採孔子下<lb/>
拜之義卒淵聖獨見之㫖分明黑白建立左氏觧釋先<lb/>
聖之積結洮汰學者之累惑<hi>洮汰猶洗濯也</hi>使基業垂於萬世<lb/>
後進無復狐疑則天下幸甚臣元愚鄙嘗傳師言如得<lb/>
以褐衣召見俯伏庭下<hi>褐織毛為布貧者之服也</hi>誦孔氏之正道理<lb/>
丘明之宿寃若辭不合經事不稽古退就重誅雖死之<lb/>
<pb n="KR2a0009_WYG_066-16a"/>
日生之年也書奏下其議范升復與元相辯難凡十餘<lb/>
上帝卒立左氏學太常選博士四人元為第一帝以元<lb/>
新忿争乃用其次司隸從事李封於是諸儒以左氏之<lb/>
立論議讙譁自公卿以下數廷争之㑹封病卒左氏復<lb/>
廢元以才髙著名辟司空李通府時大司農江馮上言<lb/>
宜令司隸校尉督察三公事下三府元上疏曰臣聞師<lb/>
臣者帝賓臣者霸<hi>言以臣為師以臣為賓也</hi>故武王以太公為師齊<lb/>
桓以夷吾為仲父孔子曰百官總已聽於冢宰<hi>論語文也</hi>近<lb/>
<pb n="KR2a0009_WYG_066-16b"/>
則髙帝優相國之禮<hi>蕭何為相國髙帝賜劔履上殿入朝不趨</hi>太宗假宰輔<lb/>
之權<hi>太宗孝文也申屠嘉為丞相坐府召太中大夫鄧通欲誅之孝文使持節召通令人謝嘉故曰假權</hi>
<hi>也</hi>及亡新王莽遭漢中衰專操國柄以偷天下<hi>偷竊也</hi>況<lb/>
已自喻不信羣臣奪公輔之任損宰相之威以刺舉為<lb/>
明徼訐為直至乃陪僕告其君長子弟變其父兄<hi>王莽時開</hi>
<hi>吏告其將奴婢告其主</hi>罔密法峻大臣無所措手足然不能禁董<lb/>
忠之謀身為世戮<hi>董忠為王莽大司馬共劉歆等謀誅莽事發覺死也</hi>故人君患<lb/>
在自驕不患驕臣失在自任不在任人是以文王有日<lb/>
<pb n="KR2a0009_WYG_066-17a"/>
昃之勞周公執吐握之恭<hi>尚書曰文王自朝至于曰中昃不遑暇食史記曰伯禽封</hi>
<hi>魯周公戒之曰我文王之子武王之弟成王之叔父亦不賤矣我一沐三握髮一飯三吐哺以待士猶恐失天</hi>
<hi>下之賢人汝無以國驕人也</hi>不聞其崇刺舉務督察也方今四方尚<lb/>
擾天下未一百姓觀聽咸張耳目陛下宜脩文武之聖<lb/>
典襲祖宗之遺徳勞心下士屈節待賢誠不宜使有司<lb/>
察公輔之名帝從之宣下其議<hi>司察猶督察也</hi>李通罷元後復<lb/>
辟司徒歐陽歙府數陳當世便事郊廟之禮帝不能用<lb/>
以病去年老卒於家子堅卿有文章<lb/>
<pb n="KR2a0009_WYG_066-17b"/>
　　賈逵傳<lb/>
賈逵字景伯扶風平陵人也九世祖誼文帝時為梁王<lb/>
太傅<hi>為文帝子梁王楫之博也</hi>曾祖父光為常山太守宣帝時以吏<lb/>
二千石自洛陽徙焉父徽從劉歆受左氏春秋兼習國<lb/>
語周官又受古文尚書於塗惲<hi>風俗通曰塗姓塗山氏之後惲字子真受尚書</hi>
<hi>於胡常見前書</hi>學毛詩於謝曼卿作左氏條例二十一篇逵悉<lb/>
傳父業弱冠能誦左氏傳及五經本文以大夏侯尚書<lb/>
敎授雖為古學兼通五家榖梁之說<hi>五家謂尹更始劉向周慶丁姓王彦</hi>
<pb n="KR2a0009_WYG_066-18a"/>
<hi>等皆為榖梁見前書也</hi>自為兒童常在太學不通人間事身長八<lb/>
尺二寸諸儒為之語曰問事不休賈長頭性愷悌多智<lb/>
思俶儻有大節<hi>愷樂也悌易也言有和樂簡易之徳也俶儻卓異也</hi>尤明左氏傳<lb/>
國語為之觧詁五十一篇<hi>左氏三十篇國語二十一篇也</hi>永平中上疏<lb/>
獻之顯宗重其書寫蔵祕館時有神雀集宫殿官府冠<lb/>
羽有五采色帝異之以問臨邑侯劉復<hi>臨邑東郡縣也復齊武王伯升</hi>
<hi>孫北海王興子</hi>復不能對薦逵博物多識帝乃召見逵問之對<lb/>
曰昔武王終父之業鸑鷟在岐<hi>鸑鷟鳯之别名也周大夫内史過對周惠王曰</hi>
<pb n="KR2a0009_WYG_066-18b"/>
<hi>周之興也鸑鷟鳴于岐山事見國語</hi>宣帝威懐戎狄神雀仍集此胡降之<lb/>
徴也<hi>仍頻也宣帝時神雀再見改為年號後匈奴降服呼韓入朝也</hi>帝勑蘭臺給筆札<lb/>
使作神雀頌拜為郎與班固並校祕書應對左右肅宗<lb/>
立降意儒術特好古文尚書左氏傳建初元年詔逵入<lb/>
講北宫白虎觀南宫雲臺帝善逵說使出左氏傳大義<lb/>
長於二傳者逵於是具條奏之曰臣謹擿出左氏三十<lb/>
事尤著明者斯皆君臣之正義父子之紀綱其餘同公<lb/>
羊者什有七八或文簡小異無害大體至如祭仲紀季<lb/>
<pb n="KR2a0009_WYG_066-19a"/>
伍子胥叔術之屬左氏義深於君父公羊多任於權變<lb/>
<hi>左傳宋人執鄭祭仲曰不立突將死祭仲許之遂出昭公而立厲公杜預注云祭仲之如宋非㑹非聘見誘被</hi>
<hi>拘廢長立少故書名罪之公羊傳曰祭仲者何鄭之相也何以不名賢也何賢乎祭仲以為知權也其知權奈</hi>
<hi>何宋人執之謂之曰為我出忽而立突祭仲不從其言則君必死國必亾從其言則君可以生易死國可以存</hi>
<hi>易亡古之有權者祭仲之權是也左傳紀季以酅入于齊紀侯大去其國賈逵以為紀季不能兄弟同心以存</hi>
<hi>國乃背兄歸讐書以譏之公羊傳曰紀季者何紀侯之弟也何以不名賢也何賢乎服罪也其服罪奈何請後</hi>
<hi>立廟以存姑姊妹左傳楚平王將殺伍奢召伍奢子伍尚伍員曰来吾免而父尚謂員曰聞免父之命不可以</hi>
<hi>莫之奔親戚為戮不可以莫之報父不可棄名不可廢子胥奔吳遂以吳師入郢卒復父讐公羊傳曰父受誅</hi>
<pb n="KR2a0009_WYG_066-19b"/>
<hi>子復讐推刄之道也公羊不許子胥復讐是不深父也左傳曰冬邾黑肱以濫来奔賤而書名重地故也君子</hi>
<hi>曰名之不可不慎以地叛雖賤必書地以名其人終為不義不可滅已是以君子動則思禮行則思義公羊傳</hi>
<hi>冬黑弓以濫来奔文何以無邾婁通濫也曷為通濫賢者子孫宜有地賢者孰謂謂叔術也何賢乎叔術讓國</hi>
<hi>也</hi>其相殊絶固已甚逺而寃抑積久莫肯分明臣以永<lb/>
平中上言左氏與圖讖合者先帝不遺芻蕘省納臣言<lb/>
寫其傳詁蔵之秘書建平中<hi>建平哀帝年也</hi>侍中劉歆欲立左<lb/>
氏不先暴論大義而輕移太常恃其義長詆挫諸儒諸<lb/>
儒内懐不服相與排之<hi>排擯却也劉歆建立左氏哀帝令歆與諸儒講論其義諸博士</hi>
<pb n="KR2a0009_WYG_066-20a"/>
<hi>不肯置對歆乃移書太常以責之故被排擯事見前書</hi>孝哀皇帝重逆衆心故出<lb/>
歆為河内太守從是攻擊左氏遂為重讎至光武皇帝<lb/>
奮獨見之明興立左氏榖梁㑹二家先師不曉圖讖故<lb/>
令中道而廢凡所以存先王之道者要在安上理民也<lb/>
今左氏崇君父卑臣子疆幹弱枝勸善戒惡至明至切<lb/>
至直至順<hi>左傳曰翼戴天子加之以恭又曰君命天也天可讎乎委質䇿名貳乃辟也父敎子貳何</hi>
<hi>以事君又曰棄父之命惡用子矣以有無父之國則可是崇君父卑臣子也左氏王人雖微序在諸侯之上又</hi>
<hi>曰五大不在邊五細不在庭末大必折尾大不掉是彊幹弱枝也又曰盡而不汚懲惡而勸善非聖人誰能脩</hi>
<pb n="KR2a0009_WYG_066-20b"/>
<hi>之史記曰孔子曰我欲載之空言不如見之行事深切著明也</hi>且三代異物損益隨時<lb/>
故先帝博觀異家各有所採易有施孟復立梁丘<hi>施讎孟喜</hi>
<hi>梁丘賀也</hi>尚書歐陽復有大小夏侯<hi>歐陽和伯大夏侯勝小夏侯建也並見前書</hi>
今三傳之異亦猶是也又五經家皆無以證圖讖明劉<lb/>
氏為堯後者而左氏獨有明文<hi>春秋晉大夫蔡墨曰陶唐氏既衰其後有劉累</hi>
<hi>學擾龍事孔甲范氏其後也范㑹自秦還晉其處者為劉氏明漢承堯後也</hi>五經家皆言顓<lb/>
頊代黄帝而堯不得為火徳<hi>史記曰黄帝崩其孫昌意之子立是為帝顓頊當時</hi>
<hi>五經家同為此說若以顓頊代黄帝以土徳王即顓頊當為金徳髙辛為水徳堯為木徳漢承堯後自然不得</hi>
<pb n="KR2a0009_WYG_066-21a"/>
<hi>為火徳也</hi>左氏以為少昊代黄帝即圖讖所謂帝宣也<hi>左氏傳曰</hi>
<hi>黄帝氏以雲紀少昊氏以鳥紀是以少昊代黄帝也河圖曰大星如虹下流華渚女節意感生白帝朱宣宋均</hi>
<hi>注曰朱宣少昊氏也</hi>如令堯不得為火則漢不得為赤其所發明<lb/>
補益實多陛下通天然之明建大聖之本改元正歴垂<lb/>
萬世則<hi>改元謂改建初九年為元和元年正歴謂元和二年始用四分歴也</hi>是以麟鳯百<lb/>
數嘉瑞雜遝<hi>雜遝言多也章帝時鳯皇見百三十九麒麟五十二白虎一十九黄龍三十四神雀</hi>
<hi>白燕等史官不可勝紀見東觀記</hi>猶朝夕恪勤㳺情六蓺研機綜微靡<lb/>
不審覈<hi>覈實也</hi>若復留意廢學以廣聖見庶㡬無所遺失<lb/>
<pb n="KR2a0009_WYG_066-21b"/>
矣<hi>廢學謂左氏傳也</hi>書奏帝嘉之賜布五百疋衣一襲令逵自<lb/>
選公羊嚴顔諸生髙才者二十人敎以左氏<hi>公羊髙作春秋傳號</hi>
<hi>曰公羊春秋嚴彭祖顔安樂俱受公羊春秋故公羊有嚴顔之學見前書</hi>與簡紙經傳各一<lb/>
通<hi>竹簡及紙也</hi>逵母常有疾帝欲加賜以校書例多特以錢<lb/>
二十萬使潁陽侯馬防與之謂防曰賈逵母病此子無<lb/>
人事於外<hi>無人事謂不廣交通也</hi>屢空則從孤竹之子於首陽山<lb/>
矣<hi>屢數也空乏也史記曰伯夷叔齊孤竹君之子也隐於首陽山卒餓死也</hi>逵數為帝言古<lb/>
文尚書與經傳爾雅詁訓相應詔令撰歐陽大小夏侯<lb/>
<pb n="KR2a0009_WYG_066-22a"/>
尚書古文同異逵集為三卷帝善之復令撰齊魯韓詩<lb/>
與毛氏異同并作周官觧故<hi>轅固齊人也為齊詩申公魯人也為魯詩韓嬰為韓</hi>
<hi>詩毛萇為毛詩故謂事之指意也</hi>遷逵為衛士令<hi>北宫衛士令一人掌南北宫秩比六百石</hi>
<hi>見續漢志</hi>八年乃詔諸儒各選髙才生受左氏榖梁春秋古<lb/>
文尚書毛詩由是四經遂行於世皆拜逵所選弟子及<lb/>
門生為千乘王國郎<hi>千乘王伉章帝子也</hi>朝夕受業黄門署學者<lb/>
皆欣欣羡慕焉和帝即位永元三年以逵為左中郎將<lb/>
八年復為侍中領騎都尉内備帷幄兼領祕書近署甚<lb/>
<pb n="KR2a0009_WYG_066-22b"/>
見信用逵薦東莱司馬均陳國汝郁帝即徴之並蒙優<lb/>
禮均字少賓安貧好學隠居敎授不應辟命信誠行乎<lb/>
州里鄉人有所計争輒令祝少賓<hi>祝詛也東觀記曰争曲直者輒言敢祝少</hi>
<hi>賓乎心不直者終不敢祝也</hi>不直者終無敢言位至侍中以老病乞<lb/>
身帝賜以大夫禄歸鄊里郁字叔異性仁孝<hi>東觀記曰郁年五嵗</hi>
<hi>母病不能食郁常抱持啼泣亦不食母憐之强為飯宗親共異之因字曰異也</hi>及親殁遂隐處<lb/>
山澤後累遷為魯相以徳敎化百姓稱之流人歸者八<lb/>
九千戸逵所著經傳義詁及論難百餘萬言又作詩頌<lb/>
<pb n="KR2a0009_WYG_066-23a"/>
誄書連珠酒令凡九篇學者宗之後世稱為通儒<hi>應劭風俗</hi>
<hi>通義曰授先王之制立當時之事綱紀國體原本要化此通儒也</hi>然不脩小節當世以<lb/>
此頗譏焉故不至大官永元十三年卒時年七十二朝<lb/>
廷愍惜除兩子為太子舍人<lb/>
論曰鄭賈之學行乎數百年中遂為諸儒宗亦徒有以<lb/>
焉爾<hi>言賈鄭雖為儒宗而不為帝所重故曰亦徒有以焉爾</hi>桓譚以不善讖流亡<lb/>
鄭興以遜辭僅免賈逵能附㑹文致最差貴顯<hi>賈逵附㑹文致</hi>
<hi>謂引左氏明漢為堯後也</hi>世主以此論學悲矣哉<hi>言時主不重經而重讖也</hi>
<pb n="KR2a0009_WYG_066-23b"/>
　　張霸傳　<hi>子楷</hi>　<hi>楷子陵/</hi>　<hi>陵弟𤣥</hi>
張霸字伯饒蜀郡成都人也年數嵗而知孝讓雖出入<lb/>
飲食自然合禮鄊人號為張曾子七嵗通春秋復欲進<lb/>
餘經父母曰汝小未能也霸曰我饒為之故字曰饒焉<lb/>
<hi>饒猶益也</hi>後就長水校尉樊儵受嚴氏公羊春秋遂博覽五<lb/>
經諸生孫林劉固叚著等慕之各市宅其傍以就學焉<lb/>
舉孝廉光禄主事稍遷<hi>光禄勲之主事也見漢官儀</hi>永元中為㑹稽<lb/>
太守表用郡人處士顧奉公孫松等奉後為潁川太守<lb/>
<pb n="KR2a0009_WYG_066-24a"/>
松為司𨽻校尉並有名稱其餘有業行者皆見擢用郡<lb/>
中争厲志節習經者以千數道路但聞誦聲初霸以樊<lb/>
儵刪嚴氏春秋猶多繁辭乃減定為二十萬言更名張<lb/>
氏學霸始到越賊未觧郡界不寧乃移書開購明用信<lb/>
賞賊遂束手歸附不煩士卒之力童謡曰棄我㦸捐我<lb/>
矛盗賊盡吏皆休視事三年謂掾史曰太守起自孤生<lb/>
致位郡守盖日中則移月滿則虧<hi>史記蔡澤之辭也易豐卦曰日中則昃月</hi>
<hi>盈則食也</hi>老子有言知足不辱遂上病後徴四遷為侍中時<lb/>
<pb n="KR2a0009_WYG_066-24b"/>
皇后兄虎賁中郎將鄧隲當朝貴盛聞霸名行欲與為<lb/>
交霸逡廵不答衆人笑其不識時務後當為五更㑹疾<lb/>
卒年七十遺勑諸子曰昔延州使齊子死嬴博因坎路<lb/>
側遂以塟焉<hi>嬴博二縣名屬泰山郡禮記曰延陵季子適齊其長子死於嬴博之間因塟焉</hi>今<lb/>
蜀道阻逺不宜歸塋可止此塟足蔵髪齒而已務遵速<lb/>
朽副我本心人生一世但當畏敬於人若不善加已直<lb/>
為受之諸子承命塟於河南梁縣因遂家焉將作大匠<lb/>
翟酺等與諸門人追録本行諡曰憲文中子楷<lb/>
<pb n="KR2a0009_WYG_066-25a"/>
楷字公超通嚴氏春秋古文尚書門徒常百人賓客慕<lb/>
之自父黨夙儒偕造門焉車馬填街徒從無所止黄門<lb/>
及貴戚之家皆起舍巷次以候過客往来之利楷疾其<lb/>
如此輒徙避之家貧無以為業常乘驢車至縣賣藥足<lb/>
給食者輒還鄉里司隷舉茂才除長陵令不至官隐居<lb/>
𢎞農山中學者随之所居成市後華隂山南遂有公超<lb/>
市五府連辟舉賢良方正不就<hi>五府太傅太尉司徒司空大將軍也</hi>漢安<lb/>
元年順帝特下詔告河南尹曰故長陵令張楷行慕原<lb/>
<pb n="KR2a0009_WYG_066-25b"/>
憲操擬夷齊<hi>原憲魯人字子思孔子弟子清約守節貧而樂道</hi>輕貴樂賤竄跡<lb/>
幽藪髙志確然獨拔羣俗前此徴命盤桓未至將主者<lb/>
翫習於常優賢不足使其難進歟郡時以禮發遣楷復<lb/>
告疾不到性好道術能作五里霧時闗西人裴優亦能<lb/>
為三里霧自以不如楷從學之楷避不肯見桓帝即位<lb/>
優遂行霧作賊事覺被考引楷言從學術楷坐繫廷尉<lb/>
詔獄積二年恒諷誦經籍作尚書注後以事無騐見原<lb/>
還家建和三年詔安車備禮聘之辭以篤疾不行年七<lb/>
<pb n="KR2a0009_WYG_066-26a"/>
十終於家子陵<lb/>
陵字處冲官至尚書元嘉中嵗首朝賀大將軍梁冀帶<lb/>
劔入省陵呵叱之令出勑羽林虎賁奪冀劔冀跪謝陵<lb/>
不應即劾奏冀請廷尉論罪有詔以一嵗俸贖而百寮<lb/>
肅然初冀弟不疑為河南尹舉陵孝廉不疑疾陵之奏<lb/>
冀因謂曰昔舉君適所以自罰也陵對曰明府不以陵<lb/>
不肖誤見擢序今申公憲以報私恩不疑有愧色陵弟<lb/>
𤣥<lb/>
<pb n="KR2a0009_WYG_066-26b"/>
𤣥字處虚沉深有才畧以時亂不仕司空張温數以禮<lb/>
辟不能致中平二年温以車騎將軍出征涼州賊邊章<lb/>
等將行𤣥自田廬被褐帶索要說温曰天下冦賊雲起<lb/>
豈不以黄門常侍無道故乎聞中貴人公卿以下當出<lb/>
祖道於平樂觀明公總天下威重握六師之要若於中<lb/>
坐酒酣鳴金鼓整行陣召軍正執有罪者誅之引兵還<lb/>
屯都亭以次翦除中官觧天下之倒懸報海内之怨毒<lb/>
然後顯用隐逸忠正之士則邊章之徒宛轉股掌之上<lb/>
<pb n="KR2a0009_WYG_066-27a"/>
矣温聞大震不能對良久謂𤣥曰處虚非不恱子之言<lb/>
顧吾不能行如何𤣥乃歎曰事行則為福不行則為賊<lb/>
今與公長辭矣即仰藥欲飲之温前執其手曰子忠於<lb/>
我我不能用是吾罪也子何為當然且出口入耳之言<lb/>
誰今知之<hi>左傳曰言出於余口入於爾耳</hi>𤣥遂去隐居魯陽山中<hi>山在今汝</hi>
<hi>州南</hi>及董卓秉政聞之辟以為掾舉侍御史不就卓臨之<lb/>
以兵不得已彊起至輪氏道病終<hi>輪氏縣屬潁川郡故城在今洛州洛陽縣</hi>
<hi>城西南</hi>
<pb n="KR2a0009_WYG_066-27b"/>
賛曰中世儒門賈鄭名學衆馳一介争禮氊幄<hi>一介單使也左</hi>
<hi>傳曰君亦不使一介行李告於寡君氊幄謂匈奴也</hi>升元守經義偏情駮霸貴知<lb/>
止辭交戚里公超善術所舍成市<lb/>
　<lb/>
　<lb/>
　<lb/>
　<lb/>
　後漢書卷六十六<lb/>
<pb n="KR2a0009_WYG_066-28a"/>
　後漢書卷六十六考證<lb/>
鄭興傳一朝建號而山西雄桀争誅王莽注山西謂陕<lb/>
　山已西也○日知録曰古之所謂山西即今闗中方<lb/>
　言自山而東五國之郊郭璞觧曰六國惟秦在山西<lb/>
　王伯厚地理通釋曰秦漢之間稱山北山南山東山<lb/>
　西者皆指太行以其在天下之中故指此山以表地<lb/>
　勢正義以為華山之西非也<lb/>
范升傳遂與韓歆及太中大夫許淑等○監本舊本俱<lb/>
<pb n="KR2a0009_WYG_066-28b"/>
　缺太字<hi>臣㑹汾</hi>按前書百官公卿表大夫掌議論有<lb/>
　太中大夫諫大夫武帝太初元年更名中大夫為光<lb/>
　禄大夫秩比二千石劉昭百官志太中大夫千石無<lb/>
　員屬光禄勲别無中大夫之名又按北海靖王傳云<lb/>
　嵗終遣中大夫奉璧朝賀注中大夫王國官也引續<lb/>
　漢志曰中大夫比六百石掌奉王使京都亦見東平<lb/>
　王蒼傳然則兩漢官制固有不同太初以前王朝有<lb/>
　中大夫在東京則為王府官屬之名矣今范升所與<lb/>
<pb n="KR2a0009_WYG_066-29a"/>
　論難未必徧及王國使臣故毛本增太字<lb/>
正其本萬事理注今易無此文也○<hi>臣㑹汾</hi>按此必易<lb/>
　緯之辭凡漢人說經所引緯書若春秋元命苞等則<lb/>
　曰春秋說易乾鑿度等則曰易說尚書大傳等則曰<lb/>
　尚書說今范升引易緯遂蒙上易曰為文注家於易<lb/>
　本文中求之固無此文耳<lb/>
賈逵傳帝善逵說使出左氏傳大義長於二傳者○監<lb/>
　本出字上有發字<hi>臣㑹汾</hi>按發出並舉古人無此等<lb/>
<pb n="KR2a0009_WYG_066-29b"/>
　文今從宋本<lb/>
并作周官觧故注故謂事之指意也○<hi>臣人龍</hi>按前書<lb/>
　賈誼為左氏傳訓故又藝文志有魯故二十五卷師<lb/>
　古注曰故者通其指義也今流俗毛詩改故訓傳為<lb/>
　詁字失真則此注自應作故字觧<lb/>
鄉人有所計争輒令祝少賓注祝詛也東觀記曰争曲<lb/>
　直者輒言敢祝少賓乎○日知録曰注非也言敢于<lb/>
　少賓之前發誓乎事之如神明也古人文簡爾<lb/>
<pb n="KR2a0009_WYG_066-30a"/>
賈逵能附㑹文致最差貴顯○閻若璩云隋志讖緯篇<lb/>
　云賈逵之徒獨非之與此不合盖隋志不詳考傳中<lb/>
　所奏而誤讀張衡疏内侍中賈逵摘讖互異三十餘<lb/>
　事諸言䜟者皆不能說之文以為逵首非䜟不知逵<lb/>
　苐摘其互異處並未有所非也<lb/>
　<lb/>
　<lb/>
　<lb/>
<pb n="KR2a0009_WYG_066-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷六十六考證<lb/>
</p>
<p>
</p>
  </div>
</body>
</text>
</TEI>
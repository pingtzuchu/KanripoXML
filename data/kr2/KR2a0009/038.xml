<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷三十八</head> <lb/>
    <p>
<pb n="KR2a0009_WYG_038-1a"/>
欽定四庫全書<lb/>
　後漢書卷三十八<lb/>
　　梁　　　　剡　　　　令劉　昭補并注<lb/>
　百官志第二十八<lb/>
　　百官五　<hi>州郡中郎將匈奴</hi>　<hi>縣鄉校尉/烏桓</hi>　<hi>亭里校尉䕶羌</hi>
　　　　　　<hi>王國侯關内</hi>　　　<hi>宋衞國/四夷國</hi>　　<hi>列侯奉百官</hi>
外十有二州每州刺史一人六百石本注曰秦有監御<lb/>
史監諸郡漢興省之但遣丞相史分刺諸州無常官孝<lb/>
<pb n="KR2a0009_WYG_038-1b"/>
武帝初置刺史十三人秩六百石<hi>古今注曰常以春分行部郡國各遣一吏</hi>
<hi>迎界上諸書不同也</hi>成帝更為牧秩二千石建武十八年復為刺<lb/>
史十二人各主一州其一州屬司𨽻校尉<hi>蔡質漢儀曰詔書舊典刺</hi>
<hi>史班宣周行郡國省察治政黜陟能否斷理寃獄以六條問事非條所問即不省一條强宗豪右田宅踰制以</hi>
<hi>强凌弱以衆暴寡二條二千石不奉詔書遵承典制倍公向私旁詔守利侵漁百姓聚歛為姦三條二千石不</hi>
<hi>䘏疑獄風厲殺人怒則任刑喜則任賞煩擾苛暴剝戮黎元為百姓所疾山崩石裂妖祥訛言四條二千石選</hi>
<hi>署不平茍阿所愛蔽賢寵頑五條二千石子弟怙恃榮勢請託所監六條二千石違公下比阿附豪强通行貨</hi>
<hi>賂割損政令諸州刺史初除比諸持板揖不拜獻帝起居注曰建安十八年三月庚寅省州并郡復禹貢之九</hi>
<pb n="KR2a0009_WYG_038-2a"/>
<hi>州冀州得魏郡安平鉅鹿河間清河博陵常山趙國渤海甘陵平原太原上黨西河定襄鴈門雲中五原朔方</hi>
<hi>河東河内涿郡漁陽廣陽右北平上谷代郡遼東遼東屬國遼西𤣥菟樂浪凡三十二郡省司𨽻校尉以司𨽻</hi>
<hi>部分屬豫州冀州雍州省涼州刺史以并雍州部郡得𢎞農京兆左馮翊右扶風上郡安定隴西漢陽北地武</hi>
<hi>都武威金城西平西郡張掖張掖屬國酒泉敦煌西海漢興永陽東安南凡二十二郡省交州以其郡屬荆州</hi>
<hi>荆州得交州之蒼梧南海九真交趾日南與其舊所部南陽章陵南郡江夏武陵長沙零陵桂陽凡十三郡益</hi>
<hi>州本部郡有廣漢漢中巴郡犍為蜀郡牂牁越巂益州永昌犍為屬國蜀郡屬國廣漢屬國今并得交州之鬱</hi>
<hi>林合浦凡十四郡豫州部郡本有潁川陳國汝南沛國梁國魯國今并得河南榮陽都尉凡八郡徐州部郡得</hi>
<hi>下邳廣陵彭城東海琅邪利城城陽東莞凡八郡青州得齊國北海東萊濟南樂安凡五郡獻帝春秋曰孫權</hi>
<pb n="KR2a0009_WYG_038-2b"/>
<hi>以步隲行交州刺史東觀書曰交趾刺史持節</hi>諸州常以八月廵行所部郡國<lb/>
<hi>胡廣注曰廵謂驛馬也縣次傳駕之以走疾猶言古附遂</hi>錄囚徒<hi>胡廣曰縣邑囚徒皆閲錄視參考辭</hi>
<hi>狀實其真偽有侵寃者即時平理也</hi>考殿最<hi>胡廣曰課第長吏不稱職者為殿舉免之其有治能者為</hi>
<hi>最察上尤異州又狀州中吏民茂才異等嵗舉一人</hi>初嵗盡詣京都奏事<hi>胡廣曰所察有</hi>
<hi>條應繩異者輒覆問之不茹柔吐剛也嵗盡齎所狀納京師名奏事差其逺近各有常㑹</hi>中興但因<lb/>
計吏<hi>胡廣曰不復自詣京師其所道皆如舊典東觀書曰和帝初張酺上言臣聞王者法天熒惑奏事太</hi>
<hi>微故州牧刺史入奏事所以通下問知外事也數十年以來重其道歸煩擾故時止勿奏事今因以為故事臣</hi>
<hi>愚以為刺史視事滿嵗可令奏事如舊典問州中風俗恐好惡過所道事所聞見考課衆職下章所告及所自</hi>
<pb n="KR2a0009_WYG_038-3a"/>
<hi>舉有意者賞異之其尤無狀逆詔書行罪法冀勅戒其餘令各敬慎所職於以衰滅貪邪便佞韓詩外傳曰王</hi>
<hi>者必立牧方三人所以使窺逺牧衆也逺方之民有饑寒而不得衣食獄訟而寃失職賢而不舉者入告天子</hi>
<hi>天子於其君之朝也揖而進之曰意朕之政教有不得爾者邪如何乃有饑寒而不得衣食獄訟而寃失職賢</hi>
<hi>而不舉然後其君退而與其卿大夫謀之逺方之民聞皆曰誠天子也夫我居之辟見我之近也我居之幽見</hi>
<hi>我之明也可欺乎哉故牧者所以開四目通四聰</hi>皆有從事史假佐本注曰員<lb/>
職略與司𨽻同無都官從事其功曹從事為治中從事<lb/>
豫州部郡國六冀州部九兖州部八徐州部五青州部<lb/>
六荆州部七揚州部六益州部十二涼州部十二并州<lb/>
<pb n="KR2a0009_WYG_038-3b"/>
部九幽州部十一交州部七凡九十八其二十七王國<lb/>
相其七十一郡太守其屬國都尉屬國分郡離逺縣置<lb/>
之如郡差小置本郡名世祖并省郡縣四百餘所後世<lb/>
稍復增之<hi>臣昭曰昔在先代列爵殊等九服不同畿荒制異雖連帥相司牧伯分長而封疆置限兼</hi>
<hi>庸有數如身之使臂手之使指故能髙卑相固逺近維緝羣后克穆共康兆庶爰及周衰稍競吞廣邦國侵爭</hi>
<hi>遞懷貪畧猶歴數百年乃能成其并一豈非樹之有本使其然乎秦兼天下開設郡縣孤立獨王即以顛亡漢</hi>
<hi>祖因循雖不頓革分置子弟終龕諸吕之難漸剖列郡以減大都之權後嚴安之徒猶忼慨發憤謂千里之威</hi>
<hi>即古之强國慮非安本無窮之計也孝武之末始置刺史監糾非法不過六條傳車周流匪有定鎮秩裁數百</hi>
<pb n="KR2a0009_WYG_038-4a"/>
<hi>威望輕寡得有舉察之勤未生陵犯之釁成帝改牧其萌始大既非識治之主故無取焉耳世祖中興監乎政</hi>
<hi>本復約其職還遵舊制斷親奏事省入惜煩漸得自重之路因茲以降彌於嵗年母后當朝多以弱守六合危</hi>
<hi>動四海潰弊財盡力竭綱維撓毁而八方不能内侵諸侯莫敢入伐豈非榦强枝弱控制素重之所致乎至孝</hi>
<hi>靈在位横流既及劉焉徼偽自為身謀非有憂國之心專懷狼據之策抗論昏世薦議愚主盛稱宜重牧伯謂</hi>
<hi>足鎮壓萬里扶姦樹算茍罔一時豈可永為國本長期勝術哉夫聖主御世莫不大庇生民承其休謀傳其典</hi>
<hi>制猶云事久弊生無或通貫故改變正服革異質文分爵三五參差不一況在豎騃之君挾姦詐之臣共所創</hi>
<hi>置哉焉可仍因大建尊州之規竟無一日之治故焉牧益土造帝服於岷峨袁紹取冀下制書於燕朔劉表制</hi>
<hi>南郊天祀地魏祖據兖遂搆皇業漢之殄滅禍原乎此及臻後代任寄彌廣委之邦宰之命授之斧鉞之重假</hi>
<pb n="KR2a0009_WYG_038-4b"/>
<hi>之都督之威開之征討之畧晉太康之初武帝亦疑其然乃詔曰上古及中代或置州牧或置刺史置監御史</hi>
<hi>皆總綱紀而不賦政治民之事任之諸侯郡守昔漢末四海分崩因以吳蜀自擅自是刺史内親民事外領兵</hi>
<hi>馬此一時之宜爾今頼宗廟之靈士大夫之力江表平定天下合之為一當韜戢干戈與天下休息諸州無事</hi>
<hi>者罷其兵刺史分職皆如漢氏故事出頒詔條入奏事京城二千石專治民之重監司清峻於上此經久之體</hi>
<hi>也其便省州牧晉武帝又見其弊矣雖有其言不卒其事後嗣纘繼牧鎮愈重據地分爭竟覆天下昔王畿之</hi>
<hi>大不過千里州之所司廣袤兼逺爭强虎視之辰遷鼎革終之日未嘗不藉蕃兵之權挾董司之力逼迫伺隙</hi>
<hi>陵奪沖幼其甚者臣主揚兵骨肉戰野昆弟梟懸伯叔屠裂末壯披心尾大不掉既用此始亦病以終傾輈愈</hi>
<hi>襲莫或途改致雒京有銜璧之痛秦臺有不守之酷胡羌遞興氐鮮更起摩滅羣黎流禍百世堅冰所漸兼緣</hi>
<pb n="KR2a0009_WYG_038-5a"/>
<hi>茲蠧嗚呼後之聖王必不久滯斯迹靈長之終當有神算不然則雄捍反拒之事懼甚於此心憑强作害之謀</hi>
<hi>方盛於後意</hi>凡州所監都為京都置尹一人二千石丞一人<lb/>
每郡置太守一人二千石丞一人郡當邊戍者丞為長<lb/>
史<hi>古今注曰建武六年三月令郡太守諸侯相病丞長史行事十四年罷邊郡太守丞長史領丞職</hi>王<lb/>
國之相亦如之每屬國置都尉一人比二千石丞一人<lb/>
本注曰凡郡國皆掌治民進賢勸功決訟檢姦常以春<lb/>
行所主縣勸民農桑振救乏絶秋冬遣無害吏案訊諸<lb/>
囚平其罪法論課殿最<hi>案律有無害都吏如今言公平吏漢書音義曰文無所枉害蕭</hi>
<pb n="KR2a0009_WYG_038-5b"/>
<hi>何以文無害為沛主吏掾</hi>嵗盡遣吏上計<hi>盧植禮注曰計斷九月因秦以十月為正故</hi>并<lb/>
舉孝亷郡口二十萬舉一人典兵禁備盜賊景帝更名<lb/>
都尉武帝又置三輔都尉各一人譏出入邊郡置農都<lb/>
尉主屯田殖穀又置屬國都尉主蠻夷降者中興建武<lb/>
六年省諸郡都尉并職太守無都試之役<hi>古今注曰六年八月省都</hi>
<hi>尉官應劭曰每有劇職郡臨時置都尉事訖罷之</hi>省關都尉唯邊郡往往置都<lb/>
尉及屬國都尉稍有分縣治民比郡安帝以羌犯法三<lb/>
輔有陵園之守乃復置右扶風都尉京兆虎牙都尉<hi>應劭</hi>
<pb n="KR2a0009_WYG_038-6a"/>
<hi>漢官曰蓋天生五材民並用之廢一不可誰能去兵兵之設尚矣易稱弦木為弧剡木為矢弧矢之利以威天</hi>
<hi>下春秋三時務農一時講武詩美公劉匪居匪康入耕出戰乃裹餱糧干戈載揚四方莫當自郡國罷材官騎</hi>
<hi>士之後官無警備實啓㓂心一方有難三面救之發興雷震煙蒸電激一切取辦黔首囂然不及講其射御用</hi>
<hi>其戒誓一旦驅之以即强敵猶鳩鵲捕鷹鸇豚羊弋豺虎是以每戰常負王旅不振張角懷挾妖偽遐邇摇蕩</hi>
<hi>八州幷發煙炎絳天牧守梟裂流血成川爾乃逺徴三邊殊俗之兵非我族類忿鷙縱横多僵良善以為己功</hi>
<hi>財貨糞土哀夫民氓遷流之咎見出在茲不教而戰是謂棄之跡其禍敗豈虚也哉春秋家不藏甲所以一國</hi>
<hi>威抑私力也今雖四海殘壞王命未洽可折衝壓難若指於掌故置右扶風</hi>皆置諸曹掾史<lb/>
<hi>新論曰王莽時置西海郡令其吏皆百石親事一曰為四百石二嵗而遷補</hi>本注曰諸曹略<lb/>
<pb n="KR2a0009_WYG_038-6b"/>
如公府曹無東西曹<hi>蔡質漢儀曰河南尹掾出考案與從事同</hi>有功曹史主<lb/>
選署功勞有五官掾署功曹及諸曹事其監屬縣有五<lb/>
部督郵曹掾一人正門有亭長一人主記室史主錄記<lb/>
書催期㑹無令史閣下及諸曹各有書佐幹主文書<hi>漢官</hi>
<hi>曰河南尹員吏九百二十七人十二人百石諸縣有秩三十五人官屬掾史五人四部督郵吏部掾二十六人</hi>
<hi>案獄仁恕三人監津渠漕水掾二十五人百石卒吏二百五十人文學守助掾六十人書佐五十人循行二百</hi>
<hi>三十人幹小史二百三十一人</hi>屬官每縣邑道大者置令一人千石其<lb/>
次置長四百石小者置長三百石侯國之相秩次亦如<lb/>
<pb n="KR2a0009_WYG_038-7a"/>
之<hi>應劭漢官曰前書百官表云萬户以上為令萬户以下為長三邊始孝武皇帝所開縣户數百而或為令</hi>
<hi>荆陽江南七郡唯有臨湘南昌吳三令爾及南陽穰中土沃民稠四五萬户而為長桓帝時以江南陽安為女</hi>
<hi>公主邑改號為令主薨復復其故若此為繫其本俗説令長以水土為之及秩髙下皆無明文班固通儒述一</hi>
<hi>代之書斯近其真</hi>本注曰皆掌治民顯善勸義禁姦罰惡理訟<lb/>
平賊恤民時務秋冬集謀上計於所屬郡國<hi>胡廣曰秋冬嵗盡各</hi>
<hi>計縣户口墾田錢穀出入盜賊多少上其集簿丞尉以下嵗詣郡課校其功功多尤為最者於廷尉勞勉之以</hi>
<hi>勸其後負多尤為殿者於後曹别責以糾怠慢也諸對辭窮尤困収主者掾史關白太守使取法丞尉縛責以</hi>
<hi>明下轉相督勅為民除害也明帝詔書不得僇辱黄綬以别小人吏也</hi>
<pb n="KR2a0009_WYG_038-7b"/>
凡縣主蠻夷曰道公主所食湯沐曰國縣萬户以上為<lb/>
令不滿為長侯國為相皆秦制也<hi>史記秦并天下夷郡縣銷兵刃示不復用</hi>
丞各一人尉大縣二人小縣一人本注曰丞署文書典<lb/>
知倉獄尉主盜賊凡有賊發主名不立則推索行尋案<lb/>
察姦宄以起端緒<hi>應劭漢官曰大縣丞左右尉所謂命卿三人小縣一尉一丞命卿二人</hi>
各署諸曹掾史本注曰諸曹略如郡員五官為廷掾監<lb/>
鄉五部春夏為勸農掾秋冬為制度掾<hi>漢官曰雒陽令秩千石丞三人四百</hi>
<hi>石孝亷左尉四百石孝亷右尉四百石員吏七百九十六人十三人四百石鄉有秩獄史五十六人佐史鄉佐</hi>
<pb n="KR2a0009_WYG_038-8a"/>
<hi>七十七人斗食令史嗇夫假五十人官掾史幹小史二百五十人書佐九十人循行二百六十人</hi>
鄉置有秩三老游徼本注曰有秩郡所署秩百石<hi>漢官曰鄉</hi>
<hi>户五千則置有秩</hi>掌一鄉人<hi>風俗通曰秩則田間大夫言其官裁有秩耳</hi>其鄉小者<lb/>
縣置嗇夫一人<hi>風俗通曰嗇者省也夫賦也言消息百姓均其役賦</hi>皆主知民善<lb/>
惡為役先後知民貧富為賦多少平其差品三老掌教<lb/>
化凡有孝子順孫貞女義婦讓財救患及學士為民法<lb/>
式者皆扁表其門以興善行游徼掌徼循禁司姦盜又<lb/>
有鄉佐屬鄉主民収賦稅<hi>風俗通曰國家制度大率十里一鄉</hi>
<pb n="KR2a0009_WYG_038-8b"/>
亭有亭長以禁盜賊本注曰亭長主求捕盜賊承望都<lb/>
尉<hi>漢官儀曰民年二十三為正一嵗以為衞士一嵗為材官騎士習射御騎馳戰陣八月太守都尉令長相</hi>
<hi>丞尉㑹都試課殿最水家為樓船亦習戰射行船過郡太守各將萬騎行鄣塞烽火追虜置長史一人丞一人</hi>
<hi>治兵民當兵行長領置部尉千人司馬候農都尉皆不治民不給衞士材官樓船年五十六老衰乃得免為民</hi>
<hi>就田應合選為亭長亭長課徼廵尉游徼亭長皆習設備五兵五兵弓弩㦸楯刀劒甲鎧鼓吏赤幘行縢帶劒</hi>
<hi>佩刀持楯被甲設矛㦸習射設十里一亭亭長亭候五里一郵郵間相去二里半司姦盜亭長持二尺板以劾</hi>
<hi>賊索繩以収執賊風俗通曰漢家因秦大率十里一亭亭留也蓋行旅宿㑹之所館亭吏舊名負弩改為長或</hi>
<hi>謂亭父</hi>
<pb n="KR2a0009_WYG_038-9a"/>
里有里魁民有什伍善惡以告本注曰里魁掌一里百<lb/>
家什主十家伍主五家以相檢察民有善事惡事以告<lb/>
監官<hi>風俗通曰周禮五家為鄰四鄰為里里者止也里有司司五十家共居止同事春秋通其所也</hi>
邊縣有障塞尉本注曰掌禁備羌夷犯塞<hi>太公隂符曰武王問太公</hi>
<hi>願聞治亂之要太公曰其本在吏武王曰吏者治也所以為治其亂者何太公曰故吏重罪有十武王問吏之</hi>
<hi>重罪太公曰一吏苛刻二吏不平三吏貪汚四吏以威力迫脅於民五吏與史合姦六吏與人亡情七吏作盜</hi>
<hi>賊使人為耳目八吏賤買賣貴於民九吏増易於民十吏振懼於民夫治者有三罪則國亂而民愁盡有之則</hi>
<hi>民流亡而君失其國武王曰民亦有罪乎太公曰民有十大於此除者則國治而民安武王曰十大何如太公</hi>
<pb n="KR2a0009_WYG_038-9b"/>
<hi>曰民勝吏厚大臣一大也民宗强侵陵羣下二大也民甚富傾國家三大也民尊親其君天下歸慕四大也衆</hi>
<hi>暴寡五大也民有百里之譽千里之交六大也民以吏威為權七大也恩行於吏八大也民服信以少為多奪</hi>
<hi>人田宅贅人妻子九大也民之基業畜産為人所苦十大也所謂一家害一里一里害諸侯諸侯害天下武王</hi>
<hi>曰絶吏之罪塞民之大奈何太公曰察民之暴吏明其賞審其誅則吏不敢犯罪民不敢大也武王曰是民吏</hi>
<hi>相伺上下不和而結其讎太公曰為君守成為吏守職為民守事如此各居其道則國治國治則都治都治則</hi>
<hi>里治里治則家治家治則善惡分明善惡分明則國無事國無事則吏民外不懷怨内不徼事</hi>其郡有<lb/>
鹽官鐵官工官都水官者隨事廣狹置令長及丞秩次<lb/>
皆如縣道無分士給均本吏本注曰凡郡縣出鹽多者<lb/>
<pb n="KR2a0009_WYG_038-10a"/>
置鹽官主鹽稅出鐵多者置鐵官主鼓鑄<hi>胡廣曰鹽官掊坑而得鹽</hi>
<hi>或有鑿井煮海水而以得之者鑄銅為器械當鑄冶之時扇熾其火謂之鼓鑄</hi>有工多者置工<lb/>
官主工稅物有水池及魚利多者置水官主平水収漁<lb/>
稅在所諸縣均差吏更給之置吏隨事不具縣員<lb/>
使匈奴中郎將一人比二千石本注曰主䕶南單于置<lb/>
從事二人有事隨事増之掾隨事為員䕶羌烏桓校尉<lb/>
所置亦然<hi>應劭漢官曰擁節屯中步南設官府掾史單于嵗遣侍子來朝謁者常送迎焉得賂弓馬</hi>
<hi>氊罽他物百餘萬謁者事訖還具表付帑藏詔書勅自受</hi>
<pb n="KR2a0009_WYG_038-10b"/>
䕶烏桓校尉一人比二千石本注曰主烏桓胡<hi>應劭漢官曰擁</hi>
<hi>節長史一人司馬二人皆六百石并領鮮卑客賜質子嵗時胡市馬晉書曰漢置東夷校尉以撫鮮卑</hi>
䕶羌校尉一人比二千石本注曰主西羌<hi>應劭漢官曰擁節長史司</hi>
<hi>馬二人皆六百石</hi>
皇子封王其郡為國每置傅一人相一人皆二千石本<lb/>
注曰傅主導王以善禮如師不臣也相如太守有長史<lb/>
如郡丞漢初立諸王因項羽所立諸王之制地既廣大<lb/>
且至千里又其官職傅為太傅相為丞相又有御史大<lb/>
<pb n="KR2a0009_WYG_038-11a"/>
夫及諸卿皆秩二千石百官皆如朝廷國家唯為置丞<lb/>
相其御史大夫以下皆自置之<hi>胡廣曰後漢妾數無限别乃制設正適曰妃取</hi>
<hi>小夫人不得過四十人</hi>至景帝時吳楚七國恃其國大遂以作亂<lb/>
㡬危漢室及其誅滅景帝懲之遂令諸王不得治民令<lb/>
内史主治民改丞相曰相省御史大夫廷尉少府宗正<lb/>
博士官武帝改漢内史中尉郎中令之名<hi>前書曰改漢内史為京兆</hi>
<hi>尹中尉為執金吾郎中令為光祿勲</hi>而王國如故員職皆朝廷為署不得<lb/>
自置至漢成帝省内史治民更令相治民<hi>漢舊儀曰大司空何武奏</hi>
<pb n="KR2a0009_WYG_038-11b"/>
<hi>罷内史相如太守中尉如都尉參職是後中尉爭權與王相奏常不和也</hi>太傅但曰傅<hi>臣昭曰觀</hi>
<hi>夫髙祖之創業也豈直鴻勲碩徳大庇羣生蕩其毒虐厝之和泰而已哉至於謀深慮久封建子弟蕃維盤固</hi>
<hi>規謀𢎞逺及於三趙不終燕靈夭絶齊代淮楚皆為外重故宋昌曰外畏齊楚淮南斯非效與事過則弊孰或</hi>
<hi>通之全國之難誠固財物之富作衞之益亦既得之於前矣故賜以几杖用息姦謀嗣隕局下怨生有以逮連</hi>
<hi>師搆亂兵交梁闕禦侮摧冦肇自密戚景帝遂削蕃國之權刻骨肉之援封為君而不聽治其民置為主而稍</hi>
<hi>賤其臣矯枉過甚遂臻於此吕霍之危朝后族愈貴於來寵吳楚之叛奔侯王恒借以受誚故賈誼欲衆建以</hi>
<hi>少其力列虚以侯其生此乃達觀深識監於親陪之要者也冡嗣必傳萬里之地分支欲使動摇不得於經維</hi>
<hi>逺算且已礙矣復哀平之際劉氏徧於四海宗正著錄遂以萬數及乎後漢彌循前迹光武十子並列畿外近</hi>
<pb n="KR2a0009_WYG_038-12a"/>
<hi>郡孝明八國不能開庇逺民國近則不可以大不大則不足為强此所以本枝之援終以少固若使漢分兩越</hi>
<hi>置二三親國剖吳楚樹數四列蕃割遼海而分皇枝開隴蜀而王子弟使主尊顯依漢初之貴民無定限許滋</hi>
<hi>養之富若有昏虐之嗣可得廢而不得削必傳劉氏民信所奉發其侵伐兼并之釁峻其他族簒殺之科制其</hi>
<hi>入貢輕重之法䟽其來朝往復之數君君臣臣永許百世之期一國之民常無遷動之志四方得志聽離官列</hi>
<hi>封懷賢抱智隨所適樂土强弱相侔逺近相推舉其大歸畧其小滯與其畫一班之海内天子之朝自非異姓</hi>
<hi>僭奪不得興勤王之師諸蕃國自非雜互簒主不降討伐之詔犬牙相經共為嚴國雖王莽善盜將何因而敢</hi>
<hi>竊曹操雄勇亦安能以得土斯無俟極聖然克行明賢粗識亦足立故父子首足也昆弟四肢也當使筋骨髓</hi>
<hi>血動靜足以相勝長短大小幹用足以相衞豈有割脛致腹取骨肉以増頭剗背露骨剝膏腴以裨頷而謂顱</hi>
<pb n="KR2a0009_WYG_038-12b"/>
<hi>顙魁岸可得比夀松晉咽喉擁腫必能長生久視哉漢氏得之微猶能四百載魏人失之甚不滿數十年爰自</hi>
<hi>晉世矯枉太過入列皇朝非簡賢之授唯親是貴無愚智之辨不能勝衣冠早據公相之尊童䝉幼子遄登槐</hi>
<hi>嶽之位職應論道而未離保母之養續侯賦政而服二三尺衣英賢大度禀彼昏稚髙才碩儒恭承藐識公餗</hi>
<hi>覆而不憂美錦碎而愈截兼授若流廻遷競路才駑任重功尠釁多曉比名於公旦夕同罪於盜跖褒稱無位</hi>
<hi>可以充徳貶退刑轘不足以塞咎威力强濟聲實隆重嫌猜畏逼身受其弊覆滅分體若梟仇㓂虀粉同氣有</hi>
<hi>過他逆忠貞之士横罹其凶志節之人狼狽其禍閼伯實沈繼踵史筆顯思顯甫比有國書趙倫以蠢愚排天</hi>
<hi>齊攸以賢明謝世枉鬱殄夷寃孫就盡不可勝載矣豈周漢之君多孝悌之性晉宋之主禀豺狼之情葢事勢</hi>
<hi>使之然也朝行斯術夕窮崩亂未能革悛來事愈甚蒼生為此將盡矣四海為此構䠞矣聖帝英君欲反斯敗</hi>
<pb n="KR2a0009_WYG_038-13a"/>
<hi>必當更開同姓之國置不増之約罷皇𦙍入宫之禍守盟牲礪河之篤乃可還險墜之路反乎全安之轍也</hi>
中尉一人比二千石本注曰職如郡都尉主盜賊<hi>東觀書曰</hi>
<hi>其紹封削絀者中尉内史官屬亦以率減</hi>郎中令一人僕一人皆千石本注<lb/>
曰郎中令掌王大夫郎中宿衞官如光祿勲自省少府<lb/>
職皆并焉僕主車及馭如太僕本注曰太僕比二千石<lb/>
武帝改但曰僕又皆減其秩治書比六百石本注曰治<lb/>
書本尚書更名大夫比六百石本注曰無員掌奉王使<lb/>
至京都奉璧賀正月及使諸國本皆持節後去節謁者<lb/>
<pb n="KR2a0009_WYG_038-13b"/>
比四百石本注曰掌冠長冠本員十六人後減禮樂長<lb/>
本注曰主樂人衞士長本注曰主衞士醫工長本注曰<lb/>
主醫藥永巷長本注曰宦者主宫中婢使祠祀長本注<lb/>
曰主祠祀皆比四百石<hi>自禮樂長至此皆四百石</hi>郎中二百石本注<lb/>
曰無員<lb/>
衞公宋公本注曰建武二年封周後姬常為周承休公<lb/>
五年封殷後孔安為殷紹嘉公十三年改常為衞公安<lb/>
為宋公以為漢賔在三公上<hi>五經通義二王之後不考功有誅無絶鄭𤣥曰王者</hi>
<pb n="KR2a0009_WYG_038-14a"/>
<hi>存二代而封及五郊天用天子禮以祭其始祖行其正朔此謂通三統也三恪者敬其先聖封其後而已無殊</hi>
<hi>異者也</hi>
列侯所食縣為侯國本注曰承秦爵二十等為徹侯金<lb/>
印紫綬以賞有功功大者食縣小者食鄉亭得臣其所<lb/>
食吏民後避武帝諱為列侯武帝元朔二年令諸王得<lb/>
推恩分衆子土國家為封亦為列侯舊列侯奉朝請在<lb/>
長安者位次三公中興以來唯以功徳賜位特進者次<lb/>
車騎將軍<hi>胡廣漢制度曰功徳優盛朝廷所敬異者賜特進在三公下不在車騎下</hi>賜位朝<lb/>
<pb n="KR2a0009_WYG_038-14b"/>
廷侯次五校尉賜位侍祠侯次大夫其餘以胏附及公<lb/>
主子孫奉墳墓於京都者亦隨時見㑹位在博士議郎<lb/>
下<hi>胡廣制度曰是為猥諸侯</hi>諸王封者受茅土歸以立社稷禮也<hi>胡廣</hi>
<hi>曰諸王受封皆受茅土歸立社稷本朝為宫室自有制度至於列侯歸國者不受茅土不立宫室各隨貧富裁</hi>
<hi>制黎庶以守其寵</hi>列土特進朝侯賀正月執璧云每國置相一<lb/>
人其秩各如本縣本注曰主治民如令長不臣也但納<lb/>
租於侯以户數為限其家臣置家臣庶子各一人本注<lb/>
曰主侍侯使理家事列侯舊有行人洗馬門大夫凡五<lb/>
<pb n="KR2a0009_WYG_038-15a"/>
官中興以來食邑千户已上置家丞庶子各一人不滿<lb/>
千户不置家丞又悉省行人洗馬門大夫<lb/>
關内侯<hi>如淳曰列侯出關就國侯但爵身其有家累者與之關内之邑食其租税也古今注曰建武六</hi>
<hi>年初令關内侯食邑者俸月二十五斛</hi>承秦賜爵十九等為關内侯無土<lb/>
寄食在所縣民租多少各有户數為限<hi>荀綽晉百官表注曰時六國未</hi>
<hi>平將帥皆家關中故以為號劉劭爵制曰春秋傳有庶長鮑商君為政備其法品為十八級合關内侯列侯凡</hi>
<hi>二十等其制因古義古者天子寄軍政於六卿居則以田警則以戰所謂入使治之出使長之素信者與衆相</hi>
<hi>得也故啓伐有扈乃召六卿大夫之在軍為將者也及周之六卿亦以居軍在國也則以比長閭胥族師黨正</hi>
<pb n="KR2a0009_WYG_038-15b"/>
<hi>州長鄉大夫為稱其在軍也則以卒伍司馬將軍為號所以異在國之名也秦依古制其在軍賜爵為等級其</hi>
<hi>帥人皆更卒也有功賜爵則在軍吏之例自一爵以上至不更四等皆士也大夫以上至五大夫五等比大夫</hi>
<hi>也九等依九命之義也自左庶長以上至大庶長九卿之義也關内侯者依古圻内子男之義也秦都山西以</hi>
<hi>關内為王畿故曰關内侯也列侯者依古列國諸侯之義也然則卿大夫士下之品皆放古比朝之制而異其</hi>
<hi>名亦所以殊軍國也古者以車戰兵車一乗步卒七十二人分翼左右車大夫在左御者處中勇士居右凡七</hi>
<hi>十五人一爵曰公士者步卒之有爵為公士者二爵曰上造造成也古者成士升於司徒曰造士雖依此名皆</hi>
<hi>步卒也三爵曰簪褭御駟馬者要褭古之名馬也駕駟馬者其形似簮故曰簮褭也四爵曰不更不更者為車</hi>
<hi>右不復與凡更卒同也五爵曰大夫大夫者在車左者也六爵為官大夫七爵為公大夫八爵為公乗九爵為</hi>
<pb n="KR2a0009_WYG_038-16a"/>
<hi>五大夫皆軍吏也吏民爵不得過公乗者得貰與子若同産然則公乗者軍吏之爵最髙者也雖非臨戰得公</hi>
<hi>卒車故曰公乗也十爵為左庶長十一爵為右庶長十二爵為左更十三爵為中更十四爵為右更十五爵為</hi>
<hi>少上造十六爵為大上造十七爵為駟車庶長十八爵為大庶長十九爵為關内侯二十爵為列侯自左庶長</hi>
<hi>以上至大庶長皆卿以下皆軍將也所將皆庶人更卒也故以庶更為名大庶長即大將軍也左右庶長即左</hi>
<hi>右偏裨將軍也古今注曰成帝鴻嘉二年令吏民得買爵級千錢</hi>
四夷國王率衆王歸義侯邑君邑長皆有丞比郡縣<lb/>
百官受奉例<hi>古今注曰建武二十六年四月戊戌増吏奉如此志例以明也</hi>大將軍三<lb/>
公奉月三百五十斛中二千石奉月百八十斛二千石<lb/>
<pb n="KR2a0009_WYG_038-16b"/>
奉月百二十斛比二千石奉月百斛千石奉月八十斛<lb/>
六百石奉月七十斛比六百石奉月五十斛四百石奉<lb/>
月四十五斛比四百石奉月四十斛三百石奉月四十<lb/>
斛比三百石奉月三十七斛二百石奉月三十斛比二<lb/>
百石奉月二十七斛一百石奉月十六斛斗食奉月十<lb/>
一斛<hi>漢書音義曰斗食祿日以斗為計</hi>佐史奉月八斛<hi>古今注曰永和三年初與河南</hi>
<hi>尹及雒陽員吏四百二十七人奉月四十五斛臣昭曰此言豈其妄乎若人人奉四十五斛則四百石秩為大</hi>
<hi>優而無品若共進奉者人不過一斗亦非義理</hi>凡諸受奉皆半錢半穀<hi>荀綽晉百官表</hi>
<pb n="KR2a0009_WYG_038-17a"/>
<hi>注曰漢延平中中二千石奉錢九千米七十二斛真二千石月錢六千五百米三十六斛比二千石月錢五千</hi>
<hi>米三十四斛一千石月錢四千米三十斛六百石月錢三千五百米二十一斛四百石月錢二千五百米十五</hi>
<hi>斛三百石月錢二千米十二斛二百石月錢一千米九斛百石月錢八百米四斛八斗獻帝起居注曰帝在長</hi>
<hi>安詔書以三輔地不滿千里而軍師用度非一公卿已下不得奏除其若公田以秩石為率賦與令各自収其</hi>
<hi>租稅</hi>
贊曰帝道淵黙冡帥脩徳寡以御衆分職乃克不置不<lb/>
監無驕無忒程是師徒寧民康國<lb/>
　<lb/>
<pb n="KR2a0009_WYG_038-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷三十八<lb/>
<pb n="KR2a0009_WYG_038-18a"/>
　後漢書卷三十八考證<lb/>
百官志五諸州常以八月廵行所部郡國注猶言古附<lb/>
　遂○何焯校本作猶古言附遂<lb/>
承望都尉注過郡太守各將萬騎行障塞○過本亦作<lb/>
　邊<lb/>
太傅但曰傅注或力强濟聲實隆重○或當作威<lb/>
賜位朝廷○廷字衍<lb/>
凡諸受奉皆半錢半穀注中二千石舉錢九千○舉當<lb/>
<pb n="KR2a0009_WYG_038-18b"/>
　作奉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷三十八考證<lb/>
</p>
<p>
</p>
  </div>
</body>
</text>
</TEI>
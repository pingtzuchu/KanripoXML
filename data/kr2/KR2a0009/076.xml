<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷七十六</head> <lb/>
    <p>
<pb n="KR2a0009_WYG_076-1a"/>
欽定四庫全書<lb/>
　後漢書卷七十六<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　郭陳列傳第三十六<lb/>
　　郭躬傳<hi>弟子鎭</hi>
郭躬字仲孫潁川陽翟人也家世衣冠父𢎞習小杜律<lb/>
<hi>前書杜周武帝時爲廷尉御史大夫斷獄深刻少子延年亦明法律宣帝時又爲御史大夫對父故言小</hi>太<lb/>
<pb n="KR2a0009_WYG_076-1b"/>
守寇恂以𢎞爲決曹掾斷獄至三十年用法平諸爲𢎞<lb/>
所決者退無怨情郡内比之東海于公年九十五卒<hi>于公</hi>
<hi>東海人丞相于定國父也爲郡決曹決獄平罹文法者于公所決皆不恨見前書也</hi>躬少傳父業<lb/>
講授徒衆常數百人後爲郡吏辟公府永平中奉車都<lb/>
尉竇固出撃匈奴騎都尉秦彭爲副彭在别屯而輒以<lb/>
法斬人固奏彭專擅請誅之顯宗乃引公卿朝臣平其<lb/>
罪科躬以明法律召入議議者皆然固奏躬獨曰於法<lb/>
彭得斬之帝曰軍征校尉一統於督<hi>督謂大將</hi>彭旣無斧鉞<lb/>
<pb n="KR2a0009_WYG_076-2a"/>
可得專殺人乎躬對曰一統於督者謂在部曲也<hi>前書音義</hi>
<hi>曰大將軍行有伍部部有曲也</hi>今彭專軍别將有異於此兵事呼吸不<lb/>
容先關督帥且漢制棨㦸即為斧鉞於法不合罪<hi>有衣之㦸</hi>
<hi>曰棨</hi>帝從躬議又有兄弟共殺人者而罪未有所歸帝以<lb/>
兄不訓弟故報兄重而減弟死中常侍孫章宣詔誤言<lb/>
兩報重尚書奏章矯制罪當腰斬帝復召躬問之躬對<lb/>
章應罸金帝曰章矯詔殺人何謂罸金躬曰法令有故<lb/>
誤章傳命之繆於事為誤誤者其文則輕帝曰章與囚<lb/>
<pb n="KR2a0009_WYG_076-2b"/>
同縣疑其故也躬曰周道如砥其直如矢<hi>詩小雅也如砥貢賦平如</hi>
<hi>矢賞罸平</hi>君子不逆詐<hi>論語孔子之言</hi>君王法天刑不可以委曲生<lb/>
意帝曰善遷躬廷尉正坐法免後三遷元和三年拜為<lb/>
廷尉躬家世掌法務在寛平及典理官決獄斷刑多依<lb/>
矜恕乃條諸重文可從輕者四十一事奏之事皆施行<lb/>
著于令章和元年赦天下繫囚在四月丙子以前減死<lb/>
罪一等勿笞詣金城而文不及亡命未發覺者躬上封<lb/>
事曰聖恩所以減死罪使戍邉者重人命也今死罪亡<lb/>
<pb n="KR2a0009_WYG_076-3a"/>
命無慮萬人<hi>廣雅曰無慮都凡也</hi>又自赦以來捕得甚衆而詔令<lb/>
不及皆當重論伏惟天恩莫不蕩宥死罪已下並蒙更<lb/>
生而亡命捕得獨不沾澤臣以為赦前犯死罪而繫在<lb/>
赦後者可皆勿笞詣金城以全人命有益於邊肅宗善<lb/>
之即下詔赦焉躬奏讞法科多所生全永元六年卒官<lb/>
中子晊亦明法律<hi>晊音質</hi>至南陽太守政有名迹弟子鎭<lb/>
鎭字桓鍾少脩家業辟太尉府再遷延光中為尚書及<lb/>
中黃門孫程誅中常侍江京等而立濟隂王鎭率羽林<lb/>
<pb n="KR2a0009_WYG_076-3b"/>
士擊殺衞尉閻景以成大功事在宦者傳再遷尚書令<lb/>
太傅三公奏鎭冒犯白刃手劔賊臣姦黨殄滅宗廟以<lb/>
寧功比劉章<hi>章齊王肥子也高帝孫誅諸呂有功封朱虚侯也</hi>宜顯爵土以勵<lb/>
忠貞乃封鎭為定潁侯食邑二千戸拜河南尹轉廷尉<lb/>
免永建四年卒於家詔賜冢塋地長子賀當嗣爵讓與<lb/>
小弟時而逃去積數年詔大鴻臚下州郡追之賀不得<lb/>
已乃出受封累遷復至廷尉及賀卒順帝追思鎮功下<lb/>
詔賜鎭諡曰昭武侯賀曰成侯賀弟禎亦以能法律至<lb/>
<pb n="KR2a0009_WYG_076-4a"/>
廷尉鎭弟子僖<hi>許其反</hi>少明習家業兼好儒學有名譽延<lb/>
熹中亦為廷尉建寧二年代劉寵為太尉禧子鴻至司<lb/>
隸校尉封城安鄉侯郭氏自𢎞後數世皆傳法律子孫<lb/>
至公者一人廷尉七人侯者三人刺史二千石侍中郎<lb/>
將者二十餘人侍御史正監平者甚衆順帝時廷尉河<lb/>
南吳雄季高以明法律斷獄平起自孤宦致位司徒雄<lb/>
少時家貧喪母營人所不封土者擇葬其中喪事趣辦<lb/>
不問時日醫巫皆言當族滅而雄不顧<hi>○劉攽曰案卜葬何關醫事明</hi>
<pb n="KR2a0009_WYG_076-4b"/>
<hi>衍</hi>及子訢孫恭三世廷尉為法名家<hi>名為明法之家</hi>初肅宗時<lb/>
司隸校尉下邳趙興亦不䘏諱忌<hi>䘏憂也</hi>每入官舎輒更<lb/>
繕脩館宇移穿改築故犯妖禁而家人爵祿益用豐熾<lb/>
官至潁川太守子峻太傅以才器稱孫安世魯相三葉<lb/>
皆為司隸時稱其盛桓帝時汝南有陳伯敬者行必矩<lb/>
歩坐必端膝呵叱狗馬終不言死目有所見不食其肉<lb/>
行路聞凶便解駕留止還觸歸忌則寄宿鄉亭<hi>隂陽書歴法曰</hi>
<hi>歸忌日四孟在丑四仲在寅四季在子其日不可遠行歸家及徙也</hi>年老寢滯不過舉孝<lb/>
<pb n="KR2a0009_WYG_076-5a"/>
亷後坐女壻亡吏太守邵䕫怒而殺之時人罔忌禁者<lb/>
多談為證焉<hi>罔無也</hi>
論曰曾子云上失其道民散久矣如得其情則哀矜而<lb/>
勿喜<hi>言人離散犯法乃自上之所為非下之過當哀矜之勿以得情為喜也見論語也</hi>夫不喜<lb/>
於得情則恕心用恕心用則可寄枉直矣夫賢人君子<lb/>
斷獄其必主於此乎郭躬起自佐史小大之獄必察焉<lb/>
<hi>左傳曰小大之獄雖不能察必以情</hi>原其平刑審斷庶於勿喜者乎若乃<lb/>
推己以議物捨狀以貪情<hi>秦彭孫章不死為推己亡命得減為貪情也貪與探同也</hi>
<pb n="KR2a0009_WYG_076-5b"/>
法家之能慶延于世蓋由此也<lb/>
　　陳寵傳<hi>子忠</hi>
陳寵字昭公沛國洨人也<hi>洨縣名故城在今泗州虹縣西南洨音户交反</hi>曾祖<lb/>
父咸成哀間以律令為尚書平帝時王莽輔政多改漢<lb/>
制咸心非之及莽因呂寛事誅不附已者何武鮑宣等<lb/>
<hi>平帝時王莽輔政隔絶平帝外家不得至京師莽子宇恐帝長大後見怨教帝舅衞寳令帝母上書求入莽不</hi>
<hi>許宇與婦兄呂寛謀以為莽不可說而好鬼神乃夜以血灑莽第門以驚懼之事覺並誅死何武為前將軍王</hi>
<hi>莽先從武求舉武不敢鮑宣為司隸免徙之上黨呂寛事起莽案鞫并誅不附已者武與宣坐見誣中皆被誅</hi>
<pb n="KR2a0009_WYG_076-6a"/>
<hi>並見前書</hi>咸乃歎曰易稱君子見幾而作不俟終日吾可以<lb/>
逝矣<hi>幾者事之微吉凶之先見者逝徃也</hi>即乞骸骨去職及莽簒位召咸<lb/>
以為掌寇大夫謝病不肯應時三子參豐欽皆在位乃<lb/>
悉令解官父子相與歸鄉里閉門不出入猶用漢家祖<lb/>
臘<hi>應劭風俗通曰共工之子好逺遊死為祖神漢家火行盛於午故以午日為祖也臘者歲終祭衆神之名</hi>
<hi>臘接也新故交接故大祭以報功也漢火行衰於戌故臘用戌日也</hi>人問其故咸曰我先<lb/>
人豈知王氏臘乎其後莽復徵咸遂稱病篤於是乃收<lb/>
斂其家律令書文皆壁藏之咸性仁恕常戒子孫曰為<lb/>
<pb n="KR2a0009_WYG_076-6b"/>
人議法當依於輕雖有百金之利愼無與人重比建武<lb/>
初欽子躬為廷尉左監早卒躬生寵明習家業少為州<lb/>
郡吏辟司徒鮑昱府是時三府掾屬專尚交遊以不肯<lb/>
視事為高寵常非之獨勤心物務數為昱陳當世便宜<lb/>
昱高其能轉為辭曹掌天下獄訟<hi>續漢志曰三公掾屬二十四人有辭曹主</hi>
<hi>訟事也</hi>其所平決無不厭服衆心時司徒辭訟久者數十<lb/>
年事類溷錯易為輕重不良吏得生因緣<hi>因緣謂依附以生輕重也</hi>
寵為昱撰辭訟比七卷決事科條皆以事類相從昱奏<lb/>
<pb n="KR2a0009_WYG_076-7a"/>
上之其後公府奉以為法三遷肅宗初為尚書是時承<lb/>
永平故事吏政尚嚴切尚書決事率近於重寵以帝新<lb/>
即位宜改前世苛俗乃上疏曰臣聞先王之政賞不僭<lb/>
刑不濫與其不得已寧僭不濫<hi>事見左傳晉大夫聲子辭</hi>故唐堯著<lb/>
典眚災肆赦<hi>尚書舜典之辭也眚過也災害也肆緩也言過誤有害當緩赦也</hi>周公作<lb/>
戒勿誤庻獄<hi>尚書立政之辭也言文子文孫從今以徃惟以正道理衆獄勿誤也</hi>伯夷之<lb/>
典惟敬五刑以成三德<hi>三德剛柔正直尚書吕刑曰伯夷降典折民惟刑惟敬五刑以</hi>
<hi>成三德</hi>由此言之聖賢之政以刑罸為首徃者斷獄嚴明<lb/>
<pb n="KR2a0009_WYG_076-7b"/>
所以威懲姦慝姦慝既平必宜濟之以寛<hi>濟益也</hi>陛下即<lb/>
位率由此義數詔羣僚𢎞崇晏晏<hi>晏晏温和也尚書考靈燿曰堯聰明文塞</hi>
<hi>晏晏</hi>而有司執事未悉奉承典刑用法猶尚深刻斷獄者<lb/>
急於篣格酷烈之痛<hi>篣即榜也古字通用聲類曰笞也說文曰格擊也</hi>執憲者<lb/>
煩於詆欺放濫之文或因公行私逞縱威福夫為政猶<lb/>
張琴瑟大絃急者小絃絶故子貢非臧孫之猛法而美<lb/>
鄭喬之仁政<hi>臧孫魯大夫行猛政子貢非之曰夫政猶張琴瑟也大絃急則小絃絶矣故曰罰得</hi>
<hi>則姦邪止賞得則下歡悅子之賊心見矣獨不聞子産之相鄭乎推賢舉能抑惡揚善有大畧者不問其短有</hi>
<pb n="KR2a0009_WYG_076-8a"/>
<hi>厚德者不非小疵家給人足囹圄空虚子産卒國人皆叩心流涕三月不聞竿琴之音其生也見愛死也可悲</hi>
<hi>故曰德莫大于仁禍莫大於刻今子病而人賀子愈而人相懼曰嗟乎何命之不善子又不死臧孫慙而避位</hi>
<hi>終身不出見新序</hi>詩云不剛不柔布政優優<hi>優優和也</hi>方今聖德充<lb/>
塞假于上下<hi>假至也音格上下天地也</hi>宜隆先王之道蕩滌煩苛之<lb/>
法輕薄箠楚以濟羣生全廣至德以奉天心帝敬納寵<lb/>
言每事務於寛厚其後遂詔有司絶鉆鑽諸慘酷之科<lb/>
<hi>蒼頡篇曰鉆持也說文曰鉆鐵銸也其炎反銸音陟葉反鑽臏刑謂鑽去其髕骨也鑽音作喚反</hi>解妖<lb/>
惡之禁除文致之請讞五十餘事定著于令<hi>文致謂前人無罪文</hi>
<pb n="KR2a0009_WYG_076-8b"/>
<hi>飾致於法中也</hi>是後人俗和平屢有嘉瑞漢舊事斷獄報重常<lb/>
盡三冬之月<hi>報論也重死刑也</hi>是時帝始改用冬初十月而已<lb/>
元和二年旱長水校尉賈宗等上言以為斷獄不盡三<lb/>
冬故隂氣微弱陽氣發泄招致災旱事在於此帝以其<lb/>
言下公卿議寵奏曰夫冬至之節陽氣始萌故十一月<lb/>
有蘭射干芸荔之應<hi>易通卦驗曰十一月廣莫風至則蘭射干生月令仲冬日短至隂陽</hi>
<hi>爭諸生蕩芸始生荔挺出射音夜即今之烏扇也芸香草荔馬薤</hi>時令曰諸生蕩安形<lb/>
體<hi>時令月令也蕩動也仲冬一陽爻生草木皆欲萌動也禮記月令仲冬諸生蕩君子齋戒安形性也</hi>天<lb/>
<pb n="KR2a0009_WYG_076-9a"/>
以為正周以為春<hi>正春皆始也十一月萬物微而未著天以為正而周以為歲首</hi>十二<lb/>
月陽氣上通雉雊雞乳地以為正殷以為春<hi>十二月二陽爻生鴈</hi>
<hi>北鄉陽氣上通諸生皆動始萌芽地以為正殷以為歲首也月令季冬雉雊雞乳也</hi>十三月陽氣<lb/>
已至天地已交萬物皆出蟄蟲始振人以為正夏以為<lb/>
春<hi>十三月今正月也天子迎春東郊隂陽交合萬物皆出於地人始初見故曰人以為正夏以為歲首也月</hi>
<hi>令孟春天氣下降地氣上騰天地和同草木萌動東風解凍蟄蟲始振也</hi>三微成著以通三<lb/>
統<hi>統者統一歲之事王者三正遞用周環無窮故曰通三統三禮義宗曰三微三正也言十一月陽氣始施</hi>
<hi>萬物動於黃泉之下微而未著其色皆赤赤者陽氣故周以天正為歳色尚赤夜半為朔十二月萬物始芽色</hi>
<pb n="KR2a0009_WYG_076-9b"/>
<hi>白白者陰氣故殷以地正為歳色尚白雞鳴為朔十三月萬物始達其色皆黒人得加功以展其業夏以人正</hi>
<hi>為歲色尚黑平旦為朔故曰三微王者奉而成之各法其一以改正朔也易乾鑿度曰三微而成著三著而體</hi>
<hi>成當此之時天地交萬物通也</hi>周以天元殷以地元夏以人元若以此<lb/>
時行刑則殷周歲首皆當流血不合人心不稽天意月<lb/>
令曰孟冬之月趣獄刑無留罪<hi>臣賢案月令及淮南子皆言季秋趣獄刑無留</hi>
<hi>罪今言孟冬未詳其故</hi>明大刑畢在立冬也又孟冬之月身欲寧<lb/>
事欲靜<hi>月令仲冬君子齋戒身欲寧事欲靜以待隂陽之所定也○劉攽曰案文并注意孟當作仲</hi>
若以降威怒不可謂寧若以行大刑不可謂靜議者咸<lb/>
<pb n="KR2a0009_WYG_076-10a"/>
曰旱之所由咎在改律臣以為殷周斷獄不以三微而<lb/>
化致康平無有災害自元和以前皆用三冬而水旱之<lb/>
異徃徃為患由此言之災害自為它應不以改律秦為<lb/>
虐政四時行刑聖漢初興改從簡易蕭何草律季秋論<lb/>
囚俱避立春之月<hi>草謂創造之也論決也</hi>而不計天地之正二王<lb/>
之春實頗有違<hi>言蕭何不論天地之正及殷周之春實乖正道</hi>陛下探幽析微<lb/>
允執其中<hi>允信也中正也言信執中正之道語見尚書</hi>革百載之失建永年<lb/>
之功<hi>尚書曰立功立事可以永年</hi>上有迎承之敬下有奉微之惠<hi>三正</hi>
<pb n="KR2a0009_WYG_076-10b"/>
<hi>之月不用斷獄敬承天意奉順三微也</hi>稽春秋之文當月令之意<hi>春秋於春每月</hi>
<hi>書王所以通三統也何休注云二月三月皆有王者二月殷正月三月夏正月也</hi>聖功美業不<lb/>
宜中疑書奏帝納之遂不復改寵性周宻常稱人臣之<lb/>
義苦不畏愼自在樞機謝遣門人拒絶知友惟在公家<lb/>
而已朝廷器之<hi>器重也</hi>皇后弟侍中竇憲<hi>臣賢案竇后紀及憲傳並云憲</hi>
<hi>竇后兄今諸本皆言弟蓋誤也</hi>薦眞定令張林為尚書帝以問寵寵對<lb/>
林雖有才能而素行貪濁憲以此深恨寵林卒被用而<lb/>
以臧汙抵罪及帝崩憲等秉權常銜寵乃白太后令典<lb/>
<pb n="KR2a0009_WYG_076-11a"/>
喪事欲因過中之黄門侍郎鮑德素敬寵說憲弟夏陽<lb/>
侯瓌曰陳寵奉事先帝深見納任故久留臺閣賞賜有<lb/>
殊今不蒙忠能之賞而計幾微之故<hi>幾微言微細也</hi>誠傷輔政<lb/>
容貸之德瓌亦好士深然之故得出為太山太守後轉<lb/>
廣漢太守西州豪右并兼吏多姦貪訴訟日百數寵到<lb/>
顯用良吏王渙鐔顯等以為腹心<hi>鐔音徒南反</hi>訟者日減郡<lb/>
中清肅先是洛縣城南<hi>洛縣名故城在今益州雒縣南也</hi>每陰雨常有<lb/>
哭聲聞於府中積數十年寵聞而疑其故使吏案行還<lb/>
<pb n="KR2a0009_WYG_076-11b"/>
言世衰亂時此下多死亡者而骸骨不得葬儻在於是<lb/>
寵愴然矜歎即勑縣盡收歛葬之自是哭聲遂絶及竇<lb/>
憲為大將軍征匈奴公卿以下及郡國無不遣吏子弟<lb/>
奉獻遺者而寵與中山相汝南張郴<hi>光武子中山王焉相也</hi>東平<lb/>
相應順<hi>東平王蒼孫敞之相也</hi>守正不阿後和帝聞之擢寵為大<lb/>
司農郴太僕順左馮翊永元六年寵代郭躬為廷尉性<lb/>
仁矜及為理官數議疑獄常親自為奏每附經典務從<lb/>
寛恕帝輒從之濟活者甚衆其深文刻敝於此少衰寵<lb/>
<pb n="KR2a0009_WYG_076-12a"/>
又鉤校律令條法溢於甫刑者除之<hi>鉤猶動也前書曰鉤校得其姦賊鉤</hi>
<hi>音工候反溢出也孔安國注尚書曰呂侯後為甫侯故或稱甫刑也</hi>曰臣聞禮經三百威<lb/>
儀三千<hi>禮記曰禮經三百曲禮三千鄭𤣥注云禮篇多亡本數未聞其中事儀有三千也</hi>故甫<lb/>
刑大辟二百五刑之屬三千禮之所去刑之所取<hi>去禮之人</hi>
<hi>刑以加之故曰取也</hi>失禮則入刑相為表裏者也今律令死刑六<lb/>
百一十耐罪千六百九十八<hi>耐者輕刑之名也</hi>贖罪以下二千<lb/>
六百八十一溢於甫刑者千九百八十九其四百一十<lb/>
大辟千五百耐罪七十九贖罪春秋保乾圖曰王者三<lb/>
<pb n="KR2a0009_WYG_076-12b"/>
百年一蠲法漢興以來三百二年憲令稍增科條無限<lb/>
又律有三家其說各異宜令三公廷尉平定律令應經<lb/>
合義者可使大辟二百而耐罪贖罪二千八百并為三<lb/>
千悉刪除其餘令與禮相應以易萬人視聽以致刑措<lb/>
之美傳之無窮未及施行會坐詔獄吏與囚交通抵罪<lb/>
詔特免刑拜為尚書遷大鴻臚寵歴二郡三卿所在有<lb/>
迹見稱當時十六年代徐防為司空寵雖傳法律而兼<lb/>
通經書奏議溫粹號為任職相在位三年薨以太常南<lb/>
<pb n="KR2a0009_WYG_076-13a"/>
陽尹勤代為司空勤字叔梁篤性好學屏居人外荆棘<lb/>
生門時人重其節後以定策立安帝封福亭侯五百戸<lb/>
永初元年以雨水傷稼策免就國病卒無子國除寵子<lb/>
忠<lb/>
忠字伯始永初中辟司徒府三遷廷尉正<hi>正廷尉屬官也秩千石也</hi>
以才能有聲稱司徒劉愷舉忠明習法律宜備機密於<lb/>
是擢拜尚書使居三公曹<hi>成帝置五尚書三公曹尚書主知斷獄也</hi>忠自以<lb/>
世典刑法用心務在寛詳初父寵在廷尉上除漢法溢<lb/>
<pb n="KR2a0009_WYG_076-13b"/>
於甫刑者未施行<hi>上音時掌反</hi>及寵免後遂寢而苛法稍繁<lb/>
人不堪之忠畧依寵意奏上二十三條為決事比<hi>比例也必</hi>
<hi>寐反</hi>以省請讞之敝又上除蠶室刑<hi>蠶室宮刑名也或云犗刑也音奇敗反作</hi>
<hi>窨室畜火如蠶室說文曰犗騬牛也騬音繒漢舊儀注曰少府若廬獄有蠶室也</hi>解臧吏三世<lb/>
禁錮狂易殺人得減重論<hi>狂易謂狂而易性也</hi>母子兄弟相代死<lb/>
聽赦所代者事皆施行及鄧太后崩安帝始親朝事忠<lb/>
以為臨政之初宜徵聘賢才以宣助風化數上薦隱逸<lb/>
及直道之士馮良周爕杜根成翊世之徒於是公車禮<lb/>
<pb n="KR2a0009_WYG_076-14a"/>
聘良爕等後連有災異詔舉有道公卿百僚各上封事<lb/>
忠以詔書既開諫爭慮言事者必多激切或致不能容<lb/>
乃上疏豫通帝意曰臣聞仁君廣山藪之大納切直之<lb/>
謀<hi>左氏傳曰川澤納汙山藪藏疾瑾瑜匿瑕國君含垢天之道也</hi>忠臣盡謇諤之節不<lb/>
畏逆耳之害<hi>史記曰趙簡子有臣周舍好直諫周舍死簡子曰吾聞千羊之皮不如一狐之腋衆</hi>
<hi>人之唯唯不如周舍之諤諤家語孔子曰忠言逆耳而利於行也</hi>是以高祖舎周昌桀<lb/>
紂之譬<hi>周昌為御史大夫嘗燕入奏事高帝方擁戚姬昌走出高帝逐得騎昌項問曰我何如主也昌</hi>
<hi>仰曰陛下桀紂之主也上笑不之罪也</hi>孝文嘉爰盎人豕之譏<hi>文帝幸慎夫人常與</hi>
<pb n="KR2a0009_WYG_076-14b"/>
<hi>皇后同坐後幸上林愼夫人從盎為中郎將却慎夫人坐愼夫人怒不坐帝亦起盎前說曰陛下為愼夫人適</hi>
<hi>所以禍之也獨不見人豕乎上大悅人豕解見皇后紀也</hi>武帝納東方朔宣室之正<lb/>
<hi>武帝為館陶公主私人董偃置酒宣室東方朔為太中大夫諫曰不可夫宣室者先帝之正處也非法度之正</hi>
<hi>不得入焉上曰善更置酒北宫也</hi>元帝容薛廣德自刎之切<hi>元帝酎祭宗廟出便</hi>
<hi>門欲御樓船御史大夫薛廣德當車免冠諫曰宜從橋詔曰大夫冠廣德曰陛下不聽臣臣自刎以血汙車輪</hi>
<hi>帝乃從橋</hi>昔晉平公問於叔向曰國家之患孰為大對曰大<lb/>
臣重禄不極諫小臣畏罪不敢言下情不上通此患之<lb/>
大者公曰善於是下令曰吾欲進善有謁而不通罪至<lb/>
<pb n="KR2a0009_WYG_076-15a"/>
死<hi>此已上皆見新序</hi>今明詔崇高宗之德<hi>高宗殷王武丁也有雉登鼎耳而雊懼而</hi>
<hi>修德位以永年</hi>推宋景之誠<hi>史記曰宋景公時熒惑守心星太史子韋請移之大臣國人與歲公</hi>
<hi>皆不聼天感其誠熒惑為之退三舍也</hi>引咎克躬諮訪羣吏言事者見杜<lb/>
根成翊世等新蒙表錄顯列二臺<hi>謂杜根為侍御史成翊世為尚書郎也</hi>
必承風饗應爭為切直若嘉謀異策宜輒納用如其管<lb/>
穴妄有譏刺<hi>管穴言小也史記扁鵲曰若以管窺天以隙視文隙即穴也</hi>雖苦口逆<lb/>
耳不得事實且優游寛容以示聖朝無諱之美若有道<lb/>
之士對問高者宜垂省覽特遷一等以廣直言之路書<lb/>
<pb n="KR2a0009_WYG_076-15b"/>
御有詔拜有道高第士沛國施延為侍中延後位至太<lb/>
尉<hi>謝承書曰延字君子蘄縣人也少為諸生明於五經星官風角靡有不綜家貧母老周流傭賃常避地於</hi>
<hi>廬江臨湖縣種瓜後到吳郡海鹽取卒月直賃作半路亭父以養其母是時吳會未分山隂馮敷為督郵到縣</hi>
<hi>延持箒徃敷知其賢者下車謝使入亭請與飲食脫衣與之餉餞不受順帝徵拜太尉年七十六薨</hi>常侍<lb/>
江京李閏等皆為列侯共秉權任帝又愛信阿母王聖<lb/>
封為野王君忠内懷懼懣而未敢陳諫乃作搢紳先生<lb/>
論以諷文多故不載<hi>搢插也紳大帶也</hi>自帝即位以後頻遭元<lb/>
二之戹<hi>元二解見鄧隲傳</hi>百姓流亡盜賊並起郡縣更相飾匿<lb/>
<pb n="KR2a0009_WYG_076-16a"/>
莫肯糾發<hi>更相文飾隠匿盜賊也</hi>忠獨以為憂上疏曰臣聞輕者<lb/>
重之端小者大之源故隄潰蟻孔氣洩鍼芒<hi>韓子曰千丈之堤以</hi>
<hi>螻蟻之穴而潰黄帝素問曰針頭如芒氣出如筐也</hi>是以明者愼微智者識幾書<lb/>
曰小不可不殺<hi>尚書康誥曰有厥罪小乃不可不殺</hi>詩云無縱詭隨以謹<lb/>
無良<hi>詩大雅也言詭誑委隨之人不可縱宜即罪之用謹勑不善之人也</hi>蓋所以崇本絶<lb/>
末鉤深之慮也臣竊見元年以來盜賊連發攻亭劫掠<lb/>
多所傷殺夫穿窬不禁則致彊盜<hi>論語孔子曰色厲而内荏其猶穿窬之盜</hi>
<hi>乎</hi>彊盜不斷則為攻盜攻盜成羣必生大姦故亡逃之<lb/>
<pb n="KR2a0009_WYG_076-16b"/>
科憲令所急至於通行飲食罪致大辟<hi>通行飲食猶今律云過致資給</hi>
<hi>與同罪也飲音䕃食音寺</hi>而頃者以來莫以為憂州郡督錄怠慢長<lb/>
吏防禦不肅皆欲採獲虚名諱以盜賊為負雖有發覺<lb/>
不務清澄至有逞威濫怒無辜僵仆或有跼蹐比伍轉<lb/>
相賦斂<hi>說文曰蹐小歩也言跼身小歩畏吏之甚也</hi>或隨吏追赴周章道路<lb/>
是以盜發之家不敢申告鄰舎比里共相壓迮<hi>迮迫也</hi>或<lb/>
出私財以償所亡其大章著不可掩者乃肯發露陵遲<lb/>
之漸遂且成俗寇攘誅咎皆由於此<hi>寇盜攘竊也尚書曰無敢寇攘也○</hi>
<pb n="KR2a0009_WYG_076-17a"/>
<hi>劉攽曰案文但言寇攘誅不成文理當有一逋字</hi>前年勃海張伯路可為至戒<lb/>
覆車之軌其迹不遠蓋失之末流求之本源宜糺增舊<lb/>
科以防來事自今彊盜為上官若它郡縣所糺覺一發<lb/>
部吏皆正法<hi>上官謂郡府也若及也部吏謂督郵游徼也正法依法也</hi>尉貶秩一等<lb/>
令長三月奉贖罪二發尉免官令長貶秩一等三發以<lb/>
上令長免官便可撰立科條處為詔文切勑刺史嚴加<lb/>
糺罸冀以猛濟寛驚懼姦慝頃季夏大暑而消息不協<lb/>
<hi>前書音義曰息卦曰太陽消卦曰太陰其餘雜卦曰少陰太陽</hi>寒氣錯時水涌為變天<lb/>
<pb n="KR2a0009_WYG_076-17b"/>
之降異必有其故所舉有道之士可策問國典所務王<lb/>
事過差令處煖氣不效之意庶有讜言以承天誡元初<lb/>
三年有詔大臣得行三年喪服闋還職忠因此上言孝<lb/>
宣皇帝舊令人從軍屯及給事縣官者大父母死未滿<lb/>
三月皆勿徭令得葬送請依此制太后從之至建光中<lb/>
尚書令祝諷<hi>祝或作祋○劉攽曰案文祝當作役</hi>尚書孟布等奏以為孝<lb/>
文皇帝定約禮之制<hi>約儉也孝文皇帝崩遺詔薄葬以日易月凡三十六日釋服後以為</hi>
<hi>故事</hi>光武皇帝絶告寧之典<hi>前書音義曰告寧休謁之名吉曰告凶曰寧古者名吏休</hi>
<pb n="KR2a0009_WYG_076-18a"/>
<hi>假曰告吏二千石有予告賜告予告在官有功法所當得也賜告病三月當免天子優賜其告使帶印綬將官</hi>
<hi>屬歸家養疾也</hi>貽則萬世誠不可改宜復建武故事忠上疏曰<lb/>
臣聞之孝經始於愛親終於哀戚上自天子下至庶人<lb/>
尊卑貴賤其義一也夫父母於子同氣異息一體而分<lb/>
三年乃免於懐抱先聖緣人情而著其節制服二十五<lb/>
月是以春秋臣有大喪君三年不呼其門閔子雖要絰<lb/>
服事以赴公難退而致位以究私恩故稱君使之非也<lb/>
臣行之禮也<hi>自此已上至臣有大喪並公羊傳之文也閔子騫孔子弟子也遭喪君使之從軍騫</hi>
<pb n="KR2a0009_WYG_076-18b"/>
<hi>乃要絰而服以從軍役事了退家致位喪次極盡私恩故君使之雖非臣從君命有禮也</hi>周室陵遲<lb/>
禮制不序蓼莪之人作詩自傷曰瓶之罄矣惟罍之恥<lb/>
<hi>小雅蓼莪之詩也蓼蓼長大貎也莪蘿也言孝子憂思中心不精不識莪蘿誤以為蒿也其詩曰蓼蓼者莪匪</hi>
<hi>莪伊蒿哀哀父母生我劬勞瓶之罄矣惟罍之恥注云瓶小而罍大也罄盡也瓶小而盡罍大而盈言為罍恥</hi>
<hi>者刺幽王不使富分貧衆恤寡也</hi>言已不得終竟子道者亦上之恥也<lb/>
高祖受命蕭何創制大臣有寧告之科合於致憂之義<lb/>
<hi>論語曾子曰吾聞夫子人未有自致者也必也親喪乎</hi>建武之初新承大亂凡諸<lb/>
國政多趣簡易大臣既不得告寧而羣司營祿念私鮮<lb/>
<pb n="KR2a0009_WYG_076-19a"/>
循三年之喪以報顧復之恩者禮義之方實為彫損大<lb/>
漢之興雖承衰敝而先王之制稍以施行故籍田之耕<lb/>
起於孝文<hi>文帝二年詔曰農天下之本也其開籍田也</hi>孝亷之貢發於孝武<lb/>
<hi>武帝元光元年初令郡國舉孝亷</hi>郊祀之禮定於元成<hi>元帝成帝時匡衡韋𤣥成定迭</hi>
<hi>毁郊祀之禮也</hi>三雍之序備於顯宗<hi>三雍明堂辟雍靈臺也雍和也解具明紀也</hi>大<lb/>
臣終喪成乎陛下<hi>謂安帝詔大臣得行三年喪也</hi>聖功美業靡以尚兹<lb/>
孟子有言老吾老以及人之老幼吾幼以及人之幼天<lb/>
下可運於掌<hi>言敬吾老亦敬人之老愛吾幼亦愛人之幼有敬愛之心則天下歸順之也運掌言</hi>
<pb n="KR2a0009_WYG_076-19b"/>
<hi>易也</hi>臣願陛下登高北望以甘陵之思揆度臣子之心則<lb/>
海内咸得其所<hi>甘陵安帝母陵陵在清河故言北望也</hi>宦豎不便之竟寢<lb/>
忠奏而從諷布議遂著于令忠以久次轉為僕射時帝<lb/>
數遣黄門常侍及中使伯榮徃來甘陵<hi>伯榮帝乳母王聖女也</hi>而<lb/>
伯榮負寵驕蹇所經郡國莫不迎為禮謁又霖雨積時<lb/>
河水涌溢百姓騷動忠上疏曰臣聞位非其人則庶事<lb/>
不叙庶事不叙則政有得失政有得失則感動陰陽妖<lb/>
變為應陛下每引災自厚不責臣司臣司狃恩莫以為<lb/>
<pb n="KR2a0009_WYG_076-20a"/>
負<hi>狃音女九反詩曰將叔無狃注云狃習也言屢被恩貸不以災變為憂負也</hi>故天心未得<lb/>
隔并屢臻<hi>隔并謂水旱不節也尚書曰一極備凶一極亡凶并音必姓反</hi>青冀之域滛<lb/>
雨漏河<hi>漏溢也</hi>徐岱之濵海水盆溢兖豫蝗蝝滋生<hi>蝝螽子也</hi>
荆揚稻收儉薄并凉二州羗戎叛戾加以百姓不足府<lb/>
帑虚匱自西徂東杼柚將空<hi>杼柚謂機也小雅大東詩曰小東大東杼柚其空也</hi>
臣聞洪範五事一曰貎貎以恭恭作肅貎傷則狂而致<lb/>
常雨<hi>洪範五行傳辭</hi>春秋大水皆為君上威儀不穆臨莅不嚴<lb/>
臣下輕慢貴倖擅權陰氣盛彊陽不能禁故為滛雨陛<lb/>
<pb n="KR2a0009_WYG_076-20b"/>
下以不得親奉孝德皇園廟<hi>孝徳皇安帝父清河王慶也</hi>比遣中使<lb/>
致敬甘陵朱軒軿馬相望道路可謂孝至矣<hi>朱軒車使者所乘軿</hi>
<hi>並也</hi>然臣竊聞使者所過威權翕赫震動郡縣王侯二千<lb/>
石至為伯榮獨拜車下儀體上僣侔於人主長吏惶怖<lb/>
譴責或邪謟自媚發人修道繕理亭傳多設儲跱徴役<lb/>
無度<hi>儲積也跱具也</hi>老弱相隨動有萬計賂遺僕從人數百匹<lb/>
頓踣呼嗟莫不叩心河間託叔父之屬<hi>河間王開安帝叔也</hi>清河<lb/>
有陵廟之尊<hi>清河王延平也陵廟所在故曰尊</hi>及剖符大臣皆猥為伯<lb/>
<pb n="KR2a0009_WYG_076-21a"/>
榮屈節車下陛下不問必以陛下欲其然也伯榮之威<lb/>
重於陛下陛下之柄在於臣妾水災之發必起於此昔<lb/>
韓嫣託副車之乘受馳視之使江都誤為一拜而嫣受<lb/>
歐刀之誅<hi>韓嫣弓高侯之孫也得幸於武帝武帝獵上林中先使嫣乘副車從數十百騎馳視獸江</hi>
<hi>都王望見以為天子伏謁道傍嫣驅不見王怒為皇太后泣言太后銜之後嫣出入永巷以姦聞太后賜嫣死</hi>
<hi>也</hi>臣願明主嚴天元之尊正乾剛之位<hi>天元猶乾元也易曰大哉乾元</hi>
<hi>也</hi>職事巨細皆任賢能不宜復令女使干錯萬機重察<lb/>
左右得無石顯泄漏之姦<hi>石顯字君房少時坐法腐刑為中書令元帝委以政事公</hi>
<pb n="KR2a0009_WYG_076-21b"/>
<hi>卿畏之重足一迹顯恐天子一旦納用左右間已乃取一言為驗上嘗使至諸宮徴發先白上恐漏盡宫門閉</hi>
<hi>請詔開門上許之顯故投夜還詔開宮門後果有上書告顯矯詔開宮門天子聞之笑顯泣曰陛下過私小臣</hi>
<hi>屬任以事羣下無不嫉妬欲䧟害者唯明主能知之上以為然而憐之</hi>尚書納言得無趙<lb/>
昌譛崇之詐<hi>鄭崇哀帝時為尚書僕射數諫爭帝不許尚書令趙昌佞謟因奏崇與宗族通疑有</hi>
<hi>姦上怒下崇獄死獄中也</hi>公卿大臣得無朱博阿傅之援<hi>哀帝時博為丞相承</hi>
<hi>傅太后指奏免大司馬傅喜哀帝怒下博獄自殺也</hi>外屬近戚得無王鳳害商之<lb/>
謀<hi>成帝舅王鳳為大將軍專權驕僣王商為丞相論議不能平鳳隂求商短使人上書告商閨門内事商坐</hi>
<hi>免王商宣帝舅樂昌侯王武之子非成帝舅成都侯也</hi>若國政一由帝命王事每<lb/>
<pb n="KR2a0009_WYG_076-22a"/>
決於己則下不得偪上臣不得干君常雨大水必當霽<lb/>
止<hi>霽亦止也</hi>四方衆異不能為害書奏不省時三府任輕機<lb/>
事專委尚書而災眚變咎輒切免公台<hi>切責也</hi>忠以為非<lb/>
國舊體上疏諫曰臣聞君使臣以禮臣事君以忠<hi>論語孔子</hi>
<hi>對魯定公之辭也</hi>故三公稱曰冢宰王者待以殊敬在輿為下<lb/>
御坐為起<hi>漢舊儀云皇帝見丞相起謁者贊稱曰皇帝為丞相起立乃坐皇帝在道丞相迎謁者贊</hi>
<hi>稱曰皇帝為丞相下輿立乃升車</hi>入則參對而議政事出則監察而董<lb/>
是非<hi>董督也</hi>漢典舊事丞相所請靡有不聼今之三公雖<lb/>
<pb n="KR2a0009_WYG_076-22b"/>
當其名而無其實選舉誅賞一由尚書尚書見任重於<lb/>
三公陵遲以來其漸久矣臣忠心常獨不安是故臨事<lb/>
戰懼不敢穴見有所興造<hi>穴見言不廣也</hi>又不敢希意同僚以<lb/>
謬平典而謗讟日聞罪足萬死近以地震策免司空陳<lb/>
襃<hi>襃字伯仁廬江人也</hi>今者災異復欲切讓三公昔考成皇帝以<lb/>
妖星守心移咎丞相使賁麗納說方進方進自引卒不<lb/>
蒙上天之福<hi>成帝時熒惑守心議郎李尋奏記丞相翟方進曰唯君侯盡節轉凶方進憂不知所</hi>
<hi>出有郎賁麗善為星言大臣宜當之上乃召見方進賜養牛上尊酒令審處焉方進即日自殺賁音肥</hi>徒<lb/>
<pb n="KR2a0009_WYG_076-23a"/>
乖宋景之誠<hi>解見前文言景公有災身自引咎成帝不然故曰徒也</hi>故知是非之<lb/>
分較然有歸矣又尚書决事多違故典罪法無例詆欺<lb/>
為先文慘言醜有乖章憲宜責求其意割而勿聼上順<lb/>
國典下防威福置方員於規矩審輕重於衡石<hi>衡秤衡也三十</hi>
<hi>斤為鈞四鈞為石也</hi>誠國家之典萬世之法也忠意常在褒崇大<lb/>
臣待下以禮其九卿有疾使者臨問加賜錢布皆忠所<lb/>
建奏頃之遷尚書令延光三年拜司隸校尉糾正中官<lb/>
外戚賔客近倖憚之不欲忠在内明年出為江夏太守<lb/>
<pb n="KR2a0009_WYG_076-23b"/>
復留拜尚書令會疾卒初太尉張禹司徒徐防欲與忠<lb/>
父寵共奏追封和熹皇后父䕶羌校尉鄧訓寵以先世<lb/>
無奏請故事爭之連日不能奪乃從二府議及訓追加<lb/>
封諡禹防復約寵俱遣子奉禮於虎賁中郎將鄧隲寵<lb/>
不從隲心不平之故忠不得志於鄧氏及隲等敗衆庶<lb/>
多怨之而忠數上疏陷成其惡遂詆劾大司農朱寵順<lb/>
帝之為太子廢也諸名臣來歴祝諷等守闕固爭時忠<lb/>
為尚書令與諸尚書復共劾奏之及帝立司隸校尉虞<lb/>
<pb n="KR2a0009_WYG_076-24a"/>
翊追奏忠等罪過當世以此譏焉<lb/>
論曰陳公居理官則議獄緩死相幼主則正不僣寵<hi>○劉</hi>
<hi>攽曰案文不當作下謂正下之僣事也然陳寵無正僣寵之事陳忠乃有言伯榮疏論說似誤也</hi>可謂<lb/>
有宰相之器矣忠能承風亦庶乎明愼用刑而不留獄<lb/>
然其聼狂易殺人開父子兄弟得相代死斯大謬矣是<lb/>
則不善人多幸而善人常代其禍進退無所措也<lb/>
贊曰陳郭主刑人頼其平寵矜枯胔躬斷以情忠用詳<lb/>
密損益有程<hi>程品式也謂彊盗發貶黜令長各有科條故曰程也</hi>施于孫子且公<lb/>
<pb n="KR2a0009_WYG_076-24b"/>
且卿<hi>施延也音羊䜴反</hi>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷七十六<lb/>
<pb n="KR2a0009_WYG_076-25a"/>
　後漢書卷七十六考證<lb/>
郭躬傳及典理官○舊本無典字<lb/>
陳寵傳孟冬之月趣獄刑無留罪注今言孟冬未詳其<lb/>
　故○何焯校本云下文云畢在立冬則孟冬者當作<lb/>
　季秋<lb/>
先是洛縣城南○縣字監本誤作陽從宋本改<lb/>
陳寵子忠延後位至太尉注賃作半路亭父以養其母<lb/>
　○父字一本作卒<hi>臣會汾</hi>按前書音義云亭有兩卒<lb/>
<pb n="KR2a0009_WYG_076-25b"/>
　其一亭父掌開閉掃除其一求盜掌逐捕盜賊此下<lb/>
　文云持箒徃則知為亭父無疑<lb/>
　<lb/>
　<lb/>
　<lb/>
　<lb/>
　<lb/>
　後漢書卷七十六考證<lb/>
</p>
<p>
</p>
  </div>
</body>
</text>
</TEI>
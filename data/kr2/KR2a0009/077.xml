<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷七十七</head> <lb/>
    <p>
<pb n="KR2a0009_WYG_077-1a"/>
欽定四庫全書<lb/>
　後漢書卷七十七<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　班梁列傳第三十七<lb/>
　　班超傳<hi>子勇</hi>
班超字仲升扶風平陵人徐令彪之少子也為人有志<lb/>
不修細節然内孝謹居家常執勤苦不耻勞辱有口辯<lb/>
<pb n="KR2a0009_WYG_077-1b"/>
而渉獵書傳<hi>渉如渉水獵如獵獸言不能周悉粗窺覽之也東觀記曰超持公羊春秋多所窺覽</hi>
永平五年兄固被召詣校書郎<hi>校書郎解見班固傳</hi>超與母隨至<lb/>
洛陽家貧常為官傭書以供養久勞苦嘗輟業投筆歎<lb/>
曰大丈夫無他志畧猶當效傅介子張騫立功異域以<lb/>
取封侯安能久事筆研間乎<hi>傅介子北地人元帝時使西域刺殺樓蘭王封義陽</hi>
<hi>侯張騫漢中人武帝時鑿空開西域封博望侯續漢書作久弄筆研乎華嶠書作久事筆耕乎研音硯</hi>左<lb/>
右皆笑之超曰小子安知壯士志哉其後行詣相者曰<lb/>
祭酒布衣諸生耳<hi>一坐所尊則先祭酒今稱祭酒相尊敬之詞也</hi>而當封侯萬<lb/>
<pb n="KR2a0009_WYG_077-2a"/>
里之外超問其狀相者指曰生燕頷虎頸飛而食肉此<lb/>
萬里侯相也久之顯宗問固卿弟安在固對為官寫書<lb/>
受直以養老母帝乃除超為蘭臺令史<hi>續漢志曰蘭臺令史六人秩百</hi>
<hi>石掌書劾奏及印主文書</hi>後坐事免官十六年奉車都尉竇固出擊<lb/>
匈奴以超為假司馬將兵别擊伊吾戰於蒲類海多斬<lb/>
首虜而還<hi>伊吾匈奴中地名在今伊州納職縣界前書音義曰蒲類匈奴中海名在敦煌北也</hi>固<lb/>
以為能遣與從事郭恂俱使西域超到鄯善<hi>鄯善本西域樓蘭國</hi>
<hi>也昭帝元鳳四年改為鄯善去陽闗一千六百里去長安六千一百里也</hi>鄯善王廣奉超禮<lb/>
<pb n="KR2a0009_WYG_077-2b"/>
敬甚備後忽更疎懈超謂其官屬曰寧覺廣禮意薄乎<lb/>
此必有北虜使來狐疑未知所從故也眀者睹未萌况<lb/>
已著邪乃召侍胡詐之曰匈奴使來數日今安在乎侍<lb/>
胡惶恐具服其狀超乃閉侍胡悉會其吏士三十六人<lb/>
與共飲酒酣因激怒之曰卿曹與我俱在絶域<hi>曹輩也</hi>欲<lb/>
立大功以求富貴今虜使到裁數日而王廣禮敬即廢<lb/>
如令鄯善收吾屬送匈奴骸骨長為豺狼食矣為之奈<lb/>
何官屬皆曰今在危亡之地死生從司馬超曰不入虎<lb/>
<pb n="KR2a0009_WYG_077-3a"/>
穴不得虎子當今之計獨有因夜以火攻虜使彼不知<lb/>
我多少必大震怖可殄盡也滅此虜則鄯善破膽功成<lb/>
事立矣衆曰當與從事議之超怒曰吉凶決於今日從<lb/>
事文俗吏聞此必恐而謀泄死無所名非壯士也衆曰<lb/>
善初夜遂將吏士往奔虜營會天大風超令十人持鼓<lb/>
藏虜舍後約曰見火然皆當鳴鼓大呼餘人悉持兵弩<lb/>
夾門而伏超乃順風縱火前後鼓噪虜衆驚亂超手格<lb/>
殺三人吏兵斬其使及從士三十餘級餘衆百許人悉<lb/>
<pb n="KR2a0009_WYG_077-3b"/>
燒死<hi>東觀記曰斬得匈奴節使屋賴帶副使比離支首及節也</hi>明日乃還告郭恂恂<lb/>
大驚既而色動超知其意舉手曰掾雖不行班超何心<lb/>
獨擅之乎恂乃悦超於是召鄯善王廣以虜使首示之<lb/>
一國震怖超曉告撫慰遂納子為質還奏於竇固固大<lb/>
喜具上超功效并求更選使使西域帝壯超節詔固曰<lb/>
吏如班超何故不遣而更選乎今以超為軍司馬令遂<lb/>
前功超復受使固欲益其兵超曰願將本所從三十餘<lb/>
人足矣如有不虞多益為累是時于寘王廣徳新攻破<lb/>
<pb n="KR2a0009_WYG_077-4a"/>
莎車遂雄張南道<hi>于寘國去長安九千六百七十里南與婼羌西與姑墨接莎車國去長安</hi>
<hi>九千九百五十里西域南北有大山中央有河東西六千餘里東至玉門陽關有兩道從鄯善傍南山北波河</hi>
<hi>西行至莎車為南道雄張猶熾盛也張音丁亮反波傍也波音詖</hi>而匈奴遣使監護其<lb/>
國超既西先至于寘廣徳禮意甚疎且其俗信巫巫言<lb/>
神怒何故欲向漢漢使有騧馬急求取以祠我廣徳乃<lb/>
遣使就超請馬<hi>續漢及華嶠書騧字並作騩説文馬淺黒色也音京媚反</hi>超密知其<lb/>
狀報許之而令巫自來取馬有頃巫至超即斬其首以<lb/>
送廣徳因辭讓之廣徳素聞超在鄯善誅滅虜使大惶<lb/>
<pb n="KR2a0009_WYG_077-4b"/>
恐即攻殺匈奴使者而降超超重賜其王以下因鎮撫<lb/>
焉時龜兹王建為匈奴所立倚恃虜威據有北道攻破<lb/>
疏勒殺其王<hi>龜兹國居居延城去長安七千四百八十里南與精絶東與且末北與烏孫西與姑</hi>
<hi>墨接前書音義龜兹音丘兹今龜音丘勿反兹音沮惟反盖急言耳自車師前王庭隨北山波河西行至疏勒</hi>
<hi>為北道疏勒國居疏勒城去長安九千三百五十里也</hi>而立龜兹人兠題為疏勒<lb/>
王眀年春超從間道至疏勒去兠題所居槃橐城九十<lb/>
里逆遣吏田慮先往降之勑慮曰兠題本非疏勒種國<lb/>
人必不用命若不即降便可執之慮既到兠題見慮輕<lb/>
<pb n="KR2a0009_WYG_077-5a"/>
弱殊無降意慮因其無備遂前刧縛兠題左右出其不<lb/>
意皆驚懼奔走慮馳報超超即赴之悉召疏勒將吏説<lb/>
以龜兹無道之狀因立其故王兄子忠為王<hi>續漢書曰求得故王</hi>
<hi>兄子榆勒立之更名曰忠也</hi>國人大悦忠及官屬皆請殺兠題超不<lb/>
聼欲示以威信釋而遣之疏勒由是與龜兹結怨十八<lb/>
年帝崩焉耆以中國大喪<hi>焉耆國居員渠城去長安七千三百里北與烏孫接</hi>遂<lb/>
攻沒都護陳睦超孤立無援而龜兹姑墨數發兵攻疏<lb/>
勒<hi>姑墨國王居南城去長安八千一百五十里</hi>超守槃橐城與忠為首尾士<lb/>
<pb n="KR2a0009_WYG_077-5b"/>
吏單少拒守嵗餘肅宗初即位以陳睦新沒恐超單危<lb/>
不能自立下詔徴超超發還疏勒舉國憂恐其都尉黎<lb/>
弇曰漢使棄我我必復為龜兹所滅耳誠不忍見漢使<lb/>
去因以刀自剄超還至于寘王侯以下皆號泣曰依漢<lb/>
使如父母誠不可去互抱超馬脚不得行超恐于寘終<lb/>
不聼其東又欲遂本志乃更還疏勒疏勒兩城自超去<lb/>
後復降龜兹而與尉頭連兵<hi>尉頭國居尉頭谷去長安八千六百五十里南與疏</hi>
<hi>勒接衣服類烏孫也</hi>超捕斬反者擊破尉頭殺六百餘人疏勒復<lb/>
<pb n="KR2a0009_WYG_077-6a"/>
安建初三年超率疏勒康居于寘拘彌兵一萬人攻姑<lb/>
墨石城破之<hi>康居國去長安萬二千三百里不屬都護</hi>斬首七百級超欲因<lb/>
此叵平諸國<hi>叵猶遂也</hi>乃上疏請兵曰臣竊見先帝欲開西<lb/>
域故北擊匈奴西使外國鄯善于寘即時向化今拘彌<lb/>
莎車疏勒月氏烏孫康居復願歸附欲共并力破滅龜<lb/>
兹平通漢道若得龜兹則西域未服者百分之一耳臣<lb/>
伏自惟念卒伍小吏實願從谷吉效命絶域庶幾張騫<lb/>
棄身曠野<hi>谷吉長安人永之父也元帝時為衛司馬使送郅支單于侍子為郅支所殺張騫武帝時</hi>
<pb n="KR2a0009_WYG_077-6b"/>
<hi>為郎使月氏為匈奴所閉留之十餘嵗乃亡走大宛窮急即射禽獸給食</hi>昔魏絳列國大夫<lb/>
尚能和輯諸戎<hi>魏絳晉大夫晉悼公時山戎使孟樂如晉因魏絳納虎豹之皮請和諸戎公悦</hi>
<hi>使魏絳盟諸戎事見左傳輯亦和也</hi>况臣奉大漢之威而無鉛刀一割之<lb/>
用乎<hi>賈誼曰莫邪為鈍兮鉛刀為銛楚詞曰捐棄太阿寳鉛刀兮</hi>前世議者皆曰取<lb/>
三十六國號為斷匈奴右臂<hi>前書曰漢遣公主為烏孫夫人結為昆弟則是斷匈</hi>
<hi>奴右臂也哀帝時劉歆上議曰武帝時立五屬國起朔方伐朝鮮起𤣥菟樂浪以斷匈奴之左臂也西伐大宛</hi>
<hi>結烏孫裂匈奴之右臂南面以西為右也</hi>今西域諸國自日之所入莫不向<lb/>
化<hi>西域傳曰自條支國乘水西行可百餘日近日所入也</hi>大小欣欣貢奉不絶唯<lb/>
<pb n="KR2a0009_WYG_077-7a"/>
焉耆龜兹獨未服從臣前與官屬三十六人奉使絶域<lb/>
備遭艱戹自孤守疏勒於今五載胡夷情數臣頗識之<lb/>
問其城郭小大皆言倚漢與依天等以是效之則葱領<lb/>
可通<hi>效猶騐也西河舊事曰葱領山其上多葱因以為名</hi>葱領通則龜兹可伐今<lb/>
宜拜龜兹侍子白霸為其國王以歩騎數百送之與諸<lb/>
國連兵嵗月之間龜兹可禽以夷狄攻夷狄計之善者<lb/>
也<hi>前書晁錯曰以蠻夷攻蠻夷中國之利也</hi>臣見莎車疏勒田地肥廣草牧<lb/>
饒衍不比敦煌鄯善間也<hi>敦煌今涼州縣</hi>兵可不費中國而糧<lb/>
<pb n="KR2a0009_WYG_077-7b"/>
食自足且姑墨温宿二王特為龜兹所置<hi>温宿國王居温宿城去長</hi>
<hi>安八千三百五十里也</hi>既非其種更相厭苦其埶必有降反若二<lb/>
國來降則龜兹自破願下臣章參考行事誠有萬分死<lb/>
復何恨臣超區區特䝉神靈竊冀未便僵仆目見西域<lb/>
平定陛下舉萬年之觴<hi>詩曰躋彼公堂稱彼兕觥萬壽無疆前書兒寛傳曰臣寛再拜</hi>
<hi>上千萬嵗壽</hi>薦勳祖廟布大喜於天下<hi>薦進也勳功也左氏傳曰反行飲至舍爵</hi>
<hi>策勳焉</hi>書奏帝知其功可成議欲給兵平陵人徐幹素與<lb/>
超同志上疏願奮身佐超五年遂以幹為假司馬將弛<lb/>
<pb n="KR2a0009_WYG_077-8a"/>
刑及義從千人就超先是莎車以為漢兵不出遂降於<lb/>
龜兹而疏勒都尉番辰<hi>番音潘下同</hi>亦復反叛會徐幹適至<lb/>
超遂與幹擊番辰大破之斬首千餘級多獲生口超既<lb/>
破番辰欲進攻龜兹以烏孫兵彊宜因其力乃上言烏<lb/>
孫大國控弦十萬故武帝妻以公主<hi>烏孫國居赤谷城去長安八千九百</hi>
<hi>里武帝元封中以江都王建女細君為公主以妻烏孫贈送甚盛烏孫以為右夫人</hi>至孝宣皇帝<lb/>
卒得其用<hi>西域傳曰宣帝即位烏孫遣使上書言匈奴連發大兵侵擊烏孫欲隔絶漢烏孫願發國</hi>
<hi>半精兵五萬騎盡力擊匈奴唯天子出兵以救公主漢大發十五萬騎五將軍分道並出烏孫以五萬騎從西</hi>
<pb n="KR2a0009_WYG_077-8b"/>
<hi>方入至右谷蠡王庭獲四萬餘級馬牛羊七十餘萬</hi>今可遣使招慰與共合力帝<lb/>
納之八年拜超為將兵長史假鼓吹幢麾<hi>將兵長史解見和帝紀平</hi>
<hi>帝元始二年使謁者大司馬掾持節行邊兵遣執金吾候陳茂假以鉦鼓古今樂録曰横吹胡樂也張騫入西</hi>
<hi>域傳其法於長安唯得摩訶兠勒一曲李延年因之更造新聲二十八解乘輿以為武樂後漢以給邊將萬人</hi>
<hi>將軍得之在俗用者有黄鵠隴頭出關入關出塞入塞折楊栁黄覃子赤之楊望行人十曲劉熙釋名曰幢童</hi>
<hi>也其貌童童然蔡邕月令章句曰羽鳥翼也以為旌幢麾也横吹麾幢皆大將所有超非大將故言假</hi>以<lb/>
徐幹為軍司馬别遣衞候李邑護送烏孫使者賜大小<lb/>
昆彌以下錦帛<hi>前書曰烏孫國王先號昆莫名獵驕靡後書昆彌云後代取昆字靡彌聲相近</hi>
<pb n="KR2a0009_WYG_077-9a"/>
<hi>音有輕重耳昆莫既死子孫争國漢令立元貴靡為大昆彌烏就屠為小昆彌賜印綬故有大小昆彌之號焉</hi>
李邑始到于寘而値龜兹攻疏勒恐懼不敢前因上書<lb/>
陳西域之功不可成又盛毁超擁愛妻抱愛子安樂外<lb/>
國無内顧心超聞之歎曰身非曾參而有三至之䜛恐<lb/>
見疑於當時矣<hi>三至解見宼榮傳</hi>遂去其妻帝知超忠乃切責<lb/>
邑曰縱超擁愛妻抱愛子思歸之士千餘人何能盡與<lb/>
超同心乎令邑詣超受節度詔超若邑任在外者便留<lb/>
與從事超即遣邑將烏孫侍子還京師徐幹謂超曰邑<lb/>
<pb n="KR2a0009_WYG_077-9b"/>
前親毁君欲敗西域今何不縁詔書留之更遣他吏送<lb/>
侍子乎超曰是何言之陋也以邑毁超故今遣之内省<lb/>
不疚何䘏人言<hi>疚病也䘏憂也論語孔子曰内省不疚夫何憂何懼左氏傳曰詩云禮義不愆</hi>
<hi>何恤乎人之言詩謂逸詩也</hi>快意留之非忠臣也明年復遣假司馬<lb/>
和恭等四人將兵八百詣超超因發疏勒于寘兵擊莎<lb/>
車莎車隂通使疏勒王忠啖以重利<hi>謂多以珍寳誘引之啖音徒濫反前</hi>
<hi>書高祖令陸賈徃説秦將㗖以利啖與㗖同</hi>忠遂反從之西保烏即城超乃<lb/>
更立其府丞成大為疏勒王悉發其不反者以攻忠積<lb/>
<pb n="KR2a0009_WYG_077-10a"/>
半嵗而康居遣精兵救之超不能下是時月氐新與康<lb/>
居婚相親超乃使使多齎錦帛遺月氏王令曉示康居<lb/>
王康居王乃罷兵執忠以歸其國烏即城遂降於超後<lb/>
三年忠説康居王借兵還據損中<hi>損中未詳東觀記作蝢中續漢及華嶠書</hi>
<hi>並作損中本或作植未知孰是也</hi>密與龜兹謀遣使詐降於超超内知<lb/>
其姦而外偽許之忠大喜即從輕騎詣超超密勒兵待<lb/>
之為供張設樂<hi>供音居用反張音竹亮反</hi>酒行乃叱吏縛忠斬之因<lb/>
擊破其衆殺七百餘人南道於是遂通明年超發于寘<lb/>
<pb n="KR2a0009_WYG_077-10b"/>
諸國兵二萬五千人復擊莎車而龜兹王遣左將軍發<lb/>
温宿姑墨尉頭合五萬人救之超召將校及于寘王議<lb/>
曰今兵少不敵其計莫若各散去于寘從是而東長史<lb/>
亦於此西歸可須夜鼓聲而發隂緩所得生口龜兹王<lb/>
聞之大喜自以萬騎於西界遮超溫宿王將八千騎於<lb/>
東界徼于寘超知二虜已出密召諸部勒兵雞鳴馳赴<lb/>
莎車營胡大驚亂奔走追斬五千餘級大獲其馬畜財<lb/>
物莎車遂降龜兹等因各退散自是威震西域初月氐<lb/>
<pb n="KR2a0009_WYG_077-11a"/>
嘗助漢擊車師有功是嵗貢奉珍寳符拔師子<hi>續漢書曰符拔</hi>
<hi>形似麟而無角</hi>因求漢公主超拒還其使由是怨恨永元二年<lb/>
月氐遣其副王謝將兵七萬攻超超衆少皆大恐超譬<lb/>
軍士曰月氐兵雖多然數千里踰葱領來非有運輸何<lb/>
足憂邪但當收榖堅守彼飢窮自降不過數十日决矣<lb/>
謝遂前攻超不下又鈔掠無所得超度其糧將盡必從<lb/>
龜兹求救乃遣兵數百於東界要之謝果遣騎齎金銀<lb/>
珠玉以賂龜兹超伏兵遮擊盡殺之持其使首以示謝<lb/>
<pb n="KR2a0009_WYG_077-11b"/>
謝大驚即遣使請罪願得生歸超縱遣之月氐由是大<lb/>
震嵗奉貢獻明年龜兹姑墨温宿皆降乃以超為都護<lb/>
徐幹為長史拜白霸為龜兹王遣司馬姚光送之超與<lb/>
光共脅龜兹廢其王尤利多而立白霸使光將尤利多<lb/>
還詣京師超居龜兹它乾城徐幹屯疏勒西域唯焉耆<lb/>
危須尉犁以前沒都護懐二心其餘悉定六年秋超遂<lb/>
發龜兹鄯善等八國兵合七萬人及吏士賈客千四百<lb/>
人討焉耆兵到尉犁界而遣曉説焉耆尉犁危須曰都<lb/>
<pb n="KR2a0009_WYG_077-12a"/>
護來者欲鎮撫三國即欲改過向善宜遣大人來迎當<lb/>
賞賜王侯已下<hi>大人謂其酋長</hi>事畢即還今賜王綵五百匹焉<lb/>
耆王廣遣其左將北鞬支奉牛酒迎超<hi>鞬音九言反</hi>超詰鞬<lb/>
支曰汝雖匈奴侍子而今秉國之權都護自來王不以<lb/>
時迎皆汝罪也或謂超可便殺之超曰非汝所及此人<lb/>
權重於王今未入其國而殺之遂令自疑設備守險豈<lb/>
得到其城下哉於是賜而遣之廣乃與大人迎超於尉<lb/>
犁奉獻珍物焉耆國有葦橋之險廣乃絶橋不欲令漢<lb/>
<pb n="KR2a0009_WYG_077-12b"/>
軍入國超更從它道厲度<hi>由帶以上為厲由膝以下為揭見爾雅也</hi>七月晦<lb/>
到焉耆去城二十里正營大澤中<hi>○劉攽曰案文正當作止</hi>廣出不<lb/>
意大恐乃欲悉驅其人共入山保焉耆左候元孟先嘗<lb/>
質京師密遣使以事告超超即斬之示不信用乃期大<lb/>
會諸國王因揚聲當重加賞賜於是焉耆王廣尉犁王<lb/>
汎及北鞬支等三十人相率詣超其國相腹久等十七<lb/>
人懼誅皆亡入海<hi>十七字本或為七十</hi>而危須王亦不至坐定超<lb/>
怒詰廣曰危須王何故不到腹久等所縁逃亡遂叱吏<lb/>
<pb n="KR2a0009_WYG_077-13a"/>
士收廣汎等於陳睦故城斬之傳首京師因縱兵鈔掠<lb/>
斬首五千餘級獲生口萬五千人馬畜牛羊三十餘萬<lb/>
頭更立元孟為焉耆王超留焉耆半嵗慰撫之於是西<lb/>
域五十餘國悉皆納質内屬焉明年下詔曰往者匈奴<lb/>
獨擅西域宼盗河西永平之末城門書閉先帝深愍邊<lb/>
氓嬰罹宼害乃命將帥擊右地破白山臨蒲類<hi>西河舊事曰白</hi>
<hi>山之中有好木匈奴謂之天山去蒲類海百里郭義恭廣志曰西域有白山通嵗有雪亦名雪山破白山見明</hi>
<hi>紀也</hi>取車師城郭諸國震慴響應遂開西域置都護而焉<lb/>
<pb n="KR2a0009_WYG_077-13b"/>
耆王舜舜子忠獨謀悖逆恃其險隘覆沒都護并及吏<lb/>
士先帝重元元之命憚兵役之興故使軍司馬班超安<lb/>
集于寘以西超遂踰葱領迄縣度<hi>迄至也縣度山名縣音𤣥謂以䋲索縣縋</hi>
<hi>而過也其處在皮山國以西罽賔國之東也</hi>出入二十二年莫不賔從改立<lb/>
其王而綏其人不動中國不煩戎士得逺夷之和同異<lb/>
俗之心而致天誅蠲宿耻以報將士之讐<hi>致猶至也蠲除也</hi>司<lb/>
馬法曰賞不踰月欲人速覩為善之利也其封超為定<lb/>
逺侯邑千户<hi>東觀記曰其以漢中郡南鄭之西鄉户千封超為定逺侯故城在今洋州西鄉縣南</hi>
<pb n="KR2a0009_WYG_077-14a"/>
超自以久在絶域年老思土十二年上疏曰臣聞太公<lb/>
封齊五世葬周狐死首丘代馬依風<hi>禮記曰太公封於營丘比及五世皆</hi>
<hi>反葬於周君子曰樂樂其所自生禮不亡其本古之人有言曰狐死正丘首仁也鄭𤣥注曰正丘首丘也代郡</hi>
<hi>名在趙北韓詩外傳曰代馬依北風飛鳥掦故巢也</hi>夫周齊同在中土千里之間<lb/>
况於逺處絶域小臣能無依風首丘之思哉蠻夷之俗<lb/>
畏壯侮老<hi>案前書曰匈奴其俗壯者食肥美老者食其餘貴壯徤賤老弱也</hi>臣超犬馬<lb/>
齒殱常恐年衰奄忽僵仆孤魂棄捐昔蘇武留匈奴中<lb/>
尚十九年今臣幸得奉節帶金銀護西域<hi>金銀謂印也金印紫綬銀</hi>
<pb n="KR2a0009_WYG_077-14b"/>
<hi>印青綬也</hi>如自以壽終屯部誠無所恨然恐後世或名臣為<lb/>
沒西域臣不敢望到酒泉郡但願生入玉門關<hi>玉門關屬敦煌</hi>
<hi>郡今沙州也去長安三千六百里關在敦煌縣西北酒泉今肅州也去長安二千八百五十里也</hi>臣老<lb/>
病衰困冒死瞽言謹遣子勇隨獻物入塞<hi>東觀記曰時安息遣使獻</hi>
<hi>大爵師子超遣子勇隨入塞也</hi>及臣生在令勇目見中土而超妺同郡<lb/>
曹壽妻昭亦上書請超曰妾同産兄西域都護定逺侯<lb/>
超幸得以微功特䝉重賞爵列通侯位二千石天恩殊<lb/>
絶誠非小臣所當被蒙超之始出志捐軀命冀立微功<lb/>
<pb n="KR2a0009_WYG_077-15a"/>
以自陳效會陳睦之變道路隔絶超以一身轉側絶域<lb/>
曉譬諸國因其兵衆每有攻戰輙為先登身被金夷<hi>夷傷</hi>
<hi>也</hi>不避死亡賴䝉陛下神靈且得延命沙漠至今積三<lb/>
十年骨肉生離不復相識所與相隨時人士衆皆已物<lb/>
故超年最長今且七十衰老被病頭髮無黑兩手不仁<lb/>
<hi>不仁猶不遂也</hi>耳目不聰明扶杖乃能行雖欲竭盡其力以報<lb/>
塞天恩廹於嵗暮犬馬齒索蠻夷之性悖逆侮老而超<lb/>
旦暮入地久不見代恐開姦宄之源生逆亂之心而卿<lb/>
<pb n="KR2a0009_WYG_077-15b"/>
大夫咸懐一切莫肯逺慮如有卒暴超之氣力不能從<lb/>
心便為上損國家累世之功下棄忠臣竭力之用誠可<lb/>
痛也故超萬里歸誠自陳苦急延頸踰望三年於今未<lb/>
蒙省録<hi>踰遥也高祖踰謂黥布曰何苦而反</hi>妾竊聞古者十五受兵六十<lb/>
還之<hi>周禮鄉大夫職曰國中七尺以及六十野自六尺以及六十有五皆征之征謂賦稅從征役也韓詩</hi>
<hi>外傳曰二十行役六十免役與周禮國中同即知一與周禮七尺同禮國中六十免役野即六十有五晚於國</hi>
<hi>中五年國中七尺從役野六尺即是野又早於國中五年七尺謂二十六尺即十五也此言十五受兵謂據野</hi>
<hi>外為言六十還之據國中為説也○劉攽曰注即知一與周禮七尺同禮國中六十免役案文一字當作二十</hi>
<pb n="KR2a0009_WYG_077-16a"/>
<hi>又下文禮國中當云周禮國中</hi>亦有休息不任職也縁陛下以至孝理<lb/>
天下得萬國之歡心不遺小國之臣况超得備侯伯之<lb/>
位故敢觸死為超求哀匄超餘年<hi>匄乞也</hi>一得生還復見<lb/>
闕庭使國永無勞逺之慮西域無倉卒之憂超得長䝉<lb/>
文王𦵏骨之恩子方哀老之恵<hi>𦵏骨解見明紀田子方魏文侯之師也見君之</hi>
<hi>老馬棄之曰少盡其力老而棄之非仁也於是收而養之事見史記也</hi>詩云民亦勞止汔<lb/>
可小康恵此中國以綏四方<hi>詩大雅也汔其也康綏皆安也言先施恩恵於中國</hi>
<hi>然後乃安四方</hi>超有書與妾生訣恐不復相見妾誠傷超以壯<lb/>
<pb n="KR2a0009_WYG_077-16b"/>
年竭忠孝於沙漠疲老則便捐死於曠野誠可哀憐如<lb/>
不蒙救護超後有一旦之變冀幸超家得蒙趙母衛姬<lb/>
先請之貸<hi>趙母謂趙奢之妻趙括之母也懼括敗先請得不坐事見史記衛姬者齊桓公之姬桓公</hi>
<hi>與管仲謀伐衛桓公入姬請衛之罪事見列女傳也</hi>妾愚戇不知大義觸犯忌諱<lb/>
書奏帝感其言乃徴超還超在西域三十一年十四年<lb/>
八月至洛陽拜為射聲校尉超素有胷脅疾既至病遂<lb/>
加帝遣中黄門問疾賜醫藥其九月卒年七十一朝廷<lb/>
愍惜焉使者弔祭贈賵甚厚子雄嗣初超被徴以戊巳<lb/>
<pb n="KR2a0009_WYG_077-17a"/>
校尉任尚為都護<hi>○劉攽曰案是時但有戊校尉多已字</hi>與超交代尚謂<lb/>
超曰君侯在外國三十餘年而小人猥承君後任重慮<lb/>
淺宜有以誨之超曰年老失智任君數當大位豈班超<lb/>
所能及哉必不得已願進愚言塞外吏士本非孝子順<lb/>
孫皆以罪過徙補邊屯而蠻夷懐鳥獸之心難養易敗<lb/>
今君性嚴急水清無大魚察政不得下和<hi>家語孔子曰水至清則無</hi>
<hi>魚人至察則無徒</hi>宜蕩佚簡易寛小過總大綱而已超去後尚<lb/>
私謂所親曰我以班君當有竒策今所言平平耳尚至<lb/>
<pb n="KR2a0009_WYG_077-17b"/>
數年而西域反亂以罪被徴如超所戒有三子長子雄<lb/>
累遷屯騎校尉會叛羌宼三輔詔雄將五營兵屯長安<lb/>
就拜京兆尹雄卒子始嗣尚清河孝王女隂城公主主<lb/>
順帝之姑貴驕滛亂與嬖人居帷中而召始入使伏牀<lb/>
下始積怒永建五年遂拔刃殺主帝大怒腰斬始同産<lb/>
皆棄市超少子勇<lb/>
勇字宜僚少有父風永初元年西域反叛以勇為軍司<lb/>
馬與兄雄俱出敦煌迎都護及西域甲卒而還因罷都<lb/>
<pb n="KR2a0009_WYG_077-18a"/>
護後西域絶無漢吏十餘年元初六年敦煌太守曹宗<lb/>
遣長史索班將千餘人屯伊吾車師前王及鄯善王皆<lb/>
來降班後數月北單于與車師後部遂共攻沒班進撃<lb/>
走前王畧有北道鄯善王急求救於曹宗宗因此請出<lb/>
兵五千人擊匈奴報索班之耻因復取西域鄧太后召<lb/>
勇詣朝堂會議先是公卿多以為宜閉玉門關遂棄西<lb/>
域勇上議曰昔孝武皇帝患匈奴彊盛兼總百蠻以逼<lb/>
障塞於是開通西域離其黨與論者以為奪匈奴府藏<lb/>
<pb n="KR2a0009_WYG_077-18b"/>
斷其右臂遭王莽簒盗徴求無厭胡夷忿毒遂以背叛<lb/>
光武中興未遑外事故匈奴負彊驅率諸國及至永平<lb/>
再攻敦煌河西諸郡城門晝閉孝明皇帝深惟廟策<hi>古者</hi>
<hi>謀事必就祖故言廟策也</hi>乃命虎臣出征西域<hi>毛詩曰進厥虎臣闞如虓虎</hi>故匈<lb/>
奴逺遁邊境得安及至永元莫不内屬會間者羌亂西<lb/>
域復絶北虜遂遣責諸國備其逋租高其價直嚴以期<lb/>
會鄯善車師皆懐憤怨思樂事漢其路無從前所以時<lb/>
有叛者皆由牧養失宜還為其害故也今曹宗徒耻於<lb/>
<pb n="KR2a0009_WYG_077-19a"/>
前負欲報雪匈奴而不尋出兵故事未度當時之宜也<lb/>
夫要功荒外萬無一成若兵連禍結悔無及已况今府<lb/>
藏未充師無後繼是示弱於逺夷暴短於海内臣愚以<lb/>
為不可許也舊敦煌郡有營兵三百人今宜復之復置<lb/>
護西域副校尉居於敦煌如永元故事又宜遣西域長<lb/>
史將五百人屯樓蘭西當焉耆龜兹徑路南彊鄯善于<lb/>
寘心膽北扞匈奴東近敦煌如此誠便尚書問勇曰今<lb/>
立副校尉何以為便又置長史屯樓蘭利害云何勇對<lb/>
<pb n="KR2a0009_WYG_077-19b"/>
曰昔永平之末始通西域初遣中郎將居敦煌後置副<lb/>
校尉於車師既為胡虜節度又禁漢人不得有所侵擾<lb/>
故外夷歸心匈奴畏威今鄯善王尤還<hi>尤還王名</hi>漢人外孫<lb/>
若匈奴得志則尤還必死此等雖同鳥獸亦知避害若<lb/>
出屯樓蘭足以招附其心愚以為便長樂衞尉鐔顯廷<lb/>
尉綦母參司𨽻校尉崔據難曰朝廷前所以棄西域者<lb/>
以其無益於中國而費難供也今車師已屬匈奴鄯善<lb/>
不可保信一旦反覆班將能保北虜不為邊害乎<hi>以勇為軍</hi>
<pb n="KR2a0009_WYG_077-20a"/>
<hi>司馬故以將言將音子亮反</hi>勇對曰今中國置州牧者以禁郡縣姦<lb/>
猾盗賊也若州牧能保盗賊不起者臣亦願以要斬保<lb/>
匈奴之不為邊害也今通西域則虜埶必弱虜埶必弱<lb/>
則為患微矣<hi>○劉攽曰案文此句多一必字</hi>孰與歸其府藏續其斷臂<lb/>
哉今置校尉以扞撫西域設長史以招懐諸國若棄而<lb/>
不立則西域望絶望絶之後屈就北虜縁邊之郡將受<lb/>
困害恐河西城門必復有晝閉之儆矣今不廓開朝廷<lb/>
之徳而拘屯戍之費若北虜遂熾豈安邊久長之策哉<lb/>
<pb n="KR2a0009_WYG_077-20b"/>
太尉屬毛軫難曰今若置校尉則西域駱驛遣使求索<lb/>
無厭與之則費難供不與則失其心一旦為匈奴所廹<lb/>
當復求救則為役大矣勇對曰今設以西域歸匈奴而<lb/>
使其恩徳大漢不為鈔盗則可矣如其不然則因西域<lb/>
租入之饒兵馬之衆以擾動縁邊是為富仇讐之財增<lb/>
暴夷之埶也置校尉者宣威布徳以繋諸國内向之心<lb/>
以疑匈奴覬覦之情而無財費耗國之慮也且西域之<lb/>
人無它求索其來入者不過稟食而已今若拒絶埶歸<lb/>
<pb n="KR2a0009_WYG_077-21a"/>
北屬夷虜并力以宼并凉則中國之費不止千億置之<lb/>
誠便於是從勇議復敦煌郡營兵三百人置西域副校<lb/>
尉居敦煌雖復羈縻西域然亦未能出屯其後匈奴果<lb/>
數與車師共入宼鈔河西大被其害延光二年夏復以<lb/>
勇為西域長史將兵五百人出屯栁中<hi>栁中今西州縣</hi>明年正<lb/>
月勇至樓蘭以鄯善歸附特加三綬而龜兹王白英猶<lb/>
自疑未下勇開以恩信白英乃率姑墨温宿自縛詣勇<lb/>
降勇因發其兵歩騎萬餘人到車師前王庭擊走匈奴<lb/>
<pb n="KR2a0009_WYG_077-21b"/>
伊蠡王於伊和谷收得前部五千餘人於是前部始復<lb/>
開通還屯田栁中四年秋勇發敦煌張掖酒泉六千騎<lb/>
及鄯善疏勒車師前部兵擊後部王軍就大破之<hi>軍就名也</hi>
首虜八千餘人馬畜五萬餘頭捕得軍就及匈奴持節<lb/>
使者將至索班沒處斬之以報其耻傳首京師永建元<lb/>
年更立後部故王子加特奴為王勇又使别校誅斬東<lb/>
且彌王亦更立其種人為王<hi>且音子余反</hi>於是車師六國悉<lb/>
平其冬勇發諸國兵擊匈奴呼衍王呼衍王亡走其衆<lb/>
<pb n="KR2a0009_WYG_077-22a"/>
二萬餘人皆降捕得單于從兄勇使加特奴手斬之以<lb/>
結車師匈奴之隙北單于自將萬餘騎入後部至金且<lb/>
谷勇使假司馬曹俊馳救之單于引去俊追斬其貴人<lb/>
骨都侯於是呼衍王遂徙居枯梧河上是後車師無復<lb/>
虜跡城郭皆安唯焉耆王元孟未降二年勇上請攻元<lb/>
孟於是遣敦煌太守張朗將河西四郡兵三千人配勇<lb/>
<hi>河西四郡金城敦煌張掖酒泉</hi>因發諸國兵四萬餘人分騎為兩道擊<lb/>
之勇從南道朗從北道約期俱至焉耆而朗先有罪欲<lb/>
<pb n="KR2a0009_WYG_077-22b"/>
徼功自贖遂先期至爵離關遣司馬將兵前戰首虜二<lb/>
千餘人元孟懼誅逆遣使乞降張朗徑入焉耆受降而<lb/>
還元孟竟不肯靣縛唯遣子詣闕貢獻朗遂得免誅勇<lb/>
以後期徴下獄免後卒于家<lb/>
　　梁慬傳<lb/>
梁慬字伯威<hi>慬音勤</hi>北地弋居人也<hi>弋居縣名郡國志曰有鐡官</hi>父諷<lb/>
歴州宰永元元年車騎將軍竇憲出征匈奴除諷為軍<lb/>
司馬令先齎金帛使北單于宣國威徳其歸附者萬餘<lb/>
<pb n="KR2a0009_WYG_077-23a"/>
人後坐失憲意髠輸武威武威太守承㫖殺之竇氏既<lb/>
滅和帝知其為憲所誣徴慬除為郎中慬有勇氣常慷<lb/>
慨好功名初為車騎將軍鄧鴻司馬再遷延平元年拜<lb/>
西域副校尉慬行至河西會西域諸國反叛攻都護任<lb/>
尚於疏勒尚上書求救詔慬將河西四郡羌胡五千騎<lb/>
馳赴之慬未至而尚已得解會徴尚還以騎都尉叚禧<lb/>
為都護西域長史趙博為騎都尉禧博守它乾城它乾<lb/>
城小慬以為不可固乃譎説龜兹王白霸欲入共保其<lb/>
<pb n="KR2a0009_WYG_077-23b"/>
城白霸許之吏人固諫白霸不聼慬既入遣將急迎禧<lb/>
博合軍八九千人龜兹吏人並叛其王而與温宿姑墨<lb/>
數萬兵反共圍城慬等出戰大破之連兵數月胡衆敗<lb/>
走乘勝追擊凡斬首萬餘級獲生口數千人駱駝畜産<lb/>
數萬頭龜兹乃定而道路尚隔檄書不通嵗餘朝廷憂<lb/>
之公卿議者以為西域阻逺數有背叛吏士屯田其費<lb/>
無已永初元年遂罷都護遣騎都尉王𢎞發關中兵迎<lb/>
慬禧博及伊吾盧栁中屯田吏士二年春還至敦煌會<lb/>
<pb n="KR2a0009_WYG_077-24a"/>
衆羌反叛朝廷大發兵西擊之逆詔慬留為諸軍援慬<lb/>
至張掖日勒<hi>日勒縣名屬張掖郡故城在今甘州刪丹縣東南</hi>羌諸種萬餘人<lb/>
攻亭候殺畧吏人慬進兵擊大破之乘勝追至昭武<hi>縣名</hi>
<hi>屬張掖郡故城在今甘州張掖縣西北也</hi>虜遂散走其能脱者十二三及至<lb/>
姑臧羌大豪三百餘人詣慬降並慰譬遣還故地河西<lb/>
四郡復安慬受詔當屯金城聞羌轉宼三輔廹近園陵<lb/>
即引兵赴擊之轉戰武功美陽關<hi>美陽縣名故城在武功縣北七里於其所</hi>
<hi>置關</hi>慬臨陣被創不顧連破走之盡還得所掠生口獲馬<lb/>
<pb n="KR2a0009_WYG_077-24b"/>
畜財物甚衆羌遂奔散朝廷嘉之數璽書勞勉委以西<lb/>
方事令為諸軍節度三年冬南單于與烏桓大人俱反<lb/>
以大司農何熙行車騎將軍事中郎將龎雄為副將羽<lb/>
林五校營士及發縁邊十郡兵二萬餘人<hi>縁邊十郡謂五原雲中定</hi>
<hi>襄鴈門朔方代郡上谷漁陽遼西右北平</hi>又遼東太守耿䕫率將鮮卑種衆<lb/>
共擊之詔慬行度遼將軍事龎雄與耿䕫共撃匈奴奥<lb/>
鞬日逐王破之單于乃自將圍中郎將耿种於美稷連<lb/>
戰數月攻之轉急种移檄求救明年正月慬將八千餘<lb/>
<pb n="KR2a0009_WYG_077-25a"/>
人馳往赴之至屬國故城與匈奴左將軍烏桓大人戰<lb/>
破斬其渠帥殺三千餘人虜其妻子獲財物甚衆單于<lb/>
復自將七八千騎迎攻圍慬慬被甲奔擊所向皆破虜<lb/>
遂引還虎澤三月何熙軍到五原曼柏<hi>曼柏縣名屬五原郡</hi>暴疾<lb/>
不能進遣龎雄與慬及耿种歩騎萬六千人攻虎澤連<lb/>
營稍前單于惶怖遣左奥鞬日逐王詣慬乞降慬乃大<lb/>
陳兵受之單于脱㡌徒跣靣縛稽顙納質會熙卒于師<lb/>
即拜慬度遼將軍龎雄還為大鴻臚雄巴郡人有勇畧<lb/>
<pb n="KR2a0009_WYG_077-25b"/>
稱為名將明年安定北地上郡皆被羌宼榖貴人流不<lb/>
能自立詔慬發邊兵迎三郡太守使將吏人徙扶風界<lb/>
慬即遣南單于兄子優孤塗奴將兵迎之既還慬以塗<lb/>
奴接其家屬有勞輙授以羌侯印綬坐專擅徴下獄扺<lb/>
罪明年校書郎馬融上書訟慬與護羌校尉龎參有詔<lb/>
原刑語在龎參傳會叛羌寇三輔關中盗賊起拜慬謁<lb/>
者將兵擊之至湖縣病卒<lb/>
何熙字孟孫陳國人少有大志永元中為謁者身長八<lb/>
<pb n="KR2a0009_WYG_077-26a"/>
尺五寸善為威容贊拜殿中音動左右和帝偉之擢為<lb/>
御史中丞歴司𨽻校尉大司農及在軍臨沒遺言薄𦵏<lb/>
三子臨瑾阜臨瑾並有政能阜俊才早歿臨子衡為尚<lb/>
書以正直稱坐訟李膺等下獄免官廢于家<lb/>
論曰時政平則文徳用而武畧之士無所奮其力能故<lb/>
漢世有發憤張膽争膏身於夷狄以要功名多矣祭肜<lb/>
耿秉啓匈奴之權班超梁慬奮西域之畧卒能成功立<lb/>
名享受爵位薦功祖廟勒勲于後亦一時之志士也<lb/>
<pb n="KR2a0009_WYG_077-26b"/>
贊曰定逺慷慨專功西遐坦歩葱雪咫尺龍沙<hi>葱領雪山白龍</hi>
<hi>堆沙漠也八寸曰咫坦歩言不以為艱咫尺言不以為逺也</hi>慬亦抗憤勇乃負荷<hi>左傳</hi>
<hi>曰其父析薪其子弗克負荷言勇能繼超之功業</hi>
　<lb/>
　<lb/>
　<lb/>
　<lb/>
　後漢書卷七十七<lb/>
<pb n="KR2a0009_WYG_077-27a"/>
　後漢書卷七十七考證<lb/>
班超傳祭酒布衣諸生耳注今稱祭酒相尊敬之詞也<lb/>
　○顧起元曰相稱得為祭酒猶唐人之稱先輩耳<lb/>
梁慬傳河西四郡復安○宋本無四字<hi>臣會汾</hi>按武帝<lb/>
　取匈奴昆邪休屠地置武威張掖酒泉敦煌是為河<lb/>
　西四郡今從監本<lb/>
　<lb/>
　<lb/>
<pb n="KR2a0009_WYG_077-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷七十七考證<lb/>
</p>
<p>
</p>
  </div>
</body>
</text>
</TEI>
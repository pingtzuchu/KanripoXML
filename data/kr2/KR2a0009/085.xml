<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十五</head> <lb/>
    <p>
<pb n="KR2a0009_WYG_085-1a"/>
欽定四庫全書<lb/>
　後漢書卷八十五<lb/>
　　宋　　宣　　城　　太　　守范　　煜撰<lb/>
　　唐　　章　　懷　　太　　子　　　賢注<lb/>
　章帝八王傳第四十五<lb/>
孝章皇帝八子宋貴人生清河孝王慶梁貴人生和帝<lb/>
申貴人生濟北惠王夀河間孝王開四王不載母氏<lb/>
　　千乘貞王伉傳<lb/>
<pb n="KR2a0009_WYG_085-1b"/>
千乘貞王伉建初四年封和帝即位以伉長兄甚見尊<lb/>
禮立十五年薨子寵嗣一名伏胡永元七年改國名樂<lb/>
安立二十八年薨是為夷王父子薨于京師皆葬洛陽<lb/>
子鴻嗣安帝崩始就國鴻生質帝質帝立梁太后下詔<lb/>
以樂安國土卑溼租委鮮薄改鴻封勃海王<hi>委謂委輸也</hi>立<lb/>
二十六年薨是為孝王無子太后立桓帝弟蠡吾侯悝<lb/>
為勃海王奉鴻祀<hi>悝蠡吾侯翼子河間王聞孫也</hi>延熹八年悝謀為不<lb/>
道有司請廢之帝不忍乃貶為癭陶王食一縣悝後因<lb/>
<pb n="KR2a0009_WYG_085-2a"/>
中常侍王甫求復國許謝錢五千萬帝臨崩遺詔復為<lb/>
勃海王悝知非甫功不肯還謝錢甫怒隂求其過初迎<lb/>
立靈帝道路流言悝恨不得立欲鈔徵書而中常侍鄭<lb/>
颯<hi>音立</hi>中黄門董騰並任侠通剽輕數與悝交通<hi>剽疾也</hi>王<lb/>
甫伺察以為有姦密告司𨽻校尉叚熲熹平元年遂收<lb/>
颯送北寺獄<hi>北寺獄名屬黄門署前書音義曰即若盧獄也</hi>使尚書令亷忠誣<lb/>
奏颯等謀迎立悝大逆不道遂詔冀州刺史收悝考實<lb/>
又遣大鴻臚持節與宗正廷尉之勃海迫責悝悝自殺<lb/>
<pb n="KR2a0009_WYG_085-2b"/>
妃妾十一人子女七十人伎女二十四人皆死獄中傅<lb/>
相以下以輔導王不忠悉伏誅悝立二十五年國除衆<lb/>
庶莫不憐之<lb/>
　　平春悼王全傳<lb/>
平春悼王全<hi>續漢志平春縣屬江夏郡也</hi>以建初四年封其年薨葬<lb/>
於京師無子國除<lb/>
　　清河孝王慶傳<lb/>
清河孝王慶母宋貴人貴人宋昌八世孫扶風平陵人<lb/>
<pb n="KR2a0009_WYG_085-3a"/>
也<hi>昌文帝時為中尉以代邸功封壯武侯</hi>父楊以恭孝稱於鄉閭不應州<lb/>
郡之命楊姑即明徳馬后之外祖母也馬后聞楊二女<lb/>
皆有才色迎而訓之永平末選入太子宫甚有寵肅宗<lb/>
即位並為貴人建初三年大貴人生慶明年立為皇太<lb/>
子徵楊為議郎褒賜甚渥貴人長於人事供奉長樂宫<lb/>
身執饋饌太后憐之太后崩後竇皇后寵盛以貴人姊<lb/>
妹並幸慶為太子心内惡之與母比陽主謀䧟宋氏<hi>比陽</hi>
<hi>主東海王疆女</hi>外令兄弟求其纎過内使御者偵伺得失<hi>偵候也音</hi>
<pb n="KR2a0009_WYG_085-3b"/>
<hi>丑政反廣雅曰偵問也</hi>後於掖庭門邀遮得貴人書云病思生莬<lb/>
令家求之因誣言欲作蠱道祝詛以莬為厭勝之術日<lb/>
夜毁譖貴人母子遂漸見疏慶出居承祿觀數月竇后<lb/>
諷掖庭令誣奏前事請加驗實七年帝遂廢太子慶而<lb/>
立皇太子肇肇梁貴人子也乃下詔曰皇太子有失惑<lb/>
無常之性爰自孩乳至今益章恐襲其母凶惡之風不<lb/>
可以奉宗廟為天下主大義滅親况降退乎<hi>左傳衛石碏殺其子</hi>
<hi>厚君子曰石碏純臣也惡州吁而厚預焉大義滅親其是之謂乎</hi>今廢慶為清河王皇<lb/>
<pb n="KR2a0009_WYG_085-4a"/>
子肇保育皇后承訓懐衽導逹善性將成其器葢庶子<lb/>
慈母尚有終身之恩<hi>儀禮喪服曰慈母如母謂妾子之無母父命妾飬之故曰慈母如母</hi>
<hi>者貴父之命也</hi>豈若嫡后事正義明哉今以肇為皇太子遂出<lb/>
貴人姊妹置丙舍使小黄門蔡倫考實之皆承風㫖傅<lb/>
致其事<hi>傅讀曰附</hi>乃載送暴室二貴人同時飲藥自殺<hi>續漢志曰</hi>
<hi>暴室署名主中婦人疾病也</hi>帝猶傷之勑掖庭令葬於樊濯聚<hi>在洛陽城</hi>
<hi>北也</hi>於是免楊歸本郡郡縣因事復捕繋之楊友人前懐<lb/>
令山陽張峻左馮翊沛國劉均等奔走觧釋得以免罪<lb/>
<pb n="KR2a0009_WYG_085-4b"/>
楊失志憔悴卒于家慶時雖㓜而知避嫌畏禍言不敢<lb/>
及宋氏帝更憐之勅皇后令衣服與太子齊等太子特<lb/>
親愛慶入則共室出則同輿及太子即位是為和帝待<lb/>
慶尤渥諸王莫得為比常共議私事後慶以長别居丙<lb/>
舍永元四年帝移幸北宫章徳殿講於白虎觀慶得入<lb/>
省宿止帝將誅竇氏欲得外戚傳<hi>前書外戚傳也</hi>懼左右不敢<lb/>
使乃令慶私從千乘王求夜獨内之又令慶傳語中常<lb/>
侍鄭衆求索故事<hi>謂文帝誅薄昭武帝誅竇嬰故事</hi>及大將軍竇憲誅<lb/>
<pb n="KR2a0009_WYG_085-5a"/>
慶出居邸賜奴婢三百人輿馬錢帛帷帳珍寳玩好充<lb/>
牣其第又賜中傅以下至左右錢帛各有差<hi>前書音義曰中傅官</hi>
<hi>名也</hi>慶多被病或時不安帝朝夕問訊進膳藥所以垂意<lb/>
甚備慶小心恭孝自以廢黜尤畏事慎法每朝謁陵廟<lb/>
常夜分嚴裝衣冠待明<hi>分半也</hi>約𠡠官屬不得與諸王車<lb/>
騎競驅常以貴人葬禮有闕每竊感恨至四節伏臘輙<lb/>
祭於私室竇氏誅後始使乳母於城北遥祠及竇太后<lb/>
崩慶求上冢致哀帝許之詔太官四時給祭具慶垂涕<lb/>
<pb n="KR2a0009_WYG_085-5b"/>
曰生雖不獲供飬終得奉祭祀私願足矣欲求作祠堂<lb/>
恐有自同恭懷梁后之嫌遂不敢言<hi>恭懷梁后和帝母梁貴人</hi>常泣<lb/>
向左右以為没齒之恨<hi>没終齒年也</hi>後上言外祖母王年老<lb/>
遭憂病下土無毉藥願乞詣洛陽療疾於是詔宋氏悉<lb/>
歸京師除慶舅衍俊蓋暹䓁皆為郎十五年有司以日<lb/>
食隂盛奏遣諸王侯就國詔曰甲子之異責由一人諸<lb/>
王㓜稚早離顧復弱冠相育<hi>詩小雅曰父兮生我母兮鞠我顧我復我出入腹我</hi>
常有蓼莪凱風之哀<hi>詩小雅曰蓼蓼者莪匪莪伊蒿哀哀父母生我劬勞詩國風曰凱風</hi>
<pb n="KR2a0009_WYG_085-6a"/>
<hi>自南吹彼棘心棘心夭夭母氏劬勞</hi>選懦之恩知非國典且復湏留<hi>選懦仁弱</hi>
<hi>慈戀不决之意也懦音仁兖反東觀記湏留作宿留</hi>至冬從祠章陵詔假諸王羽<lb/>
林騎各四十人後中傅衛訢私為臧盗千餘萬詔使案<lb/>
理之并責慶不舉之狀慶曰訢以師傅之尊選自聖朝<lb/>
臣愚唯知言從事聽不甚有所糾察帝嘉其對悉以訢<lb/>
臧財賜慶及帝崩慶號泣前殿嘔血數升因以發病明<lb/>
年諸王就國鄧太后特聽清河王置中尉内史賜什物<lb/>
皆取乗輿上御以宋衍等並為清河中大夫<hi>續漢書曰中大夫秩</hi>
<pb n="KR2a0009_WYG_085-6b"/>
<hi>六百石無員掌奉王使至京師</hi>慶到國下令寡人生於深宫長於朝廷<lb/>
<hi>魯哀公與孔子言曰寡人生于深宫之中長於婦人之手事見孫卿子也○劉攽曰正文到國下令寡人案文</hi>
<hi>少一曰字</hi>仰恃明主垂拱受成<hi>垂拱言無為也尚書曰垂拱仰成</hi>既以薄祜<lb/>
早離顧復屬遭大憂<hi>屬近也</hi>悲懷感傷䝉恩大國職惟藩<lb/>
輔新去京師憂心焭焭夙夜屏營未知所立<hi>焭焭孤特也屏營仿</hi>
<hi>偟也</hi>蓋聞智不獨理必湏明賢今官屬並居爵任失得是<lb/>
均庶望上遵策戒下免悔咎其紏督非枉明察典禁無<lb/>
令孤獲怠慢之罪焉鄧太后以殤帝襁抱逺慮不虞<hi>襁以</hi>
<pb n="KR2a0009_WYG_085-7a"/>
<hi>繒帛為之即今之小兒繃也繃音必衡反</hi>留慶長子祐與嫡母耿姬居清河<lb/>
邸至秋帝崩立祐為嗣是為安帝太后使中黄門送耿<lb/>
姬歸國帝所生母左姬字小娥小娥姊字大娥犍為人<lb/>
初伯父聖坐妖言伏誅家屬没官二娥數嵗入掖庭及<lb/>
長並有才色小娥善史書喜辭賦和帝賜諸王宫人因<lb/>
入清河第慶初聞其美賞傅母以求之及後幸愛極盛<lb/>
姬妾莫比姊妹皆卒葬於京師慶立凡二十五年乃歸<lb/>
國其年病篤謂宋衍等曰清河埤薄<hi>埤音婢</hi>欲乞骸骨於<lb/>
<pb n="KR2a0009_WYG_085-7b"/>
貴人冡傍下棺而已朝廷大恩猶當應有祠室庶母子<lb/>
并食魂靈有所依庇死復何恨乃上書太后曰臣國土<lb/>
下溼願乞骸骨下從貴人於樊濯雖没且不朽矣及今<lb/>
口目尚能言視冒昧干請命在呼吸願䝉哀憐遂薨年<lb/>
二十九遣司空持節與宗正奉弔祭又使長樂謁者僕<lb/>
射中謁者二人副䕶喪事賜龍旂九旒虎賁百人儀比<lb/>
東海恭王<hi>旂有九旒天子制也恭王彊葬贈以殊禮升龍旄頭鸞輅龍旂虎賁百人</hi>太后使<lb/>
掖庭丞送左姬喪與王合葬廣丘子愍王虎威嗣永初<lb/>
<pb n="KR2a0009_WYG_085-8a"/>
元年太后封宋衍為盛鄉侯分清河為二國封慶少子<lb/>
常保為廣川王子女十一人皆為鄉公主食邑奉明年<lb/>
常保薨無子國除虎威立三年薨亦無子鄧太后復立<lb/>
樂安王寵子延平為清河王是為恭王<hi>寵即千乗王伉之子</hi>太后<lb/>
崩有司上言清河孝王至德淳懿載育明聖承天奉祚<lb/>
為郊廟主漢興高皇帝尊父為太上皇宣帝號父為皇<lb/>
考<hi>宣帝父諱進武帝時號史皇孫坐戾太子事遇害帝即位追尊皇考立廟</hi>序昭穆置園邑<lb/>
太宗之義舊章不忘<hi>太宗謂繼嗣也左傳季桓子曰舊章不可忘也</hi>宜上尊號<lb/>
<pb n="KR2a0009_WYG_085-8b"/>
曰孝德皇皇妣左氏曰孝德后孝德皇母宋貴人追諡<lb/>
曰敬隠后乃告祠高廟使司徒持節與大鴻臚奉䇿書<lb/>
璽綬清河追上尊號又遣中常侍奉太牢祠典䕶禮儀<lb/>
侍中劉珍等及宗室列侯皆往㑹事尊陵曰甘陵廟曰<lb/>
昭廟置令丞設兵車周衛比章陵<hi>皇考南頓君陵</hi>復以廣川益<lb/>
清河國尊耿姬為甘陵大貴人又封女弟侍男為涅陽<lb/>
長公主别得為舞隂長公主乆長為濮陽長公主直得<lb/>
為平氏長公主餘七主並早卒故不及進爵追贈敬隠<lb/>
<pb n="KR2a0009_WYG_085-9a"/>
后女弟小貴人印綬追封諡宋楊為當陽穆侯<hi>當陽今荆州也</hi>
楊四子皆為列侯食邑各五千户宋氏為卿校侍中大<lb/>
夫謁者郎吏十餘人孝德后異母弟次及達生二人諸<lb/>
子九人皆為清河國郎中耿貴人者牟平侯舒之孫也<lb/>
貴人兄寳襲封牟平侯帝以寳嫡舅寵遇甚渥位至大<lb/>
將軍事已見耿舒傳立三十五年薨<hi>○劉攽曰案文少延平兩字</hi>子<lb/>
蒜嗣沖帝崩徴蒜詣京師將議為嗣㑹大將軍梁冀與<lb/>
梁太后立質帝罷歸國蒜為人嚴重動止有度朝臣太<lb/>
<pb n="KR2a0009_WYG_085-9b"/>
尉李固等莫不歸心焉初中常侍曺騰謁蒜蒜不為禮<lb/>
宦者由此惡之及帝崩公卿皆正義立蒜而曺騰説梁<lb/>
冀不聽遂立桓帝語在李固傳蒜由此得罪建和元年<lb/>
甘陵人劉文與南郡妖賊劉鮪交通訛言清河王當統<lb/>
天下欲共立蒜事發覺文等遂刼清河相謝暠將至王<lb/>
宫司馬門<hi>帝紀謝作射蓋紀傳不同</hi>曰當立王為天子暠為公暠不<lb/>
聽罵之文因刺殺暠於是捕文鮪誅之有司因劾奏蒜<lb/>
坐貶爵為尉氏侯徙桂陽自殺立三年國絶梁冀惡清<lb/>
<pb n="KR2a0009_WYG_085-10a"/>
河名明年乃改為甘陵梁太后立安平孝王子經侯理<lb/>
為甘陵王<hi>安平王德河間王開子</hi>奉孝徳皇祀是為威王理立二<lb/>
十五年薨子貞王定嗣定立四年薨子獻王忠嗣黄巾<lb/>
賊起忠為國人所執既而釋之靈帝以親親故詔復忠<lb/>
國忠立十三年薨嗣子為黄巾所害建安十一年以無<lb/>
後國除<lb/>
　　濟北惠王夀傳<lb/>
濟北惠王夀母申貴人潁川人也世吏二千石貴人年<lb/>
<pb n="KR2a0009_WYG_085-10b"/>
十三入掖庭夀以永元二年封分太山郡為國和帝遵<lb/>
肅宗故事兄弟皆留京師恩寵篤密有司請遣諸王歸<lb/>
藩不忍許之及帝崩乃就國永初元年鄧太后封夀舅<lb/>
申轉為新亭侯夀立三十一年薨自永初已後戎狄叛<lb/>
亂國用不足始封王薨減賻錢為千萬布萬匹嗣王薨賻<lb/>
錢五百萬布五千匹時唯夀最尊親特賻錢三千萬布三<lb/>
萬匹子節王登嗣永寧元年封登弟五人為鄉侯皆别<lb/>
食太山邑登立十五年薨子哀王多嗣多立三年薨無<lb/>
<pb n="KR2a0009_WYG_085-11a"/>
子永和四年立戰鄉侯安國為濟北王是為釐王<hi>釐音僖也</hi>
安國立十年薨子孝王次嗣本初元年封次弟猛為亭<lb/>
侯次九嵗喪父至孝建和元年梁太后下詔曰濟北王<lb/>
次以㓜年守藩躬履孝道父没哀慟焦毁過禮草廬土<lb/>
席衰杖在身頭不枇沐體生瘡腫諒闇已来二十八月<lb/>
自諸國有憂未之聞也朝廷甚嘉焉書不云乎用德章<lb/>
厥善<hi>尚書盤庚之辭也言以道德明之使競為善也</hi>詩云孝子不匱永錫爾類<lb/>
<hi>詩大雅也匱竭也類善也永長也孝子之行無有匱竭長賜與汝之族類教道天下</hi>今増次封五<lb/>
<pb n="KR2a0009_WYG_085-11b"/>
千户廣其土宇以慰孝子惻隠之勞次立七年薨子鸞<lb/>
嗣鸞薨子政嗣政薨無子建安十一年國除<lb/>
　　河間孝王開傳<lb/>
河間孝王開以永元二年封分樂成勃海涿郡為國延<lb/>
平元年就國奉遵法度吏人敬之永寧元年鄧太后封<lb/>
開子翼為平原王奉懷王勝祀<hi>勝和帝子</hi>子德為安平王奉<lb/>
樂成王黨祀<hi>黨明帝子也</hi>開立四十二年薨子惠王政嗣政<lb/>
慠狠不奉法憲順帝以侍御史吳郡沈景有彊能稱故<lb/>
<pb n="KR2a0009_WYG_085-12a"/>
擢為河間相景到國謁王王不正服箕踞殿上侍郎賛<lb/>
拜景峙不為禮<hi>峙立也</hi>問王所在虎賁曰是非王邪景曰<lb/>
王不服常人何别<hi>○劉攽曰王不服案文少一王字</hi>今相謁王豈謁無<lb/>
禮者邪王慙而更服景然後拜出住宫門外請王傅責<lb/>
之曰前發京師陛下見受詔以王不恭使相檢督諸君<lb/>
空受爵祿而無訓導之義因奏治罪詔書譲政而詰責<lb/>
傅景因捕諸姦人上案其罪<hi>上奏上也音市文反</hi>殺戮尤惡者數<lb/>
十人出寃獄百餘人政遂為改節悔過自脩陽嘉元年<lb/>
<pb n="KR2a0009_WYG_085-12b"/>
封政弟十三人皆為亭侯政立十年薨子貞王建嗣建<lb/>
立十年薨子安王利嗣利立二十八年薨子陔嗣陔立<lb/>
四十一年魏受禪以為崇德侯蠡吾侯翼元初六年鄧<lb/>
太后徴濟北河間王諸子詣京師竒翼美儀容故以為<lb/>
平原懷王後焉<hi>平原王得無子故立之也</hi>留在京師嵗餘太后崩安<lb/>
帝乳母王聖與中常侍江京等譖鄧騭兄弟及翼云與<lb/>
中大夫趙王謀圖不軌闚覦神器懷大逆心<hi>神器喻帝位也老子</hi>
<hi>曰天下神器不可為也</hi>貶為都鄉侯遣歸河間翼於是謝賔客閉<lb/>
<pb n="KR2a0009_WYG_085-13a"/>
門自處永建五年父開上書願分蠡吾縣以封翼順帝<lb/>
從之翼卒子志嗣為大將軍梁冀所立是為桓帝梁太<lb/>
后詔追尊河間孝王為孝穆皇夫人趙氏曰孝穆后廟<lb/>
曰清廟陵曰樂成陵蠡吾先侯曰孝崇皇廟曰烈廟陵<lb/>
曰博陵皆置令丞使司徒持節奉䇿書璽綬祠以太牢<lb/>
建和二年更封帝兄都鄉侯碩為平原王留博陵奉翼<lb/>
後尊翼夫人馬氏為孝崇博園貴人以涿郡之良鄉故<lb/>
安河間之蠡吾三縣為湯沐邑碩嗜酒多過失帝令馬<lb/>
<pb n="KR2a0009_WYG_085-13b"/>
貴人領王家事建安十一年國除觧瀆亭侯淑以河間<lb/>
孝王子封淑卒子長嗣<hi>○劉攽曰案紀長作萇他書亦然明此誤</hi>長卒子宏<lb/>
嗣為大將軍竇武所立是為靈帝建寧元年竇太后詔<lb/>
追尊皇祖淑為孝元皇夫人夏氏曰孝元后陵曰敦陵<lb/>
廟曰靖廟皇考長為孝仁皇夫人董氏為慎園貴人陵<lb/>
曰慎陵廟曰奐廟皆置令丞使司徒持節之河間奉䇿<lb/>
書璽綬祠以太牢常以嵗時遣中常侍持節之河間奉<lb/>
祠熹平三年使使拜河間安王利子康為濟南王奉孝<lb/>
<pb n="KR2a0009_WYG_085-14a"/>
仁皇祀康薨子贇嗣建安十二年為黄巾賊所害子開<lb/>
嗣立十三年魏受禪以為崇徳侯<lb/>
　　城陽懷王淑傳<lb/>
城陽懷王淑以永元二年分濟隂為國立五年薨葬於<lb/>
京師無子國除還并濟隂<lb/>
　　廣宗殤王萬嵗傳<lb/>
廣宗殤王萬嵗以永元五年封分鉅鹿為國其年薨葬<lb/>
於京師無子國除還并鉅鹿<lb/>
<pb n="KR2a0009_WYG_085-14b"/>
　　平原懷王勝傳<lb/>
平原懷王勝和帝長子也不載母氏少有痼疾延平元<lb/>
年封立八年薨葬於京師無子鄧太后立樂安夷王寵<lb/>
子得為平原王奉勝後是為哀王得立六年薨無子永<lb/>
寧元年太后又立河間王開子都鄉侯翼為平原王嗣<lb/>
安帝廢之國除<lb/>
論曰傳稱吳子夷昧甚德而度有吳國者必其子孫<hi>夷昧</hi>
<hi>吳君之名左傳屈狐庸謂趙文子曰若天所啓其在今嗣君乎甚徳而度德不失人度不失事有吳國者必此</hi>
<pb n="KR2a0009_WYG_085-15a"/>
<hi>君之子孫也杜預注云嗣君謂夷昧也</hi>章帝長者事從敦厚繼祀漢室咸<lb/>
其苖裔古人之言信哉<lb/>
贊曰章祚不已本枝流祉質惟伉孫安亦慶子河間多<lb/>
福桓靈承祀濟北無驕皇恩寵饒平原抱痼三王薨朝<lb/>
<hi>平春王全廣宗王萬嵗城陽王淑並薨於京師也</hi>振振子孫或秀或苖<hi>振振仁厚貌也</hi>
<hi>音之人反詩國風曰宜爾子孫振振兮論語曰苖而不秀者有矣夫秀而不實者有矣夫苗謂早夭秀謂成長</hi>
<hi>也</hi>
　<lb/>
<pb n="KR2a0009_WYG_085-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十五<lb/>
<pb n="KR2a0009_WYG_085-16a"/>
　後漢書卷八十五考證<lb/>
千乗貞王伉傳奉鴻祀○祀北宋本作嗣<lb/>
清河孝王慶傳父楊○按楊北宋本作揚<lb/>
太宗之義○何焯校本太改大<lb/>
河間孝王開傳與中大夫趙王○王字疑當作玉鄧太<lb/>
　后紀有宫人趙玉<lb/>
　<lb/>
　<lb/>
<pb n="KR2a0009_WYG_085-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十五考證<lb/>
</p>
<p>
</p>
  </div>
</body>
</text>
</TEI>
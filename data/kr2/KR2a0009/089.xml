<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十九</head> <lb/>
    <p>
<pb n="KR2a0009_WYG_089-1a"/>
欽定四庫全書<lb/>
　後漢書卷八十九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　張衡列傳第四十九<lb/>
　　張衡傳<lb/>
張衡字平子南陽西鄂人也<hi>西鄂縣故城在今鄧州向城縣南有平子墓及碑在</hi>
<hi>焉崔瑗之文也</hi>世為著姓祖父堪蜀郡太守衡少善屬文㳺於<lb/>
<pb n="KR2a0009_WYG_089-1b"/>
三輔因入京師觀太學遂通五經貫六蓺雖才髙於世<lb/>
而無驕尚之情常從容淡靜不好交接俗人永元中舉<lb/>
孝亷不行連辟公府不就時天下承平日乆自王侯以<lb/>
下莫不踰侈衡乃擬班固兩都作二京賦因以諷諫精<lb/>
思傅㑹十年乃成文多故不載大将軍鄧隲竒其才累<lb/>
召不應衡善機巧尤致思於天文隂陽歴算常好𤣥經<lb/>
<hi>桓譚新論曰揚雄作𤣥書以為𤣥者天也道也言聖賢制法作事皆引天道以為本統而因附續萬類王政人</hi>
<hi>事法度故宓羲氏謂之易老子謂之道孔子謂之元而揚雄謂之𤣥𤣥經三篇以紀天地人之道立三體有上</hi>
<pb n="KR2a0009_WYG_089-2a"/>
<hi>中下如禹貢之陳三品三三而九因以九九八十一故為八十一卦以四為数数從一至四重累變易竟八十</hi>
<hi>一而徧不可損益以三十五蓍揲之𤣥經五千餘言而傳十二篇也○劉攽曰注以三十五蓍揲之案太𤣥乃</hi>
<hi>用三十六揲作五字誤也</hi>謂崔瑗曰吾觀太𤣥方知子雲妙極道數<lb/>
乃與五經相擬非徒傳記之屬使人難論隂陽之事漢<lb/>
家得天下二百嵗之書也<hi>子雲當哀帝時著太𤣥經自漢初至哀帝二百嵗也</hi>復<lb/>
二百歳殆将終乎<hi>自中興至獻帝一百八十九年也</hi>所以作者之數必<lb/>
顯一世常然之符也漢四百歲𤣥其興矣<hi>自此以上並衡與崔瑗書</hi>
<hi>之文也</hi>安帝雅聞衡善術學公車特徴拜郎中再遷為太<lb/>
<pb n="KR2a0009_WYG_089-2b"/>
史令<hi>漢官儀太史令屬太常秩六百石也</hi>遂乃研覈隂陽妙盡璇璣之正<lb/>
作渾天儀著靈憲算罔論言甚詳明<hi>漢名臣奏曰蔡邕曰言天體者有三</hi>
<hi>家一曰周髀二曰宣夜三曰渾天宣夜之學絕無師法周髀術数具存考騐天状多所違失故史官不用唯渾</hi>
<hi>天者近得其情今史官所用候䑓銅儀則其法也靈憲序曰昔在先王將歩天路用定靈軌尋緒本元先凖之</hi>
<hi>于渾體是為正儀故靈憲作興衡集無算罔論盖網絡天地而算之因名焉</hi>順帝初再轉復<lb/>
為太史令衡不慕當世所居之官輒積年不徙自去史<lb/>
職五載復還乃設客問作應間以見其志云<hi>間非也衡集云觀者</hi>
<hi>觀余去史官五載而復還非進取之勢也唯衡内識利鈍操心不改或不知我者以為失志矣用為間余余應</hi>
<pb n="KR2a0009_WYG_089-3a"/>
<hi>之以時有遇否性命難求因兹以露余誠馬名之應間云</hi>有間余者曰盖聞前哲首<lb/>
務務於下學上達佐國理民有云為也<hi>論語曰孔子曰下學而上達注</hi>
<hi>云下學人事上知天命也</hi>朝有所聞則夕行之立功立事式昭徳音<lb/>
<hi>尚書曰立功立事可以永年逸詩曰祈招之愔愔式昭徳音式用也昭明也</hi>是故伊尹思使<lb/>
君為堯舜而民處唐虞彼豈虚言而已哉必旌厥素爾<lb/>
<hi>尚書伊尹曰予弗克俾厥后唯堯舜其心愧耻若撻于市旌明也素猶志也</hi>咎單巫咸實守<lb/>
王家<hi>咎單巫咸並殷賢臣也尚書曰咎單作明居又曰巫咸保乂王家也</hi>申伯樊仲實幹<lb/>
周邦服衮而朝介圭作瑞<hi>申伯申國之伯也樊仲仲山甫也為樊侯並周宣王之卿</hi>
<pb n="KR2a0009_WYG_089-3b"/>
<hi>士詩大雅曰維申及甫維周之翰注翰幹也服衮謂申伯為冢宰服袞冕之服也又曰錫爾介圭以作爾寳注</hi>
<hi>云寳瑞也圭長尺二寸謂之介也</hi>厥跡不朽垂烈後昆不亦丕歟且學<lb/>
非以要利而富貴萃之貴以行令富以施恵恵施令行<lb/>
故易稱以大業<hi>易繫辭曰盛徳大業至矣哉富有之謂大業日新之謂盛徳也</hi>質以文<lb/>
美實由華興噐頼雕飾為好人以輿服為榮吾子性徳<lb/>
體道篤信安仁約己博藝無堅不鑚以思世路斯何逺<lb/>
矣<hi>論語曰篤信好學又曰仁者安仁又曰鑚之彌堅博我以文約我以禮</hi>曩滯日官今又<lb/>
原之<hi>日官史官也左傳曰天子有日官爾雅曰原再也</hi>雖老氏曲全進道若退<lb/>
<pb n="KR2a0009_WYG_089-4a"/>
然行亦以需<hi>老子曰曲則全枉則直又曰夷道若類進道若退易雜卦曰需不進也</hi>必也<lb/>
學非所用術有所仰故臨川將濟而舟檝不存焉徒經<lb/>
思天衢内昭獨智固合理民之式也故嘗見謗于鄙儒<lb/>
<hi>天衢天道也言徒鋭思作靈憲渾天儀等也</hi>深厲淺掲隨時為義曾何貪於<lb/>
支離而習其孤技邪<hi>掲褰衣也音丘厲反詩邶風曰深則厲淺則揭爾雅曰由帶以上為</hi>
<hi>厲由膝以下為掲言遭時制宜遇深水則厲淺則揭也易隨卦曰隨時之義大矣哉荘子曰朱泙曼學屠龍於</hi>
<hi>支離盖單千金之家三年技成而無所用技音渠綺反責衡何獨妙思於機巧者也○劉攽曰注支離盖案荘</hi>
<hi>子盖當作益支離其名益耳後人不讀荘子妄改為盖</hi>叄<hi>音三</hi>輪可使自轉木雕猶<lb/>
<pb n="KR2a0009_WYG_089-4b"/>
能獨飛己垂翅而還故棲盍亦調其機而銛諸<hi>垂翅故棲謂再</hi>
<hi>為史官也盍何不也銛利也諸之也間者言衡作三輪木雕尚能飛轉已乃垂翅故棲何不調其機闗使利而</hi>
<hi>高飛邪傅子曰張衡能令三輪獨轉也</hi>昔有文王自求多福<hi>詩大雅文王篇曰永言配</hi>
<hi>命自求多福也○劉攽曰正文昔有當作昔者</hi>人生在勤不索何獲曷若卑體<lb/>
屈己羙言以相剋<hi>剋勝也衡集作羙言以相市</hi>鳴于喬木乃金聲而<lb/>
玉振之<hi>詩小雅曰伐木丁丁鳥鳴嚶嚶出自幽谷遷于喬木喻求仕遷於髙位振揚徳音如金玉之聲</hi>
<hi>孟子曰金聲而玉振之</hi>用後勳雪前吝婞佷不柔以意誰靳也<hi>吝耻</hi>
<hi>也左傳曰宋公靳之杜預注云戯而相愧曰靳</hi>應之曰是何觀同而見異也君<lb/>
<pb n="KR2a0009_WYG_089-5a"/>
子不患位之不尊而患徳之不崇不恥禄之不夥而恥<lb/>
智之不博<hi>方言曰凡物盛而多齊宋之郊謂之夥音和果反</hi>是故藝可學而行<lb/>
可力也天爵髙懸得之在命<hi>孟子曰仁義忠信樂善不倦此天爵也公卿大夫此</hi>
<hi>人爵也案此謂天子髙懸爵位得者在命也</hi>或不速而自懐或羡旃而不臻<lb/>
<hi>速召也懐来也旃之也</hi>求之無益故智者偭而不思<hi>偭偕也</hi>阽身以<lb/>
徼幸固貪夫之所為未得而豫喪也<hi>阽危也</hi>枉尺直尋議<lb/>
者譏之盈欲虧志孰云非羞<hi>孟子陳代問孟子曰枉尺而直尋若可為也孟子曰</hi>
<hi>昔齊景公田招虞人以旌不至将殺之志士不忘在溝壑如不待招而徃何哉且夫枉尺而直尋者以利言也</hi>
<pb n="KR2a0009_WYG_089-5b"/>
<hi>如以利則枉尋直尺而利亦可為歟趙岐注云志士守義者也君子固窮故虞人不得其招尚不徃如何君子</hi>
<hi>不得其招而妄見也尺小尋大不可枉大就小而以要利也</hi>於心有猜則簋飱饌餔<lb/>
猶不屑餐旌瞀以之<hi>猜嫌也簋食噐也飱音孫詩云有䝉簋飱饌音仕卷反餔音補故反</hi>
<hi>並謂食也屑猶介也以用也爰旌瞀餓人也一作爰精目列子曰東方有人焉曰爰精目將有適也而餓於道</hi>
<hi>狐丘父之盗曰丘見而下壺飱以餔之爰精目三餔而後能視曰子何為者也我狐父之人丘也爰精目曰譆</hi>
<hi>汝非盗邪吾義不食子之食也兩手據地而歐之不出喀喀而死之也○劉攽曰注子何為者也案文是對答</hi>
<hi>之辭也字當作曰</hi>意之無疑則兼金盈百而不嫌辭孟軻以之<lb/>
<hi>孟子陳臻問曰前日於齊王餽兼金一百而不受於宋餽七十鎰而受前日之不受是則今日受非也孟子曰</hi>
<pb n="KR2a0009_WYG_089-6a"/>
<hi>皆是也當在宋也予将逺行行者必以贐予何為不受若於齊則未有處無處而餽之是貨之也焉有君子而</hi>
<hi>可以貨取乎趙岐注云兼金好金也價兼倍於惡者故曰兼金一百百溢也二十兩為溢贐送行者贈賄之禮</hi>
<hi>也在齊時無事於義未有所處也義無所處而餽之是以貨賄所取我欲使我懐恵也○劉攽曰注是以貨賄</hi>
<hi>所取我案文多一取字</hi>士或觧裋褐而襲黼黻或委臿築而據文<lb/>
軒者度徳拜爵量績受禄也<hi>觧裋褐謂寗戚也委臿築謂傅説也裋音常主反方</hi>
<hi>言曰自闗而西謂襜褕短者謂之裋也</hi>輸力致庸受必有階<hi>受或作爰</hi>渾元初<lb/>
基靈軌未紀吉凶紛錯人用朣朦<hi>朣朦言未晤也○劉攽曰案蔡邕亦有此</hi>
<hi>二字作瞳矇從目是也此誤</hi>黄帝為斯深慘有風后者是焉亮之察<lb/>
<pb n="KR2a0009_WYG_089-6b"/>
三辰於上跡禍福乎下經緯歴數然後天歩有常則風<lb/>
后之為也<hi>史記曰黄帝迎日推䇿舉風后力牧以理人順天地之紀幽明之占又曰旁羅日月星辰</hi>
<hi>春秋内事曰黄帝師於風后風后善於伏羲氏之道故推演隂陽之事蓺文志隂陽流有風后十三篇也</hi>當<lb/>
少昊清陽之末實或亂徳人神雜擾不可方物重黎又<lb/>
相顓頊而申理之日月即次則重黎之為也<hi>帝王紀曰少昊字清</hi>
<hi>陽國語楚觀射父曰少皥之衰也九黎亂徳人神雜揉不可方物顓頊承之乃命南正重司天以属神命火正</hi>
<hi>黎司地以属人重少昊氏之子黎顓頊氏之子</hi>人各有能因藝受任鳥師别名<lb/>
四叔三正官無二業事不並濟<hi>左傳郯子曰少皥鳥師而鳥名鳯鳥氏歴正也</hi>
<pb n="KR2a0009_WYG_089-7a"/>
<hi>𤣥鳥氏司分也伯趙氏司至也青鳥氏司啟也丹鳥氏司閉也又晉蔡墨曰少皥氏有四叔曰重曰該曰修曰</hi>
<hi>熙實能金木及水使重為勾芒該為蓐收修及熙為𤣥㝠四叔分主三正言其不兼業也</hi>晝長則宵<lb/>
短日南則景北<hi>夏至日北極而影短畫六十刻夜四十刻冬至日南極而影長夜六十刻晝四</hi>
<hi>十刻也易通卦驗日冬至晷長丈三尺夏至晷長尺五寸謂立八尺表之隂也</hi>天且不堪兼况<lb/>
以人該之<hi>該偹也</hi>夫𤣥龍迎夏則陵雲而奮鱗樂時也渉<lb/>
冬則淈泥而潜蟠避害也<hi>説文曰龍鱗蟲之長能幽能明能小能巨能短能長春分</hi>
<hi>而登天秋分而入川言出入有時也賈逵注國語曰淈亂也淈音骨</hi>公旦道行故制典禮<lb/>
以尹天下懼教誨之不從有人之不理<hi>尹正也道行言道得申也流俗</hi>
<pb n="KR2a0009_WYG_089-7b"/>
<hi>本作行道者非也</hi>仲尼不遇故論六經以俟来辟<hi>辟君也公羊傳曰孔子制</hi>
<hi>春秋以俟後聖也</hi>恥一物之不知有事之無範所考不齊如何<lb/>
可一<hi>衡集考字作丁丁當也</hi>夫戰國交爭戎車競驅君若綴旒人<lb/>
無所麗<hi>麗附也公羊傳曰君若贅旒然旒旂旒言為下所執持西東也</hi>燭武縣縋而秦<lb/>
伯退師<hi>燭之武鄭大夫也縋縣䋲於城而下也左傳曰秦伯圍鄭鄭伯使燭之武夜縋而出説秦秦伯</hi>
<hi>為之退師</hi>魯仲係箭而聊城㢮柝<hi>魯仲連齊人也時燕將守聊城仲連為書係箭射聊</hi>
<hi>城甲燕將自殺見史記弛廢也柝行夜木也</hi>從徃則合横来則離安危無常<lb/>
要在說夫<hi>張儀説諸候連和事秦為横蘇秦説諸侯連兵拒秦為從蘓秦徃則從合張儀来則從離</hi>
<pb n="KR2a0009_WYG_089-8a"/>
咸以得人為梟失士為尤<hi>梟猶勝也猶六博得梟則勝</hi>故樊噲披帷<lb/>
入見髙祖<hi>前書曰樊噲沛人也封舞陽侯高帝常病惡見人臥禁中詔户者無得入噲乃排闥直入</hi>
<hi>流涕曰獨不見趙髙之事乎帝笑而起也</hi>髙祖踞洗以對酈生<hi>前書曰沛公方踞林令兩</hi>
<hi>女子洗足而見酈食其食其曰必欲聚徒合義兵誅無遒不冝踞見長者於是沛公輟洗謝之</hi>當此之<lb/>
㑹乃黿鳴而鼈應也<hi>喻君臣相感也焦贛易林曰黿鳴岐野鼈應於泉也</hi>故能同<lb/>
心戮力勤恤人隠<hi>隠病也國語曰勤恤人隠而除其害也</hi>奄受區夏遂定<lb/>
帝位皆謀臣之由也故一介之䇿各有攸建子長諜之<lb/>
爛然有第<hi>前書音義曰諜譜第也與牒通司馬遷字子長作史記著功臣䓁傳粲然各有第序也</hi>
<pb n="KR2a0009_WYG_089-8b"/>
夫女<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>北而應龍翔洪鼎聲而軍容息<hi>女<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>旱神也北猶退也應龍能</hi>
<hi>興雲雨者也山海經曰蚩尤作兵伐黄帝黄帝乃令應龍攻之冀州之野應龍蓄水蚩尤請風伯兩師從大風</hi>
<hi>雨黄帝乃下天女曰妖雨止遂殺蚩尤妖不得復上所居不雨妖亦<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>也音歩末反聲或作□容或作客衡集</hi>
<hi>容作害並未詳也</hi>溽暑至而鶉火棲寒冰沍而黿鼉蟄<hi>棲息也禮記月</hi>
<hi>令曰季夏土潤溽暑鶉火午之宿也三月在午六月在酉言當季夏之時鶉火退於酉沍凝也</hi>今也皇<lb/>
澤宣洽海外混同萬方億醜并質共劑若修成之不暇<lb/>
尚何功之可立<hi>質劑猶今分文契也并共猶言交通也周禮曰凡賣買者質劑焉大市以質小</hi>
<hi>市以劑鄭𤣥注云兩書一札同而别之長曰質短曰劑劑音子隨反</hi>立事有三言為下列<lb/>
<pb n="KR2a0009_WYG_089-9a"/>
下列且不可庻矣奚冀其二哉<hi>左傳魯叔孫豹曰太上有立徳其次有立功其</hi>
<hi>次有立言杜預注云立徳黄帝堯舜也立功禹稷也立言史佚周任臧文仲</hi>于兹縉紳如雲<lb/>
儒士成林及津者風攄失塗者幽僻遭遇難要趨偶為<lb/>
幸世易俗異事埶舛殊不能通其變而一度以揆之<hi>易繫</hi>
<hi>辭曰通其變使人不倦也</hi>斯契船而求劒守株而伺兔也<hi>契猶刻也吕氏春秋</hi>
<hi>曰楚人有渉江者其劒自舟中墜於水遽契其舟曰是吾劒所從墜也舟已行而劒不行若此求劒不亦惑乎</hi>
<hi>韓子曰宋人有耕者田中有株兎走觸之折頸而死因釋耕守株冀復得兎為宋國笑也</hi>冒愧逞願<lb/>
必無仁以繼之有道者所不履也越王勾踐事此故厥<lb/>
<pb n="KR2a0009_WYG_089-9b"/>
緒不永<hi>史記曰越王勾踐先吳興師吳王聞之悉發精兵擊越敗之於夫椒越王乃以餘兵五千人保</hi>
<hi>棲於㑹稽此為冐愧逞願自取敗也</hi>㨗徑邪至我不忍以投歩干進茍容<lb/>
我不忍以歙肩<hi>㨗疾也龡斂也音翕孟子曰阿意事貴脅肩所尊俗之情也歙亦脅也</hi>雖<lb/>
有犀舟勁檝猶人渉卬否有須者也<hi>前書曰羌戎弓矛之兵器不犀利音</hi>
<hi>義曰今俗謂刀兵利為犀犀堅也詩衛風曰招招舟子人渉卭否人渉卬否卬須我友卬我也須待也鄭𤣥注</hi>
<hi>云人皆渉我友未至我獨待而不渉言室家之道非得所適貞女不行非得禮義婚姻不成喻仕當以道不求</hi>
<hi>妄進也</hi>姑亦奉順敦篤守以忠信得之不休不獲不吝<hi>姑且</hi>
<hi>也休羙也吝恥也</hi>不見是而不惽居下位而不憂允上徳之常<lb/>
<pb n="KR2a0009_WYG_089-10a"/>
服焉<hi>惽猶悶也易曰不見是而無悶樂則行之憂則違之又曰居上位而不驕在下位而不憂也</hi>方<lb/>
將師天老而友地典與之乎髙睨而大談孔甲且不足<lb/>
慕焉稱殷彭及周聃<hi>帝王紀曰黄帝以風后配上台天老配中台五聖配下台謂之三公</hi>
<hi>其餘知天規紀地典力牧常先封胡孔甲等或以為師或以為將蓺文志隂陽有地典六篇殷彭即老彭殷賢</hi>
<hi>人也睨視也髙視大談言不同流俗衡集作矢談矢亦直也義亦通也</hi>與世殊技固孤是<lb/>
求<hi>技巧也音佼本或作拔誤也</hi>子憂朱泙曼之無所用吾恨輪扁之<lb/>
無所教也<hi>輪扁為輪者名扁也扁音皮殄反荘子曰輪扁對齊桓公曰斵輪之法徐則甘而不固疾</hi>
<hi>則苦而不入不疾不徐得之於手而應之心口不能言也臣不能以喻臣之子臣子亦不能受之於臣言泙曼</hi>
<pb n="KR2a0009_WYG_089-10b"/>
<hi>屠龍既無所用輪扁斵輪亦不能教人也泙音匹萌反</hi>子覩木雕獨飛愍我垂翅<lb/>
故棲吾感去鼃附䲭悲爾先笑而後號也<hi>鼃蝦蟇也音胡媧反周易</hi>
<hi>旅卦上九曰先笑而後號咷</hi>斐豹以斃督燔書禮至以掖國作銘<hi>左傳</hi>
<hi>曰晉樂盈復入於晉欒氏之力臣曰督戎國人懼之斐豹謂范宣子曰茍焚丹書我殺督戎宣子曰而殺之所</hi>
<hi>不請於君焚丹書者有如日乃殺之杜預注曰盖豹犯罪没為官奴以丹書其罪左傳衞伐邢禮至與國子廵</hi>
<hi>城掖以赴外殺之禮至自為銘曰余掖殺國子莫余敢止國子邢正卿禮至本衞人仕邢為大夫掖為挟之而</hi>
<hi>投於城外也衡集豹字作𨽻也</hi>弦髙以牛餼退敵墨翟以縈帯全城<hi>左傳</hi>
<hi>曰秦師襲鄭及滑鄭商人弦髙將市於周遇之以牛十二犒師曰寡君聞吾子將出於敝邑敢犒従者秦孟明</hi>
<pb n="KR2a0009_WYG_089-11a"/>
<hi>曰鄭有偹矣㓕滑而還墨子曰公輸般為雲梯以攻宋墨子觧帶為城以牒為械公輸般九攻墨子九拒公輸</hi>
<hi>之攻盡墨子之守有餘楚王曰善哉吾請無攻宋矣</hi>貫髙以端辭顯義蘇武以秃<lb/>
節效貞<hi>貫高趙相也端猶正也獨正言趙王不反高帝賢而赦之蘇武使匈奴中杖節臥起節毛盡落</hi>
<hi>並見前書</hi>蒲且以飛矰逞巧詹何以沈鈎致精<hi>列子曰蒲且子之弋弱弓</hi>
<hi>纎繳乗風振之連雙鶬於青雲之際又曰詹何以獨繭絲為綸芒針為鈎荆蓧為竿剖粒為餌引盈車之魚周</hi>
<hi>禮曰矰矢用弋射鄭𤣥注云結繳於矢謂之矰矰髙也</hi>奕秋以碁局取譽王豹以<lb/>
清謳流聲<hi>奕圍局也棊即所執之子秋名也孟子曰奕秋通國之善奕者又曰王豹處於淇而河西</hi>
<hi>善謳也</hi>僕進不能參名於二立退又不能羣彼數子<hi>二立謂大</hi>
<pb n="KR2a0009_WYG_089-11b"/>
<hi>上立徳其次立功也上云立事有三言為下列下列且不可庶况其二哉故言不能參名於二列之流也臣賢</hi>
<hi>案古夲作二立流俗本及衡集立字多作匹非也數子謂斐豹以下也</hi>愍三墳之既頽惜<lb/>
八索之不理<hi>左傳曰楚左史倚相能讀三墳五典八索九丘孔安國以為三墳五典三皇之書八</hi>
<hi>卦之説謂之八索此以下言不能立徳立功唯欲立言而已</hi>庶前訓之可鑚聊朝隠<lb/>
乎柱史<hi>前書東方朔曰首陽為拙柱下為工應劭曰老子為周柱下史朝隠終身無患是為上也</hi>且<lb/>
韞櫝以待價踵顔氏以行止<hi>論語子貢曰有羙玉於斯韞櫝而蔵諸求善價而沽</hi>
<hi>諸子曰我待價者也又子謂顔回曰用之則行舍之則蔵唯我與爾有是夫</hi>曾不慊夫晉楚<lb/>
敢告誠於知已<hi>孟子曾子曰晋楚之富不可及也彼以其富我以吾仁彼以其爵我以吾義吾</hi>
<pb n="KR2a0009_WYG_089-12a"/>
<hi>何慊也慊猶羡也音苦簟反</hi>陽嘉元年復造候風地動儀以精銅鑄<lb/>
成員徑八尺合蓋隆起形似酒尊飾以篆文山龜鳥獸<lb/>
之形中有都柱傍行八道施闗發機外有八龍首銜銅<lb/>
丸下有蟾蜍張口承之<hi>蟾蜍蝦蟇也蟾音時占反蜍音時諸反</hi>其牙機巧<lb/>
制皆隠在尊中覆盖周宻無際如有地動尊則振龍機<lb/>
發吐丸而蟾蜍銜之振聲激揚伺者因此覺知雖一龍<lb/>
發機而七首不動尋其方靣乃知震之所在驗之以事<lb/>
合契若神自書典所記未之有也嘗一龍機發而地不<lb/>
<pb n="KR2a0009_WYG_089-12b"/>
覺動京師學者咸怪其無徵後數日驛至果地震隴西<lb/>
於是皆服其妙自此以後乃令史官記地動所從方起<lb/>
時政事漸損權移於下衡因上疏陳事曰伏惟陛下宣<lb/>
哲克明繼體承天中遭傾覆龍德泥蟠<hi>傾覆謂順帝為太子時廢為濟</hi>
<hi>隂王蟠音薄寒反廣雅曰蟠曲也揚雄方言曰未升天龍謂之蟠</hi>今乘雲髙躋磐桓天<lb/>
位誠所謂將隆大位必先倥偬之也<hi>倥音口弄反偬音子弄反埤蒼曰倥</hi>
<hi>偬窮困也亦謂順帝被廢時也</hi>親履艱難者知下情備經險易者達物<lb/>
偽<hi>左傳曰晉侯在外十九年矣險阻艱難備嘗之矣人之情偽盡知之矣</hi>故能一貫萬機<lb/>
<pb n="KR2a0009_WYG_089-13a"/>
靡所疑惑百揆允當庶績咸熙宜獲福祉神祗受譽黎<lb/>
庶而隂陽未和災眚屢見神明幽逺宜鑒在兹福仁禍<lb/>
滛景嚮而應因德降休乘失致咎天道雖逺吉凶可見<lb/>
近世鄭蔡江樊周廣王聖皆為效矣<hi>事見宦者傳</hi>故恭儉畏<lb/>
忌必䝉祉祚奢滛謟慢鮮不夷戮前事不忘後事之師<lb/>
也夫情勝其性流遯忘反<hi>性者生之質情者性之欲性善情惡情勝則荒滛也</hi>豈<lb/>
唯不肖中才皆然茍非大賢不能見得思義故積惡成<lb/>
釁罪不可觧也向使能瞻前顧後援鏡自戒則何陷於<lb/>
<pb n="KR2a0009_WYG_089-13b"/>
凶患乎<hi>楚辭曰瞻前而顧後兮援鏡自戒謂引前事以為鏡而自戒勑也韓詩外傳曰明鏡所以照形</hi>
<hi>徃古所以知今</hi>貴寵之臣衆所屬仰其有愆尤上下知之褒美<lb/>
譏惡有心皆同故怨讟溢乎四海神明降其禍辟也<hi>辟罪</hi>
<hi>也音頻亦反</hi>頃年雨常不足思求所失則洪範所謂僣恒𤾉<lb/>
若者也<hi>恒常也若順也孔安國注洪範云君行僭差則常𤾉順之常𤾉則多旱也</hi>懼羣臣奢<lb/>
侈昬踰典式自下逼上用速咎徵又前年京師地震土<lb/>
裂<hi>順帝永建三年正月京師地震</hi>裂者威分震者人擾也君以静唱臣<lb/>
以動和威自上出不趣於下禮之政也竊懼聖思厭倦<lb/>
<pb n="KR2a0009_WYG_089-14a"/>
制不專己恩不忍割與衆共威威不可分徳不可共洪<lb/>
範曰臣有作威作福玉食害于而家凶于而國天鑒孔<lb/>
明雖疎不失災異示人前後數矣而未見所革以復往<lb/>
悔<hi>革改也復反也</hi>自非聖人不能無過願陛下思惟所以稽古<lb/>
率舊勿令刑徳八柄不由天子<hi>周禮太宰以八柄詔王馭羣臣一曰爵二曰禄</hi>
<hi>三曰予四曰置五曰生六曰奪七曰廢八曰誅</hi>若恩從上下事依禮制禮制脩<lb/>
則奢僭息事令宜則無凶咎然後神望允塞災消不至<lb/>
矣初光武善讖及顯宗肅宗因祖述焉自中興之後儒<lb/>
<pb n="KR2a0009_WYG_089-14b"/>
者争學圖緯兼復附以妖言衡以圖緯虛妄非聖人之<lb/>
法乃上疏曰臣聞聖人明審律歴以定吉凶重之以卜<lb/>
筮雜之以九宫<hi>易乾鑿度曰太乙取其數以行九宫鄭𤣥注云太一者北辰神名也下行八卦</hi>
<hi>之宫每四乃還於中央中央者北神之所居故謂之九宫天數大分以陽出以隂入陽起於子隂起於午是以</hi>
<hi>太一下九宫從坎宫始自此而從於坤宫又自此而從於震宫又自此而従於巽宫所以行半矣還息於中央</hi>
<hi>之宫既又自此而從於乾宫又自此而從於兊宫又自此而從於艮宫又自此而從於離宫行則周矣上遊息</hi>
<hi>於火一之星而反紫宫行起從坎宮始終於離宫也</hi>經天驗道本盡於此或觀星<lb/>
辰逆順寒燠所由或察龜策之占巫覡之言<hi>前書曰齊肅聰明者</hi>
<pb n="KR2a0009_WYG_089-15a"/>
<hi>神或降之在男曰覡在女曰巫覡音胡歴反</hi>其所因者非一術也立言於前<lb/>
有徴於後故智者貴焉謂之讖書讖書始出蓋知之者<lb/>
寡自漢取秦用兵力戰功成業遂可謂大事當此之時<lb/>
莫或稱讖若夏侯勝眭孟之徒以道術立名其所述著<lb/>
無讖一言劉向父子領校祕書閱定九流亦無讖錄成<lb/>
哀之後乃始聞之<hi>眭𢎞字孟魯國蕃人也昭帝時以明經為議郎夏侯勝字長公東平人好</hi>
<hi>洪範五行傳説宣帝時為太子太傅又成哀時有詔使劉向及子歆於祕書校定經傳諸子等九流謂儒家道</hi>
<hi>家隂陽家法家名家墨家縱横家雜家農家見藝文志並無䜟説也</hi>尚書堯使鯀理洪水<lb/>
<pb n="KR2a0009_WYG_089-15b"/>
九載績用不成鯀則殛死禹乃嗣興<hi>殛誅死也</hi>而春秋讖云<lb/>
共工理水凡讖皆云黄帝伐蚩尤而詩讖獨以為蚩尤<lb/>
敗然後堯受命春秋元命苞中有公輸班與墨翟事見<lb/>
戰國非春秋時也<hi>衡集云班與墨翟並當子思時出仲尼後</hi>又言别有益州<lb/>
益州之置在於漢世<hi>前書武帝始置益州</hi>其名三輔諸陵世數可<lb/>
知至於圖中訖於成帝一卷之書互異數事聖人之言<lb/>
埶無若是殆必虛偽之徒以要世取資往者侍中賈逵<lb/>
擿讖互異三十餘事諸言讖者皆不能說至於王莽簒<lb/>
<pb n="KR2a0009_WYG_089-16a"/>
位漢世大禍八十篇何為不戒則知圖讖成於哀平之<lb/>
際也且河洛六藝篇錄已定後人皮傅無所容簒<hi>衡集上事</hi>
<hi>云河洛五九六藝四九謂八十一篇也傳音附臣賢案衡集云後人皮傅無所容竄又揚雄方言曰秦晉言非</hi>
<hi>其亊謂之皮𫝊謂不深得其情核皮膚淺近强相傅㑹也後人不逹皮膚之意流俗本多作頗傳者誤也無所</hi>
<hi>容竄謂不容妄有加增也莊子曰竄句籍辭續漢書亦作竄本作簒者義亦通</hi>永元中清河宋<lb/>
景遂以歴紀推言水災而偽稱洞視玉版<hi>遯甲開山圖曰禹遊於東</hi>
<hi>海得玉珪碧色長一尺二寸圓如日月以自照逹幽冥言宋景歴紀推知水災非洞視玉版所見也</hi>或者<lb/>
至於棄家業入山林後皆無效而復采前世成事以為<lb/>
<pb n="KR2a0009_WYG_089-16b"/>
證驗至於永建復統則不能知<hi>永建順帝卽位年也復統謂廢而復立言䜟家</hi>
<hi>不論也</hi>此皆欺世罔俗以昧埶位情偽較然莫之糾禁且<lb/>
律歴卦候九宫風角數有徴效世莫肯學而競稱不占<lb/>
之書<hi>謂競稱讖家也</hi>譬猶畫工惡圖犬馬而好作鬼魅誠以實<lb/>
事難形而虛偽不窮也<hi>韓子曰客為齊王畫者問畫孰難對曰狗馬最難孰易鬼魅最</hi>
<hi>易狗馬人所知也故難鬼魅無形故易也</hi>宜收藏圖讖一禁絶之則朱紫無<lb/>
所眩典籍無瑕玷矣後遷侍中帝引在帷幄諷議左右<lb/>
嘗問衡天下所疾惡者宦官懼其毁已皆共目之衡乃<lb/>
<pb n="KR2a0009_WYG_089-17a"/>
詭對而出閹豎恐終為其患遂共䜛之衡常思圖身之<lb/>
事以為吉凶倚伏幽微難明乃作思𤣥賦<hi>𤣥道也徳也老子曰𤣥之</hi>
<hi>又𤣥衆妙之門</hi>以宣寄情志其辭曰仰先哲之𤣥訓兮雖彌高<lb/>
其弗違<hi>𤣥訓道徳之訓也論語顔回曰仰之彌髙</hi>匪仁里其焉宅兮匪義迹<lb/>
其焉追<hi>論語孔子曰里仁為羙宅不處仁焉得智里宅皆居也</hi>潛服膺以永靚兮<lb/>
綿日月而不衰<hi>說文曰膺胷也禮記曰服膺拳拳而不息靚音才性反前書音義曰靚與静同</hi>
伊中情之信脩兮慕古人之貞節<hi>脩謂自脩為善也楚辭曰茍中情其好脩</hi>
<hi>兮</hi>竦余身而順止兮遵繩墨而不跌<hi>竦企立也禮記曰爲人臣止於㳟為</hi>
<pb n="KR2a0009_WYG_089-17b"/>
<hi>人子止於孝為人父止於慈與國人交止於信跌蹉也音徒結反繩墨喻禮法也楚辭曰遵繩墨而不頗</hi>志<lb/>
團團以應懸兮誠心固其如結<hi>圑圑垂貌也詩曰心之憂矣如或結之</hi>旌<lb/>
性行以制佩兮佩夜光與瓊枝<hi>旌明也夜光羙玉瓊枝玉樹以喻堅貞也楚辭</hi>
<hi>曰折瓊枝以繼佩也</hi>纗幽蘭之秋華兮又綴之以江蘺<hi>案纗音租緩反字書</hi>
<hi>亦纂字也纂繫也諸家音並户珪反誤也江蘺香草也本草經曰蘪蕪一名江蘺即芎藭苖也楚辭曰扈江蘺</hi>
<hi>與薜芷兮紉秋蘭以為佩皆取芬芳以象徳也</hi>美襞積以酷裂兮允塵邈而難<lb/>
虧<hi>襞積衣襵也酷裂香氣盛也司馬相如曰酷裂淑郁又曰襞積褰皺允信也塵乆也邈逺也虧猶歇也衣</hi>
<hi>服芬芳乆而不歇以喻道徳著美幽而不屈也</hi>既姱麗而鮮雙兮非是時之攸<lb/>
<pb n="KR2a0009_WYG_089-18a"/>
珍<hi>姱音口瓜反王逸注楚辭曰姱好也攸所也言徳雖美好而時人不珍也</hi>奮余榮而莫見<lb/>
兮播余香而莫聞幽獨守此仄陋兮敢怠皇而舍勤<hi>怠惰</hi>
<hi>也皇暇也舍廢也</hi>幸二八之遻虞兮喜傅說之生殷尚前良之<lb/>
遺風兮恫後辰而無及<hi>二八八元八凱也遻遇也音五故反虞虞舜也尚慕也恫痛也</hi>
<hi>音通辰時也痛已後時而不及之也</hi>何孤行之焭焭兮子不羣而介立感<lb/>
鸞鷖之特棲兮悲淑人之稀合<hi>山海經曰女牀山有鳥五采名曰鸞見則天下</hi>
<hi>安寧又曰九疑山有五采之鳥名鷖淑善也特獨也言靈鳥既獨棲善人亦少合也</hi>彼無合其何<lb/>
傷兮患衆偽之冒眞旦獲讟于羣弟兮啓金縢而乃信<lb/>
<pb n="KR2a0009_WYG_089-18b"/>
<hi>旦周公也讟謗也信音申成王立周公攝政其弟管叔蔡叔等謗言云公将不利於孺子周公乃誅二叔秋大</hi>
<hi>熟未穫天大雷電以風禾盡偃成王與大夫啓金縢之書乃得周公所自以為功代武王之䇿方信周公忠於</hi>
<hi>國家也事見尚書</hi>覽烝民之多僻兮畏立辟以危身<hi>烝衆也僻邪也辟法</hi>
<hi>也詩曰人之多僻無自立辟也</hi>曾煩毒以迷或兮羌孰可與言己<hi>曾重也羌</hi>
<hi>發語辭也言己之志無可與言之也</hi>私湛憂而深懷兮思繽紛而不理<hi>湛音</hi>
<hi>沈繽紛亂貌也</hi>願竭力以守義兮雖貧窮而不改執雕虎而試<lb/>
象兮阽焦原而跟止<hi>雕虎有文也阽臨也焦原原名跟足踵也尸子曰中黄伯曰我左執</hi>
<hi>太行之獶右執雕虎唯象之未試吾或焉有力者則又願為牛與象自謂天下之義人也惡乎試之曰夫貧窮</hi>
<pb n="KR2a0009_WYG_089-19a"/>
<hi>太行之獶也跡賤者義之雕虎也吾日試之矣又曰莒國有名焦原者廣尋長五十歩臨百仞之谿莒國莫敢</hi>
<hi>近也有以勇見莒子者獨却行劑踵焉此所以服莒國也夫義之為焦原也髙矣此義所以服一世也衡言躬</hi>
<hi>履仁義不避險難亦足以服一代之人也</hi>庶斯奉以周旋兮要既死而後已<lb/>
<hi>左傳史克曰奉以周旋不敢失墜論語孔子曰死而後已不亦逺乎</hi>俗遷渝而事化兮泯<lb/>
規矩之圜方<hi>化變也泯滅也</hi>珍蕭艾於重笥兮謂蕙芷之不香<lb/>
<hi>蕭蒿也笥篋也蕙芷並香草也貴蕭艾喻任小人謂蕙芷為不香喻棄賢人也</hi>斥西施而弗御<lb/>
兮羈要裊以服箱<hi>斥逺也西施越之羙女也要音於皎反裊音奴了反呂氏春秋曰要裊古</hi>
<hi>之駿馬也服駕也箱車也言踈逺羙女又以駿馬駕車並喻不能用賢也○劉攽曰案要裊古良馬當作褭從</hi>
<pb n="KR2a0009_WYG_089-19b"/>
<hi>馬</hi>行陂僻而獲志兮循法度而離殃<hi>陂不正也離被也</hi>惟天地<lb/>
之無窮兮何遭遇之無常不抑操而茍容兮譬臨河而<lb/>
無航<hi>航船也孫卿子曰偷合茍容以持禄周書隂符曰四輔不存若濟河無舟矣</hi>欲巧笑以<lb/>
干媚兮非余心之所嘗襲溫恭之黻衣兮披禮義之繡<lb/>
裳<hi>襲重也周禮黒與青謂之黻五色備曰繡</hi>辮貞亮以為鞶兮雜技藝以為<lb/>
珩<hi>說文曰辮交織也音蒱殄反禮記曰男鞶革女鞶絲鄭𤣥注云鞶小囊盛帨巾也珩佩玉也</hi>昭綵<lb/>
藻與雕琢兮璜聲逺而彌長<hi>璜佩玉也爾雅曰半璧曰璜言佩服之羙喻道徳之</hi>
<hi>盛也</hi>淹棲遲以恣欲兮燿靈忽其西藏<hi>淹久也棲遲游息也燿靈日也楚辭</hi>
<pb n="KR2a0009_WYG_089-20a"/>
<hi>曰燿靈安藏言年嵗之蹉跎也</hi>恃己知而華予兮鶗鴂鳴而不芳<hi>己知猶知</hi>
<hi>己也華榮也予衡自謂也鶗鴂鳥名喻䜛人也廣雅曰鷤䳏布榖也楚辭曰恐鷤䳏之先鳴兮使夫百草為之</hi>
<hi>不芳王逸注云以喻䜛言先至使忠直之士被罪也言恃知己以相榮反遇䜛而見害也</hi>冀一年之<lb/>
三秀兮遒白露之為霜<hi>三秀芝草也楚辭曰采三秀於山間說文曰遒廹也方秀遇霜</hi>
<hi>喻以賢被䜛也</hi>時亹亹而代序兮疇可與乎比伉<hi>亹亹進貌也謂四時更進</hi>
<hi>而代序疇誰也伉偶也伉協韻音苦郎反</hi>咨妒嫮之難並兮想依韓以流亡<lb/>
<hi>咨歎也妒忌也嫮美也音胡故反楚辭曰嫮目宜笑言嫉妒者憎惡美人故難與並也韓謂齊仙人韓衆也為</hi>
<hi>王採藥王不肯服終自服之遂得仙楚辭曰羡韓衆而得一流亡謂流遁亡去也</hi>恐漸冉而無<lb/>
<pb n="KR2a0009_WYG_089-20b"/>
成兮留則蔽而不章心猶與而狐疑兮即岐阯而攄情<lb/>
<hi>岐阯山足也周文王所居也</hi>文君為我端蓍兮利飛遁以保名<hi>文君文王</hi>
<hi>也端正也楚辭曰詹尹端䇿拂龜周易遁卦上九曰肥遁無不利淮南九師道訓曰遁而能飛吉孰大焉</hi>歴<lb/>
衆山以周流兮翼迅風以揚聲<hi>遁卦艮下乾上艮為山故曰歴衆山從二至四</hi>
<hi>為巽巽為風故曰翼迅風也</hi>二女感於崇岳兮或氷折而不營<hi>遁上九變</hi>
<hi>而為咸咸感也咸卦艮下兌上從二至四為巽與兑為二女也崇岳謂艮也從三至五為乾易說卦曰乾為氷</hi>
<hi>兌為毁折陽不求隂故曰氷折而不營也</hi>天蓋高而為澤兮誰云路之不平<lb/>
<hi>乾變為兌乾為天兌為澤故曰天為澤言天髙尚為澤誰云路之不平言可行也</hi>勔自强而不<lb/>
<pb n="KR2a0009_WYG_089-21a"/>
息兮蹈玉階之嶢崢<hi>勔勉也乾為金玉故曰玉階嶢崢高峻貌嶢音堯崢音士耕反</hi>懼<lb/>
筮氏之長短兮鑽東龜以觀禎<hi>左傳晉卜人曰筮短龜長不如從長言筮之未</hi>
<hi>盡復以龜卜之也周禮龜人掌六龜之屬東龜曰果屬其色青也</hi>遇九臯之介鳥兮怨<lb/>
素意之不逞<hi>詩小雅曰鶴鳴九臯注云臯澤中溢水出所為也自外數至九喻深逺也介耿介也</hi>
<hi>龜經有棲鶴兆也言卜得鶴兆也逞快也協韻音丑貞反</hi>遊塵外而瞥天兮據㝠翳<lb/>
而哀鳴<hi>瞥視也音普列反㝠翳高逺也</hi>鵰鶚競於貪婪兮我脩絜以益<lb/>
榮<hi>鵰鶚鷙鳥也以喻䜛佞也</hi>子有故於𤣥鳥兮歸母氏而後寧<hi>子謂衡也</hi>
<hi>有故於𤣥鳥謂卜得鶴兆也易曰鳴鶴在隂其子和之我有好爵吾與汝縻之言子歸母氏然後得寧猶臣遇</hi>
<pb n="KR2a0009_WYG_089-21b"/>
<hi>賢君方享爵禄勸衡求聖君以仕之也</hi>占既吉而無悔兮簡元辰而俶装<lb/>
<hi>悔惡也元辰吉辰也俶整也</hi>旦余沐於清原兮晞余髮於朝陽<hi>晞乾也朝</hi>
<hi>陽日也爾雅曰山東曰朝陽楚辭曰朝濯髮於陽谷夕晞余身乎九陽也</hi>潄飛泉之瀝液兮<lb/>
咀石菌之流英<hi>瀝液微流也咀嚼也石菌芝也英華也</hi>翾鳥舉而魚躍兮<lb/>
將往走乎八荒<hi>翾飛也音許縁反走猶赴也音奏八荒八方荒逺地也淮南子曰登太山履石</hi>
<hi>封以望八荒</hi>過少皥之窮野兮問三丘乎句芒<hi>帝王紀曰少皥邑于窮桑</hi>
<hi>都曲阜故或謂之窮桑帝地在魯城北衡欲往東方故先過窮桑之野三丘東海中三山也謂蓬萊方丈瀛洲</hi>
<hi>句芒木正東方之神也</hi>何道眞之淳粹兮去穢累而票輕<hi>道眞謂道徳之</hi>
<pb n="KR2a0009_WYG_089-22a"/>
<hi>真班固幽通賦曰矧沈躬於道真不澆曰淳不雜曰粹票音匹妙反猶飄颻也</hi>登蓬萊而容與<lb/>
兮鼇雖抃而不傾<hi>鼇大龜也列子曰勃海之東有大壑焉其中有五山一曰岱輿二曰員嶠</hi>
<hi>三曰方壺四曰瀛洲五曰蓬萊隨波上下往還不得暫峙仙聖訴於帝使巨鼇十五舉首而戴之迭為三番六</hi>
<hi>萬嵗一交焉五山始不動抃音皮媛反楚辭曰鼇戴山抃説文抃拊手也</hi>留瀛洲而採芝兮<lb/>
聊且以乎長生<hi>東方朔十洲記曰瀛洲在東海之東上生神芝仙草有玉石膏出泉如酒味名</hi>
<hi>之為玉酒飲之令人長生也</hi>憑歸雲而遐逝兮夕余宿乎扶桑<hi>扶桑日所</hi>
<hi>出在陽谷中其桑相扶而生見淮南子</hi>噏青岑之玉醴兮餐沆瀣以為糧<lb/>
<hi>爾雅曰山小而髙曰岑郭璞注曰言岑崟也楚辭曰餐六氣而飲沆瀣王逸注云沆瀣夜半氣也糧或作粻</hi>
<pb n="KR2a0009_WYG_089-22b"/>
發昔夢於木禾兮穀崑崙之高岡<hi>山海經曰崐崘墟在西北方八百里髙萬</hi>
<hi>仞上有木禾長五尋大五圍昔夜也榖生也衡此夜夢禾生於崐崘山之上即下文云抨巫咸以占夢含嘉秀</hi>
<hi>以為敷是也衡集注及近代注解皆云昔日夢至木禾今親往見焉是為發昔夢也臣賢案衡之此賦将往走</hi>
<hi>乎八荒以後即先往東方次往南方乃適西方此時正在陽谷扶桑之地崐崘乃西方之山安得已往崐崘見</hi>
<hi>木未乎良由尋究不精致斯謬耳</hi>朝吾行於𤾉谷兮從伯禹於稽山<hi>𤾉谷</hi>
<hi>日所出也孔安國注尚書曰禹代鯀為崇伯故稱伯吳越春秋曰禹登茅山大㑹計理國之道故更名其山曰</hi>
<hi>㑹稽也</hi>集羣神之執玉兮疾防風之食言<hi>左傳曰禹合諸侯於塗山執玉</hi>
<hi>帛者萬國國語仲尼曰昔禹致羣神於㑹稽之山防風氏後至禹殺而戮之客曰敢問誰為神仲尼曰山川之</hi>
<pb n="KR2a0009_WYG_089-23a"/>
<hi>守足以紀綱天下者其守為神食言謂後至也爾雅曰食偽也</hi>指長沙以邪徑兮存重<lb/>
華乎南鄰<hi>長沙今潭州也從稽山西南向長沙故云邪徑存猶問也重華舜名𦵏於蒼梧在長沙南</hi>
<hi>故云南鄰也</hi>哀二妃之未從兮翩儐處彼湘瀕<hi>二妃舜妻堯女娥皇女英</hi>
<hi>翩連翩也擯棄也瀕水涯也劉向列女傳曰舜陟方死於蒼梧二妃死於江湘之間俗謂之湘君湘夫人也禮</hi>
<hi>記云舜葬蒼梧二妃不從也</hi>流目覜夫衡阿兮睹有黎之圯墳痛火<lb/>
正之無懷兮託山陂以孤魂<hi>衡阿衡山之曲也黎顓頊之子祝融也為髙辛氏之</hi>
<hi>火正葬於衡山圯毁也盛𢎞之荆州記云衡山南有南正重黎墓楚靈王時山崩毁其墳得營丘九頭圖焉</hi>
愁蔚蔚以慕逺兮越卬州而愉敖<hi>河圖曰天有九部八紀地有九州八柱東</hi>
<pb n="KR2a0009_WYG_089-23b"/>
<hi>南神州曰晨土正南卬州曰深土西南戎州曰滔土正西弇州曰开土正中冀州曰白土西北柱州曰肥土北</hi>
<hi>方𤣥州曰成土東北咸州曰隐土正東揚州曰信土愉樂也敖遊也</hi>躋日中于昆吾兮憩<lb/>
炎天之所陶<hi>淮南子曰日至于昆吾是謂正中髙誘注云昆吾丘名在南方憩息也東方翔神異</hi>
<hi>經曰南方有火山長四十里廣四五里晝夜火然陶猶炎熾也</hi>揚芒熛而絳天兮水泫<lb/>
沄而涌濤<hi>芒光芒也字林曰熛飛火也音必遥反泫音胡犬反沄音户昆反並水流貌也</hi>溫風<lb/>
翕其增熱兮惄鬱邑其難聊<hi>温風炎風也淮南子曰南方之極自北户之外南至</hi>
<hi>委火炎風之野二萬二千里惄音奴覿反爾雅曰惄思也</hi>顝羈旅而無友兮余安能<lb/>
乎留兹<hi>顝獨也音苦骨反不能留此將復西行也</hi>顧金天而歎息兮吾欲往<lb/>
<pb n="KR2a0009_WYG_089-24a"/>
乎西嬉<hi>金天氏西方之帝少皥也嬉戲也</hi>前祝融使舉麾兮纚朱鳥以<lb/>
承旗<hi>纚繫也音山綺反朱鳥鳯也楚辭曰鳯凰翼其承旗也</hi>躔建木於廣都兮拓<lb/>
若華而躊躇<hi>躔次也拓猶折也淮南子曰建木在廣都若木在建木西木有十日其華照地山海</hi>
<hi>經曰廣都之野后稷葬焉楚辭曰折若木以拂日躊躇猶徘徊也躊音直流反躇音直余反</hi>超軒轅<lb/>
於西海兮跨汪氏之龍魚聞此國之千歲兮曾焉足以<lb/>
娛余<hi>山海經曰軒轅之國在窮山之際其下夀者八百嵗龍魚在其北一曰蝦魚有神巫乗此以行九野</hi>
<hi>一曰鱉魚在汪野北其為魚也如鯉魚白人之國在龍魚北也</hi>思九土之殊風兮從蓐<lb/>
收而遂徂<hi>九土九州也蓐收西方神也徂徃也欲還中土也</hi>歘神化而蟬蛻兮<lb/>
<pb n="KR2a0009_WYG_089-24b"/>
朋精粹而為徒<hi>歘疾貌也音許勿反蜕音税説文曰蟬蜕所觧皮也言去故就新若蟬蜕也朋</hi>
<hi>猶侣也精粹羙也○劉攽曰注案文當云蜕蝉所解皮也</hi>蹶白門而東馳兮云台行<lb/>
乎中野<hi>蹶音厥鄭𤣥注禮記云蹶行遽之貌也淮南子曰自東北方曰方土之山曰蒼門東方曰東極</hi>
<hi>之山曰開明之門東南方曰波母之山曰陽門南方曰南極之山曰暑門西南方曰編駒之山曰白門西方曰</hi>
<hi>西極之山曰閶闔之門西北方曰不周之山曰幽都之門北方曰北極之山曰寒門凡八極之雲是雨天下八</hi>
<hi>門之風是節寒暑爾雅曰台我也野協韻音神渚反</hi>亂弱水之潺湲兮逗華隂之<lb/>
湍渚<hi>正絶流曰亂山海經曰崑崙之丘其下有弱水之川環之注云其水不勝鳥毛潺湲流貎也逗止也</hi>
<hi>華隂華山之北也臨河故云湍渚</hi>號馮夷俾清津兮櫂龍舟以濟予<hi>號呼</hi>
<pb n="KR2a0009_WYG_089-25a"/>
<hi>也聖賢塜墓記曰馮夷者𢎞農華隂潼鄉隄首里人服八石得水仙為河伯龍魚河圖曰河伯姓吕名公子夫</hi>
<hi>人姓馮名夷俾使也清靜也津濟度處静之使無波濤也櫂檝也淮南子曰龍舟鷁首浮吹以虞予我也○劉</hi>
<hi>攽曰注為河伯龍魚案文伯下當有一字未詳或云是主字</hi>會帝軒之未歸兮悵相<lb/>
佯而延佇<hi>帝軒黄帝也鑄鼎於湖在今湖城縣與河華相近未歸謂黄帝得仙升天神靈未歸相佯</hi>
<hi>猶徘徊也</hi>呬河林之蓁蓁兮偉關雎之戒女<hi>呬音許吏反爾雅曰呬息也蓁</hi>
<hi>蓁茂盛貌山海經云北望河林其状如蒨偉羙也詩國風曰關闗雎鳩在河之洲窈窕淑女君子好仇衡覩河</hi>
<hi>洲而思之也</hi>黄靈詹而訪命兮摎天道其焉如<hi>黄靈黄帝神也爾雅曰詹</hi>
<hi>至也訪謀也摎求也</hi>曰近信而逺疑兮六籍闕而不書<hi>曰黄帝答言六籍六</hi>
<pb n="KR2a0009_WYG_089-25b"/>
<hi>經也</hi>神逵昧其難覆兮疇克謨而從諸<hi>逵道也爾雅曰覆審也疇誰也謨謀</hi>
<hi>也</hi>牛哀病而成虎兮雖逢昆其必噬<hi>昆兄也淮南子曰昔公牛哀病七日</hi>
<hi>化而為虎其兄覘之虎搏而殺之不知其兄也</hi>鼈令殪而尸亡兮取蜀禪而引<lb/>
世<hi>鼈令蜀王名也令音靈殪死也禪傳位也引長也揚雄蜀王本紀曰荆人鼈令死其尸流亡随江水上至</hi>
<hi>成都見蜀王杜宇杜宇立以為相杜宇號望帝自以徳不如鼈令以其國禅之號開明帝下至五代有開眀尚</hi>
<hi>始去帝號復稱王也</hi>死生錯而不齊兮雖司命其不晰<hi>錯交錯也司命天神</hi>
<hi>也春秋佐助期曰司命神名為滅黨長八尺小鼻望羊多髭癯瘦通於命運期度晰眀也協韻音之逝反</hi>竇<lb/>
號行於代路兮後膺祚而繁廡<hi>竇謂孝文竇皇后也繁廡茂盛也吕太后時出</hi>
<pb n="KR2a0009_WYG_089-26a"/>
<hi>宫人以賜諸王竇姬家近清河願如趙近家遺宦者吏必置我趙伍中宦者忘之誤置代伍中姬涕泣不欲徃</hi>
<hi>相強乃行至代代王獨幸竇姬生景帝後立為皇后景帝生十四子後至光武中興也</hi>王肆侈於<lb/>
漢庭兮卒銜恤而絶緒<hi>王謂孝平王皇后莽之女也前書聘以黄金二萬斤遣劉歆奉</hi>
<hi>乗輿法駕迎后于第及莽簒位后嘗稱疾不朝㑹莽誅后自投火中而死恤憂也詩小雅曰出則銜恤絶緒言</hi>
<hi>無後也</hi>尉尨眉而郎潛兮逮三葉而遘武<hi>尉謂都尉顔駟也尨蒼雜色遘</hi>
<hi>遇也漢武故事曰上至郎署見一老郎鬢眉皓白問何時為郎何其老也對曰臣姓顔名駟以文帝時為郎文</hi>
<hi>帝好文而臣好武景帝好老而臣尚少陛下好少而臣已老是以三葉不遇也上感其言擢為㑹稽都尉也</hi>
董弱冠而司衮兮設王隧而弗處<hi>董賢字聖卿哀帝時為大司馬年二十衮</hi>
<pb n="KR2a0009_WYG_089-26b"/>
<hi>三公服也時哀帝命為賢起冡至尊無以加及帝崩王莽殺賢於獄中左傳曰晉侯請隧曰王章也禮記曰二</hi>
<hi>十曰弱冠也</hi>夫吉凶之相仍兮恒反側而靡所穆負天以悅<lb/>
牛兮豎亂叔而幽主<hi>穆魯大夫叔孫豹也謚曰穆牛謂豎牛豹之子也幽閉也大夫稱主</hi>
<hi>左傳曰叔孫豹奔齊宿於庚宗遇婦人而私焉至齊夢天壓已弗勝顧而見人號之曰牛助余乃勝之及後還</hi>
<hi>魯庚宗之婦人獻以雉曰余子長矣召而見之則所夢也遂使為豎有寵及穆子遇疾豎牛欲亂其室曰夫子</hi>
<hi>疾病不欲見人牛不進食穆子遂餓而死</hi>文斷袪而忌伯兮閹謁賊而寧后<lb/>
<hi>文晉文公也祛𬒮也忌怨也伯謂伯楚也謁告也賊謂吕甥冀芮等寧安也后文公也初晉獻公使寺人勃鞮</hi>
<hi>伐公於蒲城公踰垣勃鞮斬其祛及公入國吕甥冀芮謀作亂伯楚知之以告公公㑹秦伯于王城殺吕郄伯</hi>
<pb n="KR2a0009_WYG_089-27a"/>
<hi>楚勃鞮字也事見國語</hi>通人闇於好惡兮豈愛惑之能剖<hi>通人謂穆子文</hi>
<hi>公等闇於好惡謂初悦豎牛後以餓死始怨勃鞮終能告賊剖分也言通人尚闇於好惡况愛寵昏惑者豈能</hi>
<hi>分之</hi>嬴擿讖而戒胡兮備諸外而發内<hi>嬴秦姓也摘猶發也謂始皇發讖云</hi>
<hi>亡秦者胡乃使䝉恬北築長城以為外備而不知胡亥竟為趙髙所殺秦氏遂亡是發内也</hi>或輦賄<lb/>
而違車兮孕行產而為對<hi>輦運也違避也車謂張車子也有夫婦夜田者天帝見而</hi>
<hi>矜之問司命曰此可富乎司命曰命當貧有張車子財可以借而與之期曰車子生急還之田者稍富及期夫</hi>
<hi>婦輦其賄以逃同宿有婦人夜生子問名於其父父曰生車間名車子其家自此之後遂大貧敝見捜神記</hi>
愼竈顯於言天兮占水火而妄誶<hi>爾雅曰誶告也左傳曰日有食之梓慎曰</hi>
<pb n="KR2a0009_WYG_089-27b"/>
<hi>將水叔孫昭子曰旱也後果大旱又曰宋衞陳鄭將火鄭大夫禆竈請瓘斚玉瓚禳火子産弗予竈曰不用吾</hi>
<hi>言鄭又将大子産曰天道逺人道邇非爾所及遂不與亦不復火也</hi>梁叟患夫黎丘兮丁<lb/>
厥子而事刃親所睇而弗識兮矧幽㝠之可信<hi>梁叟梁國之老</hi>
<hi>人也丁當也睇視也矧況也吕氏春秋曰梁北有黎丘郷鄉有丈人徃市醉而歸者黎丘竒鬼效其子之状而</hi>
<hi>道苦之丈人醒謂其子曰吾為而父我醉女道苦我何故其子泣曰必竒鬼也丈人眀日之市醉其真子迎之</hi>
<hi>丈人拔劍而刺之事音側利反前書音義曰江東人以物插地中為事也</hi>毋綿攣以涬已兮<lb/>
思百憂以自疢<hi>綿攣猶牽制也涬音胡鼎反衡集註云涬引也言勿牽制於俗引憂於己詩曰</hi>
<hi>無思百憂祗自重兮</hi>彼天監之孔明兮用棐忱而佑仁<hi>監視也孔甚也棐輔</hi>
<pb n="KR2a0009_WYG_089-28a"/>
<hi>也忱誠也佑助也言天之視人甚眀唯輔誠信而助仁徳也尚書曰天監厥徳又曰天威棐忱</hi>湯蠲體<lb/>
以禱祈兮蒙厖禠以拯人<hi>蠲潔也祈求也爾雅曰厖大也禠福也帝王紀曰湯時大</hi>
<hi>旱七年殷史卜曰當以人禱湯曰必以人禱吾請自當遂齊戒翦髮斷爪以己為牲禱於桑林之社果大雨言</hi>
<hi>䝉天大福以拯救人衡集祈作祊祊祭也禠音斯</hi>景三慮以營國兮熒惑次於<lb/>
它辰<hi>景宋景公也三慮謂三善言也景公有疾司馬子韋曰熒惑守心心宋之分野君當祭之可移於相</hi>
<hi>公曰相股肱也除心腹之疾而寘之股肱可乎曰可移於民公曰民所以為國無民何以為君曰可移於歳公</hi>
<hi>曰歲所以養人也歲不登何以畜人乎子韋曰君善言三熒惑必退三舍見呂氏春秋也</hi>魏顆亮以<lb/>
從理兮鬼亢回以敝秦<hi>魏顆魏武子之子也亮信也左傳曰晉魏顆敗秦師於輔氏獲</hi>
<pb n="KR2a0009_WYG_089-28b"/>
<hi>杜回杜回秦之力人也初魏武子有嬖妾武子疾命顆曰必嫁是妾疾病則曰必以為殉及卒顆嫁之曰疾病</hi>
<hi>則亂吾從其治也輔氏之役顆見老人結草以亢杜回躓而顛故獲之夜夢之曰余而所嫁婦人之父也爾用</hi>
<hi>先人治命余是以報也</hi>咎繇邁而種徳兮徳樹茂乎英六<hi>尚書曰咎繇邁</hi>
<hi>種徳注云邁行也種布也英六並國名咎繇能行布道徳子孫茂盛封於英六帝王紀臯陶卒葬之於六禹封</hi>
<hi>其少子於六以奉其祀六故城在今夀州安豐縣南也</hi>桑末寄夫根生兮卉既彫<lb/>
而已毓<hi>根生謂寄生也言百軰至寒皆彫落唯寄生獨榮於桑之末本草經桑上寄生一名寄屑一名</hi>
<hi>寓木一名宛童以喻咎繇封於英六餘國先滅英六獨存也</hi>有無言而不讎兮又何<lb/>
往而不復<hi>言咎繇布徳行仁慶流後裔詩曰無言不讎易曰無徃不復也</hi>盍逺迹以飛<lb/>
<pb n="KR2a0009_WYG_089-29a"/>
聲兮孰謂時之可蓄<hi>盍何不也蓄猶待言何不逺遊以飛聲譽誰謂時之可待言易逝也</hi>
仰矯首以遥望兮魂敞惘而無疇<hi>敞惘猶敞怳也</hi>偪區中之隘<lb/>
陋兮將北度而宣遊<hi>偪迫也宣徧也</hi>行積冰之磑磑兮清泉沍<lb/>
而不流<hi>淮南子曰北方之極自九澤窮大海之極有凍寒積氷雪雹羣氷之野磑音牛哀反世本云公</hi>
<hi>輸作石磑說文曰皚皚霜雪之貌也盖古字磑與皚通沍音胡故反杜預注左傳云沍閉也</hi>寒風凄<lb/>
而永至兮拂穹岫之騷騷𤣥武縮於殻中兮螣蛇蜿而<lb/>
自糾<hi>𤣥武謂龜蛇也曲禮曰前朱雀而後𤣥武殻龜甲也爾雅曰螣螣蛇蜿屈也糾纒結也騷騷叶韻音</hi>
<hi>修紏音古由反</hi>魚矜鱗而幷凌兮鳥登木而失條<hi>矜竦也并猶聚也凌氷也</hi>
<pb n="KR2a0009_WYG_089-29b"/>
<hi>音力澄反失條言寒也</hi>坐太隂之屏室兮慨含欷而增愁<hi>太隂北方極隂</hi>
<hi>之地也楚詞曰選鬼神於太隂</hi>怨高陽之相寓兮㑋顓頊之宅幽<hi>髙陽氏帝</hi>
<hi>顓頊也山海經曰東北海之外附禺之山帝顓頊與九嬪葬焉相視也寓居也㑋屈也音乞鳯反宅幽謂居北</hi>
<hi>方幽都之地尚書曰宅朔方曰幽都</hi>庸織絡於四裔兮斯與彼其何瘳<hi>庸勞</hi>
<hi>也織絡猶經緯徃来也瘳愈也言勞於徃来四方經積氷炎火之地彼此亦何差也織或作識絡或作駱</hi>望<lb/>
寒門之絶垠兮縱余緤乎不周<hi>淮南子曰北極之山曰寒門楚辭曰踔絶垠乎</hi>
<hi>寒門垠音玉巾反廣雅曰垠咢也緤馬韁也音思列反不周西北方山也垠或作限也</hi>迅飈潚其<lb/>
媵我兮鶩翩飄而不禁<hi>飈風也潚疾也音肅媵送也翩飄亦疾貌也禁協韻音金</hi>趨<lb/>
<pb n="KR2a0009_WYG_089-30a"/>
谽㗿之洞穴兮標通淵之碄碄<hi>谽㗿深貌也谽音呼含反㗿音呼加反碄音林</hi>
<hi>亦深貌也既遊四方又入地下</hi>經重隂乎寂寞兮愍墳羊之潛深<hi>重隂地中</hi>
<hi>也國語曰魯季桓子穿井獲土缶中有蟲若羊焉使問仲尼仲尼對曰土之怪曰墳羊</hi>追慌忽於<lb/>
地底兮軼無形而上浮<hi>慌忽無形貌也</hi>出右宻之闇野兮不識<lb/>
蹊之所由<hi>右謂西方也宻山名也山海經曰西方曰宻山黄帝取宻山之玉䇿投之鍾山之隂闇幽</hi>
<hi>隠也蹊路也</hi>速燭龍令執炬兮過鍾山而中休<hi>速召也燭龍北方之神也</hi>
<hi>山海經曰西北海之外有神人靣蛇身而赤其眼及晦視乃明不食不寝是燭九隂是謂燭龍炬可以昭明</hi>
瞰瑤谿之赤岸兮弔祖江之見劉<hi>瑤谿瑤岸也山海經曰鍾山之東曰瑤岸</hi>
<pb n="KR2a0009_WYG_089-30b"/>
<hi>又曰鍾山其子曰鼓其状人靣而龍身是與欽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>殺祖江于崐崘之陽□音邳爾雅曰劉殺也</hi>聘王母<lb/>
於銀臺兮羞玉芝以療飢<hi>王母西王母也銀臺仙人所居也羞進也本草經曰白芝</hi>
<hi>一名玉芝</hi>戴勝愸其既歡兮又誚余之行遲<hi>山海經曰崐崘之丘有人戴勝</hi>
<hi>虎齒有尾穴處名曰西王母愸相傳音宜覲反杜預注左傳愸發語之音也臣賢案張揖字詁愸笑貌也鳴之</hi>
<hi>别體音許近反與此義合也</hi>載太華之玉女兮召洛浦之宓妃<hi>詩含神霧</hi>
<hi>曰太華之山上有明星玉女主持玉漿服之成仙宓妃洛水神也</hi>咸姣麗以蠱媚兮增<lb/>
嫮眼而娥眉<hi>姣好也音古巧反蠱音野謂妖麗也嫮音胡故反好貌也楚辭曰嫮目宜笑也</hi>舒<lb/>
妙婧之纎腰兮揚雜錯之袿徽<hi>婧音財性反謂妍婧也袿音圭婦人之上服爾</hi>
<pb n="KR2a0009_WYG_089-31a"/>
<hi>雅曰婦人之徽謂之䄜郭璞注云即今之香纓也</hi>離朱脣而微笑兮顏的礰以<lb/>
遺光<hi>的礰明也遺光言光彩射人也</hi>獻環琨與璵縭兮申厥好以𤣥黄<lb/>
<hi>環琨並玉佩也白虎通曰脩道無窮即佩環能本道徳即佩琨也𤣥黄謂繒綺也尚書曰厥篚𤣥黄言玉女宓</hi>
<hi>妃等既獻環佩又贈以繒綺也</hi>雖色豔而賂美兮志浩蕩而不嘉<hi>賂或作貽</hi>
<hi>浩蕩廣大也言不以玉女及贈遺為美也楚辭曰怨靈脩之浩蕩</hi>雙材悲於不納兮並<lb/>
詠詩而清歌<hi>雙材謂玉女宓妃也即上文所謂二女感於崇岳也</hi>歌曰天地烟熅<lb/>
百卉含蘤鳴鶴交頸睢鳩相和處子懷春精魂回移<hi>烟煴</hi>
<hi>氣也易繫辭曰天地烟煴張揖字詁曰蘤古花字也處子處女也懐思也荘子曰綽約若處子詩曰有女懐春</hi>
<pb n="KR2a0009_WYG_089-31b"/>
如何淑明忘我實多<hi>㳤善也詩曰如何如何忘我實多</hi>將答賦而不暇<lb/>
兮爰整駕而亟行<hi>賦謂玉女所歌詩也亟疾也音紀力反即上所謂氷折不營也</hi>瞻崐<lb/>
崘之巍巍兮臨縈河之洋洋伏靈龜以負坻兮亘螭龍<lb/>
之飛梁<hi>山海經曰河出崐崘西北嵎縈曲也爾雅曰小沚曰坻謂水中髙地以龜負之可以架橋也亘</hi>
<hi>猶横度也廣雅曰無角曰螭龍也</hi>登閬風之曾城兮搆不死而為牀<hi>閬風</hi>
<hi>山名在崐崘山上楚辭曰登閬風而絏馬淮南子曰崐崘山有曽城九重髙萬一千里上有不死樹在其西今</hi>
<hi>以不死木為牀也</hi>屑瑤橤以為糇兮㪺白水以為漿<hi>瑤瓊也楚辭曰屑瓊</hi>
<hi>橤以為粻糇糧也㪺音居于反謂酌也河圖曰崐山出五色流水其白水東南流入中國名為河也</hi>抨巫<lb/>
<pb n="KR2a0009_WYG_089-32a"/>
咸以占夢兮廼貞吉之元符<hi>抨使也音普耕反又補耕反巫咸神巫也山海經曰</hi>
<hi>大荒之中有靈山巫咸巫彭巫謝等十巫衡既夢木禾今故令巫咸占之也元善也</hi>滋令徳於正<lb/>
中兮含嘉秀以為敷<hi>滋茂也淮南子曰昏張中則務種榖説文曰禾嘉榖也至二月始生</hi>
<hi>八月而熟得時之中故謂之禾</hi>既垂穎而顧本兮爾要思乎故居<hi>穎穟也本</hi>
<hi>禾本也言禾既垂穟顧本人亦當思故居也淮南子曰孔子見禾三變始於粟生於苖成於穟乃歎曰我其首</hi>
<hi>禾乎髙誘注云禾穟向根君子不忘本也</hi>安和靜而隨時兮姑純懿之所廬<lb/>
<hi>姑且也懿羙也廬猶居也</hi>戒庶寮以夙㑹兮僉恭職而並迓<hi>僉皆也迓迎也</hi>
豐隆軯其震霆兮列缺曄其照夜<hi>豐隆雷也軯聲也音普耕反震霆霹靂也</hi>
<pb n="KR2a0009_WYG_089-32b"/>
<hi>霆音庭列缺電也曄光也</hi>雲師<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>以交集兮涷雨沛其灑塗<hi>雲師屏/翳也<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>
                    </hi>
<hi>隂貌音徒感反爾雅曰暴雨謂之涷沛雨貌也塗協韻音徒故反楚辭曰使涷雨兮灑塵</hi>轙琱輿而<lb/>
樹葩兮擾應龍以服輅<hi>轙音魚綺反爾雅曰載轡謂之轙郭璞注云轙軶上環也轡所</hi>
<hi>貫也琱以玉餙車也樹立也葩華也於車上建華盖擾馴也廣雅曰有翼曰應龍也</hi>百神森其備<lb/>
從兮屯騎羅而星布<hi>周頌曰懐柔百神森衆貌也屯聚也</hi>振余袂而就車<lb/>
兮修劒揭以低昻<hi>脩長也掲低昂貌也</hi>冠咢咢其映蓋兮佩綝纚<lb/>
以煇煌<hi>咢音五各反一作岌並冠髙貌也映盖謂冠與車盖相映也綝音林纚音離盛貌也煇音胡本</hi>
<hi>反光貌也</hi>僕夫儼其正策兮八乘攄而超驤<hi>八乗八龍也楚辭曰駕八龍之</hi>
<pb n="KR2a0009_WYG_089-33a"/>
<hi>蜿蜿攎猶騰也</hi>氛旄溶以天旋兮蜺旌飄而飛揚<hi>氛天氣也旌羽旌也溶音</hi>
<hi>勇王逸注楚辭曰溶廣大貌也蜺雌虹也</hi>撫軨軹而還睨兮心灼藥其如湯<lb/>
<hi>軨音零說文曰車輜間横木也楚辭曰倚結軨兮太息軹音之是反杜子春注周禮云軹兩轊也說文云車輪</hi>
<hi>小穿也還睨顧瞻也藥音鑠熱貌也言顧瞻鄉國而心熱也</hi>羡上都之赫戲兮何迷<lb/>
故而不忘<hi>上都謂天上也赫戯盛貌也衡既徧歴四海方欲遊於天上故云何不忘其故居而苦迷</hi>
<hi>惑思之</hi>左青琱以揵芝兮右素威以司鉦<hi>青琱青文龍也揵堅也音巨偃</hi>
<hi>反芝盖也素威白虎也禮記曰左青龍而右白虎說文曰鉦鐃也似鈴也</hi>前長離使拂羽兮<lb/>
委水衡乎𤣥㝠<hi>長離即鳯也水衡官名主水官也𤣥㝠水神也司馬相如大人賦曰前長離而</hi>
<pb n="KR2a0009_WYG_089-33b"/>
<hi>後矞皇也</hi>屬箕伯以函風兮澂淟涊而為清<hi>箕伯風師也函猶含也澂清也</hi>
<hi>淟音它典反涊音乃典反楚辭曰切淟涊之流俗王逸注曰淟涊垢濁也</hi>曵雲旗之離離兮<lb/>
鳴玉鸞之譻譻<hi>鸞鈴也在鑣譻聲也音嚶楚辭曰鳴玉鸞之啾啾也</hi>渉清霄而升<lb/>
遐兮浮蔑蒙而上征<hi>霄雲也蔑蒙氣也蒙音莫孔反上征上於天也揚雄甘泉賦曰浮蔑</hi>
<hi>蒙而撇天</hi>紛翼翼以徐戾兮焱回回其揚靈<hi>翼翼飛貌戾至也回回光貌楚</hi>
<hi>辭曰皇剡剡其揚靈王逸注云揚其光靈也</hi>呌帝閽使闢扉兮覿天皇于瓊<lb/>
宫<hi>閽主門者天皇天帝也揚雄甘泉賦曰選巫咸兮呌帝閽</hi>聆廣樂之九奏兮展洩<lb/>
洩以肜肜<hi>史記曰趙簡子曰我之帝所甚樂與百神游于鈞天廣樂九奏左傳鄭荘公賦大隧之中</hi>
<pb n="KR2a0009_WYG_089-34a"/>
<hi>其樂也融融姜出賦大隧之外其樂也洩洩肜與融同也</hi>考理亂於律鈞兮意建始<lb/>
而思終<hi>詩序曰太平之音安以樂其政和亂世之音怨以怒其政乖律十二律也樂叶圖徴曰聖人承</hi>
<hi>天以立均宋均注曰均長八尺施絃以調六律也建立也衡言聽九奏之樂考政化之得失而思其終始也</hi>
惟盤逸之無斁兮懼樂往而哀來<hi>盤樂也逸縱也斁厭也音亦又音徒故反</hi>
<hi>古度字也莊子曰樂未畢也哀又繼之</hi>素撫弦而餘音兮大容吟曰念哉<lb/>
<hi>素素女也史記曰太常使素女鼔五十弦琴大容黄帝樂師也念哉戒逸樂也</hi>既防溢而靜志<lb/>
兮迨我暇以翺翔<hi>溢滿也迨及也翺翔將逺逝也</hi>出紫宫之肅肅兮集<lb/>
太微之閬閬<hi>紫宫太㣲並星名也肅肅清也閬閬明大也</hi>命王良掌策駟兮<lb/>
<pb n="KR2a0009_WYG_089-34b"/>
踰高閣之鏘鏘<hi>史記曰天駟旁一星曰王良髙閣閣道星也史記曰絶漢抵營室曰閣道鏘鏘</hi>
<hi>髙貌也</hi>建罔車之幕幕兮獵青林之芒芒<hi>罔車畢星也幕幕罔貌青林天</hi>
<hi>苑也</hi>彎威弧之撥剌兮射嶓冢之封狼<hi>弧星名也易曰弧矢之利以威天下</hi>
<hi>撥音方割反剌音力逹反撥剌張弓貌也嶓冢山也封大也狼星名河圗曰嶓冢之精上為狼星</hi>觀壁<lb/>
壘於北落兮伐河鼓之磅硠<hi>壁東壁也史記曰羽林天軍西為壁壘旁大星為北</hi>
<hi>落牽牛北為河鼔磅硠聲也磅音普郎反硠音郎</hi>乘天潢之汎汎兮浮雲漢之<lb/>
湯湯<hi>史記曰王良旁有八星絶漢曰天潢雲漢曰天河也</hi>倚招揺攝提以低回剹<lb/>
流兮察二紀五緯之綢繆遹皇<hi>招搖攝提星名也剹音居流反低回剹流回轉</hi>
<pb n="KR2a0009_WYG_089-35a"/>
<hi>之貌二紀日月也五緯五星也綢繆相次之貌也遹皇行貌也</hi>偃蹇夭矯㛯以連卷兮<lb/>
雜㳫叢顇颯以方驤<hi>㛯音孚萬反卷音拳並翺翔自恣之貌也</hi>
                    <graphic n="KR1442" url="https://raw.githubusercontent.com/kanripo/KR-Gaiji/master/images/KR1442.png" mimeType="image/png"/>汨飂戾沛<lb/>
以罔象兮爛漫麗靡藐以迭逿<hi>戫音一六反汨音干筆反飂音遼沛音普蓋反</hi>
<hi>並疾貌也藐小也藐音亡小反逿音徒郎反</hi>凌驚雷之砊礚兮弄狂電之淫<lb/>
裔<hi>砊礚雷聲也砊音康礚苦蓋反滛裔電貌狂疾也</hi>踰庬澒於宕㝠兮貫倒景<lb/>
而高厲<hi>庬音亡孔反澒音胡孔反孝經援神契曰天度濛澒宋均注云濛澒未分之象也說文曰宕過</hi>
<hi>也㝠幽㝠也貫穿也前書谷永上書曰登遐倒景音義曰在日月之上日月反從下照故其景倒也厲陵厲也</hi>
廓盪盪其無涯兮乃今窮乎天外據開陽而頫盼兮臨<lb/>
<pb n="KR2a0009_WYG_089-35b"/>
舊鄉之暗藹<hi>春秋運斗樞曰北斗第六星為開陽頫音俯暗藹逺貌也暗音烏感反</hi>悲離<lb/>
居之勞心兮情悁悁而思歸<hi>說文曰悁悁憂也音於緣反詩國風曰勞心悁悁也</hi>
魂眷眷而屢顧兮馬倚輈而徘回<hi>輈轅也</hi>雖遨游以媮樂<lb/>
兮豈愁慕之可懷<hi>媮音通侯反懐安也</hi>出閶闔兮降天塗乘飈忽<lb/>
兮馳虛無<hi>閶闔天門</hi>雲霏霏兮繞余輪風眇眇兮震余旟繽<lb/>
聯翩兮紛暗曖倐眩眃兮反常閭<hi>倐忽也眩音縣眃音混疾貌也常閭故里</hi>
<hi>也</hi>收疇昔之逸豫兮卷淫放之遐心<hi>謂初遊於四方天地之間以自滛放</hi>
<hi>今改悔也</hi>修初服之娑娑兮長余珮之參參<hi>楚辭曰退將復修吾初服王逸</hi>
<pb n="KR2a0009_WYG_089-36a"/>
<hi>注云修吾初始清絜之服也娑娑衣貎參參長貌</hi>文章煥以粲爛兮美紛紜以<lb/>
從風御六蓺之珍駕兮遊道徳之平林<hi>以六藝為車而駕之也以道徳</hi>
<hi>為林而遊之也</hi>結典籍而為罟兮歐儒墨而為禽<hi>罟網也音古儒家子思孟</hi>
<hi>軻孫卿等墨家謂翟墨胡非尹佚等</hi>玩隂陽之變化兮詠雅頌之徽音嘉<lb/>
曾氏之歸耕兮慕歴陵之欽崟<hi>琴操曰歸耕者曽子之所作也曽子事孔子十</hi>
<hi>餘年晨覺眷然念二親年衰飬之不備於是援琴鼓之曰往而不反者年也不可得而再事者親也歔欷歸耕</hi>
<hi>来日安所耕歴山盤乎欽崟山貌崟音吟</hi>共夙昔而不貳兮固終始之所服<lb/>
也夕惕若厲以省諐兮懼余身之未勑也<hi>共音恭易曰君子終日乾</hi>
<pb n="KR2a0009_WYG_089-36b"/>
<hi>乾夕惕若厲惕懼也厲病也勑整也</hi>茍中情之端直兮莫吾知而不恧<hi>恧慙</hi>
<hi>也音女六反</hi>墨無為以凝志兮與仁義乎消揺<hi>老子曰上徳無為</hi>不<lb/>
出户而知天下兮何必歴逺以劬勞<hi>老子曰不出户而知天下</hi>系曰<lb/>
天長地久歲不留俟河之清祗懷憂<hi>系繫也老子曰天長地久左氏傳曰</hi>
<hi>俟河之清人壽幾何也</hi>願得逺度以自娛上下無常窮六區<hi>六區謂四</hi>
<hi>方上下也</hi>超踰騰躍絶世俗飄颻神舉逞所欲天不可階仙<lb/>
夫希栢舟悄悄吝不飛<hi>階升也論語曰夫子之不可及猶天之不可階而升仙夫仙人</hi>
<hi>也詩邶風曰栢舟言仁而不遇也其詩曰汎彼栢舟亦汎其流憂心悄悄愠于羣小静言思之不能奮飛鄭𤣥</hi>
<pb n="KR2a0009_WYG_089-37a"/>
<hi>注云舟載度物者也今不用而與衆物汎汎然俱流水中諭仁人不用而與羣小並列悄悄憂貌也臣不遇於</hi>
<hi>君猶不忍奮翼而飛去吝惜也衡亦不遇其時而為宦者所䜛故引以自諭也</hi>松喬高跱孰能<lb/>
離結精逺遊使心攜<hi>松赤松子也喬王子喬也列仙傳曰赤松子神農時雨師服水玉教</hi>
<hi>神農能入火自燒至崐崘山上常止西王母石室隨風上下王子喬周靈王太子晉也好吹笙作鳯鳴遊伊洛</hi>
<hi>間道士浮丘公接上嵩髙山三十餘年後來於山上見桓良曰告我家七月七日待我緱氏山頭果乘白鶴徃</hi>
<hi>山巔望之不得到舉手謝時人數日去字林曰跱踞也謂得仙髙踞也離附也攜離也</hi>回志朅來<lb/>
從𤣥諆<hi>朅去也音丘列反諆或作謀諆亦謀也音基字從其</hi>獲我所求夫何思永<lb/>
和初出為河間相<hi>河間王名政</hi>時國王驕奢不遵典憲又多<lb/>
<pb n="KR2a0009_WYG_089-37b"/>
豪右共為不軌衡下車治威嚴整法度隂知姦黨名姓<lb/>
一時收禽上下肅然稱為政理視事三年上書乞骸骨<lb/>
徴拜尚書年六十二永和四年卒著周官訓詁崔瑗以<lb/>
為不能有異於諸儒也又欲繼孔子易說彖象殘缺者<lb/>
竟不能就所著詩賦銘七言靈憲應間七辯巡誥懸圖<lb/>
凡三十二篇<hi>衡集作𤣥圖蓋𤣥與懸通</hi>永和中謁者僕射劉珍校書<lb/>
郎劉騊駼等著作東觀撰集漢記因定漢家禮儀上言<lb/>
請衡參論其事㑹並卒而衡常歎息欲終成之及為侍<lb/>
<pb n="KR2a0009_WYG_089-38a"/>
中上疏請得專事東觀收檢遺文畢力補綴<hi>衡表曰臣仰幹史職</hi>
<hi>敢徼官守竊貪成訓自忘頑愚願得專於東觀畢力於紀記竭思於補闕俾有漢休烈比久長於天地並光明</hi>
<hi>於日月昭示萬嗣永永不朽也</hi>又條上司馬遷班固所叙與典籍不合<lb/>
者十餘事<hi>衡集其略曰昜稱宓戯氏王天下宓戯氏沒神農氏作神農氏沒黄帝堯舜氏作史遷獨</hi>
<hi>載五帝不記三皇今宜并録又一事曰帝系黄帝産青陽昌意周書曰乃命少皥清清即青陽也今宜實定之</hi>
又以為王莽本傳但應載簒事而已至於編年月紀災<lb/>
祥宜為元后本紀又更始居位人無異望光武初為其<lb/>
将然後即眞宜以更始之號建於光武之初書數上竟<lb/>
<pb n="KR2a0009_WYG_089-38b"/>
不聼及後之著述多不詳典時人追恨之<lb/>
論曰崔瑗之稱平子曰數術窮天地制作侔造化<hi>瑗撰平子</hi>
<hi>碑文也</hi>斯致可得而言歟推其圍範兩儀天地無所蘊其<lb/>
靈<hi>易繫辭曰範圍天地之化王弼注云擬範天地而用備其理也謂作渾天儀也</hi>運情機物有<lb/>
生不能參其智<hi>機物謂作候地動儀等</hi>故智思引淵微人之上術<lb/>
記曰徳成而上蓺成而下<hi>禮記文也</hi>量斯思也豈夫蓺而已<lb/>
哉何徳之損乎<hi>損减也言藝不減於徳也</hi>
贊曰三才理通人靈多蔽<hi>三才天地人言人雖與天地通為三才而性靈多蔽罕能</hi>
<pb n="KR2a0009_WYG_089-39a"/>
<hi>知天道也</hi>近推形算逺抽深滯不有𤣥慮孰能昭晣<hi>𤣥猶深也晣音</hi>
<hi>制</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_089-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十九<lb/>
<pb n="KR2a0009_WYG_089-40a"/>
　後漢書卷八十九考證<lb/>
張衡傳雖老氏曲全進道若退然行亦以需○舊本或<lb/>
　無此十四字<lb/>
并質共劑注質劑猶今分文契也○文字别本作支<lb/>
我不忍以歙肩注孟子曰阿意事貴脅肩所尊俗之情<lb/>
　也○<hi>臣㑹汾</hi>按章懐所引孟子每與今本大同小異<lb/>
　此注二語尤不相合或别有所本<lb/>
成哀之後乃始聞之○閻若璩云緯起哀平而平子言<lb/>
<pb n="KR2a0009_WYG_089-40b"/>
　成哀之後乃始聞之初亦不省所謂讀班書李尋傳<lb/>
　成帝元延中尋説王根曰五經六緯尊術顯士則知<lb/>
　成帝朝已有緯名矣下言成於哀平之際最分眀也<lb/>
　<lb/>
　<lb/>
　<lb/>
　<lb/>
　後漢書卷八十九考證<lb/>
</p>
<p>
</p>
  </div>
</body>
</text>
</TEI>
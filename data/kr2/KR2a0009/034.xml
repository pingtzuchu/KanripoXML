<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷三十四</head> <lb/>
    <p>
<pb n="KR2a0009_WYG_034-1a"/>
欽定四庫全書<lb/>
　後漢書卷三十四<lb/>
　　梁　　　　剡　　　　令劉　昭補并注<lb/>
　百官志第二十四<lb/>
　　百官一　<hi>太傅</hi>　<hi>太尉/</hi>　<hi>司徒/</hi>　<hi>司空/</hi>　<hi>將軍</hi>
漢之初興承繼大亂兵不及戢法度草創略依秦制後<lb/>
嗣因循至景帝感吳楚之難始抑損諸侯王及至武帝<lb/>
多所改作然而奢廣民用匱乏世祖中興務從節約并<lb/>
<pb n="KR2a0009_WYG_034-1b"/>
官省職費減億計所以補復殘缺及身未改而四海從<lb/>
風中國安樂者也昔周公作周官分職著明法度相持<lb/>
王室雖微猶能久存今其遺書所以觀周室牧民之徳<lb/>
既至又其有益來事之範殆未有所窮也故新汲令王<lb/>
隆作小學漢官篇諸文倜說較畧不究<hi>案胡廣注隆此篇其論之注曰</hi>
<hi>前安帝時越騎校尉劉千秋校書東觀好事者樊長孫與書曰漢家禮儀叔孫通等所草創皆隨律令在理官</hi>
<hi>藏於几閣無紀錄者久令二代之業闇而不彰誠宜撰次依擬周禮定位分職各有條序令人無愚智入朝不</hi>
<hi>惑君以公族元老正丁其任焉可以已劉君甚然其言與邑子通人郎中張平子參議未定而劉君遷為宗正</hi>
<pb n="KR2a0009_WYG_034-2a"/>
<hi>衞尉平子為尚書郎太史令各務其職未暇恤也至順帝時平子為侍中典校書方作周官解説乃欲以漢次</hi>
<hi>述漢事㑹復遷河間相遂莫能立也述作之功獨不易矣既感斯言顧見故新汲令王文山小學為漢官篇畧</hi>
<hi>道公卿内外之職旁及四夷博物條暢多所發明足以知舊制儀品蓋法有成易而道有因革是以聊集所宜</hi>
<hi>為作詁解各隨其下綴續後事令世施行庶明厥㫖廣前後憤盈之念増助來哲多聞之覽焉</hi>唯班固<lb/>
著百官公卿表記漢承秦置官本末訖于王莽差有條<lb/>
貫然皆孝武奢廣之事又職分未悉世祖節約之制宜<lb/>
為常憲故依其官簿粗注職分以為百官志<hi>臣昭曰本志既久是</hi>
<hi>注曰百官簿今昭又採異同俱為細字如或相冒兼應注本注尤須分顯故凡是舊注通為大書稱本注曰以</hi>
<pb n="KR2a0009_WYG_034-2b"/>
<hi>表其異</hi>凡置官之本及中興所省無因復見者既在漢書<lb/>
百官表不復悉載<lb/>
太傅上公一人<hi>大戴記曰傅傅之徳義也應劭漢官儀曰傅者覆也賈生曰天子不喻於先聖</hi>
<hi>之徳不知君民之道不見禮義之正詩書無宗學業不法此太師之責也古者齊太公職之天子不惠於庶民</hi>
<hi>不禮於大臣不中於折獄無經於百官不哀於䘮不敬於祭不戒於齊不信於事此太傅之責也古者周公職</hi>
<hi>之天子處位不端受業不敬言語不叙音聲不中進退升降不以禮俯仰周旋無節此太保之責也古者燕召</hi>
<hi>公職之天子燕業反其學左右之習詭其師荅諸侯遇大臣不知文雅之辭言語之道簡聞少誦不博不習此</hi>
<hi>少師之責也天子居處出入不以禮衣服冠帶不以制御器列側不以度采服從好不以章忿悦不以義與奪</hi>
<pb n="KR2a0009_WYG_034-3a"/>
<hi>不以節此少傅之責也天子居處燕私安而易樂而耽飲食不時醉飽不節寢起早晏無常玩好器弄無制此</hi>
<hi>少保之責也此古天子自輔弼之禮也自為天子而賢智維之故能慮無失計舉無過事終身得中</hi>本注<lb/>
曰掌以善導無常職世祖以卓茂為太傅薨因省其後<lb/>
每帝初即位輙置太傅錄尚書事薨輙省<hi>胡廣注曰猶古冢宰總己</hi>
<hi>之義也案靈帝之初以陳蕃為太傅蕃誅以胡廣代始不止一人也董卓在長安又自尊為太師位在太傅上</hi>
<hi>應劭漢官儀曰太師古官也平帝元年孔光以太𫝊見授詔太師無朝十日一賜餐賜靈夀杖省中施坐置几</hi>
<hi>太師入省中用杖自是而闕又漢官云太傅長史一人秩千石掾屬二十四人令史御屬二十二人荀綽晉百</hi>
<hi>官表注曰漢太傅置掾屬十人御屬一人令史十二人置長史與漢異</hi>
<pb n="KR2a0009_WYG_034-3b"/>
太尉公一人<hi>應劭曰自上安下曰尉武官悉以為稱前書曰秦官鄭𤣥注月令亦曰秦官尚書中</hi>
<hi>候云舜為太尉束晳據非秦官以此追難𤣥焉臣昭曰緯候衆書宗貴神詭出沒隱顯動挾誕怪該覈隂陽徼</hi>
<hi>迎起伏或有先徴時能後驗故守寄搆思雜稱曉輔通儒達好時畧文滯公輸益州具於張衡之詰無口漢輔</hi>
<hi>炳乎尹敏之諷圖䜟紛偽其俗多矣太尉官實司天虞舜作宰璇衡賦政將是據後位以書前非唐官之實號</hi>
<hi>乎太尉所職即舜所掌遂以同掌追稱太尉乃中候之妄蓋非官之為謬康成淵博自注中候裁及注禮而忘</hi>
<hi>舜位豈其實哉此是不發譏於中候而正之於月令也廣微之誚未探碩意説苑曰當堯之時舜為司徒新論</hi>
<hi>曰昔堯試於大麓者領錄天子事如今尚書官矣古史考曰舜居百揆總領百事説者以百揆堯初别置於周</hi>
<hi>更名冢宰斯其然矣</hi>本注曰掌四方兵事功課嵗盡即奏其殿最<lb/>
<pb n="KR2a0009_WYG_034-4a"/>
而行賞罰凡郊祀之事掌亞獻大喪則告諡南郊凡國<lb/>
有大造大疑則與司徒司空通而論之國有過事則與<lb/>
二公通諫爭之世祖即位為大司馬<hi>漢官儀曰元狩六年罷太尉法周制</hi>
<hi>置司馬時議者以為漢軍有官候千人司馬故加大為大司馬所以别異大小司馬之號</hi>建武二十<lb/>
七年改為太尉<hi>蔡質漢儀曰府開闕王莽初起大司馬後簒盜神器故遂貶去其闕漢官儀曰</hi>
<hi>張衡云明帝以司馬司空府欲復更太尉府時公趙熹也西曹掾安衆鄭均素好名節以為朝廷新造北宫整</hi>
<hi>飭官寺旱魃為虐民不堪命曾無殷湯六事周宣雲漢之辭今府本館陶公主第舎員職既少自足相容熹表</hi>
<hi>陳之即聴許其冬臨辟雍歴二府見皆壯麗而太尉府獨卑陋顯宗東顧歎息曰椎牛縱酒勿令乞兒為宰時</hi>
<pb n="KR2a0009_WYG_034-4b"/>
<hi>熹子世為侍中驂乗歸具白之熹以為恨頻譴責均均自劾去道發病亡古今注曰永平十五年更作太尉司</hi>
<hi>徒司空府開陽城門内與此不同臣昭案劉虞為大司馬而與太尉並置焉</hi>長史一人千石<lb/>
<hi>盧植禮注曰如周小宰</hi>本注曰署諸曹事掾史屬二十四人本注<lb/>
曰漢舊注東西曹掾比四百石餘掾比三百石屬比二<lb/>
百石故曰公府掾比古元士三命者也或曰漢初掾史<lb/>
辟皆上言之故有秩比命士其所不言則為百石屬其<lb/>
後皆自辟除故通為百石云<hi>漢書音義曰正曰掾副曰屬</hi>西曹主府<lb/>
史署用東曹主二千石長吏遷除及軍吏户曹主民户<lb/>
<pb n="KR2a0009_WYG_034-5a"/>
祠祀農桑奏曹主奏議事辭曹主辭訟事法曹主郵驛<lb/>
科程事尉曹主卒徒轉運事賊曹主盜賊事決曹主罪<lb/>
法事兵曹主兵事金曹主貨幣鹽鐵事倉曹主倉穀事<lb/>
黄閣主簿錄省衆事<hi>應劭漢官儀曰世祖詔方今選舉賢佞朱紫錯用丞相故事四科取</hi>
<hi>士一曰徳行髙妙志節清白二曰學通行脩經中博士三曰明達法令足以決疑能案章覆問文中御史四曰</hi>
<hi>剛毅多畧遭事不惑明足以決才任三輔令皆有孝悌亷公之行自今以後審四科辟召及刺史二千石察茂</hi>
<hi>才尤異孝亷之吏務盡實覈選擇英俊賢行亷潔平端於縣邑務授試以職有非其人臨計過署不便習官事</hi>
<hi>書疏不端正不如詔書有司奏罪名并正舉者又舊河隄謁者世祖改以三府掾屬為謁者領之遷超御史中</hi>
<pb n="KR2a0009_WYG_034-5b"/>
<hi>丞刺史或為小郡監察黎陽謁者世祖以幽并州兵騎定天下故於黎陽立營以謁者監之兵騎千人復除甚</hi>
<hi>重謁者任輕多放情態順帝改用公解府掾有清名威重者遷超牧守焉漢官目錄曰建武十二年八月乙未</hi>
<hi>詔書三公舉茂才各一人亷吏各二人光祿嵗舉茂才四行各一人察亷吏三人中二千石嵗察亷吏各一人</hi>
<hi>廷尉大司農各二人將兵將軍嵗察亷吏各二人監察御史司𨽻州牧嵗舉茂才各一人</hi>令史及御<lb/>
屬二十三人本注曰漢舊注公令史百石自中興以後<lb/>
注不説石數御屬主為公御<hi>荀綽晉百官表注曰御屬如錄事也</hi>閤下令<lb/>
史主閤下威儀事記室令史主上表章報書記門令史<lb/>
主府門其餘令史各典曹文書<hi>應劭漢官儀有官騎三十人</hi>
<pb n="KR2a0009_WYG_034-6a"/>
司徒公一人<hi>孔安國曰主徒衆教以禮義</hi>本注曰掌人民事凡教民<lb/>
孝悌遜順謙儉養生送死之事則議其制建其度凡四<lb/>
方民事功課嵗盡則奏其殿最而行賞罰凡郊祀之事<lb/>
掌省牲視濯大喪則掌奉安梓宫凡國有大疑大事與<lb/>
太尉同世祖即位為大司徒<hi>漢官儀曰王莽時議以漢無司徒官故定三公之號</hi>
<hi>曰大司馬大司徒大司空世祖即位因而不改蔡質漢儀曰司徒府與蒼龍闕對厭於尊者不敢號府應劭曰</hi>
<hi>此不然丞相舊位在長安時府有四出門隨時聴事明帝本欲依之迫於太尉司空但為東西門耳國每有大</hi>
<hi>議天子車駕親幸其殿殿西王侯以下更衣并存每嵗州郡聴採長吏臧否民所疾苦還條奏之是為之舉謡</hi>
<pb n="KR2a0009_WYG_034-6b"/>
<hi>言者也頃者舉謡言者掾屬令史都㑹殿上主者大言某州郡行狀云何善者同聲稱之不善者各爾銜枚大</hi>
<hi>較皆取無名勢其中或有愛憎微裁黜陟之暗昧也若乃中山祝恬踐周召之列當軸處中忘謇諤之節憚首</hi>
<hi>尾之譏懸囊捉撮無能清澄其與申屠須責鄧通王嘉封還詔書邈矣乎周禮有外朝干寳注曰禮司徒府中</hi>
<hi>有百官朝㑹殿天子與丞相決大事是外朝之存者</hi>建武二十七年去大<hi>漢舊儀曰哀帝</hi>
<hi>元夀二年以丞相為大司徒郡國守長史上計事竟遣公出庭上親問百姓所疾苦記室掾史一人大音讀勅</hi>
<hi>畢遣勅曰詔書殿下禁吏無苛暴丞史歸告二千石順民所疾苦急去殘賊審擇良吏無任苛刻治獄決訟務</hi>
<hi>得其中明詔憂百姓困於衣食二千石帥勸農桑思稱厚恩有以賑贍之無煩撓奪民時今日公卿以下務飭</hi>
<hi>儉恪奢侈過制度以益甚二千石身帥有以化之民冗食者請諭以法養視疾病致醫藥務治之詔書無飾厨</hi>
<pb n="KR2a0009_WYG_034-7a"/>
<hi>養至今未變又更過度甚不稱歸告二千石務省約如法且案不改者長吏以聞官寺鄉亭漏敗墻垣阤壞不</hi>
<hi>治無辨䕶者不勝任先自劾不應法歸告二千石聴十年更名相國案獻帝初董卓自太尉進為相國而司徒</hi>
<hi>不省及建安末曹公為丞相郗慮為御史大夫則罷三公官荀綽晉百官表注曰漢丞相府門無䦨不設鈴不</hi>
<hi>警鼓言其深大濶逺無節限也</hi>長史一人千石掾屬三十一人<hi>漢官目錄曰三</hi>
<hi>十人</hi>令史及御屬三十六人本注曰世祖即位以武帝故<lb/>
事置司直居丞相府助督錄諸州建武十八年省也<hi>獻帝</hi>
<hi>起居注曰建安八年十二月復置司直不屬司徒掌督中都官不領諸州九年十二月詔司直比司𨽻校尉坐</hi>
<hi>同席在上假傳置從事三人書佐四人</hi>
<pb n="KR2a0009_WYG_034-7b"/>
司空公一人<hi>馬融曰掌營城郭主司空土以居民</hi>本注曰掌水土事凡營<lb/>
城起邑浚溝洫修墳防之事則議其利建其功凡四方<lb/>
水土功課嵗盡則奏其殿最而行賞罰凡郊祀之事掌<lb/>
掃除樂器大喪則掌將校復土凡國有大造大疑諫爭<lb/>
與太尉同<hi>韓詩外傳曰三公之得者何曰司馬司空司徒也司馬主天司空主土司徒主人故隂陽</hi>
<hi>不和四時不節星辰失度災變非常則責之司馬山陵崩阤川谷不通五穀不植草木不茂則責之司空君臣</hi>
<hi>不正人道不和國多盜賊民怨其上則責之司徒故三公典其職憂其分舉其辨明其得此之謂三公之事</hi>
世祖即位為大司空<hi>應劭漢官儀曰綏和元年罷御史大夫官法周制初置司空議者初</hi>
<pb n="KR2a0009_WYG_034-8a"/>
<hi>以縣道官獄司空故覆加大為大司空亦所以别大小之文</hi>建武二十七年去大<hi>漢舊</hi>
<hi>儀曰御史大夫勅上計丞長史曰詔書殿下布告郡國臣下承宣無狀多不宄百姓不蒙恩被化守長史到郡</hi>
<hi>與二千石同力為民興利除害務有以安之稱詔書郡國有茂才不顯者言殘民貪汚煩擾之吏百姓所苦務</hi>
<hi>勿任用方察不稱者刑罰務於得中惡惡止其身選舉民侈過度務有以化之問今嵗善惡孰與往年對上問</hi>
<hi>今年盜賊孰與往年得無有羣輩大賊對上臣昭案獻帝建安十三年又罷司空置御史大夫御史大夫郗慮</hi>
<hi>慮免不得補荀綽晉百官表注曰獻帝置御史大夫職如司空不領侍御史</hi>屬長史一人千<lb/>
石掾屬二十九人<hi>漢官目錄云二十四人</hi>令史及御屬四十二人<lb/>
將軍不常置本注曰掌征伐背叛比公者四第一大將<lb/>
<pb n="KR2a0009_WYG_034-8b"/>
軍次驃騎將軍次車騎將軍次衞將軍又有前後左右<lb/>
將軍<hi>蔡質漢儀曰漢興置大將軍驃騎位次丞相車騎衞將軍左右前後皆金紫位次上卿典京師兵衛</hi>
<hi>四夷屯警</hi>初武帝以衞青數征伐有功以為大將軍欲尊寵<lb/>
之以古尊官唯有三公皆將軍始自秦晉以為卿號故<lb/>
置大司馬官號以冠之其後霍光王鳳等皆然成帝綏<lb/>
和元年賜大司馬印綬罷將軍官世祖中興吳漢以大<lb/>
將軍為大司馬景丹為驃騎大將軍位在公下及前後<lb/>
左右雜號將軍衆多皆主征伐事訖皆罷<hi>魏畧曰曹公置都䕶軍中</hi>
<pb n="KR2a0009_WYG_034-9a"/>
<hi>尉置䕶軍將軍亦皆比二千石旋軍並止罷</hi>明帝初即位以弟東平王蒼有<lb/>
賢才以為驃騎將軍以王故位在公上數年後罷章帝<lb/>
即位西羌反故以舅馬防行車騎將軍征之還後罷和<lb/>
帝即位以舅竇憲為車騎將軍征匈奴位在公下還復<lb/>
有功遷大將軍位在公上復征西羌還免官罷安帝即<lb/>
位西羌寇亂復以舅鄧隲為車騎將軍征之還遷大將<lb/>
軍位如憲數年復罷自安帝政治衰缺始以嫡舅耿寳<lb/>
為大將軍常在京都順帝即位又以皇后父兄弟相繼<lb/>
<pb n="KR2a0009_WYG_034-9b"/>
為大將軍如三公焉<hi>梁冀别傳曰元嘉二年又加冀禮儀大將軍朝到端門若龍門謁者</hi>
<hi>將引増掾屬舎人令史官騎鼔吹各十人</hi>長史司馬皆一人千石<hi>東觀書曰竇憲作大</hi>
<hi>將軍置長史司馬員吏官屬位次太傅</hi>本注曰司馬主兵如太尉從事中<lb/>
郎二人六百石本注曰職參謀議<hi>東觀書曰大將軍出征置中䕶軍一人</hi>
掾屬二十九人<hi>案本傳東平王作驃騎掾史四十人</hi>令史及御屬三十一<lb/>
人本注曰此皆府員職也又賜官騎三十人及鼓吹<hi>應劭</hi>
<hi>漢官儀曰鼔吹二十人非常員舎人十人</hi>其領軍皆有部曲大將軍營五部<lb/>
部校尉一人比二千石軍司馬一人比千石部下有曲<lb/>
<pb n="KR2a0009_WYG_034-10a"/>
曲有軍候一人比六百石曲下有屯屯長一人比二百<lb/>
石其不置校尉部但軍司馬一人又有軍假司馬假候<lb/>
皆為副貳其别營領屬為别部司馬其兵多少各随時<lb/>
宜門有門候其餘將軍置以征伐無員職亦有部曲司<lb/>
馬軍候以領兵其職吏部集各一人總知營事兵曹掾<lb/>
史主兵事器械禀假掾史主禀假禁司又置外刺刺姦<lb/>
主罪法明帝初置度遼將軍以衞南單于衆新降有二<lb/>
心者後數有不安遂為常守<hi>應劭漢官儀曰度遼將軍孝武皇帝初用范明友明</hi>
<pb n="KR2a0009_WYG_034-10b"/>
<hi>帝十八年行度遼將軍事安帝元初元年置真銀印青綬秩二千石長史司馬六百石東觀書云司馬二人</hi>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷三十四<lb/>
</p>
<p>
</p>
  </div>
</body>
</text>
</TEI>
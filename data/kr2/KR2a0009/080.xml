<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十</head> <lb/>
    <p>
<pb n="KR2a0009_WYG_080-1a"/>
欽定四庫全書<lb/>
　後漢書卷八十<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　孝明八王列傳第四十<lb/>
孝明皇帝九子賈貴人生章帝隂貴人生梁節王暢餘<lb/>
七王本書不載母氏<hi>本書謂東觀記也</hi>
　　千乘哀王建傳<lb/>
<pb n="KR2a0009_WYG_080-1b"/>
千乘哀王建永平三年封明年薨年少無子國除<lb/>
　　陳敬王羡傳<lb/>
陳敬王羡永平三年封廣平王建初三年有司奏遣羡<lb/>
與鉅鹿王恭樂成王黨俱就國肅宗性篤愛不忍與諸<lb/>
王乖離遂皆留京師明年案輿地圖令諸國户口皆等<lb/>
租入嵗各八千萬羡博渉經書有威嚴與諸儒講論於<lb/>
白虎殿七年帝以廣平在北多有邊費<hi>廣平縣故城在今洛州永年縣</hi>
<hi>北</hi>乃徙羡為西平王<hi>西平縣屬汝南郡也</hi>分汝南八縣為國及帝<lb/>
<pb n="KR2a0009_WYG_080-2a"/>
崩遺詔徙封為陳王食淮陽郡其年就國立三十七年<lb/>
薨子思王鈞嗣鈞立多不法遂行天子大射禮<hi>天子將祭擇土</hi>
<hi>而祭謂之大射大射之禮張三侯虎侯熊侯豹侯示服猛也皆以其皮方制之樂用騶虞九節謝承書曰陳國</hi>
<hi>户曹史髙慎諫國相曰諸侯射豕天子射熊八彛六樽禮數不同昔季氏設朱干玉戚以舞大夏左傳曰唯名</hi>
<hi>與器不可以假人奢僣之漸不可聼也於是諫争不合為王所非坐司宼罪也</hi>性隐賊喜文法<lb/>
國相二千石不與相得者輙隂中之憎怨敬王夫人李<lb/>
儀等永元十一年遂使客隗久<hi>久或作文</hi>殺儀家屬吏捕得<lb/>
久繫長平獄<hi>長平縣屬陳國</hi>鈞欲斷絶辭語復使結客簒殺久<lb/>
<pb n="KR2a0009_WYG_080-2b"/>
事發覺有司舉奏鈞坐削西華項新陽三縣<hi>西華故城在今陳州</hi>
<hi>溵水縣西北項今陳州項城縣也新陽故城今在豫州真陽縣西南也</hi>十二年封鈞六弟<lb/>
為列侯<hi>伏侯古今注曰番為陽都鄉侯千秋為新平侯參為周亭侯夀為樂陽亭侯寳為博平侯旦為</hi>
<hi>高亭侯也</hi>後鈞取掖庭出女李嬈為小妻<hi>嬈音寧了反</hi>復坐削圉<lb/>
宜禄扶溝三縣<hi>圉扶溝並屬陳留郡宜禄屬汝南郡</hi>永初七年封敬王孫<lb/>
安國為耕亭侯鈞立二十一年薨子懐王竦嗣立二年<lb/>
薨無子國絶永寧元年立敬王子安夀亭侯崇為陳王<lb/>
是為頃王立五年薨子孝王承嗣承薨子愍王寵嗣熹<lb/>
<pb n="KR2a0009_WYG_080-3a"/>
平二年國相師遷追奏前相魏愔與寵共祭天神希幸<lb/>
非冀罪至不道有司奏遣使者案騐是時新誅勃海王<lb/>
悝<hi>靈帝熹平元年悝被誣謀反自殺也</hi>靈帝不忍復加法詔檻車傳送愔<lb/>
遷詣北寺詔獄使中常侍王酺<hi>華嶠書及宦者傳諸本並作甫此云酺未詳孰</hi>
<hi>是也</hi>與尚書令侍御史雜考愔辭與王共祭黄老君<hi>○劉攽曰</hi>
<hi>案文黄老君不成文當云黄帝老君</hi>求長生福而已無它冀幸酺等奏愔<lb/>
職在匡正而所為不端遷誣告其王罔以不道皆誅死<lb/>
有詔赦寵不案寵善弩射十發十中中皆同處<hi>華嶠書曰寵射</hi>
<pb n="KR2a0009_WYG_080-3b"/>
<hi>其秘法以天覆地載參連為竒又有三微三小三微為經三小為緯經緯相將萬勝之方然要在機牙</hi>中<lb/>
平中黄巾賊起郡縣皆棄城走寵有彊弩數千張出軍<lb/>
都亭<hi>置軍營於國之都亭也</hi>國人素聞王善射不敢反叛故陳獨<lb/>
得完百姓歸之者衆十餘萬人及獻帝初義兵起寵率<lb/>
衆屯陽夏<hi>縣名屬淮陽國夏音公雅反</hi>自稱輔漢大將軍國相會稽<lb/>
駱俊素有威恩時天下饑荒鄰郡人多歸就之俊傾資<lb/>
賑贍並得全活後袁術求糧於陳而俊拒絶之術忿恚<lb/>
遣客詐殺俊及寵陳由是破敗<hi>謝承書曰俊字孝逺烏傷人察孝亷補尚書侍</hi>
<pb n="KR2a0009_WYG_080-4a"/>
<hi>郎擢拜陳國相人有産子厚致米肉逹府主意生男女者以駱為名袁術使部曲將張闓陽私行到陳之俊所</hi>
<hi>俊徃從飲酒因詐殺俊一郡吏人哀號如喪父母</hi>是時諸國無復租禄而數見<lb/>
虜奪并日而食轉死溝壑者甚衆夫人姬妾多為丹陵<lb/>
兵烏桓所略云<lb/>
　　彭城靖王恭傳<lb/>
彭城靖王恭永平九年賜號靈夀王<hi>取其美名也下重熹王亦同東觀記</hi>
<hi>曰賜號未有國邑也</hi>十五年封為鉅鹿王建初三年徙封江陵王<lb/>
改南郡為國元和二年三公上言江陵在京師正南不<lb/>
<pb n="KR2a0009_WYG_080-4b"/>
可以封乃徙為六安王以廬江郡為國肅宗崩遺詔徙<lb/>
封彭城王食楚郡其年就國恭敦厚威重舉動有節度<lb/>
吏人敬愛之永初六年封恭子阿奴為竹邑侯<hi>竹邑縣屬沛郡</hi>
<hi>故城在今徐州符離縣也竹邑或為邕字傳冩誤也</hi>元初三年恭以事怒子酺酺<lb/>
自殺<hi>東觀記曰恭子男丁前物故酺侮慢丁小妻恭怒閉酺馬廐酺亡夜詣彭城縣欲上書恭遣從官倉</hi>
<hi>頭曉令歸数責之乃自殺也</hi>國相趙牧以状上因誣奏恭祠祀惡言<lb/>
大逆不道有司奏請誅之恭上書自訟朝廷以其素著<lb/>
行義令考實無徵牧坐下獄㑹赦免死<hi>決録注曰牧字仲師長安人少</hi>
<pb n="KR2a0009_WYG_080-5a"/>
<hi>知名以公正稱修春秋事樂恢恢以直諌死牧為陳寃得申髙第為侍御史㑹稽太守皆有稱績及誣奏恭安</hi>
<hi>帝疑其侵乃遣御史母丘歆覆案其事實下牧廷尉㑹赦不誅終於家</hi>恭立四十六年薨<lb/>
子考王道嗣元初五年封道弟三人為鄉侯<hi>東觀記曰丙為都鄉</hi>
<hi>侯國為安鄉侯丁為魯陽鄉侯</hi>恭孫順為東安亭侯道立二十八年薨<lb/>
子頃王定嗣本初元年封定兄弟九人皆為亭侯<hi>東觀記曰</hi>
<hi>定兄據卞亭侯弟光昭陽亭侯固公梁亭侯興蒲亭侯延昌城亭侯祀梁父亭侯堅西安亭侯代林亭侯也</hi>
定立四年薨子孝王和嗣和性至孝太夫人薨行喪陵<lb/>
次毁胔過禮傅相以聞桓帝詔使奉牛酒迎王還宫和<lb/>
<pb n="KR2a0009_WYG_080-5b"/>
敬賢樂施國中愛之初平中天下大亂和為賊昌務所<lb/>
攻避奔東阿後得還國立六十四年薨孫祗嗣立七年<lb/>
魏受禪以為崇徳侯<lb/>
　　樂成靖王黨傳<lb/>
樂成靖王黨永平九年賜號重熹王十五年封樂成王<lb/>
黨聰慧善史書喜正文字與肅宗同年尤相親愛建初<lb/>
四年以清河之游觀津勃海之東光成平涿郡之中水<lb/>
饒陽安平南深澤八縣益樂成國<hi>前書及郡國志清河無游縣觀津故城在</hi>
<pb n="KR2a0009_WYG_080-6a"/>
<hi>今徳州蓨縣東北東光在滄州東光縣南成平在景城縣南中水在今瀛州樂夀縣西北南深澤在今定州深</hi>
<hi>澤縣東也</hi>及帝崩其年就國黨急刻不遵法度舊禁宫人出<lb/>
嫁不得適諸國有故掖庭技人哀置嫁為男子章初妻<lb/>
<hi>哀姓置名也稱男子者無官爵也</hi>黨召哀置入宫與通初欲上書告之<lb/>
黨恐懼乃宻賂哀置姊焦使殺初事發覺黨乃縊殺内<lb/>
侍三人以絶口語又取故中山簡王傅婢李羽生為小<lb/>
妻永元七年國相舉奏之和帝詔削東光<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二縣<hi>鄭縣屬鉅</hi>
<hi>鹿郡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音𦍑堯反</hi>立二十五年薨子哀王崇嗣立二月薨無子<lb/>
<pb n="KR2a0009_WYG_080-6b"/>
國絶明年和帝立崇兄脩侯廵為樂成王是為釐王<hi>脩縣</hi>
<hi>及條縣皆屬勃海條字或作脩</hi>立十五年薨子隐王賔嗣立八年薨無<lb/>
子國絶明年復立濟北恵王子萇為樂成王後萇到國<lb/>
數月驕滛不法愆過累積冀州刺史與國相舉奏萇罪<lb/>
至不道安帝詔曰萇有靦其面而放逸其心<hi>
                        <graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>姡也言靣姡然無</hi>
<hi>媿姡音胡八反</hi>知陵廟至重承繼有禮不惟致敬之節肅穆之<lb/>
慎乃敢擅損犠牲不備苾芬<hi>詩小雅曰苾苾芬芬祀事孔明</hi>慢易大姬<lb/>
不震厥教<hi>大姬即萇所繼之母震懼也</hi>出入顛覆風滛于家娉取人<lb/>
<pb n="KR2a0009_WYG_080-7a"/>
妻饋遺婢妾歐擊吏人專已凶暴愆罪莫大甚可恥也<lb/>
朕覽八辟之議不忍致之于理<hi>周禮司宼以八辟麗邦法一曰議親之辟二曰</hi>
<hi>議故之辟三曰議賢之辟四曰議能之辟五曰議功之辟六曰議貴之辟七曰議勤之辟八曰議賓之辟</hi>其<lb/>
貶萇爵為臨湖侯<hi>臨湖屬廬江郡</hi>朕無則哲之明致簡統失序<lb/>
罔以尉承大姬増懐永歎<hi>袁宏紀曰尚書侍郎冷宏議以為自非聖人不能無過故</hi>
<hi>王太子生為立賢師傅以訓導之是以目不見惡耳不聞非能保其社稷高明令終萇少長藩國内無過庭之</hi>
<hi>訓外廡師傅之道血氣方剛卒受榮爵幾㣲生過遂䧟不義臣聞周官議親惷愚見赦萇不殺無辜以譴呵為</hi>
<hi>非無赫赫大惡可裁削奪損其租賦令得改過自新革心向道案黄香集香與宏共奏此香之辭也</hi>延光<lb/>
<pb n="KR2a0009_WYG_080-7b"/>
元年以河間孝王子得嗣靖王後以樂成比廢絶故改<lb/>
國曰安平是為安平孝王立三十年薨子續立中平元<lb/>
年黄巾賊起為所劫質囚于廣宗<hi>今貝州宗城縣也随室諱改焉</hi>賊平<lb/>
復國其年秋坐不道被誅立三十四年國除<lb/>
　　下邳恵王衍傳<lb/>
下邳恵王衍永平十五年封衍有容貎肅宗即位常在<lb/>
左右建初初冠詔賜衍師傅已下官屬金帛各有差四<lb/>
年以臨淮郡及九江之鍾離當塗東城歴陽全椒合十<lb/>
<pb n="KR2a0009_WYG_080-8a"/>
七縣益下邳國<hi>鍾離在今濠州鍾離縣東當塗在縣西南東城在定逺縣東南歴陽和州縣也</hi>
<hi>全椒今滁州縣也</hi>帝崩其年就國衍後病荒忽而太子卭有罪<lb/>
廢諸姬争欲立子為嗣連上書相告言和帝憐之使彭<lb/>
城靖王恭至下邳正其嫡庶立子成為太子<hi>東觀記載賜恭詔曰</hi>
<hi>皇帝問彭城王始夏無恙盖聞堯親九族萬國協和書典之所美也下邳王被病沈滯之疾昏亂不明家用不</hi>
<hi>寜姬妾嫡庶諸子分爭紛紛至今前太子卭頑凶失道陷于大辟是後諸子更相誣告迄今適嗣未知所定朕</hi>
<hi>甚傷之惟王與下邳王恩義至親正此國嗣非王而誰禮重適庶之序春秋之義大居正孔子曰惟仁者能好</hi>
<hi>人能惡人貴仁者所好惡得其中也太子國之儲嗣可不愼歟王其差次下邳諸子可為太子者上名將及景</hi>
<pb n="KR2a0009_WYG_080-8b"/>
<hi>風拜授印綬焉</hi>衍立五十四年薨子貞王成嗣永建元年封成<lb/>
兄二人及恵王孫二人皆為列侯成立二年薨子愍王<lb/>
意嗣陽嘉元年封意弟八人為鄉亭侯中平元年意遭<lb/>
黄巾棄國走賊平復國數月薨立五十七年年九十子<lb/>
哀王宜嗣數月薨無子建安十一年國除<lb/>
　　梁節王暢傳<lb/>
梁節王暢永平十五年封為汝南王母隂貴人有寵暢<lb/>
尤被愛幸國土租入倍於諸國肅宗立縁先帝之意賞<lb/>
<pb n="KR2a0009_WYG_080-9a"/>
賜恩寵甚篤建初二年封暢舅隂棠為西陵侯<hi>西陵縣屬江夏</hi>
<hi>郡</hi>四年徙為梁王以陳留之郾寧陵濟隂之薄單父己<lb/>
氏成武凡六縣益梁國<hi>郾今許州郾陵縣也寜陵今宋州縣也薄故城在今曺州考城</hi>
<hi>縣東北單父今宋州縣也已氏今宋州楚丘縣也成武今曹州縣也</hi>帝崩其年就國暢性<lb/>
聰惠然少貴驕頗不遵法度歸國後數有惡夢從官卞<lb/>
忌自言能使六丁善占夢<hi>六丁謂六甲中丁神也若甲子旬中則丁卯為神甲寅旬</hi>
<hi>中則丁巳為神之類也役使之法先齋戒然後其神至可使致遠方物及知吉凶也</hi>暢數使卜筮<lb/>
又暢乳母王禮等因此自言能見鬼神事遂共占氣祠<lb/>
<pb n="KR2a0009_WYG_080-9b"/>
祭求福忌等諂媚云神言王當為天子暢心喜與相應<lb/>
荅永元五年豫州刺史梁相舉奏暢不道考訊辭不服<lb/>
有司請徴暢詣廷尉詔獄和帝不許有司重奏除暢國<lb/>
徙九真帝不忍但削成武單父二縣暢慙懼上疏辭謝<lb/>
曰臣天性狂愚生在深宫長養傅母之手信惑左右之<lb/>
言及至歸國不知防禁從官侍史利臣財物熒惑臣暢<lb/>
臣暢無所昭見與相然諾不自知陷死罪以至考案肌<lb/>
慄心悸自悔無所復及自謂當即時伏顯誅魂魄去身<lb/>
<pb n="KR2a0009_WYG_080-10a"/>
分歸黄泉不意陛下聖徳枉法曲平不聼有司<hi>曲平曲法申恩</hi>
<hi>平處其罪</hi>横貸赦臣戰慄連月未敢自安上念以負先帝而<lb/>
令陛下為臣收汙天下<hi>汙惡也天下以帝赦王為惡故言收惡天下也</hi>誠無氣<lb/>
以息筋骨不相連臣暢知大貸不可再得自誓束身約<lb/>
妻子不敢復出入失䋲墨不敢復有所横費租入有餘<lb/>
乞裁食雎陽榖孰虞蒙寧陵五縣還餘所食四縣臣暢<lb/>
小妻三十七人其無子者願還本家自選擇謹勑奴婢<lb/>
二百人其餘所受虎賁官騎及諸工技鼓吹蒼頭奴婢<lb/>
<pb n="KR2a0009_WYG_080-10b"/>
兵弩廐馬皆上還本署臣暢以骨肉近親亂聖化汙清<lb/>
流既得生活誠無心靣目以凶惡復居大宫食大國張<lb/>
官屬藏什物願陛下加大恩開臣自悔之門假臣遷善<lb/>
之路令天下知臣䝉恩得去死就生頗能自悔臣以公<lb/>
卿所奏臣罪惡詔書常置於前晝夜誦讀臣小人貪見<lb/>
明時不能即時自引惟陛下哀臣令得喘息漏刻若不<lb/>
聼許臣實無顔以久生下入黄泉無以見先帝此誠臣<lb/>
至心臣欲多還所受恐天恩不聼許節量所留於臣暢<lb/>
<pb n="KR2a0009_WYG_080-11a"/>
饒足詔報曰朕惟王至親之屬淳淑之美傅相不良不<lb/>
能防邪至令有司紛紛有言今王深思悔過端自克責<lb/>
朕惻然傷之志匪由于咎在彼小子<hi>謂由卞忌及王禮等也</hi>一日<lb/>
克己復禮天下歸仁王其安心静意茂率休徳易不云<lb/>
乎一謙而四益小有言終吉<hi>易謙卦曰天道虧盈而益謙地道變盈而流謙鬼神</hi>
<hi>害盈而福謙人道惡盈而好謙為謙是一而天地神人皆益之故曰一謙而四益訟卦初六曰小有言終吉言</hi>
<hi>王雖小有訟言而終吉也</hi>强食自愛暢固讓章數上卒不許立二十<lb/>
七年薨子恭王堅嗣永元十六年封堅弟二人為鄉亭<lb/>
<pb n="KR2a0009_WYG_080-11b"/>
侯堅立二十六年薨子懐王匡嗣永建二年封匡兄弟<lb/>
七人為鄉亭侯匡立十一年薨無子順帝封匡弟孝陽<lb/>
亭侯成為梁王是為夷王立二十九年薨子敬王元嗣<lb/>
立十六年薨子彌嗣立四十年魏受禪以為崇徳侯<lb/>
　　淮陽頃王昞傳<lb/>
淮陽頃王昞永平五年封常山王建初四年徙為淮陽<lb/>
王以汝南之新安西華益淮陽國立十六年薨未及立<lb/>
嗣永元二年和帝立昞小子側復為常山王奉昞後是<lb/>
<pb n="KR2a0009_WYG_080-12a"/>
為殤王立十三年薨父子皆未之國並葬京師側無子<lb/>
其月立兄防子侯章為常山王和帝憐章早孤數加賞<lb/>
賜延平元年就國立二十五年薨是為靖王子頃王儀<lb/>
嗣永建二年封儀兄二人為亭侯儀立十七年薨子節<lb/>
王豹嗣永嘉元年封豹兄四人為亭侯豹立八年薨子<lb/>
暠嗣三十二年遭黄巾賊棄國走建安十一年國除<lb/>
　　濟隂悼王長傳<lb/>
濟隂悼王長永平十五年封建初四年以東郡之離孤<lb/>
<pb n="KR2a0009_WYG_080-12b"/>
陳留之長垣益濟隂國立十三年薨于京師無子國除<lb/>
論曰晏子稱夫人生厚而用利於是乎正徳以幅之謂<lb/>
之幅利言人情須節以正其徳亦由布帛須幅以成其<lb/>
度焉<hi>左傳云齊景公與晏子邶殿之邑六十晏子不受曰夫富如布帛之有幅焉為之度使無遷也夫人</hi>
<hi>生厚而用利於是正徳以幅之謂之幅利過則為敗吾不敢貪多所謂幅也</hi>明帝封諸子租<lb/>
嵗不過二千萬馬后為言而不得也<hi>東觀明紀曰皇子之封皆减舊制嘗</hi>
<hi>案輿地圖皇后在旁言鉅鹿樂成廣平各數縣租穀百萬帝令滿二千萬止諸小王皆當畧與楚淮陽相比什</hi>
<hi>減三四我子不當與先帝子等者也</hi>賢哉豈徒儉約而已乎知驕貴之無<lb/>
<pb n="KR2a0009_WYG_080-13a"/>
猒嗜欲之難極也故東京諸侯鮮有至於禍敗者也<lb/>
贊曰孝明傳𦙍維城八國陳敬嚴重彭城厚徳下邳嬰<lb/>
痾梁節邪惑三藩夙齡<hi>謂千乘淮陽濟隂並早殁</hi>黨惟荒忒<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_080-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書巻八十<lb/>
<pb n="KR2a0009_WYG_080-14a"/>
　後漢書卷八十考證<lb/>
陳敬王羡傳徙封為陳王食淮南郡○<hi>臣會汾</hi>按諸本<lb/>
　或作淮南或作淮陽皆非也前後書志兩漢並無淮<lb/>
　南淮陽郡名前漢之淮陽國即後漢之陳國也陳與<lb/>
　淮陽既為一所則徙封陳王之下不湏更言食淮陽<lb/>
　郡以上下文義參之明是汝南郡無疑也前云徙為<lb/>
　西平王分汝南八縣為國至此雖徙封陳王而所食<lb/>
　租税仍兼汝南正所以優異之陳與汝南並𨽻豫州<lb/>
<pb n="KR2a0009_WYG_080-14b"/>
　刺史部也下云坐削西華項新陽三縣又坐削圉宜<lb/>
　禄扶溝三縣據郡國志西華項新陽宜禄並屬汝南<lb/>
　則監本僅誤一淮字别本作淮陽尤為謬矣<lb/>
愔辭與王共祭黄老君注劉攽曰按文黄老君不成文<lb/>
　當云黄帝老君○刋誤補遺曰真誥云大洞之道至<lb/>
　精至妙是守素真人之經昔中央黄老君秘此經世<lb/>
　不知也則道家又自有黄老君<lb/>
多為丹陵兵烏桓所略云○陵監本誤作陽今改正<lb/>
<pb n="KR2a0009_WYG_080-15a"/>
樂成靖王黨傳子續立○續字一本作績<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_080-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書巻八十考證<lb/>
</p>
<p>
</p>
  </div>
</body>
</text>
</TEI>
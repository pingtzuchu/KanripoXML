<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷五十二</head> <lb/>
    <p>
<pb n="KR2a0009_WYG_052-1a"/>
欽定四庫全書<lb/>
　後漢書卷五十二<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢註<lb/>
　朱景王杜馬劉傅堅馬列傳第十二<lb/>
　　朱祐傳<lb/>
朱祐字仲先南陽宛人也<hi>東觀記曰祐作福避安帝諱○劉攽曰案注引東觀記安</hi>
<hi>帝諱則此人當名祜前後皆誤矣</hi>少孤歸外家復陽劉氏<hi>復陽縣名屬南陽郡</hi>往<lb/>
<pb n="KR2a0009_WYG_052-1b"/>
來舂陵世祖與伯升皆親愛之伯升拜大司徒以祐為<lb/>
護軍<hi>前書曰護軍都尉秦官平帝元始元年更名護軍也</hi>及世祖為大司馬討河<lb/>
北復以祐為護軍常見親幸舍止於中祐侍讌從容曰<lb/>
長安政亂公有日角之相此天命也<hi>日角解在光武紀</hi>世祖曰<lb/>
召刺姦收護軍<hi>王莽置左右刺姦使督姦猾</hi>祐乃不敢復言從征河<lb/>
北常力戰陷陣<hi>續漢書曰祐至南䜌為賊所傷上親候視之</hi>以為偏將軍封<lb/>
安陽侯世祖即位拜為建義大將軍建武二年更封堵<lb/>
陽侯<hi>堵陽縣名屬南陽郡故城在今唐州方城縣堵音者</hi>冬與諸將擊鄧奉於淯<lb/>
<pb n="KR2a0009_WYG_052-2a"/>
陽祐軍敗為奉所獲明年奉破乃肉袒因祐降帝復祐<lb/>
位而厚加慰賜遣擊新野隨皆平之<hi>隨縣名屬南陽郡故城在今隨州隨</hi>
<hi>縣</hi>延岑自敗於穰遂與秦豐將張成合祐率征虜將軍<lb/>
祭遵與戰於東陽大破之<hi>東陽聚名在南陽</hi>臨陣斬成延岑敗<lb/>
走歸豐祐收得印綬九十七<hi>東觀記曰收得所盗茂陵武帝廟衣印綬</hi>進擊<lb/>
黃郵降之賜祐黃金三十斤四年率破姦將軍侯進輔<lb/>
威將軍耿植代征南大將軍岑彭圍秦豐於黎丘破其<lb/>
將張康於蔡陽斬之帝自至黎丘使御史中丞李由持<lb/>
<pb n="KR2a0009_WYG_052-2b"/>
璽書招豐豐出惡言不肯降車駕引還勑祐方畧祐盡<lb/>
力攻之明年夏城中窮困豐乃將其母妻子九人肉袒<lb/>
降祐轞車傳豐送洛陽斬之大司馬吳漢劾奏祐廢詔<lb/>
受降違將帥之任帝不加罪祐還與騎都尉臧宮㑹擊<lb/>
延岑餘黨隂酇筑陽三縣賊悉平之祐為人質直尚儒<lb/>
學將兵率衆多受降以克定城邑為本不存首級之功<lb/>
又禁制士卒不得虜掠百姓軍人樂放縱多以此怨之<lb/>
九年屯南行唐拒匈奴<hi>行唐今恒州縣也</hi>十三年增邑定封鬲<lb/>
<pb n="KR2a0009_WYG_052-3a"/>
侯<hi>鬲縣名屬平原郡</hi>食邑七千三百户<hi>東觀記曰祐自陳功薄而國大願受南陽五百</hi>
<hi>户足矣上不許</hi>十五年朝京師上大將軍印綬因留奉朝請祐<lb/>
奏古者人臣受封不加王爵可改諸王為公帝即施行<lb/>
又奏宜令三公並去大名以法經典後遂從其議祐初<lb/>
學長安帝往候之祐不時相勞苦而先升講舍後車駕<lb/>
幸其第帝因笑曰主人得無捨我講乎以有舊恩數蒙<lb/>
賞賚<hi>東觀記曰上在長安時嘗與祐共買蜜合藥上追念之賜祐白蜜一石問何如在長安時共買蜜乎</hi>
<hi>其親厚如此</hi>二十四年卒子商嗣商卒子演嗣永元十四年<lb/>
<pb n="KR2a0009_WYG_052-3b"/>
坐從兄伯為外孫隂皇后巫蠱事免為庶人<hi>和帝隂后吳房侯隂</hi>
<hi>綱女也為巫蠱事廢</hi>永初七年鄧太后紹封演子冲為鬲侯<lb/>
　　景丹傳<lb/>
景丹字孫卿馮翊櫟陽人也少學長安王莽時舉四科<lb/>
<hi>東觀記曰王莽時舉有德行能言語通政事明文學之士</hi>丹以言語為固德侯相有<lb/>
幹事稱遷朔調連率副貳<hi>朔調上谷也副貳屬令也</hi>更始立遣使者<lb/>
徇上谷丹與連率耿況降復為上谷長史王郎起丹與<lb/>
況共謀拒之況使丹與子弇及寇恂等將兵南歸世祖<lb/>
<pb n="KR2a0009_WYG_052-4a"/>
世祖引見丹等笑曰邯鄲將帥數言我發漁陽上谷兵<lb/>
吾聊應言然<hi>王郎將帥數云欲發二郡兵以拒光武時光武聊應然之猶今兩軍遙相戲弄也</hi>
何意二郡良為吾來<hi>東觀記曰上在廣阿聞外有大兵自來登城勒兵在西門樓上問何</hi>
<hi>等兵丹等對言上谷漁陽兵上曰為誰來乎對曰為劉公即請丹入人人勞勉恩意甚備</hi>方與士大<lb/>
夫共此功名耳拜丹為偏將軍號奉義侯從擊王郎將<lb/>
兒宏等於南<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>
                    <hi>兒音五兮反</hi>郎兵迎戰漢軍退郤<hi>續漢書曰/南<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>賊迎</hi>
<hi>擊上營得上鼓車輜重數乗也</hi>丹等縱突騎擊大破之追奔十餘里死<lb/>
傷者從橫丹還世祖謂曰吾聞突騎天下精兵今乃見<lb/>
<pb n="KR2a0009_WYG_052-4b"/>
其戰樂可言邪遂從征河北世祖即位以讖文用平狄<lb/>
將軍孫咸行大司馬衆咸不悅詔舉可為大司馬者<hi>東觀</hi>
<hi>記曰載讖文曰孫咸征狄也○劉攽曰按注文多一曰字</hi>羣臣所推唯吳漢及丹帝<lb/>
曰景將軍北州大將是其人也然吳將軍有建大策之<lb/>
勲<hi>謂發漁陽兵也</hi>又誅苖幽州謝尚書其功大<hi>苖曾謝躬</hi>舊制驃騎<lb/>
將軍官與大司馬相兼也<hi>前書武帝置大司馬號大將軍驃騎將軍也</hi>乃以<lb/>
吳漢為大司馬而拜丹為驃騎大將軍建武二年定封<lb/>
丹櫟陽侯帝謂丹曰今關東故王國雖數縣不過櫟陽<lb/>
<pb n="KR2a0009_WYG_052-5a"/>
萬户邑夫富貴不歸故鄉如衣繡夜行故以封卿耳<hi>前書</hi>
<hi>武帝謂朱買臣之語</hi>丹頓首謝秋與吳漢建威大將軍耿弇建義<lb/>
大將軍朱祐執金吾賈復偏將軍馮異强弩將軍陳俊<lb/>
左曹王常騎都尉臧宮等從擊破五校於羛陽<hi>聚名也解見光</hi>
<hi>武紀</hi>降其衆五萬人㑹陜賊蘇况攻破𢎞農生獲郡守丹<lb/>
時病<hi>東觀記曰丹從上至懷病瘧見上在前瘧發寒慄上笑曰聞壯士不病瘧今漢大將軍反病瘧邪使</hi>
<hi>小黃門扶起賜醫藥還歸洛陽病遂加</hi>帝以其舊將欲令强起領郡事乃<lb/>
夜召入謂曰賊迫近京師但得將軍威重卧以鎮之足<lb/>
<pb n="KR2a0009_WYG_052-5b"/>
矣丹不敢辭乃力疾拜命將營到郡<hi>續漢書曰將營兵西到𢎞農也</hi>十<lb/>
餘日薨子尚嗣徙封余吾侯<hi>余吾縣名屬上黨故城在今潞州屯留縣西北</hi>尚<lb/>
卒子苞嗣苞卒子臨嗣無子國絶永初七年鄧太后紹<lb/>
封苞弟遽為監亭侯<lb/>
　　王梁傳<lb/>
王梁字君嚴漁陽安陽人也為郡吏太守彭寵以梁守<lb/>
狐奴令與蓋延吳漢俱將兵南及世祖於廣阿拜偏將<lb/>
軍既拔邯鄲賜爵關内侯從平河北拜野王令與河内<lb/>
<pb n="KR2a0009_WYG_052-6a"/>
太守寇恂南拒洛陽北守天井關朱鮪等不敢出兵世<lb/>
祖以為梁功及即位議選大司空而赤伏符曰王梁主<lb/>
衞作𤣥武<hi>𤣥武北方之神龜蛇合體</hi>帝以野王衞之所徙<hi>史記曰衞元君自濮</hi>
<hi>陽徙於野王</hi>𤣥武水神之名司空水土之官也於是擢拜梁<lb/>
為大司空封武彊侯建武二年與大司馬吳漢等俱擊<lb/>
檀鄉有詔軍事一屬大司馬而梁輒發野王兵帝以其<lb/>
不奉詔勑令止在所縣而梁復以便宜進軍帝以梁前<lb/>
後違命大怒遣尚書宗廣持節軍中斬梁廣不忍乃檻<lb/>
<pb n="KR2a0009_WYG_052-6b"/>
車送京師既至赦之月餘以為中郎將行執金吾事北<lb/>
守箕關擊赤眉别校降之三年春轉擊五校追至信都<lb/>
趙國破之悉平諸屯聚冬遣使者持節拜梁前將軍四<lb/>
年春擊肥城文陽拔之<hi>肥城縣名屬太山郡故城在今濟州平隂縣東南文音汶故城</hi>
<hi>在今兗州泗水縣西</hi>進與驃騎大將軍杜茂擊佼彊蘇茂於楚沛<lb/>
間拔大梁齧桑<hi>前書音義曰齧桑縣名或曰城名史記張儀與齊楚㑹戰齧桑</hi>而捕虜<lb/>
將軍馬武偏將軍王霸亦分道並進歲餘悉平之五年<lb/>
從救桃城破龎萌等梁戰尤力拜山陽太守鎭撫新附<lb/>
<pb n="KR2a0009_WYG_052-7a"/>
將兵如故數月徵入代歐陽歙為河南尹梁穿渠引穀<lb/>
水注洛陽城下東寫鞏川及渠成而水不流七年有司<lb/>
劾奏之梁慙懼上書乞骸骨乃下詔曰梁前將兵征伐<lb/>
衆人稱賢故擢典京師建義開渠為人與利旅力既愆<lb/>
迄無成功<hi>旅衆也愆過也言衆力已過而功不成</hi>百姓怨讟談者讙譁<hi>讟謗</hi>
<hi>也</hi>雖䝉寛宥猶執謙退君子成人之美其以梁為濟南<lb/>
太守十三年增邑定封阜成侯<hi>阜成屬渤海今冀州縣</hi>十四年卒<lb/>
官子禹嗣禹卒子堅石嗣堅石追坐父禹及弟平與楚<lb/>
<pb n="KR2a0009_WYG_052-7b"/>
王英謀反棄市國除<lb/>
　　杜茂傳<lb/>
杜茂字諸公南陽冠軍人也初歸光武於河北為中堅<lb/>
將軍常從征伐世祖即位拜大將軍封樂鄉侯<hi>樂鄉屬信都國</hi>
北擊五校於眞定進降廣平建武二年更封苦陘侯與<lb/>
中郎將王梁擊五校賊於魏郡清河東郡悉平諸營保<lb/>
降其持節大將三十餘人<hi>續漢書曰降其渠帥大將軍杜猛持節光禄大夫董敦等</hi>
三郡清靜道路流通明年遣使持節拜茂為驃騎大將<lb/>
<pb n="KR2a0009_WYG_052-8a"/>
軍擊沛郡拔芒<hi>芒縣名也郡國志曰後名臨睢屬沛國</hi>時西防復反迎佼<lb/>
彊五年春茂率捕虜將軍馬武進攻西防數月拔之彊<lb/>
奔董憲東方既平七年詔茂引兵北屯田晉陽廣武以<lb/>
備胡寇<hi>廣武縣名屬太原郡</hi>九年與鴈門太守郭凉擊盧芳將尹<lb/>
由於繁畤<hi>繁畤縣名今代州縣也</hi>芳將賈覽率胡騎萬餘救之茂<lb/>
戰軍敗引入樓煩城<hi>樓煩縣名屬鴈門郡故城在今代州崞縣東北崞音郭</hi>時盧<lb/>
芳據高柳與匈奴連兵數寇邊民帝患之十二年遣謁<lb/>
者段忠將衆郡弛刑配茂鎭守北邊因發邊卒築亭候<lb/>
<pb n="KR2a0009_WYG_052-8b"/>
脩烽火又發委輸金帛繒絮供給軍士并賜邊民冠蓋<lb/>
相望茂亦建屯田驢車轉運先是鴈門人賈丹霍匡解<lb/>
勝等為尹由所畧由以為將帥與共守平城丹等聞芳<lb/>
敗遂共殺由詣郭涼涼上狀皆封為列侯詔送委輸金<lb/>
帛賜茂涼軍吏及平城降民自是盧芳城邑稍稍來降<lb/>
涼誅其豪右郇氏之屬鎭撫羸弱旬月間鴈門且平芳<lb/>
遂亡入匈奴帝擢涼子為中郎宿衞左右涼字公文右<lb/>
北平人也身長八尺氣力壯猛雖武將然通經書多智<lb/>
<pb n="KR2a0009_WYG_052-9a"/>
畧尤曉邊事有名北方初幽州牧朱浮辟為兵曹掾擊<lb/>
彭寵有功封廣武侯十三年增茂邑更封脩侯<hi>脩縣名屬信都</hi>
<hi>國也</hi>十五年坐斷兵馬廪縑<hi>斷猶割截也</hi>使軍吏殺人免官削<lb/>
户邑定封參蘧鄉侯十九年卒子元嗣永平十四年坐<lb/>
與東平王等謀反減死一等國除永初七年鄧太后紹<lb/>
封茂孫奉為安樂亭侯<hi>○劉攽曰案王平顏忠是楚王同時謀反者多連士大夫故杜</hi>
<hi>元坐之傳寫之誤遂作東平王東平何嘗反也</hi>
　　馬成傳<lb/>
<pb n="KR2a0009_WYG_052-9b"/>
馬成字君遷南陽棘陽人也少為縣吏世祖徇潁川以<lb/>
成為安集掾調守郟令<hi>郟縣名今汝州縣也</hi>及世祖討河北成即<lb/>
棄官歩負追及於滿陽以成為期門從征伐世祖即位<lb/>
再遷護軍都尉建武四年拜揚武將軍督誅虜將軍劉<lb/>
隆振威將軍宋登射聲校尉王賞發㑹稽丹陽九江六<lb/>
安四郡兵擊李憲時帝幸壽春設壇場祖禮遣之<hi>應劭風俗</hi>
<hi>通曰謹按禮傳共工氏之子曰脩好遠游舟車所至足跡所逮靡不窮覽故祀以為祖神祖徂也</hi>進圍<lb/>
憲於舒令諸軍各深溝高壘憲數挑戰成堅壁不出守<lb/>
<pb n="KR2a0009_WYG_052-10a"/>
之歲餘至六年春城中食盡乃攻之遂屠舒斬李憲追<lb/>
擊其黨與盡平江淮地七年夏封平舒侯<hi>平舒屬代郡</hi>八年<lb/>
從征破隗囂以成為天水太守將軍如故冬徵還京師<lb/>
九年代來歙守中郎將率武威將軍劉尚等破河池遂<lb/>
平武都<hi>河池縣一名仇池屬武都郡今鳯州縣也</hi>明年大司空李通罷以成<lb/>
行大司空事居府如眞數月復拜揚武將軍十四年屯<lb/>
常山中山以備北邊并領建義大將軍朱祐營又代驃<lb/>
騎大將軍杜茂繕治障塞自西河至渭橋<hi>西河今勝州富昌縣也渭</hi>
<pb n="KR2a0009_WYG_052-10b"/>
<hi>橋本名横橋在今咸陽縣東南</hi>河上至安邑<hi>前書曰河上地名故秦内史高帝二年改為河上郡</hi>
<hi>武帝分為左馮翊</hi>太原至井陘<hi>太原今并州也井陘今屬常山郡常山今恒州縣也</hi>中山<lb/>
至鄴皆築保壁起烽燧十里一候在事五六年帝以成<lb/>
勤勞徵還京師邊人多上書求請者復遣成還屯及南<lb/>
單于保塞北方無事拜為中山太守上將軍印綬領屯<lb/>
兵如故二十四年南擊武谿蠻賊無功<hi>武谿水在今辰州盧谿縣西</hi>
上太守印綬二十七年定封全椒侯<hi>全椒縣名今滁州縣也</hi>就國<lb/>
三十二年卒子衞嗣衞卒子香嗣徙封棘陵侯香卒子<lb/>
<pb n="KR2a0009_WYG_052-11a"/>
豐嗣豐卒子𤣥嗣𤣥卒子邑嗣邑卒子醜嗣桓帝時以<lb/>
罪失國延熹二年帝復封成𤣥孫昌為益陽亭侯<lb/>
　　劉隆傳<lb/>
劉隆字元伯南陽安衆侯宗室也王莽居攝中隆父禮<lb/>
與安衆侯崇起兵誅莽事泄隆以年未七歲故得免及<lb/>
壯學於長安更始拜為騎都尉謁歸<hi>謁請也謂請假歸也</hi>迎妻子<lb/>
置洛陽聞世祖在河内即追及於射犬以為騎都尉與<lb/>
馮異共拒朱鮪李軼等軼遂殺隆妻子建武二年封亢<lb/>
<pb n="KR2a0009_WYG_052-11b"/>
父侯<hi>亢父縣名屬東平國故城在今兗州任城縣南</hi>四年拜誅虜將軍討李憲<lb/>
憲平遣隆屯田武當<hi>武當今均州縣也</hi>十一年守南郡太守歲<lb/>
餘上將軍印綬十三年增邑更封竟陵侯是時天下墾<lb/>
田多不以實又户口年紀互有增減十五年詔下州郡<lb/>
檢覈其事而刺史太守多不平均或優饒豪右侵刻羸<lb/>
弱百姓嗟怨遮道號呼時諸郡各遣使奏事帝見陳留<lb/>
吏牘上有書視之云潁川𢎞農可問河南南陽不可問<lb/>
帝詰吏由趣吏不肯服抵言於長壽街上得之<hi>抵欺也</hi>帝<lb/>
<pb n="KR2a0009_WYG_052-12a"/>
怒時顯宗為東海公年十二在幄後言曰吏受郡勑當<lb/>
欲以墾田相方耳帝曰即如此何故言河南南陽不可<lb/>
問對曰河南帝城多近臣南陽帝鄉多近親田宅踰制<lb/>
不可為凖帝令虎賁將詰問吏吏乃實首服如顯宗對<lb/>
於是遣謁者考實具知姦狀明年隆坐徵下獄其疇軰<lb/>
十餘人皆死帝以隆功臣特免為庶人明年復封為扶<lb/>
樂鄉侯以中郎將副伏波將軍馬援擊交阯蠻夷徵側<lb/>
等隆别於禁谿口破之<hi>交阯郡麊泠縣有金溪穴相傳音訛謂之禁溪則徵側等所敗</hi>
<pb n="KR2a0009_WYG_052-12b"/>
<hi>處也其地今岑州新昌縣也麊音麋泠音零</hi>獲其帥徵貳<hi>徵側之妹</hi>斬首千餘級<lb/>
降者二萬餘人還更封大國為長平侯<hi>長平縣屬汝南郡</hi>及大<lb/>
司馬吳漢薨隆為驃騎將軍行大司馬事隆奉法自守<lb/>
視事八歲上將軍印綬罷賜養牛上樽酒十斛<hi>前書音義曰稻</hi>
<hi>米一斗得酒一斗為上樽稷米一斗為中樽粟米一斗為下樽也</hi>以列侯奉朝請三十<lb/>
年定封愼侯<hi>愼縣名屬汝南郡也</hi>中元二年卒諡曰靖侯子安嗣<lb/>
　　傅俊傳<lb/>
傅俊字子衞潁川襄城人也世祖徇襄城俊以縣亭長<lb/>
<pb n="KR2a0009_WYG_052-13a"/>
迎軍拜為校尉襄城收其母弟宗族皆滅之從破王尋<lb/>
等<hi>東觀記曰傅俊從上迎擊王尋等於陽關漢兵反走還汝水上上以手飲水澡盥鬚眉塵垢謂俊曰今日</hi>
<hi>罷倦甚諸卿寧憊邪</hi>以為偏將軍别擊京密破之遣歸潁川收葬<lb/>
家屬及世祖討河北俊與賔客十餘人北追及於邯鄲<lb/>
上謁世祖使將潁川兵常從征伐世祖即位以俊為侍<lb/>
中建武二年封昆陽侯三年拜俊積弩將軍與征南大<lb/>
將軍岑彭擊破秦豐因將兵徇江東揚州悉定七年卒<lb/>
諡曰威侯子昌嗣徙封蕪湖侯<hi>蕪湖縣名屬丹陽郡</hi>建初中遭母<lb/>
<pb n="KR2a0009_WYG_052-13b"/>
憂因上書以國貧不願之封乞錢五十萬為關内侯肅<lb/>
宗怒貶為關内侯竟不賜錢永初七年鄧太后復封昌<lb/>
子鐵為高置亭侯<lb/>
　　堅鐔傳<lb/>
堅鐔字子伋<hi>東觀記伋作皮</hi>潁川襄城人也為郡縣吏世祖討<lb/>
河北或薦鐔者因得召見以其吏能署主簿又拜偏將<lb/>
軍從平河北别擊破大槍於盧奴世祖即位拜鐔揚化<lb/>
將軍封㶏强侯<hi>㶏强縣名屬汝南郡㶏音於靳反</hi>與諸將攻洛陽而朱<lb/>
<pb n="KR2a0009_WYG_052-14a"/>
鮪别將守東城者為反間私約鐔晨開上東門<hi>上東門洛陽故</hi>
<hi>城東面北頭第一門也</hi>鐔與建義大將軍朱祐乗朝而入與鮪大<lb/>
戰武庫下<hi>洛陽記曰建始殿東有大倉倉東有武庫藏兵之所</hi>殺傷甚衆至旦食<lb/>
乃罷朱鮪由是遂降又别擊内黃平之建武二年與右<lb/>
將軍萬脩徇南陽諸縣而堵鄉人董訢反宛城獲南陽<lb/>
太守劉驎鐔乃引軍赴宛選敢死士夜自登城斬關而<lb/>
入訢遂棄城走還堵鄉鄧奉復反新野攻破吳漢時萬<lb/>
脩病卒鐔獨孤絶南拒鄧奉北當董訢一年間道路隔<lb/>
<pb n="KR2a0009_WYG_052-14b"/>
塞糧饋不至鐔食蔬菜與士卒共勞苦每急輒先當矢<lb/>
石<hi>石謂發石以投人也墨子曰備城者積石百枚重十鈞已上者</hi>身被三創以此能全<lb/>
其衆及帝征南陽擊破訢奉以鐔為左曹常從征伐六<lb/>
年定封合肥侯二十六年卒子鴻嗣鴻卒子浮嗣浮卒<lb/>
子雅嗣<lb/>
　　馬武傳<lb/>
馬武字子張南陽湖陽人也少時避讎客居江夏王莽<lb/>
末竟陵西陽三老起兵於郡界武往從之後入綠林中<lb/>
<pb n="KR2a0009_WYG_052-15a"/>
遂與漢軍合更始立以武為侍郎與世祖破王尋等拜<lb/>
為振威將軍與尚書令謝躬共攻王郎及世祖拔邯鄲<lb/>
請躬及武等置酒高㑹因欲以圖躬不剋既罷獨與武<lb/>
登叢臺<hi>故趙王臺也在今洺州邯鄲城中</hi>從容謂武曰吾得漁陽上谷<lb/>
突騎欲令將軍將之何如武曰駑怯無方畧世祖曰將<lb/>
軍久將習兵豈與我掾史同哉武由是歸心及謝躬誅<lb/>
死武馳至射犬降世祖見之甚悅引置左右每勞饗諸<lb/>
將武輒起斟酌於前世祖以為歡復使將其部曲至鄴<lb/>
<pb n="KR2a0009_WYG_052-15b"/>
武叩頭辭以不願世祖愈美其意因從擊羣賊世祖擊<lb/>
尤來五幡等敗於愼水武獨殿還䧟陣故賊不得迫及<lb/>
<hi>殿鎭後也音丁殿反言兵敗而鎭其後也</hi>進至安定次小廣陽<hi>即廣平亭也在今幽州范</hi>
<hi>陽縣西南以有廣陽國故謂此亭為小廣陽也</hi>武常為軍鋒力戰無前諸將皆<lb/>
引而隨之故遂破賊窮追至平谷浚靡而還<hi>平谷縣名屬漁陽郡</hi>
<hi>浚靡縣名屬右北平郡靡音縻</hi>世祖即位以武為侍中騎都尉封山都<lb/>
侯建武四年與虎牙將軍蓋延等討劉永武别擊濟隂<lb/>
下成武楚丘拜捕虜將軍明年龎萌反攻桃城武先與<lb/>
<pb n="KR2a0009_WYG_052-16a"/>
戰破之㑹車駕至萌遂敗走六年夏與建威大將軍耿<lb/>
弇西擊隗囂漢軍不利引下隴囂追急武選精騎還為<lb/>
後拒身被甲持㦸奔擊殺數千人<hi>○劉攽曰按文言武持㦸奔擊何能殺數</hi>
<hi>千人明千是十字</hi>囂兵乃退諸軍得還長安十三年增邑更封<lb/>
鄃侯<hi>鄃縣名屬平原郡故城在今德州平原縣西南鄃音俞</hi>將兵北屯下曲陽備<lb/>
匈奴坐殺軍吏受詔將妻子就國武徑詣洛陽上將軍<lb/>
印綬削户五百定封為揚虛侯因留奉朝請帝後與功<lb/>
臣諸侯讌語從容言曰諸卿不遭際㑹自度爵祿何所<lb/>
<pb n="KR2a0009_WYG_052-16b"/>
至乎高密侯鄧禹先對曰臣少嘗學問可郡文學博士<lb/>
帝曰何言之謙乎卿鄧氏子志行脩整何為不掾功曹<lb/>
餘各以次對至武曰臣以武勇可守尉督盜賊帝笑曰<lb/>
且勿為盜賊自致亭長斯可矣武為人嗜酒闊達敢言<lb/>
<hi>闊達大度也敢言謂言果敢而無所隱也</hi>時醉在御前面折同列言其短長<lb/>
無所避忌帝故縱之以為笑樂帝雖制御功臣而每能<lb/>
回容宥其小失<hi>回曲也曲法以容也</hi>遠方貢珍甘必先徧賜列侯<lb/>
而太官無餘有功輒增邑賞不任以吏職故皆保其福<lb/>
<pb n="KR2a0009_WYG_052-17a"/>
祿終無誅譴者二十五年武以中郎將將兵擊武陵蠻<lb/>
夷還上印綬顯宗初西羌寇隴右覆軍殺將朝廷患之<lb/>
復拜武捕虜將軍以中郎將王豐副與監軍使者竇固<lb/>
右輔都尉陳訢將烏桓黎陽營三輔募士<hi>光武置黎陽營見鄧訓傳</hi>
涼州諸郡羌胡兵及弛刑合四萬人擊之到金城浩亹<lb/>
與羌戰<hi>浩亹縣名屬金城郡故城在今蘭州廣武縣西南浩音閤亹音門</hi>斬首六百級<lb/>
又戰於洛都谷為羌所敗<hi>湟水一名洛都水西自吐谷渾界入在今鄯州湟水縣</hi>
死者千餘人羌乃率衆引出塞武復追擊到東西邯大<lb/>
<pb n="KR2a0009_WYG_052-17b"/>
破之<hi>酈元水經注曰邯川城左右有水自北出南經邯亭注于河蓋以此水分流謂之東西邯也在今廓</hi>
<hi>州化隂縣東</hi>斬首四千六百級獲生口千六百人餘皆降散<lb/>
武振旅還京師增邑七百户并前千八百户永平四年<lb/>
卒子檀嗣坐兄伯濟與楚王英黨顏忠謀反國除永初<lb/>
七年鄧太后紹封武孫震為漻亭侯<hi>漻音胡巧反又力彫反</hi>震卒<lb/>
子側嗣<lb/>
論曰中興二十八將前世以為上應二十八宿未之詳<lb/>
也然咸能感㑹風雲奮其智勇<hi>風雲已具聖公傳</hi>稱為佐命亦<lb/>
<pb n="KR2a0009_WYG_052-18a"/>
各志能之士也<hi>易通卦驗曰黃佐命鄭𤣥注云黃者火之子佐命張良是也已上皆華嶠之辭</hi>
議者多非光武不以功臣任職至使英姿茂績委而勿<lb/>
用然原夫深圖遠算固將有以焉爾若乃王道既衰降<lb/>
及霸德<hi>王謂周也霸謂齊桓晉文公</hi>猶能授受惟庸勲賢皆序如管<lb/>
隰之迭升桓世先趙之同列文朝可謂兼通矣<hi>史記曰管仲隰</hi>
<hi>朋脩齊國之政齊人皆悅事之管子曰管仲寢疾桓公問之若不可諱政將安移之對曰隰朋可國語云文公</hi>
<hi>使趙衰為卿辭曰先軫有謀臣不若也乃使先軫佐下軍公曰趙衰其所讓皆社稷之衛也</hi>降自秦<lb/>
漢世資戰力至於翼扶王運皆武人屈起<hi>屈起猶勃起也音其勿反</hi>
<pb n="KR2a0009_WYG_052-18b"/>
亦有鬻繒屠狗輕猾之徒<hi>灌嬰雎陽販繒者樊噲沛人以屠狗為事皆從高祖</hi>或<lb/>
崇以連城之賞或任以阿衡之地<hi>樊噲封為舞陽侯灌嬰為丞相封為潁隂</hi>
<hi>侯阿倚也衡平也言天下依倚而取平也</hi>故勢疑則隙生力侔則亂起<hi>埶位過則</hi>
<hi>君臣相疑侔等也</hi>蕭樊且猶縲紲信越終見葅戮不其然乎<hi>蕭何</hi>
<hi>為丞相為人請上林中空地上大怒乃下廷尉械擊之燕王盧綰反樊噲以相國擊燕人有惡噲黨於呂氏帝</hi>
<hi>大怒使陳平即軍中斬噲平畏呂氏執噲詣長安韓信封為淮隂侯人上書告信反吕后使武士縳信斬之彭</hi>
<hi>越為梁王呂后令其舍人告越謀反遂夷宗族刑法志曰夷三族者梟其首葅其骨肉彭越韓信皆受此誅</hi>
自兹以降迄于孝武宰輔五世莫非公侯<hi>自高祖至于孝武凡五代</hi>
<pb n="KR2a0009_WYG_052-19a"/>
<hi>也其中宰輔皆以公侯勲貴為之</hi>遂使縉紳道塞賢能蔽壅<hi>縉赤色也紳帶也或</hi>
<hi>作搢搢揷也謂揷笏於帶也</hi>朝有世及之私下多抱關之怨<hi>世及謂父子相</hi>
<hi>繼也禮記曰大人世及以為禮抱關謂守門者前書曰蕭望之署小苑東門候王仲翁謂望之曰不肯碌碌反</hi>
<hi>抱關為</hi>其懷道無聞委身草莽者亦何可勝言故光武鑒<lb/>
前事之違存矯枉之志<hi>矯正也違失也枉曲也孟子曰矯枉者過其正</hi>雖寇鄧<lb/>
之高勲耿賈之鴻烈分土不過大縣數四所加特進朝<lb/>
請而已<hi>鄧禹為大司徒封高密侯食邑四縣耿弇好畤侯食邑二縣奉朝請賈復封膠東侯凡食六縣</hi>
<hi>以列侯加特進</hi>觀其治平臨政課職責咎將所謂導之以政齊<lb/>
<pb n="KR2a0009_WYG_052-19b"/>
之以刑者乎若格之功臣其傷巳甚<hi>格正也若以上法繩正功臣則於其</hi>
<hi>有害也○劉攽曰注於其有害也按文少一人字</hi>何者直繩則虧䘮恩舊撓情<lb/>
則違廢禁典選德則功不必厚舉勞則人或未賢參任<lb/>
則羣心難塞並列則其敝未遠<hi>參任謂兼勲賢而任之則羣臣之心各有覬望</hi>
<hi>故難塞也若遵高祖並用功臣則其敝未遠</hi>不得不校其勝否即以事相權<lb/>
<hi>勝否猶可否即就也權謂平其輕重</hi>故高秩厚禮允答元功峻文深憲責<lb/>
成吏職建武之世侯者百餘若夫數公者則與參國議<lb/>
分均休咎<hi>賈復傳曰帝方以吏亊責三公故功臣遂不用是時列侯唯高密固始膠東三侯與公卿</hi>
<pb n="KR2a0009_WYG_052-20a"/>
<hi>參議國家大事恩遇甚厚也</hi>其餘並優以寛科完其封祿莫不終以<lb/>
功名延慶于後昔留侯以為高祖悉用蕭曹故人<hi>前書曰上</hi>
<hi>望見諸將往往偶語張良曰此謀反耳陛下起布衣為天子而所封皆蕭曹故人故相聚謀反也見高紀</hi>而<lb/>
郭伋亦譏南陽多顯<hi>郭伋傳曰光武以伋為并州牧帝引見伋因言選補衆職當簡天下</hi>
<hi>賢俊不宜專用南陽人也帝深納其言</hi>鄭興又戒功臣專任<hi>鄭興傳曰興徵為太中大</hi>
<hi>夫上疏曰道路咸曰朝廷欲用功臣功臣用則人位謬矣</hi>夫崇恩偏授易起私溺之<lb/>
失至公均被必廣招賢之路意者不其然乎永平中顯<lb/>
宗追感前世功臣乃圖畫二十八將於南宮雲臺其外<lb/>
<pb n="KR2a0009_WYG_052-20b"/>
又有王常李通竇融卓茂合三十二人故依其本第係<lb/>
之篇末以志功臣之次云爾<lb/>
　　太傅高密侯鄧禹<lb/>
　　中山太守全椒侯馬成<lb/>
　　大司馬廣平侯吳漢<lb/>
　　河南尹阜成侯王梁<lb/>
　　左將軍膠東侯賈復<lb/>
　　琅邪太守祝阿侯陳俊<lb/>
<pb n="KR2a0009_WYG_052-21a"/>
　　建威大將軍好畤侯耿弇<lb/>
　　驃騎大將軍參蘧侯杜茂<lb/>
　　執金吾雍奴侯寇恂<lb/>
　　積弩將軍昆陽侯傅俊<lb/>
　　征南大將軍舞陽侯岑彭<lb/>
　　左曹合肥侯堅鐔<lb/>
　　征西大將軍陽夏侯馮異<lb/>
　　上谷太守淮陽侯王霸<lb/>
<pb n="KR2a0009_WYG_052-21b"/>
　　建義大將軍鬲侯朱祐<lb/>
　　信都太守阿陵侯任光<lb/>
　　征虜將軍潁陽侯祭遵<lb/>
　　豫章太守中水侯李忠<lb/>
　　驃騎大將軍櫟陽侯景丹<lb/>
　　右將軍槐里侯萬脩<lb/>
　　虎牙大將軍安平侯蓋延<lb/>
　　太常靈壽侯邳彤<lb/>
<pb n="KR2a0009_WYG_052-22a"/>
　　衞尉安成侯銚期<lb/>
　　驍騎將軍昌成侯劉植<lb/>
　　東郡太守東光侯耿純<lb/>
　　橫野大將軍山桑侯王常<lb/>
　　城門校尉朗陵侯臧宮<lb/>
　　大司空固始侯李通<lb/>
　　捕虜將軍揚虛侯馬武<lb/>
　　大司空安豐侯竇融<lb/>
<pb n="KR2a0009_WYG_052-22b"/>
　　驃騎將軍愼侯劉隆<lb/>
　　太傅宣德侯卓茂<lb/>
贊曰帝績思乂庸功是存<hi>庸勲也言將興帝績則念勲功之臣也</hi>有來羣<lb/>
后捷我戎軒<hi>捷勝也謂寇鄧之徒翼佐王烈戎車所至皆克捷也</hi>婉孌龍姿儷景<lb/>
同飜<hi>婉孌猶親愛也龍姿謂光武也儷齊也偶也言諸將齊景飜飛而舉大功也</hi>
　<lb/>
　<lb/>
　後漢書卷五十二<lb/>
<pb n="KR2a0009_WYG_052-23a"/>
　後漢書卷五十二考證<lb/>
景丹傳邯鄲將帥數言我發漁陽上谷兵吾聊應言然<lb/>
　注王郎將帥數云欲發二郡兵以拒光武時光武聊<lb/>
　應然之○日知錄曰謂邯鄲將帥有此言我亦聊以<lb/>
　此言應之不能必二郡之果來也本文自明注乃謂<lb/>
　王郎欲發之謬矣<lb/>
杜茂傳坐與東平王等○傳末劉攽刋誤一條當移入<lb/>
　此句之下<lb/>
<pb n="KR2a0009_WYG_052-23b"/>
馬武傳叢臺注在今潞州邯鄲城中○潞州當作洺州<lb/>
　按邯鄲縣唐武德初𨽻紫州貞觀後𨽻洺州屬河北<lb/>
　道潞州屬河東道<lb/>
存矯枉之志注孟子曰矯枉者過其正○今本孟子無<lb/>
　此語<lb/>
故依其本第係之篇末以志功臣之次云爾○羅㸃聞<lb/>
　見錄曰後漢二十八將名次不可曉薛伯宣常州云<lb/>
　舊本漢書作兩重排列謂上一重鄧禹居首次吳漢<lb/>
<pb n="KR2a0009_WYG_052-24a"/>
　次賈復次耿弇下一重馬成居首次王梁次陳俊次<lb/>
　杜茂後人重刋遂錯訛此極有理范蔚宗論云其外<lb/>
　又有王常李通竇融卓茂合三十二人今本乃以王<lb/>
　常臧宮李通馬武竇融卓茂為序則將上下重誤合<lb/>
　而為一明矣<hi>臣承蒼</hi>按小學紺珠載二十八將名次<lb/>
　正與薛常州所言符合較今本後漢書所列二十八<lb/>
　人次第凡値竒數十四人名俱在前凡値偶數十四<lb/>
　人名俱在後其末别載王常李通竇融卓茂四人合<lb/>
<pb n="KR2a0009_WYG_052-24b"/>
　為三十二人蓋王伯厚所見後漢書猶是未誤刻時<lb/>
　本也又按薛季宣字士龍嘗知常州此稱薛伯宣常<lb/>
　州亦恐有誤<lb/>
　<lb/>
　<lb/>
　<lb/>
　<lb/>
　後漢書卷五十二考證<lb/>
</p>
<p>
</p>
  </div>
</body>
</text>
</TEI>
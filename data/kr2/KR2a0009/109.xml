<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百九上</head> <lb/>
    <p>
<pb n="KR2a0009_WYG_109-1a"/>
欽定四庫全書<lb/>
　後漢書卷一百九上<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　儒林列傳第六十九上<lb/>
昔王莽更始之際天下散亂禮樂分崩典文殘落及光<lb/>
武中興愛好經術未及下車而先訪儒雅採求闕文補<lb/>
綴漏逸<hi>禮記曰武王克殷反商未及下車而封黄帝之後於薊</hi>先是四方學士多<lb/>
<pb n="KR2a0009_WYG_109-1b"/>
懐挾圖書遁逃林藪自是莫不抱負墳策雲會京師范<lb/>
升陳元鄭興杜林衛宏劉昆桓榮之徒繼踵而集於是<lb/>
立五經博士各以家法教授易有施孟梁丘京氏尚書<lb/>
歐陽大小夏侯詩齊魯韓毛禮大小戴春秋嚴顔凡十<lb/>
四博士太常差次總領焉建武五年乃修起太學稽式<lb/>
古典籩豆干戚之容備之於列<hi>籩豆禮器也竹謂之籩木謂之豆干楯也戚鉞</hi>
<hi>也舞者所執</hi>服方領習矩歩者委它乎其中<hi>方領直領也委它行貌也委音</hi>
<hi>於危反它音以支反</hi>中元元年初建三雍明帝即位親行其禮天<lb/>
<pb n="KR2a0009_WYG_109-2a"/>
子始冠通天<hi>徐廣輿服雜注曰天子朝冠通天冠高九寸黒介幘金博山所常服也</hi>衣<hi>日</hi>
月<hi>續漢志曰乘輿備文日月星辰也</hi>備法物之駕<hi>胡廣漢制度曰天子出有大駕法駕小駕</hi>
<hi>大駕則公卿奉引大將軍驂乗大僕御屬車八十一乘備千乘萬騎法駕公不在鹵簿唯河南尹執金吾洛陽</hi>
<hi>今奉引侍中驂乘奉車郎御屬車三十六乘小駕太僕奉駕侍御史整車騎也</hi>盛清道之儀<hi>漢官</hi>
<hi>儀曰清道以旄頭為前驅也</hi>坐明堂而朝羣后登靈臺以望雲物<hi>雲物</hi>
<hi>解見明紀</hi>袒割辟雍之上尊養三老五更饗射禮畢帝正坐<lb/>
自講諸儒執經問難於前冠帶縉紳之人圜橋門而觀<lb/>
聽者蓋億萬計<hi>漢官儀曰辟雍四門外有水以節觀者門外皆有橋觀者水外故云圜橋門也</hi>
<pb n="KR2a0009_WYG_109-2b"/>
<hi>圜繞也</hi>其後復為功臣子孫四姓末屬别立校舍捜選高<lb/>
能以受其業<hi>○劉攽曰案文此受當作授</hi>自期門羽林之士悉令通<lb/>
孝經章句匈奴亦遣子入學濟濟乎洋洋乎盛於永平<lb/>
矣建初中大會諸儒於白虎觀考詳同異連月乃罷肅<lb/>
宗親臨稱制如石渠故事<hi>石渠見章紀</hi>顧命史臣著為通義<lb/>
<hi>即白虎通義是</hi>又詔高才生受古文尚書毛詩榖梁左氏春秋<lb/>
雖不立學官然皆擢高第為講郎給事近署所以網羅<lb/>
遺逸博存衆家孝和亦數幸東觀覽閲書林及鄧后稱<lb/>
<pb n="KR2a0009_WYG_109-3a"/>
制學者頗懈時樊凖徐防並陳敦學之宜又言儒職多<lb/>
非其人於是制詔公卿妙簡其選三署郎能通經術者<lb/>
皆得察舉自安帝覽政薄於蓺文博士倚席不講<hi>禮記曰凡</hi>
<hi>侍坐於大司成者逺近間三席又曰若非飲食之客則布席席間函丈注云謂講問客也倚席言不施講坐也</hi>
朋徒相視怠𣪚學舍頽敝鞠為園蔬<hi>詩小雅曰鞠為茂草注云鞠窮也</hi>
牧兒蕘豎至於薪刈其下順帝感翟酺之言乃更修黌<lb/>
宇<hi>説文曰黌學也黌與横同</hi>凡所造構二百四十房千八百五十室<lb/>
試明經下第補弟子增甲乙之科員各十人除郡國耆<lb/>
<pb n="KR2a0009_WYG_109-3b"/>
儒皆補郎舍人本初元年梁太后詔曰大將軍下至六<lb/>
百石悉遣子就學每嵗輒於鄉射月一饗會之以此為<lb/>
常<hi>漢官儀曰春三月秋九月習鄉射禮禮生皆使太學學生</hi>自是遊學增盛至三萬<lb/>
餘生然章句漸疏而多以浮華相尚儒者之風蓋衰矣<lb/>
黨人既誅其高名善士多坐流廢後遂至忿爭更相言<lb/>
告亦有私行金貨定蘭臺桼書經字以合其私文熹平<lb/>
四年靈帝乃詔諸儒正定五經刋於石碑為古文篆隸<lb/>
三體書法以相參檢樹之學門<hi>古文謂孔子壁中書篆書秦始皇使程邈所作</hi>
<pb n="KR2a0009_WYG_109-4a"/>
<hi>也隸書亦程邈所獻也主於徒隸從簡易也謝承書曰碑立太學門外瓦屋覆之四面欄障開門於南河南郡</hi>
<hi>設吏卒視之楊龍驤洛陽記載朱超石與凡書云石經文都似碑高一丈許廣四尺駢羅相接</hi>使天下<lb/>
咸取則焉初光武遷還洛陽其經牒祕書載之二千餘<lb/>
兩自此以後參倍於前及董卓移都之際吏民擾亂自<lb/>
辟雍東觀蘭臺石室宣明鴻都諸藏典策文章競共剖<lb/>
散其縑帛圖書大則連為帷蓋小乃制為縢囊<hi>縢亦幐也音徒</hi>
<hi>恒反説文曰幐囊也</hi>及王允所收而西者裁七十餘乗道路艱逺<lb/>
復棄其半矣後長安之亂一時焚蕩莫不冺盡焉東京<lb/>
<pb n="KR2a0009_WYG_109-4b"/>
學者猥衆難以詳載今但録其能通經名家者以為儒<lb/>
林篇其自有列傳者則不兼書若師資所承<hi>老子曰善人者不善</hi>
<hi>人之師也不善人者善人之資也故因曰師資</hi>宜標名為證者乃著之云<lb/>
前書云田何傳易授丁寛<hi>前書寛字子襄</hi>丁寛授田王孫王孫<lb/>
授沛人施讎東海孟喜琅邪梁丘賀<hi>前書讎字子卿喜字長卿賀字長翁</hi>
由是易有施孟梁丘之學又東郡京房受易於梁國焦<lb/>
延壽<hi>前書延壽名贛</hi>别為京氏學又有東萊費直<hi>前書直字長翁</hi>傳易<lb/>
授琅邪王横為費氏學<hi>前書横作璜字平仲</hi>本以古字號古文易<lb/>
<pb n="KR2a0009_WYG_109-5a"/>
又沛人高相傳易授子康及蘭陵母將永為高氏學<hi>母將</hi>
<hi>姓也母讀曰無</hi>施孟梁丘京氏四家皆立博士費高二家未得<lb/>
立<lb/>
　　劉昆傳<lb/>
劉昆字桓公陳留東昏人<hi>東昏屬陳留郡東緡屬山陽郡諸本作緡者誤</hi>梁孝<lb/>
王之𦙍也少習容禮<hi>容儀也前書魯徐生善為容孝文時以容為禮官大夫</hi>平帝<lb/>
時受施氏易於沛人戴賓能彈雅琴知清角之操<hi>劉向别錄</hi>
<hi>曰雅琴之意事皆出龍徳諸琴雜事中前書蓺文志曰雅琴龍氏名徳趙氏名定韓子曰師曠對晉平公曰昔</hi>
<pb n="KR2a0009_WYG_109-5b"/>
<hi>黄帝合鬼神駕象車交龍畢方並轄蚩尤居前風伯進埽雨師灑道作為清角今君徳薄不足以聽之</hi>王<lb/>
莽世教授弟子恒五百餘人每春秋饗射常備列典儀<lb/>
以素木瓠葉為爼豆桑弧蒿矢以射菟首<hi>詩小雅瓠葉詩序曰刺幽</hi>
<hi>王棄禮而不能行故思古之人不以微薄廢禮焉詩曰幡幡瓠葉采之亨之君子有酒酌言嘗之有菟斯首炰</hi>
<hi>之燔之君子有酒酌言獻之昆懼禮之廢故引以瓠葉為爼實射則歌菟首之詩而為節也</hi>每有行<lb/>
禮縣宰輒率吏屬而觀之王莽以昆多聚徒衆私行大<lb/>
禮有僭上心乃繫昆及家屬於外黄獄尋莽敗得免既<lb/>
而天下大亂昆避難河南負犢山中<hi>郡國志河南郡有負犢山</hi>建武<lb/>
<pb n="KR2a0009_WYG_109-6a"/>
五年舉孝㢘不行遂逃教授於江陵光武聞之即除為<lb/>
江陵令時縣連年火災昆輒向火叩頭多能降雨止風<lb/>
徴拜議郎稍遷侍中𢎞農太守先是崤黽驛道多虎災<lb/>
行旅不通昆為政三年仁化大行虎皆負子渡河帝聞<lb/>
而異之二十二年徴代杜林為光禄勲詔問昆曰前在<lb/>
江陵反風滅火後守𢎞農虎北渡河行何徳政而致是<lb/>
事昆對曰偶然耳左右皆笑其質訥帝歎曰此乃長者<lb/>
之言也顧命書諸策乃令入授皇太子及諸王小侯五<lb/>
<pb n="KR2a0009_WYG_109-6b"/>
十餘人二十七年拜騎都尉三十年以老乞骸骨詔賜<lb/>
洛陽第舍以千石禄終其身中元二年卒子軼字君文<lb/>
傳昆業門徒亦盛永平中為太子中庶子建初中稍遷<lb/>
宗正卒官遂世掌宗正焉<lb/>
　　洼丹傳<lb/>
洼丹字子玉<hi>風俗通洼音圭</hi>南陽育陽人也世傳孟氏易王莽<lb/>
時常避世教授専志不仕徒衆數百人建武初為博士<lb/>
稍遷十一年為大鴻臚作易通論七篇世號洼君通丹<lb/>
<pb n="KR2a0009_WYG_109-7a"/>
學義研深易家宗之稱為大儒十七年卒於官年七十<lb/>
時中山觟陽鴻字孟孫<hi>姓觟陽名鴻也觟音胡瓦反其字從角或作鮭從魚者音胡佳</hi>
<hi>反</hi>亦以孟氏易教授有名稱永平中為少府<lb/>
　　任安傳<lb/>
任安字定祖廣漢綿竹人也少遊太學受孟氏易兼通<lb/>
數經又從同郡楊厚學圖讖究極其術時人稱曰欲知<lb/>
仲桓問任安又曰居今行古任定祖學終還家教授諸<lb/>
生自逺而至初仕州郡後太尉再辟除博士公車徴皆<lb/>
<pb n="KR2a0009_WYG_109-7b"/>
稱疾不就州牧劉焉表薦之時王塗隔塞詔命竟不至<lb/>
年七十九建安七年卒于家<lb/>
　　楊政傳<lb/>
楊政字子行京兆人也少好學從代郡范升受梁丘易<lb/>
善説經書京師為之語曰説經鏗鏗楊子行教授數百<lb/>
人范升嘗為出婦所告坐繫獄政乃肉袒以箭貫耳抱<lb/>
升子潛伏道傍候車駕而持章叩頭大言曰范升三娶<lb/>
唯有一子今適三嵗孤之可哀武騎虎賁懼驚乗輿舉<lb/>
<pb n="KR2a0009_WYG_109-8a"/>
弓射之猶不肯去旄頭又以㦸义政傷胷政猶不退哀<lb/>
泣辭請有感帝心詔曰乞楊生師<hi>乞讀曰氣</hi>即尺一出升政<lb/>
由是顯名為人嗜酒不拘小節果敢自矜然篤於義時<lb/>
帝壻梁松皇后弟陰就皆慕其聲名而請與交友政每<lb/>
共言論常切磋懇至不為屈撓嘗詣揚虚侯馬武武難<lb/>
見政稱疾不為起政入戸徑升牀排武把臂責之曰卿<lb/>
蒙國恩備位藩輔不思求賢以報殊寵而驕天下英俊<lb/>
此非養身之道也今日動者刀入脅武諸子及左右皆<lb/>
<pb n="KR2a0009_WYG_109-8b"/>
大驚以為見劫操兵滿側政顔色自若會陰就至責數<lb/>
武令為交友其剛果任情皆如此也建初中官至左中<lb/>
郎將<lb/>
　　張興傳<lb/>
張興字君上潁川鄢陵人也習梁丘易以教授建武中<lb/>
舉孝㢘為郎謝病去復歸聚徒後辟司徒馮勤府勤舉<lb/>
為孝㢘稍遷博士永平初遷侍中祭酒十年拜太子少<lb/>
傅顯宗數訪問經術既而聲稱著聞弟子自逺至者著<lb/>
<pb n="KR2a0009_WYG_109-9a"/>
録且萬人為梁丘家宗<hi>著於籍録</hi>十四年卒於官子魴傳興<lb/>
業位至張掖屬國都尉<lb/>
　　戴憑傳<lb/>
戴憑字次仲汝南平輿人也習京氏易年十六郡舉明<lb/>
經徴試博士拜郎中時詔公卿大會羣臣皆就席憑獨<lb/>
立光武問其意憑對曰博士説經皆不如臣而坐居臣<lb/>
上是以不得就席帝即召上殿令與諸儒難説憑多所<lb/>
解釋帝善之拜為侍中數進見問得失帝謂憑曰侍中<lb/>
<pb n="KR2a0009_WYG_109-9b"/>
當匡補國政勿有隠情憑對曰陛下嚴帝曰朕何用嚴<lb/>
憑曰伏見前太尉西曹掾蔣遵清亮忠孝學通古今陛<lb/>
下納膚受之訴遂致禁錮<hi>論語孔子曰膚受之訴注云謂受人之訴辭皮膚之不深</hi>
<hi>知其情核也○劉攽曰注受人訴辭皮膚之不深案文少一在字一外字</hi>世以是為嚴帝怒<lb/>
曰汝南子欲復黨乎憑出自繫廷尉有詔勅出後復引<lb/>
見憑謝曰臣無謇諤之節而有狂瞽之言不能以尸伏<lb/>
諫<hi>韓詩外傳曰昔衞大夫史魚病且死謂其子曰我數知蘧伯玉之賢而不能進彌子瑕不肖而不能退死</hi>
<hi>不當居䘮正堂殯我於側室足矣衞君問其故子以父言聞於君君乃召蘧伯玉而貴之彌子瑕退之徙殯於</hi>
<pb n="KR2a0009_WYG_109-10a"/>
<hi>正堂成禮而後去</hi>偸生茍活誠慙聖朝帝即勅尚書解遵禁錮<lb/>
拜憑虎賁中郎將以侍中兼領之正旦朝賀百僚畢會<lb/>
帝令羣臣能説經者更相難詰義有不通輒奪其席以<lb/>
益通者憑遂重坐五十餘席故京師為之語曰解經不<lb/>
窮戴侍中在職十八年卒於官詔賜東園梓器錢二十<lb/>
萬時南陽魏滿字叔牙亦習京氏易教授永平中至𢎞<lb/>
農太守<lb/>
　　孫期傳<lb/>
<pb n="KR2a0009_WYG_109-10b"/>
孫期字仲彧濟陰成武人也少為諸生習京氏易古文<lb/>
尚書家貧事母至孝牧豕於大澤中以奉養焉逺人從<lb/>
其學者皆執經壟畔以追之里落化其仁讓黄巾賊起<lb/>
過期里陌相約不犯孫先生舍郡舉方正遣吏齎羊酒<lb/>
請期期驅豕入草不顧司徒黄琬特辟不行終於家建<lb/>
武中范升傳孟氏易以授楊政而陳元鄭衆皆傳費氏<lb/>
易其後馬融亦為其傳融授鄭𤣥𤣥作易注荀爽又作<lb/>
易傳自是費氏興而京氏遂衰<lb/>
<pb n="KR2a0009_WYG_109-11a"/>
前書云濟南伏生<hi>名勝</hi>傳尚書授濟南張生及千乗歐陽<lb/>
生<hi>前書字伯和</hi>歐陽生授同郡兒寛寛授歐陽生之子世世<lb/>
相傳至曾孫歐陽高<hi>高字子陽</hi>為尚書歐陽氏學張生授夏<lb/>
侯都尉<hi>都尉名</hi>都尉授族子始昌始昌傳族子勝為大夏<lb/>
侯氏學勝傳從兄子建建别為小夏侯氏學三家皆立<lb/>
博士又魯人孔安國傳古文尚書授都尉朝<hi>姓都尉名朝</hi>朝<lb/>
授膠東庸譚為尚書古文學未得立<lb/>
　　歐陽歙傳<lb/>
<pb n="KR2a0009_WYG_109-11b"/>
歐陽歙字正思樂安千乗人也自歐陽生傳伏生尚書<lb/>
至歙八世皆為博士歙既傳業而恭謙好禮讓王莽時<lb/>
為長社宰<hi>長社今許州縣也</hi>更始立為原武令世祖平河北到<lb/>
原武見歙在縣修政遷河南都尉後行太守事世祖即<lb/>
位始為河南尹封被陽侯<hi>被陽故城在今淄州高苑縣西南</hi>建武五年<lb/>
坐事免官明年拜揚州牧遷汝南太守推用賢俊政稱<lb/>
異迹九年更封夜侯<hi>夜今萊州掖縣</hi>歙在郡教授數百人視事<lb/>
九嵗徴為大司徒坐在汝南臧罪千餘萬發覺下獄諸<lb/>
<pb n="KR2a0009_WYG_109-12a"/>
生守闕為歙求哀者千餘人至有自髠剔者平原禮震<lb/>
年十七聞獄當斷馳之京師行到河内獲嘉縣自繫上<lb/>
書求代歙死曰伏見臣師大司徒歐陽歙學為儒宗八<lb/>
世博士而以臧咎當伏重辜歙門單子㓜未能傳學身<lb/>
死之後永為廢絶上令陛下獲殺賢之譏下使學者䘮<lb/>
師資之益乞殺身以代歙命書奏而歙已死獄中<hi>謝承書曰</hi>
<hi>震字仲威光武嘉其仁義拜震郎中後以公事左遷淮陽王廐長</hi>歙掾陳元上書追訟<lb/>
之言甚切至帝乃賜棺木贈印綬賻縑三千匹子復嗣<lb/>
<pb n="KR2a0009_WYG_109-12b"/>
復卒無子國除濟陰曹曾字伯山從歙受尚書門徒三<lb/>
千人位至諫議大夫子祉河南尹傳父業教授又陳留<lb/>
陳弇字叔明亦受歐陽尚書於司徒丁鴻仕為蘄長<hi>續漢</hi>
<hi>書曰弇以尚書教授躬自耕種常有黄雀飛來随弇翺翔</hi>
　　牟長傳<lb/>
牟長字君高樂安臨濟人也其先封牟春秋之末國滅<lb/>
因氏焉長少習歐陽尚書不仕王莽世祖建武二年大<lb/>
司空𢎞<hi>宋𢎞也</hi>特辟拜博士稍遷河内太守坐墾田不實<lb/>
<pb n="KR2a0009_WYG_109-13a"/>
免長自為博士及在河内諸生講學者常有千餘人著<lb/>
録前後萬人著尚書章句皆本之歐陽氏俗號為牟氏<lb/>
章句復徴為中散大夫賜告一嵗卒於家子紆又以隠<lb/>
居教授門生千人肅宗聞而徴之欲以為博士道物故<lb/>
<hi>在路死也案魏臺訪問物故之義高堂隆答曰聞之先師物無也故事也言死者無復所能於事故也</hi>
　　宋登傳<lb/>
宋登字叔陽京兆長安人也父由為太尉登少傳歐陽<lb/>
尚書教授數千人為汝陰令政為明能號稱神父遷趙<lb/>
<pb n="KR2a0009_WYG_109-13b"/>
相入為尚書僕射順帝以登明識禮樂使持節臨太學<lb/>
奏定典律轉拜侍中數上封事抑退權臣由是出為潁<lb/>
川太守市無二價道不拾遺病免卒於家汝陰人配社<lb/>
祠之<lb/>
　　張馴傳<lb/>
張馴字子儁濟陰定陶人也少遊太學能誦春秋左氏<lb/>
傳以大夏侯尚書教授辟公府舉高第拜議郎與蔡邕<lb/>
共奏定六經文字擢拜侍中典領祕書近署甚見納異<lb/>
<pb n="KR2a0009_WYG_109-14a"/>
多因便宜陳政得失朝廷嘉之遷丹陽太守化有恵政<lb/>
光和七年徴拜尚書遷大司農初平中卒於官<lb/>
　　尹敏傳<lb/>
尹敏字㓜季南陽堵陽人也<hi>堵音者</hi>少為諸生初習歐陽<lb/>
尚書後受古文兼善毛詩榖梁左氏春秋建武二年上<lb/>
疏陳洪範消災之術時世祖方草創天下未遑其事命<lb/>
敏待詔公車拜郎中辟大司空府帝以敏博通經記令<lb/>
校圖讖使蠲去崔發所為王莽著録次比<hi>前書王莽居攝三年廣饒</hi>
<pb n="KR2a0009_WYG_109-14b"/>
<hi>侯劉京車騎將軍千人扈雲太保屬臧鴻奏符命京言齊郡新井雲言巴郡石牛鴻言扶風雍石莽皆迎受十</hi>
<hi>一月甲子莽上奏太后曰巴郡石牛雍石文皆到未央宫之前殿臣與太保安陽侯舜等視天風起塵㝠風止</hi>
<hi>得銅章帛圖於石前文曰天告帝符獻者封侯承天命用神説騎都尉崔發等視説其後莽封發為説符侯</hi>
敏對曰讖書非聖人所作其中多近鄙别字頗類世俗<lb/>
之辭恐疑誤後生帝不納敏因其闕文增之曰君無口<lb/>
為漢輔帝見而怪之召敏問其故敏對曰臣見前人增<lb/>
損圖書敢不自量竊幸萬一帝深非之雖竟不罪而亦<lb/>
以此沈滯與班彪親善每相遇輒日旰忘食夜分不寢<lb/>
<pb n="KR2a0009_WYG_109-15a"/>
<hi>旰晩也</hi>自以為鍾期伯牙莊周恵施之相得也<hi>説苑曰伯牙子鼔琴</hi>
<hi>其友鍾子期聽之志在於山水子期皆知之子期死伯牙屏琴絶絃終身不復鼔琴莊子曰莊子送葬過恵子</hi>
<hi>之墓顧謂從者曰郢人堊墁其鼻端若蠅翼使匠石斵之匠石運斤成風聽而斵之盡堊而鼻不傷郢人立不</hi>
<hi>失容元君聞之召匠石曰當為寡人為之匠石曰臣則嘗斵之雖然臣之質死久矣自恵子之死吾無以為質</hi>
<hi>矣吾無與言之堊墁有泥墁之也堊音於各反墁音莫干反蠅翼薄也</hi>後三遷長陵令永<lb/>
平五年詔書捕男子周慮慮素有名稱而善於敏敏坐<lb/>
繫免官及出歎曰瘖聾之徒真世之有道者也何謂察<lb/>
察而遇斯患乎<hi>○劉攽曰何謂察察案文謂當作為言何故為此察察也後人不曉為謂多相</hi>
<pb n="KR2a0009_WYG_109-15b"/>
<hi>亂也</hi>十一年除郎中遷諫議大夫卒於家<lb/>
　　周防傳<lb/>
周防字偉公汝南汝陽人也父揚少孤㣲常修逆旅<hi>杜預</hi>
<hi>注左傳曰逆旅客舍也</hi>以供過客而不受其報防年十六仕郡小<lb/>
吏世祖廵狩汝南召掾史試經防尤能誦讀拜為守丞<lb/>
防以未冠謁去<hi>禮男子二十冠自以年未成人故請去謁請也</hi>師事徐州刺史<lb/>
蓋豫受古文尚書經明舉孝㢘拜郎中撰尚書雜記三<lb/>
十二篇四十萬言太尉張禹薦補博士稍遷陳留太守<lb/>
<pb n="KR2a0009_WYG_109-16a"/>
坐法免年七十八卒於家子舉自有傳<lb/>
　　孔僖傳<lb/>
孔僖字仲和魯國魯人也自安國以下世傳古文尚書<lb/>
毛詩曽祖父子建少遊長安與崔篆友善及篆仕王莽<lb/>
為建新大尹<hi>莽改千乗國曰建信又改曰建新郡守曰大尹</hi>嘗勸子建仕對曰<lb/>
吾有布衣之心子有衮冕之志各從所好不亦善乎道<lb/>
既乖矣請從此辭遂歸終於家僖與崔篆孫駰復相友<lb/>
善同遊太學習春秋因讀吳王夫差時事僖廢書歎曰<lb/>
<pb n="KR2a0009_WYG_109-16b"/>
若是所謂畫龍不成反為狗者<hi>夫差伐越敗之越王勾踐乃以甲兵五千人棲</hi>
<hi>於㑹稽使大夫種因吳太宰嚭而行成吳王將許之伍子胥諫曰今不滅後必悔之吳王不聽後勾踐滅吳吳</hi>
<hi>王曰吾悔不用子胥之言遂自剄死○劉攽曰正文畫龍不成案古語皆云畫虎不成此誤</hi>駰曰然<lb/>
昔孝武皇帝始為天子年方十八崇信聖道師則先王<lb/>
五六年間號勝文景<hi>前書武帝年十七即位即位一年議立明堂安車蒲輪徴魯申公六</hi>
<hi>年舉賢良班固贊曰以武帝之雄才大略不改文景之恭儉以濟斯人雖詩書所稱何以加兹也</hi>及後<lb/>
恣已忘其前之為善<hi>謂武帝末年好神仙祭祀之事征伐四夷連兵三十餘年又信巫蠱</hi>
<hi>天下户口減半人相食筭及舟車官賣鹽鐵也</hi>僖曰書傳若此多矣鄰房生梁<lb/>
<pb n="KR2a0009_WYG_109-17a"/>
郁儳和之曰<hi>儳謂不與之言而傍對也禮記曰母儳言儳音士鑒反</hi>如此武帝亦<lb/>
是狗邪僖駰黙然不對郁怒恨之陰上書告駰僖誹謗<lb/>
先帝刺譏當世事下有司駰詣吏受訊僖以吏捕方至<lb/>
恐誅乃上書肅宗自訟曰臣之愚意以為凡言誹謗者<lb/>
謂實無此事而虚加誣之也至如孝武皇帝政之美惡<lb/>
顯在漢史坦如日月是為直説書傳實事非虚謗也夫<lb/>
帝者為善則天下之善咸歸焉其不善則天下之惡亦<lb/>
萃焉斯皆有以致之故不可以誅於人也<hi>誅責也</hi>且陛下<lb/>
<pb n="KR2a0009_WYG_109-17b"/>
即位以來政教未過而徳澤有加<hi>言政教未有過失也</hi>天下所具<lb/>
也臣等獨何譏刺哉假使所非實是則固應悛改儻其<lb/>
不當亦宜含容又何罪焉陛下不推原大數深自為計<lb/>
徒肆私忿以快其意臣等受戮死即死耳顧天下之人<lb/>
必回視易慮以此事闚陛下心自今以後茍見不可之<lb/>
事終莫復言者矣臣之所以不愛其死猶敢極言者誠<lb/>
為陛下深惜此大業陛下若不自惜則臣何頼焉齊桓<lb/>
公親揚其先君之惡以唱管仲<hi>國語曰魯莊公束縛管仲以與齊桓公公親迎</hi>
<pb n="KR2a0009_WYG_109-18a"/>
<hi>於郊而與之坐問焉昔吾先君襄公築臺以為高位田狩畢弋不聽國政卑聖侮士而唯女是崇九妃六嬪陳</hi>
<hi>妾數百食必粱肉衣必文繡戎士凍餒是以國家不日引不月長恐宗廟不掃除社稷不血食敢問為此若何</hi>
<hi>管子曰昔者聖王之理天下定人之居成人之事而慎用其六柄焉四人者勿使雜處雜處則其言哤其事易</hi>
<hi>也</hi>然後羣臣得盡其心今陛下乃欲以十世之武帝逺<lb/>
諱實事豈不與桓公異哉臣恐有司卒然見搆銜恨蒙<lb/>
枉不得自叙使後世論者擅以陛下有所方比寧可復<lb/>
使子孫追掩之乎謹詣闕伏待重誅帝始亦無罪僖等<lb/>
意及書奏立詔勿問拜僖蘭臺令史元和二年春帝東<lb/>
<pb n="KR2a0009_WYG_109-18b"/>
廵狩還過魯幸闕里以太牢祠孔子及七十二弟子作<lb/>
六代之樂<hi>黄帝曰雲門堯曰咸池舜曰大韶禹曰大夏湯曰大濩周曰大武</hi>大㑹孔氏<lb/>
男子二十以上者六十三人命儒者講論僖因自陳謝<lb/>
帝曰今日之㑹寜於卿宗有光榮乎對曰臣聞明王聖<lb/>
主莫不尊師貴道今陛下親屈萬乗辱臨敝里此乃崇<lb/>
禮先師増煇聖徳至於光榮非所敢承帝大笑曰非聖<lb/>
者子孫焉有斯言乎遂拜僖郎中賜褒成侯損及孔氏<lb/>
男女錢帛詔僖從還京師使校書東觀冬拜臨晉令崔<lb/>
<pb n="KR2a0009_WYG_109-19a"/>
駰以家林筮之<hi>崔篆所作易林也</hi>謂為不吉止僖曰子盍辭乎<lb/>
僖曰學不為人仕不擇官吉凶由已而由卜乎在縣三<lb/>
年卒官遺令即葬二子長彦季彦並十餘嵗蒲坂令許<lb/>
君然勸令反魯對曰今載柩而歸則違父令舍墓而去<lb/>
心所不忍遂留華陰長彦好章句學季彦守其家業門<lb/>
徒數百人延光元年河西大雨雹大者如斗安帝詔有<lb/>
道術之士極陳變𤯝乃召季彦見於徳陽殿帝親問其<lb/>
故對曰此皆陰乗陽之徴也今貴臣擅權母后黨盛陛<lb/>
<pb n="KR2a0009_WYG_109-19b"/>
下宜修聖徳慮此二者帝黙然左右皆惡之舉孝㢘不<lb/>
就三年年四十七終於家初平帝時王莽秉政乃封孔<lb/>
子後孔均為褒成侯追謚孔子為褒成宣尼<hi>○劉攽曰案文此少</hi>
<hi>一公字</hi>及王莽敗失國建武十三年世祖復封均子志為<lb/>
褒成侯志卒子損嗣永元四年徙封褒亭侯損卒子曜<lb/>
嗣曜卒子完嗣世世相傳至獻帝初國絶<hi>臣賢案獻帝後至魏封孔</hi>
<hi>子二十一葉孫美為崇聖侯晋封二十三葉孫震為奉聖亭侯後魏封二十七葉孫乗為崇聖大夫太和十九</hi>
<hi>年孝文幸魯親祠孔子廟又改封二十八葉孫珍為崇聖侯北齊改封三十一葉孫為恭聖侯周武帝平齊改</hi>
<pb n="KR2a0009_WYG_109-20a"/>
<hi>封鄒國公隋文帝仍舊封鄒國公隋煬帝改封為紹聖侯貞觀十一年封夫子裔孫子徳倫為褒聖侯倫今見</hi>
<hi>存</hi>
　　楊倫傳<lb/>
楊倫字仲理陳留東昏人也少為諸生師事司徒丁鴻<lb/>
習古文尚書為郡文學掾更歴數將志乖於時以不能<lb/>
人間事遂去職不復應州郡命講授於大澤中弟子至<lb/>
千餘人元初中郡禮請三府並辟公車徴皆辭疾不就<lb/>
後特徴博士為清河王傅是嵗安帝崩倫輒棄官奔䘮<lb/>
<pb n="KR2a0009_WYG_109-20b"/>
號泣闕下不絶聲閻太后以其専擅去職坐抵罪順帝<lb/>
即位詔免倫刑遂留行䘮于恭陵服闋徴拜侍中是時<lb/>
邵陵令任嘉在職貪穢因遷武威太守後有人奏嘉臧<lb/>
罪千萬徴考廷尉其所牽染將相大臣百有餘人倫乃<lb/>
上書曰臣聞春秋誅惡及本本誅則惡消振裘持領領<lb/>
正則毛理今任嘉所坐狼籍未受辜戮猥以垢臭改典<lb/>
大郡自非案坐舉者無以禁絶姦萌徃者湖陸令張疊<lb/>
蕭令駟賢徐州刺史劉福等釁穢既章咸伏其誅而豺<lb/>
<pb n="KR2a0009_WYG_109-21a"/>
狼之吏至今不絶者豈非本舉之主不加之罪乎昔齊<lb/>
威之霸殺姦臣五人幷及舉者以弭謗讟當斷不斷黄<lb/>
石所戒<hi>黄石公三略曰當斷不斷反受其亂</hi>夫聖王所以聽僮夫匹婦之<lb/>
言者猶塵加嵩岱霧集淮海雖未有益不為損也惟陛<lb/>
下留神省察奏御有司以倫言切直辭不遜順下之尚<lb/>
書奏倫探知密事徼以求直坐不敬結鬼薪<hi>結正其罪也鬼薪取</hi>
<hi>薪以給宗廟三嵗刑也</hi>詔書以倫數進忠言特原之免歸田里陽<lb/>
嘉二年徴拜太中大夫将軍梁商以為長史諫諍不合<lb/>
<pb n="KR2a0009_WYG_109-21b"/>
出補常山王傅病不之官詔書勅司隸催促發遣倫乃<lb/>
留河内朝歌以疾自上曰有留死一尺無北行一寸刎<lb/>
頸不易九裂不恨<hi>裂死也楚詞曰雖九死其猶未悔也</hi>匹夫所執彊於三<lb/>
軍<hi>論語曰三軍可奪帥也匹夫不可奪志也</hi>固敢有辭帝乃下詔曰倫出幽<lb/>
升高<hi>詩曰出自幽谷升於喬木</hi>寵以藩傅稽留王命擅止道路託疾<lb/>
自從茍肆狷志<hi>狷狂狷也音絹</hi>遂徴詣廷尉有詔原罪倫前後<lb/>
三徴皆以直諫不合既歸閉門講授自絶人事公車復<lb/>
徴遜遁不行卒於家<hi>遁逃也</hi>中興北海牟融習大夏侯尚<lb/>
<pb n="KR2a0009_WYG_109-22a"/>
書東海王良習小夏侯尚書沛國桓榮習歐陽尚書榮<lb/>
世習相傳授東京最盛扶風杜林傳古文尚書林同郡<lb/>
賈逵為之作訓馬融作傳鄭𤣥注解由是古文尚書遂<lb/>
顯于世<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_109-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百九上<lb/>
<pb n="KR2a0009_WYG_109-23a"/>
　後漢書卷一百九上考證<lb/>
儒林傳詩齊魯韓毛○何焯曰衍一毛字此時毛詩未<lb/>
　得立也且如此乃十五非十四矣參以百官志博士<lb/>
　果十四人詩三齊魯韓氏應劭漢官儀並同<lb/>
天子始冠通天衣日月○何焯曰漢承秦故郊祀皆服<lb/>
　袀糸至顯宗而革故統冠曰始詳輿服志<lb/>
本初元年○監本宋本俱作太初<hi>臣會汾</hi>按質帝無太<lb/>
　初年號明是本字今改正<lb/>
<pb n="KR2a0009_WYG_109-23b"/>
熹平四年靈帝乃詔諸儒正定五經刋於石碑為古文<lb/>
　篆隸三體書法以相參檢○<hi>臣世駿</hi>按趙明誠金石<lb/>
　録云儒林傳序云為古文篆隸三體者非也蔡邕所<lb/>
　書乃八分而三體石經乃魏時所建<lb/>
孫期傳自是費氏興而京氏遂衰○何焯校本京氏上<lb/>
　疑當有孟氏二字<lb/>
尹敏傳其中多近鄙别字○何焯曰如以劉為卯金刀<lb/>
　以泉貨為白水眞人皆别字之徴也<lb/>
<pb n="KR2a0009_WYG_109-24a"/>
周防傳父揚少孤微○周勰傳云自勰曽祖父揚至勰<lb/>
　孫恂六世知名則揚亦嘗顯名史略之耳<lb/>
孔僖傳世傳古文尚書毛詩○<hi>臣良裘</hi>按此毛字亦疑<lb/>
　衍又安國未聞受毛詩疑魯詩之譌<lb/>
作六代之樂○何焯曰按前書秦時惟餘韶武安得經<lb/>
　新莽之亂尚備此樂云六代者史仍一時之夸飾也<lb/>
　<lb/>
　<lb/>
<pb n="KR2a0009_WYG_109-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百九上考證<lb/>
<pb n="KR2a0009_WYG_109-25a"/>
欽定四庫全書<lb/>
　後漢書卷一百九下<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　儒林列傳第六十九下<lb/>
前書魯人申公受詩於浮丘伯為作詁訓是為魯詩齊<lb/>
人轅固生亦傳詩是為齊詩燕人韓嬰亦傳詩是為韓<lb/>
詩三家皆立博士趙人毛萇傳詩是為毛詩未得立<lb/>
<pb n="KR2a0009_WYG_109-25b"/>
　　高詡傳<lb/>
高詡字季回平原般人也<hi>般音卜滿反</hi>曽祖父嘉以魯詩授<lb/>
元帝仕至上合太守父容少傳嘉學哀平間為光祿大<lb/>
夫詡以父任為郎中世傳魯詩以信行清操知名王莽<lb/>
簒位父子稱盲逃不仕莽世光武即位大司空宋𢎞薦<lb/>
詡徴為郎除符離長<hi>符離縣故城在今徐州符離縣東也</hi>去官後徴為博<lb/>
士建武十一年拜大司農在朝以方正稱十三年卒官<lb/>
賜錢及冢田<lb/>
<pb n="KR2a0009_WYG_109-26a"/>
　　包咸傳<lb/>
包咸字子良㑹稽曲阿人也<hi>曲阿今潤州縣</hi>少為諸生受業長<lb/>
安師事博士右師細君<hi>姓右師</hi>習魯詩論語王莽末去歸<lb/>
鄉里於東海界為赤眉賊所得遂見拘執十餘日咸晨<lb/>
夜誦經自若賊異而遣之因住東海立精舍講授光武<lb/>
即位乃歸鄉里太守黄讜署戸曹史欲召咸入授其子<lb/>
咸曰禮有來學而無徃敎<hi>禮記曰禮聞來學不聞徃敎也</hi>讜遂遣子師<lb/>
之舉孝亷除郎中建武中入授皇太子論語又為其章<lb/>
<pb n="KR2a0009_WYG_109-26b"/>
句拜諫議大夫侍中右中郎將永平五年遷大鴻臚每<lb/>
進見錫以几杖入屏不趨贊事不名經傳有疑輒遣小<lb/>
黄門就舍即問顯宗以咸有師傅恩而素清苦常特賞<lb/>
賜珍玩束帛奉禄増於諸卿咸皆散與諸生之貧者病<lb/>
篤帝親輦駕臨視八年年七十一卒於官子福拜郎中<lb/>
亦以論語入授和帝<lb/>
　　魏應傳<lb/>
魏應字君伯任城人也少好學建武初詣博士受業習<lb/>
<pb n="KR2a0009_WYG_109-27a"/>
魯詩閉門誦習不交僚黨京師稱之後歸為郡吏舉明<lb/>
經除濟陰王文學以疾免官敎授山澤中徒衆常數百<lb/>
人永平初為博士再遷侍中十三年遷大鴻臚十八年<lb/>
拜光禄大夫建初四年拜五官中郎將詔入授千乗王<lb/>
伉應經明行修弟子自遠方至著録數千人肅宗甚重<lb/>
之數進見論難於前特受賞賜時㑹京師諸儒於白虎<lb/>
觀講論五經同異使應專掌難問侍中淳于恭奏之帝<lb/>
親臨稱制如石渠故事明年出為上黨太守徴拜騎都<lb/>
<pb n="KR2a0009_WYG_109-27b"/>
尉卒於官<lb/>
　　伏恭傳<lb/>
伏恭字叔齊琅邪東武人司徒湛之兄子也湛弟黯字<lb/>
稚文以明齊詩改定章句作解説九篇位至光禄勲無<lb/>
子以恭為後恭性孝事所繼母甚謹少傳黯學以任為<lb/>
郎建武四年除劇令視事十三年以惠政公亷聞青州<lb/>
舉為尤異太常試經第一拜博士遷常山太守敦修學<lb/>
校敎授不輟由是北州多為伏氏學永平二年代梁松<lb/>
<pb n="KR2a0009_WYG_109-28a"/>
為太僕四年帝臨辟雍於行禮中拜恭為司空儒者以<lb/>
為榮初父黯章句繁多恭乃省減浮辭定為二十萬言<lb/>
在位九年以病乞骸骨罷詔賜千石奉以終其身十五<lb/>
年行幸琅邪引遇如三公儀建初二年冬肅宗行饗禮<lb/>
以恭為三老年九十元和元年卒賜𦵏顯節陵下子壽<lb/>
官至東郡太守<lb/>
　　任末傳<lb/>
任末字叔本蜀郡繁人也<hi>繁縣故城在今益州新繁縣北</hi>少習齊詩遊<lb/>
<pb n="KR2a0009_WYG_109-28b"/>
京師敎授十餘年友人董奉徳於洛陽病亡末乃躬推<lb/>
鹿車載奉德喪致其墓所由是知名為郡功曹辭以病<lb/>
免後奔師喪於道物故臨命勅兄子造曰必致我尸於<lb/>
師門使死而有知魂靈不慙如其無知得土而已造從<lb/>
之<lb/>
　　景鸞傳<lb/>
景鸞字漢伯廣漢梓潼人也少隨師學經渉七州之地<lb/>
能理齊詩施氏易兼受河洛圖緯作易説及詩解文句<lb/>
<pb n="KR2a0009_WYG_109-29a"/>
兼取河洛以類相從名為交集又撰禮内外記號曰禮<lb/>
略又抄風角雜書列其占驗作興道一篇及作月令章<lb/>
句凡所著述五十餘萬言數上書陳救災變之術州郡<lb/>
辟命不就以壽終<lb/>
　　薛漢傳<lb/>
薛漢字公子淮陽人也世習韓詩父子以章句著名漢<lb/>
少傳父業尤善説災異讖緯敎授常數百人建武初為<lb/>
博士受詔校定圖讖當世言詩者推漢為長永平中為<lb/>
<pb n="KR2a0009_WYG_109-29b"/>
千乗太守政有異迹後坐楚事辭相連下獄死弟子犍<lb/>
為杜撫會稽澹臺敬伯鉅鹿韓伯高最知名<lb/>
　　杜撫傳<lb/>
杜撫字叔和犍為武陽人也少有高才受業於薛漢定<lb/>
韓詩章句後歸鄉里敎授沈靜樂道舉動必以禮弟子<lb/>
千餘人後為驃騎將軍東平王蒼所辟及蒼就國掾史<lb/>
悉補王官屬未滿嵗皆自劾歸時撫為大夫不忍去蒼<lb/>
聞賜車馬財物遣之辟太尉府建初中為公車令數月<lb/>
<pb n="KR2a0009_WYG_109-30a"/>
卒官其所作詩題約義通學者傳之曰杜君注云<hi>○劉攽曰</hi>
<hi>作詩題約義通案文題下當有脱字蓋合云文約義通也</hi>
　　召馴傳<lb/>
召馴字伯春九江壽春人也曽祖信臣元帝時為少府<lb/>
<hi>前書信臣字翁卿為南陽太守吏人親愛號曰召父</hi>父建武中為卷令<hi>卷縣屬滎陽郡卷音</hi>
<hi>丘圓反</hi>俶儻不拘小節馴少習韓詩博通書傳以志義聞<lb/>
鄉里號之曰德行恂恂召伯春累仕州郡辟司徒府建<lb/>
初元年稍遷騎都尉侍講肅宗拜左中郎將入授諸王<lb/>
<pb n="KR2a0009_WYG_109-30b"/>
帝嘉其義學恩寵甚崇出拜陳留太守賜刀劒錢物元<lb/>
和二年入為河南尹章和二年代任隗為光禄勲卒於<lb/>
官賜冢塋陪園陵孫休位至青州刺史<lb/>
　　楊仁傳<lb/>
楊仁字文義巴郡閬中人也建武中詣師學習韓詩數<lb/>
年歸静居敎授仕郡為功曹舉孝亷除郎太常上仁經<lb/>
中博士<hi>上音時掌反下同</hi>仁自以年未五十不應舊科<hi>漢官儀曰博士</hi>
<hi>限年五十以上</hi>上府譲選顯宗特詔補北宫衛士令<hi>漢官儀曰北宫衛士</hi>
<pb n="KR2a0009_WYG_109-31a"/>
<hi>令一人秩六百石</hi>引見問當世政迹仁對以寛和任賢抑黜驕<lb/>
戚為先又上便宜十二事皆當世急務帝嘉之賜以縑<lb/>
錢及帝崩時諸馬貴盛各争欲入宫仁被甲持㦸嚴勒<lb/>
門衛莫敢輕進者肅宗既立諸馬共譖仁刻峻帝知其<lb/>
忠愈善之拜什邡令<hi>今益州什邡縣也音十方</hi>寛惠為政勸課掾史<lb/>
弟子悉令就學其有通明經術者顯之右署<hi>右署上司</hi>或貢<lb/>
之朝由是義學大興墾田千餘頃行兄喪去官後辟司<lb/>
徒桓虞府掾有宋章者貪奢不法仁終不與交言同席<lb/>
<pb n="KR2a0009_WYG_109-31b"/>
時人畏其節後為閬中令卒於官<lb/>
　　趙曄傳<lb/>
趙曄字長君㑹稽山陰人也少嘗為縣吏奉檄迎督郵<lb/>
曄耻於厮役遂棄車馬去到犍為資中<hi>資中縣名今資州資陽縣</hi>詣<lb/>
杜撫受韓詩究竟其術積二十年絶問不還家為發喪<lb/>
制服撫卒乃歸州召補從事不就舉有道卒於家曄著<lb/>
吳越春秋詩細歴神淵蔡邕至㑹稽讀詩細而歎息以<lb/>
為長於論衡邕還京師傳之學者咸誦習焉時山陽張<lb/>
<pb n="KR2a0009_WYG_109-32a"/>
匡字文通亦習韓詩作章句後舉有道博士徴不就卒<lb/>
於家<lb/>
　　衛宏傳<lb/>
衛宏字敬仲東海人也少與河南鄭興俱好古學初九<lb/>
江謝曼卿善毛詩乃為其訓宏從曼卿受學因作毛詩<lb/>
序善得風雅之㫖于今傳於世後從大司空杜林更受<lb/>
古文尚書作訓㫖時濟南徐廵師事宏後從林受學亦<lb/>
以儒顯由是古學大興光武以為議郎宏作漢舊儀四<lb/>
<pb n="KR2a0009_WYG_109-32b"/>
篇以載西京雜事又著賦頌誄七首皆傳於世中興後<lb/>
鄭衆賈逵傳毛詩後馬融作毛詩傳鄭𤣥作毛詩箋<hi>箋薦</hi>
<hi>也薦成毛義也張華博物志曰鄭注毛詩曰箋不解此意或云毛公嘗為北海相𤣥是郡人故以為敬云</hi>
前書魯高堂生<hi>高堂生名隆</hi>漢興傳禮十七篇後瑕丘蕭奮<lb/>
以授同郡后蒼蒼授梁人戴徳及徳兄子聖沛人慶普<lb/>
<hi>徳字近君聖字次君普字孝公</hi>於是徳為大戴禮聖為小戴禮普為慶<lb/>
氏禮三家皆立博士孔安國所獻禮古經五十六篇及<lb/>
周官經六篇前世傳其書未有名家中興以後亦有大<lb/>
<pb n="KR2a0009_WYG_109-33a"/>
小戴博士雖相傳不絶然未有顯於儒林者建武中曹<lb/>
充習慶氏學傳其子褒遂撰漢禮事在褒傳<lb/>
　　董鈞傳<lb/>
董鈞字文伯犍為資中人也習慶氏禮事大鴻臚王臨<lb/>
元始中舉明經遷廪犧令<hi>前書平帝元始五年舉明經漢官儀曰今廪犧令一人秩</hi>
<hi>六百石</hi>病去官建武中舉孝亷辟司徒府鈞博通古今數<lb/>
言政事永平中為博士時草創五郊祭祀<hi>續漢志曰永平中以禮儀</hi>
<hi>讖及月令有五郊迎氣因採元和中故事兆五郊于洛陽四方中北在未壇皆三尺</hi>及宗廟禮樂<lb/>
<pb n="KR2a0009_WYG_109-33b"/>
威儀章服輒令鈞參議多見從用當世稱為通儒累遷<lb/>
五官中郎將常敎授門生百餘人後坐事左轉騎都尉<lb/>
年七十餘卒於家中興鄭衆傳周官經後馬融作周官<lb/>
傳授鄭𤣥𤣥作周官注𤣥本習小戴禮後以古經校之<lb/>
取其義長者故為鄭氏學𤣥又注小戴所傳禮記四十<lb/>
九篇通為三禮焉<lb/>
前書齊胡母子都傳公羊春秋授東平嬴公嬴公授東<lb/>
海孟卿孟卿授魯人睦孟睦孟授東海嚴彭祖魯人顔<lb/>
<pb n="KR2a0009_WYG_109-34a"/>
安樂彭祖為春秋嚴氏學安樂為春秋顔氏學<hi>前書彭祖字公</hi>
<hi>子安樂字公孫安樂即眭孟姊子也</hi>又瑕丘江公傳穀梁春秋三家皆立<lb/>
博士梁太傅賈誼為春秋左氏傳訓詁授趙人貫公<lb/>
　　丁恭傳<lb/>
丁恭字子然山陽東緡人也<hi>東緡今兗州金鄉縣</hi>習公羊嚴氏春<lb/>
秋恭學義精明敎授常數百人州郡請召不應建武初<lb/>
為諫議大夫博士封關内侯十一年遷少府諸生自逺<lb/>
方至者著録數千人當世稱為大儒太常樓望侍中承<lb/>
<pb n="KR2a0009_WYG_109-34b"/>
宫長水校尉樊鯈等皆受業於恭二十年拜侍中祭酒<lb/>
騎都尉與侍中劉昆俱在光武左右每事諮訪焉卒於<lb/>
官<lb/>
　　周澤傳<lb/>
周澤字穉都北海安丘人也少習公羊嚴氏春秋隠居<lb/>
敎授門徒常數百人建武末辟大司馬府署議曹祭酒<lb/>
數月徴試博士中元元年遷黽池令奉公剋己矜恤孤<lb/>
羸吏人歸愛之永平五年遷右中郎將十年拜太常澤<lb/>
<pb n="KR2a0009_WYG_109-35a"/>
果敢直言數有據爭後北地太守廖信<hi>廖音力弔反</hi>坐貪穢<lb/>
下獄没入財産顯宗以信臧物班諸亷吏唯澤及光禄<lb/>
勲孫堪大司農常冲特蒙賜焉是時京師翕然在位者<lb/>
咸自勉勵堪字子穉河南維氏人也明經學有志操清<lb/>
白貞正愛士大夫然一毫未嘗取於人以節介氣勇自<lb/>
行王莽末兵革並起宗族老弱在營保間堪常力戰陷<lb/>
敵無所回避數被創刃宗族頼之郡中咸服其義勇建<lb/>
武中仕郡縣公正亷絜奉禄不及妻子皆以供賔客及<lb/>
<pb n="KR2a0009_WYG_109-35b"/>
為長吏所在有迹為吏人所敬仰喜分明去就嘗為縣<lb/>
令謁府趨歩遲緩門亭長譴堪御吏堪便解印綬去不<lb/>
之官後復仕為左馮翊坐御下促急司隸校尉舉奏免<lb/>
官數月徴為侍御史再遷尚書令永平十一年拜光禄<lb/>
勲堪清亷果於從政數有直言多見納用十八年以病<lb/>
乞身為侍中騎都尉卒於官堪行類於澤故京師號曰<lb/>
二穉十二年以澤行司徒事如眞澤性簡忽威儀頗失<lb/>
宰相之望數月復為太常清絜循行盡敬宗廟常卧病<lb/>
<pb n="KR2a0009_WYG_109-36a"/>
齋宫其妻哀澤老病闚問所苦澤大怒以妻干犯齋禁<lb/>
遂收送詔獄謝罪當世疑其詭激時人為之語曰生世<lb/>
不諧作太常妻一嵗三百六十日三百五十九日齋<hi>漢官</hi>
<hi>儀此下云一日不齋醉如泥</hi>十八年拜侍中騎都尉後數為三老五<lb/>
更建初中致仕卒於家<lb/>
　　鍾興傳<lb/>
鍾興字次文汝南汝陽人也少從少府丁恭受嚴氏春<lb/>
秋恭薦興學行高明光武召見問以經義應對甚明帝<lb/>
<pb n="KR2a0009_WYG_109-36b"/>
善之拜郎中稍遷左中郎将詔令定春秋章句去其復<lb/>
重<hi>復音複重音直容反</hi>以授皇太子又使宗室諸侯從興受章句<lb/>
封關内侯興自以無功不敢受爵帝曰生敎訓太子及<lb/>
諸王侯非大功邪興曰臣師丁恭於是復封恭而興遂<lb/>
固辭不受爵卒於官<lb/>
　　甄宇傳<lb/>
甄宇字長文北海安丘人也清静少欲習嚴氏春秋敎<lb/>
授常數百人建武中為州從事徴拜博士<hi>東觀記曰建武中每臘詔</hi>
<pb n="KR2a0009_WYG_109-37a"/>
<hi>書賜博士一羊羊有大小肥廋時博士祭酒議欲殺羊分肉又欲投鉤宇復耻之宇因先自取其最瘦者由是</hi>
<hi>不復有爭訟後召會問瘦羊博士所在京師因以號之</hi>稍遷太子少傅卒於官傳<lb/>
業子普普傳子承承尤篤學未常視家事講授嘗數百<lb/>
人諸儒以承三世傳業莫不歸服之建初中舉孝亷卒<lb/>
於梁相子孫傳學不絶<lb/>
　　樓望傳<lb/>
樓望字次子陳留雍丘人也少習嚴氏春秋操節清白<lb/>
有稱鄉閭建武中趙節王栩<hi>光武叔父趙王良之子謚曰節</hi>聞其高名<lb/>
<pb n="KR2a0009_WYG_109-37b"/>
遣使齎玉帛請以為師望不受後仕郡功曹永平初為<lb/>
侍中越騎校尉入講省内十六年遷大司農十八年代<lb/>
周澤為太常建初五年坐事左轉太中大夫後為左中<lb/>
郎將敎授不倦世稱儒宗諸生著録九千餘人年八十<lb/>
永元十三年卒於官門生㑹𦵏者數千人儒家以為榮<lb/>
　　程曽傳<lb/>
程曽字秀升豫章南昌人也受業長安習嚴氏春秋積<lb/>
十餘年還家講授㑹稽顧奉等數百人常居門下著書<lb/>
<pb n="KR2a0009_WYG_109-38a"/>
百餘篇皆五經通難又作孟子章句建初三年舉孝亷<lb/>
遷海西令卒於官<lb/>
　　張𤣥傳<lb/>
張𤣥字君夏河内河陽人也少習顔氏春秋兼通數家<lb/>
法建武初舉明經補𢎞農文學遷陳倉縣丞清淨無欲<lb/>
專心經書方其講問乃不食終日及有難者輒為張數<lb/>
家之説令擇從所安諸儒皆伏其多通著録千餘人𤣥<lb/>
初為縣丞嘗以職事對府不知官曹處吏白門下責之<lb/>
<pb n="KR2a0009_WYG_109-38b"/>
時右扶風琅邪徐業亦大儒也聞𤣥諸生試引見之與<lb/>
語大驚曰今日相遭眞解矇矣<hi>遭逄也</hi>遂請上堂難問極<lb/>
日後𤣥去官舉孝亷除為郎㑹顔氏博士缺𤣥試䇿第<lb/>
一拜為博士居數月諸生上言𤣥兼説嚴氏宣氏不宜<lb/>
專為顔氏博士<hi>○劉攽曰案前後叙説無宣氏學蓋下有宜氏因誤宣氏長此兩字也</hi>光<lb/>
武且令還署未及遷而卒<lb/>
　　李育傳<lb/>
李育字元春扶風漆人也<hi>漆縣今豳州辛平縣</hi>少習公羊春秋沈<lb/>
<pb n="KR2a0009_WYG_109-39a"/>
思專精博覽書傳知名太學深為同郡班固所重固奏<lb/>
記薦育於驃騎將軍東平王蒼由是京師貴戚爭徃交<lb/>
之州郡請召育到輒辭病去常避地敎授門徒數百頗<lb/>
渉獵古學嘗讀左氏傳雖樂文采然謂不得聖人深意<lb/>
以為前世陳元范升之徒更相非折<hi>折難也音之舌反</hi>而多引<lb/>
圖讖不據理體於是作難左氏義四十一事建初元年<lb/>
衛尉馬廖舉育方正為議郎後拜博士四年詔與諸儒<lb/>
論五經於白虎觀育以公羊義難賈逵徃返皆有理證<lb/>
<pb n="KR2a0009_WYG_109-39b"/>
最為通儒再遷尚書令及馬氏廢<hi>建初八年順陽侯馬廖子豫為歩兵校尉</hi>
<hi>坐投書怨謗豫免廖歸國見馬援傳</hi>育坐為所舉免歸嵗餘復徴再遷侍<lb/>
中卒於官<lb/>
　　何休傳<lb/>
何休字邵公任城樊人也<hi>樊縣故城在今兗州瑕丘縣西南</hi>父豹少府<lb/>
休為人質朴訥口而雅有心思精研六經世儒無及者<lb/>
以列卿子詔拜郎中非其好也辭病而去不仕州郡進<lb/>
退必以禮太傅陳蕃辟之與參政事蕃敗休坐廢錮乃<lb/>
<pb n="KR2a0009_WYG_109-40a"/>
作春秋公羊解詁<hi>博物志曰何休注公羊云何氏學冇不解者或答曰休謙辭受學於師乃</hi>
<hi>宣此義不出於己此言為允也</hi>覃思不闚門十有七年又注訓孝經論<lb/>
語風角七分皆經緯典謨不與守文同説又以春秋駮<lb/>
漢事六百餘條妙得公羊本意休善歴算與其師博士<lb/>
羊弼追述李育意以難二傳作公羊墨守<hi>言公羊之義不可攻如墨</hi>
<hi>翟之守城也</hi>左氏膏肓穀梁廢疾黨禁解又辟司徒羣公表<lb/>
休道術深明宜侍帷幄倖臣不悦之乃拜議郎屢陳忠<lb/>
言再遷諫議大夫年五十四光和五年卒<lb/>
<pb n="KR2a0009_WYG_109-40b"/>
　　服䖍傳<lb/>
服䖍字子愼初名重又名祗後改為䖍河南滎陽人也<lb/>
少以清苦建志入太學受業有雅才善著文論作春秋<lb/>
左氏傳解行之至今又以左傳駮何休之所駮漢事六<lb/>
十條舉孝亷稍遷中平末拜九江太守免遭亂行客病<lb/>
卒所著賦碑誄書記連珠九憤凡十餘篇<lb/>
　　穎容傳<lb/>
穎容字子嚴陳國長平人也<hi>長平縣故城在今陳州西北</hi>博學多通<lb/>
<pb n="KR2a0009_WYG_109-41a"/>
善春秋左氏師事太尉楊賜郡舉孝亷州辟公車徴皆<lb/>
不就初平中避亂荆州聚徒千餘人劉表以為武陵太<lb/>
守不肯起著春秋左氏條例五萬餘言建安中卒<lb/>
　　謝該傳<lb/>
謝該字文儀南陽章陵人也善明春秋左氏為世名儒<lb/>
門徒數百千人建安中河東人樂詳條左氏疑滯數十<lb/>
事以問該皆為通解之名為謝氏釋行於世<hi>魏略曰詳字文載少</hi>
<hi>好學聞謝該善左氏傳乃從南陽歩渉詣許從該問難諸要今左氏問七十二事詳所撰也社畿為太守署詳</hi>
<pb n="KR2a0009_WYG_109-41b"/>
<hi>文學祭酒黄初中徴拜博士十餘人學多褊又不熟悉唯詳五業並授其或難質不解詳無慍色以杖畫地牽</hi>
<hi>譬引類至忘寢食也○劉攽曰注徴拜博士十餘人案文須更有博士二字</hi>仕為公車司馬<lb/>
令以父母老託疾去官欲歸鄉里會荆州道斷不得去<lb/>
少府孔融上書薦之曰臣聞高祖創業韓彭之將征討<lb/>
暴亂陸賈叔孫通進説詩書<hi>陸賈為大中大夫時前説稱詩書著書十二篇每奏</hi>
<hi>一篇高祖未嘗不稱善叔孫通為高祖制禮儀並見前書</hi>光武中興吳耿佐命范升<lb/>
衛宏修述舊業故能文武並用成長久之計陛下聖德<lb/>
欽明同符二祖勞謙戹運三年乃讙<hi>史記高宗諒闇三年不言言乃讙時</hi>
<pb n="KR2a0009_WYG_109-42a"/>
<hi>靈帝崩後獻帝居諒闇初釋服也</hi>今尚父鷹揚方叔翰飛<hi>尚父太公也毛詩曰維師</hi>
<hi>尚父時惟鷹揚又曰方叔涖止其車三千鴧彼飛隼翰飛戾天注云方叔卿士命為將也涖臨也鴧急疾之貎</hi>
<hi>也飛乃至天喻士卒至勇能深入攻敵</hi>王師電鷙羣凶破殄始有櫜弓卧<lb/>
鼓之次<hi>毛詩曰載橐弓矢橐所以盛弓言今太平橐弓卧鼓不用征伐故須賢人也</hi>宜得名<lb/>
儒典綜禮紀竊見故公車司馬令謝該體曽史之淑性<lb/>
<hi>曽參史魚</hi>兼商偃之文學<hi>卜商言偃也論語曰文學子游子夏</hi>博通羣蓺周覽<lb/>
古今物來有應事至不惑清白異行敦悦道訓求之逺<lb/>
近少有疇匹若乃巨骨出吳<hi>史記曰吳伐越隳㑹稽得骨節專車吳使使問仲尼</hi>
<pb n="KR2a0009_WYG_109-42b"/>
<hi>骨何者最大仲尼曰禹致羣臣於㑹稽山防風氏後至禹殺而僇之其節專車此為大也</hi>隼集陳庭<lb/>
<hi>史記曰有隼集于陳庭而死楛矢貫之石砮矢長尺有咫陳湣公使問仲尼仲尼曰隼來逺矣此肅愼之矣也</hi>
<hi>昔武王克商通道九夷百蠻使各以其方賄來貢於是肅愼貢楛矢石砮長尺有咫先王以分大姫配虞胡公</hi>
<hi>而封諸陳試求之故府果得之</hi>黄熊入寢<hi>左傳曰鄭子産聘于晉晉侯有疾韓宣子曰寡君寢疾於</hi>
<hi>今三月矣今夢黄熊入於寢門其何厲鬼邪對曰昔堯殛鯀于羽山其神化為黄熊以入羽泉實為夏郊三代</hi>
<hi>祀之晉為盟主其或者未之把也韓子把夏郊晉侯有間</hi>亥有二首<hi>左傳晉悼夫人食輿人之城把</hi>
<hi>者絳縣人或年長矣無子而徃與於食有與疑年使之年曰臣小人也不知紀年臣生之嵗正月甲子朔四百</hi>
<hi>有四十五甲子矣其季於今三之一也吏走問諸朝師曠曰魯叔仲惠伯會郤成子于承匡之嵗也七十三年</hi>
<pb n="KR2a0009_WYG_109-43a"/>
<hi>矣史趙曰亥有二首六身下二如身是其日數也士文伯曰然則二萬六千六百有六旬也杜注云亥字二畫</hi>
<hi>在上併三人為身如算之六也</hi>非夫洽聞者莫識其端也雋不疑定北<lb/>
闕之前<hi>前書昭帝時有男子成方遂詣北闕自稱衛太子丞相御史二千石至者立莫敢發言京兆尹</hi>
<hi>雋不疑後到叱從吏收縳或曰是非未可知不疑曰諸君何患於衛太子昔蒯聵違命出奔輒距而不納春秋</hi>
<hi>是之衛太子得罪先帝亡不即死今來自詣此罪人也遂送下詔獄天子與大將軍霍光聞而嘉之曰公卿大</hi>
<hi>臣當用經術明於大義也○劉攽曰注遂送下詔獄案文多一下字</hi>夏侯勝辯常陰之驗<lb/>
然後朝士益重儒術<hi>前書曰昌邑王嗣立數出勝當乘輿車前諌曰天久陰不雨臣下有</hi>
<hi>謀上者陛下欲何之王怒謂勝為妖言縳以屬吏吏白霍光是時光與張子孺謀欲廢王光譲子孺以為泄子</hi>
<pb n="KR2a0009_WYG_109-43b"/>
<hi>孺實不泄召問勝對言在洪範光子孺以此益重儒術士</hi>今該實卓然比跡前列間<lb/>
以父母老疾棄官欲歸道路險塞無由自致猥使良才<lb/>
抱璞而逃踰越山河沈淪荆楚所謂徃而不反者也<hi>韓詩</hi>
<hi>外傳曰山林之士為名故徃而不能反朝廷之士為禄故入而不能出也</hi>後日當更饋樂以<lb/>
釣由余尅像以求傅説豈不煩哉<hi>史記曰由余其先晉人也亡入戎能晉言</hi>
<hi>戎王聞繆公賢故使由余觀秦秦繆公示以宫室積聚由余曰使鬼為之則勞神矣使人為之亦苦人矣繆公</hi>
<hi>退而問於内史廖曰孤聞國有聖人敵國之憂也今由余寡人之害將柰何廖曰戎王處僻未聞中國之聲君</hi>
<hi>試遺以女樂以奪其志為由余請以疏其間留而莫遣以失其期戎王候之必疑由余君臣有間乃可慮也乃</hi>
<pb n="KR2a0009_WYG_109-44a"/>
<hi>令内史廖以女樂二八遺戎王戎王受而説之由余數諌不聽繆公又數使人間要由余由余遂去降秦</hi>臣<lb/>
愚以為可推録所在召該令還楚人止孫卿之去國<hi>劉向</hi>
<hi>孫卿子後序所論孫卿事曰卿名況趙人也楚相春申君以為蘭陵令或謂春申君曰湯以七十里文王以百</hi>
<hi>里孫卿賢者今與之百里地楚其危乎春申君謝之孫卿去之趙後客或謂春申君曰伊尹去夏入殷殷王而</hi>
<hi>夏亡管仲去魯入齊魯弱而齊强故賢者所在君尊國安今孫卿天下賢人所去之國其不安乎春申君使人</hi>
<hi>聘孫卿乃還復為蘭陵令</hi>漢朝追匡衡於平原<hi>前書匡衡為平原文學長安令楊興薦之</hi>
<hi>於車騎將軍史高曰衡材智有餘經學絶倫但以無階朝廷故隨牒在逺方將軍試召置幕府貢之朝廷必為</hi>
<hi>國器高然其言辟衡為議曹吏薦衡於帝帝以為郎中</hi>尊儒貴學惜失賢也書奏<lb/>
<pb n="KR2a0009_WYG_109-44b"/>
詔即徴還拜議郎以壽終<lb/>
建武中鄭興陳元傳春秋左氏學時尚書令韓歆上疏<lb/>
欲為左氏立博士范升與歆爭之未決陳元上書訟左<lb/>
氏遂以魏郡李封為左氏博士後羣儒蔽固者數廷爭<lb/>
之及封卒光武重衛衆議而因不復補<lb/>
　　許愼傳<lb/>
許愼字叔重汝南召陵人也性淳篤少博學經籍馬融<lb/>
常推敬之時人為之語曰五經無雙許叔重為郡功曹<lb/>
<pb n="KR2a0009_WYG_109-45a"/>
舉孝亷再遷除洨長卒于家<hi>洨音侯交反</hi>初愼以五經傳説<lb/>
臧否不同於是撰為五經異義又作説文解字十四篇<lb/>
皆傳於世<lb/>
　　蔡𤣥傳<lb/>
蔡𤣥字叔陵汝南南頓人也學通五經門徒常千人其<lb/>
著録者萬六千人徴辟並不就順帝特詔徴拜議郎講<lb/>
論五經異同甚合帝意遷侍中出為𢎞農太守卒官<lb/>
論曰自光武中年以後干戈稍戢專事經學自是其風<lb/>
<pb n="KR2a0009_WYG_109-45b"/>
世篤焉其服儒衣稱先王<hi>儒服為章甫之冠縫掖之衣也禮記曰言必則古昔稱先</hi>
<hi>王</hi>遊庠序聚横<hi>横又作黌</hi>塾者蓋布之於邦域矣若乃經生<lb/>
所處不逺萬里之路<hi>經生謂博士也就之者不以萬里為逺而至也</hi>精廬暫建<lb/>
贏糧動有千百<hi>精廬講讀之舍贏擔負也</hi>其耆名高義開門受徒者<lb/>
編牒不下萬人皆專相傳祖莫或訛雜至有分爭王庭<lb/>
樹朋私里繁其章條穿求崖穴以合一家之説故楊雄<lb/>
曰今之學者非獨為之華藻又從而繡其鞶帨<hi>楊雄法言之文</hi>
<hi>也喻學者文煩碎也鞶帯也字或作幋説文曰鞶覆衣巾也音盤帨佩巾也音税</hi>夫理書無二<lb/>
<pb n="KR2a0009_WYG_109-46a"/>
義歸有宗而碩學之徒莫之或從<hi>無二專一也</hi>故通人鄙其<lb/>
固焉又雄所謂譊譊之學各習其師也<hi>亦法言之文也譊譊喧也音奴</hi>
<hi>交反</hi>且觀成名高第終能逺至者蓋亦寡焉而迂滯若是<lb/>
矣然所談者仁義所傳者聖法也故人識君臣父子之<lb/>
綱家知違邪歸正之路自桓靈之間君道秕僻<hi>秕榖不成也以</hi>
<hi>喻政化之惡也</hi>朝綱日陵國隙屢啓<hi>陵陵遲也</hi>自中智以下靡不審<lb/>
其崩離而權彊之臣息其闚盜之謀<hi>謂閻忠勸皇甫嵩令推亡漢而自立</hi>
<hi>嵩不從其言</hi>豪俊之夫屈於鄙生之議者<hi>謂董卓欲大起兵鄭泰止之卓從其</hi>
<pb n="KR2a0009_WYG_109-46b"/>
<hi>言</hi>人誦先王言也下畏逆順埶也<hi>言政化雖壊而朝久不傾危者以經籍道</hi>
<hi>行下人懼逆順之埶</hi>至如張溫皇甫嵩之徒功定天下之半聲馳<lb/>
四海之表俯仰顧盻則天業可移猶鞠躬昬主之下狼<lb/>
狽折札之命散成兵就繩約而無悔心<hi>昬主謂獻帝也札簡也折簡而</hi>
<hi>召言不勞重命也繩約猶拘制也謂溫及嵩並被徴而就拘制也</hi>暨乎剝橈自極人神<lb/>
數盡<hi>易大過曰棟橈凶橈折也極終也言漢祚自終人神之數盡橈音女教反</hi>然後羣英乘<lb/>
其運世德終其祚<hi>羣英謂袁術曹操之屬代徳終其祚謂曹丕即位廢獻帝為山陽公自廢</hi>
<hi>至薨十四年以夀終</hi>跡衰敝之所由致而能多歴年所者斯豈非<lb/>
<pb n="KR2a0009_WYG_109-47a"/>
學之效乎<hi>跡猶尋也言由有儒學故能長久也</hi>故先師垂典文褒勵學者<lb/>
之功篤矣切矣不循春秋至乃比於殺逆其將有意乎<lb/>
<hi>史記曰為人君父而不通春秋之義者必蒙首惡之名為人臣子不通春秋之義者必陷簒弑誅死之罪也</hi>
贊曰斯文未陵亦各有承<hi>論語孔子曰天之將喪斯文也言斯文未陵遲故學者分</hi>
<hi>門各自承襲其家業也</hi>塗分流别專門並興精疎殊㑹通閡相徴<lb/>
千載不作淵源誰澂<hi>説經者各自是其一家或精或疎或通或閡去聖既久莫知是非若</hi>
<hi>千載一聖不復作起則泉源混濁誰能澂之</hi>
　<lb/>
<pb n="KR2a0009_WYG_109-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百九下<lb/>
<pb n="KR2a0009_WYG_109-48a"/>
　後漢書卷一百九下考證<lb/>
杜撫傳其所作詩題約義通劉攽曰題下當有脱字蓋<lb/>
　合云文約義通也○<hi>臣世駿</hi>按詩題約義通是杜撫<lb/>
　所撰書云吳陸璣著毛詩草木蟲魚疏末叙四詩源<lb/>
　流亦有此語蓋已在范史前百餘年矣劉攽説誤<lb/>
趙曄傳遂棄車馬去到犍為資中○何焯曰周燮傳載<lb/>
　南陽馮良事與此相類而所從皆杜撫必一事而傳<lb/>
　者互異耳<lb/>
<pb n="KR2a0009_WYG_109-48b"/>
衞宏傳後馬融作毛詩傳○何焯曰後儒據此傳言詩<lb/>
　序之出於宏而不悟毛傳之出於融何也或疑融别<lb/>
　有詩傳亦非范氏明與鄭箋連類言之矣康成親受<lb/>
　經季長以箋為致敬亦得<lb/>
魯高堂生注名隆○<hi>臣良裘</hi>按高堂隆乃三國時人此<lb/>
　注疑誤前書注中亦不記其名<lb/>
張𤣥傳少習顔氏春秋○監本誤嚴氏從諸本改<lb/>
謝該傳河東人樂詳條左氏疑滯數十事以問該注從<lb/>
<pb n="KR2a0009_WYG_109-49a"/>
　該問難諸要○何焯校本問字下添疑字又今左氏<lb/>
　問七十二事左氏下添樂氏二字又徴拜博士下添<lb/>
　時有博士四字又學多褊下添狹字<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_109-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百九下考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷九</head> <lb/>
    <p>
<pb n="KR2a0009_WYG_009-1a"/>
欽定四庫全書<lb/>
　後漢書卷九<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　獻帝紀第九<lb/>
孝獻皇帝諱協靈帝中子也<hi>謚法曰聰明睿智曰獻協之字曰合張璠記曰靈帝</hi>
<hi>以帝似已故名曰協帝王紀曰協字伯和</hi>母王羙人為何皇后所害中平六<lb/>
年四月少帝即位封帝爲渤海王徙封陳留王九月甲<lb/>
<pb n="KR2a0009_WYG_009-1b"/>
戌即皇帝位年九嵗遷皇太后於永安宮<hi>董卓遷也洛陽宫殿名曰</hi>
<hi>永安宮周逥六百九十八丈故基在洛陽故城中</hi>大赦天下改昭寜為永漢丙<lb/>
子董卓殺皇太后何氏初令侍中給事黄門侍郎員各<lb/>
六人<hi>續漢志曰侍中比二千石無員漢官儀曰侍中左蟬右貂夲秦丞相史往来殿中故謂之侍中分掌</hi>
<hi>乗輿服物下至褻器虎子之屬武帝時孔安國為侍中以其儒者特聽掌御坐唾壺朝廷榮之至東京時屬少</hi>
<hi>府亦無員駕出則一人負傳國璽操斬蛇劒乗輿中官俱止禁中又曰給事黄門侍郎六百石無員掌侍從左</hi>
<hi>右給事中使關通中外應劭曰黄門侍郎每日暮向青瑣門拜謂之夕郎輿服志曰禁門曰黄闥以中人主之</hi>
<hi>故號曰黄門令然則黄門郎給事黄闥之内故曰黄門郎夲既無員於此各置六人也獻帝起居注曰自誅黄</hi>
<pb n="KR2a0009_WYG_009-2a"/>
<hi>門後侍中侍郎出入禁中機事頗露由是王允乃奏侍中黄門不得出入不通賔客自此始也○劉攽曰註乘</hi>
<hi>輿中官俱止禁中案文當云參乘與中官俱止禁中少一參字誤一輿字</hi>賜公卿以下至黄<lb/>
門侍郎家一人為郎以補宦官所領諸署侍於殿上<hi>靈帝</hi>
<hi>熹平四年改平凖為中凖使宦官為令自是諸内署令丞悉以閹人為之故今並令士人代領之</hi>乙酉<lb/>
以太尉劉虞為大司馬董卓自為太尉加鈇鉞虎賁<hi>禮記</hi>
<hi>曰諸侯賜鈇鉞然後専殺説文曰鈇莝刀也蒼頡篇曰鈇斧也加鈇鉞者與専殺也</hi>丙戍太中大<lb/>
夫楊彪為司空甲午豫州牧黄琬為司徒遣使弔祠故<lb/>
太傅陳蕃大將軍竇武等冬十月乙巳葬靈思皇后白<lb/>
<pb n="KR2a0009_WYG_009-2b"/>
波賊宼河東<hi>薛瑩書曰黄巾郭泰等起於西河白波谷時謂之白波賊</hi>董卓遣其將<lb/>
牛輔擊之十一月癸酉董卓為相國十二月戊戍司徒<lb/>
黄琬為太尉司空楊彪為司徒光禄勳荀爽為司空省<lb/>
扶風都尉置漢安都護<hi>扶風都尉比二千石武帝元鼎四年置中興不改至此以羌擾</hi>
<hi>三輔故省之置都護令總統西方</hi>詔除光熹昭寜永漢三號還復中平<lb/>
六年<lb/>
初平元年春正月山東州郡起兵以討董卓辛亥大赦<lb/>
天下癸酉董卓殺𢎞農王白波賊宼東郡二月乙亥太<lb/>
<pb n="KR2a0009_WYG_009-3a"/>
尉黄琬司徒楊彪免庚辰董卓殺城門校尉伍瓊督軍<lb/>
校尉周珌<hi>珌音必東觀記曰周珌豫州刺史慎之子也續漢書魏志竝作毖音祕</hi>以光禄<lb/>
勳趙謙為太尉<hi>謝承書曰謙字彦信太尉趙戒之孫蜀郡成都人也</hi>太僕王允為<lb/>
司徒丁亥遷都長安董卓驅徙京師百姓悉西入關自<lb/>
留屯畢圭苑壬辰白虹貫日三月乙巳車駕入長安幸<lb/>
未央宫<hi>未央宫蕭何所造也張璠記曰将入宫日大雨晝晦翟雉飛入長安宮</hi>己酉董卓<lb/>
焚洛陽宫廟及人家戊午董卓殺太傅袁隗太僕袁基<lb/>
夷其族<hi>隗紹之叔父基袁術之母兄卓以山東兵起依紹術為主故誅其親屬獻帝春秋曰尺口以上</hi>
<pb n="KR2a0009_WYG_009-3b"/>
<hi>男女五千餘人皆下獄死</hi>夏五月司空荀爽薨六月辛丑光禄大夫<lb/>
种拂為司空大鴻臚韓融少府隂修執金吾胡母班<hi>風俗</hi>
<hi>通云胡母姓夲陳胡公之後也公子完奔齊遂有齊國齊宣王母弟别封母鄉逺夲胡公近取母邑故曰胡母</hi>
<hi>氏也</hi>将作大匠吳修越騎校尉王壞安集関東後将軍袁<lb/>
術河内太守王匡各執而殺之<hi>英雄記曰匡字公節太山人也輕財好施以任</hi>
<hi>侠聞為袁紹河内太守</hi>唯韓融獲免董卓壞五銖錢更鑄小錢<hi>光武</hi>
<hi>中興除王莾貨泉更用五銖錢</hi>冬十一月庚戍鎮星熒惑太白合於尾<lb/>
是嵗有司奏和安順桓四帝無功徳不宜稱宗又恭懐<lb/>
<pb n="KR2a0009_WYG_009-4a"/>
敬隱恭愍三皇后並非正嫡不合稱后皆請除尊號制<lb/>
曰可<hi>和帝號穆宗安帝號恭宗順帝號敬宗桓帝號威宗和帝尊母梁貴人曰恭懐皇后安帝尊祖母宋</hi>
<hi>貴人曰敬隱皇后順帝尊母李氏曰恭愍皇后</hi>孫堅殺荆州刺史王叡<hi>王氏譜曰叡字</hi>
<hi>通曜晉太保祥伯父也吳録曰叡素遇堅無禮堅此時欲殺叡叡曰我何罪堅曰坐無所知罪叡窮廹刮金飲</hi>
<hi>之而死</hi>又殺南陽太守張咨<lb/>
二年春正月辛丑大赦天下二月丁丑董卓自為太師<lb/>
袁術遣將孫堅與董卓将胡軫戰於陽人<hi>陽人聚名屬河南郡故城</hi>
<hi>在今汝州梁縣西史記秦滅東周徙其君於陽人聚即此地也</hi>軫軍大敗董卓遂發掘<lb/>
<pb n="KR2a0009_WYG_009-4b"/>
洛陽諸帝陵夏四月董卓入長安六月丙戌地震秋七<lb/>
月司空种拂免光禄大夫濟南淳于嘉為司空太尉趙<lb/>
謙罷太常馬日磾為太尉九月蚩尤旗見于角亢<hi>天官書曰</hi>
<hi>蚩尤之旗類彗而後曲象旗熒惑之精也呂氏春秋云其色黄上白下見則王者征伐四方角亢蒼龍之星</hi>
冬十月壬戌董卓殺衛尉張温十一月青州黄巾宼泰<lb/>
山泰山太守應劭擊破之黄巾轉宼渤海公孫瓚與戰<lb/>
於東光復大破之<hi>東光今滄州縣</hi>是嵗長沙有人死經月復活<lb/>
三年春正月丁丑大赦天下袁術遣将孫堅攻劉表於<lb/>
<pb n="KR2a0009_WYG_009-5a"/>
襄陽堅戰歿袁紹及公孫瓚戰于界橋<hi>今貝州宗城縣東有古界城近</hi>
<hi>枯漳水則界橋在此也</hi>瓚軍大敗夏四月辛巳誅董卓夷三族司<lb/>
徒王允録尚書事總朝政遣使者張种撫慰山東青州<lb/>
黄巾擊殺兖州刺史劉岱於東平東郡太守曹操大破<lb/>
黄巾於夀張降之五月丁酉大赦天下丁未征西将軍<lb/>
皇甫嵩為車騎将軍董卓部曲将李傕郭汜樊稠張濟<lb/>
等反攻京師六月戊午䧟長安城太常种拂大僕魯旭<lb/>
大鴻臚周奐<hi>三輔决錄注曰奐字文明茂陵人</hi>城門校尉崔烈越騎校<lb/>
<pb n="KR2a0009_WYG_009-5b"/>
尉王頎竝戰殁<hi>頎音祈</hi>吏民死者萬餘人李傕等並自為<lb/>
将軍己未大赦天下李傕殺司隸校尉黄琬甲子殺司<lb/>
徒王允皆滅其族丙子前将軍趙謙為司徒秋七月庚<lb/>
子太尉馬日磾為太傅錄尚書事八月遣日磾及太僕<lb/>
趙岐持節慰撫天下車騎将軍皇甫嵩為太尉司徒趙<lb/>
謙罷九月李傕自為車騎将軍郭汜後将軍樊稠右将<lb/>
軍張濟鎮東将軍濟出屯𢎞農甲申司空淳于嘉為司<lb/>
徒光禄大夫楊彪為司空竝錄尚書事冬十二月太尉<lb/>
<pb n="KR2a0009_WYG_009-6a"/>
皇甫嵩免光禄大夫周忠為太尉參錄尚書事<lb/>
四年春正月甲寅朔日有食之<hi>袁宏記曰時未晡八刻太史令王立奏曰晷過</hi>
<hi>度無變也朝臣皆賀帝令候焉未晡一刻而食賈詡奏曰立司候不明疑誤上下請付理官帝曰天道逺事驗</hi>
<hi>難明欲歸咎史官益重朕之不徳也</hi>丁夘大赦天下三月袁術殺揚州刺<lb/>
史陳温據淮南長安宣平城門外屋自壞<hi>三輔黄圖曰長安城東面</hi>
<hi>北頭門也</hi>夏五月癸酉無雲而雷六月扶風大雨雹華山崩<lb/>
裂太尉周忠免太僕朱儁爲太尉録尚書事下邳賊闕<lb/>
宣自稱天子<hi>風俗通曰闕姓也承闕黨童子之後也縱横家有闕子著書</hi>雨水遣侍<lb/>
<pb n="KR2a0009_WYG_009-6b"/>
御史裴茂訊詔獄原輕繫六月辛丑天狗西北行<hi>前書音義</hi>
<hi>曰有聲為天狗無聲為枉矢</hi>九月甲午試儒生四十餘人上第賜位<lb/>
郎中次太子舍人下第者罷之詔曰孔子歎學之不講<lb/>
<hi>講習也論語之文</hi>不講則所識日忘今耆儒年踰六十去離夲<lb/>
土營求糧資不得專業結童入學白首空歸長委農野<lb/>
永絶榮望朕甚愍焉其依科罷者聽為太子舎人<hi>劉艾獻帝</hi>
<hi>紀曰時長安中為之謡曰頭白皓然食不充糧裹衣蹇裳當還故鄉聖王愍念悉用補郎舍是布衣被服𤣥黄</hi>
冬十月太學行禮車駕幸永福城門臨觀其儀賜博士<lb/>
<pb n="KR2a0009_WYG_009-7a"/>
以下各有差辛丑京師地震有星孛于天市<hi>袁宏記曰孛于天市</hi>
<hi>将從天子移都其後上東遷之應也</hi>司空楊彪免太常趙温爲司空公孫<lb/>
瓚殺大司馬劉虞十二月辛丑地震司空趙温免乙巳<lb/>
衛尉張喜為司空<hi>獻帝春秋曰喜作嘉</hi>是嵗琅邪王容薨<lb/>
興平元年春正月辛酉大赦天下改元興平甲子帝加<lb/>
元服二月壬午追尊諡皇妣王氏爲靈懐皇后甲申改<lb/>
葬于文昭陵丁亥帝耕于籍田三月韓遂馬騰與郭汜<lb/>
樊稠戰於長平觀遂騰敗績左中郎将劉範前益州刺<lb/>
<pb n="KR2a0009_WYG_009-7b"/>
史种劭戰殁<hi>前書音義曰長平陂名也上有觀在池陽宫南去長安五十里今涇水南原眭城是</hi>
<hi>也袁宏紀曰是時馬騰以李傕等専亂以益州刺史劉焉宗室大臣遣使招引共誅傕焉遣子範将兵就騰故</hi>
<hi>涼州刺史种劭太常拂之子也拂爲傕所害劭欲報仇遂為此戰</hi>夏六月丙子分涼州<lb/>
河西四郡為廱州<hi>謂金城酒泉燉煌張掖</hi>丁丑地震戊寅又震乙<lb/>
巳晦日有食之帝避正殿寢兵不聽事五日大蝗秋七<lb/>
月壬子太尉朱儁免戊午太常楊彪為太尉録尚書事<lb/>
三輔大旱自四月至于是月帝避正殿請雨遣使者洗<lb/>
囚徒原輕繫<hi>洗謂蕩滌也</hi>是嵗榖一斛五十萬豆麥一斛二<lb/>
<pb n="KR2a0009_WYG_009-8a"/>
十萬人相食啖白骨委積帝使侍御史侯汶出太倉米<lb/>
豆為飢人作麋粥經日而死者無數帝疑賦䘏有虛乃<lb/>
親於御坐前量試作麋乃知非實<hi>袁宏紀曰時勑侍中劉艾取米豆五升於</hi>
<hi>御前作糜得滿三盂於是詔尚書曰米豆五升得麋三盂而人委頓何也</hi>使侍中劉艾出讓<lb/>
有司於是尚書令以下皆詣省閣謝<hi>○劉攽曰案閣當作閤閤門也詣閣</hi>
<hi>無理</hi>奏收侯汶考實詔曰未忍致汶于理可杖五十自是<lb/>
之後多得全濟八月馮翊羌叛宼屬縣郭汜樊稠擊破<lb/>
之九月桑復生椹人得以食司徒淳于嘉罷冬十月長<lb/>
<pb n="KR2a0009_WYG_009-8b"/>
安市門自壞以衛尉趙温為司徒錄尚書事十二月分<lb/>
安定扶風爲新平郡是嵗揚州刺史劉繇與袁術将孫<lb/>
策戰于曲阿<hi>䇿字伯符孫堅子曲阿今潤州縣</hi>繇軍敗績孫䇿遂據江<lb/>
東<hi>吳志曰孫䇿既破繇遂度兵據㑹稽策自領㑹稽太守</hi>太傅馬日磾薨于夀春<lb/>
<hi>夀春縣名屬九江郡今夀春縣也</hi>
二年春正月癸丑大赦天下二月乙亥李傕殺樊稠而<lb/>
與郭氾相攻三月丙寅李傕脇帝幸其營焚宫室夏四<lb/>
月甲午立貴人伏氏為皇后丁酉郭汜攻李傕矢及御<lb/>
<pb n="KR2a0009_WYG_009-9a"/>
前<hi>山陽公載記曰時弓弩並發矢下如雨及御所止髙樓殿前帷簾也</hi>是日李傕移帝幸<lb/>
北塢<hi>服䖍通俗文曰營居曰塢一曰庳城也山陽公載記曰時帝在南塢傕在北塢時流矢中傕左耳乃</hi>
<hi>迎帝幸北塢帝不肯從强之乃行</hi>大旱五月壬午李傕自為大司馬六<lb/>
月庚午張濟自陕来和傕汜秋七月甲子車駕東歸郭<lb/>
汜自為車騎将軍楊定為後将軍楊奉為興義將軍董<lb/>
承為安集将軍並侍送乗輿張濟為驃騎将軍還屯陜<lb/>
八月甲辰幸新豐冬十月戊戌郭汜使其将伍習夜燒<lb/>
所幸學舎逼脇乗輿楊定楊奉與郭汜戰破之壬寅幸<lb/>
<pb n="KR2a0009_WYG_009-9b"/>
華隂露次道南是夜有赤氣貫紫宫<hi>獻帝春秋曰赤氣廣六七尺東至寅</hi>
<hi>西至戌也</hi>張濟復反與李傕郭汜合十一月庚午李傕郭汜<lb/>
等追乗輿戰於東澗王師敗績殺光禄勳鄧泉衛尉士<lb/>
孫瑞廷尉宣播大長秋苖祀<hi>獻帝春秋播作璠也</hi>歩兵校尉魏桀<lb/>
侍中朱展射聲校尉沮儁<hi>風俗通曰沮姓也黄帝時史官沮誦之後音俱余反</hi>壬<lb/>
申幸曹陽露次田中<hi>曹陽澗名在今陕州西南七里俗謂之七里澗崔浩云自南山北通</hi>
<hi>於河</hi>楊奉董承引白波帥胡才李樂韓暹及匈奴左賢王<lb/>
去卑率師奉迎與李傕等戰破之十二月庚辰車駕乃<lb/>
<pb n="KR2a0009_WYG_009-10a"/>
進李傕等復来追戰王師大敗殺畧宫人少府田芬大<lb/>
司農張義等皆戰歿進幸陕夜度河乙亥幸安邑是嵗<lb/>
袁紹遣將麴義與公孫瓚戰於鮑丘<hi>鮑丘水名出北塞中南流經九莊嶺</hi>
<hi>東俗謂之大榆河又東南經漁陽縣故城東是瓚之戰處見水經注</hi>瓚軍大敗<lb/>
建安元年春正月癸酉郊祀上帝於安邑大赦天下改<lb/>
元建安二月韓暹攻衛将軍董承夏六月乙未幸聞喜<lb/>
秋七月甲子車駕至洛陽幸故中常侍趙忠宅丁丑郊<lb/>
祀上帝大赦天下巳卯謁太廟八月辛丑幸南宫楊安<lb/>
<pb n="KR2a0009_WYG_009-10b"/>
殿癸夘安國将軍張楊為大司馬韓暹為大将軍楊奉<lb/>
為車騎将軍是時宫室燒盡百官披荆棘依牆壁間州<lb/>
郡各擁彊兵而委輸不至羣僚饑乏尚書郎以下自出<lb/>
採稆<hi>稆音吕埤蒼曰穭自生也稆與穭同</hi>或饑死牆壁間或為兵士所殺<lb/>
辛亥鎭東将軍曹操自領司隸校尉錄尚書事曹操殺<lb/>
侍中臺崇尚書馮碩等<hi>風俗通日金天氏裔孫曰臺駘其後氏焉山陽公載記曰臺字</hi>
<hi>作壺○劉攽曰注山陽公載記曰案文多一曰字</hi>封衛將軍董承為輔國将軍<lb/>
<hi>○劉攽曰案文多一為字</hi>伏完等十三人為列侯贈沮儁為𢎞農太<lb/>
<pb n="KR2a0009_WYG_009-11a"/>
守庚申遷都許己巳幸曹操營九月太尉楊彪司空張<lb/>
喜罷冬十一月丙戍曹操自為司空行車騎将軍事百<lb/>
官總己以聽<lb/>
二年春袁術自稱天子三月袁紹自為大将軍夏五月<lb/>
蝗秋九月漢水溢是嵗饑江淮間民相食袁術殺陳王<lb/>
寵孫策遣使奉貢<lb/>
三年夏四月遣謁者裴茂率中郎将段煨討李傕夷三<lb/>
族<hi>獻帝起居注曰傳傕首到許有詔髙懸之也</hi>呂布叛冬十一月盜殺大司<lb/>
<pb n="KR2a0009_WYG_009-11b"/>
馬張楊十二月癸酉曹操擊吕布於徐州斬之<lb/>
四年春三月袁紹攻公孫瓚于易京獲之<hi>公孫瓚頻失利乃臨易河</hi>
<hi>築京以自固故號易京其城三重周囘六里今内城中有土京在幽州歸義縣南爾雅曰絶髙謂之京非人為</hi>
<hi>之㐀</hi>衛将軍董承為車騎将軍夏六月袁術死是嵗初置<lb/>
尚書左右僕射武陵女子死十四日復活<hi>續漢志曰女子李娥年六</hi>
<hi>十餘死瘞於城中有行人聞冢中有聲告家人出之</hi>
五年春正月車騎将軍董承偏将軍王服越騎校尉种<lb/>
輯受宻詔誅曹操事洩壬午曹操殺董承等夷三族秋<lb/>
<pb n="KR2a0009_WYG_009-12a"/>
七月立皇子馮為南陽王壬午南陽王馮薨九月庚<lb/>
午朔日有食之詔三公舉至孝二人九卿校尉郡國守<lb/>
相各一人皆上封事靡有所諱曹操與袁紹戰於官度<lb/>
<hi>裴松之北征記曰中牟臺下臨汴水是為官度袁紹曹操壘尚存焉在今鄭州中牟縣北</hi>紹敗走冬<lb/>
十月辛亥有星孛于大梁<hi>大梁酉之分</hi>東海王祗薨是嵗孫<lb/>
䇿死<hi>為許貢客所射傷</hi>弟權襲其餘業<hi>權字仲謀</hi>
六年春三月丁夘朔日有食之<lb/>
七年夏五月庚戌袁紹薨于寘國獻馴象<hi>馴象謂隨人意也</hi>是<lb/>
<pb n="KR2a0009_WYG_009-12b"/>
嵗越嶲男子化為女子<lb/>
八年冬十月己巳公卿初迎冬於北郊<hi>斯禮久廢故曰初</hi>總章<lb/>
始復備八佾舞<hi>袁紹紀云迎氣北郊始用八佾佾列也謂舞者之行列往因亂廢今始備之總</hi>
<hi>章樂官名古之安代樂</hi>初置司直官督中都官<hi>司直秩比二千石武帝元狩五年置</hi>
<hi>掌佐丞相舉不法也建武十一年省今復置之</hi>
九年秋八月戊寅曹操大破袁尚平冀州自領冀州牧<lb/>
冬十月有星孛于東井十二月賜三公已下金帛各有<lb/>
差自是三年一賜以為常制<lb/>
<pb n="KR2a0009_WYG_009-13a"/>
十年春正月曹操破袁譚於青州斬之<hi>魏書曰操攻譚不剋乃自執桴</hi>
<hi>鼔應時破之</hi>夏四月黑山賊張燕率衆降<hi>魏志曰燕本姓褚常山真定人也黄</hi>
<hi>巾起燕合聚少年為羣盜萬餘人博陵人張牛角為主牛角死燕代為主故改姓張燕剽勇軍中號曰張飛燕</hi>
<hi>衆至百萬號曰黒山賊</hi>秋九月賜百官尤貧者金帛各有差<lb/>
十一年春正月有星孛于北斗三月曹操破髙幹於幷<lb/>
州獲之<hi>典論曰上洛都尉王琰敗之追斬其首</hi>秋七月武威太守張猛殺<lb/>
廱州刺史邯鄲商<hi>袁宏漢紀曰廱州作凉州也</hi>是嵗立故琅邪王容<lb/>
子熙為琅邪王濟北北海阜陵下邳常山甘陵濟隂平<lb/>
<pb n="KR2a0009_WYG_009-13b"/>
原八國皆除<lb/>
十二年秋八月曹操大破烏桓於栁城斬其蹋頓<hi>蹋頓匈奴</hi>
<hi>王號栁城縣名屬遼西郡今營州縣</hi>冬十月辛夘有星孛于鶉尾<hi>鶉尾已之分</hi>
己巳黄巾賊殺濟南王贇<hi>河間孝王五代孫</hi>十一月遼東太守<lb/>
公孫康殺袁尚袁熈<lb/>
十三年春正月司徒趙温免夏六月罷三公官置丞相<lb/>
御史大夫癸巳曹操自為丞相秋七月曹操南征劉表<lb/>
八月丁未光禄勲郗慮為御史大夫<hi>續漢書曰慮字鴻豫山陽髙平人也</hi>
<pb n="KR2a0009_WYG_009-14a"/>
<hi>少受學於鄭𤣥</hi>壬子曹操殺太中大夫孔融夷其族是月劉表<lb/>
卒少子琮立琮以荆州降操冬十月癸未朔日有食之<lb/>
曹操以舟師伐孫權權将周瑜敗之於烏林赤壁<lb/>
十四年冬十月荆州地震<lb/>
十五年春二月乙巳朔日有食之<lb/>
十六年秋九月庚戍曹操與韓遂馬超戰於渭南遂等<lb/>
大敗關西平<hi>曹瞞傳曰時婁子伯説操曰今天寒可起沙為城以水灌之可一夜而成公從之比</hi>
<hi>明城立超遂數挑戰不利操縱虎騎夹擊大破之超遂走凉州</hi>是嵗趙王赦薨<lb/>
<pb n="KR2a0009_WYG_009-14b"/>
十七年夏五月癸未誅衛尉馬騰夷三族六月庚寅晦<lb/>
日有食之秋七月洧水潁水溢螟八月馬超破涼州殺<lb/>
刺史韋康九月庚戍立皇子熙為濟隂王懿為山陽王<lb/>
邈為濟北王敦為東海王<hi>山陽公載記曰時許靖在巴郡聞立諸王曰将欲歙之必</hi>
<hi>姑張之将欲奪之必姑與之其孟徳之謂乎</hi>冬十二月星孛于五諸侯<hi>五諸侯星</hi>
<hi>名也</hi>
十八年春正月庚寅復禹貢九州<hi>獻帝春秋曰時省幽并州以其郡國并於</hi>
<hi>冀州省司隸校尉及涼州以其郡國并為雍州省交州并荆州益州於是有兖豫青徐荆揚冀益雍也九數雖</hi>
<pb n="KR2a0009_WYG_009-15a"/>
<hi>同而禹貢無益州有梁州然梁益亦一地也</hi>夏五月丙申曹操自立為魏公<lb/>
加九錫<hi>案禮含文嘉曰九錫謂一曰車馬二曰衣服三曰樂器四曰朱戸五曰納陛六曰虎賁七百人</hi>
<hi>七曰斧鉞八曰弓矢九曰秬鬯</hi>大雨水徙趙王珪為博陵王是嵗嵗星<lb/>
鎭星熒惑俱入太微<hi>是年秋三星逆行入太微守帝座五十日</hi>彭城王和薨<lb/>
十九年夏四月旱五月雨水劉備破劉璋據益州冬十<lb/>
月曹操遣将夏侯淵討朱建于枹罕獲之<hi>枹罕縣屬金城郡今河州</hi>
<hi>縣也魏志曰淵字妙才沛國譙人也</hi>十一月丁卯曹操殺皇后伏氏滅其<lb/>
族及二皇子<hi>山陽公載記曰劉備在蜀聞之遂發喪</hi>
<pb n="KR2a0009_WYG_009-15b"/>
二十年春正月甲子立貴人曹氏為皇后賜天下男子<lb/>
爵人一級孝悌力田二級賜諸王侯公卿以下榖各有<lb/>
差秋七月曹操破漢中張魯降<lb/>
二十一年夏四月甲午曹操自進號魏王五月己亥朔<lb/>
日有食之秋七月匈奴南單于来朝是嵗曹操殺琅邪<lb/>
王熙國除<hi>坐謀欲渡江被誅</hi>
二十二年夏六月丞相軍師華歆為御史大夫冬有星<lb/>
孛于東北是嵗大疫<lb/>
<pb n="KR2a0009_WYG_009-16a"/>
二十三年春正月甲子少府耿紀丞相司直韋晃起兵<lb/>
誅曹操不克夷三族<hi>三輔决錄曰時有京兆金褘字徳偉自以代為漢臣乃發憤與耿紀</hi>
<hi>韋晃欲挟天子以攻魏南援劉備事敗夷三族</hi>三月有星孛于東方<hi>杜預注左傳云平旦</hi>
<hi>衆星皆沒而孛星乃見故不言所在之次</hi>
二十四年春二月壬子晦日有食之夏五月劉備取漢<lb/>
中秋七月庚子劉備自稱漢中王八月漢水溢冬十一<lb/>
月孫權取荆州<lb/>
二十五年春正月庚子魏王曹操薨<hi>魏志曰操字孟徳薨時年六十六</hi>
<pb n="KR2a0009_WYG_009-16b"/>
子丕襲位<hi>魏志曰丕字子桓操之太子</hi>二月丁未朔日有食之三月<lb/>
改元延康冬十月乙夘皇帝遜位魏王丕稱天子<hi>獻帝春秋</hi>
<hi>曰帝時召羣臣卿士告祠髙廟詔太常張音持節奉䇿璽綬禪位于魏王乃為壇於繁陽故城魏王登壇受皇</hi>
<hi>帝璽綬</hi>奉帝為山陽公<hi>山陽縣名屬河内郡故城在今懐州修武縣西北</hi>邑一萬<lb/>
户位在諸侯王上奏事不稱臣受詔不拜以天子車服<lb/>
郊祀天地宗廟祖臘皆如漢制都山陽之濁鹿城<hi>濁鹿一名</hi>
<hi>濁城亦名清陽城在今懐州修武縣東北</hi>四皇子封王者皆降為列侯明年<lb/>
劉備稱帝于蜀孫權亦自王於吳於是天下遂三分矣<lb/>
<pb n="KR2a0009_WYG_009-17a"/>
魏青龍二年三月庚寅山陽公薨自遜位至薨十有四<lb/>
年年五十四諡孝獻皇帝八月壬申以漢天子禮儀𦵏<lb/>
于禪陵<hi>續漢書曰天子𦵏太僕駕四輪輈為賔車大練為屋幙中黄門虎賁各二十人執紼司空擇土</hi>
<hi>造穿太史卜日将作作黄腸題湊便房如禮大駕太僕御方相氏黄金四目䝉熊皮𤣥衣朱裳執戈揚楯立乗</hi>
<hi>四馬先驅旂長三刃十有二旒曵地畫日月升龍書旐曰天子之柩謁者二人立乗六馬為次太常跪哭日十</hi>
<hi>五舉音止哭晝漏上請發司徒河南尹先引車轉太常曰請拜送車著白絲三糾紼長三十丈圍七寸六行行</hi>
<hi>五十人公卿以下子弟凡三百人皆素幘委貌冠衣素裳挽校尉三百人皆赤幘不冠持幢幡皆銜枚羽林孤</hi>
<hi>兒巴歈嬥歌者六十人為六列司馬八人執鐸至陵南羨門司徒跪請就下房都導東園武士奉入房執事下</hi>
<pb n="KR2a0009_WYG_009-17b"/>
<hi>明器太祝進醴獻司空将校復土嬥音徒了反帝王紀曰禪陵在濁鹿城西北十里在今懐州修武縣北二十</hi>
<hi>五里陵髙二丈周回二百步劉澄之地記云以漢禪魏故以名焉○劉攽曰注太常跪哭日十五舉音止案漢</hi>
<hi>志日字作曰在哭字上</hi>置園邑令丞太子早卒孫康立五十一年<lb/>
晉太康六年薨子瑾立四年太康十年薨子秋立二十<lb/>
年永嘉中為胡賊所殺國除<lb/>
論曰傳稱鼎之為器雖小而重故神之所寳不可奪移<lb/>
<hi>左氏傳王孫滿曰桀有昬徳鼎遷於商商紂暴虐鼎遷於周徳之休明雖小重也其姦回昬亂雖大輕也故言</hi>
<hi>神之所寳不可奪移</hi>至今負而趨者此亦窮運之歸乎<hi>言神器至重被人負</hi>
<pb n="KR2a0009_WYG_009-18a"/>
<hi>而趨走者斯亦窮盡之運歸於此時乎言不可復振也莊子曰藏舟於壑藏山於澤謂之固矣然而有力者負</hi>
<hi>之而趨而昧者不知</hi>天厭漢徳久矣山陽其何誅焉<hi>厭倦誅責也漢自和帝以</hi>
<hi>後政教陵遲故言天厭漢徳久矣禍之来也非獨山陽公之過其何所誅責乎左傳宋子魚曰天既厭商徳孔</hi>
<hi>子曰於予予何誅○劉攽曰注於予予何誅案今論語下予當作與</hi>
贊曰獻生不辰身播國屯<hi>辰時也播遷也言獻帝生不逢時身旣播遷國又屯難詩</hi>
<hi>曰我生不辰左傳曰震蕩播越</hi>終我四百永作虞賔<hi>春秋孔演圖曰劉四百嵗之際褒漢</hi>
<hi>王輔皇王以期有名不就宋均注曰雖褒族人為漢王以自輔以當有應期名見攝錄者故名不就也虞賔謂</hi>
<hi>舜以堯子丹朱為賔虞書曰虞賔在位是也以喻山陽公為魏之賔也</hi>
<pb n="KR2a0009_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九<lb/>
<pb n="KR2a0009_WYG_009-19a"/>
　後漢書卷九考證<lb/>
獻帝紀董卓為相國○何焯曰為相國上脱一自字<lb/>
置漢安都䕶注總統西方○監夲西字訛四從宋夲改<lb/>
南陽王馮薨○監夲脱馮字今從宋夲<hi>臣㑹汾</hi>按他處<lb/>
　王薨皆書名但此句䝉上立皇子馮為南陽王文雖<lb/>
　無馮字亦可<lb/>
斬其蹋頓○何焯曰其字應衍<lb/>
改元延康○監夲延字訛建按建康順帝年號也從宋<lb/>
<pb n="KR2a0009_WYG_009-19b"/>
　本改<lb/>
至今負而趨者○今應作令<lb/>
永作虞賔注虞書○監夲訛作商書今改正<lb/>
　<lb/>
　<lb/>
　<lb/>
　<lb/>
　後漢書卷九考證<lb/>
</p>
<p>
</p>
  </div>
</body>
</text>
</TEI>
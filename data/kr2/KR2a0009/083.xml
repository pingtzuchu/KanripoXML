<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十三</head> <lb/>
    <p>
<pb n="KR2a0009_WYG_083-1a"/>
欽定四庫全書<lb/>
　後漢書卷八十三<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　周黄徐姜申屠列傳第四十三<lb/>
易曰君子之道或出或處或黙或語<hi>上繫之辭也言賢哲所行其趣異也</hi>
孔子稱蘧伯玉邦有道則仕邦無道則可卷而懐也<hi>論語</hi>
<hi>蘧伯玉名瑗衛大夫也卷而懷謂不預時政不忤於人者也</hi>然用舍之端君子之所<lb/>
<pb n="KR2a0009_WYG_083-1b"/>
以存其誠也<hi>誠實也孔子曰用之則行舍之則藏易曰閑邪存其誠</hi>故其行也則<lb/>
濡足䝉垢出身以効時<hi>新序曰申屠狄非時將自投河崔嘉聞而止之曰吾聞聖人從</hi>
<hi>事於天地之間人之父母也今為濡足之故不救溺人乎</hi>及其止也則窮棲茹菽藏<lb/>
寶以迷國<hi>爾雅曰啜茹也孫卿子曰君子啜菽飲水非愚也是節然也論語曰陽貨謂孔子曰懐其</hi>
<hi>寶而迷其邦可謂仁乎</hi>太原閔仲叔者<hi>謝承書曰閔貢字仲叔</hi>世稱節士雖<lb/>
周黨之潔清自以弗及也黨見其含菽飲水遺以生蒜<lb/>
受而不食<hi>黨與仲叔同郡亦貞介士也見逸人傳皇甫謐高士傳曰黨見仲叔食無菜遺之生蒜仲</hi>
<hi>叔曰我欲省煩耳今更作煩邪受而不食</hi>建武中應司徒侯霸之辟既至霸<lb/>
<pb n="KR2a0009_WYG_083-2a"/>
不及政事徒勞苦而已<hi>勞其勤苦也勞音力到反</hi>仲叔恨曰始䝉嘉<lb/>
命且喜且懼今見明公喜懼皆去以仲叔為不足問邪<lb/>
不當辟也辟而不問是失人也遂辭出投劾而去<hi>案罪曰劾</hi>
<hi>自投其劾狀而去也投猶下也今有投辭投牒之言也</hi>復以博士徴不至客居安<lb/>
邑老病家貧不能得肉日買猪肝一片屠者或不肯與<lb/>
安邑令聞勅吏常給焉仲叔怪而問之知乃歎曰閔仲<lb/>
叔豈以口腹累安邑邪遂去客沛以夀終仲叔同郡荀<lb/>
恁字君大<hi>恁音而甚反</hi>少亦脩清節資財千萬父越卒悉散<lb/>
<pb n="KR2a0009_WYG_083-2b"/>
與九族隠居山澤以求厥志王莽末匈奴宼其本縣廣<lb/>
武<hi>廣武縣屬太原郡故城在今代州鴈門縣</hi>聞恁名節相約不入荀氏閭光<lb/>
武徴以病不至永平初東平王蒼為驃騎將軍開東閤<lb/>
延賢俊辟而應焉及後朝㑹顯宗戲之曰先帝徴君不<lb/>
至驃騎辟君而来何也對曰先帝秉徳以惠下故臣可<lb/>
得不来驃騎執法以檢下<hi>檢猶察也</hi>故臣不敢不至後月餘<lb/>
罷歸卒於家桓帝時安陽人魏桓字仲英亦數被徴其<lb/>
鄉人勸之行桓曰夫干禄求進所以行其志也今後宫<lb/>
<pb n="KR2a0009_WYG_083-3a"/>
千數其可損乎廐馬萬匹其可減乎左右悉權豪其可<lb/>
去乎皆對曰不可桓乃慨然歎曰使桓生行死歸於諸<lb/>
子何有哉<hi>若忤時强諫死而後歸於諸勸行者復何益也</hi>遂隠身不出若二三<lb/>
子可謂識去就之槩候時而處<hi>槩節也候時以居不失去就也</hi>夫然豈<lb/>
其枯槁茍而已哉蓋詭時審己以成其道焉<hi>詭違也迹若違時志</hi>
<hi>存量己也</hi>余故列其風流區而載之<hi>言其清潔之風各有條流故區别而紀之</hi>
　　周爕傳<lb/>
周燮字彥祖汝南安城人決曹掾燕之後也<hi>燕見獨行篇周嘉傳</hi>
<pb n="KR2a0009_WYG_083-3b"/>
燮生而欽頤折頞醜狀駭人<hi>頤頷也欽頤曲頷也說文曰頞鼻莖也折亦曲也欽</hi>
<hi>音丘凡反欽或作顩音同</hi>其母欲棄之其父不聽曰吾聞賢聖多有<lb/>
異貌<hi>伏羲牛首女媧蛇軀臯陶鳥喙孔子牛脣是聖賢異貌也又蔡澤亦顩頤蹙頞</hi>興我宗者<lb/>
乃此兒也於是養之始在髫鬌而知廉讓<hi>髫髮也禮記曰子生三月</hi>
<hi>之末擇日翦髮為鬌男角女覊否則男左女右鬌音徒果反</hi>十歲就學能通詩論及<lb/>
長專精禮易不讀非聖之書不脩賀問之好有先人草<lb/>
廬結于岡畔<hi>山脊曰岡</hi>下有陂田常肆勤以自給<hi>肆陳也</hi>非身<lb/>
所耕漁則不食也鄉黨宗族希得見者<hi>謝承書曰燮居家清處非法不</hi>
<pb n="KR2a0009_WYG_083-4a"/>
<hi>言兄弟父子室家相待如賔鄉曲不善者皆從其教也</hi>舉孝廉賢良方正特徴皆<lb/>
以疾辭延光二年安帝以𤣥纁羔幣聘燮<hi>禮卿執羔董仲舒春秋繁</hi>
<hi>露曰凡贄卿用羔羔有角而不用類仁者執之不鳴殺之不嘷類死義者羔飲其母必跪類知禮者故以為贄</hi>
及南陽馮良二郡各遣丞掾致禮宗族更勸之曰夫脩<lb/>
德立行所以為國自先世以来勲寵相承君獨何為守<lb/>
東岡之陂乎燮曰吾既不能隠處巢穴追綺季之跡<hi>綺季</hi>
<hi>東園公夏黄公角里先生謂之四皓隠於商山見前書也</hi>而猶顯然不逺父母之國<lb/>
斯固以滑泥揚波同其流矣<hi>滑混也楚詞何不滑其泥而揚其波滑音古没反</hi>
<pb n="KR2a0009_WYG_083-4b"/>
夫脩道者度其時而動動而不時焉得亨乎<hi>亨通也書曰慮善以</hi>
<hi>動動惟厥時</hi>因自載到潁川陽城遣生送敬<hi>○劉攽曰案文當云遣門生送</hi>
<hi>敬少一門字</hi>遂辭疾而歸<hi>送敬猶致謝也</hi>良亦載病到近縣送禮而<lb/>
還<hi>送禮謂送其所致之禮也</hi>詔書告二郡歲以羊酒養病良字君郎<lb/>
出於孤微少作縣吏年三十為尉從佐<hi>從佐謂隨從而已不主案牘也</hi>
奉檄迎督郵即路慨然耻在厮役<hi>厮賤也</hi>因壊車殺馬毁<lb/>
裂衣冠乃遁至犍為從杜撫學妻子求索蹤迹斷絶後<lb/>
乃見草中有敗車死馬衣裳腐朽謂為虎狼盜賊所害<lb/>
<pb n="KR2a0009_WYG_083-5a"/>
發喪制服積十許年乃還鄉里志行高整非禮不動遇<lb/>
妻子如君臣鄉黨以為儀表燮良年皆七十餘終<lb/>
　　黃憲傳<lb/>
黃憲字叔度汝南愼陽人也<hi>在愼水之南因以名縣南陽有愼陽國而流俗書此</hi>
<hi>或作順陽者誤</hi>世貧賤父為牛醫潁川荀淑至愼陽遇憲於逆<lb/>
旅<hi>逆旅客舍</hi>時年十四淑竦然異之揖與語移日不能去謂<lb/>
憲曰子吾之師表也既而前至袁閎<hi>一作閬</hi>所未及勞問<lb/>
逆曰子國有顏子寧識之乎<hi>顏子顏回也</hi>閎曰見吾叔度邪<lb/>
<pb n="KR2a0009_WYG_083-5b"/>
是時同郡戴良才高倨慠而見憲未嘗不正容及歸罔<lb/>
然若有失也其母問曰汝復從牛醫兒來邪對曰良不<lb/>
見叔度不自以為不及既覩其人則瞻之在前忽焉在<lb/>
後<hi>論語顏回慕孔子之言也</hi>固難得而測矣同郡陳蕃周舉常相謂<lb/>
曰時月之間不見黄生則鄙吝之萌復存乎心<hi>吝貪也</hi>及<lb/>
蕃為三公臨朝歎曰叔度若在吾不敢先佩印綬矣太<lb/>
守王龔在郡禮進賢達多所降致卒不能屈憲郭林宗<lb/>
少游汝南先過袁閎<hi>○劉攽曰案袁閬字奉高閎字夏甫此下言奉高則閎當作閬也</hi>
<pb n="KR2a0009_WYG_083-6a"/>
不宿而退進往從憲累日方還或以問林宗<hi>郭泰别傳曰時林宗</hi>
<hi>過薛恭祖恭祖問曰聞足下見袁奉高車不停軌鑾不輟軛從叔度乃彌信宿也</hi>林宗曰奉高<lb/>
之器譬諸汎濫雖清而易挹<hi>奉高閎字也爾雅曰側出汎泉正出濫泉汎音軌濫</hi>
<hi>音檻</hi>叔度汪汪若千頃陂澄之不清淆之不濁不可量也<lb/>
<hi>淆混也</hi>憲初舉孝㢘又辟公府友人勸其仕憲亦不拒之<lb/>
暫到京師而還竟無所就年四十八終天下號曰徴君<lb/>
論曰黃憲言論風㫖無所傳聞然士君子見之者靡不<lb/>
服深逺去玼吝<hi>玼音此説文曰鮮色也據此文當為疵作玼者古字通也</hi>將以道周<lb/>
<pb n="KR2a0009_WYG_083-6b"/>
性全無徳而稱乎<hi>道周備性全一無徳而稱言其徳大無能名焉</hi>余曾祖穆侯<lb/>
<hi>晉書曰范汪字𤣥平安北將軍諡曰穆侯汪生寗寗生泰泰生曄</hi>以為憲隤然其處順<lb/>
<hi>易繫辭曰坤隤然示人簡矣隤柔順貌</hi>淵乎其似道<hi>老子曰道冲而用之或不盈淵乎似萬物</hi>
<hi>之宗言淵深不可知也</hi>淺深莫臻其分清濁未議其方<hi>廣雅曰方所也</hi>若<lb/>
及門於孔氏其殆庶乎<hi>易繫辭曰顏氏之子其殆庶幾乎殆近也</hi>故嘗著論<lb/>
云<lb/>
　　徐穉傳<lb/>
徐穉字孺子豫章南昌人也<hi>豫章郡今洪州也南昌縣即今豫章縣也謝承書曰</hi>
<pb n="KR2a0009_WYG_083-7a"/>
<hi>穉少為諸生學嚴氏春秋京氏易歐陽尚書兼綜風角星官筭歴河圖七緯推歩變易異行矯時俗閭里服其</hi>
<hi>徳化有失物者縣以相還道無拾遺四察孝廉五辟宰府三舉茂才也</hi>家貧常自耕稼非<lb/>
其力不食恭儉義讓所居服其徳屢辟公府不起時陳<lb/>
蕃為太守以禮請署功曹穉不免之既謁而退蕃在郡<lb/>
不接賔客唯穉來特設一榻去則縣之後舉有道家拜<lb/>
太原太守<hi>就家而拜之也</hi>皆不就延熹二年尚書令陳蕃僕射<lb/>
胡廣等上疏薦穉等曰臣聞善人天地之紀政之所由<lb/>
也<hi>左傳曰晉三郄害伯宗譛而殺之及欒弗忌韓獻子曰郄氏其不免乎善人天地之紀也而驟絶之不亡</hi>
<pb n="KR2a0009_WYG_083-7b"/>
<hi>何待也</hi>詩云思皇多士生此王國<hi>大雅文王之詩也思願也皇天也思願天多生</hi>
<hi>賢人於此王國</hi>天挺俊乂為陛下出當輔弼明時左右大業者<lb/>
也<hi>左右助也</hi>伏見處士豫章徐穉彭城姜肱汝南袁閎<hi>閎見袁安</hi>
<hi>傳謝承書曰閎少脩志節矯俗高厲</hi>京兆韋著<hi>著見韋彪傳謝承書曰為三輔冠族著少脩節操持</hi>
<hi>京氏易韓詩博通術藝</hi>潁川李曇徳行純備著于人聼若使擢登<lb/>
三事協亮天工必能翼宣盛美増光日月矣桓帝乃以<lb/>
安車𤣥纁備禮徴之並不至帝因問蕃曰徐穉袁閎韋<lb/>
著孰為先後蕃對曰閎生出公族聞道漸訓著長於三<lb/>
<pb n="KR2a0009_WYG_083-8a"/>
輔禮義之俗所謂不扶自直不鏤自雕<hi>說苑曰蓬生枲中不扶自直也</hi>
至於穉者爰自江南卑薄之域而角立傑出宜當為先<lb/>
<hi>如角之特立也</hi>穉嘗為太尉黄瓊所辟不就及瓊卒歸葬穉乃<lb/>
負糧徒歩到江夏赴之設雞酒薄祭哭畢而去不告姓<lb/>
名<hi>謝承書曰穉諸公所辟雖不就有死喪負笈赴弔常於家豫炙鷄一隻以一兩綿絮漬酒中暴乾以裹鷄</hi>
<hi>徑到所起冢𡑞外以水漬綿使有酒氣斗米飯白茅為藉以鷄置前釃酒畢留謁則去不見喪主</hi>時㑹<lb/>
者四方名士郭林宗等數十人聞之疑其穉也乃選能<lb/>
言語生茅容輕騎追之及於塗容為設飲共言稼穡之<lb/>
<pb n="KR2a0009_WYG_083-8b"/>
事臨訣去謂容曰為我謝郭林宗大樹將顚非一繩所<lb/>
維何為栖栖不遑寜處<hi>顚仆也維繫也喻時將衰季豈一人可能救邪</hi>及林宗<lb/>
有母憂穉往弔之置生芻一束於廬前而去衆怪不知<lb/>
其故林宗曰此必南州高士徐孺子也詩不云乎生芻<lb/>
一束其人如玉<hi>小雅白駒詩此戒賢者行所舍主人之餼雖薄要就賢主人其徳如玉然也</hi>
吾無徳以堪之靈帝初欲蒲輪聘穉㑹卒時年七十二<lb/>
子𦙍字季登篤行孝悌亦隠居不仕<hi>謝承書曰𦙍少遭父母喪致哀毁瘁</hi>
<hi>歐血發病服闋隠居林藪躬耕稼穡勌則誦經貧窶困乏執志彌固不受惠於人也</hi>太守華歆禮<lb/>
<pb n="KR2a0009_WYG_083-9a"/>
請相見固病不詣<hi>魏志曰歆字子魚平原人為豫章太守為政清浄不煩吏人咸感而愛之</hi>
漢末宼賊縱横皆敬𦙍禮行轉相約敇不犯其閭建安<lb/>
中卒李曇字雲少孤繼母嚴酷曇事之愈謹<hi>謝承書曰曇少喪父</hi>
<hi>躬事繼母繼母酷烈曇性純孝定省恪勤妻子恭奉寒苦執勞不以為怨得四時珍玩先以進母與徐孺子等</hi>
<hi>海内列名五處士焉</hi>為鄉里所稱法養親行道終身不仕<lb/>
　　姜肱傳<lb/>
姜肱字伯淮彭城廣戚人也<hi>廣戚故城今徐州沛縣東</hi>家世名族<hi>謝承</hi>
<hi>書曰祖父豫章太守父任城相也</hi>肱與二弟仲海季江俱以孝行著聞<lb/>
<pb n="KR2a0009_WYG_083-9b"/>
其友愛天至常共臥起<hi>謝承書曰肱性篤孝事繼母恪勤母既年少又嚴厲肱感凱風</hi>
<hi>之孝兄弟同被而寢不入房室以慰母心也</hi>及各娶妻兄弟相戀不能别寢<lb/>
以係嗣當立乃遞往就室肱博通五經兼明星緯士之<lb/>
逺来就學者三千餘人諸公爭加辟命皆不就二弟名<lb/>
聲相次亦不應徴聘時人慕之肱嘗與季江謁郡夜於<lb/>
道遇盜欲殺之肱兄弟更相爭死賊遂兩釋焉<hi>謝承書曰肱與</hi>
<hi>季江俱乗車行適野廬為賊所劫取其衣物欲殺其兄弟肱謂盜曰弟年㓜父母所憐愍又未聘娶願自殺身</hi>
<hi>濟弟季江言兄年徳在前家之珍寶國之英俊乞自受戮以代兄命盜戢刃曰二君所謂賢人吾等不良妄相</hi>
<pb n="KR2a0009_WYG_083-10a"/>
<hi>侵犯棄物而去肱車中尚有數千錢盜不見也使從者追以與之亦復不受肱以物經歴盗手因以付亭吏而</hi>
<hi>去也</hi>但掠奪衣資而已既至郡中見肱無衣服怪問其故<lb/>
肱託以它辭終不言盜盜聞而感悔後乃就精廬<hi>精廬即精</hi>
<hi>舍也</hi>求見徴君肱與相見皆叩頭謝罪而還所略物肱不<lb/>
受勞以酒食而遣之後與徐穉俱徴不至桓帝乃下彭<lb/>
城使畫工圗其形狀肱臥於幽闇以被韜靣<hi>韜藏也</hi>言感<lb/>
眩疾不欲出風工竟不得見之中常侍曹節等專執朝<lb/>
事新誅太傅陳蕃大將軍竇武欲借寵賢徳以釋衆望<lb/>
<pb n="KR2a0009_WYG_083-10b"/>
乃白徴肱為太守肱得詔乃私告其友曰吾以虛獲實<lb/>
遂藉聲價明明在上猶當固其本志况今政在閹竪夫<lb/>
何為哉乃隠身遯命逺浮海濵再以𤣥纁聘不就即拜<lb/>
太中大夫詔書至門<hi>謝承書曰靈帝手筆下詔曰肱抗凌雲之志養浩然之氣以朕徳薄</hi>
<hi>未肯降志昔許由不屈王道為化夷齊不橈周徳不虧州郡以禮優順勿失其意</hi>肱使家人對<lb/>
云久病就醫遂羸服閒行竄伏青州界中賣卜給食召<lb/>
命得斷家亦不知其處歴年乃還年七十七熹平二年<lb/>
終于家弟子陳留劉操追慕肱徳共刋石頌之<lb/>
<pb n="KR2a0009_WYG_083-11a"/>
　　申屠蟠傳<lb/>
申屠蟠字子龍陳留外黄人也九歳喪父哀毁過禮服<lb/>
除不進酒肉十餘年每忌日輙三日不食<hi>海内先賢傳曰蟠在冢側</hi>
<hi>致甘露白雉以孝稱</hi>同郡<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>氏女玉為父報讎<hi>
                        <graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>姓也</hi>殺夫氏之黨<lb/>
吏執玉以告外黄令梁配<hi>續漢書曰同縣大女<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>玉為從父報讐殺夫之從母兄李</hi>
<hi>士姑執玉以告吏也</hi>配欲論殺玉蟠時年十五為諸生進諫曰玉<lb/>
之節義足以感無耻之孫激忍辱之子不遭明時尚當<lb/>
表旌廬墓況在清聼而不加哀矜配善其言乃為讞得<lb/>
<pb n="KR2a0009_WYG_083-11b"/>
減死論<hi>讞請也</hi>鄉人稱美之家貧傭為漆工郭林宗見而<lb/>
奇之同郡蔡邕深重蟠及被州辟乃辭讓之曰申屠蟠<lb/>
禀氣𤣥妙性敏心通喪親盡禮幾於毁滅至行美義人<lb/>
所鮮能安貧樂潛味道守眞不為燥濕輕重<hi>律歴志曰銅為物至</hi>
<hi>精不為燥濕寒暑變其節不為風雨暴露改其形介然有常似於士君子之行</hi>不為窮達易節<lb/>
<hi>易曰窮則獨善其身達則兼善天下</hi>方之於邕以齒則長以徳則賢後郡<lb/>
召為主簿不行<hi>謝承書曰蟠前後徴辟文書悉挂於樹初不顧盻也</hi>遂隠居精學<lb/>
博貫五經兼明圖緯始與濟陰王子居同在太學子居<lb/>
<pb n="KR2a0009_WYG_083-12a"/>
臨殁以身託蟠蟠乃躬推輦車送喪歸鄉里遇司隸從<lb/>
事於河鞏之間<hi>百官志曰司隸從事史十二人秩百石也</hi>從事義之為封傳<lb/>
䕶送<hi>傳謂符牒使人監送之</hi>蟠不肯受投傳於地而去事畢還學<lb/>
太尉黄瓊辟不就及瓊卒歸葬江夏四方名豪㑹帳下<lb/>
者六七千人<hi>帳下葬處</hi>互相談論莫有及蟠者唯南郡一生<lb/>
與相酬對既别執蟠手曰君非聘則徴如是相見於上<lb/>
京矣蟠勃然作色曰始吾以子為可與言也何意乃相<lb/>
拘敎樂貴之徒邪<hi>樂音五孝反</hi>因振手而去不復與言再舉<lb/>
<pb n="KR2a0009_WYG_083-12b"/>
有道不就<hi>謝承書曰詔書令郡以禮發遣蟠到河南萬歳亭折轅而旋也</hi>先是京師游<lb/>
士汝南范滂等非訐朝政自公卿以下皆折節下之<hi>訐謂</hi>
<hi>横議是非也訐或作評也</hi>太學生爭慕其風以為文學將興處士復<lb/>
用蟠獨歎曰昔戰國之世處士横議<hi>孟子曰聖王不作諸侯恣行處士横</hi>
<hi>議前書曰秦既稱帝患周之敗以為起於處士横議諸侯力爭音義曰言由横議而敗之</hi>列國之王<lb/>
至為擁篲先驅<hi>史記鄒衍如燕昭王擁篲先驅請列弟子之坐而受業築碣石宫身親往師之</hi>
卒有阬儒燒書之禍今之謂矣乃絶迹於梁碭之間<hi>梁國</hi>
<hi>有碭縣</hi>因樹為屋自同傭人<hi>謝承書曰居蓬萊之室依桑樹以為棟也</hi>居二年<lb/>
<pb n="KR2a0009_WYG_083-13a"/>
滂等果罹黨錮或死或刑者數百人蟠礭然免於疑論<lb/>
後蟠友人陳郡馮雍坐事繫獄豫州牧黄琬欲殺之或<lb/>
勸蟠救雍蟠不肯行曰黄子琰為吾故邪未必合罪如<lb/>
不用吾言雖往何益琬聞之遂免雍罪大將軍何進連<lb/>
徴不詣進必欲致之使蟠同郡黄忠書勸曰前莫府初<lb/>
開至如先生特加殊禮優而不名申以手筆設几杖之<lb/>
坐經過二載而先生抗志彌高所尚益固竊論先生高<lb/>
節有餘於時則未也今潁川荀爽載病在道北海鄭𤣥<lb/>
<pb n="KR2a0009_WYG_083-13b"/>
北面受署彼豈樂羈牽哉知時不可逸豫也昔人之隠<lb/>
遭時則放聲滅迹巢棲茹薇<hi>放棄也謂棄聲名也巢棲謂巢父也説文薇似藿也</hi>
其不遇也則祼身大笑被髮狂歌<hi>楚詞曰桑扈祼行史記曰箕子被髪佯狂</hi>
<hi>歌謂楚狂接輿歌而過孔子也</hi>今先生處平壤<hi>壤地也</hi>游人間吟典籍襲<lb/>
衣裳事異昔人而欲逺蹈其迹不亦難乎孔氏可師何<lb/>
必首陽<hi>孔子使子路語隠者云不仕無義長㓜之節不可廢也君臣之義如之何其可廢也欲潔其身</hi>
<hi>而亂大倫首陽夷齊所隠山也</hi>蟠不答中平五年復與爽𤣥及潁川韓<lb/>
融<hi>融字元長韶之子也見韶傳</hi>陳紀等十四人並博士徴不至明年<lb/>
<pb n="KR2a0009_WYG_083-14a"/>
董卓廢立蟠及爽融紀等復俱公車徴<hi>讀漢志曰徴爽為司空融為尚</hi>
<hi>書紀為侍中</hi>唯蟠不到衆人咸勸之蟠笑而不應居無幾爽<lb/>
等為卓所脅迫西都長安京師擾亂及大駕西遷公卿<lb/>
多遇兵飢室家流散融等僅以身脱唯蟠處亂末終全<lb/>
高志年七十四終于家<lb/>
贊曰琛寶可懐貞期難對<hi>琛寶喻道徳也貞期謂明時也對偶也</hi>道茍違<lb/>
運理用同廢與其遐棲豈若蒙穢<hi>䝉穢謂仕亂朝</hi>悽悽碩人陵<lb/>
阿窮退<hi>碩人謂賢者悽悽飢病貌也言賢者退而窮處詩國風曰考槃在阿碩人之薖曲陵曰阿陵升</hi>
<pb n="KR2a0009_WYG_083-14b"/>
<hi>也薖飢也薖音苦戈反</hi>韜伏明姿甘是堙曖<hi>堙沈也曖猶醫也</hi>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十三<lb/>
<pb n="KR2a0009_WYG_083-15a"/>
　後漢書卷八十三考證<lb/>
周燮傳決曹掾燕之後也○決字監本作法<hi>臣㑹汾</hi>按<lb/>
　獨行傳周嘉篇作決從改按百官志太尉公府諸曹<lb/>
　有法曹主郵驛料程有決曹主罪法郡太守下置諸<lb/>
　曹掾史略如公府則法曹決曹並有之周燕於宣帝<lb/>
　時為郡決曹太守欲枉殺人燕諫不聼知監本作法<lb/>
　曹者誤矣<lb/>
徐穉傳穉不免之既謁而退○不免之三字疑有誤何<lb/>
<pb n="KR2a0009_WYG_083-15b"/>
　焯曰免疑作就通鑑作穉不之免袁紀作不之起<lb/>
固病不詣○諸本同推尋文義當作固稱病不詣此脱<lb/>
　去稱字也<lb/>
姜肱傳以係嗣當立○諸本同係當作繼<lb/>
言感眩疾○感字舊本作惑誤<lb/>
申屠蟠傳因樹為屋注居蓬莱之室○諸本同<hi>臣㑹汾</hi>
　按蓬莱雖皆草名然古人或作蓬蒿或作蒿莱至蓬<lb/>
　莱二字並用恐與山名相混此注莱字當是虆字之<lb/>
<pb n="KR2a0009_WYG_083-16a"/>
　誤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_083-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十三考證<lb/>
</p>
<p>
</p>
  </div>
</body>
</text>
</TEI>
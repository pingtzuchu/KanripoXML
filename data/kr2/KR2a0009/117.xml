<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十七</head> <lb/>
    <p>
<pb n="KR2a0009_WYG_117-1a"/>
欽定四庫全書<lb/>
　後漢書卷一百十七<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　西羌傳第七十七<lb/>
　　西羌<lb/>
西羌之本出自三苖姜姓之别也其國近南岳<hi>衡山也</hi>及<lb/>
舜流四凶徙之三危<hi>三危山在今沙州敦煌縣東南山有三峰故曰三危也</hi>河關<lb/>
<pb n="KR2a0009_WYG_117-1b"/>
之西南羌地是也<hi>河關縣屬金城郡已上並續漢書文</hi>濵於賜支至乎河<lb/>
首綿地千里賜支者禹貢所謂析支者也南接蜀漢徼<lb/>
外蠻夷西北鄯善車師諸國所居無常依隨水草地少<lb/>
五榖以産牧為業其俗氏族無定或以父名母姓為種<lb/>
號十二世後相與婚姻父沒則妻後母兄亡則納釐嫂<lb/>
<hi>寡婦曰釐力之反</hi>故國無鰥寡種類繁熾不立君臣無相長一<lb/>
强則分種為酋豪弱則為人附落更相抄暴以力為雄<lb/>
殺人償死無它禁令其兵長在山谷短於平地不能持<lb/>
<pb n="KR2a0009_WYG_117-2a"/>
久而果於觸突以戰死為吉利病終為不祥堪耐寒苦<lb/>
同之禽獸雖婦人産子亦不避風雪性堅剛勇猛得西<lb/>
方金行之氣焉<hi>黄帝素問曰西方者金玉之域沙石之處其人山居而多風水土剛强</hi>王<lb/>
政脩則賔服徳教失則宼亂昔夏后氏太康失國<hi>太康夏啟</hi>
<hi>之子盤于游田不恤人事為羿所逐不得反國也</hi>四夷背叛及后相即位乃征<lb/>
畎夷<hi>后相即太康孫仲康之子</hi>七年然後來賔至於后泄始加爵命<lb/>
由是服從<hi>泄啟八代孫帝芒之子也</hi>后桀之亂畎夷入居邠岐之間<lb/>
<hi>邠今豳州也岐即岐州也</hi>成湯既興伐而攘之及殷室中衰諸夷皆<lb/>
<pb n="KR2a0009_WYG_117-2b"/>
叛至於武丁征西羌鬼方三年乃克<hi>武丁殷王也易曰高宗伐鬼方前書</hi>
<hi>音義曰鬼方逺方也</hi>故其詩曰自彼氐羌莫敢不來王<hi>殷頌之文</hi>及武<lb/>
乙暴虐犬戎寇邊<hi>帝武乙即武丁五代孫無道為偶人像謂之天神與之博令人代之行天</hi>
<hi>神不勝而僇辱之又為革囊盛血仰而射之命曰射天遂被雷震而死</hi>周古公踰梁山而<lb/>
避于岐下<hi>梁山在今雍州好畤縣西北古公文王之祖也岐山在扶風郡也</hi>及子季厯<lb/>
遂伐西落鬼戎<hi>竹書紀年武乙三十五年周王季伐西落鬼戎俘二十翟王也</hi>太丁之<lb/>
時季厯復伐燕京之戎戎人大敗周師<hi>太丁武丁子也竹書紀年曰太</hi>
<hi>丁二年周人伐燕京之戎周師大敗也</hi>後二年周人克余無之戎於是太<lb/>
<pb n="KR2a0009_WYG_117-3a"/>
丁命季厯為牧師<hi>季厯文王之父也竹書紀年曰太丁四年周人伐余無之戎克之周王季</hi>
<hi>命為殷牧師也</hi>自是之後更伐始呼翳徒之戎皆克之<hi>竹書紀年曰太</hi>
<hi>丁七年周人伐始呼之戎克之十一年周人伐翳徒之戎㨗其三大夫也</hi>及文王為西伯西<lb/>
有昆夷之患北有獫狁之難遂攘戎狄而戍之莫不賔<lb/>
服<hi>見詩小雅采薇篇</hi>乃率西戎征殷之叛國以事紂<hi>左傳晉韓獻子曰文</hi>
<hi>王率殷之叛國以事紂惟知時</hi>及武王伐商羌髳率師㑹于牧野<hi>尚書曰庸</hi>
<hi>蜀羌髳微盧彭濮人孔安國注曰皆蠻夷戎狄也</hi>至穆王時戎狄不貢王乃西<lb/>
征犬戎獲其五王又得四白鹿四白狼<hi>見史記</hi>王遂遷戎<lb/>
<pb n="KR2a0009_WYG_117-3b"/>
于太原夷王衰弱<hi>夷王穆王孫名爕也</hi>荒服不朝乃命虢公率六<lb/>
師伐太原之戎至于俞泉獲馬千匹<hi>見竹書紀年</hi>厲王無道<lb/>
戎狄宼掠乃入犬丘殺秦仲之族<hi>犬丘縣名秦曰廢丘漢曰槐里也</hi>王<lb/>
命伐戎不克及宣王立四年使秦仲伐戎為戎所殺王<lb/>
乃召秦仲子莊公與兵七千人伐戎破之由是少郤後<lb/>
二十七年王遣兵伐太原戎不克後五年王伐條戎奔<lb/>
戎王師敗績後二年晉人敗北戎于汾隰<hi>二水名</hi>戎人滅<lb/>
姜侯之邑明年王征申戎破之後十年幽王命伯士伐<lb/>
<pb n="KR2a0009_WYG_117-4a"/>
六濟之戎軍敗伯士死焉<hi>並見竹書紀年</hi>其年戎圍犬丘虜秦<lb/>
襄公之兄伯父時幽王昏虐四夷交侵遂廢申后而立<lb/>
襃姒申侯怒與戎宼周殺幽王於酈山周乃東遷洛邑<lb/>
秦襄公攻戎救周後二年邢侯大破北戎及平王之末<lb/>
周遂陵遲戎逼諸夏自隴山以東及乎伊洛往往有戎<lb/>
於是渭首有狄䝠邽冀之戎<hi>狄即狄道䝠即䝠道邽即上邽縣冀即冀縣也</hi>涇<lb/>
北有義渠之戎<hi>義渠縣屬北地郡也</hi>洛川有大荔之戎<hi>洛川即洛水大荔古</hi>
<hi>戎國秦獲之改曰臨晉今同州城是也</hi>渭南有驪戎伊洛間有楊拒泉臯<lb/>
<pb n="KR2a0009_WYG_117-4b"/>
之戎<hi>杜預注左傳云楊拒戎邑也</hi>潁首以西有蠻氏之戎<hi>左傳曰單浮餘國蠻</hi>
<hi>氏杜預注云梁南有霍陽山皆蠻子之邑</hi>當春秋時間在中國與諸夏盟㑹<lb/>
魯莊公伐秦取邽冀之戎後十餘嵗晉滅驪戎是時伊<lb/>
洛戎强東侵曹魯<hi>左傳莊公十八年公追戎于濟西杜預注戎侵魯魯人不知去乃追之二</hi>
<hi>十四年戎侵曹也</hi>後十九年遂入王城於是秦晉伐戎以救周<lb/>
<hi>事並見左傳僖公十一年</hi>後二年又宼京師齊桓公徵諸侯戍周後<lb/>
九年陸渾戎自瓜州遷于伊川<hi>瓜州今瓜州也事見僖公二十二年</hi>允姓<lb/>
戎遷于渭汭<hi>允姓隂戎之祖與三苖俱放三危見左傳</hi>東及轘轅在河南山<lb/>
<pb n="KR2a0009_WYG_117-5a"/>
北者號曰隂戎隂戎之種遂以滋廣<hi>左傳哀公四年蠻子赤奔晉隂地杜</hi>
<hi>預注曰隂地河南山北自上雒以東至陸渾</hi>晉文公欲脩霸業乃賂戎狄通<lb/>
道以匡王室秦穆公得戎人由余遂霸西戎開地千里<lb/>
<hi>由余其先晉人也亡入戎戎王聞穆公賢使由余觀秦秦穆公以客禮待之秦遺戎王以女樂由余諫不聽由</hi>
<hi>余乃降秦為謀伐戎</hi>及晉悼公又使魏絳和諸戎復脩霸業<hi>魏絳晉大</hi>
<hi>夫見左傳襄公十三年</hi>是時楚晉强盛威服諸戎陸渾伊洛隂戎<lb/>
事晉而蠻氏從楚後陸渾叛晉晉令荀呉滅之<hi>荀呉晉大夫中</hi>
<hi>行穆子也見左傳昭公元年</hi>後四十四年楚執蠻氏而盡囚其人是<lb/>
<pb n="KR2a0009_WYG_117-5b"/>
時義渠大荔最强築城數十皆自稱王至周貞王八年<lb/>
秦厲公滅大荔取其地趙亦滅代戎即北戎也韓魏復<lb/>
共稍并伊洛隂戎滅之其遺脱者皆逃走西踰汧隴<hi>汧山</hi>
<hi>隴山之間也在今隴州汧源縣</hi>自是中國無戎寇唯餘義渠種焉至貞<lb/>
王二十五年秦伐義渠虜其王<hi>即厲公二十三年伐也</hi>後十四年<lb/>
義渠侵秦至渭隂後百許年義渠敗秦師于洛後四年<lb/>
義渠國亂秦惠王遣庶長操將兵定之<hi>操名也庶長秦爵也事見左傳</hi>
義渠遂臣於秦後八年秦伐義渠取郁郅<hi>縣名屬北地郡</hi>後二<lb/>
<pb n="KR2a0009_WYG_117-6a"/>
年義渠敗秦師于李伯<hi>李伯地名未詳</hi>明年秦伐義渠取徒涇<lb/>
二十五城<hi>徒涇縣名屬西河郡</hi>及昭王立義渠王朝秦遂與昭王<lb/>
母宣太后通生二子至赧王四十三年宣太后誘殺義<lb/>
渠王於甘泉宫因起兵滅之始置隴西北地上郡焉戎<lb/>
本無君長夏后氏末及商周之際或從侯伯征伐有功<lb/>
天子爵之以為藩服春秋時陸渾蠻氏戎稱子戰國世<lb/>
大荔義渠稱王及其衰亡餘種皆反舊為酋豪云<lb/>
羌無弋爰劒者秦厲公時為秦所拘執以為奴𨽻不知<lb/>
<pb n="KR2a0009_WYG_117-6b"/>
爰劒何戎之别也後得亡歸而秦人追之急藏於巖穴<lb/>
中得免羌人云爰劒初藏穴中秦人焚之有景象如虎<lb/>
為其蔽火得以不死既出又與劓女遇於野<hi>劓截鼻也</hi>遂成<lb/>
夫婦女恥其狀被髮覆面羌人因以為俗遂俱亡入三<lb/>
河間<hi>續漢書曰遂俱亡入河湟間今此言三河即黄河賜支河湟河也</hi>諸羌見爰劒被<lb/>
焚不死怪其神共畏事之推以為豪河湟間少五榖多<lb/>
禽獸以射獵為事<hi>湟水出金城郡臨羌縣</hi>爰劒教之田畜遂見敬<lb/>
信廬落種人依之者日益衆羌人謂奴為無弋以爰劒<lb/>
<pb n="KR2a0009_WYG_117-7a"/>
嘗為奴隸故因名之其後世世為豪至爰劒曽孫忍時<lb/>
秦獻公初立欲復穆公之迹<hi>穆公霸冇西戎公今欲復之</hi>兵臨渭首<lb/>
滅狄䝠戎<hi>䝠音丸</hi>忍季父卬畏秦之威將其種人附落而<lb/>
南出賜支河曲西數千里與衆羌絶逺不復交通其後<lb/>
子孫分别各自為種任隨所之或為氂牛種越嶲羌是<lb/>
也或為白馬種廣漢羌是也或為參狼種武都羌是也<lb/>
忍及弟舞獨留湟中並多娶妻婦忍生九子為九種舞<lb/>
生十七子為十七種羌之興盛從此起矣及忍子研立<lb/>
<pb n="KR2a0009_WYG_117-7b"/>
時秦孝公雄强威服羌戎孝公使太子駟率戎狄九十<lb/>
二國朝周顯王研至豪健故羌中號其後為研種及秦<lb/>
始皇時務并六國以諸侯為事兵不西行故種人得以<lb/>
繁息秦既兼天下使䝉恬將兵略地西逐諸戎北郤衆<lb/>
狄築長城以界之衆羌不復南度至于漢興匈奴冒頓<lb/>
兵强破東胡走月氐威震百蠻臣服諸羌景帝時研種<lb/>
留何率種人求守隴西塞於是徙留何等於狄道安故<lb/>
至臨洮氐道羌道縣<hi>氐音丁兮反五縣並屬隴西郡</hi>及武帝征伐四夷<lb/>
<pb n="KR2a0009_WYG_117-8a"/>
開地廣境北郤匈奴西逐諸羌乃度河湟築令居塞<hi>令居</hi>
<hi>縣屬金城郡令音零</hi>初開河西列置四郡<hi>酒泉武威張掖敦煌也</hi>通道玉門<lb/>
隔絶羌胡使南北不得交關於是障塞亭燧出長城外<lb/>
數千里時先零羌與封養牢姐種解仇結盟<hi>姐音紫</hi>與匈<lb/>
奴通合兵十餘萬共攻令居安故遂圍枹䍐<hi>安故縣屬隴西郡枹</hi>
<hi>䍐縣屬金城郡枹音鈇</hi>漢遣將軍李息郎中令徐自為將兵十萬<lb/>
人擊平之始置䕶羌校尉持節統領焉羌乃去湟中依<lb/>
西海鹽池左右<hi>金城郡臨羌縣有鹽池也</hi>漢遂因山為塞河西地空<lb/>
<pb n="KR2a0009_WYG_117-8b"/>
稍徙人以實之至宣帝時遣光禄大夫義渠安國<hi>義渠姓也</hi>
覘行諸羌其先零種豪言願得度湟水逐人所不田處<lb/>
以為畜牧安國以事奏聞後將軍趙充國以為不可聽<lb/>
後因緣前言遂度湟水郡縣不能禁至元康三年先零<lb/>
乃與諸羌大共盟誓將欲寇邊帝聞復使安國將兵觀<lb/>
之安國至召先零豪四十餘人斬之因放兵擊其種斬<lb/>
首千餘級於是諸羌怨怒遂寇金城乃遣趙充國與諸<lb/>
將將兵六萬人擊破平之至研十三世孫燒當立元帝<lb/>
<pb n="KR2a0009_WYG_117-9a"/>
時彡姐等七種羌寇隴西<hi>彡音先亷反又所亷反姐音紫</hi>遣右將軍馮<lb/>
奉世擊破降之從爰劒種五世至研研最豪健自後以<lb/>
研為種號十三世至燒當復豪健其子孫更以燒當為<lb/>
種號自彡姐羌降之後數十年四夷賔服邊塞無事至<lb/>
王莽輔政欲燿威徳以懐逺為名乃令譯諷㫖諸羌使<lb/>
共獻西海之地初開以為郡築五縣邊海亭燧相望焉<lb/>
<hi>燧烽也</hi>
滇良者燒當之𤣥孫也時王莽末四夷内侵及莽敗衆<lb/>
<pb n="KR2a0009_WYG_117-9b"/>
羌遂還據西海為寇更始赤眉之際羌遂放縱寇金城<lb/>
隴西隗囂雖擁兵而不能討之乃就慰納因發其衆與<lb/>
漢相拒建武九年隗囂死司徒掾班彪上言今凉州部<lb/>
皆有降羌羌胡被髮左袵而與漢人雜處習俗既異言<lb/>
語不通數為小吏黠人所見侵奪窮恚無聊故致反叛<lb/>
夫蠻夷寇亂皆為此也舊制益州部置蠻夷騎都尉幽<lb/>
州部置領烏桓校尉凉州部置䕶羌校尉皆持節領䕶<lb/>
理其怨結嵗時循行問所疾苦又數遣使譯通動靜使<lb/>
<pb n="KR2a0009_WYG_117-10a"/>
塞外羌夷為吏耳目州郡因此可得儆備今宜復如舊<lb/>
以明威防光武從之即以牛邯為䕶羌校尉持節如舊<lb/>
及邯卒而職省十年先零豪與諸種相結復寇金城隴<lb/>
西遣中郎將來歙等擊之大破事已具歙傳十一年夏<lb/>
先零種復寇臨洮隴西太守馬援破降之後悉歸服徙<lb/>
置天水隴西扶風三郡明年武都參狼羌反援又破降<lb/>
之事已具援傳自燒當至滇良世居河北大允谷種小<lb/>
人貧而先零卑湳並皆强富數侵犯之<hi>湳音乃感反</hi>滇良父<lb/>
<pb n="KR2a0009_WYG_117-10b"/>
子積見陵易憤怒而素有恩信於種中於是集㑹附落<lb/>
及諸雜種乃從大榆入掩擊先零卑湳大破之殺三千<lb/>
人掠取財畜奪居其地大榆中由是始强滇良子滇吾<lb/>
立中元元年武都參狼羌反殺掠吏人太守與戰不勝<lb/>
隴西太守劉盱遣從事辛都監軍掾李苞將五千人赴<lb/>
武都與羌戰斬其酋豪首虜千餘人時武都兵亦更破<lb/>
之斬首千餘級餘悉降時滇吾附落轉盛常雄諸羌每<lb/>
欲侵邊者滇吾轉教以方畧為其渠帥二年秋燒當羌<lb/>
<pb n="KR2a0009_WYG_117-11a"/>
滇吾與弟滇岸率歩騎五千寇隴西塞劉盱遣兵於枹<lb/>
䍐擊之不能克又戰於允街<hi>允音鈆街音階縣名屬金城郡</hi>爲羌所敗<lb/>
殺五百餘人於是守塞諸羌皆復相率為寇遣謁者張<lb/>
鴻領諸郡兵擊之戰於允吾唐谷<hi>允音鈆吾音牙縣名屬金城郡唐谷故城</hi>
<hi>在今鄯州湟水縣西也</hi>軍敗鴻及隴西長史田颯皆没又天水兵<lb/>
為牢姐種所敗於白石死者千餘人<hi>白石縣名屬金城郡有白石山</hi>時<lb/>
燒何豪有婦人比銅鉗者年百餘嵗多智算為種人所<lb/>
信向皆從取計䇿時為盧水胡所擊比銅鉗乃將其衆<lb/>
<pb n="KR2a0009_WYG_117-11b"/>
來依郡縣種人頗有犯法者臨羌長收繫比銅鉗而誅<lb/>
殺其種六七百人顯宗憐之乃下詔曰昔桓公伐戎而<lb/>
無仁惠故春秋貶曰齊人<hi>春秋莊公三十年齊人伐山戎公羊傳曰此齊侯也其稱</hi>
<hi>人何貶也何休注曰戎亦天地之所生乃迫殺之惡不仁也</hi>今國家無德恩不及遠<lb/>
羸弱何辜而當并命夫長平之暴非帝者之功<hi>言帝王好生惡</hi>
<hi>殺故不以為功也史記曰白起昭王時為上將軍擊趙趙不利將軍趙括與六十萬人請降起乃盡坑之遺其</hi>
<hi>小者二百四十人</hi>咎由太守長吏妄加殘戮比銅鉗尚生者所<lb/>
在致醫藥養視令招其種人若欲歸故地者厚遣送之<lb/>
<pb n="KR2a0009_WYG_117-12a"/>
其小種若束手自詣欲効功者皆除其罪若有逆謀為<lb/>
吏所捕而獄狀未斷悉以賜有功者永平元年復遣中<lb/>
郎將竇固捕虜將軍馬武等擊滇吾於西邯大破之事<lb/>
已具武等傳滇吾逺引去餘悉散降徙七千口置三輔<lb/>
以謁者竇林領䕶羌校尉居狄道林為諸羌所信而滇<lb/>
岸遂詣林降林為下吏所欺謬奏上滇岸以為大豪承<lb/>
制封為歸義侯加號漢大都尉明年滇吾復降林復奏<lb/>
其第一豪與俱詣闕獻見帝怪一種兩豪疑其非實以<lb/>
<pb n="KR2a0009_WYG_117-12b"/>
事詰林林辭窘<hi>窘窮也</hi>乃偽對曰滇岸即滇吾隴西語不<lb/>
正耳帝窮驗知之怒而免林官㑹凉州刺史又奏林臧<lb/>
罪遂下獄死謁者郭襄代領校尉事到隴西聞凉州羌<lb/>
盛還詣闕抵罪於是復省校尉官滇吾子東吾立以父<lb/>
降漢乃入居塞内謹愿自守而諸弟迷吾等數為寇盗<lb/>
肅宗建初元年安夷縣吏略妻卑湳種羌婦吏為其夫<lb/>
所殺安夷長宗延追之出塞<hi>安夷縣名屬金城郡</hi>種人恐見誅遂<lb/>
共殺延而與勒姐及吾良二種相結為寇隴西太守孫<lb/>
<pb n="KR2a0009_WYG_117-13a"/>
純遣從事李睦及金城兵㑹和羅谷與卑湳等戰斬首<lb/>
虜數百人後拜故度遼將軍呉棠領䕶羌校尉居安夷<lb/>
二年夏迷吾遂與諸衆聚兵欲叛出塞金城太守郝崇<lb/>
追之戰於荔谷崇兵大敗崇輕騎得脱死者二千餘人<lb/>
於是諸種及屬國盧水胡悉與相應呉棠不能制坐徵<lb/>
免武威太守傅育代為校尉移居臨羌迷吾又與封養<lb/>
種豪布橋等五萬餘人共寇隴西漢陽於是遣行車騎<lb/>
將軍馬防長水校尉耿恭副討破之於是臨洮索西迷<lb/>
<pb n="KR2a0009_WYG_117-13b"/>
吾等悉降防乃築索西城<hi>故城在今洮州</hi>徙隴西南部都尉戍<lb/>
之悉復諸亭候至元和三年迷吾復與弟號吾諸雜種<lb/>
反畔秋號吾先輕入寇隴西界郡督𤇺掾李章追之生<lb/>
得號吾將詣郡號吾曰獨殺我無損於羌誠得生歸必<lb/>
悉罷兵不復犯塞隴西太守張紆權宜放遣羌即為解<lb/>
散各歸故地迷吾退居河北歸義城𫝊育不欲失信伐<lb/>
之乃募人鬬諸羌胡羌胡不肯遂復叛出塞更依迷吾<lb/>
章和元年育上請發隴西張掖酒泉各五千人諸郡太<lb/>
<pb n="KR2a0009_WYG_117-14a"/>
守將之育自領漢陽金城五千人合二萬兵與諸郡剋<lb/>
期擊之令隴西兵據河南張掖酒泉兵遮其西並未及<lb/>
㑹育軍獨進迷吾聞之徙廬落去育選精騎三千窮追<lb/>
之夜至建威南三兠谷去虜數里須旦擊之不設備迷<lb/>
吾乃伏兵三百人夜突育營營中驚壊散走育下馬手<lb/>
戰殺十餘人而死死者八百八十人及諸郡兵到羌遂<lb/>
引去育北地人也顯宗初為臨羌長與捕虜將軍馬武<lb/>
等擊羌滇吾功冠諸軍及在武威威聲聞於匈奴食禄<lb/>
<pb n="KR2a0009_WYG_117-14b"/>
數十年秩奉盡贍給知友妻子不免操井臼肅宗下詔<lb/>
追襃美之封其子毅為明進侯七百戸以隴西太守張<lb/>
紆代為校尉將萬人屯臨羌迷吾既殺傅育狃忕邊利<lb/>
<hi>狃忕慣習也狃音女九反忕音時制反</hi>章和元年復與諸種歩騎七千人<lb/>
入金城塞張紆遣從事司馬防將千餘騎及金城兵㑹<lb/>
戰於木乘谷迷吾兵敗走因譯使欲降紆納之遂將衆<lb/>
人詣臨羌縣紆設兵大㑹施毒酒中羌飲醉紆因自擊<lb/>
伏兵起<hi>○劉攽曰案文當云自擊鼔起伏兵</hi>誅殺酋豪八百餘人斬迷吾<lb/>
<pb n="KR2a0009_WYG_117-15a"/>
等五人頭以祭育冢復放兵擊在山谷間者斬首四百<lb/>
餘人得生口二千餘人迷吾子迷唐及其種人向塞號<lb/>
哭與燒何當煎當闐等相結以子女及金銀聘納諸種<lb/>
解仇交質將五千人寇隴西塞太守寇盱與戰於白石<lb/>
迷唐不利引還大小榆谷北招屬國諸胡㑹集附落種<lb/>
衆熾盛張紆不能討永元元年紆坐徵以張掖太守鄧<lb/>
訓代為校尉稍以賞賂離間之由是諸種少解東吾子<lb/>
東號立是時號吾將其種人降校尉鄧訓遣兵擊迷唐<lb/>
<pb n="KR2a0009_WYG_117-15b"/>
迷唐去大小榆谷徙居頗巖谷和帝永元四年訓病卒<lb/>
蜀郡太守聶尚代為校尉尚見前人累征不克欲以文<lb/>
徳服之乃遣譯使招呼迷唐使還居大小榆谷迷唐既<lb/>
還遣祖母卑缺詣尚尚自送至塞下為設祖道令譯田<lb/>
汜等五人䕶送至廬落迷唐因而反叛遂與諸種共生<lb/>
屠裂汜等以血盟詛復寇金城塞五年尚坐徵免居延<lb/>
都尉貫友代為校尉友以迷唐難用徳懐終於叛亂乃<lb/>
遣譯使搆離諸種誘以財貨由是解散友乃遣兵出塞<lb/>
<pb n="KR2a0009_WYG_117-16a"/>
攻迷唐於大小榆谷獲首虜八百餘人收麥數萬斛遂<lb/>
夾逢留大河築城塢作大航造河橋欲度兵擊迷唐迷<lb/>
唐乃率部落逺依賜支河曲至八年友病卒漢陽太守<lb/>
史充代為校尉充至遂發湟中羌胡出塞擊迷唐而羌<lb/>
迎敗充兵殺數百人明年充坐徵代郡太守呉祉代為<lb/>
校尉其秋迷唐率八千人寇隴西殺數百人乘勝深入<lb/>
脅塞内諸種羌共為寇盗衆羌復悉與相應合歩騎三<lb/>
萬人擊破隴西兵殺大夏長<hi>大夏縣名屬隴西郡</hi>遣行征西將軍<lb/>
<pb n="KR2a0009_WYG_117-16b"/>
劉尚越騎校尉趙代副將北軍五營黎陽雍營三輔積<lb/>
射及邊兵羌胡三萬人討之<hi>五營即五校也雍營即扶風都尉屯也黎陽營解見</hi>
<hi>南匈奴傳也</hi>尚屯狄道代屯枹䍐尚遣司馬寇盱監諸郡兵<lb/>
四面並㑹迷唐懼棄老弱奔入臨洮南尚等追至髙山<lb/>
迷唐窮迫率其精强大戰盱斬虜千餘人得牛馬羊萬<lb/>
餘頭迷唐引去漢兵死傷亦多不能復追乃還入塞明<lb/>
年尚代並坐畏懦徵下獄免謁者王信領尚營屯枹䍐<lb/>
謁者耿譚領代營屯白石譚乃設購賞諸種頗來内附<lb/>
<pb n="KR2a0009_WYG_117-17a"/>
迷唐恐乃請降信譚遂受降罷兵遣迷唐詣闕其餘種<lb/>
人不滿二千飢窘不立入居金城和帝令迷唐將其種<lb/>
人還大小榆谷迷唐以為漢作河橋兵來無常故地不<lb/>
可復居辭以種人飢餓不肯遠出呉祉等乃多賜迷唐<lb/>
金帛令糴榖市畜促使出塞種人更懐猜驚十二年遂<lb/>
復背叛乃脇將湟中諸胡寇鈔而去王信耿譚呉祉皆<lb/>
坐徵以酒泉太守周鮪代為校尉明年迷唐復還賜支<lb/>
河曲初累姐種附漢迷唐怨之遂擊殺其酋豪由是與<lb/>
<pb n="KR2a0009_WYG_117-17b"/>
諸種為讎黨援益疎其秋迷唐復將兵向塞周鮪與金<lb/>
城太守侯覇及諸郡兵屬國湟中月氏諸胡隴西牢姐<lb/>
羌合三萬人出塞至允川與迷唐戰周鮪還營自守唯<lb/>
侯覇兵陷陳斬首四百餘級羌衆折傷種人瓦解降者<lb/>
六千餘口分徙漢陽安定隴西迷唐遂弱其種衆不滿<lb/>
千人逺踰賜支河首依發羌居明年周鮪坐畏懦徵侯<lb/>
覇代為校尉安定降羌燒何種脇諸羌數百人反叛郡<lb/>
兵擊滅之悉没入弱口為奴婢時西海及大小榆谷左<lb/>
<pb n="KR2a0009_WYG_117-18a"/>
右無復羌寇隃麋相曹鳳上言<hi>隃麋縣名屬右扶風</hi>西戎為害前<lb/>
世所患臣不能紀古且以近事言之自建武以來其犯<lb/>
法者常從燒當種起所以然者以其居大小榆谷土地<lb/>
肥美又近塞内諸種易以為非難以攻伐南得鍾存以<lb/>
廣其衆北阻大河因以為固又有西海魚鹽之利縁山<lb/>
濵水以廣田畜故能彊大常雄諸種恃其權勇招誘羌<lb/>
胡今者衰困黨援壊沮親屬離叛餘勝兵者不過數百<lb/>
逃亡棲竄逺依發羌臣愚以為宜及此時建復西海郡<lb/>
<pb n="KR2a0009_WYG_117-18b"/>
縣規固二榆廣設屯田隔塞羌胡交關之路遏絶狂狡<lb/>
窺欲之源又殖榖富邊省委輸之役國家可以無西方<lb/>
之憂於是拜鳳為金城西部都尉將徙士屯龍耆<hi>龍耆即龍</hi>
<hi>支也今鄯州縣</hi>後金城長史上官鴻上開置歸義建威屯田二<lb/>
十七部侯覇復上置東西邯屯田五部<hi>邯水名邯分流左右在今廓州</hi>
増留逢二部帝皆從之列屯夾河合三十四部其功垂<lb/>
立至永初中諸羌叛乃罷迷唐失衆病死有一子來降<lb/>
戸不滿數千<lb/>
<pb n="KR2a0009_WYG_117-19a"/>
東號子麻奴立初隨父降居安定時諸降羌布在郡縣<lb/>
皆為吏人豪右所徭役積以愁怨安帝永初元年夏遣<lb/>
騎都尉王𢎞發金城隴西漢陽羌數百千騎征西域𢎞<lb/>
迫促發遣羣羌懼逺屯不還行到酒泉多有散叛諸郡<lb/>
各發兵徼遮或覆其廬落於是勒姐當煎大豪東岸等<lb/>
愈驚遂同時奔潰麻奴兄弟因此遂與種人俱西出塞<lb/>
先零别種滇零與鍾羌諸種大為寇掠斷隴道時羌歸<lb/>
附既久無復器甲或持竹竿木枝以代戈矛或負板案<lb/>
<pb n="KR2a0009_WYG_117-19b"/>
以為楯或執銅鏡以象兵郡縣畏懦不能制冬遣車騎<lb/>
將軍鄧騭征西校尉任尚副將五營及三河三輔汝南<lb/>
南陽潁川太原上黨兵合五萬人屯漢陽明年春諸郡<lb/>
兵未及至鍾羌數千人先擊敗騭軍於冀西殺千餘人<lb/>
校尉侯覇坐衆羌反叛徵免以西域都䕶叚禧代為校<lb/>
尉其冬騭使任尚及從事中郎司馬鈞率諸郡兵與滇<lb/>
零等數萬人戰於平襄<hi>縣名屬漢陽郡</hi>尚軍大敗死者八千餘<lb/>
人於是滇零等自稱天子於北地招集武都參狼上郡<lb/>
<pb n="KR2a0009_WYG_117-20a"/>
西河諸雜種衆遂大盛東犯趙魏南入益州殺漢中太<lb/>
守董炳遂寇鈔三輔斷隴道湟中諸縣粟石萬錢百姓<lb/>
死亡不可勝數朝廷不能制而轉運難劇遂詔騭還師<lb/>
留任尚屯漢陽為諸軍節度朝廷以鄧太后故迎拜騭<lb/>
為大將軍封任尚樂亭侯食邑三百戸三年春復遣騎<lb/>
都尉任仁督諸郡屯兵救三輔仁戰每不利衆羌乘勝<lb/>
漢兵數挫當煎勒姐種攻没破羌縣鍾羌又没臨洮縣<lb/>
生得隴西南部都尉明年春滇零遣人寇襃中<hi>縣名屬漢中郡</hi>
<pb n="KR2a0009_WYG_117-20b"/>
燔燒郵亭大掠百姓於是漢中太守鄭勤移屯襃中軍<lb/>
營久出無功有廢農桑乃詔任尚將吏兵還屯長安罷<lb/>
遣南陽潁川汝南吏士置京兆虎牙都尉於長安扶風<lb/>
都尉於雍如西京三輔都尉故事<hi>西京左輔都尉都髙陵右輔都尉都郿也</hi>
時羌復攻襃中鄭勤欲擊之主簿叚崇諫以為虜乘勝<lb/>
鋒不可當宜堅守待之勤不從出戰大敗死者三千餘<lb/>
人叚崇及門下史王宗原展以身扞刃與勤俱死於是<lb/>
徙金城郡居襄武<hi>襄武縣名屬隴西郡</hi>任仁戰累敗而兵士放縱<lb/>
<pb n="KR2a0009_WYG_117-21a"/>
檻軍徵詣廷尉詔獄死叚禧病卒復以前校尉侯覇代<lb/>
之遂移居張掖五年春任尚坐無功徵免羌遂入寇河<lb/>
東至河内百姓相驚多奔南度河使北軍中候朱寵將<lb/>
五營士屯孟津詔魏郡趙國常山中山繕作塢候六百<lb/>
一十六所羌既轉盛而二千石令長多内郡人並無戰<lb/>
守意皆爭上徙郡縣以避寇難朝廷從之遂移隴西徙<lb/>
襄武<hi>縣名屬隴西郡</hi>安定徙美陽<hi>縣名屬/右扶風</hi>北地徙池陽<hi>縣名屬左馮翊</hi>
上郡徙衙<hi>縣名屬馮翊衙音牙</hi>百姓戀土不樂去舊遂乃刈其禾<lb/>
<pb n="KR2a0009_WYG_117-21b"/>
稼發徹室屋夷營壁破積聚時連旱蝗飢荒而驅䠞劫<lb/>
略流離分散隨道死亡或棄捐老弱或為人僕妾喪其<lb/>
大半復以任尚為侍御史擊衆羌於上黨羊頭山破之<lb/>
<hi>羊頭山在上黨郡榖逺縣</hi>誘殺降者二百餘人乃罷孟津屯其秋漢<lb/>
陽人杜𤦺及弟季貢同郡王信等與羌通謀聚衆人上<lb/>
邽城𤦺自稱安漢將軍於是詔購募得琦首者封列侯<lb/>
賜錢百萬羌胡斬𤦺者賜金百斤銀二百斤漢陽太守<lb/>
趙博遣刺客杜習刺殺𤦺封習討姦侯賜錢百萬而杜<lb/>
<pb n="KR2a0009_WYG_117-22a"/>
季貢王信等將其衆據樗泉營侍御史唐喜領諸郡兵<lb/>
討破之斬王信等六百餘級没入妻子五百餘人收金<lb/>
銀綵帛一億已上杜季貢亡從滇零六年任尚復坐徵<lb/>
免滇零死子零昌代立年尚幼少同種狼莫為其計策<lb/>
以杜季貢為將軍别居丁奚城七年夏騎都尉馬賢與<lb/>
侯覇掩擊零昌别部牢羌於安定首虜千人得驢騾駱<lb/>
駝馬牛羊二萬餘頭以畀得者<hi>畀音必四反</hi>元初元年春遣<lb/>
兵屯河内通谷衝要三十三所皆作塢壁設鳴鼓零昌<lb/>
<pb n="KR2a0009_WYG_117-22b"/>
遣兵寇雍城又號多與當煎勒姐大豪共脅諸種分兵<lb/>
鈔掠武都漢中巴郡板楯蠻將兵救之漢中五官掾程<lb/>
信率壯士與蠻共擊破之號多退走還斷隴道與零昌<lb/>
通謀侯覇馬賢將湟中吏人及降羌胡於枹䍐擊之斬<lb/>
首二百餘級凉州刺史皮楊擊羌於狄道大敗死者八<lb/>
百餘人楊坐徵免侯覇病卒漢陽太守龎參代為校尉<lb/>
參以恩信招誘之二年春號多等率衆七千餘人詣參<lb/>
降遣詣闕賜號多侯印綬遣之參始還居令居通河西<lb/>
<pb n="KR2a0009_WYG_117-23a"/>
道而零昌種衆復分寇益州遣中郎將尹就將南陽兵<lb/>
因發益部諸郡屯兵擊零昌黨吕叔都等至秋蜀人陳<lb/>
省羅横應募刺殺叔都皆封侯賜錢又使屯騎校尉班<lb/>
雄屯三輔遣左馮翊司馬鈞行征西將軍督右扶風仲<lb/>
光安定太守杜恢北地太守盛包京兆虎牙都尉耿溥<lb/>
右扶風都尉皇甫旗等合八千餘人又龎參將羌胡兵<lb/>
七千餘人與鈞分道並北擊零昌參兵至勇士東為杜<lb/>
季貢所敗<hi>勇士縣名屬天水郡</hi>於是引退鈞等獨進攻拔丁奚城<lb/>
<pb n="KR2a0009_WYG_117-23b"/>
大克獲杜季貢率衆偽逃鈞令光恢包等收羌禾稼光<lb/>
等違鈞節度散兵深入羌乃設伏要擊之鈞在城中怒<lb/>
而不救光並没死者三千餘人鈞乃遁還坐徵自殺參<lb/>
以失期軍敗抵罪以馬賢代領校尉事後遣任尚為中<lb/>
郎將將羽林緹騎五營子弟三千五百人代班雄屯三<lb/>
輔尚臨行懐令虞詡説尚曰使君頻奉國命討逐寇賊<lb/>
三州屯兵二十餘萬人棄農桑疲苦徭役而未有功効<lb/>
勞費日滋若此出不克誠為使君危之尚曰憂惶久矣<lb/>
<pb n="KR2a0009_WYG_117-24a"/>
不知所如詡曰兵法弱不攻强走不逐飛自然之勢也<lb/>
今虜皆馬騎日行數百來如風雨去如絶弦以歩追之<lb/>
勢不相及所以曠而無功也為使君計者莫如罷諸郡<lb/>
兵各令出錢數千二十人共市一馬如此可捨甲胄馳<lb/>
輕兵以萬騎之衆逐數千之虜追尾掩截<hi>尾猶尋也</hi>其道自<lb/>
窮便人利事大功立矣尚大喜即上言用其計乃遣輕<lb/>
騎鈔擊杜季貢於丁奚城斬首四百餘級獲牛馬羊數<lb/>
千頭明年夏度遼將軍鄧遵率南單于及左鹿蠡王須<lb/>
<pb n="KR2a0009_WYG_117-24b"/>
沈萬騎擊零昌於靈州<hi>縣名屬北地郡</hi>斬首八百餘級封須沈<lb/>
為破虜侯金印紫綬賜金帛各有差任尚遣兵擊破先<lb/>
零羌於丁奚城秋築馮翊北界候塢五百所任尚又遣<lb/>
假司馬募陷陳士擊零昌於北地殺其妻子得牛馬羊<lb/>
二萬頭燒其廬落斬首七百餘級得僭號文書及所没<lb/>
諸將印綬四年春尚遣當闐種羌榆鬼等五人刺殺杜<lb/>
季貢封榆鬼為破羌侯其夏尹就以不能定益州坐徵<lb/>
抵罪以益州刺史張喬領尹就軍屯招誘叛羌稍稍降<lb/>
<pb n="KR2a0009_WYG_117-25a"/>
散秋任尚復募効功種號封刺殺零昌封號封為羌王<lb/>
冬任尚將諸郡兵與馬賢並進北地擊狼莫賢先至安<lb/>
定青石岸狼莫逆擊敗之㑹尚兵到髙平<hi>縣名屬安定郡</hi>因合<lb/>
勢俱進狼莫等引退乃轉營迫之至北地相持六十餘<lb/>
日戰於富平河上大破之<hi>富平縣屬北地郡</hi>斬首五千級還得<lb/>
所掠人男女千餘人牛馬驢羊駱駝十餘萬頭狼莫逃<lb/>
走於是西河䖍人種羌萬一千口詣鄧遵降五年鄧遵<lb/>
募上部全無種羌雕何等刺殺狼莫賜雕何為羌侯封<lb/>
<pb n="KR2a0009_WYG_117-25b"/>
遵武陽侯三千戸遵以太后從弟故爵封優大任尚與<lb/>
遵爭功又詐増首級受賕枉法臧千萬已上檻車徴弃<lb/>
市没入田廬奴婢財物自零昌狼莫死後諸羌瓦解三<lb/>
輔益州無復寇儆自羌叛十餘年間兵連師老不暫寧<lb/>
息軍旅之費轉運委輸用二百四十餘億府帑空竭延<lb/>
及内郡邊民死者不可勝數并凉二州遂至虚耗六年<lb/>
春勒姐種與隴西種羌號良等通謀欲反馬賢逆擊之<lb/>
於安故斬號良及種人數百級皆降散永寧元年春上<lb/>
<pb n="KR2a0009_WYG_117-26a"/>
郡沈氐種羌五千餘人復寇張掖其夏馬賢將萬人擊<lb/>
之初戰失利死者數百人明日復戰破之斬首千八百<lb/>
級獲生口千餘人馬牛羊以萬數餘虜悉降時當煎種<lb/>
大豪飢五等以賢兵在張掖乃乘虚寇金城賢還軍追<lb/>
之出塞斬首數千級而還燒當燒何種聞賢軍還率三<lb/>
千餘人復寇張掖殺長吏初飢五同種大豪盧忽忍良<lb/>
等千餘戸别留允街而首施兩端<hi>首施謂首鼠也</hi>建光元年春<lb/>
馬賢率兵召盧忽斬之因放兵擊其種人首虜二千餘<lb/>
<pb n="KR2a0009_WYG_117-26b"/>
人掠馬牛羊十萬頭忍良等皆亡出塞璽書封賢安亭<lb/>
侯食邑千戸忍良等以麻奴兄弟本燒當世嫡而賢撫<lb/>
恤不至常有怨心秋遂相結共脅將諸種歩騎三千人<lb/>
寇湟中攻金城諸縣賢將先零種赴擊之戰於牧苑兵<lb/>
敗死者四百餘人麻奴等又敗武威張掖郡兵於令居<lb/>
因脅將先零沈氐諸種四千餘戸緣山西走寇武威賢<lb/>
追到鸞鳥招引之<hi>鸞鳥縣名屬武威郡鸞音爵</hi>諸種降者數千麻奴<lb/>
南還湟中延光元年春賢追到湟中麻奴出塞度河賢<lb/>
<pb n="KR2a0009_WYG_117-27a"/>
復追擊戰破之種衆散遁詣凉州刺史宗漢降麻奴等<lb/>
孤弱飢困其年冬將種衆三千餘戸詣漢陽太守耿种<lb/>
降安帝假金印紫綬賜金銀綵繒各有差是嵗䖍人種<lb/>
羌與上郡胡反攻榖羅城度遼將軍耿䕫將諸郡兵及<lb/>
烏桓騎赴擊破之三年秋隴西郡始還狄道焉麻奴弟<lb/>
犀苦立順帝永建元年隴西鍾羌反校尉馬賢將七千<lb/>
餘人擊之戰於臨洮斬首千餘級皆率種人降進封賢<lb/>
都鄉侯自是凉州無事至四年尚書僕射虞詡上疏曰<lb/>
<pb n="KR2a0009_WYG_117-27b"/>
臣聞子孫以奉祖為孝君上以安民為明此髙宗周宣<lb/>
所以上配湯武也禹貢雍州之域厥田惟上且沃野千<lb/>
里榖稼殷積又有龜兹鹽池以為民利<hi>上郡龜兹縣有鹽官即雍州之</hi>
<hi>域也</hi>水草豐美土宜産牧牛馬銜尾羣羊塞道北阻山河<lb/>
乘阸據險因渠以溉水舂河漕<hi>水舂即水碓也</hi>用功省少而軍<lb/>
糧饒足故孝武皇帝及光武築朔方開西河置上郡皆<lb/>
為此也而遭元元無妄之灾衆羌内潰<hi>前書音義曰無妄者無所望也</hi>
<hi>萬物無所望於天灾異之大也</hi>郡縣兵荒二十餘年夫棄沃壤之饒損<lb/>
<pb n="KR2a0009_WYG_117-28a"/>
自然之財不可謂利離河山之阻守無險之處難以為<lb/>
固今三郡未復園陵單外<hi>園陵謂長安諸陵園也單外謂無守固</hi>而公卿<lb/>
選懦容頭過身<hi>前書音義選懦柔怯也懦音而掾反</hi>張解設難但計所費<lb/>
不圖其安宜開聖徳考行所長書奏帝乃復三郡使謁<lb/>
者郭璜督促徙者各歸舊縣繕城郭置候驛既而激河<lb/>
浚渠為屯田省内郡費嵗一億計遂令安定北地上郡<lb/>
及隴西金城常儲榖粟令周數年馬賢以犀苦兄弟數<lb/>
背叛因繫質於令居其冬賢坐徵免右扶風韓皓代為<lb/>
<pb n="KR2a0009_WYG_117-28b"/>
校尉明年犀苦詣皓自言求歸故地皓復不遣因轉湟<lb/>
中屯田置兩河間以逼羣羌皓復坐徵張掖太守馬續<lb/>
代為校尉兩河間羌以屯田近之恐必見圖乃解仇詛<lb/>
盟各自儆備續欲先示恩信乃上移屯田還湟中羌意<lb/>
乃安至陽嘉元年以湟中地廣更増置屯田五部并為<lb/>
十部二年夏復置隴西南部都尉如舊制<hi>前書南部都尉都隴西郡</hi>
<hi>臨洮縣</hi>三年鍾羌良封等復寇隴西漢陽詔拜前校尉馬<lb/>
賢為謁者鎮撫諸種馬續遣兵擊良封斬首數百級四<lb/>
<pb n="KR2a0009_WYG_117-29a"/>
年馬賢亦發隴西吏士及羌胡兵擊殺良封斬首千八<lb/>
百級獲馬牛羊五萬餘頭良封親屬並詣賢降賢復進<lb/>
擊種羗且昌且昌等率諸種十餘萬詣涼州刺史降永<lb/>
和元年馬續遷度遼將軍復以馬賢代為校尉初武都<lb/>
塞上白馬羌攻破屯官反叛連年二年春廣漢屬國都<lb/>
尉擊破之斬首六百餘級馬賢又擊斬其渠帥飢指累<lb/>
祖等三百級於是隴右復平明年冬燒當種那離等三<lb/>
千餘騎寇金城塞馬賢將兵赴擊斬首四百餘級獲馬<lb/>
<pb n="KR2a0009_WYG_117-29b"/>
千四百匹那離等復西招羌胡殺傷吏民四年馬賢將<lb/>
湟中義從兵及羌胡萬餘騎掩擊那離等斬之獲首虜<lb/>
千二百餘級得馬騾羊十萬餘頭徵賢為𢎞農太守以<lb/>
來機為并州刺史劉秉為凉州刺史並當之職大將軍<lb/>
梁商謂機等曰戎狄荒服蠻夷要服<hi>荒服在九州之外也言其荒忽無常</hi>
<hi>要服在九州之内侯衛之外言以文徳要來之</hi>言其荒忽無常而統領之道亦<lb/>
無常法臨事制宜略依其俗今三君素性疾惡<hi>○劉攽曰三君</hi>
<hi>案時與二人語何縁得三明是二字</hi>欲分明白黑孔子曰人而不仁疾之<lb/>
<pb n="KR2a0009_WYG_117-30a"/>
已甚亂也<hi>論語文也鄭𤣥注云不仁之人當以風化之疾之已甚是又使之為亂行</hi>况戎狄<lb/>
乎其務安羌胡防其大故忍其小過機等天性虐刻遂<lb/>
不能從<hi>虐或作庸庸薄也</hi>到州之日多所擾發五年夏且凍傅<lb/>
難種羌等遂反叛攻金城與西塞及湟中雜種羌胡大<lb/>
寇三輔殺害長吏機秉並坐徵於是發京師近郡及諸<lb/>
州兵討之拜馬賢為征西將軍以騎都尉耿叔副將左<lb/>
右羽林五校士及諸州郡兵十萬人屯漢陽又於扶風<lb/>
漢陽隴道作塢壁三百所置屯兵以保聚百姓且凍分<lb/>
<pb n="KR2a0009_WYG_117-30b"/>
遣種人寇武都燒隴關掠苑馬六年春馬賢將五六千<lb/>
騎擊之到射姑山<hi>射音夜</hi>賢軍敗賢及二子皆戰殁順帝<lb/>
愍之賜布三千匹榖千斛封賢孫光為舞陽亭侯租入<lb/>
嵗百萬遣侍御史督録征西營兵存恤死傷於是東西<lb/>
羌遂大合鞏唐種三千餘騎寇隴西又燒園陵掠關中<lb/>
殺傷長吏郃陽令任頵追擊戰死<hi>郃陽同州縣也頵音於筠反</hi>遣中<lb/>
郎將龎浚募勇士千五百人頓美陽為凉州援武威太<lb/>
守趙冲追擊鞏唐羌斬首四百餘級得馬牛羊驢萬八<lb/>
<pb n="KR2a0009_WYG_117-31a"/>
千餘頭羌二千餘人降詔冲督河西四郡兵為節度罕<lb/>
種羌千餘寇北地北地太守賈福與趙冲擊之不利秋<lb/>
諸種八九千騎寇武威涼部震恐於是復徙安定居扶<lb/>
風北地居馮翊遣行車騎將軍執金吾張喬將左右羽<lb/>
林五校士及河内南陽汝南兵萬五千屯三輔漢安元<lb/>
年以趙冲為䕶羌校尉冲招懐叛羌罕種乃率邑落五<lb/>
千餘戸詣冲降於是罷張喬軍屯唯燒何種三千餘落<lb/>
據參<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>北界<hi>參䜌縣名屬安定郡䜌音力全反</hi>三年夏趙冲與漢陽太<lb/>
<pb n="KR2a0009_WYG_117-31b"/>
守張貢掩擊之斬首千五百級得牛羊驢十八萬頭冬<lb/>
冲擊諸種斬首四千餘級詔冲一子為郎冲復追擊於<lb/>
阿陽斬首八百級<hi>阿陽縣屬漢陽郡</hi>於是諸種前後三萬餘戸<lb/>
詣凉州刺史降建康元年春䕶羌從事馬𤣥遂為諸羌<lb/>
所誘將羌衆亡出塞領䕶羌校尉衛瑤追擊𤣥等斬首<lb/>
八百餘級得牛馬羊二十餘萬頭趙冲復追叛羌到建<lb/>
威鸇隂河<hi>續漢書建威作武威鸇隂縣名屬安定郡</hi>軍渡未竟所將降胡六<lb/>
百餘人叛走冲將數百人追之遇羌伏兵與戰殁冲雖<lb/>
<pb n="KR2a0009_WYG_117-32a"/>
身死而前後多所斬獲羌由是衰耗永嘉元年封冲子<lb/>
愷義陽亭侯以漢陽太守張貢代為校尉左馮翊梁並<lb/>
稍以恩信招誘之於是離湳狐奴等五萬餘戸詣並降<lb/>
隴右復平並大將軍冀之宗人封為鄠侯邑二千戸自<lb/>
永和羌叛至乎是嵗十餘年間費用八十餘億諸將多<lb/>
斷盗牢禀私自潤入<hi>前書音義曰牢價直</hi>皆以珍寳貨賂左右上<lb/>
下放縱不恤軍事士卒不得其死者白骨相望於野桓<lb/>
帝建和二年白馬羌寇廣漢屬國殺長吏是時西羌及<lb/>
<pb n="KR2a0009_WYG_117-32b"/>
湟中胡復畔為寇益州刺史率板楯蠻討破之斬首招<lb/>
降二十萬人永夀元年校尉張貢卒以前南陽太守第<lb/>
五訪代為校尉甚有威恵西垂無事延熹二年訪卒以<lb/>
中郎將叚熲代為校尉時燒當八種寇隴右熲擊大破<lb/>
之四年零吾復與先零及上郡沈氐牢姐諸種并力寇<lb/>
并凉及三輔㑹叚熲坐事徵以濟南相胡閎代為校尉<lb/>
閎無威略羌遂陸梁覆没營塢寇患轉盛中郎將皇甫<lb/>
規擊破之五年沈氐諸種復寇張掖酒泉皇甫規招之<lb/>
<pb n="KR2a0009_WYG_117-33a"/>
皆降事已具規傳鳥吾種復寇漢陽隴西金城諸郡兵<lb/>
共擊破之各還降附至冬滇那等五六千人復攻武威<lb/>
張掖酒泉燒民廬舍六年隴西太守孫羌擊破之斬首<lb/>
溺死三千餘人胡閎疾復以叚熲為校尉永康元年東<lb/>
羌岸尾等脅同種連寇三輔中郎將張奐追破斬之事<lb/>
已具奐傳當煎羌寇武威破羌將軍叚熲復破滅之餘<lb/>
悉降散事已具熲傳靈帝建寧三年燒當羌奉使貢獻<lb/>
中平元年北地降羌先零種因黄巾大亂乃與漢中羌<lb/>
<pb n="KR2a0009_WYG_117-33b"/>
義從胡北宫伯玉等反寇隴右事已具董卓傳興平元<lb/>
年馮翊降羌反寇諸縣郭汜樊稠擊破之斬首數千級<lb/>
自爰劒後子孫支分凡百五十種其九種在賜支河首<lb/>
以西及在蜀漢徼北前史不載口數唯參狼在武都勝<lb/>
兵數千人其五十二種衰少不能自立分散為附落或<lb/>
絶滅無後或引而逺去其八十九種唯鍾最强勝兵十<lb/>
餘萬其餘大者萬餘人小者數千人更相鈔盗盛衰無<lb/>
常無慮順帝時勝兵合可二十萬人<hi>無慮猶都凡也</hi>發羌唐旄<lb/>
<pb n="KR2a0009_WYG_117-34a"/>
等絶逺未嘗往來氂牛白馬羌在蜀漢其種别名號皆<lb/>
不可紀知也建武十三年廣漢塞外白馬羗豪樓登等<lb/>
率種人五千餘戸内屬光武封樓登為歸義君長至和<lb/>
帝永元六年蜀郡徼外大牂夷種羌豪造頭等率種人<lb/>
五十餘萬口内屬拜造頭為邑君長賜印綬至安帝永<lb/>
初元年蜀郡徼外羌龍橋等六種萬七千二百八十口<lb/>
内屬明年蜀郡徼外羌薄申等八種三萬六千九百口<lb/>
復舉土内屬冬廣漢塞外參狼種羌二千四百口復來<lb/>
<pb n="KR2a0009_WYG_117-34b"/>
内屬桓帝建和三年白馬羌千餘人寇廣漢屬國殺長<lb/>
吏益州刺史率板楯蠻討破之<lb/>
湟中月氐胡其先大月氐之别也舊在張掖酒泉地月<lb/>
氐王為匈奴冒頓所殺餘種分散西踰蔥領其羸弱者<lb/>
南入山阻依諸羌居止遂與共婚姻及驃騎將軍霍去<lb/>
病破匈奴取西河地開湟中於是月氐來降與漢人錯<lb/>
居雖依附縣官而首施兩端其從漢兵戰鬬随埶强弱<lb/>
被服飲食言語略與羌同亦以父名母姓為種其大種<lb/>
<pb n="KR2a0009_WYG_117-35a"/>
有七勝兵合九千餘人分在湟中及令居又數百戸在<lb/>
張掖號曰義從胡中平元年與北宫伯玉等反殺䕶羌<lb/>
校尉冷徵金城太守陳懿遂寇亂隴右焉<lb/>
論曰羌戎之患自三代尚矣漢世方之匈奴頗為衰寡<lb/>
而中興以後邊難漸大朝規失綏御之和戎帥騫然諾<lb/>
之信其内屬者或倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>於豪右之手或屈折於奴僕之<lb/>
勤塞候時清則憤怒而思禍桴革暫動則屬鞬以鳥驚<lb/>
<hi>桴擊鼓槌也革甲也鞬箭服也左傳晉文公曰右屬櫜鞬鞬音紀言反</hi>故永初之間羣種<lb/>
<pb n="KR2a0009_WYG_117-35b"/>
蜂起遂解仇嫌結盟詛招引山豪轉相嘯聚揭木為兵<lb/>
負柴為械榖馬揚埃陸梁於三輔建號稱制恣睢於北<lb/>
地<hi>前書班固曰乃始恣睢奮其威詐恣睢肆怒之貌也睢音火季反</hi>東犯趙魏之郊南<lb/>
入漢蜀之鄙塞湟中斷隴道燒陵園剽城市傷敗踵係<lb/>
羽書日聞<hi>羽書即檄書也魏武奏事曰邊有驚急即挿羽以示急也</hi>并凉之士特衝<lb/>
殘斃壯悍則委身於兵場女婦則徽纆而為虜<hi>説文曰徽紏繩</hi>
<hi>也纆索也</hi>發冢露胔死生塗炭<hi>胔音才賜反</hi>自西戎作逆未有陵<lb/>
斥上國若斯其熾也和熹以女君親政威不外接朝議<lb/>
<pb n="KR2a0009_WYG_117-36a"/>
憚兵力之損情存茍安或以邊州難援宜見捐棄或懼<lb/>
疽食浸淫莫知所限謀夫回遑猛士疑慮遂徙西河四<lb/>
郡之人雜寓關右之縣發屋伐樹塞其戀土之心燔破<lb/>
胔積以防顧還之思於是諸將鄧騭任尚馬賢皇甫規<lb/>
張奐之徒爭設雄規更奉征討之命徵兵㑹衆以圖其<lb/>
隙馳騁東西奔救首尾揺動數州之境日耗千金之資<lb/>
至於假人増賦借奉侯王引金錢縑綵之珍徵糧粟鹽<lb/>
鐵之積所以賂遺購賞轉輸勞來之費前後數十巨萬<lb/>
<pb n="KR2a0009_WYG_117-36b"/>
或梟尅酋健摧破附落降俘載路牛羊滿山軍書未奏<lb/>
其利害而離叛之狀已言矣<hi>奏猶上也</hi>故得不酬失功不半<lb/>
勞暴露師徒連年而無所勝官人屈竭烈士憤喪叚熲<lb/>
受事專掌軍任資山西之猛性練戎俗之態情窮武思<lb/>
盡飈鋭以事之被羽前登身當百死之陳<hi>前書揚雄曰䝉盾負羽也</hi>
䝉没氷雪經履千折之道始殄西種卒定東寇若乃䧟<lb/>
擊之所殱傷追走之所崩籍頭顱斷落於萬丈之山支<lb/>
革判解於重崖之上不可校計<hi>顱音盧廣雅曰顱䫳類也支謂四支革皮也</hi>
<pb n="KR2a0009_WYG_117-37a"/>
其能穿竄草石自脱於鋒鏃者百不一二而張奐盛稱<lb/>
戎狄一氣所生不宜誅盡流血汙野傷和致妖是何言<lb/>
之迂乎羌雖外患實深内疾若攻之不根是養疾痾於<lb/>
心腹也<hi>根謂盡其根本</hi>惜哉寇敵略定矣而漢祚亦衰焉嗚呼<lb/>
昔先王疆理九土判别畿荒知夷貊殊性難以道御故<lb/>
斥逺諸華薄其貢職唯與辭要而已若二漢御戎之方<lb/>
失其本矣何則先零侵境趙充國遷之内地<hi>宣帝時後將軍趙充</hi>
<hi>國擊先零還於金城郡置屬國以處降羌</hi>當煎作寇馬文淵徙之三輔貪其<lb/>
<pb n="KR2a0009_WYG_117-37b"/>
暫安之埶信其馴服之情計日用之權宜忘經世之逺<lb/>
略豈夫識微者之為乎故微子垂泣於象箸<hi>帝王紀曰紂作象箸</hi>
<hi>箕子為父師歎曰象箸不施於土簋不盛於菽藿必須犀玉之杯食熊蹯豹胎臣賢案史記及韓子並云箕子</hi>
<hi>今云微子蓋誤</hi>辛有浩歎於伊川也<hi>左傳曰周平王之東遷也大夫辛有適伊川見被髪</hi>
<hi>而祭於野者曰不及百年此其戎乎後秦遷陸渾戎于伊川言中國之地不宜徙戎狄居之後將為患也</hi>
贊曰金行氣剛播生西羌氐豪分種遂用殷彊䖍劉隴<lb/>
北假僣涇陽<hi>涇陽縣屬安定郡</hi>朝勞内謀兵憊外攘<hi>憊疾亟也音自拜反</hi>
　後漢書卷一百十七<lb/>
<pb n="KR2a0009_WYG_117-38a"/>
　後漢書卷一百十七考證<lb/>
西羌傳至於武丁征西羌鬼方三年乃克故其詩曰自<lb/>
　彼氐羌莫敢不來王○<hi>臣徳潛</hi>按商頌殷武之詩祀<lb/>
　髙宗之樂也首章叙其伐荆楚功二章言昔有成湯<lb/>
　自彼氐羌云云蓋舉成湯時逺夷慕化以責荆楚非<lb/>
　髙宗時事范氏混而為一矣<lb/>
太丁之時注太丁武乙子也○監本作武丁子也<hi>臣㑹</hi>
　<hi>汾</hi>按武丁子為祖庚祖庚弟為祖甲祖甲子為廩辛<lb/>
<pb n="KR2a0009_WYG_117-38b"/>
　廩辛弟為庚丁庚丁子為武乙武乙子為太丁則大<lb/>
　丁乃武丁四世孫諸本俱誤今改正<lb/>
督右扶風仲光○叚熲傳注作种光<lb/>
戰於富平河上○以本紀參校河上應作上河<lb/>
　<lb/>
　<lb/>
　<lb/>
　後漢書卷一百十七考證<lb/>
</p>
<p>
</p>
  </div>
</body>
</text>
</TEI>
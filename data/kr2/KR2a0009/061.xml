<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷六十一</head> <lb/>
    <p>
<pb n="KR2a0009_WYG_061-1a"/>
欽定四庫全書<lb/>
　後漢書卷六十一<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　郭杜孔張廉王蘇羊賈陸列傳第二十一<lb/>
　　郭伋傳<lb/>
郭伋字細侯扶風茂陵人也髙祖父解<hi>前書曰解字翁伯河内軹人徙</hi>
<hi>茂陵也</hi>武帝時以任俠聞父梵為蜀郡太守伋少有志行<lb/>
<pb n="KR2a0009_WYG_061-1b"/>
哀平間辟大司空府三遷為漁陽都尉王莽時為上谷<lb/>
大尹<hi>王莽改太守為大尹</hi>遷幷州牧更始新立三輔連被兵寇百<lb/>
姓震駭强宗右姓<hi>右姓猶髙姓也</hi>各擁衆保營莫肻先附更始<lb/>
素聞伋名徵拜左馮翊使鎭撫百姓世祖即位拜雍州<lb/>
牧再轉為尚書令數納忠諌争建武四年出為中山太<lb/>
守明年彭寵滅轉為漁陽太守漁陽既離王莽之亂重<lb/>
以彭寵之敗<hi>離猶遭也</hi>民多猾惡寇賊充斥<hi>杜預注左傳曰充滿斥見也</hi>
伋到示以信賞糾戮渠帥盗賊銷散時匈奴數抄郡界<lb/>
<pb n="KR2a0009_WYG_061-2a"/>
邊境苦之伋整勒士馬設攻守之略匈奴畏憚逺迹不<lb/>
敢復入塞民得安業在職五歲户口增倍後潁川盗賊<lb/>
羣起九年徵拜潁川太守召見辭謁<hi>因辭而謁見也</hi>帝勞之曰<lb/>
賢能太守去帝城不逺河潤九里冀京師幷蒙福也<hi>莊子</hi>
<hi>曰河潤九里澤及三族</hi>君雖精於追捕而山道險阸自鬭當一士<lb/>
耳深宜愼之伋到郡招懐山賊陽夏趙宏<hi>陽夏縣名屬陳國夏公雅</hi>
<hi>反</hi>襄城召呉等數百人皆束手詣伋降悉遣歸務農因<lb/>
自劾専命<hi>謂擅放降賊也</hi>帝美其䇿不以咎之後宏呉等黨與<lb/>
<pb n="KR2a0009_WYG_061-2b"/>
聞伋威信逺自江南或從幽冀不期俱降駱驛不絶<hi>駱驛</hi>
<hi>連續</hi>十一年省朔方刺史屬幷州帝以盧芳據北土乃調<lb/>
伋為幷州牧過京師謝恩帝即引見并召皇太子諸王<lb/>
宴語終日賞賜車馬衣服什物伋因言選補衆職當簡<lb/>
天下賢俊不宜專用南陽人帝納之伋前在并州素結<lb/>
恩德及後入界所到縣邑老㓜相攜逄迎道路所過問<lb/>
民疾苦聘求耆德雄俊設几杖之禮朝夕與參政事<hi>禮記</hi>
<hi>曰謀於長者必操几杖以從之</hi>始至行部到西河美稷有童兒數百各<lb/>
<pb n="KR2a0009_WYG_061-3a"/>
騎竹馬於道次迎拜伋問兒曹何自逺來<hi>曹輩也</hi>對曰聞<lb/>
使君到喜故來奉迎伋辭謝之及事訖諸兒復送至郭<lb/>
外問使君何日當還伋謂别駕從事計日當告之<hi>○劉攽曰</hi>
<hi>案文多一當字上文問者可云當此下文著當字無理</hi>行部既還先期一日伋為<lb/>
違信於諸兒遂止于野亭湏期乃入是時朝廷多舉伋<lb/>
可為大司空帝以并部尚有盧芳之儆<hi>儆急也</hi>且匈奴未<lb/>
安欲使久於其事故不召伋知盧芳夙賊<hi>夙舊也</hi>難卒以<lb/>
力制常嚴𤇺候明購賞以結寇心芳將隋昱<hi>○劉攽曰案随字至</hi>
<pb n="KR2a0009_WYG_061-3b"/>
<hi>隋時方去之單作隋今此宜作隨</hi>遂謀脅芳降伋芳乃亡入匈奴伋以<lb/>
老病上書乞骸骨二十二年徵為太中大夫賜宅一區<lb/>
及帷帳錢穀以充其家伋輙散與宗親九族無所遺餘<lb/>
明年卒時年八十六帝親臨弔賜冢塋地<lb/>
　　杜詩傳<lb/>
杜詩字公君河内汲人也少有才能仕郡功曹有公平<lb/>
稱更始時辟大司馬府建武元年歲中三遷為侍御史<lb/>
安集洛陽時將軍蕭廣放縱兵士暴横民間百姓惶擾<lb/>
<pb n="KR2a0009_WYG_061-4a"/>
詩敕曉不改遂格殺廣還以狀聞世祖召見賜以棨㦸<lb/>
<hi>漢雜事曰漢制假棨㦸以代斧鉞崔豹古今注曰棨㦸前驅之器也以木為之後代刻偽無復典刑以赤油韜</hi>
<hi>之亦謂之油㦸亦曰棨㦸王公已下通用之以前驅也</hi>復使之河東誅降逆賊楊<lb/>
異等詩到大陽<hi>大陽縣名屬河東郡</hi>聞賊規欲北度乃與長史急<lb/>
焚其船部勒郡兵將突騎趂擊斬異等賊遂翦滅拜成<lb/>
臯令<hi>成臯縣屬河南郡今洛州氾水縣是</hi>視事三歲舉政尤異再遷為沛<lb/>
郡都尉轉汝南都尉所在稱治七年遷南陽太守性節<lb/>
儉而政治清平以誅暴立威善於計略省愛民役造作<lb/>
<pb n="KR2a0009_WYG_061-4b"/>
水排鑄為農器<hi>排音蒲拜反冶鑄者為排以吹炭令激水以鼓之也排當作㰆古字通用也</hi>
用力少見功多百姓便之又修治陂池廣拓土田郡内<lb/>
比室殷足時人方於召信臣<hi>比室猶比屋也前書曰召信臣字翁卿九江夀春人</hi>
<hi>也遷南陽太守為人興利務在富之開通溝渠凡十數處</hi>故南陽為之語曰前有召<lb/>
父後有杜母詩自以無勞不安久居大郡求欲降避功<lb/>
臣乃上疏曰陛下亮成天工克濟大業偃兵修文羣帥<lb/>
反旅<hi>反旅謂班師也</hi>海内合和萬世蒙福天下幸甚唯匈奴未<lb/>
譬聖德威侮二垂<hi>譬猶曉也威虐也侮慢也二垂謂西與北也</hi>陵虐中國邊<lb/>
<pb n="KR2a0009_WYG_061-5a"/>
民虚耗不能自守臣恐猛武之將雖勤亦未得解甲櫜<lb/>
弓也<hi>櫜韜也音髙詩曰載櫜弓矢也</hi>夫勤而不息亦怨勞而不休亦怨<lb/>
怨恨之師難復責功臣伏覩將帥之情功臣之望冀一<lb/>
休足於内郡<hi>休足止行役也</hi>然後即戎出命不敢有恨臣愚以<lb/>
為師克在和不在衆<hi>春秋左氏傳文也</hi>陛下雖垂念北邊亦當<lb/>
頗泄用之<hi>泄猶雜也</hi>昔湯武善御衆故無忿鷙之師<hi>鷙擊也湯武順</hi>
<hi>天應人其所征討皆弔伐而已故無忿怒而擊也</hi>陛下起兵十有三年將帥和<lb/>
睦士卒鳬薻<hi>言其和睦歡悦如鳬之戯於水薻也</hi>今若使公卿郡守出於<lb/>
<pb n="KR2a0009_WYG_061-5b"/>
軍壘則將帥自厲<hi>壘軍壁厲勉也</hi>士卒之復比於宿衛則戎士<lb/>
自百<hi>復謂優寛也音福續漢志曰羽林郎秩比三百石掌侍從宿衛言士卒得比於郎則人百其勇</hi>何<lb/>
者天下已安各重性命大臣以下咸懐樂土不讐其功<lb/>
而厲其用無以勸也陛下誠宜虚缺數郡以俟振旅之<lb/>
臣重復厚賞加於久役之士如此緣邊屯戍之師競而<lb/>
忘死乗城拒塞之吏不辭其勞則烽火精明守戰堅固<lb/>
聖王之政必因人心今猥用愚薄塞功臣之望誠非其<lb/>
宜臣詩伏自惟忖本以史吏一介之才<hi>史吏謂初為郡功曹也書曰如</hi>
<pb n="KR2a0009_WYG_061-6a"/>
<hi>有一介臣也</hi>遭陛下創制大業賢俊在外空乏之間超受大<lb/>
恩收養不稱<hi>○劉攽曰案收養無義合作牧養二漢通謂守令為牧養也</hi>奉職無效<lb/>
久竊禄位令功臣懐愠誠惶誠恐八年上書乞避功德<lb/>
陛下殊恩未許放退臣詩蒙恩尤深義不敢茍冒虛請<lb/>
誠不勝至願願退大郡受小職及臣齒壯力能經營劇<lb/>
事如使臣詩必有補益復受大位雖析珪授爵所不辭<lb/>
也惟陛下哀矜帝惜其能遂不許之詩雅好推賢數進<lb/>
知名士清河劉統及魯陽長董崇等初禁網尚簡但以<lb/>
<pb n="KR2a0009_WYG_061-6b"/>
璽書發兵未有虎符之信詩上疏曰臣聞兵者國之凶<lb/>
器聖人所慎舊制發兵皆以虎符其餘徵調竹使而已<lb/>
符䇿合㑹取為大信所以明著國命歛持威重也<hi>說文曰符</hi>
<hi>信也漢制以竹長六寸分而相合前書文帝二年初與郡守為銅虎符竹使符音義曰銅虎第一至第五發兵</hi>
<hi>遣使符合乃聽之竹使符以竹五寸鐫刻篆書亦第一至第五也</hi>間者發兵但用璽書<lb/>
或以詔令如有姦人詐偽無由知覺愚以為軍旅尚興<lb/>
賊虜未殄徵兵郡國宜有重慎可立虎符以絶姦端昔<lb/>
魏之公子威傾鄰國猶假兵符以解趙圍若無如姬之<lb/>
<pb n="KR2a0009_WYG_061-7a"/>
仇則其功不顯<hi>秦昭王已破趙長平又進圍邯鄲魏昭王之子無忌號信陵君其姊為趙惠文</hi>
<hi>王弟平原君夫人平原君數遺公子書請救於魏魏王使將軍晉鄙将十萬衆救趙實持兩端以觀望平原君</hi>
<hi>使者相屬謂公子曰今邯鄲旦暮降秦魏救不至獨不憐公子姊耶公子患之過侯嬴問之嬴屏人語曰嬴聞</hi>
<hi>晉鄙兵符常在王卧内而如姬最幸力能竊之嬴聞如姬父為人所殺公子使客斬其仇頭敬進如姬姬為公</hi>
<hi>子死無所辭公子誠一開口以請如姬姬必諾公子從其計如姬果盗晉鄙兵符與公子於是遂矯魏王令奪</hi>
<hi>晉鄙兵進擊秦軍解去事見史記也</hi>事有煩而不可省費而不得已盖謂<lb/>
此也書奏從之詩身雖在外盡心朝廷讜言善䇿随事<lb/>
獻納視事七年政化大行十四年坐遣客為弟報仇被<lb/>
<pb n="KR2a0009_WYG_061-7b"/>
徵㑹病卒司𨽻校尉鮑永上書言詩貧困無田宅䘮無<lb/>
所歸詔使治䘮郡邸賻絹千匹<lb/>
　　孔奮傳<lb/>
孔奮字君魚扶風茂陵人也曾祖霸元帝時為侍中奮<lb/>
少從劉歆受春秋左氏傳歆稱之謂門人曰吾已從君<lb/>
魚受道矣<hi>言君魚之道已過於已矣</hi>遭王莽亂奮與老母㓜弟避兵<lb/>
河西建武五年河西大將軍竇融請奮署議曹掾守姑<lb/>
臧長八年賜爵關内侯時天下擾亂唯河西獨安而姑<lb/>
<pb n="KR2a0009_WYG_061-8a"/>
臧稱為富邑通貨羌胡市日四合<hi>古者為市一日三合周禮曰大市日側而</hi>
<hi>市百族為主朝市朝時而市百賈為主夕市夕時而市販夫販婦為主今既人貨殷繁故一日四合也</hi>每<lb/>
至縣者不盈數月輒至豐積奮在職四年財産無所增<lb/>
事母孝謹雖為儉約奉養極求珍膳躬率妻子同甘菜<lb/>
茹<hi>廣雅曰茹食也</hi>時天下未定士多未修節操而奮力行清潔<lb/>
為衆人所笑或以為身處脂膏不能以自潤徒益苦辛<lb/>
耳<hi>○劉攽曰案文益當在徒字上</hi>奮既立節治貴仁平太守梁統深相<lb/>
敬待不以官屬禮之常迎於大門引入見母隴蜀既平<lb/>
<pb n="KR2a0009_WYG_061-8b"/>
河西守令咸被徵召財貨連轂彌竟川澤唯奮無資單<lb/>
車就路姑臧吏民及羌胡更相謂曰孔君清廉仁賢舉<lb/>
縣蒙恩如何今去不共報德遂相賦歛牛馬器物千萬<lb/>
以上追送數百里奮謝之而已一無所受既至京師除<lb/>
武都郡丞時隴西餘賊隗茂等夜攻府舍殘殺郡守賊<lb/>
畏奮追急乃執其妻子欲以為質奮年已五十唯有一<lb/>
子終不顧望遂窮力討之吏民感義莫不倍用命焉郡<lb/>
多氐人便習山谷其大豪齊鍾留者為羣氐所信向奮<lb/>
<pb n="KR2a0009_WYG_061-9a"/>
乃率厲鍾留等令要遮鈔擊共為表裏賊窘懼逼急乃<lb/>
推奮妻子以置軍前冀當退却而擊之愈厲遂禽滅茂<lb/>
等奮妻子亦為所殺世祖下詔褒美拜為武都太守奮<lb/>
自為府丞已見敬重及拜太守舉郡莫不改操為政明<lb/>
斷甄善疾非<hi>甄明也</hi>見有美德愛之如親其無行者忿之<lb/>
若讐郡中稱為清平弟奇游學洛陽奮以奇經明當仕<lb/>
上病去官守約鄉閭卒于家奇博通經典作春秋左氏<lb/>
刪<hi>刪定其義也</hi>奮晚有子嘉官至城門校尉作左氏説云<hi>説猶</hi>
<pb n="KR2a0009_WYG_061-9b"/>
<hi>今之疏也</hi>
　　張堪傳<lb/>
張堪字君游南陽宛人也為郡族姓堪早孤讓先父餘<lb/>
財數百萬與兄子年十六受業長安志美行厲諸儒號<lb/>
曰聖童世祖微時見堪志操常嘉焉及即位中郎將來<lb/>
歙薦堪召拜郎中三遷為謁者使送委輸縑帛并領騎<lb/>
七千匹詣大司馬呉漢伐公孫述在道追拜蜀郡太守<lb/>
時漢軍餘七日糧陰具船欲遁去堪聞之馳往見漢説<lb/>
<pb n="KR2a0009_WYG_061-10a"/>
述必敗不宜退師之䇿漢從之乃示弱挑敵述果自出<lb/>
戰死城下成都既拔堪先入據其城撿閲庫藏收其珍<lb/>
寳悉條列上言秋毫無私<hi>秋毫者喻細也</hi>慰撫吏民蜀人大悦<lb/>
在郡二年徵拜騎都尉後領驃騎將軍杜茂營擊破匈<lb/>
奴於髙栁拜漁陽太守捕擊姦猾賞罰必信吏民皆樂<lb/>
為用匈奴嘗以萬騎入漁陽堪率數千騎奔擊大破之<lb/>
郡界以靜乃於狐奴開稻田八千餘頃勸民耕種以致<lb/>
殷富百姓歌曰桑無附枝麥穗兩岐張君為政樂不可<lb/>
<pb n="KR2a0009_WYG_061-10b"/>
支視事八年匈奴不敢犯塞帝嘗召見諸郡計吏問其<lb/>
風土及前後守令能否蜀郡計掾樊顯進曰漁陽太守<lb/>
張堪昔在蜀漢仁以惠下威能討姦前公孫述破時珍<lb/>
寳山積捲握之物足富十世<hi>捲握猶掌握也謂珠玉之類也</hi>而堪去職<lb/>
之日乗折轅車布被囊而已帝聞良久歎息<hi>良猶甚也</hi>拜顯<lb/>
為魚復長<hi>魚復縣屬巴郡故城在今䕫州人復縣北赤甲城是</hi>方徵堪㑹病卒帝<lb/>
深悼惜之下詔襃揚賜帛百匹<lb/>
　　廉范傳<lb/>
<pb n="KR2a0009_WYG_061-11a"/>
廉范字叔度京兆杜陵人趙將廉頗之後也漢興以廉<lb/>
氏豪宗自苦陘徙焉<hi>苦陘縣屬中山國章帝更名漢昌</hi>世為邊郡守或<lb/>
葬隴西襄武故因仕焉曾祖父裦成哀間為右將軍祖<lb/>
父丹王莽時為大司馬庸部牧<hi>王莽改益州為庸部</hi>皆有名前世<lb/>
范父遭喪亂客死於蜀漢范遂流寓西州<hi>謂巴屬也</hi>西州平<lb/>
歸鄉里年十五辭母西迎父喪蜀郡太守張穆丹之故<lb/>
吏乃重資送范范無所受與客歩負喪歸葭萌<hi>葭萌縣名屬廣</hi>
<hi>漢郡今利州益昌縣即漢葭萌地也</hi>載船觸石破没范抱持棺柩遂俱沈<lb/>
<pb n="KR2a0009_WYG_061-11b"/>
溺衆傷其義鉤求得之療救僅免於死穆聞復馳遣使<lb/>
持前資物追范范又固辭歸葬服竟詣京師受業事博<lb/>
士薛漢<hi>漢字公子見儒林傳</hi>京兆隴西二郡更請召皆不應永平<lb/>
初隴西太守鄧融備禮謁范為功曹<hi>謁請也</hi>㑹融為州所<lb/>
舉案<hi>舉其罪案驗之</hi>范知事譴難解欲以權相濟乃託病求去<lb/>
融不逹其意大恨之范於是東至洛陽變名姓求代廷<lb/>
尉獄卒居無幾融果徵下獄范遂得衛侍左右盡心勤<lb/>
勞融怪其貌類范而殊不意乃謂曰卿何似我故功曹<lb/>
<pb n="KR2a0009_WYG_061-12a"/>
邪范訶之曰君困戹瞀亂邪<hi>鄭𤣥注禮記曰瞀目不明之貌</hi>語遂絶融<lb/>
繫出困病范隨而養視及死竟不言身自將車送喪至<lb/>
南陽葬畢乃去後辟公府㑹薛漢坐楚王事誅<hi>楚王英謀反也</hi>
故人門生莫敢視范獨往收歛之吏以聞顯宗大怒召<lb/>
范入詰責曰薛漢與楚王同謀交亂天下范公府掾不<lb/>
與朝廷同心而反收斂罪人何也范叩頭曰臣無狀愚<lb/>
戇以為漢等皆已伏誅不勝師資之情罪當萬坐<hi>老子曰善</hi>
<hi>人為不善人之師不善人為善人之資也</hi>帝怒稍解問范曰卿廉頗後邪與<lb/>
<pb n="KR2a0009_WYG_061-12b"/>
右將軍裦大司馬丹有親屬乎范對曰裦臣之曾祖丹<lb/>
臣之祖也帝曰怪卿志膽敢爾因貰之<hi>貰赦也</hi>由是顯名<lb/>
舉茂才數月再遷為雲中太守㑹匈奴大入塞烽火日<lb/>
通故事虜人過五千人<hi>○劉攽曰按文人當作入</hi>移書傍郡吏欲傳<lb/>
檄求救范不聽自率士卒拒之虜衆盛而范兵不敵㑹<lb/>
日暮令軍士各交縛兩炬三頭爇火營中星列<hi>用兩炬交縛如</hi>
<hi>十字爇其三頭手持一端使敵人望之疑兵士之多</hi>虜遙望火多謂漢兵救至大<lb/>
驚待旦將退范乃令軍中蓐食晨往赴之<hi>蓐食早起食於寢蓐中也</hi>
<pb n="KR2a0009_WYG_061-13a"/>
斬首數百級虜自相轔藉死者千餘人<hi>轔轢也藉相蹈藉也</hi>由此<lb/>
不敢復向雲中後頻歴武威武都二郡太守隨俗化導<lb/>
各得治宜建初中遷蜀郡太守其俗尚文辯好相持短<lb/>
長范每厲以淳厚不受偸薄之說成都民物豐盛邑宇<lb/>
逼側舊制禁民夜作以防火災而更相隠蔽燒者日屬<lb/>
范乃毁削先令但嚴使儲水而已百姓為便乃歌之曰<lb/>
廉叔度來何暮不禁火民安作平生無襦今五絝<hi>作協韻音</hi>
<hi>則護反</hi>在蜀數年坐法免歸鄉里范世在邊廣田地積財<lb/>
<pb n="KR2a0009_WYG_061-13b"/>
粟悉以賑宗族朋友肅宗崩范奔赴敬陵時廬江郡掾<lb/>
嚴麟奉章弔國俱㑹於路麟乗小車塗深馬死不能自<lb/>
進范見而愍然命從騎下馬與之不告而去麟事畢不<lb/>
知馬所歸乃緣縱訪之或謂麟曰故蜀郡太守廉叔度<lb/>
好周人窮急今奔國喪獨當是耳麟亦素聞范名以為<lb/>
然即牽馬造門謝而歸之世伏其好義然依倚大將軍<lb/>
竇憲以此為譏卒于家初范與洛陽慶鴻為刎頸交時<lb/>
人稱曰前有管鮑後有慶廉鴻慷慨有義節位至琅邪<lb/>
<pb n="KR2a0009_WYG_061-14a"/>
㑹稽二郡太守所在有異迹<lb/>
論曰張堪廉范皆以氣俠立名觀其振危急赴險阸有<lb/>
足壯者堪之臨財范之忘施亦足以信意而感物矣<hi>信音</hi>
<hi>伸</hi>若夫髙祖之召欒布<hi>欒布梁人為人所略賣為奴梁王彭越贖為梁大夫使於齊漢</hi>
<hi>召彭越以謀反夷三族詔有收視者輒捕之布還奏事彭越頭下祠而哭之吏捕以聞上召罵曰若與彭越反</hi>
<hi>邪布曰今漢一徵兵於梁彭王不行而疑以為反則人人自危也上乃釋布拜為都尉也</hi>明帝之引<lb/>
廉范加怒以發其志就戮更延其寵聞義能徙誠君道<lb/>
所尚然情理之樞亦有開塞之感焉<hi>户之開闔必由於樞情之通塞必在</hi>
<pb n="KR2a0009_WYG_061-14b"/>
<hi>於感言髙祖明帝初怒欒布廉范後感其義而赦之</hi>
　　王堂傳<lb/>
王堂字敬伯廣漢郪人也初舉光禄茂才<hi>光禄舉之為茂才也</hi>遷<lb/>
穀城令治有名迹<hi>穀城縣屬東郡故城在今齊州東阿縣東</hi>永初中西羌寇<lb/>
巴郡為民患詔書遣中郎將尹就攻討連年不剋三府<lb/>
舉堂治劇拜巴郡太守堂馳兵赴賊斬虜千餘級巴庸<lb/>
清靜吏民生為立祠<hi>庸即上庸縣也故城在今房州清水縣西也</hi>刺史張喬<lb/>
表其治能遷右扶風安帝西廵阿母王聖中常侍江京<lb/>
<pb n="KR2a0009_WYG_061-15a"/>
等並請屬於堂堂不為用掾吏固諫之堂曰吾蒙國恩<lb/>
豈可為權寵阿意<hi>阿曲也</hi>以死守之即日遣家屬歸閉閤<lb/>
上病果有誣奏堂者㑹帝崩京等悉誅堂以守正見稱<lb/>
永建二年徵入為將作大匠四年坐公事左轉議郎<hi>續漢</hi>
<hi>志曰議郎秩六百石無員</hi>復拜魯相政存簡一至數年無辭訟遷汝<lb/>
南太守搜才禮士不茍自専乃教掾史曰古人勞於求<lb/>
賢逸於任使故能化清於上事緝於下其憲章朝右簡<lb/>
覈才職委功曹陳蕃匡政理務拾遺補闕任主簿應嗣<lb/>
<pb n="KR2a0009_WYG_061-15b"/>
庶循名責實察言觀效焉自是委誠求當不復妄有辭<lb/>
教郡内稱治時大將軍梁商及尚書令袁湯以求屬不<lb/>
行並恨之後廬江賊迸入弋陽界堂勒兵追討即便奔<lb/>
散而商湯猶因此風州奏堂在任無警免歸家年八十<lb/>
六卒遺令薄歛瓦棺以葬子穉清行不仕曾孫商益州<lb/>
牧劉焉以為蜀郡太守有治聲<lb/>
　　蘇章傳<hi>族孫不韋</hi>
蘇章字孺文扶風平陵人也八世祖建武帝時為右將<lb/>
<pb n="KR2a0009_WYG_061-16a"/>
軍<hi>前書曰建以校尉從大將軍青擊匃奴封平陵侯中子武最知名也</hi>祖父純字桓公有<lb/>
髙名性强切而持毁譽<hi>持執也執毁譽之論謂品藻其臧否</hi>士友咸憚之<lb/>
至乃相謂曰見蘇桓公患其教責人不見又思之三輔<lb/>
號為大人<hi>大人長老之稱言尊事之也</hi>永平中為奉車都尉竇固軍<lb/>
出擊北匈奴車師有功<hi>○劉攽曰案竇固自為奉車都尉蘇純但從之耳為當作從</hi>
封中陵鄉侯官至南陽太守章少博學能屬文安帝時<lb/>
舉賢良方正對䇿髙第為議郎數陳得失其言甚直出<lb/>
為武原令<hi>武原縣屬楚國故城在今泗州下邳縣北</hi>時歲飢輒開倉廪活三<lb/>
<pb n="KR2a0009_WYG_061-16b"/>
千餘户順帝時遷冀州刺史故人為清河太守章行部<lb/>
案其姦臧乃請太守為設酒肴陳平生之好甚歡太守<lb/>
喜曰人皆有一天我獨有二天章曰今夕蘇孺文與故<lb/>
人飲者私恩也明日冀州刺史案事者公法也遂舉正<lb/>
其罪州境知章無私望風畏肅換為幷州刺史以摧折<lb/>
權豪忤㫖坐免隐身鄉里不交當世後徵為河南尹不<lb/>
就時天下日敝民多悲苦論者舉章有幹國才朝廷不<lb/>
能復用卒于家兄曾孫不韋<lb/>
<pb n="KR2a0009_WYG_061-17a"/>
不韋字公先父謙初為郡督郵時魏郡李暠為美陽令<lb/>
與中常侍具瑗交通貪暴為民患前後監司畏其埶援<lb/>
莫敢糾問及謙至部案得其臧論輸左校謙累遷至金<lb/>
城太守去郡歸鄉里漢法免罷守令自非詔徵不得妄<lb/>
到京師而謙後私至洛陽時暠為司𨽻校尉收謙詰掠<lb/>
死獄中暠又因刑其屍以報昔怨不韋時年十八徵詣<lb/>
公車㑹謙見殺不韋載䘮歸鄉里瘞而不𦵏仰天歎曰<lb/>
伍子胥獨何人也<hi>子胥父伍奢為楚王所殺子胥復讐鞭平王之尸解見寇榮傳</hi>乃藏<lb/>
<pb n="KR2a0009_WYG_061-17b"/>
母於武都山中<hi>武都郡名其地在今成州上禄縣界有仇池山東西懸絶壁立百仞故藏於其</hi>
<hi>中也</hi>遂變名姓盡以家財募劍客邀暠於諸陵間不剋㑹<lb/>
暠遷大司農時右校芻廥在寺北垣下<hi>說文云廥芻槀藏音工外反垣</hi>
<hi>墻也</hi>不韋與親從兄弟潛入廥中夜則鑿地晝則逃伏如<lb/>
此經月遂得傍逹暠之寢室出其牀下値暠在厠因殺<lb/>
其妾并及小兒留書而去暠大驚懼乃布棘於室以板<lb/>
籍地一夕九徙雖家人莫知其處每出輒劍㦸隨身壯<lb/>
士自衛不韋知暠有備乃日夜飛馳徑到魏郡掘其父<lb/>
<pb n="KR2a0009_WYG_061-18a"/>
阜冢斷取阜頭以祭父墳又標之於市曰李君遷父頭<lb/>
暠匿不敢言而自上退位歸鄉里私掩塞冢椁捕求不<lb/>
韋厯歲不能得憤恚感傷發病毆血死不韋後遇赦還<lb/>
家乃始改𦵏行喪士大夫多譏其發掘冢墓歸罪枯骨<lb/>
不合古義唯任城何休方之伍員太原郭林宗聞而論<lb/>
之曰子胥雖云逃命而見用强呉慿闔廬之威因輕悍<lb/>
之衆雪怨舊郢曾不終朝而但鞭墓戮屍以舒其憤竟<lb/>
無手刃後主之報豈如蘇子單特孑立靡因靡資强讐<lb/>
<pb n="KR2a0009_WYG_061-18b"/>
豪援據位九卿城闕天阻宫府幽絶埃塵所不能過霧<lb/>
露所不能沾不韋毁身憔慮出於百死冒觸嚴禁陷族<lb/>
禍門雖不獲逞為報已深况復分骸斷首以毒生者<hi>毒苦</hi>
<hi>也</hi>使暠懐忿結不得其命猶假手神靈以斃之也力唯<lb/>
匹夫功隆千乗比之於員不以優乎議者於是貴之後<lb/>
太傳陳蕃辟不應為郡五官掾初𢎞農張奐睦於蘇氏<lb/>
而武威叚熲與暠素善後奐熲有隙及熲為司𨽻以禮<lb/>
辟不韋不韋懼之稱病不詣熲既積憤於奐因發怒乃<lb/>
<pb n="KR2a0009_WYG_061-19a"/>
追咎不韋前報暠事以為暠表治謙事被報見誅君命<lb/>
天也而不韋仇之又令長安男子告不韋多將賓客奪<lb/>
舅財物遂使從事張賢等就家殺之乃先以鴆與賢父<lb/>
曰若賢不得不韋便同飲此賢到扶風郡守使不韋奉<lb/>
謁迎賢即時收執并其一門六十餘人盡誅滅之諸蘇<lb/>
以是衰破及叚熲為陽球所誅天下以為蘇氏之報焉<lb/>
　　羊續傅<lb/>
羊續字興祖太山平陽人也其先七世二千石卿校祖<lb/>
<pb n="KR2a0009_WYG_061-19b"/>
父侵安帝時司𨽻校尉父儒桓帝時為太常續以忠臣<lb/>
子孫拜郎中去官後辟大將軍竇武府及武敗坐黨事<lb/>
禁錮十餘年幽居守静及黨禁解復辟太尉府四遷為<lb/>
廬江太守後揚州黄巾賊攻舒焚燒城郭續發縣中男<lb/>
子二十以上皆持兵勒陳其小弱者悉使負水灌火㑹<lb/>
集數萬人并埶力戰大破之郡界平後安風賊戴風等<lb/>
作亂<hi>安風縣屬廬江郡</hi>續復擊破之斬首三千餘級生獲渠帥<lb/>
其餘黨輩原為平民<hi>原免也</hi>賦與佃器使就農業中平三<lb/>
<pb n="KR2a0009_WYG_061-20a"/>
年江夏兵趙慈反叛殺南陽太守秦頡攻没六縣拜續<lb/>
為南陽太守當入郡界乃羸服間行侍童子一人觀厯<lb/>
縣邑採問風謡然後乃進其令長貪潔吏民良猾悉逆<lb/>
知其狀郡内驚竦莫不震懾乃發兵與荆州刺史王敏<lb/>
共擊慈斬之獲首五千餘級屬縣餘賊並詣續降續為<lb/>
上言宥其枝附賊既清平乃班宣政令候民病利<hi>損於人曰</hi>
<hi>病益於人曰利</hi>百姓歡服時權豪之家多尚奢麗續深疾之常<lb/>
敝衣薄食車馬羸敗府丞嘗獻其生魚續受而懸於庭<lb/>
<pb n="KR2a0009_WYG_061-20b"/>
丞後又進之續乃出前所懸者以杜其意續妻後與子<lb/>
祕俱詣郡舍續閉門不内妻自將祕行其資藏唯有布<lb/>
衾敝袛裯鹽麥數斛而已<hi>說文曰袛裯短衣也廣雅云即襜褕也袛音丁奚反裯音</hi>
<hi>丁勞反</hi>顧敕祕曰吾自奉若此何以資爾母乎使與母俱<lb/>
歸六年靈帝欲以續為太尉時拜三公者皆輸東園禮<lb/>
錢千萬令中使督之名為左騶<hi>騶騎士也</hi>其所之往輒迎致<lb/>
禮敬厚加贈賂續乃坐使人於單席舉緼袍以示之<hi>緼故</hi>
<hi>絮也</hi>曰臣之所資唯斯而已左騶白之帝不悦以此故不<lb/>
<pb n="KR2a0009_WYG_061-21a"/>
豋公位而徵為太常未及行㑹病卒時年四十八遺言<lb/>
薄歛不受賵遺舊典二千石卒官賻百萬府丞焦儉遵<lb/>
續先意一無所受詔書襃美敕太山太守以府賻錢賜<lb/>
續家云<lb/>
　　賈琮傳<lb/>
賈琮字孟堅東郡聊城人也<hi>聊城今博州縣</hi>舉孝廉再遷為京<lb/>
兆令<hi>○劉攽曰案無京兆縣又未可為尹明多兆字是河南京縣令也</hi>有政理迹舊交<lb/>
阯土多珍産明璣翠羽犀象瑇瑁異香美木之屬莫不<lb/>
<pb n="KR2a0009_WYG_061-21b"/>
自出<hi>說文曰璣珠之不圓者異物志曰翠鳥形似鷰翡赤而翠青其羽可以為飾廣雅曰瑇瑁形似龜出</hi>
<hi>南海巨延州也</hi>前後刺史率多無清行上承權貴下積私賂財<lb/>
計盈給輒復求見遷代故吏民怨叛中平元年交阯屯<lb/>
兵反執刺史及合浦太守自稱柱天將軍靈帝特敕三<lb/>
府精選能吏有司舉琮為交阯刺史琮到部訊其反狀<lb/>
咸言賦歛過重百姓莫不空單京師遙逺告寃無所民<lb/>
不聊生自活<hi>○劉攽曰案文自活非本傳文是注以解聊生耳</hi>故聚為盗賊琮<lb/>
即移書告示各使安其資業招撫荒散蠲復徭役誅斬<lb/>
<pb n="KR2a0009_WYG_061-22a"/>
渠帥為大害者簡選良吏試守諸縣歲間蕩定百姓以<lb/>
安巷路為之歌曰賈父來晚使我先反今見清平吏不<lb/>
敢飯在事三年為十三州最徵拜議郎時黄巾新破兵<lb/>
凶之後郡縣重歛因緣生姦詔書沙汰刺史二千石更<lb/>
選清能吏乃以琮為冀州刺史舊與傳車驂駕垂赤帷<lb/>
裳迎於州界及琮之部升車言曰刺史當逺視廣聽糾<lb/>
察美惡何有反垂帷裳以自掩塞乎乃命御者褰之百<lb/>
城聞風自然竦震其諸臧過者望風解印綬去唯癭陶<lb/>
<pb n="KR2a0009_WYG_061-22b"/>
長濟陰董昭觀津長梁國黄就當官待琮於是州界翕<lb/>
然靈帝崩大將軍何進表琮為度遼將軍卒於官<lb/>
　　陸康傳<lb/>
陸康字季寜呉郡呉人也祖父續在獨行傳父襃有志<lb/>
操連徵不至康少仕郡以義烈稱刺史臧旻舉為茂才<lb/>
除髙城令<hi>髙城縣屬渤海郡也</hi>縣在邉垂舊制令户一人具弓弩<lb/>
以備不虞不得行來<hi>行來猶往來也</hi>長吏新到輒發民繕修城<lb/>
郭康至皆罷遣百姓大悅以恩信為治寇盗亦息州郡<lb/>
<pb n="KR2a0009_WYG_061-23a"/>
表上其狀光和元年遷武陵太守轉守桂陽樂安二郡<lb/>
所在稱之時靈帝欲鑄銅人而國用不足乃詔調民田<lb/>
畝斂十錢而比水旱傷稼百姓貧苦康上疏諌曰臣聞<lb/>
先王治世貴在愛民省徭輕賦以寜天下除煩就約以<lb/>
崇簡易<hi>易曰乾以易知坤以簡能而天下之理得矣</hi>故萬姓從化靈物應德<lb/>
末世衰主窮奢極侈造作無端興制非一勞割自下以<lb/>
從茍欲<hi>勞苦割剝於下人也</hi>故黎民吁嗟陰陽感動陛下聖德承<lb/>
天當隆盛化而卒被詔書畝歛田錢鑄作銅人伏讀惆<lb/>
<pb n="KR2a0009_WYG_061-23b"/>
悵悼心失圖夫什一而稅周謂之徹<hi>孟子曰夏后氏五十而貢殷人七十</hi>
<hi>而助周人百畝而徹其實皆什一也</hi>徹者通也言其法度可通萬世而行<lb/>
也故魯宣稅畝而蝝災自生<hi>公羊傳曰初稅畝者何履畝而稅也何休注云宣公</hi>
<hi>無恩信於人人不肯盡力於公田起履踐案行擇其畆穀好者稅取之蝝螽子也公羊傳冬蝝生此言蝝生何</hi>
<hi>上變古易常也注云上謂宣公變易公田舊制而稅畝也</hi>哀公增賦而孔子非之<hi>左傳</hi>
<hi>曰季孫欲以田賦使冉有訪諸仲尼仲尼私於冉有曰子季孫若欲行而法則周公之典在若欲茍而行之又</hi>
<hi>何訪焉</hi>豈有聚奪民物以營無用之銅人捐捨聖戒自蹈<lb/>
亡王之法哉<hi>謂秦始皇鑄銅人十二卒致滅亡也</hi>傳曰君舉必書書而不<lb/>
<pb n="KR2a0009_WYG_061-24a"/>
法後世何述焉陛下宜留神省察改敝從善以塞兆民<lb/>
怨恨之望書奏内倖因此譖康援引亡國以譬聖明大<lb/>
不敬檻車徵詣廷尉侍御史劉岱典考其事岱為表陳<lb/>
解釋免歸田里復徵拜議郎㑹廬江賊黄穰等與江夏<lb/>
蠻連結十餘萬人攻没四縣拜康廬江太守康申明賞<lb/>
罰擊破穰等餘黨悉降帝嘉其功拜康孫尚為郎中獻<lb/>
帝即位天下大亂康蒙險遣孝廉計吏奉貢朝廷詔書<lb/>
䇿勞加忠義將軍秩中二千石時袁術屯兵夀春部曲<lb/>
<pb n="KR2a0009_WYG_061-24b"/>
飢餓遣使求委輸兵甲康以其叛逆閉門不通内修戰<lb/>
備將以禦之術大怒遣其將孫䇿攻康圍城數重康固<lb/>
守吏士有先受休假者皆遁伏還赴暮夜緣城而入受<lb/>
敵二年城陷月餘發病卒年七十宗族百餘人遭離飢<lb/>
戹死者將半朝廷愍其守節拜子儁為郎中少子績仕<lb/>
吳為鬱林太守博學善政見稱當時㓜年曾謁袁術懐<lb/>
橘墮地者也有名稱<hi>績字公紀呉志有傳</hi>
贊曰伋牧朔藩信立童昏詩守南楚民作謠言奮馳單<lb/>
<pb n="KR2a0009_WYG_061-25a"/>
乗堪駕毁轅范得其朋<hi>易曰西南得朋廉范遷蜀郡太守百姓便之蜀在西南故曰得</hi>
<hi>朋也</hi>堂任良肱<hi>謂委任功曹陳蕃主簿應嗣郡中大化也</hi>二蘇勁烈羊賈廉能<lb/>
季寜拒䇿城隕衝輣<hi>輣兵車也音彭協韻音普滕反</hi>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_061-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷六十一<lb/>
<pb n="KR2a0009_WYG_061-26a"/>
　後漢書卷六十一考證<lb/>
杜詩傳造作水排鑄為農器注排當作櫜○櫜字諸本<lb/>
　皆誤作橐從宋本改<lb/>
廉范傳麟事畢不知馬所歸乃緣縱訪之○<hi>臣㑹汾</hi>按<lb/>
　緣縱謂縱馬任其所之随後訪之也諸本或作蹤則<lb/>
　上下文義不貫從監本義長<lb/>
王堂傳簡覈才職○職字應照宋本作識<lb/>
蘇章傳段熲為陽球所誅○<hi>臣㑹汾</hi>按叚熲事具載陽<lb/>
<pb n="KR2a0009_WYG_061-26b"/>
　球本傳諸本並誤作楊今改正<lb/>
陸康傳哀公增賦而孔子非之注季孫欲以田賦○以<lb/>
　字監本作益<hi>臣㑹汾</hi>按左氏傳本作以今從原文改<lb/>
　正<lb/>
詩守南楚○守字監本作定今從宋本改正<lb/>
　<lb/>
　<lb/>
　後漢書卷六十一考證<lb/>
</p>
<p>
</p>
  </div>
</body>
</text>
</TEI>
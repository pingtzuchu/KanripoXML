<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷九十六</head> <lb/>
    <p>
<pb n="KR2a0009_WYG_096-1a"/>
欽定四庫全書<lb/>
　後漢書卷九十六<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　陳王列傳第五十六<lb/>
　　陳蕃傳<lb/>
陳蕃字仲舉汝南平輿人也祖河東太守蕃年十五嘗<lb/>
閑處一室而庭宇蕪穢父友同郡薛勤來候之謂蕃曰<lb/>
<pb n="KR2a0009_WYG_096-1b"/>
孺子何不洒掃以待賔客蕃曰大丈夫處世當掃除天<lb/>
下安事一室乎勤知其有清世志甚竒之初仕郡舉孝<lb/>
亷除郎中遭母憂棄官行䘮服闋刺史周景辟别駕從<lb/>
事<hi>續漢志曰别駕從事校尉行部奉引總録衆事</hi>以諫争不合投傳而去<hi>投棄也傳</hi>
<hi>謂符也音丁戀反</hi>後公府辟舉方正皆不就太尉李固表薦徴<lb/>
拜議郎再遷為樂安太守<hi>續漢志曰樂安縣名夲名千乘和帝更名也</hi>時李<lb/>
膺為青州刺史名有威政屬城聞風皆自引去蕃獨以<lb/>
清績留郡人周璆髙潔之士<hi>璆音仇又巨秋反</hi>前後郡守招命<lb/>
<pb n="KR2a0009_WYG_096-2a"/>
莫肯至唯蕃能致焉字而不名特為置一榻去則縣之<lb/>
璆字孟玉臨濟人有羙名民有趙宣𦵏親而不閉埏隧<lb/>
<hi>埏隧今人墓道也杜預注左傳云掘地通路曰隧</hi>因居其中行服二十餘年鄉<lb/>
邑稱孝州郡數禮請之郡内以薦蕃蕃與相見問及妻<lb/>
子而宣五子皆服中所生蕃大怒曰聖人制禮賢者俯<lb/>
就不肖企及<hi>禮記曰三年之䘮可復父母之恩也賢者俯而就之不肖者企而及之</hi>且祭<lb/>
不欲數以其易黷故也<hi>黷媟也禮記曰祭不欲數數則煩煩則不敬</hi>況乃寢<lb/>
宿冡蔵而孕育其中誑時惑衆誣汙鬼神乎遂致其罪<lb/>
<pb n="KR2a0009_WYG_096-2b"/>
大將軍梁冀威震天下時遣書詣蕃有所請託不得通<lb/>
使者詐求謁蕃怒笞殺之坐左轉脩武令稍遷拜尚書<lb/>
時零陵桂陽山賊為害公卿議遣討之又詔下州郡一<lb/>
切皆得舉孝亷茂才蕃上疏駁之曰昔髙祖創業萬邦<lb/>
息肩撫飬百姓同之赤子<hi>尚書曰若保赤子惟民其康乂</hi>今二郡之民<lb/>
亦陛下之赤子也致令赤子為害豈非所在貪虐使其<lb/>
然乎宜嚴勅三府隐覈牧守令長其有在政失和侵暴<lb/>
百姓者即便舉奏更選清賢奉公之人能班宣法令情<lb/>
<pb n="KR2a0009_WYG_096-3a"/>
在愛恵者可不勞王師而羣賊弭息矣又三署郎吏二<lb/>
千餘人三府掾屬過限未除但當擇善而授之簡惡而<lb/>
去之豈煩一切之詔以長請屬之路乎以此忤左右故<lb/>
出為豫章太守性方峻不接賔客士民亦畏其髙<hi>蕃䘮妻鄉</hi>
<hi>人畢至唯許子將不往曰仲舉性峻峻則少通故不造也</hi>徴為尚書令送者不出郭<lb/>
門遷大鴻臚㑹白馬令李雲抗疏諌桓帝怒當伏重誅<lb/>
蕃上書救雲坐免歸田里復徴拜議郎數日遷光祿勲<lb/>
時封賞踰制内寵猥盛蕃乃上疏諫曰臣聞有事社稷<lb/>
<pb n="KR2a0009_WYG_096-3b"/>
者社稷是為有事人君者容悅是為今臣蒙恩聖朝備<lb/>
位九列見非不諫則容悅也夫諸侯上象四七垂耀在<lb/>
天下應分土藩屏上國<hi>上象四七謂二十八宿各主諸侯之分野故曰下應分土言皆</hi>
<hi>以輔王室也</hi>髙祖之約非功臣不侯而聞追錄河南尹鄧萬<lb/>
世父遵之微功更爵尚書令黄儁先人之絶封近習以<lb/>
非義授邑左右以無功𫝊賞授位不料其任裂土莫紀<lb/>
其功至乃一門之内侯者數人故緯象失度隂陽謬序<lb/>
稼用不成民用不康臣知封事已行言之無及誠欲陛<lb/>
<pb n="KR2a0009_WYG_096-4a"/>
下從是而止又比年収斂十傷五六萬人饑寒不聊生<lb/>
活而采女數千食肉衣綺脂油粉黛不可貲計<hi>貲量也</hi>鄙<lb/>
諺云盗不過五女門以女貧家也今後宫之女豈不貧<lb/>
國乎是以傾宫嫁而天下化<hi>帝王紀曰紂作傾宫多采羙女以充之武王伐殷乃</hi>
<hi>歸傾宫之女於諸侯也</hi>楚女悲而西宫災<hi>公羊傳曰西宫災何休注云時僖公為齊桓所</hi>
<hi>脅以齊媵為嫡楚女廢居西宫而不見恤悲愁怨曠所生</hi>且聚而不御必生憂悲之<lb/>
感以致并隔水旱之困夫獄以禁止姦違官以稱才理<lb/>
物若法虧於平官失其人則王道有缺而令天下之論<lb/>
<pb n="KR2a0009_WYG_096-4b"/>
<hi>○劉攽曰案文令當作今</hi>皆謂獄由怨起爵以賄成夫不有臭穢則<lb/>
蒼蠅不飛陛下宜採求失得擇從忠善尺一選舉委尚<lb/>
書三公<hi>尺一謂板長尺一以寫詔書也</hi>使褒責誅賞各有所歸豈不幸<lb/>
甚帝頗納其言為出宫女五百餘人但賜儁爵闗内侯<lb/>
而萬世南鄉侯延熹六年車駕幸廣城校獵<hi>廣城苑名在今汝州</hi>
<hi>梁縣西也</hi>蕃上疏諫曰臣聞人君有事於苑囿唯仲秋西郊<lb/>
順時講武殺禽助祭以敦孝敬如或違此則為肆縱故<lb/>
臯陶戒舜無教逸遊<hi>尚書咎繇謨曰無教逸欲有邦</hi>周公戒成王無槃<lb/>
<pb n="KR2a0009_WYG_096-5a"/>
于遊田<hi>尚書無逸篇之言</hi>虞舜成王猶有此戒况徳不及二主<lb/>
者乎夫安平之時尚宜有節况當今之世有三空之戹<lb/>
哉田野空朝廷空倉庫空是謂三空加兵戎未戢四方<lb/>
離散是陛下焦心毁顔坐以待旦之時也豈宜揚旗曜<lb/>
武騁心輿馬之觀乎又前秋多雨民始種麥今失其勸<lb/>
種之時而令給驅禽除路之役非賢聖恤民之意也齊<lb/>
景公欲觀於海放乎琅邪晏子為陳百姓惡聞旌旗輿<lb/>
馬之音舉首嚬眉之感景公為之不行周穆王欲肆車<lb/>
<pb n="KR2a0009_WYG_096-5b"/>
轍馬跡祭公謀父為誦祈招之詩以止其心誠惡逸遊<lb/>
之害人也<hi>祭公祭國公為周卿士謀父名也祈招逸詩也左傳曰昔周穆王欲肆其心周行天下將</hi>
<hi>皆必有車轍馬跡焉祭公謀父作祈招之詩以止王心其詩曰祈招之愔愔式昭徳音思我王度式如玉式如</hi>
<hi>金刑人之力而無醉飽之心</hi>書奏不納自蕃為光禄勲與五官中郎<lb/>
將黄琬共典選舉不偏權富而為埶家郎所譛訴坐免<lb/>
歸頃之徴為尚書僕射轉太中大夫八年代楊秉為太<lb/>
尉蕃讓曰不愆不忘率由舊章<hi>詩大雅也言成王令徳不過誤不遺失循用舊</hi>
<hi>典文章謂周公之禮法也</hi>臣不如太常胡廣齊七政訓五典臣不如<lb/>
<pb n="KR2a0009_WYG_096-6a"/>
議郎王暢聰明亮達文武兼姿<hi>○劉攽曰案姿是姿貎此當作資也</hi>臣不<lb/>
如㢮刑徒李膺帝不許中常侍蘓康管霸等復被任用<lb/>
遂排陷忠良共相阿媚大司農劉祐廷尉馮緄<hi>音古本反</hi>河<lb/>
南尹李膺皆以忤㫖為之抵罪蕃因朝㑹固理膺等請<lb/>
加原宥升之爵任言及反覆誠辭懇切帝不聼因流涕<lb/>
而起時小黄門趙津南陽大猾張汜等奉事中官乘埶<lb/>
犯法二郡太守劉瓆成瑨考案其罪雖經赦令而並竟<lb/>
考殺之<hi>○劉攽曰案漢魏鞠獄皆云考竟此誤</hi>宦官怨恚有司承㫖遂奏<lb/>
<pb n="KR2a0009_WYG_096-6b"/>
瓆瑨罪當棄市又山陽太守翟超沒入中常侍侯覽財<lb/>
産東海相黄浮誅殺下邳令徐宣超浮並坐髠鉗輸作<lb/>
左校蕃與司徒劉矩司空劉茂共諫請瓆瑨超浮等帝<lb/>
不悅有司劾奏之矩茂不敢復言蕃乃獨上疏曰臣聞<lb/>
齊桓脩霸務為内政<hi>國語曰桓公問管仲曰安國可乎對曰未可君若正卒伍修甲兵大</hi>
<hi>國亦如之若欲速得志於天下諸侯則可以隠令可以寄政公曰隠令寄政若何對曰作内政而寄軍令焉</hi>
春秋於魯小惡必書<hi>公羊傳莊公四年公及齊人狩于郜譏其與讐狩也僖公二十年新</hi>
<hi>作南門譏其奢也故曰小惡必書也</hi>宜先自整勑後以及人今宼賊在外<lb/>
<pb n="KR2a0009_WYG_096-7a"/>
四支之疾内政不理心腹之患臣寢不能寐食不能飽<lb/>
實憂左右日親忠言以疎内患漸積外難方深陛下超<lb/>
從列侯繼承天位<hi>言桓帝以蠡吾侯即位</hi>小家畜産百萬之資子<lb/>
孫尚恥愧失其先業况乃産兼天下受之先帝而欲懈<lb/>
怠以自輕忽乎誠不愛已不當念先帝得之勤苦耶前<lb/>
梁氏五侯毒徧海内<hi>五侯謂<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>讓淑忠㦸五人與冀同時誅事見冀傳也</hi>天啓聖<lb/>
意収而戮之天下之議冀當小平明鑒未逺覆車如昨<lb/>
而近習之權復相扇結小黄門趙津大猾張汜等肆行<lb/>
<pb n="KR2a0009_WYG_096-7b"/>
貪虐姦媚左右前太原太守劉瓆南陽太守成瑨紏而<lb/>
戮之雖言赦後不當誅殺原其誠心在乎去惡至於陛<lb/>
下有何悁悁<hi>說文曰悁悁恚忿</hi>而小人道長營惑聖聴遂使天<lb/>
威為之發怒如加刑讁已為過甚况乃重罰令伏歐刄<lb/>
乎又前山陽太守翟超東海相黄浮奉公不撓疾惡如<lb/>
讎超沒侯覽財物浮誅徐宣之罪並䝉刑坐不逢赦恕<lb/>
覽之從横沒財已幸宣犯釁過死有餘辜昔丞相申屠<lb/>
嘉召責鄧通洛陽令董宣折辱公主而文帝從而請之<lb/>
<pb n="KR2a0009_WYG_096-8a"/>
光武加以重賞<hi>文帝時太中大夫鄧通愛幸居上旁有怠慢禮丞相申屠嘉入朝因見之為檄</hi>
<hi>召通通至嘉曰通小臣戯殿上大不敬當斬通頓首首盡出血文帝使使召通而謝丞相曰吾弄臣君釋之也</hi>
<hi>湖陽公主蒼頭白日殺人匿主家吏追不得公主出宣駐車叩馬以刀畫地數主主言於帝帝賜宣錢二十萬</hi>
<hi>語見董宣傳</hi>未聞二臣有専命之誅而今左右羣豎惡傷黨<lb/>
類妄相交搆致此刑譴聞臣是言當復嗁訴陛下深宜<lb/>
割塞近習豫政之源引納尚書朝省之事公卿大夫五<lb/>
日一朝<hi>宣帝五日一聴事自丞相已下各敷奏其言</hi>簡練清髙斥黜佞邪如<lb/>
是天和於上地洽於下休禎符瑞豈逺乎哉陛下雖厭<lb/>
<pb n="KR2a0009_WYG_096-8b"/>
毒臣言凡人主有自勉強敢以死陳帝得奏愈怒竟無<lb/>
所納朝廷衆庶莫不怨之宦官由此疾蕃彌甚選舉奏<lb/>
議輒以中詔譴郤長吏以下多至抵罪<hi>○劉攽曰案文吏當作史太尉</hi>
<hi>府有長史故因蕃見譴也</hi>猶以蕃名臣不敢加害瓆字文理髙唐人<lb/>
<hi>髙唐縣名今博州縣也</hi>瑨字㓜平陜人並有經術稱處位敢直言<lb/>
多所搏擊知名當時皆死於獄中九年李膺等以黨事<lb/>
下獄考實蕃因上疏極諌曰臣聞賢明之君委心輔佐<lb/>
亡國之主諱聞直辭故湯武雖聖而興於伊吕桀紂迷<lb/>
<pb n="KR2a0009_WYG_096-9a"/>
惑亡在失人<hi>闗龍逢桀臣王子比干紂諸父二人並諌悉皆誅死</hi>由此言之君為<lb/>
元首臣為股肱同體相湏共成羙惡者也<hi>前書曰君為元首臣為股</hi>
<hi>肱明其一體相湏而成也</hi>伏見前司𨽻校尉李膺太僕杜宻太尉掾<lb/>
范滂等正身無玷死心社稷以忠忤㫖横加考案或禁<lb/>
錮閉隔或死徙非所杜塞天下之口聾盲一世之人與<lb/>
秦焚書阬儒何以為異<hi>秦始皇時丞相李斯上言曰天下已定百姓力農今諸生好古</hi>
<hi>惑亂黔首臣請史官非秦記及天下敢有蔵詩書百家語者悉燒之事見史記衛宏詔定古文官書序曰秦既</hi>
<hi>焚書患苦天下不從所改更而諸生到者拜為郎前後七百人乃宻令種𤓰於驪山阬谷中温處𤓰實詔博士</hi>
<pb n="KR2a0009_WYG_096-9b"/>
<hi>說之人人不同乃令就視為伏機諸生賢儒皆至焉方相難不决因發機從上填之以土皆壓之終乃無聲今</hi>
<hi>新豐縣温湯處號愍儒鄉湯西有馬谷西岸有阬古老相傳以為秦阬儒處也</hi>昔武王克殷表<lb/>
閭封墓<hi>史記武王克殷命畢公表商容之閭閎夭封比干之墓也</hi>今陛下臨政先誅<lb/>
忠賢遇善何薄待惡何優夫讒人似實巧言如簧<hi>詩小雅曰</hi>
<hi>巧言如簧顔之厚矣簧笙簧也言䜛人之口以喻笙簧也</hi>使聼之者惑視之者昏夫<lb/>
吉凶之効存乎識善成敗之機在於察言人君者攝天<lb/>
地之政秉四海之維舉動不可以違聖法進退不可以<lb/>
離道規謬言出口則亂及八方何况髠無罪於獄殺無<lb/>
<pb n="KR2a0009_WYG_096-10a"/>
辜於市乎昔禹廵狩蒼梧見市殺人下車而哭之曰萬<lb/>
方有罪在予一人故其興也勃焉<hi>說苑曰禹見罪人下車泣而問之左右曰</hi>
<hi>夫罪人不順故使殺焉君王何為痛之至此也禹曰堯舜之人皆以堯舜之心為心今寡人為君也百姓各自</hi>
<hi>以其心是以痛之書曰百姓有罪在予一人左傳曰禹湯罪已其興也勃焉桀紂罪人其亡也忽焉杜預注曰</hi>
<hi>勃盛也</hi>又青徐炎旱五榖損傷民物流遷茹菽不足<hi>廣雅曰茹</hi>
<hi>食也</hi>而宫女積於房掖國用盡於羅紈外戚私門貪財受<lb/>
賂所謂禄去公室政在大夫昔春秋之末周徳衰㣲數<lb/>
十年間無復災𤯝者天所棄也<hi>春秋感精符曰魯哀公政亂絶無日食天不譴</hi>
<pb n="KR2a0009_WYG_096-10b"/>
<hi>告也</hi>天之於漢悢悢無已<hi>悢悢猶眷眷也</hi>故殷勤示變以悟陛下<lb/>
除妖去孽實在修徳臣位列台司憂責深重不敢尸祿<lb/>
惜生坐觀成敗如䝉採錄使身首分裂異門而出所不<lb/>
恨也<hi>穀梁傳曰公㑹齊侯于頰谷齊人使優施舞於魯之幕下孔子曰笑君者罪當死使司馬行法焉首</hi>
<hi>足異門而出也</hi>帝諱其言切託以蕃辟召非其人遂䇿免之永<lb/>
康元年帝崩竇后臨朝詔曰夫民生樹君使司牧之必<lb/>
湏良佐以固王業<hi>前書谷永曰臣聞天生蒸人不能相治為立王者以綂理之也</hi>前太<lb/>
尉陳蕃忠清直亮其以蕃為太傅錄尚書事時新遭大<lb/>
<pb n="KR2a0009_WYG_096-11a"/>
䘮國嗣未立諸尚書畏懼權官託病不朝蕃以書責之<lb/>
曰古人立節事亡如存<hi>言人王雖亡法度尚在當行之與不亡時同故曰如存前書袁</hi>
<hi>盎曰主在與在主亡與亡也</hi>今帝祚未立政事日蹙諸君奈何委荼<lb/>
蓼之苦息偃在牀<hi>詩國風曰誰謂荼苦其甘如薺周頌曰未堪家多難予又集于蓼</hi>於<lb/>
義不足焉得仁乎諸尚書惶怖皆起視事靈帝即位竇<lb/>
太后復優詔蕃曰葢褒功以勸善表義以厲俗無徳不<lb/>
報大雅所歎<hi>詩大雅曰無言不讎無徳不報</hi>太傅陳蕃輔弼先帝出内<lb/>
累年<hi>内音納尚書曰出納朕命也</hi>忠孝之羙徳冠本朝謇愕之操華<lb/>
<pb n="KR2a0009_WYG_096-11b"/>
首彌固<hi>齊宣王對閭邱卭曰夫士亦華髪墮顛而後可用見新序</hi>今封蕃髙陽侯食<lb/>
邑三百戸蕃上疏讓曰使者即臣廬授髙陽鄉侯印綬<lb/>
<hi>即就也</hi>臣誠悼心不知所裁臣聞讓身之文徳之昭也然<lb/>
不敢盗以為名竊惟割地之封功徳是為臣熟自思省<lb/>
前後歴職無它異能合亦食祿不合亦食祿臣雖無素<lb/>
絜之行竊慕君子不以其道得之不居也<hi>論語孔子曰富與貴是人</hi>
<hi>之所欲不以其道得之不處也</hi>若受爵不讓掩面就之<hi>詩小雅曰受爵不讓至于已斯</hi>
<hi>亡注云爵祿不以相讓故怨禍及之也</hi>使皇天震怒災流下民於臣之身<lb/>
<pb n="KR2a0009_WYG_096-12a"/>
亦何所寄顧惟陛下哀臣朽老戒之在得<hi>論語孔子曰及其老也血</hi>
<hi>氣既衰戒之在得注云得貪也</hi>竇太后不許蕃復固讓章前後十上竟<lb/>
不受封初桓帝欲立所幸田貴人為皇后蕃以田氏卑<lb/>
㣲竇族良家爭之甚固帝不得已乃立竇后及后臨朝<lb/>
故委用於蕃蕃與后父大將軍竇武同心盡力徴用名<lb/>
賢共參政事天下之士莫不延頸想望太平而帝乳母<lb/>
趙嬈旦夕在太后側<hi>嬈音乃了反</hi>中常侍曹節王甫等與共<lb/>
交搆諂事太后太后信之數出詔命有所封拜及其支<lb/>
<pb n="KR2a0009_WYG_096-12b"/>
類多行貪虐蕃常疾之志誅中官㑹竇武亦有謀蕃自<lb/>
以既從人望而徳於太后必謂其志可申乃先上疏曰<lb/>
臣聞言不直而行不正則為欺乎天而負乎人危言極<lb/>
意則羣凶側目禍不旋踵鈞此二者臣寜得禍不敢欺<lb/>
天也今京師嚻嚻道路諠譁言侯覽曹節公乘昕王甫<lb/>
鄭䬃等與趙夫人諸女尚書並亂天下<hi>趙夫人即趙嬈也女尚書宫内</hi>
<hi>官也</hi>附從者升進忤逆者中傷<hi>前書劉向上書論王鳯曰稱譽者登進忤恨者誅傷</hi>
<hi>也</hi>方今一朝羣臣如河中木耳汎汎東西耽祿畏害陛<lb/>
<pb n="KR2a0009_WYG_096-13a"/>
下前始攝位順天行誅蘇康管霸並伏其辜是時天地<lb/>
清明人鬼歡喜奈何數月復縱左右元惡大姦莫此之<lb/>
甚今不急誅必生變亂傾危社稷其禍難量願出臣章<lb/>
宣示左右并令天下諸姦知臣疾之太后不納朝廷聞<lb/>
者莫不震恐蕃因與竇武謀之語在武傳及事泄曹節<lb/>
等矯詔誅武等蕃時年七十餘聞難作將官屬諸生八<lb/>
十餘人並㧞刄突入承明門攘臂呼曰大將軍忠以衛<lb/>
國黄門反逆何云竇氏不道邪王甫時出與蕃相迕<hi>迕猶</hi>
<pb n="KR2a0009_WYG_096-13b"/>
<hi>遇也</hi>適聞其言而讓蕃曰先帝新棄天下山陵未成竇武<lb/>
何功兄弟父子一門三侯又多取掖庭宫人作樂飲讌<lb/>
旬月之間貲財億計大臣若此是為道邪公為棟梁枉<lb/>
橈阿黨復焉求賊遂令収蕃蕃㧞劍叱甫甫兵不敢近<lb/>
乃益人圍之數十重遂執蕃送黄門北寺獄黄門從官<lb/>
騶<hi>騶騎士也</hi>蹋蹴蕃曰死老魅復能損我曹員數奪我曹禀<lb/>
假不即日害之徙其家屬於比景宗族門生故吏皆斥<lb/>
免禁錮蕃友人陳留朱震時為銍令<hi>銍縣屬沛郡</hi>聞而棄官<lb/>
<pb n="KR2a0009_WYG_096-14a"/>
哭之収塟蕃尸匿其子逸於甘陵界中事覺繋獄合門<lb/>
桎梏震授考掠<hi>○劉攽曰案文授當作受</hi>誓死不言故逸得免後黄<lb/>
巾賊起大赦黨人乃追還逸官至魯相震字伯厚初為<lb/>
州從事奏濟隂太守單匡臧罪并連匡兄中常侍車騎<lb/>
將軍超桓帝収匡下廷尉以譴超超詣獄謝三府諺曰<lb/>
車如雞栖馬如狗疾惡如風朱伯厚<lb/>
論曰桓靈之世若陳蕃之徒咸能樹立風聲抗論惛俗<lb/>
而馳驅嶮阨之中與刑人腐夫同朝争衡<hi>前書班固曰相與提衡音</hi>
<pb n="KR2a0009_WYG_096-14b"/>
<hi>義云衡平也言二人齊也</hi>終取滅亡之禍者彼非不能絜情志違埃<lb/>
霧也<hi>違避也</hi>愍夫世士以離俗為髙而人倫莫相恤也以<lb/>
遯世為非義故屢退而不去以仁心為己任雖道逺而<lb/>
彌厲<hi>論語曰仁以為己任不亦重乎死而後已不亦逺乎</hi>及遭際㑹協䇿竇武自<lb/>
謂萬世一遇也懔懔乎伊望之業矣<hi>懍懍有風采之貎也</hi>功雖不<lb/>
終然其信義足以携持民心漢世亂而不亡百餘年間<lb/>
數公之力也<lb/>
　　王允傳<lb/>
<pb n="KR2a0009_WYG_096-15a"/>
王允字子師太原祁人也<hi>祁今并州縣也</hi>世仕州郡為冠盖同<lb/>
郡郭林宗嘗見允而竒之曰王生一日千里玉佐才也<lb/>
<hi>史記曰田光謂燕太子丹曰臣聞驥壯盛之時一日千里至其老也駑馬先之</hi>遂與定交年十<lb/>
九為郡吏時小黄門晉陽趙津貪横放恣為一縣巨患<lb/>
允討捕殺之而津兄弟諂事宦官因縁譛訴桓帝震怒<lb/>
徴太守劉瓆下獄死允送䘮還平原終畢三年然後歸<lb/>
家復還仕郡人有路佛者少無名行而太守王球召以<lb/>
補吏允犯顔固争球怒収允欲殺之刺史鄧盛聞而馳<lb/>
<pb n="KR2a0009_WYG_096-15b"/>
傳辟為别駕從事允由是知名而路佛以之廢棄允少<lb/>
好大節有志於立功常習誦經傳朝夕試馳射三公並<lb/>
辟以司徒髙第為侍御史中平元年黄巾賊起特選拜<lb/>
豫州刺史辟荀爽孔融等為從事上除禁黨討擊黄巾<lb/>
别帥大破之與左中郎將皇甫嵩右中郎將朱儁等受<lb/>
降數十萬於賊中得中常侍張讓賔客書疏與黄巾交<lb/>
通允具發其姦以状聞靈帝責怒讓讓叩頭陳謝竟不<lb/>
能罪之而讓懐挾忿怒以事中允<hi>中傷也</hi>明年遂𫝊下獄<lb/>
<pb n="KR2a0009_WYG_096-16a"/>
<hi>傳逮也</hi>㑹赦還復刺史旬日間復以它罪被捕司徒楊賜<lb/>
以允素髙不欲使更楚辱<hi>更經也楚苦痛</hi>乃遣客謝之曰君以<lb/>
張讓之事故一月再徴凶慝難量幸為深計<hi>深計謂令自死</hi>又<lb/>
諸從事好氣決者共流涕奉藥而進之允厲聲曰吾為<lb/>
人臣獲罪於君當伏大辟以謝天下豈有乳藥求死乎<lb/>
投杯而起出就檻車既至廷尉左右皆促其事朝臣莫<lb/>
不歎息大將軍何進太尉袁隗司徒楊賜共上疏請之<lb/>
曰夫内視反聼則忠臣竭誠寛賢務能則義士厲節<hi>内視</hi>
<pb n="KR2a0009_WYG_096-16b"/>
<hi>自視也反聼自聼也言皆恕己不責於人也</hi>是以孝文納馮唐之說<hi>文帝時魏尚為</hi>
<hi>雲中守下吏免馮唐為郎中署長奏言曰臣聞魏尚為雲中守上功首虜差六級陛下下之吏削其爵愚以為</hi>
<hi>陛下法太明賞太輕罸太重帝即日赦尚復為雲中太守</hi>晉悼宥魏絳之罪<hi>左傳曰晉悼公</hi>
<hi>之弟楊干亂行於曲梁魏絳戮其僕公怒之絳曰臣聞師衆以順為武軍事有死無犯為敬臣懼其死以及楊</hi>
<hi>干無所逃罪公曰寡人有弟不能教訓使干大命寡人之過也子無重寡人之過與之禮食使佐新軍</hi>允<lb/>
以特選受命誅逆撫順曾未期月州境澄清方欲列其<lb/>
庸勲請加爵賞而以奉事不當當肆大戮責輕罸重有<lb/>
虧衆望臣等備位宰相不敢寢黙誠以允宜䝉三槐之<lb/>
<pb n="KR2a0009_WYG_096-17a"/>
聼以昭忠貞之心<hi>周禮朝士職三槐九棘公卿於下聼訟故曰三槐之聼</hi>書奏得<lb/>
以減死論是冬大赦而允獨不在宥三公咸復為言至<lb/>
明年乃得觧釋是時宦者横暴睚眦觸死<hi>睚音五懈反眦音士賜反</hi>
<hi>前書曰原渉好殺睚眦於塵中觸死者甚多</hi>允懼不免乃變易名姓轉側河<lb/>
内陳留間<hi>轉側猶去来也</hi>及帝崩乃奔䘮京師時大將軍何進<lb/>
欲誅宦官召允與謀事請為從事中郎轉河南尹獻帝<lb/>
即位拜太僕再遷守尚書令初平元年代楊彪為司徒<lb/>
守尚書令如故及董卓遷都闗中允悉収斂蘭臺石室<lb/>
<pb n="KR2a0009_WYG_096-17b"/>
圗書秘緯要者以從既至長安皆分别條上又集漢朝<lb/>
舊事所當施用者一皆奏之經籍具存允有力焉時董<lb/>
卓尚留洛陽朝政大小悉委之於允允矯情屈意每相<lb/>
承附卓亦推心不生乖疑故得扶持王室於危亂之中<lb/>
臣主内外莫不倚恃焉允見卓禍毒方深簒逆已兆宻<lb/>
與司隸校尉黄琬尚書鄭公業等謀共誅之乃上護羌<lb/>
校尉楊瓚行左將軍事執金吾士孫瑞為南陽太守並<lb/>
將兵出武闗道以討袁術為名實欲分路征卓而後㧞<lb/>
<pb n="KR2a0009_WYG_096-18a"/>
天子還洛陽卓疑而留之允乃引内瑞為僕射瓚為尚<lb/>
書二年卓還長安錄入闗之功封允為温侯食邑五千<lb/>
戸固讓不受士孫瑞說允曰夫執謙守約存乎其時公<lb/>
與董太師並位俱封而獨崇髙節豈和光之道邪<hi>老子曰和</hi>
<hi>其光同其塵</hi>允納其言乃受二千戸三年春連雨六十餘日<lb/>
允與士孫瑞楊瓚登臺請霽復結前謀<hi>說文曰霽雨止也郭璞曰南陽</hi>
<hi>人呼雨止曰霽</hi>瑞曰自嵗末以來太陽不照霖雨積時月犯執<lb/>
法<hi>執法星名史記曰太㣲南四星曰執法也</hi>彗孛仍見晝隂夜陽霧氣交侵<lb/>
<pb n="KR2a0009_WYG_096-18b"/>
此期應促盡内發者勝幾不可後公其圗之允然其言<lb/>
乃潜結卓將吕布使為内應㑹卓入賀吕布因刺殺之<lb/>
語在卓傳<hi>帝時疾愈故入賀也</hi>允初議赦卓部曲吕布亦數勸之<lb/>
既而疑曰此輩無罪從其主耳今若名為惡逆而特赦<lb/>
之適足使其自疑非所以安之之道也吕布又欲以卓<lb/>
財物班賜公卿將校允又不從而素輕布以劔客遇之<lb/>
布亦負其功勞多自誇伐既失意望漸不相平允性剛<lb/>
稜疾惡<hi>稜威稜也力登反</hi>初懼董卓豺狼故折節圗之卓既殱<lb/>
<pb n="KR2a0009_WYG_096-19a"/>
滅自謂無復患難及在際㑹每乏溫潤之色仗正持重<lb/>
不循權宜之計是以羣下不甚附之董卓將校及在位<lb/>
者多涼州人允議罷其軍或說允曰涼州人素憚袁氏<lb/>
而畏闗東今若一旦觧兵闗東則必人人自危<hi>○劉攽曰今若</hi>
<hi>一旦觧兵闗東案文多闗東二字</hi>可以皇甫義真為將軍就領其衆因<lb/>
使留陜以安撫之而徐與闗東通謀以觀其變允曰不<lb/>
然闗東舉義兵者皆吾徒耳今若距險屯陜雖安涼州<lb/>
而疑闗東之心甚不可也時百姓訛言當悉誅涼州人<lb/>
<pb n="KR2a0009_WYG_096-19b"/>
遂轉相恐動其在闗中者皆擁兵自守更相謂曰丁彦<lb/>
思蔡伯喈但以董公親厚並尚從坐今既不赦我曹而<lb/>
欲觧兵今日觧兵明日當復為魚肉矣卓部曲將李傕<lb/>
郭汜等先將兵在闗東因不自安遂合謀為亂攻圍長<lb/>
安城陷吕布奔走布駐馬青瑣門外<hi>前書音義曰以青畵戸邉鏤中天子</hi>
<hi>制也</hi>招允曰公可以去乎允曰若蒙社稷之靈上安國家<lb/>
吾之願也如其不獲則奉身以死之朝廷㓜少恃我而<lb/>
已<hi>朝廷謂天子也</hi>臨難茍免吾不忍也努力謝闗東諸公勤以<lb/>
<pb n="KR2a0009_WYG_096-20a"/>
國家為念初允以同郡宋翼為左馮翊王宏為右扶風<lb/>
是時三輔民庶熾盛兵榖富實李傕等欲即殺允懼二<lb/>
郡為患乃先徴翼宏宏遣使謂翼曰郭汜李傕以我二<lb/>
人在外故未危王公今日就徴明日俱族計將安出翼<lb/>
曰雖禍福難量然王命所不得避也宏曰義兵鼎沸在<lb/>
於董卓况其黨與乎若舉兵共討君側惡人山東必應<lb/>
之此轉禍為福之計也翼不從宏不能獨立遂俱就徴<lb/>
下廷尉傕乃収允及翼宏并殺之允時年五十六長子<lb/>
<pb n="KR2a0009_WYG_096-20b"/>
侍中盖次子景定及宗族十餘人皆見誅害唯兄子晨<lb/>
陵得脫歸鄉里天子感慟百姓䘮氣莫敢収允尸者唯<lb/>
故吏平陵令趙戩棄官營䘮<hi>戩音翦</hi>王宏字長文少有氣<lb/>
力不拘細行初為𢎞農太守考案郡中有事宦官買爵<lb/>
位者雖位至二千石皆掠考収捕遂殺數十人威動鄰<lb/>
界素與司隸校尉胡种有隙及宏下獄种遂廹促殺之<lb/>
宏臨命詬曰<hi>詬罵也音火豆反</hi>宋翼豎儒不足議大計<hi>豎者言賤劣如</hi>
<hi>僮豎</hi>胡种樂人之禍禍將及之种後眼輒見宏以杖擊之<lb/>
<pb n="KR2a0009_WYG_096-21a"/>
因發病數日死後遷都於許帝思允忠節使改殯𦵏之<lb/>
遣虎賁中郎將奉䇿弔祭賜東園祕器贈以本官印綬<lb/>
送還本郡封其孫黒為安樂亭侯食邑三百戸士孫瑞<lb/>
字君䇿扶風人頗有才謀瑞以允自専討董卓之勞故<lb/>
歸功不侯所以獲免於難後為國三老光祿大夫每三<lb/>
公缺楊彪皇甫嵩皆讓位於瑞興平二年從駕東歸為<lb/>
亂兵所殺趙戩字叔茂長陵人性質正多謀初平中為<lb/>
尚書典選舉董卓數欲有所私授戩輒堅拒不聼言色<lb/>
<pb n="KR2a0009_WYG_096-21b"/>
強厲卓怒召將殺之衆人悚慄而戩辭貎自若卓悔謝<lb/>
釋之長安之亂客於荆州劉表厚禮焉及曹操平荆州<lb/>
乃辟之執戩手曰恨相見晚卒相國鍾繇長史<hi>鍾繇字元常魏</hi>
<hi>太祖時為相國</hi>
論曰士雖以正立亦以謀濟若王允之推董卓而引其<lb/>
權伺其間而敝其罪當此之時天下懸觧矣<hi>莊子曰斯所謂帝之</hi>
<hi>懸觧懸觧喻安泰也</hi>而終不以猜忤為釁者知其本於忠義之誠<lb/>
也故推卓不為失正分權不為茍冒伺間不為狙詐及<lb/>
<pb n="KR2a0009_WYG_096-22a"/>
其謀濟意從則歸成於正也<lb/>
贊曰陳蕃蕪室志清天綱人謀雖緝幽運未當<hi>緝合也易下繫</hi>
<hi>曰人謀鬼謀言蕃設謀雖合而㝠運未符也</hi>言觀殄瘁曷非云亡<hi>殄盡也瘁病也言國</hi>
<hi>將殄瘁豈不由賢人云亡乎詩大雅曰人之云亡邦國殄瘁也</hi>子師圗難晦心傾節<hi>謂矯</hi>
<hi>性屈意於董卓</hi>功全元醜身殘餘孽時有隆夷事亦工拙<hi>誅卓為工</hi>
<hi>被殺為拙也</hi>
　<lb/>
　<lb/>
<pb n="KR2a0009_WYG_096-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十六<lb/>
<pb n="KR2a0009_WYG_096-23a"/>
　後漢書卷九十六考證<lb/>
陳蕃傳再遷為樂安太守注續漢志樂安縣名本名千<lb/>
　乘和帝更名也○縣當作郡<hi>臣㑹汾</hi>按千乘貞王傳<lb/>
　永元七年改國名樂安質帝時改封渤海樂安仍當<lb/>
　為郡故此傳言樂安太守也樂安屬邑有千乘樂安<lb/>
　兩縣前後志初無改易惟郡名耳<lb/>
營惑聖聼○何焯校本營改熒<lb/>
王允傳种後眼輒見宏○諸本同何焯校本眼改眠<lb/>
<pb n="KR2a0009_WYG_096-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷九十六考證<lb/>
</p>
<p>
</p>
  </div>
</body>
</text>
</TEI>
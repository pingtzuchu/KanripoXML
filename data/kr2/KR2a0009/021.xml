<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷二十一</head> <lb/>
    <p>
<pb n="KR2a0009_WYG_021-1a"/>
欽定四庫全書<lb/>
　後漢書卷二十一<lb/>
　　梁　　　　剡　　　　令劉　昭補并注<lb/>
　天文志第十一<lb/>
　　天文中　<hi>明十二六章五安四十</hi>　<hi>和三十三/順二十三</hi>　<hi>殤一質三</hi>
孝明永平元年四月丁酉流星大如斗起天市樓西南<lb/>
行光照地流星為外兵西南行為西南夷是時益州發<lb/>
兵撃姑復蠻夷太牟替滅陵斬首傳詣雒陽<hi>古今注曰閏九月辛</hi>
<pb n="KR2a0009_WYG_021-1b"/>
<hi>未火在太微左執法星所光芒相及十一月辛未土逆行乘東井北軒轅第二星二年十二月戊辰月食火星</hi>
<hi>黄帝星經曰出入井為人主一曰陽爵禄事</hi>
三年六月丁卯彗星出天舩北長二尺所稍北行至亢<lb/>
南百三十五日去天舩為水彗出之為大水是嵗伊雒<lb/>
水溢到津城門壞伊橋郡七縣三十二皆大水<lb/>
四年八月辛酉客星出梗河西北指貫索七十日去梗<lb/>
河為胡兵至五年十一月北匈奴七千騎入五原塞十<lb/>
二月又入雲中至原陽貫索貴人之牢其十二月陵鄉<lb/>
<pb n="KR2a0009_WYG_021-2a"/>
侯梁松坐怨望懸飛書誹謗朝廷下獄死妻子家屬徙<lb/>
九真<lb/>
七年正月戊子流星大如杯從織女西行光照地織女<lb/>
天之真女流星出之女主憂其月癸卯光烈皇后崩<hi>古今</hi>
<hi>注曰三月庚戌客星光氣二尺所在太微左執法南端門外凡見七十五日</hi>
八年六月壬午長星出栁張三十七度犯軒轅刺天舩<lb/>
陵太微氣至上階凡見五十六日去柳周地是嵗多雨<lb/>
水郡十四傷稼<hi>古今注曰十二月戊子客星出東方</hi>
<pb n="KR2a0009_WYG_021-2b"/>
九年正月戊申客星出牽牛長八尺歴建星至房南<hi>古今</hi>
<hi>注曰歴斗建箕房過角亢至翼芒東指</hi>滅見至五十日<hi>郗萌占曰客星舍房左右羣臣有吞</hi>
<hi>藥死者又占有奪地</hi>牽牛主吳越房心為宋後廣陵王荆與沈涼<lb/>
楚王英與顔忠各謀逆事覺皆自殺廣陵屬吳彭城古<lb/>
宋地<hi>古今注曰十年七月甲寅月犯嵗星十一年六月壬辰火犯土星</hi>
十三年閏月丁亥火犯輿鬼為大喪質星為大臣誅戮<lb/>
<hi>晉灼曰鬼五星其中白者為質</hi>其十二月楚王英與顔忠等造作妖謀<lb/>
反事覺英自殺忠等皆伏誅<hi>古今注曰十一月客星出軒轅四十八日十二月戊</hi>
<pb n="KR2a0009_WYG_021-3a"/>
<hi>午月犯木星</hi>
十四年正月戊子客星出昴六十日在軒轅右角稍滅<lb/>
昴主邊兵後一年漢遣奉車都尉顯親侯竇固駙馬都<lb/>
尉耿秉騎都尉耿忠開陽城門候秦彭太僕祭肜將兵<lb/>
撃匈奴一曰軒轅右角為貴相昴為獄事客星守之為<lb/>
大獄是時考楚事未訖司徒虞延與楚王英黨與黄初<lb/>
公孫宏等交通皆自殺或下獄伏誅<lb/>
十五年十一月乙丑太白入月中為大将戮人主亡不<lb/>
<pb n="KR2a0009_WYG_021-3b"/>
出三年後三年孝明帝崩<lb/>
十六年正月丁丑嵗星犯房右驂北第一星不見辛巳<lb/>
乃見<hi>石氏星經曰嵗星守房良馬出厩古今注曰正月丁未月犯房</hi>房右驂為貴臣嵗<lb/>
星犯之為見誅是後司徒邢穆坐與阜陵王延交通知<lb/>
逆謀自殺<lb/>
四月癸未太白犯畢畢為邊兵後北匈奴宼入雲中至<lb/>
咸陽使者髙𢎞發三郡兵追討無所得太僕祭肜坐不<lb/>
進下獄<lb/>
<pb n="KR2a0009_WYG_021-4a"/>
十八年六月己未彗星出張長三尺轉在郎将南八太<lb/>
微皆屬張張周地為東郡太微天子廷彗星犯之為兵<lb/>
喪其八月壬子孝明帝崩<lb/>
孝章建初元年正月丁巳太白在昴西一尺八月庚寅<lb/>
彗星出天市長二尺所稍行入牽牛三度積四十日稍<lb/>
滅太白在昴為邊兵彗星出天市為外軍牽牛為吳越<lb/>
是時蠻夷陳縱等及哀牢王類反攻蕉唐城永昌太守<lb/>
王尋走奔楪榆安夷長宋延為羌所殺以武威太守傅<lb/>
<pb n="KR2a0009_WYG_021-4b"/>
育領䕶羌校尉馬防行車騎將軍征西羌又阜陵王延<lb/>
與子男魴謀反大逆無道得不誅廢為侯<lb/>
二月九日<hi>古今注曰甲申金入斗魁</hi>甲寅流星過紫宮中長數丈散<lb/>
為三滅十二月戊寅彗星出婁三度長八九尺稍入紫<lb/>
宮中百六日稍滅流星過入紫宮皆大人忌後四年六<lb/>
月癸丑明德皇后崩<hi>古今注曰五年二月戊辰木火俱在參三月戊寅木火在東井六年</hi>
<hi>七月丁酉夜有流星起軒轅大如拳歴文昌餘氣正白句曲西如文昌久久乃滅黄帝星經曰木守東井有土</hi>
<hi>功之事一曰大水郗萌曰嵗星守參后當之熒惑守大人當之</hi>
<pb n="KR2a0009_WYG_021-5a"/>
元和元年四月丁巳客星晨出東方在胃八度長三尺<lb/>
歴閣道入紫宮留四十日滅閣道紫宮天子之宮也客<lb/>
星犯入留久為大喪後四年孝章皇帝崩<lb/>
孝和永元元年正月辛卯有流星起參長四丈<hi>古今注曰大如</hi>
<hi>拳起參東南</hi>有光色黄白<hi>古今注曰癸亥鎮在參又流星大如桃色赤起太微東蕃石氏曰鎮</hi>
<hi>守參有土功事</hi>二月流星起天棓東北行三丈所滅色青白壬<lb/>
申夜有流星起太微東蕃長三丈三月<hi>古今注曰戊子土在參</hi>丙<lb/>
辰流星起天津<hi>古今注曰星大如桃起天津東至斗黃白頻有光</hi>壬戌有流星<lb/>
<pb n="KR2a0009_WYG_021-5b"/>
起天將軍東北行<hi>古今注曰色黄無光</hi>參為邊兵天棓為兵太微<lb/>
天廷天津為水天將軍為兵流星起之皆為兵其六月<lb/>
漢遣車騎將軍竇憲執金吾耿秉與度遼將軍鄧鴻出<lb/>
朔方並進兵臨私渠北鞮海斬虜首萬餘級獲生口牛<lb/>
馬羊百萬頭日逐王等八十一部降凡三十餘萬人追<lb/>
單于至西海是嵗七月又雨水漂人民是其應<hi>古今注曰十一</hi>
<hi>月壬申鎮星在東井石氏曰天下水其大出流殺人</hi>
二年正月乙卯金木俱在奎丙寅水又在奎<hi>巫咸曰辰守奎多水</hi>
<pb n="KR2a0009_WYG_021-6a"/>
<hi>火災亦為旱古今注曰土在東井</hi>奎主武庫兵三星㑹又為兵喪辛未<lb/>
水金木在婁亦為兵又為匿謀<hi>郗萌曰辰守婁有兵兵罷兵起巫咸石氏云多</hi>
<hi>火災古今注曰丙寅水在奎土在東井金在婁木火在昴</hi>二月丁酉有流星大如桃<lb/>
起紫宮東蕃西北行五丈稍滅<hi>古今注曰三月甲子火在亢南端門第一星南</hi>
<hi>乙亥金在東井</hi>四月丙辰有流星大如𤓰起文昌東北西南行<lb/>
至少微西滅有頃音如雷聲已而金在軒轅大星東北<lb/>
二尺所<hi>古今注曰丁丑火在氐東南星東南</hi>八月丁未有流星如雞子起<lb/>
太微西東南行四丈所消十月癸未有流星大如桃起<lb/>
<pb n="KR2a0009_WYG_021-6b"/>
天津西行六丈所消十一月辛酉有流星大如拳起紫<lb/>
宮西行到胃消<lb/>
三年九月丁卯有流星大如鷄子起紫宮西南至北斗<lb/>
柄間消<hi>星紫宮占曰有流星出紫宮天子使也色赤言兵色白言喪色黄言吉色青言憂色黑言水出</hi>
<hi>皆以所之野命東西南北</hi>紫宮天子宮文昌少微為貴臣天津為水<lb/>
北斗主殺流星起歴紫宮文昌少微天津文昌為天子<lb/>
使出有兵誅也竇憲為大將軍憲弟篤景等皆卿校尉<lb/>
憲女弟壻郭舉為侍中射聲校尉與衛尉鄧疊母元俱<lb/>
<pb n="KR2a0009_WYG_021-7a"/>
出入宮中謀為不軌至四年六月丙寅發覺和帝幸北<lb/>
宮詔執金吾五校勒兵屯南北宮閉城門捕舉舉父長<lb/>
樂少府璜及疊疊弟歩兵校尉磊母元皆下獄誅憲弟<lb/>
篤景等皆自殺金犯軒轅女主失勢竇氏被誅太后失<lb/>
勢<lb/>
五年<hi>古今注曰正月甲戍月乘嵗星</hi>四月癸巳太白熒惑辰星俱在東<lb/>
井<hi>巫咸曰太白守井五榖不成黄帝經曰五星及客星守井皆為水石氏曰為旱又曰太白入東井留一日</hi>
<hi>以上乃占大臣當之期三月若一年遠五年古今注曰木在輿鬼</hi>七月壬午嵗星犯軒<lb/>
<pb n="KR2a0009_WYG_021-7b"/>
轅大星九月金在南斗魁中<hi>為水石氏曰為旱</hi>火犯房北第一<lb/>
星東井秦地為法三星合内外有兵又為法令及水金<lb/>
入斗口中為大将将死火犯房北第一星為将相其六<lb/>
年正月司徒丁鴻薨<hi>古今注曰六年六月丁亥金在東井閏月己丑流星大如桃起參北</hi>
<hi>西至參肩南稍有光</hi>七月水大漂殺人民傷五榖許侯馬光有罪<lb/>
自殺九月行車騎将軍事鄧鴻越騎校尉馮柱發左右<lb/>
羽林北軍五校士及八郡跡射烏桓鮮卑合四萬騎與<lb/>
度遼將軍朱徴䕶烏桓校尉任尚中郎將杜崇征叛胡<lb/>
<pb n="KR2a0009_WYG_021-8a"/>
十二月車騎將軍鴻坐追虜失利下獄死度遼將軍徴<lb/>
中郎將崇皆抵罪<lb/>
七年正月丁未有流星起天津入紫宮中滅色青黃有<lb/>
光二月癸酉金火俱在參<hi>巫咸占曰熒惑守參多火災海中占曰為旱太白守參國</hi>
<hi>有反臣郗萌曰有攻戰伐國也</hi>戊寅金火俱在東井<hi>郗萌曰熒惑守井百川皆滿太白又</hi>
<hi>從舍蓋二十日流國又曰雜糴貴又將相死</hi>八月甲寅水土金俱在軫<hi>春秋緯曰</hi>
<hi>五星有入軫者皆為兵大起巫咸占曰五星入軫者司其出日而數之期二十日皆為兵發司始八處之率一</hi>
<hi>日期十日軍罷石氏星經曰辰星守軫嵗水郗萌曰鎮星出入留舍軫六十日不下必有大喪春秋緯曰太白</hi>
<pb n="KR2a0009_WYG_021-8b"/>
<hi>八軫兵太起郗萌曰太白守軫必有死亡</hi>十一月甲戍金火俱在心<hi>雒書曰太白守</hi>
<hi>心後九年大饑</hi>十二月己卯有流星起文昌入紫宮消丙辰火<lb/>
金水俱在斗流星入紫宮金火在心皆為大喪三星合<lb/>
軫為白衣之㑹金火俱在參東井皆為外兵有死將三<lb/>
星俱在斗有戮將若有死相八年四月樂成王黨七月<lb/>
樂成王宗皆薨將兵長史吳棽坐事徴下獄誅<hi>古今注曰永元</hi>
<hi>八年九月辛丑夜有流星大如拳起婁</hi>十月北海王威自殺十二月陳王<lb/>
羡薨其九年閏月皇太后竇氏崩遼東鮮卑太守祭參<lb/>
<pb n="KR2a0009_WYG_021-9a"/>
不追虜徴下獄誅九月司徒劉方坐事免官自殺隴西<lb/>
羌反遣執金吾劉尚行征西將軍事越騎校尉節鄉侯<lb/>
趙世發北軍五校黎陽雍營及邊胡兵三萬騎征西羌<lb/>
十一年五月丙午流星大如𤓰起氐西南行稍有光白<lb/>
色<hi>古今注曰六月庚辰月入畢中</hi>占曰流星白為有使客大為大使小<lb/>
亦小使疾期疾遲亦遲大如𤓰為近小行稍有光為遲<lb/>
也又正王日邊方有受王命者也明年二月蜀郡旄牛<lb/>
徼外夷白狼樓薄種王唐繒等率種人口十七萬歸義<lb/>
<pb n="KR2a0009_WYG_021-9b"/>
内屬賜金印紫綬錢帛<lb/>
十二年十一月癸酉夜有蒼白氣長三丈起天園東北<lb/>
指軍市見積十日占曰兵起十日期嵗明年十一月遼<lb/>
東鮮卑二千餘騎寇右北平<lb/>
十三年<hi>古今注曰正月辛未水乘輿鬼十二月癸巳犯軒轅大星</hi>十一月乙丑軒轅<lb/>
第四星間有小客星色青黄軒轅為後宫星出之為失<lb/>
勢其十四年六月辛卯隂皇后廢<hi>古今注曰十四年正月乙卯月犯軒轅在</hi>
<hi>太微中二月十日丁酉水入太微西門十一月丁丑有流星大如拳起北斗魁中北至閣道稍有光色赤黄須</hi>
<pb n="KR2a0009_WYG_021-10a"/>
<hi>臾西北有雷聲</hi>
十六年四月丁未紫宮中生白氣如粉絮戊午客星從<lb/>
紫宮西行至昴五月壬申滅七月庚午水在輿鬼中<hi>黄帝</hi>
<hi>占曰辰星犯昴大臣誅國有憂郗萌曰多蝗蟲</hi>十月辛亥流星起鉤陳北行三<lb/>
丈有光色黄白氣生紫宮中為喪客星從紫宮西行至<lb/>
昴為趙輿鬼為死喪鉤陳為皇后流星出之為中使後<lb/>
一年元興元年十月二日和帝崩殤帝即位一年又崩<lb/>
無嗣鄧太后遣使者迎清河孝王子即位是為孝安皇<lb/>
<pb n="KR2a0009_WYG_021-10b"/>
帝是其應也清河趙地也<lb/>
元興元年二月庚辰有流星起角亢五丈所四月辛亥<lb/>
有流星起斗東北行到須女七月己巳有流星起天市<lb/>
五丈所光色赤閏月辛亥水金俱在氐<hi>巫咸曰辰星守氐多水災海中</hi>
<hi>占曰天下大旱所在不收荆州星占曰太白守氐國君大哭</hi>流星起斗東北行至須<lb/>
女須女燕地天市為外軍水金㑹為兵誅其年遼東貃<lb/>
人反鈔六縣發上谷漁陽右北平遼西烏桓討之<lb/>
孝殤帝延平元年正月丁酉金火在婁金火合為爍為<lb/>
<pb n="KR2a0009_WYG_021-11a"/>
大人憂<hi>古今注曰七月甲申月在南斗中</hi>是嵗八月辛亥孝殤帝崩<lb/>
孝安永初元年五月戊寅熒惑逆行守心前星<hi>韓楊占曰多火</hi>
<hi>災一曰地震檢其年十八郡地震明年漢陽火</hi>八月戊申客星在東井弧星西<lb/>
南心為天子明堂熒惑逆行守之為反臣<hi>雒書曰熒惑守心逆臣起</hi>
<hi>黄帝占曰逆行守心二十日大臣亂</hi>客星在東井為大水<hi>荆州經曰客星干犯東井則大</hi>
<hi>臣誅</hi>是時安帝未臨朝鄧大后攝政鄧騭為車騎將軍弟<lb/>
元悝閻皆以校尉封侯秉國勢司空周章意不平與王<lb/>
尊叔元茂等謀欲閉宮門捕將軍兄弟誅常侍鄭衆蔡<lb/>
<pb n="KR2a0009_WYG_021-11b"/>
倫劫刺尚書廢皇太后封皇帝為遠國王事覺章自殺<lb/>
東井弧皆秦地是時羌反斷隴道漢遣騭將左右羽林<lb/>
北軍五校及諸郡兵征之是嵗郡國四十一縣三百一<lb/>
十五雨水四瀆溢傷秋稼壊城郭殺人民是其應也<lb/>
二年正月戊子太白晝見<hi>古今注曰四月乙亥月入南斗魁中八月己亥熒惑出入</hi>
<hi>太微端門</hi>
三年正月庚戍月犯心後星<hi>河圖曰亂臣在旁</hi>己亥太白入斗<lb/>
中<hi>古今注曰三月壬寅熒惑入輿鬼中五月丙寅太白入畢中石氏經曰太白守畢國多淫刑也</hi>十二<lb/>
<pb n="KR2a0009_WYG_021-12a"/>
月彗星起天苑南東北指長六七尺色蒼白太白晝見<lb/>
為強臣<hi>前志曰太白晝見強國弱小國強女主昌</hi>是時鄧氏方盛月犯心後<lb/>
星不利子心為宋五月丁酉沛王牙薨太白入斗中為<lb/>
貴相凶<hi>臣昭案楊厚對曰以為諸王子多在京師容有非常宜亟發遣還本國太后從之星尋滅不見</hi>
<hi>以斯而言太白入之災在貴相</hi>天苑為外軍彗星出其南為外兵是後<lb/>
使羌氐討賊李貴又使烏桓擊鮮卑又使中郎將任尚<lb/>
䕶羌校尉馬賢擊羌皆降<lb/>
四年<hi>古今注曰二月丙寅月犯軒轅大星</hi>六月丙子客星大如李蒼白芒<lb/>
<pb n="KR2a0009_WYG_021-12b"/>
氣長二尺西南指上階星癸酉太白入輿鬼指上階為<lb/>
三公後太尉張敏免官太白入輿鬼為將凶後中郎將<lb/>
任尚坐贓千萬檻車徴棄市<hi>韓揚占曰太白入輿鬼亂臣在内臣昭以占為明堂</hi>
<hi>任尚所能感也</hi>
五年六月辛丑太白晝見經天<hi>春秋漢含孳曰陽弱辰逆太白經天注云陽弱</hi>
<hi>君柔不堪鈎命決曰天失仁太白經天</hi>元初元年三月癸酉熒惑入輿鬼<lb/>
二年九月辛酉熒惑入輿鬼中三年三月熒惑入輿鬼<lb/>
中五月丙寅太白入畢口<hi>黄帝占曰火攻近期十五日遠期四十日又曰大臣當之</hi>
<pb n="KR2a0009_WYG_021-13a"/>
<hi>亂國易主</hi>七月甲寅嵗星入輿鬼閏月己未太白犯太微左<lb/>
執法十一月甲午客星見西方己亥在虛危南至胃昴<lb/>
<hi>郗萌曰客星入虚大人當之又曰客星守危強臣執國命在后族又且大風有危敗黄帝星經曰客星入守若</hi>
<hi>出危大饑民食貴</hi>四年正月丙戍嵗星留輿鬼中<hi>石氏經曰嵗星入留輿鬼</hi>
<hi>五十日不下民有大喪百日不下民半死黄帝星經曰守鬼十日金錢散諸侯郗萌曰五榖多傷民以饑死者</hi>
<hi>無數</hi>乙未太白晝見丙上四月壬戍太白入輿鬼中<hi>石氏占太</hi>
<hi>白入鬼一曰病在女主一曰將戮死</hi>己巳辰星入輿鬼中<hi>郗萌曰以罪誅大臣一曰后疾</hi>
<hi>一曰大人憂</hi>五月己卯辰星犯嵗星六月丙申熒惑入輿鬼<lb/>
<pb n="KR2a0009_WYG_021-13b"/>
中戊戍犯輿鬼大星九月辛巳太白入南斗口中<hi>黄帝經曰</hi>
<hi>大人當之國易政</hi>五年三月丙申鎮星犯東井鉞星五月庚午<lb/>
辰星犯輿鬼質星丙戌太白犯鉞星六年四月癸丑太<lb/>
白入輿鬼<hi>郗萌曰太白守輿鬼疾在女主</hi>六月丙戌熒惑在輿鬼中<hi>黄帝</hi>
<hi>經曰熒惑犯守鬼國有大喪有女喪大將有死者荆州星占曰熒惑犯鬼忠臣戮死不出一年中</hi>丁卯<lb/>
鎮星在輿鬼中<hi>黄帝經曰鎮八鬼中大臣誅海中石氏曰大人憂</hi>辛巳太白犯<lb/>
左執法自永初五年到永寧十年之中太白一晝見經<lb/>
天再入輿鬼一守畢再犯左執法入南斗犯鉞星熒惑<lb/>
<pb n="KR2a0009_WYG_021-14a"/>
五入輿鬼鎮星一犯東井鉞星一入輿鬼嵗星辰星再<lb/>
入輿鬼凡五星入輿鬼中皆為死喪熒惑太白甚犯鉞<lb/>
質星為誅戮斗為貴將執法為近臣客星在虛危為喪<lb/>
為哭泣<hi>星占曰不一年遠期二年</hi>昴畢為邊兵又為獄事至建光元<lb/>
年三月癸巳鄧太后崩五月庚辰太后兄車騎將軍騭<lb/>
等七侯皆免官自殺是其應也<lb/>
延光<hi>古今注曰元年四月丙午太白晝見</hi>二年八月己亥熒惑出太微端<lb/>
門三年二月辛未太白犯昴<hi>石氏星占太白守昴兵從門闕入主人走郗萌曰不</hi>
<pb n="KR2a0009_WYG_021-14b"/>
<hi>有亡國必有謀主又云入昴大赦</hi>五月癸丑太白入畢<hi>郗萌曰太白入畢馬馳人走又</hi>
<hi>曰有中䘮</hi>九月壬寅鎮星犯左執法四年太白入輿鬼中<hi>古今</hi>
<hi>注曰四月甲辰入</hi>六月壬辰太白出太微九月甲子太白入斗<lb/>
口中十一月客星見天市熒惑出太微為亂臣太白犯<lb/>
昴畢為近兵一曰大人當之鎮星犯左執法有誅臣太<lb/>
白入輿鬼中為大喪太白出太微為中宮有兵入斗口<lb/>
為貴将相有誅者客星見天市中為貴喪是時大将軍<lb/>
耿寳中常侍江京樊豊小黄門劉安與阿母王聖聖子<lb/>
<pb n="KR2a0009_WYG_021-15a"/>
女永等并構譖太子保并惡太子乳母男厨監邴吉三<lb/>
年九月丁酉廢太子為濟隂王以北鄉侯懿代殺男吉<lb/>
徙其父母妻子日南四年三月丁卯安帝廵狩從南陽<lb/>
還道寢疾至葉崩閻后與兄衛尉顯中常侍江京等共<lb/>
隠匿不令羣臣知上崩遣司徒劉喜等分詣郊廟告天<lb/>
請命載入北宮庚午夕發喪尊閻氏為太后北鄉侯懿<lb/>
病薨京等又不欲立保白太后更徴諸王子擇所立中<lb/>
黄門孫程王國王康等十九人共合謀誅顯京等立保<lb/>
<pb n="KR2a0009_WYG_021-15b"/>
為天子是為孝順皇帝皆姦人强臣狂亂王室其於死<lb/>
亡誅戮兵起宮中是其應<hi>古今注曰永建元年二月甲午客星入太微五月甲子月</hi>
<hi>入斗李氏家書曰時天有變氣李郃上書諫曰臣聞天不言縣象以示吉凶挺災變異以為譴誡昔齊桓公遭</hi>
<hi>虹貫牛斗之變納管仲之謀令齊去婦無近妃宮桓公聽用齊以大安趙有尹史見月生齒齕畢大星占有兵</hi>
<hi>變趙君曰天下共一畢知為何國也下史於獄其後公子牙謀弑君血書端門如史所言乃月十三日有客星</hi>
<hi>氣象彗孛歴天市梗河招揺槍棓十六日入紫宮廹北辰十七日復過文昌泰陵至天舩積水間稍微不見客</hi>
<hi>星一占曰魯星歴天市者為榖貴梗河三星備非常泰陵八星為凶喪紫宮北辰為至尊如占恐宮廬之内有</hi>
<hi>兵喪之變千里之外有非常暴逆之憂魯星不得過歴尊宿行度從疾應非一端恐復有如王阿母母子賤妾</hi>
<pb n="KR2a0009_WYG_021-16a"/>
<hi>之欲居帝旁耗亂政事者誠令有之宜當抑遠饒足以財王者權柄及爵祿人天所重慎誠非阿妾所宜干豫</hi>
<hi>天故挺變明以示人如不承慎禍至變成悔之靡及也</hi>
孝順永建二年二月癸未太白晝見三十九日<hi>古今注曰丁巳</hi>
<hi>月犯心七月丁酉犯昴</hi>閏月乙酉太白晝見東南維四十一日八<lb/>
月乙巳熒惑入輿鬼太白晝見為强臣熒惑為凶輿鬼<lb/>
為死喪質星為誅戮是時中常侍髙梵張防將作大匠<lb/>
翟酺尚書令髙堂芝僕射張敦尚書尹就郎姜述楊鳯<lb/>
等及兗州刺史鮑就使匈奴中郎張國金城太守張篤<lb/>
<pb n="KR2a0009_WYG_021-16b"/>
敦煌太守張朗相與交通漏泄就述棄市梵防酺芝敦<lb/>
鳳就國皆抵罪又定遠侯班始尚隂城公主堅得鬭爭<lb/>
殺堅得坐要斬馬市同産皆棄市<hi>古今注曰其年九月戊寅有白氣廣三尺</hi>
<hi>長十餘丈從北落師門南至斗三年二月癸未月犯心後星六月甲子太白晝見四年二月癸丑月犯心後星</hi>
<hi>五年閏月庚子太白晝見六年彗星出於斗牽牛滅於虛危虛危為齊牽牛吳越故海賊浮於會稽山賊㨗於</hi>
<hi>濟南五年夏熒惑守氐諸侯有斬者是冬班始腰斬馬市</hi>
六年四月熒惑入太微中犯左右執法西北方六寸所<lb/>
十月乙卯太白晝見十二月壬申客星芒氣長二尺餘<lb/>
<pb n="KR2a0009_WYG_021-17a"/>
西南指色蒼白在牽牛六度客星芒氣白為兵牽牛為<lb/>
吳越後一年會稽海賊曾於等千餘人燒句章殺長吏<lb/>
又殺鄞鄮長取官兵拘殺吏民攻東部都尉揚州六郡<lb/>
逆賊章何等稱將軍犯四十九縣大劫略吏民<lb/>
陽嘉元年閏月戊子<hi>臣昭案郎顗表云十七日己丑</hi>客星氣白廣二尺<lb/>
長五丈起天苑西南主馬牛為外軍色白為兵是時敦<lb/>
煌太守徐白使疏勒王盤等兵二萬人入于寘界虜掠<lb/>
斬首三百餘級烏桓校尉耿曅使烏桓親漢都尉戎末<lb/>
<pb n="KR2a0009_WYG_021-17b"/>
瘣等出塞鈔鮮卑斬首獲生口財物鮮卑怨恨鈔遼東<lb/>
代郡殺傷吏民是後西戎北狄為寇害以馬牛起兵馬<lb/>
牛亦死傷於兵中至十餘年乃息<hi>臣昭案郎顗𫝊陽嘉元年太白與嵗星合</hi>
<hi>於房心二年熒惑失度盈縮徃來渉歴輿鬼環繞軒轅古今注曰二年四月壬寅太白晝見五月癸巳又晝見</hi>
<hi>十一月辛未又晝見十二月壬寅月犯太白三年十二月辛未太白晝見四月乙卯太白熒惑入輿鬼永和元</hi>
<hi>年五月丁卯太白犯牽牛大星</hi>
永和二年五月戊申太白晝見八月庚子熒惑犯南斗<lb/>
斗為吳<hi>黄帝經曰不期年國有亂有憂海中占為多火災一曰旱古今注曰九月壬午月入畢口中</hi>
<pb n="KR2a0009_WYG_021-18a"/>
明年五月吳郡太守行丞事羊珍與越兵弟葉吏民吳<lb/>
銅等二百餘人起兵反殺吏民燒官亭民舎攻太守府<lb/>
太守王衡距守吏兵格殺珍等又江賊蔡伯流等數百<lb/>
人攻廣陵九江燒城郭殺都長<lb/>
三年二月辛巳太白晝見戊子在熒惑西南光芒相犯<lb/>
辛丑有流星大如斗從西北東行長八九尺色赤黄有<lb/>
聲隆隆如雷三月壬子太白晝見六月丙午太白晝見<lb/>
八月<hi>古今注曰己酉熒惑入太微</hi>乙卯太白晝見閏月甲寅辰星入<lb/>
<pb n="KR2a0009_WYG_021-18b"/>
輿鬼己酉熒惑入太微乙卯太白晝見<hi>古今注曰十二月丁卯月犯軒</hi>
<hi>轅大星</hi>太白者將軍之官又為西州晝見隂盛與君爭明<lb/>
熒惑與太白相犯為兵喪流星為使聲隆隆怒之象也<lb/>
辰星入輿鬼為大臣有死者熒惑入太微亂臣在廷中<lb/>
是時大將軍梁商父子秉勢故太白常晝見也其四年<lb/>
正月祀南郊夕牲中常侍張逵蘧政陽定内署令石光<lb/>
尚方令傅福等與中常侍曹騰孟賁爭權白帝言騰賁<lb/>
與商謀反矯詔命收騰賁賁自解説順帝寤解騰賁縛<lb/>
<pb n="KR2a0009_WYG_021-19a"/>
逵等自知事不從各奔走或自刺解貂蟬投草中逃亡<lb/>
皆得免其六年征西將軍馬賢擊西羌於北地謝姑山<lb/>
下父子為羌所没殺是其應也<lb/>
四年七月壬午熒惑入南斗犯第三星五年四月戊午<lb/>
太白晝見八月己酉熒惑入太微斗為貴相為揚州熒<lb/>
惑犯入之為兵喪其六年大將軍商薨九江丹陽賊周<lb/>
生馬勉等起兵攻沒郡縣梁氏又專權於天廷中<lb/>
六年二月丁巳彗星見東方長六七尺色青白西南指<lb/>
<pb n="KR2a0009_WYG_021-19b"/>
營室及墳墓星<hi>郗萌占曰彗星出而中營室天下亂易政以五色占之吉凶</hi>丁丑彗<lb/>
星在奎一度長六尺癸未昬見<hi>河圗曰彗星出貫奎庫兵悉出禍在强侯外夷</hi>
<hi>胡應逆首謀也</hi>西北歴昴畢甲申在東井遂歴輿鬼栁七星張<lb/>
光炎及三台至軒轅中滅<hi>古今注曰五月庚寅太白晝見十一月甲午太白晝見</hi>
營室者天子常宮墳墓主死彗星起而在營室墳墓不<lb/>
出五年天下有大喪後四年孝順帝崩昴為邊兵又為<lb/>
趙羌周馬父子後遂為寇又劉文刦清河相謝暠欲立<lb/>
王蒜為天子暠不聽殺暠王閉門距文官兵捕誅文蒜<lb/>
<pb n="KR2a0009_WYG_021-20a"/>
以惡人所刦廢為尉氏侯又徙為犍陽都鄉侯薨國絶<lb/>
歴東井輿鬼為秦皆羌所攻鈔炎及三台為三公是時<lb/>
太尉杜喬及故太尉李固為梁冀所陷入坐文書死及<lb/>
至注張為周滅於軒轅中為後宮其後懿獻后以憂死<lb/>
梁氏被誅是其應也<lb/>
漢安<hi>古今注曰元年二月壬午嵗星在太㣲中八月癸丑月犯南斗入魁中</hi>二年正月己<lb/>
亥太白晝見五月丁亥辰星犯輿鬼<hi>古今注曰丙辰月入斗中</hi>六月<lb/>
乙丑熒惑光芒犯鎮星七月甲申太白晝見辰星犯輿<lb/>
<pb n="KR2a0009_WYG_021-20b"/>
鬼為大喪熒惑犯鎮星為大人忌明年八月孝順帝崩<lb/>
孝沖<hi>古今注曰建康元年九月己亥太白晝見韓揚占曰天下有喪一曰有白衣之㑹</hi>明年正<lb/>
月又崩<lb/>
孝質本初元年<hi>古今注曰三月丁丑月八南斗</hi>三月癸丑熒惑入輿鬼<lb/>
四月辛巳太白入輿鬼皆為大喪五月庚戍太白犯熒<lb/>
惑為逆謀閏月一日孝質帝為梁冀所鴆崩<lb/>
　<lb/>
　後漢書卷二十一<lb/>
<pb n="KR2a0009_WYG_021-21a"/>
　後漢書卷二十一考證<lb/>
天文志中攻蕉唐城○<hi>臣召南</hi>按文當作嶲唐城嶲唐<lb/>
　永昌郡屬縣也<lb/>
二月九日甲寅流星過紫宮○<hi>臣良裘</hi>按書日例惟甲<lb/>
　子此兼言九日訛也上書八月庚寅彗星出天市此<lb/>
　不應更紀二月事且上書元年正月丁巳則二月九<lb/>
　日安得為甲寅乎下云十二月戊寅彗星出考章帝<lb/>
　紀在建初二年此二月九日乃二年九月之訛也<lb/>
<pb n="KR2a0009_WYG_021-21b"/>
水在輿鬼中注辰星犯昴○<hi>臣永祚</hi>按正文在輿鬼而<lb/>
　注為犯昴必誤<hi>臣召南</hi>按犯昴當作犯鬼<lb/>
　<lb/>
　<lb/>
　<lb/>
　<lb/>
　<lb/>
　後漢書卷二十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷八十四</head> <lb/>
    <p>
<pb n="KR2a0009_WYG_084-1a"/>
欽定四庫全書<lb/>
　後漢書卷八十四<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　楊震列傳第四十四<lb/>
　　楊震傳<hi>子秉</hi>　<hi>孫賜/</hi>　<hi>曽孫彪/</hi>　<hi>𤣥孫脩</hi>
楊震字伯起𢎞農華隂人也八世祖喜高祖時有功封<lb/>
赤泉侯<hi>史記曰喜追殺項羽以功封</hi>高祖敞昭帝時為丞相封安平<lb/>
<pb n="KR2a0009_WYG_084-1b"/>
侯父寶<hi>續齊諧記曰寶年九嵗時至華隂山北見一黄雀為鴟梟所搏墜於樹下為螻蟻所困寳取之</hi>
<hi>以歸置巾箱中唯食黄花百餘日毛羽成乃飛去其夜有黄衣童子向寶再拜曰我西王母使者君仁愛救拯</hi>
<hi>實感成濟以白環四枚與寶令君子孫潔白位登三事當如此環矣</hi>習歐陽尚書哀平之<lb/>
世隱居教授居攝二年與兩龔蒋詡俱徴遂遁逃不知<lb/>
所處<hi>龔勝字君賔龔舍字君倩蔣詡字元卿並以高節著名見前書</hi>光武高其節建武<lb/>
中公車特徴老病不到卒於家震少好學受歐陽尚書<lb/>
於太常桓郁明經博覽無不窮究諸儒為之語曰關西<lb/>
孔子楊伯起常客居於湖<hi>今湖城縣</hi>不答州郡禮命數十年<lb/>
<pb n="KR2a0009_WYG_084-2a"/>
<hi>續漢志曰教授二十餘年州請召數稱病不就少孤貧獨與母居假地種植以給供養諸生嘗有助種藍者震</hi>
<hi>輙㧞更以距其後鄉里稱孝也</hi>衆人謂之晩暮而震志愈篤後有冠雀<lb/>
銜三鱣魚飛集講堂前<hi>冠音貫即鸛雀也鱣音善韓子云鱣似蛇臣賢案續漢及謝承</hi>
<hi>書鱣皆作鱓然則鱣鱓古字通也鱣魚長者不過三尺黄地黒文故都講云蛇鱓卿大夫之服象也郭璞云鱓</hi>
<hi>魚長二三丈音知然反安有鸛雀能勝二三丈乎此為鱣明矣</hi>都講取魚進曰蛇鱣者<lb/>
卿大夫服之象也數三者法三台也先生自此升矣年<lb/>
五十乃始仕州郡大将軍鄧隲聞其賢而辟之舉茂才<lb/>
四遷荆州刺史東萊太守當之郡道經昌邑<hi>昌邑故城在今兖州</hi>
<pb n="KR2a0009_WYG_084-2b"/>
<hi>金鄉縣西北</hi>故所舉荆州茂才王密為昌邑令謁見至夜懷<lb/>
金十斤以遺震震曰故人知君君不知故人何也密曰<lb/>
暮夜無知者震曰天知神知我知子知何謂無知密愧<lb/>
而出後轉涿郡太守性公廉不受私謁子孫常蔬食歩<lb/>
行故舊長者或欲令為開産業震不肯曰使後世稱為<lb/>
清白吏子孫以此遺之不亦厚乎元初四年徴入為太<lb/>
僕遷太常先是博士選舉多不以實震舉薦明經名士<lb/>
陳留楊倫等<hi>倫字仲桓謝承書云薦楊仲桓等五人各從家拜博士</hi>顯傳學業諸<lb/>
<pb n="KR2a0009_WYG_084-3a"/>
儒稱之永寧元年代劉愷為司徒明年鄧太后崩内寵<lb/>
始横安帝乳母王聖因保養之勤緣恩放恣聖子女伯<lb/>
榮出入宫掖傳通姦賂震上疏曰臣聞政以得賢為本<lb/>
理以去穢為務<hi>墨子曰夫尚賢者政本也左傳曰為國者如農夫之務去草焉</hi>是以唐<lb/>
虞俊乂在官四凶流放天下咸服以致雍熈<hi>尚書曰四罪而天下</hi>
<hi>咸服又曰黎人於變時雍庻績咸熈雍和也熈廣也</hi>方今九徳未事<hi>尚書臯繇謨曰亦行有九</hi>
<hi>徳寛而栗柔而立愿而龔亂而敬擾而毅直而温簡而廉剛而塞强而誼又曰九徳咸事俊乂在官</hi>嬖倖<lb/>
充庭<hi>諡法曰賤而得愛曰嬖</hi>阿母王聖出自賤微得遭千載奉養<lb/>
<pb n="KR2a0009_WYG_084-3b"/>
聖躬雖有推燥居溼之勤<hi>孝經援神契曰母之於子也鞠養殷勤推燥居溼絶少分</hi>
<hi>甘也</hi>前後賞惠過報勞苦而無厭之心不知紀極<hi>左傳曰縉雲氏</hi>
<hi>有不材子聚歛積實不知紀極</hi>外交屬託擾亂天下損辱清朝塵㸃日<lb/>
月書試牝雞牡鳴<hi>牝雌也牡雄也尚書古人有言牝雞無晨牝雞之晨唯家之索</hi>詩刺<lb/>
哲婦喪國<hi>詩大雅曰哲夫成城哲婦傾城</hi>昔鄭嚴分從母氏之欲恣驕<lb/>
弟之情幾至危國然後加討春秋貶之以為失教<hi>嚴公荘公</hi>
<hi>也避明帝諱改焉左傳鄭荘公殺母弟叚稱鄭伯譏失教也</hi>夫女子小人近之喜逺<lb/>
之怨實為難養<hi>論語曰唯女子與小人為難養近之則不遜逺之則怨也</hi>易曰無攸<lb/>
<pb n="KR2a0009_WYG_084-4a"/>
遂在中饋<hi>家人卦六二爻辭也鄭𤣥注曰二為隂爻得正於内五陽爻也得正於外猶婦人自脩正</hi>
<hi>於内丈夫脩正於外無攸遂言婦人無敢自遂也爻體離又互體坎火位在下水在上餁之象也饋食也故云</hi>
<hi>在中饋也</hi>言婦人不得與於政事也宜速出阿母令居外舍<lb/>
斷絶伯榮莫使徃來令恩徳兩隆上下俱美惟陛下絶<lb/>
婉孌之私割不忍之心<hi>詩國風候人篇序曰曹共公逺君子而近小人其詩曰婉兮孌</hi>
<hi>兮季女斯飢婉少貌孌好貌也</hi>留神萬機誡慎拜爵减省獻御損節徴<lb/>
發令野無鶴鳴之歎<hi>詩小雅序曰鶴鳴誨宣王也鄭𤣥注云教周宣王求賢人之未仕者</hi>
<hi>其詩曰鶴鳴于九臯聲聞于野言身隱而名著喻賢者雖隱居人咸知之</hi>朝無小明之悔<hi>詩小</hi>
<pb n="KR2a0009_WYG_084-4b"/>
<hi>雅序曰小明大夫悔仕於亂也小明者言周幽王日小其明損其政事以至於亂</hi>大東不興於<lb/>
今<hi>詩小雅序大東刺亂也其詩曰小東大東杼柚其空鄭𤣥注云小亦於東大亦於東言賦歛多也</hi>勞<lb/>
止不怨於下<hi>詩小雅序曰人勞刺厲王也其詩曰民亦勞止迄可小康</hi>擬蹤徃古比<lb/>
徳哲王豈不休哉奏御帝以示阿母等内倖皆懷忿恚<lb/>
而伯榮驕滛尤甚與故朝陽侯劉護從兄瓌交通<hi>護泗水王</hi>
<hi>歙之從曽孫</hi>瓌遂以為妻得襲護爵位至侍中震深疾之復<lb/>
詣闕上疏曰臣聞高祖與羣臣約非功臣不得封故經<lb/>
制父死子繼兄亡弟及以防簒也<hi>公羊傳曰劉子單子以王猛入于王城者</hi>
<pb n="KR2a0009_WYG_084-5a"/>
<hi>何西周也其言入何篡辭也冬十月王子猛卒此未踰年之君其稱王子猛卒何不予當也不予當者不與當</hi>
<hi>父死子繼兄亡弟及也</hi>伏見詔書封故朝陽侯劉護再從兄瓌襲<lb/>
護爵為侯護同産弟威今猶見在臣聞天子專封封有<lb/>
功諸侯專爵爵有徳今瓌無他功行但以配阿母女一<lb/>
時之間既位侍中又至封侯不稽舊制不合經義行人<lb/>
諠譁百姓不安陛下宜覽鏡既徃順帝之則書奏不省<lb/>
延光二年代劉愷為太尉帝舅大鴻臚耿寶薦中常侍<lb/>
李閏兄於震震不從寶乃自徃候震曰李常侍國家所<lb/>
<pb n="KR2a0009_WYG_084-5b"/>
重欲令公辟其兄寶唯傳上意耳<hi>言非己本心傳在上之意</hi>震曰如<lb/>
朝廷欲令三府辟召故宜有尚書勑遂拒不許寶大恨<lb/>
而去皇后兄執金吾閻顯亦薦所親厚於震震又不從<lb/>
司空劉授聞之<hi>漢官儀授字孟春武原人</hi>即辟此二人旬日中皆見<lb/>
㧞擢由是震益見怨時詔遣使者大為阿母修第中常<lb/>
侍樊豐及侍中周廣謝惲等更相扇動傾揺朝廷震復<lb/>
上疏曰臣聞古者九年耕必有三年之儲故堯遭洪水<lb/>
人無菜色<hi>言有儲蓄人無食菜之飢色也</hi>臣伏念方今灾害發起彌彌<lb/>
<pb n="KR2a0009_WYG_084-6a"/>
滋甚<hi>彌彌猶稍稍也韋孟詩曰彌彌其失也</hi>百姓空虚不能自贍重以螟<lb/>
蝗羌虜鈔掠三邊震擾戰鬬之役至今未息兵甲軍糧<lb/>
不能復給大司農帑藏匱乏殆非社稷安寧之時伏見<lb/>
詔書為阿母興起津城門内第舍<hi>津城門洛陽南面西頭門也</hi>合兩<lb/>
為一連里竟街<hi>合兩坊而為一宅里即坊也</hi>雕修繕飾窮極巧伎今<lb/>
盛夏土王而攻山採石其大匠左校别部將作合數十<lb/>
處<hi>續漢志將作大匠秩二千石左校令秩六百石</hi>轉相迫促為費巨億周廣謝<lb/>
惲兄弟與國無肺腑枝葉之屬依倚近倖姦佞之人與<lb/>
<pb n="KR2a0009_WYG_084-6b"/>
樊豐王永等分威共權屬託州郡傾動大臣宰司辟召<lb/>
承望㫖意招來海内貪汙之人受其貨賂至有臧錮棄<lb/>
世之徒復得顯用<hi>有臧賄禁錮之人也</hi>白黒溷淆清濁同源天下<lb/>
讙譁咸曰財貨上流為朝結譏臣聞師言上之所取財<lb/>
盡則怨力盡則叛怨叛之人不可復使故曰百姓不足<lb/>
君誰與足<hi>論語有若對魯哀公之詞</hi>惟陛下度之豐惲等見震連切<lb/>
諫不從無所顧忌遂詐作詔書調發司農錢榖大匠見<lb/>
徒材木各起家舍園池廬觀役費無數震因地震復上<lb/>
<pb n="KR2a0009_WYG_084-7a"/>
疏曰臣蒙恩備台輔不能奉宣政化調和隂陽去年十<lb/>
一月四日京師地動臣聞師言地者隂精當安静承陽<lb/>
而今動揺者隂道盛也其日戊辰三者皆土位在中宫<lb/>
<hi>戊干辰支皆土也并地動故言三者</hi>此中臣近官盛於持權用事之象也<lb/>
臣伏惟陛下以邊境未寧躬自菲薄宫殿垣屋傾倚枝<lb/>
柱而已<hi>倚邪也柱音竹主反</hi>無所興造欲令逺近咸知政化之清<lb/>
流商邑之翼翼也<hi>詩商頌商邑翼翼四方之極也</hi>而親近倖臣未崇斷<lb/>
金<hi>易繫辭曰二人同心其利斷金言邪佞之臣不與上同心</hi>驕溢踰法多請徒士盛<lb/>
<pb n="KR2a0009_WYG_084-7b"/>
修第舍賣弄威福道路讙譁衆所聞見地動之變近在<lb/>
城郭殆為此發又冬無宿雪春節未雨百僚燋心而繕<lb/>
修不止誠致旱之徴也書曰僣恒𤾉若臣無作威作福<lb/>
玉食<hi>尚書洪範之詞也僣差也若順也君行僣差則常暘順之也言唯君得專威福為羙食</hi>唯陛<lb/>
下奮乾剛之徳<hi>易曰大哉乾乎剛健中正純粹精也</hi>棄驕奢之臣以掩訞<lb/>
言之口奉承皇天之戒無令威福久移於下震前後所<lb/>
上轉有切至帝既不平之而樊豐等皆側目憤怨俱以<lb/>
其名儒未敢加害尋有河間男子趙騰詣闕上書指陳<lb/>
<pb n="KR2a0009_WYG_084-8a"/>
得失帝發怒遂收考詔獄結以罔上不道震復上疏救<lb/>
之曰臣聞堯舜之世諫皷謗木立之於朝<hi>帝皇紀曰堯置敢諫之皷</hi>
<hi>舜立誹謗之木</hi>殷周哲王小人怨詈則還自敬徳<hi>尚書曰自殷王中宗及高</hi>
<hi>宗及祖甲及我周文王兹四人廸哲厥或告之曰小人怨汝詈汝則皇自敬徳也</hi>所以達聰明<lb/>
開不諱博採負薪盡極下情也今趙騰所坐激訐謗語<lb/>
為罪與手刃犯法有差乞為虧除全騰之命以誘芻蕘<lb/>
輿人之言<hi>輿衆也詩曰詢于芻蕘左氏傳曰聽輿人之謀也</hi>帝不省騰竟伏尸<lb/>
都市㑹三年春東廵岱宗樊豐等因乘輿在外競修第<lb/>
<pb n="KR2a0009_WYG_084-8b"/>
宅震部掾高舒召大匠令史考校之<hi>史謂府吏也</hi>得豐等所<lb/>
詐下詔書具奏須行還上之豐等聞惶怖㑹太史言星<lb/>
變逆行遂共譖震云自趙騰死後深用怨懟<hi>懟怨怒也</hi>且鄧<lb/>
氏故吏有恚恨之心<hi>震初鄧隲辟之故曰故吏</hi>及車駕行還便時太<lb/>
學<hi>且於太學待吉時而後入也故曰便時前書便時上林延夀門也</hi>夜遣使者䇿收震<lb/>
太尉印綬於是柴門絶賔客豐等復惡之乃請大將軍<lb/>
耿寶奏震大臣不服罪懷恚望有詔遣歸本郡震行至<lb/>
城西夕陽亭乃慷慨謂其諸子門人曰<hi>慷慨悲歎</hi>死者士之<lb/>
<pb n="KR2a0009_WYG_084-9a"/>
常分吾䝉恩居上司疾姦臣狡猾而不能誅惡嬖女傾<lb/>
亂而不能禁何面目復見日月身死之日以雜木為棺<lb/>
布單被裁足蓋形勿歸冢次勿設祭祠因飲酖而卒時<lb/>
年七十餘𢎞農太守移良<hi>風俗通日齊公子雍食菜於移其後氏焉</hi>承樊豐<lb/>
等㫖遣吏於陜縣留停震喪露棺道側<hi>謝承書曰震臨没謂諸子以牛</hi>
<hi>車薄簀載柩還歸</hi>讁震諸子代郵行書道路皆為隕涕<hi>説文郵境上行</hi>
<hi>書舍也廣雅曰郵驛也</hi>歳餘順帝即位樊豐周廣等誅死震門生<lb/>
虞放陳翼詣闕追訟震事朝廷咸稱其忠乃下詔除二<lb/>
<pb n="KR2a0009_WYG_084-9b"/>
子為郎贈錢百萬以禮改𦵏於華隂潼亭<hi>墓在今潼關西大道之北</hi>
<hi>其碑尚存</hi>逺近畢至先𦵏十餘日有大鳥高丈餘集震喪前<lb/>
俯仰悲鳴淚下霑地𦵏畢乃飛去郡以状上<hi>續漢書曰大鳥來止</hi>
<hi>亭樹下地安行到柩前正立低頭淚出衆人更共摩撫抱持終不驚駭謝承書曰其鳥五色高丈餘兩翼長二</hi>
<hi>丈三尺人莫知其名也</hi>時連有灾異帝感震之枉乃下詔䇿曰故<lb/>
太尉震正直是與俾匡時政而青蠅㸃素同兹在藩<hi>藩樊</hi>
<hi>也詩云營營青蠅止于樊愷悌君子無信讒言青蠅汚白使黒汙黒使白喻佞人變亂善惡也</hi>上天降<lb/>
威灾眚屢作爾卜爾筮惟震之故朕之不徳用彰厥咎<lb/>
<pb n="KR2a0009_WYG_084-10a"/>
山崩棟折我其危哉<hi>禮記曰孔子将終歌曰泰山其頽乎梁木其壞乎</hi>今使太<lb/>
守丞以中牢具祠魂而有靈儻其歆享於是時人立石<lb/>
鳥象於其墓所震之被譖也高舒亦得罪以減死論及<lb/>
震事顯舒拜侍御史至荆州刺史震五子長子牧富波<lb/>
相<hi>富波縣屬汝南郡</hi>牧孫奇靈帝時為侍中帝嘗從容問奇曰<lb/>
朕何如桓帝對曰陛下之於桓帝亦猶虞舜比徳唐堯<lb/>
帝不悦曰卿强項真楊震子孫<hi>强項言不低屈也光武謂董宣為强項令也</hi>
死後必復致大鳥矣出為汝南太守帝崩後復入為侍<lb/>
<pb n="KR2a0009_WYG_084-10b"/>
中衛尉從獻帝西遷有功勤及李傕脅帝歸其營奇與<lb/>
黄門侍郎鍾繇誘傕部曲將宋曄楊昻令反傕傕由此<lb/>
孤弱帝乃得東<hi>魏志曰繇為黄門侍即傕脅天子繇與尚書郎韓斌同䇿謀天子得出長安繇</hi>
<hi>有力焉</hi>後徙都許追封竒子亮為陽成亭侯<hi>亮舊宅在閿鄉縣西南</hi>
震少子奉奉子敷篤志博聞議者以為能世其家敷早<lb/>
卒子衆亦傳先業以謁者僕射從獻帝入關累遷御史<lb/>
中丞及帝東遷夜走度河衆率諸官屬歩從至太陽拜<lb/>
侍中<hi>太陽縣屬河東郡</hi>建安二年追前功封蓩亭侯<hi>郡國志桃林縣有蓩</hi>
<pb n="KR2a0009_WYG_084-11a"/>
<hi>鄉音莫老反</hi>震中子秉<lb/>
秉字叔節少傳父業兼明京氏易博通書傳常隱居教<lb/>
授年四十餘乃應司空辟拜侍御史頻出為豫荆徐兖<lb/>
四州刺史遷任城相自為刺史二千石計日受奉餘禄<lb/>
不入私門故吏齎錢百萬遺之閉門不受以廉潔稱桓<lb/>
帝即位以明尚書徴入勸講<hi>勸講猶侍講也</hi>拜太中大夫左中<lb/>
郎將遷侍中尚書帝時微行私過幸河南尹梁𦙍府舍<lb/>
<hi>𦙍梁冀子也</hi>是日大風㧞樹晝昏秉因上疏諌曰臣聞瑞由<lb/>
<pb n="KR2a0009_WYG_084-11b"/>
徳至灾應事生傳曰禍福無門唯人所召<hi>左傳閔子騫之詞</hi>天<lb/>
不言語以灾異譴告是以孔子迅雷風烈必有變動詩<lb/>
云敬天之渝不敢馳驅<hi>詩大雅曰敬天之怒無敢戲豫敬天之渝無敢馳驅與此文稍</hi>
<hi>異也</hi>王者至尊出入有常警蹕而行靜室而止<hi>蹕止行人也靜室謂</hi>
<hi>先使清宫也前書音義曰漢有靜室令也</hi>自非郊廟之事則鑾旗不駕<hi>漢官儀曰</hi>
<hi>前驅有雲罕皮軒鑾旗車也</hi>故詩稱自郊徂宫<hi>詩大雅雲漢之詞也郊祭天也</hi>易曰<lb/>
王假有廟致孝享也<hi>萃卦詞也假至也假音格</hi>諸侯如臣之家春秋<lb/>
尚列其誡<hi>左傳齊荘公如崔杼之家為杼所殺也</hi>况以先王法服而私出<lb/>
<pb n="KR2a0009_WYG_084-12a"/>
槃游<hi>法服謂天子服日月星辰山龍華蟲藻火粉米黼黻十二章</hi>降亂尊卑等威無<lb/>
序<hi>等威謂威儀有等差也左傳曰貴有常尊賤有等威也</hi>侍衛守空宫紱璽委女<lb/>
妾設有非常之變任章之謀<hi>前書曰代郡太守任宣坐謀反誅宣子章為公車丞</hi>
<hi>亡在渭城界中夜𤣥服八廟居廊間執㦸立於廟門待上至欲為逆發覺伏誅也</hi>上負先帝下<lb/>
悔靡及臣奕世受恩<hi>奕猶重也</hi>得備納言<hi>納言尚書</hi>又以薄學充<lb/>
在講勸特䝉哀識見照日月恩重命輕義使士死敢憚<lb/>
摧折略陳其愚帝不納秉以病乞退出為右扶風太尉<lb/>
黄瓊惜其去朝廷上秉勸講帷幄不宜外遷留拜光禄<lb/>
<pb n="KR2a0009_WYG_084-12b"/>
大夫是時大将軍梁冀用權秉稱病六年冀誅後乃拜<lb/>
太僕遷太常延熹三年白馬令李雲以諌受罪秉爭之<lb/>
不能得坐免官歸田里<hi>謝承書曰秉免歸雅素清儉家至貧窶并日而食任城故孝廉</hi>
<hi>景慮齎錢百餘萬就以餉秉秉閉門距絶不受</hi>其年冬復徴拜河南尹先是中<lb/>
常侍單超弟匡為濟隂太守以臧罪為刺史第五種所<lb/>
劾窘急乃賂客任方刺兖州從事衛羽事己見種傳及<lb/>
捕得方囚繫洛陽匡慮秉當窮竟其事密令方等得突<lb/>
獄亡走尚書召秉詰責秉對曰春秋不誅黎比而魯多<lb/>
<pb n="KR2a0009_WYG_084-13a"/>
盜<hi>左傳曰邾庻其以漆閭丘來奔於是魯多盜臣賢案黎比莒國之君恐别有所據也</hi>方等無状<lb/>
釁由單匡刺執法之吏害奉公之臣復令得逃竄寛縱<lb/>
罪身元惡大憝終為國害乞檻車徴匡考覈其事則姦<lb/>
慝蹤緒必可立得而秉竟坐輸作左校以久旱赦出㑹<lb/>
日食太山太守皇甫規等訟秉忠正不宜久抑不用有<lb/>
詔公車徴秉及處士韋著二人各稱疾不至有司並劾<lb/>
秉著大不敬請下所屬正其罪尚書令周景與尚書邊<lb/>
韶議奏秉儒學侍講常在謙虛著隱居行義以退讓為<lb/>
<pb n="KR2a0009_WYG_084-13b"/>
節俱徴不至誠違側席之望然逶迤退食足抑茍進之<lb/>
風<hi>詩國風羔羊詩曰退食自公委蛇委蛇退食謂减膳也從於公謂正直順於事也委蛇委曲自得之貌也</hi>
夫明王之世必有不召之臣<hi>堯時許由禹時伯成子高湯時務光等</hi>聖朝<lb/>
𢎞養宜用優游之禮可告在所屬<hi>○劉攽曰案文多一在字</hi>喻以朝<lb/>
廷恩意如遂不至詳議其罰於是重徴乃到拜太常五<lb/>
年冬代劉矩為太尉是時宦官方熾任人及子弟為官<lb/>
<hi>任謂保任</hi>布滿天下競為貪滛朝野嗟怨秉與司空周景上<lb/>
言内外吏職多非其人自頃所徴皆特拜不試致盜竊<lb/>
<pb n="KR2a0009_WYG_084-14a"/>
縱恣怨訟紛錯舊典中臣子弟不得居位秉埶而今枝<lb/>
葉賔客布列職署或年少庸人典據守宰上下忿患四<lb/>
方愁毒可遵用舊章退貪殘塞灾謗請下司隸校尉中<lb/>
二千石城門五營校尉北軍中候各實覈所部應當斥<lb/>
罷自以状言三府廉察有遺漏續上帝從之於是秉條<lb/>
奏牧守以下匈奴中郎将燕瑗青州刺史羊亮遼東太<lb/>
守孫諠等五十餘人或死或免天下莫不肅然時郡國<lb/>
計吏多留拜為郎秉上言三署見郎七百餘人<hi>三署郎觧見安</hi>
<pb n="KR2a0009_WYG_084-14b"/>
<hi>帝紀</hi>帑臧空虛浮食者衆而不良守相欲因國為池澆濯<lb/>
釁穢宜絶横拜以塞覬覦之端<hi>左傳曰下無覬覦杜預注曰無冀望上位</hi>自<lb/>
此終桓帝世計吏無復留拜者七年南廵園陵特詔秉<lb/>
從南陽太守張彪與帝微時有舊恩以車駕當至因傍<lb/>
發調多以入私秉聞之下書責讓荆州刺史以状副言<lb/>
公府<hi>南陽郡荆州所部也</hi>及行至南陽左右並通姦利詔書多所<lb/>
除拜秉復上疏諌曰臣聞先王建國順天制官<hi>尚書曰明王奉</hi>
<hi>若天道建邦設都孔安國注云天有日月北斗五星二十八宿皆有尊卑相正之法明王奉順此道建邦設都</hi>
<pb n="KR2a0009_WYG_084-15a"/>
太微積星名為郎位<hi>史記天官書曰太微宮五帝坐後聚二十五星蔚然曰郎位積聚也</hi>
入奉宿衛出牧百姓臯陶誠虞在於官人<hi>尚書臯陶誡舜曰在知人</hi>
<hi>在官人也</hi>頃者道路拜除恩加豎隸爵以貨成化由此敗所<lb/>
以俗夫巷議白駒逺逝<hi>孔子曰天下有道庶人不議詩小雅曰皎皎白駒食我塲苗所</hi>
<hi>謂伊人於焉逍遥言宣王官失其人賢者乘白駒而去之</hi>穆穆清朝逺近莫觀宜割<lb/>
不忍之恩以斷求欲之路於是詔除乃止時中常侍侯<lb/>
覽弟參為益州刺史累有臧罪暴虐一州明年秉劾奏<lb/>
參檻車徴詣廷尉參惶恐道自殺<hi>謝承書曰秉奏參取受罪臧累億牂柯男</hi>
<pb n="KR2a0009_WYG_084-15b"/>
<hi>子張攸居為富室參横加非罪云造訛言殺攸家八人没入廬宅又與同郡諸生李元之官共飲酒醉飽之後</hi>
<hi>戲故相犯誣言有淫慝之罪應時棰殺以人臣之勢行桀紂之態傷和逆理痛感天地宜當糺持以謝一州又</hi>
<hi>曰京兆尹袁逢於長安客舍中得參重車三百餘乘金銀珍玩不可稱紀</hi>秉因奏覽及中常<lb/>
侍具瑗曰臣案國舊典宦豎之官本在給使省闥司昬<lb/>
守夜而今猥受過寵執政操權其阿䛕取容者則因公<lb/>
襃舉以報私惠有忤逆於心者必求事中傷肆其凶忿<lb/>
居法王公富擬國家飲食極肴饍僕妾盈紈素雖季氏<lb/>
專魯穰侯擅秦何以尚兹<hi>季氏魯卿世專魯政孔子曰季氏富於周公史記曰穰侯</hi>
<pb n="KR2a0009_WYG_084-16a"/>
<hi>魏冉者秦昭王母宣太后弟也為秦相國侈富於王室尚猶加也</hi>案中常侍侯覽弟參<lb/>
貪殘元惡自取禍滅覽固知釁重必有自疑之意臣愚<lb/>
以為不宜復見親近昔懿公刑邴歜之父奪閻職之妻<lb/>
而使二人參乗卒有竹中之難春秋書之以為至戒<hi>左傳</hi>
<hi>曰齊懿公之為公子也與邴歜之父爭田弗勝及即位乃倔而刖之而使歜僕納閻職之妻而使職驂乗夏五</hi>
<hi>月公游于申池歜以扑扶職職怒歜曰人奪汝妻而不怒一抶汝庸何傷職曰與刖其父而弗能病者何如乃</hi>
<hi>謀殺懿公納諸竹中歸舍爵而行也</hi>蓋鄭詹來而國亂四佞放而衆服<hi>公羊</hi>
<hi>傳曰鄭詹自齊逃來何以書甚佞也曰佞人來後魯荘公取齊滛女卒為後敗四佞即四凶也</hi>以此觀<lb/>
<pb n="KR2a0009_WYG_084-16b"/>
之容可近乎覽宜急屏斥投畀有虎<hi>畀與也詩小雅曰取彼譖人投畀豺</hi>
<hi>虎○劉攽曰正文有當作豺注無它説知與詩同</hi>若斯之人非恩所宥請免官<lb/>
送歸本郡書奏尚書召對秉掾屬曰<hi>召秉掾屬問之</hi>公府外職<lb/>
而奏劾近官經典漢制有故事乎秉使對曰春秋趙鞅<lb/>
以晉陽之甲逐君側之惡<hi>公羊傳曰趙鞅取晉陽之甲以逐荀寅士吉射曷為此逐</hi>
<hi>君側之惡人也</hi>傳曰除君之惡唯力是視<hi>左傳曰晉寺人披言也</hi>鄧通懈<lb/>
慢申屠嘉召通詰責文帝從而請之<hi>前書鄧通文帝幸臣為太中大夫居</hi>
<hi>上傍怠慢丞相申屠嘉罷朝坐府中召通至不為禮責曰通小臣戲殿上大不敬當斬通頓首首盡出血上使</hi>
<pb n="KR2a0009_WYG_084-17a"/>
<hi>使持節召通而謝丞相此吾弄臣君釋之</hi>漢世故事三公之職無所不統尚<lb/>
書不能詰帝不得已竟免覽官而削瑗國每朝廷有得<lb/>
失輙盡忠規諌多見納用秉性不飲酒又早䘮夫人遂<lb/>
不復娶所在以淳白稱嘗從容言曰我有三不惑酒色<lb/>
財也八年薨時年七十四賜塋陪陵子賜<lb/>
賜字伯獻少傳家學篤志博聞常退居隱約教授門徒<lb/>
不答州郡禮命後辟大将軍梁冀府非其好也出除陳<lb/>
倉令因病不行公車徴不至連辭三公之命後以司空<lb/>
<pb n="KR2a0009_WYG_084-17b"/>
高第再遷侍中越騎校尉建寕初靈帝當受學詔太傅<lb/>
三公選通尚書桓君章句宿有重名者三公舉賜乃侍<lb/>
講於華光殿中<hi>洛陽宫殿名曰華光殿在崇光殿北</hi>遷少府光禄勲熹平<lb/>
元年青蛇見御坐帝以問賜賜上封事曰臣聞和氣致<lb/>
祥乖氣致灾休徴則五福應<hi>休美也徴騐也五福一曰壽二曰富三曰康寕四曰</hi>
<hi>攸好徳五曰考終命</hi>咎徴則六極至<hi>咎惡也六極一曰凶短折二曰疾三曰憂四曰貧五曰惡</hi>
<hi>六曰弱並見尚書</hi>夫善不妄來灾不空發王者心有所惟意有<lb/>
所想雖未形顔色而五星以之推移隂陽為其變度以<lb/>
<pb n="KR2a0009_WYG_084-18a"/>
此而觀天之與人豈不符哉尚書曰天齊乎人假我一<lb/>
日是其明徴也<hi>我謂君也天意欲整齊于人必假於君也今尚書文假作俾俾使也義亦通</hi>
夫皇極不建則有蛇龍之孽<hi>洪範五行傳曰皇大也極中也建立也孽灾也君不</hi>
<hi>合大中是謂不立蛇龍隂類也</hi>詩云惟虺惟蛇女子之祥<hi>詩小雅也虺蛇穴居隂之</hi>
<hi>類故為女子之祥也</hi>故春秋兩蛇鬬於鄭門昭公殆以女敗<hi>洪範五行</hi>
<hi>傳曰初鄭厲公劫相祭仲而簒兄昭公立為鄭君後雍糺之難厲公出奔鄭人立昭公既立内蛇與外蛇鬭鄭</hi>
<hi>南門中内蛇死是時傅瑕仕於鄭欲内厲公故内蛇死者昭公将敗厲公將勝之象也是時昭公宜布恩施惠</hi>
<hi>以撫百姓舉賢崇徳以厲羣臣觀察左右以省姦謀則内變不得生外謀無由起矣昭公不覺果殺於傅瑕二</hi>
<pb n="KR2a0009_WYG_084-18b"/>
<hi>子死而厲公入此其効也詩云惟虺惟蛇女子之祥鄭荘公殆以女子敗矣</hi>康王一朝晏起<lb/>
關雎見幾而作<hi>前書曰佩玉晏鳴關雎歎之音義曰后夫人雞鳴佩玉去君所周康王后不然</hi>
<hi>故詩人歎而傷之此事見魯詩今亡失也</hi>夫女謁行則讒夫冒讒夫昌則苞<lb/>
苴通故殷湯以之自戒終濟亢旱之灾<hi>説苑曰湯自伐桀後大旱七年</hi>
<hi>洛川竭使人持三足鼎祝於山川曰政不節邪使人疾邪苞苴行邪讒夫昌邪宫室榮邪女謁行邪何不雨之</hi>
<hi>極言未已而天大雨</hi>惟陛下思乾剛之道别内外之宜崇帝乙之<lb/>
制受元吉之祉<hi>易泰卦六五日帝乙歸妹以祉元吉也</hi>抑皇甫之權割豔<lb/>
妻之愛<hi>豔妻周幽王后褒姒也皇甫卿士等皆后之黨用后嬖寵而居位也詩云皇甫卿士豔妻煽方</hi>
<pb n="KR2a0009_WYG_084-19a"/>
<hi>處也</hi>則蛇變可消禎祥立應殷戊宋景其事甚明<hi>殷王太戊時桑</hi>
<hi>榖共生於朝修徳而桑榖死景公時熒惑守心修徳而星退舍並見史記</hi>二年代唐珍為司<lb/>
空以灾異免復拜光祿大夫秩中二千石五年代袁隗<lb/>
為司徒是時朝廷爵授多不以次而帝好微行遊幸外<lb/>
苑賜復上疏曰臣聞天生蒸民不能自理<hi>蒸衆也</hi>故立君<lb/>
長使司牧之<hi>司主也牧養也</hi>是以唐虞兢兢業業<hi>兢兢戒慎業業危懼尚書</hi>
<hi>臯陶謨日兢兢業業一日二日萬幾</hi>周文日昃不暇<hi>尚書曰文王自朝至於日中昃弗遑暇食</hi>
明慎庶官俊乂在職三載考績<hi>尚書曰三載考績黜陟幽明也</hi>以觀厥<lb/>
<pb n="KR2a0009_WYG_084-19b"/>
成而今所序用無他徳有形埶者旬日累遷守真之徒<lb/>
歴載不轉勞逸無别善惡同流北山之詩所為訓作<hi>詩小</hi>
<hi>雅曰陟彼北山言採其把偕偕士子朝夕從事大夫不均我從事獨賢</hi>又聞數微行出幸<lb/>
苑囿觀鷹犬之埶極槃遊之荒<hi>槃樂也詩云槃于遊田書曰内作色荒外作禽</hi>
<hi>荒</hi>政事日墮<hi>許規/切</hi>大化陵遲陛下不顧二祖之勤止<hi>二祖</hi>
<hi>髙祖光武也詩云文王既勤止</hi>追慕五宗之美蹤<hi>文帝太宗武帝世宗宣帝中宗明帝顯宗</hi>
<hi>章帝肅宗也</hi>而欲以望太平是由曲表而欲直景郤行而求<lb/>
及前人也<hi>孫卿子曰猶立枉木而求其影之直也韓詩外傳曰夫明鏡所以照形也徃古所以知今</hi>
<pb n="KR2a0009_WYG_084-20a"/>
<hi>也夫知惡徃古之惡而不知修今之善惡徃古之所以危亡而不知襲積其所以安存則無以異乎却行而求</hi>
<hi>逮於前人也</hi>宜絶慢慠之戲念官人之重割用板之恩愼貫<lb/>
魚之次<hi>板謂詔書也易剥卦曰貫魚以宫人寵言王者御宫人如貫魚之有次序也</hi>無令醜<lb/>
女有四殆之歎<hi>劉向列女傳曰鍾離春者齊無鹽邑之女齊宣王之正后也其為人也極醜無</hi>
<hi>䨇白頭深目長壮大節卭鼻結喉肥項少髪折腰凸胷皮膚若漆年四十行嫁不售自謁宣王舉手拊膝曰殆</hi>
<hi>哉殆哉曰今王之國西有衡秦之患南有强楚之讐外有二國之難一旦山陵崩㢮社稷不安此一殆也漸臺</hi>
<hi>五重萬人罷極此二殆也賢者伏匿於山林諂諛被强於左右此三殆也飲酒沈湎以夜繼晝外不修諸侯之</hi>
<hi>禮内不秉國家之政此四殆也</hi>遐邇有憤怨之聲臣受恩偏特忝任師<lb/>
<pb n="KR2a0009_WYG_084-20b"/>
傅不敢自同凡臣括囊避咎<hi>括結也易曰括囊無咎無譽</hi>謹自手書<lb/>
密上後坐辟黨人免復拜光禄大夫光和元年有虹蜺<lb/>
晝降於嘉徳殿前<hi>洛陽記殿在九龍門内郭景純注爾雅曰雙出色鮮盛者為雄曰虹闇者</hi>
<hi>為雌曰蜺</hi>帝惡之引賜及議郎蔡邕等入金商門崇徳署<hi>戴延</hi>
<hi>之西征記曰太極殿西有金商門</hi>使中常侍曹節王甫問以祥異禍福<lb/>
所在賜仰天而歎謂節等曰吾每讀張禹傳未嘗不憤<lb/>
恚歎息不能竭忠盡情極言其要而反留意少子乞還<lb/>
女壻<hi>張禹成帝時為丞相以師傅恩禹每疾輙以起居聞車駕日臨問之拜禹牀下禹頓首謝恩言老臣</hi>
<pb n="KR2a0009_WYG_084-21a"/>
<hi>有四男一女愛女甚於男逺嫁為張掖太守蕭咸妻不勝父子私情思與女相近上即時徙咸為𢎞農太守又</hi>
<hi>屬少子未有官上臨候禹禹數視其少子上即禹牀下拜為黄門給事中也</hi>朱游欲得尚方<lb/>
斬馬劔以理之固其宜也<hi>朱雲字游張禹以帝師尊重雲上書求見公卿在前雲曰</hi>
<hi>今朝廷大臣不能匡主臣願得尚方斬馬劒斷佞臣一人頭以厲其餘上問誰也對曰安昌侯張禹尚方少府</hi>
<hi>之屬官也作供御噐物故有斬馬劒利可以斬馬也並見前書</hi>吾以微薄之學充先師<lb/>
之末累世見寵無以報國猥當大問死而後已乃書對<lb/>
曰臣聞之經傳或得神以昌或得神以亡<hi>左傳曰有神降于莘周内</hi>
<hi>史過曰國之將興明神降之監其徳也将亡神又降之觀其惡也故有得神以興亦有以亡國語曰昔夏之興</hi>
<pb n="KR2a0009_WYG_084-21b"/>
<hi>也祝融降於崇山其亡也回祿信於黔遂商之興也檮杌次於㔻山其亡也夷羊在牧周之興也鸞鷟鳴於岐</hi>
<hi>山其衰也杜伯射王於鄗也</hi>國家休明則鑒其徳邪辟昬亂則視其<lb/>
禍今殿前之氣應為虹蜺皆妖邪所生不正之象詩人<lb/>
所謂蝃蝀者也<hi>韓詩序曰蝃蝀刺奔女也蝃蝀在東莫之敢指詩人言蝃蝀在東者邪色乗陽</hi>
<hi>人君滛佚之徴臣子為君父隱藏故言莫之敢指蝃音帝蝀音董</hi>於中孚經曰蜺之比<lb/>
無徳以色親<hi>易稽覽圖中孚經之文也比類也鄭𤣥注曰蜺邪氣也隂無徳以好色得親幸於陽</hi>
<hi>也</hi>方今内多嬖倖外任小臣上下並怨諠譁盈路是以<lb/>
灾異屢見前後丁寕今復投蜺可謂孰矣<hi>孰成也</hi>案春秋<lb/>
<pb n="KR2a0009_WYG_084-22a"/>
讖曰天投蜺天下怨海内亂<hi>春秋演孔圖曰霓者斗之亂精也失度投霓見宋均</hi>
<hi>注曰投霓投應也</hi>加四百之期亦復垂及<hi>漢終于四百年觧見獻帝紀</hi>昔虹<lb/>
貫牛山管仲諌桓公無近妃宫<hi>春秋文曜鉤口白虹貫牛山管仲諌曰無近妃</hi>
<hi>宫君恐失權齊侯大懼退去色黨更立賢輔使后出望上牛山四面聽之以厭神宋均注曰山君位也虹蜺隂</hi>
<hi>氣也隂氣貫之君惑於妻黨之象也望謂祭以謝過也流俗本山作升者誤也</hi>易曰天垂象見<lb/>
吉凶聖人則之<hi>上繫之詞則效也</hi>今妾媵嬖人閹尹之徒共專<lb/>
國朝欺罔日月又鴻都門下招㑹羣小造作賦説以蟲<lb/>
篆小技見寵於時<hi>法言曰賦者童子雕蟲篆刻壮夫不為也</hi>如驩兠共工更<lb/>
<pb n="KR2a0009_WYG_084-22b"/>
相薦説<hi>尚書驩兠曰都共工方鳩孱功</hi>旬月之間並各㧞擢樂松處常<lb/>
伯任芝居納言郄儉梁鵠俱以便辟之性佞辯之心各<lb/>
受豐爵不次之寵而令搢紳之徒委伏畎畝口誦堯舜<lb/>
之言身蹈絶俗之行棄捐溝壑不見逮及冠履倒易陵<lb/>
谷代處<hi>楚詞曰冠履兮雜處詩曰髙岸為谷深谷為陵也</hi>從小人之邪意順無<lb/>
知之私欲不念板蕩之作虺蜴之誡<hi>詩大雅序曰板凡伯刺厲王也其詩</hi>
<hi>曰上帝板板下民卒癉蕩召穆公傷周室大壊也其詩曰蕩蕩上帝下民之辟又云哀今之人胡為虺蜴注云</hi>
<hi>蜴蠑螈也虺蜴之性見人則走哀哉今之人何為如是傷時政也</hi>殆哉之危莫過於今<lb/>
<pb n="KR2a0009_WYG_084-23a"/>
<hi>無鹽女之詞觧見上</hi>幸頼皇天垂象譴告周書曰天子見怪則修<lb/>
徳諸侯見怪則修政卿大夫見怪則修職士庻人見怪<lb/>
則修身唯陛下慎經典之誡圖變復之道<hi>謂變改而銷復之</hi>斥<lb/>
逺佞巧之臣速徴鶴鳴之士内親張仲外任山甫<hi>詩曰張仲</hi>
<hi>孝友又曰衮職有闕仲山甫補之皆周宣王賢臣也</hi>斷絶尺一抑止槃游留思庻<lb/>
政無敢怠遑冀上天還威衆變可弭老臣過受師傅之<lb/>
任數蒙寵異之恩豈敢愛惜垂没之年而不盡其慺慺<lb/>
之心哉<hi>慺慺猶勤勤也音力侯反</hi>書奏甚忤曹節等蔡邕坐直對抵<lb/>
<pb n="KR2a0009_WYG_084-23b"/>
罪徙朔方賜以師傅之恩故得免咎其冬行辟雍禮引<lb/>
賜為三老復拜少府光禄勲代劉郃為司徒帝欲造畢<lb/>
圭靈琨苑賜復上疏諌曰竊聞使者並出規度城南人<lb/>
田欲以為苑昔先王造囿裁足以修三驅之禮薪萊芻<lb/>
牧皆悉徃焉先帝之制左開鴻池右作上林<hi>鴻池在洛陽東上林</hi>
<hi>在西</hi>不奢不約以合禮中今猥規郊城之地以為苑囿壊<lb/>
沃衍<hi>杜預注左傳曰衍沃平美之地也</hi>廢田園驅居人畜禽獸殆非所<lb/>
謂若保赤子之義<hi>書曰若保赤子唯人其康乂也</hi>今城外之苑已有五<lb/>
<pb n="KR2a0009_WYG_084-24a"/>
六<hi>陽嘉元年起西苑延熹二年造顯陽苑洛陽宫殿名有平樂苑上林苑桓帝延熹元年置鴻徳苑也</hi>可<lb/>
以逞情意順四節也<hi>逞快也四節謂春蒐夏苖秋獮冬狩也</hi>宜惟夏禹卑<lb/>
宫<hi>孔子曰禹惡衣服卑宫室也</hi>太宗露臺之意<hi>文帝欲作露臺召匠計之直百金帝曰百</hi>
<hi>金中人十家之産吾奉先帝宫室常恐羞之何以臺為也</hi>以尉下民之勞書奏帝欲<lb/>
止以問侍中任芝中常侍樂松松等曰昔文王之囿百<lb/>
里人以為小齊宣五里人以為大<hi>孟子齊宣王問曰文王之囿方七十里人</hi>
<hi>猶以為小寡人之囿方四十里人猶以為大何也曰文王之囿方七十里芻蕘者徃焉雉兔者徃焉與人同之</hi>
<hi>人以為小不亦宜乎此云文王百里齊宣五里與孟子不同也</hi>今與百姓共之無害於<lb/>
<pb n="KR2a0009_WYG_084-24b"/>
政也帝悦遂令築苑四年賜以病罷居無何拜太常詔<lb/>
賜御府衣一襲<hi>衣單複具曰襲</hi>自所服冠幘綬玉壺革帯金錯<lb/>
鉤佩<hi>金錯以金間錯其文</hi>五年冬復拜太尉中平元年黄巾賊起<lb/>
賜被召㑹議詣省閣切諌忤㫖因以冦賊免先是黄巾<lb/>
帥張角等執左道稱大賢以誑燿百姓天下繦負歸之<lb/>
賜時在司徒召掾劉陶告曰張角等遭赦不悔而稍益<lb/>
滋蔓今若下州郡捕討恐更騷擾速成其患且欲切勑<lb/>
刺史二千石簡别流人各護歸本郡以孤弱其黨然後<lb/>
<pb n="KR2a0009_WYG_084-25a"/>
誅其渠帥可不勞而定何如陶對曰此孫子所謂不戰<lb/>
而屈人之兵廟勝之術也<hi>孫子曰未戰而廟勝得算多也未戰而廟不勝得算少也</hi>
賜遂上書言之㑹去位事留中<hi>謂所論事留在禁中未施用之</hi>後帝徙<lb/>
南宫閲錄故事得賜所上張角奏及前侍講注籍<hi>所注之籍</hi>
<hi>錄</hi>乃感悟下詔封賜臨晉侯邑千五百戸<hi>臨晉縣屬馮翊故城在今</hi>
<hi>同州朝邑縣西南</hi>初賜與太尉劉寛司空張濟<hi>濟字元江細陽人濟張輔曽孫</hi>
並入侍講自以不宜獨受封賞上書願分戸邑於寛濟<lb/>
帝嘉歎復封寛及濟子拜賜尚書令數日出為廷尉賜<lb/>
<pb n="KR2a0009_WYG_084-25b"/>
自以代非法家言曰三后成功惟殷于民臯陶不與焉<lb/>
蓋吝之也<hi>吝耻也殷盛也尚書曰伯夷降典折人惟刑禹平水土主名山川稷降播種農植嘉榖三</hi>
<hi>后成功惟殷於人言臯陶不預其數者蓋耻之</hi>遂固辭以特進就第二年九月<lb/>
復代張温為司空其月薨天子素服三日不臨朝贈東<lb/>
園梓器禭服賜錢三百萬布五百疋䇿曰故司空臨晉<lb/>
侯賜華嶽所挺九徳純備<hi>挺生也九徳即臯陶謨九徳</hi>三葉宰相輔<lb/>
國以忠朕昔初載授道帷幄<hi>詩大雅曰文王初載毛萇注云載職也</hi>遂階<lb/>
成勲以陟大猷師範之功昭于内外庻官之務勞亦勤<lb/>
<pb n="KR2a0009_WYG_084-26a"/>
止七在卿校殊位特進五登衮職弭難乂寜雖受茅土<lb/>
未荅厥勲哲人其萎将誰諮度朕甚懼焉<hi>禮記曰孔子負手曵杖消</hi>
<hi>揺於門歌曰太山其穨乎梁木其壊乎哲人其萎乎</hi>禮設殊等物有服章今使左<lb/>
中郎将郭儀持節追位特進<hi>前書張禹為丞相以老罷就第以列侯朝朔望位特</hi>
<hi>進見禮如丞相漢雜事曰諸侯功徳優盛朝廷所敬異賜位特進在三公下</hi>贈司空驃騎将<lb/>
軍印綬及葬又使侍御史持節送䘮蘭臺令史十人發<lb/>
羽林騎輕車介士<hi>續漢書輕車古之戰車也彫朱輪輿不巾不蓋葘矛㦸幢麾菑音側事反</hi>
<hi>菑謂揷也</hi>前後部鼔吹又勑驃騎将軍官屬司空法駕送至<lb/>
<pb n="KR2a0009_WYG_084-26b"/>
舊塋<hi>續漢志三公列侯車倚鹿伏熊黒轓朱斑輪鹿文飛軫九斿降龍騎吏四人皆𢃄劒持棨㦸為前列</hi>
<hi>三百石長導從置門下五吏賊曹功曹皆帯劒車道主簿主記兩車為從也○劉攽曰注案後漢志文此不合</hi>
<hi>有三百石長四字又云賊曹督盗賊功曹皆𢃄劒三車道此文少督盗賊三字又少一三字又誤導字也蓋門</hi>
<hi>下五吏賊曹一督盗賊一功曹一主簿一主記一凡五車也</hi>公卿已下㑹𦵏諡文烈<lb/>
侯及小祥又㑹焉子彪嗣<hi>禮朞而小祥又朞而大祥鄭𤣥注云祥吉也言其漸即吉</hi>
<hi>也</hi>
彪字文先少傳家學初舉孝廉州舉茂才辟公府皆不<lb/>
應熹平中以博習舊聞公車徴拜議郎<hi>華嶠書曰與馬日磾盧植蔡邕</hi>
<pb n="KR2a0009_WYG_084-27a"/>
<hi>等著作東觀</hi>遷侍中京兆尹光和中黄門令王甫使門生於<lb/>
郡界辜𣙜官財物七千餘萬<hi>華嶠書曰甫使門生王翹辜𣙜觧見靈帝紀</hi>彪<lb/>
發其姦言之司隸司隸校尉楊球因此奏誅甫天下莫<lb/>
不愜心徴還為侍中五官中郎將遷潁川南陽太守復<lb/>
拜侍中三遷永樂少府太僕衛尉中平六年代董卓為<lb/>
司空其冬代黄琬為司徒明年闗東兵起董卓懼欲遷<lb/>
都以違其難<hi>違避也</hi>乃大㑹公卿議曰髙祖都闗中十有<lb/>
一世光武宫洛陽於今亦十世矣案石包䜟宜徙都長<lb/>
<pb n="KR2a0009_WYG_084-27b"/>
安以應天人之意百官無敢言者彪曰移都改制天下<lb/>
大事故盤庚五遷殷民胥怨<hi>盤庚殷王之名也胥相也遷都於亳殷人相與怨恨</hi>
<hi>湯遷毫仲丁遷囂河亶甲居相祖乙居耿并盤庚五遷也</hi>昔闗中遭王莽變亂宫室<lb/>
焚燒民庻塗炭百不一在光武受命更都洛邑今天下<lb/>
無虞<hi>虞度也言無可度之事也書曰四方無虞</hi>百姓樂安明公建立聖主光<lb/>
隆漢祚無故捐宗廟棄園陵恐百姓驚動必有麋沸之<lb/>
亂<hi>如麋粥之沸也詩曰如沸如羮</hi>石包室䜟妖邪之書豈可信用卓曰<lb/>
關中肥饒故秦得并吞六國且隴右材木自出致之甚<lb/>
<pb n="KR2a0009_WYG_084-28a"/>
易又杜陵南山下有武帝故瓦陶竈數千所并功營之<lb/>
可使一朝而辦百姓何足與議若有前却我以大兵驅<lb/>
之可令詣滄海<hi>言不敢避險難也</hi>彪曰天下動之至易安之甚<lb/>
難惟明公慮焉卓作色曰公欲沮國計邪<hi>沮止也</hi>太尉黄<lb/>
琬曰此國之大事楊公之言得無可思卓不答司空荀<lb/>
爽見卓意壮恐害彪等因從容言曰相國豈樂此邪山<lb/>
東兵起非一日可禁故當遷以圖之此秦漢之埶也卓<lb/>
意小觧爽私謂彪曰諸君堅爭不止禍必有歸故吾不<lb/>
<pb n="KR2a0009_WYG_084-28b"/>
為也議罷卓使司隸校尉宣播以灾異奏免琬彪等詣<lb/>
闕謝即拜光祿大夫十餘日遷大鴻臚從入關轉少府<lb/>
太常以病免復為京兆尹光禄勲再遷光祿大夫三年<lb/>
秋代淳于嘉為司空以地震免復拜太常興平元年代<lb/>
朱儁為太尉錄尚書事及李傕郭汜之亂彪盡節衛主<lb/>
崎嶇危難之間㡬不免於害語在董卓傳及車駕還洛<lb/>
陽復守尚書令建安元年從東都許時天子新遷大㑹<lb/>
公卿兖州刺史曹操上殿見彪色不悦恐於此圖之未<lb/>
<pb n="KR2a0009_WYG_084-29a"/>
得讌設託疾如厠因出還營彪以疾罷時袁術僭亂操<lb/>
託彪與術婚姻誣以欲圖廢置奏收下獄劾以大逆<hi>獻帝</hi>
<hi>春秋曰操刑之不濫君之明也楊彪獲罪懼者甚衆○劉攽曰案此注當在見操曰下又當云融見操曰云云</hi>
<hi>少融見曰三字</hi>将作大匠孔融聞之不及朝服徃見操曰楊公<lb/>
四世清徳海内所瞻周書父子兄弟罪不相及<hi>左傳曰康誥曰</hi>
<hi>父不慈子不祗兄不友弟不恭不相及也</hi>况以袁氏歸罪楊公易稱積善餘<lb/>
慶徒欺人耳<hi>易文言曰積善之家必有餘慶</hi>操曰此國家之意融曰假<lb/>
使成王殺邵公周公可得言不知邪今天下纓緌搢紳<lb/>
<pb n="KR2a0009_WYG_084-29b"/>
<hi>説文曰纓冠索也鄭𤣥注禮記曰緌冠飾也紳帯也搢揷也揷笏於紳也或作縉者淺赤言帯之色</hi>所以<lb/>
瞻仰明公者以公聰明仁智輔相漢朝舉直厝枉致之<lb/>
雍熈也今横殺無辜則海内觀聽誰不觧體<hi>左傳曰季文子謂晉</hi>
<hi>韓穿曰四方諸侯誰不觧體杜預注曰言不復肅敬也</hi>孔融魯國男子明日便當<lb/>
拂衣而去不復朝矣<hi>若以非罪殺彪融則還為魯國一男子不復更來朝也</hi>操不<lb/>
得已遂理出彪四年復拜太常十年免十一年諸以恩<lb/>
澤為侯者皆奪封<hi>彪父賜以師傅封臨晉侯</hi>彪見漢祚将終遂稱脚<lb/>
攣不復行積十年後子修為曹操所殺操見彪問曰公<lb/>
<pb n="KR2a0009_WYG_084-30a"/>
何痩之甚對曰愧無日磾先見之明猶懷老牛䑛犢之<lb/>
愛<hi>前書曰金日磾子二人武帝所愛以為弄兒其後弄兒壮大不謹自殿下與宫人戲日磾適見之惡其滛</hi>
<hi>亂遂殺弄兒</hi>操為之改容修字徳祖好學有俊才為丞相曹<lb/>
操主簿<hi>典略曰修建安中舉孝廉除郎中丞相請署倉曹屬主簿是時軍國多事修摠知内外事皆稱</hi>
<hi>意自魏太子以下並爭與交好</hi>用事曹氏及操自平漢中欲因討劉備<lb/>
而不得進欲守之又難為功護軍不知進止何依操於<lb/>
是出教唯曰雞肋而已外曹莫能曉修獨曰夫雞肋食<lb/>
之則無所得弃之則如可惜公歸計决矣乃令外白稍<lb/>
<pb n="KR2a0009_WYG_084-30b"/>
嚴操於此廻師修之幾决多有此類修又常出行籌操<lb/>
有問外事乃逆為答記勑守舍兒若有令出依次通之<lb/>
既而果然如是者三操怪其速使廉之知状<hi>廉察也</hi>於此<lb/>
忌修且以袁術之甥慮為後患遂因事殺之<hi>續漢書曰人有白修</hi>
<hi>與臨淄侯曹植飲醉共載從司馬門出謗訕鄢陵侯章太祖聞之大怒故遂收殺之時年四十五矣</hi>修所<lb/>
著賦頌碑讃詩哀辭表記書凡十五篇及魏文帝受禪<lb/>
欲以彪為太尉先遣吏示㫖彪辭曰彪備漢三公遭世<lb/>
傾亂不能有所補益耄年被病豈可贊惟新之朝遂固<lb/>
<pb n="KR2a0009_WYG_084-31a"/>
辭乃授光祿大夫賜几杖衣袍<hi>續漢書曰魏文帝詔曰先王制几杖之賜所以</hi>
<hi>賔禮黄耇太尉楊彪乃祖以來世著名績其賜公延年杖延請之日便使杖入也</hi>因朝㑹引見<lb/>
令彪著布單衣鹿皮冠杖而入待以賔客之禮年八十<lb/>
四黄初六年卒于家自震至彪四世太尉徳業相繼與<lb/>
袁氏俱為東京名族云<hi>華嶠書曰東京楊氏袁氏累世宰相為漢名族然袁氏車馬衣</hi>
<hi>服極為奢僭能守家風為世所貴不及楊氏也</hi>
論曰孔子稱危而不持顛而不扶則将焉用彼相矣<hi>論語</hi>
<hi>載孔子之言也相扶持者諭臣當輔君也</hi>誠以負荷之寄不可以虚冒<hi>負荷之寄</hi>
<pb n="KR2a0009_WYG_084-31b"/>
<hi>周公霍光之儔</hi>崇高之位憂重責深也延光之間震為上相抗<lb/>
直方以臨權枉<hi>坤六二曰直方大不習旡不利也</hi>先公道而後身名可<lb/>
謂懷王臣之節<hi>易曰王臣謇謇匪躬之故</hi>識所任之體矣遂累葉載<lb/>
徳<hi>易曰徳積載載重也</hi>繼踵宰相信哉積善之家必有餘慶先世<lb/>
韋平方之蔑矣<hi>韋賢平當父子並相繼為丞相</hi>
贊曰楊氏載徳仍世柱國<hi>言世為國柱臣也</hi>震畏四知秉去三<lb/>
惑賜亦無諱彪誠匪忒<hi>忒差也</hi>脩雖木子渝我淳則<hi>渝變也</hi>
　<hi>劉攽曰案楊氏有兩族赤泉氏從木子雲自叙其受氏從才而楊修書稱曰修家子雲又似震族亦是掦</hi>
<pb n="KR2a0009_WYG_084-32a"/>
　<hi>氏不知文士聊如此云其亦實然也今書中華隂之族從木從才相半未知所從學者辨之</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_084-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書巻八十四<lb/>
<pb n="KR2a0009_WYG_084-33a"/>
　後漢書卷八十四考證<lb/>
楊震傳八世祖喜髙祖敞○何焯曰前書楊敞不云是<lb/>
　喜之後<lb/>
河間男子趙騰詣闕上書指陳得失帝發怒收考詔獄<lb/>
　結以罔上不道震復上疏救之日至帝不省一叚○<lb/>
　日知録曰此乃安帝時事而張晧傳以為清河趙騰<lb/>
　上言災變譏刺朝政收騰擊考晧上疏諫帝悟减騰<lb/>
　死罪一等又以為順帝事豈有兩趙騰耶<lb/>
<pb n="KR2a0009_WYG_084-33b"/>
於是柴門絶賓客○諸本同<hi>臣㑹汾</hi>按全書及他史言<lb/>
　杜門絶賔客杜門謝客杜門稱疾者甚衆此柴字疑<lb/>
　杜字之誤<lb/>
行至城西夕陽亭○夕宋本作凡<hi>臣㑹汾</hi>按种暠傳亦<lb/>
　有夕陽亭從監本是<lb/>
楊震子秉唯人所召注閔子騫之詞○何焯曰注誤以<lb/>
　閔子馬為子騫此傳寫致然文選注中亦如之<lb/>
春秋不誅黎比而魯多盗注臣賢案黎比莒國之君恐<lb/>
<pb n="KR2a0009_WYG_084-34a"/>
　别有所據也○<hi>臣會汾</hi>按左傳文公十八年莒僕以<lb/>
　寶玉來奔納諸宣公季文子曰其人則盗賊也其噐<lb/>
　則奸兆也但杜氏注不言莒僕名黎比又與此文不<lb/>
　相當<lb/>
楊震孫賜並入侍講○宋本作俱入侍中講入侍下不<lb/>
　得再加中字宋本不可從<lb/>
楊震曽孫彪司隸校尉楊球○楊應作陽<lb/>
　<lb/>
<pb n="KR2a0009_WYG_084-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷八十四考證<lb/>
</p>
<p>
</p>
  </div>
</body>
</text>
</TEI>
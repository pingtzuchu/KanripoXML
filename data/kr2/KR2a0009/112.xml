<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷一百十二上</head> <lb/>
    <p>
<pb n="KR2a0009_WYG_112-1a"/>
欽定四庫全書<lb/>
　後漢書卷一百十二上<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　方術列傳第七十二上<lb/>
仲尼稱易有君子之道四焉曰卜筮者尚其占<hi>易繫辭曰以言</hi>
<hi>者尚其辭以動者尚其變以制器者尚其象以卜筮者尚其占</hi>占也者先王所以定禍<lb/>
福決嫌疑幽贊於神明遂知來物者也<hi>易說卦曰聖人之作易也幽贊</hi>
<pb n="KR2a0009_WYG_112-1b"/>
<hi>於神明而生蓍繫辭曰無有逺近幽深遂知來物</hi>若夫隂陽推歩之學往往見<lb/>
於墳記矣<hi>左傳曰履端於始舉正於中歸餘於終尚書曰歴象日月星辰也</hi>然神經怪<lb/>
牒玉策金繩闗扄於明靈之府封縢於瑶壇之上者靡<lb/>
得而闚也至乃河洛之文龜龍之圖<hi>尚書中候曰堯沈璧於洛𤣥龜負書</hi>
<hi>背中赤文朱字止壇舜禮壇於河畔沈璧禮畢至于下昊黄龍負卷舒圖出水壇畔</hi>箕子之術<hi>箕子</hi>
<hi>説洪範五行隂陽之術也</hi>師曠之書<hi>占災異之書也今書七志有師曠六篇</hi>緯候之部<lb/>
<hi>緯七經緯也候尚書中候也</hi>鈐決之符<hi>兵法有玉鈐篇及𤣥女六韜要決曰太公對武王曰主將</hi>
<hi>有隂符有大勝得敵之符符長一尺有破軍禽敵之符符長九寸有降城得邑之符符長八寸有却敵執逺之</hi>
<pb n="KR2a0009_WYG_112-2a"/>
<hi>符符長七寸有交兵驚中堅守之符符長六寸有請糧食益兵之符符長五寸有敗軍亡將之符符長四寸有</hi>
<hi>失亡吏卒之符符長三寸諸奉使行符稽留若符事聞聞符所告者皆誅</hi>皆所以探抽㝠賾<lb/>
參驗人區時有可聞者焉<hi>按爾雅曰賾深也區域也</hi>其流又有風角<lb/>
遁甲七政元氣六日七分逢占日者挺專須臾孤虛之<lb/>
術<hi>風角六日七分解並見郎顗傳遁甲推六甲之隂而隱遁也今書七志有遁甲經七政日月五星之政也</hi>
<hi>元氣者謂開闢隂陽之書也河圗曰元氣闓陽為天前書班固曰東方朔之逢占覆射音義云逢人所問而占</hi>
<hi>之也日者卜筮掌日之術也史記司馬季主為日者挺專折竹卜也楚辭曰索瓊茅以筳專注云筳八叚竹也</hi>
<hi>楚人名結草折竹曰專筳音大寧反須臾隂陽吉凶立成之法也今書七志有武王須臾一卷孤虛者孤謂六</hi>
<pb n="KR2a0009_WYG_112-2b"/>
<hi>甲之孤辰若甲子旬中戌亥無干是為孤也對孤為虛前書藝文志有風后孤虛二十卷</hi>及望雲省<lb/>
氣推處祥妖時亦有以效於事也<hi>望雲解見明帝紀省氣者觀城郭人畜氣</hi>
<hi>以占之也</hi>而斯道隱逺𤣥奥難原故聖人不語怪神罕言性<lb/>
命<hi>論語曰子不語怪力亂神又曰子罕言利與命與仁</hi>或開末而抑其端<hi>論語曰孔子有</hi>
<hi>疾子路請禱子曰丘之禱久矣鄭𤣥注云明素恭肅於鬼神且順子路之言也</hi>或曲辭以章其<lb/>
義<hi>易曰探賾索隱鈎深致逺定天下之吉凶成天下之亹亹者莫大於蓍龜也</hi>所謂民可使<lb/>
由之不可使知之<hi>論語孔子之言鄭𤣥注云由從也言王者設教務使人從之若皆知其本</hi>
<hi>末則愚者或輕而不行</hi>漢自武帝頗好方術天下懐協道藝之士<lb/>
<pb n="KR2a0009_WYG_112-3a"/>
莫不負策抵掌順風而届焉<hi>前書武帝時李少君欒大等並以方術見少君拜文</hi>
<hi>成將軍欒大拜五利將軍貴震天下而海上燕齊之士莫不搤腕而自言有禁方矣抵側擊也</hi>後王莽<lb/>
矯用符命及光武尤信讖言士之赴趣時宜者皆馳騁<lb/>
穿鑿争談之也故王梁孫咸名應圖籙越登槐鼎之任<lb/>
<hi>光武以赤伏符文拜梁為大司空又以讖文拜孫咸為大司馬見景丹傳</hi>鄭興賈逵以附同<lb/>
稱顯桓譚尹敏以乖忤淪敗<hi>各見本傳</hi>自是習為内學尚竒<lb/>
文貴異數不乏於時矣<hi>内學謂圖讖之書也其事秘宻故稱内</hi>是以通儒<lb/>
碩生忿其姦妄不經奏議慷慨以為宜見藏擯<hi>謂桓譚賈逵張</hi>
<pb n="KR2a0009_WYG_112-3b"/>
<hi>衡之流也各見本傳</hi>子長亦云觀隂陽之書使人拘而多忌盖為<lb/>
此也<hi>司馬遷字子長其父太史公論六家之要曰觀隂陽之術太詳而衆忌使人拘而多畏見史記也</hi>
夫物之所偏不能無蔽雖云大道其硋或同<hi>硋五愛反</hi>若乃<lb/>
詩之失愚書之失誣然則術數之失至於詭俗乎如令<lb/>
溫柔敦厚而不愚斯深於詩者也疎通知逺而不誣斯<lb/>
深於書者也<hi>禮記曰其為人也溫柔敦厚詩教也疎通知逺書教也詩之失愚書之失誣鄭𤣥注</hi>
<hi>詩敦厚近愚書知逺近誣也</hi>極數知變而不詭俗斯深於數術者也<lb/>
<hi>易曰極數知來之謂占又曰知變化之道者其知神之所為乎</hi>故曰茍非其人道不虛<lb/>
<pb n="KR2a0009_WYG_112-4a"/>
行<hi>易繫辭之文也</hi>意者多迷其統取遣頗偏甚有雖流宕過誕<lb/>
亦失也<hi>取遣謂信與不信也隂陽之術或信或不信各有所執故偏頗也以為甚有者雖流宕失中過</hi>
<hi>稱虛誕者亦為失也○劉攽曰正文甚有雖流宕過誕亦失案此文不成文理注亦不明盖非范本真</hi>中<lb/>
世張衡為隂陽之宗郎顗咎徵最密餘亦班班名家焉<lb/>
<hi>謂襄楷蔡邕楊厚等也</hi>其徒亦有雅才偉徳未必體極藝能今盖<lb/>
糾其推變尤長可以𢎞補時事因合表之云<hi>表顯也</hi>
　　任文公傳<lb/>
任文公巴郡閬中人也<hi>閬中今隆州縣</hi>父文孫明曉天官風角<lb/>
<pb n="KR2a0009_WYG_112-4b"/>
祕要文公少脩父術州辟從事哀帝時有言越巂太守<lb/>
欲反刺史大懼遣文公等五從事檢行郡界潛伺虛實<lb/>
共止傳舎時㬥風卒至文公遽起白諸從事促去當有<lb/>
逆變來害人者因起駕速驅諸從事未能自發郡果使<lb/>
兵殺之文公獨得免後為治中從事時大旱白刺史曰<lb/>
五月一日當有大水其變己至不可防救宜令吏人豫<lb/>
為其備刺史不聼文公獨儲大舩百姓或聞頗有為防<lb/>
者到其日旱烈文公急命促載使白刺史刺史笑之日<lb/>
<pb n="KR2a0009_WYG_112-5a"/>
將中天北雲起須臾大雨至餔時湔水涌起十餘丈<hi>酈元</hi>
<hi>水經注云湔水出綿道玉壘山在今益州湔音子延反</hi>突壊廬舎所害數千人文<lb/>
公遂以占術馳名辟司空掾平帝即位稱疾歸家王莽<lb/>
簒後文公推數<hi>推歴運之數也</hi>知當大亂乃課家人負物百斤<lb/>
環舎趨走日數十<hi>○劉攽曰舊本有一倒字不合刋去</hi>時人莫知其故後<lb/>
兵寇並起其逃亡者少能自脱惟文公大小負糧㨗歩<lb/>
<hi>㨗健也</hi>悉得完免遂奔子公山十餘年不被兵革公孫述<lb/>
時蜀武擔石折<hi>武擔山在今益州成都縣北百二十歩揚雄蜀王本紀云武都丈夫化為女子</hi>
<pb n="KR2a0009_WYG_112-5b"/>
<hi>顔色美絶盖山精也蜀王納以為妃無㡬物故乃發卒之武都擔土葬於成都郭中號曰武擔以石作鏡一枚</hi>
<hi>表其墓華陽國志曰王哀念之遣五丁之武都擔土為妃作冡盖地數畝髙七丈其石俗今名為石笋</hi>文<lb/>
公曰噫西州智士死我乃當之自是常㑹聚子孫設酒<lb/>
食後三月果卒故益部為之語曰任文公智無雙<lb/>
　　郭憲傳<lb/>
郭憲字子横汝南宋人也<hi>續漢志汝南郡有宋公國周名郪丘漢改為新郪章帝建</hi>
<hi>初四年徙宋公於此</hi>少師事東海王仲子時王莽為大司馬召仲<lb/>
子仲子欲往憲諫曰禮有來學無有往教之義<hi>禮記曰禮聞來</hi>
<pb n="KR2a0009_WYG_112-6a"/>
<hi>學不聞往教</hi>今君賤道畏貴竊所不取仲子曰王公至重不<lb/>
敢違之憲曰今正臨講業且當訖事仲子從之日晏乃<lb/>
往莽問君來何遲仲子具以憲言對莽隂竒之及後簒<lb/>
位拜憲郎中賜以衣服憲受衣焚之逃于東海之濵莽<lb/>
深忿恚討逐不知所在光武即位求天下有道之人乃<lb/>
徵憲拜博士再遷建武七年代張堪為光祿勲從駕南<lb/>
郊憲在位忽面向東北含酒三潠<hi>埤蒼曰潠噴也音巽</hi>執法奏為<lb/>
不敬<hi>執法糺劾之官也</hi>詔問其故憲對曰齊國失火故以此厭<lb/>
<pb n="KR2a0009_WYG_112-6b"/>
之後齊果上火災與郊同日八年車駕西征隗囂憲諫<lb/>
曰天下初定車駕未可以動憲乃當車拔佩刀以斷車<lb/>
靷<hi>靷在馬胸音𦙍</hi>帝不從遂上隴其後潁川兵起乃回駕而還<lb/>
帝歎曰恨不用子横之言時匈奴數犯塞帝患之乃召<lb/>
百僚廷議憲以為天下疲敝不宜動衆諫争不合乃伏<lb/>
地稱眩瞀不復言<hi>瞀亂也</hi>帝令兩郎扶下殿憲亦不拜帝<lb/>
曰常聞闗東觥觥郭子横竟不虛也<hi>觥觥剛直之貎音古横反</hi>憲遂<lb/>
以病辭退卒於家<lb/>
<pb n="KR2a0009_WYG_112-7a"/>
　　許楊傳<lb/>
許楊字偉君汝南平輿人也少好術數王莽輔政召為<lb/>
郎稍遷酒泉都尉及莽簒位楊乃變姓名為巫醫逃匿<lb/>
它界莽敗方還鄉里汝南舊有鴻郤陂<hi>陂在今豫州汝陽縣東</hi>成<lb/>
帝時丞相翟方進奏毁敗之建武中太守鄧晨欲脩復<lb/>
其功聞楊曉水脉召與議之楊曰昔成帝用方進之言<lb/>
<hi>前書翟方進奏壊鴻郤陂</hi>尋而自夢上天天帝怒曰何故敗我濯龍<lb/>
淵是後民失其利多致飢困時有謡歌曰敗我陂者翟<lb/>
<pb n="KR2a0009_WYG_112-7b"/>
子威飴我大豆亨我芋魁<hi>方進字子威芋魁芋根也前書飴作飯亨作羮</hi>反乎<lb/>
覆陂當復昔大禹決江疏河以利天下明府今興立廢<lb/>
業富國安民童謡之言將有徴於此誠願以死效力晨<lb/>
大悅因署楊為都水掾使典其事楊因髙下形勢起塘<lb/>
四百餘里數年乃立<hi>塘堤堰水也</hi>百姓得其便累嵗大稔初<lb/>
豪右大姓因緣陂役競欲辜較在所楊一無聼遂共譖<lb/>
楊受取賕賂晨遂収楊下獄而械輒自解獄吏恐遽白<lb/>
晨晨驚曰果濫矣太守聞忠信可以感靈今其效乎即<lb/>
<pb n="KR2a0009_WYG_112-8a"/>
夜出楊遣歸時天大隂晦道中若有火光照之時人異<lb/>
焉後以病卒晨於都宫為楊起廟圗畫形像百姓思其<lb/>
功績皆祭祀之<lb/>
　　髙獲傳<lb/>
髙獲字敬公汝南新息人也為人尼首方面<hi>尼首首象尼丘山中</hi>
<hi>下四方髙也</hi>少遊學京師與光武有素舊師事司徒歐陽歙<lb/>
歙下獄當斷獲冠鐵冠帯鐵鑕詣闕請歙帝雖不赦而<lb/>
引見之謂曰敬公朕欲用子為吏宜改常性獲對曰臣<lb/>
<pb n="KR2a0009_WYG_112-8b"/>
受性於父母不可改之於陛下出便辭去三公争辟不<lb/>
應後太守鮑昱請獲既至門令主簿就迎主簿曰但使<lb/>
騎吏迎之<hi>○劉攽曰主簿曰案文多一曰字</hi>獲聞之即去昱遣追請獲<lb/>
獲顧曰府君但為主簿所欺不足與談遂不留時郡境<lb/>
大旱獲素善天文曉遁甲能役使鬼神昱自往問何以<lb/>
致雨獲曰急罷三部督郵<hi>續漢書曰監屬縣有三部毎部督郵書掾一人</hi>明府<lb/>
當自北出到三十里亭雨可致也昱從之果得大雨每<lb/>
行縣輒軾其閭<hi>軾所以禮之禮記曰軾視馬尾也</hi>獲遂逺遁江南卒於<lb/>
<pb n="KR2a0009_WYG_112-9a"/>
石城<hi>石城在今蘇州西南</hi>石城人思之共為立祠<lb/>
　　王喬傳<lb/>
王喬者河東人也顯宗世為葉令喬有神術每月朔望<lb/>
常自縣詣臺朝帝怪其來數而不見車騎宻令太史伺<lb/>
望之言其臨至輒有雙鳬從東南飛來於是候鳬至舉<lb/>
羅張之但得一隻舄焉乃詔上方侯視<hi>說文曰侯亦視也音真吝反</hi>
則四年中所賜尚書官屬履也每當朝時葉門下鼓不<lb/>
擊自鳴聞於京師後天下玉棺於堂前吏人推排終不<lb/>
<pb n="KR2a0009_WYG_112-9b"/>
揺動喬曰天帝獨召我邪乃沐浴服飾寢其中盖便立<lb/>
覆宿昔葬於城東土自成墳其夕縣中牛皆流汗喘乏<lb/>
而人無知者百姓乃為立廟號葉君祠牧守每班錄皆<lb/>
先謁拜之<hi>王喬墓在今葉縣東</hi>吏人祈禱無不如應若有違犯亦<lb/>
立能為祟帝乃迎取其鼓置都亭下略無復聲焉或云<lb/>
此即古仙人王子喬也<hi>劉向列仙傳曰王子喬周靈王太子晉也好吹笙作鳯鳴遊伊</hi>
<hi>洛間道士浮丘公接上嵩山二十餘年後來於山上告桓良曰告我家七月七日待我緱氏山頭果乘白鶴駐</hi>
<hi>山顛望之不得到舉手謝時人而去</hi>
<pb n="KR2a0009_WYG_112-10a"/>
　　謝夷吾傳<lb/>
謝夷吾字堯卿會稽山隂人也少為郡吏學風角占候<lb/>
太守第五倫擢為督郵時烏程長有臧釁倫使收案其<lb/>
罪夷吾到縣無所驗但望閤伏哭而還一縣驚怪不知<lb/>
所為及還白倫曰竊以占候知長當死近三十日逺不<lb/>
過六十日遊魂假息非刑所加故不收之倫聼其言至<lb/>
月餘果有驛馬齎長印綬上言㬥卒倫以此益禮信之<lb/>
<hi>謝承書曰倫甚崇其道徳轉署主簿使子從受春秋夷吾待之如師弟子之禮時或遊戲不肯讀書便白倫行</hi>
<pb n="KR2a0009_WYG_112-10b"/>
<hi>罰遂成其業也</hi>舉孝廉為夀張令<hi>謝承書曰縣人女子張雨早䘮父母年五十不肯嫁留養</hi>
<hi>孤弟二人教其學問各得通經雨皆為聘娶皆成善士夷吾薦於州府使各選舉表復雨門戸永平十五年蝗</hi>
<hi>發泰山流徙郡國荐食五穀過夀張界飛逝不集</hi>稍遷荆州刺史<hi>謝承書曰夷吾雅性明逺</hi>
<hi>能決斷罪疑行部始到南陽縣遇孝章皇帝廵狩駕幸魯陽有詔勅荆州刺史入傳錄見囚徒誡長吏勿廢舊</hi>
<hi>儀朕將覽焉上臨西廂南面夷吾處東廂分帷隔中央夷吾所決正一縣三百餘事事與上合而朝廷嘆息曰</hi>
<hi>諸州刺史盡如此者朕不憂天下常以勵羣臣</hi>遷鉅鹿太守所在愛育人物有<lb/>
善績及倫作司徒令班固為文薦夷吾曰臣聞堯登稷<lb/>
契政隆太平舜用臯陶政致雍熙<hi>○劉攽曰案文勢不當駢用兩政字盖上</hi>
<pb n="KR2a0009_WYG_112-11a"/>
<hi>政本是治字避作化後人誤也</hi>殷周雖有髙宗昌發之君猶賴傅說吕<lb/>
望之䇿故能克崇其業允協大中<hi>尚書洪範曰皇建其有極孔安國注云皇</hi>
<hi>大極中也</hi>竊見鉅鹿太守會稽謝夷吾出自東州厥土塗泥<lb/>
而英資挺特竒偉秀出才兼四科行包九徳<hi>四科見文苑傳尚書</hi>
<hi>咎繇陳九徳曰寛而栗愿而恭亂而敬柔而立擾而毅直而溫簡而廉剛而塞强而義也</hi>仁足濟時<lb/>
知周萬物加以少膺儒雅韜含六籍推考星度綜校圖<lb/>
錄探賾聖祕觀變歴徴占天知地與神合契據其道徳<lb/>
以經王務昔為陪𨽻與臣從事奮忠毅之操躬史魚之<lb/>
<pb n="KR2a0009_WYG_112-11b"/>
節董臣嚴綱朂臣懦弱<hi>董督也朂勵也</hi>得以免戾實賴厥勲及<lb/>
其應選作宰惠敷百里降福彌異流化若神爰牧荆州<lb/>
威行邦國奉法作政有周召之風居儉履約紹公儀之<lb/>
操<hi>史記公儀休相魯抜園葵去織婦不與人争利</hi>尋功簡能為外臺之表聼聲<lb/>
察實為九伯之冠<hi>左傳曰五侯九伯杜預注云九州之伯也</hi>遷守鉅鹿政合<lb/>
時雍徳量績謀有伊吕管晏之任闡𢎞道奥同史蘇京<lb/>
房之倫<hi>左傳史蘇晉太史善筮者京房字君明善隂陽占候見前書</hi>雖密勿在公而<lb/>
身出心隱不殉名以求譽不馳騖以要寵念存遜遁演<lb/>
<pb n="KR2a0009_WYG_112-12a"/>
志箕山方之古賢實有倫序採之於今超然絶俗誠社<lb/>
稷之元龜大漢之棟甍<hi>尚書曰格人元龜罔敢知吉元大也甍亦棟也</hi>宜當拔<lb/>
擢使登鼎司上令三辰順軌於歴象下使五品咸訓于<lb/>
嘉時<hi>五品五常之教也謂父義母慈兄友弟恭子孝也訓順也</hi>必致休徵克昌之慶<lb/>
非徒循法奉職而已臣以頑駑器非其疇<hi>疇類也</hi>尸祿負<lb/>
乘夕惕若厲<hi>易曰負且乘致寇至又曰夕惕若厲言君子終日乾乾至于夕猶怵惕戒懼若危厲</hi>
願乞骸骨更授夷吾上以光七曜之明下以厭率土之<lb/>
望庶令微臣塞咎免悔後以行春乘柴車從兩吏<hi>柴車賤車</hi>
<pb n="KR2a0009_WYG_112-12b"/>
<hi>也</hi>冀州刺史上其儀序失中有損國典左轉下邳令豫<lb/>
剋死日如期果卒勅其子曰漢末當亂必有發掘露骸<lb/>
之禍使懸棺下葬墓不起墳<hi>墓謂塋域墳謂築土</hi>時博士渤海郭<lb/>
鳯亦好圖讖善說災異吉凶占應先自知死期豫令弟<lb/>
子市棺斂具至其日而終<hi>棺音古亂反</hi>
　　楊由傳<lb/>
楊由字哀侯蜀郡成都人也少習易并七政元氣風雲<lb/>
占候為郡文學掾時有大雀夜集於庫樓上太守廉范<lb/>
<pb n="KR2a0009_WYG_112-13a"/>
以問由由對曰此占郡内當有小兵然不為害後二十<lb/>
餘日廣柔縣蠻夷反殺傷長吏<hi>廣柔縣屬蜀郡故城在今茂州文川縣西</hi>郡<lb/>
發庫兵擊之又有風吹削哺<hi>哺當作柿音孚廢反顔氏家訓曰削則扎也左傳曰</hi>
<hi>削而投之是也史家假借為肝肺字今俗或作脯或作為反哺之哺學士因云是屏障之名非也風角書曰庶</hi>
<hi>人之風揚塵轉削若是屏障何由可轉</hi>太守以問由由對曰方當有薦木<lb/>
實者其色黄赤頃之五官掾獻橘數包由嘗從人飲勅<lb/>
御者曰酒若三行便宜嚴駕既而趣去後主人舎有鬬<lb/>
相殺者人請問何以知之由曰向社中木上有鳩鬬此<lb/>
<pb n="KR2a0009_WYG_112-13b"/>
兵賊之象也其言多驗著書十餘篇名曰其平終于家<lb/>
　　李南傳<lb/>
李南字孝山丹陽句容人也<hi>句容今潤州縣也近句曲山有所容因名焉</hi>少<lb/>
篤學明於風角和帝永元中太守馬棱坐盜賊事被徴<lb/>
當詣廷尉吏民不寧南特通謁賀棱意有恨謂曰太守<lb/>
不徳今當即罪而君反相賀邪南曰旦有善風明日中<lb/>
時應有吉問故來稱慶旦日棱延望景晏以為無徵至<lb/>
晡乃有驛使齎詔書原停棱事南問其遲留之狀使者<lb/>
<pb n="KR2a0009_WYG_112-14a"/>
曰向度宛陵浦里□<hi>宛陵縣屬丹陽郡□以舟濟水也</hi>馬踠足是以不<lb/>
得速<hi>踠屈損也</hi>棱乃服焉後舉有道辟公府病不行終於家<lb/>
南女亦曉家術為由拳縣人妻晨詣㸑室卒有㬥風婦<lb/>
便上堂從姑求歸辭其二親姑不許乃跪而泣曰家世<lb/>
傳術疾風卒起先吹竈突及井此禍為婦女主爨者妾<lb/>
將亡之應因著其亡日乃聼還家如期病卒<lb/>
　　李郃傳<lb/>
李郃字孟節漢中南鄭人也父頡以儒學稱官至博士<lb/>
<pb n="KR2a0009_WYG_112-14b"/>
郃襲父業遊太學通五經善河洛風星外質朴人莫之<lb/>
識縣召署幕門候吏和帝即位分遣使者皆微服單行<lb/>
各至州縣觀採風謡使者二人當到益部投郃候舎時<lb/>
夏夕露坐郃因仰觀問曰二君發京師時寧知朝廷遣<lb/>
二使邪二人黙然驚相視曰不聞也問何以知之郃指<lb/>
星示云有二使星向益州分野故知之耳<hi>前書觜觹參益州之分野</hi>
<hi>也</hi>後三年其使者一人拜漢中太守郃猶為吏太守竒<lb/>
其隱徳召署戸曹史時大將軍竇憲納妻天下郡國皆<lb/>
<pb n="KR2a0009_WYG_112-15a"/>
有禮慶郡亦遣使郃進諫曰竇將軍椒房之親不脩禮<lb/>
徳而專權驕恣危亡之禍可翹足而待願明府一心王<lb/>
室勿與交通太守固遣之郃不能止請求自行許之郃<lb/>
遂所在留遲以觀其變行至扶風而憲就國自殺支黨<lb/>
悉伏其誅凡交通憲者皆為免官唯漢中太守不豫焉<lb/>
郃嵗中舉孝廉五遷尚書令又拜太常元初四年代袁<lb/>
敞為司空數陳得失有忠臣節在位四年坐請託事免<lb/>
安帝崩北鄉侯立復為司徒及北鄉侯病郃隂與少府<lb/>
<pb n="KR2a0009_WYG_112-15b"/>
河南陶範歩兵校尉趙直謀立順帝會孫程等事先成<lb/>
故郃功不顯明年坐吏民疾病仍有災異賜策免將作<lb/>
大匠翟酺上郃潛圖大計以安社稷於是錄隂謀之功<lb/>
封郃渉都侯辭讓不受年八十餘卒於家門人上黨馮<lb/>
胄獨制服心䘮三年時人異之<hi>家語曰仲尼既葬弟子皆家于墓行心䘮之禮</hi>
<hi>三年䘮畢或去或留也</hi>胄字世威奉世之後也<hi>奉世字子明宣帝時為前將軍見前</hi>
<hi>書也</hi>常慕周伯况閔仲叔之為人隱處山澤不應徵辟郃<lb/>
子固已見前傳弟子歴字季子清白有節博學善交與<lb/>
<pb n="KR2a0009_WYG_112-16a"/>
鄭𤣥陳紀等相結為新城長政貴無為亦好方術時天<lb/>
下旱縣界特雨官至奉車都尉<lb/>
　　叚翳傳<lb/>
叚翳字元章廣漢新都人也習易經明風角時有就其<lb/>
學者雖未至必豫知其姓名嘗告守津吏曰某日當有<lb/>
諸生二人荷擔問翳舎處者幸為告之後竟如其言又<lb/>
有一生來學積年自謂略究要術辭歸鄉里翳為合膏<lb/>
藥并以簡書封於筒中告生曰有急發視之生到葭萌<lb/>
<pb n="KR2a0009_WYG_112-16b"/>
與吏争度津吏檛破從者頭生開筒得書言到葭萌與<lb/>
吏鬬頭破者以此膏裹之生用其言創者即愈生歎服<lb/>
乃還卒業翳遂隱居竄跡終于家<lb/>
　　廖扶傳<lb/>
廖扶字文起<hi>廖音力弔反又音力救反</hi>汝南平輿人也習韓詩歐陽<lb/>
尚書教授常數百人父為北地太守永初中坐羌沒郡<lb/>
下獄死扶感父以法䘮身憚為吏及服終而歎曰老子<lb/>
有言名與身孰親吾豈為名乎遂絶志世外專精經典<lb/>
<pb n="KR2a0009_WYG_112-17a"/>
尤明天文讖緯風角推歩之術州郡公府辟召皆不應<lb/>
就問災異亦無所對扶逆知嵗荒乃聚榖數千斛悉用<lb/>
給宗族姻親又斂葬遭疫死亡不能自收者常居先人<lb/>
冡側未曾入城市太守謁煥<hi>謁姓也</hi>先為諸生從扶學後<lb/>
臨郡未到先遣吏脩門人之禮又欲擢扶子弟固不肯<lb/>
當時人因號為北郭先生年八十終于家二子孟舉偉<lb/>
舉並知名<lb/>
　　折像傳<lb/>
<pb n="KR2a0009_WYG_112-17b"/>
折像字伯式廣漢雒人也其先張江者封折侯曾孫國<lb/>
為鬰林太守徙廣漢因封氏焉國生像國有貲財二億<lb/>
家僮八百人像㓜有仁心不殺昆蟲不折萌芽能通京<lb/>
氏易好黄老言及國卒感多藏厚亡之義<hi>老子曰多藏必厚亡也</hi>
乃散金帛資産周施親疎或諫像曰君三男兩女孫息<lb/>
盈前當增益産業何為坐自殫竭乎像曰昔鬬子文有<lb/>
言我乃逃禍非避富也<hi>國語曰楚成王毎出子文之禄必逃王止而後復人謂子文曰人生求</hi>
<hi>富而子逃之何也子文曰夫從政者以庇人也人多曠者而我取富是勤人以自封也死無日矣我逃死不逃</hi>
<pb n="KR2a0009_WYG_112-18a"/>
<hi>富</hi>吾門戸殖財日久盈滿之咎道家所忌<hi>老子曰持而盈之不如其</hi>
<hi>已金玉滿堂莫之能守</hi>今世將衰子又不才不仁而富謂之不幸<lb/>
<hi>左傳曰善人富謂之幸淫人富謂之殃</hi>牆隙而髙其崩必疾也智者聞之<lb/>
咸服焉自知亡日召賔客九族飲食辭訣忽然而終時<lb/>
年八十四家無餘資諸子衰劣如其言云<lb/>
　　樊英傳<lb/>
樊英字季齊南陽魯陽人也少受業三輔習京氏易兼<lb/>
明五經又善風角算河洛七緯推歩災異<hi>七緯者易緯稽覽圖乾鑿</hi>
<pb n="KR2a0009_WYG_112-18b"/>
<hi>度坤靈圖通卦驗是類謀辨終備也書緯璇璣鈐考靈耀刑徳收帝命驗運期授也詩緯推度災記歴樞含神</hi>
<hi>務也禮緯含文嘉稽命徴斗威儀也樂緯動聲儀稽耀嘉叶圖徴也孝經緯援神契鈎命決也春秋緯演孔圖</hi>
<hi>元命包文耀鈎運斗樞感精符合誠圖考異郵保乾圖漢含孶佑助期握誠圖潛潭巴說題辭</hi>隱於壺<lb/>
山之陽<hi>山在今鄧州新城縣北即張衡南都賦云天封大狐是也</hi>受業者四方而至<lb/>
州郡前後禮請不應公卿舉賢良方正有道皆不行嘗<lb/>
有㬥風從西方起英謂學者曰成都市火甚盛因含水<lb/>
西向潄之乃令記其日時客後有從蜀來云是日大火<lb/>
有黑雲卒從東起須臾大雨火遂得滅於是天下稱其<lb/>
<pb n="KR2a0009_WYG_112-19a"/>
藝術安帝初徴為博士至建光元年復詔公車賜䇿書<lb/>
徵英及同郡孔喬<hi>謝承書曰喬字子松宛人也學古文尚書春秋左氏傳常幽居修志銳意</hi>
<hi>典籍至乃歴年身不出門鄉里莫得瞻見公車徵不行卒於家也</hi>李昺<hi>謝承書曰昺字子然酇人也篤</hi>
<hi>行好學不羡榮祿習魯詩京氏易室家相待如賔州郡前後禮請不應舉茂才除召陵令不到官公車徵不行</hi>
<hi>卒也</hi>北海郎宗<hi>謝承書曰宗字仲綏安丘人也善京氏易風角星算推歩吉凶常負笈荷擔賣卜給</hi>
<hi>食瘠服間行人莫得知安帝詔公車徴䇿文曰郎宗李昺孔喬等前此徴命未肯降意恐主者玩弄禮意不備</hi>
<hi>使難進易退之人龍潛不屈其身各致嘉禮遣詣公車將以補察國政輔朕之不逮青州被詔書遣宗詣公車</hi>
<hi>對䇿陳災異而為諸儒之表拜議郎除吳令到官一月時卒㬥風宗占以為京師有大火定火發時果如宗言</hi>
<pb n="KR2a0009_WYG_112-19b"/>
<hi>諸公聞之表上博士徴宗耻以占事就徴文書未到夜懸印綬置㕔上遁去終于家子顗自有傳</hi>陳留<lb/>
楊倫<hi>見儒林傳</hi>東平王輔六人<hi>謝承書曰輔字公助平陸人也學公羊傳援神契常隠居</hi>
<hi>野廬以道自娛辟公府舉有道對䇿拜郎中陳災異甄吉凶有驗拜議郎以病遜安帝公車徴不行卒於家</hi>
唯郎宗楊倫到洛陽英等四人並不至永建二年順帝<lb/>
䇿書備禮𤣥纁徵之復固辭疾篤乃詔切責郡縣駕載<lb/>
上道英不得已到京稱病不肯起乃强輿入殿猶不以<lb/>
禮屈帝怒謂英曰朕能生君能殺君能貴君能賤君能<lb/>
富君能貧君君何以慢朕命英曰臣受命於天生盡其<lb/>
<pb n="KR2a0009_WYG_112-20a"/>
命天也死不得其命亦天也陛下焉能生臣焉能殺臣<lb/>
臣見㬥君如見仇讐立其朝猶不肯可得而貴乎雖在<lb/>
布衣之列環堵之中<hi>環堵面一堵也莊子曰原憲居環堵之中也</hi>晏然自得<lb/>
不易萬乘之尊又可得而賤乎陛下焉能貴臣焉能賤<lb/>
臣非禮之祿雖萬鍾不受也申其志雖簞食不厭也<hi>簞笥</hi>
<hi>也論語曰顔回在陋巷之中一簞食一瓢飲</hi>陛下焉能富臣焉能貧臣帝不<lb/>
能屈而敬其名使出就太醫養疾月致羊酒至四年三<lb/>
月天子乃為英設壇席令公車令導尚書奉引賜几杖<lb/>
<pb n="KR2a0009_WYG_112-20b"/>
待以師傅之禮延問得失英不敢辭拜五官中郎將數<lb/>
月英稱疾篤詔以為光祿大夫賜告歸令在所送榖千<lb/>
斛常以八月致牛一頭酒三斛如有不幸祠以中牢英<lb/>
辭位不受有詔譬㫖勿聼英初被詔命僉以為必不降<lb/>
志及後應對又無竒謨深䇿談者以為失望<hi>謝承書曰南郡王逸</hi>
<hi>素與英善因與其書多引古譬喻勸使就聘英順逸議談者失望也</hi>初河南張楷與英俱<lb/>
徴既而謂英曰天下有二道出與處也吾前以子之出<lb/>
能輔是君也濟斯人也而子始以不訾之身怒萬乘之<lb/>
<pb n="KR2a0009_WYG_112-21a"/>
主及其享受爵祿又不聞匡救之術進退無所據矣英<lb/>
既善術朝廷每有災異詔輒下問變復之效所言多驗<lb/>
<hi>變災異復於常也</hi>初英著易章句世名樊氏學以圖緯教授潁<lb/>
川陳寔少從英學嘗有疾妻遣奴婢拜問英下牀將答<lb/>
拜寔怪而問之英曰妻齊也共奉祭祀禮無不答<hi>禮記曰凡</hi>
<hi>非弔䘮非見國君無不答拜</hi>其恭謹若是年七十餘卒於家孫陵靈<lb/>
帝時以謟事宦人為司徒陳郡郤廵學傳英業官至侍<lb/>
中<lb/>
<pb n="KR2a0009_WYG_112-21b"/>
論曰漢世之所謂名士者其風流可知矣雖弛張趣舎<lb/>
時有未純於刻情脩容依倚道蓺以就其聲價非所能<lb/>
通物方𢎞時務也<hi>易曰方以類聚物以羣分</hi>及徵樊英楊厚朝廷若<lb/>
待神明至竟無它異英名最髙毁最甚李固朱穆等以<lb/>
為處士純盜虛名無益於用故其所以然也然而後進<lb/>
希之以成名世主禮之以得衆原其無用亦所以為用<lb/>
則其有用或歸於無用矣何以言之夫煥乎文章時或<lb/>
乖用本乎禮樂適末或疎<hi>文章雖美時敝則不用也禮樂誠貴代末則廢</hi>及其<lb/>
<pb n="KR2a0009_WYG_112-22a"/>
陶搢紳藻心性使由之而不知者豈非道邈用表乖之<lb/>
數跡乎<hi>言文章禮樂其道邈逺出於常用之表不可以數跡求也</hi>而或者忽不踐之<lb/>
地賒無用之功<hi>莊子曰恵子謂莊子曰子言無用莊子曰知無用而可與言用矣夫地非不廣</hi>
<hi>且大也人之所用容足耳側足而墊之致黄泉人尚有用乎恵子曰無用荘子曰然則無用之為用也亦明矣</hi>
<hi>墊猶掘也</hi>至乃誚譟逺術賤斥國華<hi>逺術謂禮樂國華謂懐道隐逸之士也</hi>以<lb/>
為力詐可以救淪敝文律足以致寧平智盡於猜察道<lb/>
足於法令雖濟萬世其將與夷狄同也<hi>前書大人賦曰雖濟萬代不足</hi>
<hi>以喜</hi>孟軻有言曰以夏變夷不聞變夷於夏況有未濟者<lb/>
<pb n="KR2a0009_WYG_112-22b"/>
乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十二上<lb/>
<pb n="KR2a0009_WYG_112-23a"/>
　後漢書卷一百十二上考證<lb/>
許楊傳反乎覆陂當復○<hi>臣會汾</hi>按前書翟方進傳此<lb/>
　下有誰云者兩黄鵠六字<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_112-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十二上考證<lb/>
<pb n="KR2a0009_WYG_112-24a"/>
欽定四庫全書<lb/>
　後漢書卷一百十二下<lb/>
　　宋　　宣　　城　　太　　守范　煜撰<lb/>
　　唐　　章　　懷　　太　　子　　賢注<lb/>
　方術列傳第七十二下<lb/>
　　唐檀傳<lb/>
唐檀字子產豫章南昌人也少遊太學習京氏易韓詩<lb/>
顔氏春秋尤好災異星占後還鄉里教授常百餘人元<lb/>
<pb n="KR2a0009_WYG_112-24b"/>
初七年郡界有芝草生太守劉祗欲上言之以問檀檀<lb/>
對曰方今外戚豪盛陽道微弱斯豈嘉瑞乎祗乃止永<lb/>
寧元年南昌有婦人生四子祗復問檀變異之應檀以<lb/>
為京師當有兵氣其禍發於蕭牆<hi>論語孔子曰吾恐季孫之憂不在顓臾而</hi>
<hi>在蕭牆之内蕭肅也謂屏墻也言人民至屏無不肅敬</hi>至延光四年中黄門孫程<lb/>
揚兵殿省<hi>揚舉也</hi>誅皇后兄車騎將軍閻顯等立濟隂王<lb/>
為天子果如所占永建五年舉孝㢘除郎中是時白虹<lb/>
貫日檀因上便宜三事陳其咎徵書奏棄官去著書二<lb/>
<pb n="KR2a0009_WYG_112-25a"/>
十八篇名為唐子卒於家<lb/>
　　公沙穆傳<lb/>
公沙穆字文乂北海膠東人也家貧賤自為兒童不好<lb/>
戯弄長習韓詩公羊春秋尤銳思河洛推步之術居建<lb/>
成山中依林阻為室獨宿無侣時㬥風震雷有聲於外<lb/>
呼穆者三穆不與語有頃呼者自牖而入音狀甚怪穆<lb/>
誦經自若終亦無它妖異時人奇之後遂隱居東萊山<lb/>
學者自遠而至有富人王仲致產千金謂穆曰方今之<lb/>
<pb n="KR2a0009_WYG_112-25b"/>
世以貨自通吾奉百萬與子為資何如對曰來意厚矣<lb/>
夫富貴在天得之有命以貨求位吾不忍也<hi>謝承書曰穆嘗養猪</hi>
<hi>有病使人賣之於市語之言如售當告買者言病賤取其直不可言無病欺人取貴價也賣猪者到市即售亦</hi>
<hi>不言病其直過價穆怪之問其故齎半直追以還買猪人告語言猪實病欲賤賣不圖賣者人相欺乃取貴直</hi>
<hi>買者言賣買私約亦復辭錢不取穆終不受錢而去也○劉攽曰注賣者人相欺案文多一人字</hi>後舉<lb/>
孝亷以高第為主事遷繒相<hi>繒縣屬琅邪郡故城在今沂州承縣東北也</hi>時<lb/>
繒侯劉敞東海恭王之後也所為多不法廢嫡立庶傲<lb/>
狠放恣穆到官謁曰臣始除之日京師咸謂臣曰繒有<lb/>
<pb n="KR2a0009_WYG_112-26a"/>
惡侯以弔小相明侯何因得此醜聲之甚也幸承先人<lb/>
之支體傳茅土之重不戰戰兢兢而違越法度故朝廷<lb/>
使臣為輔願改往脩來自求多福乃上没敞所侵官民<lb/>
田地廢其庶子還立嫡嗣其蒼頭兒客犯法皆收考之<lb/>
因苦辭諫敞敞涕泣為謝多從其所規遷𢎞農令縣界<lb/>
有螟蟲食稼百姓惶懼穆乃設壇謝曰百姓有過罪穆<lb/>
之由請以身禱於是㬥雨不終日旣霽而螟蟲自銷百<lb/>
姓稱曰神明永壽元年霖雨大水三輔以東莫不湮没<lb/>
<pb n="KR2a0009_WYG_112-26b"/>
穆明曉占候乃豫告令百姓徙居高地故𢎞農人獨得<lb/>
免害遷遼東屬國都尉善得吏人歡心年六十六卒官<lb/>
六子皆知名<hi>謝承書曰穆子孚字允慈亦為善士舉孝廉尚書侍郎召陵令上谷太守也</hi>
　　許曼傳<lb/>
許曼者汝南平輿人也祖父峻字季山善卜占之術多<lb/>
有顯驗時人方之前世京房自云少甞篤病三年不愈<lb/>
乃謁太山請命<hi>太山主人生死故詣請命也</hi>行遇道士張巨君授以<lb/>
方術所著易林至今行於世曼少傳峻學桓帝時隴西<lb/>
<pb n="KR2a0009_WYG_112-27a"/>
太守馮緄始拜郡開綬笥有兩赤蛇分南北走緄令曼<lb/>
筮之卦成曼曰三歲之後君當為邊官有東名當東北<lb/>
行三千里復五年更為大將軍南征延熹元年緄出為<lb/>
遼東太守討鮮卑至五年復拜車騎將軍擊武陵蠻賊<lb/>
皆如占其餘多此類云<lb/>
　　趙彥傳<lb/>
趙彥者琅邪人也少有術學延熹三年琅邪賊勞丙與<lb/>
太山賊叔孫無忌殺都尉攻沒琅邪屬縣殘害吏民朝<lb/>
<pb n="KR2a0009_WYG_112-27b"/>
廷以南陽宗資為討冦中郎將杖鉞將兵督州郡合討<lb/>
無忌彥為陳孤虚之法以賊屯在莒莒有五陽之地<hi>謂城</hi>
<hi>陽南武陽開陽陽都安陽並近莒</hi>宜發五陽郡兵<hi>郡名有陽謂山陽廣陽漢陽南陽丹陽郡</hi>
<hi>之類也</hi>從孤擊虚以討之資具以狀上詔書遣五陽兵到<lb/>
彥推遁甲教以時進兵一戰破賊燔燒屯塢徐兗二州<lb/>
一時平夷<lb/>
　　樊志張傳<lb/>
樊志張者漢中南鄭人也博學多通隱身不仕甞遊隴<lb/>
<pb n="KR2a0009_WYG_112-28a"/>
西時破羌將軍段熲出征西羌請見志張其夕熲軍為<lb/>
羌所圍數重因留軍中三日不得去夜謂熲曰東南角<lb/>
無復羌宜乘虚引出住百里還師攻之可以全勝熲從<lb/>
之果以破賊於是以狀表聞又說其人旣有梓愼焦董<lb/>
之識<hi>焦延壽董仲舒</hi>宜翼聖朝咨詢奇異於是有詔特徵會病<lb/>
終<lb/>
　　單颺傳<lb/>
單颺字武宣山陽湖陸人也以孤特清苦自立善明天<lb/>
<pb n="KR2a0009_WYG_112-28b"/>
官算術舉孝廉稍遷太史令侍中出為漢中太守公事<lb/>
免後拜尚書卒於官初熹平末黄龍見譙光禄大夫橋<lb/>
𤣥問颺此何祥也颺曰其國當有王者興不及五十年<lb/>
龍當復見此其應也魏郡人殷登密記之至建安二十<lb/>
五年春黄龍復見譙其冬魏受禪<lb/>
　　韓說傳<lb/>
韓說字叔儒會稽山隂人也博通五經尤善圖緯之學<lb/>
舉孝廉與議郎蔡邕友善數陳災眚及奏賦頌連珠稍<lb/>
<pb n="KR2a0009_WYG_112-29a"/>
遷侍中光和元年十月說言於靈帝云其晦日必食乞<lb/>
百官嚴裝帝從之果如所言中平二年二月又上封事<lb/>
尅期宫中有災至日南宫大火遷說江夏太守公事免<lb/>
年七十卒於家<lb/>
　　董扶傳<lb/>
董扶字茂安廣漢綿竹人也少遊太學與鄉人任安齊<lb/>
名俱事同郡楊厚學圖讖還家講授弟子自遠而至前<lb/>
後宰府十辟公車三徵再舉賢良方正博士有道皆稱<lb/>
<pb n="KR2a0009_WYG_112-29b"/>
疾不就靈帝時大將軍何進薦扶徵拜侍中甚見器重<lb/>
扶私謂太常劉焉曰京師將亂益州分野有天子氣焉<lb/>
信之遂求為益州牧扶亦為蜀郡屬國都尉相與入蜀<lb/>
去後一歲帝崩天下大亂乃去官還家年八十二卒後<lb/>
劉備稱天子於蜀皆如扶言蜀丞相諸葛亮問廣漢秦<lb/>
宓董扶及任安所長宓曰董扶襃秋毫之善貶纖芥之<lb/>
惡任安記人之善忘人之過云<hi>蜀志曰宓字子勅廣漢綿竹人也少有才學州</hi>
<hi>郡辟命稱疾不往或謂宓曰足下欲自比巢許四皓何故揚文藻見瓌穎乎密答曰僕文不能盡言言不能盡</hi>
<pb n="KR2a0009_WYG_112-30a"/>
<hi>意何文藻之有揚乎虎生而文炳鳳生而五色豈以采自飾畫哉性自然也先主旣定益州廣漢太守夏纂請</hi>
<hi>宓為師友祭酒領五官掾稱曰仲父宓稱疾卧在第舍尋拜左中郎將長水校尉吳使張溫大敬服宓之文辯</hi>
<hi>遷大司農而卒</hi>
　　郭玉傳<lb/>
郭玉者廣漢雒人也初有老父不知何出常漁釣於涪<lb/>
水因號涪翁乞食人間見有疾者時下針石輒應時而<lb/>
效乃著針經診脉法傳於世<hi>診候也音直刃反</hi>弟子程高尋求<lb/>
積年翁乃授之高亦隱跡不仕玉少師事高學方診六<lb/>
<pb n="KR2a0009_WYG_112-30b"/>
徵之技隂陽不測之術和帝時為太醫丞多有效應帝<lb/>
奇之仍試令嬖臣羙手腕者與女子雜處帷中使玉各<lb/>
診一手問所疾苦玉曰左隂右陽脉有男女狀若異人<lb/>
臣疑其故帝歎息稱善玉仁愛不矜雖貧賤厮養必盡<lb/>
其心力而醫療貴人時或不愈帝乃令貴人羸服變處<lb/>
一針卽差召玉詰問其狀對曰醫之為言意也腠理至<lb/>
微<hi>腠理皮膚之間也韓子曰扁鵲見齊桓侯曰君有病在腠理也</hi>隨氣用巧針石之間<lb/>
毫芒即乖神存於心手之際可得解而不可得言也夫<lb/>
<pb n="KR2a0009_WYG_112-31a"/>
貴者處尊高以臨臣臣懷怖懾以承之其為療也有四<lb/>
難焉自用意而不任臣一難也將身不謹二難也骨節<lb/>
不彊不能使藥三難也好逸惡勞四難也針有分寸時<lb/>
有破漏<hi>分寸淺深之度破漏日有衝破者也</hi>重以恐懼之心加以裁愼之<lb/>
志臣意且猶不盡何有於病哉此其所為不愈也帝善<lb/>
其對年老卒官<lb/>
　　華佗傳<lb/>
華佗字元化<hi>佗音徒何反</hi>沛國譙人也一名旉<hi>音孚</hi>遊學徐土<lb/>
<pb n="KR2a0009_WYG_112-31b"/>
兼通數經曉養性之術年且百歲而猶有壯容時人以<lb/>
為仙沛相陳珪舉孝廉太尉黄琬辟皆不就精於方藥<lb/>
處齊不過數種<hi>齊音才計反</hi>心識分銖不假稱量針灸不過<lb/>
數處裁七八九若疾發結於内針藥所不能及者乃令<lb/>
先以酒服麻沸散旣醉無所覺因刳破腹背抽割積聚<lb/>
若在腸胃則斷<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>湔洗除去疾穢旣而縫合傅以神膏<lb/>
四五日創愈一月之間皆平復<hi>佗别傳曰人有見山陽太守廣陵劉景宗說數</hi>
<hi>見華佗見其療病平脉之候其驗若神琅邪劉勲為河内太守有女年幾二十左脚膝裏上有瘡癢而不痛創</hi>
<pb n="KR2a0009_WYG_112-32a"/>
<hi>發數十日愈愈已復發如此七八年迎佗使視佗曰易療之當得稻糠色犬一頭好馬二匹以繩繫犬頸使走</hi>
<hi>馬牽犬馬極輒易計馬走犬三十餘里犬不能行復令歩人拖曵計向五十餘里乃以藥飲女女即安卧不知</hi>
<hi>人因取犬斷腹近後脚之前所斷之處向創口令去三二寸停之須臾有若蛇者從創中出便以鐵錐横貫蛇</hi>
<hi>頭蛇在皮中揺動良乆須臾不動牽出長三尺許純是蛇但有眼處而無瞳子又逆鱗耳以膏散著創中七日</hi>
<hi>愈又有人苦頭眩頭不得舉目不得視積年佗使悉解衣倒懸令頭去地一二寸濡布拭身體令周匝候視諸</hi>
<hi>脉盡出五色佗令弟子數人以鈹刀決脉五色血盡視赤血出乃下以膏摩被覆汗出周匝飲以亭歴犬血散</hi>
<hi>立愈又有婦人長病經年世謂寒熱注病者也冬十一月中佗令坐石槽中且用寒水汲灌云當滿百始七八</hi>
<hi>灌戰欲死灌者懼欲止佗令滿數至將八十灌熱氣乃蒸出囂囂髙二三尺滿百灌佗乃然火温牀厚覆良乆</hi>
<pb n="KR2a0009_WYG_112-32b"/>
<hi>汗洽出著粉汗糝便愈又有人病腹中半切痛十餘日中鬚眉墮落佗曰是脾半腐可刳腹養療也佗便飲藥</hi>
<hi>令卧破腹視脾半腐壊刮去惡肉以膏傅創飲之藥百日平復也○劉攽曰注且用寒水案文且當作旦</hi>佗<lb/>
甞行道見有病咽塞者<hi>咽喉也</hi>因語之曰向來道隅有賣<lb/>
餅人蓱虀甚酸<hi>詩義疏曰蘋澹水上浮萍者麄大謂蘋小者為萍季春始生可糝蒸為茹又可</hi>
<hi>苦酒淹就酒也魏志及本草並作䔉虀也○劉攽曰注蘋澹水上浮萍者案文此者當作也</hi>可取三<lb/>
升飲之病自當去即如佗言立吐一蛇乃懸於車而候<lb/>
佗時佗小兒戲於門中逆見自相謂曰客車邊有物必<lb/>
是逢我翁也及客進顧視壁北懸蛇以十數乃知其奇<lb/>
<pb n="KR2a0009_WYG_112-33a"/>
<hi>魏志曰故甘陵相夫人有身六月腹痛不安佗視脉曰胎已死使人手摸知所在在左則男在右則女云在左</hi>
<hi>於是為湯下之果下男形即愈縣吏尹代苦四肢煩口中乾不欲聞人聲小便不利佗曰試作熱食得汗即愈</hi>
<hi>不汗後三日死即作熱食不汗出佗曰藏氣已絶於内當啼泣而絶果如佗言府吏倪尋李延共止俱頭痛身</hi>
<hi>熱所苦正同佗曰尋當下之延當發汗或難其異佗曰尋外實延内實故療之宜殊即各與藥明旦並起者也</hi>
又有一郡守篤病乆佗以為盛怒則差乃多受其貨而<lb/>
不加功無何棄去又留書罵之太守果大怒令人追殺<lb/>
佗不及因瞋恚吐黑血數升而愈又有疾者詣佗求療<lb/>
佗曰君病根深應當剖破腹然君壽亦不過十年病不<lb/>
<pb n="KR2a0009_WYG_112-33b"/>
能相殺也病者不堪其苦必欲除之佗遂下療應時愈<lb/>
十年竟死廣陵太守陳登忽患匈中煩懣面赤不食佗<lb/>
脉之曰府君胃中有蟲欲成内疽腥物所為也即作湯<lb/>
二升再服須臾吐出三升許蟲頭赤而動半身猶是生<lb/>
魚膾所苦便愈佗曰此病後三朞當發遇良醫可救登<lb/>
至期疾動時佗不在遂死曹操聞而召佗常在左右操<lb/>
積苦頭風眩佗針隨手而差有李將軍者妻病呼佗視<lb/>
脉佗曰傷身而胎不去將軍言間實傷身胎已去矣佗<lb/>
<pb n="KR2a0009_WYG_112-34a"/>
曰案脉胎未去也將軍以為不然妻稍差百餘日復動<lb/>
更呼佗佗曰脉理如前是兩胎先生者去血多故後兒<lb/>
不得出也胎旣已死血脉不復歸必燥著母脊乃為下<lb/>
針幷令進湯婦因欲產而不通佗曰死胎枯燥勢不自<lb/>
生使人探之果得死胎人形可識但其色已黑佗之絶<lb/>
技皆此類也<hi>佗别傳曰有人病脚躄不能行佗切脉便使解衣㸃背數十處相去一寸或五寸從</hi>
<hi>邪不相當言灸此各七壯灸創愈即行也後灸愈灸處夾脊一寸上下行端直均調如引繩也</hi>為人性<lb/>
惡難得意且恥以醫見業又去家思歸乃就操求還取<lb/>
<pb n="KR2a0009_WYG_112-34b"/>
方因託妻疾數期不反操累書呼之又勅郡縣發遣佗<lb/>
恃能厭事猶不肯至操大怒使人廉之<hi>廉察也</hi>知妻詐疾<lb/>
乃收付獄訊考驗首服荀彧請曰佗方術實工人命所<lb/>
懸宜加全宥操不從竟殺之佗臨死出一卷書與獄吏<lb/>
曰此可以活人吏畏法不敢受佗亦不强索火燒之初<lb/>
軍吏李成苦欬晝夜不寐佗以為腸癕與散兩錢服之<lb/>
即吐二升膿血於此漸愈乃戒之曰後十八歲疾當發<lb/>
動若不得此藥不可差也復分散與之後五六歲有里<lb/>
<pb n="KR2a0009_WYG_112-35a"/>
人如成先病請藥甚急成愍而與之乃故往譙更從佗<lb/>
求適値見收意不忍言後十八年成病發無藥而死廣<lb/>
陵吳普彭城樊阿皆從佗學普依凖佗療多所全濟<hi>○劉</hi>
<hi>攽曰普依凖佗療案文不全須有一病字</hi>佗語普曰人體欲得勞動但不當<lb/>
使極耳動搖則穀氣得銷血脉流通病不得生譬如戸<lb/>
樞終不朽也是以古之仙者為導引之事熊經鴟顧<hi>熊經</hi>
<hi>若熊之攀枝自懸也鴟顧身不動而囘顧也莊子曰吐故納新熊經鳥申此導引之士養形之人也</hi>引挽<lb/>
要體動諸闗節以求難老吾有一術名五禽之戲一曰<lb/>
<pb n="KR2a0009_WYG_112-35b"/>
虎二曰鹿三曰熊四曰猨五曰鳥<hi>佗别傳曰吳普從佗學微得其方魏明帝</hi>
<hi>呼之使為禽戲普以年老手足不能相及粗以其法語諸醫普今年將九十耳不聾目不㝠牙齒完堅飲食無</hi>
<hi>損</hi>亦以除疾兼利蹏足以當導引體有不快起作一禽<lb/>
之戲怡而汗出因以著粉身體輕便而欲食普施行之<lb/>
年九十餘耳目聰明齒牙完堅阿善針術凡醫咸言背<lb/>
及匈藏之間不可妄針針之不可過四分而阿針背入<lb/>
一二寸巨闕匈藏乃五六寸而病皆瘳阿從佗求方可<lb/>
服食益於人者佗授以漆葉青䴴散<hi>佗别傳曰青䴴者一名地節一名黄</hi>
<pb n="KR2a0009_WYG_112-36a"/>
<hi>芝主理五藏益精氣本出於迷入山者見仙人服之以告佗佗以為佳語阿阿又秘之近者人見阿之壽而氣</hi>
<hi>力强盛怪之遂責所服食因醉亂誤道之法一施人多服者皆有大驗本字書無䴴字相傳音女廉反然今人</hi>
<hi>無識此者甚可恨惜○劉攽曰注本字書案文多一夲字</hi>漆葉屑一斗青䴴十四兩<lb/>
以是為率言乆服去三蟲利五藏輕體使人頭不白阿<lb/>
從其言壽百餘歲漆葉處所而有青䴴生於豐沛彭城<lb/>
及朝歌間漢世異術之士甚衆雖云不經而亦有不可<lb/>
誣故簡其美者列于傳末<lb/>
冷壽光唐虞魯女生三人者皆與華佗同時壽光年可<lb/>
<pb n="KR2a0009_WYG_112-36b"/>
百五六十歲行容成公御婦人法<hi>列仙傳曰容成公者能善補導之事取精</hi>
<hi>於𤣥牝其要谷神不死守生養氣者也髮白復黑齒落復生御婦人之術謂握固不瀉還精補腦也</hi>常屈<lb/>
頸鷮息<hi>鷮音居妖反毛詩曰有集唯鷮毛萇注曰鷮雉也山海經曰女几之山多白鷮郭璞曰似雉長</hi>
<hi>尾走且鳴也</hi>鬚髮盡白而色理如三四十時死於江陵唐虞<lb/>
道赤眉張步家居里落若與相及死於鄉里不其縣魯<lb/>
女生數說顯宗時事甚明了議者疑其時人也董卓亂<lb/>
後莫知所在<hi>漢武内傳曰魯女生長樂人初餌胡麻及术絶穀八十餘年日少壯色如桃花日能</hi>
<hi>行三百里走及麞鹿傳世見之云三百餘年後采藥嵩髙山見一女人曰我三天太上侍官也以五岳眞形與</hi>
<pb n="KR2a0009_WYG_112-37a"/>
<hi>之并告其施行女生道成一旦與知友故人别云入華山去後五十年先相識者逢女生華山廟前乘白鹿從</hi>
<hi>玉女三十人并令謝其鄉里親故人也</hi>
　　徐登傳<lb/>
徐登者閩中人也<hi>閩中地今泉州也</hi>本女子化為丈夫善為巫<lb/>
術又趙炳字公阿東陽人能為越方<hi>東陽今婺州也抱朴子曰道士趙炳</hi>
<hi>以氣禁人人不能起禁虎虎伏地低頭閉目便可執縳以大釘釘柱入尺許以氣吹之釘即躍出射去如弩箭</hi>
<hi>之發異苑云趙侯以盆盛水吹氣作禁魚龍立見越方善禁呪也</hi>時遭兵亂疾疫大起<lb/>
二人遇於烏傷溪水之上<hi>酈元注水經曰吳寧溪出吳寧縣經烏傷謂之烏傷溪在</hi>
<pb n="KR2a0009_WYG_112-37b"/>
<hi>今婺州義烏縣東也</hi>遂結言約共以其術療病各相謂曰今旣同<lb/>
志且可各試所能登乃禁溪水水為不流炳復次禁枯<lb/>
樹樹即生荑<hi>易曰枯楊生荑王弼注云荑者楊之秀也</hi>二人相視而笑共行<lb/>
其道焉登年長炳師事之貴尚清儉禮神唯以東流水<lb/>
為酌削桑皮為脯但行禁架所療皆除<hi>禁架即禁術也</hi>後登物<lb/>
故炳東入章安<hi>縣名屬會稽郡本名回浦光武改為章安故城在今台州臨海縣東南</hi>百<lb/>
姓未之知也炳乃故升茅屋梧鼎而爨主人見之驚懅<lb/>
<hi>梧支也懅忙也</hi>炳笑不應旣而爨熟屋無損異又嘗臨水求度<lb/>
<pb n="KR2a0009_WYG_112-38a"/>
船人不和之<hi>和猶許也俗本作知者誤也</hi>炳乃張蓋坐其中長嘯呼<lb/>
風亂流而濟於是百姓神服從者如歸章安令惡其惑<lb/>
衆收殺之人為立祠堂於永康至今蚊蚋不能入也<hi>炳故</hi>
<hi>祠在今婺州永康縣東俗呼為趙侯祠至今蚊蚋不入祠所江南猶傳趙侯禁法以療疾云</hi>
　　費長房傳<lb/>
費長房者汝南人也曾為市掾市中有老翁賣藥懸一<lb/>
壺於肆頭及市罷輒跳入壺中市人莫之見唯長房於<lb/>
樓上覩之異焉因往再拜奉酒脯翁知長房之意其神<lb/>
<pb n="KR2a0009_WYG_112-38b"/>
也謂之曰子明日可更來長房旦日復詣翁翁乃與俱<lb/>
入壺中唯見玉堂嚴麗旨酒甘肴盈衍其中共飲畢而<lb/>
出翁約不聽與人言之後乃就樓上候長房曰我神仙<lb/>
之人以過見責今事畢當去子寧能相隨乎樓下有少<lb/>
酒與卿為别長房使人取之不能勝又令十人扛之猶<lb/>
不舉<hi>說文曰兩人對舉為扛音江</hi>翁聞笑而下樓以一指提之而上<lb/>
視器如一升許而二人飲之終日不盡長房遂欲求道<lb/>
而顧家人為憂<hi>顧念也</hi>翁乃斷一青竹度與長房身齊使<lb/>
<pb n="KR2a0009_WYG_112-39a"/>
懸之舍後家人見之即長房形也以為縊死大小驚號<lb/>
遂殯葬之長房立其傍而莫之見也於是遂隨從入深<lb/>
山踐荆棘於羣虎之中留使獨處長房不恐又卧於空<lb/>
室以朽索懸萬斤石於心上衆蛇競來齧索且斷長房<lb/>
亦不移翁還撫之曰子可教也復使食糞糞中有三蟲<lb/>
臭穢特甚長房意惡之翁曰子幾得道恨於此不成如<lb/>
何長房辭歸翁與一竹杖曰騎此任所之則自至矣旣<lb/>
至可以杖投葛陂中也<hi>陂在今豫州新蔡縣西北</hi>又為作一符曰以<lb/>
<pb n="KR2a0009_WYG_112-39b"/>
此主地上鬼神長房乘杖須臾來歸自謂去家適經旬<lb/>
日而已十餘年矣即以杖投陂顧視則龍也家人謂其<lb/>
乆死不信之長房曰往日所葬但竹杖耳乃發冡剖棺<lb/>
杖猶存焉遂能醫療衆病鞭笞百鬼及驅使社公或在<lb/>
它坐獨自恚怒人問其故曰吾責鬼魅之犯法者耳汝<lb/>
南歲歲常有魅偽作太守章服詣府門椎鼓者郡中患<lb/>
之時魅適來而逢長房為謁府君惶懼不得退便前解<lb/>
衣冠叩頭乞活長房呵之云便於中庭正汝故形即成<lb/>
<pb n="KR2a0009_WYG_112-40a"/>
老鼈也大如車輪頸長一丈長房復令就太守服罪付<lb/>
其一札以勅葛陂君魅叩頭流涕持札植於陂邊以頸<lb/>
繞之而死後東海君來見葛陂君因淫其夫人於是長<lb/>
房劾繫之三年而東海大旱長房至海上見其人請雨<lb/>
乃謂之曰東海君有罪吾前繫於葛陂今方出之使作<lb/>
雨也於是雨立注長房曾與人共行見一書生黄巾被<lb/>
裘無鞍騎馬下而叩頭長房曰還它馬赦汝死罪人問<lb/>
其故長房曰此狸也盜社公馬耳又嘗坐客而使至宛<lb/>
<pb n="KR2a0009_WYG_112-40b"/>
市鮓須臾還乃飯<hi>○劉攽曰又甞坐客使至宛案至宛市鮓謂長房身也不當作使字當作</hi>
<hi>往字</hi>或一日之間人見其在千里之外者數處焉後失其<lb/>
符為衆鬼所殺<lb/>
　　薊子訓傳<lb/>
薊子訓者不知所由來也建安中客在濟隂宛句<hi>今曹州縣</hi>
<hi>句音劬</hi>有神異之道甞抱鄰家嬰兒故失手墮地而死其<lb/>
父母驚號怨痛不可忍聞而子訓唯謝以過誤終無它<lb/>
說遂埋藏之後月餘子訓乃抱兒歸焉父母大恐曰死<lb/>
<pb n="KR2a0009_WYG_112-41a"/>
生異路雖思我兒乞不用復見也兒識父母軒渠笑悅<lb/>
欲往就之母不覺攬取乃實兒也雖大喜慶心猶有疑<lb/>
乃竊發視死兒但見衣被方乃信焉於是子訓流名京<lb/>
師士大夫皆承風向慕之後乃駕驢車與諸生俱詣許<lb/>
下道過滎陽止主人舍而所駕之驢忽然卒僵蛆蟲流<lb/>
出主遽白之子訓曰乃爾乎方安坐飯食畢徐出以杖<lb/>
扣之驢應聲奮起行歩如初即復進道其追逐觀者常<lb/>
有千數旣到京師公卿以下候之者坐上恒數百人皆<lb/>
<pb n="KR2a0009_WYG_112-41b"/>
為設酒脯終日不匱後因遁去遂不知所止初去之日<lb/>
唯見白雲騰起從旦至暮如是數十處時或有百歲翁<lb/>
自說童兒時見子訓賣藥於會稽市顔色不異於今後<lb/>
人復於長安東霸城見之與一老翁共摩挲銅人<hi>酈元水經</hi>
<hi>注曰魏文帝黄初元年徙長安金狄重不可致因留霸城南</hi>相謂曰適見鑄此而已<lb/>
近五百歲矣<hi>史記秦始皇二十六年於咸陽鑄金人十二各重千斤至此四百二十餘年</hi>顧<lb/>
視見人而去猶駕昔所乘驢車也見者呼之曰薊先生<lb/>
小住並行應之<hi>並猶且也音蒲朗反</hi>視若遲徐而走馬不及於是<lb/>
<pb n="KR2a0009_WYG_112-42a"/>
而絶<lb/>
　　劉根傳<lb/>
劉根者潁川人也隱居嵩山中諸好事者自遠而至就<lb/>
根學道太守史祈以根為妖妄乃收執詣郡數之曰汝<lb/>
有何術而誣惑百姓若果有神可顯一驗事不爾立死<lb/>
矣根曰實無它異頗能令人見鬼耳祈曰促召之使太<lb/>
守目覩爾乃為明根於是左顧而嘯有頃祈之亡父祖<lb/>
近親數十人皆反縛在前向根叩頭曰小兒無狀分當<lb/>
<pb n="KR2a0009_WYG_112-42b"/>
萬坐顧而叱祈曰汝為子孫不能有益先人而反累辱<lb/>
亡靈可叩頭為吾陳謝祈驚懼悲哀頓首流血請自甘<lb/>
罪坐根嘿而不應忽然俱去不知所在<lb/>
　　左慈傳<lb/>
左慈字元放廬江人也少有神道甞在司空曹操坐操<lb/>
從容顧衆賔曰今日髙會珍羞略備所少吳松江鱸魚<lb/>
耳<hi>松江在今蘇州東南首受大湖神仙傳云松江出好鱸魚味異它處</hi>元放於下坐<hi>○劉攽曰</hi>
<hi>放于下坐又下放曰亦可得也案傳未嘗以字稱亦無或用字或用名者明放皆當作慈</hi>應曰此可<lb/>
<pb n="KR2a0009_WYG_112-43a"/>
得也因求銅盤貯水以竹竿餌釣<hi>○劉攽曰案文多一竹字</hi>於盤中<lb/>
須臾引一鱸魚出操大拊掌笑<hi>○劉攽曰案文當作拊掌大笑</hi>會者皆<lb/>
驚操曰一魚不周坐席可更得乎放乃更餌釣沈之須<lb/>
臾復引出皆長三尺餘生鮮可愛操使目前鱠之周浹<lb/>
會者操又謂曰旣已得魚恨無蜀中生薑耳放曰亦可<lb/>
得也操恐其近即所取因曰吾前遣人到蜀買錦可過<lb/>
勅使者増市二端語頃即得薑還幷獲操使報命後操<lb/>
使蜀反<hi>○劉攽曰後操使蜀反案文少一自字</hi>驗問増錦之狀及時日早<lb/>
<pb n="KR2a0009_WYG_112-43b"/>
晚若符契焉後操出近郊士大夫從者百許人慈乃為<lb/>
齎酒一升脯一斤手自斟酌百官莫不醉飽操怪之使<lb/>
尋其故行視諸罏悉亡其酒脯矣<hi>罏酒肆也</hi>操懷不喜<hi>喜音許吏</hi>
<hi>反</hi>因坐上欲收殺之慈乃郤入壁中霍然不知所在或<lb/>
見於市者又捕之而市人皆變形與慈同莫知誰是後<lb/>
人逢慈於陽城山頭因復逐之遂入走羊羣<hi>○劉攽曰案文當作</hi>
<hi>走入</hi>操知不可得乃令就羊中告之曰不復相殺本試君<lb/>
術耳忽有一老羝屈前兩膝人立而言曰遽如許<hi>言何遽如</hi>
<pb n="KR2a0009_WYG_112-44a"/>
<hi>許為事</hi>即競往赴之而羣羊數百皆變為羝並屈前膝人<lb/>
立云遽如許遂莫知所取焉<hi>魏文帝典論論郤儉等事曰潁川郤儉能辟穀餌伏</hi>
<hi>苓甘陵甘始名善行氣老而少容廬江左慈知補導之術並為軍吏初儉至之所伏苓賈㬥貴數倍議郎安平</hi>
<hi>李覃學其辟穀食伏苓飲寒水水寒中泄利殆至殞命後始來衆人無不鴟視狼顧呼吸吐納軍祭酒𢎞農董</hi>
<hi>芬為之過差氣閉不通良乆乃蘇左慈到又競受其補導之術至寺人嚴峻往從問受奄豎眞無事於斯術也</hi>
<hi>人之逐聲乃至於是也</hi>
　　計子勲傳<lb/>
計子勲者不知何郡縣人皆謂數百歲行來於人間一<lb/>
<pb n="KR2a0009_WYG_112-44b"/>
旦忽言日中當死主人與之葛衣子勲服而正寢至日<lb/>
中果死<lb/>
　　上成公傳<lb/>
上成公者宓縣人也<hi>○劉攽曰宓縣人案宓當作宻</hi>其初行乆而不還<lb/>
後歸語其家云我已得仙因辭家而去家人見其舉步<lb/>
稍髙良乆乃没云陳寔韓韶同見其事<lb/>
　　解奴辜傳<lb/>
解奴辜張貂者亦不知是何郡國人也皆能隱淪出入<lb/>
<pb n="KR2a0009_WYG_112-45a"/>
不由門戸奴辜能變易物形以誑幻人又河南有麴聖<lb/>
卿善為丹書符劾厭殺鬼神而使命之又有編肓意亦<lb/>
與鬼物交通<hi>編姓也肓意名</hi>初章帝時有壽光侯者<hi>壽姓也風俗通曰壽</hi>
<hi>於姚吳大夫</hi>能劾百鬼衆魅令自縛見形其鄉人有婦為魅<lb/>
所病侯為劾之得大蛇數丈死於門外又有神樹人止<lb/>
者輒死鳥過者必墜侯復劾之樹盛夏枯落見大蛇長<lb/>
七八丈懸死其間帝聞而徵之乃試問之<hi>○劉攽曰問之按文當作</hi>
<hi>曰</hi>吾殿下夜半常有數人綘衣被髮持火相隨豈能劾<lb/>
<pb n="KR2a0009_WYG_112-45b"/>
之乎侯曰此小怪易銷耳帝偽使三人為之侯劾三人<lb/>
登時仆地無氣帝大驚曰非魅也朕相試耳解之而蘇<lb/>
　　甘始傳<lb/>
甘始東郭延年<hi>漢武内傳曰延年字公游</hi>封君達三人者皆方士也<lb/>
率能行容成御婦人術或飲小便或自倒懸愛嗇精氣<lb/>
不極視大言甘始元放延年皆為操所録問其術而行<lb/>
之<hi>曹植辨道論曰甘始者老而有少容自謂術士咸共歸之然始辭繁寡實頗切怪言余嘗辟左右獨與之</hi>
<hi>言問其所行温顔以誘之羙辭以導之始語余吾本師金姓韓字世雄嘗與師於南海作金前後數四投數萬斤</hi>
<pb n="KR2a0009_WYG_112-46a"/>
<hi>於海又言諸梁時西域胡來獻香罽腰𢃄割玉刀時悔不取也又言車師之西國兒生劈背出脾欲其食少而</hi>
<hi>怒行也又言取鯉魚五寸一䨇令一著藥投沸膏中有藥奮尾鼔鰓遊行沉浮有若處淵其一者已熟而可噉</hi>
<hi>余時問言寧可試不言是藥去此踰萬里當出塞始不自行不能得也言不盡於此頗難悉載故粗舉其巨怪</hi>
<hi>者始若遭秦始皇漢武帝則復徐市欒大之徒也</hi>君達號青牛師<hi>漢武帝内傳曰封君達隴</hi>
<hi>西人初服黄連五十餘年入鳥舉山服水銀百餘年還鄉里如二十者常乘青牛故號青牛道士聞有病死者</hi>
<hi>識與不識便以要間竹管中藥與服或下針應手皆愈不以姓名語人聞魯女生得五岳圖連年請求女生未</hi>
<hi>見授幷告節度二百餘歲乃入𤣥丘山去○劉攽曰註連年請求女生未見授按文當云連年請于女生求見</hi>
<hi>授</hi>凡此數人皆百餘歲及二百歲也<lb/>
<pb n="KR2a0009_WYG_112-46b"/>
　　王眞傳<lb/>
王眞郝孟節者皆上黨人也王眞年且百歲視之面有<lb/>
光澤似未五十者自云周流登五岳名山悉能行胎息<lb/>
胎食之方嗽舌下泉咽之不絶房室<hi>漢武内傳曰王眞字叔經上黨人習</hi>
<hi>閉氣而吞之名曰胎息習嗽舌下泉而咽之名曰胎食眞行之斷穀二百餘日肉色光美力並數人抱朴子曰</hi>
<hi>胎息者能不以鼻口嘘翕如在胎之中𠻳音朔○劉攽曰註習潄舌下泉而咽之名曰胎食案文多一習字</hi>
孟節能含棗核不食可至五年十年又能結氣不息身<lb/>
不動揺狀若死人可至百日半年亦有室家為人質謹<lb/>
<pb n="KR2a0009_WYG_112-47a"/>
不妄言似士君子曹操使領諸方士焉<lb/>
　　王和平傳<lb/>
北海王和平性好道術自以當仙濟南孫邕少事之從<lb/>
至京師會和平病殁邕因葬之東陶有書百餘卷藥數<lb/>
囊悉以送之後弟子夏榮言其尸解邕乃恨不取其寶<lb/>
書仙藥焉<hi>尸解者言將登仙假託為尸以解化也</hi>
贊曰幽貺罕徵明數難校不探精遠曷感靈效如或遷<lb/>
訛實乖𤣥奥<lb/>
<pb n="KR2a0009_WYG_112-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十二下<lb/>
<pb n="KR2a0009_WYG_112-48a"/>
　後漢書卷一百十二下考證<lb/>
許曼傳所著易林至今行於世○何焯曰今世所傳焦<lb/>
　氏易林疑即峻所著焦氏不聞有書也<lb/>
薊子訓傳共摩挲銅人注酈元水經注曰魏文帝黄初<lb/>
　元年○三國志注作明帝景初元年<lb/>
　<lb/>
　<lb/>
　<lb/>
<pb n="KR2a0009_WYG_112-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷一百十二下考證<lb/>
</p>
<p>
</p>
  </div>
</body>
</text>
</TEI>
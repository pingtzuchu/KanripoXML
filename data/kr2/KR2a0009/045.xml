<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>後漢書卷四十五</head> <lb/>
    <p>
<pb n="KR2a0009_WYG_045-1a"/>
欽定四庫全書<lb/>
　後漢書卷四十五<lb/>
　　宋　　宣　　城　　太　　守范　煜撰<lb/>
　　唐　　章　　懐　　太　　子　　賢注<lb/>
　李王鄧來列傳第五<lb/>
　　李通傳<lb/>
李通字次元南陽宛人也世以貨殖著姓父守身長九<lb/>
尺容貎絶異為人嚴毅居家如官廷<hi>續漢書曰守居家與子孫尤謹閨門</hi>
<pb n="KR2a0009_WYG_045-1b"/>
<hi>之内如官廷也</hi>初事劉歆好星歴讖記為王莽宗卿師<hi>平帝五年莽攝</hi>
<hi>政郡國置宗師以主宗室盖特尊之故曰宗卿師也</hi>通亦為五威將軍従事出補<lb/>
巫丞有能名<hi>王莽置五威將軍従事謂驅使小官前書秦御史監郡與蕭何従事辨之巫縣屬南</hi>
<hi>郡故城在今䕫州巫山縣北也</hi>莽末百姓愁怨通素聞守說讖云劉氏<lb/>
復興李氏為輔私常懐之且居家富逸為閭里雄以此<lb/>
不樂為吏乃自免歸及下江新市兵起南陽騷動<hi>騷亦動也</hi>
通從弟軼亦素好事乃共計議曰今四方擾亂新室且<lb/>
亡漢當更興南陽宗室獨劉伯升兄弟汎愛容衆可與<lb/>
<pb n="KR2a0009_WYG_045-2a"/>
謀大事通笑曰吾意也㑹光武避事在宛通聞之即遣<lb/>
軼往迎光武<hi>續漢書曰先是李通同母弟申徒臣能為醫難使伯升殺之上恐其怨不欲與軼相</hi>
<hi>見軼數請上乃强見之軼深達通意上乃許往意不安買半臿佩刀懐之至通舎通甚恱握上手得半臿刀謂</hi>
<hi>上曰一何武也上曰倉卒時以備不虞耳</hi>光武初以通士君子相慕也故往<lb/>
荅之及相見共語移日握手極歡通因具言讖文事光<lb/>
武初殊不意未敢當之時守在長安光武乃微觀通曰<lb/>
即如此當如宗卿師何通曰已自有度矣<hi>度計度也音大各反</hi>因<lb/>
復備言其計光武既深知通意乃遂相約結定謀議期<lb/>
<pb n="KR2a0009_WYG_045-2b"/>
以材官都試騎士日<hi>漢法以立秋日都試騎士謂課殿最也翟義誅王莽以九月都試日</hi>
<hi>勒車騎材官士是也</hi>欲劫前隊大夫及屬正<hi>前隊大夫謂南陽太守甄阜也屬正謂梁</hi>
<hi>丘賜也</hi>因以號令大衆乃使光武與軼歸舂陵舉兵以相<lb/>
應遣従兄子季之長安以事報守季於道病死守密知<lb/>
之欲亡歸素與邑人黄顯相善時顯為中郎将聞之謂<lb/>
守曰今關門禁嚴君状貎非凡将以此安之不如詣闕<lb/>
自歸事既未然脱可免禍守従其計即上書歸死章未<lb/>
及報留闕下㑹事發覺通得亡走莽聞之乃繫守於獄<lb/>
<pb n="KR2a0009_WYG_045-3a"/>
而黄顯為請曰守聞子無狀<hi>無状謂祸大不可名言其状也</hi>不敢逃亡<lb/>
守義自信歸命宫闕臣顯願質守俱東曉說其子如遂<lb/>
悖逆令守北向刎首以謝大恩<hi>刎割也</hi>莽然其言㑹前隊<lb/>
復上通起兵之狀莽怒欲殺守顯争之遂并被誅及守<lb/>
家在長安者盡殺之南陽亦誅通兄弟門宗六十四人<lb/>
皆焚屍宛市時漢兵亦已大合通與光武李軼相遇棘<lb/>
陽遂共破前隊殺甄阜梁丘賜更始立以通為柱國大<lb/>
将軍輔漢侯従至長安更拜為大将軍封西平王軼為<lb/>
<pb n="KR2a0009_WYG_045-3b"/>
舞隂王通従弟松為丞相更始使通持節還鎮荆州通<lb/>
因娶光武女弟伯姬是為寜平公主<hi>寜平縣屬淮陽國也</hi>光武即<lb/>
位徴通為衞尉建武二年封固始侯拜大司農帝每征<lb/>
討四方常令通居守京師鎮撫百姓修宫室起學官五<lb/>
年春代王梁為前將軍六年夏領破姦將軍侯進捕虜<lb/>
将軍王霸等十營擊漢中賊<hi>賊謂延岑也</hi>公孫述遣兵赴救<lb/>
通等與戰於西城破之<hi>西城縣屬漢中郡也</hi>還屯田順陽<hi>順陽縣名屬南</hi>
<hi>郡哀帝改為博山故城在今鄧州穰縣西</hi>時天下略定通思欲避榮寵以病<lb/>
<pb n="KR2a0009_WYG_045-4a"/>
上書乞身詔下公卿羣臣議大司徒侯霸等曰王莽簒<lb/>
漢傾亂天下通懐伊吕蕭曹之謀建造大策扶助神靈<lb/>
輔成聖徳破家為國忘身奉主有扶危存亡之義功德<lb/>
最髙海内所聞通以天下平定謙讓辭位夫安不忘危<lb/>
宜令通居職療疾欲就諸侯不可聼於是詔通勉致醫<lb/>
藥以時視事其夏引拜為大司空通布衣唱義助成大<lb/>
業重以寜平公主故特見親重然性謙恭常欲避權勢<lb/>
素有消疾<hi>消消中之疾也周禮天官職曰春有痟首疾鄭𤣥注云痟酸削也</hi>自為宰相<lb/>
<pb n="KR2a0009_WYG_045-4b"/>
謝病不視事連年乞骸骨帝每優寵之令以公位歸第<lb/>
養疾通復固辭積二嵗乃聼上大司空印綬以特進奉<lb/>
朝請有司奏請封諸皇子帝感通首創大謀即日封通<lb/>
少子雄為召陵侯每幸南陽常遣使者以太牢祠通父<lb/>
冢十八年卒謚曰恭侯帝及皇后親臨弔送塟子音嗣<lb/>
音卒子定嗣定卒子黄嗣黄卒子夀嗣<hi>東觀記曰黄字作箕也</hi>李<lb/>
軼後為朱鮪所殺更始之敗李松戰死唯通能以功名<lb/>
終永平中顯宗幸宛詔諸李随安衆宗室㑹見<hi>安衆縣屬南陽</hi>
<pb n="KR2a0009_WYG_045-5a"/>
<hi>郡故城在鄧州東謝承書曰安衆侯劉崇長沙定王五代孫南陽宗室也與宗人討莽有功随光武河北破王</hi>
<hi>郎朝廷髙其忠壮策文嗟嘆以厲宗室安衆諸劉皆其後</hi>並受賞賜恩寵篤焉<lb/>
論曰子曰富與貴是人之所欲不以其道得之不處也<lb/>
李通豈知夫所欲而未識以道者乎夫天道性命聖人<lb/>
難言之况乃億測微隠猖狂無妄之福<hi>㣲隠謂䜟文也荘子曰猖狂妄</hi>
<hi>行易无妄卦曰无妄之往何之矣鄭𤣥注云妄之言望人所望宜正行必有所望行而無所望是失其正何可</hi>
<hi>往也即史記朱英曰代有無望之福又有無望之禍是也</hi>汙滅親宗以觖一切之功<lb/>
哉<hi>停水曰汙言族滅而汙池之也觖望也音丘瑞反一切謂權時也</hi>昔蒙穀負書不徇<lb/>
<pb n="KR2a0009_WYG_045-5b"/>
楚難<hi>戰國策曰呉楚戰於栢舉呉師入郢蒙穀奔入宫負離次之典浮江逃於雲夢之中後昭王反郢五</hi>
<hi>官失法百姓昬亂䝉穀獻典五官得法百姓大化校䝉穀之功與存國相若封之執圭蒙穀怒曰穀非人臣也</hi>
<hi>社稷之臣也茍社稷血食余豈患無君乎遂棄於歴山也</hi>即墨用齊義雪燕恥<hi>史記曰燕</hi>
<hi>昭王伐齊湣王敗出亡燕人入臨菑盡取齊寳燒其宫室宗廟下齊七十餘城其不下者唯獨莒即墨後齊田</hi>
<hi>單以即墨擊破燕軍悉復所亡城故曰雪也</hi>彼之趣舎所立其殆與通異乎<lb/>
　　王常傳<lb/>
王常字顔卿潁川舞陽人也<hi>東觀記曰其先鄠人常父博成哀間轉客潁川舞陽</hi>
<hi>因家焉</hi>王莽末為弟報仇亡命江夏<hi>命者名也言背其名籍而逃亡也</hi>久<lb/>
<pb n="KR2a0009_WYG_045-6a"/>
之與王鳳王匡等起兵雲杜綠林中聚衆數萬人以常<lb/>
為偏裨攻傍縣後與成丹張卬别入南郡藍口號下江<lb/>
兵<hi>續漢志曰南郡編縣有藍口聚</hi>王莽遣嚴尤陳茂擊破之常與丹卬<lb/>
收散卒入蔞谿<hi>蔞音力于反</hi>劫略鍾龍間<hi>盛𢎞之荆州記曰永陽縣北有石龍</hi>
<hi>山在今安州應山縣東北又随州随縣東北有三鍾山也</hi>衆復振引軍與荆州牧戰<lb/>
於上唐大破之<hi>上唐郷名故城在今随州棗陽縣東北也</hi>遂北至宜秋<hi>續漢志曰</hi>
<hi>南郡有宜秋聚也</hi>是時漢兵與新市平林衆俱敗於小長安各<lb/>
欲解去伯升聞下江軍在宜秋即與光武及李通俱造<lb/>
<pb n="KR2a0009_WYG_045-6b"/>
常壁曰願見下江一賢将議大事成丹張卬共推遣常<lb/>
伯升見常說以合從之利<hi>以利合曰從也</hi>常大悟曰王莽簒弑<lb/>
殘虐天下百姓思漢故豪傑並起今劉氏復興即真主<lb/>
也誠思出身為用輔成大功伯升曰如事成豈敢獨饗<lb/>
之哉遂與常深相結而去常還具為丹卬言之丹卬負<lb/>
其衆皆曰大丈夫既起當各自為主何故受人制乎常<lb/>
心獨歸漢乃稍曉説其将帥曰往者成哀衰微無嗣故<lb/>
王莽得承間簒位既有天下而政令苛酷積失百姓之<lb/>
<pb n="KR2a0009_WYG_045-7a"/>
心民之謳吟思漢非一日也故使吾屬因此得起夫民<lb/>
所怨者天所去也民所思者天所與也舉大事必當下<lb/>
順民心上合天意功乃可成若負强恃勇觸情恣欲雖<lb/>
得天下必復失之以秦項之埶尚至夷覆况今布衣相<lb/>
聚草澤以此行之滅亡之道也今南陽諸劉舉宗起兵<lb/>
觀其來議事者皆有深計大慮王公之才與之并合必<lb/>
成大功此所以祐吾屬也下江諸将雖屈强少識然素<lb/>
敬常乃皆謝曰無王将軍吾屬㡬陷於不義願敬受教<lb/>
<pb n="KR2a0009_WYG_045-7b"/>
即引兵與漢軍及新市平林合於是諸部齊心同力鋭<lb/>
氣益壮遂俱進破殺甄阜梁丘賜及諸将議立宗室唯<lb/>
常與南陽士大夫同意欲立伯升而朱鮪張卬等不聼<lb/>
及更始立以常為廷尉大将軍封知命侯别徇汝南沛<lb/>
郡<hi>○劉攽曰案沛在山東王常此時力未及往盖是南郡沛南絶相類也</hi>還入昆陽與光<lb/>
武共擊破王尋王邑更始西都長安以常行南陽太守<lb/>
事令専命誅賞<hi>東觀記曰誅不従命封拜有功</hi>封為鄧王食八縣賜姓<lb/>
劉氏常性恭儉遵法度南方稱之更始敗建武二年夏<lb/>
<pb n="KR2a0009_WYG_045-8a"/>
常将妻子詣洛陽肉袒自歸光武見常甚歡勞之曰王<lb/>
廷尉良苦<hi>良甚也言苦軍事也</hi>毎念往時共更艱戹何日忘之<hi>更經</hi>
<hi>也艱戹謂帝敗小長安造常壁與常共破甄阜及王尋等也</hi>莫往莫来豈違平生之<lb/>
言乎<hi>平生言謂常云劉氏真主也誠思出身為用輔成大功常乃久事更始不早歸朝帝微以責之故下</hi>
<hi>文云吾與廷尉戲耳詩衞風曰莫往莫来悠悠我思</hi>常頓首謝曰臣䝉大命得以<lb/>
鞭策託身陛下<hi>策馬檛也言執策以従之</hi>始遇宜秋後㑹昆陽幸賴<lb/>
靈武輒成斷金<hi>伯升與常深相結故曰斷金易繫辭曰二人同心其利斷金</hi>更始不<lb/>
量愚臣任以南州<hi>謂以廷尉行南陽太守</hi>赤眉之難喪心失望<hi>謂赤</hi>
<pb n="KR2a0009_WYG_045-8b"/>
<hi>眉入長安破更始</hi>以為天下復失綱紀聞陛下即位河北心開<lb/>
目眀今得見闕庭死無遺恨帝笑曰吾與廷尉戲耳吾<lb/>
見廷尉不憂南方矣<hi>謂南陽也</hi>乃召公卿将軍以下大㑹具<lb/>
為羣臣言常以匹夫興義兵眀扵知天命故更始封為<lb/>
知命侯與吾相遇兵中尤相厚善特加賞賜拜為左曹<lb/>
<hi>前書曰左右曺平尚書事</hi>封山桑侯<hi>山桑縣屬沛郡今亳州縣</hi>後帝於大㑹中指<lb/>
常謂羣臣曰此家率下江諸将輔翼漢室心如金石真<lb/>
忠臣也是日遷常為漢忠将軍遣南擊鄧奉董訢令諸<lb/>
<pb n="KR2a0009_WYG_045-9a"/>
將皆屬焉又詔常北擊河間漁陽平諸屯聚五年秋攻<lb/>
㧞湖陵又與帝㑹任城因従破蘇茂龎萌進攻下邳常<lb/>
部當城門戰一日數合賊反走入城常追迫之城上射<lb/>
矢雨下帝從百餘騎自城南髙處望常戰力甚馳遣中<lb/>
黄門詔使引還賊遂降又别率騎都尉王霸共平沛郡<lb/>
賊<hi>東觀記曰沛郡賊苗虚也</hi>六年春徵還洛陽令夫人迎常於舞陽<lb/>
歸家上冡西屯長安拒隗囂七年使使者持璽書即拜<lb/>
常為横野大将軍位次與諸将絶席<hi>絶席謂尊顯之也漢官儀曰御史大</hi>
<pb n="KR2a0009_WYG_045-9b"/>
<hi>夫尚書令司𨽻校尉皆専席號三獨坐</hi>常别擊破隗囂将高峻於朝那<hi>朝那</hi>
<hi>縣屬安定郡也</hi>囂遣將過烏氏常要擊破之轉降保塞𦍑諸營<lb/>
壁皆平之九年擊内黄賊破降之後北屯故安拒盧芳<lb/>
<hi>故安縣屬涿郡故城在今易州易縣南也</hi>十二年薨于屯所謚曰節侯子廣<lb/>
嗣三十年徙封石城侯<hi>石城故城在今復州沔陽縣東南也</hi>永平十四年<lb/>
坐與楚事相連國除<lb/>
　　鄧晨傳<lb/>
鄧晨字偉卿南陽新野人也世吏二千石<hi>東觀記曰晨曽祖父隆揚</hi>
<pb n="KR2a0009_WYG_045-10a"/>
<hi>州刺史祖父勲交趾刺史</hi>父宏豫章都尉晨初娶光武姊元王莽末<lb/>
光武嘗與兄伯升及晨俱之宛與穰人蔡少公等讌語<lb/>
少公頗學圖讖言劉秀當為天子或曰是國師公劉秀<lb/>
乎光武戲曰何用知非僕邪坐者皆大笑晨心獨喜<hi>東觀</hi>
<hi>記曰晨與上共載出逢使者不下車使者怒頗加耻辱上稱江夏卒史晨更名侯家承使者以其詐将至亭欲</hi>
<hi>罪之新野宰潘叔為請得免</hi>及光武與家屬避吏新野舎晨廬甚相<lb/>
親愛晨因謂光武曰王莽悖暴盛夏斬人此天亡之時<lb/>
也<hi>王莽地皇元年下書曰方出軍行師有趨讙犯者斬無須時於是春夏斬人都市百姓震懼也○劉攽曰</hi>
<pb n="KR2a0009_WYG_045-10b"/>
<hi>注有趨讙犯者案前書犯字下少一法字</hi>往時㑹宛獨當應邪光武笑不荅<lb/>
及漢兵起晨將賔客㑹棘陽漢兵敗小長安諸將多亡<lb/>
家屬光武單馬遁走遇女弟伯姬與共騎而奔前行復<lb/>
見元趣令上馬元以手撝曰行矣不能相救無為兩沒<lb/>
也㑹追兵至元及三女皆遇害漢兵退保棘陽而新野<lb/>
宰乃汚晨宅焚其冢墓宗族皆恚怒曰家自富足何故<lb/>
隨婦家人入湯鑊中晨終無恨色更始立以晨為偏將<lb/>
軍與光武略地潁川俱夜出昆陽城擊破王尋王邑又<lb/>
<pb n="KR2a0009_WYG_045-11a"/>
别徇陽翟以東至京密皆下之<hi>京密二縣名屬河南郡京故城在今鄭州滎陽</hi>
<hi>東鄭之京邑也密故城在滎陽東南也</hi>更始北都洛陽以晨為常山太守<lb/>
㑹王郎反光武自薊走信都晨亦間行㑹於鉅鹿下自<lb/>
請従擊邯鄲光武曰偉卿以一身従我不如以一郡為<lb/>
我北道主人乃遣晨歸郡光武追銅馬髙胡羣賊於冀<lb/>
州<hi>○劉攽曰案賊本以地自名故當如他處作湖字</hi>晨發積射士千人<hi>積與迹同古字</hi>
<hi>通用謂尋迹而射之</hi>又遣委輸給軍不絶光武即位封晨房子侯<lb/>
<hi>房子今趙州縣也</hi>帝又感悼姊沒於亂兵追封諡元為新野節<lb/>
<pb n="KR2a0009_WYG_045-11b"/>
義長公主立廟扵縣西封晨長子汎為呉房侯<hi>呉房今豫州縣</hi>
<hi>也</hi>以奉公主之祀建武三年徵晨還京師數讌見説故<lb/>
舊平生為歡晨従容謂帝曰僕竟辯之<hi>光武前語晨云何用知非僕乎</hi>
<hi>故晨有此言也</hi>帝大笑従幸章陵拜光祿大夫使持節監執金<lb/>
吾賈復等擊平邵陵新息賊<hi>新息今豫州縣也</hi>四年従幸夀春<lb/>
留鎮九江晨好樂郡職由是復拜為中山太守吏民稱<lb/>
之常為冀州髙第<hi>中山屬冀州於冀州所部郡課常為第一也</hi>十三年更封<lb/>
南䜌侯<hi>䜌音力全反</hi>入奉朝請復為汝南太守十八年行幸<lb/>
<pb n="KR2a0009_WYG_045-12a"/>
章陵徵晨行廷尉事従至新野置酒酣讌賞賜數百千<lb/>
萬復遣歸郡晨興鴻郤陂數千頃田<hi>鴻郤陂名在今豫州汝陽縣東成帝</hi>
<hi>時闗東水陂溢為害翟方進為丞相奏罷之</hi>汝土以殷魚稻之饒流衍它郡<lb/>
<hi>衍饒也</hi>眀年定封西華侯復徵奉朝請二十五年卒詔遣<lb/>
中謁者備公主官屬禮儀<hi>漢官儀曰長公主官屬傅一人員吏五人騶僕射五人私</hi>
<hi>府長食官長永巷令家令各一人也</hi>招迎新野主魂與晨合𦵏扵北芒乘<lb/>
輿與中宫親臨喪送葬謚曰恵侯小子棠嗣後徙封武<lb/>
當侯棠卒子固嗣固卒子國嗣國卒子福嗣永建元年卒<lb/>
<pb n="KR2a0009_WYG_045-12b"/>
無子國除<lb/>
　　來歙傳<lb/>
來歙字君叔<hi>歙音許及反</hi>南陽新野人也六世祖漢有才力<lb/>
武帝世以光禄大夫副樓舩将軍楊僕擊破南越朝鮮<lb/>
父仲<hi>東觀記仲作冲</hi>哀帝時為諌大夫娶光武祖姑生歙光武<lb/>
甚親敬之數共往来長安漢兵起王莽以歙劉氏外屬<lb/>
乃收繫之賔客共簒奪得免更始即位以歙為吏従入<lb/>
關數言事不用以病去歙女弟為漢中王劉嘉妻嘉遣<lb/>
<pb n="KR2a0009_WYG_045-13a"/>
人迎歙因南之漢中更始敗歙勸嘉歸光武遂與嘉俱<lb/>
東詣洛陽帝見歙大歡即解衣以衣之<hi>東觀記曰解所被襜襦以衣歙</hi>
<hi>也</hi>拜為太中大夫是時方以隴蜀為憂獨謂歙曰今西<lb/>
州未附<hi>西州謂隗囂也</hi>子陽稱帝道里阻逺諸將方務關東思<lb/>
西州方略未知所任其謀若何歙因自請曰臣嘗與隗<lb/>
囂相遇長安其人始起以漢為名今陛下聖徳隆興臣<lb/>
願得奉威命開以丹青之信<hi>楊子法言曰聖人之言眀若丹青也</hi>囂必束<lb/>
手自歸則述自亡之勢不足圖也帝然之建武三年歙<lb/>
<pb n="KR2a0009_WYG_045-13b"/>
始使隗囂五年復持節送馬援因奉璽書於囂既還復<lb/>
往説囂囂遂遣子恂隨歙入質拜歙為中郎將時山東<lb/>
略定帝謀西收囂兵與俱伐蜀復使歙喻旨囂將王元<lb/>
説囂多設疑故久冘豫不决<hi>冘豫不定之意也説文曰冘冘行貎也音滛東觀記</hi>
<hi>曰狐疑不决也</hi>歙素剛毅遂發憤質責囂曰<hi>質正也</hi>國家以君知<lb/>
臧否曉廢興故以手書暢意足下推忠誠遣伯春委質<lb/>
<hi>囂子恂字伯春</hi>是臣主之交信也今反欲用佞惑之言為族滅<lb/>
之計叛主負子違背忠信乎吉凶之決在扵今日欲前<lb/>
<pb n="KR2a0009_WYG_045-14a"/>
刺囂囂起入部勒兵将殺歙歙徐杖節就車而去囂愈<lb/>
怒王元勸囂殺歙使牛邯将兵圍守之囂将王遵諌曰<lb/>
愚聞為國者慎器與名為家者畏怨重禍<hi>噐車服也名爵號也言名</hi>
<hi>與器不可妄授也</hi>俱慎名器則下服其命輕用怨禍則家受其<lb/>
殃今将軍遣子質漢内懐它志名器逆矣外人有議欲<lb/>
謀漢使輕怨禍矣古者列國兵交使在其間<hi>左傳曰晉欒書伐鄭</hi>
<hi>鄭人使伯蠲行成晉人殺之非禮也兵交使在其間可也</hi>所以重兵貴和而不任戰<lb/>
也何況承王命籍重質而犯之哉君叔雖單車逺使而<lb/>
<pb n="KR2a0009_WYG_045-14b"/>
陛下之外兄也<hi>光武之姑子故曰外兄也</hi>害之無損扵漢而随以族<lb/>
滅昔宋執楚使遂有析骸易子之禍<hi>左傳曰楚使申舟聘齊不假道於宋</hi>
<hi>華元曰楚不假道鄙我也乃殺之楚子聞之遂圍宋宋人懼使華元夜入楚師告子反曰寡君使元以病告敝</hi>
<hi>邑易子而食析骸以爨也</hi>小國猶不可辱況於萬乗之主重以伯春<lb/>
之命哉歙為人有信義言行不違及往来游説皆可案<lb/>
覆西州士大夫皆信重之多為其言故得免而東歸八<lb/>
年春歙與征虜將軍祭遵襲略陽遵道病還分精兵随<lb/>
歙合二千餘人伐山開道従番須回中<hi>番須回中並地名也番音盤武</hi>
<pb n="KR2a0009_WYG_045-15a"/>
<hi>帝元封四年幸雍通回中道前書音義曰回中在汧汧今隴州汧源縣也</hi>徑至略陽<hi>徑直也</hi>斬<lb/>
囂守將金梁因保其城囂大驚曰何其神也<hi>東觀記曰上聞得略</hi>
<hi>陽甚悦左右怪上數破大敵今得小城何足以喜然上以略陽囂所依阻心腹已壊則制其支體也</hi>乃悉<lb/>
兵數萬人圍略陽斬山築堤激水灌城歙與将士固死<lb/>
堅守矢盡乃發屋斷木以為兵囂盡鋭攻之自春至秋<lb/>
其士卒疲弊帝乃大發關東兵自将上隴囂衆潰走圍<lb/>
解扵是置酒髙㑹勞賜歙班坐絶席在諸將之右賜歙<lb/>
妻縑千匹詔使留屯長安悉監䕶諸將歙因上書曰公<lb/>
<pb n="KR2a0009_WYG_045-15b"/>
孫述以隴西天水為藩蔽故得延命假息今二郡平蕩<lb/>
則述智計窮矣宜益選兵馬儲積資糧昔趙之將帥多<lb/>
賈人髙帝懸之以重賞<hi>髙帝十年陳豨反於趙代其将多賈人帝多以金購豨将皆降</hi>
今西州新破兵人疲饉若招以財穀則其衆可集臣知<lb/>
國家所給非一用度不足然有不得已也帝然之於是<lb/>
大轉糧運<hi>東觀記曰詔於汧積穀六萬斛驢四百頭負䭾</hi>詔歙率征西大將軍<lb/>
馮異建威大將軍耿弇虎牙大將軍蓋延揚武將軍馬<lb/>
成武威將軍劉尚入天水擊破公孫述將田弇趙匡眀<lb/>
<pb n="KR2a0009_WYG_045-16a"/>
年攻㧞落門<hi>聚名也解見光武紀</hi>隗囂支黨周宗趙恢及天水屬<lb/>
縣皆降初王莽世羌虜多背叛而隗囂招懐其酋豪遂<lb/>
得為用及囂亡後五谿先零諸種數為宼掠皆營塹自<lb/>
守州郡不能討歙乃大修攻具率蓋延劉尚及太中大<lb/>
夫馬援等進擊羌扵金城大破之斬首虜數千人獲牛<lb/>
羊萬餘頭穀數十萬斛又擊破襄武賊傅栗卿等<hi>襄武縣屬</hi>
<hi>隴西郡也</hi>隴西雖平而人饑流者相望<hi>流謂流離以就食也</hi>歙乃傾倉<lb/>
廩轉運諸縣以賑贍之於是隴右遂安而凉州流通焉<lb/>
<pb n="KR2a0009_WYG_045-16b"/>
十一年歙與蓋延馬成進攻公孫述将王元環安扵河<lb/>
池下辯陷之乗勝遂進蜀人大懼使刺客刺歙未殊馳<lb/>
召蓋延延見歙因伏悲哀不能仰視歙叱延曰虎牙何<lb/>
敢然今使者中刺客無以報國故呼巨卿欲相屬以軍<lb/>
事而反效兒女子涕泣乎刃雖在身不能勒兵斬公邪<lb/>
延收淚强起受所誡歙自書表曰臣夜人定後為何人<lb/>
所賊傷中臣要害<hi>何人謂不知何人也</hi>臣不敢自惜誠恨奉職不<lb/>
稱以為朝廷羞夫理國以得賢為本太中大夫叚襄骨<lb/>
<pb n="KR2a0009_WYG_045-17a"/>
鯁可任<hi>骨鯁喻正直也説文曰鯁魚骨也食骨留咽中為鯁</hi>願陛下裁察又臣兄<lb/>
弟不肖終恐被罪<hi>肖似也不似猶不賢也</hi>陛下哀憐數賜教督投<lb/>
筆抽刃而絶帝聞大驚省書覽涕乃賜䇿曰中郎将来<lb/>
歙攻戰連年平定羌隴憂國忘家忠孝彰著遭命遇害<lb/>
嗚呼哀哉使太中大夫贈歙中郎將征羌侯印綬謚曰<lb/>
節侯謁者護喪事喪還洛陽乗輿縞素臨弔送𦵏以歙<lb/>
有平羌隴之功故改汝南之當鄉縣為征羌國焉<hi>征羌故城</hi>
<hi>在今豫州郾城縣東南也</hi>子裦嗣十三年帝嘉歙忠節復封歙弟由<lb/>
<pb n="KR2a0009_WYG_045-17b"/>
為宜西侯<hi>東觀記曰宜西鄉侯</hi>裦子稜尚顯宗女武安公主稜早<lb/>
歿裦卒以稜子歴為嗣<lb/>
論曰世稱來君叔天下信士夫専使乎二國之間豈厭<lb/>
詐謀哉而能獨以信稱者良其誠心在乎使兩義俱安<lb/>
而已不私其功也<lb/>
歴字伯珍少襲爵以公主子永元中為侍中監羽林右<lb/>
騎<hi>羽林騎武帝置宣帝令中郎將騎都尉監羽林見前書</hi>永初三年遷射聲校尉<lb/>
永寜元年代馮石為執金吾延光元年尊歴母為長公<lb/>
<pb n="KR2a0009_WYG_045-18a"/>
主二年遷歴太僕眀年中常侍樊豐與大將軍耿寳侍<lb/>
中周廣謝惲等共讒陷太尉楊震震遂自殺歴謂侍御<lb/>
史虞詡曰耿寳託元舅之親<hi>寳女弟為清河王慶姬即安帝嫡母也故寳於帝為</hi>
<hi>元舅焉</hi>榮寵過厚不念報國㤙而傾側姦臣誣奏楊公傷<lb/>
害忠良其天禍亦將至矣遂絶周廣謝惲不與交通時<lb/>
皇太子驚病不安避幸安帝乳母野王君王聖舎太子<lb/>
乳母王男厨監邴吉等以為聖舎新繕修犯土禁不可<lb/>
久御聖及其女永與大長秋江京及中常侍樊豐王男<lb/>
<pb n="KR2a0009_WYG_045-18b"/>
邴吉等互相是非聖永遂誣譖男吉皆幽囚死家屬徙<lb/>
比景太子思男等數為歎息京豐懼有後害妄造虚無<lb/>
構讒太子及東宫官屬帝怒召公卿以下㑹議廢立耿<lb/>
寳等承旨皆以為太子當廢歴與太常桓焉廷尉張皓<lb/>
議曰經説年未滿十五過惡不在其身且男吉之謀皇<lb/>
太子容有不知宜選忠良保傅輔以禮義廢置事重此<lb/>
誠聖恩所宜宿留帝不從<hi>宿留猶停留也宿留音秀溜</hi>是日遂廢太<lb/>
子為濟隂王時監太子家小黄門籍建中傅髙梵等<hi>梵音</hi>
<pb n="KR2a0009_WYG_045-19a"/>
<hi>扶汛切</hi>皆以無罪徙朔方歴乃要結光祿勲祋諷<hi>祋音丁外反</hi>
宗正劉瑋將作大匠薛皓侍中閭丘𢎞陳光趙代施延<lb/>
太中大夫朱倀<hi>倀音丑羊反</hi>第五頡<hi>頡音下結反</hi>中散大夫曹成<lb/>
諌議大夫李尤符節令張敬<hi>續漢書曰符節令秩百石</hi>持書侍御史<lb/>
龔調<hi>續漢志曰持書侍御史秩六百石也</hi>羽林右監孔顯<hi>漢官儀羽林左右監屬光禄也</hi>
城門司馬徐崇衞尉守丞樂闈<hi>守丞兼守之丞也</hi>長樂未央廐<lb/>
令鄭安世等十餘人<hi>續漢志曰未央廐令一人長樂廐令一人主乗輿馬也</hi>俱詣<lb/>
鴻都門證太子無過龔調據法律眀之以為男吉犯罪<lb/>
<pb n="KR2a0009_WYG_045-19b"/>
皇太子不當坐帝與左右患之乃使中常侍奉詔脅羣<lb/>
臣曰父子一體天性自然以義割恩為天下也歴諷等<lb/>
不識大典而與羣小共為讙譁外見忠直而内希後福<lb/>
飾邪違義豈事君之禮朝廷廣開言事之路故且一切<lb/>
假貸若懐迷不反當顯眀刑書諌者莫不失色薛皓先<lb/>
頓首曰固宜如眀詔歷怫然<hi>字林曰怫鬱也怫音扶勿反</hi>廷詰皓曰<lb/>
屬通諌何言而今復背之<hi>屬近也通猶共也近言共諌何乃相背也</hi>大臣乗<lb/>
朝車處國事固復輾轉若此乎<hi>周禮曰卿乗夏縵大夫乗墨車輾轉不定也詩</hi>
<pb n="KR2a0009_WYG_045-20a"/>
<hi>云展轉反側</hi>乃各稍自引起歷獨守闕連日不肯去帝大怒<lb/>
乃免歷兄弟官削國租黜公主不得㑹見歷遂杜門不<lb/>
與親戚通時人為之震慄及帝崩閻太后起歷為將作<lb/>
大匠順帝即位朝廷咸稱社稷臣於是遷為衞尉祋諷<lb/>
劉瑋閭丘𢎞等先卒皆拜其子為郎朱倀<hi>倀音丑良反</hi>施延<lb/>
陳光趙代等並為公卿任職徵王男邴吉家屬還京師<lb/>
厚加賞賜籍建髙梵等悉䝉顯擢永建元年拜歷車騎<lb/>
將軍弟祉為歩兵校尉超為黄門侍郎三年母長公主<lb/>
<pb n="KR2a0009_WYG_045-20b"/>
薨歴稱病歸第服闋復為大鴻臚陽嘉二年卒官子定<lb/>
嗣定尚安帝妺平氏長公主順帝時為虎賁中郎将定<lb/>
卒子虎嗣桓帝時為屯騎校尉弟豔字季徳少好學下<lb/>
士開館養徒少歴顯位靈帝時再遷司空<lb/>
賛曰李鄧豪贍舎家従讖<hi>鄧晨代以吏二千石為豪李通家富為贍也</hi>少公<lb/>
雖孚宗卿未驗<hi>孚信也言蔡少公論讖其事雖信而李守被誅是未驗也</hi>王常知命<lb/>
功惟帝念<hi>王常更始中為知命侯後歸朝上録其功封為列侯故曰帝念</hi>款款君叔斯<lb/>
言無玷<hi>玷缺也</hi>方獻三㨗永墜一劒<hi>小雅采薇詩曰豈敢定居一月三㨗</hi>
<pb n="KR2a0009_WYG_045-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0009_WYG_045-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷四十五<lb/>
<pb n="KR2a0009_WYG_045-22a"/>
　後漢書卷四十五考證<lb/>
來歙傳父仲哀帝時為諌大夫○哀帝監本訛安帝従<lb/>
　汲古閣本改<lb/>
娶光武祖姑生歙○諸本同<hi>臣承蒼</hi>按下文王遵曰君<lb/>
　叔陛下之外兄也此祖姑字必有誤<lb/>
　<lb/>
　<lb/>
　<lb/>
<pb n="KR2a0009_WYG_045-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書卷四十五考證<lb/>
</p>
<p>
</p>
  </div>
</body>
</text>
</TEI>
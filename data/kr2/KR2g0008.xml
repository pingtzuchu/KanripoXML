<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>杜工部詩年譜</head> <lb/>
    <p>
<pb n="KR2g0008_WYG_001-1a"/>
欽定四庫全書<lb/>
　杜工部詩年譜<lb/>
　　　　　　　　　　　　　宋　魯訔　撰<lb/>
睿宗先天元年壬子<hi>正月改太極五月改為延和明皇以是年八月改元</hi>
　按公志及𫝊皆云年五十九卒於大厯五年庚戌詩<lb/>
　史云開元元年癸丑公生公上三大禮賦云生陛下<lb/>
　淳樸之俗行四十載公天寳十載奏賦年三十有九<lb/>
　逆筭公是年生吕汲公考公生先天元年壬子天寳<lb/>
<pb n="KR2g0008_WYG_001-1b"/>
　十三載奏賦若十三載公當四十三嵗矣唐書宰相<lb/>
　表及紀年通譜先天元年壬子而譜以為癸丑集祭<lb/>
　房公廣徳元年嵗次癸夘而譜以為甲辰皆差一年<lb/>
　<hi>汲公吕大防始作詩年譜</hi>
開元元年癸丑<lb/>
三年乙夘<lb/>
　公郾城觀公孫弟子舞劍行云開元三年余尚童稚<lb/>
　於郾城觀公孫舞劍器年譜以為三年丙辰按公是<lb/>
<pb n="KR2g0008_WYG_001-2a"/>
　年纔四嵗年必有誤公進鵰賦表云臣素賴先人緒<lb/>
　業自七嵗所綴詩筆向四十載矣約千有餘篇則能<lb/>
　憶四嵗時事不為誤也<lb/>
十四年丙寅<lb/>
　公初游選場壯遊曰往昔十四五出遊翰墨場斯文<lb/>
　崔魏徒以我似班揚<lb/>
二十三年乙亥公年二十四<lb/>
　公作開元皇帝皇甫淑妃豐碑曰嵗次乙亥十月癸<lb/>
<pb n="KR2g0008_WYG_001-2b"/>
　未朔薨又曰野老何知斯文見托不論官閥游夏入<lb/>
　文學之科意公尚白衣天寳十載始上三大禮賦起<lb/>
　家授河西尉或以為是年未應稱野老當是天寳十<lb/>
　載辛夘銘曰列樹拱矣豐碑闕然乃知後來方立碑<lb/>
　也但未能考其定於何年<lb/>
二十五年丁丑<lb/>
　史云公少不自振客遊吳越齊趙故壯遊曰東下姑<lb/>
　蘇臺巳具浮海航到今有遺恨不得窮扶桑歸帆拂<lb/>
<pb n="KR2g0008_WYG_001-3a"/>
　天姥中嵗貢舊郷忤下考功第拜辭京尹堂放蕩齊<lb/>
　趙間裘馬頗清狂春登吹臺上冬獵青丘傍遊梁亦<lb/>
　曰昔我游宋中惟梁孝王都憶與髙李輩論文入酒<lb/>
　壚氣酣登吹臺懐古視平蕪昔遊曰昔與髙李輩晚<lb/>
　登單父臺山脚曰昔我遊山東憶戱東嶽陽窮秋立<lb/>
　日觀矯首望八荒公居城南嘗預京兆薦貢而考功<lb/>
　下之唐初考功試進士開元二十六年戊寅春以考<lb/>
　功郎輕徙禮部以春官侍郎主之公之適齊趙當在<lb/>
<pb n="KR2g0008_WYG_001-3b"/>
　此嵗以前<lb/>
二十九年辛已<lb/>
　公有酹逺祖晉鎮南将軍于洛之首陽酹文十三葉<lb/>
　孫甫開元二十九年嵗次辛已<lb/>
天寳元年壬午公年三十一<lb/>
　南曺小司冦於我太夫人堂下壘土為山之作系云<lb/>
　天寳初<lb/>
六載丁亥<lb/>
<pb n="KR2g0008_WYG_001-4a"/>
　公應詔退下元結諭友曰天寳六載詔天下有一藝<lb/>
　詣轂下李林甫相國命尚書省皆下之遂賀野無遺<lb/>
　賢於庭公上韋左相曰主上頃見徴倐來欲求伸青<lb/>
　冥却垂翅蹭蹬無縱鱗上鮮于京兆曰獻納紆皇眷<lb/>
　中間謁紫宸破膽遭前政隂謀獨秉鈞正為此邪<lb/>
九載庚寅紀十一月封華嶽<lb/>
十載辛夘公年四十<lb/>
　公奏三大禮賦元稹誌曰賦奏命宰相試文授右衛<lb/>
<pb n="KR2g0008_WYG_001-4b"/>
　率府胄曹吏云公奏賦帝竒之命待制集賢院相試<lb/>
　文授河西尉不拜改右衛率府胄曹公官定後戱贈<lb/>
　曰不作河西尉凄凉為折腰老夫怕奔走率府且逍<lb/>
　遥莫相疑行曰憶獻三賦蓬萊宫自恠一日聲烜赫<lb/>
　集賢學士如堵墻觀我落筆中書堂史集皆以為十<lb/>
　三載按帝紀十載行三大禮十三載未當郊况表云<lb/>
　臣生長陛下淳樸之俗行四十載矣故知當在今嵗<lb/>
　原叔云新書作召試京兆府兵曹新書乃今舊書也<lb/>
<pb n="KR2g0008_WYG_001-5a"/>
　今書作胄曹進西嶽賦表乃云委學官試文章皆不<lb/>
　同除夕曲江族弟位宅守嵗曰四十明朝過年譜云<lb/>
　上韋左相詩云鳯厯軒轅紀龍飛四十春壯遊曰放<lb/>
　蕩齊趙間裘馬頗清狂快意八九年西歸到咸陽則<lb/>
　公歸自齊趙乃應詔奏賦又數年間事也<hi>翰林王洙字原叔</hi>
十三載甲午公年四十三<lb/>
　𤣥宗紀秋八月甲子朔文部侍郎韋見素拜中書門<lb/>
　下平章事公贄見韋左相詩云龍飛四十春又曰愚<lb/>
<pb n="KR2g0008_WYG_001-5b"/>
　䝉但隱淪則此詩似未獻賦前封西嶽賦表云臣本<lb/>
　杜陵諸生年過四十又云盖長安一匹夫耳次嵗國<lb/>
　家有事於郊廟幸得奏賦待制於集賢委學官試文<lb/>
　章再降恩澤送𨽻有司㕘列選序則此賦又在三大<lb/>
　禮賦後詩文以為十二載未詳紀二月丁丑楊國忠<lb/>
　為司空公表云陛下元弼克生司空斯文不可寝巳<lb/>
　則此賦當在未封西嶽前而紀封華岳在九載又當<lb/>
　考也<lb/>
<pb n="KR2g0008_WYG_001-6a"/>
十四載乙未公年四十四<lb/>
　十一月禄山反䧟河北諸郡公有自京赴奉先作注<lb/>
　云此年十一月作<hi>集注云公在率府欲辭職遂作去矣行而家屬先在奉先詩史云薊</hi>
　<hi>北反書未聞公巳逸身畿甸</hi>
十五載丙申公年四十五<hi>是年七月肅宗即位於靈武改元至徳</hi>
　禄山僣帝於東京公在奉先以舅氏崔十九翁為白<lb/>
　水尉故適白水有髙齋三十韻六月辛未賊入潼闗<lb/>
　駕幸劍外七月甲子肅宗即位靈武公漸北過彭衙<lb/>
<pb n="KR2g0008_WYG_001-6b"/>
　行曰憶昔避賊初北走經險艱夜深彭衙道<hi>馮翊界</hi>月<lb/>
　照白水山<hi>屬同州</hi>少留周家窪欲出蘆子闗公七月寓<lb/>
　於鄜州有三川觀漲詩<hi>鄜州屬縣</hi>曰我經華原來<hi>長安北</hi>公<lb/>
　羸服走靈武賊得之故贈韋評事詩曰昔沒賊中時<lb/>
　潛與子同遊公沒賊中有九日藍田崔氏莊以下十<lb/>
　三首<lb/>
至徳二載丁酉公年四十六<lb/>
　公春在賊中曲江行曰少陵野老吞聲哭春日潜行<lb/>
<pb n="KR2g0008_WYG_001-7a"/>
　曲江曲自正月乙夘禄山死二月戊子肅宗次鳯翔<lb/>
　李光弼敗安慶緒於太原郭子儀敗安慶緒於潼闗<lb/>
　又敗於永豐倉公西走鳯翔達鳳翔行在曰西憶岐<lb/>
　陽信無人遂却囬又曰司𨽻章初覩南陽氣巳新又<lb/>
　述懐曰去年潼闗敗妻子隔絶久今夏草木長脱身<lb/>
　得西走元㣲之誌云步謁肅宗行在拜左拾遺舊書<lb/>
　云自京師宵遁赴河西謁肅宗於彭原新書云拜右<lb/>
　拾遺非是房琯罷相印甫上疏不宜免帝怒詔三司<lb/>
<pb n="KR2g0008_WYG_001-7b"/>
　推問以張鎬言帝解赦之公有狀謝口勅又有六月<lb/>
　十二日薦岑參諌官狀皆可考新史云自是帝不甚<lb/>
　省錄公家寓鄜彌年孺弱至餓死許甫往省親吕汲<lb/>
　公考云八月墨勅放還鄜州有北征詩舊史云肅宗<lb/>
　怒貶甫為華州司功曹非是實錄言御史大夫韋陟<lb/>
　言當考北征曰皇帝二載秋閏八月初吉杜子將北<lb/>
　征蒼茫問家室贈節度李重進曰青袍朝士最苦者<lb/>
　白頭拾遺徒步歸閏八月朔甲寅賊安慶緒冦鄜畤<lb/>
<pb n="KR2g0008_WYG_001-8a"/>
　渭北節度使李光進戰卻之渭北壘空公得北首鄜<lb/>
　路送韋宙同谷曰鑾輿駐鳯翔受詞太白脚秋旋自<lb/>
　鄜畤扈從還闕贈嚴賈二閣老曰法駕還雙闕王師<lb/>
　下八川比時霑奉引佳氣拂周旋十月丁夘天子還<lb/>
　闕公臘日供奉紫宸曰臘日常年煖尚遥今年臘日<lb/>
　凍全消十二月上皇至自蜀以蜀郡為南京鳯翔為<lb/>
　西京西京為中京<lb/>
乾元元年戊戌公年四十七<hi>是嵗二月改元復以載為年</hi>
<pb n="KR2g0008_WYG_001-8b"/>
　春公有紫宸退朝口號賡賈至朝大明宫宣政殿晚<lb/>
　出左掖又退朝出左掖直夜題省中壁等詩㣲之誌<lb/>
　公左拾遺嵗餘以直言出華州司户悲往事繫曰至<lb/>
　徳二載甫自京兆金光門出歸鳯翔乾元初從左拾<lb/>
　遺移華州掾與親故别因出此門有悲往事曰近得<lb/>
　歸京邑移官逺至尊必大臣有不樂公者至華題鄭<lb/>
　縣亭子曰雲㫁岳蓮臨大路天晴宫柳暗長春唐官<lb/>
　儀功曺主秋賦公有秋策問進士七月代華牧論殘<lb/>
<pb n="KR2g0008_WYG_001-9a"/>
　寇狀上朝廷策士文公及冬出潼闗東征洛陽道史<lb/>
　不載有閿鄉姜七少府設鱠及湖城遇孟雲卿歸劉<lb/>
　顥宅飲宿等詩<lb/>
二年巳亥公年四十八<lb/>
　春留東都三月九節度之師潰於滏水郭子儀㫁盟<lb/>
　津退守洛師公有新安吏石壕吏等詩歸華放情山<lb/>
　水間嘗遊伏毒寺有憶鄭南曰鄭南伏毒寺瀟灑到<lb/>
　江心鮑公詩譜云夏去華之秦公有秋華下苦熱曰<lb/>
<pb n="KR2g0008_WYG_001-9b"/>
　七月六日苦炎蒸對食暫餐還不能立秋後題曰平<lb/>
　生獨往願惆悵年半百罷官亦由人何事拘形役自<lb/>
　是有浩然志史云闗輔飢輙棄官去客秦州貧採橡<lb/>
　栗自給有秦州二十首曰滿目悲生事因人作逺遊<lb/>
　遲逥度隴怯浩蕩及闗愁公厭秦隴要衝人事煩夥<lb/>
　西南命駕游同谷别贊上人曰天長闗塞寒嵗莫飢<lb/>
　凍逼野風吹征衣欲别向曛黒冬十月發秦州曰我<lb/>
　衰更嬾拙生事不自謀無食思樂土無衣思南州至<lb/>
<pb n="KR2g0008_WYG_001-10a"/>
　同谷作七歌寓同谷不盈月十二月一日發同谷曰<lb/>
　始來兹山中休駕喜地僻奈何廹物累一嵗四行役<lb/>
　公自京至華至秦至同谷赴劍南凡四史曰同谷採<lb/>
　橡栗自給流落劔外公詩云邑有佳主人又曰臨岐<lb/>
　别數子握手淚再滴非寥落而遷殆廹於冦攘也送<lb/>
　韋宙從事同谷曰此邦承平日剽刼吏所羞又曰古<lb/>
　來無人地今代横戈矛當時必為羗戎所廹但史不<lb/>
　載止云十二月史思明冦陜州公度栗亭趨劍門木<lb/>
<pb n="KR2g0008_WYG_001-10b"/>
　皮嶺曰季冬携童稚辛苦赴蜀門鹿頭山曰鹿頭何<lb/>
　亭亭是日慰飢渇連山西南㫁俯見千里豁冀公柱<lb/>
　石姿論道邦國活裴冕鎮成都公遂卜居錦江成都<lb/>
　曰我行山川異忽在天一方自古有覉旅我何苦哀<lb/>
　傷<lb/>
上元元年庚子公年四十九<lb/>
　裴冀公為公卜居成都西郭浣花溪成都記草堂寺<lb/>
　府西七里浣花寺三里寺極宏麗公卜居曰浣花流<lb/>
<pb n="KR2g0008_WYG_001-11a"/>
　水水西頭主人為卜林塘幽公寓浣花雖有江山之<lb/>
　適覊旅牢落之思未免故二年之間有赴青城縣<hi>成都</hi>
　<hi>西</hi>暫如新津出成都寄陶王二少尹寄髙彭州投簡<lb/>
　成華兩縣諸子等詩栁芳厯曰髙適乾元初刺彭公<lb/>
　乾元初客秦有寄適於彭州上元初適牧蜀而公乃<lb/>
　有寄髙彭州詩當考<lb/>
二年辛丑公年五十<lb/>
　紀夏四月劔東東川節度兵馬使叚子璋反陷綿州<lb/>
<pb n="KR2g0008_WYG_001-11b"/>
　節度使李奐奔於成都五月劍南節度使崔光逺克<lb/>
　東川叚子璋伏誅公戱作花卿歌曰成都猛将有花<lb/>
　卿學語小兒知姓名綿州刺史着柘黄我卿掃除即<lb/>
　日平子璋髑髏血糢糊手提擲還崔大夫李侯重有<lb/>
　此節度人道我卿絶世無舊唐𫝊云梓州刺史叚子<lb/>
　璋反以兵攻東川節度使奐髙適率州兵與西川節<lb/>
　度使崔光逺攻子璋斬之西川牙将花驚定者恃勇<lb/>
　既誅子璋大掠東蜀新史云梓屯将叚子璋反適從<lb/>
<pb n="KR2g0008_WYG_001-12a"/>
　崔光逺討斬之而光逺兵不戢遂大掠天子怒遂以<lb/>
　適代為西川節度紀傳與此詩皆不同當知公紀事<lb/>
　為審也九月壬寅大赦去上元號稱元年以十一月<lb/>
　為嵗首以斗所建為名公草堂即事曰荒村建子月<lb/>
　獨樹老夫家春秋變古則書之公此意也年譜與史<lb/>
　云嚴武鎮成都甫往依焉新史云上元二年冬黄門<lb/>
　侍郎鄭國公嚴武鎮成都奏為節度㕘謀檢校尚書<lb/>
　工部員外郎賜緋魚公先赴成都裴公為卜居浣花<lb/>
<pb n="KR2g0008_WYG_001-12b"/>
　里譜𫝊皆非是嚴中丞枉駕見過系云嚴武東川除<lb/>
　西川勅除兩川都節制詩云元戎小隊出郊坰問栁<lb/>
　尋花到野亭川合東西瞻使節地分南北任流萍辭<lb/>
　意皆與𫝊異詩史云地志劍西益彭蜀其州二十有<lb/>
　八劍東梓綿劍普十州綿為都㑹肅宗實錄子璋盜<lb/>
　綿州改元黄龍州曰龍安府代宗實録武京兆少尹<lb/>
　御史中丞賊思明阻兵京師頗自矜大命綿州刺史<lb/>
　未幾東劍節度詔兩劍一道新𫝊坐房琯貶巴州久<lb/>
<pb n="KR2g0008_WYG_001-13a"/>
　之遷東川玉壘記是年崔光逺尹成都花驚定平叚<lb/>
　難而士卒剽掠士女至㫁腕取金詔監軍按其罪十<lb/>
　二月恚死<lb/>
寳應元年壬寅<hi>上元二年九月改元年二月四月改寳應</hi>公年五十一<lb/>
　武至成都公奉和嚴中丞西城晚眺時蜀困於調度<lb/>
　嚴數從公往來寄題杜二錦江野亭云莫倚善題鸚<lb/>
　鵡賦何須不着鵕䴊冠公酬云謝安不倦登臨賞阮<lb/>
　籍焉知禮法疎公結廬浣花涉三年草堂曰經營上<lb/>
<pb n="KR2g0008_WYG_001-13b"/>
　元始㫁手寳應年浣花曰萬里清江上三年落日低<lb/>
　四月巳巳代宗即位召武公送嚴入朝曰鼎湖瞻望<lb/>
　逺象闕憲章新四海猶多難中原憶老臣送嚴到綿<lb/>
　州同登杜使君江樓曰歸朝送使客落景惜登臨詩<lb/>
　史召武為太子賔客𫝊還拜京兆尹為二聖山陵橋<lb/>
　道使封鄭公遷黄門侍郎公初與武云中丞梓州九<lb/>
　日贈武曰大夫此詩曰侍郎再鎮蜀曰上嚴鄭公前<lb/>
　後自可考也翫月呈漢中王多在中秋七月劍南西<lb/>
<pb n="KR2g0008_WYG_001-14a"/>
　川兵馬使徐知道反八月已未伏誅公吟射洪曰南<lb/>
　京亂初定故公欲駕梓至梓已重陽九日登城九日<lb/>
　奉寄嚴大夫曰不眠持漢節何路出巴山嚴巴嶺答<lb/>
　曰昨向巴山落月時兩鄉千里夢相思時嚴猶未出<lb/>
　巴地也秋歸成都迎家遂徑往梓十一月往射洪縣<lb/>
　南途中有作南之通泉縣<hi>亦梓州邑</hi>過郭代公故宅陪王<lb/>
　侍御因登東山最髙頂宴姚通泉晚携酒涪江泛舟<lb/>
　皆一時作也<lb/>
<pb n="KR2g0008_WYG_001-14b"/>
廣徳元年癸夘公年五十二<lb/>
　春日梓州登樓曰行路難如此登樓望欲迷又曰厭<lb/>
　蜀交遊冷思吳勝事繁應須理舟楫長嘯下荆門公<lb/>
　巳有東下之興公送卒員外暫至綿還梓州陪章侍<lb/>
　御宴南樓陪章侍御惠義寺秋章梓州水亭時公将<lb/>
　適吳楚留别章使君留後曰終作適荆蠻安排用莊<lb/>
　叟秋故相房琯薨公有九月壬戍祭房公文公轉遊<lb/>
　閬中為閬州王使君進論巴蜀安危表警急曰玉壘<lb/>
<pb n="KR2g0008_WYG_001-15a"/>
　雖𫝊檄松州已解圍<hi>系云時髙公適領西川節使</hi>時吐蕃犯塞為<lb/>
　中國患公痛其猖獗疾蜀無善将以守要害明年武<lb/>
　再出鎮蜀道始安是嵗召補京兆功曹不赴<lb/>
二年甲辰公年五十三<lb/>
　公自梓之閬有閬山歌等詩送李梓州之任并寄章<lb/>
　十侍御<hi>系云初時罷梓州刺史東川留後将赴朝廷</hi>二公交卬正在今春<lb/>
　有将赴荆南遊有将赴荆南寄别李劍州遊子曰巴<lb/>
　蜀愁誰語吳門興杳然公時意未有所適㑹嚴武復<lb/>
<pb n="KR2g0008_WYG_001-15b"/>
　節度劔南東西川公往依焉贈武曰殊方又喜故人<lb/>
　來重領還須濟世才嘗恠偏禆終日待不知旌節隔<lb/>
　年囬房琯薨閬州贈一品公别房太尉墓曰他鄉復<lb/>
　行役駐馬别孤墳自閬州領妻子却赴蜀山三首曰<lb/>
　汩汩避羣盗悠悠經十年不成向南國復作遊西川<lb/>
　将赴成都草堂途中有作先寄嚴鄭公旋錦江贈王<lb/>
　侍御曰一别星橋夜三囬斗柄春亦曰猶得見殘春<lb/>
　㣲之誌曰劔南節度嚴武狀為工部員外郎㕘謀軍<lb/>
<pb n="KR2g0008_WYG_001-16a"/>
　事公揚旗系云二年夏六月成都尹鄭公置酒公堂<lb/>
　觀騎士新旗幟曰三州陷犬戎但見西嶺青代宗紀<lb/>
　曰廣徳元年失松維二州栁芳唐厯廼曰糧運絶西川節<lb/>
　度使髙適不能軍吐畨陷松維保三州以公詩考之<lb/>
　當然武軍城早秋曰昨夜秋風入漢闗朔雲邊雪滿<lb/>
　西山更催飛将追驕虜莫遣沙場匹馬還公和曰秋<lb/>
　風嫋嫋動髙旌玉帳分弓射虜營巳收滴博雲間戍<lb/>
　更奪蓬婆雪外城遣悶曰胡為來幕下只合在舟中<lb/>
<pb n="KR2g0008_WYG_001-16b"/>
　黄巻真如律青𫀆也自公公放誕不樂吏檢雖鄭公<lb/>
　禮寛心契无每見意史云性𥚹躁傲誕嘗醉登武床<lb/>
　瞪視曰嚴挺之乃有此子武亦暴猛外若不忤中銜<lb/>
　之一日欲殺甫及梓州刺史章彝集吏於門武将出<lb/>
　冠鈎於簾三左右白其毋奔救得止獨殺彝舊史不<lb/>
　載以公詩考之武來鎮蜀彛巳交印入覲公再依武<lb/>
　相歡洽無恨恨意史當失之<lb/>
永泰元年乙巳公年五十四<lb/>
<pb n="KR2g0008_WYG_001-17a"/>
　正月三日竟歸溪上有作簡院内諸公曰白頭趨幕<lb/>
　府深覺負平生夏四月庚寅嚴公薨有哭歸櫬詩五<lb/>
　月癸丑詔定襄郡王郭英乂節度劔南紀閏十月劔<lb/>
　南西山兵馬使崔旰反冦成都郭英乂奔於靈池普<lb/>
　州韓澄殺之崔寧𫝊<hi>寧本名旰</hi>永泰元年武卒行軍司馬<lb/>
　杜濟等請郭英乂為節度寧亦丐大将王崇俊朝廷<lb/>
　次用英乂英乂恨之召寧寧不敢還英乂自将討之<lb/>
　寧還攻英乂英乂不勝走靈池於是劔南楊子琳起<lb/>
<pb n="KR2g0008_WYG_001-17b"/>
　瀘州與卭州柏貞節連和討寧明年詔杜鴻漸山西<lb/>
　劍南等道副元帥平其亂入成都政事一委寧乃表<lb/>
　貞節為卭州刺史子琳為瀘州刺史以和解之大厯<lb/>
　三年寧來朝楊子琳襲取成都以公詩考之成都亂<lb/>
　再至東川相從行曰我行入東川十步一囬首成都<lb/>
　亂罷氣蕭瑟浣花草堂亦何有梓州豪傑大者誰本<lb/>
　州從事知名久公歸成都止以嚴公再鎮草堂曰昔<lb/>
　我去草堂蠻夷塞成都今我歸草堂成都適無虞請<lb/>
<pb n="KR2g0008_WYG_001-18a"/>
　陳初亂時反覆乃須㬰大将赴朝廷羣小起異圖中<lb/>
　宵斬白馬盟燄氣已麤西取卭南兵北㫁劔閣隅布<lb/>
　衣數十人亦擁専城居<hi>系云即楊子琳柏貞節之徒</hi>賤子且奔走<lb/>
　三年望東吳弧矢暗江海難為遊五湖不忍竟舍此<lb/>
　復來薙榛蕪入門四松在步屧萬竹疎營屋曰愛惜<lb/>
　已六載兹辰去千竿以詩訂𫝊云大将赴朝廷羣小<lb/>
　起異圖以為嚴公後來公無再歸草堂之跡以為崔<lb/>
　旰史云大厯三年入朝寧本名旰至是賜名留其弟<lb/>
<pb n="KR2g0008_WYG_001-18b"/>
　守成都楊子琳乘間起瀘州以精騎數千襲據其城<lb/>
　寧妾任募勇士自将以進子琳引去公厭蜀思吳下<lb/>
　荆門遂南下夏艤戎州燕戎州使君東樓渝州候嚴<lb/>
　六侍御至忠州有燕使君姪宅及夏泊雲安至十二<lb/>
　月一日三首今朝臘月春意動雲安縣前江可憐公<lb/>
　巳不樂雲安欲遷夔趙傁以為永泰元年四月嚴武<lb/>
　卒五月下忠渝大厯元年在雲安與詩文皆差一年<lb/>
　髙常侍永泰元年正月卒公有聞髙常侍亡系云忠<lb/>
<pb n="KR2g0008_WYG_001-19a"/>
　州作知公以永泰元年下渝忠但草堂所紀却是嚴<lb/>
　公薨後事不敢妄定姑從舊次<lb/>
大厯元年丙午公年五十五<lb/>
　題子規曰峽裏雲安縣江樓翼瓦齊移居夔州郭曰<lb/>
　伏枕雲安縣遷居白帝城春知催栁别江與放船清<lb/>
　客居曰西南失大将商旅自星奔今又降元戎已聞<lb/>
　動行軒此詩方及失大将聞杜鴻漸出鎮與史年亦<lb/>
　差暮春遷居瀼西有暮春題瀼西新賃草屋五首<lb/>
<pb n="KR2g0008_WYG_001-19b"/>
大厯二年丁未公年五十六<lb/>
　在夔州西閣立春曰巫峽寒江那對眼杜陵逺客不<lb/>
　勝悲雨詩曰冥冥甲子雨已度立春時資治通鑑大<lb/>
　厯二年正月辛亥朔至十三日甲子諺云春甲子雨<lb/>
　赤地千里移居赤甲有入宅赤甲二詩曰卜居赤甲<lb/>
　遷居新兩見巫山楚水春三月自赤甲遷居瀼西有<lb/>
　卜居暮春題瀼西新賃草屋五首秋又移居東屯有<lb/>
　自瀼西荆扉且移居東屯茅屋四首曰東屯復瀼西<lb/>
<pb n="KR2g0008_WYG_001-20a"/>
　一種住青溪來往皆茅屋淹留為稻畦訖冬居夔<lb/>
大厯三年戊申公年五十七<lb/>
　太嵗日曰楚㟁行将老巫山坐復春時第五弟漂泊<lb/>
　江左近無消息逺懐穎觀等曰陽翟空知處荆南近<lb/>
　得書正月中旬定出三峽曰自汝到荆府書來數喚<lb/>
　吾頌椒添風詠禁火卜歡娛公因觀在荆陽遂發棹<lb/>
　有将别巫峽贈南郷兄瀼西果園四十畝曰正月喧<lb/>
　鶯末兹辰放鷁初夏有和江陵宋大少府雨後同諸<lb/>
<pb n="KR2g0008_WYG_001-20b"/>
　公及舍弟宴書齋秋又不安於荆南舟中出南浦奉<lb/>
　寄鄭少尹曰更欲投何處飄然去此都是秋移居公<lb/>
　安<hi>荆南屬邑府南九十里</hi>復東下發劉郎浦<hi>十道志在荆州</hi>曰挂帆早<lb/>
　發劉郎浦疾風飄飄昏亭午曉發公安<hi>系云數月憩息此縣</hi>泊<lb/>
　岳陽城下<hi>巴陵郡</hi>曰岸風飜夕浪舟雪灑寒燈則冬在<lb/>
　岳陽矣<lb/>
大厯四年已酉公年五十八<lb/>
　陪裴使君登岳陽樓曰雪㟁叢梅發春泥百草生敢<lb/>
<pb n="KR2g0008_WYG_001-21a"/>
　違漁父問從此更南征公将適潭詩譜云此年春自<lb/>
　岳陽至潭遂如衡畏熱復逥夏将如襄陽秋将歸秦<lb/>
　皆不果卒留潭自是率舟居詠懐及上水遣懐及銅<lb/>
　官渚守風皆自岳陽入潭時作盖自岳之潭之衡為<lb/>
　上水而自衡囬潭為順水詩皆可考<lb/>
五年庚戌公年五十九<lb/>
　春去潭至衡清明曰著處繁華憐是日長沙千人萬<lb/>
　人出則公在潭至夏湖南兵馬使臧玠殺其團練使<lb/>
<pb n="KR2g0008_WYG_001-21b"/>
　崔灌又是嵗湖南将王國良反及西原蠻冦州縣故<lb/>
　公益南至衡山縣謁文宣新學堂呈陸宰及入衡州<lb/>
　備述臧玠等亂末云橘井舊地宅仙山引舟航此行<lb/>
　厭暑雨厥土聞清涼諸舅割符近開緘書札光橘井<lb/>
　在郴州諸舅謂崔偉前有送二十三舅錄事之楊郴<lb/>
　州詩公将往依焉公又至耒陽<hi>州東南</hi>遊岳祠大水遽<lb/>
　至涉旬不得食聶耒陽以公阻水致酒肉療饑荒江<lb/>
　詩得代懐興盡本韻至縣呈聶令𫝊云令嘗饋牛䏑<lb/>
<pb n="KR2g0008_WYG_001-22a"/>
　白酒大醉一夕卒王彦輔辯之為詳以詩考之公在<lb/>
　耒陽畏瘴癘是夏賊當巳平乃沿湘而下故囬棹之<lb/>
　什曰衡岳江湖大蒸池疫癘偏<hi>羅含湘中記蒸水注湘</hi>又順浪<lb/>
　飜堪倚囬帆又省牽登舟将適漢陽曰春宅棄汝去<lb/>
　秋帆催客歸又暮秋将歸秦留别湖南幕府親友則<lb/>
　秋巳還潭暮秋北首其卒當在潭岳之間秋冬之交<lb/>
　元㣲之誌云子美之孫嗣業啓子美之柩襄祔事於<lb/>
　偃師途次於荆拜余為誌辭不能絶其畧云扁舟下<lb/>
<pb n="KR2g0008_WYG_001-22b"/>
　荆楚竟以寓卒旅殯岳陽吕汲公年譜云大厯五年<lb/>
　庚戌是年夏還襄漢卒於岳陽以詩考之大畧可見<lb/>
　𫝊言卒於耒陽非也汲公云是夏亦非也今九域志<lb/>
　衡州有公墓又未知信然或附㑹邪<lb/>
　<lb/>
　<lb/>
　<lb/>
　杜工部詩年譜<lb/>
</p>
<p>
</p>
  </div>
        </body>
</text>\m</TEI>
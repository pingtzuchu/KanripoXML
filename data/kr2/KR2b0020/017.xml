<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻十七</head> <lb/>
    <p>
<pb n="KR2b0020_WYG_017-1a"/>
欽定四庫全書<lb/>
　綱目續麟巻十七<lb/>
　　　　　　　　　　　　　宜春張自勲撰<lb/>
<hi>乙酉</hi>二十一年<hi>順宗皇帝永貞元年</hi>韋皋表請太子監國<lb/>
　　分註<hi>韋皋上表曰陛下袁毁成疾請權令太子親監庻政俟皇躬痊愈復歸春宫又上太子牋</hi>
　　<hi>曰聖上亮隂不言委政臣下而所付非人王叔文王伾李忠言之徒輙當重任隳紊紀綱樹置心腹</hi>
　　<hi>恐危家邦願殿下卽日奏聞斥逐羣小使政出人王則四方獲安俄而荆南裴均河東嚴綬牋表繼</hi>
　　<hi>至意與皋同中外皆倚以爲援而邪黨震懼</hi>
<pb n="KR2b0020_WYG_017-1b"/>
　　發明<hi>以中制外則順以外制中則逆以朝廷制方國則順以方國制朝廷則逆方是之時順宗</hi>
　　<hi>久疾羣小用事中外皇皇莫知所爲韋皋功名遂著逺申正議既而諸鎭效之邪黨為之震懼人心</hi>
　　<hi>恃以無恐未幾遂命太子監國而宗祚鼎安其有功於唐室多矣然而於勢為逆於理爲不順不可</hi>
　　<hi>以為後法故綱目不書其西川節度使止書韋皋若在内之臣子然者所以為唐諱之也其旨微矣</hi>
　按外制中方國制朝廷莫甚於逐殺主帥用爲主帥<lb/>
　綱目不諱<hi>直書殺節度使某以某為節度使或畱後不諱</hi>何獨於韋皋而諱<lb/>
　之深乎書表請太子監國予皋也不書西川節度使<lb/>
　官已見也<hi>興元元年書以韋皋為西川節度使凡例云官已見者不復見</hi>發明以為<lb/>
<pb n="KR2b0020_WYG_017-2a"/>
　為唐諱非綱目之意○據皋本傳謂王叔文等干政<lb/>
　皋遣劉闢私謁叔文求盡領劍南不獲遂上表請太<lb/>
　子監國果爾則皋議公而意私亦非純美綱目特以<lb/>
　其能發叔文之姦故因事而書以媿内臣之黨叔文<lb/>
　者蓋亦節取耳分註但詳皋表不及所以上表之意<lb/>
　所以全皋也<lb/>
南康忠武王韋皋卒<lb/>
　　考異<hi>此誤書諡</hi>
<pb n="KR2b0020_WYG_017-2b"/>
　　考證<hi>當去忠武二字分註諡忠武</hi>
　　分註<hi>皋在蜀二十一年重加賦歛豐貢獻以結主恩厚給賜以撫士卒士卒婚嫁死喪皆供其</hi>
　　<hi>費以是得久安其位士卒樂為之用服南詔摧吐蕃府庫既實時寛其民三年一復租賦蜀人服其</hi>
　　<hi>智謀而畏其威及薨畵像以為土神祀之至今</hi>
　　書法<hi>藩鎭卒書某節度使恒也此其不書西川節度何不以韋皋夷于他鎭也皋在逺藩憂及</hi>
　　<hi>社稷表請太子監國豈他鎮比哉綱目書爵書諡所以深嘉之也</hi>
　當書西川節度使南康王某卒分註諡忠武○按皋<lb/>
　卒書爵而分註以鎮蜀為言則知書爵者正以其為<lb/>
<pb n="KR2b0020_WYG_017-3a"/>
　賢鎮使也書法乃謂不書某節度不夷皋于諸鎮果<lb/>
　爾則分註宜盛稱表請監國之功何無一語及之且<lb/>
　藩鎮卒例書某節度而皋兼書南康王非以有社稷<lb/>
　之憂顧獨與諸藩異乎然則書節度以紀其實書南<lb/>
　康王以異於衆未始非深嘉之也安在必去官乃見<lb/>
　意乎况表請不書官議者方以為為唐諱則此書西<lb/>
　川節度尤見其以外臣而憂内難其美不較著哉信<lb/>
　如書法所云則卒不書諡已正於凡例<hi>崩葬例註云諡非生者之</hi>
<pb n="KR2b0020_WYG_017-3b"/>
　<hi>稱通鑑以諡加於薨卒之上亦非是今正之</hi>而忠武之名猶冠於皋卒之<lb/>
　上又豈定論乎韓滉忠順雖同平章其卒仍書節度<lb/>
　<hi>貞元三年書鎮海節度使同平章事韓滉卒書法云滉於諸鎮最為忠順故其卒也傋書之按滉卒宜註</hi>
　<hi>諡分註不録非也附載於此</hi>皋雖非他鎮比要亦滉類耳奈何以<lb/>
　一日之表而没其二十餘年鎮蜀之功哉<lb/>
貶韋執誼為崖州司户<lb/>
　　考異<hi>提要户作馬</hi>
　按本傳為司户參軍當從綱目作户提要誤<lb/>
<pb n="KR2b0020_WYG_017-4a"/>
<hi>丙戌</hi>憲宗皇帝元和元年徴少室山人李渤為左拾遺<lb/>
　　分註<hi>渤辭疾不至然朝政有得失輙附奏陳論○胡氏曰孔子曰不在其位不謀其政故不在</hi>
　　<hi>其位而為之謀與在其位而不為之謀皆非也伊尹之囂囂也初無毫髮當世之念及其幡然也乃</hi>
　　<hi>有堯舜君民之心諸葛孔明卧草廬中不求聞達及感𤣥德枉駕然後許以馳驅古之逹人心無二</hi>
　　<hi>用如此李渤於此尚論景行豈亦有未詳乎</hi>
　據分註當補不至二字然謂朝政有得失輙附奏論<lb/>
　是雖未居位已若受職者綱目不書不至倘亦微著<lb/>
　其意與胡氏所謂景行未詳者此也按伊尹堯舜君<lb/>
<pb n="KR2b0020_WYG_017-4b"/>
　民之心即在囂囂樂道之内但當其未出見道不見<lb/>
　君民耳<hi>離却君民更有何道但樂道之時存其理未見諸事耳此隱顯之殊非有二道也</hi>孔<lb/>
　明惟不求聞逹方可許以驅馳是驅馳之具已備於<lb/>
　不求聞逹之日初無二致如胡氏説非獨一人兩轍<lb/>
　且一心兩用豈定論哉舜禹有天下而不與出猶處<lb/>
　也孟子云居仁由義大人之事備處猶出也出處之<lb/>
　踪雖殊而此心此道則一<hi>孟子謂禹稷顔回同道深得此意</hi>渤本不<lb/>
　可與尹葛同日語胡氏以此責之不亦迂乎<lb/>
<pb n="KR2b0020_WYG_017-5a"/>
<hi>丁亥</hi>二年春二月司徒杜佑請致仕<lb/>
　　考異<hi>提要無請字</hi>
　按分註詔令佑每月一再入朝議大政則是未盡致<lb/>
　也故書請提要不必從<lb/>
<hi>戊子</hi>三年南詔異牟尋死<lb/>
　詔下漏王字○按貞元十年立異牟尋為南詔王此<lb/>
　當書南詔王異牟尋死况後此南詔死者皆書王獨<lb/>
　異牟尋不書漏也<lb/>
<pb n="KR2b0020_WYG_017-5b"/>
<hi>己丑</hi>四年閏月制降繫囚蠲租稅出宫人絶進奉禁掠賣<lb/>
　　書法<hi>以旱故也備書予之然則前書禁長吏進奉此其書絶何前日雖禁之而柳晟閻濟美王</hi>
　　<hi>鍔之徒進奉自若未嘗絶也於是書絶所以見前禁之具文也綱目之意微矣</hi>
　絶進奉三字宜刪○按前禁固為具文此雖書絶未<lb/>
　幾裴均復進銀器<hi>均山南東道節度使是年夏四月首進銀器千五百兩李絳白居易</hi>
　<hi>請却之上命出付度支尋密諭進奏院自今諸道進奉無得申御史臺</hi>是亦具文也與<lb/>
　其復書以見意何如削之以從無實不書之例<hi>見災異例</hi>
　不尤見綱目之嚴乎書法穿鑿非定論<lb/>
<pb n="KR2b0020_WYG_017-6a"/>
九月王承宗表獻德棣二州詔以承宗為成德節度使<lb/>
薛昌朝執之以歸<lb/>
　　考異<hi>本作王承宗表獻德棣二州詔以承宗為成德節度使薛昌朝為保信軍節度使領德棣</hi>
　　<hi>二州承宗襲昌朝執之以歸刋本薛字下漏昌朝為保信軍節度使領德棣二州承宗襲一十七字</hi>
　　<hi>提要薛字上作承宗襲保信節度使薛昌朝執之以歸無領德棣二州五字</hi>
　　考證<hi>諸本皆脱誤○按此當作王承宗表獻德棣二州詔以承宗為成德節度使德州刺史薛</hi>
　　<hi>昌朝為保信節度使領德棣二州承宗襲昌朝執之以歸</hi>
　　分註<hi>上密問諸學士曰今欲用王承宗為成德留後割其德棣二州更為一鎮使輸二税請官</hi>
<pb n="KR2b0020_WYG_017-6b"/>
　　<hi>吏何如李絳等對曰德棣𨽻成德為日已久一旦割之恐其憂疑怨望復為鄰道搆扇萬一旅拒倍</hi>
　　<hi>難處置不若使弔祭使以其私諭承宗令自表請幸而聽命於理固順若其不聽體亦無損○既而</hi>
　　<hi>承宗以未得朝命頗懼累表自訴上遣裴武宣慰承宗受詔甚恭請獻德棣二州武復命以承宗為</hi>
　　<hi>成德軍節度使德州刺史薛昌朝為保信軍節度領德棣二州昌朝王氏壻故就用之田季安使謂</hi>
　　<hi>承宗曰昌朝隂與朝廷通故受節鉞承宗襲執昌朝囚之</hi>
　據分註本係承宗執昌朝乃云昌朝執承宗譌謬若<lb/>
　此果可為定本乎當從考異書王承宗表獻德棣二<lb/>
　州詔以承宗為成德節度使薛昌朝為保信節度使<lb/>
<pb n="KR2b0020_WYG_017-7a"/>
　領德棣二州承宗襲昌朝執之以歸提要不書領德<lb/>
　棣二州與考證增德州刺史四字並非<lb/>
冬十月削奪王承宗官爵發兵討之以吐突承璀為招<lb/>
討處置等使<lb/>
　當作制削王承宗官爵<hi>分註有制字</hi>奪字羡不書制則削<lb/>
　之者誰耶削即奪也並書近複<hi>十年吳元濟反亦書制削無奪字</hi>
雲南王尋閤勸死<lb/>
　　分註<hi>子勸龍晟立</hi>
<pb n="KR2b0020_WYG_017-7b"/>
　雲南當作南詔○按貞元十年遣使立異牟尋為南<lb/>
　詔王分註云雲南王請復號南詔元和三年異牟尋<lb/>
　死亦書南詔尋閤勸異牟尋子也未聞改號故當作<lb/>
　南詔<hi>十一年勸龍晟為下所殺亦書南詔</hi>綱目書雲南誤<lb/>
<hi>甲午</hi>九年春正月李絳罷為禮部尚書<lb/>
以吐突承璀為神䇿中尉<hi>為下漏左字</hi>
　　分註<hi>初上欲相絳先出吐突承璀為淮南監軍至是召還承璀復以為左神䇿中尉</hi>
　當書李絳罷復以吐突承璀為左神䇿中尉為禮部<lb/>
<pb n="KR2b0020_WYG_017-8a"/>
　尚書五字可刪○按書法云絳與承璀不兩立者也<lb/>
　絳朝以出承璀夕以入故當合為一條以明絳退璀<lb/>
　進之速而憲宗逺賢昵邪之罪不待貶而已著矣書<lb/>
　法雖以比書為辭然綱目仍屬分列非所以表微也<lb/>
　承璀為中尉已見元年<hi>元和元年以吐突承璀為左神䇿中尉</hi>此再以<lb/>
　也義當書復以為貳過之譏綱目不書若新授職者<lb/>
　亦非<lb/>
<hi>丙申</hi>十一年翰林學士錢徽知制誥蕭俛罷<lb/>
<pb n="KR2b0020_WYG_017-8b"/>
　　考異<hi>翰上漏以字</hi>
　　分註<hi>時羣臣請罷兵者衆上患之故黜徽俛以警其餘</hi>
　考異說誤○按徽為學士俛知制誥二人皆罷官也<lb/>
　考異謂翰上漏以字將謂以錢徽知制誥耶誤甚<lb/>
南詔勸龍晟為其下所殺<lb/>
　　考異<hi>當書南詔弑其王勸龍晟</hi>
　　分註<hi>勸龍晟淫虐不道其臣王崖巔弑之立其弟勸利</hi>
　據分註勸龍晟淫虐不道當從綱目書殺考異不必<lb/>
<pb n="KR2b0020_WYG_017-9a"/>
　從<lb/>
<hi>丁酉</hi>十二年春二月置淮西行縣<lb/>
　　分註<hi>淮西被兵數年竭倉廪以奉戰士民多無食采菱芡魚鱉鳥獸食之亦盡多降官軍敕置</hi>
　　<hi>行縣以處之</hi>
　分註置行縣下尚有為擇縣令使之撫養并置兵衛<lb/>
　之一十三字分註不載非是○勳按惟擇令置兵方<lb/>
　見憲宗區處降民周悉且可為後法宜據原文補入<lb/>
<hi>戊戌</hi>十三年李鄘罷為户部尚書<lb/>
<pb n="KR2b0020_WYG_017-9b"/>
　　書法<hi>唐世宰相罷書為某官者予辭也鄘則曷為予之鄘恥以宦官進稱疾不見固辭相位可</hi>
　　<hi>謂過人逺矣是故張𢎞靖恥諫不行而去則罷書河東節度李鄘恥由宦官進而去則罷書淮西節</hi>
　　<hi>度憲宗之世何多賢相也</hi>
　按淮西節度李夷簡也<hi>夷簡繼鄘同平章事目謂才不及裴度求出鎮故罷為淮</hi>
　<hi>西節度見本年秋七月</hi>書法於李鄘當云罷書户部尚書李夷<lb/>
　簡以才屈裴度而去則罷書淮西節度當是刋本譌<lb/>
　漏不然李戴張冠書法不應錯謬至此<lb/>
十一月以柳泌為台州刺史<lb/>
<pb n="KR2b0020_WYG_017-10a"/>
　　分註<hi>上好神仙詔天下求方士宗正卿李道古因皇甫鎛薦山人柳泌云能合長生藥泌言天</hi>
　　<hi>台多靈草誠得為彼長吏庻幾可求上以泌權知台州刺史諫官爭論奏以為人主喜方士未有使</hi>
　　<hi>之臨民者上曰煩一州之力而能為人主致長生臣子亦何愛焉由是羣臣莫敢言</hi>
　以下漏方士二字○按分註謂未有使方士臨民者<lb/>
　有之自憲宗用柳泌始不可不特書以著其謬<hi>十五年柳</hi>
　<hi>泌伏誅書法云綱目抑左道方士必以伏誅書故當補方士二字</hi>
<hi>己亥</hi>十四年沂州役卒王弁殺觀察使王遂<lb/>
　　考異<hi>據龍德元年書成德將張文禮弑其節度使天佑五年書淮西張顥徐温弑其節度使則</hi>
<pb n="KR2b0020_WYG_017-10b"/>
　　<hi>此當書弑其觀察使</hi>
　　分註<hi>遂本錢榖吏性狷急專以嚴酷為治盛夏嘗役士卒營府舍督責峻急將卒憤怨役卒王</hi>
　　<hi>弁與其徒四人執遂斬之</hi>
　據分註當書沂州觀察使王遂為其下所殺不得以<lb/>
　文禮張顥比考異說泥張顥徐温淮南牙將也考異作<lb/>
　淮西亦誤<lb/>
以王弁為開州刺史誘誅之<lb/>
　　分註<hi>朝廷議興兵討王弁恐青鄆相扇繼變乃除弁開州刺史既行所在減其導從加以杻械</hi>
<pb n="KR2b0020_WYG_017-11a"/>
　　<hi>乗驢入闗腰斬東市</hi>
　當書殺開州刺史王弁<hi>按王弁為開州刺史猶元魏鄧彦為𤓰州刺史也彦書執</hi>
　<hi>𤓰州刺史不書以為刺史可證</hi>○或曰書殺何與曰弁罪可誅而憲<lb/>
　宗所以誅之者非其正也司馬公云以天子詔書為<lb/>
　誘人之餌烏可以示後世哉既以為開州刺史而殺<lb/>
　之則是殺開州刺史而已矣明天子無偽詔適足以<lb/>
　自累耳至弁罪當誅人所共知奚俟綱目而後見哉<lb/>
十月安南遣將楊清討黄洞蠻清作亂殺都䕶李象古<lb/>
<pb n="KR2b0020_WYG_017-11b"/>
　　考異<hi>十月上漏冬字提要有冬字討當作擊</hi>
　　分註<hi>象古以貪縱苛刻失衆心清世為蠻酋象古召為牙將命將兵討黄洞蠻清因人心怨怒</hi>
　　<hi>夜還襲州䧟之</hi>
　據分註當作安南都䕶李象古遣將楊清擊黄洞蠻<lb/>
　清還襲象右殺之作亂二字可刪○或曰牙將殺都<lb/>
　䕶非亂乎曰象古以貪刻失衆心清因人心殺象古<lb/>
　非作亂也目之以亂而象古書官則罪專在清而象<lb/>
　古之惡隱矣非所以懲貪暴也然則仍書都䕶何書<lb/>
<pb n="KR2b0020_WYG_017-12a"/>
　都䕶<hi>官未見者書之</hi>又以罪清之擅殺耳豈予象古哉<lb/>
吐蕃圍鹽州<lb/>
　　考異<hi>圍當作冦</hi>
　　分註<hi>吐蕃十五萬衆圍鹽州刺史李文悅竭力拒守凡二十七日吐蕃不能克靈武牙將史奉</hi>
　　<hi>敬言於朔方節度使杜叔良請兵解圍叔良以二千五百人與之奉敬自地道出吐蕃背吐蕃大驚潰</hi>
　　<hi>去奉敬奮擊大破之</hi>
　州下當補書史奉敬擊郤之六字考異不必從○按<lb/>
　吐蕃雖圍鹽州未幾奉敬奮擊大破之是圍已解也<lb/>
<pb n="KR2b0020_WYG_017-12b"/>
　今但書圍而不曰擊郤是圍未解而鹽州不幾為吐<lb/>
　蕃有耶故當補書<lb/>
<hi>庚子</hi>十五年春正月上暴崩於中和殿閏月太子即位<lb/>
　　考異<hi>上當作帝按分註時人皆言内常侍陳𢎞志弑逆太和九年書陳𢎞志伏誅分註討元和</hi>
　　<hi>之亂又據唐書舊紀云内官陳𢎞志弑逆史氏諱而不書王守澄傳云陳𢎞志等弑逆内官祕之但</hi>
　　<hi>云藥發暴崩則此當書内常侍陳𢎞志弑帝於中和殿以為寵任宦官者之戒竊考晉張貴人因孝</hi>
　　<hi>武醉寢弑之重賂左右曰因魘暴崩時太子闇弱遂不推問綱目書貴人張氏弑帝且漢平隋文史</hi>
　　<hi>皆書崩綱目書莽廣弑逆然則憲宗書崩乃録史舊文而非定本也尹氏發明謂特書暴崩以著大</hi>
<pb n="KR2b0020_WYG_017-13a"/>
　　<hi>臣不能究詰之罪疑非朱子之意且與前後書法皆不相侔</hi>
　　考證<hi>當作太子恆即位</hi>
　　分註<hi>上服金丹多躁怒左右宦官徃徃獲罪有死者人人自危至是暴崩於中和殿時人皆言</hi>
　　<hi>内常侍陳𢎞志弑逆其黨類諱之不敢討賊但云藥𤼵外人莫能明也</hi>
　　書法<hi>弑也曷為不書弑罪唐之君臣也𢎞志弑逆舉朝恬然不能究覈以正其誅而即位如常</hi>
　　<hi>時綱目止曰暴崩所以深罪之也○唐世宦官弑君立君始此</hi>
　　發明<hi>春秋之法君弑賊不討則深責其國無臣子穆宗位居冢嫡是時春秋已二十有六宰相</hi>
　　<hi>乃皇甫鎛令狐楚軰綱目特書暴崩者一以著大臣不能究詰之罪一以著嗣君不能討賊之罪所</hi>
<pb n="KR2b0020_WYG_017-13b"/>
　　<hi>以深罪唐之臣子不能討賊為失職耳</hi>
　當作宦者陳𢎞志弑帝于中和殿書法發明傅會綱<lb/>
　目不可從○按是時憲宗惟知有宦官何知有大臣<lb/>
　宰相賢者不過裴度崔羣張𢎞靖諸人自异鎛用事<hi>十三</hi>
　<hi>年以程异皇甫鎛同平章事</hi>相繼罷黜君方棄其臣臣安得任其<lb/>
　責邪<hi>上年裴度罷為河東節度使崔羣罷為湖廣觀察使</hi>至同平章如令狐楚<lb/>
　<hi>楚與皇甫鎛同年進士故鎛引以為相</hi>率與宦官相表裏寧足以言大<lb/>
　臣乎然則指為大臣之罪者特為崩字解免耳史法<lb/>
<pb n="KR2b0020_WYG_017-14a"/>
　闡幽當時既莫能明後世復不正其罪則亂臣賊子<lb/>
　其術益工其惡益可肆行而無忌豈春秋垂訓之意<lb/>
　哉且以天子而為宦官所弑則君與大臣之罪著矣<lb/>
　奚書暴書崩然後見耶况閹人弑君自秦以下無聞<lb/>
　者<hi>自趙高弑二世後未有聞者</hi>故人主率不知戒<hi>憲宗嘗自謂去家奴如一毛</hi>
　而進言者亦無以回其昬惑惟揭宦者於弑帝之上<lb/>
　<hi>不書内常侍所以别於孫程等也</hi>則知桃蟲維鳥笄蜂求螫後之寵<lb/>
　任宦寺者亦可以懲矣而穆宗君臣不討賊之罪不<lb/>
<pb n="KR2b0020_WYG_017-14b"/>
　尤著耶如發明所云既不書弑安知其為賊而謂嗣<lb/>
　君不能討乎論者當以考異為正<lb/>
太后居興慶宫<lb/>
　　分註<hi>太后居南内每朔望上帥百官詣宫門上壽上性侈所以奉太后者尤華靡</hi>
　　書法<hi>居者何順辭也徙辭有二書徙某太后者逆辭也書徙太后居者順辭也終綱目書太后</hi>
　　<hi>徙居二書太后歸某宫一書太后居某宫一書太后遷居某宫一皆順辭也</hi>
　按后崩於興慶宫說者謂宣宗弑之<hi>大中二年</hi>則此書居<lb/>
　者正以明太后之無罪耳<hi>見其無與國事</hi>無罪而被弑宣宗<lb/>
<pb n="KR2b0020_WYG_017-15a"/>
　之罪益不可逭矣書法僅以為順辭非是蓋順辭之<lb/>
　例可施於遷徙歸此於三者無稱而特書居某宫豈<lb/>
　無故而漫及之哉<lb/>
<hi>辛丑</hi>穆宗皇帝長慶元年以王播為鹽鐵使<lb/>
　　考異<hi>提要使字上有轉運二字</hi>
　按本傳播以鹽鐵兼轉運者憲宗時以刑部侍郎領<lb/>
　之也後為皇甫鎛所忌出為劒南西川節度使至是<lb/>
　召還復領鹽鐵非轉運也當以綱目所書為正提要<lb/>
<pb n="KR2b0020_WYG_017-15b"/>
　轉運二字誤<lb/>
宿州刺史李直臣伏誅<lb/>
　　分註<hi>直臣坐贓當死宦官受其賂為之請御史中丞牛僧孺固請誅之上曰直臣有才可惜僧</hi>
　　<hi>孺對曰彼不才者安足慮本設法令所以檢制有才之人安禄山朱泚皆才過於人法不能制者也</hi>
　　<hi>上從之</hi>
　按僧孺之言非矣法令以治有罪既使人不敢為惡<lb/>
　而賢者益勸於為善此先王設法之意也若指為擒<lb/>
　制才人之具是祖宗法令皆驅天下為庸鄙茍劣之<lb/>
<pb n="KR2b0020_WYG_017-16a"/>
　人非所以興賢求治也豈不誤哉禄山朱泚非才之<lb/>
　罪特朝廷處置失宜而已僧孺執此以例直臣不過<lb/>
　刼其主以必誅耳顧可為定論乎<hi>穆宗謂直臣才特徇宦官之請耳僧</hi>
　<hi>孺但當論直臣之罪不當以才為言罪如直臣才亦當誅則穆宗無辭矣惜僧孺不逮此觀其所云何異</hi>
　<hi>口給禦人耶</hi>
<hi>乙巳</hi>敬宗皇帝寳厯元年牛僧孺罷為武昌節度使<lb/>
　　分註<hi>牛僧孺以上荒淫嬖幸用事又畏罪不敢言但累表求出乃升鄂岳為武昌軍以僧孺為</hi>
　　<hi>節度使僧孺過襄陽節度使柳公綽服櫜鞬侯于館舍將佐曰襄陽地望高于夏口此禮太過公綽</hi>
<pb n="KR2b0020_WYG_017-16b"/>
　　<hi>曰竒章公甫離台席方鎮重宰相所以尊朝廷也竟行之</hi>
　據書法唐世宰相罷書為某官者皆賢相也僧孺罷<lb/>
　書武昌節度豈賢之與非也為公綽尊朝廷書也<lb/>
<hi>丙午</hi>二年十二月宦官劉克明等弑帝于室内立綘王<lb/>
悟王守澄等討克明殺悟立江王涵<lb/>
　　分註<hi>上遊戲無度狎暱又羣小善擊毬好手搏禁軍及諸道爭獻力士  以錢萬緡召募力士晝夜</hi>
　　<hi>不離側又好深夜自捕狐貍性復褊急力士或恃恩不遜輙配流籍沒宦官小過動遭捶撻皆怨且</hi>
　　<hi>懼夜獵還宫與宦官劉克明擊毬軍將蘇佐明等二十八人飲酒上酒酣入室更衣殿上燭滅克明</hi>
<pb n="KR2b0020_WYG_017-17a"/>
　　<hi>等弑帝于室内○克明矯稱上㫖命學士路隋草遺制以綘王悟權勾當軍國事又欲易置内侍之</hi>
　　<hi>執權者於是樞密使王守澄楊承和中尉魏從簡梁守謙定議以衙兵迎江王涵入宫發左右神䇿</hi>
　　<hi>飛龍兵進討賊黨盡斬之絳王為亂兵所害</hi>
　明下漏誅之二字○按分註進討賊黨盡斬之是罪<lb/>
　人已得也上書討下不書誅安見其已得耶故當補<lb/>
　書<lb/>
　　發明<hi>天下之事必有狃而為之者元和之禍失賊不討故羣閹狃于為逆意可以為常事而行</hi>
　　<hi>之耳向使唐人能窮治元和之黨聲其罪于天下芟夷剪滅靡有孑遺則閹軰亦必知所畏忌而滅</hi>
<pb n="KR2b0020_WYG_017-17b"/>
　　<hi>燭之變不復作矣惟穆宗一失其機故嗣子不免其身然後知聖人誅亂臣討賊子汲汲然惟恐或</hi>
　　<hi>後者正欲絶禍亂之源杜簒弑之漸耳不然敬宗之失止于狎暱羣小何遇禍若是之酷哉識者自</hi>
　　<hi>可察之</hi>
　尹氏謂元和失賊不討使宦官狃於為逆而不忌其<lb/>
　論自正至謂敬宗失止狎暱不應遇禍之酷則不然<lb/>
　古稱廉逺堂高刑人不在君側皆所以豫逺不敬也<lb/>
　觀分註所載若此謂敬宗能免其身乎縱令元和窮<lb/>
　治黨與安知克明不為𢎞志耶<hi>陳𢎞志弑憲宗見元和十五年</hi>語云<lb/>
<pb n="KR2b0020_WYG_017-18a"/>
　君子不重則不威滅燭之禍帝實自取又奚咎焉<hi>憲宗</hi>
　<hi>猶不能免况敬宗乎其受弑非獨勢所必至亦理所宜然何酷之有</hi>勳獨怪佻逹無儀<lb/>
　如帝而諡之曰敬將媿之與抑文以美名耶○聖人<lb/>
　誅亂討賊正天理人情不容已處非徒為絶源杜漸<lb/>
　也雖使禍亂不生簒弑不作亂臣賊子終不可不討<lb/>
　而誅之發明乃謂汲汲恐後專從絶源杜漸起見<hi>如尹</hi>
　<hi>說非為絶源杜漸亂賊便可不討乎</hi>失聖人誅討之義矣<lb/>
<hi>戊申</hi>文宗皇帝太和二年王庭凑陰以兵糧助李同㨗秋<lb/>
<pb n="KR2b0020_WYG_017-18b"/>
九月詔削其官爵命諸軍討之<lb/>
　陰字羡○按下書詔削官爵命諸軍討之則庭凑助<lb/>
　叛為逆之罪著矣<hi>上年以李同㨗為兖海節度使同㨗不受詔發諸道兵討之</hi>直<lb/>
　書以兵糧助同㨗非過也若曰陰以兵糧則罪狀未<lb/>
　明而遽削爵命討豈王者之師哉故當刪去<lb/>
<hi>辛亥</hi>五年春正月盧龍將楊志誠逐其節度使李載義二<lb/>
月以志誠為畱後<lb/>
　　分註<hi>上聞志誠作亂召宰相謀之牛僧孺曰范陽自安史以來非國所有劉總暫獻其地朝廷</hi>
<pb n="KR2b0020_WYG_017-19a"/>
　　<hi>費錢八十萬緡而無絲毫所獲今日志誠得之猶前日載義得之也因而撫之以捍北邉不必計其</hi>
　　<hi>逆順上從之以載義恭順有功拜太保以志誠為畱後</hi>
　當作自為畱後<hi>觀分註因而撫之可見</hi>二月以志誠五字可刪<lb/>
　○或曰書以病文宗也書自則罪專志誠矣志誠逐<lb/>
　節度其罪已明故書以不書自勳按逐殺主帥用為<lb/>
　主帥積習已久不自文宗始乃若志誠之横有非他<lb/>
　將比者既以為畱後猶怒不得僕射不得已而加之<lb/>
　<hi>七年加志誠右僕射分註云初以志誠為吏部尚書志誠怒不得僕射畱官告使朝廷不得已加之</hi>其<lb/>
<pb n="KR2b0020_WYG_017-19b"/>
　叛逆豈一端已哉故雖為幽將所逐綱目必書伏誅<lb/>
　以正其罪<hi>八年幽州軍亂逐楊志誠志誠伏誅</hi>特書自為所以明志誠<lb/>
　之當誅也<lb/>
九月吐蕃將悉怛謀以維州來降不受<lb/>
　　分註<hi>李德裕簡蜀兵羸弱者去四千餘人復募少壯者千人募北兵得千五百人與土兵參居</hi>
　　<hi>轉相訓習日益精練所作兵器無不堅利至是吐蕃維州副使悉怛謀請降盡帥其衆奔成都德裕</hi>
　　<hi>遣兵據其城具奏其狀事下尚書省集百官議皆請如德裕䇿牛僧孺曰吐蕃之境四面各萬里失</hi>
　　<hi>一維州未能損其勢比來修好約罷戍兵中國禦戎守信為上彼若來責曰何事失信養馬蔚茹川</hi>
<pb n="KR2b0020_WYG_017-20a"/>
　　<hi>上平凉坂萬騎綴回中怒氣直辭不三日至咸陽橋此時西南數千里外得百維州安所用之徒棄</hi>
　　<hi>誠信有害無利此匹夫所不為况天子乎上以為然詔德裕以其城及悉怛謀等悉歸之吐蕃吐蕃</hi>
　　<hi>誅之于境上極其慘酷德裕由是怨僧孺益深</hi>
　　發明<hi>綱目凡以地降者則書其叛如侯景以河南叛附於梁之類是也凡褒贈之典特書之者</hi>
　　<hi>皆忠義之士如贈顔真卿司徒之類是也悉怛謀吐蕃之將以地歸唐既不書叛至他時贈以右衛</hi>
　　<hi>將軍則又特書於䇿然則綱目之意固予之矣此决斷兩詞曲直之辨也</hi>
　悉怛謀不可以顔真卿比真卿唐忠臣宜贈者也悉<lb/>
　怛謀吐蕃叛將不當贈者也不書叛者為唐諱也如<lb/>
<pb n="KR2b0020_WYG_017-20b"/>
　以贈官為是則縳送悉怛謀聽其慘酷又何心焉特<lb/>
　書贈悉怛謀右衛將軍譏唐也譏其始為義而卒不<lb/>
　能忘利也既不能庇怛謀於生而徒恤怛謀以死是<lb/>
　加刃於人以手撫之威惠兩無當發明概以為予之<lb/>
　至與真卿並稱豈綱目書法之意哉<lb/>
<hi>壬子</hi>六年回鶻昭禮可汗為其下所殺<lb/>
　　考異<hi>當書回鶻弑昭禮可汗</hi>
　當作回鶻弑其可汗昭禮○按書法云凡書為其下<lb/>
<pb n="KR2b0020_WYG_017-21a"/>
　所殺譏不在人也昭禮為中國所立<hi>敬宗寳厯元年冊回鶻昭禮可</hi>
　<hi>汗</hi>未聞他過故當書弑綱目書為某所殺特據唐史<lb/>
　舊文耳<hi>見回鶻傳下</hi>非是<lb/>
十二月牛僧孺罷為淮南節度使<lb/>
　　分註<hi>西川監軍王踐言入知樞密數為上言縳送悉怛謀以快敵心絶降者非計也上亦悔之</hi>
　　<hi>尤僧孺失䇿僧孺内不自安㑹上謂宰相曰天下何時當太平卿等亦有意於此乎僧孺對曰太平</hi>
　　<hi>無象今四裔不至交侵百姓不至流散雖非至理亦謂小康陛下若别求太平非臣所及因累表請</hi>
　　<hi>罷乃出鎮淮南</hi>
<pb n="KR2b0020_WYG_017-21b"/>
　為淮南節度使六字可刪○據書法宰相罷書為某<lb/>
　官賢也是時僧孺内不自安累表請罷而温公謂僧<lb/>
　孺偷安竊位欺君盗名<hi>詳見分註</hi>若是可謂之賢乎故當<lb/>
　直書罷以别於他相之賢者綱目於僧孺再書罷為<lb/>
　某官<hi>寳厯元年書罷為武昌節度使</hi>非也<lb/>
<hi>癸丑</hi>七年以鄭覃為御史大夫<lb/>
　　分註<hi>初李宗閔惡覃在禁中數言事奏罷其侍講上從容謂宰相曰殷侑經術頗似鄭覃宗閔</hi>
　　<hi>對曰覃侑經術誠可尚然議論不足聽李德裕曰覃侑議論他人不欲聞惟陛下欲聞之幸甚後旬</hi>
<pb n="KR2b0020_WYG_017-22a"/>
　　<hi>日宣出除覃御史大夫宗閔謂樞密使崔潭峻曰事皆宣出安用中書潭峻曰八年天子聽其自行</hi>
　　<hi>事亦可矣宗閔愀然而止</hi>
　甚矣宗閔之好毁也經術議論虛實不同輕重亦異<lb/>
　惡有經術可尚而議論不足聽者哉<hi>董晉謂謀議不足道先儒非之</hi>
　<hi>要以經術為本而議論乃其餘緒也</hi>聞有以經術經世者未聞以口舌<lb/>
　奏治平者也孔子曰君子欲訥於言而敏於行然則<lb/>
　雖有議論猶不足貴奈何以虛辭棄實用乎德裕不<lb/>
　辨其非徒取譏一時雖能使覃不失為御史而經術<lb/>
<pb n="KR2b0020_WYG_017-22b"/>
　之重於議論卒未有明者則不學之過也惜哉<lb/>
加盧龍節度使楊志誠右僕射<lb/>
　　分註<hi>初以志誠為吏部尚書志誠怒不得僕射留官告使朝廷不得已加志誠僕射别遣使慰</hi>
　　<hi>諭之</hi>
　當作盧龍節度使楊志誠自加僕射○按分註志誠<lb/>
　怒不得僕射朝廷不得已加之非自而何書自所以<lb/>
　著志誠之罪為明年伏誅之本<hi>八年冬志誠伏誅</hi>茍以恒辭<lb/>
　書則其罪隱矣法有先事起義者此類是也<lb/>
<pb n="KR2b0020_WYG_017-23a"/>
冬十二月羣臣上尊號不受<lb/>
　　分註<hi>羣臣上尊號㑹中使薛季稜自同華還言閭閻彫弊上歎曰關中小稔百姓尚爾况江淮</hi>
　　<hi>比年大水其人如何吾無術以救之敢崇虛名乎因以通天犀帶賞季稜羣臣四上表不受</hi>
　　書法<hi>書上尊號多矣未有書不受者於是再書文宗可謂不徇流俗者矣故重美之</hi>
　此再上也宜書復<hi>六年羣臣上尊號不受</hi>○按前書不受者美<lb/>
　文宗也此書不受者罪羣臣也薛季稜一閹尹還自<lb/>
　同華能言閭閻彫弊動人主之歎可不謂賢乎而羣<lb/>
　臣有社稷之任不知恤民徒上尊號不已其去季稜<lb/>
<pb n="KR2b0020_WYG_017-23b"/>
　何逺哉於是賞季稜而却尊號文宗之美亦著矣美<lb/>
　文宗者所以深罪羣臣也書法合而一之非是<lb/>
<hi>甲寅</hi>八年冬十月幽州軍亂逐節度使楊志誠推史元忠<lb/>
主畱務志誠伏誅<lb/>
　　分註<hi>元忠獻志誠所造衮衣僭物詔流嶺南道殺之</hi>
　當作幽州軍亂節度使楊志誠伏誅逐推以下宜詳<lb/>
　分註<hi>宣宗末年武寧逐節度康季榮綱目不書逐</hi>○按志誠既當誅則逐<lb/>
　不足言矣况志誠亦逐帥自為者<hi>詳見五年</hi>安得正名其<lb/>
<pb n="KR2b0020_WYG_017-24a"/>
　為主帥耶故但書伏誅以正志誠之罪而畧不書逐<lb/>
　又以見志誠之自取不足為諸軍罪耳今上書逐節<lb/>
　度楊志誠下書志誠伏誅是予其逐也方以正不臣<lb/>
　之罪而復開逐帥之端亦何愈哉<lb/>
十一月成德節度使王庭凑卒子元逵自知畱後<lb/>
　　分註<hi>元逵改父所為事朝廷甚謹</hi>
　據分註當去子元逵自知畱後七字<hi>開成三年義武節度使張璠卒</hi>
　<hi>唐紀云其子元益自稱畱後綱目但書璠卒不及元益可證元逵知畱後宜詳分註</hi>○按書自<lb/>
<pb n="KR2b0020_WYG_017-24b"/>
　專也如分註所載元逵忠順臣也不應先以此罪之<lb/>
　春秋有諱賢之例故當刪去<hi>據明年特書以元逵為成德節度使益信此條</hi>
　<hi>宜刪</hi>若此書自知則與劉稹無異矣<hi>武宗㑹昌三年昭義節度使劉從諫</hi>
　<hi>卒其子稹自為畱後詔發諸道兵討之</hi>
<hi>乙卯</hi>九年五月以仇士良為神䇿中尉<lb/>
　　考異<hi>以字下漏宦者二字</hi>
　　分註<hi>上之立也仇士良有功王守澄抑之由是有隙訓注為上謀進擢士良以分守澄之權</hi>
　當從考異補宦者二字○按以士良為中尉特以分<lb/>
<pb n="KR2b0020_WYG_017-25a"/>
　守澄之權非無故者况士良尤始見而甘露之變<hi>詳本</hi>
　<hi>年十一月分註</hi>胎此矣故當補書<lb/>
陳𢎞志伏誅<lb/>
　　考異<hi>陳字上漏宦者二字</hi>
　據元和十五年既書宦者陳𢎞志則此宦者二字可<lb/>
　省考異不必從<lb/>
以王守澄為神䇿觀軍容使<lb/>
　　考異<hi>王字上亦漏宦者二字</hi>
<pb n="KR2b0020_WYG_017-25b"/>
　據分註以虛名尊守澄實奪之權則守澄非士良比<lb/>
　不必著宦者字<hi>未幾守澄以殺書士良與政守澄奪權固知不可同日語</hi>
以舒元輿李訓同平章事<lb/>
　　分註<hi>元輿為中丞凡訓注所惡者則為之彈擊由是得為相上懲二李朋黨以賈餗及元輿皆</hi>
　　<hi>孤寒新進故擢為相庻其無黨訓起流人期年致位宰相天子傾意任之天下事皆决於訓王涯軰</hi>
　　<hi>承順其風㫖惟恐不逮</hi>
　當作以李訓及舒元輿同平章事○按分註元輿為<lb/>
　相由附訓也當先書李訓次及元輿則舒李同惡相<lb/>
<pb n="KR2b0020_WYG_017-26a"/>
　濟之罪明矣况帝所傾意者尤在訓而非元輿乎綱<lb/>
　目先舒後李畧無主次之别非是<lb/>
十一月李訓舒元輿鄭注等謀誅宦官不克以鄭覃李<lb/>
石同平章事仇士良殺訓注元輿及王涯賈餗等<lb/>
　　分註<hi>始鄭注與李訓謀至鎮選壯士數百為親兵奏請入䕶王守澄葬仍請令内臣盡集送之</hi>
　　<hi>因令親兵殺之使無遺類約既定訓與其黨謀如此事成則注專有其功乃以郭行餘鎮邠寧王璠</hi>
　　<hi>鎮河東使多募壯士為部曲以羅立言知京兆府事韓約為金吾衛大將軍及與御史中丞李孝本</hi>
　　<hi>謀并注去之宰相惟舒元輿與其謀他人莫知也</hi>
<pb n="KR2b0020_WYG_017-26b"/>
　　書法<hi>前書以舒元輿與李訓同平章事二相固有序矣此其首李訓何訓首謀也鄭注亦首謀</hi>
　　<hi>則曷為不先注不使御史先宰相也然則見殺則曷為後元輿淺謀取敗者訓注也元輿特與聞其</hi>
　　<hi>事耳</hi>
　元輿本由李訓得相<hi>見同平章分註</hi>前書先元輿特綱目失<lb/>
　首從耳此列鄭注於元輿之下是時注亦在訓術中<lb/>
　而不知<hi>分註并注去之</hi>惟元輿與其謀故以元輿先之也若<lb/>
　謂御史不可先宰相則注殺何以先元輿必謂淺謀<lb/>
　在注仍是論謀安在其論職耶<hi>春秋紀事以主者為首故宋以上公而後</hi>
<pb n="KR2b0020_WYG_017-27a"/>
　<hi>齊紀以小國而先鄭未嘗以爵位小大為序次也</hi>綱目但據事直書而書法<lb/>
　每多穿鑿非也<lb/>
<hi>丁巳</hi>開成二年六月河陽軍亂逐其節度使李泳<lb/>
　　分註<hi>泳長安市人寓籍禁軍以賂得方鎮所至貪殘其下不堪命故亂作</hi>
　此亦當書為其下所逐綱目誤<lb/>
<hi>戊午</hi>三年冬十月太子永卒<lb/>
　　考證<hi>卒當作暴卒○謹按唐無父子之恩是以儲貳多不安其位文宗惟一子不思繼體之重</hi>
　　<hi>擇賢師傅以敎誘輔翼之乃聽楊賢妃譖毁卒不免死晩年不得已立兄子又為中人廢殺之傳至</hi>
<pb n="KR2b0020_WYG_017-27b"/>
　　<hi>武宣立不以正遂有兄弟不相為後之議拜姪之嫌雖身後入太廟亦不能自安皆文宗有以自取</hi>
　　<hi>之文宗果能恤其子必不至于若是也當因本文書曰太子永暴卒</hi>
　　分註<hi>初太子永之母王德妃無寵為楊賢妃所譖而死太子頗好遊宴昵近小人賢妃日夜毁</hi>
　　<hi>之上召宰相及兩省御史郎官議廢之皆言太子年少容有改過國本至重豈可輕動中丞狄兼謩</hi>
　　<hi>論之尤切至於涕泣給事中韋温曰陛下惟一子不敎陷之至是豈獨太子之過乎翰林及六軍使</hi>
　　<hi>數十人復表論之上意稍解宦官宫人坐流死者數十人至是暴卒</hi>
　　書法<hi>永暴薨矣曷為止書卒病文宗也文宗不明不能庇及其子其暴薨也視之恬不為異綱</hi>
　　<hi>目從其恒辭而書之所以病文宗也</hi>
<pb n="KR2b0020_WYG_017-28a"/>
　考證之論似矣然仇士良廢太子而立太弟<hi>明年文宗立陳</hi>
　<hi>王成美為皇太子五年仇士良等以太子之立功不在已乃矯詔立頴王瀍為皇太弟廢成美為陳王</hi>
　綱目猶以文宗主名<hi>詳五年大書</hi>則知暴薨無據者不必<lb/>
　以變文起義也信如考證所云綱目宜書殺太子永<lb/>
　方足以見意暴卒奚益哉或曰何以知其恬不為異<lb/>
　曰以其始欲廢之也雖羣臣力諫幸而意解而宦官<lb/>
　宫人坐流死者猶數十人則其棄永也久矣<hi>宦官宫人不足</hi>
　<hi>惜但未聞别選賢師傅敎之固知意不在永特移怒於乙耳大抵賢妃之譖入之甚深故牢不可解非獨</hi>
<pb n="KR2b0020_WYG_017-28b"/>
　<hi>宦官諸人之罪也</hi>考證不必從<lb/>
<hi>己未</hi>四年回鶻相掘羅弑彰信可汗<lb/>
　　書法<hi>蠻地書殺此獨書弑何相弑之也相弑之則曷為書弑為相而弑其君則不可以恒辭書</hi>
　　<hi>矣登里德宗建中元年烏介武宗㑹昌六年亦相弑之則何以書殺非中國所冊命也非冊命則固</hi>
　　<hi>不可以中國之法治矣忠貞德宗貞元六年昭禮太和六年亦册命也則其不書弑何忠貞昭禮骨</hi>
　　<hi>肉相殘王者不治外國雖以中國之法治之亦難乎責之以詳也故雖中國所命立必相弑之而後</hi>
　　<hi>始書弑終綱目蠻夷書弑六</hi>
　蠻地弑殺不一當以有罪無罪分未可概以相與册<lb/>
<pb n="KR2b0020_WYG_017-29a"/>
　命論也其君無罪而被殺非獨其相即骨肉亦當書<lb/>
　弑如忠貞昭禮是也<hi>綱目於忠貞昭禮書殺非是</hi>其君有罪而被殺<lb/>
　非獨骨肉即相亦可書殺如登里烏介是也茍不顧其罪<lb/>
　之有無徒以相與册命為辭不惟無以正生者之法<lb/>
　亦何以服死者之心要荒雖不可以中國治然覆載<lb/>
　之恩天地所不遺而冠履之義獨可畧於逺服乎必<lb/>
　謂可畧則中國之政教窮矣又何以責其猾夏哉欲<lb/>
　令中外各安其所則君臣之分終不可以不明也<hi>逺裔</hi>
<pb n="KR2b0020_WYG_017-29b"/>
　<hi>雖可畧然入中國之編不可不詳必謂以外治外雖削之可也惡有其君無罪而臣顧可書殺者哉</hi>書<lb/>
　法傅㑹綱目不可從<lb/>
<hi>庚申</hi>五年魏博節度使何進滔卒子重順知畱後<lb/>
　知上漏自字<hi>唐紀有自字</hi>重順唐紀作重霸誤<lb/>
<hi>辛酉</hi>武宗皇帝㑹昌元年十二月遣使慰問回鶻烏介<lb/>
可汗<lb/>
　烏介可汗四字可删○按是年春二月書回鶻立烏<lb/>
　介可汗則此但書遣使慰問回鶻可矣不必再書烏<lb/>
<pb n="KR2b0020_WYG_017-30a"/>
　介可汗<lb/>
<hi>癸亥</hi>三年贈悉怛謀右衛將軍<lb/>
　　分註<hi>司馬公曰論者多疑維州之取舍不能决牛李之是非臣以為唐新與吐蕃修好而納其</hi>
　　<hi>維州以利言之則維州小而信大以害言之則維州緩而關中急且德裕所言者利也僧孺所言者</hi>
　　<hi>義也匹夫徇利而忘義人猶恥之况天子乎○胡氏曰司馬公之言過矣使維州本非唐地既與之</hi>
　　<hi>和棄而不取姑守信約可耳本唐之地為吐蕃所侵乃欲守區區之信舉險要而棄之可乎故以維</hi>
　　<hi>州歸吐蕃棄祖宗土宇縳送悉怛謀沮歸附之心僧孺以小信妨大計也下維州遣兵據之洗數十</hi>
　　<hi>年之恥追奬悉怛謀贈以官秩德裕以大義謀國事也此二人是非之辨也</hi>
<pb n="KR2b0020_WYG_017-30b"/>
　維州之議當日牛李各逞其私非能斷之以義者德<lb/>
　裕遣兵據城事若出於利國心實要為己功此僧孺<lb/>
　之所忌也故力爭以却之然僧孺之議雖是原其心<lb/>
　則在沮德裕之功非真為國家守義而全信也使此<lb/>
　舉出於他人僧孺未必爭之力耳温公軒牛而輊李<lb/>
　已為僧孺所欺胡氏又駁温公之説而主德裕則亦<lb/>
　未之思也<hi>按朱晦菴荅張敬夫云維州事唐與牛李皆失之然謂牛論正而心私可也謂李計</hi>
　<hi>譎而心正則非也</hi>以勲觀之悉怛謀之降受之非也卻之亦<lb/>
<pb n="KR2b0020_WYG_017-31a"/>
　非也然則何以處此維州本唐故地當修好之時責<lb/>
　而歸之上也既不能然會有悉怛謀之舉則當入據<lb/>
　其地增兵固守縛悉怛謀以歸吐蕃因諭之曰維州<lb/>
　本唐故地國家思復祖宗之宇久矣但以盟墨未乾<lb/>
　恐失信吐蕃未即稱兵今悉怛謀挈地來歸不惟與<lb/>
　唐繼好於將來實為吐蕃消禍於未萌况維州之地本<lb/>
　非吐蕃所有則怛謀之罪應亦可從末減但恐邊境<lb/>
　效尤競相降附則吐蕃孤立誰與為守謹遣悉怛謀<lb/>
<pb n="KR2b0020_WYG_017-31b"/>
　歸國惟吐蕃甘心焉若是則納地不為負約而却叛<lb/>
　益伸公義吐蕃雖蓄私憾亦且無辭以逞豈非兩利<lb/>
　俱存之道哉何至當日爭之無上䇿後世議之無定<lb/>
　論耶比事以觀僧孺司馬公守經而不知變者也德<lb/>
　裕胡氏則徇利而忘義矣昔晉荀吳圍鼔鼔人請以<lb/>
　城叛穆子弗許曰吾不可以欲城而邇奸悉怛謀為<lb/>
　蕃將而降唐名為向化實叛臣也唐既棄其地則置<lb/>
　之而已贈以官秩何名哉<hi>尹氏以特書贈官為予唐非是語詳太和五年發明</hi>
<pb n="KR2b0020_WYG_017-32a"/>
　則以德裕重惜已功因追奬怛謀以為僧孺之罪耳<lb/>
　此小人之所為也胡氏謂其以大義謀國事尤謬<lb/>
六月内侍監仇士良致仕<lb/>
　　分註<hi>上外尊寵士良内實忌之士良頗覺遂以老病致仕其黨送歸私第士良敎之云云其黨</hi>
　　<hi>拜謝而去</hi>
　致仕二字當作病免○按罷免例曰凡謝病請老致<lb/>
　仕宰相賢臣則書註云張良王吉二疏韋賢之類今<lb/>
　士良官非宰相人非賢臣去張王疏韋天淵特書致<lb/>
<pb n="KR2b0020_WYG_017-32b"/>
　仕不尤背凡例而辱先賢乎據李渤為員外亦書病<lb/>
　免<hi>憲宗元和十四年書庫部貟外郎李渤病免分註執政惡渤遂謝病歸東都</hi>與士良以<lb/>
　老病致仕正同故當改書病免以致失刑之意<hi>書法云書</hi>
　<hi>致仕譏失刑也</hi>雖不稱致仕可也<lb/>
<hi>甲子</hi>四年詔削仇士良官爵籍家貲<lb/>
　當作籍其家貲字羡宜刪<lb/>
<hi>乙丑</hi>五年十二月貶韋𢎞質為某官<lb/>
　　考異<hi>為某二字羡綱目無此例據元和十二年貶高霞寓貶袁滋漢甘露元年書免京兆尹張</hi>
<pb n="KR2b0020_WYG_017-33a"/>
　　<hi>敞官則此當書貶給事中韋𢎞質官</hi>
　　分註<hi>李德裕秉政日久好徇愛憎人多怨之左右言其太專上亦不恱給事中韋𢎞質上疏言</hi>
　　<hi>宰相權重不應更領三司錢穀德裕奏曰制置職業人主之柄𢎞質受人敎導所謂賤人圖柄臣非</hi>
　　<hi>所宜言𢎞質貶官由是衆怨愈甚</hi>
　當從考異書貶給事中韋𢎞質官盖𢎞質能諫不失<lb/>
　為給事中也綱目去官而書為某義例兼失之矣<lb/>
<hi>丙寅</hi>六年三月立光王忱為皇太叔帝崩太叔即位<lb/>
　　考證<hi>當去立以下十四字書曰帝崩光王忱入即位○謹按夏后氏有天下傳於子為百王不</hi>
<pb n="KR2b0020_WYG_017-33b"/>
　　<hi>易之法是以三代盛時父死子繼兄亡弟及昭穆有序親親尊尊家齊國治天下平矣周懿王崩父</hi>
　　<hi>共王弟辟方立為孝王孝王叔父也臣也懿王兄子也君也親親不害於尊尊君臣之分固在也春</hi>
　　<hi>秋有事於太廟躋僖公謂之逆祀臧文仲縱逆祀孔子譏之唐武宗疾篤宦官定䇿禁中立光王忱</hi>
　　<hi>為皇太叔是時武宗不言旬日矣非武宗立之也立之者宦官也武宗崩太叔即位為宣宗宣宗叔</hi>
　　<hi>父也藩王也臣也帝崩子㓜藩王入承統可也君臣之分則不可紊既曰叔矣加以皇太之號是親</hi>
　　<hi>親害尊尊也古無是號自宣宗始夫為之後者為之子禮也春秋之法僖公父視閔公則宣宗當父</hi>
　　<hi>視武宗明矣宣嘗臣于武晩年讒臣建議直欲出其在廟之主其言曰拜兄尚可拜姪可乎彼不知</hi>
　　<hi>宗廟之禮嗣君拜先君非叔拜姪也獨不考孝王承懿王之統文仲縱逆祀之譏乎今故追原終始</hi>
<pb n="KR2b0020_WYG_017-34a"/>
　　<hi>當書曰帝崩光王忱入即位據事直書以著藩王入承統之義而去宦者所定不正之名也</hi>
　　分註<hi>初憲宗納李錡妾鄭氏生光王怡㓜時宫中皆以為不慧太和之後益自韜匿及上疾篤</hi>
　　<hi>旬日不能言諸宦官密于禁中定䇿下詔以皇子冲㓜立怡為皇太叔更名忱令權勾當軍國政事</hi>
　　<hi>太叔見百官哀戚滿容裁决庻務咸當于理人始知有隱德焉帝崩以李德裕攝冢宰宣宗即位</hi>
　當從考證書帝崩光王忱入即位○按武宗非無嗣<lb/>
　特以㓜不堪事耳古有攝位以待嗣子之壯者周公<lb/>
　之於成王是也未聞因其㓜而廢之而立叔以繼其<lb/>
　後者也<hi>孝僖之立由懿閔之崩也子㓜立叔自宣宗始考證概以為可非是</hi>使忱有周<lb/>
<pb n="KR2b0020_WYG_017-34b"/>
　公之義必不受皇太叔之名而宦官之立忱為太叔<lb/>
　者所以為即位計也其為即位計奈何立嗣以適則<lb/>
　功非已出故士良廢成美為陳王<hi>詳文宗開成五年</hi>惟立其<lb/>
　非所立者然後恩深而寵固矣此固諸閹擅立之意<lb/>
　亦古人未有之變也今惟深沒其文于綱而詳註其<lb/>
　事于目則後之覽者必曰當時既立忱為皇太叔曷<lb/>
　為不書諱之也諱之者違禮拂經絶不以為訓也<hi>按懿</hi>
　<hi>僖並立為太子綱目不書書鄆王漼晉王儼即位可以類推</hi>則為人主者庻知其<lb/>
<pb n="KR2b0020_WYG_017-35a"/>
　非而痛懲之國本不可不早正付托不可不擇人平<lb/>
　時樂親賢士大夫而疎斥宦寺其垂誡不亦深乎茍<lb/>
　仍其事而大書於册則或更有如宣宗者倉皇廢立<lb/>
　之際必且援為口實而簒位干統易若反掌禍可勝<lb/>
　道哉然則忱可立乎非也入者不順之詞<hi>見春秋傳</hi>書入<lb/>
　即位其去簒也一間耳又以罪光王之逼也且於此<lb/>
　去太叔之號則後可絶拜姪之嫌若謂不與其繼則<lb/>
　綱目已大書紀年未嘗黜之於正統故勲以為宜從<lb/>
<pb n="KR2b0020_WYG_017-35b"/>
　考證庻不以親親害尊尊亦可正後之以叔繼姪者<lb/>
　於禮不悖於義益著而於辭亦順矣然考證但知著<lb/>
　藩王承統之義而不責其廢嫡立叔之謬其於君臣<lb/>
　之分尚未之深思與<lb/>
帝受三洞法籙<hi>原本作上受今正</hi>
　　書法<hi>前書受法籙于趙歸真矣于是復書病宣宗也誅歸真者宣宗也受法籙者亦宣宗也一</hi>
　　<hi>人之身半年之間相反如此則以長生之説足以惑其心而已矣終綱目書受籙三</hi>
　　發明<hi>宣宗能誅趙歸真而不能不受法籙比而觀之義可見矣此綱目書法之意也</hi>
<pb n="KR2b0020_WYG_017-36a"/>
　受法籙者其本心也誅歸真者其客念也大中之政<lb/>
　務反會昌使歸真不為武宗所昵宣亦未必誅之亟<lb/>
　耳前後之意未嘗不一書法以為相反非是且即無<lb/>
　誅歸真之事其受法籙不可不書所謂據事直書不<lb/>
　待貶而著者奚俟比觀然後見乎發明無關大義雖<lb/>
　不録可也<lb/>
　<lb/>
　<lb/>
<pb n="KR2b0020_WYG_017-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻十七<lb/>
</p>
<p>
</p>
  </div>
</body>
</text>
</TEI>
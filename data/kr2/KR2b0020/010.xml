<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻十</head> <lb/>
    <p>
<pb n="KR2b0020_WYG_010-1a"/>
欽定四庫全書<lb/>
　綱目續麟巻十<lb/>
　　　　　　　　　　　　　宜春張自勲撰<lb/>
<hi>癸亥</hi>哀皇帝興寧元年<hi>秦甘露五燕建熙四年</hi>凉張天錫弑其君<lb/>
𤣥靚而自立<lb/>
　　考證<hi>自立當作代之</hi>
　　分註<hi>張𤣥靚庶母郭氏以張天錫專政與大臣謀誅之事泄天錫皆殺之遂弑𤣥靚自稱凉州</hi>
　　<hi>牧西平公時年十六遣司馬奉章詣建康請命</hi>
<pb n="KR2b0020_WYG_010-1b"/>
　據分註當作自立考證不必從○按代者以此易彼<lb/>
　之名平時授受可也𤣥靚未死而天錫弑之非自立<lb/>
　而何<lb/>
<hi>甲子</hi>二年<hi>秦甘露六燕建熈五年○凉西平悼公張天錫一年</hi>
　分註西平悼公四字宜删○按本傳天錫無諡稱悼<lb/>
　公者𤣥靚也<hi>傳云𤣥靚在位四年孝武賜諡曰敬悼公</hi>分註以冠天錫誤<lb/>
<hi>乙丑</hi>三年<hi>秦建元元燕建熙六年</hi>三月帝崩琅邪王奕即位<lb/>
　　分註<hi>帝崩無嗣皇太后詔以奕承大統</hi>
<pb n="KR2b0020_WYG_010-2a"/>
　按奕始封東海王<hi>咸康八年</hi>繼立為琅邪王<hi>升平五年</hi>此書琅<lb/>
　邪王即位而前不書奕為琅邪王則琅邪王何以有<lb/>
　奕今且即位邪法當于哀帝即位下<hi>升平五年琅邪王丕即位是為</hi>
　<hi>哀帝</hi>特書更立東海王奕為琅邪王以正其始此非無<lb/>
　事義者<hi>凡例註云自武帝元朔以後封王無事義者皆不書</hi>綱目不書疑漏<lb/>
秋七月㑹稽王昱為琅邪王<lb/>
　　考證<hi>謹按凡例更立曰更立是時昱固讓不受稱㑹稽王故當補書固讓不受以著其實曰更</hi>
　　<hi>立㑹稽王昱為琅邪王固讓不受</hi>
<pb n="KR2b0020_WYG_010-2b"/>
　當作固辭不受考證可從○據後書迎昱即位仍稱<lb/>
　㑹稽王<hi>簡文帝咸安元年桓温廢帝為東海王迎㑹稽王昱入即位</hi>是昱未為琅<lb/>
　邪王也未為琅邪不書不受則若已為者前後書法<lb/>
　便自矛盾且上不書立下不書辭則㑹稽之為琅邪<lb/>
　果孰為之尤與凡例不合固當補書<lb/>
<hi>戊辰</hi>帝奕太和三年<hi>秦建元四燕建熈九年</hi>加大司馬温殊禮<lb/>
　　考異<hi>據凡例當書大司馬温自加殊禮</hi>
　　書法<hi>殊禮何位諸侯王上也莽操皆書位諸侯王上此其止稱殊禮何略之也然莽書升宰衡</hi>
<pb n="KR2b0020_WYG_010-3a"/>
　　<hi>位諸侯王上至操則以魏公操進位諸侯王上書是自進矣温雖略稱殊禮而書曰加大司馬温盖</hi>
　　<hi>命猶上出也又愈于操矣終綱目書殊禮十</hi>
　當從考異書自加殊禮○按温素蓄不臣之志觀其<lb/>
　慕王敦之為人<hi>温常行經王敦墓望之曰可人可人</hi>嘗撫枕歎曰男子<lb/>
　不能流芳百世亦當遺臭萬年至咸安元年<hi>咸安元年當作</hi>
　<hi>太和六年未經刋正姑從舊</hi>遂廢帝奕為東海王此與莽操何異<lb/>
　特晉室有人未副所望耳<hi>咸安二年簡文帝不豫遺詔温依周公居攝故事又</hi>
　<hi>曰少子可輔者輔之如不可君自取之侍中王坦之持詔入帝前毁之改曰家國事一稟大司馬如諸葛</hi>
<pb n="KR2b0020_WYG_010-3b"/>
　<hi>武侯王丞相故事温初望簡文臨終禪位不爾便當居攝既失望與弟沖書曰遺詔使吾依武侯王公</hi>
　<hi>故事耳</hi>故當書自以正其罪書法謂命猶上出謬甚<lb/>
<hi>庚午</hi>五年<hi>秦建元六燕建熈十一年○是歲燕亡大一小二凡三僭國</hi>二月袁真死子<lb/>
瑾代領其衆燕秦皆遣兵助之夏四月大司馬温遣兵<lb/>
擊破之<lb/>
　　考異<hi>據四年書袁真叛此擊字當作討</hi>
　　書法<hi>袁氏書叛矣此其不書討何真之叛温激之也綱目罪首禍故謝尚激張遇之叛則尚不</hi>
　　<hi>書討而書攻桓温激袁氏之叛則温不書討而書擊</hi>
<pb n="KR2b0020_WYG_010-4a"/>
　代當作復義與峻弟逸同餘從書法考異可删<lb/>
九月秦王猛入晉陽冬十月及燕慕容評戰于潞川敗<lb/>
之遂圍鄴<lb/>
　　分註<hi>秦兵入晉陽評屯潞川猛進兵與相持遣將軍徐成覘燕軍期以日中及昏而返猛將斬</hi>
　　<hi>之鄧羌曰成羌郡將也願與效戰以贖罪猛弗許羌怒還營嚴鼓勒兵將攻猛猛赦之羌詣猛謝猛</hi>
　　<hi>執其手曰吾試將軍耳將軍于郡將尚爾况國家乎○猛望燕兵之衆謂鄧羌曰今日非將軍不能</hi>
　　<hi>破勍敵將軍勉之羌曰若能以司𨽻見與者公勿以為憂猛曰此非吾所及也必以安定太守萬戶</hi>
　　<hi>侯相處羌不悦而退俄而兵交猛召羌羌寢弗應猛馳就許之羌乃大飲帳中與張蚝徐成等馳赴</hi>
<pb n="KR2b0020_WYG_010-4b"/>
　　<hi>燕陳燕兵大敗評單騎走還鄴○崔鴻曰鄧羌請郡將以撓法徇私也勒兵欲攻王猛無上也臨戰</hi>
　　<hi>豫求司𨽻要君也有此三者罪孰大焉猛能容其所短收其所長若馴猛虎馭悍馬以成大功采葑</hi>
　　<hi>采菲無以下體猛之謂矣</hi>
　猛非真能容人者其處鄧羌特以大功垂成廹于不<lb/>
　獲已耳豈誠樂與為善如詩咏葑菲者哉觀慕容垂<lb/>
　入秦猛忌其雄略始請殺之繼而間之卒使垂父子<lb/>
　不安于秦<hi>初秦王堅有圖燕之志憚垂不敢發及聞垂至大喜郊迎執手曰當與卿共定天下</hi>
　<hi>猛惡垂雄略勸堅殺之堅不從以為冠軍將軍及猛伐燕引垂子令為㕘軍乃詐為垂使者謂令曰吾已</hi>
<pb n="KR2b0020_WYG_010-5a"/>
　<hi>東還汝可為計令遂奔燕猛表令叛狀垂懼而出走及藍田為追騎所獲堅待之如舊</hi>所稱無<lb/>
　以下體又安在乎温公以此稱孟嘗<hi>見周顯王四十八年</hi>崔鴻<lb/>
　以是美王猛皆據其事迹而未察其用心非定論也<lb/>
<hi>辛未</hi>太宗簡文皇帝咸安元年<hi>秦建元七年</hi>
　　考異<hi>提要帝下註昱字按歲年例君名註曰即位在今年内者用之則此當大書昱字然改元</hi>
　　<hi>例曰凡中歲改元關義理得失者以前為正而註所改于下據此年十一月桓温廢帝奕立簡文則</hi>
　　<hi>此當大書六年分註太宗簡文皇帝昱咸安元年而明年歲首大書太宗簡文皇帝咸安二年也</hi>
　　考證<hi>當補書六年分註簡文皇帝咸安元年○謹按是歲實帝奕太和六年也十一月桓温搆</hi>
<pb n="KR2b0020_WYG_010-5b"/>
　　<hi>辭廢帝立㑹稽王昱是為簡文帝今諸本于歲首即去太和之年大書簡文之號則是于帝奕在位</hi>
　　<hi>之日已追廢之矣通鑑舊文以後為正者欲從簡便耳凡例曰漢建安二十五年十月魏始稱帝改</hi>
　　<hi>元黄初通鑑于是年之首即書黄初非惟失其事實而于君臣之義所害尤大今當正之夫以太和</hi>
　　<hi>咸安而不正則是遂桓温之非傷人倫之教豈立言之本意哉故當改書六年于歲首而分註簡文</hi>
　　<hi>諡年于其下云</hi>
　當分註晉太和六年簡文帝昱咸安元年考異考證<lb/>
　謂當大書六年特泥綱目以正統予晉不必從<lb/>
春正月大司馬温㧞夀春獲袁瑾斬之<lb/>
<pb n="KR2b0020_WYG_010-6a"/>
　　考異<hi>斬當作誅</hi>
　據五年書擊不書討則此條斬字亦不必作誅<lb/>
<hi>壬申</hi>二年<hi>秦建元八年</hi>秋七月帝崩太子昌明即位<lb/>
　　考證<hi>下當補書立子昌明為皇太子○謹按簡文有疾召大司馬入輔不至詔立皇子昌明為</hi>
　　<hi>皇太子生十年矣帝崩王彪之正色謂羣臣曰天子崩太子代立何容得異朝議乃定太子昌明即</hi>
　　<hi>位太子立于簡文在位之日故當補書以正孝武之始</hi>
　　分註<hi>帝不豫急召大司馬温入輔一日一夜發四詔温辭不至詔立皇子昌明為皇太子生十</hi>
　　<hi>年矣遺詔温依周公居攝故事又曰少子可輔者輔之如不可君自取之侍中王坦之持詔入于帝</hi>
<pb n="KR2b0020_WYG_010-6b"/>
　　<hi>前毁之帝曰天下儻來之運卿何所嫌坦之曰天下宣元之天下陛下何得專之帝乃使改詔曰家</hi>
　　<hi>國事一禀大司馬如諸葛武侯王丞相故事是日帝崩羣臣曰當禀大司馬處分王彪之正色曰天</hi>
　　<hi>子崩太子代立大司馬何容得異朝議乃定太子即位太后欲令温居攝彪之曰此異常大事大司</hi>
　　<hi>馬必當固讓使萬幾停滯稽廢山陵未敢奉令事遂不行温望簡文臨終禪位不爾便當居攝既不</hi>
　　<hi>副所望與弟冲書曰遺詔使吾依武侯王公故事耳疑王坦之謝安所為心銜之</hi>
　當書秋七月立子昌明為太子是月帝崩太子昌明<lb/>
　即位皇字可删<hi>太子諱曜昌明其字也先是帝母李太后夢神人謂之曰汝生子以昌明</hi>
　<hi>為字合于晉祚盡昌明之讖簡文為之流涕</hi>○或曰聃為太子不書<hi>聃康帝子</hi>
<pb n="KR2b0020_WYG_010-7a"/>
　<hi>詳建元二年</hi>此何以書聃非昌明比也康帝雖崩丕奕<hi>成帝</hi>
　<hi>子</hi>尚存未為無君乃若簡文外有彊臣方圖篡立<hi>分註</hi>
　<hi>温望簡文臨終禪位不爾便當居攝朝議既定太子即位温失望</hi>不先書立某為太<lb/>
　子以正其始則司馬氏之天下安知其為晉邪為桓<lb/>
　邪故特書立子某為太子者扶晉系于將絶杜邪謀<lb/>
　于方熾也此剝之上九所以為復之初元王彪之所<lb/>
　謂天子崩太子代立大司馬何容得異意已見此豈<lb/>
　聃所可例論哉○按帝前聞熒惑守舎方甚惡之語<lb/>
<pb n="KR2b0020_WYG_010-7b"/>
　郗超曰修短固所不計得無復有近日事邪<hi>謂廢奕立已</hi>
　又誦庾闡詩<hi>詩云志士痛朝危忠臣憂主辱</hi>泣下沾襟由此觀之帝<lb/>
　之初詔非真欲爾也特為此以激諸臣耳桓温在外<lb/>
　近臣必不敢取帝舍近臣而獨與温則近臣亦必不<lb/>
　從而孝武之位安若泰山矣此固簡文之深意為當<lb/>
　日諸臣所未窺者使誠有禪位之心則一日四詔豈<lb/>
　無宻語可授温乃望之而復辭不至邪且帝雖受立<lb/>
　于温未嘗以得國為喜觀即位之初温欲陳述本意<lb/>
<pb n="KR2b0020_WYG_010-8a"/>
　帝惟泣下温竟不能言而出及温固請誅晞<hi>武寧王晞好習</hi>
　<hi>武事温忌之表免其官有司承温㫖請誅晞帝詔曰悲惋惶怛非所忍聞</hi>帝又曰若晉祚<lb/>
　靈長宜奉行前詔如大運去矣請避賢路欲禪位者<lb/>
　顧能惴惴以晉祚為心邪所云儻來之運盖明示已<lb/>
　為温所立温亦欲得而居之爾在當時或以為帝之<lb/>
　亂命勲則以是為深于託孤者也至改詔必謂如武<lb/>
　侯故事温益凛凛不敢有異志矣雖然方帝崩之時<lb/>
　羣臣請須大司馬處分倘非彪之正色數語帝又何<lb/>
<pb n="KR2b0020_WYG_010-8b"/>
　以自解于後世哉<lb/>
<hi>癸酉</hi>烈宗孝武皇帝寧康元年<hi>秦建元九年</hi>秋七月大司馬温<lb/>
卒<lb/>
　　分註<hi>初温疾篤諷朝廷求九錫屢使人趣之謝安王坦之故緩其事使袁宏具草宏以示王彪</hi>
　　<hi>之彪之歎其文辭之美因曰卿固大才安可以此示人安見其草輒改之由是歴旬不就</hi>
　　書法<hi>綱目卒蜀漢及晉諸臣無不書姓者此其不書何削之也自蜀漢及晉卒不書姓者大司</hi>
　　<hi>馬温一人而已矣</hi>
　　發明<hi>桓温之卒既書其官乃不書其爵又削其姓何哉温在晉誠為跋扈然使為操為懿一以</hi>
<pb n="KR2b0020_WYG_010-9a"/>
　　<hi>無道行之則亦何難之有惟温尚能稍知顧忌故雖垂涎晉鼎終莫染指是以綱目權其輕重寓諸</hi>
　　<hi>書法之間予之而不盡予故止書其官貶之而不盡貶故僅去其爵至于名而不氏又以著其強大</hi>
　　<hi>之實若莽卓然不問可知其為温也噫此綱目之所以為綱目也與</hi>
　當書晉桓温死○或曰温雖跋扈未篡位也何以書<lb/>
　死勲按温之未篡非其本心<hi>觀其望禪位而以武侯王公為嗛可見</hi>特<lb/>
　為諸臣所尼耳<hi>本傳云温志在篡奪事未成而死</hi>使非謝安王彪之<lb/>
　等左右維持温豈復以司馬終哉觀晉史以温與王<lb/>
　敦並傳<hi>敦書死</hi>而列于四夷之後且謂斧鉞之所宜加<lb/>
<pb n="KR2b0020_WYG_010-9b"/>
　人神之所同棄<hi>見史臣論</hi>故當書死以正其罪必待成事<lb/>
　而後誅則亂臣賊子逃于鈇鉞者多矣况海西既廢<lb/>
　<hi>太和六年温廢帝奕為東海王復降為海西縣公</hi>温已久非晉臣哉綱目猶<lb/>
　以大司馬冠之是温生不能欺當時<hi>是年二月温來朝都下恟恟皆</hi>
　<hi>云欲誅王謝因移晉祚</hi>死可以欺後世所稱誅意之法安在乎<lb/>
　書法發明不知此義徒以去姓為貶夫姓人之所同<lb/>
　也孟子云諱名不諱姓何闗輕重而乃出此哉其為<lb/>
　傅㑹明矣<lb/>
<pb n="KR2b0020_WYG_010-10a"/>
<hi>丙子</hi>太元元年<hi>秦建元十二年○是歲凉代皆亡僭國一</hi>秋七月秦遣兵擊凉<lb/>
州八月敗其兵凉將掌據死之張天錫降<lb/>
　　考證<hi>降當作降秦</hi>
　當書秋<hi>不書月非一月也故略</hi>秦遣兵擊凉州其將掌據死之<lb/>
　張天錫出降考證不必從○春秋之義書其重者秦<lb/>
　晉戰于韓書獲晉侯<hi>見魯僖公十五年</hi>而不言師敗績君重<lb/>
　于師也天錫出降敗可知矣雖掌據死節猶不足書<lb/>
　况其兵乎<hi>按十一年西燕殺秦主丕丞相王永等死綱目不書永死止書丕奔擊殺之亦一證</hi>
<pb n="KR2b0020_WYG_010-10b"/>
　<hi>也</hi>綱目敗其兵三字贅甚<lb/>
<hi>丁丑</hi>二年<hi>秦建元十三年</hi>春髙句麗新羅西南夷皆遣使朝貢于<lb/>
秦<lb/>
　此條可删○按外國相朝常事耳何以書為或曰著<lb/>
　秦之彊也莫彊于滅燕降凉分代為二綱目悉書于<lb/>
　册其彊極矣奚俟列叙諸國之貢然後見哉或又曰<lb/>
　紀其盛也夫尊周攘楚春秋之教晉方苦其強盛而<lb/>
　復大書以張之豈垂訓之義乎况晉編而詳秦事夏<lb/>
<pb n="KR2b0020_WYG_010-11a"/>
　書而録方貢不尤喧客奪主有失義例也邪六年東<lb/>
　夷西域六十二國朝貢于秦皆可删<lb/>
散騎常侍王彪之卒<lb/>
　　分註<hi>初謝安欲増修宫室彪之曰中興之初即東府為宮殊為儉陋蘇峻之亂成帝止蘭臺都</hi>
　　<hi>坐不蔽風雨是以更營新宫比之漢魏則為儉比之初過江則為侈矣今㓂敵方彊豈可大興功役</hi>
　　<hi>勞擾百姓邪安曰宫室弊陋後世謂人無能彪之曰凡任天下之重者當保國寧家緝熈政事乃以</hi>
　　<hi>修官室為能邪安不能奪故終彪之之世無所營造</hi>
　分註當書諡曰簡○按凡例云諸臣之卒賢者曰某<lb/>
<pb n="KR2b0020_WYG_010-11b"/>
　官某爵姓名卒而註其諡又崩𦵏例註云非賢者則<lb/>
　虛美之辭亦無所取故不復書以彪之之賢而不書<lb/>
　諡將以為虛美而削之與勲謂當簡文孝武之際非<lb/>
　彪之正色數語晉幾為桓氏矣<hi>咸安二年簡文帝崩羣臣曰當須大司馬</hi>
　<hi>處分彪之正色曰天子崩太子代立大司馬何容得異朝議乃定</hi>如彪之者殆所稱<lb/>
　託孤寄命臨大莭而不可奪者也且以王坦之之卒<lb/>
　而得書諡<hi>寧康元年桓温來朝帝令坦之與謝安迎于新亭時都下恟恟云欲誅王謝坦之甚</hi>
　<hi>懼温既至大陳兵衛延見朝士坦之流汗沾衣倒執手版三年卒分註諡曰獻</hi>况于彪之而<lb/>
<pb n="KR2b0020_WYG_010-12a"/>
　可略哉故當補註<lb/>
臨海太守郗超卒<lb/>
　　分註<hi>初超黨于桓氏以父愔忠于王室不令知之及病甚出一箱書授門生曰公年尊我死之</hi>
　　<hi>後若以哀惋害寢食者可呈此不爾即焚之超卒愔果成疾門生呈箱皆與桓温往反密計愔大怒</hi>
　　<hi>曰小子死已晚矣遂不復哭</hi>
　　書法<hi>太守卒不書書超卒何著愔忠也終綱目卒太守四皆予之也惟郗超非予辭</hi>
　　發明<hi>超本不足録而特卒之者著其黨于桓氏之罪也然則何以書官超慮其父哀惋成疾故</hi>
　　<hi>暴其身後之惡以止之志亦可哀故特憫而存之</hi>
<pb n="KR2b0020_WYG_010-12b"/>
　當直書晉郗超死去臨海太守四字○按春秋之義<lb/>
　誅亂討賊尤嚴于其黨超黨于桓氏廢立之謀超首<lb/>
　發之<hi>本傳云温懐不軌超為之謀及克夀春超謂温曰明公不為伊霍之舉無以立大威權鎮壓四</hi>
　<hi>海温遂與定議超始謀也無超則無温無温則帝奕不至于廢故當以首惡罪超</hi>其父亦且<lb/>
　曰死已晚矣故當書死以著其背父黨惡之罪書法<lb/>
　謂著愔忠故得書卒豈知郗超之死固不可不特書<lb/>
　者哉<hi>按朱子與趙訥齋書云稽古録中書亂亡事時或不著其用事人姓名無以示懲而作戒此亦</hi>
　<hi>大眼目不可不明著其人與其交黨之尤用力者使其遺臭無窮為萬世之明鑒勲故推本朱子意為書</hi>
<pb n="KR2b0020_WYG_010-13a"/>
　<hi>郗超如此</hi>又云惟郗超非予辭勲謂既非予之何不削以<lb/>
　示貶况臨海太守尤超所未拜者邪<hi>本傳云除散騎常侍不起以為</hi>
　<hi>臨海太守不拜按宋明帝泰豫元年蔡興宗卒書中書監書法云中書監未拜何以書予賢也超未為太</hi>
　<hi>守而書太守與興宗何異</hi>發明以為憫而存之尤謬夫超而可憫<lb/>
　彼石碏之殺厚<hi>見魯隱公四年左傳</hi>獨非人乎諸家傅㑹綱目<lb/>
　多此類<lb/>
<hi>戊寅</hi>三年<hi>秦建元十四年</hi>九月秦王堅宴羣臣<lb/>
　　分註<hi>秦王堅與羣臣飲酒以極醉為限趙整作酒歌曰地列酒泉天垂酒池杜康妙識儀狄先</hi>
<pb n="KR2b0020_WYG_010-13b"/>
　　<hi>知紂䘮殷邦桀傾夏國由此言之前危後則堅大悦命整書之以為酒戒自是宴羣臣禮飲而已</hi>
冬十月大宛獻馬于秦不受<lb/>
　　分註<hi>大宛獻汗血馬于秦秦王堅曰吾嘗慕漢文帝為人用千里馬何為命羣臣作止馬詩而</hi>
　　<hi>反之</hi>
　此二條皆可删○或曰書宴羣臣美從諫也書獻馬<lb/>
　不受予知莭也曷為删之勲按外國之善以慕義為<lb/>
　大其不善以猾夏為甚他小美不足嘉小惡不足罪<lb/>
　今三年之内秦書㓂者三<hi>是年春㓂梁州秋㓂盱眙彭城魏興六年冬㓂景陵</hi>
<pb n="KR2b0020_WYG_010-14a"/>
　書陷者五<hi>是年夏陷南陽明年春陷襄陽彭城淮隂夏陷魏興陷盱眙</hi>其不善已<lb/>
　極何善之可録哉况七年㑹羣臣于太極殿諫伐晉<lb/>
　者以十數而堅不聴安在一飲酒之事遂足為從諫<lb/>
　之美乎至于却馬不受漢文帝已行之<hi>文帝元年有獻千里馬者</hi>
　<hi>帝不受因令四方毋來獻</hi>誠能擇善自有文帝可師奚必取法苻<lb/>
　堅哉<lb/>
<hi>庚辰</hi>五年<hi>秦建元十六年</hi>夏四月秦幽州刺史苻洛及苻重舉兵<lb/>
反秦遣兵擊之斬重擒洛赦之<lb/>
<pb n="KR2b0020_WYG_010-14b"/>
　　考異<hi>擊當作討斬當作誅</hi>
　　書法<hi>書反矣不書討何知有天討者不若是矣故書擊重嘗謀反赦之矣于是而復與洛反則</hi>
　　<hi>赦之不能使人自新可知也斬重當矣復赦洛焉謂之何哉綱目書曰擒洛赦之譏岀虎于柙中也</hi>
　當從考異作討誅○按秦雖不知有天討而重洛之<lb/>
　罪則可誅也綱目宜誅重以正其罪始足以見擒而<lb/>
　赦者之非今上書擊斬下書擒赦略無異辭安知斬<lb/>
　者之皆當而赦者之盡非乎若曰上書舉兵反其罪<lb/>
　已明則凡例不必立<hi>征伐例曰凡用兵于臣子之僭叛者曰征曰討于外國若非其</hi>
<pb n="KR2b0020_WYG_010-15a"/>
　<hi>臣子曰伐曰攻曰擊又云凡得其罪人于臣子曰誅于外國若非臣子曰斬曰殺</hi>安在以討<lb/>
　誅與擊斬分輕重邪書法傅㑹綱目非是<lb/>
<hi>甲申</hi>九年<hi>秦建元二十年○燕世祖慕容垂元年○後秦太祖姚萇白雀元年○舊大國一新大國二凡</hi>
<hi>三僭國</hi>
　分註世祖太祖四字宜刪當據本號稱燕王後秦王<lb/>
　如乞伏國仁例<hi>國仁廟號烈祖分註但稱西秦得之</hi>○按慕容垂是時<lb/>
　已建元燕元分註當云燕王慕容垂燕元元年綱目<lb/>
　不書疑漏垂本傳稱王在太元八年綱目書于九年<lb/>
<pb n="KR2b0020_WYG_010-15b"/>
　亦誤<lb/>
燕慕容泓起兵華隂慕容冲起兵平陽秦遣苻叡擊泓<lb/>
敗死夏四月叡司馬姚萇起兵北地自稱秦王<lb/>
　　考證<hi>當分註是為後秦○謹按凡例曰凡諸國號從其本稱或屢更易即從史家所稱而于建</hi>
　　<hi>國之始即註云是為某國</hi>
　當從考證補是為後秦四字據明年以下歲首分註<lb/>
　並補後秦可見况慕容冲稱帝分註是為西燕乞伏<lb/>
　國仁稱單于分註是為西秦<hi>並見明年</hi>獨後秦不載分註<lb/>
<pb n="KR2b0020_WYG_010-16a"/>
　誠為誤漏<lb/>
燕諸將殺慕容泓立冲為皇太弟<lb/>
　　考證<hi>當去皇字○謹按古者立嗣必子立子必嫡禮也不幸君死無子而統不可絶或子㓜未</hi>
　　<hi>足承統然後立弟亦禮之宜况古無皇太弟之名其名始見于西晉已非禮矣慕容垂因苻堅之敗</hi>
　　<hi>而復國慕容泓及弟冲亦皆起兵諸將殺泓立冲為皇太弟焉有殺其兄而弟為太弟者乎當是時</hi>
　　<hi>冲能率衆聴命于垂共成燕業可也何必自立西燕之號紛紛篡弑卒滅于垂是以非禮之名未有</hi>
　　<hi>能傳世者矣綱目據事直書以鑒後世燕非正統例故當去皇號云</hi>
　皇字當去無疑但立嗣以子古今通義必如惠帝無<lb/>
<pb n="KR2b0020_WYG_010-16b"/>
　嗣而後懐帝可立<hi>懐帝名熾武帝第二十五子恵帝立為太弟即位</hi>茍謂子<lb/>
　幼未足承統遂可立弟是周公宜代成王有天下奚<lb/>
　必復子明辟邪<hi>舎幼立長馮道所以背顧命而立重貴也古今藉此行廢立者多矣豈可</hi>
　<hi>為訓</hi>考證既知古無其名即西晉已為非禮又以立弟<lb/>
　為禮之宜其言亦自矛盾<lb/>
<hi>乙酉</hi>十年<hi>秦王苻丕大安元燕二後秦白雀二年○西燕主慕容冲更始元年○西秦王乞伏國仁建義</hi>
<hi>元年○舊大國三新大國一小國一凡五僭國</hi>○燕遣將軍慕容麟屯信都温<lb/>
屯中山<lb/>
<pb n="KR2b0020_WYG_010-17a"/>
　將軍二字羡○按凡例云凡有官者書官惟初除一<lb/>
　見又曰僭國之臣不以賢否皆因事乃見據上年已<lb/>
　書燕將軍慕容麟<hi>麟拔常山中山</hi>此則不必再書<lb/>
燕遣南中郎將慕容和守鄴<lb/>
　　考異<hi>提要無南中郎將四字</hi>
　據上慕容麟皆書官則此當從綱目提要疑漏<lb/>
劉顯弑其君頭眷而自立<lb/>
　　考異<hi>按太元元年書秦分代為二部此書劉顯代南部劉庫仁之子也據後書魏南部此劉顯</hi>
<pb n="KR2b0020_WYG_010-17b"/>
　　<hi>上當有代南部三字</hi>
　不稱代者代已亡也<hi>太元元年分註凉代皆亡</hi>故拓跋珪書復<hi>明年</hi>
　<hi>珪復立為代王</hi>後書魏南部則珪所立也初非庫仁之類安<lb/>
　得以庫仁比考異説誤<lb/>
冬十一月燕以慕容農為幽州牧守龍城<lb/>
　　考異<hi>提要無為幽州牧四字今從之</hi>
　當從綱目書為幽州牧提要不可從據分註農清刑<lb/>
　獄省賦役勸農桑居民富贍四方流民至者數萬則<lb/>
<pb n="KR2b0020_WYG_010-18a"/>
　良牧也故當特書<hi>十四年慕容隆二十一年此慕容徳等為某州牧竝倣</hi>且下書<lb/>
　守龍城亦因事見官之義提要略之非是<lb/>
<hi>丙戌</hi>十一年<hi>秦王苻登太初元燕建興元後秦建初元西燕王慕容永中興元年○魏太祖道武帝拓</hi>
<hi>䟦珪登國元年○凉王吕光大安元年○舊大國四西秦小國一新大國一小國一凡七僭國</hi>
　　考異<hi>據此年書苻登稱帝分註當作秦主苻登凉王吕光上當註前凉張大豫鳳凰元年凉王</hi>
　　<hi>上當有後字</hi>
　分註秦王當從考異作主至謂吕光上當註前凉年<lb/>
　號則非也大豫雖天錫子然不從王穆之言急于起<lb/>
<pb n="KR2b0020_WYG_010-18b"/>
　兵<hi>王穆曰吕光糧豐兵精不如席巻嶺西礪兵積粟然後東向不及期年光可取也大豫不從</hi>踰<lb/>
　年而滅于吕光<hi>明年七月吕光殺大豫光謂諸將曰使大豫用王穆之言恐未可平也</hi>
　綱目于大豫始書起兵攻姑臧而不曰凉州牧<hi>分註自稱</hi>
　<hi>凉州牧</hi>及其殺也斥稱姓名<hi>書曰吕光殺張大豫</hi>而不曰凉州張<lb/>
　大豫若曰是何足以嗣凉云爾使此年紀元則明年<lb/>
　又當書是歲前凉亡何不憚煩邪故略之<lb/>
秋八月秦以苻登為南安王<lb/>
　　考異<hi>提要作秦苻登起兵南安</hi>
<pb n="KR2b0020_WYG_010-19a"/>
　　分註<hi>枹罕諸氏以河州刺史衛平衰老議欲廢之㑹七夕宴氐啖青抽劍而前曰天下大亂非</hi>
　　<hi>賢主不可濟衛公老矣宜返初服狄道長苻登王室疎屬志略雄明請共立之有不同者即下異議</hi>
　　<hi>乃奮劍攘袂將斬異已者衆皆從之于是推登為雍河二州牧帥衆五萬下隴攻南安拔之馳使請</hi>
　　<hi>命秦主丕即而命之仍封南安王</hi>
　當從提要書起兵南安○據分註封王非丕意也特<lb/>
　為諸氐所推因而命之耳書起兵南安所以為稱帝<lb/>
　之本也<hi>本年十一月</hi>如綱目所書若出于秦主自為者非<lb/>
　其實矣<lb/>
<pb n="KR2b0020_WYG_010-19b"/>
海西公奕薨于吴<lb/>
　　考異<hi>提要薨作卒按凡例正統失尊曰卒註曰周赧漢獻之類竊考帝奕為權臣所廢而國未</hi>
　　<hi>亡故從北鄉侯之例當從綱目刊本為是</hi>
　　書法<hi>晉書帝奕矣此其不書帝何避今帝也書薨何故晉主也所以别于諸臣也</hi>
　　發明<hi>此何以書海西公避今帝也名之失國之君也書薨異乎臣也</hi>
　當書故帝奕卒于吴<hi>河陽之狩以臣召君猶不可訓况廢君乎故當易以故帝二字</hi>
　書法發明以為避今帝非是○按避帝之説在晉之<lb/>
　臣子宜然異代史官臨文不諱何嫌于書帝若曰海<lb/>
<pb n="KR2b0020_WYG_010-20a"/>
　西公奕則是予其廢也與奬叛黨亂者奚異書法發<lb/>
　明不正其謬徒以避帝為辭特傅㑹綱目耳廢帝書<lb/>
　卒例也<hi>凡例正統之君廢為王公而死者書卒而註其諡</hi>考異謂從北鄉例<lb/>
　亦誤盖奕雖非赧獻比抑豈北鄉侯類乎北鄉本不<lb/>
　當立又未踰年而卒故書侯書薨不正其為君<hi>考異不詳</hi>
　<hi>北鄉書薨之義同類並稱非是</hi>乃若帝奕親顯宗子繼兄而立<hi>哀帝崩無</hi>
　<hi>嗣奕以琅邪王即位</hi>在位六年初無失徳<hi>桓温初議廢立以帝素謹無過而床第易</hi>
　<hi>誣乃揚言帝有痿疾嬖人朱靈寳等叅侍内寢三美人生三男將移皇基諷褚太后廢之</hi>特為强<lb/>
<pb n="KR2b0020_WYG_010-20b"/>
　臣所廢故變文書卒以是為不得正其終耳安在書<lb/>
　薨為異于臣而儕之未踰年不成君之列哉<hi>凡例未踰年不</hi>
　<hi>成君曰薨</hi>
十一月秦苻登稱帝于南安<lb/>
　　考異<hi>提要無于南安三字</hi>
　前書起兵南安則此于南安三字可省當以提要為<lb/>
　正<lb/>
<hi>丁亥</hi>十二年<hi>秦太初二燕建興二後秦建初二魏登國二年</hi>秦封苻纂為魯王<lb/>
<pb n="KR2b0020_WYG_010-21a"/>
　　考異<hi>提要作秦苻纂起兵杏城</hi>
　　分註<hi>初纂自長安奔晉陽襄陵之敗奔杏城至是秦主登遣使拜纂為大司馬封魯王纂怒曰</hi>
　　<hi>渤海王先帝之子南安王何以不立而自立乎長史王旅諫曰南安王已立理無中改今㓂讐未滅</hi>
　　<hi>不可宗室中自為仇敵也纂乃受命</hi>
　據分註當從綱目盖前書起兵南安者先起兵而後<lb/>
　請命也<hi>雖無秦主之命登固已為之矣</hi>此書封纂為魯王者封在先<lb/>
　而纂受之也提要非是<lb/>
夏四月尊帝母李氏為皇太妃<lb/>
<pb n="KR2b0020_WYG_010-21b"/>
　　考異<hi>帝字羙按漢本初元年書尊母匽氏為博園貴人及前後書嫡母庶母並不加帝字也</hi>
　帝字宜刪○按尊母者帝也今曰尊帝母則尊之者<lb/>
　又誰邪漢元始元年<hi>孝平帝</hi>拜母衛姬為中山孝王后<lb/>
　特書帝母非帝意也故書帝考異謂並不加帝字亦<lb/>
　非<lb/>
魏王珪以燕師擊劉顯大破之顯奔西燕<lb/>
　　考異<hi>按前書劉顯弑君此擊字當作討</hi>
　　分註<hi>劉顯地廣兵强雄于北方㑹其兄弟乖爭魏張衮言于魏王珪曰顯志在并呑今不乗其</hi>
<pb n="KR2b0020_WYG_010-22a"/>
　　<hi>内潰而取之必為後患請與燕攻之珪乃遣使乞師于燕㑹柔然獻馬于燕而顯掠之燕主垂怒遣</hi>
　　<hi>兵㑹魏擊顯大破之顯奔西燕垂立其弟為烏桓王以撫其衆徙八萬餘落于中山</hi>
　當從綱目書擊○按劉顯雖可討而魏王珪之擊之<lb/>
　非以其弑君也為欲乗亂取國以免後患也故書擊不<lb/>
　書討不以討義予珪也考異不必從<lb/>
秦苻師奴殺其兄纂後秦擊走之而降其衆<lb/>
　　分註<hi>秦馮翊太守蘭櫝帥衆二萬與魯王纂謀攻長安纂弟師奴勸纂稱尊號纂不從師奴殺</hi>
　　<hi>而代之櫝遂與師奴絶後秦攻之師奴敗走其衆悉降</hi>
<pb n="KR2b0020_WYG_010-22b"/>
　當作後秦擊走之其衆降<hi>分註明言其衆悉降綱目每書必從分註獨此書降</hi>
　<hi>其衆非是</hi>○書衆降明殺兄之人衆所不與也<hi>觀櫝與師奴絶可見</hi>
　曰降其衆則是後秦恃彊脅衆師奴之罪減矣<hi>師奴勸稱</hi>
　<hi>尊號非為纂也所以自為也故不従即殺而代之無益于國徒殺其兄以棄其衆亦左計矣</hi>
秦主登進據將軍胡空堡<lb/>
　　考異<hi>提要無將軍二字</hi>
　據下書拔將軍徐嵩壘<hi>後秦</hi>則此當從綱目提要疑漏<lb/>
<hi>戊子</hi>十三年<hi>秦太初三燕建興三後秦建初三魏登國三年○西秦王乞伏乾歸太初元年</hi>六月<lb/>
<pb n="KR2b0020_WYG_010-23a"/>
西秦王乞伏國仁卒弟乾歸立<lb/>
　　考異<hi>立當作嗣又按十年書國仁自稱單于未嘗書稱王疑漏</hi>
　　分註<hi>乾歸號河南王遷都金城秦封以為金城王秦凉鮮卑羌胡多附之</hi>
　王字羡○按國仁未嘗稱王但十年分註云秦封為<lb/>
　宛川王<hi>見補單于條</hi>非自稱也西秦稱王自乾歸始<hi>見十九年</hi>
　<hi>苻崇楊定擊西秦分註</hi>考異以為漏非也<lb/>
<hi>己丑</hi>十四年<hi>秦太初四燕建興四後秦建初四魏登國四年○凉麟嘉元年</hi>秦將軍雷惡<lb/>
地降于後秦<lb/>
<pb n="KR2b0020_WYG_010-23b"/>
　　考異<hi>提要無將軍二字</hi>
　不書將軍則常人耳何以稱降且大書邪提要雖主<lb/>
　于省文然文有不可省者此類是也當以綱目所書<lb/>
　為正<lb/>
<hi>庚寅</hi>十五年<hi>秦太初五燕建興五後秦建初五魏登國五年</hi>夏四月秦將軍魏揭<lb/>
飛攻後秦之杏城雷惡地應之後秦主萇擊斬揭飛惡<lb/>
地降<lb/>
　　考異<hi>提要亦無將軍二字杏城上之字羡據義熈七年攻秦杏城無之字</hi>
<pb n="KR2b0020_WYG_010-24a"/>
　之字非羡猶春秋公之喪王姬之館云耳不必以義<lb/>
　熈七年比考異説泥<hi>去之字不成文理按丁夘梁攻東魏彭城亦有之字考異不以</hi>
　<hi>為羡何也</hi>○惡地降宜書復盖上年惡地已降後秦今復<lb/>
　應揭飛則叛也故當書復降以著其反覆不忠之罪<lb/>
　綱目不書復非是<lb/>
<hi>甲午</hi>十九年<hi>秦王苻崇延初元燕建興九後秦主姚興皇初元魏登國九年○是歲秦及西燕亡大三</hi>
<hi>小二凡五僭國</hi>冬秦主崇及隴西王楊定攻西秦兵敗皆死定<lb/>
弟盛遣使來稱藩<lb/>
<pb n="KR2b0020_WYG_010-24b"/>
　　分註<hi>西秦主乾歸攻秦主崇崇奔隴西王楊定定帥衆三萬與崇共攻乾歸大敗見殺苻氐遂</hi>
　　<hi>亡乾歸于是盡有隴西之地自稱秦王</hi>
　死下當書乾歸自稱秦王定弟盛遣使稱藩于秦○<lb/>
　按西秦稱王自乾歸始綱目于復稱猶特書<hi>義熈五年西秦</hi>
　<hi>復稱王</hi>此始僭王號不書<hi>凡例始稱王者/姓名稱某王</hi>非是<hi>國仁未王而書</hi>
　<hi>王乾歸稱王而不書皆誤</hi>此晉編也當補于秦二字于稱藩之下<lb/>
　其義始明曰來稱藩則疑于晉矣故書不可略者此<lb/>
　類是也<lb/>
<pb n="KR2b0020_WYG_010-25a"/>
<hi>丁酉</hi>安皇帝隆安元年<hi>燕永康二秦皇初四魏皇始三年○南凉王秃髪烏孤太初元年○</hi>
<hi>北凉王段業神璽元年○舊大國三西秦凉小國二新小國二凡七僭國</hi>三月燕幽平牧慕<lb/>
容㑹引兵至薊慕容麟作亂出走魏王珪進圍中山燕<lb/>
主寳奔㑹軍慕容詳城守拒魏<lb/>
　　考異<hi>提要作魏王珪遂進圍中山三月燕慕容麟作亂不克奔西山燕主寳出走</hi>
　　分註<hi>初燕清河王㑹表求赴難而無行意遣將軍庫傉官偉餘崇將兵五千為前鋒偉頓盧龍</hi>
　　<hi>近百日㑹不發燕主寳切責之㑹不得已以治行簡練為名復㽞月餘偉使輕軍前行通道且張聲</hi>
　　<hi>勢諸將皆畏避不欲行餘崇請往偉給步騎五百人崇至漁陽遇魏兵擊却之衆心稍振㑹乃上道</hi>
<pb n="KR2b0020_WYG_010-25b"/>
　　<hi>至是始達薊城魏圍中山既久城中將士皆思出戰寳然之而趙王麟每沮其議麟以兵刼北地王</hi>
　　<hi>精使帥禁兵弑寳精以義拒之麟怒殺精出奔西山依丁零餘衆于是城中震駭寳恐麟奪㑹軍據</hi>
　　<hi>龍城乃召隆及遼西王農謀走保龍城遂夜與太子䇿及隆農等萬餘騎出赴㑹軍城中無主百姓</hi>
　　<hi>惶惑推燕開封公詳為主閉門拒守珪盡衆攻之不拔</hi>
　當書魏王珪進圍中山三月燕慕容㑹引兵至薊慕<lb/>
　容麟作亂燕主寳奔㑹軍慕容詳城守拒魏○按魏<lb/>
　圍中山在麟亂之前<hi>觀分註表求赴難可見</hi>而慕容㑹之引兵<lb/>
　正為中山之圍也<hi>載記云初寳聞魏來伐使㑹率幽并之衆赴中山</hi>例當先<lb/>
<pb n="KR2b0020_WYG_010-26a"/>
　書圍中山後書引兵至薊見進圍者已逼國都而赴<lb/>
　難者方至薊城其為義不勇明矣<hi>分註魏圍中山雖在達薊城之後而</hi>
　<hi>久之一字實在引兵之前綱目不攷事情徒以屬辭後先為據非也</hi>乃若燕主出奔實<lb/>
　由麟之作亂非為魏圍而然也<hi>分註寳恐麟奪㑹軍據龍城夜與太子䇿</hi>
　<hi>及隆農等萬餘騎出赴㑹軍</hi>今上書麟出走下書魏圍中山然後<lb/>
　書寳奔㑹軍則是寳之奔為魏非為麟也豈事實乎<lb/>
　勲故删出走二字直書寳奔㑹軍所以著麟逐君之<lb/>
　罪而寳之出奔非得已耳<hi>麟奔西山自見分註義在著燕亂不必詳麟出入也</hi>
<pb n="KR2b0020_WYG_010-26b"/>
　<hi>况寳之出奔為麟非為魏乎</hi>綱目既書麟走則内亂已寧寳何以<lb/>
　奔若謂城敗有日姑以避魏則詳又何以能拒而守<lb/>
　之邪當以鄙書為正○不書慕容㑹引兵寳奔㑹軍<lb/>
　則下書魏兵追燕主寳慕容㑹擊却之無張本不書<lb/>
　慕容詳城守拒魏但曰寳出走則似魏已得中山㑹<lb/>
　何以奔中山伏誅<hi>下書寳至龍城㑹作亂不克奔中山伏誅分註慕容詳殺之</hi>詳<lb/>
　何以稱帝于中山乎<hi>下書燕慕容詳稱帝于中山</hi>提要亦誤<lb/>
<hi>戊戌</hi>二年<hi>燕主慕容盛建平元秦皇初五魏天興元年○南燕主慕容徳元年○舊大國三○西秦涼南</hi>
<pb n="KR2b0020_WYG_010-27a"/>
<hi>凉北凉小國四新小國一凡八僭國</hi>
　　考異<hi>提要分註作南燕世宗</hi>
　南燕當書王分註作主誤提要稱世宗尤謬西上圏<lb/>
　子羡○據凡例稱帝者曰某主慕容徳是年止稱王<lb/>
　<hi>按明年分註慕容徳並書王至稱帝後始書主益信此年書主之謬</hi>至四年始稱帝今<lb/>
　不于四年書南燕主某而先于二年稱主與例不合<lb/>
　故當改正<lb/>
春正月燕慕容徳徙居滑臺稱燕王麟謀反伏誅魏拓<lb/>
<pb n="KR2b0020_WYG_010-27b"/>
跋儀入鄴<lb/>
　　考異<hi>提要王上無燕字</hi>
　謀反二字羡○按凡例云有謀未發者曰謀反麟前<lb/>
　書作亂<hi>丁酉</hi>其反已明不應以未發之辭書之且既正<lb/>
　其罪于前不必復贅于後直書麟伏誅可也<hi>據丙辰秦姚弼</hi>
　<hi>姚愔作亂書伏誅益信謀反二字可省</hi>據分註徳用兄垂故事稱燕王<lb/>
　燕字不可少<hi>慕容垂稱王亦有燕字詳孝武大元九年</hi>提要略去非是<lb/>
<hi>己亥</hi>三年<hi>燕長樂元秦𢎞始元魏天興二年凉主吕纂咸寧元北凉天璽元年</hi>南燕苻廣叛<lb/>
<pb n="KR2b0020_WYG_010-28a"/>
南燕王徳擊斬之<lb/>
　　考異<hi>據李朗書討誅之此擊斬二字當作討誅</hi>
　　分註<hi>初秦主登之弟廣帥衆依南燕王徳徳處之乞活堡至是自稱秦王時滑臺孤弱土無十</hi>
　　<hi>城衆不過萬附徳者多去附廣徳乃留魯王和守滑臺自帥衆討廣斬之</hi>
　分註凉上漏圏大書王上南燕二字羡擊斬當從考<lb/>
　異作討誅○按載記云初符登為姚興所滅弟廣率<lb/>
　部落降于徳徳拜廣冠軍將軍此綱目所以書叛也<lb/>
　分註以降為依又不録其官便似廣僅依徳未嘗降<lb/>
<pb n="KR2b0020_WYG_010-28b"/>
　安得與李朗比<hi>朗書燕遼西太守謀叛</hi>當據載記補入考異但<lb/>
　知以朗為據不知分註未備也<lb/>
桓𤣥舉兵攻江陵殺殷仲堪楊佺期<lb/>
　　考異<hi>提要楊上有及雍州刺史五字</hi>
　按書法云殺殷楊不書官罪之也提要不必從<lb/>
<hi>庚子</hi>四年<hi>燕長樂二秦𢎞始二魏天興三年○南燕建平元南凉王秃髪利鹿孤建和元年○西凉公李</hi>
<hi>暠庚子元年○是歲西秦降秦舊大國三凉南凉北凉南燕小國四新小國一凡八僭國</hi>
　分註南燕下當補主慕容徳四字歲結凉上漏西字<lb/>
<pb n="KR2b0020_WYG_010-29a"/>
二月燕主盛襲髙句麗拔二城<lb/>
　主當作王○按盛既貶號為庶人天王<hi>是年正月</hi>則此當<lb/>
　書燕王盛綱目作主誤<hi>天王一本作大王</hi>
詔桓𤣥都督荆江八州軍事荆江州刺史<lb/>
　　考異<hi>提要無詔字</hi>
　　分註<hi>𤣥既克荆雍表求領荆江詔以𤣥都督荆司等七州軍事領荆州刺史𤣥固求江州乃加</hi>
　　<hi>督八州領二州刺史𤣥輒以兄偉為雍州刺史朝廷不能違</hi>
　當書桓𤣥自領荆江州刺史都督荆江八州軍事○<lb/>
<pb n="KR2b0020_WYG_010-29b"/>
　按𤣥志在江州故始而表求雖督荆司七州猶未慊<lb/>
　也必得江州而後已<hi>觀下表其兄偉為江州刺史及禁斷江路可見</hi>而又以<lb/>
　兄偉刺雍州朝廷不能違其專擅自遂寧復知有君<lb/>
　哉故當書自以著其罪何詔之有提要雖無詔字而<lb/>
　不書自亦非<lb/>
秦擊西秦西秦王乾歸戰敗奔南凉遂奔秦<lb/>
　　分註<hi>後秦遣姚碩德伐西秦西秦王乾歸使將軍慕兀等屯守自將輕騎數千前候秦軍㑹大</hi>
　　<hi>風昏霧與中軍相失入于外軍戰敗走歸其衆皆降興進軍枹罕乾歸奔金城將復西走遂奔允吾</hi>
<pb n="KR2b0020_WYG_010-30a"/>
　　<hi>乞降于南凉南凉王利鹿孤待以上賓秦兵既退南羌梁戈等密招乾歸乾歸將應之或以白利鹿</hi>
　　<hi>孤乾歸懼為所殺乃送太子熾磐等于西平南奔枹罕遂降于秦久之熾磐亦逃歸</hi>
　據分註當書遂降于秦<hi>晉紀亦云姚興伐乾歸降之</hi>綱目作奔誤<lb/>
　况歲首分註明言西秦降秦而此復書奔尤自矛盾<lb/>
九月地震<lb/>
　　書法<hi>自晉武太康九年書地震至是一百一十三年然後復見自是至于五代書地震九而已</hi>
　　<hi>然則地震之數莫甚于兩漢者矣兩漢書地震九十</hi>
　地震之數非獨甚于兩漢特綱目詳略異耳按自太<lb/>
<pb n="KR2b0020_WYG_010-30b"/>
　康九年至是一百一十三年地震凡六十六<hi>太康九年以後</hi>
　<hi>地震二恵帝地震十二地陷一懐帝地震二愍帝地震二元帝地震八穆帝地震十二哀帝地震三帝奕</hi>
　<hi>地震一簡文地震一孝武地震十三安帝是年地再震四月九月義熙以後地震八地陷裂一並見晉志</hi>
　<hi>綱目不書</hi>視兩漢四百二十年地震僅九十其疎數何如<lb/>
　哉書法不攷全史專以綱目為據遂謂地震甚于漢<lb/>
　不甚于晉將地道寛于晉嚴于漢乎抑漢果盡失序<lb/>
　而晉不過其序乎<hi>伯陽甫曰天地之氣不過其序若過其序人之亂也陽伏而不能出</hi>
　<hi>隂迫而不能升于是有地震</hi>不能正綱目之漏徒以詳略分疎數<lb/>
<pb n="KR2b0020_WYG_010-31a"/>
　地道人事兼失之矣<lb/>
<hi>壬寅</hi>元興元年<hi>燕光始二秦𢎞始四魏天興五○南凉王秃髪傉檀𢎞昌元年</hi>
　圏上漏年字據前後分註凡圏隔者並有年字<lb/>
春正月以尚書令元顯為征討大都督加黄鉞討桓𤣥<lb/>
　　考異<hi>提要作㑹稽世子元顯</hi>
　當從綱目○按隆安四年元顯解録尚書事復加尚<lb/>
　書令<hi>見四年分註</hi>此書以尚書令元顯所謂因事乃見者<lb/>
　<hi>凡例</hi>提要不必從<lb/>
<pb n="KR2b0020_WYG_010-31b"/>
燕王熈殺其太后丁氏<lb/>
　　考異<hi>按殺當作弑據太元二十一年書燕主寳弑其太后段氏不書殺</hi>
　　分註<hi>燕王熈納苻謨二女有寵丁太后怨惠與兄子尚書信謀廢熈立章武公淵事覺熈逼丁</hi>
　　<hi>太后令自殺并殺淵及信</hi>
　　書法<hi>成殺故主班母羅氏非母后也故書殺丁氏書太后矣則其不書弑何罪丁氏也初熈得</hi>
　　<hi>幸丁氏丁氏廢太子定而立之既而争寵又欲廢熈熈遂逼之自殺若此不足以母一國矣故特書</hi>
　　<hi>殺太后弑書殺終綱目一而已矣</hi>
　　發明<hi>此何以不書弑丁既失身于熈故不得為其君母然猶書太后者所以著熈墻茨之醜也</hi>
<pb n="KR2b0020_WYG_010-32a"/>
　當作燕太后丁氏為燕王熈所殺<hi>丁氏廢太子而立其所幸死道也書</hi>
　<hi>為某所殺以為自取而已</hi>○勲按既正丁氏為熈太后<hi>綱目書其是熈太后</hi>
　<hi>也</hi>未有可以殺書者丁得幸于熈其非熈太后明矣<lb/>
　故書燕太后而不曰其外之于熈<hi>此春秋文姜去氏之義</hi>使若<lb/>
　兩下相殺者然所以著其意也今曰殺其太后則丁<lb/>
　氏之罪未明而以子弑母而書殺名義安在哉考異<lb/>
　泥凡例而乖事實書法發明阿綱目而廢大倫皆非<lb/>
　也○既書太后安見不可以母一國既不可以母國<lb/>
<pb n="KR2b0020_WYG_010-32b"/>
　則當變文示異今書之如恒辭寧有子可以殺母者<lb/>
　乎且使綱目果有此意則當特立一例曰母有罪而<lb/>
　子殺之者書殺今既無載此凡例安知非書弑之誤<lb/>
　乃曰終綱目弑書殺一而已邪發明云書太后所以<lb/>
　著熈墻茨之醜勲謂使無墻茨之醜將不書太后乎<lb/>
　尤穿鑿無謂之甚<lb/>
<hi>癸夘</hi>二年<hi>燕光始三秦𢎞始五魏天興六年○是歲凉亡大三小四凡七僭國</hi>冬十一月楚<lb/>
王𤣥稱皇帝廢帝為平固王遷于尋陽<lb/>
<pb n="KR2b0020_WYG_010-33a"/>
　　分註<hi>𤣥表請歸藩使帝作手詔固留之詐言錢塘臨平湖開江州甘露降使百僚集賀為己受</hi>
　　<hi>命之符至是卞範之為禪詔逼帝書之遣司徒王謐禪位于楚出居永安宫百官詣姑孰勸進𤣥築</hi>
　　<hi>壇于九井山北即帝位改元永始封帝為平固王遷于尋陽𤣥入建康宮登御座而床忽陷羣下失</hi>
　　<hi>色殷仲文曰將由聖徳深厚地不能載𤣥大悦以其祖彛以上名位不顯不復追尊獨納桓温神主</hi>
　　<hi>于太廟卞承之曰宗廟之祭上不及祖有以知楚徳之不長矣</hi>
　　書法<hi>莽倫書自稱𤣥亦莽倫也其不書自何莽受金匱即服玉冠御前殿下詔即真倫詐傳神</hi>
　　<hi>語逼奪璽綬備法駕入宫即皇帝位皆無故而然者也故書自𤣥則不然使卞範之草為禪詔帝手</hi>
　　<hi>書之或者得以禪讓之説欺天下後世矣故從魏晉書法書稱書廢綱目一字之筆削豈茍然哉</hi>
<pb n="KR2b0020_WYG_010-33b"/>
　𤣥稱帝不書自非謂異于莽倫所以罪左右大臣拱<lb/>
　手以奉而無一人沮之也<hi>觀桓温欲圖禪位以王坦之等力沮而止則知𤣥之</hi>
　<hi>稱帝非獨無君實無臣也</hi>觀其賀符命有人為禪詔有人詣姑孰<lb/>
　勸進有人至登座牀陷天地震動猶謂厚徳難載是<lb/>
　𤣥之稱帝非獨𤣥稱之舉朝之人皆稱之矣故不書<lb/>
　自若徒以禪詔為據則𤣥之書法雖與魏晉同而𤣥<lb/>
　之罪狀不且與莽倫異邪語意似而非<lb/>
<hi>甲辰</hi>三年<hi>燕光始四秦𢎞始六魏天賜元年</hi>𤣥至尋陽逼帝西上劉毅<lb/>
<pb n="KR2b0020_WYG_010-34a"/>
等率兵追之<lb/>
　　考異<hi>提要劉上有青州刺史四字</hi>
　按桓𤣥廢主自帝諸臣皆有罪何官可書猶曰青州<lb/>
　刺史乎况劉毅尤𤣥司徒王謐所推非帝命也<hi>謐與衆議</hi>
　<hi>推劉裕領揚州裕固辭乃以謐為侍中領揚州刺史録尚書事謐推裕為都督八州徐州刺史劉毅為青</hi>
　<hi>州刺史何無忌為琅邪内史謐初為𤣥佐命𤣥敗宜誅劉裕特保全之故謐首推裕皆私也</hi>提要<lb/>
　誤下書何無忌琅邪内史並非<hi>何無忌及𤣥戰于桑落州提要何上有琅</hi>
　<hi>邪内史四字</hi>
<pb n="KR2b0020_WYG_010-34b"/>
<hi>丁未</hi>義熈三年<hi>秦𢎞始九魏天賜四年○燕王髙雲正始元年○夏主赫連勃勃龍升元年○是歲</hi>
<hi>燕慕容熈亡舊大國二南凉北凉南燕西凉小國四新小國二凡八僭國</hi>
　　考異<hi>分註燕王下漏慕容熈建始元年</hi>
　分註夏主當作夏王○按是年六月勃勃始稱大夏<lb/>
　天王下書夏王勃勃破薛干等皆不書主歲首作主<lb/>
　誤<hi>是年大書燕主熈廢太后五年分註燕主馮跋太平元皆誤作主宜正</hi>○綱目于僭<lb/>
　國紀元多以後為正故慕容盛于辛丑八月被弑<hi>晉安</hi>
　<hi>帝隆安元年</hi>歲首即書慕容熈光始元魏主珪于己酉十<lb/>
<pb n="KR2b0020_WYG_010-35a"/>
　月被弑<hi>義熈五年</hi>歲首即書太宗永興元盖略之也然中<lb/>
　外雖殊君臣之義則一使外果可略則段機拓跋紹<lb/>
　<hi>機弑盛紹弑魏主珪</hi>不必書弑何仍與中國無異文邪由此推<lb/>
　之凡被廢弑者皆當以前為正而附新君之年于下<lb/>
　然考異于是年知漏建始前此之長樂三年<hi>慕容盛年號</hi>
　後此之天賜六年<hi>魏主珪年號</hi>置不言亦非後凡漏者並<lb/>
　當補正宜著為例<hi>據魏主芳不書嘉平六年吴大帝不書太元二年非略之乃誤漏也</hi>
　<hi>當以鄙説為正庶于君臣父子之教無害矣</hi>
<pb n="KR2b0020_WYG_010-35b"/>
<hi>己酉</hi>五年<hi>秦𢎞始十一魏太宗拓跋嗣永興元年○燕王馮跋太平元年○西秦更始元年○舊大國二</hi>
<hi>南凉北凉南燕西凉燕夏小國六新小國一凡九僭國</hi>秋七月西秦復稱王九月<lb/>
秦王興伐夏夏王勃勃襲而敗之<lb/>
　九月上漏圏子按兩國異事不宜連書應以圏隔<lb/>
魏清河王紹弑其君珪齊王嗣討紹誅之而自立<lb/>
　　書法<hi>魏道武自遷平城首書遣使循行郡國可謂有恤民之心既稱皇帝即書置五經博士可</hi>
　　<hi>謂知五經之本又書制冠服定官品亦庶乎日不暇給規模宏逺者矣光啓後人廟號太祖宜哉而</hi>
　　<hi>惑于方士以誤其身則不知學之過也</hi>
<pb n="KR2b0020_WYG_010-36a"/>
　五經之本不在置博士而在得聖人之心道武雖置<lb/>
　博士未可謂知經如書法所云道武既知五經之本<lb/>
　則古今之學皆從此出而又謂不知學豈五經之外<lb/>
　别有學乎抑不知學者猶知五經乎其言亦自矛盾<lb/>
<hi>庚戌</hi>六年<hi>秦𢎞始十二魏永興二年○是嵗南燕亡大二小六凡八僭國</hi>二月魏寇盜<lb/>
羣起魏主嗣赦其罪遣兵討餘㓂平之<lb/>
　　書法<hi>書赦其罪何善之也建武之篇書詔許相斬除罪于是書赦其罪皆處盗之良法也</hi>
　赦罪固善然平㓂必資于討惟討赦並書方見其善<lb/>
<pb n="KR2b0020_WYG_010-36b"/>
　<hi>能討而後可赦綱目固書討餘㓂平之未嘗曰赦其罪平之也可見不宜專指赦罪言</hi>故建武<lb/>
　之篇雖詔除罪必以相斬為令未嘗槩出于赦也書<lb/>
　法獨以赦罪為辭則武侯所稱不願為赦與劉景升<lb/>
　歲歲宥赦者其治亂成敗何如哉使後人不深維其<lb/>
　義競以赦罪為處盗之良法則本以除盗適以恣盗<lb/>
　天下之亂寧有已乎漢和帝時聶尚代鄧訓為護羌<lb/>
　尉專用恩宥而迷唐復反此亦用赦不用誅之明驗<lb/>
　也<lb/>
<pb n="KR2b0020_WYG_010-37a"/>
盧循㓂長沙南康廬陵豫章陷之劉裕引軍還<lb/>
　　分註<hi>初徐道覆聞劉裕北伐勸循襲建康不從自至番禺説之曰本住嶺外豈將以此傳之子</hi>
　　<hi>孫邪正以劉裕難與為敵也今裕頓兵堅城之下未有還期我以此思歸死士掩擊何劉之徒如反</hi>
　　<hi>掌耳不乗此機而茍求一日之安裕平齊後以璽書徴君自將屯豫章遣諸將帥鋭師過嶺恐將軍</hi>
　　<hi>不能當也若先克建康傾其根蒂裕雖南還無能為矣循乃從之循自始興㓂長沙道覆㓂南康廬</hi>
　　<hi>陵豫章皆陷之道覆順流而下舟楫甚盛朝廷急徴裕裕乃引兵還</hi>
　南上漏徐道覆㓂四字<hi>不書道覆從宋書劉裕紀也然晉書盧循傳實言道覆舉</hi>
　<hi>衆㓂南康諸郡當以傳為正况分註本録傳語提要不書非是</hi>○按為此謀者徐道<lb/>
<pb n="KR2b0020_WYG_010-37b"/>
　覆也綱目書盧循而不及道覆失其實矣據元興三<lb/>
　年盧循陷番禺徐道覆陷始興並書于册則此當從<lb/>
　分註書徐道覆㓂南康諸郡陷之盖劉裕之還為徐<lb/>
　非為盧也<hi>分註道覆順流而下舟楫甚盛朝廷急徴裕</hi>况下書何無忌討<lb/>
　徐道覆而此不書道覆㓂亦非正名定罪之義故當<lb/>
　補書○徐盧並書見兩㓂紛馳不可不為之慮也或<lb/>
　曰道覆循黨也故書循而略徐果爾則綱目當書討<lb/>
　循黨徐道覆何仍以道覆主名<hi>後皆徐盧並書無互見者</hi>况三年<lb/>
<pb n="KR2b0020_WYG_010-38a"/>
　番禺始興又已並書邪<lb/>
三月江荆都督何無忌討徐道覆戰敗死之<lb/>
　　考異<hi>提要戰下作於豫章敗績死之</hi>
　　分註<hi>無忌自尋陽引兵拒盧循長史鄧潛之諫曰循兵艦盛勢居上流宜決南塘守二城以待</hi>
　　<hi>之彼必不敢舎我逺下蓄力養鋭俟其疲老然後擊之此萬全之䇿也今決成敗于一戰萬一失利</hi>
　　<hi>悔將無及㕘軍殷闡曰循所將皆三吴舊賊百戰餘勇始興溪子拳捷善鬬宜留屯豫章徴兵屬城</hi>
　　<hi>兵至合戰未為晚也無忌不聴與徐道覆遇于豫章賊令彊弩數百登山邀射乗風暴急以大艦逼</hi>
　　<hi>之衆遂奔潰無忌厲聲曰取我蘇武莭來莭至執以督戰賊衆雲集遂握莭而死中外震駭謚曰忠</hi>
<pb n="KR2b0020_WYG_010-38b"/>
　　<hi>肅</hi>
　當從提要補於豫章三字<hi>上書徐道覆陷豫章</hi>戰敗當作敗沒<lb/>
　死之二字可删○按凡書死之為其無媿臣莭也如<lb/>
　彼攻我應力屈就斃若卞壼之于蘇峻<hi>詳晉成帝咸和三年</hi>張<lb/>
　巡之于睢陽<hi>詳唐肅宗至徳二年</hi>是也無忌可以不戰而愎諫<lb/>
　取敗至使中外震駭所損于國多矣雖握莭而死奚<lb/>
　益哉若是而以全莭予之則後有恃強自遂暴虎馮<lb/>
　河者勝可以邀功敗不失為莭士而以人國徼倖顧<lb/>
<pb n="KR2b0020_WYG_010-39a"/>
　可訓乎特書敗没所以為不慎者之戒也<lb/>
<hi>癸丑</hi>九年<hi>秦𢎞始十五魏永興五年○夏鳳翔元年</hi>秦太尉索稜以隴西降西<lb/>
秦<lb/>
　　考異<hi>提要無太尉二字</hi>
　當從綱目○按稜非太尉安能以隴西降秦提要不<lb/>
　書省文耳不必從<lb/>
<hi>乙夘</hi>十一年<hi>秦𢎞始十七魏神瑞二年</hi>北凉遣使上表内附<lb/>
　　分註<hi>益州刺史朱齡石遣使詣北涼喻以朝廷盛徳北凉王䝉遜遣使詣齡石且上表言伏聞</hi>
<pb n="KR2b0020_WYG_010-39b"/>
　　<hi>車騎將軍裕欲清中原願為右翼驅除戎虜</hi>
　　書法<hi>嘉慕義也故特書之</hi>
　按齡石裕黨也遣使要北涼内附因上表言謂裕欲<lb/>
　清中原與莽諭塞外貢白雉黄支獻犀牛正同綱目<lb/>
　書此非嘉凉也見裕潛布腹心為之謀者衆矣事有<lb/>
　似美而實惡者此類是也書法槩以為嘉慕義謬甚<lb/>
　<hi>晉將為宋何義可慕觀十四年劉裕弑帝蒙遜為凉州刺史分註云䝉遜稱藩故有是命固知上表内附</hi>
　<hi>非慕義乃黨惡也</hi>
<pb n="KR2b0020_WYG_010-40a"/>
<hi>丙辰</hi>十二年<hi>秦主姚泓永和元魏泰常元年</hi>秦姚弼姚愔作亂伏誅秦<lb/>
王興卒太子泓立<lb/>
　　考異<hi>立當作嗣</hi>
　　分註<hi>秦王興如華隂使太子泓監國興疾篤還長安弼黨侍郎尹冲謀因泓出迎殺之奉興幸</hi>
　　<hi>弼第作亂皆不果興既入宫命泓録尚書事東平公紹典禁中兵收弼第中甲仗内之武庫興疾轉</hi>
　　<hi>篤南陽公愔即與尹冲帥甲攻端門興力疾臨前殿賜弼死禁兵見興喜躍争進赴賊愔等大敗興</hi>
　　<hi>乃引紹及姚讃梁喜尹昭斂曼嵬入受遺詔明日卒泓祕不發喪捕愔等誅之乃即位稱皇帝</hi>
　當書秦姚弼及姚愔作亂伏誅王興卒太子泓嗣復<lb/>
<pb n="KR2b0020_WYG_010-40b"/>
　稱帝王上秦字羡○按作亂者姚弼也<hi>上年書姚弼謀作亂</hi>愔<lb/>
　特因而助之耳觀秦王先賜弼死而後捕愔等誅之<lb/>
　可見書及者首從之别也上書秦則王之為秦可知<lb/>
　復書秦王不幾兩國乎固當刪去據凡例僭國之君<lb/>
　非稱帝者不書主泓于是年嗣王位<hi>興本稱帝隆安三年降號稱王</hi>
　<hi>故書王興卒</hi>而後並書秦主泓<hi>是年歲首分註明年自將擊沈田子至降晉並書主</hi>
　則以泓復稱帝也不書稱帝何以書主故當補正<lb/>
<hi>丁巳</hi>十三年<hi>秦元和二魏泰常二年○西凉公李歆嘉興元年○是歲秦亡大一小五凡六僭國</hi>太<lb/>
<pb n="KR2b0020_WYG_010-41a"/>
尉裕自進爵為王増封十一郡復辭不受<lb/>
　　書法<hi>某進爵為王曹操司馬昭見之矣譏自進也而不書自于是獨書自何所以著其復辭之</hi>
　　<hi>譎也上書自進下書復辭後書始受至是四見矣天下之譎未有如裕者也</hi>
　自是操昭漏自字必謂因其復辭而後書自則上年<lb/>
　裕加都督二十二州軍事自加中外大都督未嘗辭<lb/>
　不受也<hi>據六年辭太尉中書監</hi>而皆書自何哉如書法所云凡<lb/>
　不辭者皆不必書自綱目何以特立此例而于操昭<lb/>
　悉以自為自立書之<hi>漢建安十八年曹操自立為魏公加九錫延熈十九年魏司馬</hi>
<pb n="KR2b0020_WYG_010-41b"/>
　<hi>昭自為大都督奏事不名假黄鉞皆非辭不受者</hi>其為傅㑹明矣<lb/>
<hi>戊午</hi>十四年<hi>魏泰常三年夏昌武元年</hi>太尉裕至彭城解嚴琅邪王徳<lb/>
文還建康<lb/>
　　考證<hi>謹按汪氏曰劉裕至彭城戒嚴誤作解嚴夫整兵謂之戒嚴若戒嚴西討京城戒嚴之類</hi>
　　<hi>罷兵謂之解嚴若曹仁解嚴之類劉裕滅秦東還至彭城罷兵故曰解嚴汪氏以為誤者非也猶恐</hi>
　　<hi>惑于其説故併及之</hi>
　按裕以前年三月伐秦綱目特書戒嚴著始事之謹<lb/>
　也至上年九月裕送姚泓詣建康斬之秦已滅矣于<lb/>
<pb n="KR2b0020_WYG_010-42a"/>
　是東還至彭城綱目復書解嚴若曰向所戒者至是<lb/>
　始解又以著終事之暇也<hi>裕紀解嚴下尚有息甲二字汪氏豈不考乎</hi>一<lb/>
　事首尾出入甚明汪氏何見而以為誤若謂夏兵向<lb/>
　長安<hi>上年十二月</hi>沈田子殺王鎮惡<hi>初裕東還以鎮惡為司馬田子為㕘軍輔</hi>
　<hi>㓜子義真守闗中至是因夏兵向長安田子矯殺鎮惡闗中大亂</hi>不可不戒則亦不<lb/>
　書解嚴而已奚必更書戒嚴寧有嚴未解而復戒者<lb/>
　乎考證逺引西討京城為據不知伐秦本有戒嚴二<lb/>
　字正與解嚴相應勲故續而發之庶使學者不復致<lb/>
<pb n="KR2b0020_WYG_010-42b"/>
　疑也<lb/>
　　書法<hi>太尉嘗書還建康矣譏也此其書還建康何喜之也徳文一日不可去帝所久矣裕既西</hi>
　　<hi>伐徳文暫出非得已也裕至彭城帝所不可無徳文矣特書喜之</hi>
　書徳文還建康非喜之也著晉之所以為宋也安皇<lb/>
　弑而徳文立徳文立而劉裕帝矣使徳文能為有亡<lb/>
　何至弑賊不討反舉國以授之書法乃謂帝所不可<lb/>
　無徳文豈知徳文尤甚于帝邪<hi>安帝在位二十六年徳文在位僅二年</hi>
　茍不諒其翼帝之心<hi>劉裕使王韶之弑帝徳文常在左右不得間㑹徳文有疾居外</hi>
<pb n="KR2b0020_WYG_010-43a"/>
　<hi>韶之以散衣縊帝于東堂裕因稱遺詔奉徳文即位見是年十二月</hi>而徒觀其禪宋之<lb/>
　文<hi>元熈二年傅亮具詔草使帝書之帝欣然操筆謂左右曰本所甘心</hi>則徳文亦裕黨<lb/>
　耳曷足喜哉<lb/>
魏天部大人白馬公崔宏卒<lb/>
　　書法<hi>綱目卒魏臣自崔宏始宏賢也故具官卒之</hi>
　天部大人四字宜刪○按魏之崔宏雖賢書爵以卒<lb/>
　可矣具官何為哉<hi>天部大人亦非人臣之號所謂淫名無當者固當刪去</hi>
十二月宋公劉裕弑帝于東堂奉琅邪王徳文即位<lb/>
<pb n="KR2b0020_WYG_010-43b"/>
　據全忠弑帝不書爵<hi>全忠時為梁王唐天祐元年全忠弑帝于椒殿不書梁王</hi>當<lb/>
　去宋公二字或曰莽弑帝何以書爵<hi>漢平帝元始五年書安漢公莽</hi>
　<hi>弑帝</hi>曰此以罪太后也晃裕非其類矣<lb/>
　<lb/>
　<lb/>
　<lb/>
　<lb/>
　綱目續麟巻十<lb/>
</p>
<p>
</p>
  </div>
</body>
</text>
</TEI>
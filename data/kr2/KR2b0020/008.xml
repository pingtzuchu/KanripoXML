<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻八</head> <lb/>
    <p>
<pb n="KR2b0020_WYG_008-1a"/>
欽定四庫全書<lb/>
　綱目續麟巻八<lb/>
　　　　　　　　　　　　　宜春張自勲撰<lb/>
<hi>辛丑</hi>昭烈皇帝備章武元年<hi>魏黄初二年</hi>夏四月漢中王即<lb/>
皇帝位<lb/>
　　分注<hi>蜀中傳言帝已遇害于是漢中王發喪制服諡曰孝愍皇帝羣臣競勸王稱尊號遂即位</hi>
　　<hi>于武擔之南大赦改元以諸葛亮為丞相許靖為司徒</hi>
　以諸葛亮為丞相宜大書不應僅列分注○按蜀得<lb/>
<pb n="KR2b0020_WYG_008-1b"/>
　紹漢武侯之力居多昭烈而下莫與為比綱目屢書<lb/>
　丞相亮<hi>如受遺輔政及南征屯漢中皆書丞相亮</hi>誠重之也乃于初除丞<lb/>
　相不特書僅與許靖分注殊失春秋貴大臣尊相職<lb/>
　之義據凡例云一人往來去就關國家利害繫時世<lb/>
　輕重者不以賢否皆書注云張良諸葛亮之類又云<lb/>
　凡有官者惟初除一見及後改除乃復見之勲意亮<lb/>
　始為軍師將軍<hi>建安十九年</hi>今為丞相既合改除復見之<lb/>
　例而蜀漢興亡繫亮存殁則尤所謂關國家利害繫<lb/>
<pb n="KR2b0020_WYG_008-2a"/>
　時世輕重者故當特書以諸葛亮為丞相<hi>據後復拜丞相猶特</hi>
　<hi>書則此不書以亮為丞相非是</hi>于漢中王即位之後既著其官又以<lb/>
　見君臣相倚以為國也况建興三年吴以顧雍為丞<lb/>
　相綱目猶大書則亮為丞相不特書誠為闕漏考異<lb/>
　考證每執凡例以繩提要獨此置不言何與<lb/>
六月魏殺夫人甄氏<lb/>
　　分註<hi>初魏主丕從太祖入鄴悦袁熈妻甄氏太祖為聘焉生子叡及即位郭貴嬪有寵甄氏㽞</hi>
　　<hi>鄴失意出怨言郭貴嬪譖殺之</hi>
<pb n="KR2b0020_WYG_008-2b"/>
　當作魏主殺其夫人甄氏○按甄為太祖所聘則父<lb/>
　命也既生子叡將傳位焉而以私愛殺之非獨不夫<lb/>
　且不子矣故當書主以著丕一人之私非甄氏有罪<lb/>
　可殺也綱目以恒辭書非是據凡例非正統廢下加<lb/>
　其字註云罷免例倣此<hi>罷免例有誅殺條</hi>則此殺下漏其字<lb/>
　亦非<lb/>
秋七月帝自將伐孫權<lb/>
　　分註<hi>帝恥闗侯之歿將擊孫權將軍趙雲諫曰國賊曹操非孫權也若先滅魏則權自服今操</hi>
<pb n="KR2b0020_WYG_008-3a"/>
　　<hi>雖斃子丕篡位當因衆心早圖闗中居河渭上流以討凶逆闗東義士必裹糧䇿馬以迎王師不應</hi>
　　<hi>置魏先與吴戰兵勢一交不得卒解非良䇿也羣臣諫者甚衆帝皆不聴乃㽞諸葛亮輔太子守成</hi>
　　<hi>都而自率諸軍東下</hi>
　按項羽怒張良從漢王因殺韓王成而良始間行歸<lb/>
　漢先帝之伐孫權何異羽之殺韓王也夫以二蜀敵<lb/>
　一魏猶恐不勝况以一蜀而鬬兩魏乎勲獨怪以先<lb/>
　帝之為君諸葛亮之為相而首舉若此豈真天不欲<lb/>
　祚漢邪<hi>伐吳之謬武侯未聞一語倘亦知其不可諫而不言豈非天耶</hi>不然何其乖<lb/>
<pb n="KR2b0020_WYG_008-3b"/>
　背一至此也<hi>置魏伐吴終覺意氣用事朱鮪當誅而不誅孫權宜和而不和一以功成而忘</hi>
　<hi>兄弟之讐一以私忿而失討賊之義皆非也</hi>
<hi>壬寅</hi>二年<hi>魏黄初三年○吴大帝孫權黄武元年○舊國一新國一凡二僭國</hi>夏六月吴陸<lb/>
遜攻猇亭諸軍敗績帝還長安<lb/>
　　分註<hi>帝自巫峽建平連營至夷陵界立數十屯自正月與吴相拒至六月不決遣吴班將數千</hi>
　　<hi>人于平地立營遜先攻一營不利曰吾已曉破之之術乃勅各持茅一把以火攻之遂率諸軍同時</hi>
　　<hi>俱攻破四十餘營帝升馬鞍山陳兵自繞遜促兵四面蹙之土崩瓦解死者萬數帝夜遁僅得入白</hi>
　　<hi>帝城將軍傅肜為後殿兵衆盡死肜氣益烈吴人使降肜罵曰吴狗安有漢將軍而降者遂死之</hi>
<pb n="KR2b0020_WYG_008-4a"/>
　據分註績下當補將軍傅肜死之六字○按是役也<lb/>
　非傅肜後殿帝幾不復還矣故當大書死之以著其<lb/>
　莭綱目不書非是<hi>兵敗以殿後為功肜非特死莭且有功何可不書况秦王興攻魏其</hi>
　<hi>將姚平僅赴水死綱目猶大書死之如肜者自稱漢將軍辭義凜然足為昭烈生色烏可僅列分註不一</hi>
　<hi>為表著乎</hi>
冬十月魏作夀陵<lb/>
　　集覽<hi>綱目書之譏非禮也家語曰孔子在宋見桓魋自為石槨冉子曰凶事不豫此何解也孔</hi>
　　<hi>子曰既死而議諡諡定而卜葬既葬而立廟皆臣子之事非所豫屬也况自為之</hi>
<pb n="KR2b0020_WYG_008-4b"/>
　　分註<hi>魏主丕表首陽山東為夀陵作終制務從儉薄不藏金玉一用瓦器</hi>
　按崩𦵏例云凡僭國陵廟因事乃書注云魏作夀陵<lb/>
　據分注務從儉薄不藏金玉則書夀陵乃予其儉非<lb/>
　譏也自為陵廟固為非禮然自漢以來皆然<hi>自趙肅侯作夀</hi>
　<hi>陵後世因之故漢景帝亦作陽陵</hi>不自魏始也集覽以為譏非禮非<lb/>
　綱目之意<hi>集覽専于訓故至此獨及書法然又不得其説益信論著之難</hi>
<hi>癸夘</hi>後主建興元年<hi>魏黄初四年吴黄武二年</hi>
　　考異<hi>提要及紫陽書院刋本竝大書三年後主建興元年按名號例曰凡正統之君秦漢以下</hi>
<pb n="KR2b0020_WYG_008-5a"/>
　　<hi>曰帝凡無統之君漢以後稱帝者曰某主則此當依晉帝奕例書曰帝禪今刊本綱目及提要仍書</hi>
　　<hi>後主與齊髙緯陳叔寶同稱則為無統之主而非正統之帝矣然陳志昭烈稱先主綱目革其號大</hi>
　　<hi>書昭烈皇帝而後主未革舊史盖當時録者因史舊文而朱子偶未及改也又按改元例曰凡中歲</hi>
　　<hi>改元關義理得失者以前為正而注所改于下注曰章武三年五月後主即位改元建興通鑑于目</hi>
　　<hi>録舉要自是年之首即書建興凡若此類非惟失其事實而于君臣父子之教所害尤大故今正之</hi>
　　<hi>已上竝凡例注今綱目刋本于歲首即書建興元年而不著章武三年然唐中宗景龍四年六月睿</hi>
　　<hi>宗即位睿宗太極元年八月𤣥宗即位綱目皆分注嗣君改元于先帝之末年至次年始大書睿宗</hi>
　　<hi>皇帝景雲二年𤣥宗皇帝開元元年則此建興元年大書亦門人書生鈔録舊史之誤當從提要及</hi>
<pb n="KR2b0020_WYG_008-5b"/>
　　<hi>紫陽書院刋本大書三年分注帝禪建興元年而明年大書帝禪建興二年</hi>
　　考證<hi>當去此六字補書三年分注帝禪建興元年</hi>
　　書法<hi>始不踰年改元也</hi>
　當從考異考證大書三年書法謂始不踰年改元若<lb/>
　謂綱目特書以著之者豈不考凢例與又况睿宗雖<lb/>
　改元必踰年而後大書綱目失于更定多此類<lb/>
夏四月帝崩于永安丞相亮受遺詔輔政五月太子禪<lb/>
即位尊皇后曰皇太后封亮為武鄉侯領益州牧<lb/>
<pb n="KR2b0020_WYG_008-6a"/>
　　考異<hi>提要即位下有改元二字</hi>
　　考證<hi>五月下當補書奉喪還成都五字</hi>
　據唐睿宗改元于景龍<hi>中宗年號</hi>四年綱目不書改元則<lb/>
　此改元二字可省但上書崩于永安而下不書還成<lb/>
　都則太子即位之地未明當從考證補奉喪還成都<lb/>
　五字○按睿宗于中宗兄弟也綱目猶不書改元况<lb/>
　先帝父子乎是時亮為丞相託孤輔政見不逮此何<lb/>
　與故不書者又所以為亮諱也提要非是<hi>不踰年改元嫌于忘</hi>
<pb n="KR2b0020_WYG_008-6b"/>
　<hi>親之速故非美辭</hi>
秋八月魏以鍾繇為太尉<lb/>
　　考證<hi>秋八月下當補書𦵏恵陵三字○謹按凡例曰正統之君𦵏皆随事書之紹復正統此蓋漏耳</hi>
　當書秋八月𦵏昭烈皇帝于恵陵下以圏隔曰魏以<lb/>
　鍾繇為太尉○按綱目于正統之𦵏漏者甚衆如平<lb/>
　帝𦵏康陵不載綱目説者以為取法春秋賊不討者<lb/>
　不書𦵏<hi>見元始五年考證</hi>愚謂昭烈既紹正統又非被弑何<lb/>
　可不書况晉安帝唐昭宗雖為劉裕朱全忠所弑而<lb/>
<pb n="KR2b0020_WYG_008-7a"/>
　休平和陵竝書于册益信昭烈之𦵏恵陵不可不亟<lb/>
　正也<lb/>
<hi>乙巳</hi>三年<hi>魏黄初六年吴黄武四年</hi>夏五月魏主丕以舟師伐吴<lb/>
　　分注<hi>魏主丕復以舟師伐吴羣臣大議鮑勲諫以住年龍舟漂蕩宗廟幾覆今又勞兵龍逺虚</hi>
　　<hi>耗中國竊以為不可丕怒左遷之</hi>
冬十月魏師臨江而還<lb/>
　　分注<hi>八月魏主丕以舟師自譙循渦入淮蔣濟言水道難通不從十月於廣陵故城臨江觀兵</hi>
　　<hi>戎卒十餘萬旌旗數百里有渡江之志吴人嚴兵固守時大寒氷舟不得入江丕見波濤洶湧歎曰</hi>
<pb n="KR2b0020_WYG_008-7b"/>
　　<hi>嗟乎固天所以限南北也遂歸</hi>
　此即夏五月舟師也當合為一條書曰八月魏主丕<lb/>
　復以舟師伐吴至于冬十月不克攻而還○按五月<lb/>
　分注云魏主丕復以舟師伐吴羣臣大議鮑勲諫以<lb/>
　為不可丕怒左遷之八月丕以舟師自譙入淮十月<lb/>
　如廣陵臨江觀兵見波濤洶湧歎曰固天所以限南<lb/>
　北也遂歸是五月所稱伐吴者特舉議耳而行事則<lb/>
　在八月當以八月為正且臨江而還非丕本意特以<lb/>
<pb n="KR2b0020_WYG_008-8a"/>
　時大寒氷舟不得入非可進而不進也惟書不克攻<lb/>
　然後見丕貪得無饜之心必至于技無所施而後反<lb/>
　如綱目所書非特失春秋誅意之法且與上年伐吴<lb/>
　之文無異<hi>建興二年魏伐吴亦書臨江而還</hi>非所稱謹嚴也<hi>朱子自謂綱欲</hi>
　<hi>謹嚴</hi>
<hi>丙午</hi>四年<hi>魏黄初七年吴黄武五年</hi>夏五月魏主丕卒<lb/>
　　考證<hi>卒下當補書子叡立三字○謹按凡倒曰凡僭國稱帝者繼世曰太子某立</hi>
　當作魏主曹丕死書法以卒丕為尊漢特傅㑹綱目<lb/>
<pb n="KR2b0020_WYG_008-8b"/>
　耳餘從考證○或曰丕不書自<hi>建安二十五年</hi>謂非創也此<lb/>
　其復書死何曰不改父惡而又甚焉<hi>丕稱皇帝廢帝為山陽公</hi>以<lb/>
　是為當死而已茍書之如恒辭則是廢君篡國者皆<lb/>
　可以無貶豈所以垂訓哉書死賊之也<hi>凡例盜賊書死綱目自王</hi>
　<hi>莽後廢君篡國自丕始莽猶傳首詣宛丕則安處以終不可不誅</hi>○丕書嗣叡曷為<lb/>
　書立嗣者相繼之義未知其能立否也至于易世無<lb/>
　復有能討賊者此魏之所由成也綱目不書非是<lb/>
冬吴王權令陸遜諸葛瑾損益科條<lb/>
<pb n="KR2b0020_WYG_008-9a"/>
　　分注<hi>吴陸遜陳便宜勸吴王權施徳緩刑寛賦息調于是權令有司盡寫科條使郎中褚逢賫</hi>
　　<hi>以就遜及諸葛瑾意所不安令損益之</hi>
　此條可删○按綱目既以蜀為正統凡吴魏舉動非<lb/>
　關繫重大者皆可不録况吴方僭竊何科條可言乃<lb/>
　大書于册哉<lb/>
<hi>戊申</hi>六年<hi>魏太和二年吴黄武七年</hi>吴大司馬吕範卒<lb/>
　　書法<hi>于是印綬未下書大司馬何子賢也</hi>
　當直書吴吕範卒去大司馬三字<hi>如綱目所書與延熹八年書大司馬</hi>
<pb n="KR2b0020_WYG_008-9b"/>
　<hi>蔣琬卒何異豈正僭無别與</hi>○按綱目既以正統予蜀以僭竊治<lb/>
　吴魏則凡仕吴魏者皆不能無罪雖有賢行但書卒<lb/>
　以録之可矣若復書官是予其為偽臣也又何以責<lb/>
　其君之僭哉勲意二國之臣非賢不卒卒則去官書<lb/>
　卒所以表其賢去官明其不當臣于偽也他凡有罪<lb/>
　而見殺則書官所以媿其死于是職也宜著為例後<lb/>
　倣此<lb/>
<hi>庚戌</hi>八年<hi>魏太和四年吴黄龍二年</hi>魏主叡如許昌<lb/>
<pb n="KR2b0020_WYG_008-10a"/>
　　分註<hi>魏主叡如許昌左僕射徐宣總㽞事及還主者奏呈文書叡曰吾省與僕射省何異竟不</hi>
　　<hi>視</hi>
　此條宜删○據分註叡如許昌以徐宣總㽞事及還<lb/>
　奏呈文書魏主不視曰吾省與僕射省何異此非可<lb/>
　為常法者何取特書又况非正統行幸不宜悉書固<lb/>
　當删去<lb/>
丞相亮以蔣琬為長史<lb/>
　當書以蔣琬為丞相長史○按亮貶將軍雖出自請<lb/>
<pb n="KR2b0020_WYG_008-10b"/>
　綱目猶書詔<hi>六年街亭之敗亮上疏請自貶三等綱目書詔貶亮右將軍</hi>蓋不以<lb/>
　専擅累亮也安有琬為丞相長史而可直書亮以者<lb/>
　哉書亮以則與以髙柔為丞相曺掾者無異<hi>建安十九年書</hi>
　<hi>曺操以髙柔為丞相理曺掾</hi>非所以待亮也<lb/>
<hi>壬子</hi>十年<hi>魏太和六年吴嘉禾元年</hi>吴人擊魏廬江不克<lb/>
　　分註<hi>陸遜引兵向廬江魏人整軍趨揚宜口吴人聞之夜遁</hi>
　人字羡○按春秋書人有二義一衆辭一貶辭諸侯<lb/>
　大夫貶也國人衆也將重于師稱将不稱師是役也<lb/>
<pb n="KR2b0020_WYG_008-11a"/>
　陸遜為之遜是時為大將輔太子<hi>七年吴遷都建鄴使遜輔太子遜時</hi>
　<hi>為上大將軍</hi>官職尊矣書人貶也吴魏相攻常事耳曷貶<lb/>
　焉勲故據春秋例删人字既以恕吴<hi>恕吴所以惡魏也</hi>亦省<lb/>
　文也○或曰合肥阜陵或君或將其書人何<hi>建興八年孫權</hi>
　<hi>攻魏合肥九年中郎將孫布攻魏兵于阜陵綱目竝書人</hi>曰合肥偽退以誑敵阜<lb/>
　陵詐降以倖勝<hi>詳本條分註</hi>皆非正也故貶而人之舎是<lb/>
　則無譏矣<hi>合肥乃孫權親行按滿寵傳可見本注吴字當作權方見書人為貶辭若泛稱吴則</hi>
　<hi>以微者相攻書法之意隱矣附識于此</hi>
<pb n="KR2b0020_WYG_008-11b"/>
<hi>癸丑</hi>十一年<hi>魏青龍元年吴嘉禾二年</hi>春正月青龍見魏摩陂井中二<lb/>
月魏主叡往觀之<lb/>
　當書春青龍見摩陂井魏主叡往觀之正月二月皆<lb/>
　可删○或曰摩陂魏井也不書魏何不使龍之為魏<lb/>
　見也下書魏主往觀則其為魏明矣且事出僭國宜<lb/>
　略不宜詳今書正月龍見二月往觀于魏主何譏焉<lb/>
　故當删去<lb/>
<hi>甲寅</hi>十二年<hi>魏青龍二年吴嘉禾三年</hi>三月魏山陽公卒<lb/>
<pb n="KR2b0020_WYG_008-12a"/>
　　考證<hi>下當分注諡曰漢孝獻皇帝○謹按凡例曰凢正統之君廢為王公而死者書卒而注其</hi>
　　<hi>諡後倣此</hi>
　當書故帝協卒于魏<hi>史綱稱漢主亦非此漢編也而稱漢主是以魏為正也管寧卒</hi>
　<hi>于延熈四年而書故漢俱誤</hi>分注魏人諡曰漢孝獻皇帝<hi>諡不大書不予</hi>
　<hi>其諡也</hi>○或曰魏已廢帝為山陽公其不書山陽公<lb/>
　何不予魏之得廢之也然則帝無罪與書名書卒而<lb/>
　不死社稷之罪著矣此漢編也惡有漢帝而直繫之<lb/>
　魏者哉惟書卒于魏既使魏不得臣其主<hi>管寧猶書卒于魏書</hi>
<pb n="KR2b0020_WYG_008-12b"/>
　<hi>法謂不使魏得臣之也况帝協乎</hi>而漢不能討賊以返其君罪咸見<lb/>
　矣若曰魏山陽公卒則是予魏以廢也豈垂訓之義<lb/>
　哉<hi>按僭國與列國不同列國各書其事不相統攝僭國事關正統者宜以正統為主今漢未亡而使山</hi>
　<hi>陽公繫于魏則是絶帝于漢漢亦無復為帝後者于黜魏帝蜀之意矛盾故當更定</hi>
　　書法<hi>山陽公自廢至是十五年矣于是書卒書魏山陽公美存厚也</hi>
　按昌邑王賀廢為海昏侯大臣社稷為重君為輕之<lb/>
　義非可與篡國者同語<hi>書法于賀為海昏侯謂予厚也詳見宣帝元康二年</hi>乃<lb/>
　若山陽公人主也魏弑后及子奪其位自立其殘忍<lb/>
<pb n="KR2b0020_WYG_008-13a"/>
　不義已無倫比獨帝以闇劣僅免其身是加刃于人<lb/>
　以手撫之也可謂厚乎必以為厚則夫執孺子手流<lb/>
　涕歔欷者<hi>新莽始建國元年莽廢孺子為定安公執手流涕</hi>視之操丕不尤<lb/>
　仁人忠臣邪齊襄滅紀而葬其姬春秋惡之<hi>見魯莊公四年</hi>
　如書法所云亦異乎春秋之㫖矣<lb/>
五月吴主權擊魏秋七月魏主叡自將擊却之<lb/>
　當作自將以却之綱目書擊誤○按分注吴主權向<lb/>
　新城衆號十萬魏滿寵欲拔新城致賊夀春魏主叡<lb/>
<pb n="KR2b0020_WYG_008-13b"/>
　不聴曰吾將自往攻之比至度權已走乃御龍舟而<lb/>
　東吴吏士多病又聞叡至遂退是未嘗擊也安得書<lb/>
　擊惟書自將以却之事既得實文亦明暢<lb/>
八月魏𦵏漢孝獻皇帝于禪陵<lb/>
　　書法<hi>書魏𦵏予存厚也</hi>
　春秋之法賊不討者其君不書𦵏魏帝矣協何以𦵏<lb/>
　以是為無復能討賊者特書魏𦵏所以罪漢也綱目<lb/>
　于蜀望之深而責之重故進位正統所以治吴魏僭<lb/>
<pb n="KR2b0020_WYG_008-14a"/>
　竊之罪而微文隠刺時見于因事直書之間則又春<lb/>
　秋責備賢者之義書法不察槩以為予厚非是<lb/>
丞相武鄉侯諸葛亮卒于軍長史楊儀引軍還前軍師<lb/>
魏延作亂儀擊斬之<lb/>
　　考證<hi>擊斬當作討誅</hi>
　按分注始延欲殺儀等冀時論以己代諸葛輔政故<lb/>
　不北降魏而南擊儀實無反意綱目不書反而曰作<lb/>
　亂<hi>凡例人微事小曰作亂</hi>得其情矣儀雖殺延意與延等故後<lb/>
<pb n="KR2b0020_WYG_008-14b"/>
　書楊儀有罪廢徙自殺<hi>明年分注云儀既殺延自謂宜代諸葛輔政至成都拜中</hi>
　<hi>軍師無所統領由是怨憤形于聲色後軍師費褘往慰省之儀曰往者丞相初亡吾若舉軍就魏處世寧</hi>
　<hi>當落度如此褘宻表其言詔廢為民徙漢嘉郡自殺</hi>是亦魏延耳安得以討誅<lb/>
　予之<hi>儀殺延亦欲代亮輔政事雖公而意則私故不得書討誅</hi>考證不必從<lb/>
<hi>乙夘</hi>十三年<hi>魏青龍三年吴嘉禾四年</hi>春正月魏太后郭氏卒<lb/>
　　分註<hi>魏主叡數問甄后死狀于太后由是太后以憂卒</hi>
　　書法<hi>不書以憂卒何罪不在魏主也</hi>
　綱目卒郭后為以憂也此正因事而見之例<hi>崩𦵏例云僭國</hi>
<pb n="KR2b0020_WYG_008-15a"/>
　<hi>后夫人不書因事而見者曰某后某氏卒</hi>書法謂罪不在魏主非綱目之<lb/>
　意<hi>據分注數問甄后死狀于太后遂以憂卒魏主未為無罪益見書法之謬</hi>
<hi>丙辰</hi>十四年<hi>魏青龍四年吴嘉禾五年</hi>三月吴婁侯張昭卒<lb/>
魏司空陳羣卒<lb/>
　婁侯司空等字皆可删<hi>明年髙堂隆光祿勲竝同</hi>直至漢亡然後<lb/>
　諸臣得書官<lb/>
<hi>丁巳</hi>十五年<hi>魏景初元年吳嘉禾六年</hi>春正月魏黄龍見以三月為夏<lb/>
四月<lb/>
<pb n="KR2b0020_WYG_008-15b"/>
　當書黄龍見于魏魏以三月為夏四月如綱目所書<lb/>
　與正統無異非帝蜀之義不可從<hi>按十一年青龍見魏摩陂井中景耀</hi>
　<hi>二年黄龍二見魏寧陵井中皆不冠以魏字史綱亦書魏黄龍非是</hi>○按魏改朔僅三<lb/>
　時<hi>是年夏秋冬</hi>至來年仍以建寅為歲首<hi>據遣大司馬懿擊遼東仍書春</hi>
　<hi>正月</hi>綱目書以三月為夏四月見其輕變漢朝耳史綱<lb/>
　大書改正朔以建丑月為歲首與秦漢改元易朔例<lb/>
　書非所以治魏也<lb/>
<hi>戊午</hi>延熈元年<hi>魏景初二年吴赤烏元年</hi>春正月魏遣太尉司馬懿擊<lb/>
<pb n="KR2b0020_WYG_008-16a"/>
遼東<lb/>
　　考異<hi>提要擊作伐</hi>
　當從提要作伐○按雖僭國然公孫淵既受魏封<lb/>
　<hi>建興十一年魏封淵為樂浪公</hi>則魏臣也改元稱王<hi>上年淵自稱燕王改元紹漢</hi>
　與反何異綱目惡魏故淵不書反然既臣而叛不可<lb/>
　謂無罪故魏得書伐<lb/>
立皇后張氏<hi>此上書二月魏以韓暨為司徒據志前后崩在上年六月綱目繫于七月是年立后</hi>
　<hi>在正月綱目書于二月之後竝非</hi>
<pb n="KR2b0020_WYG_008-16b"/>
　　考證<hi>當作立貴人張氏為皇后○謹按凡例曰凡正統立后非正嫡曰立某氏為皇后陳夀志</hi>
　　<hi>云後主張皇后前后敬哀之妹也建興十五后年入為貴人延熈元年春正月䇿貴人為皇</hi>
　當書復立貴人張氏為皇后<hi>當書于上條魏以韓暨為司徒之前</hi>○按<lb/>
　禮天子不再娶后崩則以夫人世婦主后事綱目自<lb/>
　廢后外無復立后者立之自帝禪始况張后乃敬哀<lb/>
　之妺尤非所當立者故當書復以著其違禮遂私之<lb/>
　失綱目僅以恒辭書非是考證但以非正嫡為辭是<lb/>
　亦未知書復之義也<hi>明太祖馬后崩終身不復立后足為後法益見帝禪之非</hi>
<pb n="KR2b0020_WYG_008-17a"/>
<hi>乙丑</hi>八年<hi>魏正始六年吴赤烏八年</hi>秋八月皇太后吴氏崩<lb/>
　　考證<hi>下當補書葬穆皇后○謹按凡例曰凡正統之后合𦵏不地注云如漢光武昭烈之類陳</hi>
　　<hi>夀志云先主穆皇后延熈八年合𦵏恵陵</hi>
　據例當從考證補書𦵏穆皇后書法謂昭烈以後復<lb/>
　不書𦵏<hi>見𦵏光烈書法</hi>自是綱目闕漏不應與例矛盾<lb/>
<hi>丁夘</hi>十年<hi>魏正始八年吴赤烏十年</hi>春二月日食<lb/>
　日上漏朔字○按陳夀志春二月朔日有蝕之綱目<lb/>
　凡朔日食皆書朔此不書朔漏也<lb/>
<pb n="KR2b0020_WYG_008-17b"/>
<hi>己巳</hi>十二年<hi>魏嘉平元年吴赤烏十二年</hi>魏以司馬懿為丞相加九錫<lb/>
不受<lb/>
　　考異<hi>提要作魏司馬懿自為丞相加九錫復辭不受按篡賊例注曰董卓曹操等自其得政遷</hi>
　　<hi>官建國皆以自為自立書之則此當從提要為是</hi>
　　考證<hi>當作魏司馬懿自為丞相加九錫復辭不受</hi>
　　書法<hi>書以何命自上出也不受則懿亦可謂稍知節矣</hi>
　當從提要書自書法以為命自上出非是○按懿方<lb/>
　圖篡魏安在不受九錫為知節哉書法但以綱目為<lb/>
<pb n="KR2b0020_WYG_008-18a"/>
　據不知義有所不可也况殺曹爽王凌等皆斥稱懿<lb/>
　殺<hi>是年春正月書司馬懿殺曹爽何晏等夷其族書法云爽罪甚矣其書殺何惡懿也十四年書司馬</hi>
　<hi>懿殺王凌曹彪等書法云凌謀立彪逆也不書書殺何惡懿也</hi>書法竝指為惡懿而<lb/>
　此獨以為知節尤自矛盾<lb/>
冬十二月魏即拜王凌為太尉<lb/>
　　考異<hi>提要作魏即拜揚州都督王凌為太尉</hi>
　　分注<hi>初凌以將軍假節督揚州西其甥令狐愚為兖州刺史屯平阿甥舅竝典重兵専淮南之</hi>
　　<hi>任隂謀以魏主制于强臣楚王彪有智勇欲共立之迎都許昌愚遣其將與楚王相聞凌子廣諫曰</hi>
<pb n="KR2b0020_WYG_008-18b"/>
　　<hi>凡舉大事應本人情曹爽驕奢平叔虛華丁畢鄧桓専競于世所存雖髙而事不下接變易朝典民</hi>
　　<hi>莫之從故同日斬戮名士減半而百姓不哀失民故也今司馬懿情雖難量事未有逆而擢用賢能</hi>
　　<hi>修先朝政令副衆心所求爽之所以為惡者彼莫不改夙夜匪懈以恤民為先父子兄弟竝握兵要</hi>
　　<hi>未易亡也凌不從㑹愚病卒</hi>
　此條可删○按凡例云僭國之臣不以賢否皆因事<lb/>
　乃見勲意但當于殺凌存其官<hi>書曰殺太尉王凌</hi>以符于因<lb/>
　事而見之例是年拜官雖不書可也或曰凌謀廢立<lb/>
　不可謂無罪故書殺而去其官此書凌為太尉正以<lb/>
<pb n="KR2b0020_WYG_008-19a"/>
　明去官之為貶也勲謂不然夫凌欲立彪為其主制<lb/>
　于懿也司馬篡魏凌為先見非可與樹恩所私者比<lb/>
　而懿之殺凌為已非為君也<hi>觀盡錄諸曹置鄴使有司察之不得與人交闗</hi>
　<hi>皆所以孤魏主之黨為子師廢弑之本也師廢主見十七年</hi>義當書官以予凌而<lb/>
　罪懿且綱目初無罪凌之意使果以為凌罪不當書<lb/>
　懿殺書懿殺<hi>十四年書法云書殺何惡懿也</hi>是罪在懿也<hi>晉紀云凌到項見賈</hi>
　<hi>逵祠呼曰凌固忠于魏之社稷者唯爾有神知之其年八月懿有疾夢凌逵為祟遂死</hi>罪在懿<lb/>
　則予在凌豈有中立者哉故當合為一條○按凌督<lb/>
<pb n="KR2b0020_WYG_008-19b"/>
　揚州在正始二年<hi>是時凌為征東將軍</hi>自是由南鄉侯遷車騎<lb/>
　將軍及為太尉則以司空進<hi>正始九年以凌為司空</hi>齊王志云<lb/>
　以司空王凌為太尉<hi>見是年十二月</hi>非揚州都督也提要揚<lb/>
　州都督四字特以分注為據未及詳考非是<hi>凌始終詳本傳</hi>
　<hi>及齊王志提要疑誤</hi>
<hi>辛未</hi>十四年<hi>魏嘉平三年吴太元元年</hi>秋八月魏太傅司馬懿卒以其<lb/>
子師為撫軍大將軍録尚書事<lb/>
　　考異<hi>提要其上無以字為上有自字據十八年師弟昭自為大将軍合従提要</hi>
<pb n="KR2b0020_WYG_008-20a"/>
　當直書魏司馬懿死<hi>史綱懿死不書魏非是惟書魏方可以死</hi>提要不必<lb/>
　從○按書自罪師也書以則罪仍在懿盖師惡方萌<lb/>
　綱目猶可隨事致貶若懿則盖棺之後末由致罰不<lb/>
　幾逃鈇鉞乎惟書以其子則懿之私相授受誨盜教<lb/>
　篡既不可掩而師成父之惡不知反正罪咸見矣况<lb/>
　晉室得國實自懿始<hi>史綱從提要書自非是</hi>今曰子師自為非<lb/>
　特寛懿之罪而司馬氏相承之統亦有所不明勲故<lb/>
　斷以綱目所書為正○據凡例僭國雖權臣貴重但<lb/>
<pb n="KR2b0020_WYG_008-20b"/>
　書姓名<hi>見人事例</hi>劉氏書法例亦云僭國之臣其見録者<lb/>
　雖不具官亦非貶矣勲謂司馬懿殺戮大臣棄置諸<lb/>
　王不可以無貶綱目自懿殺曹爽後皆斥稱姓名至<lb/>
　卒仍書太傅非是例當去太傅二字直書司馬懿死<lb/>
　既合權貴但書姓名之例而變卒書死亦以别于劉<lb/>
　氏不貶之文不然身為魏賊猶書官書卒是懿得以<lb/>
　臣莭終也豈不謬哉<lb/>
<hi>壬申</hi>十五年<hi>魏嘉平四年吴主孫亮建興元年</hi>
<pb n="KR2b0020_WYG_008-21a"/>
　分注吴下漏太元二年孫字羡<lb/>
春正月魏以司馬師為大將軍<lb/>
　　考異<hi>提要無以字為上有自字據凡例注文合從提要</hi>
　此條當從提要書自為大將軍以著廢后易君之本<lb/>
　<hi>竝見十七年</hi>且以明師之跋扈力能自致雖無懿父猶足<lb/>
　為亂此又彼此互見之義益信書法未可執一也<lb/>
<hi>甲戌</hi>十七年<hi>魏主曹髦正元元年吴五鳳元年</hi>
　　考異<hi>按是年九月司馬師廢其主芳十月立髦此當分注魏嘉平六年主髦正元元年</hi>
<pb n="KR2b0020_WYG_008-21b"/>
　綱目于吴魏改元以後為正<hi>據十五年書吴主孫亮建興元年不書吴太元</hi>
　<hi>二年</hi>略之也然君臣之變雖在僭國不可不謹當從考<lb/>
　異補嘉平六年四字况齊明帝建武元年不略隆昌<lb/>
　之號<hi>隆昌元年蕭鸞弑昭業廢昭文而自立改元建武分注先書隆昌後書建武</hi>而壬申<lb/>
　甲戌兩黜吴魏之號尤自矛盾前後竝當補正<hi>或問魏何</hi>
　<hi>以書黄初七年曰是時明帝雖立未改元也</hi>
<hi>乙亥</hi>十八年<hi>魏正元二年吴五鳳二年</hi>魏大將軍司馬師卒二月師弟<lb/>
昭自為大將軍録尚書事<hi>分注正元刋本誤作正始今正</hi>
<pb n="KR2b0020_WYG_008-22a"/>
　　考異<hi>提要卒下無二月師三字</hi>
　當作魏司馬師死弟昭自為大將軍録尚書事去二<lb/>
　月師三字見兄死弟繼他人不得而間此魏所以為<lb/>
　晉也○或曰師卒書官非恕師也譏魏之臣子不能<lb/>
　討賊<hi>上年師廢魏主芳為齊王</hi>俾得執其柄以授弟南闕之戈<hi>景耀</hi>
　<hi>三年昭弑魏主髦于南闕下</hi>巳醖于此所謂因事而見其削之何<lb/>
　曰欽儉書討<hi>是年春毋丘儉文欽起兵討師師擊敗之</hi>魏非無人<hi>後書諸葛誕起</hi>
　<hi>兵討昭魏猶有人也</hi>師一國賊耳去官書死所以誅之也<lb/>
<pb n="KR2b0020_WYG_008-22b"/>
冬吴始作太廟<lb/>
　　書法<hi>前書魏始建社建宗廟志僭始也此其書始何緩辭也吴于是立國改元三十五年矣而</hi>
　　<hi>始作太廟特書曰始所以志其慢也</hi>
　書始罪漢也漢承中山王後不能討賊復讐以續炎<lb/>
　祚魏既立宗社吴亦作太廟盖心知漢之無能為矣<lb/>
　綱目之意若曰吴自是始作太廟耳所以原吴而惜<lb/>
　漢也茍以為志慢綱目何急于吴廟而謂特書以志<lb/>
　之邪書法非是<lb/>
<pb n="KR2b0020_WYG_008-23a"/>
<hi>丙子</hi>十九年<hi>魏甘露元年吴太平元年</hi>夏四月魏司馬昭始服衮冕赤<lb/>
舄<lb/>
　始字可删<hi>書始近于緩綱目惡昭不應以緩辭書</hi>○按綱目書始特謂<lb/>
　司馬氏之衮冕赤舄自昭始耳不知衮冕赤舄服之<lb/>
　雖始于昭而晉之篡魏則自懿而已然今曰夏四月<lb/>
　魏司馬昭服衮冕赤舄若無人者其義不較著邪<hi>建安</hi>
　<hi>二十二年魏王操用天子車服不書始</hi>
八月魏司馬昭自為大都督奏事不名假黄鉞<lb/>
<pb n="KR2b0020_WYG_008-23b"/>
　　書法<hi>效操而未盡敢者也然奏事不名與賛拜不名則有間矣終綱目奏事不名一書而已書</hi>
　　<hi>假黄鉞始此</hi>
　按晉昭之罪不下曹魏魏猶乗亂竊國昭則自為元<lb/>
　惡也况帝協雖廢猶得良死而曹髦之首卒殞于車<lb/>
　下<hi>景耀三年魏主髦討昭太子舎人成濟抽戈刺髦殞于車下</hi>其視操何如自為<lb/>
　都督奏事不名特綱目所書若此誅昭之心盖尤浮<lb/>
　于操也<hi>操偽與王莽同而好名畏譏之意猶愈于莽昭觀自題墓道可見</hi>書法乃謂<lb/>
　效操而未盡敢豈知昭者哉<lb/>
<pb n="KR2b0020_WYG_008-24a"/>
<hi>丁丑</hi>二十年<hi>魏甘露二年吴太平二年</hi>魏揚州都督諸葛誕起兵討司<lb/>
馬昭六月昭奉其主髦攻之吴人救之不克而還<lb/>
　　考異<hi>提要奉作以</hi>
　當從綱目作奉○按奉非尊主之辭所謂挾天子以<lb/>
　令之其心更可誅也春秋之義以弱假强而能左右<lb/>
　之曰以昭之攻誕恃有諸軍<hi>時號二十六萬</hi>何假于髦是知<lb/>
　綱目書奉所以誅昭之心而不曰以者昭固不恃髦<lb/>
　髦亦不足為昭重也提要此條不必從<lb/>
<pb n="KR2b0020_WYG_008-24b"/>
<hi>戊寅</hi>景耀元年<hi>魏甘露三年吴景帝孫休永安元年</hi>秋八月魏主髦養老<lb/>
乞言于太學<lb/>
　　書法<hi>養老乞言盛典也髦能行之然亦無救于亂矣終綱目書養老四惟髦非美辭</hi>
　書魏主髦養老乞言于太學譏不知務也前年諸葛<lb/>
　誕起兵討昭是年昭殺諸葛誕<hi>春二月</hi>自為相國封晉<lb/>
　公<hi>夏五月</hi>魏主岌岌矣已不能保而且養人禍亂已著<lb/>
　尚爾乞言不務所以翦奸安國之術而徒修行盛世<lb/>
　潤色之文是以粱肉理疾而宴安自酖也惡得為賢<lb/>
<pb n="KR2b0020_WYG_008-25a"/>
　哉書法僅稱非美辭不知適所以為譏後之為曹髦<lb/>
　者觀綱目所書養老乞言于昭殺諸葛自為丞相之<lb/>
　下亦可以知務矣<lb/>
<hi>己夘</hi>二年<hi>魏甘露四年吴永安二年</hi>夏六月立子諶為北地王<lb/>
　綱目不書非是○或曰凡例雖云正統封王皆書註<lb/>
　云自武帝元朔以後封王無事義者不書諶不書封<lb/>
　或此類勲謂不然夫事孰大于莭義諶不隨父降哭<lb/>
　于昭烈之廟而死非特于昭烈有光髙光而下與有<lb/>
<pb n="KR2b0020_WYG_008-25b"/>
　榮施安得與無事義者比考異考證知表章武𦵏穆<lb/>
　后<hi>詳延熈八年吴太后崩考證</hi>獨不及此皆泥例之過也<lb/>
<hi>癸未</hi>炎興元年<hi>魏景元四年吴永安六年○是歲漢亡</hi>
　　考異<hi>提要無分註是歲漢亡四字</hi>
　分註是歲漢亡明前此漢猶未亾也所以紹昭烈于<lb/>
　髙光也提要不書非是<lb/>
魏司馬昭始稱相國晉公受九錫<lb/>
　始當作自○按書始緩辭也昭之意汲汲矣不應以<lb/>
<pb n="KR2b0020_WYG_008-26a"/>
　緩辭書<lb/>
鄧艾至成都帝出降皇子北地王諶死之漢亡<lb/>
　皇子二字羡○按諶死社稷綱目既大書予之當于<lb/>
　景耀二年大書立子諶為北地王至此但書北地王<lb/>
　諶死之而去皇子二字于義始安○據陳志是時張<lb/>
　飛孫遵為尚書隨諸葛瞻于綿竹與鄧艾戰死趙雲<lb/>
　子廣為牙門將隨姜維沓中臨陣戰没其忠義之莭<lb/>
　與瞻尚同<hi>瞻尚皆大書死之</hi>皆不媿祖父者雖不獲大書宜<lb/>
<pb n="KR2b0020_WYG_008-26b"/>
　載分註綱目略而不録<hi>如新莽迎龔勝時又請孔休為國師休託病自絶亦不載</hi>
　<hi>分註俱非</hi>非所以勵忠孝也<lb/>
<hi>乙魏咸熈二年晉世祖武皇帝司馬炎泰始元酉年吴甘露元年○是歲魏亡晉代凡二國</hi>十二月<lb/>
晉王炎稱皇帝廢魏主為陳畱王<lb/>
　當仍書魏晉王炎稱皇帝<hi>據上書魏晉王昭卒太子炎嗣</hi>廢其主為<lb/>
　陳留王<hi>書其正炎之為魏臣也</hi>○按魏雖僭國炎之于魏固臣<lb/>
　子也義當書魏以正其罪而于魏主書其所以著晉<lb/>
　之篡魏也如綱目所書若兩國然安見其為篡也<lb/>
<pb n="KR2b0020_WYG_008-27a"/>
<hi>戊晉泰始四年子吴寳鼎三年</hi>三月晉太后王氏殂<lb/>
　　考異<hi>按崩𦵏例曰僭國之君稱帝者曰某主姓某卒后夫人因事而見者曰某號某氏卒無統</hi>
　　<hi>之君稱帝者曰某主某殂其后夫人如僭國例則此當書晉太后王氏卒傳録誤作殂耳是後泰始</hi>
　　<hi>十年書晉后楊氏殂亦誤凡南北五代書太后殂書后殂竝當作卒今不能悉見</hi>
　當從綱目書殂此條凡例不必從○按后與君敵也<lb/>
　無統之時君得書殂后夫人何以獨書卒豈君為無<lb/>
　統而后夫人獨為僭后乎據崩𦵏例正統君后無異<lb/>
　文<hi>凡例正統曰崩太皇太后皇太后皇后皆曰某后某氏崩</hi>獨于無統之時特立<lb/>
<pb n="KR2b0020_WYG_008-27b"/>
　二例不惟君與后異義且例與例矛盾豈所稱畫一<lb/>
　之法哉後凡太后皇后書殂者竝從原文考異泥例<lb/>
　可删<lb/>
　　分註<hi>晉主居䘮一遵古禮既𦵏有司請除衰服詔曰受終身之愛而無數年之報情所不忍也</hi>
　　<hi>有司固請詔曰患在不能篤孝勿以毁傷為憂前代典禮質文不同何必限以近制使達䘮闕然乎</hi>
　　<hi>羣臣請不已乃許之然猶疏素以終三年</hi>
　殂下當補書晉主素服終制六字○按三年之䘮古<lb/>
　達禮也自漢文遺詔短䘮其禮遂廢安桓二帝雖聴<lb/>
<pb n="KR2b0020_WYG_008-28a"/>
　大臣行之然皆未幾復斷<hi>安帝元初二年丙辰初聴大臣行三年䘮至建光元</hi>
　<hi>年辛酉斷桓帝永興二年甲午復聽刺史二千石行三年䘮至延熹二年己亥復斷</hi>至是百二<lb/>
　十年獨晉主一遵古禮此豈易及者哉温公既稱其<lb/>
　為不世之賢君<hi>見二年謁崇陽陵分註</hi>例當大書以著其美<hi>炎雖</hi>
　<hi>篡魏然能力遵古禮自當莭取未可一槩抹煞</hi>惜當時羣臣不知將順固請<lb/>
　除服使三年之制自君而止不復推行天下以為後<lb/>
　世之倡識者所繇致恨于裴傅諸人也<hi>裴秀傅𤣥</hi>後儒不<lb/>
　察徒以終制歸美元魏<hi>後魏文帝居馮太后䘮素服終制</hi>皆由綱目<lb/>
<pb n="KR2b0020_WYG_008-28b"/>
　失于編録耳愚故表而出之<hi>宋孝宗力行三年之䘮亦以晉武魏文為證深</hi>
　<hi>罪當時羣臣不能將順可謂度越前古矣</hi>
夏四月晉太保王祥卒<lb/>
　當去太保二字○按史綱書王祥死<hi>丘氏曰祥仕魏累遷太常封萬</hi>
　<hi>歲亭侯魏主臨幸太學命祥為三老南面几杖以師道自居天子北面乞言其受魏之禮荷魏之恩不為</hi>
　<hi>不至一旦甘心臣于異姓向者所乞之言所謂明王聖帝君臣政化之要果安在哉古者求忠臣于孝子</hi>
　<hi>之門祥事君之忠如此則其孝可知矣史綱多竄舊文得失互見不能悉辯</hi>勲謂祥雖不<lb/>
　忠視王儉楊素猶有間<hi>儉為臣圖君素教子篡父綱目舊作卒今並書死</hi>祥<lb/>
<pb n="KR2b0020_WYG_008-29a"/>
　書死無以處夫儉等之賣其主以自售者故凖荀攸<lb/>
　例<hi>漢獻帝建安十九年書魏荀攸卒</hi>書晉王祥卒盖去官所以示貶<lb/>
　不書死差異于儉素耳非予祥也或曰揚雄非莽謀<lb/>
　主何以書死曰雄雖非儉素比然漢得天下與魏殊<lb/>
　而晉之傳世尤與莽異莽及身而敗故君斥名而臣<lb/>
　書死晉傳國數世祥于魏宜死于晉則三公也去官<lb/>
　書卒明晉之用人徒感私恩初無賢否之别非雄所<lb/>
　可例論也况雄之自處尤非祥比綱目恕祥而誅雄<lb/>
<pb n="KR2b0020_WYG_008-29b"/>
　亦春秋責備賢者之意<hi>雄作太𤣥擬易作法言擬論語髙自位置而王戎謂祥不</hi>
　<hi>在能言之流固知祥非雄匹也</hi>
<hi>己晉泰始五年丑吴建衡元年</hi>晉青徐兖州大水<lb/>
　　書法<hi>去年晉書大水矣于是復大水而連數州焉變異可謂頻矣綱目書大水六十三連數州</hi>
　　<hi>郡者十有一</hi>
　按凡書大水列數州郡者水止于所數也不書州郡<lb/>
　但曰大水者州多不可以數故以天下之辭書之如<lb/>
　咸寧三年梁益八郡水四年荆揚郡國二十皆大水<lb/>
<pb n="KR2b0020_WYG_008-30a"/>
　綱目止書大水不數州郡可謂數者甚于不數乎况<lb/>
　是年大水止三州去年尤四州<hi>青徐兖豫</hi>書法謂復大水<lb/>
　而連數州是今年之水甚于去年皆泥綱目而不考<lb/>
　全史之過也<lb/>
<hi>庚晉泰始六年寅吴建衡二年</hi>夏六月晉胡烈討鮮卑秃髪樹機能敗<lb/>
死<lb/>
　　考異<hi>此當書擊誤作討</hi>
　當從考異作擊○按鮮卑自漢景耀四年貢質于魏<lb/>
<pb n="KR2b0020_WYG_008-30b"/>
　始通中國至晉泰始三年綱目書晉遣索頭質子歸<lb/>
　國未聞有它釁也而胡烈討之何名焉據五年晉以<lb/>
　烈為秦州刺史固曰恐其乆而為患以烈鎮撫之而<lb/>
　已而輕肆攻伐豈非生事邊徼者哉義當書擊以致<lb/>
　自反不縮之譏何以討為<lb/>
<hi>辛晉泰始七年夘吴建衡三年</hi>春正月晉匈奴右賢王劉猛叛走出塞<lb/>
　當作匈奴右賢王劉猛叛晉走出塞三字可省<hi>據下書㓂</hi>
　<hi>晉并州非往而不返者</hi>○按歲首分註晉號與吴竝列晉猶列<lb/>
<pb n="KR2b0020_WYG_008-31a"/>
　國也中原未一四夷去就惟其所適晉安得據而有<lb/>
　之故書叛晉而不曰晉匈奴明劉猛不可恃而匈奴<lb/>
　之主非晉所得專也<lb/>
夏四月晉凉州胡叛刺史牽𢎞討之敗死<lb/>
　　考異<hi>此亦誤書討與上年胡烈討鮮卑同</hi>
　上書叛故下得書討此條考異不必從○按牽𢎞非<lb/>
　可以胡烈比也烈宜書擊謂兵端自我始耳凉本晉<lb/>
　地胡無故而叛則牽𢎞之師非無名妄動者義當書<lb/>
<pb n="KR2b0020_WYG_008-31b"/>
　討考異與胡烈例視非矣<lb/>
十一月劉猛㓂晉并州<lb/>
　㓂當作入○按凡例非正統而相攻先發者不曰㓂<lb/>
　䧟後應者不曰征討當倣無統例<hi>無統例曰漢晉之間註云魏吴晉三</hi>
　<hi>大國</hi>書曰入晉并州綱目書㓂誤<lb/>
<hi>壬晉泰始八年辰吴鳳凰元年</hi>秋七月晉以賈充為司空<lb/>
　　考證<hi>謹按凡例親戚書其屬此當書晉以太子妃父充為司空</hi>
　當從考證書太子妃父○按分註充為人諂巧與荀<lb/>
<pb n="KR2b0020_WYG_008-32a"/>
　顗荀朂馮紞<hi>時顗為太尉朂侍中紞越騎校尉</hi>相為黨友朝廷惡之<lb/>
　㑹樹機能亂秦雍因出充督秦雍諸軍充患之問計<lb/>
　于朂朂曰獨有結婚太子可畱耳充妻郭槐賂楊后<lb/>
　左右使納其女后因以為請朂與紞顗又稱充女絶<lb/>
　美有才徳晉主從之<hi>見納妃賈氏條</hi>遂留充復居舊職然則<lb/>
　充非太子妃雖欲在朝不可得况司空乎書以太子<lb/>
　妃父為司空若曰充非可司空也徒以太子妃父耳<lb/>
　夫一賈氏足以亂晉又益以充晉安得不敗書屬所<lb/>
<pb n="KR2b0020_WYG_008-32b"/>
　以著禍本也<lb/>
<hi>甲晉泰始十年午吴鳳凰三年</hi>晉以嵇紹為祕書丞<lb/>
　　分註<hi>紹康之子也以父得罪屏居私門至是山濤薦徵之紹欲辭不就濤謂之曰為君思之久</hi>
　　<hi>矣天地四時猶有消息况于人乎紹乃應命初東關之敗文帝問僚屬曰近日之事誰任其咎安東</hi>
　　<hi>司馬王儀對曰責在元帥文帝怒曰司馬欲委罪于孤邪斬之儀子裒痛父非命隱居教授三徴七</hi>
　　<hi>辟皆不就未嘗西向而坐廬于墓側旦夕攀柏悲號涕淚著樹樹為之枮讀詩至哀哀父母生我劬</hi>
　　<hi>勞未嘗不三復流涕門人為之廢蓼莪家貧計口而田度身而蠶人或饋之不受助之不聴諸生宻</hi>
　　<hi>為刈麥輙棄之遂不仕而終○司馬公曰昔舜誅鯀而禹事舜不敢廢至公也嵇康王儀死皆不以</hi>
<pb n="KR2b0020_WYG_008-33a"/>
　　<hi>其罪二子不仕晉室可也嵇紹茍無蕩隂之忠殆不免于君子之譏乎</hi>
　父死于罪仕之可也若沈勁之于沈充是也<hi>充與王敦構逆</hi>
　<hi>伏誅勁哀父死非義欲立勲以雪先恥興寧三年燕陷洛陽沈勁死之</hi>死不以罪則當<lb/>
　以王裒為正盖有父子然後有君臣温嶠之割裾所<lb/>
　由見譏于有道也<hi>晉元帝初鎮江左劉琨使嶠奉表勸進母崔固止不允絶裾而去張</hi>
　<hi>南軒云就使太真能佐晉室一正天下浮雲之過太虚耳豈足以塞其天性之傷也</hi>温公謂紹<lb/>
　有蕩隂之忠差免君子之譏亦莭取耳<hi>蕩隂之忠不若洛陽之莭</hi>
　<hi>盖勁湔恥紹忘讐也分註以王裒與嵇紹竝列自是取此舎彼之意不言而義自見</hi>乃若禹之<lb/>
<pb n="KR2b0020_WYG_008-33b"/>
　事舜克終父業忠孝兩盡又未可與事讐者同日語<lb/>
　况舜之殛鯀特貶逐禁錮未嘗殺也邪<hi>書傳曰殛則拘囚困苦之</hi>
　<hi>宋太祖亦云四凶之罪止于投竄楚詞天問第十四條註曰舜之四罪皆未嘗殺也程子遺書亦云殛死</hi>
　<hi>猶言貶死温公謂舜誅鯀特據孟子言耳</hi>
<hi>丁晉咸寧三年酉吴天紀元年</hi>春三月晉討樹機能破之降諸胡二十<lb/>
萬口<lb/>
　　考異<hi>此亦誤書討五年書馬隆討樹機能亦誤</hi>
　　考證<hi>討當作擊</hi>
<pb n="KR2b0020_WYG_008-34a"/>
　討當作攻○按凉州之陷始此<hi>五年樹機能陷凉州</hi>書攻見晉<lb/>
　之致力于胡而卒自敗也考異考證謂當作擊盖未<lb/>
　知牽𢎞之死<hi>見泰始七年</hi>樹機能殺之也<hi>見七年分註</hi>而謂不<lb/>
　得稱討是徒泥例而不知斷之以義不可從<lb/>
<hi>戊晉咸寧四年戌吴天紀二年</hi>吴殺其中書令張尚<lb/>
　　分註<hi>吴主忌勝已者尚為人辯捷談論毎出其表吴主積以致恨後問飲酒可以方誰尚曰陛</hi>
　　<hi>下有百觚之量吴主曰尚知孔丘不王而以孤方之因發怒殺之</hi>
　　書法<hi>自甲申至是綱目凡十一書殺皆殺無罪也而孫皓居其十皓之淫虐如此不亾得乎</hi>
<pb n="KR2b0020_WYG_008-34b"/>
　吳下漏主字○按孫皓淫虐不下髙緯髙洋綱目于<lb/>
　洋緯殺人皆斥書主<hi>書法云綱目惡淫刑所殺必斥書主者五宋子業齊寳巻北齊</hi>
　<hi>髙洋髙緯陳叔寳皆淫虐之主也</hi>而孫皓自韋昭外<hi>癸巳殺侍中韋昭書吴主</hi>止<lb/>
　以國書何與勲意皓殺皆當書主未有罪同而法異<lb/>
　者書法列數五君而不及孫皓徒以綱目所書為據<lb/>
　非定論也○或曰尚非昭比故不書主勲謂尚雖自<lb/>
　取皓忌勝己亦非君人之度况楚子玉有罪自縊<hi>城濮</hi>
　<hi>之役子玉以專戰取敗詳魯僖公二十八年</hi>春秋猶稱國以殺淫虐如皓<lb/>
<pb n="KR2b0020_WYG_008-35a"/>
　顧可與宋齊異例乎<lb/>
晉以杜預為鎮南大將軍督荆州諸軍事鉅平侯羊祜<lb/>
卒<lb/>
　當先書鉅平侯羊祜卒後書以杜預為鎮南大將軍<lb/>
　督荆州諸軍事○按分註祜疾篤舉預自代而卒勲<lb/>
　謂晉之待祜猶漢待諸葛亮也安有身未没而先使<lb/>
　人代其位者况預為大將軍實在祜卒之後<hi>預傳云祜病舉</hi>
　<hi>預自代因以本官假莭行平東將軍領征南軍司及祜卒拜鎮南大將軍督荆州諸軍事</hi>今先書<lb/>
<pb n="KR2b0020_WYG_008-35b"/>
　預官而後及祜卒非是當以鄙説為正非獨先後得<lb/>
　實且以見祜没預繼兩賢相濟此晉之將相得人而<lb/>
　國所由成也<lb/>
晉司空何曽卒<lb/>
　　分註<hi>曽厚自奉養過于人主司𨽻劉毅數劾之晉主不問及卒博士泰秀議曰曽驕侈過度名</hi>
　　<hi>被九域若生極其情死又無貶王公貴人復何畏哉謹按諡法名與實爽曰繆怙亂肆行曰醜宜諡</hi>
　　<hi>繆醜公晉主䇿諡曰孝</hi>
　曽宜書死○按曽魏臣也<hi>累遷至司徒改封朗陵侯</hi>而為晉佐命<lb/>
<pb n="KR2b0020_WYG_008-36a"/>
　<hi>本傳云魏帝之廢曽預其謀文帝為晉王曽與髙柔鄭冲俱為三公將入見曽獨致拜二人揖而已武帝</hi>
　<hi>龍王位曾與裴秀王沈勸進踐阼泰始初詔曰曽翼佐先皇勲庸顯著云云王祥亦魏臣而得書卒非佐</hi>
　<hi>命也曽與王儉等故一施之</hi>視王舜揚雄尤甚舜雄書死曽獨書<lb/>
　卒于例未允且與傅𤣥之書爵者無異<hi>下書晉清泉侯傅𤣥卒</hi>
　𤣥曽霄壤而書法一轍何以服舜雄之心哉<hi>曽儉書死祥書</hi>
　<hi>爵此賢與常人不肖之别也正統常人官爵惟所有無統僭國則否賢與不肖登天墜淵未可茍而同綱</hi>
　<hi>目多據舊史不加筆削非是</hi>
<hi>已晉咸寧五年亥吴天紀三年</hi>春正月樹機能陷晉凉州晉遣將軍馬<lb/>
<pb n="KR2b0020_WYG_008-36b"/>
隆討之<lb/>
　　考證<hi>陥當作入討當作擊謹按凡例曰非正統而相攻先發者不曰㓂陷後應者不曰征討其</hi>
　　<hi>它悉從本文後倣此</hi>
　按凡例謂先發者不曰㓂陷後應者不曰征討就其<lb/>
　舉事之始而言也機能之叛晉自泰始七年辛夘至<lb/>
　是凡九年矣<hi>本註亦云久為邊患</hi>或殺刺史<hi>七年/牽𢎞</hi>或陷州郡<hi>是年</hi>
　猾夏實甚晉雖不可為正統猶中國也將以明統安<lb/>
　得不書討乎愚于征伐一例但以有罪無罪為用法<lb/>
<pb n="KR2b0020_WYG_008-37a"/>
　之輕重至征討㓂陷之名雖不深泥可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0020_WYG_008-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻八<lb/>
</p>
<p>
</p>
  </div>
</body>
</text>
</TEI>
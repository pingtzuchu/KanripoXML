<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻十三</head> <lb/>
    <p>
<pb n="KR2b0020_WYG_013-1a"/>
欽定四庫全書<lb/>
　綱目續麟巻十三<lb/>
　　　　　　　　　　　　　宜春張自勲撰<lb/>
<hi>丁梁太平二年魏㳟帝四年齊天保八年陳高祖武帝丑陳覇先永定元年周孝愍帝宇文覺元年九月以後</hi>
<hi>世宗明帝毓元年○是歲梁魏皆亡陳周代并齊三大國後梁一小國凡四國</hi>春正月周公覺<lb/>
稱天王廢魏主爲宋公宇文䕶自爲大司馬<lb/>
　　考異<hi>周上漏魏字</hi>
　當作魏宇文覺稱天王<hi>天王可稱何有于周公據劉裕高歡宇文泰廢弑皆斥姓</hi>
<pb n="KR2b0020_WYG_013-1b"/>
　<hi>名獨覺書官非是</hi>廢其主爲宋公今上書周公下書魏主若<lb/>
　敵國然非所以誅覺也考異但知周上漏魏字而不<lb/>
　察書官之異于歡裕非正例也<lb/>
梁復以歐陽頠爲衡州刺史使討廣州克之<lb/>
　　考異<hi>據上書蕭勃起兵廣州則此當書擊不當書討</hi>
　　分註<hi>初周文育送歐陽頠傅泰于建康陳覇先與頠有舊釋而厚待之以頠聲著南土復以爲</hi>
　　<hi>衡州刺史使討嶺南未至其子紇已克始興頠至諸州皆降遂克廣州</hi>
　　書法<hi>周文育討廣州書擊此其書討何以頠者梁也覇先與頠有舊則曷爲書梁以頠賢也不</hi>
<pb n="KR2b0020_WYG_013-2a"/>
　　<hi>書覇先使不以覇先之私累頠也</hi>
　當作梁丞相覇先使歐陽頠擊廣州克之○按頠附<lb/>
　覇先不可謂賢况受命蕭勃固已討覇先也<hi>詳二月分註</hi>
　文育之戰既不克死而復爲之用賢安在乎故當直<lb/>
　書覇先使以著其罪書法謂不以覇先累頠綱目何<lb/>
　惜于頠而爲霸先揜不臣之迹哉<lb/>
<hi>己陳永定三年周明帝毓卯武成元年齊天保十年</hi>春正月周主始親政<lb/>
　此條可刪○按周王魏賊耳何政可親綱目乃大書<lb/>
<pb n="KR2b0020_WYG_013-2b"/>
　邪况稱帝在八月而于歲首書主亦誤<hi>丁丑祀圜丘書主並同</hi>
齊主殺魏宗室二十五家<lb/>
　　分註<hi>齊太史奏今年當除舊布新齊主問于彭城公元韶曰漢光武何故中興對曰爲誅諸劉</hi>
　　<hi>不盡于是齊主誅始平公世哲等二十五家囚韶等十九家韶幽于地牢絶食而死</hi>
　異哉元韶之對齊主也身爲魏室而云誅諸劉不盡<lb/>
　縱不爲國計獨不爲身計乎又况王莽之敗雖無光<lb/>
　武能保其不失哉一言而滅宗室二十五家已亦幽<lb/>
　死無亦先世之慝假手于齊以報之不然何其謬也<lb/>
<pb n="KR2b0020_WYG_013-3a"/>
秋八月周王始稱皇帝<lb/>
　　書法<hi>書始何稱周王三年矣于是始稱故書始</hi>
　當作周王毓稱皇帝○按凡例云始稱帝者曰某號<lb/>
　姓名稱皇帝周簒魏雖三年而稱帝則自毓始固當<lb/>
　書名以著其罪蓋書名則始自見書始特緩辭耳綱<lb/>
　目何急于帝周乃以三年爲緩哉<lb/>
<hi>庚陳世祖文帝蒨天嘉元年周武成二年齊辰主殷乾明元年肅宗孝昭帝演皇建元年</hi>三月齊丞<lb/>
相常山王演如晉陽<lb/>
<pb n="KR2b0020_WYG_013-3b"/>
　常山王三字羨○按宇文護初爲中山公既而自爲<lb/>
　大司馬綱目即書司馬護<hi>冢宰太師並同</hi>演既由常山王爲<lb/>
　丞相<hi>上書自爲丞相都督中外諸軍事</hi>則此亦當書丞相演綱目再<lb/>
　書常山王贅甚○或曰演非護比也故雖弑其主猶<lb/>
　稱常山王而不曰丞相勲謂不然蓋演之行事或與<lb/>
　護異而弑君簒國之心則一也綱目書廢書弑皆與<lb/>
　護同而于書官書爵獨與護異非是稱丞相而不曰<lb/>
　常山王演至是非復向之常山王矣故書之如外臣<lb/>
<pb n="KR2b0020_WYG_013-4a"/>
　然所以微著其意也後倣此<lb/>
夏四月周冢宰護進毒弑其君毓毓弟魯公邕立<lb/>
　進毒二字羨<hi>詳漢宣帝本始三年</hi>○據後書太師護<hi>辛巳</hi>則此冢<lb/>
　宰二字當作太師蓋護以戊寅自爲太師也<hi>既爲太師復稱</hi>
　<hi>冢宰既稱冢宰復書太師綱目無此例</hi>不應前後雜見<lb/>
秋八月齊常山王演廢其主殷爲濟南王而自立<lb/>
　　分註<hi>演自啓太后以人心未定恐奄忽變生須早定名位太后從之八月下令廢齊主爲濟南</hi>
　　<hi>王出居別宫以常山王演入纂大統且戒之曰勿令濟南有它也演遂即位于晉陽</hi>
<pb n="KR2b0020_WYG_013-4b"/>
　當去常山王三字直書丞相演<hi>書丞相猶書自爲也分註甚明故不可略</hi>
　○按演廢主自立之意當其自爲丞相已然矣綱目<lb/>
　既以自爲罪演而于廢立仍書常山王非是蓋書常<lb/>
　山王猶近于家庭爭國之辭曰丞相演則其簒奪甚<lb/>
　明<hi>觀演弑濟南高元海猶謂濟南世嫡主上奪之可見</hi>演雖欲逃廢君之罪不<lb/>
　可得矣今不書其自爲者以誅其意而僅從恒辭書<lb/>
　王非所以表微也<lb/>
冬十一月齊以盧叔虎爲太子庶子<lb/>
<pb n="KR2b0020_WYG_013-5a"/>
　　分註<hi>齊主問時務于叔虎叔虎請伐周曰我彊彼弱我富彼貧其勢相懸然未能併呑者此失</hi>
　　<hi>于不用彊富也宜立重鎮于平陽與彼蒲州相對深溝高壘運糧積甲彼閉關不出則蠶食其地若</hi>
　　<hi>彼出兵則費損必多我軍士年别一代穀食豐饒彼來求戰我則不應彼若退去我乘其弊與我相</hi>
　　<hi>持農業且廢不過三年彼自破矣齊主深善之</hi>
　當書齊立子百年爲太子以叔虎爲庶子宜于分註<lb/>
　見之○按百年以是月立爲太子明年昭帝死<hi>演</hi>成<lb/>
　帝<hi>湛</hi>廢百年爲樂陵王後卒殺之<hi>甲申</hi>非無事義者故<lb/>
　當特書以著齊主之罪綱目略百年而書叔虎殊失<lb/>
<pb n="KR2b0020_WYG_013-5b"/>
　輕重非是○或曰書叔虎爲太子庶子爲齊主詢以<lb/>
　時務而叔虎謂三年可以破周故録之勲謂不然生<lb/>
　民塗炭至五季極矣叔虎官爲庶子不務輔導儲副<lb/>
　徒誘其主以併呑之謀豈得爲善士哉律以明道不<lb/>
　計功之義雖削之可也然綱目非春秋比茍有微能<lb/>
　悉登諸冊既入分註亦足以見其長奚必大書乃爲<lb/>
　美哉<lb/>
<hi>辛陳天嘉二年周高祖武帝邕保定已元年齊世祖武成帝湛太寧元年</hi>
<pb n="KR2b0020_WYG_013-6a"/>
　據庚辰既書皇建元年此年分註當云齊皇建二年<lb/>
　世祖武成帝湛太寧元年蓋齊主演于十一月方殂<lb/>
　綱目初無貶辭不應于歲首略其年號茍以爲弑賊<lb/>
　而削之則上年歲首何急于紀元而特書皇建邪疑<lb/>
　漏<hi>乙酉河清四年倣此</hi>
<hi>癸陳天嘉四年周保定未三年齊河清二年</hi>齊城軹闗<lb/>
　　分註<hi>齊詔司空斛律光督步騎二萬城軹關仍築長城二百里置十二戍</hi>
　　書法<hi>於是築長城二百里則曷爲不以長城書略之也秦始皇已築長城矣蓋前後三千餘里</hi>
<pb n="KR2b0020_WYG_013-6b"/>
　　<hi>今二百里其細也故不書</hi>
　因城軹關然後築長城是所重在軹關<hi>據後周齊交爭多從軹關</hi>
　<hi>是亦關要也詳見各條分註</hi>長城特因而築之耳<hi>觀分註仍字可見</hi>書其<lb/>
　重者則輕者自可于分註見之<hi>據前書築長城專辭也此特書城軹關則</hi>
　<hi>長城自可附見益信書法之誤</hi>不必書也書法以爲細而略之非是<lb/>
　<hi>按秦築長城起臨洮至遼東延袤萬餘里書法以爲三千亦誤</hi>
<hi>乙陳天嘉六年周保定五酉年齊後主緯天統元年</hi>○陳遣兵擊周迪殺之<lb/>
　　考異<hi>按天嘉三年四年兩書陳討周迪此當書討書誅誤書擊書殺</hi>
<pb n="KR2b0020_WYG_013-7a"/>
　　書法<hi>迪與陳留皆書討矣二子書誅迪則曷爲書殺迪梁之内史也綱目于此有權衡矣</hi>
　當作陳遣兵襲周迪誅之○按本傳程靈洗破迪後<lb/>
　迪復竄山穴久之遣人潛出市魚鮭或吿臨川太守<lb/>
　守令取迪自效因使腹心隨入山中誘迪出獵伏兵<lb/>
　斬之是未能訟言誅之故當書襲<hi>凡例從其本文</hi>或曰何以<lb/>
　書誅曰迪雖梁内史然王琳之敗迪且以功封<hi>永定二年</hi>
　<hi>梁丞相琳伐臨川遣余孝頃等連八城以逼迪迪大敗之擒孝頃等送建康陳加迪平南將軍開府儀同</hi>
　<hi>三司增邑一千五百戸</hi>安在其爲梁臣哉<hi>琳書梁丞相予琳也迪果心梁何至與琳</hi>
<pb n="KR2b0020_WYG_013-7b"/>
　<hi>矛盾</hi>必謂異于陳<hi>寶/應</hi>留<hi>異/</hi>則前此書討者<hi>天嘉三年書討江州刺史</hi>
　<hi>周迪四年書陳討周迪敗之</hi>獨非梁臣乎義何可通<hi>討誅一義若謂殺不當書</hi>
　<hi>誅則前不宜書討尤自矛盾</hi>
<hi>戊陳主伯宗光大二年周子天和三年齊天統四年</hi>春正月周納后阿史那氏<lb/>
　　考異<hi>按尊立例曰立后曰立皇后某氏非正統去皇號據梁大同元年書魏立后乙弗氏則此</hi>
　　<hi>當書周立后阿史那氏</hi>
　　分註<hi>突厥木杆可汗更許齊昏留周使數年不返㑹大雷風壤其穹廬旬日不止木杆懼以爲</hi>
　　<hi>天譴即備禮送其女于周周主行親迎之禮</hi>
<pb n="KR2b0020_WYG_013-8a"/>
　此突厥女也故書納納者自外至者也與本國之氏<lb/>
　書立者不同考異以乙弗例史那非是<lb/>
<hi>庚陳高宗宣帝頊太建二年寅齊武平元年周天和五年</hi>陳人討歐陽紇斬之封<lb/>
陽春太守馮僕母洗氏爲石龍太夫人<lb/>
　斬當作誅<hi>紇廣州刺史上年八月反凡例得其罪人于臣子曰誅此誤書斬</hi>考異亦<lb/>
　不言何與<lb/>
<hi>壬陳太建四年齊武平辰三年周建德元年</hi>周主討其太師宇文護殺之<lb/>
　　考異<hi>按凡例得其罪人于臣子曰誅此誤書殺</hi>
<pb n="KR2b0020_WYG_013-8b"/>
　　考證<hi>謹按宇文護受安定顧託爲周冢宰既弑魏恭帝復弑其君覺及其君毓雖無統之世其</hi>
　　<hi>惡逆已甚矣周武討其罪而殺之求之義例殺當作誅尹氏曰書討不書誅者周主雖能治其專國</hi>
　　<hi>之罪不能正其殺無赦之惡枝辭曲説君子弗取焉</hi>
　　分註<hi>初太祖爲魏相立左右十二軍總屬相府太祖殂皆受晉公護處分護第兵衛盛于宫闕</hi>
　　<hi>諸子僚屬皆貪殘恣横士民患之周主深自晦匿無所關預人不測其淺深衛公直有怨于護勸周主誅</hi>
　　<hi>之周主乃密與直及宫伯中大夫宇文神舉内史下大夫王軌右侍上士宇文孝伯謀之周主每于</hi>
　　<hi>禁中見護嘗行家人禮至是引護入謁太后謂曰太后好飲屢諌不納出懷中酒誥授之曰願兄以</hi>
　　<hi>此入諌護入讀未畢周主以玉珽自後擊之護踣于地直出斬之召宫伯長孫覽等收護子弟親黨</hi>
<pb n="KR2b0020_WYG_013-9a"/>
　　<hi>殺之</hi>
　　書法<hi>殺斥主多矣皆譏也未有討書主者書周主何斷自上也</hi>
　　發明<hi>後周高祖誅鋤大憝不動聲色除積年根據之惡于一旦俄頃之間夫其韜藏晦匿于十</hi>
　　<hi>有餘年之久于國事則無所關預于宫中則行家人禮周主既無不平之意而護亦安于其所爲而</hi>
　　<hi>不自覺此其有所不動動則必成者也然既書討矣又不書誅何哉護連弑二君罪不容誅周主雖</hi>
　　<hi>能治其專國之罪而不能正其殺無赦之惡向使踣地既斬之後周主發其大逆吿之二君之廟殘</hi>
　　<hi>其身汙其宫而瀦焉則綱目必以周主討宇文護護伏誅書之矣此又綱目書殺不書誅之意</hi>
　當直書周討宇文護誅之主其太師等字可删<hi>據書法殺</hi>
<pb n="KR2b0020_WYG_013-9b"/>
　<hi>斥主惡淫刑周討宇文護得其罪人不可謂淫太師尤護所自爲非周主所授者並宜刪去</hi>○按<lb/>
　周主于殺護之後下詔暴其罪惡<hi>三月十八日誅護十九日下詔辭詳</hi>
　<hi>周書宇文護傳不載北史分註不録所以滋發明之誤也</hi>首言弑君次及專國如<lb/>
　云君親無將將則必誅及遺訓在耳忍害先加等語<lb/>
　皆所謂正其殺無赦之惡者發明謂僅能治其專國<lb/>
　之罪特以綱目分註爲斷未嘗詳考本傳遂以此爲<lb/>
　書殺不書誅之證豈不謬哉况周主韜晦十餘年正<lb/>
　爲中有不平姑隱忍俟之尹氏謂周主無不平之意<lb/>
<pb n="KR2b0020_WYG_013-10a"/>
　則所謂韜晦藏匿者果何爲邪非獨不知周主且自<lb/>
　相矛盾矣書法雖以書主爲斷自上然書殺而不書<lb/>
　誅與斥主何異此皆依文傅㑹而不知大義之不可<lb/>
　泯也○稱國以討衆辭也<hi>觀分註士民患之可見</hi>不書主發端<lb/>
　者衛公直共謀者神舉孝伯諸人也不書官賊之而<lb/>
　已如綱目原文則似周主一人之私非所以誅護也<lb/>
<hi>癸陳太建五年齊武平巳四年周建德二年</hi>齊主逰南苑殺其從官六十<lb/>
人以高阿那肱爲司徒<lb/>
<pb n="KR2b0020_WYG_013-10b"/>
　　考證<hi>殺其從官當作從官暍死者○謹按北史齊後主武平四年六月壬子幸南苑從官暍死</hi>
　　<hi>者六十人司馬公通鑑誤以暍爲賜提要因通鑑之誤遂書曰殺今當正之尹氏曰齊主盛夏遨遊</hi>
　　<hi>遂使從官暍死雖非以兵刃殺之亦以暍死殺之此蓋附㑹其說以求合于所誤之文豈綱目之本</hi>
　　<hi>義哉當以北史爲正據事直書尤足以昭鑑戒于將來也</hi>
　當從綱目書殺考證可刪○古稱六月不興師重民<lb/>
　命也南苑何事乃于盛夏出遊乎當其輿駕以往已<lb/>
　有不恤民命之意綱目直以殺書誅其意也考證謂<lb/>
　當據事直書勲按許世子不嘗藥春秋以弑君罪之<hi>以不</hi>
<pb n="KR2b0020_WYG_013-11a"/>
　<hi>嘗藥爲弑君則暍死書殺何過焉孟子云以刃與政有以異乎曰無以異也可以類推</hi>後世猶<lb/>
　有擣附子合大丸以進者<hi>霍光妻顯使醫衍毒許皇后詳漢宣帝本始三年</hi>
　茍以爲暍死則後之好遊者必以爲偶然耳甚且謂<lb/>
　彼命自盡何與吾事則盤遊之惡寧有已哉况六十<lb/>
　人雖以暍死而非齊主遊苑何至于此晉王導得袁<lb/>
　顗表泣曰我雖不殺伯仁<hi>顗字</hi>伯仁由我而死此正綱<lb/>
　目書殺之義使後世觀之雖有殘忍如高緯者或憚<lb/>
　殺人之名則盛夏之遊庶乎其可止爾尹氏之說非<lb/>
<pb n="KR2b0020_WYG_013-11b"/>
　出傅㑹雖不駁可也<lb/>
<hi>申陳太建六年齊武平午五年周建德三年</hi>三月周太后叱奴氏殂<lb/>
　　分註<hi>周主居倚廬朝夕進一溢米及葬周主跣行至陵所詔曰三年之喪達于天子但軍國務</hi>
　　<hi>重須自聽朝衰麻之節苫廬之禮率遵前典以申罔極百僚宜依遺令即葬而除公卿固請依權制</hi>
　　<hi>周主不許卒申三年之制五服之内亦令依禮</hi>
　　書法<hi>書嘉終喪也自漢文廢古後之人主能終制者晉武魏文周武三君而已矣故特書之</hi>
　殂下當補周主衰服終制六字○按書法既云嘉終<lb/>
　喪然不載大書安見其爲嘉之也或曰無統之例因<lb/>
<pb n="KR2b0020_WYG_013-12a"/>
　事乃書此書叱奴氏殂爲周主能終喪也非是則不<lb/>
　書矣果爾則晉后楊氏殂<hi>晉武帝泰始十年</hi>未聞有終喪者<lb/>
　綱目亦大書于冊何邪况漢文以後能終制者僅三<lb/>
　君而皆不見于大書非春秋與人爲善仲尼愛禮存<lb/>
　羊之意故悉補之<lb/>
<hi>丁陳太建九年齊幼主恒承光二年周建德六年酉○是歲齊亡陳周二大國後梁一小國凡三國</hi>二月<lb/>
齊廣寧王孝珩任城王湝起兵信都周齊王憲伐而執<lb/>
之<lb/>
<pb n="KR2b0020_WYG_013-12b"/>
　　分註<hi>齊廣寧王孝珩以五千人㑹任城王湝于信都共謀匡復</hi>
　當作及任城王○按始謀拒周者孝珩也<hi>詳上條分註</hi>今<lb/>
　又㑹湝于信都則孝珩爲主故當書及以别之<lb/>
夏四月周主至長安封高緯爲温公<lb/>
　　考證<hi>封高緯當作廢齊主緯</hi>
　當從綱目作封○按凡例封作廢者爲臣廢其君<hi>註云</hi>
　<hi>封其故君則曰廢而不曰封</hi>故書廢以罪之周齊敵國初無名分<lb/>
　緯既歸周一匹夫耳安得書廢書主如故君之例哉<lb/>
<pb n="KR2b0020_WYG_013-13a"/>
　<hi>凡書廢者殺必書弑周殺高緯書殺固知不以臣子例周也</hi>考證說謬<lb/>
<hi>戊陳太建十年周宣戌帝贇宣政元年</hi>
　分註宣帝贇三字羨○按宣政乃武帝年號非宣帝<lb/>
　也是年六月武帝殂宣帝即位仍用武帝年號分註<lb/>
　當云周宣政元年明年歲首書周宣帝贇大成元年<lb/>
　今父號而冠以子是正月之朔已無父矣惡可訓哉<lb/>
　又况實非宣帝之號乎<lb/>
高紹義入幽州周人討之紹義奔突厥<lb/>
<pb n="KR2b0020_WYG_013-13b"/>
　　考異<hi>按凡例用兵于臣子之僭叛曰征曰討于外國若非臣子曰攻曰擊據稽胡外國紹義敵</hi>
　　<hi>國宗王當書擊不當書討</hi>
　　書法<hi>梁爲陳簒蕭莊稱帝綱目成其爲君書梁王莊繼絶之義也紹義亦莊比也其名紹義且</hi>
　　<hi>書討何惡齊也梁爲無罪陳簒之不義也齊有大惡周伐之義也一予一奪唯其義而已矣故終其</hi>
　　<hi>身斥高紹義也</hi>
　據周滅齊再書伐<hi>丙申</hi>則此當以書法爲正必謂敵國<lb/>
　宗王不當書討綱目何以書之不如梁莊也考異不<lb/>
　必從<hi>紹義書稱帝不書起兵以其無宗國之心也叔寶雖有罪而叔慎得書陳志在爲陳也與蕭莊</hi>
<pb n="KR2b0020_WYG_013-14a"/>
　<hi>事同義異一視之則非矣</hi>○按稽胡書討<hi>丁酉周討稽胡降之</hi>亦以竊齊甲<lb/>
　仗且立劉氏爲主<hi>立劉蠡升之孫沒鐸爲主</hi>是亦罪也大抵征伐<lb/>
　之義彼有罪而我伐之得書討彼無罪而我加之則<lb/>
　書擊擊討之分在罪之有無不必拘拘于中外臣子<lb/>
　也<lb/>
秋七月周以楊堅爲上柱國大司馬<lb/>
　　考異<hi>楊字當作后父二字與漢梁商同</hi>
　當從考異加后父二字此正親戚書屬以著外家與<lb/>
<pb n="KR2b0020_WYG_013-14b"/>
　政之禍者<hi>見凡例</hi>朱子既立此例而編録者不能盡如<lb/>
　其意益信綱目非完書也故當更定梁南當作梁冀<lb/>
　考異亦誤<lb/>
<hi>己陳太建十一年周亥静帝闡大象元年</hi>
　　考異<hi>按宣政乃周武帝改元宣帝以陳太建十年六月即位仍用武帝年號明年己亥始改天</hi>
　　<hi>成元年二月傳位太子闡據唐順宗以德宗貞元二十一年正月即位綱目仍于歲首大書二十一</hi>
　　<hi>年分註順宗皇帝永貞元年則此太建十年歲首分註當曰周宣政元年而太建十一年歲首分註</hi>
　　<hi>周宣帝贇天成元年静帝闡大象元年</hi>
<pb n="KR2b0020_WYG_013-15a"/>
　考異可從但宣帝改元乃大成非天成也疑傳錄之<lb/>
　誤○按周書及北史是年皆書大象而大成僅置改<lb/>
　元之下既使父䝉子號又若子改父元殊乖理體綱<lb/>
　目所以冠諸史者惟以義理正其得失茍徒仍舊襲<lb/>
　舛則諸史已備何取綱目<lb/>
周主贇傳位于太子闡自稱天元皇帝<lb/>
　　發明<hi>贇之狂悖固無足道然天鑒要自不逺未幾遽隕其身遂至瘖不能言蓋亦天何言哉之</hi>
　　<hi>報也</hi>
<pb n="KR2b0020_WYG_013-15b"/>
　以天何言哉爲瘖不能言之報則天之無言豈亦人<lb/>
　之瘖乎詼辭悖理不可爲訓以此列于正史何其無<lb/>
　析别也<lb/>
<hi>庚陳太建十二年子周大象二年</hi>梁遣使如周<lb/>
　　考異<hi>提要此句上有後字</hi>
　據丁酉書梁主朝周于鄴無後字則此後字可省按<lb/>
　凡例云諸國同時同號者後起者稱後至前國亡則<lb/>
　後國去後字是時梁亡已久<hi>梁亡于太平二年丁丑至是年庚子凡二十三</hi>
<pb n="KR2b0020_WYG_013-16a"/>
　<hi>年</hi>不必稱後提要誤<lb/>
十一月周相州總管鄖公韋孝寛卒<lb/>
　　分註<hi>孝寛久在邊境屢抗彊敵所經略布置人初莫之解見其成事方乃驚服篤意文史敦睦</hi>
　　<hi>宗族所得俸禄不及私室</hi>
　當去鄖公二字○按孝寛附堅者<hi>楊堅簒周尉遲迥舉兵討堅堅遣孝</hi>
　<hi>寛擊迥迥兵敗自殺</hi>大節既虧小善何足取必欲見録書官以<lb/>
　卒可矣具爵何爲哉<lb/>
<hi>癸陳後主叔寶至徳卯元年隋開皇三年</hi>六月突厥宼幽州隋總管李崇戰<lb/>
<pb n="KR2b0020_WYG_013-16b"/>
死<lb/>
　　考證<hi>寇當作入隋</hi>
　　書法<hi>突厥再書伐隋矣此書寇何盟而復背也</hi>
　　發明<hi>前日突厥兩書伐隋者因復讐之請伸臣子之志也今日突厥書寇幽州者正中外之分</hi>
　　<hi>存中國之體也亦各求其實而已耳</hi>
　寇當作侵<hi>凡例云肆掠曰侵據分註突厥圍城軍士苦飢死亡略盡故當書侵</hi>綱目書<lb/>
　寇特因舊史耳<hi>分註作寇幽州</hi>非有所謂背盟與存中國之<lb/>
　意也隋方弑君突厥何知有盟若以爲存中國是時<lb/>
<pb n="KR2b0020_WYG_013-17a"/>
　中國無統凡例固云先發者不曰寇陷綱目于開皇<lb/>
　九年始以正統予隋安得于此先寇之也書法發明<lb/>
　並誤<lb/>
<hi>丙陳至德四年隋開皇六年午○梁後主琮廣運元年</hi>秋閏八月隋殺其上柱<lb/>
國梁士彦宇文忻劉昉<lb/>
　　分註<hi>初士彦討尉遲迥破之代爲相州刺史忻與隋主少相厚善用兵有威名隋主皆忌之以</hi>
　　<hi>譴去官昉亦被踈逺俱懷怨望忻欲使士彦于蒲州起兵已爲内應士彦之甥裴通預其謀而吿之</hi>
　　<hi>隋主隱其事以士彦爲晉州刺史欲觀其意士彦欣然謂昉等曰天也隋主因其朝謁執而詰之遂</hi>
<pb n="KR2b0020_WYG_013-17b"/>
　　<hi>皆伏誅隋主素服臨射殿命百官射三家資物以爲誡</hi>
　昔柳莊如周歸語梁主曰周朝將相多爲身計競効<lb/>
　節于楊氏當士彦等除爲柱國方自謂見幾明決富<lb/>
　貴可長保也至是甫五歲耳而騈首就戮其爲身計<lb/>
　者又安在哉死一也尉遲迥雖敗至今猶哀其忠三<lb/>
　人雖成卒不免于殺後之君子處功名之際其亦知<lb/>
　所擇矣綱目惡隋故書法若此三人有知亦何面見<lb/>
　尉遲諸人于地下邪<lb/>
<pb n="KR2b0020_WYG_013-18a"/>
冬十月隋以楊尚希爲禮部尚書<lb/>
　　分註<hi>隋主毎旦臨朝日昃不倦尚希諌曰周文王以憂勤損壽武王以安樂延年願陛下舉大</hi>
　　<hi>綱責成宰輔繁碎之務非人主所宜親也隋主善之而不能從</hi>
　舉綱責成自是正論然謂文王以憂勤損壽武王以<lb/>
　安樂延年則非也<hi>如柳彧諫煩碎但云勞于求賢逸于任使便自得體立言不可不慎</hi>
　語云王業之興始于憂勤敗于逸樂如尚希所云豈<lb/>
　古人之說皆非與且考之前史文王之年浮于武王<lb/>
　<hi>文王年九十七武王年九十三</hi>損壽延年之說既不足信况以文王<lb/>
<pb n="KR2b0020_WYG_013-18b"/>
　爲憂勤猶可言也以武王爲安樂豈知聖者哉如使<lb/>
　安樂足以延年則齊之高緯陳之叔寶非不自謂安<lb/>
　且樂矣其享國何如邪尚希本以隋文繁碎欲其稍<lb/>
　事寛簡遽欲舍憂勤而就安樂亦異乎責難陳善之<lb/>
　義矣<lb/>
<hi>丁陳禎明元年隋開皇七未年○是歲梁亡凡二國</hi>秋九月隋滅梁以其主蕭<lb/>
琮爲莒公<lb/>
　　考異<hi>據陳太建九年周書封高緯爲温公則此條以字當作封</hi>
<pb n="KR2b0020_WYG_013-19a"/>
　　考證<hi>以當作廢</hi>
　當從綱目作以○按高緯書封已廢而復封之也隋<lb/>
　方滅梁即賜琮爲莒公故書以猶曰以某爲某云爾<lb/>
　考異考證不必從<lb/>
<hi>己酉</hi>隋高祖文皇帝開皇九年<lb/>
　當分註隋開皇九年高祖文皇帝五字可刪○按先<lb/>
　儒謂隋得天下與蕭道成同綱目于宋齊梁陳皆以<lb/>
　僭國書獨隋大書紀年非是蓋隋止二君堅弑君廣<lb/>
<pb n="KR2b0020_WYG_013-19b"/>
　弑父寧有弑君弑父之國可爲正統者乎今定從分<lb/>
　註<hi>蕭穎士雖知閏隋然推梁冠唐終屬阿好</hi>與秦晉一例學者知秦晉不<lb/>
　可爲正統則隋之爲僭國不待辯而明矣<hi>林駉至論云自魏至</hi>
　<hi>隋皆非正統不足繼漢故崔昌議去而不用繼漢者唐也按崔昌之議發自王勃詳見唐書王勃傳唐書</hi>
　<hi>出綱目前不知朱子何以不從</hi>
陳湘州刺史陳叔慎起兵長沙敗死<lb/>
　當補岳陽王三字于刺史之下陳字羨死當作歿○<lb/>
　按叔慎陳之宗王也陳亡<hi>是年正月隋滅陳獲其主叔寶</hi>而能舉義<lb/>
<pb n="KR2b0020_WYG_013-20a"/>
　視梁之自相戕賊者霄壤矣故當書爵以著其美<hi>書爵</hi>
　<hi>内之也明其爲陳之諸王也高紹義稱帝綱目貶之猶書范陽王叔慎起兵不書爵誠爲誤漏</hi>綱目<lb/>
　書官書姓若外臣然非所以予叔慎也<lb/>
<hi>辛亥</hi>十一年春二月吐谷渾可汗夸吕死子世伏立<lb/>
　　分註<hi>夸吕聞陳亡大懼遁逃保險遣使入貢尋卒</hi>
　　書法<hi>吐谷渾書卒久矣復書死何于是天下一統中國有主矣故復書死綱目内外之辨謹矣</hi>
　　<hi>哉</hi>
　死當作卒書法謂中國有主故復書死特泥綱目以<lb/>
<pb n="KR2b0020_WYG_013-20b"/>
　正統與隋耳且必以書死爲有主之分則前此未一<lb/>
　之時柔然突厥何以書死<hi>開皇元年至七年八年突厥可汗並書死</hi>既一<lb/>
　之後高麗王湯又何以書卒<hi>史稱湯聞陳亡治兵拒守視夸吕遣使入貢逆</hi>
　<hi>順逈殊何卒死相懸若是邪</hi>書法于世伏書弑謂谷渾非純夷<hi>並見</hi>
　<hi>十七年</hi>至内外之辨獨謹于谷渾而不及高麗亦自矛<lb/>
　盾<lb/>
<hi>丁巳</hi>十七年春二月遣太平公史萬歲討南寧羌平之<lb/>
　　考異<hi>討當作擊</hi>
<pb n="KR2b0020_WYG_013-21a"/>
　　分註<hi>初梁睿之克王謙也夷獠皆附唯南寜州酋帥爨震不服睿上疏乞因平蜀之衆略定之</hi>
　　<hi>帝未之許至是乃以史萬歲爲行軍總管帥衆擊之入自蜻蛉川過諸葛亮紀功碑度西洱河入渠</hi>
　　<hi>濫川行千餘里破其三十餘部虜獲男女二萬餘口諸夷大懼遣使請降獻明珠徑寸于是勒石頌</hi>
　　<hi>隋德萬歲請將其酋長爨翫入朝翫賂萬歲萬歲捨之</hi>
　當作擊南寧羌<hi>隋紀亦作擊</hi>降之○按分註特以南寧未<lb/>
　附故遣萬歲擊之非若他夷書反書叛者比例當書<lb/>
　擊書降今書討書平非是<lb/>
以安義公主妻突厥突利可汗<lb/>
<pb n="KR2b0020_WYG_013-21b"/>
　　考異<hi>提要作義安公主</hi>
　按隋書突厥傳亦作安義當從綱目刋本提要誤<lb/>
吐谷渾弑其可汗世伏<lb/>
　　書法<hi>蠻地書殺吐谷渾書弑何非純外也綱目外國書弑六皆變例也</hi>
　弑殺之分當以有罪無罪論中外雖殊君臣之分一<lb/>
　也愚謂君無罪而臣下殺之當書弑有罪者則書爲<lb/>
　某所殺以致自反不縮之譏<hi>宜著爲例</hi>未有不分曲直槩<lb/>
　以書殺爲正例者是歲谷渾書弑分註不詳其故但<lb/>
<pb n="KR2b0020_WYG_013-22a"/>
　云吐谷渾大亂國人殺世伏書法遂以書弑爲變例<lb/>
　非是<lb/>
<hi>戊午</hi>十八年春二月高麗寇遼西遣漢王諒將兵討之<lb/>
　　考異<hi>討當作擊</hi>
　　考證<hi>討當作伐凡例曰用兵于外國曰伐故當于高麗曰伐之</hi>
　隋不可爲正統寇當作侵討當作擊考證不必從<lb/>
<hi>己未</hi>十九年冬十月以突厥突利爲啓民可汗妻以義成<lb/>
公主處之朔州<lb/>
<pb n="KR2b0020_WYG_013-22b"/>
　　書法<hi>前書光化公主嫁吐谷渾矣又書安義公主嫁突厥矣于此復書義成公主嫁啓民五年</hi>
　　<hi>三書中國之辱未有甚于隋世者也</hi>
　以公主嫁啓民固中國之辱然視之青衣行酒<hi>晉懷帝爲</hi>
　<hi>劉聰所執宴羣臣于光極殿使帝著青衣行酒庾珉王儁悲憤號泣聰惡之遂殺珉儁等帝亦遇害</hi>執<lb/>
　蓋執㦸者<hi>晉愍帝降漢漢主聰出獵使愍帝執㦸前導及饗羣臣使帝行酒洗爵已又使執蓋</hi>
　<hi>辛賓抱帝大哭聰斬之帝遂遇害</hi>其辱不更甚乎書法謂未有甚于<lb/>
　隋世頗失輕重非定論<lb/>
<hi>壬戌</hi>仁壽二年葬獻皇后<lb/>
<pb n="KR2b0020_WYG_013-23a"/>
　　考證<hi>温公書儀隋煬帝爲太子居文獻皇后喪據此獻上當有文字疑漏</hi>
　獻上漏文字不必以温公書儀爲證即隋書后妃傳<lb/>
　已明載文獻<hi>目録亦書文獻獨孤皇后</hi>特帝紀書葬獻皇后于大<lb/>
　陵無文字故綱目因而誤漏耳<lb/>
十二月廢蜀王秀爲庶人除治書侍御史柳彧名配懷<lb/>
逺鎮<lb/>
　　分註<hi>楊素嘗以少譴敕送南臺命治書侍御史柳彧治之彧據案坐立素于庭辨詰事狀素由</hi>
　　<hi>是銜之秀嘗從彧求李文博所撰治道集彧與之秀遺彧奴婢十口及秀得罪素奏彧以内臣交通</hi>
<pb n="KR2b0020_WYG_013-23b"/>
　　<hi>諸侯除名爲民配戍懷逺鎮</hi>
　　書法<hi>秀奢僭有罪矣其以無罪書何廢不以其罪也于是廣素誣秀上信廢之故彧亦以無罪</hi>
　　<hi>例書之矣</hi>
　彧本無罪特以據案忤素因而搆之非如秀之奢僭<lb/>
　故出之也書法謂亦以無罪例書之若謂彧不能無<lb/>
　罪者非其實矣<hi>史謂彧多所矯正文帝亦以爲國寶如拒高宏德請㦸及奏免贓汚吏二</hi>
　<hi>百餘人皆當時所難</hi>
<hi>癸亥</hi>三年九月置常平官<lb/>
<pb n="KR2b0020_WYG_013-24a"/>
　　考異<hi>提要官作倉</hi>
　據隋書及北史本紀皆作官當從綱目書官若果屬<lb/>
　常平倉則開皇三年已置<hi>見食貨志陜州置常平倉</hi>豈至此而後<lb/>
　書邪提要誤<lb/>
突厥啓民可汗歸國<lb/>
　　考異<hi>提要無此句</hi>
　　分註<hi>突厥步迦可汗所部大亂鐵勒僕骨等十餘部皆叛降于啓民步迦西奔吐谷渾長孫晟</hi>
　　<hi>送啓民置磧口啓民于是盡有步迦之衆</hi>
<pb n="KR2b0020_WYG_013-24b"/>
　書啓民歸國著突厥之漸盛也提要略之非是<lb/>
<hi>丙寅</hi>煬帝大業二年楊素卒<lb/>
　　書法<hi>楊素何司徒越公也然則曷爲不具官貶也素與聞乎弑故削之自宋至陳不皆卒諸臣</hi>
　　<hi>所卒無不具官者録賢也至是始復以不書官爲貶矣自是至唐卒不書官者四十二</hi>
　　發明<hi>楊素身爲上公首建奪宗之䇿寢殿之變素實爲之綱目正其弑逆之罪故于其死也盡</hi>
　　<hi>削其官以示天誅不赦之意耳然則何以書卒曰削官以著楊素之罪惡書卒以譏隋人之失賊二</hi>
　　<hi>者固並行而不悖此綱目之意亦春秋之法也</hi>
　卒當作死○按素始附堅簒周<hi>本傳云高祖爲丞相素深自結納高祖甚</hi>
<pb n="KR2b0020_WYG_013-25a"/>
　<hi>器之</hi>繼誘廣弑堅亂臣賊子素兼爲之故當書死以正<lb/>
　其罪書法徒以削官爲貶則有罪不如素而不可書<lb/>
　官者何以異乎發明又謂譏隋人之失賊夫隋本不<lb/>
　以素爲賊何失之有且書死而不曰誅未始非譏失<lb/>
　賊之意安在欲譏隋人反以寛素之罪乎故曰卒當<lb/>
　作死<hi>素罪不容死雖倖保首領以歿卒以元感之亂掘塜焚骸隋既失國楊亦覆宗行險僥倖者究</hi>
　<hi>何益哉</hi>
<hi>壬申</hi>八年九月帝還東都慰撫使劉士龍伏誅諸將皆除<lb/>
<pb n="KR2b0020_WYG_013-25b"/>
名<lb/>
　　分註<hi>宇文述素有寵其子士及尚帝女南陽公主故帝不忍誅與于仲文等皆除名爲民斬劉</hi>
　　<hi>士龍以謝天下諸將皆委罪于仲文帝獨繫之仲文憂恚病卒</hi>
　當作殺慰撫使劉士龍○按鄢陵之戰由子反醉不<lb/>
　能見楚師敗績春秋書殺其大夫公子側<hi>側字子反魯成公十</hi>
　<hi>六年晉厲公及楚共王戰于鄢陵射共王中目明日復戰王召子反謀榖陽豎獻飲于子反子反醉不能</hi>
　<hi>見王曰天敗楚也余不可以待遂還及瑕殺公子側</hi>薩水之敗<hi>七月宇文述等九軍大敗于薩</hi>
　<hi>水</hi>雖由士龍不執文德<hi>高麗遣文德詐降實觀虛實于仲文先受密㫖若高元及</hi>
<pb n="KR2b0020_WYG_013-26a"/>
　<hi>文德來者必擒之至是仲文將執文德士龍固止之遂聽其還既而悔之</hi>然命慰撫不受<lb/>
　大將節制者君也<hi>煬帝既遣諸軍分道擊高麗每軍大將亞將各一人受降使者一人</hi>
　<hi>承詔慰撫不受大將節制</hi>軍政不一如此雖執文德能保其不敗<lb/>
　乎况諸將攻城將陷徒以奏報後時卒不能克<hi>城將陷城</hi>
　<hi>中請降諸將不敢赴先令馳奏比報至城中守禦亦備遂出拒戰如此再三帝終不悟君實有過士龍當</hi>
　<hi>從末減</hi>非盡士龍之罪也故當倣春秋例書殺慰撫某<lb/>
　以見歸咎臣下之意若直書伏誅是予其攻高麗也<lb/>
　與自將書擊以爲師出無名者<hi>見七年書法</hi>不尤自矛盾<lb/>
<pb n="KR2b0020_WYG_013-26b"/>
　乎且諸將皆委罪于仲文而帝獨斬士龍又豈得爲<lb/>
　天討之正哉<lb/>
殺張衡<lb/>
　　分註<hi>衡既放廢帝每令親人覘之及還自遼東衡妾告衡怨望謗訕詔賜自盡衡臨死大言曰</hi>
　　<hi>我爲人作何等事而望久活監刑者塞耳促令殺之</hi>
　　書法<hi>張衡何親行弑逆者也曷爲不書伏誅所以蔽罪于楊廣也然則不具官何衡嘗除名矣</hi>
　　發明<hi>衡親行弑逆何以不書伏誅曰在他人則可書誅若廣則不可得而誅之也然衡當爲逆</hi>
　　<hi>之時自謂可以固終身之寵而不知反爲所殺是亦天假之手以警逆徒耳</hi>
<pb n="KR2b0020_WYG_013-27a"/>
　當作張衡伏誅○按廣雖不可以誅衡衡之罪實可<lb/>
　誅也<hi>元顥非君而費穆書誅亦以穆罪可誅也况煬帝乎</hi>書法以爲蔽罪于楊<lb/>
　廣勲謂衡既書誅廣罪不亦著乎發明既知天假廣<lb/>
　手以警逆徒又云廣不得而誅之<hi>衡蓋人得而誅者</hi>亦自矛<lb/>
　盾<lb/>
<hi>甲戌</hi>十年春二月徴天下兵伐高麗三月帝如涿郡秋七<lb/>
月次懷逺鎮高麗遣使請降<lb/>
　　分註<hi>詔百僚議伐高麗數日無敢言者遂復徵天下兵百道俱進三月帝發高陽士卒在道亡</hi>
<pb n="KR2b0020_WYG_013-27b"/>
　　<hi>者相繼至臨渝宫禡祭斬叛軍者以釁鼔亦不能止時天下已亂所徵兵多不至高麗亦困弊來護</hi>
　　<hi>兒至卑奢城高麗舉兵逆戰護兒擊破之將趣平壤高麗王元懼遣使乞降因送斛斯政帝大悅遣</hi>
　　<hi>使持節召護兒還護兒集衆曰大軍三出未能平賊勞而無功吾竊恥之今高麗實困以此衆擊之</hi>
　　<hi>不日可克吾欲進兵徑圍平壤取高元獻捷而歸不亦善乎答表請行長史崔君肅固爭護兒不可</hi>
　　<hi>曰吾在閫外事當專決寧得高元還而獲譴捨此成功所不能也君肅吿衆曰若違詔書必嘗獲罪</hi>
　　<hi>諸將懼俱請還護兒乃奉詔八月帝班師</hi>
　　書法<hi>前書擊高麗矣此書伐何竟降賊也弑逆之賊人皆得而誅之既降賊矣故特從恒辭書</hi>
　　<hi>伐</hi>
<pb n="KR2b0020_WYG_013-28a"/>
　當作帝復徴天下兵擊高麗三月如涿郡○按分註<lb/>
　詔百官議伐高麗數日無敢言者則是出帝獨舉故<lb/>
　當書帝前已書徴天下兵集涿郡<hi>九年</hi>此再徴也故當<lb/>
　書復乃若高麗之降特迫于不獲已耳豈委心從賊<lb/>
　哉<hi>高麗降僅遣使至徴元入朝終不至益見書法之謬</hi>且以一高麗當隋全盛<lb/>
　之師一舉且難之况五被兵邪<hi>七年帝自將擊高麗八年遣諸軍分道擊</hi>
　<hi>高麗九年帝復自將擊高麗夏遣諸將擊髙麗并是年而五</hi>討賊之義雖無分于<lb/>
　夷夏然中國臣子非徒㤀賊尤爲之盡力如來護兒<lb/>
<pb n="KR2b0020_WYG_013-28b"/>
　者方欲殱高麗而後已是人方被焚而吾責其不救<lb/>
　火有是理乎又况徴兵在先安知高麗之必降而先<lb/>
　書伐以罪之邪<lb/>
<hi>乙亥</hi>十一年秋八月帝巡北邊突厥始畢可汗入寇帝入<lb/>
鴈門始畢圍之九月乃解<lb/>
　　分註<hi>帝巡北邊始畢帥騎數十萬謀襲乘輿義成公主先遣使者吿變車駕馳入鴈門突厥圍</hi>
　　<hi>而攻之矢及御前帝大懼遣間使求救于義成公主公主遣使吿始畢北邊有急諸郡援兵亦至九</hi>
　　<hi>月始畢解圍去</hi>
<pb n="KR2b0020_WYG_013-29a"/>
　　書法<hi>高帝書被圍平城不以足加首也此書始畢圍之何賊廣也突厥圍之不足爲賊諱也然</hi>
　　<hi>則曷爲以入寇書弑逆之賊人皆得而誅之乃復解圍是縱賊也故從恒辭書寇</hi>
　當書帝巡北邊突厥始畢可汗謀襲帝圍帝于鴈門<lb/>
　九月乃解○按鴈門之入爲始畢謀襲也故當書襲<lb/>
　若泛云入寇則帝方北巡何以不擊突厥乃入鴈門<lb/>
　而爲所圍邪書法不察徒以縱賊爲辭不知廣雖可<lb/>
　誅突厥非爲討賊舉也安得以是責之况本爲襲帝<lb/>
　而書入寇尤隔膚之語哉<lb/>
<pb n="KR2b0020_WYG_013-29b"/>
冬十月帝還東都<lb/>
　　考異<hi>此上間無異事帝字羨</hi>
　帝字非羨蓋帝方被圍雖云已解未知其存亡若何<lb/>
　也故特書帝不得以間無異事比考異說泥<lb/>
<hi>丙子</hi>十二年<hi>楚帝林士𢎞太平元年</hi>秋七月帝如江都命越王侗留<lb/>
守殺諌者任宗崔民象王愛仁<lb/>
　　考異<hi>提要命越王侗留守在王愛仁下</hi>
　　分註<hi>江都龍舟成送東都宇文述勸幸江都帝從之將軍趙才諫曰今百姓疲勞府藏空竭盜</hi>
<pb n="KR2b0020_WYG_013-30a"/>
　　<hi>賊蜂起禁令不行願陛下還京師安兆庶帝大怒以屬吏旬日出之朝臣皆不欲行無敢諌者建節</hi>
　　<hi>尉任宗上書極諫即日于朝堂杖殺之遂幸江都命越王侗與光禄大夫段達太府卿元文都民部</hi>
　　<hi>尚書韋津右武衛將軍皇甫無逸右司郎盧楚等總留後事奉信郎崔民象以盜賊充斥于建國門</hi>
　　<hi>上表諫帝大怒先解其頤然後斬之虞世基以盜賊充斥請發兵屯洛口倉帝曰卿是書生定猶恇</hi>
　　<hi>怯敕移箕山公路二府于倉内仍令築城以備不虞至汜水奉信郎王愛仁復上表請還西京斬之</hi>
　　<hi>至梁郡郡人邀駕上書曰陛下若遂幸江都天下非陛下之有又斬之</hi>
　當從綱目○按分註留守之命雖在殺任宗之後而<lb/>
　崔王之死則在廣既行之後綱目先留守而後及任<lb/>
<pb n="KR2b0020_WYG_013-30b"/>
　宗等既見廣之去志已決又以譏宗等之徒以諫殺<lb/>
　身也如提要以留守置愛仁下則當其發東都時豈<lb/>
　可無守乃至汜水而後命耶不特事非其實即君行<lb/>
　臣守之義亦參差不合矣<lb/>
<hi>丁丑</hi>十三年<hi>恭帝侑義寧元年○長樂王竇建德丁丑元魏公李密元定楊可汗劉武周天興元梁王</hi>
<hi>梁師都永隆元秦王薛舉泰興元梁王蕭銑鳴鳳元年○是歲并楚凡八國</hi>李淵遣世子建<lb/>
成及世民擊西河郡拔之斬郡丞高德儒<lb/>
　世子當作其子<hi>是時淵猶書名建成安得稱世子</hi>○按建成自李淵<lb/>
<pb n="KR2b0020_WYG_013-31a"/>
　起兵之後初爲隴西公至淵自爲丞相封唐王始以<lb/>
　建成爲世子<hi>見本年十一月按唐紀建成未爲世子以前止稱隴西公以後始稱世子建成</hi>
　<hi>可證</hi>安有名位未定而先書者乎但書其子以明建成<lb/>
　爲淵子耳綱目世子二字誤<lb/>
十一月李淵克長安殺留守官陰世師等十餘人<lb/>
　　考異<hi>按恩澤例曰凡更革皆書註云除秦苛法之類據分註淵與民約法十二條悉除隋苛禁</hi>
　　<hi>竊考漢王元年書沛公入咸陽除秦苛法更始元年書大司馬秀至河北除莽苛政晉太康元年書</hi>
　　<hi>遣使行荆揚除吳苛政則此句下漏除隋苛禁四字</hi>
<pb n="KR2b0020_WYG_013-31b"/>
　按除隋苛禁四字雖例所當書然李淵舉事近義而<lb/>
　立名非正不得以漢之高光比觀沛公除苛政在子<lb/>
　嬰既降之後大司馬除苛政在王莽既誅之後今淵<lb/>
　雖克長安然隋主尚存淵且立代王爲帝自爲丞相<lb/>
　是淵猶隋之臣子安得以臣而除君政邪故綱目于<lb/>
　是歲猶大書煬帝之年至明年始分註隋號而夷隋<lb/>
　于列國<hi>明年李密等稱魏公而王世充等書隋</hi>此淵雖有除苛禁之美<lb/>
　義不得大書非綱目漏也考異不必從○按隋煬有<lb/>
<pb n="KR2b0020_WYG_013-32a"/>
　秦政王莽之惡惜李淵世民不知以沛公光武自待<lb/>
　耳先儒或謂淵無反身之學<hi>分註胡氏曰世民有天下之志才足以撥亂而</hi>
　<hi>無湯武反身之學</hi>或謂淵不明大義<hi>尹氏發明云惜乎一時君臣不明大義此其創</hi>
　<hi>業所以不及漢高也</hi>勲則以爲唐室三百年之天下所以基也<lb/>
　蓋其心不能無歉故猶依違于名義之間<hi>如立代王之類</hi>未<lb/>
　嘗顯然自以爲必得也若唐者可謂忠厚開國者矣<lb/>
　豈與劉裕朱晃之徒無故而萌簒國之念君無大過<lb/>
　遂迫蹙以奪之者哉或曰然則武數紂惡卜世三十<lb/>
<pb n="KR2b0020_WYG_013-32b"/>
　又何說焉曰武志在安民發于義也淵志在得國動<lb/>
　于利也惡可例論哉<lb/>
淵自爲大丞相封唐王以建成爲唐王世子世民爲秦<lb/>
公元吉爲齊公<lb/>
　當直書以建成爲世子唐王二字羨○按上書自爲<lb/>
　唐王則建成之爲王世子明矣再書唐王近複宜刪<lb/>
<hi>戊隋恭帝侑義寧二年恭帝侗皇泰元年唐高祖神堯寅皇帝李淵武德元年○夏王竇建德五鳳元涼王李</hi>
<hi>軌安樂元楚王朱粲昌達元年○是歲并楚士𢎞魏定揚梁師都秦梁銑凡十二國隋煬帝廣恭帝侑秦魏亡</hi>
<pb n="KR2b0020_WYG_013-33a"/>
　分註恭帝侑三字羨大業十三年已書恭帝侑此便<lb/>
　可省<lb/>
唐立世子建成爲皇太子世民爲秦王元吉爲齊王<lb/>
　　考證<hi>立世子當作更世子皇太子當去皇字○謹按凡例曰立太子非正統則不書因事特書</hi>
　　<hi>者去皇號是年天下凡十二國唐雖稱帝無統之時也特書以備唐事而已故當去皇號</hi>
　是時天下雖無統然唐王稱皇帝<hi>是年五月</hi>其位已定且<lb/>
　書立建成爲皇太子非徒備唐事蓋以志亂本也臨<lb/>
　湖之變已兆于此<hi>武德九年世民射殺建成于臨湖殿</hi>考證不必從<lb/>
<pb n="KR2b0020_WYG_013-33b"/>
<hi>己隋恭帝侗皇泰二年唐武德二年○鄭王王世充開卯明元梁王沈法興延康元吳王李子通明政元年○</hi>
<hi>是歲隋梁楚粲亡并楚夏定楊梁師都梁銑凡九國</hi>
　恭帝侗三字羨<hi>上年歲首分註已書恭帝侗此不應復書</hi>據後書鄭主世<lb/>
　充<hi>夏四月世充稱帝</hi>吳主子通<hi>八月子通稱吳帝于江都</hi>則分註鄭王吳<lb/>
　王並當作主<lb/>
朱粲降唐以爲楚王<lb/>
　以上漏唐字據後書杜伏威降唐唐以爲和州總管<lb/>
　皆再書唐此不書漏也<lb/>
<pb n="KR2b0020_WYG_013-34a"/>
<hi>辛唐武德四年○是歲夏鄭梁已銑吳亡并楚梁師都凡三國</hi>高開道叛唐自稱燕王<lb/>
　自當作復○按開道始據漁陽已稱燕王<hi>見戊寅唐武德元年</hi>
　<hi>書自稱燕王庚辰降唐唐以爲蔚州總管至是復叛</hi>此再稱也故當書復<hi>分註亦云</hi>
　<hi>復稱燕王</hi>以著迷而不返之罪綱目仍書自若始稱者非<lb/>
　是<lb/>
<hi>壬唐武德五年○漢東王劉黑闥天午造元年○是歲楚亡并梁凡三國</hi>夏六月劉黒闥引<lb/>
突厥寇山東又寇定州<lb/>
　　考異<hi>寇並當作侵下書突厥寇并州亦同</hi>
<pb n="KR2b0020_WYG_013-34b"/>
　　考證<hi>寇皆當作入</hi>
　　書法<hi>黒闥前書起兵此其書寇何引突厥來不可以不書寇也至加兵黑闥則復書擊</hi>
　據圓朗不書叛<hi>四年徐圓朗舉兵應劉黒闥</hi>黒闥不書討<hi>冬十月遣齊王</hi>
　<hi>元吉擊劉黒闥</hi>則此當從考異作侵書法以爲引突厥來故<lb/>
　書寇按凡例云中國無統先發者不曰宼陷是時天<lb/>
　下未一統猶未正雖突厥不書寇况黒闥引之乎非<lb/>
　是<lb/>
秋七月唐秦王世民擊徐圓朗杜伏威入朝于唐<lb/>
<pb n="KR2b0020_WYG_013-35a"/>
　　考異<hi>按圓朗唐之叛臣當書討此書擊傳誤</hi>
　圓朗前不書叛故此不書討非誤也考異不必從<lb/>
<hi>癸唐武德六年○是歲未漢東亡并梁凡三國</hi>二月唐平陽公主薨<lb/>
　　考異<hi>提要薨作卒按綱目唯太妃書薨貴妃公主皆書卒此當從提要爲正</hi>
　　分註<hi>平陽昭公主薨詔加鼓吹班劒武賁甲卒以葬太常奏禮婦人無鼓吹唐主曰鼓吹軍樂</hi>
　　<hi>也公主親執金鼓興義兵以輔成大業豈與常婦人比乎</hi>
　　書法<hi>公主卒未有書者此其書薨何特筆也其特筆何與于起義者也非他公主比矣故書薨</hi>
　薨當作卒○按公主不卒卒平陽爲其非他公主比<lb/>
<pb n="KR2b0020_WYG_013-35b"/>
　也然則書卒已爲特筆安在書薨然後見乎如書法<lb/>
　所云是特筆之中又特筆焉彼齊桓晉文且當書崩<lb/>
　春秋何以與鄭衛諸君並稱卒邪<lb/>
高開道寇唐幽州敗走<lb/>
　　考證<hi>寇當作入</hi>
　據開道前書叛唐<hi>四年高開道叛唐復稱燕王</hi>則此當從綱目作<lb/>
　寇考證說泥<lb/>
秋八月唐淮南道行臺僕射輔公祏反<lb/>
<pb n="KR2b0020_WYG_013-36a"/>
　　分註<hi>公祏稱帝于丹陽國號宋詔趙郡王孝恭李靖等討之</hi>
　當書唐輔公祏反于丹陽遣趙郡王孝恭討之○按<lb/>
　後書孝恭克丹陽<hi>明年</hi>而此不書地則所克者果何人<lb/>
　邪據高開道叛唐不書官<hi>開道因李藝降唐唐以爲蔚州總管與公祏正同</hi>
　則淮南道行臺僕射可刪<hi>既反不必書官以其非唐臣也</hi>
　<lb/>
　<lb/>
　<lb/>
<pb n="KR2b0020_WYG_013-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻七</head> <lb/>
    <p>
<pb n="KR2b0020_WYG_007-1a"/>
欽定四庫全書<lb/>
　綱目續麟巻七<lb/>
　　　　　　　　　　　　　宜春張自勲撰<lb/>
<hi>丙寅</hi>孝順皇帝永建元年秋七月以來歴為車騎將軍<lb/>
　此下當書八月鮮卑冦代郡太守李超戰殁○按下<lb/>
　書增置縁邉兵屯為鮮卑數侵故也<hi>分註朔方以西障塞多壊鮮卑</hi>
　<hi>因此數侵詔令縁邊郡増置步兵列屯塞下敎習戰射</hi>故當特書以著其横若<lb/>
　此不書冦下書增置兵屯便覺虛設况延平元年鮮<lb/>
<pb n="KR2b0020_WYG_007-1b"/>
　卑冦漁陽太守張顯戰殁建光元年鮮卑冦遼東太<lb/>
　守蔡諷戰歿並書於册獨李超戰殁不書非是當據<lb/>
　漢書補之<lb/>
<hi>癸酉</hi>陽嘉二年夏四月京師地震詔公卿直言舉敦樸之<lb/>
士<lb/>
京師地坼詔引敦樸士對䇿<lb/>
　　書法<hi>京師地震綱目不書京師據成帝綏和二年和帝永元七年安帝元初六年延光元年秋</hi>
　　<hi>二年冬三年秋四年冬順帝永建三年之類地道之變逺近不異也此其再書京師何震坼同月也</hi>
<pb n="KR2b0020_WYG_007-2a"/>
　　<hi>警戒至矣是故代地震坼而趙以亾京師震坼而漢以衰綱目地震書京師二順帝以同月震坼書</hi>
　　<hi>京師獻帝以一月再震書京師皆大異也</hi>
　地坼當作地陷<hi>漢書作地陷</hi>據書法以地陷之變大于坼<lb/>
　裂<hi>見元初元年河東地陷書法云書地坼裂多矣未有書地陷者地至于陷大變也</hi>則此當<lb/>
　從漢紀作陷<hi>分註亦作地坼非是</hi>綱目書坼誤○按是年地陷<lb/>
　在六月綱目宜書月以别之書法謂震坼同月非是<lb/>
　至京師或書或否惟和帝永元七年志紀皆言京師<lb/>
　綱目不書他如成安順不書京師特以郡國之震多<lb/>
<pb n="KR2b0020_WYG_007-2b"/>
　于京師詳此則略彼故不獨書<hi>成帝綏和二年京師郡國三十餘地震安</hi>
　<hi>帝元初六年京師郡國四十二地震延光元年京師郡國十三地震二年京師郡國三十二地震三年京</hi>
　<hi>師郡國二十三地震四年京師郡國十六地震順帝永建三年京師漢陽地震按書京師則略郡國不書</hi>
　<hi>者統辭也若天下皆震云爾</hi>乃若是年震坼本在京師<hi>上條分註左雄䟽云</hi>
　<hi>京城復震本條分註云洛陽宣徳亭地坼</hi>非因同月而特書書法以同月<lb/>
　京師分兩義<hi>一謂京師震坼而漢衰一謂同月震坼書京師</hi>尤誤且漢之衰<lb/>
　不自順帝始和殤之際國統幾絶永元七年京師地<lb/>
　震綱目宜大書示戒於彼不書於此再書則以孝和<lb/>
<pb n="KR2b0020_WYG_007-3a"/>
　無應變之文而順帝有求言之實也<hi>災祥例云凡因災異自貶損求</hi>
　<hi>言修政施惠者皆書無實者或不悉書</hi>然則再書京師方以著順帝之<lb/>
　美<hi>分註云上覽衆奏以李固為第一即時出阿母還舍諸常侍悉叩頭謝罪</hi>書法指為漢<lb/>
　衰尤非綱目之意信如書法所云彼不書京師者地<lb/>
　雖震且裂非衰是漢之興衰由綱目書否而别地變<lb/>
　人事皆無所與豈理也哉<lb/>
<hi>甲戌</hi>三年五月旱<lb/>
　當去五月二字○按帝紀是年春二月詔以久旱京<lb/>
<pb n="KR2b0020_WYG_007-3b"/>
　師諸獄無輕重皆勿考竟五月制詔云春夏連旱則<lb/>
　旱非一月甚明綱目冠以五月與詔辭不合宜删<hi>按是</hi>
　<hi>年旱不見五行志但周舉傳云是嵗河南三輔大旱天子露坐徳陽殿下䇿問亦未明言某月也愚謂不</hi>
　<hi>書月則旱連春夏可知書五月是旱僅在夏不見久旱之異固當刪去</hi>
<hi>乙亥</hi>四年旱<lb/>
　當書自冬十月不雨至於是月<hi>是月二月也上書春二月聽中官得以養</hi>
　<hi>子襲爵綱目於建興九年亦書自十月不雨至於三月可證</hi>○按帝紀云自去冬<lb/>
　旱至於是月勲意冬春無雨不為旱當以不雨書觀<lb/>
<pb n="KR2b0020_WYG_007-4a"/>
　春秋或書旱或書不雨可見或曰紀但云去冬安知<lb/>
　為十月邪曰杜氏註春秋云一時不雨則書首月紀<lb/>
　稱冬而不月其為一時明矣故書十月<lb/>
<hi>丙子</hi>永和元年以梁冀為河南尹<lb/>
　　考異<hi>據延熹二年書封皇后兄子鄧康此梁上漏皇后兄三字</hi>
　當從考異補皇后兄三字○按梁冀弑君者<hi>質帝本初元年</hi>
　視王鳯尤甚<hi>凡例親戚書屬如王鳯之類</hi>故當書屬以著與政之<lb/>
　禍綱目不書非是<lb/>
<pb n="KR2b0020_WYG_007-4b"/>
<hi>己卯</hi>四年冬十月帝校獵上林苑至函谷闗而還<lb/>
　綱目不書疑漏○按凡例云凡游觀田獵之事各以其事<lb/>
　書據桓帝永興二年校獵上林苑遂至函谷闗延熹<lb/>
　元年校獵廣成遂至上林苑六年冬復校獵廣成至<lb/>
　上林綱目悉書於册今順帝一出不可不書故當補<lb/>
　正<lb/>
<hi>辛巳</hi>六年以梁冀為大將軍不疑為河南尹<lb/>
　當書冀弟不疑為河南尹<hi>集覽云不疑冀弟名</hi>○按元年以冀<lb/>
<pb n="KR2b0020_WYG_007-5a"/>
　為河南尹至是遷大將軍復以不疑為之<hi>兄遷弟繼尤見梁氏</hi>
　<hi>專據津要之弊</hi>河南尹重任不聞擇賢者而專屬外戚亦異<lb/>
　乎元明之待野王閻章矣<hi>野王漢元帝馮昭儀兄治行第一可為三公帝以昭</hi>
　<hi>儀兄不用曰恐後世以吾私野王閻章明帝貴人兄精曉舊典當遷重職帝以貴人兄不用</hi>帝用<lb/>
　人若此漢安得不熸哉書冀弟不疑為河南尹明帝<lb/>
　昵外家而輕民命也<lb/>
<hi>乙酉</hi>孝冲皇帝永嘉元年三月九江都尉滕撫擊馬勉范<lb/>
容等斬之<hi>馬勉范容書盜書反當書討誅不應書擊書斬考異可從</hi>
<pb n="KR2b0020_WYG_007-5b"/>
　當書以滕撫為九江都尉討馬勉范容等誅之○按<lb/>
　封拜例云凡正統命官曰以某為某宰相皆書餘官<lb/>
　非有故不書註云有功有事若其人之賢否用舍繫<lb/>
　時之治亂安危乃特書之據分註太后以徐揚盜賊<lb/>
　益熾博求將帥三公舉撫有文武才詔拜九江都尉<lb/>
　助馮緄討之<hi>緄討范容見建康元年</hi>則撫之為九江都尉非無<lb/>
　故可知下書進擊張嬰及孟<hi>張嬰據郡反華孟稱帝並見本年</hi>皆破<lb/>
　斬之東南悉平則其有功益著而撫之賢否用舍繫<lb/>
<pb n="KR2b0020_WYG_007-6a"/>
　時之治亂安危於此可見故當特書<lb/>
<hi>丙戍</hi>孝質皇帝本初元年閏六月大將軍冀進毒弑帝<lb/>
白皇太后䇿免太尉固迎蠡吾侯入即位太后猶臨朝<lb/>
　進毒二字羡義見霍顯弑后條<hi>宣帝本始三年</hi>書法云王莽<lb/>
　不書進毒<hi>考異考證謂王莽漏進毒二字並非</hi>而此書之所以著免固<lb/>
　之由勲按人主可弑何有於太尉即不書進毒太尉<lb/>
　之免亦由帝弑安在欲著免固之由特書進毒哉<lb/>
<hi>丁亥</hi>孝桓皇帝建和元年冬十一月貶清河王蒜為尉<lb/>
<pb n="KR2b0020_WYG_007-6b"/>
氏侯徙桂陽蒜自殺下李固杜喬獄殺之<lb/>
　　分註<hi>宦官唐衡左悺等共譖杜喬帝亦怨之㑹劉文等謀共立清河王蒜劫其相謝嵩殺之蒜</hi>
　　<hi>坐貶爵為尉氏侯徙桂陽自殺梁冀因誣李固杜喬云與文交通收固下獄長史吴祐爭之不從固</hi>
　　<hi>遂死獄中臨命與胡廣趙戒書曰梁氏迷謬公等曲從漢家哀㣲從此始矣公等受主厚禄顛而不</hi>
　　<hi>扶後之良史豈有所私固身已矣於義得矣復何言哉廣戒悲慙長歎流涕冀使人脅杜喬使自引</hi>
　　<hi>决喬不聽収繫之亦死獄中</hi>
　　發明<hi>李固杜喬之死人皆寃之二君誠忠於漢者然冀負弑逆之誅二君不能聲其罪於天下</hi>
　　<hi>隠忍而死故綱目於此皆不書其故官哀其不達大臣之義失其職也</hi>
<pb n="KR2b0020_WYG_007-7a"/>
　當書殺清河王蒜及故太尉李固杜喬<hi>蒜既死貶徙不足言故直</hi>
　<hi>書殺且不書貶某為某者不與其貶也凡例云惟無罪而賢者雖已廢免曰故某官某爵固喬宜用此例</hi>
　<hi>喬於六月為太尉九月䇿免</hi>○或曰蒜本自殺其直書殺何曰非<lb/>
　貶徙蒜未必自殺既貶且徙不至於死不已書殺誅<lb/>
　其意也或曰國有君矣劉文等謀立蒜不克而死蒜<lb/>
　不能無罪曷為書殺而存其爵曰蒜宜立者為梁冀<lb/>
　所忌<hi>永嘉元年孝冲帝崩太后徴蒜與渤海孝王子纉同至京師蒜為人嚴重公卿歸心而纘年八</hi>
　<hi>嵗李固欲立蒜冀不從與太后定䇿禁中迎纘即位罷蒜歸國</hi>雖無劉文之謀蒜亦<lb/>
<pb n="KR2b0020_WYG_007-7b"/>
　不免於死則是殺清河王而已春秋之義無罪自殺<lb/>
　者皆書殺其大夫<hi>楚子玉自殺春秋猶書殺其大夫况清河王乎</hi>蒜以嚴重<lb/>
　見擯死不以罪不書爵何以見其義哉李固杜喬實<lb/>
　為蒜死<hi>冀既弑帝召百官議立嗣固喬皆謂清河王蒜明徳著聞又屬最尊親宜立為嗣冀畏蒜</hi>
　<hi>嚴明欲立蠡吾侯志明日重㑹公卿冀意氣凶凶廣戒懾憚曰惟大將軍令獨固喬守本議冀厲聲罷㑹</hi>
　<hi>免固迎志即位</hi>綱目宜書及以著其由不應僅以恒辭書惟<lb/>
　書及書官然後二臣忠漢之節既著發明所謂哀其<lb/>
　失職之謬不辯自息矣身為人臣安能聲其罪於天<lb/>
<pb n="KR2b0020_WYG_007-8a"/>
　下况皇太后主之於上唐衡左悺輩輔之於下固喬<lb/>
　雖脱身屏迹猶不免罪况敢為度外之事乎<hi>李雲杜衆可鑒</hi>
　此仲尼不能得於魯哀者<hi>陳恒弑君孔子請討哀公曰告夫三子者</hi>尹氏<lb/>
　責之固喬亦可謂不知已<lb/>
<hi>戊子</hi>二年三月帝從太后幸大將軍冀府<lb/>
　綱目不書疑漏○按冀國賊也太后無責矣帝不加<lb/>
　誅又從而昵之不亦甚乎故當特書以著其忘親逸<lb/>
　賊之罪或曰竇憲為大將軍綱目不書將軍憲此其<lb/>
<pb n="KR2b0020_WYG_007-8b"/>
　書大將軍冀何曰春秋於意如書卒<hi>見魯定公五年</hi>説者謂<lb/>
　定公不討逐君之賊以為大夫今之將軍冀亦是義<lb/>
　耳<lb/>
<hi>庚寅</hi>和平元年春正月太后歸政二月崩<lb/>
　　書法<hi>前書猶臨朝譏也此書歸政其美之與亦譏也其譏何太后於是三臨朝矣正月歸政二</hi>
　　<hi>月而崩盖精神血氣其自知也審矣其與終其身者幾希是故上書歸政繼書崩所以深譏之也</hi>
　當書春二月皇太后梁氏崩<hi>據崩葬例皇太后皇后皆曰某后某氏崩</hi>分<lb/>
　註正月歸政二月崩○按歸政美辭也曰譏者書法<lb/>
<pb n="KR2b0020_WYG_007-9a"/>
　傅㑹綱目耳正月歸政二月崩其歸也由其崩也非<lb/>
　死期將至后之臨朝猶未已耳故當直書后崩與終<lb/>
　其身者等歸政二字雖不書可也綱目但知因事著<lb/>
　實<hi>如綱目原文舊史已明何取特書</hi>不知筆削之義有事雖已行而<lb/>
　非其本心者惡可以推而免<hi>如孝和之於竇憲是也</hi>善不可以<lb/>
　襲而增梁后之歸政所謂襲取也何以書為<lb/>
<hi>辛卯</hi>元嘉元年春正月朔尚書張陵劾大將軍冀罪詔以<lb/>
俸贖<lb/>
<pb n="KR2b0020_WYG_007-9b"/>
　　分註<hi>羣臣朝賀大將軍冀帶劒入省尚書張陵叱出敕羽林虎賁奪劒冀跪謝陵不應即劾奏</hi>
　　<hi>冀請廷尉論罪有詔以一嵗俸贖百僚肅然</hi>
　　發明<hi>冀身負大逆而張陵以帶劒劾之捨其丘山之惡而論其毫芒之罪惟漢朝諸人不能早</hi>
　　<hi>致其辨是以至此極耳詔以俸贖特書於册參譏之也</hi>
　按陵能廷叱梁冀非不知輕重者<hi>正由冀負大逆故敢廷叱非是亦未</hi>
　<hi>必出此當於言外得之</hi>弑君立君桓方論功益封<hi>建和元年論定䇿功益封</hi>
　<hi>冀萬三千戸封其子弟皆為列侯是年冬加冀殊禮增封賜第</hi>安得正言其惡如發<lb/>
　明所云雖能正梁冀之罪獨不為桓帝慮乎<hi>按李固姊文姬</hi>
<pb n="KR2b0020_WYG_007-10a"/>
　<hi>戒固子爕曰慎無一言加於梁氏加梁氏則連主上禍重至矣以婦人猶知此義尹氏獨不聞乎</hi>徒<lb/>
　殺其身無益於國智者不為也且陵能奪劒論罪使<lb/>
　百僚肅然視之胡廣趙戒<hi>見弑帝條分註</hi>不猶愈乎書以俸<lb/>
　贖專罪帝也發明以為參譏非是<lb/>
夏四月帝㣲行至河南尹梁𦙍府舍是日大風㧞樹書<lb/>
昏<lb/>
　　考證<hi>至當作幸○謹按凡例曰凡官府第宅曰幸後倣此</hi>
　按凡例書幸為特行也上書㣲行故下書至<hi>若不知所往者然</hi>
<pb n="KR2b0020_WYG_007-10b"/>
　考證泥例不可從<lb/>
詔加大將軍冀殊禮增封四縣賜以甲第<lb/>
　　考異<hi>提要作增封賜第無四縣以甲字</hi>
　當從提要○按既加殊禮<hi>分註有司奏冀入朝不趨劒履上殿謁讚不名毎朝</hi>
　<hi>㑹與三公絶席十日一入平尚書事</hi>則增封賜第亦常事耳雖不言四<lb/>
　縣以甲可也况冀猶以所奏禮薄而不悦者乎<hi>見分註</hi>
　故當略之<lb/>
<hi>丁酉</hi>永夀三年夏四月九真蠻反討破之<lb/>
<pb n="KR2b0020_WYG_007-11a"/>
　　考異<hi>此攻夷狄誤作討</hi>
　據例當書九真蠻反太守兒式戰殁遣都尉魏朗擊<lb/>
　破之<hi>征伐例凡正統遣將則曰遣某官將某兵將卑師少則但云遣兵不遣兵而州郡自討則云州</hi>
　<hi>郡或云州兵或云郡兵</hi>○按漢書云九真蠻叛太守兒式討之<lb/>
　戰殁遣九真都尉魏朗擊破之一勝一負非太守即<lb/>
　都尉綱目不書非是况凡例將卑師少猶云遣兵州<lb/>
　郡自討必稱州郡未有不書州郡兵將直稱討破者<lb/>
　當據漢書補正<hi>書太守戰殁著蠻夷之强也書遣都尉擊破之明中國未嘗無人而朗能</hi>
<pb n="KR2b0020_WYG_007-11b"/>
　<hi>勝任美亦見矣</hi>
<hi>己亥</hi>延熹二年初置祕書監官<lb/>
　後書祕書監官始此綱目不書疑漏○按恩澤例云<lb/>
　凡制詔謂前此所無而今始為之者皆書之註云秦<lb/>
　置丞相勲意祕書監官自孝桓始置是亦丞相之類<lb/>
　然秦書丞相而漢不書祕書監官非是固當補之<lb/>
封皇后兄子鄧康宦者侯覽為列侯殺白馬令李雲𢎞<lb/>
農掾杜衆<lb/>
<pb n="KR2b0020_WYG_007-12a"/>
　雲下當補及字○按分註杜衆傷雲以忠諌獲罪上<lb/>
　書願與雲同死帝愈怒并下之獄遂皆死獄中是衆<lb/>
　之死由李雲也春秋之義凡非其罪而相因以死者<lb/>
　則書及此當書及𢎞農掾杜衆<lb/>
<hi>壬寅</hi>五年冬十月武陵蠻反<lb/>
　　分註<hi>蠻冦江陵南郡太守李肅走主簿胡爽扣馬諫曰蠻夷見郡無備故敢乘間而進明府為</hi>
　　<hi>國大臣連城千里舉旗鳴鼓應聲十萬柰何委符守之重而為遁逃之人乎肅殺爽而走徴肅棄市</hi>
　　<hi>復爽門閭拜家一人為郎</hi>
<pb n="KR2b0020_WYG_007-12b"/>
　據分註反下當書南郡大守李肅走徴棄市以為遁<lb/>
　逃茍免之戒綱目不書非是<lb/>
<hi>癸夘</hi>六年秋武陵蠻復反郡兵討平之馮緄坐免<lb/>
　　考異<hi>此誤書討</hi>
　書復反則得書討考異不必從<hi>書法凡例云凡反者前已降者書討</hi>
<hi>乙巳</hi>八年是月晦日食詔舉賢良方正<lb/>
　　書法<hi>綱目書日食三百六十七而書求士者五帝居其二然未聞有改焉則亦具文而已矣</hi>
　詔舉以下六字冝删○按凡例云凡因災異而自貶<lb/>
<pb n="KR2b0020_WYG_007-13a"/>
　損求言修政施惠者皆書無實者或不悉書此條書<lb/>
　法既云具文固當删去<lb/>
詔壊諸淫祀<lb/>
　　分註<hi>特留洛陽王渙宻縣卓茂二祠</hi>
　壊當作毁祀當作祠○按分註特留王渙卓茂二祠<lb/>
　則非徒罷祀實毁其祠綱目冝書詔毁諸淫祠方得<lb/>
　其實今上書壊下書祀彼此矛盾<hi>書祀不當言壊書壊不可言祀</hi>非<lb/>
　是漢書作房祀註謂祠堂亦非<lb/>
<pb n="KR2b0020_WYG_007-13b"/>
九月地震○立貴人竇氏為皇后<lb/>
　立上漏冬十月三字○按立后重事也不可不詳是<lb/>
　年立后在冬十月綱目繫於九月之後非是據靈帝<lb/>
　立后上書時下復書月<hi>光和三年上書冬有星孛於狼弧下書十二月立貴人何</hi>
　<hi>氏為皇后</hi>此年時月並闕俱非春秋無事猶書首時况立<lb/>
　后而可不書乎<lb/>
<hi>丙午</hi>九年夏四月河水清<hi>宋徽宗大觀元年黄河清九百里凡七晝夜卒至靖康之禍何</hi>
　<hi>瑞之有</hi>
<pb n="KR2b0020_WYG_007-14a"/>
　　書法<hi>清於桓世其為不祥也審矣綱目書河清二皆亂季也自漢桓延熹九年至髙齊壬午年</hi>
　　<hi>近四百年爾則千年一清之説亦不足信矣</hi>
　非獨千年一清之説不足信書法謂四百年再見亦<lb/>
　非據漢紀延熹八年亦載河水清是一帝之世且再<lb/>
　見<hi>桓帝在位二十一年</hi>况四百乎果以為異則當於始清之年<lb/>
　書之<hi>河清當書於八年夏四月此條可省</hi>以為不祥漢以下亂非特髙<lb/>
　齊也何獨至於壬午而後清况靈帝建寜四年河水<lb/>
　亦清綱目不書然則河清初無定期由綱目書否為<lb/>
<pb n="KR2b0020_WYG_007-14b"/>
　疏數有是理乎<hi>或曰黄河之水本清流千餘里分九𣲖始下撞而黄自是歴積石出塞外</hi>
　<hi>懸崖注仞其為龍門者不知凡幾故水渾濁至河南以下地勢平衍則當澄清而不清者以下氣騰也氣</hi>
　<hi>息則清然則河之清否由氣之騰恵非真有闗於盛衰之數也</hi>
<hi>丁未</hi>永康元年五月地裂<lb/>
　　書法<hi>地裂非小變也自和帝永元七年一書於是再見故通鑑不書綱目特書之終綱目書地</hi>
　　<hi>裂三</hi>
　據書法地裂非小變則當悉書以見異按漢志自和<lb/>
　迄靈地裂凡九而綱目或書或否何與<hi>和帝永元七年趙國易陽</hi>
<pb n="KR2b0020_WYG_007-15a"/>
　<hi>地裂元興元年右扶風雍地裂安帝元初二年河南雒陽新城地裂桓帝建和元年郡國六地裂永夀三</hi>
　<hi>年河東地裂延熹元年馮翊雲陽地裂八年緱氏地裂是年靈帝建寜四年河東十二處地裂並見五行</hi>
　<hi>志</hi>或曰裂之有事義者書無則否故自永元七年至<lb/>
　是再見勲曰不然據秦庚午年書法云地震變也震<lb/>
　而坼大變也元初元年書法云書地坼裂多矣未有<lb/>
　書地陷者地而至於陷大變也是則裂甚於震陷又<lb/>
　甚於裂綱目於地震雖無事義悉書獨於陷裂即有<lb/>
　事義不書豈為得輕重之平乎春秋之義書其重者<lb/>
<pb n="KR2b0020_WYG_007-15b"/>
　終綱目地震一百一而自和迄靈五十六<hi>自和帝至靈帝在位</hi>
　<hi>共一百一年</hi>雖異亦常矣而地裂九地陷二<hi>元初元年河東地陷見綱</hi>
　<hi>目永初元年六月河東楊地陷東西百四十步南北百二十步深三丈五尺綱目不書</hi>不尤可<lb/>
　異乎即以事義論梁冀枉殺李杜<hi>建和元年殺李固杜喬</hi>尤甚<lb/>
　於劫掠吏民<hi>元初元年並見五行志</hi>而元初元年地坼則書建<lb/>
　和元年地裂不書又何説焉信如書法所云則當悉<lb/>
　書不則震之無事義者亦冝稍略今同一地變也而<lb/>
　小者詳大者略果可為定論乎<lb/>
<pb n="KR2b0020_WYG_007-16a"/>
遣使迎解瀆亭侯宏詣京師<hi>是年十二月帝崩</hi>
　　考異<hi>提要無詣京師三字</hi>
　詣京師三字可刪盖迎之者將以即位也非徒詣京<lb/>
　師也曰遣使迎解瀆亭侯宏則其辭廹曰詣京師則<lb/>
　緩矣故從提要<lb/>
<hi>戊申</hi>孝靈皇帝建寜元年閏月追尊皇祖為孝元皇夫人<lb/>
為孝元后考為孝仁皇尊母董氏為慎園貴人<lb/>
　　考異<hi>祖上皇字羡按靈帝乃清河孝王曾孫其祖未嘗即帝位不當稱皇祖</hi>
<pb n="KR2b0020_WYG_007-16b"/>
　母上尊字羡<hi>漢書無尊字</hi>○按董氏與祖皆追尊也冝蒙<lb/>
　上文不必更加尊字考異知祖上羡皇字而母上尊<lb/>
　字置不言何與據本紀靈帝乃河間孝王孫<hi>見本紀及迎解</hi>
　<hi>瀆亭侯分註</hi>考異以為清河亦誤<lb/>
秋九月太傅陳蕃大將軍竇武奏誅宦者曹節等節等<lb/>
殺之遂遷太后於南宫<lb/>
　此亦當書及大將軍竇武○按前書以竇武為大將<lb/>
　軍陳蕃為太傅此其先太傅何蕃首謀也故當書及<lb/>
<pb n="KR2b0020_WYG_007-17a"/>
<hi>己酉</hi>二年夏四月青蛇見御座上大風雨雷雹詔公卿<lb/>
言事<lb/>
　上字雷字並羡○按張奐傳云蛇見御座軒前燉煌<lb/>
　實録云蛇長六尺夜於御前當軒而見皆不言座上<lb/>
　帝紀及五行志皆無雷字冝删<lb/>
　　分註<hi>張奐上疏曰昔周公葬不如禮天乃動威今武蕃忠貞未被明宥妖𤯝之來皆為此也宜</hi>
　　<hi>急為改葬徙還家屬其從坐禁錮一切蠲除</hi>
　按周書金縢有天動威之語乃周公避謗居東成王<lb/>
<pb n="KR2b0020_WYG_007-17b"/>
　感風雷之變新迎公歸之事也張奐欲改葬蕃武引<lb/>
　此為言是謂成王葬周公不如禮故天為之動威以<lb/>
　生作死殊乖經㫖編録者不加駮正非也<lb/>
<hi>辛亥</hi>四年春正月帝冠赦<lb/>
　　考異<hi>提要赦下大書唯黨人不赦五字</hi>
　　分註<hi>唯黨人不赦</hi>
　　書法<hi>赦不悉書自元帝以來矣書永康赦以赦黨人也書今年赦以唯黨人不赦也書中平赦</hi>
　　<hi>又以赦黨人也</hi>
<pb n="KR2b0020_WYG_007-18a"/>
　據書法赦不悉書必有故而後書是年書赦為不赦<lb/>
　黨人也提要大書為無分註耳綱目既列分註則大<lb/>
　書可省提要不必從<lb/>
<hi>壬子</hi>熹平元年三月太傅胡廣卒<lb/>
　當去太傅二字○按廣諂事梁冀亦王舜揚雄之流<lb/>
　<hi>廣稱冀勲徳比周公分註亦載廣遜言恭色取媚於時天下薄之</hi>但冀事未成罪下<lb/>
　於莽故廣得書卒今復書官與朱穆書尚書者何别<lb/>
　<hi>桓帝延熹六年書尚書令朱穆卒賢之也按穆戒冀而廣阿之穆嫉宦官而廣與中常侍丁肅婚姻忠邪</hi>
<pb n="KR2b0020_WYG_007-18b"/>
　<hi>霄壤未可同日語</hi>故當準劉穆之例<hi>見晉安帝義熙十三年</hi>曰胡廣卒<lb/>
　而已<lb/>
<hi>甲子</hi>中平元年三月以何進為大將軍屯都亭<lb/>
　　考異<hi>此亦當書后兄何進與梁冀同</hi>
　當從考異補后兄二字○按進罪雖與冀殊<hi>冀弑質帝</hi>而<lb/>
　專國致亂<hi>如誅蹇碩遷董后召董卓誅宦官卒致殺身廢帝皆進罪也</hi>與冀無異<lb/>
　是亦與政之禍也<hi>凡例親戚書屬以著與政之禍</hi>故當一施之<lb/>
<hi>戊辰</hi>五年南匈奴右部反殺其單于羌渠<lb/>
<pb n="KR2b0020_WYG_007-19a"/>
　　考異<hi>殺當作弑</hi>
　當從考異作弑○按分註詔發南匈奴兵配劉虞討<lb/>
　張純羌渠遣左賢王將騎詣幽州<hi>是年虞為幽州牧</hi>則義舉<lb/>
　也而右部殺之<hi>右部䤈落反與屠各胡合十餘萬人攻殺羌梁</hi>非其罪矣故<lb/>
　當書弑<lb/>
<hi>己巳</hi>六年春二月皇甫嵩擊王國大破之<lb/>
　　考異<hi>擊當作討</hi>
　當從綱目作擊○按前書討者正其名也<hi>上年十一月書王國</hi>
<pb n="KR2b0020_WYG_007-19b"/>
　<hi>圍陳倉以嵩為左將軍討之</hi>此書擊者紀其實也<hi>分註董卓欲救陳倉嵩曰待其</hi>
　<hi>疲而擊之全勝之道也國攻陳倉不拔疲敝觧散嵩進兵擊之斬首萬餘級</hi>考異不必從<lb/>
三月劉虞討漁陽賊斬張純餘衆降散<lb/>
　斬當作誅○按分註純客殺純送首於虞非虞討而<lb/>
　斬之也例當書誅以正純罪書斬非其實矣<lb/>
帝崩皇子辯即位尊皇后曰皇太后太后臨朝封皇弟<lb/>
恊為陳留王<lb/>
　　考異<hi>皇字羡</hi>
<pb n="KR2b0020_WYG_007-20a"/>
　　考證<hi>皆當去皇字</hi>
　　分註<hi>初帝數失皇子何后生辯養於道人史子眇家號曰史侯王美人生恊董太后自養之號</hi>
　　<hi>曰董侯羣臣請立太子帝以辯輕佻無威儀欲立恊猶豫未決㑹疾篤屬協于蹇碩欲先誅何進而</hi>
　　<hi>立協使人迎進進往碩司馬潘隐迎而目之進驚馳歸營引兵入屯百郡邸稱疾不入辯即位年十</hi>
　　<hi>四太后臨朝封恊為陳留王年九嵗</hi>
　　書法<hi>辯何以不書太子未嘗立為太子也</hi>
　皇者下稱上之辭靈帝既崩太子未立書皇明辯為<lb/>
　靈子所以紹其統也<hi>非自謂其子為皇例</hi>協稱皇弟别於太后<lb/>
<pb n="KR2b0020_WYG_007-20b"/>
　耳<hi>上書太后臨朝下曰封弟協為王不書皇則疑於后弟</hi>考異考證不必從<lb/>
秋七月大將軍進召董卓將兵詣京師太后詔罷諸宦<lb/>
官八月宦官張讓等入宫殺進劫太后帝出至河上司<lb/>
𨽻校尉袁紹捕宦者悉誅之帝還宫以卓為司空<lb/>
　　考異<hi>一本無詣京師三字按提要劫太后下有及字</hi>
　　分註<hi>袁紹説何進誅宦官進白太后請盡罷中常侍以下以三署郎補其處太后曰中官統領</hi>
　　<hi>禁省漢家故事也且先帝新棄天下我奈何楚楚與士人共對事乎進難違太后意事久不決紹等</hi>
　　<hi>又為畫䇿多召四方猛將使並引兵向京城以脇太后進然之主簿陳琳諫不聽曹操聞而笑之初</hi>
<pb n="KR2b0020_WYG_007-21a"/>
　　<hi>靈帝徴董卓為少府不至及帝寢疾璽書拜卓并州牧令以兵屬皇甫嵩皆不奉詔駐兵河東至是</hi>
　　<hi>何進召之使將兵詣京師以誅宦官為言卓聞召即就道并上書曰張讓等竊倖承寵濁亂海内臣</hi>
　　<hi>聞揚湯止沸莫如去薪今輒鳴鐘鼓如雒陽請収讓等以清姦穢太后猶不從袁紹懼進變計因脇</hi>
　　<hi>之曰交搆已成將軍復欲何待而不早決之乎事久變生復為竇氏矣進於是以紹為司𨽻校尉紹</hi>
　　<hi>促董卓使馳驛上奏欲進兵平樂觀太后乃恐悉罷中常侍小黄門使還里舍皆詣進謝罪袁紹勸</hi>
　　<hi>進便於此決之再三不許謀頗泄張讓子婦太后之妹也譲叩頭請復一入直得暫奉望太后顔色</hi>
　　<hi>太后乃詔皆復入直進入長樂宫白太后請誅諸常侍張讓段珪具聞其語乃率其黨數十人持兵</hi>
　　<hi>伏省户下斬進進部曲引兵燒南宫青瑣門譲等將太后少帝及陳留王從複道走北宫尚書盧植</hi>
<pb n="KR2b0020_WYG_007-21b"/>
　　<hi>執戈於閤道窗下仰數段珪珪懼乃釋太后太后投閤得免紹遂閉北宫門勒兵捕諸宦者無少長</hi>
　　<hi>皆殺之讓珪等困廹遂將帝與陳留王數十人步出穀門夜至小平津公卿無從者惟盧植及河南</hi>
　　<hi>中部掾閔貢至河上貢厲聲責讓等因手劒斬數人讓等惶怖叩頭白帝曰臣等死陛下自愛遂投</hi>
　　<hi>河而死貢扶帝與陳留王還至雒舍明旦南行公卿稍有至者董卓亦到因與公卿奉迎於北芒阪</hi>
　　<hi>下帝見卓兵卒至恐怖流涕羣公謂卓曰有詔郤兵卓曰公諸人為國大臣不能匡正王室至使國</hi>
　　<hi>家播蕩何郤兵之有遂有廢立之意是日帝還宫失傳國璽鮑信募兵適至説紹曰董卓將有異志</hi>
　　<hi>今不早圖必為所制及其新至疲勞襲之可禽也紹不敢發信乃引兵還泰山卓於是諷朝廷以久</hi>
　　<hi>雨䇿免司空劉𢎞而代之</hi>
<pb n="KR2b0020_WYG_007-22a"/>
　　書法<hi>卓前書將軍矣此則曷為不書於是卓累徴拜不奉詔也直書董卓而冠之以進召罪進</hi>
　　<hi>也漢之禍進為之○書詔罷宦官矣張讓等曷為復以宦官書譏不力也於是太后詔復入直不書</hi>
　　<hi>書入惡辭也○於是紹勒兵捕宦者無少長皆殺之進攻省内讓等將帝步出此其先書帝出何不</hi>
　　<hi>以播蕩累紹也宦者書誅罪之也然則紹無貶與帝出河上紹捕宦者悉誅之則其專且濫之罪著</hi>
　　<hi>矣終綱目書誅宦官四其克者二漢書悉誅唐書大誅皆甚之之辭也</hi>
　當書秋七月大將軍進召董卓誅宦官太后不從八<lb/>
　月宦者張讓等殺進刧帝出奔至河上讓等死帝還<lb/>
　卓自為司空○按綱目此條正文冗而無當以召卓<lb/>
<pb n="KR2b0020_WYG_007-22b"/>
　罪進書法已言之然讓等殺進刧帝皆太后之過據<lb/>
　分註董卓上書請收讓等太后不從其詔罷宦官特<lb/>
　為卓所恐非本意也<hi>按分註始云進難違太后意既云太后不從末云太后乃恐詔</hi>
　<hi>罷宦官果后意乎</hi>觀復召讓等入直可見<hi>帝禍始此</hi>綱目冝直書<lb/>
　太后不從以著其罪<hi>史綱多所更定獨此一循舊文何無擇别惟陳夀魏志直書太</hi>
　<hi>后不聽得之</hi>今曰詔罷諸宦官是予后也豈春秋誅意之<lb/>
　法乎况讓刧后及帝未幾太后以投閣免至河上者<lb/>
　帝與陳留王也今並書太后帝<hi>提要書及史綱從之尤誤</hi>出至河<lb/>
<pb n="KR2b0020_WYG_007-23a"/>
　上尤非其實且進之召卓紹實啓之紹始促卓進兵<lb/>
　以逼太后既而畏卓䟦扈不從鮑信早圖之言徒逃<lb/>
　遁茍免遂使卓廢帝為王<hi>九月紹奔冀州卓廢帝為𢎞農王</hi>紹雖悉<lb/>
　誅宦官何補於亂捕宦者悉誅句冝削以示貶<hi>宦官中豈</hi>
　<hi>無無辜者紹逸渠魁而殺其餘徒亂人國何益故削之</hi>今上書刧帝出至河上<lb/>
　下書帝還宫中曰司𨽻校尉捕宦者悉誅之是紹方<lb/>
　有清側反駕之勲不幾以罪魁為功首乎書法不達<lb/>
　此義猶謂罪其專且濫夫救焚者不俟命除惡者必<lb/>
<pb n="KR2b0020_WYG_007-23b"/>
　務盡使紹果能除君慝而全宗社何惜於宦官而謂<lb/>
　其專且濫邪又况上書殺進刧帝宦官之罪尤不可<lb/>
　逭者邪綱目不當書而書劉氏不宜貶而貶是非若<lb/>
　此何以垂訓乎○直書誅宦官當時以誅宦官為言<lb/>
　也<hi>見分註</hi>不書袁紹捕宦者悉誅之而曰讓等死刧帝<lb/>
　者讓也讓不死則帝不還故專目讓也<hi>是時渠魁在讓當紹誅宦</hi>
　<hi>官讓猶在也綱目但書悉誅不及讓等之死尤為闕漏</hi>卓為司空不曰以而書<lb/>
　自<hi>凡例篡賊注云董卓曹操自其得政遷官皆依范史直以自為書之卓為司空不書自而曰以尤與</hi>
<pb n="KR2b0020_WYG_007-24a"/>
　<hi>例不合</hi>既以為廢帝弑后之本又以證召卓者之非也<lb/>
　數字之中諸義悉備覽者詳焉<lb/>
九月袁紹出奔冀州卓廢帝為𢎞農王奉陳留王協即<lb/>
位遂弑太后何氏<lb/>
　　考異<hi>提要無出字</hi>
　　書法<hi>書出奔何卓强也紹出奔而𢎞農遂廢矣綱目連書之所以著紹奔之由也</hi>
　出字羡<hi>直書奔冀州急辭也書出則緩矣提要可從</hi>奉當作以即位當作<lb/>
　為帝○按是時主廢國亂宗社播遷何位可即而曰<lb/>
<pb n="KR2b0020_WYG_007-24b"/>
　奉某即位乎又况未幾卓遷帝於長安位安在哉故<lb/>
　當書曰以陳留王協為帝<hi>春秋傳云能左右之曰以書以者明帝之左右在卓</hi>
　<hi>也又可為下文遷帝長安之本與春秋書劉單以王猛義同</hi>書奔冀州罪紹也紹<lb/>
　奔而後帝廢為王明紹不能扞君于艱徒茍免以全<lb/>
　生耳<hi>栢舉之戰楚師敗績下書楚囊瓦出奔鄭説者謂誅大臣之敗國而以身免也可為一證詳魯</hi>
　<hi>定公四年</hi>書法以為著紹奔之由謬甚夫不以臣之出奔<lb/>
　為棄君乃以主之見廢為累臣輕重之權衡固若斯<lb/>
　乎<lb/>
<pb n="KR2b0020_WYG_007-25a"/>
<hi>庚午</hi>孝獻皇帝初平元年<lb/>
　獻當作愍○按孝獻乃魏明帝所諡昭烈則諡帝為<lb/>
　孝愍也綱目既以昭烈為正統當以孝愍為正或曰<lb/>
　孝獻諡於已卒之後孝愍猶在未崩之前可以生諡<lb/>
　為正乎曰不然帝雖未崩是時已廢為山陽公與崩<lb/>
　無異且帝實可愍而非獻也不從其正且實者徒襲<lb/>
　誣罔之號是篡賊得諡君父揆諸不用後人貶爵之<lb/>
　例亦自矛盾<hi>按嵗年繼世註云被廢無諡者但曰帝某不用後人所貶之號愚謂即有諡者亦當</hi>
<pb n="KR2b0020_WYG_007-25b"/>
　<hi>止書帝某不用所諡之號</hi>
三月卓遷都長安燒洛陽宫廟發諸帝陵車駕西遷<lb/>
　　考異<hi>提要無帝字及車駕西遷五字</hi>
　　分註<hi>董卓收諸富室以罪惡誅之没入其財物死者不可勝訃悉驅徙其餘民數百萬口於長</hi>
　　<hi>安步騎驅蹙更相蹈藉饑餓冦掠積屍盈路卓自留屯罼圭苑中悉燒宫廟官府居家二百里内無</hi>
　　<hi>復雞犬又使吕布發諸帝陵及公卿冡墓收其珍寶三月帝至長安</hi>
　　書法<hi>李傕曹操皆書遷帝於某逼遷也此則曷為有三字遷書其上書卓遷都燒宫廟發諸陵</hi>
　　<hi>然後書車駕西遷則其逼脇凄凉之狀自見矣書卓遷都專辭也書車駕西遷不得不遷之辭也</hi>
<pb n="KR2b0020_WYG_007-26a"/>
　當書卓焚宫廟發諸陵遷帝於長安<hi>按帝紀卓遷都在二月丁亥車</hi>
　<hi>駕入長安在三月乙巳綱目特書三月是據入長安時言也固知遷都句可刪</hi>○春秋之義<lb/>
　書其重者書遷帝則卓之遷徙餘民遷都長安者不<lb/>
　足言矣書法謂與李傕曹操異非也提要專言遷都<lb/>
　不及車駕尤誤諸帝帝字可删<hi>觀修陵謁陵不稱諸帝可見</hi>○或<lb/>
　曰據漢書卓焚宫廟在車駕入長安之後此其先書<lb/>
　焚宫廟何曰宗廟為重君為輕之義也且卓之所以<lb/>
　焚宫廟者凡皆使帝無反顧之心耳事雖在後意實<lb/>
<pb n="KR2b0020_WYG_007-26b"/>
　居先<hi>先書焚宫廟誅其意也</hi>顧可泥迹而畧其心乎必以先後<lb/>
　論則吕布之走在殺王允之先綱目又何以先允而<lb/>
　後布邪可以類推<lb/>
<hi>辛未</hi>二年劉焉殺漢中太守斷斜谷閣<lb/>
　　考異<hi>提要無閣字</hi>
　閣字不可少按崔浩云斜谷路險不容行架木為棚<lb/>
　而度曰閣道是所斷者架木為棚之閣道非斜谷也<lb/>
　若斜谷則險不容行不待斷而已斷矣提要疑漏<lb/>
<pb n="KR2b0020_WYG_007-27a"/>
<hi>壬申</hi>三年李傕郭汜等舉兵犯闕殺司徒王允吕布走出<lb/>
闗<lb/>
　　分註<hi>初吕布勸王允盡殺董卓部曲允曰此輩無罪不可布欲以卓財物頒賜公卿將校允又</hi>
　　<hi>不從允素以劒客遇布布負其功勞多自誇伐既失意望漸不相平允性剛稜疾惡初懼董卓故折</hi>
　　<hi>節下之卓既殱滅自謂無復後患頗自驕傲以是羣下不甚附之允始與士孫瑞議特下詔赦卓部</hi>
　　<hi>曲既而疑曰部曲從其主耳今若名之惡逆而赦之恐適使深自疑非所以安之也乃止又議悉罷</hi>
　　<hi>其軍或説允曰凉州人素憚袁氏而畏闗東今若一旦觧兵開闗必人人自危可以皇甫義真為將</hi>
　　<hi>軍就領其衆因使留陜以安撫之允曰不然闗東舉義兵者皆吾徒也今若距險屯陜雖安凉州而</hi>
<pb n="KR2b0020_WYG_007-27b"/>
　　<hi>疑闗東之心不可也時百姓訛言當悉誅凉州人卓故將校遂轉相恐動皆擁兵自守李傕等還至</hi>
　　<hi>陜遣使詣長安求赦不得傕等益懼欲各觧散間行歸鄉里校尉賈詡曰諸君若棄軍單行則一亭</hi>
　　<hi>長能束君矣不如相率而西以攻長安為董公報讐事濟奉國家以正天下若其不合走未後也傕</hi>
　　<hi>等然之乃相與結盟率軍數千晨夜西行隨道收兵比至長安已十餘萬與卓故部曲樊稠李蒙等</hi>
　　<hi>合兵圍長安城吕布與戰不勝將數百騎走王允扶帝出宣平門避兵傕等於城門下伏地叩頭曰</hi>
　　<hi>董卓忠於陛下無故為吕布所殺臣等為卓報讐非敢為逆也共表請王允出問太師何罪允窮蹙</hi>
　　<hi>乃下見之傕等收司𨽻黄琬殺之王允以宋翼為馮翊王宏為扶風傕等欲殺允乃先徴翼宏宏遣</hi>
　　<hi>使謂翼曰傕等以我二人在外故未危王公今日就徴明日俱族闗東義兵鼎沸欲誅董卓今若舉</hi>
<pb n="KR2b0020_WYG_007-28a"/>
　　<hi>兵共討傕等與山東相應此轉禍為福之計也翼不從宏不能獨立遂俱就徴傕收允及翼宏并殺</hi>
　　<hi>之屍王允於市</hi>
　　發明<hi>以當時言之傕汜之變激於允之不能容使允能從或者之議以皇甫義真就領其衆不</hi>
　　<hi>然因其求赦而赦之亦足少安反側之心未必召禍如是之烈然綱目於此略無咎允之意何哉允</hi>
　　<hi>身為大臣密謀討賊不動聲色使弑逆之虜一旦勦滅其有功於漢多矣天若祚漢必無反覆之理</hi>
　　<hi>不幸漢徳告終逆黨復出故允身罹不測之禍而漢亦隨之此則天之所廢非特人謀不善之失也</hi>
　　<hi>綱目書傕汜舉兵犯闕則見逆賊反叛之罪書殺司徒王允則見無罪見殺死於其位之節然則懲</hi>
　　<hi>惡勸善之義知有逆順而不知其有成敗也豈不嚴哉</hi>
<pb n="KR2b0020_WYG_007-28b"/>
　成敗雖可不論然其所以成所以敗則不可不知也<lb/>
　使人謀盡善而天意不從斯可歸之命耳若王允之<lb/>
　誅董卓勲以為有六失焉部曲冝殺而不殺一也財<lb/>
　物冝散而不散二也前折節而後驕傲三也欲安闗<lb/>
　東而疑凉州四也求赦不得五也宏翼在外不使之<lb/>
　連兵闗東共討傕等六也具此六失而曰天命非人<lb/>
　事惡可哉綱目不咎允者為欲罪傕汜故不得而罪<lb/>
　之允雖未盡善非傕汜所冝殺書官書殺非以恕允<lb/>
<pb n="KR2b0020_WYG_007-29a"/>
　所以深惡傕汜也且既正其法於綱復詳其事於目<lb/>
　則允之失自見不待别加貶黜而後著發明據此以<lb/>
　論王允非特以功掩過凡操丕得國天實祚之又安<lb/>
　可黜之為僭而名之為賊哉夫欲恕一人而使亂賊<lb/>
　得託以逃罪非所語於春秋之法也<lb/>
<hi>癸酉</hi>四年大司馬劉虞討公孫瓚不克見殺<lb/>
　　考異<hi>按分註虞與瓚積不相能虞遣使奉章陳其暴掠之罪瓚亦上虞廩糧不周二奏交馳互</hi>
　　<hi>相非毁朝廷依違而已詳考事情瓚非叛賊之比難以討書又按興平二年書虞子和攻公孫瓚不</hi>
<pb n="KR2b0020_WYG_007-29b"/>
　　<hi>書討○勲按和非虞比虞公而和私也私謂復父讐不當與虞之忠國者同日語</hi>
　瓚雖非賊末始無叛志觀分註謂瓚築小城以居虞<lb/>
　恐終為亂是虞之攻瓚乃憂國之忠<hi>二年闗東諸將奉虞為帝虞不</hi>
　<hi>受綱目大書美之</hi>瓚上虞廪糧不周特加之罪耳以此推之<lb/>
　雖書討可也况闗東諸將自相矛盾實由瓚始方帝<lb/>
　遣虞子和逃歸令虞來迎袁術留和瓚使弟<hi>越</hi>敎術<lb/>
　執和奪其兵虞瓚由是有隙<hi>詳元年瓚攻袁紹分註</hi>然則過不<lb/>
　在虞而董卓以外首叛帝者瓚也綱目於劉虞書官<lb/>
<pb n="KR2b0020_WYG_007-30a"/>
　書見殺自是予虞罪瓚之意<hi>虞書官書見殺而瓚書自焚死固知予虞而罪</hi>
　<hi>瓚也瓚死在建安四年</hi>考異不必從<lb/>
<hi>丙子</hi>建安元年曹操入朝自為司𨽻校尉録尚書事<lb/>
　　分註<hi>曹操在許謀迎天子衆以為山東未定韓暹楊奉負功恣睢未可卒制荀彧曰昔晉文公</hi>
　　<hi>納周襄王而諸侯景從漢髙祖為義帝縞素而天下歸心今天子䝉塵將軍首唱義兵徒以山東擾</hi>
　　<hi>亂未遑逺赴今鑾駕旋軫東京榛蕪誠因此時奉主上以從人望大順也秉至公以服天下大畧也</hi>
　　<hi>扶𢎞義以致英俊大徳也四方雖有逆節其何能為若不時定使豪傑生心後雖為慮亦無及矣操</hi>
　　<hi>乃遣曹洪將兵西迎天子董承等拒之洪不得進議郎董昭以楊奉兵馬最强而少黨援作操書與</hi>
<pb n="KR2b0020_WYG_007-30b"/>
　　<hi>奉奉得書喜語諸將共表操為鎮東將軍韓暹矜功專恣董承患之因潛召操操乃將兵詣雒陽既</hi>
　　<hi>至奏韓暹楊奉之罪帝以韓楊有功詔勿問以操領司𨽻校尉録尚書事操於是誅有罪賞有功矜</hi>
　　<hi>死節封董承等十三人為列侯</hi>
　　發明<hi>綱目凡專國之臣於其進爵則必以自為書之是時操方入朝未有無君之心而書法遽</hi>
　　<hi>已如此何哉夫慶賞刑威曰君作威作福惟辟操之此行誅有罪賞有功矜死節封董承等十三人</hi>
　　<hi>為列侯是皆出於天子之命邪抑皆出於操之所自為邪况操擁兵向闕脅制朝廷天子在其掌握</hi>
　　<hi>則以自為司𨽻校尉書之夫豈過哉觀之荀彧之所謀槩以春秋誅心之法參諸綱目之所書而益</hi>
　　<hi>信</hi>
<pb n="KR2b0020_WYG_007-31a"/>
　操為司𨽻書自非徒以誅罪賞功也為實有無君之<lb/>
　心也操無君之心不自今日始當其劫詢許劭劭以<lb/>
　操為亂世之姦雄操喜而去其意已萌於此矣及何<lb/>
　進召董卓誅宦官不從主簿陳琳之諌操聞而笑之<lb/>
　固知漢廷之無人也<hi>中平六年謀誅宦官袁紹為何進畫䇿多召四方猛將陳琳諫</hi>
　<hi>曰將軍統皇威握兵要但當速發雷霆行權立斷則天人順之而反委釋利噐多徴外助大兵聚㑹强者</hi>
　<hi>為雄功必不成祗為亂階耳進不聽操聞而笑曰宦者之官古今冝有但世主不當假之權寵使至於此</hi>
　<hi>既治其罪當誅元惡一獄吏治矣何至紛紛召外兵乎欲盡誅之事必宣露吾見其敗也</hi>至董卓<lb/>
<pb n="KR2b0020_WYG_007-31b"/>
　焚宫廟劫天子袁紹等畏莫敢擊操獨曰向使卓倚<lb/>
　王室據舊京東向以臨天下雖以無道行之猶足為<lb/>
　患今焚劫若此此天亾之時也又已知卓之無能為<lb/>
　矣觀其得荀彧則曰吾子房荀彧説操亦曰此將軍<lb/>
　之闗中河内<hi>興平元年曹操以陶謙已死欲遂取徐州還定吕布荀彧曰昔髙祖保闗中光</hi>
　<hi>武據河内皆深固根本以制天下故雖有困敗終濟大業將軍本以兖州首事且河濟天下之要地是亦</hi>
　<hi>將軍之闗中河内也不可以不先定</hi>君臣相與無非自為者至是謀迎<lb/>
　天子衆疑韓楊難制彧獨謂雖有逆節其何能為此<lb/>
<pb n="KR2b0020_WYG_007-32a"/>
　操倚王室以臨天下之意也尹氏謂操未有無君之<lb/>
　心特為操所欺耳<lb/>
<hi>丁丑</hi>二年以吕布為左將軍布擊袁術兵破之<lb/>
　　考異<hi>按術僭號當書布討袁術破其兵</hi>
　　分註<hi>袁術遣使以稱帝告呂布因求迎婦布遣女隨之陳珪恐徐揚合從為難未已往説布曰</hi>
　　<hi>曹公奉迎天子輔贊國政將軍冝與協同䇿謀共存大計今與術結婚必受不義之名將有累卵之</hi>
　　<hi>危矣布亦怨術初不已受也女已在途乃追還絶婚械送其使梟首許市術遣大將張勲等與韓暹</hi>
　　<hi>楊奉七道攻布布懼不敵用珪䇿與暹奉書并力破術許悉以術軍資與之暹奉大喜從布進軍勲</hi>
<pb n="KR2b0020_WYG_007-32b"/>
　　<hi>等散走殺傷墮水死者殆盡</hi>
　據分註布非為國討賊特以私怨擊術耳故術雖僭<lb/>
　帝書擊不書討考異不必從<lb/>
秋七月曹操擊袁術破走之<hi>原本誤作走破今從考異改正</hi>
　　考異<hi>擊亦當作討</hi>
　操亦漢賊也以賊擊賊故書擊考異説誤<lb/>
<hi>戊寅</hi>三年夏四月詔將軍段煨等討李傕夷三族<lb/>
　傕下漏誅之二字○按獻帝起居註云傳傕首至許<lb/>
<pb n="KR2b0020_WYG_007-33a"/>
　詔髙懸之是傕已誅也綱目不書誅則傕之死生未<lb/>
　可知安在其夷三族邪<lb/>
<hi>甲申</hi>九年丹陽郡吏殺其大守孫翊翊妻徐氏討殺之<lb/>
　　考異<hi>按征伐例曰凡得其罪人於臣子曰誅於外國若非其臣子曰斬曰殺此太守討殺郡吏</hi>
　　<hi>亦當書誅誤作殺字耳</hi>
　　分註<hi>丹陽督媯覽丞戴員殺太守孫翊覽欲逼取翊妻徐氏徐紿之曰乞須晦日設祭除服然</hi>
　　<hi>後聽命潛使所親語翊舊將孫髙傅嬰等與共圖覽髙嬰涕泣許諾密呼翊時侍養者二十餘人與</hi>
　　<hi>盟誓合謀晦日設祭徐哭泣盡哀畢乃除服薰香沐浴言笑懽悦覽密覘無復疑意徐呼髙嬰置户</hi>
<pb n="KR2b0020_WYG_007-33b"/>
　　<hi>内使人召覽入適得一拜徐呼二君可起髙嬰俱出共殺覽餘人自外殺員徐氏乃還縗絰奉覽員</hi>
　　<hi>首以祭翊墓舉軍震駭孫權族誅覽員餘黨擢髙嬰為牙門</hi>
　殺當作誘誅討字羡○按徐氏以身為囮始克圖覽<lb/>
　非能正名其罪而討之故但書誘誅以正員覽之罪<lb/>
　雖不稱討可也<hi>考異但知書殺之誤不知徐氏此舉未可以討名也</hi>
資治通鑑綱目巻十四<lb/>
　　分註<hi>起己丑漢獻帝建安十四年○盡丁未漢後主建興五年</hi>
　　考異<hi>當分註盡丁未漢帝禪建興五年</hi>
<pb n="KR2b0020_WYG_007-34a"/>
　　考證<hi>盡丁未後主建興五年十五卷起盡十六卷起凡曰後主皆當作帝禪○謹按凡例曰</hi>
　　<hi>凡正統之君曰帝僭稱帝者曰主牧菴姚氏曰綱目書漢中王即皇帝位統斯正矣而於其子獨曰</hi>
　　<hi>後主何哉且自建興以及炎興用天子制以臨四方者實四十年豈於即位正始之年不帝乃曰後</hi>
　　<hi>主乎諸曰後主者皆溺於熟口順耳不思而失於刋正也凡例又曰有被廢無諡者但曰帝某而不</hi>
　　<hi>用後人所貶之爵建興之帝未嘗被廢亦鈞於無諡者故下取晉帝奕例書曰帝禪</hi>
　主當作帝後字不可省○按創業之君稱祖紀其始<lb/>
　也亡國之主稱後稱末<hi>如北齊髙緯陳叔寳稱後主梁朱瑱後唐從珂稱末帝之</hi>
　<hi>類</hi>著其終也漢自髙光迄於靈獻國統再絶不得已<lb/>
<pb n="KR2b0020_WYG_007-34b"/>
　而以昭烈紹之又再傳而滅漢自是無復炎祚矣昔<lb/>
　人於昭烈父子稱先後主初非無意盖上無所繼下<lb/>
　無所承明其自為首尾也綱目出而後紹昭烈於髙<lb/>
　光雖以續漢亦以終漢<hi>綱目於禪降始書漢亡</hi>例當倣後主末<lb/>
　帝之稱書曰後帝禪既正其名為帝復從其號曰後<lb/>
　若曰禪乃漢之後帝也漢之後帝固有陵夷衰㣲如<lb/>
　禪者仰晀髙光俯瞷安樂<hi>魏廢帝為安樂公</hi>亦士君子感慨<lb/>
　發憤之一時也凡書帝禪某年皆加後字於上<lb/>
<pb n="KR2b0020_WYG_007-35a"/>
<hi>辛卯</hi>十六年春正月曹操以其子丕為五官中郎將為丞<lb/>
相副<lb/>
　當直書以其子丕為丞相副五官中郎將六字可删<lb/>
　○按前書曹操自為丞相<hi>見十三年</hi>此書以其子為丞相<lb/>
　副子父濟惡其罪自見五官中郎將常事耳<hi>觀書法但言丞</hi>
　<hi>相副而不及五官中郎將固知所重不在此也</hi>雖不書可也<hi>按凡例云正統命官宰相皆書</hi>
　<hi>餘官非有故不書又曰魏晉以後一除數官則書其重者莫重於丞相副而操創為此職其有故尤大非</hi>
　<hi>有故不書正統且然况操以乎勲故刪五官中郎等字直書以其子丕為丞相副庶幾輕重之别也</hi>
<pb n="KR2b0020_WYG_007-35b"/>
<hi>甲午</hi>十九年春張魯遣馬超圍祁山夏侯淵擊却之<lb/>
　　考異<hi>提要夏上有將軍二字</hi>
　淵始見也冝書官當從提要補將軍二字<lb/>
夏四月旱五月雨水<lb/>
　此條冝删○按凡言旱者必積日已久而後謂之旱<lb/>
　至雨水則始下之時已驚傳為雨水矣今於四月書<lb/>
　旱五月即書雨水是旱未大甚而又得雨為之潤則<lb/>
　旱不為灾而雨水亦無足為憂喜者雖不書可也况<lb/>
<pb n="KR2b0020_WYG_007-36a"/>
　是時冠履倒置天地變易區區水旱曷足為異而特<lb/>
　書之哉<lb/>
枹罕宋建反冬十月討斬之諸羌皆降<lb/>
　當作遣夏侯淵擊斬之○按此操遣淵也<hi>漢紀云曹操遣將夏</hi>
　<hi>侯淵討宋建於枹罕獲之</hi>操亦建耳不當書討<hi>觀操擊張魯不書討可證</hi>
十一月魏公操弑皇后伏氏及皇子二人<lb/>
　當去魏公二字直書曹操弑○或曰王莽弑帝書安<lb/>
　漢公操弑后斥稱姓名何曰書安漢者罪太后也操<lb/>
<pb n="KR2b0020_WYG_007-36b"/>
　君在上而敢於弑后及子直國賊耳何魏公之有<lb/>
<hi>乙未</hi>二十年春正月立貴人曹氏為皇后<lb/>
　　書法<hi>嘗書立大將軍光女為皇后矣又書立安漢公莽女為皇后矣此其不書魏公操女何命</hi>
　　<hi>自上出也其自上出何伏后之弑帝盖廩廩矣於是立其女為皇后帝將求以自媚於操也不亦甚</hi>
　　<hi>可悲哉</hi>
　不書立魏公操女為前書操納三女為貴人<hi>見十八年</hi>此<lb/>
　書立貴人曹氏為皇后其為操女已明不待書也書<lb/>
　法以為命自上出書立魏公操女獨非命自上出乎<lb/>
<pb n="KR2b0020_WYG_007-37a"/>
　異不在立在某女而已其立也不得不立者也<hi>當其納女</hi>
　<hi>為貴人已有為后之意伏后不知避位反欲圖操是自速死也</hi>書法謂求以媚操亦<lb/>
　非定論觀后行泣過訣曰不能復相活邪帝曰我亦<lb/>
　不知命在何時帝盖自處以必死矣更何望哉<lb/>
三月魏公操擊張魯<lb/>
　此亦當去魏公二字直書曹操擊以下除進爵外一<lb/>
　循此例不必更以魏公冠之盖魏公之號本非人主<lb/>
　所加<hi>十八年曹操自立為魏公</hi>而弑后以來操已不復漢之臣子<lb/>
<pb n="KR2b0020_WYG_007-37b"/>
　其官爵姓氏應聽後人以是非予奪<hi>如魯桓公無王定公無正月天</hi>
　<hi>時王法春秋猶以大義裁之而不書况賊臣偽爵乎</hi>寜得復存其故號邪故當<lb/>
　去魏公二字以附於王莽之例○或曰操雖弑后及<lb/>
　皇子未弑帝也恐不冝與莽同勲謂不然操不弑帝<lb/>
　非畏而不敢姑留以令天下耳故獻帝雖存操之心<lb/>
　久已無帝必待弑帝而後誅則終操之身且逃萬世<lb/>
　之罸矣<lb/>
秋七月魏公操取漢中走張魯留將軍夏侯淵張郃守<lb/>
<pb n="KR2b0020_WYG_007-38a"/>
之而還<lb/>
　當書留夏侯淵及張郃等將軍二字羡○按凡例云<lb/>
　凡僭國之臣不以賢否皆因事乃見又曰凡有官者<lb/>
　書官惟初除一見淵於上年不書官始見於此皆與<lb/>
　例不合故當刪去分註云以夏侯淵督張郃徐晃等<lb/>
　守漢中則此當加及等二字庶主次明而操之加意<lb/>
　漢中亦可見矣綱目略之非是<lb/>
冬十月始置名號侯以賞軍功<lb/>
<pb n="KR2b0020_WYG_007-38b"/>
　始上漏魏字○按此亦魏置也當與十八年初置尚<lb/>
　書侍中書魏同綱目於彼書魏而此不書非是<lb/>
十一月張魯出降以為鎮南將軍封其屬閻圃為列侯<lb/>
　此亦當書操以與十九年以髙柔為丞相理曹掾同<lb/>
<hi>丙申</hi>二十一年夏四月魏公操進爵為王操殺尚書崔琰<lb/>
　　考異<hi>提要漏一操字一本殺下有其字</hi>
　　書法<hi>上書魏公操進爵下書殺琰䝉上文可矣曷為再書操不再書操則未知其誰殺之再書</hi>
　　<hi>操所以深罪操也</hi>
<pb n="KR2b0020_WYG_007-39a"/>
　當作殺其尚書崔琰不必更著操字提要不再書操<lb/>
　良是考異以為漏書法以為未知誰殺之皆謬○按<lb/>
　天鳯元年莽遣太傅免司馬<hi>時平晏為太傅逯並為大司馬</hi>綱目皆<lb/>
　書其以太傅司馬莽私爵也琰為尚書亦操所辟<hi>操領</hi>
　<hi>冀州牧辟琰為别駕</hi>非漢官也惟書殺其尚書崔琰然後見交<lb/>
　譏之意如荀攸書魏<hi>十九年書魏荀攸卒</hi>所以媿攸若直書殺<lb/>
　尚書某則僅見操專殺之罪而琰仕操之失隠矣<lb/>
以裴潛為代郡太守<lb/>
<pb n="KR2b0020_WYG_007-39b"/>
　以上漏魏字<hi>二十五年賈逵為豫州刺史倣此</hi>○按裴潛臣魏者當<lb/>
　書魏以與鍾繇華歆同<hi>繇為相國歆為御史大夫皆有魏字</hi>綱目於繇<lb/>
　歆書魏而此獨略非是或曰書法謂潛以恩信見稱<lb/>
　意者其諱賢與曰不然潛雖有恩信特為魏耳曷足<lb/>
　諱哉史家不列潛於漢而與杜襲趙儼並入魏志有<lb/>
　以夫<lb/>
<hi>丁酉</hi>二十二年春正月魏王操擊孫權三月權降<lb/>
　或曰此亦當去魏王二字昌為不削勲謂前去魏公<lb/>
<pb n="KR2b0020_WYG_007-40a"/>
　者<hi>弑后以下皆斥稱操</hi>明操之為賊所以待天下之誅也自是<lb/>
　進公而為王擊權而權降則是無復知其為賊且相<lb/>
　率而歸魏矣故如其意而書魏王<hi>與春秋書桓宣即位同</hi>且魏<lb/>
　業將成而漢廷之無人也豈予之哉<lb/>
權遣陸遜討丹陽山越平之<lb/>
　　考異<hi>提要權上當加一孫字</hi>
　討當作擊○按凡例云非正統相攻先發者不曰冦<lb/>
　陷後應者不曰征討是時權已降魏魏復僭帝<hi>操用天子</hi>
<pb n="KR2b0020_WYG_007-40b"/>
　<hi>車服出人警蹕</hi>中國已非正統例當書擊觀明年烏桓反操<lb/>
　遣子彰擊破之不書討可見○權不書姓蒙上文也<lb/>
　<hi>上書孫權陸口守將魯肅卒權以吕䝉代之</hi>考異不必從<lb/>
<hi>己亥</hi>二十四年冬十月孫權使吕䝉襲取江陵魏王操帥<lb/>
師救樊闗羽走還權邀斬之十二月䝉卒<lb/>
以孫權為票騎將軍領荆州牧<lb/>
　此條當繫上文䝉卒之下不應特書○按操表權為<lb/>
　將軍所以賞其斬侯之功也<hi>權與操牋請以討侯自効詳見分註</hi>法當<lb/>
<pb n="KR2b0020_WYG_007-41a"/>
　合書曰操以權為票騎將軍領荆州牧今特書以而<lb/>
　不繫操何以見其義哉况權稱臣於操<hi>分註云權上書稱臣於操</hi>
　<hi>稱説天命</hi>尤叛人之黨不可不連書以著孫曹相與之嫟<lb/>
　而權殘義士以附賊臣其罪尤不可勝誅矣<lb/>
<hi>庚子</hi>二十五年<hi>魏文帝曹丕黄初元年○是嵗僭國一</hi>春正月丞相冀州牧<lb/>
魏王曹操還至洛陽卒太子丕立自為丞相冀州牧<lb/>
　　考異<hi>按即位例曰凡僭國始稱王者繼世曰嗣據咸康二年書魏晉王昭卒太子炎嗣此書立</hi>
　　<hi>不書嗣盖傳誤</hi>
<pb n="KR2b0020_WYG_007-41b"/>
　當書魏王曹操死子丕嗣○或曰綱目卒曹操例也<lb/>
　<hi>凡例僭國稱王公者曰某王公姓某卒</hi>其書死何曰操漢賊也<hi>凡例盜賊書死</hi>
　不於其死誅之則竟逃萬世之罰矣<hi>據前自立為魏公稱公進爵為</hi>
　<hi>王稱王略無貶辭</hi>然則曷為仍書魏王書魏王明非漢之臣<lb/>
　子且以别丕之為魏也而操以漢賊得終王爵無復<lb/>
　有討之者又以罪漢之臣子也丕方欲稱帝<hi>是年冬十月</hi>
　何有於丞相州牧故削之直書子丕嗣其子父濟惡<lb/>
　之罪著矣不書自者受之於父非創也<hi>不以自為罪丕益以正操</hi>
<pb n="KR2b0020_WYG_007-42a"/>
　<hi>之為賊也周文之説惡可掩乎</hi>
　　書法<hi>卒書官書爵書姓如鄧禹非予之也幸之也使操不死必將大以不臣終矣</hi>
　書法非是使操卒而獻能自立不失舊物猶曰幸之<lb/>
　不數月丕已稱帝廢帝為山陽公何幸之有且曰操<lb/>
　不死必以不臣終將謂操存猶漢臣邪弑君之舉操<lb/>
　所不為彼方以周文自處<hi>陳羣等請正大位操曰若天命在吾吾為周文矣詳</hi>
　<hi>上條分註</hi>豈肯及身為之縱令不死或傳位於子使之廢<lb/>
　帝而自立操盖善歸已過歸人者也劉氏何足以知<lb/>
<pb n="KR2b0020_WYG_007-42b"/>
　此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻七<lb/>
</p>
<p>
</p>
  </div>
</body>
</text>
</TEI>
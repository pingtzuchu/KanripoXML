<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻六</head> <lb/>
    <p>
<pb n="KR2b0020_WYG_006-1a"/>
欽定四庫全書<lb/>
　綱目續麟巻六<lb/>
　　　　　　　　　　　　　宜春張自勲撰<lb/>
<hi>乙酉</hi>世祖光武皇帝秀建武元年春正月方望以前定安<lb/>
公嬰稱帝于臨涇𤣥遣兵擊斬之<lb/>
　　書法<hi>定安公前書莽廢則不宜廢者也此其不書故太子何書故太子則宜帝矣長大不能名</hi>
　　<hi>六畜尚足以帝乎故書以稱帝以者見以于人也帝王所自立者也見以于人則不足以帝矣</hi>
　定安公三字當從漢書作孺子綱目既不予莽廢不<lb/>
<pb n="KR2b0020_WYG_006-1b"/>
　應復襲其號觀莽號太后為新室文母綱目不書可<lb/>
　證○按嬰非獨不當廢并不當立故書孺子以明㓜<lb/>
　闇無知之意而削不稱公不予莽之立而廢之也書<lb/>
　法徒以稱帝為不書故太子不知雖不稱帝公亦不<lb/>
　可書況太子乎乃若書以罪以之者也非謂嬰不足<lb/>
　以帝故書以稱帝也如書法所云使嬰足以帝便可<lb/>
　稱乎綱目前書大司馬秀除莽苛政<hi>更始元年</hi>此復大書<lb/>
　紀年既以正統屬光武則凡稱帝者非逆則僭皆可<lb/>
<pb n="KR2b0020_WYG_006-2a"/>
　誅也况嬰為莽所立已非其正望不能討賊復挾嬰<lb/>
　而帝之與莽何異故書以書稱帝皆所以罪望也至<lb/>
　嬰不能名六畜特王莽幽廢使然<hi>嬰以二嵗立為孺子六嵗廢為定安</hi>
　<hi>公莽置門衛使者監領敕阿乳母不得與語常在四壁中至長大不能名六畜明建文子二嵗入禁六十</hi>
　<hi>方出不識牛馬亦此類</hi>豈嬰罪哉書法不罪望而罪嬰俱謬<lb/>
朱鮪以洛陽降冬十月帝入都之<lb/>
　　分注<hi>諸將圍洛陽𢾗月朱鮪堅守不下帝以岑彭為鮪校尉令往説之鮪曰大司徒被害時鮪</hi>
　　<hi>與其謀又諫更始無遣蕭王北伐自知罪深不敢降彭還言之帝曰舉大事者不忌小怨鮪今若降</hi>
<pb n="KR2b0020_WYG_006-2b"/>
　　<hi>官爵可保况誅罰乎河水在此吾不食言彭復往告鮪即降拜平狄將軍封扶溝侯傳封累世</hi>
　按禮兄弟之讐不反兵<hi>謂常以殺之之兵噐自隨也</hi>方大司徒遇<lb/>
　害世傳帝獨居涕泣不御酒肉未嘗須㬰忘朱李也<lb/>
　<hi>朱鮪李軼並勸更始殺縯</hi>今大功既就所向無敵鮪以孤軍負固<lb/>
　一隅宜并力止攻必誅而後已乃利其速下遣彭往<lb/>
　説鮪果自分必死不謂帝且有封拜之賞也則當時<lb/>
　所稱涕泣不御酒肉者果何心哉使鮪僅諫蕭王北<lb/>
　伐而非主謀殺縯猶可曰成大事者不忌小怨以同<lb/>
<pb n="KR2b0020_WYG_006-3a"/>
　氣之親死不以罪竟置不校且授之爵位傳封累世<lb/>
　是為鮪者何幸而為縯者亦何樂乎有弟也又况舂<lb/>
　陵之役固縯發其端邪<hi>新莽地皇三年縯及弟秀起兵舂陵興復帝室</hi>夫食<lb/>
　人之惠而忘其恩貪人之功而厚其仇若世祖者殆<lb/>
　亦功利之徒非所語于道義也<hi>世祖不仇朱鮪昭烈必報孫吳一過一不</hi>
　<hi>及兩失之矣</hi>
<hi>丁亥</hi>三年馮異大破赤眉于崤底賊衆東走帝勒軍宜<lb/>
陽降之得傳國璽綬<lb/>
<pb n="KR2b0020_WYG_006-3b"/>
　綬字羡○按集覽云綬帶也所以繫璽勲意言璽則<lb/>
　綬在其中言璽綬則若二物矣據晋愍帝建興八年<lb/>
　書張寔得璽獻之穆帝永和八年書謝尚得傳國璽<lb/>
　獻之皆無綬字則此條綬字冝刪<lb/>
二月劉永立董憲為海西王張步為齊王步執伏隆殺<lb/>
之<lb/>
　　分註<hi>劉永聞伏隆至劇亦遣使立張步為齊王步貪王爵猶豫末決隆曉譬曰髙祖與天下約</hi>
　　<hi>非劉氏不王今可得十萬户侯耳步欲留隆與共守二州隆不聽求得反命步遂執隆而受永封隆</hi>
<pb n="KR2b0020_WYG_006-4a"/>
　　<hi>遣問使上書曰臣隆奉使無狀受執凶逆雖在困阨授命不顧願以時進兵無以臣隆為念帝得隆</hi>
　　<hi>奏召其父湛流涕示之曰恨不且許而遽求還也其後步遂殺之○延平陳氏曰伏隆之求還足以</hi>
　　<hi>成命矣死而無憾安用且許之乎光武之言所以慰其父耳</hi>
　光武所云非徒慰其父盖近于權者之言也然隆之<lb/>
　見殺不在求還在拘守漢約謂非劉不王耳如饑餒<lb/>
　之人方欲得食吾謂不可以無禮能保其不紾兄臂<lb/>
　乎又况有不求而自致者步亦何樂于漢哉<hi>永方啗步以王</hi>
　<hi>爵隆復堅守漢約以拒之此隆不知權處未可槩為隆諱</hi>既失于前復廹于後此<lb/>
<pb n="KR2b0020_WYG_006-4b"/>
　隆所以死也以隨何説九江王<hi>詳見漢王二年</hi>觀之隆亦不<lb/>
　能無過陳氏謂足以成命而無憾是徒知正而不知<lb/>
　權非所以論隆也<lb/>
始行鄉飲酒禮<lb/>
　　補註<hi>從司徒伏湛之奏也毎嵗黨正以禮屬民飲酒于序以正齒位之禮使民知尚賢尊長也</hi>
　綱目不書漏也○按唐𤣥宗開元六年令州縣行鄉<lb/>
　飲酒禮書法謂終綱目千數百年唯開元行之不知<lb/>
　世祖已行于建武三年自是漢家以為故事<hi>明帝永平二年</hi>
<pb n="KR2b0020_WYG_006-5a"/>
　<hi>行鄉飲酒禮于學校見禮儀志</hi>特綱目失于編録耳故當大書以著<lb/>
　其始安有漢世已行之禮獨歸美于唐宗乎<hi>書法云雖舉一</hi>
　<hi>廢百而綱目書之其亦餼羊之㣲意與</hi>綱目與書法皆非也今據伏湛<lb/>
　傳及禮儀志補之<lb/>
<hi>己丑</hi>五年彭寵奴斬寵來降夷其族封奴為不義侯<lb/>
　　考異<hi>提要此下有以郭伋為漁陽大守八字</hi>
　綱目大守不悉書惟賢而有政者則書之<hi>如杜詩張堪第五倫</hi>
　<hi>之流</hi>故彭寵為漁陽大守不書王霸為上谷大守不書<lb/>
<pb n="KR2b0020_WYG_006-5b"/>
　郭伋不書亦是類耳<hi>十一年書以郭伋為并州牧以有選衆簡賢之言也</hi>提要<lb/>
　不必從<lb/>
十二月盧芳入塞掠據五郡<lb/>
　　考異<hi>此當書冦與元朔三年匈奴入代郡同</hi>
　　分註<hi>初五原人李興隨昱朔方人田颯代郡人石鮪閔堪各起兵自稱將軍匈奴單于遣使與</hi>
　　<hi>興等和親欲令盧芳還漢地為帝興等引兵至單于庭迎芳十二月與俱入塞都九原縣掠有五原</hi>
　　<hi>朔方雲中定襄鴈門五郡竝置守令與胡通兵侵苦北邊</hi>
　　書法<hi>王莽之世書匈奴分道入塞不書入冦賊莽也此其書入塞何未忍以冦待芳也至于匈</hi>
<pb n="KR2b0020_WYG_006-6a"/>
　　<hi>奴烏桓連兵犯塞則書冦矣</hi>
　此盧芳入漢之始綱目據事直書耳下書掠據五郡<lb/>
　故上不書冦義與十五年入居髙栁同<hi>盧芳復入居髙栁不書冦</hi>
　書法謂末忍冦芳<hi>芳自光武正位即據安定為西平王嗣後與匈奴和親至是掠據五</hi>
　<hi>郡既無功于漢又非劉永之比何謂而不忍耶</hi>非綱目之意考異不必從<lb/>
徴處士周黨嚴光王良至京師黨光不屈以良為諌議<lb/>
大夫<lb/>
　　考異<hi>按光本姓莊後避明帝諱史改作嚴據建元六年分註莊助元狩五年書莊青翟皆改舊</hi>
<pb n="KR2b0020_WYG_006-6b"/>
　　<hi>史從本姓此亦當書莊光傳録誤耳</hi>
　　分註<hi>帝少與嚴光同遊學及即位以物色訪之得于齊國累徴乃至拜諌議大夫不肯受去耕</hi>
　　<hi>釣于富春山中以夀終于家</hi>
　按子陵本姓嚴故光武稱子陵亦曰嚴即隱釣之山<lb/>
　猶以嚴名<hi>即富春山今名嚴陵</hi>未可與莊助青翟比考異以為<lb/>
　傳録之誤非是<hi>按避諱改姓在明帝壬戌距此尚三十年使光果姓莊安有子未立而父</hi>
　<hi>先為故人易姓者益信考異説誤</hi>○㨿分註周黨王良臣也光與帝<lb/>
　同學友也友而臣使之此光所以去也世傳光以足<lb/>
<pb n="KR2b0020_WYG_006-7a"/>
　加帝腹司天者遂有客星犯座之奏帝以故人謝之<lb/>
　<hi>太史奏客星犯帝座甚急帝笑曰朕故人嚴子陵共臥爾</hi>此光不得已而加帝帝<lb/>
　亦不得已而容之後世徒稱其相得益彰豈知子陵<lb/>
　光武者哉<hi>按光武知封卓茂尊桓榮而不知禮嚴光殆有為而為非真有好徳之懿知人之明</hi>
　<hi>也黨光並徴已失輕重使光有早見當其徴時已可不起非帝與共臥光亦何以自别于黨哉</hi>
<hi>庚寅</hi>六年隗囂反使其將王元據隴坻諸將與戰大敗<lb/>
而還<lb/>
　當作諸將討之弗克<hi>此書討故馮異可書擊不然叛罪㣲而大義隠非所以治臣子</hi>
<pb n="KR2b0020_WYG_006-7b"/>
　<hi>也</hi>○按上書反下當書討今書戰書敗非是春秋傳<lb/>
　云内兵書敗曰戰書滅曰取特婉其辭為君諱也夫<lb/>
　以敵國相攻春秋猶有内外之分况隗囂為西州上<lb/>
　將軍<hi>元年鄧禹承制以囂為西州上將軍至是反</hi>乃漢之臣子既正其為<lb/>
　反而可直書不隠乎故當改正<lb/>
隗囂遣兵下隴馮異祭遵擊破之<lb/>
　下當作陷<hi>據九年公孫述遣田戎下夷陵綱目書陷可證</hi>○按征伐例云冦<lb/>
　得曰陷隗囂書反則冦也下隴則得也故當書陷不<lb/>
<pb n="KR2b0020_WYG_006-8a"/>
　書則與吳漢下隴無異<hi>八年公孫述遣兵救隗囂吴漢引兵下隴</hi>非所以<lb/>
　懲叛也<hi>又凡例云凡正統用兵于臣子之僭叛者曰征曰討綱目于八年書征囂九年書討隗純</hi>
　<hi>是明以正統與帝以臣子僭叛治囂獨于下隴從其本文與例不合</hi>
<hi>己亥</hi>十五年二月徙邊郡吏民避匈奴<lb/>
　　分註<hi>匈奴冦鈔日盛州郡不能禁二月遣吳漢率馬成馬武等擊匈奴徙鴈門代郡上谷吏民</hi>
　　<hi>六萬餘口置居庸常山闗以東以避胡冦匈奴左部遂復轉居塞内朝廷患之増縁邊兵郡數千人</hi>
　按春秋時羣蠻叛楚楚人謀徙于阪髙蒍賈曰我能<lb/>
　往冦亦能往以中國之主不能捍衛邊民至徙以避<lb/>
<pb n="KR2b0020_WYG_006-8b"/>
　豈禦侮之道哉未幾匈奴轉居塞内為朝廷患則皆<lb/>
　此舉貽之也王者之待外國雖不可窮追以失仁亦<lb/>
　何至養冦而失義武帝之黷武與世祖之避之皆非<lb/>
　也<lb/>
<hi>辛丑</hi>十七年進右馮翊公輔為中山王<lb/>
　　考異<hi>提要作沛王後無徙中山王輔為沛王八字</hi>
　按輔為中山王實自右翊進<hi>漢紀書右翊公無馮字</hi>至為沛王<lb/>
　則自中山王徙也<hi>見二十年</hi>提要不書中山為沛王良是<lb/>
<pb n="KR2b0020_WYG_006-9a"/>
　至以是年為沛王則誤考異不加析别非也<lb/>
<hi>癸卯</hi>十九年妖賊單臣等據原武夏四月臧宫破斬之<lb/>
　　考異<hi>據永初三年書海賊張伯路四年書青州刺史法雄討張伯路熹平元年書㑹稽妖賊許</hi>
　　<hi>生三年書吴郡司馬孫堅討許生斬之則此條破字當作討</hi>
　　分註<hi>妖賊單臣傅鎮等相聚入原武城自稱將軍詔太中大夫臧宫將兵圍之數攻不下帝召</hi>
　　<hi>公卿諸侯王問方略皆曰宜重其購賞東海王陽獨曰妖巫相刼勢無久立其中必有悔欲亾者但</hi>
　　<hi>外圍急不得走耳宜小挺緩令得迯亾迯亾則一亭長足以禽矣帝然之即敕宫撤圍緩賊賊衆分</hi>
　　<hi>散遂㧞原武斬臣鎮等</hi>
<pb n="KR2b0020_WYG_006-9b"/>
　據分註當書遣臧宫討斬之○按斬臣鎮等雖宫然<lb/>
　宫所以能斬臣鎮者由帝從東海王陽之䇿也義當<lb/>
　書遣以明功自上出綱目直書臧宫非是<lb/>
六月廢太子彊為東海王立東海王陽為皇太子改名<lb/>
莊<hi>原本廢下有皇字今從考異刪去</hi>
　　分註<hi>郭后既廢太子彊意不自安郅惲説太子曰久處疑位上違孝道下近危殆不如辭位以</hi>
　　<hi>奉養母氏太子從之數因左右及諸王陳其懇誠願備藩國上不忍遲囬者數嵗六月戊申詔曰春</hi>
　　<hi>秋之義立子以貴東海王陽皇后之子宜氶大統皇太子彊崇執謙退願備藩國父子之情重久違</hi>
<pb n="KR2b0020_WYG_006-10a"/>
　　<hi>之其封彊為東海王立陽為皇太子改名莊○胡氏曰春秋之義立子以長不以功以徳不以貴無</hi>
　　<hi>立子以貴之説也借如立貴者彊非后子乎盖不得于義故不得于言曰春秋之義立子以貴東海</hi>
　　<hi>王陽皇后之子宜承大統則是得失之分不待辯而自明矣</hi>
　立子以貴見春秋公羊傳<hi>魯隠公不書即位公羊云凡隠之立為桓立也隠長</hi>
　<hi>又賢何以不宜立立適以長不以賢立子以貴不以長桓何以貴母貴也</hi>胡氏謂無其説<lb/>
　者非也<hi>此以立貴為言猶雋不疑以衛輒拒父為是皆公羊説</hi>彊雖后子是時<lb/>
　郭氏廢而隂氏立<hi>隂氏東海王陽母十七年立為皇后</hi>故曰東海王陽<lb/>
　皇后之子明彊以郭廢陽由隂立也義雖不順言非<lb/>
<pb n="KR2b0020_WYG_006-10b"/>
　無據胡氏不察徒謂不得于言非獨失考并未悉詔<lb/>
　辭之意乃若以長不以功之説當以唐宋王成器為<lb/>
　正<hi>成噐𤣥宗兄睿宗嫡長𤣥宗平韋氏之亂欲立成噐為太子辭曰時平則先嫡長世難則先有功死</hi>
　<hi>不敢居平王上平王𤣥宗初封也</hi>胡氏不分平難槩以立長為定論<lb/>
　亦非<lb/>
<hi>甲辰</hi>二十年徙中山王輔為沛王<lb/>
　　書法<hi>東漢封子不悉書此何以書廢后子也后雖被廢而帝之加恩其子猶若此故進為中山</hi>
　　<hi>王書徙為沛王書予存厚也</hi>
<pb n="KR2b0020_WYG_006-11a"/>
　此條宜删<hi>提要是年無徙中山王輔為沛王八字得之</hi>○按廢母厚子已<lb/>
　非其正况太子復廢<hi>上年廢太子彊為東海王</hi>何有于中山王雖<lb/>
　不書可也書法謂予存厚非是<lb/>
<hi>丙午</hi>二十二年西域復請都䕶不許遂附于匈奴<lb/>
　遂附于匈奴五字宜删○按書法發明既以不許都<lb/>
　䕶為得務内自治之意則西域雖附匈奴不宜大書<lb/>
　<hi>據分註班固謂西域雖屬匈奴不相親附可見不必書</hi>今上書西域復請都䕶<lb/>
　不許下書遂附于匈奴若惜其失䇿而驅之使去何<lb/>
<pb n="KR2b0020_WYG_006-11b"/>
　以著其美邪法有宜略而不可詳者此類是也<lb/>
<hi>戊申</hi>二十四年秋七月遣馬援征武陵蠻<lb/>
　　考異<hi>按征伐例用兵于臣子之叛亂者曰征曰討于外國曰伐曰攻曰擊據前年書武陵蠻反</hi>
　　<hi>遣將軍劉尚擊之則此誤作征</hi>
　征當作討○按書法師衆例云凡興師有名曰征曰<lb/>
　伐曰討勲意天子自將稱征遣將書討書伐武陵蠻<lb/>
　雖非臣子然上年書反遣將軍劉尚擊之敗没則是<lb/>
　有罪可執非興師無名者比故當書討以正其罪若<lb/>
<pb n="KR2b0020_WYG_006-12a"/>
　復書擊不惟非内外防守之義而輕重淺深亦欠析<lb/>
　别如中元二年上書燒當羌反遣兵擊之敗没下書<lb/>
　遣馬武等討之自是正體考異泥例不可從<lb/>
<hi>己酉</hi>二十五年南單于擊北單于破之來請使者監䕶<lb/>
　　考異<hi>南上漏匈奴二字提要北單于作北匈奴</hi>
　南上非漏匈奴字但北單于當作匈奴耳考異不必<lb/>
　從○按匈奴自是年春分為南北綱目于南單于不<lb/>
　書匈奴内之也<hi>上年南單于入貢已書匈奴正名也以後可略惟中元元年南單于比死</hi>
<pb n="KR2b0020_WYG_006-12b"/>
　<hi>當從考異補匈奴二字所以正其終也觀和帝永元五年屯屠何死特書南匈奴可見</hi>盖南單<lb/>
　于嘗内附非復匈奴比故明年立南單于庭徙南單<lb/>
　于居西河美稷南單于遣子入侍皆不書匈奴至北單<lb/>
　于求和親<hi>明年</hi>乞和親<hi>二十/八年</hi>冦五原雲中<hi>明帝永平五年</hi>綱目<lb/>
　必書匈奴而不曰單于所謂因其人而外之也<hi>見春秋隠</hi>
　<hi>公二年㑹戎傳</hi>考異不察綱目書法之意槩指為漏非是<hi>下倣</hi>
　<hi>此</hi>
<hi>丁巳</hi>建武中元二年燒當羌反遣兵擊之敗没冬復遣馬<lb/>
<pb n="KR2b0020_WYG_006-13a"/>
武等討之<hi>是年二月帝崩</hi>
　　考異<hi>提要無等字討字當依上文作擊</hi>
　按分註遣中郎將鄧固監捕虜將軍馬武等四萬人<lb/>
　討之則等字不可少<hi>明年書馬武等擊羌破之亦有等字</hi>提要無等字<lb/>
　或傳録誤漏耳討義見前考異不必從<lb/>
<hi>壬戌</hi>顯宗孝明皇帝永平五年十一月北匈奴冦五原<lb/>
雲中南單于擊却之○安豐侯竇融卒<lb/>
　　考異<hi>提要安豐上有十二月三字</hi>
<pb n="KR2b0020_WYG_006-13b"/>
　按漢書匈奴冦五原在十一月其冦雲中南單于擊<lb/>
　却之在十二月綱目并書省文耳故融卒不書月書<lb/>
　十二月則嫌以單于擊匈奴為十一月矣故略之提<lb/>
　要十二月三字宜刪<lb/>
<hi>甲子</hi>七年北單于求合市許之<lb/>
　　考異<hi>北上漏匈奴二字</hi>
　　分註<hi>北匈奴猶盛數冦邊遣使求合市上冀其交通不復為冦許之</hi>
　據分註非漏匈奴字但單于二字當作匈奴耳義詳<lb/>
<pb n="KR2b0020_WYG_006-14a"/>
　建武二十五年考異不必從<lb/>
<hi>乙丑</hi>八年冬十月詔聽有罪亾命者贖<lb/>
　　考異<hi>據分註帝聞西域有神其名曰佛因遣使之天竺求其道得其書及沙門以來則此句上</hi>
　　<hi>當書遣使之天竺求佛法得其書及沙門攝摩驣至京師置于鴻臚寺竊考後魏孝明神龜元年遣</hi>
　　<hi>使如西域求佛書綱目大書示戒又觀歴代崇信異端者綱目莫不悉書况漢明帝求佛書啓釁端</hi>
　　<hi>為天下後世之禍致堂胡氏論之詳矣朱子感興詩云誰哉繼三聖為我焚其書盖嫉之甚矣獨此</hi>
　　<hi>闕漏不書所與訥齋趙氏書云未及細㸔者或此類也</hi>
　　分註<hi>募死罪繫囚詣度遼營有罪亾命者令贖各有差楚王英奉黄縑白紈詣國相曰託在藩</hi>
<pb n="KR2b0020_WYG_006-14b"/>
　　<hi>輔過惡累積歡喜大恩奉送縑帛以贖愆罪國相以聞詔報曰楚王誦黄老之㣲言尚浮屠之仁祠</hi>
　　<hi>潔齋三月與神為誓何嫌何疑當有悔吝其還贖以助伊蒲塞桑門之盛饌初帝聞西域有神其名</hi>
　　<hi>曰佛因遣使之天竺求其道得其書及沙門以來其書大扺以虛無為宗貴慈悲不殺以為人死精</hi>
　　<hi>神不滅隨復受形生時所行善惡皆有報應故所貴修鍊精神以至為佛善為宏濶勝大之言以勸</hi>
　　<hi>誘愚俗精于其道者號曰沙門于是中國始傳其術圖其形像而王公貴人獨楚王英最先好之</hi>
　綱目不書遣使之天竺求佛書非闕漏也乃傳疑耳<lb/>
　勲參攷衆書明帝實無此舉分註所載不見本紀特<lb/>
　據西域及楚王英傳斷致成文非别有行事可證也<lb/>
<pb n="KR2b0020_WYG_006-15a"/>
　楚王傳云英少好游俠晚更喜佛老學為浮屠齋戒<lb/>
　祭祀八年詔令天下死罪皆入縑贖英遣郎中令奉<lb/>
　黄縑白紈三十匹贖罪帝詔報還贖以助伊蒲塞桑<lb/>
　門之盛饌<hi>助饌亦就楚英言耳非如後世飯僧者比</hi>由此觀之即謂浮屠<lb/>
　始于楚英可也至西域傳叙天竺始末至桓帝延熹<lb/>
　以後乃云世傳明帝夢見金人長大頂有光明以問<lb/>
　羣臣或曰西方有神名曰佛其形長丈六而黄金色<lb/>
　于是遣使天竺問佛道法勲按既稱世傳又云或曰<lb/>
<pb n="KR2b0020_WYG_006-15b"/>
　其言恍惚無據范曄不入本紀盖亦疑其言之不足<lb/>
　信也後世安得遽指為明帝之罪乎<hi>或云秦時沙門室刺房至始皇</hi>
　<hi>以為異囚之夜有金人破户以出是佛敎不自明帝始也唐韓愈佛骨表亦但言明帝時始入中國未嘗</hi>
　<hi>直指明帝丘瓊山以明帝為萬世罪人謬甚</hi>且明帝少能辨妖巫之賊<hi>詳世</hi>
　<hi>祖建武十九年</hi>長好崇師儒之禮<hi>二年臨辟雍行大射養老禮</hi>其不惑于<lb/>
　異端可知<hi>理欲不並立未有崇正敎而復信異端者益見諸説之謬</hi>又况是月日<lb/>
　食詔羣司極言無諱帝宣示百官深自引咎未嘗有<lb/>
　一言及浮屠者然則西域所傳安知非夷人張大其<lb/>
<pb n="KR2b0020_WYG_006-16a"/>
　事以簧鼓後世如莊列諸書謂孔老同時且執禮于<lb/>
　老氏顧可信哉<hi>按北齊韓賢傳云西域以白馬負佛經送洛因立白馬寺當時或西域自</hi>
　<hi>投中國非必明帝往求之也</hi>致堂管見入分註者十殆八九而此<lb/>
　獨屏不録意固有在乃若感興二語雖指佛書初非<lb/>
　為明帝發使明帝果有此舉綱目宜大書特書以著<lb/>
　其罪惡有啓釁貽禍之事而不見諸册者哉勲故備<lb/>
　論若此俟後之君子正焉<hi>是時帝崇尚儒學自皇太子諸侯王及大臣子弟功</hi>
　<hi>臣子孫莫不受經又為外戚樊郭隂馬諸子立學南宫號四姓小侯置五經師自期門羽林之士悉通孝</hi>
<pb n="KR2b0020_WYG_006-16b"/>
　<hi>經章句匈奴亦遣子入學若是而謂帝好佛求書吾不信也况楚王英好浮屠卒以罪廢帝未嘗恕之使</hi>
　<hi>帝果與英同好慈悲不殺何難宥一英乃窮治連年邪温公通鑑略去世傳或曰等字直稱帝聞西域有</hi>
　<hi>神綱目依文錄入亦未詳考魏收魏書則謂武帝遣霍去病討匈奴獲休屠王金人以為大神列于甘泉</hi>
　<hi>宫不祭祀但燒香禮拜此佛道流通之漸張騫使大夏傳其旁有身毒國一名天竺始聞有浮屠之敎哀</hi>
　<hi>帝元壽元年博士弟子秦景憲受大月支王使伊存口受浮屠經中國聞之未信了也獨以衣經傳法謂</hi>
　<hi>自明帝始所稱或曰直指傅毅亦未可凴也</hi>
是月晦日食既詔羣司極言復以示百官<lb/>
　此下漏北匈奴寇河西諸郡八字○按是年置度遼<lb/>
<pb n="KR2b0020_WYG_006-17a"/>
　營十五年遣都尉<hi>耿秉竇固</hi>屯凉州皆所以備匈奴也<hi>十六</hi>
　<hi>年遣祭彤竇固等伐北匈奴</hi>當據漢書補冦河西等字以著其端<lb/>
　明漢過不先而帝所以備之者非耀武喜功者比也<lb/>
　綱目略之非是<hi>是年補書庶免十六年書法兵端我始之誤</hi>
<hi>辛未</hi>十四年故楚王英自殺<lb/>
　　發明<hi>英已廢矣而猶書爵盖前既書其有罪所斷已明故也</hi>
　當作英至丹陽自殺○按罷免例云官已見者不復<lb/>
　見惟無罪而賢者特書之雖已廢免亦曰故某官爵<lb/>
<pb n="KR2b0020_WYG_006-17b"/>
　某據英廢書有罪<hi>上年十一月書有罪廢徙丹陽</hi>不可謂賢此復書<lb/>
　爵與無罪而賢者無别故當改正<hi>惟書英至丹陽自殺既得其實又與</hi>
　<hi>上文相承此法之當也</hi>發明傅㑹綱目非是<lb/>
<hi>壬申</hi>十五年春二月帝東廵耕于下邳三月至魯詣孔子<lb/>
宅<lb/>
　　考異<hi>下文漏還宫與太初三年同</hi>
　　分註<hi>詣孔子宅親御講堂命皇太子諸王説經</hi>
　宅下當補祠之二字○按本紀云詣孔子宅祠仲尼<lb/>
<pb n="KR2b0020_WYG_006-18a"/>
　及七十二弟子親御講堂再拜進爵而後坐分註删<lb/>
　去祠仲尼及進爵等語非是還宫在夏四月當冠于<lb/>
　立子恭等上<hi>原本書封皇子考異云皇字羡當書立子恭等為王今從之</hi>考異知<lb/>
　其漏而不考其實非也<lb/>
封皇子六人為王<lb/>
　　考異<hi>皇字羡按尊立例註曰封立之命出自天子不宜自謂其子為皇子只從文帝初例但云</hi>
　　<hi>子某則此當書曰立子恭等六人為王</hi>
　當作立子恭等為王六人字可省<hi>既云等不必更計人數</hi>綱目<lb/>
<pb n="KR2b0020_WYG_006-18b"/>
　槩書六人不一著名非是<lb/>
<hi>癸酉</hi>十六年北匈奴大入雲中<lb/>
　　考異<hi>此誤不書冦與元朔三年匈奴入代郡同</hi>
　　分註<hi>北匈奴大入雲中雲中太守亷范拒之吏以衆少欲移書旁郡求救范不許㑹日暮范令</hi>
　　<hi>軍士各交縛兩炬三頭爇火營中星列敵謂漢兵救至大驚待旦將退范令軍士蓐食晨往赴之斬</hi>
　　<hi>首數百級敵自相轔藉死者千餘人由此不敢向雲中</hi>
　　書法<hi>猾夏書冦此其書入何譏也曷為譏之兵端自我始也故亷范破敵不書</hi>
　當作北匈奴冦雲中太守亷范拒却之<hi>書太守拒却所以正彤等</hi>
<pb n="KR2b0020_WYG_006-19a"/>
　<hi>之罪也</hi>○據分註敵自是不敢向雲中亷范之功大矣<lb/>
　固當特書以著其美若謂兵端我始則祭彤伐匈奴<lb/>
　<hi>是年春</hi>宜有譏辭不譏彼而譏此豈法之平乎<hi>譏則當書擊不</hi>
　<hi>當書伐按本紀亦作冦惟亷范傳作大入綱目據范傳非是</hi>况前此匈奴曽冦河<lb/>
　西諸郡<hi>八年</hi>特綱目失于編録非漢過也書法傅㑹綱<lb/>
　目不可從<hi>如書法所云益信八年不書冦誠為闕漏</hi>
<hi>甲戌</hi>十七年冬十一月遣竇固等撃車師降之復置西域<lb/>
都䕶戊巳校尉<hi>明年秋八月帝崩</hi>
<pb n="KR2b0020_WYG_006-19b"/>
　　考異<hi>提要此句下有官字據後建初元年書罷都䕶及戊巳校尉官則此當從提要</hi>
　都䕶校尉即官也提要不必從建初元年官字羡<lb/>
<hi>丁丑</hi>肅宗孝章皇帝建初二年燒當羌反秋八月遣將軍<lb/>
馬防校尉耿恭擊之<lb/>
　校當作都○按元年大書罷戊巳校尉官分註云詔拜<lb/>
　恭騎都尉此當書都尉耿恭<hi>觀永元三年大書以班超為騎都尉可見</hi>綱目仍作校尉誤<lb/>
<hi>庚辰</hi>五年春二月朔日食舉直言極諫<lb/>
　　分註<hi>詔所舉以巖穴為先勿取浮華</hi>
<pb n="KR2b0020_WYG_006-20a"/>
　舉上漏詔字○或曰詔者未定之辭不書詔謂已然<lb/>
　也所以紀實也故下直書以直言士補外官<hi>是年五月</hi>勲<lb/>
　謂惟書以直言士補外官愈不可不書詔若曰方詔<lb/>
　舉之而遽令補外抑何心哉所以深譏之也<lb/>
<hi>壬午</hi>七年九月帝如偃師遂至河内<lb/>
　此條漏還宫二字當云遂至河内及鄴是月還宫<lb/>
<hi>乙酉</hi>元和二年冬南單于與北單于戰破之<lb/>
　　考異<hi>南上漏匈奴二字一本北單于作北匈奴</hi>
<pb n="KR2b0020_WYG_006-20b"/>
　北單于當作北匈奴南上非漏匈奴字考異不必從<lb/>
<hi>丁亥</hi>章和元年春三月䕶羌校尉傅育擊羌敗死<lb/>
　敗死當作戰没○按漢紀作戰没當從漢書綱目誤<lb/>
<hi>戊子</hi>二年帝崩<lb/>
　　書法<hi>賀善贊曰章帝之篇綱目書詔十六為愛民恤刑而發者十可謂仁厚之主矣而又垂意</hi>
　　<hi>禮樂尊師重學其失者獨廢太子殺梁竦二事耳所謂白璧之㣲瑕也</hi>
　肅宗之篇善政屢書固漢賢主然其失非特廢太子<lb/>
　殺梁竦二事如下耿恭獄以直言士補外官庇曹褒<lb/>
<pb n="KR2b0020_WYG_006-21a"/>
　定漢禮不令有司平奏又無故改元從諛自誣皆帝<lb/>
　之失也在他主或未為大過然春秋責備賢者賀善<lb/>
　又以廢子殺竦為白璧㣲瑕則後之觀者必皆以為<lb/>
　盡善非所以垂訓也况太子國本闗繫匪輕賀氏指<lb/>
　為㣲瑕尤誤<hi>它如聽皇后譖殺四貴人竇憲奪公主田園不能罪鄭宏以言竇憲収印綬死</hi>
　<hi>皆非也</hi>
冬十月侍中竇憲殺都鄉侯暢太后以憲為車騎將軍<lb/>
使北擊匈奴以贖罪<lb/>
<pb n="KR2b0020_WYG_006-21b"/>
　　考證<hi>當加舅于侍中之上○謹按凡例曰凡親戚貴重者書其屬以著與政之禍後倣此</hi>
　凡例書屬病人主也竇憲之横乃太后所為<hi>是時太后臨朝</hi>
　非和帝之過故不書舅下書太后以則罪在太后明<lb/>
　矣考證説泥<lb/>
<hi>己丑</hi>孝和皇帝永元元年九月以竇憲為大將軍<lb/>
　　考異<hi>按封拜例曰凡以親戚貴重者書其屬則此當如王鳯等書舅竇憲據建寜二年書以董</hi>
　　<hi>貴人兄子重為五官中郎將永興二年書封乳母馬惠子初為列侯重以貴人兄子初以乳母之子</hi>
　　<hi>尚書其屬則此條不書舅傳録闕漏耳</hi>
<pb n="KR2b0020_WYG_006-22a"/>
　書屬義見上考異泥例與考證同不可從○按竇憲<lb/>
　伏誅出帝密謀<hi>詳永元四年時帝年十四</hi>不復與聞太后是帝未<lb/>
　嘗舅憲也綱目于憲為將軍一書自後斥稱姓名不<lb/>
　曰大將軍憲者<hi>據霍光何進皆書大將軍光大將軍進</hi>不與其為將軍<lb/>
　也至伏誅復書大將軍竇憲明太后用人之失而憲<lb/>
　為將軍非帝意也故不書舅與鳯等異者不以竇氏<lb/>
　累和帝耳諸家見不逮此何與<lb/>
<hi>癸巳</hi>五年北單于畔遣兵追斬滅之<lb/>
<pb n="KR2b0020_WYG_006-22b"/>
　　考異<hi>北上漏匈奴二字</hi>
　　分註<hi>竇憲既立於除鞬為北單于欲輔歸北庭㑹憲誅而止於除鞬自畔還北詔討斬之破滅</hi>
　　<hi>其衆</hi>
鮮卑徙據北匈奴地<lb/>
　　分註<hi>鮮卑既據匈奴故地匈奴餘種十餘萬落皆自號鮮卑鮮卑由此漸盛</hi>
　當與上合為一條書曰北單于畔歸匈奴遣兵追斬<lb/>
　滅之鮮卑徙據其地○按單于滅而鮮卑據其地間<lb/>
　無異事義當合書<hi>按鮮卑傳云永元中大將軍竇憲擊破匈奴北單于逃去鮮卑因此</hi>
<pb n="KR2b0020_WYG_006-23a"/>
　<hi>轉徙據其地固當合書鮮卑屢冦自此始</hi>見匈奴雖滅鮮卑漸盛中國之<lb/>
　憂未已也此履霜堅氷因事垂戒之義綱目分書非<lb/>
　是○據分註明言自畔還北是單于之畔由歸北庭<lb/>
　也故下書追若但言畔直書斬滅可矣何追之有故<lb/>
　當補歸匈奴三字考異謂北上漏匈奴非也<lb/>
<hi>甲午</hi>六年北匈奴降者脇立屯屠何子逢侯叛走出塞遣<lb/>
將軍鄧鴻等擊之不及鴻及杜崇等皆坐誅<lb/>
　　分註<hi>鴻坐逗留崇及朱徽坐失胡和致胡反皆徴下獄死</hi>
<pb n="KR2b0020_WYG_006-23b"/>
　　書法<hi>于是皆下獄死書誅正其罪也</hi>
　出塞二字羡○按上書走下書擊之不及則逺竄可<lb/>
　知况鴻等既以逗留坐誅出塞二字尤冝削去<hi>書出塞于</hi>
　<hi>遣將之先雖不逗留勢已無及故必去此二字方可正鴻等之罪此亦大書與分註矛盾處</hi>
　盖既云出塞則逗留之罪宜從末減何以書誅書法<lb/>
　徒以為正其罪不知如綱目所書未可以罪罪之也<lb/>
<hi>丁酉</hi>九年述唐冦隴西遣將軍劉尚討破之<lb/>
　　考異<hi>討當作擊與元鼎六年討西羌同</hi>
<pb n="KR2b0020_WYG_006-24a"/>
　　考證<hi>討當作擊</hi>
　迷唐不可與西羌同日語西羌之禍中國啓之迷唐<lb/>
　屢降而復反<hi>迷唐迷吾之子迷吾于元和三年反張紆擊斬之迷唐據大小榆谷以叛及鄧</hi>
　<hi>訓為校尉擊破之迷唐西徙訓卒復反至是冦隴西明年詣闕貢獻庚子復反</hi>故得書討考<lb/>
　異考證不必從<lb/>
冬十月追尊梁貴人為恭懐皇太后葬西陵<lb/>
　　書法<hi>東漢書后葬矣不書地此其書地何志禮失也于是妾母稱皇太后葬稱西陵非禮矣</hi>
　儒者嘗言天理人欲勲以為情與義而已矣以義制<lb/>
<pb n="KR2b0020_WYG_006-24b"/>
　情則事順而節安以情滅義則動乖而罪大和帝之<lb/>
　追尊其母非私加之也為其無罪而枉殁也<hi>詳建初八年殺</hi>
　<hi>梁竦分註</hi>子為天子不克䝉福而先以誣死為其子者非<lb/>
　稍有以異之不已恝乎故尊為皇太后人情之所不<lb/>
　容己者然而卑父失經亂倫凟禮則罪且不可逭將<lb/>
　若之何以義斷之與其使母受無益之虛名而令已<lb/>
　有違禮之實罪曷若俾死者安應得之故號而令生<lb/>
　者為無過之賢君乎又況無沗所生不在區區稱謂<lb/>
<pb n="KR2b0020_WYG_006-25a"/>
　間也書法徒譏其失禮而不明之以義非惟往者不<lb/>
　服即後世人子不幸而當此亦何以自解邪<lb/>
以吕盖為司徒司空奮罷以韓稜為司空<lb/>
　司空上漏圏子異事連書不以圈隔非是<lb/>
<hi>戊戌</hi>十年南單于師子死單于長子之檀立<lb/>
　　考異<hi>南上漏匈奴二字</hi>
　當作南匈奴單于師子死<hi>五年屯屠何死書南匈奴單于</hi>考異謂南<lb/>
　上漏匈奴非也<lb/>
<pb n="KR2b0020_WYG_006-25b"/>
<hi>庚子</hi>十二年夏四月秭歸山崩<lb/>
　當書夏四月象林蠻反郡兵擊降之<hi>見漢書本紀</hi>
　　補註<hi>蠻夷二千餘人冦掠百姓燔燒官寺郡縣發兵討繫斬其渠帥餘衆乃降</hi>
　閏月秭歸山崩○按此象林入冦中國之始綱目不<lb/>
　書非是况明年書貸象林種十四年書置象林將兵<lb/>
　長史皆從此起不書其反亦何以見義哉秭歸之崩<lb/>
　在是年夏閏月觀永和<hi>順帝年號</hi>三年地震書閏四月則<lb/>
　此亦當書閏法有不可畧者此類是也<lb/>
<pb n="KR2b0020_WYG_006-26a"/>
<hi>壬寅</hi>十四年封鄭衆為鄛鄉侯<lb/>
　　考異<hi>按封拜例曰凡宦者除拜當書者皆加宦者字此條分註宦者封侯自此始而不書宦者</hi>
　　<hi>亦闕漏也或云前書以鄭衆為大長秋已加宦者字然延熹二年封單超等為列侯以單超為車騎</hi>
　　<hi>將軍再書宦者不厭辭繁况永平八年以鄭衆為軍司馬乃使匈奴之鄭衆而非宦者之鄭衆此宜</hi>
　　<hi>書宦者以别之矧刑臣封侯之始乎</hi>
　　考證<hi>當加宦者二字于鄭衆之上○謹按凡例曰凡宦者封爵皆加宦者字註云如鄭衆之屬</hi>
　　<hi>朱子特立此例以著有功之禍</hi>
　　發明<hi>鄭衆封侯何以不掲宦者書之盖已見之于前矣</hi>
<pb n="KR2b0020_WYG_006-26b"/>
　當從考異考證加宦者字發明傅㑹綱目非是<lb/>
<hi>癸卯</hi>十五年夏四月晦日食<lb/>
雨水<lb/>
　雨上漏秋字○按是年雨水屬秋<hi>帝紀云是秋四州雨水</hi>綱目<lb/>
　宜書秋雨水不書則疑于夏春秋雖無事猶書首時<lb/>
　况有事而可不書乎<lb/>
<hi>乙巳</hi>元興元年冬十二月帝崩太子隆即位<lb/>
　　考證<hi>當作皇后迎子隆即位○謹按凡例曰繼世曰太子某即位有故則隨事書之和帝太子</hi>
<pb n="KR2b0020_WYG_006-27a"/>
　　<hi>十數後生者養于民間帝崩鄧后迎立子隆為太子即位和帝在位時固未嘗立也當隨事書之以</hi>
　　<hi>著其實當作皇后迎子隆即位</hi>
　　分註<hi>初帝失皇子十數後生者輒隠祕養于民間羣臣無知者及帝崩皇后乃收皇子于民間</hi>
　　<hi>長子勝有痼疾少子隆生始百餘日迎立以為太子即位</hi>
　　書法<hi>惠帝之末書太子即位而不書立太子他人子也于是太后收皇子於民間則其正統明</hi>
　　<hi>矣不書立為太子何迎立於發喪之後也元孫嬰則何以書王莽居攝嬰未嘗即位書立為皇太子</hi>
　　<hi>所以正名也然則隆不書立與少帝何别焉即位書名所以為異也</hi>
　當直書少子隆即位○按隆立不書迎為鄧后諱也<lb/>
<pb n="KR2b0020_WYG_006-27b"/>
　后舍勝立隆自后之私然春秋之義善多者為之諱<lb/>
　其惡所以全之也至不可諱而後譏此殤安二帝同<lb/>
　出后迎而或書或否之所以異也<hi>延平元年書太后迎清河王子祐入</hi>
　<hi>即位</hi>考證謂當隨事而書以著其實特綱目書太子之<lb/>
　誤耳殤帝未嘗立為太子安得以太子書惟易以少<lb/>
　子則殤帝之不當立與皇后之不當迎皆見矣如但<lb/>
　以稱名為異則和帝嘗書立為太子<hi>章帝建初八年書立子肇為皇</hi>
　<hi>太子</hi>即位書肇<hi>章和二年書太子肇即位</hi>又何别焉書法但知其與<lb/>
<pb n="KR2b0020_WYG_006-28a"/>
　少帝異而不知其與和帝同終是傅㑹綱目耳<lb/>
<hi>丙午</hi>孝殤皇帝延平元年封帝兄勝為平原王<lb/>
　　考異<hi>帝字羡按建武二年書封兄縯子章為太原王十五年書追諡兄縯為齊武公竝不加帝</hi>
　　<hi>字則此帝字當削</hi>
　孝殤安得與世祖比據分註<hi>見即位條</hi>生始百餘日安知<lb/>
　勝之為兄而封之凡此皆太后所為故特書帝春秋<lb/>
　之義立子以長前書少子即位此書封兄勝為平原<lb/>
　王太后之私益著矣<hi>有兄不立而立其弟彼此正互相發</hi>考異不察至<lb/>
<pb n="KR2b0020_WYG_006-28b"/>
　以世祖例孝殤謬甚<lb/>
三月葬慎陵<lb/>
　　考證<hi>慎當作順○謹按漢書帝紀葬孝和皇帝于慎陵章懐註云俗本作順者誤考之皇后紀</hi>
　　<hi>和熹皇后合葬順陵而靈帝父孝仁皇稱慎陵世之相去不逺豈應襲慎陵之號盖孝和實葬順陵</hi>
　　<hi>而皇后紀可證也章懐因正文傳冩以順為慎遂註為俗本之誤者非是當作順陵為正</hi>
　當從考證作順陵○按后紀既稱合葬不應順慎相<lb/>
　反之甚觀易坤卦文言云履霜堅冰至盖言順也朱<lb/>
　子本義謂當作慎古字順慎通用果爾則漢書帝紀<lb/>
<pb n="KR2b0020_WYG_006-29a"/>
　雖云葬孝和於慎陵安知非即順義章懐以為俗本<lb/>
　之誤或未詳通用之説耳然孝仁既稱慎陵當書順<lb/>
　以别之考證説可從<lb/>
夏四月罷祀官不在祀典者<lb/>
　　考異<hi>提要禮誤作祀</hi>
　當從提要作祀禮<hi>漢紀本作祀典</hi>○按禮祭法云非此族也<lb/>
　不在祀典盖祀者禮之一端<hi>禮有五祀居其一</hi>禮者祀之統<lb/>
　名稱祀典則非非禮可知稱禮典則與祀官不切考<lb/>
<pb n="KR2b0020_WYG_006-29b"/>
　異以提要為誤非是<lb/>
秋七月詔實覈傷害除其田租<lb/>
　　分註<hi>詔曰間者水災害稼朝廷憂懼而郡國欲獲虛譽遂多張墾田競增戸口掩匿盜賊貪苛</hi>
　　<hi>慘毒延及平民刺史垂頭塞耳阿私下比不畏于天不愧於人自今以後將糾其罰其各實覈所傷</hi>
　　<hi>害為除田租</hi>
　當作詔實覈傷害田除其租○按詔辭首稱害稼專<lb/>
　責郡國多張墾田以賈虛譽則所書傷害者為田言<lb/>
　也義當先書田後書租以明所傷害者除之其未傷<lb/>
<pb n="KR2b0020_WYG_006-30a"/>
　害者不槩除也如此方不失實覈之意如綱目所書<lb/>
　傷害既無所指除租又似槩蠲何以見其義哉<lb/>
葬康陵<hi>是年八月帝崩</hi>
　　考異<hi>謹按漢書殤帝葬康陵質帝紀叙康陵在恭陵上而前漢平帝已名康陵或曰康本作庚</hi>
　　<hi>庚與康字相似但少不同遂誤為康陵章懐注云在慎陵塋中庚地今詳或人之説及章懐註語則</hi>
　　<hi>當作庚陵姑録于下以俟博學君子正焉</hi>
　當從考異作庚陵○按殤帝以上年十二月即位分<lb/>
　註云生始百餘日至今年八月崩未週一嵗故諸臣<lb/>
<pb n="KR2b0020_WYG_006-30b"/>
　諡之曰殤禮七嵗以下為無服之殤未三月不為殤<lb/>
　殤帝雖得為殤當與無服者等不應獨起陵墓况此<lb/>
　條分註云方中祕藏及諸工作減什之九則章懐所<lb/>
　稱慎陵塋中庚地當得其實盖前既有康陵後人不<lb/>
　當復取而名之又况孝殤之未成君者乎考異説是<lb/>
<hi>丁未</hi>孝安皇帝永初元年冬十一月司空周章自殺<lb/>
　　考異<hi>按延平元年司空寵卒即書以尹勤為司空此上書策免司空勤不書以周章為司空漏</hi>
　　<hi>也</hi>
<pb n="KR2b0020_WYG_006-31a"/>
　按封拜例凡正統命官曰以某人為某註云自永初<lb/>
　元年以後三公因事乃書則綱目不書以周章為司<lb/>
　空例也非漏也據是年九月以冦賊雨水䇿免太尉<lb/>
　司空三公之職輕矣綱目所以託始于此與必如考<lb/>
　異所云則是時以張禹為太尉綱目不書考異亦不<lb/>
　言何邪<hi>十二月以張敏為司空三年以夏勤為司徒並不書</hi>
<hi>己酉</hi>三年冬十一月南匈奴圍中郎將耿和于美稷遣<lb/>
中郎將龎雄將兵討之<lb/>
<pb n="KR2b0020_WYG_006-31b"/>
　　考異<hi>此當書擊誤作討與元鼎六年討西羌同據四年書耿夔擊南匈奴破走之則此年傳誤</hi>
　　<hi>耳</hi>
　　發明<hi>匈奴未有反書而此年書南匈奴反者已臣于漢受其廩給則非其他所可比矣既書其</hi>
　　<hi>反於前遂正其討於後書法若此固非苟於尊中國也</hi>
　此條當以發明為正考異可删○按考異但知用兵<lb/>
　外國者不當書討不知見臣與未服之國其逆順不<lb/>
　同也耿䕫書擊乃紀其用兵之實執此以例龎雄非<lb/>
　矣<lb/>
<pb n="KR2b0020_WYG_006-32a"/>
<hi>乙夘</hi>元初二年夏四月立貴人閻氏為皇后<lb/>
　此下當書六月地裂○按災異例云凡災異悉書是<lb/>
　年六月洛陽新城地裂綱目不書非是况上年地坼<lb/>
　地陷地震並見於一年之間<hi>春二月日南地坼六月河東地陷冬十月地震</hi>
　綱目不厭辭繁此裂於立后之後尤不可闕唐髙宗<lb/>
　水入寢殿説者以為武氏之應<hi>永徽五年三月髙宗以太宗才人武氏為</hi>
　<hi>昭儀閏四月萬年宫夜大水</hi>史稱后性妬忌後宫李氏生皇子保<lb/>
　后鴆殺李氏則二郡之裂安知非為閻后而可不書<lb/>
<pb n="KR2b0020_WYG_006-32b"/>
　乎<hi>洛陽帝都也裂非無故豈可不書</hi>固當補之<lb/>
<hi>丙辰</hi>三年度遼將軍鄧遵率南單于擊零昌破之<lb/>
　　考異<hi>南上漏匈奴二字六年同</hi>
　按匈奴自光武時分南北部<hi>建武二十五年</hi>南匈奴嘗稱單<lb/>
　于内之也至永初三年單于反綱目始書南匈奴而<lb/>
　不曰單于外之也四年南匈奴復降於是遇待如初<lb/>
　故綱目自此復稱單于而不曰匈奴乃春秋與人為<lb/>
　善不念舊惡之意考異以為漏非也六年不書匈奴<lb/>
<pb n="KR2b0020_WYG_006-33a"/>
　同<lb/>
<hi>己未</hi>六年夏四月大風雨雹○旱<lb/>
　旱上漏五月二字○按帝紀是年旱在五月綱目上<lb/>
　書大風雨雹下書旱而不月非是或曰不書月省文<lb/>
　也勲謂方書大風雨雹而不書月以别之旱亦何自<lb/>
　至哉月有不可省者此類是也它如延光二年<hi>癸亥</hi>地<lb/>
　震本非十二月<hi>是年地震本紀五行志並不書月</hi>四年地震本非十<lb/>
　一月<hi>五行志是年地震在十月綱目上文既書冬十月越雋山崩十一月三字亦羡</hi>綱目並<lb/>
<pb n="KR2b0020_WYG_006-33b"/>
　書月俱非<hi>當書不書不當書而書皆未詳考紀志耳它如永初五年蝗在夏永寜元年楊震為</hi>
　<hi>司徒在冬十二月綱目並繫秋後俱誤</hi>
秋七月鮮卑㓂馬城塞鄧遵率南單于擊破之<lb/>
　塞字羡○按馬城縣名屬代郡順帝陽嘉二年書鮮<lb/>
　卑冦馬城<hi>本紀作冦代郡</hi>亦無塞字可删<hi>漢紀無塞字綱目據鮮卑傳書耳郡</hi>
　<hi>國志代郡馬城亦不言塞固當削去</hi>
<hi>辛酉</hi>建光元年尊嫡母耿姬為甘陵大貴人<lb/>
　　考異<hi>嫡字羡按順帝追尊母李氏質帝尊母匽氏並不加嫡字</hi>
<pb n="KR2b0020_WYG_006-34a"/>
　綱目於耿姬書嫡所以别於孝徳后也孝后初為左<lb/>
　氏<hi>元龜註作左姬</hi>乃帝之生母而耿姬則孝皇之元妃也於<lb/>
　生母曰孝徳后<hi>上書追尊清河孝王曰孝徳皇皇妣曰孝徳后妣上皇字羡</hi>於嫡<lb/>
　母曰甘陵<hi>孝徳后陵</hi>大貴人厚所生而薄所尊發明<hi>刋本誤刻</hi>
　<hi>書法今正</hi>所謂直書於䇿其失自見者豈李匽二氏之比<lb/>
　邪李匽之為母猶左氏之為后也<hi>李氏安帝宫人生子保是為順帝匽</hi>
　<hi>氏蠡吾侯翼媵妾生桓帝詳皇后紀</hi>本非嫡母安得以嫡加之今以李<lb/>
　匽例耿姬是敝冠而苴之履名義安在哉况匽乃桓<lb/>
<pb n="KR2b0020_WYG_006-34b"/>
　母紀於質篇考異指為質帝所尊婦行而母稱之尤<lb/>
　誤<hi>質帝母陳夫人</hi>
十二月髙句驪王宫圍𤣥莵州郡討破之宫死<lb/>
　　考異<hi>此亦不當書討與討西羌同</hi>
　按髙句始與鮮卑冦遼東太守蔡諷戰殁<hi>是年三月</hi>今又<lb/>
　圍𤣥莵猾夏已甚故得書討考異泥例不可從<lb/>
<hi>壬戌</hi>延光元年遼東都尉龎奮承偽詔斬𤣥菟太守姚光<lb/>
徴抵罪<lb/>
<pb n="KR2b0020_WYG_006-35a"/>
　　分註<hi>𤣥莵太守姚光幽州刺史馮煥數紏發姦惡怨者詐作璽書譴責煥光賜以歐刀又下龎</hi>
　　<hi>奮使速行刑奮即斬光収煥煥欲自殺其子緄疑詔文有異止之煥乃上書自訟徴奮抵罪㑹煥病</hi>
　　<hi>死獄中帝愍之賜煥光錢十萬以子為郎</hi>
　當書遼東都尉龎奮殺𤣥莵太守姚光徴抵罪承偽<lb/>
　詔三字宜刪○按璽書既詐不下他而下龎奮必怨<lb/>
　者闚奮與光有郤故假手于奮以行其志<hi>發明謂奮不審迂甚</hi>
　奮雖承詔其斬光之意可誅也况是時馮煥並在譴<lb/>
　中奮必先斬光而後收煥煥因得上書自訟其迹尤<lb/>
<pb n="KR2b0020_WYG_006-35b"/>
　著例當直書殺太守雖不言承偽詔可也<lb/>
<hi>癸亥</hi>二年夏四月封王聖為野王君<lb/>
　　發明<hi>此乳母也何不掲而書之盖已見之於前矣</hi>
　封下漏乳母二字○按前書乳母<hi>元年遣宦者及乳母王聖女伯榮詣</hi>
　<hi>甘陵</hi>明伯榮之為私此書乳母正王聖之不當君也義<lb/>
　各有當何嫌於重况宦者封侯漢世故事綱自于單<lb/>
　超猶再書宦者<hi>見桓帝延熹二年</hi>乳母封君自安帝始可不<lb/>
　特書以著其罪哉發明傅㑹綱目不可從<lb/>
<pb n="KR2b0020_WYG_006-36a"/>
<hi>乙丑</hi>四年帝崩於葉<lb/>
　　分註<hi>帝崩於乘輿皇后與閻顯兄弟江京樊豐等謀以濟隂王在内恐公卿立之乃偽云帝疾</hi>
　　<hi>甚徙御臥車馳歸四日至洛陽</hi>
　按漢書帝南廵幸宛不豫自宛幸葉崩於乘輿分註<lb/>
　當補幸宛至葉等字<hi>南廵見上大書</hi>方與大書相應今但云<lb/>
　崩於乘輿安見其於葉邪辭有不可省者非冗也<hi>朱子</hi>
　<hi>嘗言目欲詳備而不繁冗</hi>
尊皇后曰皇太后太后臨朝以閻顯為車騎將軍儀同<lb/>
<pb n="KR2b0020_WYG_006-36b"/>
三司迎北鄉侯懿入即位<lb/>
　　考異<hi>以下漏舅字與竇憲同</hi>
　　考證<hi>當加兄於閻顯之上</hi>
　　書法<hi>綱目書尊皇后為皇太后多矣上必有書即位者也於是北鄉未立則孰尊之自尊也名</hi>
　　<hi>號正則可以臨朝矣</hi>
　當從考證加兄字盖謂之舅則與先帝有屬戚之分<lb/>
　不稱舅者絶之於國明后與兄自為授受耳考異謂<lb/>
　與竇憲同非也○按無主自尊與僭號稱王者等何<lb/>
<pb n="KR2b0020_WYG_006-37a"/>
　正之有且女后臨朝非古也綱目所書皆譏辭安得<lb/>
　正其名以成之勲意上書尊皇后下書迎北鄉侯入<lb/>
　即位中曰以兄顯為車騎將軍深著閻顯上奉太后<lb/>
　下媚新君國事皆在其手也<hi>顯忌樊豐耿寶等置之死兄弟並處權要威福</hi>
　<hi>自由固知皆顯所為也</hi>如書法所云是不待天子之立母后可<lb/>
　以自帝非獨與例不合即下書遷后離宫以為罪辭<lb/>
　者<hi>書法云遷太后者逆辭也惟漢閻后唐武后為罪辭果爾則后之不可臨朝明矣一人之身自為矛</hi>
　<hi>盾豈可為訓</hi>亦自矛盾矣不可從<lb/>
<pb n="KR2b0020_WYG_006-37b"/>
中黄門孫程等迎濟隂王保入即位誅閻顯等遷太后<lb/>
於離宫封程等十九人為列侯<lb/>
　　考異<hi>當作封宦者孫程等十九人為列侯</hi>
　當加故太子於濟隂王之上○按濟隂為太子凡五<lb/>
　年<hi>永寜元年庚申夏立子保為皇太子至延光三年甲子九月廢太子保為濟隂王凡五年</hi>徒以<lb/>
　宵小之譖<hi>江京樊豐與閻后讒太子帝怒廢之</hi>不獲正位是罪在人主<lb/>
　非太子之過也今而迎立當書故太子濟隂王然後<lb/>
　見保為安帝之子既廢復立而豐顯邪謀卒有所不<lb/>
<pb n="KR2b0020_WYG_006-38a"/>
　能遂亦見天理不可以人勝而隂險用事者徒自取<lb/>
　敗而已<hi>初閻顯吏崔瑗以北鄉侯立不以正知顯將敗</hi>或曰若是是予程等<lb/>
　也勲謂程等雖不可過予然視之閻顯則有間矣今<lb/>
　但書迎濟隂王而不曰故太子則與迎北鄉侯者何<lb/>
　異而閻顯之誅太后之遷反若宦寺亂國之舉何以<lb/>
　著其罪<hi>書法云遷太后者罪辭也</hi>故書故太子者明濟隂當立也<lb/>
　明其當立然後或遷或誅皆得其當此春秋雖以遂<lb/>
　事責齊桓而召陵之績不可不叙也<hi>詳魯僖公四年</hi>傳曰美<lb/>
<pb n="KR2b0020_WYG_006-38b"/>
　在夷狄則罪諸夏故予程等者所以媿大臣也曷過<lb/>
　焉○程等封侯固當書宦者然上書中黄門孫程<hi>漢制</hi>
　<hi>黄門皆以閹人為之</hi>則程等之為宦官明矣<hi>上書中黄門下書宦者辭亦近複故</hi>
　<hi>略</hi>綱目書中黄門<hi>書官之意</hi>而不曰宦者亦所以予程等<lb/>
　也考異不必從<lb/>
　<lb/>
　<lb/>
　綱目續麟巻六<lb/>
</p>
<p>
</p>
  </div>
</body>
</text>
</TEI>
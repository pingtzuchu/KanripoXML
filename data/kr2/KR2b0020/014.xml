<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻十四</head> <lb/>
    <p>
<pb n="KR2b0020_WYG_014-1a"/>
欽定四庫全書<lb/>
　綱目續麟巻十四<lb/>
　　　　　　　　　　　　　宜春張自勲撰<lb/>
<hi>甲申</hi>唐髙祖神堯皇帝武徳七年<hi>是歲髙開道輔公祏皆敗死惟梁師都至貞觀</hi>
<hi>二年乃亡</hi>帝詣國子學釋奠於先聖先師<lb/>
　　考異<hi>按廵行例曰學校曰臨曰視據漢延熙十九年書魏主髦視學晉隆和元年書秦王堅臨</hi>
　　<hi>太學皆不書詣此條詣當作臨或作視</hi>
　　書法<hi>學書臨書視恒也此其書詣何不以人主之位加先聖也故綱目下書孔子宅則上書詣</hi>
<pb n="KR2b0020_WYG_014-1b"/>
　　<hi>漢明帝永平十五年下書先聖先師則上書詣是年終綱目書詣學二</hi>
　據永平十五年例則此當從綱目作詣考異説泥○<lb/>
　按國學雖人主所有而孔子聖師則非時君所得臣<lb/>
　也彼魏髦秦堅特講論經義<hi>延熙十九年分註云魏主髦幸太學與諸儒論</hi>
　<hi>書易及禮諸儒莫能及</hi>考第諸生<hi>隆和元年分註云秦王堅臨太學考第諸生經義與博士</hi>
　<hi>講論</hi>顧可與修禮先聖者同日語哉<lb/>
吳王杜伏威卒<lb/>
　　考異<hi>按武徳二年書杜伏威降唐唐以為和州總管未嘗書封杜伏威為呉王疑漏</hi>
<pb n="KR2b0020_WYG_014-2a"/>
　按唐紀武徳二年但書杜伏威降至伏威本傳始云<lb/>
　髙祖授以東南道行臺尚書令上柱國吳王又不言<lb/>
　和州總管皆不可解大抵前不書封為吳王者略之<lb/>
　也<hi>凡例註云封王無事義者不書有故乃書</hi>此書吳王某卒者因其卒而<lb/>
　書之所謂爵未見者著之耳如以未書封王為漏則<lb/>
　凡例賜姓皆書<hi>見封拜例</hi>是時髙祖賜伏威姓豫綱目不<lb/>
　書考異亦不言何與<hi>髙開道賜姓李封北平郡王亦不書</hi>
趙郡王孝恭克丹陽斬輔公祏<lb/>
<pb n="KR2b0020_WYG_014-2b"/>
　　考異<hi>據上書行臺僕射輔公祏反此當書誅誤作斬</hi>
　當從考異作誅綱目前不書討此不書誅非所以治<lb/>
　臣子之叛亂也<hi>凡例治其臣子之叛亂者曰討討而殺之曰誅</hi>
<hi>丙戌</hi>九年六月太白經天秦王世民殺太子建成齊王元<lb/>
吉立世民為皇太子决軍國事<lb/>
　　分註<hi>世民既與建成元吉有隙以洛陽形勝之地恐一朝有變欲出保之乃以行臺尚書温大</hi>
　　<hi>雅鎮洛陽建成夜召世民飲酒而酖之世民暴心痛吐血數升上謂世民曰首建大謀削平海内皆</hi>
　　<hi>汝之功吾欲立汝為嗣而汝固辭且建成為嗣日乆吾不忍奪也觀汝兄弟似不相容不可同處當</hi>
<pb n="KR2b0020_WYG_014-3a"/>
　　<hi>遣汝居洛陽自陜以東皆主之仍建天子旌旗如漢梁孝王故事世民泣辭不許將行建成元吉相</hi>
　　<hi>與謀曰秦王若至洛陽不可復制不如留之長安則一匹夫取之易矣乃宻令數人上封事言秦王</hi>
　　<hi>左右聞往洛陽無不喜躍觀其志趣恐不復來上乃止元吉宻請殺世民行臺郎中房𤣥齡謂長孫</hi>
　　<hi>無忌曰今嫌隙已成一旦禍發豈惟府朝塗地實社稷之憂莫若勸王行周公之事以安國家存亡</hi>
　　<hi>之機正在今日無忌以告世民召杜如晦謀之亦勸世民如𤣥齡言㑹突厥入塞建成薦元吉將兵</hi>
　　<hi>擊之率更令王胵宻告世民曰太子語齊王吾與秦王餞汝于昆明池使壮士拉殺之因遣人説上</hi>
　　<hi>授我以國而立汝為太弟世民以告長孫無忌無忌等告世民先事圖之世民歎曰吾誠知禍在朝</hi>
　　<hi>夕欲俟其發然後以義討之不亦可乎尉遲敬徳曰人情誰不愛其死今衆人以死奉王乃天授也</hi>
<pb n="KR2b0020_WYG_014-3b"/>
　　<hi>世民訪之府僚皆曰齊王凶戾終不肯事其兄於是太白再經天傅奕宻奏太白見秦分秦王當有</hi>
　　<hi>天下上以其狀示世民世民宻奏建成元吉淫亂後宫且曰兄弟專欲殺臣似為世充建徳報讐臣</hi>
　　<hi>今永違君親亦實恥見諸賊於地下上驚報曰明當鞫問汝宜早參明日世民帥無忌等入伏兵於</hi>
　　<hi>𤣥武門張倢伃竊知世民表意馳語建成建成召元吉謀之元吉曰宜勒兵不朝以觀形勢建成曰</hi>
　　<hi>兵備已嚴當俱入參自問消息乃俱入至臨湖殿覺有變欲還世民追射建成殺之敬徳射殺元吉</hi>
　　<hi>上方泛舟海池世民使敬德入侍敬徳擐甲持矛直至上所奏曰太子齊王作亂秦王兵已誅之矣</hi>
　　<hi>恐驚動陛下遣臣宿衛上謂裴寂等曰不圖今日乃有此事當如之何蕭瑀陳叔達曰建成元吉本</hi>
　　<hi>不預義謀又無功於天下疾秦王功髙望重共為姦謀今秦王已討而誅之陛下若處以元良委之</hi>
<pb n="KR2b0020_WYG_014-4a"/>
　　<hi>國務無復事矣上曰此吾之夙心也時秦府兵與二宫左右戰猶未已敬徳請降手勅令内外諸軍</hi>
　　<hi>一受秦王節度衆然後定建成元吉諸子皆坐誅遂立世民為皇太子軍國庶事悉委太子處決然</hi>
　　<hi>後聞奏</hi>
　當作秦王世民殺太子建成及齊王元吉自為皇太<lb/>
　子决軍國事<hi>與世民爭天下者建成也元吉之謀特傅㑹建成耳故太宗先追射建成而元</hi>
　<hi>吉則敬徳殺之自有首從之别綱目連書不殊非是</hi>○按髙祖不忍奪建成之<lb/>
　言所云立汝為嗣吾之夙心皆虛語耳世民欲為天<lb/>
　子非自今始當其起兵太原<hi>隋大業十三年</hi>已有宰制天下<lb/>
<pb n="KR2b0020_WYG_014-4b"/>
　之意觀劉文静云天下大亂非髙祖之才不能定世<lb/>
　民曰安知其無其意方且無父何有於建成故臨湖<lb/>
　之變雖無羣下之謀終當取天下於建成之手<hi>世民云欲</hi>
　<hi>俟其發然後討之</hi>又况内外諸軍受秦王節度者實出於敬<lb/>
　徳之請而非髙祖所自命乎其為太子非自而何今<lb/>
　上書世民殺建成元吉下書立世民為皇太子則似<lb/>
　建成元吉有罪當誅而髙祖之立世民適以賞其功<lb/>
　耳何以見其義哉<hi>范氏以書立為見太宗之罪者非也</hi>惟書自為皇太<lb/>
<pb n="KR2b0020_WYG_014-5a"/>
　子然後髙祖以私愛而見逼於其子世民以奪嫡而<lb/>
　竟忘其父罪咸見矣<hi>成吉雖有罪太宗殺之則忍矣義在譏太宗於成吉無責焉故</hi>
　<hi>髙祖稱上皇亦書自父子之恩絶矣</hi>或曰太宗此舉為社稷計子何罪<lb/>
　之深乎曰不然使太宗誠為社稷計則當於文幹稱<lb/>
　兵時承髙祖之命出涕而道曰文幹不足憂所慮者<lb/>
　太子兄弟專欲殺<hi>臣元吉勸建成除世民曰當為兄  手刃之建成私使文幹募壯士</hi>
　<hi>舉兵相應事覺髙祖召建成置幕下以兵守之文幹遂反見武徳七年</hi>臣為陛下子死<lb/>
　何足惜但恐臣死之後復有如陛下者起而圖之則<lb/>
<pb n="KR2b0020_WYG_014-5b"/>
　徒負臣與陛下一生創業艱難耳此天理人情之至<lb/>
　在髙祖亦宜動心者乃房杜敬徳諸臣欲擁立世民<lb/>
　與其事逼而陷以不義曷若於此時推勘文幹謀反<lb/>
　之由痛陳太子不堪嗣位之實乘髙祖有封建成為<lb/>
　蜀王之㫖<hi>髙祖遣世民討文幹曰文幹事連建成恐應之者衆汝宜自行還立汝為太子吾不</hi>
　<hi>能效隋文帝自誅其子當封建成為蜀王蜀兵脆弱他日能事汝汝宜全之不能事汝取之易耳</hi>固<lb/>
　請改立因說之曰文幹之反實由太子<hi>元吉欲刺世民建成止之</hi>
　<hi>私使文幹舉兵表裏相應固知文幹之反實建成啟之也</hi>今惟先遣太子赴蜀則<lb/>
<pb n="KR2b0020_WYG_014-6a"/>
　文幹不攻自熄矣不然逆節既露不可收拾秦王雖<lb/>
　能外制文幹政恐蕭牆之禍方深也若是則世民必<lb/>
　立建成必廢<hi>堯可禪舜何惜建成乃謂不忍奪耶此髙祖自貽戚也</hi>以父命行<lb/>
　之又孰得而訾其後哉然太宗既諱而不言徒以虚<lb/>
　辭遜謝而諸臣亦無以此入告者使髙祖溺於奸邪<lb/>
　之口<hi>世民既行元吉與妃嬪更迭為建成請封徳彞復為營解於外上意遂變遣建成還守京師</hi>
　因仍釀禍至逆謀再著追而射之以同氣之親翦若<lb/>
　讐仇雖能為有唐盛治之主卒貽譏千古豈不惜哉<lb/>
<pb n="KR2b0020_WYG_014-6b"/>
　且其自言曰欲俟其發然後以義討之嗟乎此其可<lb/>
　免弑兄殺弟之名乎共叔段之事太宗胡不聞焉而<lb/>
　温公亦謂事非獲已猶為愈也豈亦不知春秋惡鄭<lb/>
　莊之義與范氏又云立子以長不以功<hi>温公范氏説並詳分註</hi>
　此特平時傳位之常非所論於創業之始也<hi>按宋王成器辭</hi>
　<hi>太子云時平則先嫡長世亂則先有功雖鑒隠太子而然實千古定論</hi>果然則舜禹不<lb/>
　當有天下而唐虞之禪且為不父其子矣况殷立三<lb/>
　宗<hi>中宗髙宗祖甲</hi>百世不祧又曷嘗不論功耶今自唐起兵<lb/>
<pb n="KR2b0020_WYG_014-7a"/>
　之初以迄平定之後觀之髙祖雖父特一漢太公而<lb/>
　建成元吉不過劉仲<hi>仲名喜漢髙祖兄</hi>諸人耳然不免於亂<lb/>
　亦髙祖之不知有以致之而已<hi>堯舜能以天下與賢髙祖不能以天下與</hi>
　<hi>子權與否之間也權得其當者即為經髙祖何足語此</hi>子臧季札之風顧可望<lb/>
　於太宗哉<hi>温公云使太宗有子臧之節亂何自生胡敬齋亦謂太宗宜解辭權位寧死而已不</hi>
　<hi>可殺兄以賊天倫皆非知太宗者</hi>
以魏徵王珪為諫議大夫<lb/>
　　分註<hi>初洗馬魏徵常勸建成早除秦王及建成敗太子召徵謂曰汝何為離間我兄弟徵舉止</hi>
<pb n="KR2b0020_WYG_014-7b"/>
　　<hi>自若對曰先太子早從徵言必無今日之禍太子改容禮之引為詹事主簿亦召王珪韋挺於巂州</hi>
　　<hi>皆以為諫議大夫</hi>
　　書法<hi>書以魏徵王珪何美世民也於是世民決軍國事舉不棄讐可謂無我矣故予之</hi>
　徵勸建成除秦王何其謬也身為宫僚不導以孝友<lb/>
　敦睦乃首為䦧牆之謀太宗慚徳安知非徵一言啟<lb/>
　之耶然太宗不誅之亦且禮之者雖髙祖在上已不<lb/>
　得專亦有歉於中故不得而讐之耳書法以為無我<lb/>
　非是蓋太宗桓文之流桓公不以射鉤讐管仲太宗<lb/>
<pb n="KR2b0020_WYG_014-8a"/>
　安得以私怨殺魏徵耶英雄駕御之術固非淺衷所<lb/>
　可測也<hi>武取文守收拾人心在此一舉漢髙封雍齒亦此意</hi>○或謂魏徵宜死<lb/>
　於建成愚以為不然使建成賢而太宗不足以勝任<lb/>
　死之可也太宗實賢於建成徵蓋欲用其所未足耳<lb/>
　正如管仲不死於子糾而事桓公猶有可生之理使<lb/>
　皆死於所事則尊周攘楚與夫貞觀之治不可得而<lb/>
　見矣故有當死而可以不死者又未可例論也他如<lb/>
　明之方黄駢首就戮雖成祖不克為太宗亦繇諸臣<lb/>
<pb n="KR2b0020_WYG_014-8b"/>
　不審於王魏之義也或問伊川甚不取魏徵子何云<lb/>
　爾曰伊川云以所事言之則可死以義言之則未可<lb/>
　死曰伊川謂小白當立故管仲可以不死建成既立<lb/>
　為太子安得與子糾比曰宋王不云乎時平則先嫡<lb/>
　長世難則先有功唐有天下皆世民之功建成安得<lb/>
　而有之特髙祖不明此義故有臨湖之變是知太宗<lb/>
　之簒等於肅宗而王魏之不死亦以義可以生也事<lb/>
　有推源正流反觀而後定者此類是也<lb/>
<pb n="KR2b0020_WYG_014-9a"/>
八月太子即位<lb/>
　　考證<hi>當作太子世民即位○謹按凡例曰凡正統繼世曰太子某即位註云漢惠帝以下用此</hi>
　　<hi>例古禮已廢從本文也今綱目諸本自唐以後太子即位皆不書名故當補正後倣此</hi>
　當從考證補世民二字○按唐初立為太子者建成<lb/>
　也<hi>武徳元年</hi>今之即位者世民也不書世民何以見其奪<lb/>
　嫡之罪哉劉氏凡例云漢以下繼世書太子某即位<lb/>
　其不書名者變例也惟唐世例書太子即位其書名<lb/>
　者變例也勲謂同一太子即位豈漢以不名為變唐<lb/>
<pb n="KR2b0020_WYG_014-9b"/>
　復以名為變乎一書之中自為矛盾終非定論<hi>按唐書本</hi>
　<hi>紀太子即位皆不書名故綱目因之非有正變之别也劉氏據以為例誤甚</hi>
置𢎞文館<lb/>
　　分註<hi>上謂侍臣曰朕觀煬帝文辭奥博亦知是堯舜而非桀紂然行事何其相反也魏徴對曰</hi>
　　<hi>人君雖聖哲猶當虚己以受人故智者獻其謀勇者竭其力煬帝恃其才俊驕矜自用故口誦堯舜</hi>
　　<hi>之言身為桀紂之行曽不自知以至覆亡也上曰前事不逺吾屬之師也○胡氏曰太宗之問豈獨</hi>
　　<hi>煬帝為然魏徴當因此力陳堯舜所以為堯舜者使其君有修進企及之方則其益大矣顧以虚已</hi>
　　<hi>受人為言何其見堯舜之淺耶</hi>
<pb n="KR2b0020_WYG_014-10a"/>
　人臣對君不惟其詳惟其切太宗之病正在自用魏<lb/>
　徴虛已受人四字乃對症之藥所謂因事納諫者也<lb/>
　使太宗善用其言即堯舜之所以為堯舜者不外乎<lb/>
　此觀孔子稱舜大知亦曰好問好察而已胡氏乃以<lb/>
　為堯舜之淺者何哉獨是煬帝之知非真知也使真<lb/>
　知堯舜之是當有惕然不敢自安者何至行事相反<lb/>
　之甚耶太宗以知是堯舜許煬帝正人主明晦之介<lb/>
　而徴無一語及此是則其未盡者耳胡氏之說非所<lb/>
<pb n="KR2b0020_WYG_014-10b"/>
　以責魏徴也<hi>徴故東宫官一旦為太宗臣自有難於盡言者然能如此亦可謂直諫矣立談</hi>
　<hi>痛哭賈生所以失文帝胡氏見不逮此何與</hi>
　　分註<hi>有上書請去佞臣者上問佞臣為誰對曰願陛下與羣臣言或陽怒以試之彼執理不屈</hi>
　　<hi>者直臣也畏威順㫖者佞臣也上曰君源也臣流也濁其源而求流之清不可得矣君自為詐何以</hi>
　　<hi>責臣下之直乎朕方以至誠治天下見前世帝王好以權譎小數接其臣下者常竊恥之卿䇿雖善</hi>
　　<hi>朕不取也</hi>
　聖王之道誠而已矣太宗論君道以至誠為先誠得<lb/>
　其本然未幾患吏受賕遺絹試之卒為裴矩所折<hi>上患</hi>
<pb n="KR2b0020_WYG_014-11a"/>
　<hi>吏多受賕宻使左右試賂之有司門令史受絹一匹上欲殺之裴矩諫曰為吏受賕罪誠當死但陛下使</hi>
　<hi>人遺之而受是陷人於法也</hi>誠安在哉他如晉陽創義懼父不從<lb/>
　至以私侍宫人刼之<hi>隋大業十三年太宗與劉文静裴寂謀興義兵髙祖不從先是</hi>
　<hi>寂為宫監私以晉陽宫人侍髙祖至是寂言曰二郎隂養士馬欲舉大事正為寂以宫人侍公恐事覺并</hi>
　<hi>誅耳髙祖曰事已如此當復奈何正須從之耳</hi>此尤權譎之害義者矣<lb/>
<hi>丁亥</hi>太宗文武皇帝貞觀元年以戴胄為大理少卿<lb/>
　　分註<hi>將軍長孫順徳受人餽絹事覺上於殿庭賜絹數十匹大理少卿胡演以為不可上曰彼</hi>
　　<hi>有人性得絹之辱甚於受刑如不知媿一禽獸耳殺之何益</hi>
<pb n="KR2b0020_WYG_014-11b"/>
　此太宗之私也不然司門令史為上所罔猶將誅之<lb/>
　况順徳乎未幾順徳坐李孝常謀反削籍帝復憐之<lb/>
　召為澤州刺史<hi>詳本傳</hi>然則所稱得絹甚於受刑者特<lb/>
　以執大理之口耳豈誠語哉<lb/>
命京官五品以上更宿中書内省<lb/>
　宿當作直内字羡○按中書省無内外分註所云内<lb/>
　省以中書省視諸省為内耳<hi>如尚書省祕書省之類</hi>今復書内<lb/>
　省便似中書省有内外非是况前此皆名内書省至<lb/>
<pb n="KR2b0020_WYG_014-12a"/>
　武徳三年始改内書省為中書省<hi>見百官志中書省分註</hi>是中<lb/>
　即内也又曰内省不亦贅乎故當删去<lb/>
六月封徳彛卒<lb/>
　　發明<hi>封徳彛姦佞有餘既以亡隋復以誤唐若其臣賊詬君又小人之所不為者故綱目於其</hi>
　　<hi>死也盡削其官以貶之固不待他日黜削贈諡而後知其罪也</hi>
　卒當作死○按禮君子曰終小人曰死卒即終也小<lb/>
　人如徳彛而不書死亦何以見其罪哉且無以别於<lb/>
　罪不如徳彛而不可書官如杜淹者<lb/>
<pb n="KR2b0020_WYG_014-12b"/>
徴隋秘書監劉子翼不至<hi>勲嘗疑唐書不為子翼立傳及讀劉褘之傳乃知子翼雖</hi>
　<hi>以母老辭後復仕唐固知非龔勝陶潛比也特書隋官何為哉</hi>
　　分註<hi>子翼有學行性剛直朋友有過常面責之李百藥常稱劉四罵人人終不恨是嵗有詔徴</hi>
　　<hi>之辭以母老不至</hi>
　　書法<hi>書不至何美子翼也子翼亂則進治則退曷為美之子翼親逢盛世甘於不仕以奉老母</hi>
　　<hi>可謂知所先者或以為譏則過矣</hi>
　　發明<hi>士君子之出處當適其時以子翼之剛方未易輕議然能顯仕於無道之隋而不能屈意</hi>
　　<hi>於有道之唐何哉是時君徳方明羣賢彚進子翼茍有志當世捨是則無時可矣召而不至豈亦果</hi>
<pb n="KR2b0020_WYG_014-13a"/>
　　<hi>以母老故與特書隋官蓋美之也</hi>
　此條宜删<hi>陶潛書晉予節也子翼既仕唐何有於秘書監哉且潛徴著作郎不書况子翼乎</hi>
　○按子翼雖不至後仍仕唐初非恥事二姓者<hi>唐書劉褘</hi>
　<hi>之傳云母已䘮召拜呉王府功曹參軍終著作郎𢎞文館直學士</hi>綱目不没善或於<lb/>
　著作郎𢎞文學士一書其官而以此時之徴不至者<lb/>
　列叙於分註之下亦足以著其美今大書既載隋官<lb/>
　分註又止云母老不至若子翼真能不忘隋者殊非<lb/>
　其實書法發明不觀全史徒以綱目為據不以為甘<lb/>
<pb n="KR2b0020_WYG_014-13b"/>
　於不仕則以為無志當世雖母老之故猶疑而不信<lb/>
　豈定論哉勲謂由堯君素書殺之例觀之<hi>隋恭帝皇泰元年唐</hi>
　<hi>殺隋河東守將堯君素書法云書隋守將見君素終身隋臣也曷為不書死之廣為弑逆臣雖守節如君</hi>
　<hi>素不得以死節書所以深惡廣也</hi>子翼雖不至亦不足為美况又唐<lb/>
　官而非終身隋臣者乎所謂不當書而書者此類是<lb/>
　也<lb/>
<hi>戊子</hi>二年遣右衛大將軍柴紹等討梁師都其下殺之以<lb/>
降以其地為夏州<lb/>
<pb n="KR2b0020_WYG_014-14a"/>
　　考異<hi>按前唐兵攻梁皆書伐書擊此誤作討當改正</hi>
　　書法<hi>唐初諸僭國非叛未有書討者此其書討何召亂且迷復也故前書冦今書討</hi>
　此條當以書法為正考異不必從○按梁本中國為<lb/>
　陳所簒既易三姓<hi>陳隋唐</hi>非讐<hi>唐非/陳比</hi>非敵<hi>唐巳一統豈師都可敵</hi>
　背楚依晉春秋所取師都不知自反偷䕃他族徒殺<lb/>
　其身卒殄先祀適足為迷復之戒故得書討若仍以<lb/>
　非叛而恕之非止亂之道也<lb/>
出宮女三千餘人<lb/>
<pb n="KR2b0020_WYG_014-14b"/>
　此亦可删○按太宗即位之初已書放宮女三千人<lb/>
　<hi>武德九年</hi>不必復書葢唐書為一代之史自當備載綱目<lb/>
　為萬世法戒宜有筆削况太宗慚德尤有甚於此者<lb/>
　<hi>如納巢刺王妃之類</hi>安在悉登諸册哉<lb/>
詔自今奴告主者斬之<lb/>
　之字羡○按指其人而言則曰斬之今泛論奴告主<lb/>
　者但當書斬以為律令而已書斬之非體<lb/>
<hi>己丑</hi>三年春正月耕藉東郊<lb/>
<pb n="KR2b0020_WYG_014-15a"/>
　當作帝耕藉田<hi>本紀亦作耕藉田</hi>綱目不書帝非是<lb/>
裴寂卒<lb/>
　　分註<hi>司空裴寂坐與妖人交通免官上數之曰計公勲庸安得至此武德之際貨賂公行紀綱</hi>
　　<hi>紊亂皆公之由也尋復有罪流静州䘚</hi>
　　書法<hi>裴寂劉文静皆功臣也文静殺具官而寂止書姓名豈削之與病帝也寂受知髙祖而又</hi>
　　<hi>有功縱其有罪豈不在議功之列而免之而流之帝於愛其所親之義亦歉矣綱目卒裴寂而無可</hi>
　　<hi>書之官所以深病帝也隋唐以來諸臣卒不書官者四十二唯裴寂非貶辭</hi>
　寂不書官已免也凡例云無官則爵無爵則姓名而<lb/>
<pb n="KR2b0020_WYG_014-15b"/>
　已如書法所云則綱目當書曰流裴寂於靜州尋卒<lb/>
　方足以見意今但書卒而於分註詳載其罪安知其<lb/>
　非貶耶若謂受知髙祖太宗宜愛其所親莫親於建<lb/>
　成元吉而太宗殺之况裴寂乎又况寂之受知以私<lb/>
　非以賢也身為隋監乃以宮人侍髙祖<hi>大業中寂為宮副監以宮</hi>
　<hi>人侍唐公</hi>臣誼安在哉太宗之薄之有由然已書法穿鑿<lb/>
　非是<lb/>
以李靖為定襄道行軍總管統諸軍討突厥<lb/>
<pb n="KR2b0020_WYG_014-16a"/>
　　考異<hi>提要定襄作通漢突厥當書擊亦誤作討</hi>
　按唐紀及靖本傳皆云定襄提要作通漢誤討當作<lb/>
　伐考異不必從<lb/>
<hi>庚寅</hi>四年春正月朔日食<hi>是年日食見本紀五行志作閏正月</hi>
　綱目不書疑漏<hi>據六年春正月日食書</hi>
蔡公杜如晦卒<lb/>
　　考證<hi>當分註諡曰襄</hi>
　據如晦本傳諡曰成考證以為襄何也<lb/>
<pb n="KR2b0020_WYG_014-16b"/>
<hi>辛邜</hi>五年詔諸州剗削京觀加土為墳<lb/>
　　考異<hi>提要無剗削二字</hi>
　當作除京觀<hi>除即剗削意</hi>提要不書剗削但曰加土為墳<lb/>
　則京觀尚存<hi>積尸封土其上謂之京觀</hi>無以見太宗恤死之意非<lb/>
　是<lb/>
秋八月遣使詣髙麗葬隋戰士<lb/>
　　考異<hi>詣當作如</hi>
　　書法<hi>二年收瘞隋末暴骸境内也於是念及髙麗戰士而遣使𦵏之可謂仁也已矣可謂逺也</hi>
<pb n="KR2b0020_WYG_014-17a"/>
　　<hi>已矣故屢書美之</hi>
　　發明<hi>既贖䧟敵之人又𦵏戰亡之士迭書於册亦可嘉矣使帝能堅守此心又豈有遼東之伐</hi>
　　<hi>乎</hi>
　此條可删語云親親而仁民莫親於兄弟而太宗殺<lb/>
　之何有於隋戰士况隋伐髙麗在大業八九年間距<lb/>
　此已二十年其骸已朽安有戰士可葬乃為此無益<lb/>
　之虛文乎縱使出於實心亦不過悖德而已曷足録<lb/>
　哉書法發明槩以為美特為太宗所欺耳然則收瘞<lb/>
<pb n="KR2b0020_WYG_014-17b"/>
　暴骸何以書<hi>二年詔收瘞隋末暴骸</hi>以是為宜瘞者也書以為<lb/>
　後世之法爾<lb/>
十二月開党項之地為十六州<lb/>
　　分註<hi>党項内屬者前後三十萬口</hi>
　開當作分之字羡十六本傳作三十二<hi>見党項傳</hi>
康國求内附<lb/>
　　分註<hi>康國求内附上曰前代帝王好招徠絶域以求服逺之名無益於用而糜弊百姓今康國</hi>
　　<hi>内附儻有急難於義不得不救師行萬里豈不疲勞勞百姓以取虚名朕不為也遂不受</hi>
<pb n="KR2b0020_WYG_014-18a"/>
　附下當有不受二字<hi>齊桓結江黄漢武通西南夷皆不知此義固當書不受以羙之</hi>
　綱目不書但曰求内附則若已受者然非所以著其<lb/>
　美也<hi>范氏曰不受康國足為後世法</hi>宜據分註補入<lb/>
<hi>壬辰</hi>六年三月如九成宮<lb/>
　　分註<hi>上幸九成宮避署監察御史馬周上疏曰大安宮在城西制度卑小而車駕獨為避暑之</hi>
　　<hi>行是太上皇留暑中而陛下居凉處也温凊之禮臣竊有所未安且太上皇春秋髙陛下宜朝夕視</hi>
　　<hi>膳今九成宮去京師三百餘里太上皇或時思念陛下陛下何以赴之然今行計已成不可復止願</hi>
　　<hi>速示還期以解衆惑仍增修大安以稱中外之望○胡氏曰自古繼世之君得養其母者多矣鮮有</hi>
<pb n="KR2b0020_WYG_014-18b"/>
　　<hi>及父之生而事之者也得養其母未足以盡人子之心事父致孝然後為慊周宜以此深啟帝心使</hi>
　　<hi>力慕大舜事親之道則太宗必聞言感動而九成之車不柅自止矣</hi>
　太宗之於上皇非可以舜與瞽䏂比舜誠心孝慕故<lb/>
　能化頑嚚為底豫太宗方不知有父<hi>觀自稱上皇徙居大安可見</hi>
　周雖力陳大舜事親之道未必能感動帝心而謂九<lb/>
　成之車不柅自止非知太宗者也<hi>馬周謂行計已成不可復止何不於</hi>
　<hi>未行而先諫之恐亦知其不可止姑存此正論耳</hi>
九月如慶善宮<lb/>
<pb n="KR2b0020_WYG_014-19a"/>
　如上漏帝字<hi>綱目據本紀書故三月如九成不書帝十一年幸洛陽不書帝皆非宜倣此補</hi>
　<hi>之</hi>下漏還宮二字○按巡行例還曰帝還宮註云間<lb/>
　無異事則不書帝據本紀九月己酉幸慶善宮十月<lb/>
　乙卯至自慶善宮則此下當書曰冬十月還宮今上<lb/>
　書如慶善下書以陳叔達為禮部尚書非無異事者<lb/>
　而不書還宮於例不合<lb/>
<hi>癸巳</hi>七年十二月帝奉太上皇置酒未央宮<lb/>
　　分註<hi>上從上皇宴故漢未央宮上皇命頡利可汗起舞馮智戴詠詩既而笑曰南北一家古未</hi>
<pb n="KR2b0020_WYG_014-19b"/>
　　<hi>有也帝捧觴上夀曰此皆陛下教誨非臣智力所及昔漢髙祖亦從上皇宴此宮妄自矜大臣不取</hi>
　　<hi>也上皇大悦</hi>
　置酒有地而必於未央宮奉親承歡而不忘漢髙祖<lb/>
　是明以太公處其父而以髙祖自待矣又曰髙祖矜<lb/>
　大臣不取也勲謂不取之中其矜大較甚耳<hi>漢髙雖矜大其</hi>
　<hi>樸誠可嘉父子之間初無嫌吝太宗雖不取目中已無父矣使果歸功上皇雖不言漢髙可也以此自嫌</hi>
　<hi>姑為不取之説其矯情正可誅耳</hi>太公軒仲而輕季<hi>漢髙祖九年置酒未央前殿髙</hi>
　<hi>祖奉玉巵為太上皇夀曰始大人常以臣亡賴不能治産業不如仲力今某之業所就孰與仲多大笑而</hi>
<pb n="KR2b0020_WYG_014-20a"/>
　<hi>樂</hi>髙祖舍世民而立建成事固相類此太宗置酒未<lb/>
　央之意也不然九年之内躬養闕然何一旦而及此<lb/>
　哉<lb/>
<hi>甲午</hi>八年聘鄭氏為充華既而罷之<lb/>
　　分註<hi>帝聘鄭仁基女為充華冊使將發魏徵聞其許嫁士人陸爽遽上表諫帝大驚自責命停</hi>
　　<hi>册使</hi>
　聘當作册○按聘者平交之辭非人主所宜施於臣<lb/>
　下也終綱目惟莽女書聘<hi>漢平帝元始三年</hi>説者以為著莽<lb/>
<pb n="KR2b0020_WYG_014-20b"/>
　之伉鄭氏仁基女方許嫁士人何伉之有乃與莽女<lb/>
　並書耶據分註册使將發聞諌遽停則當書册鄭氏<lb/>
　以全其美<hi>書法云特書美之</hi>綱目書聘與莽女無異非所以<lb/>
　别嫌也<lb/>
西突厥咄陸可汗死<lb/>
　　考異<hi>提要咄作吐死作卒</hi>
　按突厥傳作咄六當從綱目中國有主割據書死例<lb/>
　也提要書卒誤<lb/>
<pb n="KR2b0020_WYG_014-21a"/>
<hi>丙申</hi>十年黜治書侍御史權萬紀<lb/>
　　分註<hi>萬紀上言宣饒銀大發采之歲可得數百萬緡上曰朕貴為天子所乏者非財也但恨無</hi>
　　<hi>嘉言可以利民耳與其得數百萬緡何如得一賢才卿未嘗進一賢才而專言銀利昔堯舜抵璧於</hi>
　　<hi>山投珠於谷漢之桓靈乃聚錢為私藏卿欲桓靈我耶是日黜萬紀使還家</hi>
　當作治書侍御史權萬紀罷<hi>書黜某未為失但與例不合故正之如此</hi>○<lb/>
　按罷免例無罪者曰免某官萬紀不進賢才而專言<lb/>
　銀利不可謂無罪綱目以無罪例書之非是合從罪<lb/>
　不著例書曰某罷而已<hi>罷免例曰罪不著者曰某官某免</hi>或曰何以<lb/>
<pb n="KR2b0020_WYG_014-21b"/>
　不書有罪以其未見諸行也<lb/>
<hi>丁酉</hi>十一年作飛山宮<lb/>
　按本紀山作仙惟魏徵傳作山未知孰是據道家有<lb/>
　飛仙變化之術疑本紀得之集覽質實並闕詁何也<lb/>
　<hi>或曰漢武帝時方士言蓬萊諸神在登州府飛仙遊息之所故知當作仙見元封元年</hi>
秋七月穀洛溢詔百官極言過失<lb/>
　　考異<hi>提要溢上有水字疑漏</hi>
　按本紀穀洛溢上有大雨水三字綱目不書雨水當<lb/>
<pb n="KR2b0020_WYG_014-22a"/>
　從提要補水字<lb/>
冬十月獵洛陽苑<lb/>
　獵上漏帝字觀五年獵後苑書帝可見<lb/>
<hi>戊戌</hi>十二年夏五月永興公虞世南卒<lb/>
　　分註<hi>世南外和柔而内忠直上嘗稱世南有五絶一德行二忠直三博學四文辭五書翰世南</hi>
　　<hi>嘗獻聖德論上賜詔曰卿論朕太髙朕何敢當然卿適覩其始未覩其終若朕能慎終如始則此論</hi>
　　<hi>可傳不然恐徒使後世笑卿也</hi>
　人莫難於自知而知人為小世南為聖德論以美太<lb/>
<pb n="KR2b0020_WYG_014-22b"/>
　宗與謟諛之臣何異<hi>本傳云陛下之德堯舜所不逮誣甚</hi>太宗不知自<lb/>
　反乃謂慎終如始則此論可傳豈知始亦非堯舜耶<lb/>
　無論取與異致不可同日語即其推刃同氣且為有<lb/>
　虞之罪人何堯舜之可比哉君臣相諛而不知其非<lb/>
　適足以貽後世之笑而已<lb/>
<hi>己亥</hi>十三年詔内職有闕選良家有才行者充<lb/>
　充下漏之字宜補<hi>春秋無羡文即語助不可増損綱目於奴告主羡之字此闕之字皆</hi>
　<hi>非也</hi>
<pb n="KR2b0020_WYG_014-23a"/>
<hi>庚子</hi>十四年二月詣國子監<hi>正月幸魏王第漏帝字故此不書帝</hi>
　　考異<hi>詣當作臨或作視</hi>
　　書法<hi>綱目下有先聖之文則上書詣髙祖七年書詣國子監重釋奠也此不書釋奠則其書詣</hi>
　　<hi>何譏也於是釋奠先聖帝不親而觀禮焉綱目特書曰詣而無釋奠之文所以志其簡也</hi>
　詣當作如<hi>如巡幸宮室之類以其無尊師之意也</hi>考異不必從<hi>書臨書視恒辭</hi>
　<hi>也非變文示譏之義</hi>○據書法所云正當書如以志其慢今復<lb/>
　書詣與釋奠者何異謂足以正其失乎<hi>文從義立因先聖而書詣</hi>
　<hi>可也因詣而正祀聖之闕謂足以志其簡是以空文而證實事非也</hi>書法本以詣字從<lb/>
<pb n="KR2b0020_WYG_014-23b"/>
　先聖而立故曰不以人主之位加先聖<hi>見七年詣國子監書法</hi>
　今下無先聖之文何取於詣而特書之語意亦自矛<lb/>
　盾<lb/>
<hi>辛丑</hi>十五年薛延陀攻突厥遣李世勣等將兵討破之<lb/>
　　考異<hi>討當作擊</hi>
　　考證<hi>世勣當去世字</hi>
　　書法<hi>外國相攻恒也擊之過矣書討何思摩唐所立也延陀既奉詔矣於是又違詔而攻之則</hi>
　　<hi>罪也故書討</hi>
<pb n="KR2b0020_WYG_014-24a"/>
　當從綱目書討考異説泥世勣諱名在髙宗即位之<lb/>
　後若此條先去世字則二十三年改官名犯先帝諱<lb/>
　者<hi>分註云先是太宗二名令天下不連言者勿避故虞世南李世勣皆不改易至是始令避之</hi>不<lb/>
　應特書考證亦誤<lb/>
<hi>癸卯</hi>十七年夏四月太子承乾謀反廢為庶人立晉王治<lb/>
為皇太子貶魏王泰為東萊郡王<lb/>
　　分註<hi>承乾既獲罪魏王泰日入侍奉上面許立為太子長孫無忌固請立晉王治時年十六上</hi>
　　<hi>謂侍臣曰我若立泰則是太子之位可經營而得自今太子失道藩王窺伺者皆兩棄之傳諸子孫</hi>
<pb n="KR2b0020_WYG_014-24b"/>
　　<hi>永為後法且泰立則承乾與治皆不全治立則承乾與泰皆無恙矣乃降泰爵東萊郡王幽之北苑</hi>
　　<hi>○司馬公曰唐太宗不以天下大器私其所愛以杜禍亂之源可謂能逺謀矣</hi>
　按太宗不私所愛誠可謂逺謀然建成元吉之間不<lb/>
　思所以善全之術卒使兄弟相殘遺譏後世語曰其<lb/>
　本亂而末治者否矣承乾之變曷足怪乎况髙宗立<lb/>
　而武氏進唐之禍亂且自治始温公以為能杜其源<lb/>
　非也<hi>唐史亦謂太宗昧於知子卒用昬童</hi>
房𤣥齡等上髙祖今上實録<lb/>
<pb n="KR2b0020_WYG_014-25a"/>
　　分註<hi>上欲觀國史𤣥齡乃與給事中許敬宗等删為髙祖今上實録書成上之上見書六月四</hi>
　　<hi>日事語多㣲隠謂𤣥齡曰昔周公誅管蔡以安周季友酖叔牙以存魯朕之所為亦類是耳史官何</hi>
　　<hi>諱焉即命直書其事</hi>
　六月四日事不可與周公季友同日語周公誅管蔡<lb/>
　季友酖叔牙為嫡非為己也使管蔡誅叔牙酖而已<lb/>
　晏然代其位惡在為周公季友哉太宗但知借酖誅<lb/>
　以掩殺兄之名而忘已之非周公季友也欲葢而彌<lb/>
　彰其此之謂與<lb/>
<pb n="KR2b0020_WYG_014-25b"/>
徙故太子承乾於黔州順陽王泰於均州<lb/>
　　考異<hi>故上書貶魏王泰為東萊郡王後書徙順陽王泰為濮王不書徙東萊郡王泰為順陽王</hi>
　　<hi>疑漏</hi>
　當作封庶人承乾為常山王徙東萊郡王泰為順陽<lb/>
　王○按承乾書謀反宜廢者也不當稱故太子<hi>罷免例云</hi>
　<hi>官已見者不復見惟無罪而賢者特書之雖已廢免亦曰故某官爵某</hi>稱故太子是不<lb/>
　與其廢也非是泰本以是年徙封順陽王<hi>本紀繫是年閏六月</hi>
　綱目當書徙為某王以為二十一年濮王之本<hi>二十一年</hi>
<pb n="KR2b0020_WYG_014-26a"/>
　<hi>書徙順陽王泰為濮王</hi>黔均二州無關大義雖不書可也<lb/>
<hi>甲辰</hi>十八年故太子承乾卒<lb/>
　當作常山王承乾卒如東海王彊例<hi>見漢明帝永平元年</hi>○按<lb/>
　彊不當廢而廢<hi>彊以母郭后廢意不自安辭位</hi>綱目猶書爵以卒况<lb/>
　承乾乎再書故太子是病帝也謬甚<lb/>
<hi>乙巳</hi>十九年帝攻安市城不下詔班師<lb/>
　　分註<hi>江夏王道宗督衆築土山以逼其城城中亦増城以拒之士卒交戰日六七合衝車礟石</hi>
　　<hi>壞其樓堞城中隨立木栅以塞其缺晝夜不息凡六旬用功五十萬山頺壓城城崩㑹守城傅伏愛</hi>
<pb n="KR2b0020_WYG_014-26b"/>
　　<hi>私離所部髙麗自缺城出戰遂奪土山塹而守之上怒斬伏愛以狥命諸將攻之三日不能克上以遼左</hi>
　　<hi>早寒草枯水凍士馬難乆留且糧食將盡敕班師先㧞遼葢二州户口渡遼乃耀兵於安市城下而旋</hi>
　　書法<hi>書詔班師何予知復也與上書大敗下書帝還上書楊元感起兵下書帝引兵還者又異</hi>
　　<hi>矣隋煬帝大業八年九年</hi>
　書班師羙也以攻安市不下而詔之則譏矣<hi>使其可下未必</hi>
　<hi>遽還用功五十萬六旬三日日六七合不能克糧食將盡士馬難乆以此而還特不獲已耳曷足予哉</hi>
　太宗雖非隋煬比然髙麗之舉與煬帝何異書法槩<lb/>
　指為予辭何以為喜功好勝者之戒哉况未幾復事<lb/>
<pb n="KR2b0020_WYG_014-27a"/>
　髙麗<hi>二十一年以牛進達李世勣為行軍大總管伐髙麗二十二年遣薛萬徹伐髙麗</hi>造舟<lb/>
　之役疲及劒外而蠻獠皆反<hi>雅眉卭州獠反</hi>所稱知復者安<lb/>
　在乎上書㧞葢牟等城<hi>卑沙城遼東城</hi>降白巖破髙麗兵非<lb/>
　序績也所以著其黷也<lb/>
<hi>丙午</hi>二十年秋八月帝如靈州遣李世勣擊薛延陀降之<lb/>
勅勒諸部遣使請吏<lb/>
　　考異<hi>州下漏還宮二字</hi>
　按本紀至自靈州在貶蕭瑀之後<hi>下書冬十月貶蕭瑀為商州刺史</hi>
<pb n="KR2b0020_WYG_014-27b"/>
　則還宮二字當繫於冬十月之下考異謂州下漏此<lb/>
　非也蓋勅勒請朝帝猶在浮陽<hi>見分註</hi>安得遽書還耶<lb/>
十二月帝生日罷宴樂<lb/>
　　分註<hi>上謂長孫無忌等曰今日吾生日世俗皆為樂在朕翻成傷感今君臨天下富有四海而</hi>
　　<hi>承歡膝下永不可得此子路所以有負米之恨也詩云哀哀父母生我劬勞奈何以劬勞之日更為</hi>
　　<hi>歡樂乎因泣數行下左右皆悲</hi>
　　書法<hi>書宴多矣未有書罷宴者書罷宴樂何美之也以此貽謀猶有責諸道貢獻者矣書生日</hi>
　　<hi>始此終綱目書生日四書罷宴一而已</hi>
<pb n="KR2b0020_WYG_014-28a"/>
　太宗即位至是二十年無嵗不有生日獨於是年書<lb/>
　罷宴樂則前此之不罷可知矣夫親死已乆<hi>貞觀九年太上</hi>
　<hi>皇崩</hi>前此不罷而今獨罷意豈専在親哉<hi>此疾痛呼父母之意非真</hi>
　<hi>為親也發明得之</hi>尹氏謂伐遼不得志而無聊賴者是也書<lb/>
　法以為美貽謀豈知太宗者哉<lb/>
<hi>丁未</hi>二十一年立皇子明為曹王<lb/>
　　考異<hi>皇字羡按凡例註封立出於天子不應自謂其子為皇子</hi>
　　分註<hi>曹王明母楊氏巢刺王之妃也有寵於上文德皇后之崩也欲立為后魏徵諫曰陛下方</hi>
<pb n="KR2b0020_WYG_014-28b"/>
　　<hi>比德唐虞奈何以辰嬴自累乃止尋以明繼元吉後</hi>
　當從考異去皇字○或曰明非諸子比乃巢刺妃所<lb/>
　生又以繼元吉後故特書皇以明為太宗之子所以<lb/>
　著其瀆倫也勲謂使非瀆倫明亦不必書耳<hi>太宗王十四子</hi>
　<hi>皆不書</hi>書立子明為曹王所謂因事而見也<hi>見凡例</hi>○按<lb/>
　太宗納弟婦而髙宗遂烝父妾不正之報㨗於影響<lb/>
　可不戒哉<hi>即無髙宗之報巢刺妃亦不可納言此以警昏狂耳</hi>
<hi>戊申</hi>二十二年春正月崔仁師坐罪除名流連州<lb/>
<pb n="KR2b0020_WYG_014-29a"/>
　　考異<hi>提要坐作以</hi>
　　分註<hi>坐有伏闕訴寃者仁師不奏也</hi>
　當從提要作以○據分註伏闕訴寃而不奏則仁師<lb/>
　信有罪矣故當書以<hi>凡例罪狀明白者名下加有罪字註云或云以罪</hi>以者<lb/>
　罪得其實坐則彼此相連之辭非仁師一人之罪也<lb/>
如玊華宮<lb/>
　　考異<hi>如上漏帝字</hi>
　帝如玊華宜書月<hi>本紀幸玊華在二月</hi>綱目不書亦漏<lb/>
<pb n="KR2b0020_WYG_014-29b"/>
殺華州刺史李君羨<lb/>
　　分註<hi>太白屢晝見太史占云女主昌民間又傳祕記云唐三世之後女主武王代有天下上惡</hi>
　　<hi>之以武衛將軍李君羨小名五娘而官稱封邑皆有武字出為華州刺史御史復奏君羨謀不軌上</hi>
　　<hi>遂誅之上嘗密問太史令李淳風祕記所云信有之乎對曰臣仰稽天象俯察厯數其人已在宮中</hi>
　　<hi>自今不過三十年當王天下殺唐子孫殆盡其兆既成矣上曰疑似者盡殺之何如對曰天之所命</hi>
　　<hi>人不能違也王者不死徒多殺無辜且自今以徃三十年其人已老庶幾頗有慈心為禍或淺今借</hi>
　　<hi>使得而殺之天或生壯者肆其怨毒恐陛下子孫無遺類矣上乃止</hi>
　武氏亂唐亦太宗父子失德所致耳太宗不納巢刺<lb/>
<pb n="KR2b0020_WYG_014-30a"/>
　妃髙宗不立武才人亂何自作<hi>堯舜不傳朱均而禪舜禹便非氣數所能</hi>
　<hi>拘</hi>既失之於前遂召禍於後淳風不勉其君修德逺<lb/>
　色正倫理篤恩義徒舉而歸於天勲謂事是而敗歸<lb/>
　之天可也聚麀滅理如髙宗而謂天不可違豈天亦<lb/>
　罔人乎<hi>孟子云及䧟於罪然後從而刑之是罔民也韋后再亂未聞祕記天耶人耶</hi>故術<lb/>
　數之學儒者所不道信如淳風所云則天宜稔惡何<lb/>
　以武氏初入即以大水致戒耶<hi>永徽五年三月以武氏為昭儀四月帝在</hi>
　<hi>萬年宮夜大水書法云即其所而戒之</hi>
<pb n="KR2b0020_WYG_014-30b"/>
回紇吐迷度為其下所殺詔立其子婆閏<lb/>
　　考異<hi>當書回紇弑其可汗吐迷度</hi>
　按吐迷度本為唐都督可汗其私號也<hi>回紇傳云拜吐迷度為懷</hi>
　<hi>化大將軍瀚海都督然私自號可汗</hi>况吐迷度之妻為兄子烏紇所烝<lb/>
　是亦與有罪耳故不書弑考異不必從<lb/>
<hi>己酉</hi>二十三年春正月遣驍衛郎將擊突厥車鼻可汗<lb/>
　　書法<hi>郎將何以不名削之也帝自安市班師之後急於雪恥思立竒功車鼻入貢未聞其犯塞</hi>
　　<hi>也而遽興師尤為無名矣故例書擊而於其末也將不書名</hi>
<pb n="KR2b0020_WYG_014-31a"/>
　將下漏髙侃二字○按髙侃不名非削之也<hi>據前後遣將無</hi>
　<hi>不名者師無名而削其將不載凡例</hi>上書遣驍衛郎將君命也於髙侃<lb/>
　何譏若謂無名興師則髙宗之於髙麗非有名也<hi>永徽</hi>
　<hi>三年髙麗與吐谷渾新羅百濟並遣使入貢六年髙宗遣營州都督程名振等擊髙麗書法亦以為無名</hi>
　<hi>興師故書擊</hi>而程名振大書於册何獨於髙侃而削之如<lb/>
　書法所云則程知節討沙鉢羅并不書遣<hi>見六年五月大書屯</hi>
　<hi>衛大將軍程知節討沙鉢羅無遣字鉢作鈔尤誤</hi>亦將謂綱目削之耶凡此<lb/>
　無關大義徒依文傅㑹殊渉穿鑿不可從<lb/>
<pb n="KR2b0020_WYG_014-31b"/>
五月以李勣為疊州都督<lb/>
　　分註<hi>上謂太子曰李世勣才智有餘然汝與之無恩我今黜之若其即行俟我死汝用為僕射</hi>
　　<hi>親任之若徘徊顧望當殺之耳乃左遷世勣為疊州都督世勣受詔不至家而去</hi>
　　考異<hi>李下漏世字</hi>
　當從考異補世字<hi>據改官名犯先帝諱者在是年六月則此當書世勣</hi>以當作<lb/>
　黜○按武氏之禍以世勣一言而决<hi>髙宗欲立武氏為后褚遂良等</hi>
　<hi>皆極諫帝不悦他日世勣入見上問之曰事當且已乎勣曰此陛下家事何必更問外人上意遂决</hi>世<lb/>
　勣敢於違衆議而獨阿其君者則由疊州之黜有以<lb/>
<pb n="KR2b0020_WYG_014-32a"/>
　拂其心耳觀不至家而去可見太宗所云豈無漏言<lb/>
　者故當書黜以著其謬今從恒辭書以非是○孔子<lb/>
　稱舜無為非不事事也因其理之當然而不以已意<lb/>
　與其間<hi>孟子稱禹行所無事亦此意</hi>以是為無為而已使世勣果<lb/>
　忠雖不受恩於新主未必遽忘其故君今因其才智<lb/>
　而以術御之適以啟其逢惡瀆倫之罪則亦太宗貽<lb/>
　謀不善之過也後世用人者宜以為戒<hi>太宗此舉金主雍深闢之</hi>
　<hi>嘗謂其子曰君人者焉用偽為受恩於父寧有忘報於子者乎可為一證</hi>
<pb n="KR2b0020_WYG_014-32b"/>
<hi>庚戌</hi>髙宗皇帝永徽元年春正月立妃王氏為皇后○詔<lb/>
衡山公主俟喪畢成昏<hi>上年五月太宗崩</hi>
　　分註<hi>太宗女衡山公主應適長孫氏有司以為服既公除欲以今秋成昏于志寧言漢文立制</hi>
　　<hi>本為百姓公主服本斬衰縱使服隨例除豈可情随例改請俟三年喪畢成昏上從之</hi>
　詔公主喪畢成昏是也而立妃為后乃在正月獨可<lb/>
　情隨例改乎使志寧推公主之義開諭髙宗力行三<lb/>
　年之喪則父子君臣皆得之矣不正其本而惟末是<lb/>
　狥所謂不能三年而察緦小功者並書於册適足發<lb/>
<pb n="KR2b0020_WYG_014-33a"/>
　千古之笑耳胡氏以為有父子而無君臣<hi>胡氏曰志寧之議是</hi>
　<hi>亦有父子而無君臣也</hi>僅據公主為言而置髙宗立后於不論<lb/>
　何與<lb/>
<hi>辛亥</hi>二年秋七月西突厥賀魯殺射匱可汗自立為沙鉢<lb/>
羅可汗詔武侯大將軍梁建方等討之<lb/>
　　考異<hi>討當作擊</hi>
　賀魯書討已降也<hi>貞觀二十二年賀魯來降</hi>况殺可汗而自立乎<lb/>
　所謂人得而討者考異説誤<hi>六年程知節討沙鉢羅倣此</hi>
<pb n="KR2b0020_WYG_014-33b"/>
<hi>壬子</hi>三年二月帝御安福門樓觀百戲<hi>原本漏帝字今從考異補</hi>
　　分註<hi>上謂侍臣曰朕舊聞胡人善為擊鞠嘗一觀之昨初升樓即有羣胡擊鞠意謂朕篤好之</hi>
　　<hi>也帝王所為豈宜容易朕已焚此鞠冀杜胡人窺望之情亦因以自誡</hi>
　　書法<hi>凡觀譏也觀戲甚矣終綱目書觀十而書觀戲者三是年中宗神龍元年景龍三年作述</hi>
　　<hi>一轍也</hi>
　書觀固譏然亦有不同者髙宗之焚鞠自誡與中宗<lb/>
　之上疏不納者又異矣<hi>神龍元年中宗觀潑寒胡戲清源尉呂元泰上疏不納</hi>
　書法槩以為一轍非也<lb/>
<pb n="KR2b0020_WYG_014-34a"/>
<hi>癸丑</hi>四年春二月散騎常侍房遺愛及髙陽公主謀反伏<lb/>
誅遂殺荆王元景吳王恪流宇文節於嶺表<lb/>
　　分註<hi>胡氏曰房杜之質固非裴劉所敢班然太白經天之際密進籌畫使太宗手翦兄弟并殺</hi>
　　<hi>其子十人此不但陳平之隂禍而已其宗嗣不延宜哉故四族既隕而唐之子孫亦幾殱於武氏善</hi>
　　<hi>惡之積各以類應反爾之戒酷亦甚矣然後知聖人行一不義殺一不辜而得天下則不為者豈徒</hi>
　　<hi>然哉</hi>
　聖人不行不義不殺不辜特為有所不忍有所不為<lb/>
　不敢自失其本心以負上帝作君之意耳豈畏反爾<lb/>
<pb n="KR2b0020_WYG_014-34b"/>
　之報姑為善以邀福與如胡氏所云不獨流於釋氏<lb/>
　輪迴之説且視從古聖人皆全軀保妻子之徒豈不<lb/>
　謬哉况聖人但不行不義義則雖死不避<hi>如龍比之於桀紂是</hi>
　<hi>也</hi>但不殺不辜辜則雖親不貸<hi>如周公之於管蔡石碏之於厚是也</hi>而<lb/>
　謂聖人有所為而為之有所畏而不為不亦誣乎<lb/>
<hi>甲寅</hi>五年以長孫無忌子三人為朝散大夫<lb/>
　　考異<hi>子上當有庶字</hi>
　庶字可省譏在無忌子非為長孫别嫡庶也考異不<lb/>
<pb n="KR2b0020_WYG_014-35a"/>
　必從<lb/>
<hi>乙卯</hi>六年冬十月廢皇后王氏為庶人立昭儀武氏為皇<lb/>
后<lb/>
　　分註<hi>百官朝后於肅儀門故后王氏淑妃蕭氏並囚於别院上嘗念之間行至其所呼之王后</hi>
　　<hi>泣對曰至尊若念疇昔使得再見日月幸甚上曰朕即有處置武后聞之大怒遣人斬去手足投酒</hi>
　　<hi>甕中曰令二嫗骨醉數日而死又斬之后數見王蕭為祟故多在洛陽不敢歸長安</hi>
　　書法<hi>武氏弑王后何以不書略之也曷為略之武氏至於滅唐則弑后不足言矣</hi>
　　發明<hi>王后之死何以不書髙宗昏於衽席動不由己故武氏一聞泣對之言殺之如斃犬豕綱</hi>
<pb n="KR2b0020_WYG_014-35b"/>
　　<hi>目遂不復書於册者正以著髙宗愚闇之失雖宮闈之内其故后為人所殺亦且不得而知此則綱</hi>
　　<hi>目不書之意也</hi>
　王后不書弑弑由於廢也不廢則不可得而弑矣故<lb/>
　書廢不書弑<hi>綱目蔽罪於髙宗故書法若此至武氏弑后之惡不待貶而自見</hi>且武<lb/>
　氏之立王后與有罪焉將以間蕭妃之寵而適自斃<lb/>
　其死也亦自取耳故略之使武氏不由后而入<hi>初蕭淑妃</hi>
　<hi>有寵王后疾之髙宗自為太子時見武氏悦之太宗崩武氏為尼髙宗詣寺行香見之泣后聞之隂令長</hi>
　<hi>髪納之後宮欲以間淑妃之寵數稱武氏之美未幾大幸立為昭儀后及淑妃寵皆衰更相與譖之上皆</hi>
<pb n="KR2b0020_WYG_014-36a"/>
　<hi>不納</hi>則弑后者滅唐之漸也何可以不書况㓕唐猶在<lb/>
　異世<hi>中宗嗣聖元年武氏廢帝為廬陵王至七年始改國號曰周</hi>而弑后則在今<lb/>
　日安得逆計未形之惡先恕當境之罪乎書法既誤<lb/>
　發明又謂著髙宗愚闇之失皆不得綱目之意非是<lb/>
<hi>丙辰</hi>顯慶元年春正月以太子忠為梁王立代王𢎞為皇<lb/>
太子<lb/>
　　考異<hi>以當作廢按凡例正統廢其后太子無罪曰廢某人</hi>
　　分註<hi>𢎞武后所生也生四年矣初許敬宗奏曰在東宮者所出本㣲今知國家已有正嫡必不</hi>
<pb n="KR2b0020_WYG_014-36b"/>
　　<hi>自安恐非宗廟之福於是遂廢忠而立𢎞忠既廢官屬無敢見者右庶子李安仁獨候見涕泣拜辭</hi>
　　<hi>而去</hi>
　　書法<hi>太子廢書廢陳王成美立為太子矣其廢也雖復為陳王書廢未有書以者也此其書以</hi>
　　<hi>何宜廢也忠則曷為宜廢帝之立之非也立子以嫡無嫡以賢王后利忠母之易制而請之私也而</hi>
　　<hi>遽從之綱目於此書以不書廢所以見其宜廢也是故忠不宜立則廢不書廢而書以為梁王旦不</hi>
　　<hi>宜立則廢不書廢而書以為皇嗣終綱目書廢太子十一皆不宜廢者也唯梁王忠書以德王裕書</hi>
　　<hi>黜與書太子廢者二皆宜廢之辭也</hi>
　　發明<hi>武氏既立則其子不但為諸王而遂已故雖太子忠已正儲位廢之有若反掌此綱目所</hi>
<pb n="KR2b0020_WYG_014-37a"/>
　　<hi>以不書廢太子而書以太子忠為梁王也</hi>
　當從考異作廢○按忠雖宜廢以武氏子而廢之則<lb/>
　亦未為當廢者<hi>春秋之義大夫雖有罪殺之不以其罪一以無罪之辭書之可以類推</hi>
　蓋武后立不以正苟拘立子以嫡之文是予武氏之<lb/>
　為后也與書太宗才人者不矛盾乎忠母雖㣲恒也<lb/>
　𢎞母雖貴變也以變廢恒惡在其為宜哉且使髙宗<lb/>
　以正自持不廢王后而立武氏安見𢎞當立忠宜廢<lb/>
　耶旦不書廢為其無嗣也<hi>既以為嗣則非廢矣</hi>德王書黜為逆<lb/>
<pb n="KR2b0020_WYG_014-37b"/>
　臣所立也<hi>昭宗光化三年中尉劉季述幽帝於少陽院立太子裕明年季述等伏誅帝復位黜</hi>
　<hi>裕為德王</hi>與無嫡而立既立而廢者異矣書法例視之非<lb/>
　是○王后之私孰若武氏之醜髙宗從王后之請之<lb/>
　非孰若以父妾為后之罪以此較之輕重瞭然故當<lb/>
　書廢以著其罪必謂忠不宜立盍於立時譏之既正<lb/>
　其為太子<hi>書太子忠</hi>而又以為當廢則是𢎞宜立武宜后<lb/>
　也安有父妾而可為后者哉發明謂書以以見其易<lb/>
　終是傅㑹綱目耳<lb/>
<pb n="KR2b0020_WYG_014-38a"/>
<hi>戊午</hi>三年鄂公尉遲敬德卒<lb/>
　　書法<hi>書鄂公卒幸之也於是功臣之善終者鮮矣</hi>
愛州刺史褚遂良卒<lb/>
　　書法<hi>書幸之也其不與於四年七月之詔為大幸矣</hi>
　凡書卒者紀其實也而官爵之或具或否則褒貶存<lb/>
　焉敬德遂良實以是冬卒雖無四年七月<hi>是月殺長孫無忌柳</hi>
　<hi>奭韓瑗</hi>之詔綱目寧不書其卒耶書法兩以為幸之蛇<lb/>
　足或其人不當書卒而特卒之則其説當矣後書李<lb/>
<pb n="KR2b0020_WYG_014-38b"/>
　義府是也<hi>乾封元年</hi>
<hi>庚申</hi>五年春二月帝如并州<lb/>
　　考異<hi>下漏還宮二字</hi>
　按本紀是年及明年但詳其行幸所至<hi>本年四月如東都十一月</hi>
　<hi>如許州龍朔元年九月及皇后幸李勣許圉師第二年三月如河北蒲州及同州</hi>而不言還<lb/>
　宮至龍朔二年四月始書至自同州果厯年不還耶<lb/>
　抑已還而不書耶不可考矣考異以為綱目漏者非<lb/>
　也<lb/>
<pb n="KR2b0020_WYG_014-39a"/>
<hi>辛酉</hi>龍朔二年夏五月以許圉師為左相<lb/>
　此條可删當於圉師免上補左相二字<hi>是年冬</hi>○按是<lb/>
　年正月改官名以侍中為左相則圉師雖侍中<hi>圉師為侍</hi>
　<hi>中見顯慶四年</hi>已為左相矣分註既明不必特書若復書以<lb/>
　某為某非特不見改官仍職之意<hi>改官分註云以義更其名而職任如</hi>
　<hi>故</hi>而左相之名又為唐增一官矣非是<lb/>
<hi>甲子</hi>麟德元年十二月殺同三品上官儀劉祥道罷梁王<lb/>
忠賜死<lb/>
<pb n="KR2b0020_WYG_014-39b"/>
　　分註<hi>初武后屈身忍辱奉順上意故上排羣議而立之及得志專作威福上動為所制不勝其</hi>
　　<hi>忿㑹宦者王伏勝發其使道士郭行真出入禁中為厭禱事上宻召上官儀議之儀因言后專恣請</hi>
　　<hi>廢之上即命草詔左右奔告於后后遽詣上自訴上羞縮不忍乃曰我初無此心皆上官儀教我儀</hi>
　　<hi>先與伏勝俱事故太子忠后於是使許敬宗誣奏儀伏勝與忠謀大逆儀下獄及伏勝皆死妻子籍</hi>
　　<hi>没賜忠死於流所右相劉祥道坐與儀善罷朝士流貶者甚衆</hi>
　當作殺同三品上官儀及梁王忠劉祥道罷○按忠<lb/>
　之死由上官儀也使儀不請廢后則忠未必遽死故<lb/>
　當書及以明忠之不幸而髙宗制於彊后至不克保<lb/>
<pb n="KR2b0020_WYG_014-40a"/>
　其子罪亦見矣書法云直書賜死不宜死者也勲謂<lb/>
　與書賜死以為忠不宜死何不直書殺以著髙宗之<lb/>
　罪哉乃若祥道之罷本在忠死之後分註甚明綱目<lb/>
　先罷後死尤謬<lb/>
<hi>己巳</hi>總章二年定銓注法<lb/>
　　分註<hi>唐之選法取人以身言書判身取體貌豐偉言取言辭辯正書取楷法遒美判取文理優</hi>
　　<hi>長四事皆可取則先德行</hi>
　　發明<hi>以言書判取人可也以身取人而求其體貌豐偉焉如是則體若不勝衣之趙文子容貌</hi>
<pb n="KR2b0020_WYG_014-40b"/>
　　<hi>若婦人女子之張良不在所取矣安在其為良法哉書乏於册其失自見</hi>
　以身取人固非<hi>中庸取人以身非此類</hi>言書判亦未為得也比<lb/>
　類以觀則判取文理近之然皆雷同勦説何補於治<lb/>
　至書言尤有損無益者語曰君子不以言舉人又曰<lb/>
　書同文是書本有一定之例初無取於楷法之遒羙<lb/>
　乃若取人以言則趙括之談兵固勝於其父而李靖<lb/>
　之呐不出口將何以為大將乎發明但知取身之非<lb/>
　而槩以言書判為可後世必有務華絶根以無益害<lb/>
<pb n="KR2b0020_WYG_014-41a"/>
　有益者豈定論哉○按劉曉疏云取士以德為先文<lb/>
　藝為末<hi>見分註</hi>唐之選法乃先四事而後德行無論臯<lb/>
　䕫稷契無書判可呈而晉之郤缺<hi>郤缺跛而賢晉文公以為下軍大夫</hi>
　<hi>襄公敗狄於箕郤缺獲白狄子師還以先茅之縣賞胥臣曰舉郤缺子之功也詳見左傳</hi>漢之周<lb/>
　勃張相如<hi>勃為絳侯相如為東陽侯史記漢文帝登虎圏問上林尉諸禽獸簿不能對嗇夫從</hi>
　<hi>旁代對甚悉文帝詔拜嗇夫上林令張釋之曰陛下以周勃張相如何如人上曰長者釋之曰此兩人言</hi>
　<hi>事曾不能出口豈斆此嗇夫諜諜利口㨗給哉今陛下以嗇夫口辯而超遷之臣恐天下隨風而靡爭為</hi>
　<hi>口辯而無其實文帝乃止</hi>皆在所擯豈不謬哉後世任選舉之責<lb/>
<pb n="KR2b0020_WYG_014-41b"/>
　者當以劉曉疏為法<lb/>
<hi>庚午</hi>咸亨元年冬十月詔官名復舊<lb/>
　當作詔復官名舊字羡○按前書改百官名<hi>龍朔二年</hi>此<lb/>
　書復官名其義已明舊字可省<lb/>
<hi>乙亥</hi>上元二年夏四月以趙瓌為括州刺史<lb/>
　　分註<hi>左千衛將軍趙瓌尚髙祖女常樂公主女為周王顯妃公主為上所厚天后惡之廢妃幽</hi>
　　<hi>殺之貶瓌刺括州令公主隨之官絶朝請</hi>
　以當作貶○按分註瓌本以衛將軍尚常樂公主公<lb/>
<pb n="KR2b0020_WYG_014-42a"/>
　主為上所厚天后惡之貶瓌刺括州令公主之官故<lb/>
　當書貶以著天后之私綱目從恒辭書以非是<lb/>
太子𢎞薨諡孝敬皇帝立雍王賢為皇太子<hi>從考異補皇字</hi>
　　考異<hi>提要薨作卒按凡例未踰年不成君曰薨則此當從提要為下漏皇字</hi>
　　考證<hi>薨當作中毒卒○謹按凡例曰凡以毒殺疑者曰中毒崩註云如晉惠帝史言司馬越之</hi>
　　<hi>酖而通鑑不著其語故但如此書以傳疑今太子𢎞之死李泌嘗言武后欲謀簒國酖太子𢎞通鑑</hi>
　　<hi>亦云時人以為天后酖之事未顯明故不以殺書又按綱目太子死失著例憲宗太子寧文宗太子</hi>
　　<hi>永皆書卒今故上取晉惠帝中毒下取太子寧永卒例當書曰太子𢎞中毒卒</hi>
<pb n="KR2b0020_WYG_014-42b"/>
　　分註<hi>太子仁孝謙謹上甚愛之中外屬心天后方逞其志太子奏請數忤㫖義陽宣城二公主</hi>
　　<hi>蕭淑妃之女也幽於掖庭年踰三十太子見之驚惻奏請出降上許之天后怒即日以公主配當上</hi>
　　<hi>翊衛太子尋薨時人以為天后之酖也詔追諡為孝敬皇帝</hi>
　　書法<hi>綱目卒太子多矣未有書薨者此獨書薨何諡為帝也○書諡皇帝何譏也君父在上而</hi>
　　<hi>以皇帝號其子是二日二王矣</hi>
　當從提要作卒書法傅㑹綱目不可從○按薨而後<lb/>
　諡也例當稱卒<hi>書卒所以正諡為帝者之非也</hi>以諡帝而書薨則是<lb/>
　予其諡也又何以為譏耶語意亦自矛盾○中毒之<lb/>
<pb n="KR2b0020_WYG_014-43a"/>
　例為弑君之疑者設太子既不得書薨又安得書中<lb/>
　毒與人主等耶且與其書中毒以明武后之酖曷若<lb/>
　直書殺以著其罪乎<hi>髙宗本紀書天后殺皇太子</hi>考證説泥○或<lb/>
　曰何以不書殺曰非髙宗意也事出武后而蔽罪人<lb/>
　主非其實矣况武氏方殺唐子孫幾盡何有於𢎞耶<lb/>
　<hi>𢎞武出</hi>故書之如恒辭亦以見髙宗昏闇子死而不知<lb/>
　所自耳胡氏指為𢎞罪亦非<hi>胡氏曰太子之職問安視膳此外非所預也君</hi>
　<hi>父懦昏母后専忍尤當遵飬時晦以絶疑忌之萌而輕用其智不自韜黙此春秋所禁也</hi>
<pb n="KR2b0020_WYG_014-43b"/>
<hi>丁丑</hi>儀鳯二年春正月耕藉田<lb/>
　　考異<hi>耕上漏帝字</hi>
　此條可删○按乾封二年書耕藉田為崇質也<hi>見書法</hi>
　此無事義者不必特書宜凖永徽三年例削之<hi>永徽三年</hi>
　<hi>正月耕藉田不書</hi>髙宗是時方不能保其國何有於藉田哉<lb/>
<hi>戊寅</hi>三年以李敬𤣥為洮河道大總管<lb/>
　　分註<hi>劉仁軌有奏請多為李敬𤣥所抑由是怨之知敬𤣥非將帥才薦之使守西邊敬𤣥固辭</hi>
　　<hi>上曰仁軌須朕朕亦自徃卿安得辭乃以敬𤣥代仁軌大發兵討吐蕃</hi>
<pb n="KR2b0020_WYG_014-44a"/>
　據下書李敬𤣥與吐蕃戰此條當補伐吐蕃三字<hi>本紀</hi>
　<hi>有伐吐蕃三字</hi>綱目不書非是○書伐吐蕃明任大責重而<lb/>
　朝廷用人之非也仁軌於是為不忠矣知敬𤣥非將<lb/>
　帥才而薦之使守邊卒致青海之敗<hi>敬𤣥將兵十八萬與吐蕃戰於</hi>
　<hi>青海副總管劉審禮深入敗没敬𤣥還走</hi>遺人主憂豈先國後私之義哉<lb/>
<hi>己卯</hi>調露元年春正月幸東都司農卿韋𢎞機免<lb/>
　　考異<hi>月下漏帝字又巡行例曰郡國曰如官府第宅曰幸此書幸東都當作如東都</hi>
　當作帝如東都韋𢎞機免司農卿三字羡○按罷免<lb/>
<pb n="KR2b0020_WYG_014-44b"/>
　例云官已見者不復見上元二年已書以韋𢎞機為<lb/>
　司農卿則此司農卿三字可省<hi>按郝處俊等罷不書官况𢎞機尤以奢泰</hi>
　<hi>免官者乎當去無疑</hi>是年漏還宮二字考異不言非是<lb/>
<hi>辛巳</hi>開耀元年秋七月太平公主適薛紹<lb/>
　　考異<hi>太上漏以字</hi>
　　書法<hi>公主下嫁書以此其不書何許與行不同時也許與行不同時書其行而已故不書以者</hi>
　　<hi>書適日逺甚者兩書之</hi>
　謂許與行不同時書適不書以似也然太平適薛紹<lb/>
<pb n="KR2b0020_WYG_014-45a"/>
　正所謂許行同時者<hi>按本傳公主天后所生愛傾諸女榮國夫人死后丐主為道士</hi>
　<hi>以幸㝠福儀鳯中吐蕃請主下嫁后不欲棄之夷乃真築宮如方士以拒和親乆之主衣紫袍玉帶歌舞</hi>
　<hi>帝前帝及后笑曰兒不為武官何遽爾主曰以賜駙馬可乎帝識其意擇薛紹尚之</hi>當從考異<lb/>
　書以<hi>本紀有以字</hi>書法傅㑹綱目非是<lb/>
<hi>壬午</hi>永淳元年春二月立孫重照為皇太孫<lb/>
　　分註<hi>上欲令開府置僚屬問吏部郎中王方慶對曰未聞太子在東宮而更立太孫者也上曰</hi>
　　<hi>自我作古可乎對曰三王不相襲禮何為不可乃奏置師傅等官既而上疑其非法竟不補授</hi>
　方慶何始諍而卒諛也自我作古謂以義起者如周<lb/>
<pb n="KR2b0020_WYG_014-45b"/>
　公制禮固不必相襲至若太子在而立太孫此則悖<lb/>
　禮害義之大者方慶乃以三王不相襲為證豈非長<lb/>
　君之惡者乎○不補授何以書所以著立孫者之非<lb/>
　也<lb/>
聞喜憲公裴行儉卒<hi>本傳憲作獻</hi>
　　考異<hi>按崩𦵏例曰秦漢以後王侯死皆曰卒賢者則註云諡曰某註曰諡非生者之稱而通鑑</hi>
　　<hi>以諡加於薨卒之上亦非是則此當書聞喜公裴行儉辛註云諡曰憲今考太宗賢臣如魏徵房𤣥</hi>
　　<hi>齡李靖髙士亷等並不書諡</hi>
<pb n="KR2b0020_WYG_014-46a"/>
　　考證<hi>當去憲字分註諡曰憲後皆倣此</hi>
　　書法<hi>卒未有書諡者此其書諡何予行儉也曷為予之行儉嘗論昭儀之立為禍始是以予之</hi>
　　<hi>故李勣行儉皆功臣也勣不具官而行儉書諡一與一奪其示臣子之大節嚴矣入綱目以來大臣</hi>
　　<hi>卒諡自行儉始</hi>
　方卒之時未有諡也而書於卒上是未卒而先諡豈<lb/>
　理也哉凡例既正通鑑之失而綱目仍襲通鑑之謬<lb/>
　非是當從考異考證書爵以卒而註其諡書法以為<lb/>
　予行儉則賢如房魏而不書諡<hi>房𤣥齡魏徵大書分註並不書諡</hi>豈<lb/>
<pb n="KR2b0020_WYG_014-46b"/>
　皆貶<lb/>
以郭待舉岑長倩郭正一魏𤣥同並中書門下同承受<lb/>
進止平章事<lb/>
　　分註<hi>上欲用待舉等謂中書令崔知温曰待舉等資任尚淺且令與聞政事未可與卿等同名</hi>
　　<hi>自是外司四品以下知政事始以平章為名</hi>
　承受進止四字宜分註不應大書○按承受進止即<lb/>
　所謂同平章事也據分註自是知政事者始以平章<lb/>
　為名則知平章其名而承受進止其實也書其名而<lb/>
<pb n="KR2b0020_WYG_014-47a"/>
　實自具彼此並書未免近複觀後但書同平章不復<lb/>
　言承受進止可見<lb/>
零陵王明自殺<lb/>
　　分註<hi>初曹王明以太子賢黨降封零陵王黔州安置至是都督謝祐希天后意逼使自殺上深</hi>
　　<hi>惜之黔府官屬皆坐免官</hi>
　當作殺零陵王明<hi>賢亦自殺也綱目書殺故太子賢可證</hi>○按春秋書<lb/>
　殺四十七未有書自殺者<hi>如晉里克楚子玉皆自殺春秋書殺其大夫</hi>勲<lb/>
　謂自殺而有罪則當書伏誅<hi>如漢王莽自焚唐竇懷貞五代梁敬翔自縊並</hi>
<pb n="KR2b0020_WYG_014-47b"/>
　<hi>書伏誅</hi>自殺而無罪則必有令之殺者直書殺某而已<lb/>
　太子賢非反也而誣以廢之<hi>綱目以無罪例書廢太子雖為庶人猶稱故太</hi>
　<hi>子</hi>則明之為太子黨其無罪明矣無罪而自殺非上<lb/>
　殺之而何或曰謝祐逼使自殺耳其罪髙宗何曰謝<lb/>
　祐之逼希后意也后之欲殺明由髙宗失君父之道<lb/>
　也葛藟猶能庇其本根况人主乎書殺零陵王明示<lb/>
　後世人主宜正身率下刑寡妻以御家邦無使孽后<lb/>
　諂臣得行其私耳自殺而書自殺特紀事之常辭何<lb/>
<pb n="KR2b0020_WYG_014-48a"/>
　有於訓誡哉<lb/>
<hi>癸未</hi>𢎞道元年李義琰致仕<lb/>
　　分註<hi>義琰改葬父母使其舅氏遷舊墓上聞之怒曰義琰倚勢凌其舅家不可復知政事義琰</hi>
　　<hi>不自安以疾求去許之</hi>
　　書法<hi>義琰求退以上怒也其得書致仕何義琰正人也故綱目特予之</hi>
　當作李義琰罷○按義琰雖正人然遷舅塋以葬其<lb/>
　親<hi>本傳云義琰改葬其先使舅家移塋而兆其所</hi>已非正矣故當書罷<hi>據分註髙</hi>
　<hi>宗明言不可復知政事非罷而何</hi>以附於罪不著之例綱目書致仕<lb/>
<pb n="KR2b0020_WYG_014-48b"/>
　特泥時人比漢疏廣耳<hi>本傳云義琰致仕歸田里公卿以下悉祖餞通化門外時</hi>
　<hi>人比漢疏廣</hi>不知廣見幾而作義琰因怒求退<hi>使上不怒義琰未必</hi>
　<hi>退</hi>未可同日語書法以為予之是葬親者皆可以掘<lb/>
　人之墓而有故而去與知止者並稱豈春秋推見至<lb/>
　隱因事垂訓之義哉<lb/>
秋七月詔以來年有事於嵩山冬十一月詔罷之<lb/>
　　分註<hi>詔罷封嵩山上疾甚故也</hi>
　　書法<hi>書詔罷之何譏也何譏封泰山非也封嵩山益非也以疾甚罷之則亦不足羙矣故三詔</hi>
<pb n="KR2b0020_WYG_014-49a"/>
　　<hi>封嵩岱三罷之皆不書龍朔二年儀鳯元年調露元年於末也特書譏之然則太宗之罷封禪書星</hi>
　　<hi>孛於太㣲此以疾甚罷則曷為不書故十一月書罷之十二月書大喪則其故可知矣○據事直書</hi>
　　<hi>褒貶自具何必作此疑案况有疾亦恒事尤不必諱者乎</hi>
　當直書冬十一月帝有疾秋七月以下至詔罷之當<lb/>
　與三罷不書並删○按人主之事莫大於始終有疾<lb/>
　不書徒以大喪見故豈所謂識輕重者乎且下書詔<lb/>
　太子監國為有疾也<hi>太宗詔太子聽政亦書帝有疾</hi>先君正其終然<lb/>
　後嗣子得正其始髙宗終非不正而不書有疾則監<lb/>
<pb n="KR2b0020_WYG_014-49b"/>
　國之詔何自而至哉義無隱諱非漏則誤書法傅㑹<lb/>
　綱目不可從○封嵩山雖非然既罷則不必書矣况<lb/>
　罷尤屬有疾非知非自止者乎義刺兩無當何取特<lb/>
　書益信書法之誤<lb/>
十二月帝崩太子即位尊天后為皇太后<lb/>
　　考證<hi>提要作太子哲即位</hi>
　當從考證補哲字<hi>唐紀及通考皆作顯此武氏改中宗諱也當從綱目作哲</hi>不書<lb/>
　哲則無以别於豫王旦此尤未可以常例視者綱目<lb/>
<pb n="KR2b0020_WYG_014-50a"/>
　不書非是○據後書尋復稱制<hi>嗣聖三年</hi>則此下當補太<lb/>
　后稱制四字以為三年復稱之本按分註云政事皆<lb/>
　取决於太后則稱制甚明於此不書而後書復亦非<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0020_WYG_014-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻十四<lb/>
</p>
<p>
</p>
  </div>
</body>
</text>
</TEI>
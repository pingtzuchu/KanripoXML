<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>綱目續麟巻一</head> <lb/>
    <p>
<pb n="KR2b0020_WYG_001-1a"/>
欽定四庫全書<lb/>
　綱目續麟巻一<lb/>
　　　　　　　　　　　　　宜春張自勲撰<lb/>
<hi>戊寅</hi>周威烈王<hi>午/</hi>二十三年<hi>秦簡公十二年晉烈公止十七年齊康公貸二年楚聲公</hi>
<hi>當五年燕閔公二十一年○魏文侯斯二十二年趙烈侯籍六年韓景侯䖍六年皆始為侯○統舊國五新國</hi>
<hi>三凡八大國</hi>
　秦簡公名悼子分註不書疑漏或曰燕閔公不名何<lb/>
　與曰史逸其君綱目無所考<hi>凡例君名註云無則闕之</hi>非簡公類<lb/>
<pb n="KR2b0020_WYG_001-1b"/>
　也魏文侯當列趙韓後義詳初命條<lb/>
　　考異<hi>威烈王名細註據凡例于正統君名下註曰如云午則此午字當比晉帝奕例大書</hi>
　午字宜大書不當以晉奕比奕晉之廢君午周之共<lb/>
　主也按凡例君名註云惟篇首前無所承故立此例<lb/>
　又曰後有即位在今年内者用之威烈即位雖在先<lb/>
　而綱目託始實于二十三年正前無所承者不大書<lb/>
　其名亦何以正始哉乃若晉奕之大書為無諡也<hi>晉文</hi>
　<hi>帝咸安元年桓温廢奕為東海王未嘗諡為某帝故書名</hi>午諡威烈而與無諡者<lb/>
<pb n="KR2b0020_WYG_001-2a"/>
　比例亦非<lb/>
初命晉大夫魏斯趙籍韓䖍為諸侯<hi>或謂書初當自桓王命晉曲沃始愚</hi>
　<hi>曰不然綱目不敢續春秋故託始于威烈二十三年猶春秋不敢及武王而始平王四十九年也必欲追</hi>
　<hi>原所自則湯武尤為戎首此仁山前編徒為貂續而無當于春秋之義也故惟知春秋者可以治綱目紛</hi>
　<hi>紛聚訟何與</hi>
　　考異<hi>提要韓<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>在魏斯趙籍上後凡/大書分註並韓<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>在魏斯上</hi>
　當書趙籍韓<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>于魏斯之上○按史記年表先魏次<lb/>
　韓次趙然延陵季子之使晉也<hi>見晉平公十三年</hi>曰晉國之<lb/>
<pb n="KR2b0020_WYG_001-2b"/>
　政卒歸趙武韓宣魏獻子之後矣是時趙武適為正<lb/>
　卿則季子之言殆為趙發<hi>季子語見趙韓世家魏世家不載此語固知非為魏</hi>
　<hi>發</hi>書法宜先趙後韓葢韓不立趙後<hi>韓厥言于晉景公立趙氏後是</hi>
　<hi>為趙武即程嬰杵臼所全趙朔孤兒也</hi>則晉無趙禍而韓魏無趙亦不<lb/>
　克分晉國<hi>王伯厚云三家之簒由趙鞅歸晉始</hi>是亂晉者韓趙也而趙<lb/>
　為甚晉陽之甲鞅實始亂春秋特書叛以罪之<hi>見魯定公</hi>
　<hi>十三年</hi>自是敗中行滅智伯皆趙氏主而韓魏從也<hi>尹氏</hi>
　<hi>發明謂秦并天下自三家分晉始三家分晉禍始于趙勲所以首趙也</hi>惟先趙次韓次<lb/>
<pb n="KR2b0020_WYG_001-3a"/>
　魏<hi>晉世家書威烈賜三晉為侯亦先趙後魏綱目首魏將謂魏大于韓趙與然周衰鄭為之齊晉雖大</hi>
　<hi>不以先鄭所以罪鄭也</hi>庶輕重適平而趙以異姓踞同姓之上<lb/>
　尤見韓魏附夷嬴以殘本支<hi>韓魏皆周同姓魏畢公髙之後韓之先亦出周</hi>
　<hi>武王惟趙與秦共祖</hi>則又以罪韓魏也一舉而數義備凡提要<lb/>
　先韓與綱目首魏胥失之矣考異不加折衷徒彼此<lb/>
　並存後之人安所從與<lb/>
　　分註<hi>司馬公曰禮非名不著非器不形名以命之器以别之故繁纓小物也而孔子惜之正名</hi>
　　<hi>細務也而孔子先之</hi>
<pb n="KR2b0020_WYG_001-3b"/>
　以名器别等威固古人制禮之義然繁纓正名乃名<lb/>
　器之大者温公謂為小物細務何哉仲叔于奚之請<lb/>
　繁纓以朝也衛人許之孔子曰惜也不如多與之邑<lb/>
　惟名與器不可以假人若以假人與人政也政亡則<lb/>
　國家從之<hi>見魯成公二年左傳</hi>子路曰衛君待子為政子將奚<lb/>
　先孔子曰必也正名乎名不正則言不順事不成禮<lb/>
　樂不興刑罰不中民無所措手足由是觀之大邪小<lb/>
　邪細邪重邪如温公所云是于奚之請未為非而季<lb/>
<pb n="KR2b0020_WYG_001-4a"/>
　路之迂孔子特未知謹㣲之道初非大悖于理者果<lb/>
　孔子惜纓正名之義哉且即如孔子之意重纓與名<lb/>
　後世猶不知慎惜名器况指為小物細務欲使人見<lb/>
　㣲而知著惡可得哉<hi>按羅仲素云名器貴則君子勇于行道而小人甘於下僚名器</hi>
　<hi>賤則小人勇于浮競而君子恥于求進益信名器不可不慎也</hi>
　　<hi>司馬公曰或者以為當是之時周室㣲弱三晉强盛雖欲勿許其可得乎是大不然夫三晉茍不顧</hi>
　　<hi>天下之誅則不請命而自立矣不請命而自立則為悖逆之臣天下苟有桓文之君必奉禮義而征</hi>
　　<hi>之今請于天子而天子許之是受天子之命而為諸侯也誰得而討之故三晉之列於諸侯非三晉</hi>
<pb n="KR2b0020_WYG_001-4b"/>
　　<hi>之壞禮天子自壞之也</hi>
　以壞禮罪天子固無辭矣然周之衰也齊晉是依晉<lb/>
　不能禁韓魏之不請周能禁三晉之不侯乎當時茍<lb/>
　有桓文之君倡大義以征之天子雖弱何難違悖逆<lb/>
　之臣而從禮義之師哉故三晉之得為諸侯齊晉諸<lb/>
　大國之罪也温公獨以為天子罪雖春秋正本之意<lb/>
　然揆諸當日情事則失之矣論者無泥温公之言遂<lb/>
　以寛三晉之誅可也<lb/>
<pb n="KR2b0020_WYG_001-5a"/>
　　<hi>胡氏曰君子為名譽而為善則其善必不誠人臣為利禄而効忠則其忠必不盡使智伯有後而豫</hi>
　　<hi>子為之報仇其心未可知也智伯無後矣而讓也不忘國士之遇以死許之至再三而愈篤則無所</hi>
　　<hi>為而為之者真可謂義士矣然襄子知其如此而終殺之何以為人臣之勸哉</hi>
　豫讓之死世多稱之先臣方正學獨責其不懇諌於<lb/>
　請地之日而釣譽於既敗之後曾段規任章絺疵之<lb/>
　不如然則讓雖殺身特婦寺之忠耳曷足道哉<hi>國士之報</hi>
　<hi>宜先生後死生不聞其極諌徒以一死塞責感恩有之知已則未也</hi>胡氏且謂無所為<lb/>
　而為夫無所為而為者豈以有後無後分邪<hi>豫讓自言智伯</hi>
<pb n="KR2b0020_WYG_001-5b"/>
　<hi>國士遇我故國士報之明屬有為而為益見胡氏之謬</hi>使讓誠于為善智伯雖<lb/>
　有後不失為義士今生不克救其失死而以死報之<lb/>
　此與徒人費<hi>徒役之人名費</hi>石之紛如何異<hi>費紛如皆齊襄公嬖臣魯莊公</hi>
　<hi>八年齊無知弑襄公費紛如死之</hi>顧可與取義成仁同日語乎且讓<lb/>
　至是亦無可為耳襄子殺之葢窺讓之心也<hi>讓非死無以結</hi>
　<hi>局襄子殺之所以成讓也胡氏殊不解此</hi>胡氏獨以為襄子罪豈知讓者<lb/>
　哉<lb/>
<hi>辛巳</hi>安王二年<lb/>
<pb n="KR2b0020_WYG_001-6a"/>
　　考異<hi>提要有趙侯籍卒四字今刋本漏</hi>
　據書法綱目不皆卒諸侯則此當從提要書趙侯籍<lb/>
　卒刪後魏侯斯卒<hi>見十五年</hi>晉之亡趙首禍也而得安處<lb/>
　以終故卒一趙籍而天子之不君與諸侯之失職並<lb/>
　見矣綱目錄魏去趙不知何據以為筆削<hi>是年韓景侯卒綱目</hi>
　<hi>不書</hi>葢書趙可以該韓魏錄魏不足以著趙也<lb/>
<hi>壬午</hi>三年<hi>秦惠公趙武侯韓烈侯取元年</hi>虢山崩壅河<lb/>
　壅河二字宜載分註不應大書○按春秋魯成公五<lb/>
<pb n="KR2b0020_WYG_001-6b"/>
　年書梁山崩傳曰壅河三日不流然經書山崩不書<lb/>
　壅河河之壅由山之崩也此主次之别綱目并及壅<lb/>
　河則贅矣當依梁山例刪壅河二字止於分註見之<lb/>
<hi>甲午</hi>十五年魏侯斯卒<lb/>
　宜刪○按書法云綱目不皆卒諸侯有事而後卒<hi>烈王</hi>
　<hi>五年書魏侯擊卒為不立太子國内亂也</hi>今卒魏斯而分註不載其事是<lb/>
　無事也無事而書卒則諸侯之卒者宜多矣而趙籍<lb/>
　僅見提要韓䖍不載綱目何與<lb/>
<pb n="KR2b0020_WYG_001-7a"/>
<hi>乙未</hi>十六年<hi>秦出公魏武侯擊趙敬侯章韓文侯元年○田齊太公和元年○統秦晉楚齊燕趙魏韓</hi>
<hi>舊國八田齊新國一凡九大國</hi>
　歳首分註前散後總已見者不重列此正例也是年<lb/>
　歳結當從提要作并晉齊楚燕統舊國八原本復數<lb/>
　秦趙魏韓與例不合宜改正<lb/>
初命齊田和為諸侯<lb/>
　　考異<hi>據巻首魏斯趙籍韓䖍稱晉大夫此田和上漏大夫字</hi>
　當從考異補大夫二字初字可刪○按此再命也不當<lb/>
<pb n="KR2b0020_WYG_001-7b"/>
　書初或曰田和為諸侯始此曷為不當書初曰書初是無<lb/>
　趙韓魏三大夫之命矣春秋時諸侯益兵自齊始晉次之<lb/>
　故魯作丘甲不書初以列國之事已見者不復書初則知<lb/>
　同為王事而再書初非也<hi>此亦推本春秋之意非必襲其辭朱子謂全用春秋不得非是</hi>
<hi>壬寅</hi>二十三年<hi>是歳齊亡統秦晉楚燕魏趙韓田齊凡八大國</hi>齊侯貸卒無子<lb/>
田氏遂并齊<lb/>
　　書法<hi>書遂何罪辭也然上書卒無子則愈于三晉矣</hi>
　無子二字宜分註不當大書<hi>齊世家不言無子但云康公卒</hi>○按田<lb/>
<pb n="KR2b0020_WYG_001-8a"/>
　氏并齊之志匪伊朝夕當其遷君海上<hi>見十一年</hi>已匹夫<lb/>
　置之貸雖有子齊寧不為田乎况周命三晉為侯在<lb/>
　威烈二十三年至安王二十六年<hi>自戊寅至乙巳凡二十八年</hi>三<lb/>
　晉始廢其君分其地乃若田和未侯而遷其君既侯<lb/>
　而并其國皆在十餘年間然則齊侯得保首領以殁<lb/>
　特齊侯之幸非田氏之厚也書法以為愈于三晉豈<lb/>
　知春秋誅意之法哉<lb/>
<hi>庚戌</hi>烈王五年韓嚴遂弑其君<lb/>
<pb n="KR2b0020_WYG_001-8b"/>
　　分註<hi>哀侯以韓廆為相而愛嚴遂二人相害遂刺廆于朝而并中哀侯</hi>
　　書法<hi>於是嚴遂刺廆于朝并中哀侯何以不書及其相韓廆大臣非死國不書廆遂二人相害</hi>
　　<hi>則兩下相殺已耳兩下相殺不書</hi>
　不書廆非兩下相殺之謂也并中哀侯則弑君為重<lb/>
　矣春秋之義書其重者况哀侯以廆為相廆宜有格<lb/>
　心之功乃不能使其君不為非道之悦徒以私怨致<lb/>
　戕其君則廆之罪且不勝誅何大臣之可言哉不書<lb/>
　及其相韓廆不足書也<lb/>
<pb n="KR2b0020_WYG_001-9a"/>
<hi>辛亥</hi>六年<hi>魏惠王罃韓懿侯元年</hi>齊侯來朝<lb/>
　　書法<hi>書來朝何嘉尊周也入綱目三十四年非卒未有稱爵者稱齊侯嘉之也</hi>
　按齊雖來朝然以大夫而為諸侯其來朝也非誠尊<lb/>
　周也所以安已之位而免於諸侯之討也王既命之<lb/>
　復受其朝所謂壞法亂紀自王朝始故書爵書朝交<lb/>
　譏之耳書法以為嘉尊周非是○據安王十三年齊<lb/>
　田和求為諸侯書會魏侯<hi>齊田和會魏侯楚人衛人于蜀澤求為諸侯</hi>是<lb/>
　卒外亦有稱爵者書法未有稱爵句尤誤<lb/>
<pb n="KR2b0020_WYG_001-9b"/>
<hi>壬戌</hi>顯王十年秦以衛鞅為左庶長定變法之令<lb/>
　　分註<hi>衛鞅定變法之令令既具未布恐民不信乃立三丈之木於國都南門募民能徙置北門</hi>
　　<hi>者予十金民怪之莫敢徙復曰能徙者予五十金有一人徙之輒予五十金乃下令○司馬公曰夫</hi>
　　<hi>信者人君之大寶也國保于民民保于信故古之王者不欺四海霸者不欺四鄰善為國者不欺其</hi>
　　<hi>民善為家者不欺其親不善者反之是以上下離心以至於敗所利不能藥其所傷所獲不能補其</hi>
　　<hi>所亡豈不哀哉商君以刻薄之資處攻戰之世猶且不敢忘信以畜其民况為四海治平之政者哉</hi>
　募民徙木輒與五十金此以詐民非不欺也<hi>觀恐民不信四</hi>
　<hi>字可見</hi>温公乃與王者之信並稱何與且如鞅之信正<lb/>
<pb n="KR2b0020_WYG_001-10a"/>
　所謂利不藥傷獲不補亡者温公于彼則哀之于此<lb/>
　則稱之尤自矛盾極鞅之害逺則喪國近且滅身<hi>三十</hi>
　<hi>一年秦誅衛鞅車裂以殉盡滅其家</hi>上下離敗至於如此猶謂不忘信<lb/>
　以畜民豈信亦有利不利哉温公知信為人君之寶<lb/>
　而不知鞅之徙木不可以信言也<hi>按熊勿軒説同此可謂先得我心至</hi>
　<hi>謂扶蘇賜死不敢白趙髙馬鹿無間言皆徙木所致尤推見至隠非淺人可及</hi>
<hi>戊辰</hi>十六年韓伐東周取陵觀廩丘<hi>周邑</hi>
　伐當作㓂○按東周君也韓安得書伐據赧王三十<lb/>
<pb n="KR2b0020_WYG_001-10b"/>
　四年楚欲圖周綱目猶書入㓂<hi>書曰楚謀入㓂王使東周公諭止之</hi>安<lb/>
　有顯王之時韓加兵于周可以伐書者此非編録之<lb/>
　誤當是失於更定耳故當改正<lb/>
<hi>丁丑</hi>二十五年諸侯會于京師<lb/>
　　書法<hi>會于京師何非朝也天威咫尺而莫之朝焉以是為不恭故書諸侯不序略之也</hi>
　京師者天子之居書諸侯會于京師而不曰朝無君<lb/>
　之罪莫大焉寜獨不恭而已哉不序非略也専目諸<lb/>
　侯而天子不君與諸侯不臣皆見矣猶溴梁之會<hi>見春</hi>
<pb n="KR2b0020_WYG_001-11a"/>
　<hi>秋魯襄公十六年</hi>諸侯皆在獨書大夫盟義在於大夫不繫<lb/>
　乎序與否也書法膚甚<lb/>
<hi>辛巳</hi>二十九年秦衛鞅伐魏誘執其將公子卬而敗之魏<lb/>
獻河西地于秦徙都大梁秦封鞅為商君<lb/>
　　考異<hi>提要無于秦二字</hi>
　于秦二字不可省<hi>按秦王政二十一年燕斬太子丹以獻猶書于秦可證</hi>提要<lb/>
　不必從葢此周編也不書于秦則疑于周矣提要略<lb/>
　之非是<lb/>
<pb n="KR2b0020_WYG_001-11b"/>
<hi>己丑</hi>三十七年<hi>燕易王韓宣惠王齊宣王辟疆元年</hi>秦以齊魏之師伐趙蘇<lb/>
秦去趙適燕從約皆解<lb/>
　　考異<hi>提要書曰秦及齊魏伐趙從約解</hi>
　據分註秦使公孫衍欺齊魏以伐趙趙肅侯讓蘇秦<lb/>
　秦恐請使燕必報齊乃去趙而從約皆解然則伐趙<lb/>
　者雖齊魏特為秦所欺非其本心也綱目書以見齊<lb/>
　魏在秦術中而不知耳若曰秦及齊魏伐趙則是齊<lb/>
　魏順適其意而從之非其實矣<hi>春秋傳云及者内為志又曰我所欲曰及</hi>
<pb n="KR2b0020_WYG_001-12a"/>
　且明著蘇秦去趙適燕又以見從約不足恃<hi>上年書六國合</hi>
　<hi>從以擯秦以蘇秦為從約長</hi>而六國以秦為長特廹于一時恫喝<lb/>
　之言非真有斷金一徳之契足以固結而不解者秦<lb/>
　術窮而六國之事亦去矣明秦與六國相終始如此<lb/>
　法有宜詳而不可略者此類是也提要不必從<lb/>
<hi>戊戌</hi>四十六年韓燕稱王<lb/>
　　考異<hi>據四十四年分註趙武靈王赧王十七年分註趙惠文王則趙亦稱王矣然諸國稱王皆</hi>
　　<hi>書而趙獨不書疑漏</hi>
<pb n="KR2b0020_WYG_001-12b"/>
　按分註云諸侯皆稱王趙武靈王獨不肯曰無其實<lb/>
　敢處其名令國人謂已曰君然則稱王者諸國之名<lb/>
　而不稱者趙武之實也觀赧王九年趙畧中山綱目<lb/>
　書趙君而不書王可見分註所載特本國常稱<hi>或勸張駿</hi>
　<hi>稱涼王駿不聽曰敢有言此者罪不赦然境内皆稱駿為王即此類</hi>猶春秋外稱侯内<lb/>
　稱公也考異以為漏非是<lb/>
<hi>庚子</hi>四十八年齊號薛公田文為孟嘗君<lb/>
　　考異<hi>提要號作封</hi>
<pb n="KR2b0020_WYG_001-13a"/>
　當從提要作封○按綱目于平原信陵春申皆曰封<lb/>
　<hi>赧王十七年趙君封弟勝為平原君三十九年魏封公子無忌為信陵君五十二年楚以黃歇為相封春</hi>
　<hi>申君</hi>此獨書號非是至本傳以孟嘗為諡尤誤<hi>史記孟嘗君傳</hi>
　<hi>云文卒諡為孟嘗君</hi>夫孟嘗招致賔客士多歸之人人方自以<lb/>
　為孟嘗君親已寜有生而稱諡者乎或泥本傳謂宜<lb/>
　作齊以田文為薛公<hi>見梅士亨訂補綱目</hi>勲按田氏為薛公自<lb/>
　嬰已然<hi>嬰孟嘗君父詳見分註</hi>文特代立耳非至是而後以也<lb/>
　不可從<lb/>
<pb n="KR2b0020_WYG_001-13b"/>
　　分註<hi>孟嘗君聘于楚楚王遺之象牀登徒直送之不欲行謂公孫戍曰足下能使僕無行者有</hi>
　　<hi>先人之寶劒願獻之戍許諾入見曰小國所以皆致相印于君者悦君之義慕君之亷也今始至楚</hi>
　　<hi>而受象牀則未至之國何以待君哉孟嘗君曰善遂不受乃書門版曰有能揚文之名止文之過私</hi>
　　<hi>得寶于外者疾入諫○司馬公曰孟嘗君可謂能用諫矣茍其言之善也雖懷詐諼之心猶將用之</hi>
　　<hi>况盡忠無私以事其上者乎詩曰采葑采菲無以下體孟嘗君有焉</hi>
　孟嘗君之用諫特為名耳<hi>觀書門版先名後過可見</hi>非真好善而<lb/>
　樂受盡言者他不具論如魏子<hi>魏子時為孟嘗君舍人史不載其名索隱</hi>
　<hi>謂舍人官㣲記姓而畧其名恐不然</hi>為孟嘗收邑入三反而不致此與<lb/>
<pb n="KR2b0020_WYG_001-14a"/>
　馮驩棄責何異<hi>孟嘗君使驩收息錢于薛貧不能償者驩取其劵焚之</hi>然孟嘗<lb/>
　于驩則謝之于魏子則怒而退豈非以彰君善聲之<lb/>
　故乎<hi>驩曰焚無用虛債之劵捐不可得之虚計令薛民親君而彰君之善聲也君何疑</hi>使驩<lb/>
　不能為孟嘗市重于齊廣其奉邑雖有結轡下拜之<lb/>
　言<hi>詳見本傳</hi>吾知其不用矣夫為善而有名心視小人穿<lb/>
　窬一間耳曷足道哉温公乃與不遺葑菲並稱<hi>袁了凡主</hi>
　<hi>温公此説非是</hi>得無過與<lb/>
<hi>壬寅</hi>慎靚王二年魏君罃卒孟軻去魏適齊<lb/>
<pb n="KR2b0020_WYG_001-14b"/>
　　考異<hi>提要無孟軻去魏適齊六字</hi>
　按前書孟軻至魏<hi>顯王三十三年</hi>後書孟軻去齊<hi>赧王元年</hi>則此<lb/>
　年去魏適齊四字不可少况凡例云一人往來去就<lb/>
　關國家利害繫時世輕重者不以賢否皆書註云孟<lb/>
　軻之類則提要不載孟軻去魏適齊疑漏當以綱目<lb/>
　所書為正<lb/>
<hi>乙巳</hi>五年秦伐蜀取之<lb/>
　當直書秦滅蜀伐取之三字可刪○按秦本紀云司<lb/>
<pb n="KR2b0020_WYG_001-15a"/>
　馬錯伐蜀滅之<hi>六國表亦書滅</hi>秦滅國自蜀始故當直書以<lb/>
　著其罪後凡書蜀相殺蜀侯<hi>赧王四年</hi>秦誅蜀相莊<hi>五年</hi>蜀<lb/>
　守叛秦秦誅之<hi>十四年</hi>皆可刪<hi>以上三條並見六國表此秦表也固當悉書綱</hi>
　<hi>目尊周例不得詳秦事刪之為是</hi>或曰秦雖取蜀蜀猶在也安得云<lb/>
　滅勳謂蜀雖存已為秦有非滅而何况陳莊之弑蜀<lb/>
　守之誅皆始于此葢秦志在滅蜀非徒取之已也春<lb/>
　秋有誅意之法書之以滅又何過焉<hi>始皇十九年滅趙其子嘉立于</hi>
　<hi>代為代王六歳始滅綱目亦先書滅趙况蜀之為國尤其㣲者書滅無疑</hi>○按本紀取之<lb/>
<pb n="KR2b0020_WYG_001-15b"/>
　下有貶蜀王為侯使陳莊相蜀蜀既屬秦秦以益彊<lb/>
　云云今分註不載則蜀之本末未明至蜀相殺蜀侯<lb/>
　又無分註所稱殺蜀侯者安知其為陳莊邪補書為<lb/>
　是<lb/>
<hi>戊申</hi>赧王二年<hi>齊湣王地元年</hi>楚屈匄伐秦<lb/>
　　考異<hi>提要屈匄下有帥師字</hi>
　　分註<hi>秦欲伐齊患其與楚從親乃使張儀説楚使閉關絶約于齊請獻商於地六百里楚王許</hi>
　　<hi>之陳軫諫不聽乃使勇士北罵齊王齊王大怒折節事秦齊秦之交合儀乃謂楚使者受地自某至</hi>
<pb n="KR2b0020_WYG_001-16a"/>
　　<hi>某廣袤六里使者還報楚王大怒發兵攻秦軫復諫不聽使屈匄帥師伐秦秦亦發兵使庶長章擊</hi>
　　<hi>之</hi>
　當作楚使屈匄帥師伐秦提要書帥師而不稱使亦<lb/>
　非○按分註伐秦者王也<hi>據楚王大怒陳軫復諫不聽可見</hi>匄特奉<lb/>
　行之耳書使則咎在懷王可知尹氏徒以無名輕戰<lb/>
　<hi>見下條發明</hi>歸獄于匄非也<lb/>
<hi>庚戌</hi>四年<hi>燕昭王平韓襄王倉元年</hi>蜀相殺蜀侯<lb/>
　　考異<hi>據後書秦誅蜀相莊則此當書蜀相莊弑其君</hi>
<pb n="KR2b0020_WYG_001-16b"/>
　　書法<hi>殺蜀侯者蜀相也不書弑何失國之君也然則君失國則固可殺與不死社稷而見殺于</hi>
　　<hi>其臣亦不足以言君矣</hi>
　語云君雖不君臣不可以不臣蜀侯失國為之相者<lb/>
　與有罪焉今以失地之責責君而不以弑君之罪罪<lb/>
　臣可謂權衡之平乎然此條本不當特書置不論可<lb/>
　也<lb/>
秦使張儀説楚韓齊趙燕連衡以事秦秦君卒諸侯復<lb/>
合從<lb/>
<pb n="KR2b0020_WYG_001-17a"/>
　　考異<hi>提要事秦下有秦封儀為武信君七字</hi>
　按分註秦封儀為武信君在説齊之前然綱目不書<lb/>
　者非畧也欲以著衡從反復之速耳且儀歸報未至<lb/>
　而惠王薨諸侯復合從是諸侯未事秦而儀之為武<lb/>
　信君亦虛矣故削之<hi>如提要以諸侯已事秦便非事實本條書法重在復從不在封</hi>
　<hi>儀也</hi>提要此條不必從<lb/>
<hi>辛亥</hi>五年<hi>秦武王元年</hi>秦張儀復出相魏<lb/>
　　考異<hi>提要出字在復字上</hi>
<pb n="KR2b0020_WYG_001-17b"/>
　　分註<hi>張儀詭説秦武王而相魏一歳卒</hi>
　當作張儀出復相魏○按上條分註謂武王自為太<lb/>
　子時不説儀則相魏者儀之詭辭而避秦者儀之本<lb/>
　心也宜從提要先書出後書復<hi>先出後復義在出出復兩意先復後出義</hi>
　<hi>在復僅相魏一事而已故從提要</hi>如綱目所云雖能著儀之詭而避<lb/>
　秦之私心隱矣儀之心葢惟恐其不能自脱故急思<lb/>
　所以避之且先出後復尤見儀出入自如秦與魏皆<lb/>
　墮其術而不知其義不較著哉<lb/>
<pb n="KR2b0020_WYG_001-18a"/>
秦誅蜀相莊<lb/>
　　書法<hi>蜀侯不書弑矣此其曰誅何不誅則亂臣賊子接迹于天下矣蜀侯不書弑所以示不君</hi>
　　<hi>之譏陳莊書誅所以正不臣之罪</hi>
　是非不兩立君可殺則臣無罪<hi>如湯武于桀紂是也</hi>臣既書誅<lb/>
　君安得書殺此綱目自相矛盾處書法不察猶以不<lb/>
　書弑為譏君書誅為罪臣勲謂異事殊書可也即君<lb/>
　即臣而兩致其罪寜有此中立之理哉必若所云是<lb/>
　桀紂固可殺湯武不尤為逋誅臣乎義何可通○按<lb/>
<pb n="KR2b0020_WYG_001-18b"/>
　此與殺蜀侯條皆可刪葢秦既取蜀則蜀之君臣死<lb/>
　生惟秦制之此周編也寜得為秦詳書邪春秋之義<lb/>
　赴告則書暴逆如秦其不告于周明矣累書于冊秦<lb/>
　紀可也惡有君編而詳臣事者哉况秦方圖周其不<lb/>
　臣之罪殆與莊等又安得以誅義予之勲故刪此二<lb/>
　條而于五年特書滅蜀庶得輕重詳略之宜也<lb/>
<hi>癸丑</hi>七年秦甘茂伐韓宜陽<lb/>
　　考異<hi>提要甘茂上有使字</hi>
<pb n="KR2b0020_WYG_001-19a"/>
　　分註<hi>秦王使甘茂約魏以伐韓茂至魏使人還謂王曰魏聽臣矣然願王勿伐王迎茂息壤問</hi>
　　<hi>故對曰魯人有與曽參同名者殺人人告其母母織自若也及三人告之則其母投杼下機踰牆而</hi>
　　<hi>走臣之賢不若曾參王之信臣不如其母疑臣者非特三人臣恐大王之投杼也魏文侯令樂羊攻</hi>
　　<hi>中山三年㧞之返而論功文侯示之謗書一篋樂羊再拜稽首曰此非臣之功君之力也今臣覊旅</hi>
　　<hi>之臣也樗里子公孫奭挾韓而議之王必聽之是王欺魏而臣受公仲侈之怨也故願王之勿伐也</hi>
　　<hi>王曰寡人勿聽也請與子盟乃盟于息壤</hi>
　據分註謂王使甘茂約魏伐韓宜從提要書使然茂<lb/>
　雖受命於秦比至魏而還固請勿伐復為投杼示書<lb/>
<pb n="KR2b0020_WYG_001-19b"/>
　之論以要脅其君則宜陽之伐與否惟茂自制耳王<lb/>
　安得而使之削不書使譏甘茂之專也<hi>一使字屈匄宜書而不書</hi>
　<hi>甘茂不當書而書皆非也</hi>而秦之貪利忘義以人主見脅于臣若<lb/>
　不復知有君者其罪亦著矣提要此條不必從○或<lb/>
　問茂請勿伐何専之有勲曰此茂之所以為専也茂<lb/>
　志在伐韓特恐樗里<hi>秦惠王弟名疾所居里有樗樹因號樗里子</hi>公孫<hi>名奭</hi>
　議其後使已不獲成功耳豈本心哉直書茂伐誅其<lb/>
　意也<lb/>
<pb n="KR2b0020_WYG_001-20a"/>
<hi>乙卯</hi>九年<hi>秦昭襄王稷元年</hi>趙君略中山及胡地遣使約秦韓楚<lb/>
魏齊并致胡兵○楚齊韓合從<lb/>
　　考異<hi>提要及胡地下作林胡獻馬楚齊韓復合從</hi>
　按遣使約秦韓者趙也三國合從者楚也一見趙世<lb/>
　家一見楚世家綱目分書以此提要不必從○勲意<lb/>
　此二條亦可刪綱目尊周而列國惟秦最强凡事繫<lb/>
　周秦者宜悉書他國舉動無關大義者皆可不錄如<lb/>
　趙略中山致胡兵總為明年伐中山計十年既書伐<lb/>
<pb n="KR2b0020_WYG_001-20b"/>
　中山此條但當于分註見之至楚齊韓雖合從十一<lb/>
　年楚與秦盟黃棘十二年齊韓伐楚楚請救于秦合<lb/>
　從安在乎<hi>秦不臣周則周為秦耳此世變升降之大機不可不詳至合從除擯秦外皆可略葢</hi>
　<hi>諸國貪利㤀義無始終一徳者或合或離特小人反覆之常曷足錄哉</hi>
<hi>戊午</hi>十二年彗星見<lb/>
　　書法<hi>十年書彗見矣于是閒一歳耳彗復見焉綱目書彗十有七未有一世再見者一世再見</hi>
　　<hi>惟赧而已然則周之終于赧也决矣</hi>
　彗不止十七特綱目所書止此耳非惟一世再見且<lb/>
<pb n="KR2b0020_WYG_001-21a"/>
　有一歳而再見者始皇七年彗星凡三見<hi>先見北方後兩見西</hi>
　<hi>方</hi>九年彗星再見<hi>先是竟天後復見西方又見北方從斗以南八十日見六國表綱目</hi>
　<hi>不書</hi>然則謂一世再見周終于赧一歳再見而秦且興<hi>天官</hi>
　<hi>書云始皇時十五年彗星四見遂以兵滅六王并中國</hi>又何説焉書法𫝊會綱<lb/>
　目多此類由其不攷全史徒以綱目為據宜其説之<lb/>
　悖也<lb/>
<hi>庚申</hi>十四年蜀守叛秦秦誅之<lb/>
　　考異<hi>提要無此七字</hi>
<pb n="KR2b0020_WYG_001-21b"/>
　當從提要刪此七字○按秦之取蜀非義服也書叛<lb/>
　書誅綱目何予秦而罪蜀之深邪提要不書良是綱<lb/>
　目贅<lb/>
<hi>壬戌</hi>十六年秦伐楚取八城遂誘楚君槐于武闗執之<lb/>
以歸楚人立太子橫<lb/>
　　考異<hi>提要書曰秦誘楚君槐于武關劫之以歸楚請太子橫于齊而立之</hi>
　　分註<hi>秦伐楚取八城秦王乃遺楚王書曰寡人願與君王會武關面相約結盟而去楚王欲往</hi>
　　<hi>恐見欺欲不往恐秦怒王稚子子蘭勸王行王乃入秦秦王令一將軍詐為王伏兵武關劫之與西</hi>
<pb n="KR2b0020_WYG_001-22a"/>
　　<hi>至咸陽朝章臺如藩臣禮要以割巫黔中郡楚王怒不許遂留之時楚太子横方質于齊楚大臣相</hi>
　　<hi>與謀曰吾王不得還而太子在齊齊秦合謀則楚無國矣乃詐赴于齊齊人或欲留太子以求楚之</hi>
　　<hi>淮北其相曰不可郢中立王是吾抱空質而行不義於天下也其人曰郢中立王吾與其新王市曰</hi>
　　<hi>予我下東國吾為王殺太子不然將與三國之共立之齊王卒用其相計歸楚太子楚人立</hi>
　當書秦伐楚取八城復誘楚君槐于武關執之以歸<lb/>
　楚請太子横于齊而立之○按橫以去年質于齊<hi>十五</hi>
　<hi>年大書楚使太子橫質于齊以請平</hi>宜從提要書請于齊然後橫之本<lb/>
　末明而齊君不留太子以要地其美亦著矣如綱目<lb/>
<pb n="KR2b0020_WYG_001-22b"/>
　所書是時太子方在齊楚人安得而立之至誘楚君<lb/>
　槐書遂雖以形其狡速然君重于地宜稍進以罪之<lb/>
　若但言遂特由此及彼之常辭何以見輕重之分乎<lb/>
　况秦遺楚書在取城之後初非一時之舉安得合為<lb/>
　一事邪當以鄙説為正<lb/>
　　發明<hi>自春秋昭十一年楚子<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>誘殺蔡侯般于申始有詐誘之事聖人深貶而名之至昭之十</hi>
　　<hi>六年楚平復誘戎蠻子殺之春秋亦直筆而書則其惡楚尤為可知去之二百載其孫槐乃誘執于</hi>
　　<hi>秦出乎爾者必反乎爾是豈果無天道乎</hi>
<pb n="KR2b0020_WYG_001-23a"/>
　天道固不可誣然安有去之二百載猶可以報反言<lb/>
　者楚誘殺蔡般戎蠻自是平䖍之惡秦誘執楚槐自<lb/>
　是昭襄之惡春秋與綱目直書而罪自見舍當境不<lb/>
　言而追咎既徃之失若謂槐宜執于秦者不且寛秦<lb/>
　之罪乎况譎暴如秦槐即無先世之惡其見執亦不<lb/>
　免者如前此誘執魏公子卬<hi>顯王二十九年秦伐魏誘執其將公子卬而敗</hi>
　<hi>之</hi>後此誘執趙公子勝<hi>赧王五十六年秦王欲為應侯報仇乃誘平原君至而執</hi>
　<hi>之</hi>豈趙魏果皆有先世之惡乎發明迂甚<lb/>
<pb n="KR2b0020_WYG_001-23b"/>
<hi>癸亥</hi>十七年<hi>楚頃襄王橫趙惠文王何元年</hi>齊韓魏伐秦敗其軍于函谷<lb/>
關河渭絶一日秦割河東三城以和三國乃退<lb/>
　　書法<hi>乃者何緩辭也伐秦之得志此而已然則予之與非也惡秦而已矣</hi>
　當書齊韓魏伐秦敗其軍于函谷關秦割河東三城<lb/>
　以和三國還河渭絶一句宜刪乃退二字誤<hi>直書三國還見</hi>
　<hi>其急于得地貪小利而忘大義也書乃近于不得已非予而何</hi>○按函谷之戰可謂<lb/>
　壯矣然始以義舉卒為利敗<hi>孟嘗君從蘇代計欲秦令楚王割東國與齊秦</hi>
　<hi>出楚王以為和詳見分註</hi>曷足道哉綱目宜㣲之以示貶不應悉<lb/>
<pb n="KR2b0020_WYG_001-24a"/>
　書而深予也愚故去河渭絶一句而以還字易乃退<lb/>
　二字見三國雖能勝秦徒以三城而還其為義不終<lb/>
　之罪著矣劉氏但知書乃為緩辭不知以此為惡秦<lb/>
　何如貶三國之為惡之之深也<lb/>
<hi>甲子</hi>十八年楚君槐自秦走趙不納秦追及之以歸<lb/>
　　考異<hi>提要書曰楚君槐亡走秦追及之以歸</hi>
　書走愧槐也書不納罪趙也書追及之以歸甚秦也<lb/>
　提要稍畧不必從○槐不返國<hi>明年槐卒于秦</hi>趙為之也上<lb/>
<pb n="KR2b0020_WYG_001-24b"/>
　書趙君封弟勝為平原君下書楚君槐走趙不納勝<lb/>
　之為勝可知矣<lb/>
<hi>丙寅</hi>二十年<hi>魏昭王韓釐王咎元年</hi>趙主父以燕齊之師滅中山歸<lb/>
大赦酺五日<lb/>
　　考異<hi>提要書曰趙主父及燕齊滅中山</hi>
　　考證<hi>歸大赦下當補書境内○謹按凡例曰凡恩澤皆書非正統者必曰赦其境内後倣此</hi>
　書以書大赦所以甚主父之惡而著見弑之本也本<lb/>
　亂末治自昔所戒主父不正其本而連兵以滅人國<lb/>
<pb n="KR2b0020_WYG_001-25a"/>
　一旦禍起蕭牆身斃沙丘<hi>下書弑主父于沙丘</hi>向之羣飲肆赦<lb/>
　以鳴得意者果安在哉此綱目之意也提要稍略○<lb/>
　境内二字可省此條凡例不必從當時列國各據其<lb/>
　地雖不言境内寜能他及乎觀正統赦天下綱目不<lb/>
　書天下可見<hi>漢書諸帝紀皆言赦天下綱目止書赦</hi>考證説泥<lb/>
趙故太子章作亂公子成李兑誅之遂弑主父子沙丘<lb/>
　　考異<hi>提要無于沙丘三字</hi>
　于沙丘明其非在國也主父力小謀大欲西略胡南<lb/>
<pb n="KR2b0020_WYG_001-25b"/>
　襲秦而不知禍之在蕭牆也故書以示戒提要不必<lb/>
　從<lb/>
<hi>庚午</hi>二十四年秦君封魏冉為穰侯公子市為宛侯公<lb/>
子悝為鄧侯<lb/>
　　考異<hi>提要書曰秦封魏冉為穰侯芈戎為華陽君弟市為髙陵君悝為涇陽君</hi>
　據范雎謂秦有穰侯華陽髙陵涇陽不聞有王當以<lb/>
　提要所書為正然秦本紀謂封公子市宛公子悝鄧<lb/>
　宛為涇陽君封邑<hi>本紀云涇陽君封宛索隱謂涇陽名市于穰侯傳又云涇陽名悝亦</hi>
<pb n="KR2b0020_WYG_001-26a"/>
　<hi>自矛盾</hi>悝號髙陵君<hi>索隠曰悝號髙陵君初封于彭昭襄王弟也</hi>則涇陽乃<lb/>
　公子市髙陵則公子悝也今提要書市為髙陵悝為<lb/>
　涇陽既與本紀不合至芈戎為華陽復不見本紀何<lb/>
　與<hi>綱目不書華陽僅據本紀故與提要異然四十九年書逐魏冉市悝仍錄芈戎則此又不可略</hi>勲<lb/>
　按穰侯與市悝等皆君母弟<hi>穰侯華陽宣太后弟髙陵涇陽昭王同母弟也</hi>
　並載一傳<hi>見穰侯傳</hi>宜得其實本紀雜他事容有牴牾者<lb/>
　况當時唯稱華陽髙陵涇陽不聞以宛鄧為名則當<lb/>
　從其常稱以明四貴之擅秦者由秦君寵遇之厚也<lb/>
<pb n="KR2b0020_WYG_001-26b"/>
　庶幾春秋垂訓之意<lb/>
<hi>癸酉</hi>二十七年冬十月秦君稱西帝遣使立齊君為東帝<lb/>
已而皆去之<lb/>
　　考異<hi>提要無遣使二字</hi>
　　分註<hi>齊王問于蘇代秦使致帝何如對曰願王受之而勿稱以收天下之望所謂以卑為尊也</hi>
　　<hi>齊王從之稱帝二日而復歸之秦亦去帝號</hi>
　據分註稱帝者秦也去帝者齊也<hi>齊不歸帝號秦未必去</hi>書法<lb/>
　宜予齊而罪秦不書遣使則首從無别非所以罪秦<lb/>
<pb n="KR2b0020_WYG_001-27a"/>
　也遣使二字不可少<hi>書遣使専其責于秦也</hi>提要略之非是<lb/>
<hi>乙亥</hi>二十九年秦擊魏魏獻安邑以和秦出其人募民徙<lb/>
之<lb/>
　　考異<hi>提要無秦出其人募民徙之八字</hi>
　當作秦擊魏獲安邑募民徙之○按魏獻安邑不得<lb/>
　不獻者獲而已矣書募民徙之而秦出其人之惡自<lb/>
　見此書法也提要不書徙民則無以著秦之惡綱目<lb/>
　并書出人則又近于分注而非大書皆非也<lb/>
<pb n="KR2b0020_WYG_001-27b"/>
齊滅宋<hi>此與秦伐蜀條正相反彼宜重而輕此宜輕而重皆非權衡之平者</hi>
　　分註<hi>宋有雀生□史占之曰吉小而生巨必霸天下康王喜起兵滅滕敗齊楚魏取地數百里</hi>
　　<hi>乃愈自信其霸欲霸之亟成射天笞地斬社稷而焚滅之為長夜之飲于室中室中人呼萬歳則堂</hi>
　　<hi>上之人應之堂下之人應之門外之人又應之至於國中無敢不呼者天下謂之桀宋齊伐之民散</hi>
　　<hi>城不守王走死温</hi>
　當書齊伐宋滅之○春秋之義凡書滅者其罪為重<lb/>
　所以減見滅者之罪辭宋偃所為乃自取滅亡非獨<lb/>
　齊罪也雖不得如春秋書梁亡之例<hi>梁假秦懼民非有伐之者故不</hi>
<pb n="KR2b0020_WYG_001-28a"/>
　<hi>得例書見魯僖公十九年</hi>亦當有以著其罪故書伐書滅之明宋<lb/>
　有可伐之罪而齊一舉滅之既以見宋人不守之故<lb/>
　而齊人之暴亦著矣若直書滅宋則齊罪彰而宋罪<lb/>
　隱非春秋反已自治未雨綢繆之意<lb/>
<hi>丙子</hi>三十年齊殺狐咺陳舉燕使亞卿樂毅如趙<lb/>
　　考異<hi>提要無亞卿二字</hi>
　　分註<hi>齊湣王滅宋而驕乃侵楚及三晉欲并二周為天子狐咺正議斮之檀衢陳舉直言殺之</hi>
　　<hi>東閭燕昭王日夜撫循其人益以富貴乃謀伐齊使樂毅約趙嚪秦連楚及魏諸侯害齊之驕暴皆</hi>
<pb n="KR2b0020_WYG_001-28b"/>
　　<hi>許之</hi>
　咺舉宜書官不書則與白起無異<hi>五十八年秦殺白起書法云殺降不</hi>
　<hi>可不罪故不書□</hi>綱目略之非是據聘問例非正統曰某使<lb/>
　某如某註云燕樂毅則此條當從提要去亞卿二字<lb/>
<hi>丁丑</hi>三十一年燕上將軍樂毅以秦魏韓趙之師伐齊入<lb/>
臨淄齊君地出走其相淖齒殺之毅下齊七十餘城燕<lb/>
封毅為昌國君<lb/>
　　考異<hi>提要殺作弑今按簒賊例曰君出走而弑之曰某君出走某弑之註云淖齒之類據明年</hi>
<pb n="KR2b0020_WYG_001-29a"/>
　　<hi>書齊人討殺淖齒竊意當從提要為是葢書法殺其君長皆以弑書豈地非列國之君乎尹氏發明</hi>
　　<hi>曲為之説非所以示戒也</hi>
　　書法<hi>名齊君何失國也故淖齒書其相而不書弑</hi>
　　發明<hi>綱目於樂毅書上將軍者見其行兵有正大之意也四國之師書以者著燕之得衆也淖</hi>
　　<hi>齒實弑而書殺者正齊君自取滅亡之罪也</hi>
　毅下齊七十餘城句可省既入其國出其君何城之<lb/>
　可言哉殺當作弑雖無凡例亦當以提要為正况又<lb/>
　有例可據乎書法發明𫝊會綱目不可從○毅書上<lb/>
<pb n="KR2b0020_WYG_001-29b"/>
　將軍特因事見官之義<hi>凡例云僭國之臣不以賢否皆因事乃見</hi>非與其<lb/>
　有正大之意也謂書以為得衆亦非按三十六年齊<lb/>
　破燕軍盡復齊地發明復云燕君臣伐齊未得其道<lb/>
　無以服齊人之心又曰燕以弱小之國借助諸侯一<lb/>
　旦兼并彊大之齊固非諸侯所樂可謂自相矛盾<lb/>
<hi>戊寅</hi>三十二年<hi>齊襄王法章元年</hi>齊人討殺淖齒而立其君之<lb/>
子法章保莒城<lb/>
　　考異<hi>按凡例治其臣子之叛亂者書討討而殺之曰誅則此當書齊人討淖齒誅之</hi>
<pb n="KR2b0020_WYG_001-30a"/>
　　考證<hi>殺當作誅○謹按凡例曰君出走而弑之曰某君出走某弑之註云淖齒之類綱目特正</hi>
　　<hi>淖齒之罪而立此例可謂著明矣凡例又曰非正統而治其臣子之叛亂者曰討討而殺之曰誅今</hi>
　　<hi>諸刋本于齊君書殺而不曰弑于淖齒書殺而不曰誅此因舊文未經更定非朱子之本意也若弑</hi>
　　<hi>君者曰殺討罪者亦曰殺則凡例不必立提要不必書矣尹氏發明曰淖齒實弑而書殺者正齊君</hi>
　　<hi>自取滅亡之罪也又曰前不書弑者著齊湣驕暴之罪後書討殺者正淖齒弑逆之謀豈尹氏不考</hi>
　　<hi>凡例而曲為之説與抑不見凡例而傅會其説與是不可以不正也</hi>
　　分註<hi>淖齒之亂湣王從者王孫賈失王處而歸其母曰汝朝出而晚來則吾倚門而望汝暮出</hi>
　　<hi>而不還則吾倚閭而望汝今事王王走汝不知其處汝尚何歸焉賈乃入市呼曰淖齒亂齊國弑湣</hi>
<pb n="KR2b0020_WYG_001-30b"/>
　　<hi>王欲與我誅之者袒右市人從者四百人與攻淖齒殺之于是齊亡臣相與求湣王子立之</hi>
　當書齊人誅淖齒立其君之子法章保莒城討字宜<lb/>
　刪而字羨○勲按書殺之誤考異考證詳矣然觀分<lb/>
　注王孫賈初無討淖齒之意徒以母言激而出此<hi>非母</hi>
　<hi>言賈亦無復此舉所謂誅意之法也</hi>安得以討義予之今但書誅以正<lb/>
　淖齒之罪而削不稱討又以見齊人之不知義也考<lb/>
　異考證但知凡例宜遵不知賈之討齒非可與治叛<lb/>
　亂者同科惟易以鄙説庶幾義昭而法安也<lb/>
<pb n="KR2b0020_WYG_001-31a"/>
趙使藺相如獻璧于秦<lb/>
　　分註<hi>趙得楚和氏璧秦王請以十五城易之趙欲勿與畏秦彊欲與之恐見欺藺相如曰臣願</hi>
　　<hi>奉璧徃城不入則臣請完璧而歸相如至秦既獻璧視秦王無意償城乃紿取璧遣從者間行歸趙</hi>
　　<hi>而以身待命于秦秦王賢而歸之趙以為大夫</hi>
　　書法<hi>書使獻璧何非事也故相如不書官交譏之</hi>
　秦下宜書既而歸之既明趙璧未嘗入秦又以見兩<lb/>
　國兵争之始也蓋秦自梗陽之後<hi>二十七年秦攻趙㧞梗陽</hi>中陽<lb/>
　與穰凡再會矣<hi>先年會中陽是年會穰</hi>自是三年之内凡三見<lb/>
<pb n="KR2b0020_WYG_001-31b"/>
　伐<hi>明年拔兩城又明年拔石城又明年取代光狼城</hi>雖非専為一璧要亦滋<lb/>
　之釁也今但曰獻璧于秦則璧已獻矣何以考其實<lb/>
　邪○相如不書官非譏也按凡例獻物曰某使某獻<lb/>
　某于某註云趙使藺相如獻璧于秦書法以為交譏<lb/>
　豈不攷凡例與<lb/>
<hi>壬午</hi>三十六年秦趙會于澠池<lb/>
　　分註<hi>秦王告趙王願為好會于河外澠池亷頗藺相如曰王不行示趙弱且怯也趙王乃行相</hi>
　　<hi>如從頗送至境與王訣曰王行度道里會遇之禮畢不過三十日過此不還則請立太子以絶秦望</hi>
<pb n="KR2b0020_WYG_001-32a"/>
　　<hi>王許之及會飲酒秦王請趙王鼔瑟趙王鼔之相如請秦王擊缶秦王不肯相如曰五步之内臣得</hi>
　　<hi>以頸血濺大王矣左右欲刃相如相如張目叱之左右皆靡秦王乃一擊缶罷酒秦終不能有加於</hi>
　　<hi>趙趙亦盛為之備秦不敢動○楊氏曰古之智者以小事大有以皮幣犬馬珠玉而不得免者至乃</hi>
　　<hi>棄國而逃之況一璧乎雖與之可也相如計不出此而欲以身死可謂失義而傷勇矣及其完璧而歸於</hi>
　　<hi>趙亦何益哉至於澠池之會則其危又甚矣雖勿往可也相如為國卿相挾萬乗之君以蹈危事其智</hi>
　　<hi>勇又不足重趙使秦不敢惴焉乃欲以頸血濺之豈孔子所謂暴虎馮河死而無悔者與而或者謂</hi>
　　<hi>相如非戰國之士使居平世可謂大臣則吾不知其説也</hi>
　事有迹同而勢異者攷諸其時則得矣趙之事秦非<lb/>
<pb n="KR2b0020_WYG_001-32b"/>
　若太王之於狄也狄人所争者土地耳秦之圖趙將并<lb/>
　其君誅之趙雖與秦璧能保其不被兵邪且趙安得<lb/>
　與太王比太王去邠猶有岐陽惠<hi>趙惠文王</hi>如棄趙將安<lb/>
　所托足乎夫有逺謀者能忍近詬有大徳者能忘小<lb/>
　怨君非太王臣非周召不思所以捍國禦敵徒鰓鰓<lb/>
　焉效古人之所為此宋襄之愚見譏于春秋顧可為<lb/>
　長計哉乃若澠池之會相如固曰不行示趙弱且怯<lb/>
　也是亦不獲已耳楊氏乃謂不徃亦可夫秦於六國<lb/>
<pb n="KR2b0020_WYG_001-33a"/>
　無故猶發大難况請㑹弗許能晏然已邪以頸血濺<lb/>
　大王此相如所以重趙也蓋折强主宜用戅相如固<lb/>
　隂用不以語人楊氏何以知之且彼所為雖非中道<lb/>
　然趙能側足强大間不至於速亡者未必非相如諸<lb/>
　人之力也<hi>自是年會澠池至四十六年秦雖連伐趙皆未得志至五十五年孝王信秦間不用</hi>
　<hi>相如言而使趙括代頗將始有長平之禍阬卒至四十萬回視亷藺當國時何如</hi>使當時列<lb/>
　國諸臣皆能如廉藺協謀同力先國後私秦雖欲并<lb/>
　天下惡可得哉楊氏不攷其世至等之暴虎馮河則<lb/>
<pb n="KR2b0020_WYG_001-33b"/>
　吾又不知其説矣<hi>按龜山此論晦菴非之但晦菴以璧為趙氏相傳之寶古人傳國皆</hi>
　<hi>以寶玉為重謂相如宜不與秦亦非也使趙能嚪秦雖多與秦璧未為失策如晉荀息假道滅虢何有于</hi>
　<hi>璧相如所以不與秦者為秦欲無厭得寸思尺倘如其意與之則後之誅求無已故不與者示之難以絶</hi>
　<hi>其端若曰一璧且不可况其他乎此相如苦心為後儒淹没久矣惜哉</hi>
薛公田文卒<lb/>
　　考異<hi>提要田文卒下有齊魏滅薛四字</hi>
　　分註<hi>初齊湣王既滅宋欲去孟嘗君孟嘗君奔魏魏以為相與諸侯共伐破齊襄王復國而孟</hi>
　　<hi>嘗君中立為諸侯無所屬襄王畏之與連和至是卒諸子争立齊魏共滅之</hi>
<pb n="KR2b0020_WYG_001-34a"/>
　齊魏滅薛四字可省如提要是罪在齊魏而薛公之<lb/>
　惡隱矣故文不當卒而特書卒欲使後世知文之為<lb/>
　文如此耳<hi>湣可伐非文所當伐也與伐齊不與立君薛之不祀宜哉</hi>略齊魏者所<lb/>
　以深罪文也提要不必從<hi>按梅氏訂補于文卒下詳載馮驩事非是綱目凡卒</hi>
　<hi>下詳載生時言行者惟嘉言善行足為後法耳驩雖有焚責立廟等事特俠客伎倆彼方自謂為文營窟</hi>
　<hi>顧可以示後乎雖不錄可也</hi>
<hi>戊子</hi>四十二年趙魏伐韓秦救之大破其軍魏割南陽以<lb/>
和<lb/>
<pb n="KR2b0020_WYG_001-34b"/>
　　考異<hi>提要此句下有秦使楚使者黄歇歸約親于楚</hi>
　　分註<hi>秦王將使武安與韓魏伐楚楚使者黃歇至秦聞之恐其一舉而滅楚也乃上書略曰楚</hi>
　　<hi>國援也隣國敵也今王妬楚之不毁而忘毁楚之韓彊韓魏也臣為王慮莫若善楚秦楚合而為一則</hi>
　　<hi>魏必為關内之侯注地於齊則齊右壤可拱手而取也然後危動燕趙直搖齊楚此四國者不待痛</hi>
　　<hi>而服矣王從之使歇歸約親于楚楚復使歇侍太子完質于秦</hi>
　此條提要不必從○按黄歇之使非秦意也特歇恐<lb/>
　秦一舉滅楚姑為此以緩師期耳是歇之行為楚非<lb/>
　為秦也綱目不書秦使楚使者歸約親于楚而特書<lb/>
<pb n="KR2b0020_WYG_001-35a"/>
　楚太子完質于秦<hi>見明年</hi>明其非秦意也考異可刪<lb/>
<hi>辛夘</hi>四十五年秦以范雎為客卿<lb/>
　　考異<hi>提要書曰魏人范雎入秦秦以為客卿</hi>
　　分註<hi>初魏人范雎從中大夫須賈使于齊齊王聞其辯口私賜之金賈以為睢以國事隂告齊</hi>
　　<hi>也歸告其相魏齊齊怒笞擊睢折脅摺齒置厠中睢佯死得出魏人鄭安平持睢亡匿更姓名曰張</hi>
　　<hi>禄秦謁者王稽使魏載與俱歸薦之王王以睢為客卿與謀兵事</hi>
　當從提要先書魏人范雎入秦見魏有人不能用棄<lb/>
　以資秦而須賈魏齊諸人以小嫌而致重禍皆可罪<lb/>
<pb n="KR2b0020_WYG_001-35b"/>
　也且繫睢于魏又以見睢本羈旅之客秦一旦加之<lb/>
　上位間親棄舊長君之惡<hi>四十九年秦君廢其母逐冉戎市悝等綱目譏之</hi>
　則秦用人之失也綱目略去魏人二字非是<hi>睢本由魏入不</hi>
　<hi>繫之魏若秦人然則分註所載魏齊辱睢一段皆屬羨語</hi>
<hi>戊戌</hi>五十二年楚太子完自秦逃歸楚君横卒完立以<lb/>
黃歇為相封春申君<lb/>
　　考異<hi>提要書曰楚太子完自秦逃歸君横卒嗣立</hi>
　　分註<hi>楚頃襄王疾病黄歇侍太子于秦聞之言於應侯曰楚王疾恐不起秦若歸其太子則是</hi>
<pb n="KR2b0020_WYG_001-36a"/>
　　<hi>親與國而得儲萬乘也不歸則咸陽布衣耳楚更立君必不事秦應侯以告王王曰令太子𫝊先徃</hi>
　　<hi>問疾反而後圖之歇與太子謀曰王疾病而陽文君之子二人在中王若卒大命陽文君之子必立</hi>
　　<hi>為後太子不得奉宗廟矣乃敎太子變服為楚使者御以出關而自為守舍謝病度已逺乃自言請</hi>
　　<hi>死王怒欲聽之應侯曰歇出身以徇其主太子立必用歇不如歸之以親楚王從之歇至三月而楚</hi>
　　<hi>王薨太子即位以歇為相封之淮北</hi>
　太子之立由黃歇也非歇則完且不得歸况君楚哉<lb/>
　以歇為相情理宜然故當特書以明歇之為完與完<lb/>
　之報歇葢相當也且當時稱四君者曰楚有春申今<lb/>
<pb n="KR2b0020_WYG_001-36b"/>
　按孟嘗平原信陵皆已特書<hi>顯王四十八年齊封田文為孟嘗君赧王十七</hi>
　<hi>年趙封弟勝為平原君三十九年魏封公子無忌為信陵君</hi>何獨于歇而略之當<lb/>
　以綱目所書為正提要疑漏<lb/>
<hi>辛丑</hi>五十五年秦王齕攻趙上黨㧞之白起代將大破趙<lb/>
軍殺其將趙括阬降卒四十萬<lb/>
　　書法<hi>上黨書趙何予趙之得有上黨也趙之禍自上黨始則曷為予之予趙所以惡秦也</hi>
　上黨書趙罪趙也聖人甚禍無故之利平陽君已言<lb/>
　之矣<hi>馮亭以上黨歸趙平陽君豹曰秦服其勞而趙受其利雖强大不能得之于弱小弱小顧能得</hi>
<pb n="KR2b0020_WYG_001-37a"/>
　<hi>之於强大乎不如勿受平原君請受之乃往受地</hi>趙不量力輕納其地至喪<lb/>
　卒四十萬禍可勝道哉書趙上黨著禍本也何予之<lb/>
　有乃若秦之貪暴書拔書阬其惡已著奚俟予趙而<lb/>
　後見哉書法非是<hi>一上黨耳韓欲逃死而嫁禍于趙趙受其禍而韓卒不免本不强而</hi>
　<hi>末自仆六國至是已無可為矣惜哉</hi>
<hi>壬寅</hi>五十六年魏以孔斌為相尋以病免<lb/>
　　考異<hi>提要書曰魏相孔斌免</hi>
　　分註<hi>初魏王聞子順賢聘以為相子順謂使者曰若王能信用吾道吾道固為治世也雖蔬食</hi>
<pb n="KR2b0020_WYG_001-37b"/>
　　<hi>飲水吾猶安之若徒欲制服吾身委以重禄吾猶一夫耳魏王奚少于一夫使者固請子順乃之魏</hi>
　　<hi>改嬖寵之官以事賢才奪無位之禄以賜有功諸喪職秩者咸不悦陳大計又不用乃以病致仕人</hi>
　　<hi>謂之曰子其行乎答曰行將安之山東之國將并于秦秦為不義我所不入遂寢於家喟然歎曰死</hi>
　　<hi>病無良醫不出二十年天下其盡為秦乎</hi>
　以病者斌也尋免者魏也書尋以病免惜斌而罪魏<lb/>
　也斌固賢者使魏始終任之國猶可為陳計不用遂<lb/>
　以病免魏用人若此能保其不為秦乎此綱目所深<lb/>
　惜也故書之異于常辭<hi>以尋連書具見知人不明隨聲進退之誤</hi>如提要<lb/>
<pb n="KR2b0020_WYG_001-38a"/>
　所書與秦免范雎無異<hi>秦昭襄五十二年書秦丞相范雎免</hi>何以著斌<lb/>
　之賢哉<lb/>
<hi>癸卯</hi>五十七年秦伐趙圍邯鄲<lb/>
　　考異<hi>提要書曰秦王齕伐趙</hi>
　　分註<hi>秦武安君病使王陵伐趙攻邯鄲少利乃使王齕代陵明年分註云王陵戰不利應侯乃</hi>
　　<hi>任鄭安平使將擊趙</hi>
　據分註伐趙者非一將<hi>始王陵次王齕又次鄭安平凡三易將</hi>故不書<lb/>
　主名提要不必從<lb/>
<pb n="KR2b0020_WYG_001-38b"/>
<hi>乙巳</hi>五十九年秦伐韓趙王命諸侯討之秦遂入冦王入<lb/>
秦盡獻其地歸而卒<lb/>
　　考異<hi>提要書曰秦伐韓取陽城負黍伐趙取二十縣王命諸侯討之秦遂入冦京師陷王卒</hi>
　　分註<hi>秦伐韓取陽城負黍斬首四萬伐趙取二十餘城斬首九萬赧王恐倍秦與諸侯約從欲</hi>
　　<hi>伐秦秦使將軍樛攻西周赧王入秦頓首受罪盡獻其邑三十六口三萬秦受其獻而歸赧王于周</hi>
　　<hi>是歳卒</hi>
　當書秦伐韓及趙王命諸侯討之秦遂入冦京師陷<lb/>
　王卒○按京師可陷何有於列國韓趙所失之地雖<lb/>
<pb n="KR2b0020_WYG_001-39a"/>
　不書可也<hi>提要取陽城負黍二語可刪</hi>綱目既冦秦而周復書獻<lb/>
　則典刑紊矣<hi>書獻乃本國之辭綱目尊周不應以秦紀為據按凡例割地從小入大曰獻書</hi>
　<hi>法亦云獻者下奉上之辭周可謂小赧可謂下乎謬甚</hi>勲故改從提要而于伐<lb/>
　韓下補書及字明秦之貪暴無饜天子之師初非得<lb/>
　已者又以恕王而深責秦也若曰王入秦盡獻其地<lb/>
　則罪専在王夫王之不王寜待今日且曰陷曰卒<hi>凡例</hi>
　<hi>正統曰崩失尊曰卒</hi>其罪已著奚俟書獻然後見哉<lb/>
　<lb/>
<pb n="KR2b0020_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綱目續麟巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三吳水利錄卷三</head> <lb/>
    <p>
<pb n="KR2k0067_WYG_003-1a"/>
欽定四庫全書<lb/>
　三吳水利錄卷三<lb/>
　　　　　　　　　　　　明　歸有光　撰<lb/>
周文英書一篇　　附金藻論<lb/>
江浙錢糧數倍各省取辦之本多出農田蘇湖常秀四<lb/>
路田土髙下不等田之得糧十分為率低田七分髙田<lb/>
三分故謂天下之利莫大於水田水田之美無過於浙<lb/>
右五代之末吳越錢王獨居東南專饗此利經營修治<lb/>
<pb n="KR2k0067_WYG_003-1b"/>
國家之資實基於此宋范文正公嘗論于朝曰江南圩<lb/>
田每一圩方數十里中有河渠外有門牐旱則開牐引<lb/>
江水之利潦則閉牐拒江水之害旱澇不及為農美利<lb/>
浙西地卑常苦水沴雖有河渠可以通海惟時開導則<lb/>
潮泥不得而湮之雖有隄塘可以禦患惟時修固則無<lb/>
摧壊嘗訪髙年云曩時兩浙未納土時蘇州有營田軍<lb/>
四都共七八千人又有撩清夫之名專為田事導河築<lb/>
隄以減水患于時嵗熟民間錢五十文糴米一石自歸<lb/>
<pb n="KR2k0067_WYG_003-2a"/>
宋之後江南不稔則取之浙右浙右不稔則取之淮南<lb/>
故慢於農政不復修舉江南圩田浙西河塘太半隳壊<lb/>
失東南之大利今江浙之米石不下一貫文比之當時<lb/>
其貴十倍而民不得不困國不得不虚矣此范公夙昔<lb/>
之論也謹按三州太湖三萬六千頃西北有荆溪宣歙<lb/>
蕪湖宜興溧陽溧水江東數郡之水西南有天目富陽<lb/>
分水湖州杭州諸山諸溪分注之水宗會瀦聚於湖由<lb/>
震澤吳江長橋東入松江青龍江而入海古制通泄水<lb/>
<pb n="KR2k0067_WYG_003-2b"/>
勢自有源委故溧陽之上有五堰以節宣歙金陵九陽<lb/>
江之水宜興之下有百瀆以疏荆溪所受諸水皆源也<lb/>
而久不治江陰而東置運河一十四瀆泄水以入江宜<lb/>
興而西置夾苧干與塘口大吳等瀆泄西水以入運河<lb/>
皆委也亦久不治震澤固吐納衆水者也源之不治既<lb/>
無以殺其來之勢委之不治又無以導其去之方是吐<lb/>
而不納也水如之何不為患也吳江長橋舊址斷續通<lb/>
長四十里南北相亘竝以木橋立柱通徹湖水入江每<lb/>
<pb n="KR2k0067_WYG_003-3a"/>
有西風西北風湍決太湖水過橋下源源混混不舍晝<lb/>
夜由江入海以此三江水源勢大日夜衝洗渾潮沙泥<lb/>
隨水東流不能停積曩時非不能運石築隄若今之固<lb/>
蓋自古沿革因地之險故作此數十里之橋以泄太湖<lb/>
都㑹之水衝激三江之潮淤也今則以長橋舊址累石<lb/>
成隄比之昔日雖為堅固便於徒行而橋門窄狹不能<lb/>
通徹湖水前都水監又於石隄下作小洞門一百五處<lb/>
出水然水勢既分又且淺澀不能通泄太湖奔衝之水<lb/>
<pb n="KR2k0067_WYG_003-3b"/>
塘岸之東又有占種菱荷陂塘障礙以致上流細緩難<lb/>
以衝激每日隨潮沙泥日積月累淤塞三江致令水勢<lb/>
支分派析轉於東北迤邐流入崑山塘等處由太倉劉<lb/>
家港一二處港浦入海靖思以太湖蓄聚數郡山溪晝<lb/>
夜奔注都㑹之水求泄於一二浦漵而入海則浙西數<lb/>
郡之田每遇澇嵗惡得而不為水廢也考之禹貢三江<lb/>
既入震澤底定故知泄具區之水亦由江而入海然而<lb/>
猶慮潮沙淤塞江之南北為縱浦五十餘條以通於江<lb/>
<pb n="KR2k0067_WYG_003-4a"/>
浦之東西為横浦以分其勢棊布於江之左右每日潮<lb/>
之入江得兩旁縱浦以分其來勢潮退入海得兩旁横<lb/>
浦衝其淤泥不致停積水勢順流未嘗泛濫歸附之初<lb/>
田無巨浸嵗有豐穰至正二十四年之後因太湖水源<lb/>
有阻江水勢緩潮泥積漸淤淺又以江口河沙匯觜至<lb/>
趙屯浦相連七十餘里地勢塗漲日漸髙平此所謂海<lb/>
變桑田也即非人力可勝前都水監開挑所漲江面置<lb/>
牐節水此欲以人力勝天終非經久利益良法何者古<lb/>
<pb n="KR2k0067_WYG_003-4b"/>
今之地勢不同天人之氣運莫勝豈可以今之地勢而<lb/>
執行古之法豈可以區區人力而勝天也且如見置牐<lb/>
三處本意潮來則拒入江之水潮退則放江水決潮殊<lb/>
不知江水之源築塞水勢細緩内水外水髙低無㡬牐<lb/>
之相去地勢不逺決放之水不長既澀且緩又烏能衝<lb/>
激潮沙而不積於江也施之常年初無損益設遇澇嵗<lb/>
覬其傾泄江湖巨浸則見其不能此所謂徐行拯溺緩<lb/>
步救焚也而欲拯復古制建置沿海堽身堽門斗門旱<lb/>
<pb n="KR2k0067_WYG_003-5a"/>
嵗瀦水澇則放水再行開挑吳松江青龍江以泄水則<lb/>
非惟事大體重動衆勞民抑且地勢不齊人力不能勝<lb/>
天恐不集事文英嘗究思至元十四年間海舟巨艦每<lb/>
自吳松江青龍江取道直抵平江城東葑門灣泊商販<lb/>
海運船户黄千户等於葑門墅里涇置立修造海船場<lb/>
塢往來無阻此時江水通流滔滔入海故太湖數郡之<lb/>
水有所通泄雖遇天雨霖霪不致積潦害田海者百川<lb/>
之宗水有所歸則不泛濫善觀水者必識其源流可也<lb/>
<pb n="KR2k0067_WYG_003-5b"/>
又嘗經行太倉劉家港吳松江之左右登髙眺逺隨流<lb/>
尋源為今之計莫若因水勢之所趣順其性而疏導之<lb/>
則易於成效劉家港南有一大港名曰南石橋港近年<lb/>
天然濶深直通劉家港見有船户楊千户范千户等三<lb/>
五千料海船於此灣泊正係太倉嘉定南北之間於中<lb/>
正過堽身西南通横塘郭澤張涇以至夏駕浦奣子港<lb/>
入吳松江水深處相去約三五十里中間通連小港即<lb/>
目水淺間有迂迴窄狹若使疏浚深闊可行數百料海<lb/>
<pb n="KR2k0067_WYG_003-6a"/>
船直抵葑門則太湖泄水一大路也又有鹽鐵塘一帶<lb/>
南北相貫跨涉崑山嘉定常熟三州從東北通連杜漕<lb/>
横塘白茅浦塘茜涇入海西接芝塘直塘昆城湖華蕩<lb/>
練塘所瀦常州界運河諸處之水及婁門官瀆楊城湖<lb/>
所接太湖之水為芝塘橋門窄狹多有權豪僧寺田庄<lb/>
强霸富户將自己田圩得便河港填塞鄣遏通流水路<lb/>
及吳松江通連横塘諸處涇港淺淤盤折若龍開闊浚<lb/>
深亦太湖泄水之一大路也自松江下口北遶崑山常<lb/>
<pb n="KR2k0067_WYG_003-6b"/>
熟抵江陰界約三百餘里有港浦六十餘條在崑山則<lb/>
為八尺涇花浦涇在常熟則為福山東横塘有港四十<lb/>
九條北及浦下田浦堀浦上夾浦練祈桃源顧涇六岳<lb/>
採桃穿沙下張新漕茜涇楊林七丫郎港北浦尹公甘<lb/>
草塘相陳涇淺涇湴涇吳泗鐺脚下六河黄浜沙營白<lb/>
茅金涇髙浦許浦塢溝千步耿涇新涇崔浦水門鰻□<lb/>
吳涇髙涇西陽新涇陳浦張涇胡涇奚浦黄泗諸港浦<lb/>
皆係西南泄水入海之大路也文英今棄吳松江東南<lb/>
<pb n="KR2k0067_WYG_003-7a"/>
塗漲之地姑置勿論而專意於江之東北劉家港即古<lb/>
婁江三江既入此其一也謂之入者入於海也近年潮<lb/>
汛東朝水深港闊每嵗數百萬糧艘宗㑹於此三吳東<lb/>
北泄水之尾閭斯所謂順天之時隨地之宜因民之所<lb/>
利而利之者也更有東南松江不漲可通諸浦及東北<lb/>
沿海一帶如所謂耿涇福山東西横塘吳泗許浦等處<lb/>
可以通海港浦正古制泄水之要津農田之大本今則<lb/>
淤淺亦須從宜開浚疏通以泄水勢入海有歸則浙間<lb/>
<pb n="KR2k0067_WYG_003-7b"/>
數郡可無積水遺患縱遇澇水亦不致巨浸惟開浚之<lb/>
法付之有司例將有田之家差夫動擾猶為未便蓋浙<lb/>
間富户年來消耗實不稱名乞從省府差委諳通地里<lb/>
水利官員詣沿海各處追究相視舊通浦港江海合該<lb/>
挑浚港浦具數計工深闊定式圖畫貼説擬議中聞或<lb/>
都水監分官前來或選省府能官於浙間富户内不以<lb/>
是何户計勸率百十家斟酌逺近功績巨細照捨糧賑<lb/>
濟饑民例優以官祿擬定功績品級令其開浚迄其成<lb/>
<pb n="KR2k0067_WYG_003-8a"/>
功考其等第如工役輕省者酌量優敘工力浩繁功績<lb/>
重大者優以一官激勸勉勵庶㡬勞而無怨擾不及衆<lb/>
假如凶年勸令富户捐糧賑濟不過捄一處一嵗之災<lb/>
尚優以官推此恩例成此東南之利則可弭浙西數郡<lb/>
久逺之災寧不偉歟外有吳江石隄亦須相視逺近將<lb/>
見有橋門添闊浚深反將一切富彊填塞水路照依舊<lb/>
址開挑疏通決放水源由吳松江深處入夏駕浦及新<lb/>
浚港浦入海似此經治之後更須都水監差官按行嚴<lb/>
<pb n="KR2k0067_WYG_003-8b"/>
督各州縣每嵗疏浚隄防則使水利經久不廢或委行<lb/>
省官一員提調水政庶得專司守職敦篤事嚴免得有<lb/>
司樂嵗則玩視以為常程設遇澇嵗則手足無措敗事<lb/>
傷農詩所謂徹桑土於未雨者此也水利有成則樂嵗<lb/>
相仍國家之海運無虧生民免罹昏墊國富民安誠非<lb/>
小補　成化間上海金藻論治水六事曰探本源順形<lb/>
勢正綱領循次第均財力勤省視其形勢綱領之説可<lb/>
謂深識東南之水勢今之有司徒知開一浦一港規規<lb/>
<pb n="KR2k0067_WYG_003-9a"/>
尺寸之間而反為水之害者多矣因附著其略臣愚以<lb/>
為七郡之有三江猶網之有綱裘之有領也昔者東江<lb/>
既塞而澱湖之水無所泄故人以為千墩浦等處可泄<lb/>
澱湖之水殊不知此處雖通但能利此一方之水道耳<lb/>
而澱湖之水乃屬東江終不可逆入於松江松江既湮<lb/>
而太湖之水無所泄故人以為劉家河可泄太湖之水<lb/>
蓋不知此河雖通但能復此婁江之故道耳而太湖所<lb/>
分淞江之水終不可合入于婁江或又以為浦者導諸<lb/>
<pb n="KR2k0067_WYG_003-9b"/>
處之水皆自趨江以入海殊不知山水下於太湖湖水<lb/>
分於三江江水入於大海初無與於浦也然而浦不可<lb/>
無者如古井田之有澮也水漫則泄溝水以入江水涸<lb/>
則引江水以入溝此乃古人之水利非若後人反藉其<lb/>
導湖水以趨江也此皆綱領之不正者也若其溝洫既<lb/>
深浦瀆既通然後尋東江之舊跡以正東南之綱領而<lb/>
澱湖所受急水港以來之水與夫陳湖所接白蜆江之<lb/>
水皆得以達於東南以入海則黄浦之勢可分而千墩<lb/>
<pb n="KR2k0067_WYG_003-10a"/>
浦等水不横衝於淞江而淞江可通矣又開淞江之首<lb/>
尾以正東西之綱領則黄浦之勢又可分而蹌口既通<lb/>
吳江石竇增多而淞江可以不塞矣又開婁江之崑山<lb/>
塘以至吳縣胥塘另接太湖之口添置石竇則新洋江<lb/>
之潮勢可分而不使横衝淞江而東北之綱領又正矣<lb/>
又有以為黄浦即是東江而黄浦通淞江通矣為此説<lb/>
者蓋不知江浦之子毋縱横水勢之大小順逆也臣愚<lb/>
以為淞江乃東西之水其勢大而横譬則母也黄浦乃<lb/>
<pb n="KR2k0067_WYG_003-10b"/>
南北之水其勢小而縱譬則子也太湖之定位在西大<lb/>
海之定位在東必藉東西之江以泄之則為順而駛若<lb/>
藉南北之浦以泄之則為逆而緩蓋淞江之塞西由吳<lb/>
江石門之少中由千墩浦等與新洋江之横衝東由黄<lb/>
浦竊權之盛而蹌口所以不通也又譬則淞江正嫡也<lb/>
黄浦衆妾也今衆妾尊顯而正嫡幽微謂之家道順可<lb/>
乎况黄浦不獨北為淞江之害而南又為東江之害蓋<lb/>
其中段南北勢者乃是黄浦其至北而反引淞江迤邐<lb/>
<pb n="KR2k0067_WYG_003-11a"/>
東北達于范家浜以入海者又名上海浦也臣愚以為<lb/>
江有入海之名浦無上海之理而今皆反之者此即江<lb/>
變為浦之明驗也其至南而折于西以接潢潦涇者又<lb/>
名華涇塘也臣以為此即東江之東段也但欠西與華<lb/>
涇塘接續而東入于海耳大<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>西北有爛路港陳湖西<lb/>
去有白蜆江此即東江之西段也但東南與朱涇斜塘<lb/>
橋等處欠通順耳三江既通則太湖東之形勢順矣然<lb/>
後尋海鹽縣入海之閘河以泄嘉興秀水塘以來湖杭<lb/>
<pb n="KR2k0067_WYG_003-11b"/>
之水而謂之南條者則太湖南之形勢順矣修溧陽之<lb/>
五堰以節九陽江之水修宜興之百瀆以疏荆溪所受<lb/>
之水則太湖西之形勢順矣浚蘇常以北之河道與夫<lb/>
鎮江江陰之運河承接西北之水引而東北入于揚子<lb/>
江梢而謂之北條者則太湖北之形勢順矣<lb/>
　<lb/>
　<lb/>
　三吳水利錄卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三吳水利錄卷二</head> <lb/>
    <p>
<pb n="KR2k0067_WYG_002-1a"/>
欽定四庫全書<lb/>
　三吳水利錄卷二<lb/>
　　　　　　　　　　　　明　歸有光　撰<lb/>
蘇軾奏疏　　單鍔書<lb/>
元祐六年七月二日翰林學士承㫖左朝奉郎知制誥<lb/>
兼侍讀蘇軾狀奏右臣竊聞議者多謂吳中本江海太<lb/>
湖故地魚龍之宅而居民與水爭尺寸以故常被水患<lb/>
蓋理之當然不可復以人力疏治是殆不然臣到吳中<lb/>
<pb n="KR2k0067_WYG_002-1b"/>
二年雖為多雨亦未至過甚而蘇湖常三州皆大水害<lb/>
稼至十七八今年雖為淫雨過常三州之水遂合為一<lb/>
太湖松江與海渺然無辨者蓋因二年不退之水非今<lb/>
年積雨所能獨致也父老皆言此患所從來未逺不過<lb/>
四五十年耳而近嵗特甚蓋人事不修之積非特天時<lb/>
之罪也三吳之水瀦為太湖太湖之水溢為松江以入<lb/>
海海水日兩潮潮濁而江清潮水常欲淤塞江路而江<lb/>
水清駛隨輒滌去海口常通故吳中少水患昔蘇州以<lb/>
<pb n="KR2k0067_WYG_002-2a"/>
東官私船舫皆以篙行無陸挽者古人非不知為挽路<lb/>
以松江入海太湖之咽喉不敢鯁塞故也自慶厯以來<lb/>
松江始大築挽路建長橋植千柱水中宜不甚礙而夏<lb/>
秋漲水時橋上水常髙尺餘况數十里積石壅土築為<lb/>
挽路乎自長橋挽路之成公私漕運使之日葺不已而<lb/>
松江始艱噎不快江水不快軟緩而無力則海之泥沙<lb/>
隨潮而上日積不已故海口埋滅而吳中多水患近日<lb/>
議者但欲發民浚治海口而不知江水艱噎雖暫通快<lb/>
<pb n="KR2k0067_WYG_002-2b"/>
不過嵗餘泥沙復積水患如故今欲治其本長橋挽路<lb/>
固不可去惟有鑿挽路於舊橋外別為千橋橋谼各二<lb/>
丈千橋之積為二千丈水道松江宜加迅駛然後官私<lb/>
出力以浚海口海口既浚而江水有力則泥沙不復積<lb/>
水患可以少衰臣之所聞大略如此而未得其詳舊聞<lb/>
常州宜興縣進士單鍔有水學故召問之出著吳中水<lb/>
利書一卷且口陳其曲折則臣言止得十二三耳臣與<lb/>
知水者考論其書疑可施用謹繕寫一本繳連進上伏<lb/>
<pb n="KR2k0067_WYG_002-3a"/>
望聖慈深念兩浙之富國用所恃嵗漕都下米百五十<lb/>
萬石其它財賦供餽不可悉數而十年九澇公私凋弊<lb/>
深可愍惜乞下臣言與鍔書委本路監司躬親按行或<lb/>
差强幹知水官吏考實其言圖上利害臣不勝區區謹<lb/>
奏聞伏候敕㫖<lb/>
切觀三州之水為患滋久較舊賦之入十常減其五六<lb/>
以日月指之則水為害於三州逾五十年矣所謂三州<lb/>
者蘇常湖也朝廷屢責監司監司每督州縣又間出使<lb/>
<pb n="KR2k0067_WYG_002-3b"/>
者尋按舊迹使講明利害之原然而西州之官求東州<lb/>
之利目未嘗厯見地形之髙下耳未嘗講聞湍流之所<lb/>
從來州縣憚其經營百姓厭其出力鈞曰水之患天數<lb/>
也按行者駕輕舟於汪洋之陂視之茫然猶擿埴索途<lb/>
以為不可治也間有忠於國志於民深求而力究之然<lb/>
有知其一而不知其二知其末而不知其本詳於此而<lb/>
略於彼故有曰三州之水咸注之震澤震澤之水東入<lb/>
于松江由松江以至於海自慶厯以來吳江築長堤横<lb/>
<pb n="KR2k0067_WYG_002-4a"/>
截江流由是震澤之水常溢而不泄以至壅灌三州之<lb/>
田此知其一偏者也或又曰由宜興而西溧陽縣之上<lb/>
有五堰者古所以節宣歙金陵九陽江之衆水由分水<lb/>
銀林二堰直趨太平州蕪湖後之商人由宣歙販賣<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>
木東入二浙以五堰為艱阻因相為之謀罔紿官中以<lb/>
廢去五堰五堰既廢則宣歙金陵九陽江之水或遇五<lb/>
六月山水㬥漲則皆入於宜興之荆溪由荆溪而入震<lb/>
澤蓋上三州之水東灌蘇常湖也此又知其一偏者耳<lb/>
<pb n="KR2k0067_WYG_002-4b"/>
或又曰宜興之有百瀆古之所以洩荆溪之水東入于<lb/>
震澤也今已堙塞而所存者四十九條疏此百瀆則宜<lb/>
興之水自然無患此亦知其一偏者也三者之論未嘗<lb/>
㕘究得之既不詳攻之則易破以鍔視其迹自西五堰<lb/>
東至吳江岸猶之一身也五堰則首也荆溪則咽喉也<lb/>
百瀆則心也震澤則腹也傍通太湖衆瀆則絡脈衆竅<lb/>
也吳江則足也今上廢五堰之固而宣歙池九陽江之<lb/>
水不入蕪湖反東注震澤下又有吳江岸之阻而震澤<lb/>
<pb n="KR2k0067_WYG_002-5a"/>
之水積而不泄是猶有人焉桎其手縛其足塞其衆竅<lb/>
以水沒其口沃而不已腹滿而氣絶視者恬然猶不謂<lb/>
之已死今不治吳江岸不疏諸瀆以泄震澤之水是猶<lb/>
沃水於人不去其手桎不解其足縛不除其竅塞恬然<lb/>
安視而已誠何心哉然而百瀆非不可治五堰非不可<lb/>
復吳江岸非不可去蓋治之有先後且未築吳江岸已<lb/>
前五堰其廢已久然而三州之田尚十年之間熟有五<lb/>
六五堰猶未為大患自吳江築岸已後十年之間熟無<lb/>
<pb n="KR2k0067_WYG_002-5b"/>
一二欲具驗之閲三州嵗賦所入之數則可見矣且以<lb/>
宜興百瀆言之古者所以泄西來衆水入震澤而終歸<lb/>
于海蓋震澤吐納衆水今納而不吐鍔竊視熈寧八年<lb/>
時雖大旱然連百瀆之田皆魚遊鼈處之地低汙之甚<lb/>
也其田去百瀆無多逺而田之苖是時亦皆旱死何哉<lb/>
蓋百瀆及傍穿小港瀆厯年不遇旱皆為泥沙堙塞與<lb/>
平地無異矣雖去震澤甚邇民力難以私舉時官又無<lb/>
留意疏導者苖卒歸乎槁死自熈寧八年迄今十四載<lb/>
<pb n="KR2k0067_WYG_002-6a"/>
其田即未有可畊之日嵗嵗訴潦民益憔悴昔嘉祐中<lb/>
邑尉阮洪深明宜興水利方是時吳中水洪屢上書監<lb/>
司乞開通百瀆監司允其請遂鳩工於食利之民疏導<lb/>
四十九條是年大熟此百瀆之驗嵗水旱皆不可不開<lb/>
也宜興所利非止百瀆而已東則有蠡河横亘荆溪東<lb/>
北透湛瀆東南接罨畫溪昔范蠡鑿宜興之西蠡運河<lb/>
皆以昔賢名呼其蠡河遇大旱則淺澱中旱則通流又<lb/>
有孟涇泄滆湖之水入震澤其他溝瀆澱塞其名不可<lb/>
<pb n="KR2k0067_WYG_002-6b"/>
縷舉夫吳江岸界於吳松江震澤之間岸東則江岸西<lb/>
則震澤江之東則大海也百川莫不趨海自西五堰之<lb/>
上衆川由荆溪入震澤注于江由江歸于海地傾東南<lb/>
其勢然也自慶厯二年欲便糧運遂築此隄横截江流<lb/>
五六十里遂致震澤之水常溢而不泄浸灌三州之田<lb/>
每至五六月之間湍流峻急之時視之則吳江岸之東<lb/>
水常低岸西之水不下一二尺此隄岸阻水之迹自可<lb/>
覽也又覩岸東江尾與海相接之處汙澱茭蘆叢生沙<lb/>
<pb n="KR2k0067_WYG_002-7a"/>
泥漲塞而又江岸之東自築岸以來沙漲成一村昔為<lb/>
湍流奔湧之地今為民居民田桑棗場圃吳江縣由是<lb/>
嵗增舊賦不少雖然增一邑之賦反損三州之賦不知<lb/>
㡬百倍耶夫江尾昔無茭蘆壅障流水今何致此蓋未<lb/>
築岸之前源流東下峻急築岸之後水勢遲緩無以滌<lb/>
蕩泥沙以至增積而茭蘆生茭蘆生則水道狹水道狹<lb/>
則流洩不快雖欲震澤之水不積其可得耶今欲泄震<lb/>
澤之水莫若先開江尾茭蘆之地遷沙村之民運其所<lb/>
<pb n="KR2k0067_WYG_002-7b"/>
漲之泥然後以吳江岸鑿其土為木橋干所以通糧運<lb/>
每橋用耐水土木棒二條各長二丈除首尾占閣外可<lb/>
得二丈餘谼道每一里計三百六十步一里為橋十所<lb/>
計除占閣外可開水面三十三丈每三十步一橋也一<lb/>
千條橋共開水面二千丈計一十一里四十步也隨橋<lb/>
谼開茭蘆為港走水仍於下流開白蜆安亭二江使太<lb/>
湖水由華亭青龍入海則二州水患必大衰減常州運<lb/>
河之北偏乃江陰縣也其地勢自河而漸低上自丹陽<lb/>
<pb n="KR2k0067_WYG_002-8a"/>
下至無錫運河之北偏古有泄水八江瀆一十四條曰<lb/>
孟瀆曰黄汀堰瀆曰東函港曰北戚氏港曰五缷堰港<lb/>
曰梨溶港曰蔣瀆曰歐瀆曰魏瀆涇曰支子港曰蠡瀆<lb/>
曰牌碑作涇皆以古人名或以姓稱之昔皆以泄衆水<lb/>
入運河立㪷門又北泄下江陰之江今名存而實亡今<lb/>
存者無㡬二浙之糧船不過五百石運河止可常存五<lb/>
六尺之水足可以勝五百石之舟以其一十四處立為<lb/>
石碶㪷門每瀆於岸北先築隄岸則制水入江若無隄<lb/>
<pb n="KR2k0067_WYG_002-8b"/>
防則水泛溢而不制將見灌浸江陰之民田民居矣昔<lb/>
熈寧中有提舉沈披者輒去五缷堰走運河之水北下<lb/>
江中遂害江陰之民田為百姓所訟即罷提舉亦嘗被<lb/>
罪始欲以為利而適足以害之此未達古人之智以至<lb/>
敗事也切見近日錢塘進士余默兩進三州水利徒能<lb/>
備陳功力瑣細之事殊不知本末惟有言得常州運河<lb/>
晉陵至無錫一十四處置㪷門泄水北下江陰大江雖<lb/>
三尺童子亦知如此可以為利然余默雖能言㪷門一<lb/>
<pb n="KR2k0067_WYG_002-9a"/>
事合鍔鄙策柰何無法度以制入江之水行之則又豈<lb/>
止為一沈披耶又覩主簿張寔進狀言吳江岸為阻水<lb/>
之患涇函不通其言然則然矣雖言吳江岸而不言措<lb/>
置水之術蓋古之所創涇函在運河之下用長梓木為<lb/>
之中用銅輪刀水衝之則草可刈也置在運河底下暗<lb/>
走水入江今常州有東西二函地名者乃此也昔治平<lb/>
中提刑元積中開運河嘗開見函管但見函管之中皆<lb/>
泥沙以謂功力甚大非可易復遂已今先開鑿江湖海<lb/>
<pb n="KR2k0067_WYG_002-9b"/>
故道堙塞之處泄得積水他日治函管則可若未能開<lb/>
故道而先治函管是知末而不知本也切見常州運河<lb/>
之北偏皆江陰低下之田常患積水難以耕植今河上<lb/>
為㪷門河下築堤防以管水入江百姓由是緣此河隄<lb/>
可以作田圍此泄水利田之兩端也宜興縣西有夾苧<lb/>
干瀆在金壇宜興武進三縣之界東至滆湖及武進縣<lb/>
界西南至宜興北至金壇通接長塘湖西接五堰茅山<lb/>
薛步山水直入宜興之荆溪其夾苧干瀆蓋古之人亦<lb/>
<pb n="KR2k0067_WYG_002-10a"/>
所以泄長塘湖東之滆湖之水入大吳瀆塘口瀆白魚<lb/>
灣髙梅瀆四瀆及白鶴溪而北入常州之運河由運河<lb/>
而入一十四條之港北入大江今一十四條之港皆名<lb/>
存而實亡累有知利便者獻議朝廷欲依古開通北入<lb/>
運河以注大江自滆湖長塘湖兩首各開三分之二為<lb/>
彼田户皆豪民不知利便唯恐開鑿己田陰構吏胥皆<lb/>
柅而不行元豐之間金壇令曾長官奏請乞開朝廷又<lb/>
降指揮委江東及兩浙兩路監司相度及近縣官員相<lb/>
<pb n="KR2k0067_WYG_002-10b"/>
視又為彼豪民計搆不行儻開夾苧干瀆通流則西來<lb/>
他州入震澤之水可以敘其勢深利於三州之田也鍔<lb/>
熙寧八年嵗遇大旱切觀震澤水退數里清泉鄉湖乾<lb/>
數里而其地皆有昔日丘墓街井枯木之根在數里之<lb/>
間信知昔為民田今為太湖也太湖即震澤也以是推<lb/>
之太湖寛廣愈於昔云有三萬六千頃自築吳江岸及<lb/>
諸港瀆堙塞積水不泄又不知其愈廣㡬多頃也鍔又<lb/>
嘗見低下之田昔人爭售之今人爭棄之蓋積年之水<lb/>
<pb n="KR2k0067_WYG_002-11a"/>
十無一熟積空頭之税或遇頻年不收則饑餓丐殍鬻<lb/>
妻子以償主租或置其田捨其廬而逋至於酒坊處在<lb/>
水鄉沽賣不行以致敗闕者比年尤甚皆縁水傷下田<lb/>
不收故也鍔又嘗遊下鄉切見陂啽之間亦多丘墓皆<lb/>
為魚鼈之宅且古之葬者不即髙山則於平原陸野之<lb/>
間豈即水穴以危亡魂耶嘗得唐埋銘於水穴之中今<lb/>
猶存焉信夫昔為髙原今為汙澤今之水不泄如古也<lb/>
昨熙寧間檢正張諤命屬吏殿丞劉慤相視蘇秀二州<lb/>
<pb n="KR2k0067_WYG_002-11b"/>
海口諸浦瀆為沙泥壅塞將欲疏鑿以快流水慤相視<lb/>
回申以謂若開海口諸浦則東風駕海水倒注反灌民<lb/>
田諤謂慤曰地傾東南百川歸海古人開諸海浦所以<lb/>
通百川也若反灌民田古人何為置諸浦耶百川東流<lb/>
則有常西流則有時因東風雖致西流風息則其流亦<lb/>
復歸于海其勢然也凡江湖諸浦港勢亦一同慤雖信<lb/>
其如此然猶有説蓋以昔視諸浦無倒注之患而今乃<lb/>
有之蓋昔無吳江岸之阻諸浦雖暫有泥沙之壅然百<lb/>
<pb n="KR2k0067_WYG_002-12a"/>
川湍流浩急泥沙自然滌蕩隨流以下今吳江岸阻絶<lb/>
百川湍流緩慢緩慢則其勢難以蕩滌沙泥設使今日<lb/>
開之明日復合又聞秀州青龍鎮入海諸浦古有七十<lb/>
二㑹蓋古之人以為七十二會曲折宛轉者蓋有深意<lb/>
以謂水隨地勢東傾入海雖曲折宛轉無害東流也若<lb/>
遇東風駕起海潮洶湧倒注則於曲折之間有所回激<lb/>
而泥沙不深入也後人不明古人之意而一皆直之故<lb/>
或遇東風海潮倒注則泥沙隨流直上不復有阻凡臨<lb/>
<pb n="KR2k0067_WYG_002-12b"/>
江湖海諸港浦勢皆如此所謂今日開之明日復合者<lb/>
此也今海浦昔日曲折宛轉之勢不可不復也夫利害<lb/>
掛於眉睫之間而人有所不知今欲泄三州之水先開<lb/>
江尾去其泥沙茭蘆遷沙上之民次疏吳江岸為千橋<lb/>
次置常州運河一十四處之㪷門石碶隄防管水入江次<lb/>
開導臨江湖海諸縣一切港瀆及開通茜涇水既泄矣<lb/>
方誘民以築田圍郟亶嘗欲使民就深水之中疊成圍<lb/>
岸夫水行於地中未能泄積水而先成田圍以狹水道<lb/>
<pb n="KR2k0067_WYG_002-13a"/>
當春夏湍流浩急之時則水當湧行於田圍之上非止<lb/>
壊田圍且淹浸廬舍矣此不智之甚也欲乞朝廷指揮<lb/>
下兩浙轉運司擇智力了幹官員分布諸縣則不越數<lb/>
月其工可畢所有創橋疏通河港置㪷門利便制度不<lb/>
在規規而言也今所畫三州江湖溪海圖一本但可觀<lb/>
其大略港瀆之名亦布其一二且欲見其詳莫若下蘇<lb/>
常湖諸縣各畫溪河溝港圖一本各言某河某瀆通某<lb/>
縣某處俟其悉上合而為一圖則纖悉若視於指掌之<lb/>
<pb n="KR2k0067_WYG_002-13b"/>
間也鍔又覩秀州青龍鎮有安亭江一條自吳江東至<lb/>
青龍由青龍泄水入海昔因監司相視恐走透商税遂<lb/>
塞此一江其江通華亭及青龍夫籠截商税利國能有<lb/>
幾耶堰塞湍流其害實大又况措置商税不為難事竊<lb/>
聞近日華亭青龍人户相率陳狀情願出錢乞開安亭<lb/>
江見有狀在本縣官吏未與施行近又訪得宜興西滆<lb/>
湖有二瀆一名白魚灣一名大吳瀆泄滆湖之水入運<lb/>
河由運河入一十四處㪷門下江其二瀆在塘口瀆之<lb/>
<pb n="KR2k0067_WYG_002-14a"/>
南又有一瀆名髙梅瀆亦泄滆湖之水入運河由運河<lb/>
入㪷門在吳瀆之南近聞知蘇州王覿奏請開海口諸<lb/>
浦鍔切謂海口諸浦不可開今開之不逾日或遇東風<lb/>
則泥沙又合矣嘗觀考工記曰善溝者水囓之善防者<lb/>
水淫之蓋謂上水湍流峻急則自然下水泥沙囓去矣<lb/>
今若俟開江尾及疏吳江岸為橋與海口諸浦同時興<lb/>
功則自然上流東下囓去諸浦沙泥矣凡欲疏通必自<lb/>
下而上先治下則上之水無不流若先治上則水皆趨<lb/>
<pb n="KR2k0067_WYG_002-14b"/>
下漫滅下道而不可施功力其勢理然也故今治三州<lb/>
之水必先自江尾海口諸浦疏鑿吳江岸及置常州一<lb/>
十四處之㪷門築堤制水入江比與吳江兩處分泄積<lb/>
水最為先務也然鍔觀合開三州諸溝瀆不必全藉官<lb/>
錢蓋三州之民憔悴之久人人樂開故半可以資食利<lb/>
户之力也今略舉其一二若開江尾疏吳江岸為橋遷<lb/>
吳江岸東一村之民開地復為昔日之江置一十四處<lb/>
之㪷門并築一十四條堤制水入江開夾苧干白鶴溪<lb/>
<pb n="KR2k0067_WYG_002-15a"/>
白魚灣大吳瀆塘口瀆宜興東蠡河已上非官錢不可<lb/>
開也若宜興之横塘石瀆蘇州之海口諸浦安亭江江<lb/>
陰之李子港春申港下港黄田港利港宜興之塘頭瀆<lb/>
及諸縣凡有自古泄水諸溝港浜瀆盡可資食利户之<lb/>
力也莫若先下三州及諸縣抄錄諸道江湖海一切諸<lb/>
港瀆溝浜自古有名者及供上丈尺之力費或係官錢<lb/>
或係食利私力期之以施工日月同日開鑿同日疏放<lb/>
若或放水有先後則上水奔湧東下衝損在下開未畢<lb/>
<pb n="KR2k0067_WYG_002-15b"/>
溝港以故須同日決放也或者有謂昔人創望亭呂城<lb/>
奔牛三堰蓋為丹陽下至無錫蘇州地形東傾古人創<lb/>
三堰所以慮運河之水東下不制是以創堰以節之以<lb/>
通漕運自熙寧治平間廢去望亭呂城二堰然亦不妨<lb/>
綱運何耶鍔曰昔之太湖及西來衆水無吳江岸之阻<lb/>
又一切通江湖海故道未嘗堙塞故運河之水嘗慮走<lb/>
泄入於江湖之間是以置堰以節之今自慶厯以來築<lb/>
置吳江岸及諸港浦一切堙塞是以三州之水常溢而<lb/>
<pb n="KR2k0067_WYG_002-16a"/>
不泄二堰尤宜先復不復則運河將見涸而糧運不可<lb/>
行此灼然之利害也又若宜興創市橋去西津堰蓋嘉<lb/>
祐中邑尉阮洪上言監司就長橋東市邑中創一橋使<lb/>
運河南通荆溪初開鑿市街乃見昔日橋柱尚存泥中<lb/>
咸謂古為橋於此也又運河之西口有古西津堰今已<lb/>
廢去久矣且古之廢橋置堰以防走透運河之水今也<lb/>
置橋廢堰以通荆溪則溪水常倒注入運河之内今之<lb/>
與古何利害之相反耶鍔以謂古無吳江岸衆水不積<lb/>
<pb n="KR2k0067_WYG_002-16b"/>
運河髙於荆溪是以塞橋置堰以防泄運河之水也今<lb/>
因吳江岸之阻衆水積而常溢倒注運河之内是以創<lb/>
橋廢堰見利而不見害也今若治吳江岸泄衆水則運<lb/>
河之水再防走泄當於北門之外創一堰可也其利害<lb/>
蓋如此也或曰切觀諸縣髙原陸野之鄉皆有塘圩或<lb/>
三百畝或五百畝為一圩蓋古之人停滀水以灌溉民<lb/>
田以今視之其塘之外皆水塘之中未常滀水又未嘗<lb/>
植苗徒牧養牛羊畜放鳧鴈而已塘之所創有何益耶<lb/>
<pb n="KR2k0067_WYG_002-17a"/>
鍔曰塘之為塘是猶堰之為堰也昔日置塘滀水以防<lb/>
旱嵗今自三州之水久溢而不泄則置而為無用之地<lb/>
若決吳江岸泄三州之水則塘亦不可不開以滀諸水<lb/>
猶堰之不可不復也此亦灼然之利害矣苟堰與塘為<lb/>
無益則古人奚為之耶蓋古之賢人君子大智經營莫<lb/>
不除害興利出於人之未到後人之淺謀管見不達古<lb/>
人之大智顛倒穿鑿徒見其害而莫見其利也若吳江<lb/>
岸止知欲便糧運而不知遏三州之水反以為害又若<lb/>
<pb n="KR2k0067_WYG_002-17b"/>
廢青龍安亭江徒知不漏商旅之税又不知反狹水道<lb/>
以遏百川今之人所以異古者凡如此也鍔切觀無錫<lb/>
縣城内運河之南偏有小橋由橋而南下則有小瀆瀆<lb/>
南透梁溪瀆有小堰名曰單將軍堰自橋至梁溪其瀆<lb/>
不越百步堰雖有亦不渡船筏梁溪即接太湖昔所以<lb/>
為此堰者恐泄運河之水昔熙寧八年是嵗大旱運河<lb/>
皆旱涸不通舟楫是時鍔自武林過無錫因見將軍堰<lb/>
既不渡船筏而開是瀆者古人豈無意乎因語與邑宰<lb/>
<pb n="KR2k0067_WYG_002-18a"/>
焦千之曰令運河不通舟楫切覩將軍堰接運河去梁<lb/>
溪無百步之逺古人置此堰瀆意欲取梁溪之水以灌<lb/>
運河千之始則以鍔言為狂終則然之遂率民車四十<lb/>
二管車梁溪之水以灌運河五日河水通流舟楫往來<lb/>
信夫古人經營利害凡一溝瀆皆有微意而今人昧之<lb/>
也嘗見蘇州之茜涇昔范仲淹命工開導以泄積水以<lb/>
入于海當時諫官不知蘇州患在積水不泄咸上疏言<lb/>
仲淹走泄姑蘇之水蓋不知其利而返以為害今茜涇<lb/>
<pb n="KR2k0067_WYG_002-18b"/>
自仲淹之後未復開鑿亦久堙塞鍔存心三州水利凡<lb/>
三十年矣每覩一溝一瀆未嘗不明古人之微意其間<lb/>
曲折宛轉皆非徒然也鍔今日之議未始增廣一溝一<lb/>
瀆其言與圖符合若非觀地之勢明水之性則無以見<lb/>
古人之意今并圖以獻惟執事者上之朝廷則庶㡬三<lb/>
州憔悴之民有望於今日也<lb/>
　貼黄其圖畫得草略未敢進上乞下有司計會單鍔<lb/>
　别畫<lb/>
<pb n="KR2k0067_WYG_002-19a"/>
　一先開吳江縣江尾茭蘆地<lb/>
　一先遷吳江沙上居民及開白蜆江通青龍鎮又開<lb/>
　　青龍鎮安亭江通海<lb/>
　一先去吳江土為千橋<lb/>
　一先置常州運河㪷門一十四所用石碶并築堤管<lb/>
　　水入江<lb/>
　一次開夾苧干白鶴溪白魚灣塘口瀆大吳瀆令長<lb/>
　　塘湖滆湖相連走泄西水入運河下㪷門入江<lb/>
<pb n="KR2k0067_WYG_002-19b"/>
　一次開宜興百瀆見今只有四十九條東入太湖<lb/>
　一次開蘇州茜涇白茅七鵶福山梅里諸浦及茜涇<lb/>
　一次開江陰下港黄田春申季子竈子諸港<lb/>
　一次開宜興東西蠡河<lb/>
　一次根究諸臨江湖海諸縣凡泄水諸港瀆竝皆疏<lb/>
　　鑿<lb/>
伍堰水利昔錢舍人公輔為守金陵常究伍堰之利雖<lb/>
知伍堰之水利害鍔知三州之水利而未究伍堰以西<lb/>
<pb n="KR2k0067_WYG_002-20a"/>
之利害一日錢公輔以世之所為伍堰之利害與鍔參<lb/>
究方知始末利害之議完也公輔以為伍堰者自春秋<lb/>
時吳王闔閭用伍子胥之謀伐楚始創此河以為漕運<lb/>
春冬載二百石舟而東則通太湖西則入長江自後相<lb/>
傳未始有廢至李氏時亦常通運而制牛於堰上挽拽<lb/>
船筏於固城湖之側又常設監官置廨宇以收往來之<lb/>
税自是河道澱塞堰埭低狹虚務添置者十有一堰往<lb/>
來筏莫能通行而水勢遂不復西及遇春夏大水江湖<lb/>
<pb n="KR2k0067_WYG_002-20b"/>
泛漲則園頭王母龍潭三澗合為一道而奔衝東來河<lb/>
之不治愈可見也今若開深故道而存留銀林分水二<lb/>
堰則諸堰盡可去矣所欲存二堰者蓋本處地勢自銀<lb/>
林堰以西地形從東迤邐西下自分水堰以東地形從<lb/>
西迤邐東下而其河自西壩至東壩十六里有餘開淘<lb/>
之際須隨逐處地形之髙下以濬之然後江東兩浙可<lb/>
以無大水之患然銀林堰南則通建平廣徳北則通溧<lb/>
水江寧又當增修髙廣以俟商旅舟船往還之多可以<lb/>
<pb n="KR2k0067_WYG_002-21a"/>
置官收税如前之利此伍堰所以不可不復也今莫若<lb/>
治伍堰使上之水不入於荆溪而由分水銀林二堰直<lb/>
歸太平之蕪湖下至吳江之岸為千橋使太湖之水東<lb/>
入于海中治百瀆之故道與夫蘇常湖三州之有故道<lb/>
旁穿於太湖者雖不可縷舉而槩可以迹究也難者曰<lb/>
雖復伍堰奈何伍堰之側山水東下乎復堰無益也鍔<lb/>
荅曰由伍堰而東注太湖則有宣歙池廣徳溧水之水<lb/>
茍復堰使上之水不入於荆溪自餘山澗之水寧有㡬<lb/>
<pb n="KR2k0067_WYG_002-21b"/>
耶比之未復十須殺其六七耳難者乃服<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三吳水利錄卷二<lb/>
</p>
<p>
</p>
  </div>
</body>
</text>
</TEI>
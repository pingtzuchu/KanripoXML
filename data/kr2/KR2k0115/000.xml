<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桂海虞衡志</head>
    <p>
<pb n="KR2k0115_WYG_000-1a"/>
欽定四庫全書　　　　　史部十一<lb/>
　桂海虞衡志　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案桂海虞衡志一巻宋范成大撰乾<lb/>
　　　　道二年成大由中書舍人出知静江府淳熙<lb/>
　　　　二年除敷文閣待制四川制置使是編乃由<lb/>
　　　　廣右入蜀之時道中追憶而作自序謂凡所<lb/>
　　　　登臨之處與風物土宜方志所未載者萃為<lb/>
<pb n="KR2k0115_WYG_000-1b"/>
　　　　一書蠻陬絶徼見聞可紀者亦附著之共十<lb/>
　　　　三篇曰志巖洞志金石志香志酒志器志禽<lb/>
　　　　志獸志蟲魚志花志果志草木雜志志蠻每<lb/>
　　　　篇各有小序皆志其土之所有惟志巖洞僅<lb/>
　　　　去城七八里内嘗所㳺者志金石準本草之<lb/>
　　　　例僅取方藥所湏者志蠻僅錄聲問相接者<lb/>
　　　　故他不備載志香多及海南以世稱二廣出<lb/>
　　　　香而不知廣東香自舶上來廣右香産海北<lb/>
<pb n="KR2k0115_WYG_000-2a"/>
　　　　者皆凡品志器兼及外蠻兵甲之制以為司<lb/>
　　　　邊鎮者所宜知故不嫌旁涉諸篇皆序述簡<lb/>
　　　　雅無夸飾土風附㑹古事之習其論辰砂宜<lb/>
　　　　砂地脉不殊均生白石牀上訂本草分别之<lb/>
　　　　訛邕州出砂融州實不出砂證圖經同音之<lb/>
　　　　誤零陵香産宜融諸州非永州之零陵唐書<lb/>
　　　　稱林邑出結遼鳥即邕州之秦吉了佛書稱<lb/>
　　　　象有四牙六牙其説不實桂嶺在賀州不在<lb/>
<pb n="KR2k0115_WYG_000-2b"/>
　　　　廣州亦頗有考證成大石湖詩集凡經厯之<lb/>
　　　　地山川風土多記以詩其中第十四巻自註<lb/>
　　　　皆桂林作詠花惟有紅豆蔲一首詠果惟有<lb/>
　　　　盧橘一首詠遊覽惟有栖霞洞一首佛子<lb/>
　　　　巖一首其見於詩註者亦僅蠻茶老酒蚺蛇<lb/>
　　　　皮腰鼓象皮兜鍪四事不及他處之詳疑以<lb/>
　　　　此志巳具故不更記以詩也其盧橘一種志<lb/>
　　　　果不載觀其志花小序稱北州所有皆不録<lb/>
<pb n="KR2k0115_WYG_000-3a"/>
　　　　或志果亦用此例蠻茶一種志草朩中亦無<lb/>
　　　　之考詩注稱蠻茶出修仁大治頭風而志草<lb/>
　　　　木中有風膏藥亦云葉如冬青治太陽痛頭<lb/>
　　　　目昏眩或一物二名耶然檢文獻通考四裔<lb/>
　　　　考中引桂海虞衡志幾盈一巻皆志蠻之文<lb/>
　　　　而此本悉不載其餘諸門檢永樂大典所引<lb/>
　　　　亦多在此本之外盖原書本三巻而此本併<lb/>
　　　　為一巻已刋削其大半則諸物之或有或無<lb/>
<pb n="KR2k0115_WYG_000-3b"/>
　　　　亦非盡原書之故矣乾隆四十六年十一月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0115_WYG_000-4a"/>
桂海虞衡志原序<lb/>
始余自薇垣出帥廣右姻親故人張飲松江皆以炎荒<lb/>
風土為戚余以唐人詩考桂林之地少陵謂之宜人樂<lb/>
天謂之無瘴退之至以湘南江山勝於驂鸞仙去則宦<lb/>
遊之適寧有愈於此乎既以解親友而遂行乾道八年<lb/>
三月至郡則風氣清淑果如所聞而巖岫之奇絶俗習<lb/>
之淳古府治之雄勝又有過所聞者余既不鄙其民而<lb/>
民亦矜余之拙而信其誠相戒無欺侮嵗比稔幕府少<lb/>
<pb n="KR2k0115_WYG_000-4b"/>
文書居二年余心安焉承詔徙鎮全蜀亟上疏固謝不<lb/>
能留再閲月辭勿獲命乃與桂民别民觴客於途既出<lb/>
郭又留二日始得行航瀟湘絶洞庭泝灎澦驅兩川半<lb/>
年達于成都道中無事因追記其登臨之處與風物土<lb/>
宜凡方志所未載者稡為一書蠻陬絶徼見聞可紀者<lb/>
亦附著之以備土訓之圖噫錦城以名都樂國聞天下<lb/>
余幸得至焉然且拳拳于桂林至為之綴緝瑣碎如此<lb/>
蓋以信余之不鄙夷其民雖去之逺且在名都樂國而<lb/>
<pb n="KR2k0115_WYG_000-5a"/>
猶弗忘之也淳熙二年乙未長至日呉郡范成大至能<lb/>
書<lb/>
</p>
<p>
</p>
  </div>
</body>
</text>
</TEI>
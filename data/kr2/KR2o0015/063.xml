<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十三</head> <lb/>
    <p>
<pb n="KR2o0015_WYG_063-1a"/>
欽定四庫全書<lb/>
　歴代名賢確論卷六十三<lb/>
　　宋武帝<lb/>
　　　武帝之志<hi>子由</hi>　<hi>何去非</hi>
　　　謝靈運惠連𤣥暉<hi>樂天</hi>　<hi>子西</hi>
　　　謝靈運陶淵明庾義城<hi>魯直</hi>
　　文帝<lb/>
　　　謝晦徐羡之傅亮<hi>子由</hi>
<pb n="KR2o0015_WYG_063-1b"/>
　　　文帝誅劉湛等彭城王義康遜位出鎮豫章<lb/>
　　　　<hi>温公</hi>
　　　詔豫章三妃四時祀二帝於青溪故宅用家人<lb/>
　　　　禮<hi>温公</hi>
　　　劉凝之<hi>東坡</hi>
　　明帝<lb/>
　　　明帝殺王彧<hi>東坡</hi>
　　順帝<lb/>
<pb n="KR2o0015_WYG_063-2a"/>
　　　王儉自比謝安<hi>少游</hi>
　　通論<lb/>
　　　宋代晉<hi>張謂</hi>
　　　宋之人君<hi>温公</hi>
武帝之志<lb/>
　子由曰東漢之衰曹公始踐伯者之迹挾天子以令<lb/>
　諸侯其志本欲盡掃羣雄而後取漢耳既滅二袁吕<lb/>
　布劉表遂欲取江東而不克既破馬超韓遂欲并舉<lb/>
<pb n="KR2o0015_WYG_063-2b"/>
　巴蜀而不果再屈於吳蜀而公亦老矣於是董昭進<lb/>
　九錫之議幡然聽之而桓文之業至此盡矣然方是<lb/>
　時公在河朔而漢都許昌雖使主盟諸夏而不廢舊<lb/>
　君上可以為周文王下亦不失為桓文公不能忍而<lb/>
　甘心王莽九錫之事此荀文若之所以為恨也至司<lb/>
　馬仲逹父子其勢葢與公異矣擁兵天子之側固已<lb/>
　不順既殺王淩害諸葛誕非人臣矣又降劉禪服曹<lb/>
　氏之所不能服非貪其土地而利其人民也志亦在<lb/>
<pb n="KR2o0015_WYG_063-3a"/>
　九錫耳雖欲復為桓文尚可得乎宋武既誅桓氏收遺<lb/>
　晉而封植之又克譙縱執慕容超逐盧循擒姚泓立<lb/>
　四大功天下莫能抗然其志不在桓文而志在九錫<lb/>
　亦已卑矣方帝之克長安也中原震恐元魏雖姚氏<lb/>
　之婚姻而不敢捄羌氏雖關中之唇齒而不敢争此<lb/>
　其智力有餘足以有為之時也若能因其兵勢據秦<lb/>
　隴之形勝引吳越之饒富以經略中夏成曹公河朔<lb/>
　之勢則五伯之功可冀顧所以用之何如耳然其兵<lb/>
<pb n="KR2o0015_WYG_063-3b"/>
　未入秦而使傅亮南走建業發九錫之議劉穆之死<lb/>
　南方無復可託雖已入秦而無畱秦之意舉千里之<lb/>
　地付一孺子而去赫連勃勃乘之兵將死者過半狼<lb/>
　狽而反僅乃得脫以帝之明非不知諸將之不足以<lb/>
　保秦而志有所在不暇它慮矣悲夫以目前之利而<lb/>
　棄百世之功有曹公削平之業而俯從司馬父子攘<lb/>
　竊之陋此君子之所追恨也孔子曰知及之仁不能<lb/>
　守之雖得之必失之智及之仁能守之不莊以莅之<lb/>
<pb n="KR2o0015_WYG_063-4a"/>
　則民不敬知及之仁能守之莊以莅之動之不以禮<lb/>
　未盡善也古之為國必具此四者而後能成大功如<lb/>
　武帝之用兵無敵於天下可以言知矣至其棄秦而<lb/>
　歸以求九錫之淫名尚可以為仁乎惟其仁知不具<lb/>
　故其功業止於是也故予曰志有所在而不暇它慮<lb/>
　焉<lb/>
　何去非論曰天下之事日至而無窮而吾有以應之<lb/>
　莫不中理者在乎善因其機况乎爭天下之利處兩<lb/>
<pb n="KR2o0015_WYG_063-4b"/>
　軍之交不得其機以決之則事亦隨去矣蓋機之為<lb/>
　物不可以期待不能以巧致者也卒然而㑹迅忽眇<lb/>
　微及其去之疾不容瞬先機而起於機為妄赴後機<lb/>
　而發於機為失應古之智者於機未嘗妄赴而亦未<lb/>
　嘗失應是以御天下之事於一已而權不移制天下<lb/>
　之變於無窮而智不詘夫機有待之百年而不至者<lb/>
　有居之一日而數至者待之百年而無可乘之機則<lb/>
　吾未嘗遲之而求於先發居之一日而機數至則吾<lb/>
<pb n="KR2o0015_WYG_063-5a"/>
　未嘗厭之而怠於必應嗚呼人有至此然後可與濟<lb/>
　天下之大業矣昔者越王勾踐辱於㑹稽之栖迨其<lb/>
　返國苦身焦思拊循其民求有以報於吳也葢七年<lb/>
　而民求奮於吳其臣僚同大夫種范蠡之徒止之以<lb/>
　為未覩其可乘之機以發之也於是乎歛形匿跡以<lb/>
　伺其隙者凡十八年一旦吳王空國北從黃池之㑹<lb/>
　遂一舉而敗吳再舉而亡之西晉自永嘉之亂羣雄<lb/>
　四起而分中原元帝竄身南渡收區區之江左以續<lb/>
<pb n="KR2o0015_WYG_063-5b"/>
　宗祀而羣雄自相搏噬驟興驟滅百年之久至於符<lb/>
　堅并夷略盡乃空國大舉而圖江南遂及淝水百萬<lb/>
　之敗反未及國而慕容亡燕之裔並起而乘之垂收<lb/>
　陜東而沖亂關右符丕坐困鄴城求我糧援既而垂<lb/>
　以幽冀之民饉死殆盡其黨潰叛退保中山堅沖相<lb/>
　持其勢俱憊於斯時也可謂千載一至之機也晉人<lb/>
　有能乘燕秦相弊之餘因淝水克敵之勢選師擇將<lb/>
　而命二軍一軍北收鄴城以舉燕代一軍西趨咸陽<lb/>
<pb n="KR2o0015_WYG_063-6a"/>
　而定關隴據舊都之固復七廟之墜鎮撫士民以殄<lb/>
　餘冦則武帝之業一朝可復而大恥刷矣晉人撫機<lb/>
　而不知發乃方出師漕粟以慰其求既而尺土不獲<lb/>
　而師以喪敗此謝安以氣怯而失機也宋武帝以英<lb/>
　特之姿攘袂而起平靈寶於舊楚定劉毅於荆豫滅<lb/>
　南燕於三齊克譙縱於庸蜀殄盧循於交廣西執姚<lb/>
　泓而滅後秦葢舉無遺策而天下憚服矣北方之寇<lb/>
　獨關東之拓拔隴北之赫連耳方其入關魏人雖强<lb/>
<pb n="KR2o0015_WYG_063-6b"/>
　不敢南指西顧以議其後而秦民大悦以謂百年憤<lb/>
　辱去於一朝相與涕泣而畱之以其為漢室之裔乃<lb/>
　以長安十陵咸陽宫室以動其情使武帝因三秦悦<lb/>
　附之民治兵蒐騎而畱拊之通江淮之漕下巴蜀之<lb/>
　粟舉荆豫之師發青齊之甲以與趙魏從事於中原<lb/>
　則天下之勢不勞而遂一矣然其席不暇煖舉千里<lb/>
　之秦屬之乳褓之兒引兵遽還無復顧慮大違秦民<lb/>
　之望蓋一舉足而赫連躡踵以收關中如探物於懐<lb/>
<pb n="KR2o0015_WYG_063-7a"/>
　間此宋武以志卑而失機也察夫宋武之心非以秦<lb/>
　雍為當捐而趙魏為足憚也然其亟去而不顧者蓋<lb/>
　以其艱難百戰凡所以造宋之基業者皆在乎江左<lb/>
　故也往日南燕之役盧循乘虚而下幾失建鄴今之<lb/>
　速返者畏人之議其後而為盧循之舉也此所以輕<lb/>
　捐關中而不顧也又其起於漁樵匹夫之微﨑嶇轉<lb/>
　戰以經略江左者凡三十年今之西師者徒欲成取<lb/>
　晉之資而其志慮之所在亦曰代晉而已未暇為王<lb/>
<pb n="KR2o0015_WYG_063-7b"/>
　業萬世慮也使司馬氏卒不復見中州之定而諸部<lb/>
　遂為不討之讎者由再失天下之大機也嗟夫集大<lb/>
　事者惡夫志卑而失機宋武兼之矣<lb/>
謝靈運惠連𤣥暉<lb/>
　樂天讀靈運詩曰吾聞逹士道窮通順㝠數通乃朝<lb/>
　廷來窮即江湖去謝公才廓落與世不相遇壯志鬱<lb/>
　不用須有所洩處洩為山水詩逸韻諧竒趣大必籠<lb/>
　天海細不遺草樹豈惟翫景物亦欲攄心素往往即<lb/>
<pb n="KR2o0015_WYG_063-8a"/>
　事中未能忘興諭因知康樂作不獨在章句<lb/>
　子西書三謝詩後曰江左諸謝詩文見文選者六人<lb/>
　希逸無詩宣遠叔源有詩不工今取靈運惠連𤣥暉<lb/>
　詩合六十四篇為三謝詩是三人者詩至𤣥暉語益<lb/>
　工然蕭散自得之趣亦復少減漸有唐風矣於此可<lb/>
　以觀世變矣<lb/>
謝靈運陶淵明庾義城<lb/>
　魯直論其詩曰謝康樂庾義城之於詩鑪錘之功不<lb/>
<pb n="KR2o0015_WYG_063-8b"/>
　遺力也然陶彭澤之墻數仞謝庾未能窺者何哉蓋<lb/>
　二子有意於俗人賛毁其工拙淵明直寄焉耳<lb/>
謝晦徐羡之傅亮<lb/>
　子由曰晉獻公殺其世子申生而立奚齊國人不順<lb/>
　其大夫里克殺奚齊卓子而納惠公春秋皆以弑君<lb/>
　書之矣惠公既入而殺里克以弑君之罪罪之春秋<lb/>
　書曰晉殺其大夫里克稱人以殺殺有罪也稱國以<lb/>
　殺殺無罪也里克弑君而以無罪書此春秋之微意<lb/>
<pb n="KR2o0015_WYG_063-9a"/>
　也奚齊卓子之立以淫破義雖已為君而晉人不君<lb/>
　也既已為君則君臣之名正故里克為弑君而國人<lb/>
　之所不君則勢必不免里克因國人之所欲廢而廢<lb/>
　之因國人之所欲立而立之則里克之罪與宋華督<lb/>
　齊崔杼異矣雖使上有明天子下有賢方伯里克之<lb/>
　罪猶可議也惠公以弑得立而歸罪於克以自説於<lb/>
　諸侯其義有不可矣然惠公殺克而背内外之賂國<lb/>
　人惡之敵人怨之兵敗於秦身死而子滅至其謀臣<lb/>
<pb n="KR2o0015_WYG_063-9b"/>
　吕甥郤穪冀芮皆以兵死蓋背理而傷義非獨人之<lb/>
　所不與而天亦不與也宋武帝之亡也託國於徐羡<lb/>
　之傅亮謝晦少帝失德三人議將廢之而其弟義真<lb/>
　亦以輕動不任社稷乃先廢義真而後廢帝兄弟皆<lb/>
　不得其死乃迎立文帝既立三人疑憚羡之亮内秉<lb/>
　朝政晦出鎮上流為自安之計自謂廢狂亂以安社<lb/>
　稷不以賊遺君父無負於國矣然文帝藩國舊人王<lb/>
　華孔寗子王曇首皆陵上好進之人也惡羡之亮據<lb/>
<pb n="KR2o0015_WYG_063-10a"/>
　其逕路每以弑逆之禍激怒文帝文帝遂決意誅之<lb/>
　三人既死君臣自謂不世之功也是時甯子已死華<lb/>
　與曇首皆受不次封賞文帝在位三十年其治為江<lb/>
　左稱首然元嘉三年始誅三人是嵗皇子劭生既壯<lb/>
　而為商臣之亂華甯子之子孫無聞於世而曇首之<lb/>
　子僧綽其才能任事亦并死於劭嗚呼天之報人不<lb/>
　遠如此不然晉惠公宋文帝禍發若合符契何哉謝<lb/>
　晦將之荆州自疑不免以問蔡廓廓曰卿受先帝顧<lb/>
<pb n="KR2o0015_WYG_063-10b"/>
　命任以社稷廢昏立明義無不可但殺人二昆以之<lb/>
　北面挾震主之威據上流之重以古推今自免為難<lb/>
　耳善夫蔡廓之言不學春秋而意與之合太史公有<lb/>
　言為國者不可以不知春秋前有䜛而不見後有賊<lb/>
　而不知守經事而不知其宜遭變事而不知其權為<lb/>
　人君父而不通春秋之義者必蒙首惡之名為人臣<lb/>
　子而不通春秋之義者必陷簒弑之誅其意皆以善<lb/>
　為之而不知其義是以被之空言而不敢辭宋之君<lb/>
<pb n="KR2o0015_WYG_063-11a"/>
　臣誠略通春秋則文帝必無惠公之禍而徐傅謝三<lb/>
　人必不受里克之誅悲夫<lb/>
文帝誅劉湛等彭城王義康遜位出鎮豫章<lb/>
　溫公曰文帝之於義康友愛之情其始非不隆也終<lb/>
　於失兄弟之歡虧君臣之義迹其亂階正由劉湛權<lb/>
　倖之心無有厭已詩云貪人敗類其是之謂乎<lb/>
詔豫章三妃四時祀二帝於青溪故宅用家人禮<lb/>
　温公曰昔屈到嗜芰屈建去之以為不可以私欲干<lb/>
<pb n="KR2o0015_WYG_063-11b"/>
　國之典况子為天子而以庻人之禮祭其父遠禮甚<lb/>
　矣衛成公欲祀祖甯武子猶非之而况降祀祖考於<lb/>
　私室使庶婦尸之乎<lb/>
劉凝之<lb/>
　東坡曰劉凝之為人認所着屐即與之此人後得所<lb/>
　失屐送還不肯復取沈麟士亦為鄰人認所着屐麟<lb/>
　士笑曰是卿屐耶即予之鄰人後得所失屐送還之<lb/>
　麟士曰非卿屐邪笑而受之此雖小節然人處事當<lb/>
<pb n="KR2o0015_WYG_063-12a"/>
　如麟士不當如凝之也<lb/>
明帝殺王彧<lb/>
　東坡曰宋明帝詔荅王景文其略曰有心於避禍不<lb/>
　若無心於任運千仞之木既摧於斧斤一寸之草亦<lb/>
　碎於踐踏晉將畢萬七戰皆獲死於牖下蜀將費褘<lb/>
　從容坐談斃於刺客故甘心於履危未必逢禍從意<lb/>
　於處安未必全福此言近於逹者然明帝竟殺景文<lb/>
　哀哉哀哉景文之死也詔言朕不謂卿有罪然吾不<lb/>
<pb n="KR2o0015_WYG_063-12b"/>
　能獨死請子先之詔至景文正與客棊竟斂子納奩<lb/>
　中徐謂客曰有詔見賜以死酒至未飲門生焦度在<lb/>
　側取酒抵地曰丈夫安能坐受死州中文武可以一<lb/>
　奮景文曰知卿至心若見念者為我百口計乃謂客<lb/>
　曰此酒不可相勸乃仰飲之蘇子曰死生亦大矣而<lb/>
　景文安之豈貪權竊國者乎明帝可謂不知人者矣<lb/>
　<hi>景文名彧</hi>
王儉自比謝安<lb/>
<pb n="KR2o0015_WYG_063-13a"/>
　少游曰君子之論人觀其終身之大節大節喪矣雖<lb/>
　有一時之美一日之長足以夸汚世而矯流俗君子<lb/>
　無取焉史稱王儉嘗謂江左風流宰相惟有謝安葢<lb/>
　自況也以愚觀之儉實安之罪人也豈可同日而語<lb/>
　哉何則自晉以閥閲用人王謝二氏最為望族江左<lb/>
　以來公卿將相出其門者十七八子為主婿女為王<lb/>
　妃布臺省而列州郡者不可勝數亦猶齊之諸田楚<lb/>
　之昭屈景氏皆與國同其休戚者也安之仕晉始為<lb/>
<pb n="KR2o0015_WYG_063-13b"/>
　桓溫司馬孝武之世政由温出縉紳顧望不知所為<lb/>
　而安與王坦之盡忠王室蔑有二心至於屢改袁宏<lb/>
　之文以寢九錫之命可謂以身許國社稷之臣者矣<lb/>
　儉之仕宋襲封選尚其為親貴固非安之比也蕭公<lb/>
　雖有異志而謝朏褚彦回之屬初無從意齊室之建<lb/>
　儉實發之至引梁王魯國之事使臣珥貂所居稱殿<lb/>
　何異取大勢以文姦言者安之於晉其大節如彼儉<lb/>
　之於宋其大節如此愚故曰儉實安之罪人也至於<lb/>
<pb n="KR2o0015_WYG_063-14a"/>
　該洽經史明習故事工詞令妙威儀動為名流之所<lb/>
　仰所謂一時之美一日之長夸汚世而合流俗者也君子<lb/>
　何取焉安少有重名累年辟召不至其後雖受朝寄<lb/>
　而東山之志始末不渝形於言色則安之功名出於<lb/>
　無意者也儉少時志在宰執見於所賦之詩及生子<lb/>
　字曰元成取仍世作相之義則儉之富貴取於有心<lb/>
　者也夫無意之與有心相去遠矣豈可同日而語哉<lb/>
　宋受命陶濳自以祖侃晉世宰輔恥復屈身投劾而<lb/>
<pb n="KR2o0015_WYG_063-14b"/>
　歸躬耕於潯陽之野其所著書因義熙以前題晉年<lb/>
　號永初以後但稱甲子而已以此論之則儉之為人<lb/>
　葢可見矣<lb/>
宋代晉<lb/>
　張謂曰昔在王癸不道帝辛失德天命將改人心已<lb/>
　去聖哲拯之厯數歸焉商湯所以革夏周武所以伐<lb/>
　殷也至於太甲初放成王未長國步猶梗時尚屯虞<lb/>
　忠賢處之名節存焉伊尹所以反王周公所以復嗣<lb/>
<pb n="KR2o0015_WYG_063-15a"/>
　也元興之際義熙之間晉主中庸幸無桀紂之罪劉<lb/>
　公大略遂有伊周之勲當其驅駕英雄芟夷僣偽南<lb/>
　摧勁楚北破强燕電掃秦雍風清巴蜀三方為我有<lb/>
　四海為已任誠能秉汾陽之志息漢陰之機牽率何<lb/>
　劉同為翊戴指撝徐傅共致雍熙則元皇建業之都<lb/>
　至今享殷周之祚劉后豫章之地至今為齊晉之國<lb/>
　而近希曹馬遠棄威文禍徒及於兩朝福未盈於三<lb/>
　載八葉傳其世嗣六君不以壽終漢氏寛仁晉緒成<lb/>
<pb n="KR2o0015_WYG_063-15b"/>
　大族劉公殘暴子孫無遺種天之報施其明徵乎則<lb/>
　知握元符升大寶禮義得之者難絶智力得之者易<lb/>
　亡使成如宋齊無足稱者况敗如莽卓豈足道哉後<lb/>
　之人運屬陵夷業崇經濟周爰故地殷鑒在兹<lb/>
宋之人君<lb/>
　温公曰晉氏渡江以來君弱臣强禍亂相繼至於元<lb/>
　興而桓氏簒位高祖首唱大義糾合同志起於草莽<lb/>
　之間奮臂一呼兇黨瓦解遂梟靈寶之首奉迎乘輿<lb/>
<pb n="KR2o0015_WYG_063-16a"/>
　再造晉室厥功已不細矣既而治兵誓衆經營四方<lb/>
　揚旗東征廣固橫潰卷甲南趨盧循殄滅偏師西上<lb/>
　譙縱授首鋭卒北驅姚泓面縳遂汎掃伊洛修奉園<lb/>
　陵震驚拓抜之心發舒華夏之氣南國之盛未有過<lb/>
　於斯時者也然區宇未一躋於天位委棄秦雍以資<lb/>
　冦敵使大功不成惜哉文帝勤於為治子惠庶民足<lb/>
　為承平之良主而不量其力横挑强敵使師徒殱於<lb/>
　河南戎馬飲於江津及其末路狐疑不決卒成於禍<lb/>
<pb n="KR2o0015_WYG_063-16b"/>
　豈非文有餘而武不足邪及以孝武之驕淫明帝之<lb/>
　猜忍得保首領以沒於牖下幸矣何後之有<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十三<lb/>
</p>
<p>
</p>
  </div>
</body>
</text>
</TEI>
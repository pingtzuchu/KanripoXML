<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十五</head> <lb/>
    <p>
<pb n="KR2o0015_WYG_055-1a"/>
欽定四庫全書<lb/>
　歴代名賢確論卷五十五<lb/>
　　先主　後主<lb/>
　　　攻劉璋<hi>子西</hi>　<hi>東坡/</hi>　<hi>子由</hi>
　　　荆州<hi>闗侯</hi>　<hi>子西/</hi>　<hi>少游/</hi>　<hi>子由</hi>
　　　孫權稱尊孔眀不與之絶<hi>子西</hi>
　　　龐統中流矢卒<hi>子西</hi>
　　　張温敗<hi>子西</hi>
<pb n="KR2o0015_WYG_055-1b"/>
　　　漢業<hi>劉禹錫</hi>　<hi>温公</hi>
　　　後主即位改年<hi>子西</hi>
　　　陳夀謂蜀不置史注記無官<hi>子西</hi>
　　　法正報德與怨<hi>子西</hi>
攻劉璋<lb/>
　子西論先主置酒大㑹於涪曰涪之役陋何足論哉<lb/>
　至於樂與不樂之義則有可得而言者傳曰師有功<lb/>
　則奏凱歌又曰戰勝以喪禮居之二義孰是吾聞聖<lb/>
<pb n="KR2o0015_WYG_055-2a"/>
　人無心以百姓心為心其戰也本所以憂民之憂其<lb/>
　勝也不得不樂民之樂故師有功則奏凱歌此無足<lb/>
　怪者然道失而後德德失而後仁仁失而後義義失<lb/>
　而後禮道至於禮其去本逺矣而況於兵乎欲戰勝<lb/>
　以喪禮居之亦無足怪者言樂與不樂皆未之盡也<lb/>
　古之處此者外則歌舞而内以喪禮居之<lb/>
　東坡嚴顔詩曰先主反劉璋兵意頗不義孔眀古豪<lb/>
　傑何乃為此事劉璋固庸主誰為死不二嚴子獨何<lb/>
<pb n="KR2o0015_WYG_055-2b"/>
　賢談笑傲碪几國亡君已執嗟子死誰為何人刻山<lb/>
　石使我空涕涙吁嗟斷頭將千古為病悸子由詩曰<lb/>
　古碑殘缺不可讀逺人愛惜未忍磨相傳昔者嚴太<lb/>
　守刻石千嵗字已訛嚴顔平生吾不記獨憶城破節<lb/>
　最髙被擒不辱古亦有吾愛善折張飛豪軍中生死<lb/>
　何足怪乗勝使氣果若何斫頭徐死了無怒我豈畏死<lb/>
　如兒曹匹夫受戮或不避所重壯氣吞黃河臨危閒<lb/>
　睱有如此覽碑慷慨思横戈<lb/>
<pb n="KR2o0015_WYG_055-3a"/>
荆州<hi>闗侯</hi>
　子西論魯肅以荆州借備曰漢時荆州之地為郡者<lb/>
　七劉表之歿南陽入于中原而荆州獨有南郡江夏<lb/>
　武陵長沙桂陽零陵備之南奔劉琦以江夏從之其<lb/>
　後四郡相繼歸附於是備有武陵長沙桂陽零陵之<lb/>
　地曺仁既退闗侯周瑜錯處南郡而備領荆州牧居<lb/>
　公安則六郡之地備已悉據之矣其所以云借者猶<lb/>
　韓信之言假也雖欲不與得乎魯肅之議正合良平<lb/>
<pb n="KR2o0015_WYG_055-3b"/>
　躡足之㡬而周瑜獨以為不然屢勝之家果不可與<lb/>
　料敵哉<lb/>
　少㳺論魯肅以荆州借備曰魯肅勸吳以荆州之地<lb/>
　借先主先主因以取蜀吳王悔之歸咎於肅夫以肅<lb/>
　之籌畧過人而其昧有至於此乎以臣觀之吳王雖<lb/>
　不欲借荆州以資先主不可得也肅之䇿善矣何則<lb/>
　是時曹氏已據中原挾天子以令天下毅然有幷吞<lb/>
　諸雄之心袁紹呂布皆為擒滅其能合從并力以抗<lb/>
<pb n="KR2o0015_WYG_055-4a"/>
　之者獨仲謀與𤣥德耳此所謂胡越之人未甞相識<lb/>
　一旦同舟而遇風波則相應如左右手勢使然也吳<lb/>
　人雖欲不借荆州以資先主其可得乎且吳不借荆<lb/>
　州則先主必還公安不然則當殺之二者皆不可也<lb/>
　昔髙祖入闗與秦父老約法三章秋毫無所犯秦民<lb/>
　大恱項羽雖徙之於漢中而髙祖還定三秦如探囊<lb/>
　中物耳何則秦民之心已系於漢也方先主東下荆<lb/>
　州之人歸者十餘萬或勸速行以據江陵先主曰舉<lb/>
<pb n="KR2o0015_WYG_055-4b"/>
　大事必以人為主今人歸吾何棄去是時先主若在<lb/>
　公安吳為仇也夫以董卓之罪上通於天王允以罪<lb/>
　誅之而李傕郭汜糾合黨與猶能為之報仇何則卓雖<lb/>
　兇逆亦一時之望也先主以宗室之英名盖當代士<lb/>
　之歸者如水之赴海烏林之役曹公以百萬之衆㳂<lb/>
　江而下非其雄畧則周瑜水軍豈能獨勝耶吳若殺<lb/>
　之豪傑四靣而至必矣孫氏之亡可立待也由是言<lb/>
　之先主借荆州之事拒之則為仇殺之則招禍因而<lb/>
<pb n="KR2o0015_WYG_055-5a"/>
　借之則可以合從幷力而抗曹公肅之為吳䇿者豈<lb/>
　不善乎然則周瑜嘗欲徙先主置吳盛為築宫多其<lb/>
　美女玩好其䇿如何此又大不可也先主常見其髀<lb/>
　肉生慨然流涕歎功業之不建其在許也曹公與之<lb/>
　出則同輿與之坐則同席竟亦不留此其志豈以美<lb/>
　女玩好老於吳者邪史稱曺公聞孫權以土地借備<lb/>
　方作書落筆於地彼知先主得荆州輔車之勢成天<lb/>
　下未可以遽取也由是言之借荆州之事豈惟劉氏<lb/>
<pb n="KR2o0015_WYG_055-5b"/>
　所以取蜀亦孫氏之所以保吳者矣<lb/>
　子西論使闗侯爭荆州并與吳連和曰曹公征漢中<lb/>
　先主聞之與吳連和分荆州是矣引軍還蜀非也是<lb/>
　時蜀有南郡之地而先主以蜀兵五萬居公安若進<lb/>
　據襄陽闗侯帥五萬之衆以襲許卷甲疾趨五日而<lb/>
　可至事成則天下未可量不成則漢中之師不攻而<lb/>
　自退此兵法所謂攻其所必救者初曹公征栁城備<lb/>
　勸表以襲許及備據荆州亦不能辦此信天命有在<lb/>
<pb n="KR2o0015_WYG_055-6a"/>
　哉<lb/>
　子由論先主為闗侯伐吳曰事固有當作而不可作<lb/>
　者矣智者論其公私權其輕重而可否可決也蜀先<lb/>
　主之於闗侯名雖君臣義則父子也先主入蜀而侯<lb/>
　攻曹仁於荆州吳乗其敝侯以敗死先主欲為侯報<lb/>
　讎義不可已也然吳蜀之於魏國小而兵弱本以漢<lb/>
　季君臣之分締交相親與魏為敵則報讎之義其公<lb/>
　且重者在魏也釋魏而事侯之怨則為失所先後矣<lb/>
<pb n="KR2o0015_WYG_055-6b"/>
　先主之在白帝也吳之君臣懼而乞和若以讎魏之<lb/>
　重俛而從之義無不可也先主念侯之厚拒而不許<lb/>
　君臣之義則至矣奮不慮害兵敗而繼之死忘兩國<lb/>
　之大計而狥一夫之遺怨則未為得矣諸葛孔眀有<lb/>
　言法孝直在必能止君此行雖行亦必不至於敗然<lb/>
　則孔眀亦以伐吳為失計矣<lb/>
孫權稱尊孔眀不與之絶<lb/>
　子西曰或曰孔眀之不絶吳權耶正耶曰正也非權<lb/>
<pb n="KR2o0015_WYG_055-7a"/>
　也六國之時諸侯皆僭矣孟子以為有王者作不皆<lb/>
　比而誅之必教之不從而後誅之然則未教之罪王<lb/>
　者所不誅孔眀之勢既未能有教吳則吳之僭號疑<lb/>
　未可以遽責此王者之法也非權也<lb/>
龐統中流矢卒<lb/>
　子西曰龐德公以孔眀為卧龍以士元為鳳雛則士<lb/>
　元之齒當少於孔眀孔眀卒時年五十四而士元先<lb/>
　卒二十有二年則士元物故尚未三十也豈不惜哉<lb/>
<pb n="KR2o0015_WYG_055-7b"/>
　建安二十四年先主始王漢中是嵗闗侯卒眀年黄<lb/>
　忠法正卒又眀年張飛卒又眀年馬超馬良卒基業<lb/>
　未就而一時功臣相繼淪謝如有物奪之者眀年後<lb/>
　主踐阼而舊人獨有孔眀趙雲後七年雲卒又五年<lb/>
　孔眀卒而勲舊於是乎盡正卒時四十五超四十七<lb/>
　良三十五自餘不著其年飛傳稱少與闗侯俱事先主<lb/>
　侯年長數嵗飛兄事之則飛卒時年纔五十許霍峻<lb/>
　年四十此數傑者皆以髙才早世而譙周至七十餘<lb/>
<pb n="KR2o0015_WYG_055-8a"/>
　而終天不祚漢眀矣<lb/>
孔眀言張温敗<lb/>
　子西曰善惡太眀誠取敗之道然人之禍敗有以其<lb/>
　道得之者有不以其道得之者若張温之敗可謂不<lb/>
　以其道矣尚安可以推求其故哉<lb/>
漢業<lb/>
　劉禹錫蜀先主廟詩曰天下英雄氣千秋尚凛然勢<lb/>
　分三足鼎業復五銖錢得相能開國生兒不象賢淒<lb/>
<pb n="KR2o0015_WYG_055-8b"/>
　涼蜀故妓来舞魏宫前<lb/>
　司馬溫公蜀論曰昭烈以敗亡之餘羇旅漢南而能<lb/>
　屈體英傑要結同志摧沮勍敵因敗為功顛沛之際<lb/>
　不忘德義美矣劉璋昧弱侮而兼之遂奄有巴蜀君<lb/>
　臨一隅安樂公材雖不中然委任賢相抗衡中國及<lb/>
　姜黄用事而靣縛為虜宜矣<lb/>
後主即位改元<lb/>
　子西曰人君繼體踰年改元而章武三年五月改為<lb/>
<pb n="KR2o0015_WYG_055-9a"/>
　建興此陳夀所以短孔眀矣以吾觀之似不為過古<lb/>
　者人君雖亡尚未即位也眀年正月行即位之禮然<lb/>
　後書即位而稱元年後世承襲之初固已即位矣稱<lb/>
　元不亦可乎故曰不為過也古者人君襲位未踰年<lb/>
　不稱君故子猛不書王子般子亦不書公後世承襲<lb/>
　之初固已稱君矣稱元不亦可乎故曰不為過也春<lb/>
　秋之時未有一年而二名者如隠公之末年既名之<lb/>
　為十一年矣不可復名為桓公元年自紀元已来有<lb/>
<pb n="KR2o0015_WYG_055-9b"/>
　一嵗而再易者矣有一嵗而三四易者矣豈復以二<lb/>
　名為嫌而曰不可乎故曰不為過也非特此也今之<lb/>
　所謂元年與古異矣古之所謂元年者某君之一年<lb/>
　也故必踰年而後稱之如前所云後世所謂元年者<lb/>
　某號之一年耳嗣位而稱之可也踰年而後稱之亦<lb/>
　可也<lb/>
陳夀謂蜀不置史注記無官<lb/>
　子西曰禮記人君言則左史書之動則右史書之周<lb/>
<pb n="KR2o0015_WYG_055-10a"/>
　禮建官備矣獨不聞有所謂左右史者雖有太史然<lb/>
　不以注記為職是時諸侯皆有史豈天子獨闕乎春<lb/>
　秋之時卜田宅者占雲日者皆稱太史則太史殆隂<lb/>
　陽家流然書趙盾者書崔杼者亦稱太史則太史又<lb/>
　似掌注記者盖方是時學者通知天人而卜興廢者<lb/>
　亦不純用蓍龜太史伯以祝融之功而推楚國之必<lb/>
　興太史趙以虞舜之德而占陳氏之未亡其論誼證<lb/>
　據有絶人者故隂陽注記得兼掌之漢司馬談父子<lb/>
<pb n="KR2o0015_WYG_055-10b"/>
　為太史令以論著為己任而又掌天官則兼掌之効<lb/>
　於茲可見魏晉之際始置著作郎自是太史之職分<lb/>
　而為二孔眀之時未也按後主景耀元年史官奏景<lb/>
　星見於是大赦改元而曰蜀不置史妄矣<lb/>
法正報徳與怨<lb/>
　子西論孫盛非諸葛亮不罪法正太横曰秦昭王以<lb/>
　范睢之故至質平原君移書趙王以求魏齊之首李<lb/>
　廣誅霸陵尉上書自劾武帝詔曰報恩復讎朕之所<lb/>
<pb n="KR2o0015_WYG_055-11a"/>
　望於將軍也復何疑哉國初郭進為山西巡檢民訴<lb/>
　進畧奪其女太祖怒曰汝小民也配女當得小民今<lb/>
　得吾貴臣顧不可邪驅出之而三人者卒皆有以報<lb/>
　國古之英主所以役使豪傑彼自有意哉孫盛所見<lb/>
　者小矣<lb/>
　<lb/>
　<lb/>
　<lb/>
<pb n="KR2o0015_WYG_055-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷五十五<lb/>
</p>
<p>
</p>
  </div>
</body>
</text>
</TEI>
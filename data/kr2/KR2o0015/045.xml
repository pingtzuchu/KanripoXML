<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷四十五</head> <lb/>
    <p>
<pb n="KR2o0015_WYG_045-1a"/>
欽定四庫全書<lb/>
　歴代名賢確論卷四十五<lb/>
　　昭帝<lb/>
　　　明察燕王之譖霍光<hi>李德裕</hi>　<hi>子由</hi>
　　宣帝<lb/>
　　　昌邑王<hi>東坡</hi>
　　　霍光<hi>東坡</hi>　<hi>温公/</hi>　<hi>陳無巳</hi>
　　　宣帝論漢家以王道雜霸<hi>温公</hi>
<pb n="KR2o0015_WYG_045-1b"/>
　　　蕭望之殺韓延壽<hi>温公</hi>
　　　宣帝詰責杜延年<hi>東坡</hi>
　　　黄霸<hi>東坡</hi>
　　　張安世<hi>少㳺</hi>
　　　趙充國<hi>東坡</hi>
　　元帝<lb/>
　　　用儒<hi>李徳裕</hi>　<hi>孫明復</hi>
　　　任用㳟顯<hi>李德裕</hi>　<hi>吳筠/</hi>　<hi>温公/</hi>　<hi>白樂天</hi>
<pb n="KR2o0015_WYG_045-2a"/>
　　　免諸葛豐左遷周堪張猛<hi>温公</hi>
　　　貢禹<hi>温公</hi>
　　　韋𤣥成<hi>少㳺</hi>
　　　王昭君<hi>程晏</hi>　<hi>六一</hi>
　　　二疏<hi>東坡</hi>
明察燕王之譖霍光<lb/>
　李德裕曰人君之徳莫大於至明明以照姦則百<lb/>
　邪不能蔽矣漢昭帝是也年十四而知燕王書詐<lb/>
<pb n="KR2o0015_WYG_045-2b"/>
　後有譖霍光者上輒怒曰敢有譖毁者坐之周成<lb/>
　王有慙徳矣髙祖文景俱不如也成王聞管蔡流<lb/>
　言覩召公不悦遂使周公狼跋而東鴟鴞之詩作<lb/>
　矣漢髙聞陳平去魏背楚欲捨腹心臣漢文惑季<lb/>
　布使酒難近罷歸股肱郡疑賈生擅權紛亂復疎<lb/>
　賢士景帝信盎誅鼂錯兵解遂戮三公所謂執狐<lb/>
　疑之心來讒賊之口使昭帝得伊吕之佐則成康<lb/>
　不足侔矣惜哉霍光不學無術未稱其徳然輕徭<lb/>
<pb n="KR2o0015_WYG_045-3a"/>
　薄賦與人休息匈奴和親百姓充實議鹽鐵而<lb/>
　罷榷酤亦信任忠臣之效也纔弱冠而殂功徳<lb/>
　未盡良可痛也<lb/>
　子由曰周成王以管蔡之言疑周公及遭風雷<lb/>
　之變發金縢之書而後釋然知其非也漢昭帝<lb/>
　聞燕王之譖霍光懼不敢入帝召見光謂之曰<lb/>
　燕王言將軍出都肄郎道上稱蹕又擅調益幕<lb/>
　府校尉二事屬耳燕王何自知之且將軍欲為<lb/>
<pb n="KR2o0015_WYG_045-3b"/>
　非不待校尉左右聞者皆伏其明光由是獲<lb/>
　安而燕王與上官皆敗故議者以為昭帝之<lb/>
　賢過於成王然成王享國四十餘年治致刑<lb/>
　措及其將崩命召公畢公相康王臨死生之<lb/>
　變其言琅然不亂昭帝享國十三年年甫及<lb/>
　冠功未見於天下其不及成王者亦逺矣夭<lb/>
　夀雖出於天然人事常參焉故吾以為成王<lb/>
　之夀者周公之功也昭帝之短折霍光之過<lb/>
<pb n="KR2o0015_WYG_045-4a"/>
　也昔晉平公有蠱疾醫和視之曰是謂近女<lb/>
　室疾如蠱非鬼非食惑以喪志良臣將死天<lb/>
　命不祐國之大臣榮其寵禄任其大節有菑<lb/>
　禍興而無改焉必受其咎以此譏趙孟趙孟<lb/>
　受之不辭而霍光何逃焉成王之幼也周公<lb/>
　為師召公為保左右前後皆賢臣也雖以中<lb/>
　人之資而起居飲食日與之接逮其壯且老<lb/>
　也志氣定矣其能安富貴易生死葢無足恠<lb/>
<pb n="KR2o0015_WYG_045-4b"/>
　者今昭帝所親信惟一霍光光雖忠信篤實<lb/>
　而不學無術其所與共國事者惟一張安世<lb/>
　所與㫁㡬事者惟一田延年士之通經術識<lb/>
　義理者光不識也其後雖聞乆陰不雨之言<lb/>
　而貴夏侯勝感蒯聵之事而賢雋不疑然終<lb/>
　亦不任也使昭帝居深宫近嬖倖雖天資明<lb/>
　斷而無以養之朝夕害之者衆矣而安能及<lb/>
　逺乎人主不幸未嘗更事而履大位當得篤<lb/>
<pb n="KR2o0015_WYG_045-5a"/>
　學深識之士日與之居示之以邪正曉之以<lb/>
　是非觀之以治亂使之乆而安之知類通達<lb/>
　彊立而不反然後聽其自用而無害此乃臣<lb/>
　之職也不然小人先之悦之以聲色犬馬縱<lb/>
　之以馳騁田獵侈之以宫室器服志氣已亂<lb/>
　然後入之以讒説變亂是非移易白黑紛然<lb/>
　無所不至小足以害其身而大足以亂天下<lb/>
　大臣雖欲有言不可及矣語曰君子學道則<lb/>
<pb n="KR2o0015_WYG_045-5b"/>
　愛人小人學道則易使故人必知道而後知愛身知<lb/>
　愛身而後知愛人知愛人而後知保天下故吾論三<lb/>
　宗享國長久皆學道之力至漢昭帝惜其有過人之<lb/>
　明而莫能導之以學故重論之以為此霍光之過也<lb/>
昌邑王<lb/>
　東坡論霍光疏昌邑王罪曰觀昌邑王與張敞語真<lb/>
　風狂不慧者爾烏能為惡廢則已矣何至誅其從官<lb/>
　二百餘人以吾觀之其中從官必有謀光者光知之<lb/>
<pb n="KR2o0015_WYG_045-6a"/>
　故立廢賀非専以淫亂故也二百人方誅號呼於市<lb/>
　曰當斷不斷反受其亂此其言謀明矣特其事秘宻<lb/>
　無縁得之著此者亦欲後人微見其意也武王數紂<lb/>
　之罪孔子猶且疑之光等疏賀之惡可盡信邪<lb/>
霍光<lb/>
　東坡曰古之人惟漢武帝號知人蓋其平生所用文<lb/>
　武將帥郡國邊鄙之臣左右侍從隂陽律厯博學之<lb/>
　士以至錢穀小吏治刑獄使絶域者莫不獲盡其才<lb/>
<pb n="KR2o0015_WYG_045-6b"/>
　而各當其處然猶有所試其所試皆功効著見天下<lb/>
　之所共知而信者至扵霍光先無尺寸之功而才氣<lb/>
　數術又非有以大過於羣臣而武帝擢之扵稠人之<lb/>
　中付以天下後世之事而霍光又能忘身一心以輔<lb/>
　㓜主處於廢立之際其舉措甚閑而不亂此其故何<lb/>
　也夫欲有所立扵天下擊搏進取以求非常之功者<lb/>
　則必有卓然可見之才而後可以有望扵其成至扵<lb/>
　捍社稷託㓜子此其難者不在乎才而在乎節不在<lb/>
<pb n="KR2o0015_WYG_045-7a"/>
　乎節而在乎氣天下固有能辦其事者矣然才高而<lb/>
　位重則有僥倖之心以一時之功而易萬世之患故<lb/>
　曰不在乎才而在乎節古之人有失之者司馬仲達<lb/>
　是也天下亦有忠義之士可託以死生之間而不忍<lb/>
　負者矣然<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>介廉潔不為不義則輕死而無謀能殺<lb/>
　其身不能全其國故曰不在乎節而在乎氣古之人<lb/>
　有失之者晉荀息是也夫霍光者才不足而氣節有<lb/>
　餘此武帝之所為取也書曰如有一个臣㫁㫁無他<lb/>
<pb n="KR2o0015_WYG_045-7b"/>
　技其心休休焉其如有容人之有技若己有之人之<lb/>
　彦聖其心好之不啻若自其口出寔能容之以保我<lb/>
　子孫黎民嗟夫此霍光之謂歟使霍光而有他技則<lb/>
　其心安能休休焉容天下之才而樂天下之彥聖不<lb/>
　忌不克若自己出哉才者爭之端也夫惟聖人在上<lb/>
　驅天下之人各走其職而爭用其所長茍以人臣之<lb/>
　勢而居扵廊廟之上以捍衛幼冲之君而以其區區<lb/>
　之才與天下爭能則姦臣小人有以乗其隙而奪其<lb/>
<pb n="KR2o0015_WYG_045-8a"/>
　權矣霍光以匹夫之微而操殺生之柄威蓋人主而<lb/>
　貴震天下其所以歴事三主而終身天下莫與爭者<lb/>
　以其無他技而武帝亦以此取之歟<lb/>
　温公論光薨禹等謀反誅夷曰霍光之輔漢室可謂<lb/>
　忠矣然卒不能庇其宗何也夫威福者人君之器也<lb/>
　人臣執之久而不歸鮮不及矣以孝昭之明十四而<lb/>
　知上官桀之詐圖可以親政矣況孝宣十九即位聰<lb/>
　明剛毅知民疾苦而光久專大柄不知避去多置親<lb/>
<pb n="KR2o0015_WYG_045-8b"/>
　黨充塞朝廷使人主蓄憤扵上吏民積怨扵下切齒<lb/>
　側目待時而發其得免扵身幸矣况子孫以驕侈趣<lb/>
　之哉雖然曏使孝宣專以禄秩賞賜富其子孫使之<lb/>
　食大縣奉朝請亦足以報盛徳矣乃復任之以政授<lb/>
　之以兵及事叢釁積更加裁奪遂至怨懼以生邪謀<lb/>
　豈徒霍氏之自禍哉亦孝宣醖釀以成之也昔鬬椒<lb/>
　作亂扵楚莊王滅其族而赦箴尹克黄以為子文無<lb/>
　後何以勸善夫以顯禹雲山之罪雖應夷滅而光之<lb/>
<pb n="KR2o0015_WYG_045-9a"/>
　忠勲不可不祀遂使家無噍類孝宣亦少恩哉<lb/>
　陳無己曰有其才而無其節者司馬懿是也有其節<lb/>
　而無其才者荀息是也有是二者成功而去伊周是<lb/>
　也有是二者守而不去霍光是也光承武帝孤㓜之<lb/>
　託天下之寄黜昏陟明全而歸之承征伐之後公私<lb/>
　两弊而十數年間内豐外服光之功有三焉然以私<lb/>
　愛冒大義隣扵奪矣其幸宣帝知而不爭使之爭則<lb/>
　未可知也昭喪而宣立既不能去又不歸政光之失<lb/>
<pb n="KR2o0015_WYG_045-9b"/>
　亦三焉史氏謂不學無術闇扵大理而或以謂人倫<lb/>
　逆順雖不學而知之日磾老胡而著忠孝何待扵學<lb/>
　嗚呼學則明否則蔽理之常也不學而能者資也資<lb/>
　可常乎夫義有由之者有畏之者由之者道也畏之<lb/>
　者學也學而後知畏也畏聖人之言也光之不勝私<lb/>
　以其不知畏也光善人也使其學而知畏其肯出此<lb/>
　乎豈特如此其肯以婢為妻乎則除患扵未然光之<lb/>
　三失其皆出扵此乎或者又謂節而不才然保人之<lb/>
<pb n="KR2o0015_WYG_045-10a"/>
　㓜全人之國天下危而復安此皆才之大者至其結<lb/>
　昏人主與上官以宰相子守闗與武庫親同列而慮<lb/>
　患有急而求符璽又皆有以過人特其才有能否爾<lb/>
　雖然中人而下亦不能具也或又謂日磾不肯納女<lb/>
　後宫而光以為后日磾殺弄兒而光隂妻為不軌光<lb/>
　之守節誠有不如至其功亦非日磾所及也始光推<lb/>
　日磾而日磾謂匈奴輕漢此其智有過人者惜乎不<lb/>
　之盡也<lb/>
<pb n="KR2o0015_WYG_045-10b"/>
宣帝論漢家以王道雜霸<lb/>
　温公曰王霸無異道昔三代之隆禮樂征伐自天子<lb/>
　出則謂之王天子微弱不能治諸侯諸侯有能率其與<lb/>
　國同討不庭以尊王室者則謂之霸其所以行之也皆<lb/>
　本仁祖義任賢使能賞善罰惡禁暴誅亂顧名位有<lb/>
　尊卑道徳有深淺功業有鉅細政令有廣狹耳非若<lb/>
　白黑甘苦之相反也漢之所以不能復三代之治者<lb/>
　由人主所為非先王之道不可復行扵後世也夫儒<lb/>
<pb n="KR2o0015_WYG_045-11a"/>
　有君子有小人彼俗儒者誠不足與為治也獨不可<lb/>
　求眞儒而用之乎稷契臯陶伯益伊尹周公孔子皆<lb/>
　大儒也使漢得而用之功烈豈若是而止耶孝宣謂<lb/>
　太子懦而不立闇扵治體必亂我家則可矣廼曰王<lb/>
　道不可行儒者不可用豈不過甚矣哉殆非所以訓<lb/>
　示子孫垂法將來者也<lb/>
蕭望之殺韓延壽<lb/>
　温公曰以孝宣之明魏相丙吉為丞相于定國為廷<lb/>
<pb n="KR2o0015_WYG_045-11b"/>
　尉而趙蓋韓楊之死皆不厭衆心惜哉其為善政之<lb/>
　累大矣周官司宼之法有議賢議能若廣漢延壽之<lb/>
　治可不謂能乎寛饒惲之剛直可不謂賢乎然則雖<lb/>
　有死罪猶將宥之况罪不足以死乎楊子以韓馮翊<lb/>
　之愬蕭為臣之自失夫所以使延壽犯上者望之激<lb/>
　之也上不之察而延壽獨䝉其辜不亦甚哉<lb/>
宣帝詰責杜延年<lb/>
　東坡曰古者賢君用人無内外輕重之異故雖杜延<lb/>
<pb n="KR2o0015_WYG_045-12a"/>
　年名卿不免出為邉吏治効不進則詰之既進則褒<lb/>
　之所以歴試人才考核事功盖如此孝宣之治優於<lb/>
　孝文者以此也馬周諌唐太宗亦以為言治天下者不<lb/>
　可以不知也<lb/>
黄覇<lb/>
　東坡曰吾先君友人史經臣彦輔豪偉人也嘗云黄覇<lb/>
　本尚敎化庶㡬乎富而敎之者乃復用烏攫肉小數<lb/>
　陋哉潁川鳳凰盖可疑也霍以鶡為神雀不知潁川<lb/>
<pb n="KR2o0015_WYG_045-12b"/>
　之鳳以何物為之雖近於戲亦有理也<lb/>
張安世<lb/>
　少㳺曰張安世匿名迹逺權勢自前史皆以為賢以愚<lb/>
　觀之安世亦具臣耳賢則未也何則有大臣者有具臣<lb/>
　者有姦臣者天下之士於道可退則請於君而退於道可<lb/>
　進則請於君而進進退在道而不在我進之不從退之不<lb/>
　聽有去而已此之謂以道事君不可則止大臣者也進賢<lb/>
　而不能用退不肖而不能必取充位而已此具臣者也同<lb/>
<pb n="KR2o0015_WYG_045-13a"/>
　乎己雖不肖必與異乎己雖賢必擠專為利而已此<lb/>
　姦臣也安世身為漢之大臣與聞政事者當天下進<lb/>
　賢退不肖之責而竊竊焉專為匿名迹逺權勢之事<lb/>
　進之不從退之不聼也能致為臣而去乎愚知安世<lb/>
　之不能也蓋安世與霍光同功一體之人其女孫敬<lb/>
　又霍氏之外屬婦也光薨而子禹謀反夷宗族敬尚<lb/>
　相坐宣帝雖赦之而安世心不自安顧上懲博陸之<lb/>
　顓方貪權勢在己是以深思熟計欲以自媚扵上故<lb/>
<pb n="KR2o0015_WYG_045-13b"/>
　每定大政己决輙移疾出聞詔令乃驚使騎之丞相<lb/>
　府問焉謂其長史曰明主在上賢不肖較然臣下自<lb/>
　修而已何知士薦之嗚呼其視姦臣則有間矣豈大<lb/>
　臣之所以事君者乎愚故曰安世則具臣矣賢則未<lb/>
　也昔伊尹之相湯曰阿衡周公之相周曰太宰衡者<lb/>
　所以權萬物之輕重而歸扵平宰者所以制百味之<lb/>
　多寡而適扵和惟其和平而已矣故為重為多者無<lb/>
　所扵徳為輕為寡者無所於怨衡宰之工實無心也伊<lb/>
<pb n="KR2o0015_WYG_045-14a"/>
　尹周公所以事其君者如此曾若安世逺權勢者乎<lb/>
　雖號不同而其於有心則一也昔叔向被囚祁奚免之<lb/>
　叔向不告免焉而朝范滂被繫霍諝理之滂往候之<lb/>
　而不謝管仲奪伯氏駢邑三百沒齒無怨言諸葛亮<lb/>
　廢廖立李平及亮卒立涕泣平致死嗚呼國之大臣<lb/>
　其好賢也如祈奚之扵叔向霍諝之扵范滂其疾惡<lb/>
　也如管仲之於伯氏諸葛亮之於廖立李平名迹之<lb/>
　或匿或見權勢之或近或逺皆可以兩忘矣山濤為<lb/>
<pb n="KR2o0015_WYG_045-14b"/>
　吏部拔賢進善時無知者身歿之後天子出其奏扵<lb/>
　朝然後知羣才皆濤所進而王通以為密不以仁予<lb/>
　之也嗚呼知通之不與濤則知愚之不與安世矣<lb/>
趙充國<lb/>
　東坡曰始予觀充國策先零匈奴情偽曰何其明也<lb/>
　又觀遣雕庫行羗中告諭沮辛武賢先攻䍐开守便<lb/>
　宜不出師畫屯田十二利專務以恩信積穀招降以<lb/>
　謂此從容以義用兵與夫逞詐詭疲人扵一戰者絶<lb/>
<pb n="KR2o0015_WYG_045-15a"/>
　矣最末觀其語將校曰諸君皆便文自營爾非為公<lb/>
　家忠計也語郎中曰是何言之不忠也吾固以死守<lb/>
　之語浩星賜曰吾老矣豈嫌伐一時事以欺明主哉<lb/>
　老臣不以餘命為陛下言之卒死誰當復言之卒以<lb/>
　其意白上云嗚呼使有位君子皆用其心如充國則<lb/>
　古今天下豈有不治者哉嘗觀扵内公卿士大夫之<lb/>
　議曰法當然奈何觀扵外將之議曰詔如是不當違<lb/>
　詔也凡在我一皆遵稟無有止障也脱有能言一事<lb/>
<pb n="KR2o0015_WYG_045-15b"/>
　其言不用則矜語扵人曰某事吾常言之上不我用<lb/>
　也我則無負終不更犯顔色往復論也况扵以死守<lb/>
　而不欺豈復有哉而以餘命受禄位者併肩立也豈<lb/>
　惟才不及充國忠又不如可歎也夫充國之用心人<lb/>
　臣常道爾然與充國同時在漢庭人未聞皆然而充<lb/>
　國獨然故可重也噫今之人不及往時逺矣則充國<lb/>
　益可重也予既觀充國而感今之人又觀宣帝與之<lb/>
　上下議而格排羣疑用之遂無勞兵下羌冦不知其<lb/>
<pb n="KR2o0015_WYG_045-16a"/>
　能功名亦遇主然也噫宣帝充國可重也况三代君<lb/>
　臣間哉下其肯有欺上上其容有間然乎而觀掦子<lb/>
　雲賛不及此區區論功爾功古今豈無大者哉不若<lb/>
　原其心以勵事君也班固又不出語山東氣俗故著<lb/>
　云爾<lb/>
用儒<lb/>
　李徳裕曰荀悦論略曰高帝天下初定庶事草創文<lb/>
　帝躬行𤣥黙遂至昇平而古典未備制度多闕武帝<lb/>
<pb n="KR2o0015_WYG_045-16b"/>
　内修文學外耀武威而不盡其術不克其終宣帝任<lb/>
　法審刑總覈名實而不用儒術理化不成歴數三代<lb/>
　以及元帝崇尚儒學從諫如流引班固賛賔禮故老<lb/>
　優繇亮直又曰貢薛韋匡迭為宰相其旨以為專用<lb/>
　儒術莫盛扵此班固荀悦皆文雅之士以元帝好儒<lb/>
　徵用儒生故以兹為美而深罪石顯痛心泣血稱詩<lb/>
　人投畀豺虎嫉之甚也異乎余之所聞矣任恭顯始<lb/>
　扵宣帝當宣帝之世石顯豈能隳其大業哉則知惡<lb/>
<pb n="KR2o0015_WYG_045-17a"/>
　不在扵顯矣蕭望之周堪者皆廊廟之器有師傅之<lb/>
　恩石顯所忌廢而不用朋寵上書遂致于理其後劉<lb/>
　向廢錮張猛自殺豈得謂之優繇亮直乎賈捐之京<lb/>
　房雖不忠其身亦皆英特雋才道術竒士扵元帝可<lb/>
　謂忠矣亦因譖而死惑扵讒邪豈得謂之牽扵文義<lb/>
　乎扵讒邪則不㫁扵髦俊則用法亦不得謂之優繇<lb/>
　矣貢薛雖能忠諫止扵諷諭恭儉未嘗禦姦觸邪矣<lb/>
　韋匡從容守位未嘗犯顔干主矣所以得乗時而進<lb/>
<pb n="KR2o0015_WYG_045-17b"/>
　久安其位昔桀紂殺一龍逢比干而天下之惡歸焉<lb/>
　桀紂以拒諫而殺之其悖已甚元帝以信讒而殺抑<lb/>
　又甚焉王業既衰至成哀陵替纔三世而王莽簒奪<lb/>
　宣帝稱亂吾家者太子也知子莫若父信哉是言<lb/>
　孫明復書元帝賛後曰儒者長世御俗宣敎化之大<lb/>
　本也宣帝不識帝王逺略故鄙之曰俗儒好是古非<lb/>
　今使人眩扵名實不知所守何足委任及夫元帝即<lb/>
　位徒有好儒之名復無用儒之實雖外以貢薛韋匡<lb/>
<pb n="KR2o0015_WYG_045-18a"/>
　為宰相而内以𢎞恭石顯為腹心是時天下之政皆<lb/>
　自恭顯出貢薛之徒言不必行計不必從但具員備<lb/>
　位而已自恭顯殺蕭望之京房之後羣臣側足喪氣<lb/>
　畏權懼誅雖睹朝廷之失刑政之濫莫復敢有抗言<lb/>
　于時元帝昏然不寤益信恭顯是故姦邪日進紀綱<lb/>
　日亂風俗日壞災祥日見孝宣之業職此而衰矣而<lb/>
　史固賛稱上少而好儒及即位登用儒生委之以政<hi>云</hi>
　<hi>云</hi>噫史固所謂牽制文義者非儒者之文義乎昔宣帝常<lb/>
<pb n="KR2o0015_WYG_045-18b"/>
　怒元帝言用儒生曰亂我家者太子也今觀史固之賛<lb/>
　宛是元帝用儒生亂其家者也此史固不思之甚矣<lb/>
　向使元帝能納蕭望之劉更生京房賈捐之之謀退去<lb/>
　憸人進用碩老與之謀求治道以天下為心則邦家<lb/>
　之休祖宗之烈可垂扵無窮矣安有衰滅者哉史固<lb/>
　筆削論定善惡之際何不書曰上即位登用儒生不<lb/>
　能委之以政牽制佞倖優游不㫁孝宣之業衰焉如<lb/>
　是則褒貶得其中矣吾大懼後世繼體守文之君覽<lb/>
<pb n="KR2o0015_WYG_045-19a"/>
　史固之賛以為自昔儒生之不足為用也而委任佞<lb/>
　倖以致衰亂禍不淺矣<lb/>
任用恭顯<lb/>
　李徳裕曰漢元帝習武帝游宴後庭又隆好音樂與<lb/>
　𢎞恭石顯圖議帷幄之中進退天下之士史臣賛曰<lb/>
　優游不㫁漢宣之業衰焉余以班固之言未盡其辭<lb/>
　此蓋懦而不才權移所嬖非不斷也夫帝王者天也<lb/>
　天以剛徤為氣粹精為體氣剛而明則三光不昏體<lb/>
<pb n="KR2o0015_WYG_045-19b"/>
　粹而精則四氣不亂剛也者不息之謂也故權衡獨<lb/>
　運嵗時不忒粹也者不雜之謂也故乖氣消散隂陽<lb/>
　不謬若運動不在扵權軸鎔鑄不由扵大冶蕩蕩上<lb/>
　帝復何為哉書曰天聰明自我民聰明又曰天視自<lb/>
　我民視天聴自我民聴豈堯舜之時上下皆公論説<lb/>
　不行人與其聰明哉豈幽厲之君上下盡邪讒言相<lb/>
　蔽人不與其聰明哉元帝自稱淫亂之君各賢其臣<lb/>
　令皆覺悟天下安得危亡之君元帝蓋自以恭顯為<lb/>
<pb n="KR2o0015_WYG_045-20a"/>
　賢而任之不疑也<lb/>
　司馬温公論京房宴見言恭顯曰人君之徳不明則<lb/>
　臣下雖欲竭忠何自入乎觀京房之所以曉孝元可<lb/>
　謂明白切至矣而終不寤悲夫詩曰匪靣命之言提<lb/>
　其耳匪手攜之言示之事又曰誨爾諄諄聴我藐藐<lb/>
　孝元之謂矣<lb/>
　呉筠京房詩曰達者貴量力至人尚知幾京房洞幽<lb/>
　賛神奥咸發揮如何疾元惡不悟禍所歸謀物間謀<lb/>
<pb n="KR2o0015_WYG_045-20b"/>
　己誰言爾精微<lb/>
　温公論蕭望之自殺曰甚矣孝元之為君易欺而難<lb/>
　寤也夫恭顯之譖愬望之不肯就戮恭顯以為必無<lb/>
　憂己而果自殺則恭顯之欺亦明矣其中智之君孰<lb/>
　不感動奮發以底邪臣之罰孝元則不然雖涕泣不<lb/>
　食以傷望之而終不能誅恭顯纔得其免冠謝而已<lb/>
　如此則姦臣安所懲乎是使恭顯得肆其邪心而無<lb/>
　復忌憚者也<lb/>
<pb n="KR2o0015_WYG_045-21a"/>
　白樂天傷蕭京詩曰禾黍與稂莠雨來同日滋桃李<lb/>
　與荆棘霜降同夜萎草木既區别榮枯那等夷茫茫<lb/>
　天地意無乃太無私小人與君子用置各有宜奈何<lb/>
　西漢末忠邪並信之不然盡信忠早絶邪臣窺不然<lb/>
　盡信邪早使忠臣知優游兩不㫁盛業日已衰痛矣<lb/>
　蕭京輩終令陷禍機每讀元成紀憤憤令人悲寄言<lb/>
　為國者不得學其時寄言為臣者可不鑒扵斯<lb/>
免諸葛豐左遷周堪張猛<lb/>
<pb n="KR2o0015_WYG_045-21b"/>
　温公曰諸葛豐之扵堪猛前譽而後毁其志非為朝<lb/>
　廷進善而去姦也欲比周求進而已矣斯亦鄭朋楊<lb/>
　興之之流烏在其為剛直哉人君者察美惡辨是非賞<lb/>
　以勸善罰以懲姦所以為治也使豐言得實則豐不<lb/>
　當絀若其誣罔則堪猛何辜焉今兩責而俱棄之則<lb/>
　美惡是非果何在哉<lb/>
貢禹<lb/>
　温公曰忠臣之事君也責其所難則其易者不勞而<lb/>
<pb n="KR2o0015_WYG_045-22a"/>
　正補其所短則其長者不勸而遂孝元踐位之初虛<lb/>
　心以問禹禹宜先其所急後其所緩然則優游不㫁<lb/>
　讒佞用權當時之大患也而禹不以為言恭謹節儉<lb/>
　孝元之素志也而禹孜孜言之何哉使禹之智不足<lb/>
　以知烏足為賢知而不言為罪愈大矣<lb/>
韋𤣥成<lb/>
　秦少游曰愚觀韋𤣥成等議漢宗廟之事未嘗不竊<lb/>
　笑之以為此乃不達時變腐儒之論也何則禮非天<lb/>
<pb n="KR2o0015_WYG_045-22b"/>
　降地出出扵人心而已合扵先王之迹而不合扵人<lb/>
　心君子不以為禮也夫事死如事生事亡如事存古<lb/>
　今之情一也上古之世生養之具未備巢居而穴處<lb/>
　食草木之實鳥獸之肉飲其血茹其毛則祭其先也<lb/>
　亦不過薦毛血扵中野而已中古以來養生之具漸<lb/>
　備範金合土以為臺榭宫室以炮以燔以烹以炙以<lb/>
　為醴酪夫以備者自奉而以不備者奉其先則非人<lb/>
　心之所安也扵是始制宗廟之禮祭祀之儀故有天<lb/>
<pb n="KR2o0015_WYG_045-23a"/>
　下者事七世日有祭月有祀時有享嵗有貢終始有<lb/>
　歸其物則天之所生地之所長茍可薦者莫不咸在<lb/>
　夫豈求勝扵上古之世哉蓋以謂不如是則人心怵<lb/>
　焉而不安此制禮之本意也昔惠帝作複道叔孫通<lb/>
　因以為原廟又嘗出游離宫因請獻櫻桃夫原廟與<lb/>
　諸果之獻前此未嘗有通輒以為請者知制禮之本<lb/>
　意則可以義起之也彼𤣥成等不然徒見漢之宗廟<lb/>
　祭祀不合六藝之文遂欲一切毁之不知六藝之文<lb/>
<pb n="KR2o0015_WYG_045-23b"/>
　中古之事也上古之事不可盡行扵中古中古之事<lb/>
　豈可盡行扵後世哉古之君子將營宫室宗廟為先<lb/>
　廐庫次之宫室為後將毁宫室廐庫為先宗廟為後<lb/>
　何則營之先親而後身毁之先身而後親可知也漢<lb/>
　之制度不合扵六藝之文者多矣彼𤣥成等徒知陵<lb/>
　廟園寢便殿祭之為過而不知神仙長年合歡増成<lb/>
　飛廉象玉之為過也知廟在郡國月游衣冠之為非<lb/>
　而不知千門萬戸之宫神明通天之䑓離宫别館百<lb/>
<pb n="KR2o0015_WYG_045-24a"/>
　有餘區之為非也元帝初元中雖以侈異嘗罷角觝<lb/>
　上林宫館希御幸者而永元中幸長楊射熊館布車<lb/>
　騎大獵則是宫室宴享之事未能如禮也宫室宴享<lb/>
　非禮則置而不議宗廟祭祀非禮則議而毁之漢之<lb/>
　祖宗神靈不存則已神靈若存能不發怒扵子孫乎<lb/>
　元帝寢疾而夢祖宗譴責也豈非以此乎史稱元帝<lb/>
　少好儒及即位用𤣥成等為宰相而孝宣之業衰焉<lb/>
　後世遂以儒為不足用鳴呼以𤣥成等議宗廟祭祀<lb/>
<pb n="KR2o0015_WYG_045-24b"/>
　之事言之元帝所用者蓋腐儒耳安得眞儒用之哉<lb/>
王昭君<lb/>
　程晏設毛延壽自解語曰帝見王嬙美召延壽責曰<lb/>
　君欺我之甚也延壽曰臣以為宫中美者可以亂人<lb/>
　之國臣欲宫中之美者遷扵胡庭是臣使亂國之物<lb/>
　不逞扵漢而移扵胡也昔閎夭獻美女扵紂而免西<lb/>
　伯齊遺女樂扵魯而孔子行秦遺女樂扵戎而間由<lb/>
　余是豈曰選其惡者遺之美者留之邪陛下以為美<lb/>
<pb n="KR2o0015_WYG_045-25a"/>
　者是能亂陛下之徳也臣欲去之將静我而亂彼陛<lb/>
　下不以為美者是不能亂我之徳安能亂彼謀哉臣<lb/>
　聞太上無亂其次去亂其次遷亂今國家不能無亂<lb/>
　陛下不能去亂臣為陛下遷亂耳惡可以彼為美乎<lb/>
　帝不能省君子曰良畫工也孰誣其貨哉<lb/>
　六一明妃曲曰漢宫有佳人天子初未識一朝隨漢<lb/>
　使逺嫁單于國絶色天下無一失難再得雖能殺畫<lb/>
　工扵事竟何益耳目所及尚如此萬里安能制夷狄<lb/>
<pb n="KR2o0015_WYG_045-25b"/>
　漢計誠已拙女色難自誇狂風日暮起飄泊落誰家<lb/>
　紅顔勝人多薄命莫怨春風當自嗟<lb/>
二疏<lb/>
　東坡二疏圖賛曰惟天為健而無己時沉潛剛克以<lb/>
　燮和之於赫漢高以智力王凛然君臣師友道䘮孝<lb/>
　宣中興以法馭人殺蓋楊韓蓋三良臣先生憐之振<lb/>
　袂脱屣使知區區不足驕士此意莫陳千載于今我觀<lb/>
　畫圖涕淚沾襟<lb/>
<pb n="KR2o0015_WYG_045-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_045-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷四十五<lb/>
</p>
<p>
</p>
  </div>
</body>
</text>
</TEI>
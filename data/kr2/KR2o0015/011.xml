<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十一</head> <lb/>
    <p>
<pb n="KR2o0015_WYG_011-1a"/>
欽定四庫全書<lb/>
　歴代名賢確論卷十一<lb/>
　　二帝三代通論上<lb/>
　　　帝王世次年紀<hi>六一</hi>
　　　舜禹受禪<hi>潁濱</hi>
　　　帝王所尚<hi>李翺</hi>　<hi>李華/</hi>　<hi>潁濱/</hi>　<hi>劉敞</hi>
帝王世次年紀<lb/>
　六一曰堯舜禹湯文武此六君子者可謂顯人矣而<lb/>
<pb n="KR2o0015_WYG_011-1b"/>
　後世猶失其傳者豈非以其逺也哉是故君子之學<lb/>
　不窮逺以為能而闕其不知慎所傳以惑世也方孔<lb/>
　子時周衰學廢先王之道不明而異端之說並起孔<lb/>
　子患之乃修正詩書史記以止紛亂之說而欲其傳<lb/>
　之信也故略其逺而詳其近於書斷自唐虞以來著<lb/>
　其大事可以為世法者而已至於三皇五帝君臣世<lb/>
　次皆未嘗道者以其世逺而慎所不知也孔子既没<lb/>
　異端之說復興周室亦益衰亂接乎戰國秦遂焚書<lb/>
<pb n="KR2o0015_WYG_011-2a"/>
　先王之道中絶漢興久之詩書稍出而不完當王道<lb/>
　中絶之際竒書異說方充斥而盛行其言往往反自<lb/>
　託於孔子之徒以取信於時學者既不備見詩書之<lb/>
　詳而習傳盛行之異說世無聖人以為質而不自知<lb/>
　其取捨真偽至有博學好竒之士務多聞以為勝者<lb/>
　於是盡集諸說而論次初無所擇而惟恐遺之也如<lb/>
　司馬遷之史記是矣以孔子之學上述前世止於堯<lb/>
　舜著其大略而不道其前遷逺出孔子之後而乃上<lb/>
<pb n="KR2o0015_WYG_011-2b"/>
　述黄帝以來又詳悉其世次其不量力而務勝宜其<lb/>
　失之多也遷所作本紀出于大戴禮世本諸書今依<lb/>
　其說圖而考之堯舜夏商周皆同出于黄帝堯之崩<lb/>
　也下傳其四世孫舜舜之崩也復上傳其四世祖禹<lb/>
　而舜禹皆夀百歲稷契于髙辛為子乃同父異母之<lb/>
　兄弟而以其世次而下之湯與王季同世湯下傳十<lb/>
　六世而為紂王季下傳一世而為文王二世而為武<lb/>
　王是文王以十五世祖臣事十五世孫紂而武王以<lb/>
<pb n="KR2o0015_WYG_011-3a"/>
　十四世祖伐十四世孫而代之王何其謬哉嗚呼堯<lb/>
　舜禹湯文武之道百王之取法也其盛德大業見於<lb/>
　行事而後世所欲知者孔子皆已論著之矣其久遠<lb/>
　難明之事後世不必知不知不害為君子者孔子皆<lb/>
　不道也夫孔子所以為聖人者其智知所取捨皆如<lb/>
　此　又曰今既略論帝王世次而見本紀之失猶謂<lb/>
　文武與紂相去十五六世其謬較然不疑而堯舜禹<lb/>
　之世相去不逺尚冀其理有可通乃復以尚書孟子<lb/>
<pb n="KR2o0015_WYG_011-3b"/>
　孔安國皇甫謐諸書參考其夀數長短而尤乖戾不<lb/>
　能合也據書及諸說云堯夀一百一十六歲舜夀一<lb/>
　百一十二歲禹夀百歲堯年十六即位在位七十年<lb/>
　年八十六始得舜而試之二年乃使攝政時舜年三<lb/>
　十居試攝通三十年而堯崩舜服堯喪三年畢乃即<lb/>
　位在位五十年而崩方舜在位三十三年命禹攝政<lb/>
　凡十七年而舜崩禹服舜喪三年畢乃即位在位十<lb/>
　年而崩由是言之當堯得舜之時堯年八十六舜年<lb/>
<pb n="KR2o0015_WYG_011-4a"/>
　三十以此推而上之是堯年五十七已見四世之𤣥<lb/>
　孫生一歲矣舜居試攝及在位通八十二年而禹夀<lb/>
　百歲以禹百年之間推而上之禹即位及居舜喪通<lb/>
　十三年又在舜朝八十二年通九十五年則當舜攝<lb/>
　試之初年禹纔七歲是舜為𤣥孫年五十時見四世<lb/>
　之髙祖方生六歲矣至于舜娶堯二女據圖為曾祖<lb/>
　姑雖古逺世異與今略有不同然人倫之理乃萬世<lb/>
　之常道必不錯亂顛倒之如此然則諸家世次夀數<lb/>
<pb n="KR2o0015_WYG_011-4b"/>
　長短之說聖經之所不著者皆不足信也决矣<lb/>
舜禹受禪<lb/>
　潁濱曰學者言堯舜之事有三妄焉太史公得其一<lb/>
　不得其二莊子稱堯以天下讓許由許由不受恥之<lb/>
　逃隱莊子盖寓言焉而後世信之太史公曰舜禹之<lb/>
　間岳牧咸薦試之於位典職數十年功用既興然後授<lb/>
　政示天下重器王者大統傳天下若斯之難而許由<lb/>
　何以稱焉孟子曰堯將舉舜妻以二女瞽瞍不順不<lb/>
<pb n="KR2o0015_WYG_011-5a"/>
　告而娶既而猶欲殺舜而分其室然舜終不以為怨<lb/>
　余考之于書孟子盖失之矣世豈有不能順其父母<lb/>
　而能治天下者哉四岳之薦舜曰烝烝乂不格姦益<lb/>
　之稱舜曰夔夔齋慄瞽亦允若則舜之為庶人既以<lb/>
　能順其親使不至于奸矣父母兄弟之際智力之所<lb/>
　不施也有頑父嚚母傲弟而能和之以不失其親唯<lb/>
　至仁能之此堯所以用舜而不疑也父子相賊奸之<lb/>
　大也豈其既已用之而猶欲殺之哉孟子又言堯舜<lb/>
<pb n="KR2o0015_WYG_011-5b"/>
　禹之終皆薦人于天堯崩舜避堯之子於南河之南<lb/>
　舜崩禹避舜之子於陽城天下皆往歸之然後之中<lb/>
　國踐天子位禹崩益避禹之子於箕山之隂朝覲訟<lb/>
　獄者皆不之益而之啓故益不得為天子以書觀之<lb/>
　此亦非君子之言也舜禹之攝格于祖考郊祀天地<lb/>
　朝見諸侯巡狩方岳行天子之事矣及其終而又避<lb/>
　之何哉使舜禹避之天下歸之而其子不順將從天<lb/>
　下而廢其子歟將奉其子而違天下歟此事之至逆<lb/>
<pb n="KR2o0015_WYG_011-6a"/>
　由避致之也至益不度天命而受位于禹避之而天<lb/>
　下不從然後不敢為匹夫猶且恥之而謂益為之哉<lb/>
帝王所尚<lb/>
　李翺曰夏尚忠殷尚敬周尚文何也帝王之道非尚<lb/>
　忠也非尚敬與文也因時之變以承其弊而已矣救<lb/>
　野莫如敬救鬼莫如文救僿莫如忠循環終始迭相<lb/>
　為救如火蔓而燒也人知其勝之于水也勝于水者<lb/>
　土也水之潰過其流者則必大為之防矣故夏之政<lb/>
<pb n="KR2o0015_WYG_011-6b"/>
　尚忠湯之政尚敬武王之政尚文各適其宜也如武<lb/>
　王居禹時則尚忠矣湯居武王之時則尚文矣禹與<lb/>
　湯交地而居則夏尚敬而殷尚乎忠矣故適時之宜<lb/>
　而補其不得者三王也使黄帝堯舜居三王之天下<lb/>
　則亦必為禹湯武王之所為矣繇是觀之五帝之與<lb/>
　夏商周一道也若救殷之鬼不以文而曰我必以夏<lb/>
　之忠而化之是猶適于南而北轅其到也無日矣孔<lb/>
　子聖人之大者也若孔子王天下而傳周其救文之<lb/>
<pb n="KR2o0015_WYG_011-7a"/>
　弊也亦必尚乎夏道矣是文與忠敬皆非帝王之所<lb/>
　尚也乃帝王之所以合變而行權者也因時之變以<lb/>
　承其弊者也不可體而作為之者也<lb/>
　李華曰天地之道易簡易則易知簡則易從先王質<lb/>
　文相變以濟天下易知易從莫尚乎質質弊則佐之<lb/>
　以文文弊則復之以質不待其極而變之故上無從<lb/>
　亂記曰國奢則示之以儉國儉則示之以禮禮謂易<lb/>
　知易從之禮非酬酢裼襲之煩也儉謂易知易從之<lb/>
<pb n="KR2o0015_WYG_011-7b"/>
　儉非茅茨土簋之陋也盖逹其誠信安其君親而已<lb/>
　質則儉儉則固固則愚其行也豐肥天下愚極則無<lb/>
　恩文則奢奢則不遜不遜則詐其行也痼瘠天下詐<lb/>
　極則賊亂故曰不待其極而變之因而文之無害于<lb/>
　訓又不遜而質之艱難於成俗苦不化而過則愚之<lb/>
　病淺於詐之病也無恩之病緩於賊亂之極也故曰<lb/>
　莫尚乎奢也奢而後化之求固而不獲也利害遲速<lb/>
　不其昭昭歟前王之禮世滋百家之言世益欲人化<lb/>
<pb n="KR2o0015_WYG_011-8a"/>
　而不為誠難乎哉吉凶之儀刑賞之級繁矣使生民<lb/>
　無適從巧者弄而飾之拙者眩而失守誠偽無由明<lb/>
　天下浸為陂池蕩為洪流雖神禹復生誰能救之夫<lb/>
　君人者修德以治天下不在智不在功必也質而有<lb/>
　制制而不煩而已太康啓子禹孫當斯時有堯舜遺<lb/>
　人親受禹之賜國為羿奪内則夏之六卿外則夏之<lb/>
　四岳而羿浞愚弄鬭爭内外黙然一以聽命至少康<lb/>
　艱難而後復原是觀之則聖有謨訓何補哉漢髙除秦<lb/>
<pb n="KR2o0015_WYG_011-8b"/>
　項煩苛至孝文𤣥黙仁儉斷獄幾措及武帝修三代<lb/>
　之法而天下荒耗則文不如質明矣漢氏雖歴産禄<lb/>
　吳楚之亂而宗室異姓同力合心一舉而安其漢德<lb/>
　結於人心不如夏家諸吕吳楚之强倍於羿浞安漢<lb/>
　至易而復夏至難何也商德最深周公大聖親則管<lb/>
　蔡為亂逺則徐奄並興夷多難復明辟兼虞夏商之<lb/>
　典禮後王之法備矣太平之階厚矣至成王季年而<lb/>
　後理唯康王垂拱囹圄虚空逮昭王南征不返因是<lb/>
<pb n="KR2o0015_WYG_011-9a"/>
　陵夷則郁郁之盛何為哉周法文官備數四時盛祭<lb/>
　車服盛飾至於下國方五十里卿大夫士之多軍師<lb/>
　之衆大聘小聘朝覲㑹同地狹人寡不堪覲謁大何<lb/>
　得不亂小何得不亡記云周之人强仁窮賞罰故曰<lb/>
　殷周之道不勝其弊考前後而論之夏衰失於質而<lb/>
　無制周弱失於制而過煩故也愚以為將求致理始<lb/>
　於學習經史左氏國語爾雅荀孟等家輔佐五經者<lb/>
　也及藥石之方行于天下考試仕進者宜用之其餘<lb/>
<pb n="KR2o0015_WYG_011-9b"/>
　百家說䜟緯之書存而不用至于喪制之縟祭禮之<lb/>
　繁不可備舉者以省之考求簡易中于人心者以行<lb/>
　之是可以淳風俗而不汎於坦明之路矣學者局於<lb/>
　恒教因循而不敢失於毫釐古人之說豈或盡善數<lb/>
　骨肉之罪而褒叔向不忍聞之言而書昭伯敬龜筴<lb/>
　之信而陳僂句使不仁之人萌芽賊心而仁義之士<lb/>
　閉目掩卷何如哉其或曲書常言無補世教不習可<lb/>
　也則煩瀆日亡而易簡日用矣海内之廣億兆之多<lb/>
<pb n="KR2o0015_WYG_011-10a"/>
　無聊於煩彌世曠久今以簡質易煩文而使之則晨<lb/>
　命而夕周踰年而化成蹈五常享五福理必然也子<lb/>
　言以約失之者鮮矣與其不遜也寧固傳曰以欲從<lb/>
　人則可記曰大樂必易大禮必簡顔子曰無施勞經<lb/>
　義可據也如是為政者得無以為惑乎<lb/>
　潁濱曰傳曰夏之政尚忠商之政尚質周之政尚文<lb/>
　而仲尼亦云周監於二代郁郁乎文哉吾從周余讀<lb/>
　詩書歴觀唐虞至於夏商以為有生民以來未嘗一<lb/>
<pb n="KR2o0015_WYG_011-10b"/>
　日而不趨於文也文之為言猶曰萬物各得其理云<lb/>
　爾父子君臣之間兄弟夫婦之際此文之所由起也<lb/>
　昔者生民之初父子無義君臣無禮兄弟不相愛夫<lb/>
　婦不相保紛然而淆亂忿鬭而相苦文理不著而人<lb/>
　倫不明生不相養而死不相葬天下之人舉皆戚然<lb/>
　不寧於中然後反而求其所安屬其父子而列其君<lb/>
　臣聨其兄弟而正其夫婦至于虞夏之世乃益去其<lb/>
　鄙野之制然猶以天子之尊飯土塯啜土鉶土堦三<lb/>
<pb n="KR2o0015_WYG_011-11a"/>
　尺茅茨不翦至于周而後大備其粗始于父子之際<lb/>
　其精布于萬物其用甚廣而無窮盖其當時莫不自<lb/>
　謂文于前世而後世之人乃更以為質也是故祭祀<lb/>
　之禮陳其籩豆列其鼎爼備其醪醴伏俯以薦思其<lb/>
　飲食醉<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>之樂而不可見也於是灌用鬱鬯藉用白<lb/>
　茅既沃而莫之見以為神之縮之也體魄降于地魂<lb/>
　氣升于天恍惚誕謾而不知其所由處聲音氣臭之<lb/>
　類恐不能得當也於是終祭于屋漏繹祭于祊以為<lb/>
<pb n="KR2o0015_WYG_011-11b"/>
　人子之心無所不至也薦之以滋味重之以膾炙恐<lb/>
　鬼神之不屑也薦之以血毛重之以體薦恐父祖之<lb/>
　不吾饗也於是先黍稷而飯稻粱先大羮而飽庶羞<lb/>
　以為不敢忘禮亦不敢忘愛也丁寧反覆以為可以<lb/>
　盡人子之心而人子之心亦可以少安矣故世之所<lb/>
　謂文者皆所以安其人之所不安而人之所安者事<lb/>
　之所當然也仲尼區區於衰周之末収先王之遺文<lb/>
　而與曾子推論禮之所難處至於毫釐纎悉盖以為<lb/>
<pb n="KR2o0015_WYG_011-12a"/>
　王道之盛其文理當極於此焉耳及周之亡天下大<lb/>
　壞强凌弱衆㬥寡而後世乃以為用文之弊夫自唐<lb/>
　虞以至於商漸而入於文至周而文極於天下當唐<lb/>
　虞夏商之世盖將求周之文而其勢有所未至非有<lb/>
　所謂質與忠也自周而下天下習于文非文則無以<lb/>
　安天下之所不足此其勢然也今夫冠昏喪祭而不<lb/>
　為之禮墓祭而不廟室祭而無所仁人君子有所不<lb/>
　安於其中而曰不文以從唐虞夏商之質夫唐虞夏<lb/>
<pb n="KR2o0015_WYG_011-12b"/>
　商之質盖將求周之文而未至非所以為法也<lb/>
　劉敞曰古者有言夏后氏尚忠忠之敝小人以野救<lb/>
　野莫如恭商人尚恭恭之敝小人以鬼救鬼莫如文<lb/>
　周人尚文文之敝小人以僿救僿莫如忠三王之道<lb/>
　若循環此非君子之言好事者飾之也聖人之道同<lb/>
　而王者之政一也同故能同不同一故能一不一同<lb/>
　者道也不同者物也一者德也不一者俗也故自伏<lb/>
　羲氏神農氏黄帝氏少昊氏顓頊氏髙辛氏陶唐氏<lb/>
<pb n="KR2o0015_WYG_011-13a"/>
　有虞氏天下之生久矣一盛一衰一治一亂然而所<lb/>
　以盛者常同所以治者常一何以言之耶凡聖王之<lb/>
　後而至于衰者非其道衰也物使之衰也其至于亂<lb/>
　者非其德亂也俗使之亂也繼而起者明道以待物<lb/>
　則衰逺矣正德以訓俗則亂逺矣故可以革物者道<lb/>
　也而道未嘗變可以革俗者德也而德未嘗變夏后<lb/>
　氏有天下四百餘歲桀為無道顛覆禹之典刑夏人<lb/>
　不忍成湯伐而攻之四海之内歸之如一非畔夏也<lb/>
<pb n="KR2o0015_WYG_011-13b"/>
　以成湯為能復禹之績也故仲虺稱之曰天錫王勇<lb/>
　智纉禹舊服此之謂也商有天下六百餘歲紂為無<lb/>
　道顛覆湯之典刑商人不忍武王伐而殺之四海之<lb/>
　内歸之如一非畔商也以武王為能反湯之政也故<lb/>
　武成曰乃反商政政由舊此之謂也故湯復禹之績<lb/>
　則得禹之天下武王反商之政則得湯之天下當是<lb/>
　時也禹没而復起湯滅而復見同焉而已矣一焉而<lb/>
　已矣安得忠恭文之三而異之且夫忠也恭也文也<lb/>
<pb n="KR2o0015_WYG_011-14a"/>
　是三者之於道本末也表裏也相待而成相須而行<lb/>
　者也不可一日離而以謂千歲而代興故曰非君子<lb/>
　之言好事者飾之也奚以論之凡父子之道君臣之<lb/>
　義夫婦之親賓友之好長幼之序此謂人之大端也<lb/>
　人道之大端不同則不足以相讓故先王之為禮必<lb/>
　本于忠忠也者禮之本也然而不恭則忠不見故先<lb/>
　王表之以恭恭也者禮之體也然而不文則恭不昭<lb/>
　故先王著之以文文也者禮之成也是先王非尚此<lb/>
<pb n="KR2o0015_WYG_011-14b"/>
　三道也其變節次序不相縁則禮不立然而相縁之<lb/>
　甚密喘而言蠕而動一皆雜于是有隆有殺有左有<lb/>
　右而已矣是以凡正於内者則隆於忠接于外者則<lb/>
　隆於恭旁暢曲折極意之變則隆于文唯君子能體<lb/>
　之能體之則能言之能言之則能述之未有文而不<lb/>
　原於恭者也未有恭而不因于忠者也未有忠而不<lb/>
　恭不文能成其忠者也故曰三者之於道本末也表<lb/>
　裏也相待而成相須而行者也不可一日離然而以<lb/>
<pb n="KR2o0015_WYG_011-15a"/>
　謂千歲而代興故曰非君子之言好事者飾之也<lb/>
　又曰古者有言有虞氏貴德而尚齒夏后氏貴爵而<lb/>
　尚齒商人貴富而尚齒周人貴親而尚齒此非君子<lb/>
　之言好事者飾之也夫聖賢之治國家天下所以率<lb/>
　民而教之也有達貴者有公貴者有私貴者有無貴<lb/>
　者德者其達貴也爵者其公貴也親者其私貴也至<lb/>
　於富則無貴也所以謂德達貴者德之于天下無所<lb/>
　不貴也在朝廷則貴于朝廷在鄉黨則貴于鄉黨在<lb/>
<pb n="KR2o0015_WYG_011-15b"/>
　市井則貴于市井在夷狄則貴于夷狄是百王之所<lb/>
　同也故謂之達貴所以謂爵公貴者爵之貴在朝廷<lb/>
　則重在宗族則屈是又百王之所同也故謂之公貴<lb/>
　所以謂親私貴者親之貴在宗族則伸之在朝廷則<lb/>
　屈之是百王之所同也故謂之私貴此數者人情之<lb/>
　紀王事之本聖人所不能奪是以推而任之故以德<lb/>
　王天下以爵尊朝廷以親定宗族以德王天下故天<lb/>
　下不可不貴德以爵尊朝廷故朝廷不可不貴爵以<lb/>
<pb n="KR2o0015_WYG_011-16a"/>
　親定宗族故宗族不可不貴親三者不失其所則王<lb/>
　道成三者失其所則王道不成是以有九德者治天<lb/>
　下有六德者治一國有三德者治一邑有一德者治<lb/>
　一職此所以見德之貴也治天下者爵天子臣兆民<lb/>
　治一國者爵諸侯臣萬民治一邑者爵大夫臣陪𨽻<lb/>
　治一職者爵為士臣輿皂此所以見爵之貴也雖為<lb/>
　天子必有父雖為諸侯必有兄故三年之喪達乎天<lb/>
　子期之喪達乎諸侯大功之喪達乎大夫在宗廟則<lb/>
<pb n="KR2o0015_WYG_011-16b"/>
　皆以齒所以見親之貴也其義並隆而不相害並行<lb/>
　而不相悖錯之而安施之而通王者之盛也未有能<lb/>
　尚其一而遺其二者也故曰非君子之言好事者飾<lb/>
　之也所謂富無貴者彼富非德之修也非爵之隆也<lb/>
　非親之懿也以世禄多財長人而已矣則為義者必<lb/>
　恥之為吏者必疾之是又百王之所同也故謂之無<lb/>
　貴然而曰商人貴富則是又以商之為商者殆乎秦<lb/>
　之為秦乎者也昔者秦之有天下右貨而尊利以倣<lb/>
<pb n="KR2o0015_WYG_011-17a"/>
　於滅吾未始知秦之所以滅非蔽于商人貴富之為<lb/>
　禍也昔者魏有天下棄親而倣於滅吾未始知魏之<lb/>
　所以滅者非蔽于夏后貴爵為之禍也昔者晉有天<lb/>
　下侈親而滅制以倣于亡吾未始知晉之所以亡非<lb/>
　蔽於周人貴親為之禍也故聖王不然以德王天下<lb/>
　以爵尊朝廷以親定宗族三者並隆而不相害並行<lb/>
　而不相悖有偏而不起則亂豈及于虞夏商周異世<lb/>
　而貴之哉故曰非君子之言好事者飾之也　又曰<lb/>
<pb n="KR2o0015_WYG_011-17b"/>
　古者有言夏道尊命商人尊神周人尊禮此非君子<lb/>
　之言好事者飾之也彼謂命者四時教令以教民勤<lb/>
　事云爾是非夏道也夏后氏以建寅為正其數得天<lb/>
　于以示教令宜此有由然者也非固以是為道而尊<lb/>
　之也彼謂神者四時祭祀所以訓民事君云爾是非<lb/>
　商之道夏之末山川鬼神莫不億寧而葛伯不祀成<lb/>
　湯誅而放桀正天地之祭定社稷之祀修山川之典<lb/>
　此亦有由然者也非固以是為道而尊之也彼謂禮<lb/>
<pb n="KR2o0015_WYG_011-18a"/>
　者君臣相㑹與國相交接相施予云爾是非周之道<lb/>
　也武王伐紂天下之諸侯㑹于孟津者八百餘國既<lb/>
　入定商駿奔走執豆籩受命于周廟武王於是班宗<lb/>
　彛分玉寶竒物以懷諸侯諸侯端冕乎太學養老乎<lb/>
　東序耕乎籍田此亦有由然者也非固以是為道而<lb/>
　尊之也若聖人之治王者之法宰制萬物兼覆天下<lb/>
　則此三者無不修也無不慎也不能一廢矣故當其<lb/>
　尊命則雖周復夏當其尊神則雖夏由商當其尊禮<lb/>
<pb n="KR2o0015_WYG_011-18b"/>
　則雖商由周何以言之耶民事則尊命鬼事則尊神<lb/>
　王事則尊禮同時可也同日可也同月可也當其義<lb/>
　則今所用者先不當其義則向所用者後後者復先<lb/>
　先者復後一物不應而亂起矣豈及於夏商周異代<lb/>
　而尊之哉故曰非君子之言好事者飾之也夫好事<lb/>
　者知三王之異物而不知其道之同也知三王之異<lb/>
　俗而不知其德之一也道者所以格物而非格于物<lb/>
　也德者所以變俗而非變于俗也故三王之所改者<lb/>
<pb n="KR2o0015_WYG_011-19a"/>
　正朔縁于厯而改律吕縁于聲而改都邑縁于地而<lb/>
　改徽號縁于色而改樂舞縁于功而改官職縁于事<lb/>
　而改及夫以性為内以情為外以名為制以禮為體<lb/>
　此所謂道德之本也不可改也茍不可改則忠也恭<lb/>
　也文也三代同尚矣德也爵也齒也三代同貴矣命<lb/>
　也神也禮也三代同尊矣奚獨三代哉吾以此推之<lb/>
　昔者伏羲氏神農氏黄帝氏少昊氏顓頊氏髙辛氏<lb/>
　陶唐氏有虞氏封于泰山禪于梁甫者七十有一君<lb/>
<pb n="KR2o0015_WYG_011-19b"/>
　其實一也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十一<lb/>
</p>
<p>
</p>
  </div>
</body>
</text>
</TEI>
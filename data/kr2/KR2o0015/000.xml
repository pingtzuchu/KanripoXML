<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厯代名賢確論</head>
    <p>
<pb n="KR2o0015_WYG_000-1a"/>
欽定四庫全書　　　　　史部十五<lb/>
　厯代名賢確論　　　　　史評類<lb/>
　　提要<lb/>
　　　　<hi>臣</hi>等謹案厯代名賢確論一百卷不著撰人<lb/>
　　　　名氏前有明吳寛序稱皆唐宋人所著其説<lb/>
　　　　散見文集中或病其不歸於一輯成此編以<lb/>
　　　　便觀覽錫山錢孟濬因其書不能家有因刋<lb/>
　　　　以傳世云云而亦不詳作者為誰近世所行<lb/>
<pb n="KR2o0015_WYG_000-1b"/>
　　　　刋本或有題為華亭錢福所輯者然福以𢎞<lb/>
　　　　治三年庚戍登第寛序作於𢎞治十七年甲<lb/>
　　　　子二人同時不應不知為福書殆後來重刻<lb/>
　　　　者托福名以行殊不足信按諸家論著皆至<lb/>
　　　　北宋而止其書萇宏作萇洪猶避宣祖廟諱<lb/>
　　　　則理宗以前人所作考宋史藝文志有名賢<lb/>
　　　　十七史確論一百四卷葢即此書惟此本較<lb/>
　　　　少四卷稍為不合或史衍四字或刋本併為<lb/>
<pb n="KR2o0015_WYG_000-2a"/>
　　　　百卷以取成數均未可知觀其評隲人物自<lb/>
　　　　三王以迄五季按代分系各標列主名其總<lb/>
　　　　論一代者則稱通論以别之雖不標十七史<lb/>
　　　　之名而核其始末恰應十七史之數其為宋<lb/>
　　　　志之所載益足証矣所引唐人之文如羅隠<lb/>
　　　　論子髙梅子真盧藏用論紀信張謂論劉宋<lb/>
　　　　代晉諸篇皆唐文粹諸書所未録葢宋時塲<lb/>
　　　　屋有試論之制故輯此書以為舉業標準雖<lb/>
<pb n="KR2o0015_WYG_000-2b"/>
　　　　亦揣摩程試之學然去取較有剪裁視陳繼<lb/>
　　　　儒古論大觀之龎雜叢脞者固不可同年而<lb/>
　　　　語爾乾隆四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2o0015_WYG_000-3a"/>
厯代名賢確論序<lb/>
名賢確論一百卷皆唐宋人所著也其説散見於文集<lb/>
中或病其不歸于一輯成此編以便觀覽其所論逺自<lb/>
三皇近至五季或論其世或論其人或論其事或専論<lb/>
或通論上下數千百年皆具于此夫人生乎千百年之<lb/>
下而欲論乎千百年之上其世逺其人亡其事隠考其<lb/>
治忽辨其賢否求其得失以為定論其亦難矣盖人生<lb/>
同時者毎有愛憎之心其居異代者必無好惡之念此<lb/>
<pb n="KR2o0015_WYG_000-3b"/>
人之常情而名世之賢又不必以此語之也惟世之立<lb/>
論者逞異以為髙出竒以相勝人自為説不肯附和如<lb/>
法家之斷獄得其情者固多至失於慘刻流於姑息者<lb/>
其刑未必皆平也故雖文章大家君如武王以為非聖<lb/>
臣如馮道猶以為賢史筆操縱一至於此他尚何望哉<lb/>
錫山錢孟濬出江南大族好為義舉以此編不能家有<lb/>
因刻以傳世來請序於予自顧區區末學何足以知此<lb/>
既久始克書而歸之惟此編特出於唐宋之人予猶恨<lb/>
<pb n="KR2o0015_WYG_000-4a"/>
其不上及於漢如賈誼過秦之類豈漢以來别自有編<lb/>
耶𢎞治十七年夏四月吉旦資善大夫掌詹事府事禮<lb/>
部尚書兼翰林院學士長洲吳寛序<lb/>
</p>
<p>
</p>
  </div>
</body>
</text>
</TEI>
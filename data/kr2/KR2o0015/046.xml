<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歷代名賢確論卷四十六</head> <lb/>
    <p>
<pb n="KR2o0015_WYG_046-1a"/>
欽定四庫全書<lb/>
　歷代名賢確論卷四十六<lb/>
　　成帝<lb/>
　　　朱雲折檻<hi>石守道</hi>　<hi>王元之/</hi>　<hi>樂天</hi>
　　　張禹<hi>李德裕</hi>
　　　王商<hi>李德裕</hi>
　　　翟方進以熒惑自殺<hi>溫公</hi>
　　　多災異<hi>樂天</hi>
<pb n="KR2o0015_WYG_046-1b"/>
　　　梅子眞<hi>羅隱</hi>
　　哀帝　平帝<lb/>
　　　王氏之亂<hi>子由</hi>
　　　揚雄<hi>陳黯</hi>
朱雲折檻<lb/>
　石守道漢成帝詩曰鬱鬱朱雲志不伸上方寶劒欲<lb/>
　生塵空留折檻旌忠直左右何嘗去佞臣<lb/>
　王元之折檻銘曰朱雲折檻之說凡知書者悉之矣<lb/>
<pb n="KR2o0015_WYG_046-2a"/>
　咸謂諌而必折彰忠節也折而不理旌直臣也靜徵<lb/>
　厥由孝成未得任賢去衰之道何以旌其直臣哉張<lb/>
　禹身爲帝師手執國柄一人仰之爲規矩諸侯繫之<lb/>
　於慘舒内不能舉百揆之綱外不能振兆民之領懸<lb/>
　邪道若前旒進巧言如黈纊矇瞽君視聾瞶帝聽錮<lb/>
　天下之良臣瘂天下之諌口元延永始之間災𤯝屢<lb/>
　見當時識者鮮不以王氏爲譏帝乃幸禹之私第議<lb/>
　國之政事問其一言以爲模範禹不能陳正道以御<lb/>
<pb n="KR2o0015_WYG_046-2b"/>
　災祥戮佞臣而安宗社反以罕言命不語怪爲正德<lb/>
　致成帝無慮王氏益驕洎民出謗辭上有憂色則必<lb/>
　整衣冠露蓍蔡卦吉則喜兆凶則悲此豈翊賛之道<lb/>
　邪手決覆亡之機躬開殺逆之路是可忍也孰不可<lb/>
　忍也于時雲爲直臣身在下位觀莽之將亂嫉禹之<lb/>
　不忠乃蹈白刃之危輕鴻毛之命鼎革弗顧宗祧是<lb/>
　圖請尚方劒知不從也冀萬一而得之斷佞臣矣折<lb/>
　天子檻知失禮矣冀再三而諫之悟時君矣孝成雖<lb/>
<pb n="KR2o0015_WYG_046-3a"/>
　聽慶忌之言不能戮安昌之罪徒存折檻又何益哉<lb/>
　向使誅禹於兩觀之前升雲於百工之上邪佞路塞<lb/>
　忠讜源開新莽之禍何由而興乎銘曰檻之旣折明<lb/>
　朱雲之忠節兮終不能折檻之不理見新室之亂起<lb/>
　兮亦不能理雲以折檻爲忠帝以折檻爲恥忠而不<lb/>
　用恥實自貽尚方之劒匣而何施佞臣之頭惜而胡<lb/>
　爲任賢有貳去邪而疑姦臣日離新室以盛漢室以<lb/>
　衰禍實自取亡其咎誰遺編蠧簡歷歷可悲千古之<lb/>
<pb n="KR2o0015_WYG_046-3b"/>
　下弔而爲辭<lb/>
　樂天曰漢成帝以朱雲廷辱張禹令持下殿雲攀檻<lb/>
　檻折成帝容之後當理檻帝命勿易以旌直臣豈不<lb/>
　以臣不受死雖隣於死而必諌乎君能納諫雖折其<lb/>
　檻而必容乎不然何雲之竭忠也如此而帝之見容<lb/>
　也又如此<lb/>
張禹<lb/>
　李德裕曰夫社稷之計安危之機人君不能獨斷者<lb/>
<pb n="KR2o0015_WYG_046-4a"/>
　必咨於所欽之臣然臣有忠邪時有險易交有淺深<lb/>
　義有厚薄范睢山東之匹夫也入虎狼之秦履不測<lb/>
　之險可謂交疎義薄矣而能尊昭王去穰侯開秦霸<lb/>
　業之基以安國復嗣可謂忠於昭王矣夫獨斷者英<lb/>
　主也古人言謀之欲多斷之在獨蓋爲此矣天有震<lb/>
　雷之恐龍有逆鱗之狠所以人君在於能斷耳然親<lb/>
　戚之際恩義之重斷之於己可也張敞所謂明詔以<lb/>
　恩不聽羣臣以義固爭而後許而令明詔自親其文<lb/>
<pb n="KR2o0015_WYG_046-4b"/>
　非策之得也漢文帝誅薄昭斷則明矣於義則未安<lb/>
　也周宣餞申伯有孔碩之詩晉康送文侯興如存之<lb/>
　感况太后尚存唯一弟薄昭斷之不疑非所以慰母<lb/>
　氏之心也漢成帝車駕至張禹第辟左右親問禹以<lb/>
　天變禹以年老子弱與曲陽有隙乃言新學小生亂<lb/>
　道誤人宜無信用帝雅信愛禹由此不疑王氏致漢<lb/>
　室之亡成王莽之簒皆因禹而發可謂漢之賊也國<lb/>
　之妖也雖蛇鬭於鄭鷁退於宋妖不甚於禹矣朱雲<lb/>
<pb n="KR2o0015_WYG_046-5a"/>
　欲以尚方斬馬劒斷佞臣頭斯言當矣後代有類於<lb/>
　此者其臣可以范睢爲師表張禹爲鑒戒<lb/>
王商<lb/>
　李德裕荀悅哀王商論曰夫獨智不用於世獨行不<lb/>
　蓄於時昔人所以自退雖退猶不得自免是以離世<lb/>
　深藏又曰六合之大一身之微而匹夫無所容焉豈<lb/>
　不哀哉余三復斯論澘然出涕夫仲尼聖人也猶美<lb/>
　顏子之行藏與我同志稱寗武愚不可及歎蘧瑗卷<lb/>
<pb n="KR2o0015_WYG_046-5b"/>
　而懷之則聖人遵養時晦可謂至矣以仲尼之德足<lb/>
　以塞叔孫之毁以仲尼之仁足以免陳蔡之困以仲<lb/>
　尼之智足以避匡人之辱以仲尼之道足以容魯哀<lb/>
　之世而逼迫多懼殆於危亡由是思之無非命也况<lb/>
　王商者哉世人皆以貎陋質薄爲數奇敦厚碩大爲<lb/>
　多福樂昌威重眞漢相容貎懾單于而遭愍於時遇<lb/>
　讒而隕豈命之否也龍虎不能免於患及命之泰也<lb/>
　蛭螾皆得保其生余又聞國之衰也忠賢先去故管<lb/>
<pb n="KR2o0015_WYG_046-6a"/>
　仲知隰朋不久而齊國亂范燮令祝宗祈死而晉主<lb/>
　憂伍胥戮而夫差亡汲黯出而劉安悖徒歎新都之<lb/>
　奪孰救樂昌之禍昔秦繆以三良爲殉君子曰秦繆<lb/>
　之不爲盟主也宜哉棄善人之謂也<lb/>
翟方進以熒惑自殺<lb/>
　溫公曰晏嬰有言天命不慆不貳其命禍福之至安<lb/>
　可移乎昔楚昭王宋景公不忍移災於卿佐乃曰移<lb/>
　腹心之疾寘諸股肱何益也藉使其災可移仁君猶<lb/>
<pb n="KR2o0015_WYG_046-6b"/>
　不肯爲况不可乎使方進罪不至死而誅之以當大<lb/>
　變是誣天也方進有罪當刑隱其誅而厚其葬是誣<lb/>
　人也孝成欲誣天人而卒無所益可謂不知命矣<lb/>
多災異<lb/>
　樂天司天臺詩曰司天臺仰觀俯察天人際羲和死<lb/>
　來職事廢官不求賢空取藝昔聞西漢元成間上陵<lb/>
　下替謫見天北辰微暗少光色四星煌煌如火赤耀<lb/>
　芒動角射三台上台半滅中台坼是時非無太史官<lb/>
<pb n="KR2o0015_WYG_046-7a"/>
　眼見心知不敢言明朝趨入明光殿唯奏慶雲壽星<lb/>
　見天文時變兩如斯九重天子不得知不得知安用<lb/>
　臺髙百尺爲<lb/>
梅子眞<lb/>
　羅隱曰漢成帝時綱紐頽壞先生以書諫天子者再<lb/>
　三夫大政雖去而劒履間徤者猶數百位尚不能爲<lb/>
　國家出力以斷佞臣頭復何南昌故吏憤憤於其下<lb/>
　得非南昌逺地也尉下寮也茍觸天子網突倖臣牙<lb/>
<pb n="KR2o0015_WYG_046-7b"/>
　止於殛一狂人噬一單族而已彼公卿大臣有生殺<lb/>
　喜怒之任有朋黨蕃衍之大出一言作一事必與妻<lb/>
　子謀茍不便其家雖妾人婢子亦攖挽相制而况親<lb/>
　戚乎況骨肉乎故雖有憂社稷心亦噤而不吐也嗚<lb/>
　呼寵祿所以勸功而位大者不語朝廷事是知天下<lb/>
　有道則正人在上天下無道則正人在下余讀先生<lb/>
　書未嘗不爲漢朝公卿恨<lb/>
王氏之亂<lb/>
<pb n="KR2o0015_WYG_046-8a"/>
　子由曰哀帝自諸侯爲天子方其在國好禮節儉知<lb/>
　成帝優容舅家權奪於王氏及卽位收攬威柄朝廷<lb/>
　竦然庶幾於治旣而傅太后侵侮王后僭竊名號始<lb/>
　失天下心帝復寵倖臣董賢位至三公富擬王室雖<lb/>
　欲貶損王氏而身既失德朝無名臣所以資之者多<lb/>
　矣詩曰無競維人四方其訓之有覺德行四國順之<lb/>
　二者帝皆失之其若王氏何方帝之崩也王太后召<lb/>
　大司馬賢引見東廂問以襄事調度賢内憂不能對<lb/>
<pb n="KR2o0015_WYG_046-8b"/>
　免冠謝太后曰新都侯莽前以大司馬奉送先帝大<lb/>
　行曉習故事吾令莽助君賢頓首幸甚莽旣至使尚<lb/>
　書劾奏免賢賢卽日自殺王氏代漢之禍實成於此<lb/>
　昔高帝寢疾有吕氏之憂呂后問以後事帝曰陳平<lb/>
　智有餘然難獨任王陵少戇可以佐之周勃厚重少<lb/>
　文然安劉氏者必勃也可令爲太尉及產祿之變王<lb/>
　陵爭之於前平勃定之於後皆如高帝所慮文帝末<lb/>
　年有七國之憂戒太子曰卽有緩急周亞夫可任將<lb/>
<pb n="KR2o0015_WYG_046-9a"/>
　兵及吴楚之變亞夫爲大將破之數月之間亦如文<lb/>
　帝所慮今王氏之亂與呂氏七國等爾而哀帝無其<lb/>
　人漢遂以亡非特天命蓋人謀也<lb/>
揚雄<lb/>
　陳黯詰鳯文曰嘗得揚雄云君子在治若鳯在亂若<lb/>
　鳯謂隱見之宜得也將欲伸之以爲鑒迨覽其劇秦<lb/>
　美新則有異乎是雄仕漢遇新室之亂旣不能去之<lb/>
　又懼禍及乃爲斯文以媚而取容嗚呼鳯故若是邪<lb/>
<pb n="KR2o0015_WYG_046-9b"/>
　果若是則鳯遇繒繳而回翔無間耶君子之仕也所<lb/>
　以行道道之不行也則可以明其節彼莽之不臣雄<lb/>
　時在列宜以君臣之義興亡之理匡救之以行其道<lb/>
　茍畏其威愛其死則可投簮高謝以明其節詎有茍<lb/>
　祿貪生狥非飾詐廣引秦過以喻惡則是稔其簒逆<lb/>
　也與古之持顚危死名節者背而馳也嚮者所著若<lb/>
　鳳之說得不爲誣鳳也哉雞常禽也曉晦而不迷其<lb/>
　候鳳靈鳥也理亂而不知其時耶噫言之不思有如<lb/>
<pb n="KR2o0015_WYG_046-10a"/>
　是邪或曰古人臨危制變亦權道也雄知莽之不可<lb/>
　正也故矯爲其辭姑務脫禍是亦權也何過之深歟<lb/>
　曰不然夫權者聖人有焉所以不失其道未見捨其<lb/>
　道而從其權昔仲尼仕魯以季桓子荒齊樂知其不<lb/>
　可正也乃去之曾不聞矯爲其辭以求庸於魯雖仲<lb/>
　尼日月其德人之不侔然揚雄亦慕仲尼之教者以<lb/>
　著書立言爲事得自易哉夫立言者豈不欲人之從<lb/>
　教邪且已不能信人况求信於人乎語曰君子先行<lb/>
<pb n="KR2o0015_WYG_046-10b"/>
　其言而後從之斯言可欺也哉　王荆公曰孔子叙<lb/>
　逸民先伯夷叔齊而後栁下惠曰不降其志不辱其<lb/>
　身伯夷叔齊也柳下惠降志辱身矣孟子叙三聖人<lb/>
　者亦以伯夷居伊尹之首而揚雄亦曰孔子高餓顯<lb/>
　下祿隱夫聖人之所言高者所取於人而所行於巳<lb/>
　者也所言下者是所非於人而所棄於巳者也然而<lb/>
　孔孟生於可避之世而未嘗避也盖其不合則去則<lb/>
　可謂不降其志不辱其身矣至於揚子則吾竊有疑<lb/>
<pb n="KR2o0015_WYG_046-11a"/>
　焉爾當王莽之亂雖鄉里自售者知逺其辱而揚子<lb/>
　親屈其體爲其左右之臣豈君子固多能言而不能<lb/>
　行乎抑亦有以處之非必出故能宗其道孟子曰伯<lb/>
　夷柳下惠聖人也百世之師也如其高餓顯下祿隱<lb/>
　而必出於所高則栁下惠安擬伯夷哉揚子曰塗雖<lb/>
　曲而通諸夏則由諸川雖曲而通諸海則由諸盖言<lb/>
　事雖曲而通諸道則亦君子所當同也由是而言之<lb/>
　餓顯之高祿隱之下皆迹矣迹豈足以求聖賢哉唯<lb/>
<pb n="KR2o0015_WYG_046-11b"/>
　其能無係累之迹是以大過於人也如聖賢之道皆<lb/>
　出於一而無權時之變則又何聖賢之足稱乎聖者<lb/>
　知權之大者也賢者知權之小者也昔紂之時微子<lb/>
　去之箕子爲之奴比干諫而死此三人者道同也而<lb/>
　其去就若此盖亦所謂迹不必同也易曰或出或處<lb/>
　或默或語言君子無可無不可也使楊子寧不至于<lb/>
　耽祿於弊時哉盖於時為不可去必去則揚子之所<lb/>
　知亦已小矣　曽子固答人書曰䝉疏示某謂揚雄<lb/>
<pb n="KR2o0015_WYG_046-12a"/>
　處王莽之際合於箕子之明夷常夷甫以謂紂爲繼<lb/>
　世箕子乃同姓之臣事與雄不同又謂美新之文恐箕<lb/>
　子不爲也又謂雄非有求於莽特以義命有所未盡<lb/>
　某思之恐皆不然方紂之亂微子箕子比干者蓋皆<lb/>
　諫而不從則相與謀以謂去之可也任其難可也各<lb/>
　以其所守自獻于先王不必同也此見於書三子之<lb/>
　志也三子之志或任其難乃人臣不易之大義非同<lb/>
　姓獨然者也於是微子去之比干諫而死箕子諌而<lb/>
<pb n="KR2o0015_WYG_046-12b"/>
　不從至辱於囚奴夫任其難者箕子之志也其諫而<lb/>
　不從至辱於囚奴盖盡其志矣不如比干之死所謂<lb/>
　各以其所守自獻于先王不必同也當其辱於囚奴<lb/>
　而就之乃所謂明夷也然而不去非懷祿也不死非<lb/>
　畏死也辱於囚奴而就之非懐無恥也在我者固彼<lb/>
　之所不能易也故曰内難而能正其志又曰箕子之<lb/>
　正明不可息也此箕子之事見書易論語其說不同<lb/>
　而其終始可考者如此也雄遭王莽之際有所不得<lb/>
<pb n="KR2o0015_WYG_046-13a"/>
　去又不必死辱於仕莽而就之固所謂明夷也然雄<lb/>
　之言著於書行著於史者可得而考不去非懐祿也<lb/>
　不死非畏死也辱於仕莽而就之非無恥也在我者<lb/>
　亦彼之所不能易也故吾以謂與箕子合吾之所謂<lb/>
　與箕子合者如此非謂合其事紂之初也至于美新<lb/>
　之文則非可已而不已者也若可已而不已則鄉里<lb/>
　自好者不爲況若雄者乎且較其輕重辱於仕莽爲<lb/>
　重矣雄不得而已則於其輕者其得已哉箕子者至<lb/>
<pb n="KR2o0015_WYG_046-13b"/>
　辱於囚奴而就之則於美新安知其不爲而爲之亦<lb/>
　豈有累哉不曰堅乎磨而不磷不曰白乎湼而不緇<lb/>
　顧在我如何耳若此者孔子所不能免故於南子非<lb/>
　所欲見也於陽虎非所欲敬也見所不見敬所不敬<lb/>
　此法言所謂詘身以信道者也然則非雄所以自見<lb/>
　者歟孟子有言曰天下有道小德役大德小賢役大<lb/>
　賢天下無道小役大弱役强二者皆天也順天者存<lb/>
　逆天者亡而孔子之見南子亦曰予所否者天厭之<lb/>
<pb n="KR2o0015_WYG_046-14a"/>
　天厭之則雄於義命豈有不盡哉又云介甫以謂雄<lb/>
　之仕合於孔子無不可之義夷甫以謂無不可者聖<lb/>
　人微妙之處神而不可知者也雄德不逮聖人強學<lb/>
　力行而扵義命有所未盡故於仕莽之際不能無差<lb/>
　又謂以美新考之則投閣之事不可謂之無也夫孔<lb/>
　子所謂無不可者則孟子所謂聖之時也而孟子歷<lb/>
　敘伯夷以降終曰乃所願則學孔子雄亦為太𤣥賦<lb/>
　稱夷齊之徒而曰我異於是執太𤣥兮蕩然肆志不<lb/>
<pb n="KR2o0015_WYG_046-14b"/>
　拘攣兮以二子之智足以自知而任巳者如此則無<lb/>
　不可者非二子之所不可學也前世之傳者以謂伊<lb/>
　尹以割烹要湯孔子主癰疽瘠環孟子皆斷以爲非<lb/>
　伊尹孔子之事蓋以理考之知其不然也觀雄之所<lb/>
　旣立故介甫以謂世傅其投閣者妄豈不亦猶孟子<lb/>
　之意哉<lb/>
　孫明復辨揚子作太𤣥曰千古諸儒咸稱揚子雲作<lb/>
　太𤣥以準易今考子雲之書觀子雲之意且見其非<lb/>
<pb n="KR2o0015_WYG_046-15a"/>
　凖易而作蓋疾莽而作也何哉昔者哀平失道賊莽<lb/>
　亂常包藏禍心竊弄神器違天咈人莫甚於此雖火<lb/>
　德中否而天命未改是以元元之心猶戴於漢是時<lb/>
　不知天命者爭言符瑞稱莽之功德以濟其惡以茍<lb/>
　富貴若劉歆甄豐之徒皆位至上公獨子雲恥從莽<lb/>
　命以聖王之道自守故其位不過一大夫而已子雲<lb/>
　旣疾莽之簒位又懼來者蹈莽之迹復肆惡於人上<lb/>
　乃上酌天時行運盈縮消長之數下推人事進退存<lb/>
<pb n="KR2o0015_WYG_046-15b"/>
　亡成敗之端以作太𤣥𤣥有三方九州二十七家八<lb/>
　十一部者三公九卿二十七大夫八十一元士之象<lb/>
　也𤣥君象也總而治之起於牛宿之一度終於斗宿<lb/>
　之二十二度而成八十一首七百二十九賛二萬六<lb/>
　千二百四十四䇿大明天人終始逆順之理君臣上<lb/>
　下去就之分順之者吉逆之者凶以戒違天咈人戕<lb/>
　君盗國之臣此子雲之本意也孰謂凖易而作哉諸<lb/>
　儒咸稱太𤣥凖易者蓋以易緯言卦氣起於中孚震<lb/>
<pb n="KR2o0015_WYG_046-16a"/>
　離兌坎配於四方其六十卦各主六日七分以周一<lb/>
　歳三百六十五日四分日之一執此而論之也殊不<lb/>
　知易緯者隂陽家說非聖人格言若執此以爲易則<lb/>
　易道泥矣且太𤣥之於易猶四體之一支也可以謂<lb/>
　之凖易者乎斯言盖根於桓譚稱太𤣥曰是書也與<lb/>
　大易凖班固謂雄以經莫大乎易故作太𤣥使子雲<lb/>
　被僭大易之名於千古是不知子雲者也<lb/>
　東坡論揚雄文辨屈原賈誼司馬相如曰孔子曰辭<lb/>
<pb n="KR2o0015_WYG_046-16b"/>
　達而已矣夫言止於達意則疑若不文是大不然求<lb/>
　物之妙如繫風捕影能使是物了然於心者蓋千萬<lb/>
　人而不一遇也而况能使了然於口與手者乎是之<lb/>
　謂辭達辭至於能達則文不可勝用矣揚雄好爲艱<lb/>
　險之辭以文淺易之説若正言之則人人知之矣此<lb/>
　正所謂雕蟲篆刻者其太𤣥法言皆是也而獨悔於<lb/>
　賦何哉終身雕蟲而變其音節便謂之經可乎屈原<lb/>
　作離騷經盖風雅之再變者雖與日月争光可也可<lb/>
<pb n="KR2o0015_WYG_046-17a"/>
　以其似賦而謂之雕蟲乎使賈誼見孔子升堂有餘<lb/>
　矣而乃以賦鄙之至與司馬相如同科雄之陋如此<lb/>
　者甚衆可與知者道難與俗人言也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_046-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷四十六<lb/>
</p>
<p>
</p>
  </div>
</body>
</text>
</TEI>
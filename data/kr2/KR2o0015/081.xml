<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十一</head> <lb/>
    <p>
<pb n="KR2o0015_WYG_081-1a"/>
欽定四庫全書<lb/>
　歴代名賢確論卷八十一<lb/>
　　肅宗二<lb/>
　　　房琯<hi>東坡</hi>　<hi>范祖禹/</hi>　<hi>桞子厚/</hi>　<hi>張唐英</hi>
　　　李光弼<hi>孫之翰</hi>　<hi>范祖禹/</hi>　<hi>子由</hi>
　　　張廵許逺<hi>李翰</hi>　<hi>昌黎/</hi>　<hi>栁子厚</hi>
　　　韋應物<hi>白樂天</hi>
房琯<lb/>
<pb n="KR2o0015_WYG_081-1b"/>
　東坡論陳濤斜之敗曰房次律敗於陳濤斜殺四萬<lb/>
　人悲哉古之言兵者或取通典通典雖杜佑所集然<lb/>
　其出於劉秩陳濤之敗秩有力焉次律云曵洛河雖<lb/>
　多安能敵我劉秩挾區區之辨以待曳洛河踈矣<lb/>
　范祖禹曰房琯有髙志虛名而無實才肅宗既疎之<lb/>
　而猶以為將帥倚其能成克復之功是不知其臣也<lb/>
　琯以䜛見疎而猶以討賊為己任是不量其君也君<lb/>
　不知其臣臣不量其君而欲成天下之務未之聞也<lb/>
<pb n="KR2o0015_WYG_081-2a"/>
　且肅宗任琯而琯任劉秩君臣不知人如此夫安得<lb/>
　不敗乎<lb/>
　栁子厚相國房公徳銘之隂曰天子之三公稱公王<lb/>
　者之後稱公諸侯之入為王卿士亦曰公有土封其<lb/>
　臣稱之曰公尊其道而師之稱曰公楚之僭凡為縣<lb/>
　者皆曰公古之人通謂年之長老曰公故言三公若<lb/>
　周公召公王者之後若宋公為王卿士若衛武公虢<lb/>
　文公鄭桓公其臣稱之則列國皆然師之尊若太公<lb/>
<pb n="KR2o0015_WYG_081-2b"/>
　楚之為縣者若葉公白公年之長老若毛公涪公而<lb/>
　大臣罕能以姓配公者雖近有之然不能著也唐之<lb/>
　大臣以姓配公最著者曰房公相𤣥宗有勞於蜀人<lb/>
　咸服其節相肅宗作訓於岐人咸尊其道惟正直慈<lb/>
　愛以成於德用是進退所居而事理辨所去而人哀<lb/>
　號理逺人逺人不勝其懐為文士趙郡李華銘公之<lb/>
　德故不克立今刺史太原王涯嘉公之道猶存乎人<lb/>
　人不忘公之道為之刻石且曰州之南有亭曰需宴<lb/>
<pb n="KR2o0015_WYG_081-3a"/>
　亭公之為也人之思也乃増飾棟宇即而立焉州<lb/>
　人大悦咸㑹隕涕言曰昔公以周召之德微子之<lb/>
　仁有土封以為卿士道為三公德為國師年為元<lb/>
　老嘗為縣縣懐其化至於州州濡其澤凡公子孫<lb/>
　㒺不戴慕盛德之詞文而不刻刺史數十莫克興<lb/>
　起乃卒歸於王公王公嘗以機密匡天子於禁中<lb/>
　遵公之道刺於我邦承公之理又能尊公之德起<lb/>
　遺文以昭前烈則其入為卿士三公也孰曰不宜<lb/>
<pb n="KR2o0015_WYG_081-3b"/>
　吾懼其去我也遽願書於銘之陰用永表於邦之<lb/>
　良政<lb/>
　張唐英論曰議者謂賀蘭進明不出兵以救睢陽致<lb/>
　賊將尹子竒攻陷其城執殺張巡姚誾南霽雲許逺<lb/>
　皆進明所致也今觀其本末則非進明之罪乃房琯<lb/>
　之罪也何以明之且琯與進明有隙除為嶺南節度<lb/>
　及辭之日具言為琯所排肅宗改授河南節度兼御<lb/>
　史大夫守臨淮琯惡進明之戾於已也乃除許叔冀<lb/>
<pb n="KR2o0015_WYG_081-4a"/>
　為進明都知兵馬使兼御史大夫使權位與進明相<lb/>
　敵而不可度制及南霽雲來乞兵進明懼叔冀相襲<lb/>
　不敢分兵以援之遂致睢陽之陷嗚呼身為國相當<lb/>
　天下横流奔潰之際不能進賢授能推至公以拯天<lb/>
　下之難蜂蠆其心求釋已憾以亞相之爵假於兇竪<lb/>
　俾伺正人而毒之卒致睢陽不救忠義被害一郡之<lb/>
　民肝血塗地非琯致之而孰致之耶夫燕雀巢於一<lb/>
　室子母相哺姁姁然自以為安也竈突火焚不知託<lb/>
<pb n="KR2o0015_WYG_081-4b"/>
　迹無地其琯之謂也當是時上皇在蜀天子在靈武<lb/>
　雖幽閨婦女草野童竪雖無知識必亦忿然思刷國<lb/>
　恥而琯為執政大臣曾不是思務為小人隂險之行<lb/>
　是姁姁自安也彼誠何心哉而杜甫區區尚謂其大<lb/>
　臣之子能自樹立盖徒慕其風流虚名如王衍何晏<lb/>
　而不考其實爾噫此輩真地餠爾豈有益於天下哉<lb/>
李光弼<lb/>
　孫之翰論李光弼斬崔衆曰將帥専閫外之事不行<lb/>
<pb n="KR2o0015_WYG_081-5a"/>
　法不尚威固難立功然行法尚威止以制服部<lb/>
　下將士使之一禀命令盡力於事也若天子遣<lb/>
　使於軍中有所違犯亦與部將為比而戮之則<lb/>
　置朝廷於何地況靈武初基大亂未定為將帥<lb/>
　者固當盡忠義之心尊奉王室以起盛大之勢<lb/>
　尚慮威靈未振安得為强横之態以輕朝廷也<lb/>
　崔衆奉詔交兵驕慢將帥此雖有罪奈奉朝命<lb/>
　何不論奏其狀乞行國法於時天子方倚任將<lb/>
<pb n="KR2o0015_WYG_081-5b"/>
　帥必無不從之理天子從而行法則將帥尊朝<lb/>
　廷威三軍二事俱得矣何至忿其無禮遽行軍<lb/>
　法朝廷召任其人堅拒所命至言宣敕則斬中<lb/>
　丞拜宰相則斬宰相此彊横之態甚矣且如穰<lb/>
　苴為將於戰國之世斬監軍以立威者蓋苴起<lb/>
　卑下未為將士信服故請君之寵臣監軍因其<lb/>
　有犯而行法用此立威以濟國事非謂已有所<lb/>
　忿也光弼授將帥之任功効已著威名已髙不<lb/>
<pb n="KR2o0015_WYG_081-6a"/>
　待戮衆而三軍信服矣況衆為御史奉朝命交<lb/>
　兵又非監軍之比以驕慢戮之是因忿而行法<lb/>
　至有斬宰相之言豈非强横之態也將帥之臣<lb/>
　遇朝廷微弱强横自恣此固跋扈者常態耳光<lb/>
　弼忠賢不當如是蓋暗於大體忿而不思也光<lb/>
　弼將帥之材傑出於時平賊之功髙於諸將晚<lb/>
　年為讒邪所間大節微虧蓋不能去彊横之態<lb/>
　也可不惜哉<lb/>
<pb n="KR2o0015_WYG_081-6b"/>
　又論史思明降光弼使烏承恩殺恩明不克思<lb/>
　明復叛曰李光弼謀史思明事何其不度事機<lb/>
　不顧國體之甚也思明為禄山逆黨罪不容誅<lb/>
　但能從耿仁智忠義之言以范陽一道歸於朝<lb/>
　廷雖險詐之心未可全信已能斬慶緒之黨表<lb/>
　効順之節天子命為節帥封之王爵恩寵方厚<lb/>
　未見復叛之迹何遽遣人圖之也若以叛逆之<lb/>
　罪險詐之情必不可留亦須國威兵力足以制<lb/>
<pb n="KR2o0015_WYG_081-7a"/>
　服其人赫然命使誅之示天下去惡之法何至<lb/>
　方降恩命且遣人為之副介使潛結部將圖之<lb/>
　此豈國體也況河北殘冦尚未平定叛逆之黨<lb/>
　方觀國之恩信厚薄為向背之計思明既以歸<lb/>
　順被寵命書始降隨而圖之使叛者決其計矣<lb/>
　此又豈事機也遂致思明復叛大亂兩河毒生<lb/>
　民敗王師兇勢之盛數年始平由兹失策矣噫<lb/>
　光弼賢將謀有如是之失後之謀國事者得不<lb/>
<pb n="KR2o0015_WYG_081-7b"/>
　深慮之<lb/>
　范祖禹論曰王者所以威服海内惟其有信與<lb/>
　義也匹夫一為不信猶不可自立於鄉黨況人<lb/>
　主而為不信天下其誰從之肅宗既納史思明<lb/>
　之降加以爵命於時未有逆亂之節也李光弼<lb/>
　為國元帥職在禦侮知其有不臣之志終為背<lb/>
　叛言於君而備之可也待其發而誅之可也乃<lb/>
　使傳詔之臣陰與其黨為盜賊之計不亦辱王<lb/>
<pb n="KR2o0015_WYG_081-8a"/>
　命乎若事之捷則反側之人誰不懷懼事之不捷<lb/>
　適足以長亂非所以弭亂也既失信於已降之虜<lb/>
　又歸罪於死事之臣欲以服天下姦雄之心豈不<lb/>
　難哉<lb/>
　子由論李郭優劣曰雄傑好亂之士可服以天下之<lb/>
　大義而不可掩以匹夫之小數何者彼其心甘為理<lb/>
　屈而不肯屈人以其智幸而掩之得其志其後必大<lb/>
　亂兇悖放恣而後快其志乃已此不可不慎也漢髙<lb/>
<pb n="KR2o0015_WYG_081-8b"/>
　帝茍一時之便偽遊雲夢而執韓信雖能執信而信<lb/>
　之反心自此始矣當此時髙才志士亦有輕其君之<lb/>
　心故英布貫髙之亂繼踵而起此非服英雄之道也<lb/>
　李光弼提孤軍與安史健卒百鬭百勝其治軍行兵<lb/>
　風采出郭子儀之右而當時諸將皆望風服子儀如<lb/>
　敬君父而光弼之在彭城諸將已不為使子儀能使<lb/>
　回紇謂為父而思明乃上書請誅光弼大抵光弼之<lb/>
　實不如子儀之名子儀安坐而有餘光弼馳騁而不<lb/>
<pb n="KR2o0015_WYG_081-9a"/>
　足<hi>云云</hi>
張巡許逺<lb/>
　李翰表曰聖主褒死難之士育死事之孤或親推轜<lb/>
　車或追建封邑厚死以慰生撫存以答亡然後君臣<lb/>
　之義貫以生死激勸之道著於存亡君所以不遺於<lb/>
　臣臣所以不背其君臣節於是乎立伏見張廵生於<lb/>
　昌時少習儒訓屬安逆謀亂兇虐滔天挺身下位忠<lb/>
　勇奮發率烏合之衆當漁陽之餘賊時竊據洛陽控<lb/>
<pb n="KR2o0015_WYG_081-9b"/>
　引幽朔驅其猛鋭吞噬河南廵前守雍丘潰其心腹<lb/>
　及魯炅以十萬之師棄甲於宛葉哥舒以天下之衆<lb/>
　敗績於潼闗兩宫出居萬國波蕩賊遂僭盗神器鴟<lb/>
　峙兩京南臨漢江西逼岐雍羣師遷延而不進列郡<lb/>
　望風而出奔而廵獨守孤城不為之却賊乃遶出廵<lb/>
　後議圖江淮廵退軍睢陽扼其咽領前後拒守自春<lb/>
　徂冬大戰數十小戰數百以少擊衆以弱制彊出竒<lb/>
　無窮制勝如神殺其兇醜凡九十餘萬賊所以不敢<lb/>
<pb n="KR2o0015_WYG_081-10a"/>
　越睢陽而取江淮江淮所以保全者廵之力也城孤<lb/>
　糧盡外救不至猶奮羸起病摧鋒陷堅俾三軍之士<lb/>
　噉膚而食知死不叛及城陷見執終無撓詞顧叱兇<lb/>
　徒精貫白日雖古之忠烈何以加焉而議者或罪廵<lb/>
　以食人愚廵以守死臣切痛之今臣敢取十倫以議<lb/>
　廵過以塞衆口臣聞人禀教以立身刑原情而定罪<lb/>
　故事有虧教則人道不列刑有非罪則王法不加忠<lb/>
　者臣之教恕者法之情今廵握節而死非虧教也析<lb/>
<pb n="KR2o0015_WYG_081-10b"/>
　骸而爨非本情也春秋之義以功覆過咎繇之典容<lb/>
　過者刑故大易之戒遏惡揚善為國之體録用棄瑕<lb/>
　今衆議廵罪是廢君臣之教絀忠義之節不以功掩<lb/>
　過不以刑恕情善遏惡揚録瑕棄用非所以奬人倫<lb/>
　明勸戒也且安逆背徳人鬼所讎朝廷衣冠沐恩累<lb/>
　代大臣將相從逆比肩而廵朝廷不登坐宴不與不<lb/>
　階一伍之衆不假一節之權威肅義旅奮身死節此<lb/>
　廵之忠大矣賊勢慿凌連兵百萬廵以數千之衆横<lb/>
<pb n="KR2o0015_WYG_081-11a"/>
　而制之若無廵則無睢陽無睢陽則無江淮賊若因<lb/>
　江淮之資兵彌廣財彌積根結盤據西向以拒王師<lb/>
　雖終於殱夷而曠日持乆國家以六師震其西廵以<lb/>
　堅壘扼其東故陜鄢一戰而犬羊北走王師因之而<lb/>
　勢勝聲勢纔接而城陷此天意使廵保江淮以待陛<lb/>
　下之師師至而廵死也此廵之功大矣古者列國諸<lb/>
　侯或相侵伐猶有分災救患之義况諸將同受國恩<lb/>
　奉辭伐罪乎廵所以固守者非惟攘獨克之志亦以<lb/>
<pb n="KR2o0015_WYG_081-11b"/>
　恃諸軍之救救不至而食盡食既盡而及人乖其本<lb/>
　圖非其素志則廵之情可求矣設使廵守城之初已<lb/>
　有食人之計捐數百之衆以全天下臣猶曰功過相<lb/>
　掩况非其素志乎在周典之三宥其一曰宥過失故<lb/>
　語廵之忠則可以敦世教議廵之功則可以繫中興<lb/>
　原廵之情則可以宥過失昔夫子制春秋明褒貶齊<lb/>
　侯將封禪略而不書晉文公召王河陽書而諱之盖<lb/>
　以匡戴之功大可以掩僭禪之過也今廵倉皇之罪<lb/>
<pb n="KR2o0015_WYG_081-12a"/>
　輕於僭禪興復之功重於匡戴罪疑惟輕功疑惟重<lb/>
　聖人之訓昭然可徵臣故謂廵者足可以為訓矣<hi>云云</hi>
　昌黎曰李翰所為張廵傳頗詳密然尚恨有闕者不<lb/>
　為許逺立傳逺雖材若不及廵者開門納廵位本廵<lb/>
　上授之柄而處其下無所疑忌竟與廵俱守死成功<lb/>
　名城陷而虜與廵死先後異耳兩家子弟材智下不<lb/>
　能通知二父志以為廵死而逺就虜疑畏死而辭服<lb/>
　於賊逺誠畏死何苦守尺寸之地食其所愛之肉以<lb/>
<pb n="KR2o0015_WYG_081-12b"/>
　與賊抗而不降乎當其圍守時外無蚍蜉蟻子之援<lb/>
　所欲忠者國與主耳而賊語以國亡主滅悟之逺見<lb/>
　救援不至而賊來益衆必以其言為信外無待而猶<lb/>
　守死人相食且盡雖愚人亦能數日而知死處矣逺<lb/>
　之不畏死亦明矣烏有城壊而其徒俱死獨䝉愧恥<lb/>
　求活雖至愚者不忍為嗚呼而謂逺之賢而為之耶<lb/>
　說者又謂逺與廵分城而守城之陷自逺所分始以<lb/>
　此詬逺此又與兒童之見無異人之將死其臟腑必<lb/>
<pb n="KR2o0015_WYG_081-13a"/>
　有先受其病者引繩而絶之其絶必有處觀者見其<lb/>
　然從而尤之其亦不達於理矣小人之好議論不樂<lb/>
　成人之美如是哉如廵逺之所成就如此卓卓猶不<lb/>
　得免其他則又何說當二公之初守也寧能知人之<lb/>
　卒不救棄城而逆遁茍此不能守雖避之他處何益<lb/>
　及其無救而且窮也將其創殘餓羸之餘雖欲去必<lb/>
　不達二公之賢其講之精矣守一城捍天下以千百<lb/>
　就盡之卒戰百萬日滋之師蔽遮江淮沮遏其勢天<lb/>
<pb n="KR2o0015_WYG_081-13b"/>
　下之不亡其誰之功也當是時棄城而圖存者不可<lb/>
　一二數擅彊兵坐而觀者相環也不追議此而責二<lb/>
　公以死守亦見其自比於逆亂設淫辭而助之攻也<lb/>
　<hi>云云</hi>
　栁子厚論南霽雲曰急病讓夷義之先圖國忘死貞<lb/>
　之大利合而動乃市賈之相求恩加而感則報施之<lb/>
　常道睢陽所以不階王命横絶兇威超千祀而挺生<lb/>
　奮百代而特立者也時惟南公天與拳勇神資機智<lb/>
<pb n="KR2o0015_WYG_081-14a"/>
　藝窮百中豪出千人不遇興詞鬱尨眉之都尉數竒<lb/>
　見惜挫猨臂之將軍天寶末冦劇慿陵隳突河華天<lb/>
　旋虧斗極之位地圯積狐狸之穴親賢在庭子駿陳<lb/>
　謨以佐命元老用武夷甫委師而勸進惟公與南陽<lb/>
　張公巡髙陽許公逺義氣懸合訏謀大同誓鳩武旅<lb/>
　以遏横潰裂裳而千里來應左袒而一呼皆至柱厲<lb/>
　不知而死難狼瞫見黜而奔師忠謀朗然萬夫齊力<lb/>
　公以推讓且專奮擊為馬軍兵馬使出戰則羣校固<lb/>
<pb n="KR2o0015_WYG_081-14b"/>
　强入守而百雉齊固初據雍丘謂非要害將保江淮<lb/>
　之臣庻通南北之奏復㧞我義類扼於睢陽前後捕<lb/>
　斬要遮凶氣連沮漢兵已絶守疏勒而彌堅北騎雖<lb/>
　彊頓旴𣅿而不進賊徒乃棄疾於我悉衆合圍技雖<lb/>
　窮於九攻志益專於三板偪陽懸布之勁汧城鑿穴<lb/>
　之竒息意牽羊羞鄭師之大臨甘心易子鄙宋臣之<lb/>
　病告諸侯環顧而莫救國命阻絶而無歸以有盡之<lb/>
　疲人敵無已之彊冦公乃躍馬潰圍馳出萬衆抵賀<lb/>
<pb n="KR2o0015_WYG_081-15a"/>
　蘭進明乞師進明乃張樂侑食以好聘待之公曰弊<lb/>
　邑父子相食而君辱以燕禮獨何心歟乃自噬其指<lb/>
　曰噉此足矣遂慟哭而返即死孤城首碎秦庭終懵<lb/>
　無衣之賦身離楚野徒傷帶劒之辭至德二載十月<lb/>
　城陷遇害無傅燮之歎息有周苛之慷慨聞義能徙<lb/>
　果其初心烈士抗詞痛臧洪之同日直臣致憤惜蔡<lb/>
　恭於累旬於戲睢陽之事不惟以能死為勇善守為<lb/>
　功所以出竒以恥敵立慬以怒冦俾其専力於東南<lb/>
<pb n="KR2o0015_WYG_081-15b"/>
　而去備於西北力專則堅城必陷備去則天討可行<lb/>
　是故即城陷之辰為尅敵之日世徒知力保於江淮<lb/>
　而不知功靖乎醜逆論者或未之思歟<lb/>
韋應物<lb/>
　白樂天曰韋蘇州歌行才麗之外頗近規諷其五言<lb/>
　詩又高雅閒澹自成一家之體今之秉筆者誰能及<lb/>
　之然當蘇州在時人亦未甚愛重必待身後然後貴<lb/>
　之<lb/>
<pb n="KR2o0015_WYG_081-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_081-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十一<lb/>
</p>
<p>
</p>
  </div>
</body>
</text>
</TEI>
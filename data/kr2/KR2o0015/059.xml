<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十九</head> <lb/>
    <p>
<pb n="KR2o0015_WYG_059-1a"/>
欽定四庫全書<lb/>
　歴代名賢確論卷五十九<lb/>
　　惠帝<lb/>
　　　惠帝時陸機掌兵<hi>何去非</hi>
　　孝懐帝　愍帝<lb/>
　　　劉曜之亂<hi>張籍</hi>
　　　王衍<hi>東坡</hi>
　　通論<lb/>
<pb n="KR2o0015_WYG_059-1b"/>
　　　西晉人君<hi>温公</hi>
　　　晉室之禍<hi>何去非</hi>
　　　晉祖尚浮虛<hi>張説</hi>
惠帝時陸機掌兵<lb/>
　何去非陸機論曰掃境内之衆而屬人以將持疎遠<lb/>
　之身而將人之兵於君臣授受之際皆危機也善任<lb/>
　將者不以其兵輕屬於人善為將者不以其身輕任<lb/>
　其寄君必有以深得於臣而使之將臣必有以深得<lb/>
<pb n="KR2o0015_WYG_059-2a"/>
　於君而為其將故武事可立而戰功可收君臣皆獲<lb/>
　令名於天下古之人有行之者孫武之於吳王闔閭<lb/>
　田穰苴之於齊景公周亞夫之於漢文帝是也始武<lb/>
　以兵法干吳王也王試之以婦人武即因其所以試<lb/>
　我者探其心而占之其意已在乎二姬之首也二姬<lb/>
　王之所甚愛者武固知夫深宫之婦人且安王之寵<lb/>
　豈嘗知枹鼓之約束而嚴將軍之令哉然必斬之而<lb/>
　不釋者非有怨夫二姬者也且藉其首以探王之誠<lb/>
<pb n="KR2o0015_WYG_059-2b"/>
　心所以信我者固與不固也吳王果不愠二姬之死<lb/>
　而知孫武之善兵遂卒將之武亦知王之所以任我<lb/>
　者固而安為其將故能西破强楚北威齊晉而吳以<lb/>
　霸强齊景公以田穰苴之為將軍也受鉞之始因請<lb/>
　其寵臣莊賈以監其軍穰苴豈真以人微權輕而有<lb/>
　賴於賈哉其意固已在乎賈之戮也賈雖差頃刻之<lb/>
　約可以情免也然卒不置其誅者非有忍於賈也姑<lb/>
　借其死以探齊君之誠心而占其所以任我者篤與<lb/>
<pb n="KR2o0015_WYG_059-3a"/>
　否也景公果賢其人而任之不疑故能大却燕晉之<lb/>
　師而還其所侵漢文嚴三將軍之屯以備胡躬勞其<lb/>
　軍至於細栁之亞夫雖天子之詔而屈於將軍之令<lb/>
　方是之時細栁之士徒知亞夫之威而不知漢文之<lb/>
　尊也豈亞夫於此悖君臣之分而為是不可犯哉亦<lb/>
　以探孝文之誠心以占其待我者至與未至也漢文<lb/>
　果高其才屬於景帝以為可以重任而亞夫亦以閫<lb/>
　外之事自專故七國之反總制其軍遂能固拒救梁<lb/>
<pb n="KR2o0015_WYG_059-3b"/>
　之詔而平關東之變世之淺者徒見夫三人得徇衆<lb/>
　立威之道曽不知其為術之微非特主乎徇衆立威<lb/>
　而已也至於君臣所以相得之始固結其心不可以<lb/>
　間離毁敗而以勲名自全者皆出乎此故也甚矣陸<lb/>
　生之不講乎為將之術也機以亡國羇旅之身委質<lb/>
　上國於術無所持於氣無所養徒矜才傲物犯怒於<lb/>
　衆司馬頴强肆不君舉犯順之師豈足為託身之主<lb/>
　哉機以怨讎之府一朝身先羣士都督其軍而衆數<lb/>
<pb n="KR2o0015_WYG_059-4a"/>
　十萬漢魏以來出師之盛未嘗有也彼既失所任矣<lb/>
　而機内無術以探其所以任我者之心外無權以濟<lb/>
　其所屬我者之事乃方欣然自擬管樂臨戎之始孟<lb/>
　超以偏校干其令而辱之若遇僕虜而機不以為戮<lb/>
　而舍之以是而將用是而戰雖提師百萬孰救其敗<lb/>
　哉故鹿苑之潰死者如積衆毁因之遂致其誅為天<lb/>
　下笑曽不知夫才不足勝其所寄智不足勝其所知<lb/>
　一投足舉踵則顛踣隨之乃歸禍於三代之將豈不<lb/>
<pb n="KR2o0015_WYG_059-4b"/>
　繆歟或曰機雖將世而儒者也軍旅之事非其素所<lb/>
　嘗者遂喪其師此王衍房琯之徒皆以招敗也嗟乎<lb/>
　以儒而將至乎喪師者才不足以任將故也必曰儒<lb/>
　果不可以將將果不可用儒者非也才之所在無惡<lb/>
　其儒也使儒而知將則世將有所不能窺也至若機<lb/>
　者適足以殺其軀而已何足道哉<lb/>
劉曜之亂<lb/>
　張籍永嘉行黃頭鮮卑入洛陽胡兒持㦸昇明堂晉<lb/>
<pb n="KR2o0015_WYG_059-5a"/>
　家天子作降虜公卿齊走如牛羊紫陌旌旛暗相觸<lb/>
　家家雞犬驚上屋婦人出門隨亂兵夫死眼前不敢<lb/>
　哭九州諸侯自曠土無人領兵來䕶主北人避胡多<lb/>
　在南南人至今能晉語<lb/>
王衍<lb/>
　東坡論衍降石勒曰王夷甫既降石勒自解無罪且<lb/>
　勸僭號其女惠風為愍懐太子妃劉曜陷洛以惠風<lb/>
　賜其將喬屬屬將妻之惠風拔劒大罵而死乃知夷<lb/>
<pb n="KR2o0015_WYG_059-5b"/>
　甫之死非獨慙見晉公卿乃當羞見其女也<lb/>
西晉人君<lb/>
　温公曰宣帝始以重望高才策名魏室西却諸葛東<lb/>
　舉公孫若以忠順終之足為良臣夫曹爽宴安忌疾<lb/>
　乘間而發專制朝柄誅鉏異已平昔之美掃地盡矣<lb/>
　及景文相繼遂遷魏祚武帝席卷吞吳纉禹舊服恃<lb/>
　其治安荒於酒色以開基之始不為遠圖崇尚浮華<lb/>
　敗棄禮法惠帝昏愚不辨菽麥譬之萬寶委之中衢<lb/>
<pb n="KR2o0015_WYG_059-6a"/>
　無人守之安得不為他人有乎禍生於閨闥成於宗<lb/>
　室骨肉相殘而劉石姚苻慕容爭承其弊割裂中原<lb/>
　虀醢生民積骸如丘流血成淵幾三百年豈不哀哉<lb/>
晉室之禍<lb/>
　何去非晉論曰神器之重有以自歸而後收之有以<lb/>
　力取而後得之自歸而後收之者三代而上是也力<lb/>
　取而後得之者秦漢而下是也夫歸我而收之與夫<lb/>
　我取而得之固有間矣而其所以取之之道又有甚<lb/>
<pb n="KR2o0015_WYG_059-6b"/>
　異者焉然則享天下者亦觀夫所取之道如何耳魏<lb/>
　之取漢異於漢之所以取秦晉之取魏異於魏之所<lb/>
　以取漢魏視晉以所取漢之迹晉襲魏以所取漢之<lb/>
　權是晉之取魏者魏啓之也晉將蹈迹而取魏也是<lb/>
　以汲汲而求執魏之權魏徒見權之去我而在晉猶<lb/>
　昔之去漢而在魏也是以安其所取而以天下輸之<lb/>
　乃自謂所當然者故晉於得魏之迹無以異於魏之<lb/>
　得漢而於所以取魏之道最為無名葢有類夫王莽<lb/>
<pb n="KR2o0015_WYG_059-7a"/>
　之盗漢也雖然晉室之禍亦魏有以遺之嗚呼豈亦<lb/>
　天意者邪昔者秦為無道天下之民唯恐秦之不亡<lb/>
　也是以豪傑相與起而誅秦秦亡而漢得之是漢無<lb/>
　所負於秦也東漢自董卓之亂天下痛其禍漢之深<lb/>
　相與建議㰱血起而誅卓者凡以為漢也卓既誅矣<lb/>
　而曹操二袁乃始連兵相噬以爭天下而求代漢曹<lb/>
　操先得挾漢之策以令天下終於漢不自亡而操取<lb/>
　之是魏猶有負於漢也漢之亡也非天下亡之是操<lb/>
<pb n="KR2o0015_WYG_059-7b"/>
　取之也雖然微曹操則漢之天下不得不亡以其有<lb/>
　二袁之竊取之也操收天下於二袁竊取之中是漢<lb/>
　嘗亡天下矣而操收之則魏猶為有名也故曰魏之<lb/>
　取漢異乎漢之取秦也至於晉也則不然自司馬仲<lb/>
　逹已韜藏禍姦於操之世操嘗悟之而不自決也以<lb/>
　授之於丕而丕昏弱加全佑而倚任之故其於操之<lb/>
　亡乃稍駸駸以立其盗權之功遂收其權而私執之<lb/>
　所謂盗權之功者葢東定遼東而取孟逹南摧王淩<lb/>
<pb n="KR2o0015_WYG_059-8a"/>
　而内誅曹爽耳非有存其既亡續其既絶之大勲若<lb/>
　魏之於漢也蓋其知夫魏之取漢其道由此也是以<lb/>
　汲汲求蹈其迹而竊收其權更四世而固執之至於<lb/>
　一旦取魏於偃然無事之間而天下之人亦安之於<lb/>
　無可奈何是最為無名而有類夫王莽之盗漢也及<lb/>
　夫晉之宗室内叛戎夷外攻至於陵夷而不可勝歎<lb/>
　者亦魏有以遺之魏亡公族之恩雖號加侯王而無<lb/>
　尺土一民之奉晉人取而代之矯其無枝葉之庇於<lb/>
<pb n="KR2o0015_WYG_059-8b"/>
　是大殖宗室假之制兵專國之權一旦八王内相屠<lb/>
　噬至於禍結不可勝解而戎羯乘之關右秦川帝王<lb/>
　之宅也魏武大徙戎夷種落而錯居之以扞蜀寇至<lb/>
　於近發肘腋不可勝救以成永嘉之禍由是觀之則<lb/>
　凡晉室之大變皆魏有以遺之嗚呼豈亦天意者耶<lb/>
晉祖尚浮虚<lb/>
　張説論晉風曰晩尋莊周書以天地為國道徳為身<lb/>
　老室之户牖孔門之棖闑足可反覆孝慈胎育仁義<lb/>
<pb n="KR2o0015_WYG_059-9a"/>
　而晉朝賢士乃祖尚浮虚弛廢禮樂其所遺失將詣<lb/>
　真宗不逾遠也老稱歸根曰静復命知見邪斯故反<lb/>
　照耳孔云窮神知化徳之盛者神不可窮而窮之是<lb/>
　神合於我化不可知而知之是化為我用唯此二義<lb/>
　繄莊生亦未始盡言焉<lb/>
　<lb/>
　<lb/>
　<lb/>
<pb n="KR2o0015_WYG_059-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷五十九<lb/>
</p>
<p>
</p>
  </div>
</body>
</text>
</TEI>
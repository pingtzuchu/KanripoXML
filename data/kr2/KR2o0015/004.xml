<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷四</head> <lb/>
    <p>
<pb n="KR2o0015_WYG_004-1a"/>
欽定四庫全書<lb/>
　歴代名賢確論卷四<lb/>
　　禹<lb/>
　　　子髙之讓<hi>羅隠</hi>
　　　禹穴<hi>鄭魴</hi>
　　　治水<hi>劉蛻</hi>
　　　夏郊祀鯀<hi>劉蛻</hi>　<hi>潁濱</hi>
　　　禹傳子<hi>潁濱</hi>　<hi>昌黎/</hi>　<hi>温公</hi>
<pb n="KR2o0015_WYG_004-1b"/>
　　　禹德<hi>栁州</hi>
　　桀<lb/>
　　　關龍逄<hi>歐陽詹</hi>　<hi>張謂</hi>
子髙之讓<lb/>
　羅隠曰有挈其大而舉其高以授人者彼則曰隘矣<lb/>
　哉挈而舉者曰以吾所得之廣大曾不若彼人之心<lb/>
　又安可以施於彼乎於是退而悸慄不敢以所得為<lb/>
　有伯成子髙讓禹者非所以小黄屋之尊也夫安九<lb/>
<pb n="KR2o0015_WYG_004-2a"/>
　州之大據兆人之上身得意遂動適在我鮮有不以<lb/>
　荒怠自放者子髙且欲狹禹之心而謹其取也故讓<lb/>
　之厥後有卑宮菲食之政<lb/>
禹穴<lb/>
　鄭魴曰惟帝聖世時必有符命在昔黄帝始受河圖<lb/>
　而定王籙宓羲得神蓍而垂皇策堯配璇璣玉衡以<lb/>
　齊七政舜繼成六德文王獲赤雀丹書而演道定謨<lb/>
　予亦以謂禹探其穴得開世之符而成平水功夫神<lb/>
<pb n="KR2o0015_WYG_004-2b"/>
　人合謀而行變化天地定位陰陽潛交五行迭王斗<lb/>
　建司節嶽尊山而瀆長川乃至日星雷風禎祥祕奥<lb/>
　三綱五紀萬樂百禮人人物物各由身生無非𤣥功<lb/>
　㝠持至數脗合以及之者王者奉天而行故聖神焉<lb/>
　帝皇焉彼聖如仲尼有德而無應故位止於旅人福<lb/>
　弗及生靈乃歎曰鳳鳥不至河不出圖吾已矣夫然<lb/>
　後知元命者軒后命者羲受命者曰唐與虞成命者<lb/>
　禹備命者文仲尼不受命乃假人事而言故有宗子<lb/>
<pb n="KR2o0015_WYG_004-3a"/>
　之說後代無作焉立言者一仁義以束世教瞽聵蚩<lb/>
　蚩使絶其非望業之外存而不論予讀夏書無是說<lb/>
　司馬子長自叙始云登㑹稽探禹穴不然萬禩何傳<lb/>
　焉惑矣蒼山之瀦呀如淵如陵徙谷遷此中不騫雨<lb/>
　洗煙空㰹然莫窮噫實禹迹之所始終銘曰禹穴宜<lb/>
　載夏與秦胡為而不載<hi>始皇遊㑹稽亦不言</hi>古而不載遷與鄭<lb/>
　胡為而載予以謂天德統萬止言其蓋地德統萬止<lb/>
　言其載堯德統萬止言其大千川萬山皆禹之㑹一<lb/>
<pb n="KR2o0015_WYG_004-3b"/>
　符一穴不足為最故夏與秦俱不之載而人以之昩<lb/>
　雖山之堅雖洞之濊有時而堙有時而兊歲其萬千<lb/>
　風雨濤汰亡其嵌呀藂是蘙薈鄭與遷斯碑斯載斯<lb/>
　時之賴<lb/>
治水<lb/>
　劉蛻曰治天下之野見之於夏功而未見先於夏功<lb/>
　者久矣夫九年之間生聚非不壞也委積非不耗也<lb/>
　帝憂則民愁樂則民喜故以憂樂隠顯而助之帝能<lb/>
<pb n="KR2o0015_WYG_004-4a"/>
　治其心故禹後雖以身先天下而不以一身負天下<lb/>
　之土石以其得治世之心易使也嗚呼必不得和心<lb/>
　之人而為可以智治則豈羽山之不忍不以智獻其<lb/>
　父者歟天下見濡手足之禹則不見土階之上以憂<lb/>
　樂者也曰心治乎人也功治乎水也其可獨禹云乎<lb/>
夏郊祀鯀<lb/>
　劉蛻曰以功不就而受誅則可謂勤民而死乎曰不<lb/>
　然然則夏之郊也奚不尋其先安得以鯀配曰以功<lb/>
<pb n="KR2o0015_WYG_004-4b"/>
　不就則可謂勤民而死也以誅其身則可謂勤其家<lb/>
　也不怨君誅而尋父功鯀當誅也傳曰不以家事辭<lb/>
　王事既其家為天下故報其勤家於夏郊而已矣有<lb/>
　鯀之誅而不廢其功禹為其子也不得以天下而擇<lb/>
　其功者禹為之事鬼神也㣲禹之為子先人之罪將<lb/>
　不食矣故其子之功由勤父嗣也然則夏郊宜矣於<lb/>
　是君誅其怠也而子不怨其家祭其勤也民神弗畔<lb/>
　蓋禹以天下不逮事其父而致孝乎鬼神云<lb/>
<pb n="KR2o0015_WYG_004-5a"/>
　潁濱曰記有之曰有虞氏禘黄帝而郊嚳祖顓頊而<lb/>
　宗堯夏后氏禘黄帝而郊鯀祖顓頊而宗禹舜禹皆<lb/>
　有所從受天下者其所從受天下者不可忘也故舜<lb/>
　宗堯而置瞽瞍此天下之大義也至禹不獨廢堯而<lb/>
　且忘舜鯀雖得罪以父故得祭於郊從舜之義則禹<lb/>
　為忘其君從禹之義則舜為忘其親二者皆聖人之<lb/>
　所不為也予聞之禮之所行義之所許也故禮雖先<lb/>
　王未之有可以義起也舜禹之有天下則先王之所<lb/>
<pb n="KR2o0015_WYG_004-5b"/>
　未有也故堯雖非父而其德載於後世不可以不宗<lb/>
　也瞽瞍雖其親而無功於人不可以私享也二者皆<lb/>
　義也至夏后氏郊鯀而宗禹此禹之子孫之禮也孰<lb/>
　謂禹之不宗舜哉栁下惠稱有虞氏郊堯而宗舜先<lb/>
　儒以為此虞氏子孫之禮也以虞推禹則禹其有不<lb/>
　宗舜乎雖然夏之子孫所以不宗舜者以有鯀也鯀<lb/>
　雖得罪於舜而從事於水者九年非瞽瞍之比也故<lb/>
　卒為夏郊而三代祀之三代猶以其功祀之而其子<lb/>
<pb n="KR2o0015_WYG_004-6a"/>
　孫顧可以他人廢之乎故夫虞夏之祀皆義之所予<lb/>
　也予故曰夏之子孫所以不宗舜者以有鯀也<lb/>
禹傳子<lb/>
　潁濱曰聖人之於天下茍可以安民不求為異也堯<lb/>
　舜傳之賢而禹傳之子後世以禹無聖人而傳之而<lb/>
　後授其子孫此以好異期聖人也昔者湯有伊尹武<lb/>
　王有周公而周公又武王之弟也湯之太甲武之成<lb/>
　王皆可以為天下而湯不以予其臣武王不以予其<lb/>
<pb n="KR2o0015_WYG_004-6b"/>
　弟誠以為其子之才不至於亂天下者無事乎授之<lb/>
　他人而以為異也天下何獨疑禹哉今夫人之愛其<lb/>
　子是天下通義也有得焉而以予其子孫人之情所<lb/>
　皆然也聖人以是為不可易故因而聽之使之父子<lb/>
　相繼而無相亂以至於堯之舉天下而授舜舜得堯<lb/>
　之天下而又授之禹舉天下而授之人此聖人所以<lb/>
　大過人而天下後世之所不能也天下後世之所不<lb/>
　能而聖人獨為之豈以為異哉天下之人不能皆賢<lb/>
<pb n="KR2o0015_WYG_004-7a"/>
　而有異人焉為異而震之則天下皆將喜其名而失<lb/>
　其真故夫堯舜之傳賢者是不得已而然也使堯之<lb/>
　丹朱舜之商均僅可以守天下而堯肯傳之舜舜肯<lb/>
　傳之禹以為異而疑天下哉然則禹之不以天下授<lb/>
　益非以益為不足授也使天下復有禹予知禹之不<lb/>
　以天下授之矣何者啓足為天下故也啓為天下而<lb/>
　益為之佐是益不失為伊尹周公而其功猶可以及<lb/>
　天下也聖人不喜異也如此魯人之法贖人者受金<lb/>
<pb n="KR2o0015_WYG_004-7b"/>
　於府子貢贖人而不受賞夫子嘆曰嗟夫使魯之不<lb/>
　復贖人者賜也夫贖人而不以為功此君子所以異<lb/>
　於衆人也而其弊乃至於不贖是故聖人不喜夫異<lb/>
　以其有時而窮也閔子終三年之喪見於夫子援琴<lb/>
　而歌戚戚而不樂作而曰先王制禮不敢過也子夏<lb/>
　終三年之喪見於夫子取琴而鼓之其樂侃侃然作<lb/>
　而曰先王制禮不敢不及也而夫子皆以為賢由此<lb/>
　觀之禹益之事傳者之過也<lb/>
<pb n="KR2o0015_WYG_004-8a"/>
　昌黎曰或問曰堯舜傳諸賢禹傳諸子信乎曰然然<lb/>
　則禹之賢不及於堯與舜也歟曰不然堯舜之傳賢<lb/>
　也欲天下之得所也禹之傳子也憂後世争之之亂<lb/>
　也堯舜之利民也大禹之慮民也深曰然則堯舜何<lb/>
　不以憂後世曰舜如堯堯傳之禹如舜舜傳之得其<lb/>
　人而傳之堯舜也無其人而不傳慮其患而不得如<lb/>
　已者禹也舜不能以傳禹堯為不知人禹不能以傳<lb/>
　子舜為不知人堯以傳舜為憂後世禹以傳子為慮<lb/>
<pb n="KR2o0015_WYG_004-8b"/>
　後世曰禹之慮民也則深矣傳之子而當不淑則奈<lb/>
　何曰時益以難理傳之人則争未前定也傳之子則<lb/>
　不争前定也前定雖不當賢猶可以守法不前定而<lb/>
　不遇賢則争且亂天之生大聖也不數其生大惡也<lb/>
　亦不數傳諸人得大聖然後人莫敢争傳諸子得大<lb/>
　惡然後人受其亂禹之後四百年然後得桀亦四百<lb/>
　年然後得湯與伊尹湯與伊尹不可待而傳也與其<lb/>
　傳不得聖人而争且亂孰若傳之子雖不得賢猶可<lb/>
<pb n="KR2o0015_WYG_004-9a"/>
　守法曰孟子之所謂天與賢則與賢天與子則與子<lb/>
　者何也曰孟子之心以為聖人不茍私於其子以害<lb/>
　天下求其說而不得從而為之辭<lb/>
　温公曰父之位傳歸於子自生民以來如是矣堯以<lb/>
　朱不肖故授舜舜以均不肖故授禹禹子啓果賢足<lb/>
　以任天下而禹授益使天下自擇啓而歸焉是飾偽<lb/>
　也益知啓之賢得天下心已不足以間而受天下於<lb/>
　禹是竊位也禹以天下授益啓違父之命而為天子<lb/>
<pb n="KR2o0015_WYG_004-9b"/>
　是不孝也惡有飾偽竊位不孝而謂之聖賢哉此為<lb/>
　傳者之過明矣<lb/>
禹德<lb/>
　栁州曰惟夏后氏建大功定大位立大政勤勞萬邦<lb/>
　和寧四極威懷之道儀刑後王當乎洪流方割災被<lb/>
　下土自壺口而導百川大功建焉虞帝耄期順承天<lb/>
　厯自南河而受四海大位定焉萬國既同宣省風教<lb/>
　自塗山而㑹諸侯大政立焉功莫崇乎禦大災乃賜<lb/>
<pb n="KR2o0015_WYG_004-10a"/>
　𤣥圭以承帝命位莫尊乎執大象乃輯五瑞以建皇<lb/>
　極政莫大乎齊大統乃朝玉帛以定經制是所以承<lb/>
　唐虞之後垂子孫之丕業立商周之前樹帝王之洪<lb/>
　範者也嗚呼天地之道尚德而右功帝王之政崇德<lb/>
　而賞功故堯舜至德而位不及嗣湯武大功而祚延<lb/>
　于世有夏德配于二聖而唐虞讓功焉功冠于五代<lb/>
　而商周讓德焉宜乎立極垂統貽于後裔當位作政<lb/>
　著為世準則塗山者功之所由定德之所由濟政之<lb/>
<pb n="KR2o0015_WYG_004-10b"/>
　所由立有天下者宜取於此追惟大號既發華蓋既<lb/>
　狩方岳列位奔走來同山川守神莫敢遑寧羽旄四<lb/>
　合衣裳咸㑹䖍恭就列俯僂聽命然後示之以禮樂<lb/>
　和氣周洽申之以德刑天威震耀制立謨訓宜在長<lb/>
　久厥後啓征有扈而夏德始衰羿距太康而帝業不<lb/>
　守皇祖之訓不由也人亡政墜卒就陵替向使繼代<lb/>
　守文之君又能紹其功德修其政統卑宫室惡衣服<lb/>
　拜昌言平均賦入制定朝㑹則諸侯常至而天命不<lb/>
<pb n="KR2o0015_WYG_004-11a"/>
　去兹山之㑹安得獨光于後歟是以周穆遐追遺<lb/>
　法復㑹于是山聲垂天下亦紹前軌用此道也<lb/>
關龍逄<lb/>
　歐陽詹懷忠賦曰天生彼辛兮用殱覆于夏家欲悠<lb/>
　悠而罔極毒浩浩而無涯無辜殞身肆市朝之若莽<lb/>
　有道併命委炮烙以如麻伊先生之諤諤為酷烈之<lb/>
　所加嘗披圖於往載每廢卷以興嗟蕭條舊邑莽蒼<lb/>
　空陂陷陵成坎古木無枝或人曰此其墓也又一倍<lb/>
<pb n="KR2o0015_WYG_004-11b"/>
　以增悲嗚呼麟非騰噬之儔詎虎狼之共穴鳳實仁<lb/>
　靈之類豈鷹鸇之同列惟玉石之明分亦薰蕕之自<lb/>
　别是以謇謇心競昻昻面折彼炎炎之原燎信撲撲<lb/>
　而不滅寧歸死以申懷不貪生而結舌痛矣哉古人<lb/>
　有言輔人者天福善者神胡為是日力不如人使典<lb/>
　章之不信俾忠義之空勤律中大呂日臨䝉谷風颼<lb/>
　颼於衰草煙茫茫乎平陸思悽悽而填臆淚淫淫以<lb/>
　盈目義則非其知友親故逺夫骨肉節臨危而不撓<lb/>
<pb n="KR2o0015_WYG_004-12a"/>
　行於艱而彌篤惟其有之是以傷之而慟哭<lb/>
　張謂曰禹成九功誕受天命桀喪一德悖于人心為<lb/>
　虺為蛇如豺如虎既毒螫焉又吞噬焉重之以昆吾<lb/>
　因之以妺喜匹夫醜夏多士懷殷萬方囂然九州危<lb/>
　矣公夏后之諍臣也以謂為臣之禮不擇其利食君<lb/>
　之禄不避其害亦知直言之賈禍國蹙時危欲其行<lb/>
　之速也亦知諷諫之徼福里迂車逺恐其效之遲也<lb/>
　由是犯帝座排天門謀成深心藥進苦口石可轉<lb/>
<pb n="KR2o0015_WYG_004-12b"/>
　也不可奪其堅貞身可殺也不可揜其忠義夫生死<lb/>
　者必然之常數忠義者不易之大節位卑則迹逺禄<lb/>
　厚則恩深恩深則義重於生全義可也迹逺則生重<lb/>
　於義全生可也夫子世卿之族捨生即義賢哉且伊<lb/>
　尹之遇殷湯也賢與聖合之賢聖之間相去甚近此<lb/>
　其所以行道也夫子之逢夏桀也賢與愚合之賢愚<lb/>
　之間相去甚逺此其所以喪身也向若桀昩可革從<lb/>
　公之言則國不失夏之初君不失禹之舊殷湯不能<lb/>
<pb n="KR2o0015_WYG_004-13a"/>
　成大業伊尹不能建元勳諸侯奉於天子一姓傳於<lb/>
　萬世驕君暴怒亂國淫刑朝行斧鉞之誅夕覩市朝<lb/>
　之變千載之下九原之上殷人比干攜手而游耳嗚<lb/>
　呼先王納諫而昌後王拒諫而亡當其昌也忠良勝<lb/>
　於邪佞及其亡也邪佞勝於忠良故君子慎於語默<lb/>
　審於行藏豈徒然哉蓋有以也<lb/>
　<lb/>
　<lb/>
<pb n="KR2o0015_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷四<lb/>
</p>
<p>
</p>
  </div>
</body>
</text>
</TEI>
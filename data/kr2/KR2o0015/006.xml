<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六</head> <lb/>
    <p>
<pb n="KR2o0015_WYG_006-1a"/>
欽定四庫全書<lb/>
　歴代名賢確論卷六<lb/>
　　文王<lb/>
　　　西伯受命稱王<hi>梁肅</hi>　<hi>六一/</hi>　<hi>孫明復</hi>
　　　西伯獻地請紂去炮烙刑<hi>温公</hi>
　　　文王之囿<hi>潁濱</hi>
　　　文王之兵<hi>杜牧</hi>
西伯受命稱王<lb/>
<pb n="KR2o0015_WYG_006-1b"/>
　梁肅曰太史公曰詩人道西伯以受命之年稱王而<lb/>
　斷虞芮之訟遂追王大王王季改正朔易服色十年<lb/>
　而崩或謂大雅序文王受命作周泰誓序十有一年<lb/>
　武王伐殷妄徴二經以實其說予以為反經非聖不<lb/>
　可以訓莫此為甚焉嘗試言之夫惟聖人無作作則<lb/>
　為萬代法仲尼美文王之德曰三分天下有其二以<lb/>
　服事殷又曰内文明而外柔順以䝉大難文王以之<lb/>
　未有南面稱王而謂之服事易姓創制而謂之柔順<lb/>
<pb n="KR2o0015_WYG_006-2a"/>
　仲尼稱武王之烈曰湯武革命又曰武王末受命未<lb/>
　有父受之而子後革命父為天子云末受當武王之<lb/>
　㑹盟津也告諸侯曰汝未知天命未可以誓師也曰<lb/>
　惟九年大統未集予小子其承厥志孰有王者出征<lb/>
　復俟天命大統既改而復云未集禮大傳稱牧之野<lb/>
　既事而退遂柴於上帝追王大王王季文王改正朔<lb/>
　殊徽號若虞芮之歲稱王則不應復云追王王制既<lb/>
　行則不應復云改物是皆反經者也夫大者天地其<lb/>
<pb n="KR2o0015_WYG_006-2b"/>
　次君臣聖人知定位之不可易也故制為上下之禮<lb/>
　財成天地之道使各當其分而不相間若億兆之去<lb/>
　留天命之與奪則存乎其時聖人順而行之故謳歌<lb/>
　所歸而舜禹揖讓桀紂惡盈則湯武放伐所謂後天<lb/>
　而奉天時不得已而為之者也若殷道未絶紂凶未<lb/>
　極而遂稱王以令天下則不可謂至德也已此其非<lb/>
　聖者也予以為大雅作周之義蓋取夫積德累仁為<lb/>
　海内所歸後武王因之遂成大業非所謂革命易姓<lb/>
<pb n="KR2o0015_WYG_006-3a"/>
　為作周也泰誓紀年蓋武王周公追考前文陳王業<lb/>
　之盛自虞芮始故斷為受命之歲仲尼憲章文武故<lb/>
　因而叙之曰十有一年武王伐殷非所謂自稱王而<lb/>
　為之數也文王既歿經義斯在如曰不然以俟君子<lb/>
　六一曰書稱商始咎周以乘黎乘黎西伯也西伯以<lb/>
　征伐諸侯為職事其伐黎而勝也商人已疑其難制<lb/>
　而患之使西伯赫然見其不臣之狀與商並立而稱<lb/>
　王如此十年商人反晏然不以為怪其父師老臣如<lb/>
<pb n="KR2o0015_WYG_006-3b"/>
　祖伊㣲子之徒亦默然相與熟視而無一言此豈近<lb/>
　於人情邪由是言之謂西伯受命稱王十年者妄說<lb/>
　也以紂之雄猜暴虐嘗醢九侯而脯鄂侯西伯聞之<lb/>
　竊歎遂執而囚之幾不免死至其叛已不臣而自王<lb/>
　乃反優容而不問者十年此豈近於人情邪由是言<lb/>
　之謂西伯受命稱王十年者妄說也孔子曰三分天<lb/>
　下有其二以服事商使西伯不稱臣而稱王安能服<lb/>
　事於商乎且謂西伯稱王者起於何說而孔子之言<lb/>
<pb n="KR2o0015_WYG_006-4a"/>
　萬世之信也由是言之謂西伯受命稱王十年者妄<lb/>
　說也伯夷叔齊古之知義之士也方其讓國而去顧<lb/>
　天下莫可歸聞西伯之賢共往歸之當是時紂雖無<lb/>
　道天子也天子在上諸侯不稱臣而稱王是僭叛之<lb/>
　國也然二子不以為非依之久而不去至武王伐紂<lb/>
　始以為非而棄去彼二子者始顧天下莫可歸卒依<lb/>
　僭叛之國而不去不非其父而非其子此豈近於人<lb/>
　情邪由是言之謂西伯受命稱王十年者妄說也書<lb/>
<pb n="KR2o0015_WYG_006-4b"/>
　之泰誓稱十有一年說者因以謂自文王受命九年<lb/>
　及武王居喪二年并數之耳是以西伯聽虞芮之訟<lb/>
　謂之受命以為元年此又妄說也古者人君即位必<lb/>
　稱元年常事爾不以為重也後世曲學之士說春秋<lb/>
　始以改元為重事然則果常事歟固不足道也果重<lb/>
　事歟西伯即位已改元矣中間不宜改元而又改元<lb/>
　至武王即位宜改元而反不改元乃上冒先君之元<lb/>
　年并其居喪稱十一年及其滅商而得天下其事大<lb/>
<pb n="KR2o0015_WYG_006-5a"/>
　於聽訟逺矣又不改元由是言之謂西伯以受命之<lb/>
　年為元年者妄說也後之學者知西伯生不稱王而<lb/>
　中間不稱改元則詩書所載文武之事粲然明白而<lb/>
　不誣矣或曰然則武王畢喪伐紂而泰誓曷謂稱十<lb/>
　有一年對曰畢喪伐紂出於諸家之小說而泰誓六<lb/>
　經之明文也昔者孔子遭衰周之際患衆說紛紛以<lb/>
　惑亂當世於是退而修六經為後世法及孔子既歿<lb/>
　去聖稍逺而衆說復興與六經相亂自漢以來莫能<lb/>
<pb n="KR2o0015_WYG_006-5b"/>
　辨正今有卓然之士一取信乎六經則泰誓者武王<lb/>
　之事也十有一年者武王即位之十有一年耳復何<lb/>
　疑哉司馬遷作周本紀雖曰武王即位九年祭於文<lb/>
　王之墓然後治兵於孟津至作伯夷列傳則又載父死<lb/>
　不葬之說皆不可以為信是以吾無取焉取信於書<lb/>
　可矣<lb/>
　孫明復曰左傳吳公子季札來聘請觀於周樂見舞<lb/>
　象箾南籥者曰美哉猶有憾說者曰憾恨也文王恨<lb/>
<pb n="KR2o0015_WYG_006-6a"/>
　不及已致太平意以謂文王不能夷商紂於當世取<lb/>
　天下於己有遺恨焉愚甚惑之竊謂季札之是言也<lb/>
　非知樂者也厚誣於聖人矣若果如季子之言也則<lb/>
　是文王懷二以事其上匿怨以伺其間包藏禍心乃<lb/>
　亂臣賊子矣何者以文王受封商室列為諸侯紂雖<lb/>
　無道君也安得為人之臣有無君之心哉矧紂以文<lb/>
　王為西伯位于諸侯之上賜之弓矢斧鉞使得征伐<lb/>
　紂之有德於文王也厚矣則文王宜乎竭力盡能夙<lb/>
<pb n="KR2o0015_WYG_006-6b"/>
　夜匪懈以事於紂也又豈可背惠忘施以怨報德將<lb/>
　成干紀亂常之事哉噫事必不然章章矣觀乎紂既<lb/>
　失德毒流四海諸侯咸叛而文王事之獨無二心故<lb/>
　孔子曰三分天下有其二以服事商周之德其可謂<lb/>
　至德也已矣又曰下之事上也雖有庇民之大德不<lb/>
　敢有君民之心仁之厚也有庇民之大德有事君之<lb/>
　小心其舜禹文王周公之謂歟若文王猶有憾也則<lb/>
　孔子何以謂之至德與仁厚者乎或曰史記齊世家<lb/>
<pb n="KR2o0015_WYG_006-7a"/>
　叙太公之迹其後亦言西伯昌之脫羑里歸與呂尚<lb/>
　隂謀修德以傾商政其事多兵權與竒計若文王果<lb/>
　無憾也則何得與太公隂謀修德以傾商政其事多<lb/>
　兵權竒計之如是哉由是觀之則季子之言又何誣<lb/>
　也曰此蓋秦火之後簡編錯亂司馬子長修史記叙<lb/>
　太公之迹也不能實録善事乃散取雜亂不經之說<lb/>
　以廣其異聞爾斯固不足疑於聖人也嗚呼古稱季<lb/>
　札賢明博達觀樂能盡知興衰而於此也何䝉暗頓<lb/>
<pb n="KR2o0015_WYG_006-7b"/>
　惑之若是邪逮乎杜預服虔之徒復無卓識絶見以<lb/>
　發明之斯又乖謬之甚也<lb/>
西伯獻地請紂去炮烙刑<lb/>
　温公論史載崇侯譖西伯於紂曰西伯積善累德諸<lb/>
　侯皆嚮之將不利於帝紂乃囚西伯於羑里西伯既<lb/>
　出乃獻洛西之地以請紂去炮烙之刑紂許之温公<lb/>
　曰紂疑文王之得民故囚之既釋而又獻地以止其<lb/>
　虐刑是正信崇侯虎之譖於紂也豈所謂遵養時晦<lb/>
<pb n="KR2o0015_WYG_006-8a"/>
　以䝉大難者哉且紂惟不勝其淫虐之心故為炮烙<lb/>
　之刑若能自止而不為則不待受西伯之地若不能<lb/>
　自止雖受地於西伯而為之如故誰能禁之哉<lb/>
文王之囿<lb/>
　潁濱曰齊宣王問曰文王之囿方七十里有諸孟子<lb/>
　對曰於傳有之周雖大國未有以七十里為囿而不<lb/>
　害於民者也意者山林藪澤與民共之而以囿名焉<lb/>
　是以芻蕘雉兔者無不獲往不然七十里之囿文王<lb/>
<pb n="KR2o0015_WYG_006-8b"/>
　之所不為也<lb/>
文王之兵<lb/>
　杜牧曰大儒在位而未有不知兵者未有不能制兵<lb/>
　而能止暴亂者未有暴亂不止而能活生人定國家<lb/>
　者自生人以來可以屈指而數也今兵之下者莫若<lb/>
　刺伐之法詩大雅維清奏象舞之篇曰維清緝熈文<lb/>
　王之典迄用有成維周之禎象者象武王伐紂刺伐<lb/>
　之法此乃文王受命<hi>受殷王專征之命也</hi>七年五伐留戰陣刺<lb/>
<pb n="KR2o0015_WYG_006-9a"/>
　伐之法遺之武王武王用以伐紂而有天下致之清<lb/>
　平為周家之禎祥周公居攝祀文武於清廟作此詩<lb/>
　以歌舞文武之德其次兵之尤者莫若鈎援衝壁今<lb/>
　之一卒之長不肯親自為之詩大雅周公皇矣美周<lb/>
　之詩曰以爾鈎援以爾臨衝以伐崇墉臨衝閑閑崇<lb/>
　墉言言此實文王伐崇墉傅于其城以臨車衝鈎援<lb/>
　其城文王親自為之夫文王何人也周公詩之夫子<lb/>
　刪而取之列于大雅以美武王之功德手弦而口歌<lb/>
<pb n="KR2o0015_WYG_006-9b"/>
　之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歷代名賢確論卷四十七</head> <lb/>
    <p>
<pb n="KR2o0015_WYG_047-1a"/>
欽定四庫全書<lb/>
　歷代名賢確論卷四十七<lb/>
　　通論<lb/>
　　　漢之人君<hi>溫公</hi>
　　　高祖以周勃遺惠文武帝以霍光遺昭宣<hi>老泉</hi>
　　　高祖元成哀平制御之術<hi>子由</hi>
　　　高帝武帝待臣下<hi>東坡</hi>
　　　漢之人臣<hi>權德輿</hi>
<pb n="KR2o0015_WYG_047-1b"/>
　　　趙廣漢張敞尹翁歸王尊皆出吏胥中<hi>老泉</hi>
　　　文武元成近侍<hi>李德裕</hi>
　　　韓信酈寄<hi>吕溫</hi>
　　　袁盎汲黯<hi>李德裕</hi>
　　　人臣有後<hi>李德裕</hi>　<hi>東坡</hi>
　　　漢風俗<hi>東坡</hi>
　　　匈奴樂<hi>天</hi>　<hi>陳子昂</hi>
　　　西漢興亡<hi>東坡</hi>　　<hi>馬周</hi>
<pb n="KR2o0015_WYG_047-2a"/>
漢之人君<lb/>
　溫公曰高祖奮布衣提三尺劍八年而成帝業其收<lb/>
　功之速如是何哉惟其知人善任使而已故高祖自<lb/>
　謂鎭國家撫百姓不如蕭何運籌䇿決成敗不如子<lb/>
　房戰必勝攻必取不如韓信三者皆人傑吾能用之<lb/>
　所以取天下韓信亦曰不善將兵而善將將斯言盡<lb/>
　之矣呂氏之亂漢氏不絶如綫然而卒不能爲患者<lb/>
　外有宗藩之彊内有絳灌之忠也文景之時天下家<lb/>
<pb n="KR2o0015_WYG_047-2b"/>
　給人足幾致刑措後世皆稱慕而莫及之夫民之情<lb/>
　何嘗不欲安樂而富壽哉文景能勿擾而已矣孝武<lb/>
　喜滛侈慕神仙宮室無度廵遊不息窮兵於四夷嚴<lb/>
　刑而重賦迹其行事視秦皇何逺哉至其崇儒重道<lb/>
　求賢納諫故其成敗若此之殊也孝昭以童稚之年<lb/>
　辨霍光之忠確然不可動何天資之明也然光猶專<lb/>
　政而不歸此則光之罪矣孝宣綜覈名實信賞必罰<lb/>
　使吏稱其職民安其業方之孝武功烈優焉孝元優<lb/>
<pb n="KR2o0015_WYG_047-3a"/>
　游不斷漢業始衰孝成荒於酒色委政外家孝哀狠<lb/>
　愎不明嬖倖盈朝陵夷至於孝平以㓜冲嗣位王莽<lb/>
　因之遂移漢祚莽恃其詐慝煩民玩兵罪盈怨積而<lb/>
　天下叛之矣<lb/>
高祖以周勃遺惠文武帝以霍光遺昭宣<lb/>
　老泉曰或曰機者創業之君所假以濟耳守成之世<lb/>
　其奚事機而安用夫腹心之臣嗚呼守成之世能遂<lb/>
　熈然如太古之世矣乎未也吾未見機之可去也且<lb/>
<pb n="KR2o0015_WYG_047-3b"/>
　夫天下之變常伏於安田文所謂子少國危大臣未<lb/>
　附如此等事何世無之當是之時而無腹心之臣可<lb/>
　爲寒心哉昔者高祖之末天下既定矣而又以周勃<lb/>
　遺孝惠孝文武帝之末天下旣治矣而又以霍光遺<lb/>
　孝昭孝宣蓋天下雖有泰山之勢而聖人常以累卵<lb/>
　爲心故雖守成之世而腹心之臣不可去也傳曰百<lb/>
　官總已以聽于冢宰彼冡宰者非腹心之臣天子安能<lb/>
　舉天下之事委之三年而不置疑於其間邪又曰五<lb/>
<pb n="KR2o0015_WYG_047-4a"/>
　載一廵狩彼無腹心之臣五載一出捐千里之畿而<lb/>
　誰與守邪今夫一家之中必有宗老一介之士必有<lb/>
　宻友以開心胸以濟緩急奈何天下而無腹心之臣<lb/>
　乎<lb/>
高祖元成哀平制御之術<lb/>
　子由曰善治天下者必明於天下之情而後得御天<lb/>
　下之術術者所謂道也得其道而以智加焉是故謂<lb/>
　之術古之聖人惟其知天下之情而以術制之也故<lb/>
<pb n="KR2o0015_WYG_047-4b"/>
　萬物皆可得而役其生皆可得而制其死牛服於箱<lb/>
　馬服於轅鷹隼服於鞲牛不可以有所觸馬不可以<lb/>
　有所踶鷹隼不可以有所擊此三者喜怒好惡之情<lb/>
　發於外而見於人也是以因其所忌而授之以其術<lb/>
　至於終身制於人而不去且治天下何異於治馬也<lb/>
　馬之性剛狠而難制急之則敝而不勝緩之則惰而<lb/>
　不進王良造父爲之先後而制其遲速驅之有方而<lb/>
　掣之有時則終日蹀躞而不知止此術之至也古之<lb/>
<pb n="KR2o0015_WYG_047-5a"/>
　聖人驅天下之人而盡用之仁者使効其仁勇者使<lb/>
　効其勇智者使効其智力者使効其力天下之人雜<lb/>
　然皆列於前安得仁人君子而後任之且雖有天下<lb/>
　之善人與之處而不知其情御之而不中其病則雖有<lb/>
　好善之心而不獲好善之利何者彼不徒爲吾用也<lb/>
　而况乎天下之英雄欲收其功而不制其心哉昔者<lb/>
　秦漢之際姦宄猛悍之人所在而爲冦髙祖發於豐<lb/>
　沛之間行而收之黥布彭越之倫皆撫而納諸其中<lb/>
<pb n="KR2o0015_WYG_047-5b"/>
　其所以制之者甚備也玊帛子女牛羊犬馬以極其<lb/>
　豪侈之心輕財好施敦厚長者以服其趦趄之懐倨<lb/>
　肆傲岸輕侮淩辱以折其彊狠之氣其視天下之英<lb/>
　雄不啻若匹夫孺子然皆得其驩心而用其死力至<lb/>
　於元成之世天下久於太平士大夫生於其間無復<lb/>
　英雄難制之風天下之士皆書生好儒其才氣勇力<lb/>
　無足畏者俛首下氣求爲之用而不暇元成哀平亦<lb/>
　欲得天下之賢才而用之然而不知其情不獲其術<lb/>
<pb n="KR2o0015_WYG_047-6a"/>
　賢人君子避讒畏譏遠引而去小人宦䜿縱横放肆<lb/>
　而制其事此甚可憫也夫人之平居朋友之間僕妾<lb/>
　之際莫不有術以制其變蓋非有深遠難見之事也<lb/>
　欲其用命而見其所害欲其樂從而見其所利欲其<lb/>
　喜而致其所悅欲其懼而致其所忌欲其開心見誠<lb/>
　而示之以無所恐欲其守死不去示之以無所徃此<lb/>
　天下之人皆能知之至於治天下則不能用且此過<lb/>
　矣天下以爲天子之尊無所事術也而不知天下之<lb/>
<pb n="KR2o0015_WYG_047-6b"/>
　士惟英雄而後能有大功而世之英雄常苦豪横太<lb/>
　過而難制由此觀之治天下愈不可無術也<lb/>
高帝武帝待臣下<lb/>
　東坡曰君以利使臣則其臣皆小人也幸而得其人<lb/>
　亦不過健於才而薄於德者也君以禮使臣則其臣<lb/>
　皆君子也不幸而非其人猶不失廉恥之士也其臣<lb/>
　皆君子則事治而民安士有廉恥則臨難不失其守<lb/>
　小人反是故先王謹於禮禮以欽爲主宜若近於弱<lb/>
<pb n="KR2o0015_WYG_047-7a"/>
　然而服㬥者莫若禮也禮以文爲飾宜若近於偽然<lb/>
　而得情者莫若禮也哀公問君使臣臣事君如之何<lb/>
　孔子曰君使臣以禮臣事君以忠不有爵祿刑罰也<lb/>
　乎何爲其專以禮使臣也以爵祿而至者貪利之人<lb/>
　也利盡則逝矣以刑罰而用者畏威之人也威之所<lb/>
　不及則解矣故莫若以禮禮者君臣之大義也無時<lb/>
　而已也高祖以神武取天下其得人可謂至矣然恣<lb/>
　慢而侮人洗足箕踞溺冠跨項可謂無禮矣故陳平<lb/>
<pb n="KR2o0015_WYG_047-7b"/>
　論其臣皆嗜利無恥者以是進取可也至於守成則<lb/>
　殆矣髙帝晚節不用叔孫通陸賈其禍豈可勝言哉<lb/>
　呂后之世平勃背約而王諸呂幾危劉氏以廉恥不<lb/>
　足故也武帝踞厠而見衛青不冠不見汲黯青雖富<lb/>
　貴不改奴僕之姿而黯社稷臣也武帝能禮之而不<lb/>
　能用可以太息矣<lb/>
漢之人臣<lb/>
　權德輿曰蕭曹以清靜熈帝載良平以謨明賛王業<lb/>
<pb n="KR2o0015_WYG_047-8a"/>
　至宣帝之時則魏相通故事丙吉知大體斯皆章章<lb/>
　可言者也洎夫張蒼之律歴孫𢎞之文章韋賢之好<lb/>
　學平當之有恥然亦號爲賢相抑次焉至若孔匡張<lb/>
　馬服儒衣冠被阿䛕之譏不勝其任最下則陶青劉<lb/>
　舍莊翟趙周之徒皆齪齪備位故身名皆泯夫此數<lb/>
　子者豈不粗知君臣之道古今之變哉病於無所發<lb/>
　明保持祿位而已有時無功可不謂大哀哉<lb/>
趙廣漢張敞尹翁歸王尊皆出胥吏中<lb/>
<pb n="KR2o0015_WYG_047-8b"/>
　老泉曰昔者漢有天下平津侯樂安侯軰皆號爲儒<lb/>
　宗而卒不能爲漢立不世大功而其卓絶雋偉震耀<lb/>
　四海者乃其賢人之出吏胥中者耳夫趙廣漢河間<lb/>
　之郡吏也尹翁歸河東之獄吏也張敞太守之卒史<lb/>
　也王尊涿郡之書佐也是皆雄雋明博出之可以爲<lb/>
　將而内之可以爲相者也而皆出於胥吏者有以也<lb/>
　夫吏胥之人少而習法律長而習獄訟老姦大豪畏<lb/>
　懼懾伏吏之情狀變化出入無不諳究因而官之則<lb/>
<pb n="KR2o0015_WYG_047-9a"/>
　豪民猾吏之弊表裏毫末畢見於外無所逃遁而又<lb/>
　上之人擇之以才遇之以禮而其志復自知得奮於<lb/>
　公卿故終不肯自棄於惡以賈罪戾而敗其終身之<lb/>
　利<hi>云云</hi>
文武元成近侍<lb/>
　李德裕曰自古中主以降皆安於近習疎遠忠良其<lb/>
　主非不知君子可親小人可去而不可改者其蔽有<lb/>
　二一曰性相近二曰嗜慾深桓靈之主與小人氣合<lb/>
<pb n="KR2o0015_WYG_047-9b"/>
　如水之就下火之就燥皆自然而親結不可解也侯<lb/>
　覽張讓所以得蔽君矣元成二后皆有所嗜吹簫撾<lb/>
　鼓之娱微行沉湎之樂非倖臣無以承意非近習無<lb/>
　以共歡石顯張敞所以得蠧政矣唯人君少欲英明<lb/>
　者則能反是如文帝雖有鄧通趙談所信者賈誼張<lb/>
　釋之袁盎此所謂少欲也武帝雖有韓嫣李延年而<lb/>
　所貴者公孫𢎞倪寛卜式所謂英明也故君聽不惑<lb/>
　政無頗纇近則開元初内有姜皎崔滌以極宮中之<lb/>
<pb n="KR2o0015_WYG_047-10a"/>
　樂外有姚盧蘇宋以修天下之政得元成之欲享舜<lb/>
　禹之名六合晏然千古莫及其故何邪倖臣不得干<lb/>
　政事也後代能知漢之文武及開元致理之要雖有<lb/>
　倖臣亦何害於理哉<lb/>
韓信酈寄<lb/>
　呂溫由鹿賦曰予南出襄樊之間遇野人縶鹿而至<lb/>
　者問之答曰此爲由鹿由此鹿以誘致羣鹿也備言<lb/>
　其狀且曰此鹿每有所致輒鳴嘷不飲食者累日余<lb/>
<pb n="KR2o0015_WYG_047-10b"/>
　喟然嘆曰虞之卽鹿也必以其類致之人之卽人也<lb/>
　亦必以其友致之寔繁有徒古之然矣嗟乎鹿無情<lb/>
　而猶知痛傷人之與謀宴安殘酷者彼何人斯彼何<lb/>
　人斯物微感深遂作賦曰<hi>云云</hi>借如淮隂遇禍寃在<lb/>
　伸理通說且拒豨謀寧起堂堂蕭公實曰知己紿致<lb/>
　鍾室胡寧忍此呂祿之難誰非漢臣交則不義賣亦<lb/>
　不仁彼美酈生旣爲交親誘襲軍印豈無他人於戲<lb/>
　微獸傷類如不自容伊人賣友而享其功滅交道兮<lb/>
<pb n="KR2o0015_WYG_047-11a"/>
　墜義風曽麋鹿之不若何仁信之可宗已焉哉諒此世<lb/>
　之茫茫吾未見其始終<lb/>
袁盎汲黯<lb/>
　李徳裕曰袁盎汲黯皆豪俠者也若非氣盖當世義動<lb/>
　明主豈有是名哉袁盎曰緩急人所有故善劇孟匿季<lb/>
　心汲黯好遊俠任氣節善灌夫所以知其然也余斯言<lb/>
　豈徒妄𤼵揚子所謂孟子之勇類於是夫俠者非常之<lb/>
　人也雖以然諾許人必以節義為本義非俠不立俠非<lb/>
<pb n="KR2o0015_WYG_047-11b"/>
　義不成難兼之矣所謂不知義者感匹夫之交格君父<lb/>
　之命為貫髙危漢祖者是也所利者邪所害者正為梁王<lb/>
　殺袁盎者是也此乃盜賊耳焉得謂之俠哉唯鉏麑不賊<lb/>
　宣孟承基不忍志寧斯為真俠矣淮南王憚汲黯以其守<lb/>
　節死義所以易公孫𢎞如𤼵䝉耳黯實氣義之兼者士之<lb/>
　任氣而不知義皆可謂之盜矣然士無氣義者為臣必不<lb/>
　能死難求道必不能出人近代房孺復問徑山大師欲習<lb/>
　道可得至乎徑山對曰學道者唯猛將可也身首分裂無<lb/>
<pb n="KR2o0015_WYG_047-12a"/>
　所顧惜由是而知士之無氣義者雖爲桑門亦不足<lb/>
　觀矣<lb/>
人臣有後<lb/>
　李德裕曰陳平稱吾多隂謀道家所禁吾世卽廢終<lb/>
　不復興以吾多隂禍也至曾孫何國絶班生善陳平<lb/>
　之言以爲世戒理當然矣而丙丞相纔及子顯黜爲<lb/>
　關内侯至孫昌乃絶國絶三十二歳復續而張湯杜<lb/>
　周子孫世有令名皆在顯位其故何哉丙丞相於漢<lb/>
<pb n="KR2o0015_WYG_047-12b"/>
　宣之德可謂至矣晋荀息以忠貞之故不敢負獻公<lb/>
　程嬰以託孤之義不忍欺趙氏所以繼之以死終不<lb/>
　食言丙丞相於史皇孫微君臣之分無親戚之情而<lb/>
　保養曾孫仁心惻隱置於閒燥給以私財介然拒天<lb/>
　子之使因是全四海之命及奏記霍光决定大䇿旣<lb/>
　而顯徵卿之美削仕伍之辭其深厚不伐古所未有<lb/>
　夏侯勝以爲有隂德者必享其樂以及子孫是宜篤<lb/>
　生賢人世濟其美古所謂有後者良謂是矣焉在傳<lb/>
<pb n="KR2o0015_WYG_047-13a"/>
　爵邑而已哉張杜有後豈用法雖深而治者或能去<lb/>
　天下之惡除生人之害所以然也<lb/>
　東坡論張湯揚雄曰達賢者有後張湯是也張湯宜<lb/>
　無後者也無其實而竊其名者無後揚雄是也揚雄<lb/>
　宜有後者也達賢者有後吾是以知蔽賢之無後也<lb/>
　無其實而竊其名者無後吾是以知有其實而辭其<lb/>
　名者之有後也賢者民之所以生也而蔽之是絶民<lb/>
　也名者古今之達尊也重於富貴而竊之是欺天也<lb/>
<pb n="KR2o0015_WYG_047-13b"/>
　絶民欺天其無後不亦宜乎故曰達賢者與有其實<lb/>
　而辭其名者皆有後吾嘗誦之云耳<lb/>
漢風俗<lb/>
　東坡曰西漢風俗諂媚不爲流俗所移惟汲長孺耳<lb/>
　司馬遷至伉簡然作衛青傳不名青但謂大將軍賈<lb/>
　誼何等人也而云愛幸於河南太守吴公此等語甚<lb/>
　可鄙而遷不知習俗使然也本朝太宗時士大夫<lb/>
　亦有此風至今未衰吾嘗𤼵䇿學士院問兩漢所以<lb/>
<pb n="KR2o0015_WYG_047-14a"/>
　亡者難易相反意在此也而答者不能盡吾亦嘗於<lb/>
　上前論之<lb/>
匈奴<lb/>
　樂天曰匃奴者一氣所生不可剪而滅也五方異族<lb/>
　不可臣而畜也故爲侵㬥之患久矣而備禦之畧亦<lb/>
　多矣考其要者大較有四焉若乃選將練兵長驅深<lb/>
　入之謀自王恢始建以三表誘以五餌之術自賈誼<lb/>
　始厚以賂遺結以和親之計自婁敬始徙人實邊勸<lb/>
<pb n="KR2o0015_WYG_047-14b"/>
　農教戰之䇿自鼂錯始然則用王恢之謀則殫財耗<lb/>
　力罷竭生人禍結兵連功不償費故漢武悔焉而下<lb/>
　哀痛之詔也用賈誼之術則羌胡之耳目心腹雖誘<lb/>
　而荒矣而華夏之財力風教亦隨時而弊矣故漢文<lb/>
　知其不可而不行也用婁敬之計則啓寵納侮厚費<lb/>
　偷安雖侵略之患漸寧而和好之約屢背故漢氏四<lb/>
　代爲匈奴所欺也用鼂錯之䇿則邊人有安土之患<lb/>
　未免攻戰之勞匈奴無得志之虞亦絶歸心之望故<lb/>
<pb n="KR2o0015_WYG_047-15a"/>
　漢武病之有廣武之役也是以討之以兵不若誘之<lb/>
　以餌誘之以餌不若和之以親和之以親不若備之<lb/>
　有素斯皆前代已騐之事可覆而視也<lb/>
　陳子昂論突厥曰匈奴爲中國之患自上代所苦久矣<lb/>
　請以秦漢已來事跡證明之始皇之時併吞六國制<lb/>
　有天下按劒叱咤八荒犇馳然匈奴彊梁威不能服<lb/>
　牧馬河内以侵邊疆始皇赫然使䝉恬將四十萬衆<lb/>
　北築長城因以逐胡取其河南之地七百餘里當時<lb/>
<pb n="KR2o0015_WYG_047-15b"/>
　燕齊海嶽贏粮給費徭役煩苦人以不堪故長城未<lb/>
　畢而閭左之戍巳爲其患二代而亡莫不始於匃奴<lb/>
　也至漢興高祖受命率羣雄乗利便以三十萬衆窘<lb/>
　迫白登七日被圍僅而獲免自是歷呂太后至孝文<lb/>
　帝單于桀驁益陵漢家文帝徒以遜辭致獻金帛但<lb/>
　求其善和而已不敢有圖賈誼所以哭之痛文帝以<lb/>
　天下之盛而卑事匃奴以倒懸天下也景帝時邊受<lb/>
　其患於是漢武踐祚以承六代鴻業屬乎文景元默<lb/>
<pb n="KR2o0015_WYG_047-16a"/>
　之化海内乂安太倉之粟紅腐而不可食内庫之錢<lb/>
　貫朽而不可校財力雄富士馬精彊忿匈奴之驕慢<lb/>
　將報先帝之辱遂使王恢韓安國將三十萬衆以馬<lb/>
　邑誘單于師出徒費竟無毫髪之功於是大命六師<lb/>
　專以伐胡爲務首尾二十餘年中國騷然大受其弊<lb/>
　至於國用不足軍興不給租及六畜筭及舟車盗賊<lb/>
　羣興京師起亂竟不能制單于之命一日而臣服之<lb/>
　漢宗衰殘幾自覆社稷也故漢武晚年厭兵革之弊<lb/>
<pb n="KR2o0015_WYG_047-16b"/>
　乃下哀痛之詔罷輪臺之田封丞相爲富民侯將以<lb/>
　蘇中國也至宣帝代罕復出師屬匈奴數窮天降其<lb/>
　禍虚閭權渠單于病死右賢王屠耆堂代立骨肉大<lb/>
　臣自不相服又立虛閭權渠子爲呼韓邪單于於是<lb/>
　屠耆堂諸名王貴人各自分立爲王單于更相攻擊<lb/>
　以至大亂殘虐死者計萬億數畜産耗減十至八九<lb/>
　又以饑餓相燔燒以求食於是寄命無所諸名王貴<lb/>
　人右伊狄訾且渠當戸以下將兵五萬稽首來降於<lb/>
<pb n="KR2o0015_WYG_047-17a"/>
　是北方晏然靡有兵革之事直至哀平之際邊人以<lb/>
　安愚竊以此觀匈奴之形察天時之變盛衰存亡之<lb/>
　機事可見也然則匈奴不滅中國未可安卧亦明矣<lb/>
　夫以漢祖之畧武帝之雄謀臣勇將勢盛雷電窮兵<lb/>
　黷武傾天下以事之終不能屈一王服一國宣帝承<lb/>
　衰竭之後撫瘡痍之人不敢煬然有出師之意然而<lb/>
　未有遺矢之費而臣僕於單于其故何哉蓋盛衰有<lb/>
　時理亂有數故曰聖人脩備以待時是以正天下如<lb/>
<pb n="KR2o0015_WYG_047-17b"/>
　拾遺耳<lb/>
西漢興亡<lb/>
　東坡曰天下者器也天子者有此器者也器久而不<lb/>
　用而置諸篋笥則器與人不相習是以扞格而難操<lb/>
　良工者使手習知其器而器亦習知其手手與器相<lb/>
　信而不相疑夫是故所爲而成也天下之患非經營<lb/>
　禍亂之足憂而養安無事之可畏何者懼其一旦至<lb/>
　於扞格而難操也昔之有天下者日夜淬礪其百官<lb/>
<pb n="KR2o0015_WYG_047-18a"/>
　撫摩其人民爲之朝聘㑹同燕享以交諸侯之歡歳<lb/>
　時月朔致民讀法飲酒蜡臘以遂萬民之情有大事<lb/>
　自庶人以上皆得至于外朝以盡其詞然猶以爲未<lb/>
　也而五載一廵守朝諸侯於方嶽之下親見其耆老<lb/>
　賢士大夫以周知天下之風俗凡此者非以爲茍勞<lb/>
　而已將以馴致服習天下之心使不至於扞格而難<lb/>
　操也及至後世壞先王之法安於逸樂而惡聞其過<lb/>
　是以養尊而自高務爲深嚴使天下拱手以貎相承<lb/>
<pb n="KR2o0015_WYG_047-18b"/>
　而心不服其腐儒老生又出而爲之說曰天子不可<lb/>
　以妄有言也史且書之後世且以爲議使其君臣相<lb/>
　視而不相知如此則偶人而已矣天下之心旣已去<lb/>
　而倀倀焉抱其空器不知英雄豪傑已議其後愚嘗<lb/>
　觀兩漢之初髙祖創業之際事變之興亦已繁矣而<lb/>
　高祖以項氏創殘之餘與信布之徒爭馳於中原此<lb/>
　六七公者皆以絶人之姿據其土地甲兵之衆其勢<lb/>
　足以爲亂然天下終以不揺卒定於漢傳十數世矣<lb/>
<pb n="KR2o0015_WYG_047-19a"/>
　而至於元成哀平四夷嚮風兵事不試而王莽一䜿<lb/>
　子乃舉而移之不用寸兵尺鐡而天下屏息莫敢或<lb/>
　爭此其故何也創業之君出於布衣其大臣將相皆<lb/>
　握手之歡凡在朝廷者皆其嘗試擠掇以知其才之<lb/>
　短長其視天下如一身茍有疾痛其手足不期而自<lb/>
　救當此之時雖有近憂而無遠患及其子孫生於深<lb/>
　宮之中而狃於富貴之勢尊卑濶絶而上下之情疎<lb/>
　禮節繁多而君臣之義薄是故不爲近憂而常爲遠<lb/>
<pb n="KR2o0015_WYG_047-19b"/>
　患及其一旦固已不可救矣聖人知其然是以去苛<lb/>
　禮而務至誠黜虛名而求實效不愛高位重祿以致<lb/>
　山林之士而欲聞切直不隱之言者凡皆以通上下<lb/>
　之情也<lb/>
　馬周請崇節儉及制諸王疏曰昔唐堯茅茨土階夏<lb/>
　禹惡衣菲食如此之事臣知不可復行於今漢文帝<lb/>
　惜百金之費輟露臺之役集上書囊以為殿帷所幸<lb/>
　愼夫人衣不曳地至景帝以錦繡纂組妨害女工特<lb/>
<pb n="KR2o0015_WYG_047-20a"/>
　詔除之所以百姓乂安後至孝武帝窮奢極侈而承<lb/>
　文景遺德故人心不動向使高祖之後卽有武帝天<lb/>
　下必不能全此於時代差近事跡可見竊尋徃代以<lb/>
　來成敗之事但有黎庶怨叛聚為盗賊其國無不滅<lb/>
　亡人主雖欲改悔未有重能安全者凡脩政教當脩<lb/>
　之於可脩之時若事變一起而後悔之則無益也故<lb/>
　人主每見前代之亡則知其政教之所由䘮而皆不<lb/>
　知其身之失是商紂笑夏桀之亡幽厲亦笑紂滅隋<lb/>
<pb n="KR2o0015_WYG_047-20b"/>
　煬帝大業之初又笑齊魏之失國然今之視煬帝亦<lb/>
　猶煬帝之視齊魏也故京房謂漢元帝云臣恐後之<lb/>
　視今亦猶今之視古此言不可不誡也<lb/>
　<lb/>
　<lb/>
　<lb/>
　<lb/>
　歷代名賢確論卷四十七<lb/>
</p>
<p>
</p>
  </div>
</body>
</text>
</TEI>
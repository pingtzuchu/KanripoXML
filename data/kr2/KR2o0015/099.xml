<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十九</head> <lb/>
    <p>
<pb n="KR2o0015_WYG_099-1a"/>
欽定四庫全書<lb/>
　歴代名賢確論卷九十九<lb/>
　　髙祖<lb/>
　　　髙祖簒唐<hi>范祖禹</hi>
　　　梁統<hi>六一</hi>
　　通論<lb/>
　　　梁之失<hi>温公</hi>
　　莊宗<lb/>
<pb n="KR2o0015_WYG_099-1b"/>
　　　郭崇韜<hi>子由</hi>　<hi>何去非</hi>
　　通論<lb/>
　　　唐之興亡<hi>温公</hi>
　　髙祖<lb/>
　　　李彦珣同張從賔謀反既克髙祖赦之又以赦<lb/>
　　　　令已行不治殺母之罪<hi>温公</hi>
　　通論<lb/>
　　　晉之興亡<hi>温公</hi>
<pb n="KR2o0015_WYG_099-2a"/>
　　髙祖<lb/>
　　　髙祖之政<hi>温公</hi>
　　通論<lb/>
　　　漢之興亡<hi>温公</hi>
　　世宗<lb/>
　　　立監采銅鑄錢銷佛像<hi>温公</hi>
　　　王朴<hi>少游</hi>
　　通論<lb/>
<pb n="KR2o0015_WYG_099-2b"/>
　　　周之興亡<hi>温公</hi>
髙祖簒唐<lb/>
　范祖禹論曰孟子曰不仁而得國者有之矣不仁而<lb/>
　得天下者未之有也三代以後葢有不仁而得天下<lb/>
　者焉朱全忠之簒唐以悖逆取之以暴虐守之雖為<lb/>
　天子數年而不免其身子孫殄戮靡有遺類是以一<lb/>
　族易一身之富貴也五代之際起匹夫而為天子或<lb/>
　五六年或三四年或一二年皆宗族夷滅世絶不祀<lb/>
<pb n="KR2o0015_WYG_099-3a"/>
　亂臣賊子曽莫懲也書曰惠迪吉從逆凶惟影響豈<lb/>
　不信哉　又論與羅紹威誅牙軍曰昔商民化紂之<lb/>
　惡周公遷於洛邑既歴三紀而其風未殄以累聖人<lb/>
　之治猶如此甚矣汙俗之難變也自天寳以後燕趙<lb/>
　魏不為唐有其人安於悖逆不復知有君臣聲教之<lb/>
　所不及政刑之所不加歴十五世然後殱夷殄滅靡<lb/>
　有遺類而其俗猶不改也其後梁之亡也始於魏莊<lb/>
　宗之亡也亦始於魏其得之也以魏其失之也以魏<lb/>
<pb n="KR2o0015_WYG_099-3b"/>
　由其習亂之乆故易動也而燕人至于晉民遂淪於<lb/>
　左衽豈非諸夏之禮其亡有漸乎趙居二寇之間或<lb/>
　逆或順不若燕魏之甚也故其禍有淺深論者或謂<lb/>
　紹威誅牙軍以弱魏而全忠無後顧之慮因以篡唐<lb/>
　夫唐與魏離亦乆矣牙兵適足亂魏以拒朝廷而已<lb/>
　其能為唐室輕重豈其然乎<lb/>
梁統<lb/>
　六一論曰黜梁為偽者其説有三一曰後唐之為唐<lb/>
<pb n="KR2o0015_WYG_099-4a"/>
　猶後漢之為漢梁葢新比也一曰梁雖改元即位而<lb/>
　唐之正朔在李氏而不絶是梁於唐未能絶而李氏<lb/>
　復興一曰因後唐而不改因後唐者是謂因人之論<lb/>
　固已辨矣其二者宜有説也夫後唐之自為唐也縁<lb/>
　其賜姓而已唐之時賜姓李者多矣或因臣子之異<lb/>
　心或懷四夷而縻之忠臣茂貞思忠克用是也當唐<lb/>
　之衰克用與梁並起而爭之梁以强而先得克用恥<lb/>
　爭之不勝難忍臣敵之慙不得不借唐以自託也後<lb/>
<pb n="KR2o0015_WYG_099-4b"/>
　之議者胡謂而從之哉其所以得為正統者以其得<lb/>
　梁而然也使梁且不滅同光之號不過於河南則其<lb/>
　為唐與李璟等耳夫正朔者何王者所以加天下而<lb/>
　同之於一之號也昔周之東其政雖弱而周猶在也<lb/>
　故仲尼以王加正而繩諸侯者幸周在也當唐之亡<lb/>
　天祐虚名與唐俱絶尚安所寓於天下哉使幸而有<lb/>
　忠唐之臣不忍去唐而自守雖不中於事理或可善<lb/>
　其誠心若李氏者果忠唐而不忍棄乎况於唐亡託<lb/>
<pb n="KR2o0015_WYG_099-5a"/>
　虚名者不獨李氏也王建稱之於蜀楊行宻稱之於<lb/>
　呉李茂貞亦稱之於岐大抵不為梁屈者皆自託於<lb/>
　虚名也初梁祖奪昭宗於岐遂劫而東改天復四年<lb/>
　為天祐而克用與王建怒曰唐為朱氏奪矣天祐非<lb/>
　唐號也遂不奉之但稱天復至八年自以為非復稱<lb/>
　天祐此可笑者安得曰正朔在李氏乎夫論者何為<lb/>
　疑者設也堯舜三代之終始較然著乎萬世而不疑<lb/>
　固不待論而明也後世之有天下者帝王之理或舛<lb/>
<pb n="KR2o0015_WYG_099-5b"/>
　而始終之際不明則不可以不疑故曰由不正與不<lb/>
　一然後正統之論興者也其徳不足以道矣推其迹<lb/>
　而論之庶幾不為無據云<lb/>
梁之失<lb/>
　温公論曰太祖始以黄巢降將秉旄宣武逞其詐力<lb/>
　蠶食東夏地廣兵彊威權日熾志欲無厭遂遷唐祚<lb/>
　淫虐不悛禍自内興不得其死宜矣均王膏粱之子<lb/>
　材不過人棄敬翔王彦章而用趙巖張歸霸以與莊<lb/>
<pb n="KR2o0015_WYG_099-6a"/>
　宗為敵能無亡乎<lb/>
郭崇韜<lb/>
　子由論曰國無釁而後可以伐人冒釁以伐人敵無<lb/>
　釁則已受其災敵有釁則我與敵皆斃楚靈王殘民<lb/>
　以逞舉思亂之民以伐呉呉不可動而棄疾攻之若<lb/>
　攻虚邑靈王遂死於外齊湣王貪而好勝不知宋之<lb/>
　不可攻而忘齊國之既病燕師乗之遂以失國自古<lb/>
　冒釁以攻人其禍若此唐莊宗勇而善戰與梁人夾<lb/>
<pb n="KR2o0015_WYG_099-6b"/>
　河相攻十戰九勝涉河取鄆不十日而克梁威震諸<lb/>
　國五代用兵未有神速若此者也然其克敵之後幸<lb/>
　一日之安沈湎聲色之娯宦官伶人交亂其政府庫<lb/>
　之積罄於耳目之奉民怨兵怒國有土崩之勢而不<lb/>
　知也一時功臣皆武夫崛起未有識安危之機者唯<lb/>
　樞宻使郭崇韜智勇兼人知其不可力言而不見聴<lb/>
　求去而不見許中外佞幸視之側目崇韜深病之矣<lb/>
　時方欲伐蜀崇韜欲立功為自安之計議以魏王繼<lb/>
<pb n="KR2o0015_WYG_099-7a"/>
　岌為元帥而已為之副將兵六萬以出兵不逾時而<lb/>
　克成都降王衍料敵制勝之才可謂盛矣然崇韜知<lb/>
　蜀之易舉而不知唐之已亂挈其良將勁兵西行數<lb/>
　千里雖立大功而不免讒死于蜀征蜀之兵未還而<lb/>
　趙在禮為亂河朔明宗北征遂與在禮皆反帥兵南<lb/>
　向克汴入洛遂無一人能禦之者向使西師不克出<lb/>
　蜀雖未下而京師有重兵崇韜不死禍福未可知也<lb/>
　崇韜冒險以伐人蹈齊湣之亂而以為安惜其有智<lb/>
<pb n="KR2o0015_WYG_099-7b"/>
　而未始學也<lb/>
　何去非論曰人謂漢高祖以布衣之㣲召號豪傑起<lb/>
　定禍亂乃𤓰裂天下以王勲將韓彭英布皆連城數<lb/>
　十南面稱孤舉天下之籍而據其半及夫釋甲就封<lb/>
　創血未乾皆相視誅滅葢由髙祖封賞過制䧟之驕<lb/>
　逆其於功臣不能無負光武率義從之士平夷盜逆<lb/>
　收還神器天下既定遂鑒髙祖之失第功行封爵為<lb/>
　通侯大者不過數縣而不任以吏事是以元勲故將<lb/>
<pb n="KR2o0015_WYG_099-8a"/>
　皆能自全李靖談兵之雄者也亦以謂光武得將將<lb/>
　之道賢於髙祖逺甚嗟乎是皆不深求髙祖光武之<lb/>
　事者也天下之事有所必然者雖聖智不能遷而避<lb/>
　之髙皇以寛仁大度役天下之智力而集大業豈所<lb/>
　謂隂忮暴忍而喜忘人之功者邪秦為無道天下髙<lb/>
　材疾足争起而競搏之皆有伐秦之心也彭越黥布<lb/>
　皆以人傑操兵特起未以其身輕屬於人者也韓信<lb/>
　挾百戰百勝之略擇主而附亦有大志故身定全齊<lb/>
<pb n="KR2o0015_WYG_099-8b"/>
　而自王之方漢王大敗於彭城隨何不能緩頰於淮<lb/>
　南則黥布不至及困於固陵諸侯棄約不㑹微張良<lb/>
　之畫則彭越韓信不從方是時漢王不捐數千里之<lb/>
　地以充三人者之欲而致其兵則楚不亡漢之待此<lb/>
　三人者譬若養虎飽則不動饑則噬人由是觀之封<lb/>
　賞過制豈得已哉欲就大業於須臾之決故也雖然<lb/>
　大業就矣而三人者之逼天下之所共寒心也以天<lb/>
　下之皆寒心則彼持是而安歸且髙祖亦得安枕而<lb/>
<pb n="KR2o0015_WYG_099-9a"/>
　卧乎故疑似之釁一發而大禍集矣此其勢必至於<lb/>
　夷滅而後定也光武痛宗社之禍收率懷漢之民投<lb/>
　袂而起凡所攀附者多南陽故人其尤偉傑者寇鄧<lb/>
　數人而已然較其才略徒足以供光武指顧之役非<lb/>
　有驕桀難制若韓彭之與髙祖也天下既定封以數<lb/>
　千之户莫不志欲盈足唯恐持保之不獲為光武者<lb/>
　獨何隙以誅除之哉而曰光武獨得保全勲舊之術<lb/>
　髙祖於功臣有不容之忍此不求二王所遇之不同<lb/>
<pb n="KR2o0015_WYG_099-9b"/>
　與夫勢理有所必至者也後唐莊宗承武皇之遺業<lb/>
　假大義挾世讎以與梁人百戰而夷之乃有天下可<lb/>
　謂難且勞矣然有二臣焉其為韓彭者李嗣源為寇<lb/>
　鄧者郭崇韜也嗣源居不賞之功挾震主之威得國<lb/>
　兵之權執之而不釋也莊宗無以奪之而稍忌其逼<lb/>
　崇韜嘗有大功於國忠而可倚而嗣源之所畏者也<lb/>
　莊宗茍能挾所可倚而制所可忌則嗣源雖懷不自<lb/>
　安而有顧憚非敢輙發也莊宗知其所忌而不知其<lb/>
<pb n="KR2o0015_WYG_099-10a"/>
　所倚故崇韜以忠見疎讒嫉日擊使其營自救之計<lb/>
　乃求將其征蜀之兵莊宗掃國中之師屬之而西崇<lb/>
　韜雖已舉蜀捷奏才上而以讒死矣莊宗知得蜀足<lb/>
　以資其盛彊而不知崇韜之死已去嗣源之畏故鄴<lb/>
　下之變嗣源以一旅之衆西趨洛陽如蹈無人之境<lb/>
　其遷大器易若反掌且内有彊臣窺伺間隙乃空國<lb/>
　之師勤於逺役固已大失計矣而又去我之所倚與<lb/>
　彼之所畏者則大禍之集可勝救哉雖得百蜀無救<lb/>
<pb n="KR2o0015_WYG_099-10b"/>
　其失國也使崇韜之不死舉全蜀之衆因東歸之士<lb/>
　擁繼岌檄方鎮以討君父之讎雖嗣源之强亦何以<lb/>
　禦之葢嗣源有韓彭之逼而不踐其禍者莊宗無髙<lb/>
　祖之略故也崇韜有寇鄧之烈而不全其宗者莊宗<lb/>
　無光武之明故也嗟乎人臣之禍起於操權而速禍<lb/>
　之權莫重於制兵崇韜謀逭禍自全而方求執其兵<lb/>
　此於抱薪救火者何異也<lb/>
唐之興亡<lb/>
<pb n="KR2o0015_WYG_099-11a"/>
　温公論曰武皇以沙陁微種奄有河東黄巢之亂有<lb/>
　大功於唐室上源之變訟於朝廷而不能自直遂與<lb/>
　朱氏治兵相攻糾紛不解流血成川僵屍蔽野至其<lb/>
　晚節將衰窮居一隅僅能自保莊宗以弱齡襲位麾<lb/>
　下諸將皆白首行陣皆武皇並轡齊驅之人乃能以<lb/>
　恩信結其心英果折其氣莫不竭力致命頥指如意<lb/>
　遂服真定從山東取漁陽兼魏博䇿馬渡河而朱氏<lb/>
　失國當是之時天下莫不竭力震動諸侯陸梁踞肆<lb/>
<pb n="KR2o0015_WYG_099-11b"/>
　者皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙相顧莫敢保其土地王衍恃其險逺辭禮<lb/>
　踞慢偏師西指而劒閣不守觀其行兵可謂能矣惜<lb/>
　其志小氣近驕心易生矜功自喜禦衆無法便嬖是<lb/>
　悦婦言是用纔及三年隕身亡族悲夫明宗無取國<lb/>
　之心而為衆所附資性寛厚克終天禄清泰於危難<lb/>
　之中坐受神器得之非艱失之孔易負扆未安家為<lb/>
　煨燼十年之中易姓者四禍福相尋何其速哉<lb/>
李彦珣同張從賔謀反既克髙祖赦之又以赦令已行<lb/>
<pb n="KR2o0015_WYG_099-12a"/>
不治殺母之罪<lb/>
　温公論曰治國者固不可無信然彦珣之惡三靈所<lb/>
　不容晉髙祖赦其叛君之愆治其殺母之罪何損於<lb/>
　信乎<lb/>
晉之興亡<lb/>
　温公論曰髙祖以地尊勢重迫於猜嫌親執臣子之<lb/>
　禮以事外國賂之土地藉其兵力以取天下羽翼未<lb/>
　成不可以髙飛國家未治不可以應敵齊王捨桑維<lb/>
<pb n="KR2o0015_WYG_099-12b"/>
　翰之深謀信景延廣之彺䇿内政不修而外挑彊隣<lb/>
　使流民塗野草敵騎汚宫闕生為降虜死為羇魄非<lb/>
　不幸也<lb/>
髙祖之政<lb/>
　温公論曰漢髙祖殺幽州無辜子五百人非仁也誘<lb/>
　張璉而誅之非信也杜重威罪大而赦之非刑也仁<lb/>
　以合衆信以行令刑以懲奸失此三者何以守國其<lb/>
　祚運之不延也宜哉<lb/>
<pb n="KR2o0015_WYG_099-13a"/>
漢之興亡<lb/>
　温公論曰髙祖擁精鋭之兵居形便之地屬胡騎北<lb/>
　旋中州無主故雍容南面而天下歸之豈其材徳之<lb/>
　首出哉乃㑹其時之可為也夫根疎者不固基薄者<lb/>
　易危隠帝雖有南面之號而政非巳出民不知君輕<lb/>
　信羣小之謀欲除跋扈之臣禍不旋踵自然之勢也<lb/>
　父子相繼四年而滅自古享國之短未有若兹也<lb/>
立監采銅鑄錢銷佛像<lb/>
<pb n="KR2o0015_WYG_099-13b"/>
　温公論曰若周世宗可謂仁矣不愛其身而愛民若<lb/>
　周世宗可謂明矣不以無益廢有益<lb/>
王朴<lb/>
　秦少游論曰適用而不窮者天下之真材也材而不<lb/>
　適用用而有所窮雖有髙世之名難能之行實庸人<lb/>
　耳何有補於世耶臣讀五代史見王朴為周世宗決<lb/>
　平邊之䇿然後知朴者天下之真材也夫用兵之要<lb/>
　在於識序之先後而識先後之要在於知敵之難易<lb/>
<pb n="KR2o0015_WYG_099-14a"/>
　天下之敵非大而堅則小而脆也其難易孰不知之<lb/>
　所以不知者敵大而脆則疑於難敵小而堅則疑於<lb/>
　易也昔漢兵圖宛光武以别將狥昆陽王邑欲攻之<lb/>
　嚴尤以謂昆陽城小而堅宜進擊宛宛敗昆陽自服<lb/>
　邑不聴盡鋭攻之兵以大敗邑之所以不聴尤者疑<lb/>
　於難而已朴嘗為世宗畫平邊之䇿其言曰攻取之<lb/>
　道從易者始當今呉易圖得呉則桂廣皆為内臣閩<lb/>
　蜀可飛書而召之如不至則四面並進席卷而平之<lb/>
<pb n="KR2o0015_WYG_099-14b"/>
　必矣惟并必死之寇可為後圖葢李氏雖有江南之<lb/>
　地二十一州為桂廣閩蜀之脊然南帶江東距海可<lb/>
　撓者二千餘里其人易動搖輕撓亂不能持乆號為<lb/>
　大國實脆敵也劉氏雖據河東十州之地與中國為<lb/>
　境然左有常山之險右有大河之固北有契丹之援<lb/>
　其人剽悍强忍精勇髙氣樂鬭而輕死號為小國實<lb/>
　堅敵也是時中國欲取之也譬如壯士操利兵於深<lb/>
　山之中左觸虎而右遇熊不可並刺則亦先虎而後<lb/>
<pb n="KR2o0015_WYG_099-15a"/>
　熊矣何則虎躁悍易乗熊便捷難制舉虎困則熊必<lb/>
　畏威而逃困於熊虎將乗弊而至形勢然也故朴以<lb/>
　大而脆者為易小而堅者為難易者宜先難者宜後<lb/>
　則所以先呉而後并也皇朝受命四方僭偽次第削<lb/>
　平皆如其䇿非所謂天下之真材其孰能與於此朴<lb/>
　雖出於五代擾攘傾側之中然其器識學術雖治世<lb/>
　士大夫與之比者寡方世宗之時外事征伐内修法<lb/>
　度而朴至於隂陽律厯之學無所不通所定欽天厯<lb/>
<pb n="KR2o0015_WYG_099-15b"/>
　當世莫能異而其所作樂至今用之而不可改其五<lb/>
　䇿之意彼民與此民之心同是與天意同契天人意<lb/>
　同則無不成之功以此推之朴之所知者葢未可量<lb/>
　也使遭休明之時遇不世出之主則其所就者將不<lb/>
　止於此哉<lb/>
周之興亡<lb/>
　温公論曰太祖負震主之威挾不賞之功措身無所<lb/>
　乗危而發雖履天下之籍而室家矣世宗以異姓之<lb/>
<pb n="KR2o0015_WYG_099-16a"/>
　親令承大統知近世之弊起於威令不行下陵上替<lb/>
　故髙平之役首誅樊何以振軍法遂能變弱為强因<lb/>
　敗為功乗勝逐北至於太原歸而簡師習戰并心進<lb/>
　取於是南割江淮西克秦鳯北開闗南攻無堅城戰<lb/>
　無强陣又以枹鼔之隙治律厯興典禮審法令修政<lb/>
　事收賢才養百姓可謂知治安之本矣大功未成中<lb/>
　道而天葢太平之業天啟聖人而授之非人謀之所<lb/>
　及也<lb/>
<pb n="KR2o0015_WYG_099-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二十六</head> <lb/>
    <p>
<pb n="KR2o0015_WYG_026-1a"/>
欽定四庫全書<lb/>
　歴代名賢確論卷二十六<lb/>
　　孔門弟子<lb/>
　　　弟子仕不仕<hi>潁濱</hi>　<hi>范文正公</hi>
　　　顏淵<hi>荆公</hi>　<hi>潁濱/</hi>　<hi>東坡/</hi>　<hi>昌黎</hi>
　　　子夏<hi>潁濱</hi>
　　　仲由冉求公西華曾晳言志<hi>潁濱</hi>
　　　曾參不列四科<hi>李觀</hi>　<hi>樂天/</hi>　<hi>鄭獬</hi>
<pb n="KR2o0015_WYG_026-1b"/>
　　　樊遲學稼圃<hi>潁濱</hi>
　　　宰予從田常作亂<hi>潁濱</hi>　<hi>東坡</hi>
　　　孔門學道教人<hi>潁濱</hi>
弟子仕不仕<lb/>
　潁濱曰惟夫子生於亂世周流齊魯宋衛之間無所<lb/>
　不仕其弟子之髙第亦咸仕諸國宰我仕齊子貢冉<lb/>
　有子游仕魯季路仕衛子夏仕魏弟子之仕者亦衆<lb/>
　矣然其稱德行者四人獨仲弓嘗為季氏宰其上之<lb/>
<pb n="KR2o0015_WYG_026-2a"/>
　三人皆未嘗仕季氏欲以閔子為費宰閔子辭曰如<lb/>
　有復我者則吾必在汶上矣且以夫子之賢猶不以<lb/>
　仕為汙也而三子之不仕獨何歟言未卒有應者曰<lb/>
　子獨不見夫適東海者乎望之茫洋不知其邊即之<lb/>
　汗瀾不知其深其舟若蔽天之山其色若浮空之雲<lb/>
　然後履風濤而不僨觸蛟蜃而不懾若夫以江河之<lb/>
　舟楫而跨東海之難則亦十里而返百里而溺不足<lb/>
　以經萬里之害矣周之衰禮樂崩弛天下大壞而欲<lb/>
<pb n="KR2o0015_WYG_026-2b"/>
　有救之譬若涉海有甚焉者今夫子之不顧而仕則<lb/>
　其舟楫足恃也諸子之汲汲而忘返蓋亦有漏舟而<lb/>
　將試焉則亦隨其力之所及而已若夫三子者願為<lb/>
　夫子而未能下顧諸子以為不足為也是以止而有<lb/>
　待夫子嘗曰世之學栁下惠者未有若魯之男子而<lb/>
　吾於三子亦云衆曰然退而書之<lb/>
　范文正公曰孔子門人七十子之徒天下皆知其賢<lb/>
　焉或為邑宰或為家臣或不願仕蓋顯於諸侯者寡<lb/>
<pb n="KR2o0015_WYG_026-3a"/>
　矣然則七十子之徒與孔子語而未嘗及怨何哉君<lb/>
　子之道充乎已加乎人窮與達外也彼戰國豪士不<lb/>
　由孔子之門者則有脫賤貧逐貴高弗奪弗厭滅身<lb/>
　覆宗而不悔何哉不循聖人之道挾數以進求行其<lb/>
　欲得與失其所重也吾乃知夫由孔子之道者雖困<lb/>
　窮以死不害其為賢矣<lb/>
顏淵<lb/>
　荆公曰君子所求於人者薄而辨是與非也無所茍<lb/>
<pb n="KR2o0015_WYG_026-3b"/>
　孔子罪宰予曰於予與何誅罪冉有曰小子鳴鼔而<lb/>
　攻之可也二子得罪於聖人若當絶也及為科以列<lb/>
　其門弟子取者不過數人於宰予有辭命之善則取<lb/>
　之於由求有政事之善則取之不以不善而廢其善<lb/>
　孔子豈阿其所好哉所求於人者薄也管仲功施天<lb/>
　下孔子小之門弟子三千人孔子獨稱顏回為好學<lb/>
　問其餘則未是好學者閔損原憲曾子之徒不與焉<lb/>
　冉求宰我之得罪又如此孔子豈不樂道人之善哉<lb/>
<pb n="KR2o0015_WYG_026-4a"/>
　辨是與非無所茍也所求於人者薄所以取人者蓋<lb/>
　辨是與非者無所茍所以明聖人之道如宰予冉求<lb/>
　二子之不得列其善則士之難全者衆矣惡足以取<lb/>
　人善乎如管仲無所貶則從政者若是而止矣七十<lb/>
　子之徒皆稱好學則好學者若是而止矣惡足以明<lb/>
　聖人之道乎取人如此則吾之自取者重而人之所<lb/>
　處者易明道如此則吾之與人其所由可知已故薄<lb/>
　於責人而非匿其過不茍於論人而非<hi>缺</hi>其全聖人<lb/>
<pb n="KR2o0015_WYG_026-4b"/>
　之道本乎中而已春秋之㫖豈易於是哉<lb/>
　潁濱曰孔子於諸弟子獨稱顏回之好學弟子之賢<lb/>
　者衆矣而孔子不以好學許之豈妄言哉吾嘗論之<lb/>
　弟子之知孔子者獨顏子耳孔子之道如天然在賢<lb/>
　者識其大者不賢者識其小者顏子識其大者也故<lb/>
　仰之而知其有髙者存焉鑽之而知其有堅者存焉<lb/>
　故曰語之而不惰者其回也歟此孔子所以獨稱其<lb/>
　好學也人誠有見於此譬如為山雖覆一簣未有能<lb/>
<pb n="KR2o0015_WYG_026-5a"/>
　止之者也茍誠無見矣雖既九仞不復能進也此顏<lb/>
　子與衆弟子之辨也<lb/>
　又曰予少年讀書竊嘗怪顏子簞食瓢飲居於陋巷<lb/>
　人不堪其憂顏子不改其樂私以為雖不欲仕然抱<lb/>
　關擊柝尚可以自養而不害於學何至困辱貧窘自<lb/>
　苦如此及來筠州勤勞米鹽之間無一日之休雖欲<lb/>
　棄塵垢解覊縶自放於道德之塲而事每刼而留之<lb/>
　然後知顏子所以甘心於貧賤不肯求升斗之禄以<lb/>
<pb n="KR2o0015_WYG_026-5b"/>
　自給者良以其害於學故也嗟夫士方其未聞大道<lb/>
　沉酣世利以玉帛子女自厚自以為樂矣及其循理<lb/>
　以求道落其華而收其實從容自得不知天地之為<lb/>
　大與生死之為變而況其下者乎故其為樂也足以<lb/>
　易窮餓而不變雖南面王樂不能加之蓋非有德不<lb/>
　能任也予方區區欲磨洗濁汙晞聖賢之萬一自視<lb/>
　缺然而欲庻幾顏氏之樂宜其不可得哉若夫孔子<lb/>
　周行天下髙為魯司寇下為委吏乘田惟其所遇無<lb/>
<pb n="KR2o0015_WYG_026-6a"/>
　所不可葢達者之事而非學者之所望也<lb/>
　東坡曰昔夫子以簞食瓢飲賢顏子而韓子乃以為<lb/>
　哲人之細事何哉蘇子曰古之觀人也必於其小焉<lb/>
　觀之其大者容有偽焉人能碎千金之璧不能無失<lb/>
　聲於破釜能搏猛虎不能無變色於蜂蠆孰知簞食<lb/>
　瓢飲不為哲人之大事乎乃作顏樂亭詩以遺孔君<lb/>
　正韓子之說以自警云天生烝民為之鼻口美者可<lb/>
　嚼芬者可嗅美必有惡芬必有臭我無天游六鑿交<lb/>
<pb n="KR2o0015_WYG_026-6b"/>
　鬭騖而不返跬步商受偉哉先師安此㣲陋孟賁股<lb/>
　慄虎豹卻走𦕈然其身中亦何有我求至樂千載無<lb/>
　耦執瓢從之忽焉在後<lb/>
　昌黎曰登孔氏之門者衆矣三千之徒四科之目孰<lb/>
　非由聖人之道為君子之儒者乎其於過行過言亦<lb/>
　云鮮矣而夫子舉不貳過惟顏氏之子其何故哉請<lb/>
　試論之夫聖人抱誠明之正性根中庸之正德茍發<lb/>
　諸中形諸外者不由思慮莫非規矩不善之心無自<lb/>
<pb n="KR2o0015_WYG_026-7a"/>
　入焉可擇之行無自加焉故惟聖人無過故所謂過<lb/>
　者非謂發於行彰於言人皆謂之過而後為過也生<lb/>
　于其心則為過矣故顏子之過此類也不貳者蓋能<lb/>
　止之於始萌絶之於未形不貳之於言行也中庸曰<lb/>
　自誠明謂之性自明誠謂之教自誠明者不勉而中<lb/>
　不思而得從容中道聖人也無過者也自明誠者擇<lb/>
　善而固執之者也不勉則不中不思則不得不貳過<lb/>
　者也故夫子之言曰回之為人也擇乎中庸得一善<lb/>
<pb n="KR2o0015_WYG_026-7b"/>
　則拳拳服膺而不失之矣又曰顏氏之子其殆庻幾<lb/>
　乎言猶未至也而孟子亦云顏子具聖人之體而㣲<lb/>
　者皆謂不能無生于其心而不暴之於外考之於聖<lb/>
　人之道差為過耳顏子自惟其若是也於是居陋巷<lb/>
　以致其誠飲一瓢以求其志不以富貴妨其道不以<lb/>
　隠約易其心確乎不拔浩然自守知高堅之可尚忘<lb/>
　鑽仰之為勞任重道逺竟莫之致是以夫子歎其不<lb/>
　幸短命今也則亡謂其不能與己並立於至聖之域<lb/>
<pb n="KR2o0015_WYG_026-8a"/>
　觀教化之大行也不然夫行發於身加於人言發乎<lb/>
　邇見乎逺茍不慎也敗辱隨之而後思欲不貳過其<lb/>
　於聖人之道不亦逺乎而夫子尚肯謂之其殆庻幾<lb/>
　孟子尚復謂之具體而㣲者哉則顏子之不貳過盡<lb/>
　在是矣<lb/>
子夏<lb/>
　潁濱曰善乎子夏之教人也始於灑掃應對進退而<lb/>
　不急於道使其來者自盡於學日引月長而道自至<lb/>
<pb n="KR2o0015_WYG_026-8b"/>
　故曰百工居肆以成其事君子學以致其道譬如農<lb/>
　夫之植草木既為之區别溉種而時耨之風雨既至<lb/>
　小大甘苦莫不咸得其性而農夫無所用巧也孔子<lb/>
　曰君子上達小人下達達之有上下出乎其人而非<lb/>
　教者之力也異哉今世之教者聞道不明而急于夸<lb/>
　世非性命道德不出於口雖禮樂刑政有所不言矣<lb/>
　而況於灑掃應對進退也哉教者未必知而學者未<lb/>
　必信務為大言以相欺天下之偽自是而起此子夏<lb/>
<pb n="KR2o0015_WYG_026-9a"/>
　所謂誣也<lb/>
仲由冉求公西華曾晳言志<lb/>
　潁濱曰四子之言皆其志也夫子之哂由也以其不<lb/>
　讓而其與點也以其自知之明與如曾晳之狂其必<lb/>
　有不可施於世者矣茍不自知而强從事焉禍必隨<lb/>
　之其欲從弟子風乎舞雩樂以忘老則其處已者審<lb/>
　矣不然孔子豈以不仕為貴者哉<lb/>
曾參不列四科<lb/>
<pb n="KR2o0015_WYG_026-9b"/>
　李觀曰客有言曰仲尼聖人也曾參孝子也十哲皆<lb/>
　仲尼門人也察其能孝於家能忠於君能友於兄弟<lb/>
　能信於朋友可以臨事可以成章故加其美目也而<lb/>
　曾參雖不聞兼此數者乃其近者小者而仲尼區别<lb/>
　四科前後十哲曾參不及者何也主人對之曰噫非<lb/>
　仲尼區别四科前後十哲之名乃一時之言也非燕<lb/>
　居之時門人盡在而言也于時仲尼圍於陳畏於匡<lb/>
　曾參不在從行之中故仲尼言左右者揚其德行言<lb/>
<pb n="KR2o0015_WYG_026-10a"/>
　語政事文學皆可邀時之遇行已之材不得者是以<lb/>
　美而類之傷而歎之非曾參不當此數子也使曾子<lb/>
　于時得與數子從行則仲尼之聖不遺參之孝不後<lb/>
　冉伯牛仲弓之目也必矣客於是稱謝而退或者止<lb/>
　之曰客之問知其一未知其二主人對得其細未得<lb/>
　其大且仲尼抱至聖之德值多難之代周遊栖遲不<lb/>
　遇天下仕魯不終過宋伐樹之衛不用適楚逢患而<lb/>
　四科之徒未嘗離其起居闕其絃誦不以師道窮而<lb/>
<pb n="KR2o0015_WYG_026-10b"/>
　曰妨已之進不以身之私而越去終日温温孜孜提<lb/>
　攜負荷從其行止如手足羽翼時仲尼有仁思德慮<lb/>
　未言者顏回輒發之故謂之德行矣仲尼言有所陳<lb/>
　未達而端木賜輒達之故謂之言語矣子路勇毅果<lb/>
　正之士也侍仲尼而不善之道不得入焉故謂之政<lb/>
　事矣子游子夏之文春秋之外得與聖人論之故謂<lb/>
　之文學矣故數子居則講仲尼之道行役則任仲尼<lb/>
　之事而曾參則安在焉患難則未嘗有用焉且夫孝<lb/>
<pb n="KR2o0015_WYG_026-11a"/>
　者人性當然也不至者非人也參茍至之乃得為人<lb/>
　矣夫何異也且十哲之徒孰有非孝乎而參獨以有<lb/>
　孝之名加其數子之長故不得與之同目也何謂不<lb/>
　在從行之中而遺之也夫孝者不止於家也事君慎<lb/>
　其事忠其命乃孝也事師聘其道敬其事乃孝也不<lb/>
　去危即安不冒利背誼乃孝也而參不敬其事矣不<lb/>
　能冐義背利矣乃孝其孝也非孝也子從儒守學宜<lb/>
　識所言何言之介也主人拊几而起曰爾之辨則辨<lb/>
<pb n="KR2o0015_WYG_026-11b"/>
　矣如何斯可謂攻乎異端斯害也已<lb/>
　樂天曰曾參不列四科者非為德行才業不及諸人<lb/>
　也蓋繫於一時之事耳請為始終言之昔者仲尼有<lb/>
　聖人之德無聖人之位棲棲應聘七十餘國與時竟<lb/>
　不偶知道終不行感鳳泣麟慨然有吾已矣夫之嘆<lb/>
　然後自衛反魯删詩書定禮樂修春秋立一王之法<lb/>
　為萬代之教其次則叙十哲論四科以垂示將來當<lb/>
　此之時顏閔游夏之徒適在左右前後目擊指顧列<lb/>
<pb n="KR2o0015_WYG_026-12a"/>
　入四科亦一時也孝經云仲尼居曾子侍此言仲尼<lb/>
　閒居之時曾參則多侍從曾參至孝不忍一日離其<lb/>
　親及仲尼旅遊歴聘自衛反魯之時曾參或歸養於<lb/>
　家不從門人之列論擬之際偶獨見遺由此明之非<lb/>
　曾參德行才業不及諸門人也所以不列四科者蓋<lb/>
　一時之闕耳因一時之闕為萬代之疑從此辨之可<lb/>
　無疑焉<lb/>
　鄭獬曰四科非夫子擇之也吾疑其為曾子之言論<lb/>
<pb n="KR2o0015_WYG_026-12b"/>
　語曾子之出也蓋曾子常與其弟子評先師之門人<lb/>
　賢其賢者次第之非曾子自著之則曾子之弟子拾<lb/>
　記之云爾曷以解之以其字之也語之稱弟子自相謂<lb/>
　則字之師語弟子則名之弟子之於師雖朋友亦名<lb/>
　之今四科皆字也茍夫子言固名之矣曰德行顏回<lb/>
　閔損冉耕冉雍言語宰予端木賜政事冉求仲由文<lb/>
　學言偃卜商而反曰顏淵閔子騫<hi>云云</hi>如是曾子為<lb/>
　其朋友而字之吾用是固知非夫子擇之而曾子之<lb/>
<pb n="KR2o0015_WYG_026-13a"/>
　出也亡疑矣按而言則曾子不當於四科也亦宜或<lb/>
　曰此據從蔡者言之字者所以褒也曰行於蔡吾不<lb/>
　知其果盡從與否也然七十子尚能踰此十人者乎<lb/>
　語非春秋書曷以用其字褒也曰上曷不明著之曰<lb/>
　曾子云而無有發者何也曰記者云耳或著焉或去<lb/>
　焉不必例於此子曰晏平仲善與人交子曰賢哉回<lb/>
　也著之矣柴也愚參也魯堯曰咨汝舜子温而厲子<lb/>
　在鄉黨則皆去之於此獨不著曾子豈不得耶<lb/>
<pb n="KR2o0015_WYG_026-13b"/>
樊遲學稼圃<lb/>
　潁濱曰樊遲之學為農圃蓋將與民並耕而食歟此<lb/>
　孟子所謂許行之學也孟子曰有大人之事有小人<lb/>
　之事堯以不得舜為己憂舜以不得禹臯陶為己憂<lb/>
　以百畝之不易為己憂者農夫也此孔子所謂樊遲<lb/>
　小人也<lb/>
宰予從田常作亂<lb/>
　潁濱曰太史公言宰我為臨淄大夫與田恒作亂夷<lb/>
<pb n="KR2o0015_WYG_026-14a"/>
　其族孔子恥之余以為宰我之賢列於四科其師友<lb/>
　淵源所從來逺矣雖為不善知不至於從畔逆弑君<lb/>
　父也宰我不幸平居有晝寢短喪之過儒者因遂信<lb/>
　之蓋田恒之亂本與闞止争政闞止亦曰子我也田<lb/>
　恒既殺闞止而宰我䝉其惡名豈不哀哉且使宰我<lb/>
　信與田恒之亂恒既殺闞止弑簡公則尚誰族宰我<lb/>
　者事蓋必不然矣夫使宰我陷於逆亂猶不足惜也<lb/>
　而使孔子之門人高弟至此豈不為孔子惜哉<lb/>
<pb n="KR2o0015_WYG_026-14b"/>
　東坡曰常病太史公言宰我與田常作亂夷其族使<lb/>
　吾先師之門乃有叛臣焉而天下通祀者容叛臣其<lb/>
　間豈非千載不蠲之惑也耶近令邁考閱經書究其<lb/>
　所自則宰我不叛尤驗明甚太史公因陋承疑使宰<lb/>
　我負寃千歲而吾先師與蒙其垢自兹一洗亦古今<lb/>
　之快也李斯上書諫二世其畧曰田常為簡公臣布<lb/>
　德施惠下得百姓上得羣臣陰取齊國殺宰予於庭<lb/>
　是宰我不從田常為常所殺也而弟子傳乃云宰我<lb/>
<pb n="KR2o0015_WYG_026-15a"/>
　與田常作亂而滅其族孔子恥之李斯事荀卿去孔<lb/>
　子不逺宜得其實弟子傳妄也<lb/>
孔門學道教人<lb/>
　潁濱曰孔子之所以教人者始於灑掃應對進退及<lb/>
　其安之然後申之以絃歌廣之以讀書曰道在是矣<lb/>
　仁者見之斯以為仁智者見之斯以為智矣顏閔由<lb/>
　是以得其德予賜由是以得其言求由由是以得其<lb/>
　政游夏由是以得其文皆其才而成之譬如農夫墾<lb/>
<pb n="KR2o0015_WYG_026-15b"/>
　田以植草木大小長短甘辛鹹苦皆其性也吾無加<lb/>
　損焉能養而不傷耳孔子曰十室之邑必有忠信如<lb/>
　丘者焉不如丘之好學也如孔子猶養之以學而後<lb/>
　成故古之知道者必由學學者必由讀書傅說之詔<lb/>
　其君亦曰學于古訓乃有獲念終始典于學厥德修<lb/>
　罔覺而況餘人乎子路之於孔子有兼人之才而不<lb/>
　安於學嘗謂孔子有人民社稷何必讀書然後為學<lb/>
　孔子非之曰汝聞六言六蔽矣乎好仁不好學其蔽<lb/>
<pb n="KR2o0015_WYG_026-16a"/>
　也愚好智不好學其蔽也蕩好信不好學其蔽也賊<lb/>
　好直不好學其蔽也絞好勇不好學其蔽也亂好剛<lb/>
　不好學其蔽也狂凡學而不讀書者皆子路也信其<lb/>
　所好而不知古人之成敗與所遇之可否未有不為<lb/>
　病者雖然孔子嘗語子貢曰賜也汝以予為多學而<lb/>
　識之者歟曰非也予一以貫之非多學之所能致則<lb/>
　子路之不讀書未可非耶曰非此之謂也老子曰為<lb/>
　學日益為道日損以日益之學求日損之道而後一<lb/>
<pb n="KR2o0015_WYG_026-16b"/>
　以貫之者可得而見也孟子論學道之要曰必有事<lb/>
　焉而勿正心勿忘勿助長也心勿忘則莫如學必有<lb/>
　事則莫如讀書朝夕從事於詩書待其久而自得則<lb/>
　勿正勿助之謂也譬之稼穡以為無益而捨之則不<lb/>
　耘苗者也助之長則揠苗者也以孔孟之說考之乃<lb/>
　得先君之遺意<lb/>
　<lb/>
　歴代名賢確論卷二十六<lb/>
</p>
<p>
</p>
  </div>
</body>
</text>
</TEI>
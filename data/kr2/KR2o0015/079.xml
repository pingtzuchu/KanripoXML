<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論巻七十九</head> <lb/>
    <p>
<pb n="KR2o0015_WYG_079-1a"/>
欽定四庫全書<lb/>
　歴代名賢確論巻七十九<lb/>
　　𤣥宗五<lb/>
　　　總論𤣥宗之政<hi>温公道孫之翰石守</hi>　<hi>東坡/</hi>　<hi>范祖禹</hi>
總論𤣥宗之政<lb/>
　温公曰明皇之始欲為治能自刻厲儉約如晚節猶<lb/>
　以奢敗甚哉奢靡之易以溺人也詩云靡不有初鮮<lb/>
　克有終可不慎哉　又論安禄山搜捕樂工入洛曰<lb/>
<pb n="KR2o0015_WYG_079-1b"/>
　聖人以道徳為麗仁義為樂故雖茅茨土堦惡衣菲<lb/>
　食不恥其陋惟恐奉養之過以勞民傷財明皇恃其<lb/>
　承平不思後患殫耳目之翫窮聲技之巧自謂帝王<lb/>
　富貴皆不我如欲使前莫能及後無以踰非徒娯已<lb/>
　亦以誇人豈知大盜在旁已有窺窬之心卒致鑾輿<lb/>
　播越生民塗炭乃知人君崇華靡以示人適足為大<lb/>
　盜之招也<lb/>
　孫之翰論袁楚客諫帝娯樂曰開元二年明皇方勤<lb/>
<pb n="KR2o0015_WYG_079-2a"/>
　政治用才傑百度修舉内外無事實有承平之風聽<lb/>
　政之暇頗事娯樂以人之常情觀之天子當承平之<lb/>
　時稍自娯樂何損於事袁楚客上疏引太康之事由<lb/>
　余之言為諫此乃賢人見逺而慮深也大抵人之情<lb/>
　好逸而憚勞志意稍充目前無患鮮有不驕怠者驕<lb/>
　怠不已憂患遂至此人事之常勢也況萬乘之貴為<lb/>
　天下所奉又當内外無事恃此自樂驕怠之意必從<lb/>
　而生姦人窺其情益求美物作奇巧以奉之心悦意<lb/>
<pb n="KR2o0015_WYG_079-2b"/>
　快以寵其人一人寵之則姦人之徒爭為之計矣姦<lb/>
　人得計時政必壊日復一日亂亡自至此人君好逸<lb/>
　之常勢也故楚客一窺明皇娯樂之意以太康失道<lb/>
　不聽五弟所述禽荒色荒甘酒嗜音峻宇雕牆之戒<lb/>
　遂至失國秦穆崇飾宫室由余譏其勞民能改其過<lb/>
　乃興霸業之事上疏言之以止驕逸之漸明皇雖容<lb/>
　其言而娯樂不改其意自以大功即位方任賢才致<lb/>
　天下無事我娛樂何害哉所以忽其言不聽葢明皇才<lb/>
<pb n="KR2o0015_WYG_079-3a"/>
　性英豪向在藩邸歴知民間事觀韋庶人之黨勢危<lb/>
　社稷遂起兵討之能成大功兹乃感憤而為也及即<lb/>
　位勵精政事委信賢才以除前日之弊然英豪之性<lb/>
　不能純入於道見時平無事乃以娯樂為意殊不知<lb/>
　娯樂寖久志意漸昏姦邪乘間以進自致危亂也但<lb/>
　明皇雄材大畧雖務娯樂猶倚任賢人以了國事徳<lb/>
　澤之廣入人甚深故久而致天寳之亂也若中智之<lb/>
　主不及明皇材復不能任賢致天下無事如開元時<lb/>
<pb n="KR2o0015_WYG_079-3b"/>
　効明皇縱樂不待久而為亂也或曰人主當天下無<lb/>
　事之時不可自樂乎曰天下之大政務之廣堯舜致<lb/>
　治之世尚曰兢兢業業一日二日萬㡬戒慎如此後<lb/>
　世之治望堯舜逺矣一時無事得不慎其微乎然人<lb/>
　主聽斷之暇宴樂以節游幸以時豈不樂乎況天下<lb/>
　奉之意無不足何必數從禽廣聲樂使姦人窺之奉<lb/>
　其欲之為樂也後世必法堯舜之君常保儉徳恐有<lb/>
　不能或嗜好於物不可有形或倦怠於事不可有迹<lb/>
<pb n="KR2o0015_WYG_079-4a"/>
　外或有恩澤之臣權不可假内或有嬖寵之人言不<lb/>
　可惑嗜好有形則小人極新美之事曲奉其欲而自<lb/>
　有所希矣倦怠有迹則邪臣陳安逸之趣迎導其意<lb/>
　而自有所為矣假恩澤者權則黨附必衆而擅恩威<lb/>
　矣惑嬖寵之言則私謁大行而撓政令矣明皇在位<lb/>
　嵗久四事皆不能慎故起天寳之亂天寳之亂原於<lb/>
　是年矣<lb/>
　東坡論重内輕外之弊曰予謂古者任人無内外輕<lb/>
<pb n="KR2o0015_WYG_079-4b"/>
　重之異故雖漢宣之急賢蕭望之得君猶更出治民<lb/>
　然後大用非獨以歴試人材亦所以維持四方均内<lb/>
　外之勢也唐開元天寳間重内輕外當時公卿名臣<lb/>
　非以罪責不出守郡雖藩鎮帥守自以為不如寺監<lb/>
　僚佐故郡縣多不得人禄山之亂河北二十四郡一<lb/>
　朝降賊獨有一真卿而明皇初不識也此重内輕外<lb/>
　之弊可以為鑒<lb/>
　范祖禹論禮遇姚宋林甫曰三公坐而論道天子所<lb/>
<pb n="KR2o0015_WYG_079-5a"/>
　與共天位治天職者也故其禮不可不尊其任不可<lb/>
　不重自堯舜至三代尊禮輔相詩書著矣漢承秦敝<lb/>
　崇君卑臣然猶宰相進見天子御坐為起在輿為下<lb/>
　所以體貌大臣而風厲其節也開元初明皇勵精政<lb/>
　治優禮故老姚宋是師天寳以後宴安驕侈倦求賢<lb/>
　俊委政羣下彼小人者唯利是就不顧國體巧言令<lb/>
　色以求親昵人主甘之薄於禮厚於情是以林甫得<lb/>
　容其姦故人君不體貌大臣則賢者日退而小人日<lb/>
<pb n="KR2o0015_WYG_079-5b"/>
　進矣<lb/>
　石守道論任用楊李曰書云后非賢不乂又曰良臣<lb/>
　惟聖則知人君雖有自誠之明上聖之性必由忠賢<lb/>
　輔翼然後聖徳日躋而天下長治也古言治者莫尚<lb/>
　乎三皇言三皇者莫尚乎黄帝須得六相而後皇道<lb/>
　成也古言治者莫尚乎五帝言五帝者莫尚乎堯舜<lb/>
　堯須得四嶽舜須得十六相而後帝徳盛也古之言<lb/>
　治者莫尚乎三王言三王者莫尚乎禹湯文武禹必<lb/>
<pb n="KR2o0015_WYG_079-6a"/>
　得益湯必得伊尹文王武王必得周召吕望而後王<lb/>
　業大也三王而下言治者莫尚乎漢言漢者莫尚乎<lb/>
　髙祖髙祖必得蕭張而後能滅暴秦而平海内也漢<lb/>
　而下言治者莫尚乎唐言唐者莫尚乎太宗太宗必<lb/>
　得房魏而後能革亂隋而登太平也故曰人君雖有<lb/>
　自誠之明上聖之性必由忠賢輔翼然後聖徳日躋<lb/>
　而天下長治矣臣觀唐明皇帝為臨淄王始得劉幽<lb/>
　求等克討韋庶人以清内難自皇太子即帝位能用<lb/>
<pb n="KR2o0015_WYG_079-6b"/>
　崔日用郭元振等遂誅太平公主以除大懟開元初<lb/>
　則引姚崇宋璟等為宰相乃致開元三十年太平之<lb/>
　功業偉哉侔禹湯而齊文武矣暨天寳初姚崇宋璟<lb/>
　既死又斥棄張九齡不用専任李林甫楊國忠於是<lb/>
　忠良路塞君子道否姦黨並進小人得時明皇一身<lb/>
　三處受害林甫國忠蔽其明髙力士塞其聰楊貴妃<lb/>
　食其心大凡人所待而用者心也耳也目也聖人髙<lb/>
　拱巖廊之上南面臨天下者以心勞乎萬機之務而<lb/>
<pb n="KR2o0015_WYG_079-7a"/>
　計乎成敗也以明視乎九州之逺而察乎安危也以<lb/>
　聰聽乎萬方之政而審乎治亂也今明皇心與耳目<lb/>
　三者皆廢雖有自誠之明上聖之性又安用之哉荒<lb/>
　色淫湎惑以䘮志萬機曠廢而不知朝廷傾亂而不<lb/>
　察天下咨怨而不恤社稷將覆而不悟禄山兵起河<lb/>
　北陷没而賊據東都猶未之覺干戈將及乘輿乃遽<lb/>
　走出延秋門以避鋒刃幾何不喪身亡國由林甫國<lb/>
　忠之啟亂也或曰髙力士弄權於外楊貴妃用事於<lb/>
<pb n="KR2o0015_WYG_079-7b"/>
　内天寳之亂豈獨林甫國忠也對曰力士所以得弄<lb/>
　權於外楊貴妃所以得用事於内者由林甫國忠為<lb/>
　之也髙力士自開元初則知内侍省事已承人主恩<lb/>
　寵是時姚宋為宰相力士小心供職而已固未敢干<lb/>
　政事竊威權及林甫國忠為相皆由力士進達故力<lb/>
　士得専恣矣宇文融李適之葢嘉運韋堅楊慎矜王<lb/>
　鉷安禄山安思順髙仙芝皆因附力士並取將相髙<lb/>
　位専寵恣横威福擅作而君子道消開元初武惠妃<lb/>
<pb n="KR2o0015_WYG_079-8a"/>
　顧遇特厚以故王皇后見廢而明皇虚中宫二十年<lb/>
　専寵惠妃及惠妃薨後庭數千人無可意者後楊貴<lb/>
　妃進見至於朞嵗禮遇纔如惠妃然則明皇在開元<lb/>
　間非惑於女色而海㝢無事政令和一豈非以姚宋<lb/>
　等朝夕左右以忠言鯁論進於君耳使君汲汲行堯<lb/>
　舜之道明皇鋭意治本懼兹正人飲酒不敢過夕坐<lb/>
　朝不敢差晚絲竹不敢數御苑囿不敢頻行内雖嬖<lb/>
　寵惠妃而外不敢隳慢庶政惠妃雖受君寵而不敢<lb/>
<pb n="KR2o0015_WYG_079-8b"/>
　輙竊君權雖有百惠妃又豈能惑明皇之心亂開元<lb/>
　之政哉及楊貴妃入宫則林甫國忠為宰相唯以奢<lb/>
　侈之務厭君之心佚樂之事蕩君之志積歛財貨以<lb/>
　盈君欲崇飾臺榭以請君遊累日不視朝無人切諫<lb/>
　連宵奏鍾鼓無人上言倡優日戲上前婦女朋淫宫<lb/>
　内朝政大壊皆林甫國忠為之也噫用姚宋則治用<lb/>
　楊李則亂賢臣不可不用也姦人不可不去也崔羣<lb/>
　嘗對憲宗曰安危在出令治亂由所任明皇用姚崇<lb/>
<pb n="KR2o0015_WYG_079-9a"/>
　宋璟張九齡韓休李元紘杜暹則治用李林甫楊國<lb/>
　忠則亂人皆以天寳十五年禄山自范陽起兵是治<lb/>
　亂分時也臣以為開元二十年罷賢相張九齡専任<lb/>
　姦臣李林甫治亂自此已分矣用人得失所係非小<lb/>
　又穆宗嘗謂侍臣曰國家貞觀中文皇帝躬帝道治<lb/>
　致昇平及神龍之間繼有内難明皇平定興復不易<lb/>
　而聲名最盛歴代長久何道而然宰相崔植對曰前<lb/>
　代創業之君多起自人間知百姓疾苦初承丕業皆<lb/>
<pb n="KR2o0015_WYG_079-9b"/>
　能勵精思理太宗文皇帝特禀上聖之姿同符堯舜<lb/>
　之道是以貞觀一朝四海寧晏有房喬杜如晦魏鄭<lb/>
　公王珪之屬為輔佐股肱君明臣忠事無不理聖賢<lb/>
　相遇固宜如此明皇守文繼體常經天后艱危開元<lb/>
　初得姚崇宋璟委之為政此二人者皆天生俊傑動<lb/>
　必推公夙夜孜孜致君于道璟嘗手冩尚書無逸一<lb/>
　篇為圗以獻明皇置之内殿出入觀省咸記在心每<lb/>
　歎古人至言後代莫及故任賢戒慾心歸沖漠開元<lb/>
<pb n="KR2o0015_WYG_079-10a"/>
　之末因無逸圗壊始以山水圗代之自後既無座右<lb/>
　箴規又信姦臣用事天寳之世稍倦于勤王道于斯<lb/>
　缺矣陛下既虚心理道亦望以無逸為元龜開元之<lb/>
　治天寳之亂則任賢臣與任姦邪得失安危明矣或<lb/>
　曰人君深居九重之内朝廷千官百辟比肩而進接<lb/>
　武而退何由辨得其賢臣而用之何由辨得其姦邪<lb/>
　而去之對曰賢臣與姦邪逈異爾非為難辨也在人<lb/>
　君密審而熟察其可見也昭昭矣其好直言君之短<lb/>
<pb n="KR2o0015_WYG_079-10b"/>
　者直訐君之失者好忠謀不避死者好補時政之闕<lb/>
　者好不從君之欲者好不徇君之私者復為當朝正<lb/>
　人之所延譽者為左右小臣之所譖毁者為宫掖嬪<lb/>
　后之所憎惡者此則賢臣也其好隨君之意順君之<lb/>
　㫖伺君之色候君之言探君之心徇君之欲好詭隨<lb/>
　而從衆好循默而不言復不為朝廷正人之所延譽<lb/>
　者為左右小臣之所引薦者為宫掖嬪后之所稱美<lb/>
　者此則姦邪也君以此察之賢臣姦邪甚易見也明<lb/>
<pb n="KR2o0015_WYG_079-11a"/>
　皇欲罪太子瑛鄂王瑶光王琚張九齡不奉詔李林<lb/>
　甫曰此家事何須謀於外人明皇欲加牛仙客實封張<lb/>
　九齡奏為不可林甫曰天子用人有何不可凡人觀之<lb/>
　皆以為九齡賢林甫姦而明皇怒九齡不順已善林<lb/>
　甫能承意貶九齡而相林甫此明皇之不察也傳曰<lb/>
　失之毫釐差之千里明皇失之致海内罹毒國祚將<lb/>
　傾豈止誤以千里也任人之際可不察與向使明皇<lb/>
　能辨林甫之姦九齡之賢則豈有禄山犯闕之事也<lb/>
<pb n="KR2o0015_WYG_079-11b"/>
　千載之下可為龜鑑也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷七十九<lb/>
</p>
<p>
</p>
  </div>
</body>
</text>
</TEI>
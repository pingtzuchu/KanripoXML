<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十</head> <lb/>
    <p>
<pb n="KR2o0015_WYG_060-1a"/>
欽定四庫全書<lb/>
　歴代名賢確論卷六十<lb/>
　　元帝　明帝　成帝　哀帝<lb/>
　　　王導庾亮王敦蘇峻<hi>楊䕫温公</hi>　<hi>子由/少游</hi>　<hi>東坡</hi>
　　　石崇厠婢<hi>東坡</hi>
　　　沈勁<hi>温公</hi>
　　　祖逖<hi>子由</hi>
　　　陶侃母<hi>舒元輿</hi>
<pb n="KR2o0015_WYG_060-1b"/>
　　　王述　郗超<hi>東坡</hi>
　　　孟嘉<hi>東坡</hi>
　　　王羲之<hi>曽子固</hi>
　　　劉裕平廣固獲慕容超斬王公以下三千餘人<lb/>
　　　　夷其城<hi>温公</hi>
王導庾亮王敦蘇峻<lb/>
　楊䕫原晉亂説曰晉室南遷制度草創承永嘉之後<lb/>
　囂風未除廷臣中猶以謝鯤輕佻王澄曠誕競相祖<lb/>
<pb n="KR2o0015_WYG_060-2a"/>
　習以為高逹卞壼厲色於朝曰帝祚流移社稷傾蕩<lb/>
　職兹浮偽致此隳敗而猶欲崇慕虛誕汗蠧時風奏<lb/>
　請鞫之以正頹俗王導庾亮抑之而止噫西晉之亂<lb/>
　百代所悲移都江左是潔源端本之日也猶乃翼虛<lb/>
　駕偽崇扇佻薄躡諸敗跡踵其覆轍以此創立朝綱<lb/>
　基立王業何異登膠船而汎巨浸操朽索以馭奔駟<lb/>
　乎設或行卞壼之奏黜浮偽登進淳實左右大法維<lb/>
　持紀綱則晉祚亦未可量也其後王敦作逆蘇峻繼<lb/>
<pb n="KR2o0015_WYG_060-2b"/>
　亂余以為晉之亂不自敦峻而稔於導亮<lb/>
　子由王導論曰西晉之士借通逹以濟淫慾風俗既<lb/>
　敗夷狄乘之遂喪中國相隨渡江而此風不改賢者<lb/>
　知厭之矣而不勝其衆俗亂於下政弊於上而莫能<lb/>
　正也東晉之不競由此故耳是時王導為相逹於為<lb/>
　國之體性本寛厚有容衆人安之然生於澄衍之間<lb/>
　不能去習俗之累喜通而疾介能彌縫一時之闕而<lb/>
　無百年長久之計也更二大變幾至亡國元帝之世<lb/>
<pb n="KR2o0015_WYG_060-3a"/>
　王敦擁兵上流有無君之心劉隗刁恊剛介狷淺見<lb/>
　信於帝專以法繩公卿而深疾王氏恣橫敦遂起兵<lb/>
　以誅君側為辭兵再犯闕幸而敦死元明既没成帝<lb/>
　幼弱庾亮輔政任法以裁物復失人心蘇峻擅兵歴<lb/>
　陽多納亡命專用威刑亮知峻必為亂以大司農召<lb/>
　之衆人皆知不可而亮不聽遂與祖約連兵内向塗<lb/>
　炭京邑此二釁者皆導之所不欲而隗亮不忍以速<lb/>
　其變以隗亮為是邪敦峻之禍發不旋踵以導為是<lb/>
<pb n="KR2o0015_WYG_060-3b"/>
　邪使人主終身含垢何以為國魯自宣公政在季氏<lb/>
　更三世至昭公不能忍將攻之子家羈曰捨民數世<lb/>
　求以克事不可必也公不從而出隗亮之敗則昭公<lb/>
　之舉也齊景公以貪暴失民田氏以寛惠得衆公問<lb/>
　晏嬰求其所以救之嬰曰唯禮可以已之在禮家施<lb/>
　不及國民不遷農不移工賈不變士不濫官不滔大<lb/>
　夫不收公利公歎曰善哉吾今而後知禮之可以為<lb/>
　國嬰曰禮之可以為國也久矣與天地並晏子知之<lb/>
<pb n="KR2o0015_WYG_060-4a"/>
　而景公不能用田氏遂代吕氏蓋大家世族為患於<lb/>
　其國若腹心之疾必與人命相持為一攻之以毒藥<lb/>
　刼之以鍼砭病若不去命輒隨盡非賢臣良醫未易<lb/>
　處也子產為鄭國小而偪族大多寵子產患之有事<lb/>
　伯石賂以其邑子太叔曰國皆其國也何獨賂焉子<lb/>
　產曰無欲實難皆得其欲以從其事而要其成非我<lb/>
　有成其在人乎何愛於邑邑將焉往子太叔曰若四<lb/>
　國何子産曰非相違也而相從也四國何尤焉鄭書<lb/>
<pb n="KR2o0015_WYG_060-4b"/>
　有之曰安定國家必大焉先治先安大以待其所歸<lb/>
　既伯石懼而歸邑卒以予之又使為卿以次己位鄭<lb/>
　乃少安及其久而政成大臣之忠儉者從而予之泰<lb/>
　侈者因而斃之逐豐卷戮子晳鄭乃大治如導所為<lb/>
　知賂伯石以全其始矣未知予忠儉斃泰侈以成其<lb/>
　終也以為賢於隗亮則可以論晏子子產則遠矣<lb/>
　東坡論庾亮召蘇峻曰庾亮召蘇峻孔坦與陶回共<lb/>
　説王導及峻未至宜急斷阜陵之界守江西當利諸<lb/>
<pb n="KR2o0015_WYG_060-5a"/>
　口彼少我衆一戰決矣若峻未來可往逼其城今不<lb/>
　先往峻必先入有奪人之心導然之亮以為峻若往<lb/>
　來是襲朝廷虛也不從及峻將至回又説亮峻知石<lb/>
　頭有重戌不敢直下必向小丹陽南道步來若伏兵<lb/>
　邀之可一戰而擒亮又不從果由小丹陽經秣陵迷<lb/>
　失道逢郡人執以為向導夜行無部分亮聞之深悔<lb/>
　吾以為召峻固失計若從二人言猶不至覆國幾於<lb/>
　滅亡也鼂錯削七國大類此亞夫猶能速馳行入梁<lb/>
<pb n="KR2o0015_WYG_060-5b"/>
　楚之郊故漢不敗吾嘗謂錯能容忍七國待事㑹而<lb/>
　發固上策若不能忍決欲發者自可獨召吳王濞入<lb/>
　朝仍發大兵隨之吳若不朝便可進討則疾雷不及<lb/>
　掩耳吳破則諸侯服矣又當獨罪狀吳而不及餘國<lb/>
　如李文饒輔車之詔或分遣使者發其兵諸國雖疑<lb/>
　亦不能一旦合從俱反也錯知吳必反不先未削為<lb/>
　反備既反而後調兵食此真兒戲也又一旦而削七<lb/>
　國以合諸侯之交此真妄庸人也<lb/>
<pb n="KR2o0015_WYG_060-6a"/>
　温公論蘇峻平王導加卞敦寵禄曰庾亮以外戚輔<lb/>
　政首發禍機國破君危竄身茍免卞敦位列方鎮兵<lb/>
　粮俱足朝廷顛覆坐觀勝負人臣之罪孰大於此既<lb/>
　不能明正典刑又以寵禄報之晉室無政亦可知矣<lb/>
　任是責者豈非王導乎<lb/>
　少游論王導殺周顗曰春秋書趙盾之罪而三傳皆<lb/>
　以為實其族穿非盾也盾為正卿亡不越境反不討<lb/>
　賊故被大惡之名愚始疑之又讀晉史見王導周顗<lb/>
<pb n="KR2o0015_WYG_060-6b"/>
　之事然後知三傳之説為不誣矣何則經誅其志傳<lb/>
　述其事也王敦之舉兵也劉隗勸帝誅王導嘗求於<lb/>
　顗顗申救甚切而不與言導心衘之及敦得志聞顗<lb/>
　與導之不合顗遂見誅後見其表乃流涕曰吾雖不<lb/>
　殺伯仁伯仁由我而死然則顗之死雖假手於敦實<lb/>
　導意也若使後世良史書曰王導殺周顗不亦宜乎<lb/>
　以此觀之則趙盾之事從可知矣夫盾以驟諌不入<lb/>
　靈公使鉏麑賊之麑不忍殺之又伏甲而攻之僅以<lb/>
<pb n="KR2o0015_WYG_060-7a"/>
　身免故其族穿攻靈公於桃園然則靈公之死雖假<lb/>
　手於穿實盾之志也不然則其反也曷為其不討穿<lb/>
　乎傳以為志同則書重信不誣矣豈非經誅其志而<lb/>
　傳述其事耶然則穿首惡也盾疑似者也舍首惡而<lb/>
　誅疑似者何也蓋名實俱善者天下不疑為君子心<lb/>
　迹俱惡者天下不疑為小人有善之名無善之實有<lb/>
　惡之心無惡之迹是為姦人者常託身於疑似之間<lb/>
　天下莫得而誅之此春秋所以誅之也太史公以春<lb/>
<pb n="KR2o0015_WYG_060-7b"/>
　秋别嫌疑明是非定猶豫蓋以此矣漢淮南厲王母<lb/>
　坐趙事死厲王以為辟陽侯力能得之而不争輙椎<lb/>
　殺之唐高宗欲立武后畏大臣異議李勣曰此陛下<lb/>
　家事何須問外人帝意遂定唐人以為立武后者勣<lb/>
　也由此觀之誅志不誅事非特春秋古今人情之所<lb/>
　同然也春秋能發之耳然則王導之罪與趙盾同乎<lb/>
　曰非也導實江左之名臣東晉之興導力為多特其<lb/>
　殺顗之事有似盾而已<lb/>
<pb n="KR2o0015_WYG_060-8a"/>
石崇厠婢<lb/>
　東坡曰王敦至崇家如厠脱故著新意色不怍厠中<lb/>
　婢曰此客必是作賊此婢乃知人而崇令執事厠中<lb/>
　是殆無知耶<lb/>
沈勁<lb/>
　温公曰沈勁可謂能為人子矣恥父之惡致死以滌<lb/>
　之變兇逆之族為忠義之門易曰幹父之蠱用譽蔡<lb/>
　仲之命曰爾尚蓋前人之愆惟忠惟孝其是之謂乎<lb/>
<pb n="KR2o0015_WYG_060-8b"/>
祖逖<lb/>
　子由論曰敵國相圖必審於彼已將强敵弱則利於<lb/>
　進取將弱敵强則利於自守違此二者而求成功難<lb/>
　矣東晉渡江以江淮為境中原雖屢有變而南兵不<lb/>
　出出亦無功皆劉石自相屠滅而已石勒之死也庾<lb/>
　亮為北伐之計石虎之老也庾翼為徙鎮之役皆無<lb/>
　成而死及苻堅之敗謝安父子乘戰勝之威有席卷<lb/>
　之意終以兵將犇潰無尺寸之得其後宋文帝自謂<lb/>
<pb n="KR2o0015_WYG_060-9a"/>
　富强以兵挑元魏梁武志於并吞失信於高氏陳宣<lb/>
　乘高氏之衰攘取淮南皆繼之以敗亡何者東南地<lb/>
　薄兵脆將非命世之雄其勢固如此也方石虎之斃<lb/>
　中原大亂晉人皆謂北方不足復平蔡謨獨以為憂<lb/>
　或問其故謨曰夫能順天奉時濟六合於草昧若非<lb/>
　上哲必由英豪度今諸人皆不辦此必將經營分表<lb/>
　疲人以逞才不副意徒使財殫力竭終將何所至哉<lb/>
　吾見韓盧東郭俱斃而已矣至哉此言實當時好事<lb/>
<pb n="KR2o0015_WYG_060-9b"/>
　者之病也自江南建國惟桓温東討慕容西征苻堅<lb/>
　兵鋒所及敵人震動又宋武破廣固陷長安所至蕩<lb/>
　定有弔伐之風此二人者誠非常將也然桓温終以<lb/>
　敗衂不能成大功宋武志在禪代未能定秦狼狽而<lb/>
　返而况其下者乎惟晉元帝初定江南未遑北伐祖<lb/>
　逖言於帝曰晉室之亂非上無道而下怨叛也由藩<lb/>
　王争權自相誅滅遂使淵聰乘釁毒流中原耳今遺<lb/>
　黎既被殘酷人有奮擊之志誠能奮威命將使若逖<lb/>
<pb n="KR2o0015_WYG_060-10a"/>
　等為之統主郡國豪傑必有應者沈溺之志喜於來<lb/>
　蘇庻幾國恥可雪也帝以逖為豫州刺史使進屯淮<lb/>
　陰逖兵力甚弱乃鑄造兵器招合離散稍誅鋤叛渙<lb/>
　復進據譙然未嘗為深入計也石勒遣兵攻逖輙就<lb/>
　破其衆每於兵間勤身節用禮下賢俊懐撫初附專<lb/>
　以恩信接人不尚詐力故人爭為之用自黃河以南<lb/>
　盡為晉土雖石勒之强不敢以兵窺其境逖母塟成<lb/>
　臯勒使人修其墓復遣使通好且求互市逖不答其<lb/>
<pb n="KR2o0015_WYG_060-10b"/>
　使而許其市通南北之貨多獲其利方將經略河北<lb/>
　而帝使戴若思擁節直據其上逖怏怏不得志死葢<lb/>
　敵强將弱能知自守之為利者惟逖一人夫惟知自<lb/>
　守之為進取而後可以言進取也哉<lb/>
陶侃母<lb/>
　舒元輿陶母墳版文曰常母之道恩勝威威不勝而<lb/>
　常子之性偏以驕出由此也偏氣襲正正氣敗績故<lb/>
　往往恩過驕過而閨門間有觸命觝教磨去法用者<lb/>
<pb n="KR2o0015_WYG_060-11a"/>
　相半古孟氏母警戒若此乃首以兼教軻三變而至<lb/>
　於道去千年而陶之母亦以兼教侃侃還至於道<hi>云</hi>
　<hi>云</hi>父母教子大倫不逃義方然父之教主於兼之言<lb/>
　恩威不偏勝偏失者或骨髓間有秦吳之繆故州吁<lb/>
　石厚變為賊敵非父子邪且母之教偏在慈夫以兼<lb/>
　教無有嚮者之繆以偏教而無嚮者之繆或鮮矣<hi>云</hi>
　<hi>云</hi>
王述　郗超<lb/>
<pb n="KR2o0015_WYG_060-11b"/>
　東坡論王述謂子為癡曰王坦之為桓温長史温欲<lb/>
　為子求婚於坦之及還家省父而述愛之雖長大猶<lb/>
　抱置膝上坦之因言温意述大怒即排下曰汝竟癡<lb/>
　邪詎可畏温面而以女妻兵坦之乃辭以他故温曰<lb/>
　此尊君不肯耳乃止若以辭婚得罪於温以至狼狽<lb/>
　則見述癡若以婚姻從温者則見坦之之癡王述年<lb/>
　迫懸車上疏乞骸骨曰臣曽祖父魏司空昶白文皇<lb/>
　帝曰昔與南陽宗世林共為東宫官屬世林少得好<lb/>
<pb n="KR2o0015_WYG_060-12a"/>
　名州里瞻敬及其年老汲汲自謀遂見廢棄時人咸<lb/>
　共笑之若天假其壽致仕之年不為此公婆娑之事<lb/>
　其言慷慨乃實訓戒　又論郗超小人之孝曰郗超<lb/>
　雖為桓温腹心以其父愔忠於王室不令知之將死<lb/>
　出一箱付門生曰本欲焚之恐公年尊必以相傷為<lb/>
　斃我死後公若大損眠食可呈此箱不爾便燒之愔<lb/>
　後果哀悼成疾門生依指呈之則悉與温往返密計<lb/>
　愔大怒曰小子死恨晩更不復哭若方回者可謂忠<lb/>
<pb n="KR2o0015_WYG_060-12b"/>
　臣矣當與石碏比然郗超謂之不孝可乎使超知君<lb/>
　子之孝則不從温矣東坡曰小人之孝也　又論王<lb/>
　郗父子優劣曰郗嘉賔既死畱其所與桓温密謀之<lb/>
　書一篋屬其門生曰若吾父眠食大減即出此書方<lb/>
　回見之曰是兒死已晩矣乃不復念予讀而悲之曰<lb/>
　士之所甚好者名也而愛莫加於父子今嘉賔以父<lb/>
　之故而暴其惡名方回以君之故而不念其子嘉賔<lb/>
　可謂孝子方回可謂忠臣也悲夫或曰嘉賔與桓温<lb/>
<pb n="KR2o0015_WYG_060-13a"/>
　謀叛而子以孝子稱之可乎曰采葑采菲無以下體<lb/>
　嘉賔之不忠不待誅絶而明者其孝可廢乎王述之<lb/>
　子坦之欲以女與桓温述怒排坦之曰汝竟癡邪乃<lb/>
　欲以女與兵坦之是以不與桓温之禍使郗氏父子<lb/>
　能如此吾無間然者矣<lb/>
孟嘉<lb/>
　東坡論孟嘉非無用曰晉士浮虚而無實用然其間<lb/>
　亦有不然者如孟嘉平生無事然桓温謂嘉人不可<lb/>
<pb n="KR2o0015_WYG_060-13b"/>
　無勢我乃能駕馭卿温平生輕殷浩豈妄許人哉乃<lb/>
　知孟嘉若遇當作謝安安不遇如孟嘉也<lb/>
王羲之<lb/>
　曾子固右軍墨池記曰臨川之城東有地隱然而高<lb/>
　以臨於漢曰新城新城之上有池窅然而方以長曰<lb/>
　王羲之墨池也羲之嘗慕張芝臨池學書池水盡黒<lb/>
　方羲之不可强以仕而嘗極東方出滄海以娛其意<lb/>
　於山水之間豈其徜徉肆恣而又嘗自休於此邪羲<lb/>
<pb n="KR2o0015_WYG_060-14a"/>
　之之書晩乃善則其所能葢亦以精力自致者非天<lb/>
　成也然後世未有能及之者豈其學不如彼邪則學<lb/>
　固豈可少哉况欲深造於道德者邪<lb/>
劉裕平廣固獲慕容超斬王公以下三千餘人夷其城<lb/>
　温公曰晉自濟江以來威靈不競干戈横騖塗炭中<lb/>
　原劉裕始以王師翦平東夏不於此際旌禮賢俊慰<lb/>
　撫疲民宣愷悌之風滌殘穢之政使羣士嚮風遺黎<lb/>
　企踵而更恣行屠戮以快忿心迹其施設曾符姚之<lb/>
<pb n="KR2o0015_WYG_060-14b"/>
　不如宜其不能蕩一四海成美盛之業豈非雖有智<lb/>
　勇而無仁義使之然乎<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十<lb/>
</p>
<p>
</p>
  </div>
</body>
</text>
</TEI>
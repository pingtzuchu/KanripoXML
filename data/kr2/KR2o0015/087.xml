<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十七</head> <lb/>
    <p>
<pb n="KR2o0015_WYG_087-1a"/>
欽定四庫全書<lb/>
　歴代名賢確論卷八十七<lb/>
　　憲宗二<lb/>
　　　李絳<hi>范祖禹</hi>
　　　裴度<hi>范祖禹</hi>　<hi>孫之翰</hi>
　　　杜黄裳<hi>范祖禹</hi>
　　　裴垍<hi>范祖禹</hi>
　　　崔羣<hi>范祖禹</hi>
<pb n="KR2o0015_WYG_087-1b"/>
　　　韋丹<hi>杜牧</hi>
　　　白居易<hi>東坡</hi>　<hi>子由/</hi>　<hi>元稹</hi>
　　　栁宗元<hi>荆公</hi>　<hi>東坡/</hi>　<hi>昌黎</hi>
　　　李賀<hi>杜牧</hi>
　　　劉軻<hi>白樂天</hi>
李絳<lb/>
　范祖禹論上以乆旱降德音絳與白居易言乞令實<lb/>
　惠及人曰古之救災必施舍己責逮鰥寡賑乏絶至<lb/>
<pb n="KR2o0015_WYG_087-2a"/>
　漢之時恤民者猶賜之田租後世人君惟赦有罪及<lb/>
　有爵而已德澤不加於百姓也絳居易以為欲令實<lb/>
　惠及民無如減其租税使憲宗詔令不為空文賢人<lb/>
　之謀豈不信哉　又論上畏絳諫罷獵曰書曰自成<lb/>
　湯至於帝乙成王畏相其稱中宗曰嚴恭寅畏太王<lb/>
　王季曰克自抑畏詩曰惟此文王小心翼翼夫為人<lb/>
　君動必有所畏此盛德也不然以一人肆於民上其<lb/>
　何所不至哉憲宗畏直臣之諫而不敢盤於遊畋其<lb/>
<pb n="KR2o0015_WYG_087-2b"/>
　可謂賢矣　又論李絳罷復以吐突承璀為中尉曰<lb/>
　李絳可謂大臣矣不與承璀並立於朝故其言足以<lb/>
　信於君行足以信於民可則進不可則退使其君用<lb/>
　舍以義而不以利不如是何以為國之重哉<lb/>
裴度<lb/>
　范祖禹論度以蔡卒為牙兵蔡人始知有生民之樂<lb/>
　曰裴度伐叛以刑柔服以德使百姓曉然知賊之為<lb/>
　暴而唐之為仁故能變獷戾之俗為驩虞之民其後<lb/>
<pb n="KR2o0015_WYG_087-3a"/>
　取淄青如反掌不惟乗勝用兵之易蓋人心先服故<lb/>
　也豈非待物以誠之效歟<lb/>
　孫之翰論用裴度相曰前代已來天子有興治平亂<lb/>
　之志而或功不成事不立者明斷不至也以天子之<lb/>
　尊有明斷之才何功不成何事不立然當興治平亂<lb/>
　之時必究事機詳利害任賢者去時弊數者之類君<lb/>
　不能獨討必謀於臣謀於臣未必盡賢不盡賢必有<lb/>
　異同之論若辨之不至則惑其事而不行或行之一<lb/>
<pb n="KR2o0015_WYG_087-3b"/>
　姦人沮議則半道而止矣此無他明斷不至也憲宗<lb/>
　用裴度為宰相使平冦亂可謂明斷至矣憲宗以河<lb/>
　北藩臣竊據之地不奉朝命乆矣方有平定之志吳<lb/>
　元濟於河南近鎮擅襲兇父之位且放兵四劫遂命<lb/>
　將討之鎮鄆二賊同惡相援乞赦元濟之罪憲宗不<lb/>
　許但委武元衡經畫其事又得裴度贊其大計鎮鄆<lb/>
　賊乗兇忿之心恣行逆計至遣其黨於都下竊發以<lb/>
　害元衡及傷裴度中外惶駭日虞不測獻計者請罷<lb/>
<pb n="KR2o0015_WYG_087-4a"/>
　裴度官以安賊心憲宗大怒曰若罷度官是姦計得<lb/>
　行朝綱何以振舉朕用度一人足以破賊此真英主<lb/>
　之言明斷之才也夫能知裴度之賢必能破賊明之<lb/>
　至也京師兇賊竊發殺害宰相不能撓用兵之計斷<lb/>
　之至也宜乎不數年誅除宿盗平定兩河盡復髙祖<lb/>
　太宗之土宇非明斷之才何以至此用兵固難事加<lb/>
　六十年叛渙之地朝廷恬於姑息矣一日決計征討<lb/>
　止由明斷遂果有功若軍國之事不至如此之難者<lb/>
<pb n="KR2o0015_WYG_087-4b"/>
　天子以明斷行之豈有不成乎　又論罷度相曰憲<lb/>
　宗用數賢相故能平治天下然數相中裴度功尤大<lb/>
　者惜乎已成大功方在興修治具固太平之業遽為<lb/>
　姦人所擠罷去相位何憲宗前日用度之明後罷度<lb/>
　之昏也當淮西之叛鎮鄆連謀變起都城宰輔被害<lb/>
　時不用度賊勢莫遏天下亂矣憲宗既以明斷用度<lb/>
　度得盡其才謀經營國事故朝政日修國威日振平<lb/>
　淮西服鎮州收淄青四方欣欣再見平世度之大功<lb/>
<pb n="KR2o0015_WYG_087-5a"/>
　如是若乆任之貞觀之治可復也但憲宗以世難漸<lb/>
　平有侈樂之態姦人皇甫鎛本以聚歛佞媚進用至<lb/>
　為宰相度極陳鎛姦惡之狀一不聴納鎛自知公議<lb/>
　不容益以狡計固寵㑹内庫出陳朽物付度支鎛以<lb/>
　善價買之用給邊軍致將士大怒焚其所賜度又言<lb/>
　之鎛於人主前引足指靴為堅物此真奴僕之態憲<lb/>
　宗寵奴僕之人不顧忠賢之奏竟以鎛言罷度相位<lb/>
　何昏暗至此蓋憲宗中智可上可下之主也中智之<lb/>
<pb n="KR2o0015_WYG_087-5b"/>
　主當患難則能用忠賢及無事則必悦姦佞用忠賢<lb/>
　所以濟己之事悅姦佞且以奉己之欲故前日用度<lb/>
　其明在中智之上懼患難之大也後日寵鎛其昏在<lb/>
　中智之下見世道之平也又素寵内臣吐突承璀方<lb/>
　用事鎛以厚賂結之内外膠固姦計日行故度可罷<lb/>
　而鎛不可不寵也度既罷鎛欲専養君以自固恩勢<lb/>
　憲宗方蕩然自得謂天下無事惟慮年壽之不永侈<lb/>
　樂之不極鎛進方士以長生惑之加宦官衆多日益<lb/>
<pb n="KR2o0015_WYG_087-6a"/>
　親寵數月為金丹所誤忿怒不常宦官遂起逆謀矣<lb/>
　前日用賢能平天下後日寵姦不能保其身以憲宗<lb/>
　中智之主功業已成威福甚盛一日昏惑尚取大禍<lb/>
　後之人主功業威福不逮者得不為戒哉<lb/>
　范祖禹論度表皇甫鎛姦并諫帝建升平業十已八<lb/>
　九何自隳壞曰人君賞一人而天下莫不勸罰一人<lb/>
　而天下莫不懼豈其力足以勝億兆之衆哉處之中<lb/>
　理而能服其心也用一不肖而四方莫不解體殺一<lb/>
<pb n="KR2o0015_WYG_087-6b"/>
　無罪而百姓莫不怨怒豈必人人而害之哉處之不<lb/>
　中理而不能服其心也茍能服其心則治天下如運<lb/>
　之掌何征而不克何為而不成裴度可謂知言矣其<lb/>
　所以啓告人主豈不得其要乎<lb/>
杜黄裳<lb/>
　范祖禹論黄裳對憲宗以王者選賢而委任不宜親<lb/>
　細事曰鼂錯有言曰五帝神聖其臣莫能及故自親<lb/>
　事錯之學本刑名之言也豈足以知帝王之道哉然<lb/>
<pb n="KR2o0015_WYG_087-7a"/>
　而後世或稽其説以䛕人主至使為上者行有司之<lb/>
　事宰相失職天下不治由其臣不學之過也夫人君<lb/>
　任一相一相舉賢才賢者各引其類豈不易而有成<lb/>
　功乎是故上不可代其下下不可勤其上若為上而<lb/>
　行有司之事豈獨治天下不可為也一縣亦不可為<lb/>
　也奚獨一縣也一家亦不可為也黄裳之相憲宗其<lb/>
　知所先務哉<lb/>
裴垍<lb/>
<pb n="KR2o0015_WYG_087-7b"/>
　范祖禹論憲宗任相矯德宗弊垍亦竭誠輔佐賞諫<lb/>
　官曰古之賢相不惟以諫争為己任又引天下之賢<lb/>
　者使之諫其君此愛君之至者也佞相不惟諂諛其<lb/>
　主又惡人之諫恐其為己不利此賊君之大者也人<lb/>
　主欲知相之賢佞曷不以此觀之乎若垍者可謂忠<lb/>
　於事君而不負相之職任矣<lb/>
崔羣<lb/>
　范祖禹論羣對帝以𤣥宗罷張九齡相李林甫為治<lb/>
<pb n="KR2o0015_WYG_087-8a"/>
　亂之分曰天下治亂繫於用人明皇之政昭然可睹<lb/>
　矣崔羣以退張九齡任李林甫為治亂之所分豈徒<lb/>
　有激而云哉其可謂至言矣聖人復起不能易也<lb/>
韋丹<lb/>
　杜牧武陽公遺愛碑曰皇帝召丞相延英便殿講議<lb/>
　政事及於循吏且稱元和中興之盛言理人者誰居<lb/>
　第一丞相墀言臣嘗守土江西目覩觀察使韋丹有<lb/>
　大功徳被于八州殁四十年稚老歌思如丹尚存丞<lb/>
<pb n="KR2o0015_WYG_087-8b"/>
　相敏中丞相植皆曰臣知丹之為理所至人思江西<lb/>
　之政熟於聽聞乃命守臣紇于衆上丹公功狀聮大<lb/>
　中三年正月二十日詔書授史臣尚書司勲員外郎<lb/>
　杜牧曰汝為丹序而銘之以美大其事臣某伏念天<lb/>
　寳建中艱難之餘根於河北枝蔓於齊魯梁蔡闢為<lb/>
　章句書生以蜀叛錡為宗室老臣以吳叛其他髙下<lb/>
　其目跂而欲飛者往往皆是憲宗皇帝髙聴古議廣<lb/>
　諫益聖任賢使能考校法度號令未出威先雷霆十<lb/>
<pb n="KR2o0015_WYG_087-9a"/>
　有四年擒殛兇狠方行四海罔不率伏當是時凡五<lb/>
　徵兵解而復合僅八周嵗天下晏然不告勞苦實以<lb/>
　守土多循良吏而丹居第一周召伯治人於陜西召<lb/>
　穆公有武功於宣王時仲尼採甘棠江漢之詩絃而<lb/>
　歌之列于風雅班固叙漢宣帝中興名臣言治人者<lb/>
　亦首述黄霸龔遂次將相下今下明詔刻丹治效令<lb/>
　得與元和功臣彰中興得人之盛懸於無窮用古道<lb/>
　也<lb/>
<pb n="KR2o0015_WYG_087-9b"/>
白居易<lb/>
　東坡論樂天不欲討蔡曰吳元濟以蔡叛犯許汝以<lb/>
　驚東都此豈不可討者也當時議者欲置之固為非<lb/>
　䇿然不得武裴公二傑事亦未易辦也白樂天豈庸<lb/>
　人哉然其議論亦以欲置之者其詩有海圖屏風者<lb/>
　可見其意且注云時方討淮蔡作吾是以知仁人君<lb/>
　子之於兵蓋不欲輕用如此淮蔡且欲以徳懷况欲<lb/>
　弊所恃以勤無用乎悲夫此未易與世士説也<lb/>
<pb n="KR2o0015_WYG_087-10a"/>
　子由曰樂天少年知讀佛書習禪定既渉世履憂患<lb/>
　胷中了然照諸幻之空也故其還朝為從官小不合<lb/>
　即捨去分司東洛優㳺終老蓋唐世士大夫達者如<lb/>
　樂天寡矣然處世不幸在牛李黨中觀其平生端而<lb/>
　不倚非有所附麗者蓋勢有所至而不能已耳㑹昌<lb/>
　之初李徳裕用事樂天適以七十遂求致仕不一二<lb/>
　年而殁嗟夫文饒尚不能置一樂天於分司中耶然<lb/>
　樂天每閒冷衰病發於詠歎輒以公卿投荒繆死不<lb/>
<pb n="KR2o0015_WYG_087-10b"/>
　獲其終者自解予亦鄙之至其聞文饒謫朱崖三絶<lb/>
　句刻覈尤甚樂天雖陋蓋不至此也且樂天死於㑹<lb/>
　昌之初而文饒之竄在㑹昌末年此決非樂天之詩<lb/>
　豈樂天之徒淺陋不學者附益之邪樂天之賢當為<lb/>
　辨之<lb/>
　元稹論樂天之文章曰大凡人之文各有所長樂天<lb/>
　之長可以為多矣夫以諷諭之詩長于激閒適之詩<lb/>
　長於遣感傷之詩長於切五字律詩百言而上長於<lb/>
<pb n="KR2o0015_WYG_087-11a"/>
　贍五字七字百言而下長於情賦贊箴戒之類長於<lb/>
　富碑記敘事制誥長於實啓奏表狀長於直書檄詞<lb/>
　䇿剖判長於盡總而言之不亦多乎哉<lb/>
栁宗元<lb/>
　王荆公讀栁宗元傳曰余觀八司馬皆天下之竒才<lb/>
　也一為叔文所誘遂陷於不義至今士大夫欲為君<lb/>
　子者皆羞道而喜攻之然此八人者既困矣無所用<lb/>
　於世往往能自强以求列於後世而其名卒不廢焉<lb/>
<pb n="KR2o0015_WYG_087-11b"/>
　而所謂欲為君子者吾多見其初而已要其終能母<lb/>
　與世俯仰以自别於小人者少耳復何議於彼哉<lb/>
　東坡曰栁宗元敢為誕妄居之不疑吕温為道州衡<lb/>
　州及死二州之人哭之逾月客舟之道于永者必呱<lb/>
　呱然雖子産不至此溫何以得之其稱溫之弟恭亦<lb/>
　賢豪絶人者又云恭之妻裴延齡女也孰有士君子<lb/>
　肯為裴延齡婿者乎宗元與伾叔文交蓋亦不羞於<lb/>
　延齡姻也恭為延齡婿不見于史宜表而出之　又<lb/>
<pb n="KR2o0015_WYG_087-12a"/>
　答錢濟明書曰向示非國語之論意素不然之但未<lb/>
　暇為書耳所視甚善栁子之學大率以禮樂為虚噐<lb/>
　以天人為不相知所云雖多皆此類耳此所謂小人<lb/>
　無忌憚者君正之大善至於時令斷刑四維正符之<lb/>
　類皆非是<hi>云云</hi>
　昌黎曰子厚召至京師而復為刺史也中山劉夢得<lb/>
　禹錫亦在遣中當詣播州子厚泣曰播州非人所居<lb/>
　而夢得親在堂吾不忍夢得之窮無辭以白其大人<lb/>
<pb n="KR2o0015_WYG_087-12b"/>
　且萬無母子俱往理請於朝將拜䟽願以栁易播雖<lb/>
　重得罪死不恨遇有以夢得事白上者夢得於是改<lb/>
　刺連州嗚呼士窮乃見節義今夫平居里巷相慕悦<lb/>
　酒食遊戲相徵逐詡詡强笑語以相取下握手出肺<lb/>
　肝相視指天日涕泣誓生死不相背負真若可信一<lb/>
　旦臨小利害僅如毛髪比反眼若不相識落陷阱不<lb/>
　一引手救反擠之又下石焉者皆是也此宜禽獸異<lb/>
　類所不忍為而其人自視以為得計聞子厚之風亦<lb/>
<pb n="KR2o0015_WYG_087-13a"/>
　可少愧矣子厚前時少年勇於為人不自貴重顧藉<lb/>
　謂功業可立就故坐廢退既退又無相知有氣力得<lb/>
　位者推挽故卒死於窮裔材不為世用道不行於時<lb/>
　也使子厚在臺省時自持其身已能如司馬刺史時<lb/>
　亦自不斥斥時有人力能舉之且必復用不窮然子<lb/>
　厚斥不乆窮不極雖有出於人其文學辭章必不能<lb/>
　自力以致必傳於後如今無疑也雖使子厚得所願為<lb/>
　將相於一時以彼易此孰得孰失必有能辨之者<lb/>
<pb n="KR2o0015_WYG_087-13b"/>
李賀<lb/>
　杜牧論賀文章曰元和中韓吏部亦頗道其歌詩雲<lb/>
　煙綿聮不足為其態也水之迢迢不足為其情也春<lb/>
　之盎盎不足為其和也秋之明潔不足為其格也風<lb/>
　檣陣馬不足為其勇也瓦棺篆鼎不足為其古也時<lb/>
　花美女不足為其色也荒國陊殿梗莽丘隴不足為<lb/>
　其恨怨悲愁也鯨呿鼇擲牛鬼蛇神不足為其虚荒<lb/>
　誕幻也蓋騷之苖裔理雖不及辭或過之騷有感怨<lb/>
<pb n="KR2o0015_WYG_087-14a"/>
　刺懟言及君臣理亂時有以激發人意乃賀所為無<lb/>
　得有是賀能探尋前事所以深嘆恨今古未嘗經道<lb/>
　者如金銅仙人辭漢歌補梁庾肩吾宫體謡求取情<lb/>
　狀離絶逺去筆墨畦逕間亦殊不能知之賀生二十<lb/>
　七年死矣世皆曰使賀且未死少加以理奴僕命騷<lb/>
　可也<lb/>
劉軻<lb/>
　白樂天曰廬山自陶謝洎十八賢已還儒風綿綿相<lb/>
<pb n="KR2o0015_WYG_087-14b"/>
　續不絶貞元初有符載楊衡輩隱焉亦出為文人今<lb/>
　其讀書屬文結草廬於巖谷間者猶一二十人即其<lb/>
　中秀出者有彭城人劉軻軻開卷慕孟軻為人秉筆<lb/>
　慕揚雄司馬遷為文故著翼論三卷豢龍子十卷雜<lb/>
　文百餘萹而聖人之㫖作者之風雖未臻極往往而<lb/>
　得<hi>云云</hi>
　<lb/>
　歴代名賢確論卷八十七<lb/>
</p>
<p>
</p>
  </div>
</body>
</text>
</TEI>
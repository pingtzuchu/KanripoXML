<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十五</head> <lb/>
    <p>
<pb n="KR2o0015_WYG_085-1a"/>
欽定四庫全書<lb/>
　歴代名賢確論卷八十五<lb/>
　　德宗三<lb/>
　　　陽城<hi>昌黎</hi>　<hi>栁子厚/</hi>　<hi>范祖禹</hi>
　　　顔真卿<hi>范祖禹</hi>　<hi>曾子固/</hi>　<hi>六一/</hi>　<hi>子由</hi>
　　　段秀實<hi>栁子厚</hi>
　　　陸長源鄭通誠<hi>樂天</hi>　<hi>張唐英</hi>
　　　髙愍女<hi>李翺</hi>
<pb n="KR2o0015_WYG_085-1b"/>
　　　何蕃<hi>昌黎</hi>
　　　陸叅<hi>李翺</hi>
　　　總論德宗之政<hi>范祖禹</hi>
陽城<lb/>
　昌黎諫臣論曰或問諫議大夫陽城於愈可以為有<lb/>
　道之士乎哉學廣而問多不求聞於人也行古人之<lb/>
　道居於晉之鄙晉之鄙人薰其德而善良者㡬千人大臣聞<lb/>
　而薦之天子以為諫議大夫人皆以為華陽子不色<lb/>
<pb n="KR2o0015_WYG_085-2a"/>
　喜居於位五年矣視其德如在野彼豈以富貴移易<lb/>
　其心哉愈應之曰是易所謂恒其德貞而夫子凶者<lb/>
　也惡得為有道之士乎哉在易蠱之上九云不事王<lb/>
　侯髙尚其事蹇之六二則曰王臣蹇蹇匪躬之故夫<lb/>
　不以所居之時不一而所蹈之德不同也若蠱之上<lb/>
　九居無用之地而致匪躬之節以蹇之六二在王臣<lb/>
　之位而髙不事之心則冒進之患生曠官之刺興志<lb/>
　不可則而尤之不終無也今陽子在位不為不乆矣<lb/>
<pb n="KR2o0015_WYG_085-2b"/>
　聞天下之得失不為不熟矣天子待之不為不加矣<lb/>
　而未嘗一言及於政視政之得失若越人視秦人之<lb/>
　肥瘠忽焉不加喜戚於其心問其官則曰諫議也問<lb/>
　其禄則曰下大夫之秩也問其政則曰我不知也有<lb/>
　道之士固如是乎哉且吾聞之有官守者不得其職<lb/>
　則去有言責者不得其言則去今陽子以為得其言<lb/>
　乎哉得其言而不言與不得其言而不去無一可者<lb/>
　也陽子將為禄仕乎古之人有云仕不為貧而有時<lb/>
<pb n="KR2o0015_WYG_085-3a"/>
　乎為貧謂禄仕者也宜乎辭尊而居卑辭富而居貧<lb/>
　若抱闗擊柝者可也蓋孔子甞為委吏矣嘗為乗田<lb/>
　矣亦不敢曠其職必曰㑹計當而已矣必曰牛羊遂<lb/>
　而已矣若陽子之禄秩不為卑且貧章章明矣而如<lb/>
　此其可乎哉或曰否非若此也夫陽子惡訕上者惡<lb/>
　為人臣招其君之過而以為名者故雖諫且議使人<lb/>
　不得而知焉書曰爾有嘉謨嘉猷則入告爾后于内<lb/>
　爾乃順之于外曰斯謨斯猷唯我后之德夫陽子之<lb/>
<pb n="KR2o0015_WYG_085-3b"/>
　用心亦若此者也愈應之曰若陽子之用心如此滋<lb/>
　所謂惑者矣入則諫其君出則不使人知者大臣宰<lb/>
　相者之事非陽子之所宜行也夫陽子本以布衣隱<lb/>
　於蓬蒿之下主上嘉其行誼擢在此位官以諫為名<lb/>
　誠宜有以奉其職使四方後代知朝廷有直言骨鯁<lb/>
　之臣天子有不僭賞從諫如流之美庻巖穴之士聞<lb/>
　而慕之束帯結髮願進於闕下而伸其辭説致吾君<lb/>
　於堯舜熙鴻號於無窮也若書所謂則大臣宰相之<lb/>
<pb n="KR2o0015_WYG_085-4a"/>
　事非陽子之所宜行也且陽子之心將使君人者惡<lb/>
　聞其過乎是啓之也或曰陽子之不求聞而人聞之<lb/>
　不求用而君用之不得已而起守其道而不變何子<lb/>
　過之深也愈曰自古聖人賢士皆非有心求於聞用<lb/>
　也閔其時之不平人之不乂得其道不敢獨善其身<lb/>
　而必以兼濟天下也孜孜矻矻死而後已故禹過家<lb/>
　門不入孔席不暇暖而墨突不得黔彼二聖一賢者<lb/>
　豈不知自安佚之為樂哉誠畏天命而悲人窮也夫<lb/>
<pb n="KR2o0015_WYG_085-4b"/>
　天授人以賢聖才能豈使自有餘而已誠欲以補其<lb/>
　不足者耳目之於身也耳司聞而目司見聽其是非<lb/>
　視其險易然後身得安焉聖賢者時人之耳目也時<lb/>
　人者聖賢之身也且陽子之不賢則將役於賢以奉<lb/>
　其上矣若果賢則固畏天命而憫人窮也惡得以自<lb/>
　暇逸乎哉或曰吾聞君子不欲加諸人而惡訐以為<lb/>
　直者若吾子之論直則直矣無乃傷於德而費於辭<lb/>
　乎好盡言以招人過國武子之所以見殺於齊也吾<lb/>
<pb n="KR2o0015_WYG_085-5a"/>
　子其亦聞乎愈曰君子居其位則思死其官未得位<lb/>
　則思修其辭以明其道我將以明道也非以為直而<lb/>
　加人也且國武子不能得善人而好盡言於亂國是<lb/>
　以見殺傳曰惟善人能受盡言謂其聞而能改之也<lb/>
　子告我曰陽子可以為有道之士也今雖不能及已<lb/>
　陽子將不得為善人乎哉<lb/>
　栁子厚陽公遺愛碣曰四年五月皇帝以銀印赤紱<lb/>
　即隐所起陽公為諫議大夫後七年廷諍懇至累日<lb/>
<pb n="KR2o0015_WYG_085-5b"/>
　不解帝尤嘉異遷為國子司業旌直優賢道光師儒<lb/>
　又四年九月己巳出拜道州刺史太學生魯郡李償<lb/>
　廬江何蕃等百六十人投業奔走稽首闕下叫閽籲<lb/>
　天願乞復舊朝廷重更其事如己巳詔翌日㑹徒北<lb/>
　嚮如初行至延禧門公使追奪其章遮道願罷遂不<lb/>
　果獻生徒嗷嗷顧盼徘徊昔公之來仁風扇揚暴慠<lb/>
　革面柔懦有立聽聞嘉言樂甚鐘鼓瞻仰德宇髙逾<lb/>
　嵩岱及公當職施政示人準程良士勇善偽夫去飾<lb/>
<pb n="KR2o0015_WYG_085-6a"/>
　惰者益勤誕者益恭沉酗腆酒斥逐郊遂違親三嵗<lb/>
　罷退鄉黨令未及下乞歸就養者二十餘人禮順克<lb/>
　彰孝弟以興則又講貫經籍俾逹奥義簡習孝秀俾<lb/>
　極儒業冠屨裳衣由公而嚴進退揖譲由公而儀公<lb/>
　征甚遐吾黨誰師遂相與咨度署吏布告諸儒願立<lb/>
　貞珉侔髙狀明乃訪於學古之士紀公名字垂憲于<lb/>
　後<hi>云云</hi>　又與太學諸生書曰始朝廷用諫議大夫陽<lb/>
　公為司業諸生陶煦醇懿熙然大洽於兹四祀而已<lb/>
<pb n="KR2o0015_WYG_085-6b"/>
　已詔出為道州僕時通籍光範門就職書府聞之悒<lb/>
　然不喜非特為諸生戚戚也乃僕亦失其師表而莫<lb/>
　有所矜式焉既而署吏有傅致詔草者僕得觀之蓋<lb/>
　主上知陽公甚熟嘉美顯寵勤至備厚乃知欲煩陽<lb/>
　公宣風裔土覃布美化於黎獻也遂寛然少喜如獲<lb/>
　慰薦于天子休命然而退自感悼幸生明聖不諱之<lb/>
　代不能布露所蓄論列大體聞於下執事冀少見採<lb/>
　取而還陽公之南也翌日聞諸生愛慕陽公之德敎<lb/>
<pb n="KR2o0015_WYG_085-7a"/>
　不忍其去頓首西闕下懇悃至願乞留如故者百數<lb/>
　十人輒用撫手喜甚震抃不寜不意古道復形於今<lb/>
　僕嘗讀李元禮嵇叔夜傳觀其言太學生徒仰闕赴<lb/>
　訴者僕謂訖千百年不可覩聞乃今日聞而覩之誠<lb/>
　諸生見賜甚盛於戲陽公有博厚恢𢎞之德能并容<lb/>
　善偽來者不拒曩聞有狂惑小生依託門下或乃飛<lb/>
　文陳愚醜行無頼而論者以為言謂陽公過於納汙<lb/>
　無人師之道是大不然仲尼吾黨狂狷南郭獻譏曾<lb/>
<pb n="KR2o0015_WYG_085-7b"/>
　參徒七十二人致禍負芻孟軻館齊從者竊屨彼一<lb/>
　聖兩賢人繼為大儒然猶不免如之何其拒人也俞<lb/>
　扁之門不拒病夫繩墨之側不拒枉材理固然也<lb/>
　范祖禹論陽城救陸䞇欲壞裴延齡麻曰韓愈作諍<lb/>
　臣論當城未有言之時也世之論者或祖襲愈之餘<lb/>
　意譏城以在職久而不言及陸䞇之貶而後發向若<lb/>
　䞇不貶則無所成其名矣豈得遂黙而已乎臣以為<lb/>
　不然揚雄曰或問賢曰為人所不能城有待而為者<lb/>
<pb n="KR2o0015_WYG_085-8a"/>
　也遏裴延齡為相救陸贄將死此人所不能非賢孰<lb/>
　能之一奮其忠名震四方終身廢放死而無憾自古<lb/>
　處士之有益於國如城者鮮矣後世猶責之無已其<lb/>
　不成人之美亦甚矣<lb/>
顔眞卿<lb/>
　范祖禹論盧杞使眞卿使希烈被殺曰闗播薦李元<lb/>
　平盧杞陷顔真卿宰相之所好惡如此其事暴於天<lb/>
　下非難見也而德宗不知惟其不好直而好佞所以<lb/>
<pb n="KR2o0015_WYG_085-8b"/>
　蔽也相非其人欲不亂其可得乎<lb/>
　曾子固顔魯公祠堂記曰初公以忤楊國忠斥為平<lb/>
　原太守䇿安禄山必反為之備禄山旣舉兵公與常<lb/>
　山太守杲卿伐其後賊之不能直闚潼關以公與杲<lb/>
　卿撓其勢也在肅宗時數正言宰相不悅斥去之又<lb/>
　為御史唐旻所譖連輒斥李輔國遷太上皇居西宫<lb/>
　公首率百官請問起居又輒斥代宗時與元載争論<lb/>
　是非載欲有所壅蔽公極論之又輒斥楊炎盧杞既<lb/>
<pb n="KR2o0015_WYG_085-9a"/>
　相德宗益惡公所為連斥之尤不滿意李希烈陷汝<lb/>
　州杞即以公使希烈希烈初慙其言後卒縊公以死<lb/>
　是時公年七十有七矣天寳之際久不見兵禄山既<lb/>
　反天下莫不震動公獨以區區平原遂折其鋒四方<lb/>
　聞之爭奮而起唐卒以振者公為之倡也當公之開<lb/>
　土門同日歸公者十七郡得兵二十餘萬由此觀之<lb/>
　茍順且誠天下從之矣自此至公沒垂三十年小人<lb/>
　繼續任政天下日入於弊大盗既起天子輒出避之<lb/>
<pb n="KR2o0015_WYG_085-9b"/>
　唐之在朝臣多畏怯觀望能居其間一忤於世失所<lb/>
　而不自悔者寡矣至於再三忤於世失所而不自悔<lb/>
　者蓋未有也若至於起且仆至於七八遂死而不自<lb/>
　悔者則天下一人而已若公是也公之學問文章往<lb/>
　往雜於神仙浮圖之説不皆合於理及其奮然自立<lb/>
　能至於此者蓋天性然也故公之能處其死不足以<lb/>
　觀公之大何則及至於勢窮義有不得不死雖中人<lb/>
　可勉焉况公之自信也歟惟歴忤大姦顛跌撼頓至<lb/>
<pb n="KR2o0015_WYG_085-10a"/>
　於七八而始終不以死生禍福為秋毫顧慮非篤於<lb/>
　道者不能如此足以觀公之大也夫世之治亂不同<lb/>
　而士之去就亦異若伯夷之清伊尹之任孔子之時<lb/>
　彼各有義夫既自比於古之任者矣乃欲睠顧回隱<lb/>
　以終於世其可乎故孔子惡鄙夫不可以事君而多<lb/>
　殺身以成仁者若公非孔子所謂仁者歟<lb/>
　六一跋麻姑壇記曰麻姑壇記顔真卿撰并書顏公<lb/>
　忠義之節皎如日月其為人尊嚴剛勁象其筆畫而<lb/>
<pb n="KR2o0015_WYG_085-10b"/>
　不免惑於神仙之説釋老之為斯民患也深矣<lb/>
　唐子西曰仁之勝不仁乆矣然有時乎不勝而反為<lb/>
　所陷焉者命也史臣論公晚節偃蹇為姦臣所擠見<lb/>
　隕賊手是未必然公孫丞相以仲舒相膠西梁冀以<lb/>
　張綱守廣陵李逢吉以韓愈使鎮州而盧杞以公使<lb/>
　希烈其用意正相類爾然於數君子者皆不能有所<lb/>
　傷而公獨不免於虎口由是觀之士之成敗存亡豈<lb/>
　不有命耶而小人軒然自以為得計不亦謬乎<lb/>
<pb n="KR2o0015_WYG_085-11a"/>
段秀實<lb/>
　栁子厚與昌黎書致段太尉逸事曰太尉大節古固<lb/>
　無有然人以為偶一奮遂名無窮今大不然太尉自<lb/>
　有難在軍中其處心未嘗虧側其莅事無一不可紀<lb/>
　㑹在下名未達以故不聞非直以一時取笏為諒也<lb/>
陸長源鄭通誠<lb/>
　樂天哀二良曰丞相隴西公出鎮于汴州軍司馬御<lb/>
　史大夫陸長源實左右之二年而軍用寜司空南陽<lb/>
<pb n="KR2o0015_WYG_085-11b"/>
　公作藩於徐州軍副使祠部員外郎鄭通誠實先後<lb/>
　之三年而民用康暨十五年春隴西薨浃辰而師亂<lb/>
　大夫以直道及禍十六年夏南陽薨翌日而難作員<lb/>
　外以危行遇害惜乎大夫人之望也員外國之良也<lb/>
　咸克潔于身儉于家勤于邦又申之以言行文學智<lb/>
　謀政事故其歴要官參劇務如刀劒發硎割而無滯<lb/>
　如鐘磬在懸動而有聲識者以為異時登天子股肱<lb/>
　耳目之任必能經德秉哲紹復隴西南陽之事業以<lb/>
<pb n="KR2o0015_WYG_085-12a"/>
　藩輔王家嗚呼善人宜將鍾奕葉之慶而不免及身<lb/>
　之禍天乎報施之朕何其昧歟昔詩人有黄鳥之章<lb/>
　以哀三良不得其死今斯文亦以哀二良其篇云伊<lb/>
　大化之無形兮浩浩而茫茫中有禍身兮若機之張<lb/>
　梁之亂兮陸受其毒徐之難兮鄭罹其殃惟善人兮<lb/>
　邦之紀綱邦之瘁兮而人先亡謂天之惡下民兮胡<lb/>
　為生此忠良謂天之愛下民兮胡為生此豺狼我欲<lb/>
　階㝠㝠問蒼蒼蒼蒼之不可問兮俾我心之䀌傷悲<lb/>
<pb n="KR2o0015_WYG_085-12b"/>
　夫而今而後吾知夫天難諶而命靡常<lb/>
　張唐英論陸長源曰嘗觀韓子汴州亂詩及白氏哀<lb/>
　二良文言陸長源人之望也以直道受禍今覩其臨<lb/>
　事之迹則長源乃自貽伊戚也始朝廷徙董晉為宣<lb/>
　武軍節度使長源自汝州刺史為晉行軍司馬然資<lb/>
　性輕佻言語驕傲務酷其刑以威驕兵及晉死而長<lb/>
　源為留後藩鎮舊例凡有大變皆厚賞三軍或以此<lb/>
　論之長源曰我不同河北賊以錢物買健兒旌節又<lb/>
<pb n="KR2o0015_WYG_085-13a"/>
　不給布帛但髙其鹽直以折之兵士人得鹽一二斤<lb/>
　而已又從事楊儀孟叔度浮薄不檢常戲入軍營玩<lb/>
　弄婦女自稱孟郎三軍怨怒遂執長源并楊孟殺之<lb/>
　噫是不知機也譬之良醫治疾也病有萬變藥亦萬<lb/>
　變若病變而藥不變則壽民者皆為殤子矣故賢智<lb/>
　之士見機以成天下之務通變以立天下之功故身<lb/>
　亦全名亦立國家之事亦濟而長源徒執匹夫介訐<lb/>
　之節非有通變之才不知適道論有不合權不能委<lb/>
<pb n="KR2o0015_WYG_085-13b"/>
　順其辭卒陷屠戮所謂病變而藥不變矣孟子曰盆<lb/>
　成括小有才而不知君子之大道卒死於齊趙政曰<lb/>
　大雅先人福之所聚小智自私藏怨之府若長源者<lb/>
　其亦小智自私之謂乎<lb/>
髙愍女<lb/>
　李翺髙愍女碑曰愍女姓髙妹妹名也生七嵗當建<lb/>
　中二年父彦昭以濮陽歸天子前此者有質妹妹與<lb/>
　其母兄者使彦昭守濮陽及彦昭以城歸妹妹與其<lb/>
<pb n="KR2o0015_WYG_085-14a"/>
　母兄皆死其母李氏也將死憐妹妹之㓜無辜請獨<lb/>
　免其死而以為婢衆皆許之妹妹不欲曰生而受辱<lb/>
　不如死母兄皆不免何獨生為其母與兄將被刑咸<lb/>
　拜於四方妹妹獨曰我家為忠宗族誅夷四方神祗<lb/>
　尚何知問其父所在之方西嚮哭再拜遂就死明年<lb/>
　太常謚之曰愍當此之時天下之為父母者莫不欲<lb/>
　愍女之為子也天下之為夫者莫不欲愍女之為室<lb/>
　家也天下之為女與妻者聞之莫不欲愍女之行在<lb/>
<pb n="KR2o0015_WYG_085-14b"/>
　身也昔者曹娥思父即自沉于江獄吏呼囚章女悲<lb/>
　號思唁其兄作詩載馳緹縈上書丐除肉刑彼四女<lb/>
　者或孝或智或義或仁噫此愍女厥生七年天生其<lb/>
　知四女不備向遂推而布之於天下其誰不從而化<lb/>
　焉雖有逆女必改行雖有悍妻必易心賞一女而天<lb/>
　下勸亦王化之大端也<lb/>
何蕃<lb/>
　昌黎太學何蕃傳曰蕃淮南人父母俱全初入太學<lb/>
<pb n="KR2o0015_WYG_085-15a"/>
　嵗率一歸父母止之其後間一二嵗乃一歸又止之<lb/>
　不歸者五嵗矣蕃純孝人也閔親之老不自克一日<lb/>
　揖諸生歸養于和州諸生不能止乃閉蕃空舍中於<lb/>
　是太學六舘之士百餘人又以蕃之義行言於司業<lb/>
　陽先生城請諭留蕃於是太學闕祭酒㑹陽先生出<lb/>
　道州不果留歐陽生詹言曰蕃仁勇人也或者曰蕃<lb/>
　居太學諸生不為非義𦵏死者之無歸哀其孤而字<lb/>
　焉惠之大小必以力復斯其所謂仁歟蕃之力不任<lb/>
<pb n="KR2o0015_WYG_085-15b"/>
　其體其貌不任其心吾不知其勇也歐陽生詹曰朱<lb/>
　泚之亂太學諸生舉將從之來請起蕃蕃正色叱之<lb/>
　六館之士不從亂兹非其勇歟惜乎蕃之居下其可<lb/>
　以施之於人者不流也譬之水其為澤不為川乎川<lb/>
　者髙澤者卑髙者流卑者止是故蕃之仁義充諸心<lb/>
　行諸太學積者多施者不遐也天將雨水氣上無擇<lb/>
　於川澤澗谿之髙下然則澤之道是亦有施乎抑有<lb/>
　待於彼者歟故凡貧賤之士必有待然後能有所立<lb/>
<pb n="KR2o0015_WYG_085-16a"/>
　獨何蕃歟吾是以言之無亦使其無傳焉<lb/>
陸參<hi>字公佐</hi>
　李翺陸歙州述曰凡人之所不能窮者必推之於天<lb/>
　天之注膏雨也人之心以為生旱苖然也雨與苖運<lb/>
　相違或雨于海于山旱苖不得仰其澤惟人也亦然<lb/>
　天之生俊賢也人之心以為拯顦顇之人然也賢者<lb/>
　與顦顇之人時不合或死於野或得其位而道不能<lb/>
　行顦顇之人不得被其惠膏雨之降也適然唯賢者<lb/>
<pb n="KR2o0015_WYG_085-16b"/>
　之生於時也亦然運相合旱苖仰其澤顦顇之人頼<lb/>
　其力傅說甘盤尹吉甫管夷吾之類也時弗合膏雨<lb/>
　降雖終日賢哲生雖比肩旱苖之不救百姓之弗頼<lb/>
　顔子子思孟軻董仲舒之類也故賢哲之生自有時<lb/>
　百姓之賴其力亦天也嗚呼公佐之官雖列於朝雖<lb/>
　刺於州其出入始二年道之不行與居於田時弗差<lb/>
　也公佐之賢雖日聞也其徳行亦未必昭昭然聞于<lb/>
　天子公佐是以不得其職出刺一州又短命道病而<lb/>
<pb n="KR2o0015_WYG_085-17a"/>
　死矣天下之人未䝉其徳固宜然也則天之生君也<lb/>
　授之以救人之道不授之以救人之位如膏雨之或<lb/>
　雨於海或降於山旱苖之不沐其澤者均也故君之<lb/>
　不得其位以行其道者命也其亦不足於心者邪得<lb/>
　是道者窮居於野非所屈冠冕而相天下非所伸其<lb/>
　何有不足於心者邪<lb/>
總論德宗之政<lb/>
　范祖禹曰唐歴世二十歴年三百徳宗享國二十有<lb/>
<pb n="KR2o0015_WYG_085-17b"/>
　六年不為不乆矣以其時君考之粃政尤多而大弊<lb/>
　有三一曰姑息藩鎮二曰委任宦者三曰聚斂貨財<lb/>
　本夫志大而才小心褊而意忌不能推誠御物尊賢<lb/>
　使能以為果敢聰明足以成天下之務初欲削平僭<lb/>
　叛剗滅藩鎮一有興元之亂而心隕膽破惴畏姑息<lb/>
　惟恐生事既猜防臣下則専任宦者思其窮窘則聚<lb/>
　歛掊尅益甚於初矣自古治愈乆而政愈弊年彌進<lb/>
　而德彌退鮮有如徳宗者惟不知其過也是以藩鎮<lb/>
<pb n="KR2o0015_WYG_085-18a"/>
　强而王室弱宦者専而國命危貪政多而民心離唐<lb/>
　室之亡卒以是三者其所從來者漸矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_085-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十五<lb/>
</p>
<p>
</p>
  </div>
</body>
</text>
</TEI>
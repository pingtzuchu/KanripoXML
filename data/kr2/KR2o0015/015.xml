<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十五</head> <lb/>
    <p>
<pb n="KR2o0015_WYG_015-1a"/>
欽定四庫全書<lb/>
　歴代名賢確論卷十五<lb/>
　　文公<lb/>
　　　閏月不告朔猶朝于廟<hi>東坡</hi>
　　宣公<lb/>
　　　初稅畝<hi>東坡</hi>
　　成公<lb/>
　　　作丘甲<hi>東坡</hi>
<pb n="KR2o0015_WYG_015-1b"/>
　　襄公<lb/>
　　　㑹于澶淵宋災故<hi>東坡</hi>
　　昭公<lb/>
　　　黑肱以濫來犇<hi>東坡</hi>
　　　孟僖子知孔子<hi>東坡</hi>
　　定公<lb/>
　　　孔子為政<hi>東坡</hi>
閏月不告朔猶朝于廟<lb/>
<pb n="KR2o0015_WYG_015-2a"/>
　東坡曰春秋之文同其所以為文異者君子觀其意<lb/>
　之所在而已矣先儒之論閏月不告朔者牽乎猶朝<lb/>
　于廟之說而莫能以自解也春秋之所以書猶者二<lb/>
　曰如此而猶如此者甚之之詞也辛巳有事于太廟<lb/>
　仲遂卒于垂壬午猶繹是也曰不如此而猶如此者<lb/>
　幸之之詞也不郊猶三望閏月不告朔猶朝于廟是<lb/>
　也夫子傷周道之殘缺而禮樂文章之壞也故區區<lb/>
　焉掇拾其遺亡以為其全不可得而見矣得見一二<lb/>
<pb n="KR2o0015_WYG_015-2b"/>
　斯可矣故書曰猶朝于廟者傷其不告朔而幸其猶<lb/>
　朝于廟也夫子之時告朔之禮亡矣而餼有羊者存<lb/>
　焉夫子猶不忍去以志周公之典則其朝于廟者乃<lb/>
　不如餼羊之足存歟公羊傳曰曷為不言告朔天無<lb/>
　是月也穀梁傳曰閏月者附月之餘日也天子不以<lb/>
　告朔而喪事不數也而皆曰猶者可以已也是其以<lb/>
　幸之之詞而為甚之之詞宜其為此異端之說也且<lb/>
　夫天子諸侯之所為告朔聽政者以為為天歟為民<lb/>
<pb n="KR2o0015_WYG_015-3a"/>
　歟天無是月而民無是月歟彼其孝子之心不欲因<lb/>
　閏月以廢喪紀而人君乃欲假此以廢政事歟夫周<lb/>
　禮樂之衰豈一日之故有人焉開其端而莫之禁故<lb/>
　其漸遂至于掃地而不可救文十六年夏六月公四<lb/>
　不視朔公羊傳曰公有疾也何言乎公有疾不視朔<lb/>
　自是公無疾不視朔也故夫有疾而不視朔者無疾<lb/>
　而不視朔之原也閏月而不告朔者常月而不告朔<lb/>
　之端也聖人憂焉故謹而書之所以記禮之所由廢<lb/>
<pb n="KR2o0015_WYG_015-3b"/>
　也左氏傳曰閏以正時時以作事事以厚生生民之<lb/>
　道於是乎在矣不告閏朔棄時政也何以為民而杜<lb/>
　預以為雖朝于廟則如勿朝以釋經之所書猶之意<lb/>
　是亦曲而不通矣<lb/>
初稅畝<lb/>
　東坡曰古者公田曰藉藉借也言其借民力以治此<lb/>
　也詩曰雨我公田遂及我私言民之必先公田也傳<lb/>
　曰私田稼不善則非吏公田稼不善則非民言上之<lb/>
<pb n="KR2o0015_WYG_015-4a"/>
　必䘏私田也民先其公而上䘏其私故民不勞而上<lb/>
　足用也宣公無恩信于民民不肯盡力於公田故按<lb/>
　行擇其善畝而稅之公羊傳曰稅畝者何履畝而稅<lb/>
　也夫民不盡力于公田者上之過也宣公不責已悔<lb/>
　過擇其善畝而稅之宜其民之謗讟而災異之作也<lb/>
　稅畝之明年冬蝝生公羊傳曰蝝生不書此何以書<lb/>
　幸之也猶曰受之云爾上變古易常應是而有天災<lb/>
　其諸則宜于此焉變矣何休以為宣公懼而復古故<lb/>
<pb n="KR2o0015_WYG_015-4b"/>
　其後大有年愚以為非也春秋書作三軍後又書舍<lb/>
　中軍書躋僖公後又書從祀先公事之復正未始不<lb/>
　書宣公而果復古也春秋當有不稅畝之書故何休<lb/>
　之說愚不信也<lb/>
作丘甲<lb/>
　東坡曰先王之為天下也不求民以其所不為不强<lb/>
　民以其所不能故其民優游而樂易周之盛時其所<lb/>
　以取於民者莫不有法民不告勞而上不闕用及其<lb/>
<pb n="KR2o0015_WYG_015-5a"/>
　衰也諸侯恣行其所以賦取于民者惟其所欲而刑<lb/>
　罰隨之故民至于窮而無告夫民之為農而責之以<lb/>
　工也猶居山者而責之以舟楫也魯成公作丘甲而<lb/>
　春秋譏焉穀梁傳曰古者農工各有職甲非人人之<lb/>
　所能為也丘作甲非正也而杜預以為古者四丘為<lb/>
　甸甸出長轂一乗戎馬四疋牛十二頭甲士三人步<lb/>
　卒七十二人而魯使丘出之也夫以四丘而後為甸<lb/>
　魯雖重歛安至于四倍而取之哉哀公用田賦曰二<lb/>
<pb n="KR2o0015_WYG_015-5b"/>
　吾猶不足而孔子譏其殘民之甚未有四倍而取者<lb/>
　也夫變古亂常者春秋之所譏也故書作三軍舍中<lb/>
　軍初稅畝作丘甲用田賦者皆所以譏政令之所由<lb/>
　變也而穀梁杜氏之說如此之相戾安得不辨其失<lb/>
　而歸之正哉愚故曰穀梁之說是也<lb/>
㑹于澶淵宋災故<lb/>
　東坡曰春秋之時忠信之道缺大國無厭而小國屢<lb/>
　叛朝戰而夕盟朝盟而夕㑹夫子盖厭之矣觀周之<lb/>
<pb n="KR2o0015_WYG_015-6a"/>
　盛時大宗伯所制朝覲㑹同之禮各有逺近之差逺<lb/>
　不至于踈而相忘近不至于數而相瀆春秋之際何<lb/>
　其亂也故曰春秋之盟無義盟也春秋之㑹無義㑹<lb/>
　也雖然紛紛者天下皆是也夫子將譏之而以為不<lb/>
　可以勝譏之也故擇其甚者而譏焉桓二年㑹于稷<lb/>
　以成宋亂襄三十年㑹于澶淵宋災故皆以深譏而<lb/>
　切責之也春秋之書㑹多矣書其所㑹而不書其所<lb/>
　以㑹桓之稷襄之澶淵而已矣宋督之亂諸侯將討<lb/>
<pb n="KR2o0015_WYG_015-6b"/>
　之桓公平之不義孰甚焉宋之災諸侯之大夫㑹以<lb/>
　謀歸其財既而無歸不信孰甚焉非不義不信之甚<lb/>
　春秋之譏不至于此也左氏之論得其正矣皆諸侯<lb/>
　之大夫而書曰某人某人㑹于澶淵宋災故尤之也<lb/>
　不書魯大夫諱之也且夫見鄰國之災匍匐而救之<lb/>
　者仁人君子之心也既言而忘之既約而背之委巷<lb/>
　小人之事也故書其始之為君子仁人之心而後可<lb/>
　以見後之為委巷小人之事春秋之意盖明白如此<lb/>
<pb n="KR2o0015_WYG_015-7a"/>
　而公羊傳曰㑹未有言其所為者此言其所為何録<lb/>
　伯姬也且春秋為女子之不得其所而死區區焉為<lb/>
　人之死而録之是何夫子之志不廣也穀梁曰不言<lb/>
　災故則無以見其為善澶淵之㑹中國不侵夷狄夷<lb/>
　狄不入中國無侵伐八年善之也晉趙武楚屈建之<lb/>
　力也如穀梁之說宋之盟可謂善矣其不曰息兵故<lb/>
　何也嗚呼左氏得其正矣<lb/>
黑肱以濫來犇<lb/>
<pb n="KR2o0015_WYG_015-7b"/>
　東坡曰諸侯之義守先君之封土而不敢有失也守<lb/>
　天子之疆界而不敢有過也故夫以力而相奪以兵<lb/>
　而相侵者春秋之所謂㬥君也侵之雖不以兵奪之<lb/>
　雖不以力而得之不義者春秋之所謂汚君也鄭伯<lb/>
　以璧假許田晉侯使韓穿來言汶陽之田歸之于齊<lb/>
　此諸侯之以不義而取魯田者也邾庶其以漆閭丘<lb/>
　來奔莒牟夷以防茲來奔黒肱以濫來奔此魯之以<lb/>
　不義而取諸侯之田者也諸侯以不義而取魯田魯<lb/>
<pb n="KR2o0015_WYG_015-8a"/>
　以不義而取諸侯之田皆不容于春秋者也夫子之<lb/>
　於庶其牟夷黒肱也責之薄而于魯也罪之深彼其<lb/>
　竊邑叛君為穿窬之事市人屠沽且羞言之而安足<lb/>
　以重辱君子之譏哉夫魯周公之後守天子之東藩<lb/>
　招聚小國叛亡之臣與之為盗竊之事孔子悲傷而<lb/>
　悼痛之故于三叛之人具文直書而無隱諱之辭盖<lb/>
　其罪魯之深也先儒之說區區于叛人之過惡其論<lb/>
　固已狹矣且夫春秋豈為穿窬盗竊之人而作哉使<lb/>
<pb n="KR2o0015_WYG_015-8b"/>
　天下之諸侯皆莫肯容夫如此之人而穿窬盗竊之<lb/>
　事將不禁而自絶此春秋之所以用意于其本也左<lb/>
　氏曰或求名而不得或欲盖而名彰書齊豹盗三叛<lb/>
　人名而公羊之說最為踈繆以為叔術之後而通濫<lb/>
　于天下故不繫黑肱於邾嗚呼誰謂孔子而賢叔術<lb/>
　耶盖嘗論之黑肱之不繫邾也意其若欒盈之不繫<lb/>
　于晉歟欒盈既奔齊而還入曲沃以叛故書曰欒盈<lb/>
　入于晉黑肱或者既絶于邾而歸竊兵邑以叛歟當<lb/>
<pb n="KR2o0015_WYG_015-9a"/>
　時之簡牘既亡其詳不可得而聞矣然以類而求之<lb/>
　或亦然歟穀梁曰不言邾别乎邾也不言濫子非天<lb/>
　子之所封也此尤迂濶不可用矣<lb/>
孟僖子知孔子<lb/>
　東坡曰甚哉聖人待天下之通且恕也朝而為盗跖<lb/>
　暮而為伯夷聖人不棄也孟僖子之過也其悔亦晚<lb/>
　矣然聖人不棄也曰猶愈乎卒而不知悔者也孟僖<lb/>
　子之過可悲也已仲尼之少也賤天下莫知其為聖<lb/>
<pb n="KR2o0015_WYG_015-9b"/>
　人魯人曰此吾東家丘也又曰此鄒人之子也楚之<lb/>
　子西齊之晏嬰皆當時所謂賢人君子也其言曰孔<lb/>
　丘之道迂濶而不可用况夫三桓之間而孰知夫有<lb/>
　僖子之賢哉僖子之病也告其子曰孔丘聖人之後<lb/>
　也而絶于宋其祖弗父何以有采而授厲公及正考<lb/>
　父三命益恭其後必有聖人今孔丘博學而好禮殆<lb/>
　其是歟爾必往師之以學禮嗚呼孔子用于魯三月<lb/>
　而齊人懼其霸以僖子之賢而知夫子之為聖人也<lb/>
<pb n="KR2o0015_WYG_015-10a"/>
　使之未亡而授之以政則魯作東周矣故曰僖子之<lb/>
　過可悲也已雖然夫子之道充乎天下者自僖子始<lb/>
　懿子學乎仲尼請于魯君而與之車使適周觀禮焉<lb/>
　而聖人之業然後大備僖子之功雖不能用之于未<lb/>
　亡之前而猶能救之于已没之後左丘明懼後世不<lb/>
　知其功之如此也故丁寧而稱之以為補過之君子<lb/>
　昔仲虺言湯之德曰改過不吝夫以聖人而不稱其<lb/>
　無過之為能而稱其改過之為善然則補過者聖人<lb/>
<pb n="KR2o0015_WYG_015-10b"/>
　之徒歟孟僖子者聖人之徒也<lb/>
孔子為政<lb/>
　東坡曰魯定公十三年孔子言于公曰臣無藏甲大<lb/>
　夫無百雉之城使仲由為季氏宰將墮三都于是叔<lb/>
　孫氏先墮郈季氏將墮費公山不狃叔孫輙率費人<lb/>
　襲公公與三子入于季氏之宫孔子命申句須樂頎<lb/>
　下伐之費人北二子奔齊遂墮費將墮成公歛處父<lb/>
　以成叛公圍成弗克或曰殆哉孔子之為政也亦危<lb/>
<pb n="KR2o0015_WYG_015-11a"/>
　而難成矣孔融曰古者王畿千里寰内不以封建諸<lb/>
　侯曹操疑其論封建漸廣遂殺融融特言之耳安能<lb/>
　為哉操以為天子有千里之畿將不利巳故殺之不<lb/>
　旋踵季氏親逐昭公公死于外從公者皆不敢入雖<lb/>
　子家羇亦亡季氏之忌克忮害如此雖地勢不及曹<lb/>
　氏然君臣相猜盖不減操也孔子安能以是時墮其<lb/>
　名都而出其藏甲也哉考于春秋方是時三家雖若<lb/>
　不悅然莫能違孔子也以為孔子用事于魯得政與<lb/>
<pb n="KR2o0015_WYG_015-11b"/>
　民而三家畏之歟則季桓子之受女樂也孔子不能<lb/>
　郤之矣彼婦人之口可以出走是孔子畏季氏季氏<lb/>
　不畏孔子也夫孔子盍姑修其政刑以俟三家之隙<lb/>
　也哉蘇子曰此孔子之所以聖也蓋田氏六卿不服<lb/>
　則齊晉無不亡之道三家不臣則魯無可治之理孔<lb/>
　子之用于世其政無急于此者矣彼晏嬰者亦知之<lb/>
　曰田氏之僣唯禮可以已之在禮家施不及國大夫<lb/>
　不収公利齊景公曰善哉吾今而後知禮之可以為<lb/>
<pb n="KR2o0015_WYG_015-12a"/>
　國也嬰能知之而莫能為之嬰非不賢也其浩然之<lb/>
　氣以直養而無害塞于天地之間者不及孔孟也孔<lb/>
　子以羇旅之臣得政期月而舉治世之禮以律亡國<lb/>
　之臣墮名城出藏甲而三家不疑其害已此必有不<lb/>
　言而信不怒而威者矣孔子之聖見于行事至此為<lb/>
　無疑也嬰之用于齊久于孔子景公之信其臣也愈<lb/>
　於定公而田氏之禍不少衰吾是以知孔子之難也<lb/>
　孔子以哀公十六年卒十四年陳恒弑其君孔子沐<lb/>
<pb n="KR2o0015_WYG_015-12b"/>
　浴而朝告于哀公請討之吾是以知孔子之欲治列<lb/>
　國之君使如春秋之法者至于老且死而不忘也或<lb/>
　曰孔子知哀公與三子者必不從而以禮告也歟曰<lb/>
　否孔子實欲伐齊孔子既告公公曰魯為齊弱久矣<lb/>
　子之伐之將若之何對曰陳恒弑其君民之不予者<lb/>
　半以魯之衆加齊之半可克也此豈禮告而已哉哀<lb/>
　公患三家之偪嘗欲以越伐魯而去之夫以蠻夷伐<lb/>
　國民不予也臯如出公之事斷可見矣豈若從孔子<lb/>
<pb n="KR2o0015_WYG_015-13a"/>
　而伐齊乎若從孔子而伐齊則凡以勝齊之道孔子<lb/>
　任之有餘矣既克田氏則魯之公室自張三家不治<lb/>
　而自服也此孔子之志也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十五<lb/>
</p>
<p>
</p>
  </div>
</body>
</text>
</TEI>
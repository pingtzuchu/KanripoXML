<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二</head> <lb/>
    <p>
<pb n="KR2o0015_WYG_002-1a"/>
欽定四庫全書<lb/>
　歴代名賢確論卷二<lb/>
　　舜<lb/>
　　　象耕鳥耘<hi>陸龜䝉</hi>
　　　塗廩浚井<hi>陸龜䝉</hi>　<hi>温公</hi>
　　　瞽瞍殺人<hi>温公</hi>　<hi>潁濱</hi>
　　　舜制<hi>孫明復</hi>
　　　無為而治<hi>孫明復</hi>
<pb n="KR2o0015_WYG_002-1b"/>
　　　舉十六相去四兇<hi>孫明復坡曾子固公  東    鄭獬</hi>　<hi>范文正</hi>
　　　南巡<hi>温公</hi>　<hi>昌黎</hi>
　　　命九官<hi>荆公</hi>
象耕鳥耘<lb/>
　陸龜䝉曰世謂舜之在下也田于歴山象為之耕鳥<lb/>
　為之耘聖德感召也如是予曰斯異術也何聖德歟<lb/>
　孔子叙書於舜曰濬哲文明聖德止於是而足矣何<lb/>
　感召之云云乎然象耕鳥耘之說吾得於農家請試<lb/>
<pb n="KR2o0015_WYG_002-2a"/>
　辨之吾觀耕者行端而徐起撥欲深獸之形魁者無<lb/>
　出於象行必端履必深法其端深故曰象耕耘者去<lb/>
　莠舉手務疾而畏晩鳥之啄食務疾而畏奪法其疾<lb/>
　畏故曰鳥耘試禹之績大成而後薦之於天其為端<lb/>
　且深非得於象耕乎去四兇恐害於政其為疾且畏<lb/>
　非得於鳥耘乎不然則雷澤之漁河濱之陶一無感<lb/>
　召何也豈聖德有時而不德耶孟子曰堯舜與人同<lb/>
　耳而好事者張以就其怪非聖人之意也吾病其書<lb/>
<pb n="KR2o0015_WYG_002-2b"/>
　之異端敺之使合於道人其從我乎雖不從吾亦不<lb/>
　能變其說<lb/>
塗廩浚井<lb/>
　陸龜䝉曰先儒曰瞽瞍憎舜使塗廩浚井酖于觴酒<lb/>
　欲從而殺之舜謀於二女二女教以鳥工龍工藥浴<lb/>
　注豕而後免矣夫勢之重壯夫不能不畏位之尊聖<lb/>
　人不得不敬況舜壻于天子頑嚚嫚戾者獨不畏之<lb/>
　又從而殺之且堯之妻二女帥九子觀舜之德舜乃受<lb/>
<pb n="KR2o0015_WYG_002-3a"/>
　教於女子其術怪且如是是不教人以孝道教人以<lb/>
　術免也固堯使朂之非觀德也何足以天下付<lb/>
　温公曰頑嚚之人不入德義則有矣其好利而畏害<lb/>
　則與衆不殊也或者舜未為堯知而瞽瞍欲殺之則<lb/>
　可矣堯已知之四岳舉之妻以二女養以百官方且<lb/>
　試以百揆而禪天下焉則瞽瞍豈得不利其子之為<lb/>
　天子而尚欲殺之乎雖欲殺之亦不可得已藉使得<lb/>
　而殺之瞽瞍與象將隨踵而誅雖甚愚人必不為也<lb/>
<pb n="KR2o0015_WYG_002-3b"/>
　此特閭父里嫗之言而孟子信之過矣後世又承以<lb/>
　為實豈不過甚矣哉<lb/>
瞽瞍殺人<lb/>
　温公曰書稱舜之德曰父頑母嚚象傲克諧以孝烝<lb/>
　烝乂不格姦所貴於舜者為其能以孝和諧其親使<lb/>
　之進進以善自治而不至於惡也如是則舜為子瞽<lb/>
　瞍必不殺人矣若不能止其未然使至於殺人執於<lb/>
　有司乃棄天下竊之以逃狂夫且猶不為而謂舜為<lb/>
<pb n="KR2o0015_WYG_002-4a"/>
　之乎是特委巷之言也殆非孟子之言也且瞽瞍既<lb/>
　執於臯陶矣舜惡得而竊之雖負而逃於海濱臯陶<lb/>
　猶可執也若曰臯陶外雖執之以正其法而内實縱<lb/>
　之以與舜是君臣相與為偽以欺天下也惡得為舜<lb/>
　禹臯陶哉又舜既為天子矣天下之人戴之如父母<lb/>
　雖欲遵海濱而處民豈聽之哉是臯陶之執瞽瞍得<lb/>
　法而亡舜也所亡益多矣故曰是特委巷之言殆非<lb/>
　孟子之言也<lb/>
<pb n="KR2o0015_WYG_002-4b"/>
　潁濱曰孟子曰舜為天子臯陶為士瞽瞍殺人臯陶<lb/>
　則執之舜則竊負而逃於海濱吾以為此野人之言<lb/>
　非君子之論也舜之事親烝烝乂不格姦何至於殺<lb/>
　人而負之以逃且天子之親有罪議之孰謂天子之<lb/>
　父殺人而不免於死乎<lb/>
舜制<lb/>
　孫明復曰舜既順堯命庸十六相放四兇也以帝天<lb/>
　下之制猶有未至者焉乃窮神極慮以增以益夫所<lb/>
<pb n="KR2o0015_WYG_002-5a"/>
　謂帝天下之制者君君臣臣上下貴賤之序歴久而<lb/>
　不相瀆者是也厥初生民㝠焉而無知浩焉而無防<lb/>
　薿薿羣羣孰君孰師與鳥獸並黄帝觀乾坤創法度<lb/>
　衣之裳之以辨君臣以正上下以明貴賤由是帝天<lb/>
　下之制從而著焉黄帝創之於前帝堯奉之於後然<lb/>
　二帝之間厥制未盡黄帝取乾坤分上下止為一人<lb/>
　之服以至於堯無所增益逮乎虞舜再觀厥象以盡<lb/>
　其神謂五等之制不可不正也於是分其命數異其<lb/>
<pb n="KR2o0015_WYG_002-5b"/>
　等威殊其采章以登以降自公而下率之以兩然後<lb/>
　一人之服五等之制煥然而備俾臣無以僭其君下<lb/>
　無以陵其上賤無以加其貴僭陵簒奪之禍不作雖<lb/>
　四海之廣億兆之衆上穆下熙可髙拱而視故易曰<lb/>
　黄帝堯舜垂衣裳而天下治臯陶謨曰天命有德五<lb/>
　服五章哉是也若五等之制非由虞帝而備則易何<lb/>
　以兼言於舜臯陶謨何以繫之於虞書耶或曰舜三<lb/>
　十登庸三十在位五十載陟方乃死其舜自歴試與<lb/>
<pb n="KR2o0015_WYG_002-6a"/>
　居攝三十年在天子之位又五十年其八十年間作<lb/>
　事垂法為萬世利者多矣今子止以舜因一人之服<lb/>
　增五等之制者何願聞其說曰善乎爾之問也吾之<lb/>
　所言者聖人之極致也夫乾者君之道也坤者臣之<lb/>
　道也衣上而裳下者乾坤之象也衣之可加于裳示<lb/>
　君之可加於臣也裳之不可加於衣示臣之不可加<lb/>
　于君也聖人南嚮而治天下久久而不相瀆者始諸<lb/>
　此也故舜增五等之制自下而上俾貴賤之序益明<lb/>
<pb n="KR2o0015_WYG_002-6b"/>
　天子之位益增此舜所以杜萬世僭陵簒奪無窮之<lb/>
　禍也雖後聖有作千制萬度無以逾於此矣故曰吾<lb/>
　之所言者聖人之極致也<lb/>
無為而治<lb/>
　孫明復曰無為者其虞帝氏之大德歟非曠然而不<lb/>
　為也者不求于天下而天下自歸之終不受於天下<lb/>
　而以天下授之于人自生民以來虞帝氏一人而已<lb/>
　昔在歴山而耕焉雷澤而漁焉河濱而陶焉當是時<lb/>
<pb n="KR2o0015_WYG_002-7a"/>
　也彼孰有意于天下哉及乎𤣥德升聞堯遽以天下<lb/>
　禪之舜既受堯禪夙夜兢兢懼德弗類以其天下者<lb/>
　堯之天下也不以堯之道治之則其天下之民有不<lb/>
　得其所者矣於是盡履堯之道而行之俾其天下之<lb/>
　民不異于堯之世也舜居位既久復以堯之天下堯<lb/>
　之道盡與禹此舜之德其可謂大德也已夫舜之天<lb/>
　下者堯之天下也舜之道者堯之道也舜始得之於<lb/>
　堯而終傳之於禹以舜之治無為也章章矣噫上無<lb/>
<pb n="KR2o0015_WYG_002-7b"/>
　堯下無禹孰可髙視而稱于無為哉上堯而下禹舜<lb/>
　所以得髙視而無為也不然則孔子上觀伏羲下訖<lb/>
　文武筆于六經為萬世法何不曰無為者伏羲也黄<lb/>
　帝也堯也禹也湯也文武也而止曰舜也歟哉若以<lb/>
　無為為曠然而不為則書何以曰齊七政類上帝禋<lb/>
　六宗又曰覲四岳頒瑞于羣后又曰東巡狩至于岱<lb/>
　宗協時月正日同律度量衡修五禮五玉又曰南巡<lb/>
　狩至于南岳西巡狩至于西岳北巡狩至于北岳又<lb/>
<pb n="KR2o0015_WYG_002-8a"/>
　曰肇十有二州封十有二山又曰流宥五刑又曰流<lb/>
　共工放驩兠竄三苗殛鯀又曰詢四岳闢四門明四<lb/>
　目達四聰又曰禹汝平水土又曰黎民阻飢后稷播<lb/>
　殖百穀又曰百姓不親五品不遜又曰臯陶蠻夷猾<lb/>
　夏寇賊姦宄以至五十載陟方乃死之類此舜有為<lb/>
　其繁也如是之甚矣且書者聖筆之親刪也孔子覩<lb/>
　舜之有為其繁也如是之甚安可反謂之無為哉由<lb/>
　是而觀之則知無為者非曠然而不為也此又章章<lb/>
<pb n="KR2o0015_WYG_002-8b"/>
　矣吾故曰上無堯下無禹孰可髙視而稱于無為哉<lb/>
　上堯而下禹舜所以得髙視而無為也<lb/>
舉十六相去四兇<lb/>
　孫明復曰無為之道其至矣哉非虞帝孰能與於此<lb/>
　後之帝天下者不思虞帝之大德而慕虞帝之無為<lb/>
　吾未見其可也三代而下不思虞帝之大德而慕虞<lb/>
　帝之無為者衆矣又世之憸佞媮巧之臣迎而啓導<lb/>
　之既不能陳虞帝之大德以左右厥治則往往引佛<lb/>
<pb n="KR2o0015_WYG_002-9a"/>
　老清浄虚無報應因果之說交亂乎其間敗於君德<lb/>
　吁可痛也觀其惑佛老之說忘祖宗之勤罔畏天命<lb/>
　之大靡顧神器之重天下至廣神器至重朱既不肖<lb/>
　弗堪厥嗣故命于舜舜起㣲陋雖曰睿聖然世德弗<lb/>
　耀四岳十二牧未盡服其德九州四海未盡䝉其澤<lb/>
　不可遽授以大位也若遽授之則四岳十二牧其盡<lb/>
　臣之乎九州四海其盡戴之乎不臣不戴則争且叛<lb/>
　矣堯懼其如是也非權曷以授之於是潛神隠耀厥<lb/>
<pb n="KR2o0015_WYG_002-9b"/>
　用弗彰以觀于舜故八凱八元雖積其善而不舉也<lb/>
　三苖四兇雖積其惡而不去也若盡舉八凱八元盡<lb/>
　去三苗四兇則舜有何功於天下耶是故堯不舉而<lb/>
　俾舜舉之堯不去而俾舜去之俟其功著于天下四<lb/>
　岳十二牧莫不共臣之九州四海莫不共戴之然後<lb/>
　授以大位絶其争且叛也非堯孰能與於此故孔子<lb/>
　曰大哉堯之為君也巍巍乎惟天為大惟堯則之蕩<lb/>
　蕩乎民無能名焉巍巍乎其有成功也煥乎其有文<lb/>
<pb n="KR2o0015_WYG_002-10a"/>
　章蓋言堯以權授舜其道宏大高遠之若是而人<lb/>
　莫有能見其迹者而先儒稱堯不能舉不能去妄哉<lb/>
　曾子固曰或者問曰堯之聖不逮舜堯不能用九官<lb/>
　誅四罪而舜能焉對曰虞舜之所以聖由唐堯之聖<lb/>
　舜之用與誅宜也曰然則堯之時獨不可用與誅乎<lb/>
　曰將以遺舜也其以遺舜奈何堯信舜之聖久矣將<lb/>
　舉而禪焉且以信於衆因四岳之舉遂試之其試由<lb/>
　是夫起聖人不茍以名服天下必信其德於衆德莫<lb/>
<pb n="KR2o0015_WYG_002-10b"/>
　大於用賢誅惡於是遂授以位焉而天下率信用與<lb/>
　誅蓋假之舜云耳曰然則堯之聖將蔽賢縱惡乎曰<lb/>
　否用與誅至于舜之時可也故堯遲之云耳以成乎<lb/>
　舜也則其德在堯者多矣曰然則堯其私於舜乎非<lb/>
　私舜也私其所以為天下也曰左氏傳所謂不能者<lb/>
　何也曰吾所論聖人之說彼左氏何與焉<lb/>
　范文正公曰夬一陰處髙而羣陽伐之以大制小以<lb/>
　正黜邪之時也時皆剛正柔佞豈得而據乎夫君子<lb/>
<pb n="KR2o0015_WYG_002-11a"/>
　道㣲之時法令常密而或失之者何也内有小人也<lb/>
　小人道㣲之時法令常顯而無忌者何也内皆君子<lb/>
　也此卦一柔而乘五剛危可知矣五陽而決一陰易<lb/>
　可知矣故揚于王庭而不忌賞罰明行之際歟舜舉<lb/>
　八元而去四兇此其時矣<lb/>
　東坡曰史記舜本紀舜歸而言於帝請流共工於幽<lb/>
　陵以變北狄放驩兠於崇山以變南蠻遷三苗於三<lb/>
　危以變西戎殛鯀於羽山以變東夷太史公多見先<lb/>
<pb n="KR2o0015_WYG_002-11b"/>
　秦古書故其言時有可考以正漢以來儒者之失四<lb/>
　族者若皆窮姦極惡則必皆誅於堯之世不待舜矣<lb/>
　屈原曰鯀悻直以亡身則鯀蓋剛而犯上者耳若四<lb/>
　族者皆小人也則安能以變四夷之俗哉由是觀之<lb/>
　四族之誅皆非誅死亦不廢棄但遷之逺方為要荒<lb/>
　之君長耳如左氏之言皆後世流傳之過若堯世大<lb/>
　姦在朝而不能去則堯不足以為堯<lb/>
　鄭獬曰四兇果無以撓堯也堯孰有不能哉以其有<lb/>
<pb n="KR2o0015_WYG_002-12a"/>
　舜也書曰耄期倦于勤堯老矣是天下必有窳而不<lb/>
　起者故位舜以持之也於時四兇之惡始暴焉攓而<lb/>
　鋤之在舜不在堯固然也堯得舜其猶窽然歟果堯<lb/>
　以為能也撓堯者不若是猶之撓舜曰曷不若禹之<lb/>
　於水也堯不去四兇以有舜也惡之未暴也不則堯<lb/>
　去之矣舜不堙水得之禹也不則舜堙之矣故四兇<lb/>
　之去舜事也能不能不以堯繫也聖人躡而起欲掲<lb/>
　天下法必公於首誅焉天下熠然骨次而心螫則其<lb/>
<pb n="KR2o0015_WYG_002-12b"/>
　鼓號令不須力而折之也周公也始相周管蔡為首<lb/>
　誅天下不周公服者無有也孔子也始作魯司冦少<lb/>
　正卯為首誅魯不孔子從者無有也舜也獨於四兇<lb/>
　岐於是乎哉一誅惡而天下服聖人之用深矣故曰<lb/>
　四兇之去舜事也能不能不以堯繫也曰有說者焉<lb/>
　堯不已誅而屬之舜權也堯將天子舜猶慮夫戾舜<lb/>
　者故豢而遺之舜俾自絶之也曰眡繼者能乎否也<lb/>
　舜果曰能之曷席于是哉藉堯已誅之舜已號天子<lb/>
<pb n="KR2o0015_WYG_002-13a"/>
　果有戾者舜亦從而誅之矣戾者誅天下亦自舜服<lb/>
　矣說者果有是是不以聖人期舜也已<lb/>
南巡<lb/>
　温公曰昔舜命禹曰朕耄期倦于勤汝惟不怠摠<lb/>
　朕師是以天子為勤故老而使禹攝也夫天子之職<lb/>
　莫勤于巡狩而舜猶親之卒死於外而葬焉惡用使<lb/>
　禹攝哉是必不然或曰虞書稱舜陟方乃死孔安國<lb/>
　以為升道南方巡狩而死禮記亦稱舜葬于蒼梧之<lb/>
<pb n="KR2o0015_WYG_002-13b"/>
　野皆如太史公之言子獨以為不然何如曰傳記之<lb/>
　言不可據以為實藉使有之又安知無中國之蒼梧<lb/>
　而必在江南耶虞書陟方云者言舜在帝位治天下<lb/>
　五十載升於至道然後死耳非謂巡狩為陟方也嗚<lb/>
　呼遂使後世愚悖之人或疑舜禹為非聖人豈非孔<lb/>
　安國與太史公之過也歟<lb/>
　昌黎曰湘旁有廟曰黄陵自前古立以祠堯之二女<lb/>
　舜二妃者庭有古碑斷裂分散在地其文剝缺考圖<lb/>
<pb n="KR2o0015_WYG_002-14a"/>
　記言漢荆州牧劉表景升所立題曰湘夫人碑今<lb/>
　驗其文乃晉太康九年又題其額曰虞舜二妃之碑<lb/>
　非景升立者秦博士對始皇帝云湘君者堯之二女<lb/>
　舜妃者也劉向鄭𤣥亦皆以二妃為湘君而離騷九<lb/>
　歌既有湘君又有湘夫人王逸之解以為湘君者自<lb/>
　為水神而謂湘夫人乃二妃也從舜南征三苗不返<lb/>
　道死沅湘之間山海經云洞庭之山帝之二女居之<lb/>
　郭璞疑二女者舜之后不當降小君為其夫人因以<lb/>
<pb n="KR2o0015_WYG_002-14b"/>
　二女為天帝之女以余考之璞與王逸俱失也堯之<lb/>
　長女娥皇為舜正妃故曰君其次女女英自宜降曰<lb/>
　夫人也故九歌辭謂娥皇為君謂女英為帝子各以<lb/>
　其盛者推言之也禮有小君君母明其正自得稱君<lb/>
　也書曰舜陟方乃死孔安國謂舜升道南方以死或<lb/>
　又曰舜死葬蒼梧二妃從之不及溺死沅湘之間余謂<lb/>
　竹書紀年帝王之歿皆曰陟陟昇也謂昇天也書曰<lb/>
　殷禮陟配天言以道終其德協天也書紀舜之没云<lb/>
<pb n="KR2o0015_WYG_002-15a"/>
　陟者與竹書周書同文也其下言方乃死者所以釋<lb/>
　陟為死也地之勢東南下如言舜南巡而死宜言下<lb/>
　方不得言陟方也以此謂舜死蒼梧時二妃從之不<lb/>
　及而溺死者皆不可信二妃既曰以謀語舜脫舜之<lb/>
　厄成舜之聖堯死而舜有天下為天子二妃之力宜<lb/>
　當為神食民之祭今之度湘江者莫敢不進禮廟下<lb/>
命九官<lb/>
　荆公曰舜命其臣而教戒之未有不讓者焉至於夔<lb/>
<pb n="KR2o0015_WYG_002-15b"/>
　則獨無所讓而又稱其樂之和美者何也夫禹垂益<lb/>
　伯夷龍皆新命者也故疇於衆臣而後命之而皆有<lb/>
　讓矣棄契臯陶夔當是時蓋已為是官因命是五人<lb/>
　者而勅戒之焉耳故獨無所讓也孔氏曰禹垂益伯<lb/>
　夷夔龍皆新命者蓋失之矣聖人之聰明雖大過於<lb/>
　人然未嘗自用聰明也故舜之命此九人者未嘗不<lb/>
　咨而後命焉則何獨於夔而不然乎使夔為新命者<lb/>
　則何稱其樂之和美也使夔之受命之日已稱其樂<lb/>
<pb n="KR2o0015_WYG_002-16a"/>
　之和美則賢人之舉措亦少輕矣孔氏之說蓋惑於<lb/>
　命汝典樂之語爾夫汝作司徒汝作士之文豈異於<lb/>
　命汝典樂之語乎且所以知其非新命者蓋舜不疇<lb/>
　而命之而無所讓也舜之命夔也亦無疇夔之受命<lb/>
　也亦無讓則何以知其為新命乎夫擊石拊石而百<lb/>
　獸率舞非夔之所能為也為之者衆臣也非衆臣之<lb/>
　所能為也為之者舜也將有治於天下則可以無相<lb/>
　乎故命禹以宅百揆也民窘於衣食而欲其化而入<lb/>
<pb n="KR2o0015_WYG_002-16b"/>
　於善豈可得哉故命棄以為稷也民既富而可以教<lb/>
　矣則豈可以無教哉故次命契以為司徒也既教之<lb/>
　則民不能無不帥教者民有不帥教則豈可以無刑<lb/>
　乎故次命臯陶以為士也此皆治人之所先急者備<lb/>
　矣則可以治末之時也工者治人之末者也故次命<lb/>
　垂以為共工也於是治人之事具則宜及於鳥獸草<lb/>
　木也故次命益以為虞也夫其所以治至於鳥獸草<lb/>
　木則天下之功至矣治天下之功至則可以制禮之<lb/>
<pb n="KR2o0015_WYG_002-17a"/>
　時也故次命伯夷以為典禮夫治至於鳥獸草木而<lb/>
　人有禮以節文之則政道成矣可以作樂以樂其成<lb/>
　也故次命夔以為典樂也借使禹不能摠百揆稷不<lb/>
　能富萬民契不能教臯陶不能士垂不能共工伯夷<lb/>
　不能典禮然則天下亂矣天下亂而夔欲擊石拊石<lb/>
　百獸率舞其可得乎故曰為之者衆臣也使舜不能<lb/>
　用是衆臣則是衆臣亦不能成其功矣故曰非衆臣<lb/>
　之所能為也為之者舜也夫夔之所以稱其樂之和<lb/>
<pb n="KR2o0015_WYG_002-17b"/>
　美者豈以為伐耶蓋以美舜也孔子之所謂將順其<lb/>
　美者其夔哉<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷二<lb/>
</p>
<p>
</p>
  </div>
</body>
</text>
</TEI>
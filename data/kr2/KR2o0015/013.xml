<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十三</head> <lb/>
    <p>
<pb n="KR2o0015_WYG_013-1a"/>
欽定四庫全書<lb/>
　歴代名賢確論卷十三<lb/>
　　二帝三代通論下<lb/>
　　　二帝三王君臣<hi>梁肅</hi>
　　　伊尹太公<hi>李商隱</hi>　<hi>老泉</hi>
　　　伊尹伯夷栁下惠<hi>荆公</hi>
　　　許由龍逄伯夷<hi>昌黎</hi>
　　　巢許夷齊<hi>白樂天</hi>
<pb n="KR2o0015_WYG_013-1b"/>
二帝三王君臣<lb/>
　梁肅磻溪銘曰隂陽和而萬物生聖賢合而天下平<lb/>
　和者時也合者運也在昔堯舜合禹抑洪水而天下<lb/>
　平者四百年湯合伊尹革桀驁而天下平者六百年<lb/>
　文武合太公一戎衣而天下平者八百年與夫風雨<lb/>
　寒暑五行四時代天生物一也天之數不可以不變<lb/>
　時則有懷山襄陵浩浩滔天之災君之運不可以不<lb/>
　極時則有作威殺戮毒逋四海之變變則通時則有<lb/>
<pb n="KR2o0015_WYG_013-2a"/>
　四載之庸極則反時則有放伐之功於戲惟尚父鍾<lb/>
　其運而遇其主躡其機而作其合者歟于後伯陽不<lb/>
　顯仲尼旅人其不合者歟故曰君子得其時則大行<lb/>
　不得其時則龍蟠也嘉尚父之動静不失其時作磻<lb/>
　溪銘曰至人無心與道出處處則土木出則雷雨惟<lb/>
　殷道絶粤有尚父爰宅于幽盤桓草莽天地闔闢隂<lb/>
　陽運行明極而昏昏極而明遇主水濱謨泰八紘牧<lb/>
　野桓桓一麾而平惟彼日月得天而光惟彼聖賢得<lb/>
<pb n="KR2o0015_WYG_013-2b"/>
　時而彰獨夫昏迷我乃豹藏文武作周我乃鷹揚故<lb/>
　曰大道無體大人無方運用變通至虚而常作銘磻<lb/>
　溪今古茫茫<lb/>
伊尹太公<lb/>
　李商隱曰世以為能讓其國能讓其天下者為賢此<lb/>
　絶不知賢人事者能讓其國能讓其天下是不茍取<lb/>
　者耳湯故時非無臣也然其卒佐湯有陞陑之役鳴<lb/>
　條之戰竟何人哉非伊尹不可也武故時非無臣也<lb/>
<pb n="KR2o0015_WYG_013-3a"/>
　然其卒佐武有牧野之誓白旗之懸果何人哉非太<lb/>
　公望不可也茍伊尹之讓汝鳩仲虺太公望之讓泰<lb/>
　顛閎夭則商周之命其集乎故伊尹之醜夏復歸太<lb/>
　公望之發揚蹈厲當此時雖百汝鳩百仲虺伊尹不<lb/>
　讓也百泰顛百閎夭太公望亦不讓也故曰讓非賢<lb/>
　人事<lb/>
　老泉曰孫武既言五間則又有曰商之興也伊摯在<lb/>
　夏周之興也吕牙在商故明君賢將能以上知為間<lb/>
<pb n="KR2o0015_WYG_013-3b"/>
　者必成大功此兵之要三軍所恃而動也按書伊尹<lb/>
　適夏醜夏歸亳史太公嘗事紂去之歸周所謂在夏<lb/>
　在商誠矣然以為間何也湯文王固使人間夏商耶<lb/>
　伊吕固與人為間耶桀紂因待間而後可伐耶是雖<lb/>
　甚庸亦知不然矣然則武意天下存亡寄于一人伊<lb/>
　尹之在夏也湯必曰桀雖㬥一旦用伊尹則民心復<lb/>
　安吾何病焉及其歸亳也湯必曰桀得伊尹不能用<lb/>
　必亡矣吾不可以安視民病與天下共亡之吕牙之<lb/>
<pb n="KR2o0015_WYG_013-4a"/>
　在商也文王必曰紂雖虐一旦用吕牙則天禄必復<lb/>
　吾何憂焉及其歸周也文王必曰紂得吕牙不能用<lb/>
　必亡矣吾不可以久遏天命遂命武王與天下共亡<lb/>
　之然則夏商之存亡待伊吕用否而决今夫問將之<lb/>
　賢者必曰能逆知敵國之勝敗問其所以知之之道<lb/>
　必曰不愛千金故能使人為之出萬死以間敵國或<lb/>
　曰能間敵國之使而探其隂計嗚呼其亦勞矣伊吕<lb/>
　一歸而夏商之國為决亡使湯武無用間之名與用<lb/>
<pb n="KR2o0015_WYG_013-4b"/>
　間之勞而得用間之實此非上智其誰能之夫兵雖<lb/>
　詭道而本于正者終亦必勝今五間之用其歸于詐<lb/>
　成則為利敗則為禍且與人為詐人亦將且詐我故<lb/>
　能以間勝者亦或以間敗吾間不忠反為敵用一敗<lb/>
　也不得敵之實而得敵之所偽示者以為信二敗也<lb/>
　受吾財而不能得敵之隂計懼而以偽告我三敗也<lb/>
　夫用心于正一振而羣綱舉用心於詐百補而千穴<lb/>
　敗智于此不足恃也故五間者非明君賢將之所尚<lb/>
<pb n="KR2o0015_WYG_013-5a"/>
　明君賢將之所尚者上智之間也是以淮隂曲逆義<lb/>
　不事楚而髙祖擒籍之計定左車周叔不用于趙魏<lb/>
　而淮隂進兵之謀决嗚呼是亦間也<lb/>
伊尹伯夷栁下惠<lb/>
　荆公曰孟子曰可欲之謂善有諸已之謂信充實之<lb/>
　謂美充實而有光輝之謂大大而化之之謂聖聖之<lb/>
　為名道之極德之至也非禮勿動非禮勿言非禮勿<lb/>
　視非禮勿聽此大賢者之事也賢者之事如此則可<lb/>
<pb n="KR2o0015_WYG_013-5b"/>
　謂備矣而猶未足以鑽聖人之堅仰聖人之髙以聖<lb/>
　人觀之猶泰山之於岡陵河海之于陂澤然則聖人<lb/>
　之事可知其大矣易曰與天地合其德與日月合其<lb/>
　明與鬼神合其吉凶此盖聖人之事也德茍不足以<lb/>
　合于天地明茍不足以合于日月吉凶茍不足以合<lb/>
　於鬼神則非所謂聖人矣孟子論伯夷伊尹栁下惠<lb/>
　皆曰聖人也而又曰伯夷隘栁下惠不恭隘與不恭<lb/>
　君子不由也夫動言視聽茍有不合于禮者則不足<lb/>
<pb n="KR2o0015_WYG_013-6a"/>
　以為大賢人而聖人之名非大賢人之所得擬也豈<lb/>
　隘與不恭者所得僭哉盖聞聖人之言行不茍而巳<lb/>
　將以為天下法也昔者伊尹制其行于天下曰何事<lb/>
　非君何使非民治亦進亂亦進而後世之士多不能<lb/>
　求伊尹之心者由是多進而寡退茍得而害義此其<lb/>
　流風末俗之弊也聖人患其弊於是伯夷出而矯之<lb/>
　制其行于天下曰治則進亂則退非其君不事非其<lb/>
　民不使而後世之士多不能求伯夷之心者由是多<lb/>
<pb n="KR2o0015_WYG_013-6b"/>
　退而寡進過亷而復刻此其流風末世之弊也聖人<lb/>
　又患其弊于是栁下惠出而矯之制其行于天下曰<lb/>
　不羞汙君不辭小官遺逸而不怨阨窮而不憫而後<lb/>
　世之士多不能求栁下惠之心者由是多汙而寡潔<lb/>
　惡異而尚同此其流風末世之弊也此三人者因時<lb/>
　之偏而救之非天下之中道也故久必弊至孔子之<lb/>
　時三聖人之弊各極于天下矣故孔子集其行而制<lb/>
　成法於天下曰可以速則速可以久則久可以仕則<lb/>
<pb n="KR2o0015_WYG_013-7a"/>
　仕可以處則處然後聖人之道大具而無一偏之弊<lb/>
　矣其所以大具而無弊者豈孔子一人之力哉四人<lb/>
　者相為終始也故伯夷不清不足以救伊尹之弊栁<lb/>
　下惠不和不足以救伯夷之弊聖人之所以能大過<lb/>
　人者盖能以身救弊于天下耳如皆欲為孔子之行<lb/>
　而忘天下之弊則惡在其為聖人哉是故使三人者<lb/>
　當孔子之時則皆足以為孔子也然其所以為之清<lb/>
　為之仕為之和者時耳豈滯于此一端而已乎茍在<lb/>
<pb n="KR2o0015_WYG_013-7b"/>
　於一端而已則不足以為賢人也豈孟子所謂聖人<lb/>
　哉孟子之所謂隘與不恭君子不由者亦言其時爾<lb/>
　且夏之道豈不美哉而殷人以為野殷之道豈不美<lb/>
　哉而周人以為鬼所謂隘與不恭者何以異于是乎<lb/>
　當孟子之時有教孟子枉尺直尋者有教孟子權以<lb/>
　援天下者盖其俗有似于伊尹之弊時也是以孟子<lb/>
　論是三人者必先伯夷亦所以矯天下之弊耳故曰<lb/>
　聖人之言行豈茍而已將以為天下法也<lb/>
<pb n="KR2o0015_WYG_013-8a"/>
許由龍逄伯夷<lb/>
　昌黎曰今之人以一善為行而恥為之慕達節而稱<lb/>
　夫通才者多矣然而脂韋汩没以至于老死者相繼<lb/>
　亦未見他人之稱其豈非害教賊名之術歟且五常<lb/>
　之教與天地皆生然而天下之人不得其師終不能<lb/>
　自知而行之矣故堯之前千萬年天下之人促促然<lb/>
　不知其讓之為美也於是許由哀天下之愚且以爭<lb/>
　為能乃脫屣其九州髙揖而辭堯由是後之人竦然<lb/>
<pb n="KR2o0015_WYG_013-8b"/>
　而言曰雖天下猶有薄而不售者况其小者焉故讓<lb/>
　之教行于天下許由之為師也自桀之前千萬年天<lb/>
　下循循然不知忠易其死也故龍逄哀天下之人不<lb/>
　仁觀君父百姓入水火而不救於是進盡其言退就<lb/>
　其割烹故後之人竦然而言曰雖萬死猶有忠而不<lb/>
　懼者况其小者焉故忠之教行于天下由龍逄之為<lb/>
　師也自周之前千萬年渾渾然不知義之可以捐其<lb/>
　生也故伯夷哀天下之偷且以强則伏食其葛薇逃<lb/>
<pb n="KR2o0015_WYG_013-9a"/>
　山而死于是後之人竦然而言曰雖餓死猶有死而<lb/>
　不懼者况其小者焉故義之教行于天下由伯夷之<lb/>
　為師也是三人俱以一身立教而為師于千萬年間<lb/>
　其身亡而其教存於扶持天地而功亦厚矣嚮令三<lb/>
　師恥獨行慕通達則堯之日必曰得位而濟道安用<lb/>
　讓為夏之日必曰泰進而否退安用死為周之日必<lb/>
　曰和光而同塵安用餓為若然者天下之人促促然<lb/>
　而争循循然而佞渾渾然而偷其何懼而不為哉是<lb/>
<pb n="KR2o0015_WYG_013-9b"/>
　則三師生于今必謂偏而不通者矣其可不謂之大<lb/>
　賢人哉嗚呼今之人其慕通達之為弊也且古聖人<lb/>
　言通者盖百行衆藝備於身通而行之者也今恒人<lb/>
　之言通者盖百行衆藝闕于身而求合者也是故古<lb/>
　人言通者通于道義今之人言通者通于私曲其亦<lb/>
　異矣將欲齊之者其猶矜糞九而擬質隋珠者乎且<lb/>
　令今父兄教其子弟者曰爾當通于行如仲尼雖愚<lb/>
　者亦知其不能耶曰爾尚力一行如古之賢雖中人<lb/>
<pb n="KR2o0015_WYG_013-10a"/>
　亦希其能矣豈不由聖可慕而不可齊耶賢可及而<lb/>
　可齊也今之人行未能及乎賢而欲齊乎聖者亦見<lb/>
　其病矣夫古人之進修或幾乎聖人今人行不及乎<lb/>
　中人而恥乎力一行為獨行且曰我周通同如聖人<lb/>
　彼其欺心耶吾不知矣彼其欺人而賊名耶吾不知<lb/>
　矣余懼其說之將深為通解<lb/>
巢許夷齊<lb/>
　白樂天曰君子之為君子者為能先其道後其身守<lb/>
<pb n="KR2o0015_WYG_013-10b"/>
　其常則以道萃乎身罹其變則不以身害其道故明<lb/>
　哲保身亦道也巢許得之求仁殺身亦道也夷齊得<lb/>
　之雖殊時異致同歸于一揆矣何以覈諸觀乎古聖<lb/>
　賢之用心也茍守道而死死且不朽是非死也茍失<lb/>
　道而生生而不仁是非生也向使夷齊生于唐虞之<lb/>
　代安知不明哲保身歟巢許生于殷周之際安知不<lb/>
　求仁殺身歟蓋否與泰各繫于時也生與死同歸于<lb/>
　道也<lb/>
<pb n="KR2o0015_WYG_013-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十六</head> <lb/>
    <p>
<pb n="KR2o0015_WYG_056-1a"/>
欽定四庫全書<lb/>
　歴代名賢確論卷五十六<lb/>
　　先主下<lb/>
　　　諸葛亮<hi>東坡殷潜之杜牧之王荆公老泉子西少㳺何去非尚馳裴度吕温孫樵李翰</hi>
諸葛亮<lb/>
　東坡斜谷五丈原詩曰南望斜谷口三山如犬牙西<lb/>
　觀五丈原鬱屈如長蛇有懷諸葛公萬騎出漢巴吏<lb/>
　士寂如水蕭蕭聞馬檛公才與曹丕豈止十倍加顧<lb/>
<pb n="KR2o0015_WYG_056-1b"/>
　瞻三輔間勢若風卷沙一朝長星墜竟使蜀婦髽山<lb/>
　僧豈知此一室老煙霞往事逐雲散故山依渭斜客<lb/>
　来空弔古清淚落悲笳<lb/>
　殷濳之題籌筆驛詩曰江東矜割據鄴下奪孤婺霸<lb/>
　畧非匡漢雄圖欲佐誰奏書辭後主仗劒出全師重<lb/>
　襲褒斜路懸開反正旗欲將苞有截必使舉無遺沉<lb/>
　慮經謀際揮毫決勝時圜觚當分畫前筯比操持山<lb/>
　秀㧞英氣川流入妙思算成功在彀運去事終虧命<lb/>
<pb n="KR2o0015_WYG_056-2a"/>
　屈天方猒人亡國自隨艱難推舊姓開創拯初基總<lb/>
　歎曾過地寧探作教資若歸新厯數誰復顧衰危報<lb/>
　德兼眀道長留識者知<lb/>
　杜牧之和曰三吳裂婺女九錫獄孤兒霸主業未半<lb/>
　本朝心是誰永安宫受詔籌筆驛沉思畫地乾坤在<lb/>
　濡毫勝負知艱難同草創得失計豪釐寂黙經千慮<lb/>
　分眀渾一期川流縈智思山聳助扶持慷慨匡時畧<lb/>
　從容問罪師褒中秋皷角渭曲晚旌旗仗義懸無敵<lb/>
<pb n="KR2o0015_WYG_056-2b"/>
　鳴攻固有辭若非天奪去豈復慮能支子夜星纔落<lb/>
　鴻毛鼎便移郵亭世自換白日事長垂何處躬耕者<lb/>
　猶題殄瘁詩　王荆公詩曰漢日落西南中原一星<lb/>
　黄羣盗伺昬黒聮翩各飛揚武侯當此時龍卧獨摧<lb/>
　藏掉頭梁父吟羞與衆爭光邂逅得所從幅巾起南<lb/>
　陽﨑嶇巴漢間屢以弱攻强暉暉若長庚孤出照一<lb/>
　方勢欲起六龍東迥出扶桒惜哉淪中路怨者為悲<lb/>
　傷豎子祖餘策猶能走强梁<lb/>
<pb n="KR2o0015_WYG_056-3a"/>
　東坡八陣磧詩曰平沙何茫茫彷彿見石蕝縱横滿<lb/>
　江上嵗嵗沙水囓孔眀死已乆誰復辨行列神兵非<lb/>
　學到自古不留訣至人心已悟後世徒妄說自從漢<lb/>
　道衰鋒起盡姦傑英雄不相下禍難久連結驅民市<lb/>
　無烟戰野江流血萬人睹一擲殺盡如沃雪不為久<lb/>
　逺計草草常無法孔眀最後起意欲掃羣孽﨑嶇事<lb/>
　節制隠忍久不决志大遂成迂嵗月去如瞥六師紛<lb/>
　未整一旦英雄折唯餘八陣圖千古壯䕫峽　東坡<lb/>
<pb n="KR2o0015_WYG_056-3b"/>
　論八陣勢曰諸葛亮造八陣圖於魚腹平沙之上壘<lb/>
　石為八行相去二丈桓溫征譙縱見之曰此常山蛇<lb/>
　勢也文武皆莫識吾嘗過之自山上俯視百餘丈凡<lb/>
　八行為六十四蕝蕝上圜不見凸凹處如日中葢影耳<lb/>
　就視皆卵石漫漫不可辨<lb/>
　老泉論諸葛亮與魏角戰曰知有所甚愛知有所不<lb/>
　足愛可以用兵矣故夫善將者以其所不足愛者養<lb/>
　其所甚愛者士之不能皆銳馬之不能皆良器械之<lb/>
<pb n="KR2o0015_WYG_056-4a"/>
　不能皆利固也處之而已矣兵之有上中下也是兵<lb/>
　之有三權也孫臏有言曰以君下駟與彼上駟取君<lb/>
　上駟與彼中駟取君中駟與彼下駟此兵說也非馬<lb/>
　說也下之不足以與其上也吾既知之矣吾既棄之<lb/>
　矣中之不足以與吾上下之不足以與吾中吾不既<lb/>
　再勝矣乎得之多於棄也吾斯從之矣彼其上之不<lb/>
　得其中下之援也乃能獨全邪故曰兵之有上中下<lb/>
　也是兵之有三權也三權也者以一而致三者也管<lb/>
<pb n="KR2o0015_WYG_056-4b"/>
　仲曰攻堅則瑕者堅攻瑕則堅者瑕嗚呼不從其瑕<lb/>
　而攻之天下皆彊敵也漢髙祖之憂在項籍耳雖然<lb/>
　親以其兵而與之角者盖無㡬也隨何取九江韓信<lb/>
　取魏取代取趙取齊然後髙帝起而取項籍夫不汲<lb/>
　汲於其憂之所在而彷徨乎其不足䘏之地彼盖所<lb/>
　以孤項氏也秦之憂在六國也蜀最僻最先取楚最<lb/>
　彊最後取非其憂在蜀也諸葛孔眀一出其兵乃與<lb/>
　魏氏角其亡宜也<lb/>
<pb n="KR2o0015_WYG_056-5a"/>
　子西論亮建興五年出屯漢中曰是嵗丁未魏之太<lb/>
　和元年吳之黄武六年也魏眀帝即位既已踰年君<lb/>
　臣無間前此吳人攻夏口圍石陽不克是嵗四境不<lb/>
　動初孔眀說先主以保有荆益西和諸戎南撫夷越<lb/>
　外交孫權内修政理天下有變則遣上將向宛洛而<lb/>
　將軍身出秦川則霸業可成漢室可興矣孔眀始議<lb/>
　如此至是天下寧有變耶而遽有此舉何哉　又論<lb/>
　出祁山馬謖敗亮還漢中曰漢全盛時日月所照横<lb/>
<pb n="KR2o0015_WYG_056-5b"/>
　目之民皆漢赤子其後徳薄不能保有黎庶則舉江<lb/>
　以東而投之吳割渭以北而捐之魏則民不棄漢而<lb/>
　漢棄其民亮出祁山三郡望風響應而亮不能守則<lb/>
　亮負於民而民不負亮方是之時固當集其所獲之<lb/>
　衆痛自引咎而謝遣之使岐隴之民曉然皆知吾心<lb/>
　則後日之舉不患其不至如其不然在彼猶在此也<lb/>
　而亮㧞四縣千餘家遷之漢中既不足以傷敵而使<lb/>
　無辜之民流離轉徙違其宗族去其墳墓豈三郡所<lb/>
<pb n="KR2o0015_WYG_056-6a"/>
　以響應之意哉此雖邉郡之常然於孔眀則有不應<lb/>
　爾者此吾所以為之惜也　又論亮為後主寫申韓<lb/>
　管子六韜曰學者責孔眀不以經術輔𨗳少主乃用<lb/>
　六韜管子申韓之書吾謂不然人君不問撥亂守文<lb/>
　要以制畧為先後主寛厚仁義襟量有餘而權畧智<lb/>
　謀是其所短當時識者咸以為憂六韜述兵權竒計<lb/>
　管子責輕重慎權衡申子覈名實韓子引䋲墨攻事<lb/>
　情施之後主正中其病矣藥無善惡要以對病為妙<lb/>
<pb n="KR2o0015_WYG_056-6b"/>
　萬金良藥與疾不相值亦復何補哉　東坡跋三國名<lb/>
　臣賛曰西漢之士多智謀薄於名義東京事風節短<lb/>
　於權畧兼之者三國名臣也而孔眀巍然三代王者<lb/>
　之佐未易以世論也　又論曰取之以仁義守之以<lb/>
　仁義者周也取之以詐力守之以詐力者秦也以秦<lb/>
　之所以取取之以周之所以守守之者漢也仁義詐<lb/>
　力雜用以取天下者此孔眀之所以失也曹操因衰<lb/>
　乗危得逞其姦孔眀耻之欲信大義於天下當此時<lb/>
<pb n="KR2o0015_WYG_056-7a"/>
　曹公威震四海東據許兖南收荆豫孔眀之所恃以<lb/>
　勝之者獨以其區區之忠信有以教天下之心耳夫<lb/>
　天下㢘隅節槩慷慨死義之士固非心服曹氏也特<lb/>
　以威刼而强臣之聞孔眀之風宜其千里之外有響<lb/>
　應者如此則雖無措足之地而天下固為之用矣且<lb/>
　夫行一不義而得天下有所不為而後天下忠臣義<lb/>
　士樂為之死劉表之喪先主在荆州孔眀欲襲殺其<lb/>
　孤先主不忍也其後劉璋以好逆之至蜀不數月扼<lb/>
<pb n="KR2o0015_WYG_056-7b"/>
　其吭拊其背而奪之國此其與曹操異者㡬希矣曹<lb/>
　劉之不敵天下之所共知也言兵不若曹操之多言<lb/>
　地不若曹操之廣言戰不若曹操之能而以一勝之<lb/>
　者區區之忠信也孔眀遷劉璋既已失天下義士之<lb/>
　望乃使治兵振旅為仁義之師東嚮長驅而欲天下<lb/>
　響應盖已難矣曹操既死子丕代立當此之時可以<lb/>
　計破也何者操之臨終召丕而屬之植未嘗不以譚<lb/>
　尚為戒也而丕與植終於相殘如此此其父子兄弟<lb/>
<pb n="KR2o0015_WYG_056-8a"/>
　且為寇讎而何能以得天下英雄之心哉此有可間<lb/>
　之勢不過捐數十萬金使其大臣骨肉内自相殘然<lb/>
　後舉兵而伐之此髙祖所以滅項籍也孔眀既不能<lb/>
　全其信義以服天下之心又不能奮其智謀以絶曹<lb/>
　氏之手足宜其屢戰而屢却哉故夫敵有可間之勢<lb/>
　而不間者湯武行之為大義非湯武行之為失機此<lb/>
　仁人君子之大患也呂溫以為孔眀承桓靈之後不<lb/>
　可强民以思漢欲其播告天下之民且曰曹氏利汝<lb/>
<pb n="KR2o0015_WYG_056-8b"/>
　吾事之害汝吾誅之不知蜀之與魏果有以大過之<lb/>
　乎茍無以大過之而又决不能事魏則天下安肯以<lb/>
　空言竦動哉嗚呼此書生之論可言而不可用也<lb/>
　少游論曰晁錯曰五帝神聖其臣莫及三王臣主皆<lb/>
　賢五霸不及其臣愚竊以為不然夫覆杯水於㘭堂<lb/>
　之上置杯焉則膠鷦眀之翮拔而傅鳲鳩則累矣故<lb/>
　有帝者之君則有帝者之臣有王者之君則有王者<lb/>
　之臣有霸者之君則有霸者之臣諸葛亮雖天下之<lb/>
<pb n="KR2o0015_WYG_056-9a"/>
　竒才亦霸者之臣爾何則亮帝王之輔肯為蜀先主<lb/>
　委身耶王通以為使亮而無死禮樂其有興乎尤非<lb/>
　也愚以為亮雖無死曾不足以取天下况於興禮樂<lb/>
　乎何則亮之所事者蜀先主而所自比者管仲樂毅<lb/>
　也先主雖號人傑然取天下則不及曹孟徳保一方<lb/>
　則不若孫仲謀其所以得蜀者以劉璋之闇弱而已<lb/>
　先主雖存司馬仲逹陸伯言諸公皆無恙尚不足以<lb/>
　取魏而死其能取天下乎管仲相齊九合諸侯一匡<lb/>
<pb n="KR2o0015_WYG_056-9b"/>
　天下然不能先自治而後治人故孔子以為小器樂<lb/>
　毅為弱燕合五國之從夷萬乗之齊然曠日持久不<lb/>
　能下莒與即墨至間者得行捐燕之趙管仲樂毅雖<lb/>
　得志天下尚不能興禮樂亮而無死其能興禮樂乎<lb/>
　夫古之君子進難而退易伊尹耕于有莘之野也則<lb/>
　固已曰使是君為堯舜之君使是民為堯舜之民盖<lb/>
　求之而不用其道則彼有不出而已孔子曰如有用<lb/>
　我者其為東周乎盖用之而不盡其藴則彼有不留<lb/>
<pb n="KR2o0015_WYG_056-10a"/>
　而已是故有所不出出則可以取天下有所不留留<lb/>
　則可以興禮樂方先主之顧亮於草廬之中所言者<lb/>
　取荆益二州耳至言天下有變則一軍出秦川所謂<lb/>
　俟河之清人夀㡬何者耶闗侯之死大舉伐吳亮曾<lb/>
　不能强諌及兵敗乃嘆曰法孝直若在能制主上令<lb/>
　不東就東必不危也所謂虎兕出於柙龜玊毁於櫝<lb/>
　中是誰之過歟以此論之亮之不足以取天下而興<lb/>
　禮樂亦眀矣然亮與先主一言道合遂能霸有荆益<lb/>
<pb n="KR2o0015_WYG_056-10b"/>
　成鼎峙之勢及受寄托孤義盡於主國無間言身死<lb/>
　之日雖遷廢之人為之泣下有致死者雖古徃社稷<lb/>
　之臣何以加諸陳夀以謂管蕭之亞盖近之矣然夀<lb/>
　以謂應變將畧非其所長信乎此非也亮之征孟獲<lb/>
　七縱七擒之獲曰天威也南人不復反矣其卒於渭<lb/>
　上司馬仲逹按行其營壘處所曰天下之竒才也所<lb/>
　作八陣圖後世言兵者必稽焉則亮之應變將畧不<lb/>
　言可知矣嗚呼豈夀挾髠其父之故耶抑其所自見<lb/>
<pb n="KR2o0015_WYG_056-11a"/>
　如此也<lb/>
　何去非論曰或曰劉備之爭天下也不因中州而西<lb/>
　入巴蜀此所以據非其地而卒以不振歟曰有之也<lb/>
　備非特委中原而趨巴蜀也亦爭之不可得然後委<lb/>
　之而西入耳備之西者由智窮力憊盖晚而後出於<lb/>
　其勢之不得已也方其豪傑並起而備已與之周旋<lb/>
　於中原矣始得徐州而呂布奪之中得豫州而曹公<lb/>
　奪之晚得荆州而孫權奪之備將興復劉氏之大業<lb/>
<pb n="KR2o0015_WYG_056-11b"/>
　其志未嘗一日而忘中州也然卒無以暫寓其足委<lb/>
　而西入者有曹操孫權之兵軋之也備之既失豫州<lb/>
　而南依劉表也始得孔眀於羇窮困䠞之際而孔眀<lb/>
　始𨗳之以取荆收益而自為資孔眀豈以中州為不<lb/>
　足起而以區區荆益之一隅足以有為邪亦以魏制<lb/>
　中原吳擅江左天下之未為吳魏者荆益而已顧備<lb/>
　取此則無所歸者故也是以一敗曺公而遂收荆州<lb/>
　繼逐劉璋而遂取益州者孔眀之畧也雖然孔眀之<lb/>
<pb n="KR2o0015_WYG_056-12a"/>
　於二州也得所以取之而失所以用之至於遂亡荆<lb/>
　州而勞用蜀民功業亦以不就良有以也夫荆州之<lb/>
　壤界於吳蜀之間而二國之所必爭者也自其勢而<lb/>
　言之以吳而爭荆則近而順以蜀而爭荆則逺而艱<lb/>
　蜀之不能有荆猶魏之不能有漢中也是以先主朝<lb/>
　得益州而孫權暮求其荆州權之求之也非以備之<lb/>
　得蜀而無事乎荆也亦以其自蜀而爭之不若乎吳<lb/>
　之全故也故直求之者示吾有以收之也盖備一不<lb/>
<pb n="KR2o0015_WYG_056-12b"/>
　聽而權已奪其三郡備無以爭而中分畀之以分裂<lb/>
　不全之荆州而有孫權之窺聽其後為之鎮撫則安<lb/>
　動役則危亮不察此而恃闗侯之勇使舉其衆以北<lb/>
　侵魏之襄陽故孫權起躡其後賊侯而盡奪其荆州<lb/>
　此孔眀失於所以用荆也然後備之所有獨岷益耳<lb/>
　雖然地僻而固魏人不敢輕加之兵而鼎足之形遂<lb/>
　成使備之不西而唯徘徊於中州則亦不知所以稅<lb/>
　駕矣備之既死舉國而屬之孔眀孔眀有立功之志<lb/>
<pb n="KR2o0015_WYG_056-13a"/>
　而無成功之量有合衆之仁而無用衆之智故嘗數<lb/>
　動其衆而亟於立功功每不就而衆已疲此孔眀失<lb/>
　於所以用蜀也夫蜀之為國巖僻而固非圖天下者<lb/>
　之所必爭然亦未嘗不忌其動以其有以窺天下之<lb/>
　變出而乗之也雖然蜀之與魏其為小大彊弱之勢<lb/>
　盖可見也曹公雖死而魏未有變又有司馬仲逹以<lb/>
　制其兵孔眀於此不能因備之亡深自抑弱以盈怠<lb/>
　其心使其無意於我勵兵儲粟伺其一旦之變因河<lb/>
<pb n="KR2o0015_WYG_056-13b"/>
　渭之上流裏糧卷甲起而乗之則莫不得志乃以區<lb/>
　區新造之蜀倡為仁義之師强天下以思漢日引而<lb/>
　北以求吞魏而復劉氏故常千里負糧以邀一日之<lb/>
　戰不以敗還即以饑退此其亟於有功而亡其量以<lb/>
　待之也善為兵者攻其所必應擊其所不備而取勝<lb/>
　也皆出於竒孔眀連嵗之出而魏人每雍容不應以<lb/>
　老其師遂至於徒歸而又以吾小弱而向彊大未嘗<lb/>
　出於可勝之竒蜀師每出魏延常請萬兵趨他道以<lb/>
<pb n="KR2o0015_WYG_056-14a"/>
　為竒亮每拒之而延深以憤惋孔眀之出者六盖嘗<lb/>
　一用其竒矣聲言由斜谷而遂攻祁山以出魏人之<lb/>
　不意一旦而降其三郡闗輔大震卒以失律自䘮其<lb/>
　師竒之不可廢於兵也如此而孔眀之不務也此銳<lb/>
　於動衆而無其智以用之也嗚呼非湯武之師而惡<lb/>
　夫出竒卒以喪敗其衆者可屢為哉雖然孔眀不可<lb/>
　謂其非賢者也要之黠數無方以當司馬仲逹則非<lb/>
　敵故也范蠡之謂勾踐曰兵甲之事種不如蠡鎮撫<lb/>
<pb n="KR2o0015_WYG_056-14b"/>
　國家親附百姓蠡不如種范蠡自知其所長而亦不<lb/>
　彊於其所短是以能濟孔眀之於蜀大夫種之任也<lb/>
　今以種蠡之事一身而二任之此其所以不獲兩濟<lb/>
　者也<lb/>
　尚馳武侯廟碑銘曰漢代之季天下不得不三分盖<lb/>
　有由矣曹氏挾王室之威重孫氏藉父兄之餘業劉<lb/>
　氏獨不階尺土開國於亡命行旅之間天賛一武侯<lb/>
　即鼎足之勢均也公諱亮字孔眀身長八尺嘗躬耕<lb/>
<pb n="KR2o0015_WYG_056-15a"/>
　壠畝好為梁甫吟先主既用自北徂南周爰執事夷<lb/>
　險平亂靡所不之卒使劉氏以岷峨之地為己封梁<lb/>
　益之人為己畜曹操不敢以兵彊驟進孫權不敢以<lb/>
　境闊妄動彼相之力焉屬先主創業未半中道而殁<lb/>
　遺詔邦家之事大録于公敕後主事公如事父至於<lb/>
　職為臣行令如君其名近嫌也位為君事臣如父其<lb/>
　形近猜也不然豈周公賦鴟鴞之詩成王啓金縢之<lb/>
　誥此雖大小有異託付不殊竟能上不生疑心下不<lb/>
<pb n="KR2o0015_WYG_056-15b"/>
　興流言茍非誠信結於人格於神移於物則莫能至<lb/>
　是公復總戎仗律無嵗不征將繼舊邦之業用復先<lb/>
　君之命所以南擒孟獲而不殺志在綏戎狄矣西拔<lb/>
　祁山而不賀志在吞河洛矣役木牛流馬濟人之力<lb/>
　已紓矣制陣圖兵法敵國之軍可翫矣故得三闗不<lb/>
　封二邦喪氣大勲未集行師而殞戎夷野祠甿庶巷<lb/>
　祭遺愛所使豈求而得之噫國之將亡本必先顛且<lb/>
　以蜀之連山峻極其嶮不為公死而平沃土富饒其<lb/>
<pb n="KR2o0015_WYG_056-16a"/>
　利不為公死而薄甲兵士卒其衆不為公死而減府<lb/>
　藏穀帛其富不為公死而貧及鄧艾揚聲於前鍾㑹<lb/>
　躡跡於後滅蜀三十萬户如撓羣羊劉禪竟不免面<lb/>
　縳壘門身為降虜天事歟人事歟天事逺吾不知之<lb/>
　矣以人事而論使武侯常存殷殷一敵國勝於本朝<lb/>
　百萬之師北向爭衡司馬懿復惕息而不敢戰足眀<lb/>
　中原非曹丕所有也舉其大畧真命世之雄未可以<lb/>
　身許小國之君延霸王之佐因曰才有所詣不逹前<lb/>
<pb n="KR2o0015_WYG_056-16b"/>
　賢向令伊呂並世而生殷周易地而處則太甲不放<lb/>
　桐宫而四海咸理諸侯不誓孟津而天下大定但為<lb/>
　天不假年志畫莫就生居於後功績在其下耳然非<lb/>
　先主之識武侯或不能輔成於王業使百代令君用<lb/>
　人必由此道欲使社稷不振賢智逃於藪澤其可得<lb/>
　耶公死之日遺令葬漢中定軍山祭法曰法施於民<lb/>
　以死勤事以勞定國則祀之至今官書廟食成不刋<lb/>
　之典一山之内每有風行草動狀帶威神若嵗大旱<lb/>
<pb n="KR2o0015_WYG_056-17a"/>
　邦人禱之能為雲為雨是謂存與没人皆福利生死<lb/>
　古今一也死而不朽反貴於生焉銘曰漢室大壞掃<lb/>
　地無依人心各動天命未歸角力爭負有翼者飛突<lb/>
　兀卧龍吟嘯待時一論世事超拜軍師魚水相得生<lb/>
　死以之仗順收兵行權畧地氣盖全吳胷吞大魏國<lb/>
　政成三人臣莫二乃建社稷興王之器既得武侯甈<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魏都敵國未滅謀臣已殂大本去矣不降得乎荒<lb/>
　墳四頽拱木皆枯尚餘精爽能禁樵蘇人生異代仰<lb/>
<pb n="KR2o0015_WYG_056-17b"/>
　止山隅<lb/>
　裴度武侯祠堂碑銘曰度甞讀舊史詳求往哲或秉<lb/>
　事君之節無開國之才得立身之道無治人之術四<lb/>
　者備矣兼而行之則蜀丞相諸葛公其人也公本系<lb/>
　在簡䇿大名盖天地不復以云當漢祚衰陵人心競<lb/>
　逐取威定霸者求賢如不及藏器在身者擇主而後<lb/>
　動公是時也躬耕南陽自比管樂我未從虎時稱卧<lb/>
　龍詩曰潛雖伏矣亦孔之昭崔州平心與元直神交<lb/>
<pb n="KR2o0015_WYG_056-18a"/>
　洎乎三顧而許以驅馳一言而定其機勢於是翼扶<lb/>
　劉氏纉承舊服結吳抗魏擁蜀稱漢刑政逹於荒外<lb/>
　道化行乎域中誰謂阻深殷為彊國誰為遳脆勵為<lb/>
　勁兵則知地無常形人無常性自我而作若金在鎔<lb/>
　故九州之地魏有其七我無其一由僻陋而啓雄圖<lb/>
　出封疆以延大敵財用足而不曰浚我以生干戈動<lb/>
　而不曰殘人以逞其底定南方也不以力制而取其<lb/>
　心服震懾諸夏也不敢角其勝負而止候其存亡法<lb/>
<pb n="KR2o0015_WYG_056-18b"/>
　加於人也雖從死而無怨徳及於人也雖奕葉而見<lb/>
　思此所謂精義入神自誠而眀者矣若其人存其政<lb/>
　舉則四海可平五服可傾而陳夀之評未極其能事<lb/>
　崔浩之說又詰其成功此皆以變詐之畧論節制之<lb/>
　師以進取之方語化成之道不其謬歟噫夫委棄荆<lb/>
　州不能遂有三郡此乃務増徳以吞宇宙不黷武以<lb/>
　爭尋常及出斜谷據武功分兵屯田謀久駐之計與<lb/>
　敵對壘待可勝之期雜乎居人如適虚邑彼則喪氣<lb/>
<pb n="KR2o0015_WYG_056-19a"/>
　我方飬威若天假之年繼大漢之祀成先主之志不<lb/>
　難矣且權傾一國聲震八紘上下無異辭始終無愧<lb/>
　色茍非運膺五百道冠生知曷以臻於此乎<hi>云云</hi>銘<lb/>
　曰昔在先主思啓疆宇擾攘靡依英雄無輔爰得武<lb/>
　侯先定蜀土道德城池禮義干櫓煦物如春化人如<lb/>
　神勞而不怨用之有倫柔服蠻落鋪敦渭濵躡跡畏<lb/>
　威雜居懷仁中原旰食不測不克以待可勝允臻其<lb/>
　極天未悔禍公命不果漢祚其亡將星中墮反旗鳴<lb/>
<pb n="KR2o0015_WYG_056-19b"/>
　鼓猶走司馬死而可作當小天下尚父作周阿衡佐<lb/>
　商兼齊管晏總漢蕭張易代而生易地而理遭遇豐<lb/>
　約亦皆然矣嗚呼竒謀奮𤼵美志夭遏吁嗟嚴立咸<lb/>
　受謫罰聞之痛之或泣或絶甘棠勿剪駢邑斯奪繇<lb/>
　是而言殊途共轍本於忠恕孰不感恱茍非誠慤徒<lb/>
　云固結古栢森森遺廟沈沈不殄禋祀以迄于今靡<lb/>
　不駿奔若有照臨蜀國之風蜀人之心錦江清波玊<lb/>
　壘峻岑入海際天知公德音<lb/>
<pb n="KR2o0015_WYG_056-20a"/>
　呂温曰天厭漢徳俾絶其紐羣生墜塗四海飛水武<lb/>
　侯命世實念皇極魏姦吳輕未獲心膂南陽堅卧待<lb/>
　時而起三顧雖晚羣雄粗定必也彗掃是資鼎立變<lb/>
　化消息謀成掌中龍戰元黄再得雲雨於是右揭如天<lb/>
　之府左提用武之國因山分力與水合勢蟠亘萬里<lb/>
　張為龍形亦欲首吞咸鎬尾束河洛翼乎中夏飛于<lb/>
　天衢然後長驅句吳東入晏海大勲未集天奪其魄<lb/>
　至誠無妄炳在日月烈氣不散長為風雷英雄痛心<lb/>
<pb n="KR2o0015_WYG_056-20b"/>
　六百年矣於戱以武侯之才知已託國土雖狹國以<lb/>
　勤儉富民雖寡兵以節制强魏武既沒晉宣非敵而<lb/>
　戎車荐駕不復中原或竒謀非長則斬將覆軍無盛舉<lb/>
　矣或餽糧不繼則築室反耕有成筭矣甞試念之頗<lb/>
　賾其原夫民無歸徳以為歸撫則思虐則忘其思也<lb/>
　不可使忘其忘也不可使思當漢道方休哀平無罪<lb/>
　王莽乃欲憑戚寵造符命脅之以威動之以神使人<lb/>
　亡漢終不可得也及髙光舊徳與世衰逺桓靈流毒<lb/>
<pb n="KR2o0015_WYG_056-21a"/>
　在人骨髓武侯乃欲開季世振絶緒論之不以本臨<lb/>
　之不以忠使人思漢亦不可得也向使武侯奉先主<lb/>
　之命告天下曰我之舉也匪私劉琮惟活元元曹氏<lb/>
　利汝乎吾事之曹氏害汝乎吾除之俾虐魏偪從之<lb/>
　民聳誠感動然後經武觀兵長驅義聲咸洛不足定<lb/>
　矣奈何當至公之運而强人以私此猶力爭彼未心<lb/>
　服勤而靡獲不亦宜哉乃知務開濟之業者未能審<lb/>
　時定勢而大順人心而克觀厥成吾不信也惜其才<lb/>
<pb n="KR2o0015_WYG_056-21b"/>
　有餘而見未至<hi>云云</hi>
　孫樵刻武侯碑隂曰赤帝子火熾四百年天厭其熱<lb/>
　洎獻燼矣武侯獨憤激不顧收死灰於蜀欲嘘而再<lb/>
　然之艱乎為力哉是以國稱用武岐雍間地不尺闊<lb/>
　抑非智不周天意炳炳也夫以武侯之賢寧靡籌其<lb/>
　不可耶盖激備隆中以天下託不欲曲肱安榖終兒<lb/>
　女子手将驅馳死備志耶由是覈武侯之所為殆庶<lb/>
　㡬矣然跨西南一隅與吳魏抗國提卒數萬綽綽乎<lb/>
<pb n="KR2o0015_WYG_056-22a"/>
　去留無我拒者是亦善為兵矣史夀以為短於應變<lb/>
　真抑武侯哉俾武侯不早入蜀地曹之君臣將奔走<lb/>
　固圉之不暇鍾鄧寧能越巖懸兵決勝指取耶是井<lb/>
　絡之野與武侯存亡俱矣天殱武侯其不愛劉愈眀<lb/>
　白矣其姜維何力焉曩蟠南陽時人不與仲毅伍洎<lb/>
　受社稷寄擅刑賞柄曾心不愧畏人不疑黷何意氣<lb/>
　眀信之卓卓也武侯死殆五百載許今梁漢之民歌<lb/>
　道遺烈廟而祭者如在其愛於民如此而久也獨謂<lb/>
<pb n="KR2o0015_WYG_056-22b"/>
　武侯之治比於燕奭彼屠齊城合諸侯在下矣<lb/>
　李翰三名臣論諸葛比管樂曰或問於翰曰昔諸葛<lb/>
　亮擁膝南陽為梁父吟每自比管仲樂毅州平元直<lb/>
　以為信然此三名臣者亦優劣乎曰夫小者不足以<lb/>
　論大近者不足以量逺奈何况議大賢然執律管者<lb/>
　可以候四氣之㣲測日晷者可以知千里之度察㣲<lb/>
　觀著由虛考實儻容寄言象於斯矣如僕所揣則管<lb/>
　不迨樂孔眀其伯仲之間曰何謂其然也昔管仲相<lb/>
<pb n="KR2o0015_WYG_056-23a"/>
　桓公九合諸侯一匡天下興齊定霸尊周勤王功其<lb/>
　懋哉仁亦至矣孔明收荆州散敗之餘建䇿通吳合<lb/>
　從破魏奉先主西入劍門下車而三分天下翊戴後<lb/>
　嗣續修舊勲雖短祚中否而王業殆成樂生一為燕<lb/>
　將才勝齊師挫衂於二城之間狼狽於返國之際軍<lb/>
　不振旅身卒奔亡子獨推而崇之冠於二賢之首誠<lb/>
　所未喻其有說耶翰曰語功則信然語才則不爾夫<lb/>
　才生於代功興運成固有才優而功㣲運合而才劣<lb/>
<pb n="KR2o0015_WYG_056-23b"/>
　當先格以道徳覈於終始審其邪正觀其去就然後<lb/>
　事可明也夷吾當既亂之時輔有過之主功濟諸夏<lb/>
　澤被生民信為美矣然徼功事讎務人之情通矣肆<lb/>
　奢越禮盈量之意見焉故仲尼雖稱其仁終小其器<lb/>
　止於霸者之佐殆非王臣之良孔眀從容三顧後起<lb/>
　籌畫必當事屯而業亨主闇而國治兵弱而强鄰畏<lb/>
　服功大而本朝不疑斯亦難矣然窺其軍令跡其用<lb/>
　法必使中原可復然後厚賞寛刑元徳甞稱馬謖言<lb/>
<pb n="KR2o0015_WYG_056-24a"/>
　過其實不可大用之卒致䘮敗斯所謂濟於事而未<lb/>
　全於道得諸已而未審於人樂生一戰舉齊二城未<lb/>
　下從之以徳收之以禮舎權變於攻取之際行王道<lb/>
　於軍旅之間事雖不成業亦大矣向使昭王不死惠<lb/>
　王不疑則其功未可量也夏侯太初論之詳矣及其<lb/>
　迯燕之責亡而奔趙趙王問以圖燕之䇿樂生流涕<lb/>
　而對曰臣昔日之事燕昭王猶今日之事大王也千<lb/>
　秋萬嵗之言可謂懐祿不屑其榮周身不違於道比<lb/>
<pb n="KR2o0015_WYG_056-24b"/>
　諸二子不亦優哉主恩非臣下之所圖天命豈生人<lb/>
　之所制安可以功業之成敗斷才能之長短耶且夫<lb/>
　運有通塞命有修短盖天意也豈人事乎昔韓信將<lb/>
　伐魏問得不以周叔為將乎聞不用乃大喜向使魏<lb/>
　人用之則漢師不敢濟河矣然則周叔之才亦韓信<lb/>
　流亞也終埋滅而無聞焉古之大才而功不著者亦<lb/>
　何可勝道哉<lb/>
　歴代名賢確論卷五十六<lb/>
</p>
<p>
</p>
  </div>
</body>
</text>
</TEI>
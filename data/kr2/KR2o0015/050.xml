<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十</head> <lb/>
    <p>
<pb n="KR2o0015_WYG_050-1a"/>
欽定四庫全書<lb/>
　歴代名賢確論卷五十<lb/>
　　獻帝<lb/>
　　　董卓<hi>髙適</hi>　<hi>何去非/</hi>　<hi>温公</hi>
　　　詔并十四州復為九州<hi>子西</hi>
　　　袁術僭號置南北郊<hi>子西</hi>
　　　仲長統<hi>昌黎</hi>
　　通論<lb/>
<pb n="KR2o0015_WYG_050-1b"/>
　　　漢之人君<hi>温公</hi>
　　　東漢興亡<hi>温公</hi>
　　　循吏<hi>杜牧</hi>
　　　隗囂劉表<hi>子由</hi>
　　　丁鴻劉愷<hi>東坡</hi>　<hi>子由</hi>
董卓<lb/>
　髙適董卓廟議曰昔漢祚陵夷桓靈棄徳宦官用事<lb/>
　國歩多艱宗社有綴旒之危宰臣非補衮之具董卓<lb/>
<pb n="KR2o0015_WYG_050-2a"/>
　地兼形勝手握兵鈐顛而不扶禍則先唱興晉陽之<lb/>
　甲君側未除入洛陽之宫臣節如掃至乃發掘園寢<lb/>
　逼辱妃嬪太后之崩豈稱天命𢎞農之廢孰謂人心<lb/>
　敢諷朝廷以自尊貴大肆剽虜以極誅求焚燒都邑<lb/>
　馳突放横衣冠凍餒死倚牆壁之間兆庶困窮生塗<lb/>
　草莽之上於是天地憤怒鬼神號哭而山東義旗攘<lb/>
　袂爭起連州跨郡皆以誅卓為名故兵挫於孫堅氣<lb/>
　奪於袁紹僭擬輿服黨助姧邪驅蹙東人脅帝西幸<lb/>
<pb n="KR2o0015_WYG_050-2b"/>
　滛刑以逞有湯鑊之甚要之糜爛刳剔異端乃謂漢<lb/>
　鼎可移郿塢方盛殊不知禍盈惡稔未或不亡故神<lb/>
　質允誠天假布手母妻屠戮種族無留骨肉灰燼不<lb/>
　其快哉今狄道之人不慙卓之不臣而務其為鬼茍<lb/>
　斯鬼足尚則漢莽可得而神晉敦可得而廟靈寳父<lb/>
　子可享於江鄉爾朱兄弟可祠於朔土嗟乎仁賢之<lb/>
　魄寂寞於丘陵義烈之魂沈埋於泉壤何馨香之氣<lb/>
　用之於㬥悖之鬼哉<lb/>
<pb n="KR2o0015_WYG_050-3a"/>
　何去非孫堅之攻董卓論曰古之豪傑有功業之大<lb/>
　志其才力雖足有以取濟而無謀夫䇿士合竒集智<lb/>
　以更輔其不迨使無失乎事機之㑹則徃徃功敗業<lb/>
　去而為徒發者皆是也昔東漢董卓之變豪傑相視<lb/>
　而起於中州者若袁曹劉呂皆負其姦豪之恣求因<lb/>
　時乗變以濟所欲獨孫堅激於忠勇投袂特起於區<lb/>
　區之下郡奮以誅卓雖卓亦獨憚而避之惜乎三失<lb/>
　大機而功業不就卒以輕敵遂殞其身由無謀夫䇿<lb/>
<pb n="KR2o0015_WYG_050-3b"/>
　士以發其智慮之所不及故也始堅以義從之士起<lb/>
　於長沙比至南陽衆已數萬南陽太守不時調給堅<lb/>
　責以稽停義師按軍律而誅之人大震服南陽民籍<lb/>
　且數百萬兵强食阜而堅不遂據之以治軍整卒命<lb/>
　一偏將西趨武闗以震三輔身扼成臯而定鞏洛迎<lb/>
　天子而奉之仗順討逆以濟其志乃返棄去而袁術<lb/>
　得以起而收於羇旅之中以為已資遂以驕肆此堅<lb/>
　之一失也夫董卓之强天下畏之袁紹曹公相與㰱<lb/>
<pb n="KR2o0015_WYG_050-4a"/>
　血而起者凡十一將皆擁據州郡衆各數萬然無敢<lb/>
　先𤼵以向卓者獨曹公與其偏將遇遂以敗北而堅<lb/>
　獨以其兵趨之合戰陽人大破其軍梟其銳將卓深<lb/>
　震憚乃遣腹心詣堅和咸令疏其子弟勝刺史郡守<lb/>
　者悉表用之向使堅陽合而隂違之差其宗親茍勝<lb/>
　軍事者皆列疏與焉使得各據土權兵以大其勢徐<lb/>
　四起而䠞之則其取卓易於反掌不知出此乃怒辱<lb/>
　其使誓必誅卓使之憤懼遂殘汙洛陽刼持天子西<lb/>
<pb n="KR2o0015_WYG_050-4b"/>
　引入闗以避其鋒而窮其毒此堅之二失也夫兵以<lb/>
　義動者其勢足以特立則何至於附人茍唯不能而<lb/>
　有所附必其徳義足以為天下之所歸徃者然後從<lb/>
　之袁術徒憑藉世資以役天下其驕豪不武非托身<lb/>
　之主也堅已驅卓而修復雒陽之殘壤不能阻山河<lb/>
　之固因形勢之便以觀天下之變乃還軍魯陽聴役<lb/>
　於術為之﨑嶇轉戰以搏黄祖卒殞其身於襄漢之<lb/>
　間無異士伍此堅之三失也夫一舉事而三失隨之<lb/>
<pb n="KR2o0015_WYG_050-5a"/>
　則其功業違矣<lb/>
　司馬温公論王允専董卓之功孫瑞歸功不自居易稱勞<lb/>
　謙君子有終吉夫孫瑞有功不伐以保其身可不謂之智乎<lb/>
詔幷十四州復為九州<lb/>
　唐子西曰三桓諷魯作三軍合周禮其志乃欲卑公<lb/>
　室而奪之權曹操諷復九州合禹貢矣其志乃欲廣<lb/>
　冀州而益其地夫引經術稱古誼者固未必皆姦人<lb/>
　而姦人之欲濟其邪謀者亦未嘗不引經術而稱古<lb/>
<pb n="KR2o0015_WYG_050-5b"/>
　誼既不可以盡信亦不可以皆疑要在乎察之而已<lb/>
袁術僭號置南北郊<lb/>
　唐子西曰惟天子祀天地于郊唯魯得用郊郊祀之<lb/>
　禮聖人所甚重而後亂人欲為大盜於天下未嘗不<lb/>
　先盜其所甚重者此莊老之徒所以有聖人不死大<lb/>
　盜不止之說也至揚子之論則又不然秦人祠白畤<lb/>
　周不即禁卒舉天下而與之名分所在不得不重夫<lb/>
　莊老之說儒者固已非之而揚子之論亦復有所未<lb/>
<pb n="KR2o0015_WYG_050-6a"/>
　盡揚子惟知嚴名分以臨天下而不知能保天下者<lb/>
　然後能守名分秦人之祀白畤周非不欲禁之力有<lb/>
　所不能也然則欲守名分者先勉其所以保天下者<lb/>
　哉<lb/>
仲長統<lb/>
　昌黎賛曰長統公理山陽髙平自謂髙幹有雄志而<lb/>
　無雄才其後果敗以此有聲倜儻敢言語嘿無常人<lb/>
　以為狂生州郡㑹召稱疾不就著論見情初舉尚書<lb/>
<pb n="KR2o0015_WYG_050-6b"/>
　郎後參丞相軍事卒不至于榮論說古今𤼵憤著書<lb/>
　昌言是名友人繆襲稱其文章足繼西京四十一終<lb/>
　何其短邪嗚呼先生<lb/>
漢之人君<lb/>
　温公曰新室之末民心思漢如渇之望飲饑之待哺<lb/>
　也是以諸劉奮臂一呼而逺近嚮應曽未期年元惡<lb/>
　授首更始入雒之初天下已服矣而素無人君之器<lb/>
　紀綱不修諸將暴横不旋踵而亡固其宜也光武以<lb/>
<pb n="KR2o0015_WYG_050-7a"/>
　仁厚之徳濟英傑之志昆陽之役驅烏合之衆掃滔<lb/>
　天之敵使海内翻然變而為漢宜陽之師不戰而赤<lb/>
　眉束手百萬之盗一朝而散皆希世之竒功也至於<lb/>
　待王郎劉盆子止於不死取良吏卓茂以為太傅戒<lb/>
　馮異以安集闗中不務戰攻取勝雖當草創之際可<lb/>
　謂有帝王之逺畧矣天下已定不失舊物乃偃武修<lb/>
　文崇徳報功勤政治養黎元興禮樂宣教化表行義<lb/>
　勵風俗繼以眀章守而不失於是東漢之風忠信㢘<lb/>
<pb n="KR2o0015_WYG_050-7b"/>
　恥㡬於三代矣及孝和以降政令寖弛外戚専權近<lb/>
　習放恣然猶有骨鯁忠烈之臣忘身以徇國故雖衰<lb/>
　而不亡豈非建武永平之餘烈歟至於桓靈而紀綱<lb/>
　大壞廢錮英俊賊虐忠正鬻獄賣官濁亂四海何進<lb/>
　見殺袁紹不勝其憤遂燔燒宫闕肆行誅戮外召董<lb/>
　卓以脅朝廷於是虺蝪雖除而虎貙入室矣卓貪愎<lb/>
　殘忍廢主遷都州郡紛然稱兵以討之卓死而天下<lb/>
　大亂漢室遂亡哀哉<lb/>
<pb n="KR2o0015_WYG_050-8a"/>
東漢興亡<lb/>
　温公曰敎化國家之急務也而俗吏慢之風俗天下<lb/>
　之大事也而庸君忽之夫惟眀智君子深識長慮然<lb/>
　後知其為益之大而收功之逺也光武遭漢中衰羣<lb/>
　雄糜沸奮起布衣紹恢前緒征伐四方日不暇給乃<lb/>
　能敦尚經術賔延儒雅開廣學校修眀禮樂武功既<lb/>
　成文徳亦洽繼以孝明孝章遹追先志臨雍拜老横<lb/>
　經問道自公卿大夫至於郡縣之吏咸選用經明行<lb/>
<pb n="KR2o0015_WYG_050-8b"/>
　修之人虎賁衛士皆習孝經匈奴子弟亦遊太學是<lb/>
　以教立於上俗成於下其忠厚清修之士豈唯取重<lb/>
　於縉紳亦見慕於衆庶愚鄙汚穢之人豈唯不容於<lb/>
　朝廷亦見棄於鄉曲自三代既亡風化之美未有若<lb/>
　東漢之盛者也及孝和以降貴戚擅權嬖倖用事賞<lb/>
　罰無章賄賂公行賢愚混雜是非顛倒可謂亂矣然<lb/>
　猶綿綿不至於亡者上則有公卿大夫袁安楊震李<lb/>
　固杜喬陳蕃李膺之徒靣折廷爭用公義以扶其危<lb/>
<pb n="KR2o0015_WYG_050-9a"/>
　下則有布衣之士符融郭泰范滂許劭之流立私論<lb/>
　以救其敗是以政治雖濁而風俗不衰至有觸冐斧<lb/>
　鉞僵仆於前而忠義奮發繼起於後隨踵就戮視死<lb/>
　如歸夫豈特數子之賢哉亦光武眀章之遺化也斯<lb/>
　時茍有眀君作而振之則漢氏之祚猶未可量也不<lb/>
　幸承陵夷頺弊之餘重以桓靈之昏虐保養姦回過<lb/>
　於骨肉殘滅忠良甚於宼讎積多士之憤蓄四海之<lb/>
　怒於是何進召戎董卓乗釁袁紹之徒從而起難遂<lb/>
<pb n="KR2o0015_WYG_050-9b"/>
　使乗輿播越宗廟丘墟王室蕩覆烝民塗炭大命隕<lb/>
　絶不可復救然則州郡擁兵専地而雖互相吞噬猶<lb/>
　未嘗不以尊漢為辭以魏武之暴戾彊抗加有大功<lb/>
　於天下其蓄無君之心乆矣乃至沒身不敢廢漢而<lb/>
　自立豈其志之不欲哉猶畏名義而自抑也由是觀<lb/>
　之教化安可慢風俗安可忽哉<lb/>
循吏<lb/>
　杜預曰東漢光武眀帝稱為眀王相繼聨五十年當<lb/>
<pb n="KR2o0015_WYG_050-10a"/>
　時以深刻刺舉號為稱職治古之風廢俗吏之課髙<lb/>
　於此時循吏衛颯任延王景魯恭劉寛陳寵之徒止<lb/>
　一縣宰獨能不徇時俗自行教化唯徳是務愛人如<lb/>
　子廢鞭笞責削之文用忠恕撫字之道百里之内勃<lb/>
　生古風凡違衆背時徇古非今王者公侯尚難其事<lb/>
　豈一縣宰能移其俗此盖人為治古之人法為一時<lb/>
　之法治以之教教之即治古之人以一時之法齊之<lb/>
　即一時之人正<hi>云云</hi>
<pb n="KR2o0015_WYG_050-10b"/>
隗囂劉表<lb/>
　子由隗囂論曰智者為國知所去就大義既定雖有<lb/>
　得失不為害也隗囂初據壠坻謙恭下士豪傑歸之<lb/>
　刑政修舉兵甲富盛一時竊據之中有賢將之風矣<lb/>
　然聖公乗王莽之敗擁衆入闗君臣貪暴不改盜賊<lb/>
　之舊敗亡之勢匹夫匹婦皆知之矣而囂舉大衆束<lb/>
　手稱臣違方望之言陷諸父於死地僅以身免及光<lb/>
　武自河北入洛政修民附賢士滿朝羣盗十去六七<lb/>
<pb n="KR2o0015_WYG_050-11a"/>
　而囂懲既往之禍方擁兵自固為亡國之計謀臣去<lb/>
　之義士笑之而囂與王元王捷三人以死守之始從<lb/>
　聖公而不疑終背光武而不悔去就之際無一得者<lb/>
　至於殺身亡國盖不足怪也劉表専制荆州土廣民<lb/>
　衆勢重於天下曹公與袁紹相距於官渡二人皆求<lb/>
　助於表表方晏然自守一無所與韓嵩說表曰兩雄<lb/>
　相持天下之重在於將軍果欲有為起乗其弊可也<lb/>
　如其不然則將擇其所宜從豈可擁甲十萬坐觀成<lb/>
<pb n="KR2o0015_WYG_050-11b"/>
　敗求援而不能救見賢而不能歸此兩怨必集於將<lb/>
　軍恐不得中立矣猶豫不能用卒為曹公所幷隗囂<lb/>
　劉表雍容風義皆有長者之譽然其敗也皆以去就<lb/>
　不眀失之不如張魯之庸敗亡之餘知所歸往猶能<lb/>
　保其後嗣兵法有之知彼知己百戰不殆知彼而不<lb/>
　知己一勝一負不知己不知彼每戰必殆夫惟知彼<lb/>
　知己然後知所去就哉<lb/>
丁鴻劉愷<lb/>
<pb n="KR2o0015_WYG_050-12a"/>
　東坡曰君子之為善非特以適已自便而已其取於<lb/>
　人也必度其人之可以與我也其予人也必度其人<lb/>
　之可以受我也我可以取之而其人不可以與我君<lb/>
　子不取我可以予之而其人不可受君子不予既為<lb/>
　己慮之又為人謀之取之必可予予之必可受若己<lb/>
　為君子而使人為小人是亦去小人無㡬耳東漢劉<lb/>
　愷遜其弟而詔聽之丁鴻亦以陽狂遜其弟而其友<lb/>
　人鮑駿責之以義鴻乃就封其始自以為義而行之<lb/>
<pb n="KR2o0015_WYG_050-12b"/>
　其終也知其不義而復之以其能復之知其始之所<lb/>
　行非詐也此范氏之所以賢鴻而下愷也其論稱太<lb/>
　伯伯夷未始有其遜故太伯稱至徳伯夷稱賢人及<lb/>
　後世徇其名而昧其致於是詭激之行興矣若劉愷<lb/>
　之徒遜其弟使弟受非服而已受其名不已過乎丁<lb/>
　鴻之心主於忠愛何其終悟而從義也范氏之所賢<lb/>
　者固已得之矣而其未盡者請得而畢其說夫先王<lb/>
　之制立長所以眀宗眀宗所以防亂非有意私其長<lb/>
<pb n="KR2o0015_WYG_050-13a"/>
　而沮其少也天子與諸侯皆有太祖其有天下有一<lb/>
　國皆受之太祖而非己之所得専有也天子不敢以<lb/>
　其太祖之天下與人諸侯不敢以其太祖之國與人<lb/>
　天下之通義也夫劉愷丁鴻之國不知二子所自致<lb/>
　邪將亦受之其先祖邪受之其先祖而傳之其所不<lb/>
　當立之人雖其弟之親與塗人均耳夫吳太伯伯夷<lb/>
　非所以為法也太伯將以成周之王業而伯夷將以<lb/>
　訓天下之遜而為是詭時特異之行皆非所以為法<lb/>
<pb n="KR2o0015_WYG_050-13b"/>
　也今劉愷舉國而遜其弟非獨使弟受非服之為過<lb/>
　也將以壞先王防亂之法輕其先祖之國而獨為是<lb/>
　非常之行考之以禮繩之以法而愷之罪大矣然漢<lb/>
　世士大夫多以此為名者安順桓靈之世士皆反道<lb/>
　矯情以盗一時之名盖其弊始於西漢之世韋元成<lb/>
　以侯讓其弟而為世主所賢天下髙之故漸以成俗<lb/>
　履常而蹈易者世以為無能而擯之則丁鴻之復於<lb/>
　中道尤可深嘉而屢歎也<lb/>
<pb n="KR2o0015_WYG_050-14a"/>
　子由曰天下之讓三有不若之讓有相援之讓有無<lb/>
　故之讓讓之為名天下之大功大善也然而至於無<lb/>
　故之讓則聖人深疾而排之以為此姦人之所以盜<lb/>
　名於暗世也昔者公族穆子之讓韓起范宣子之讓<lb/>
　知伯宣子穆子之於彼二人者誠有愧於其心也是<lb/>
　不若之讓也舜之命禹也讓於臯陶命益也讓於朱<lb/>
　虎熊羆禹之事非臯陶之所能任而益之事非朱虎<lb/>
　熊羆之所能辦亦眀矣而猶讓焉是所謂相援之讓<lb/>
<pb n="KR2o0015_WYG_050-14b"/>
　也故誠使夫天下之人皆讓其所不如則百職舉而<lb/>
　無廢材讓以相援則賢者以類升而小人不能間此<lb/>
　二者天下之大善也至於無故之讓天下之大不善<lb/>
　也東漢之衰丁鴻鄧彪劉愷此三人者當襲父爵而<lb/>
　以讓其弟非有先君之命非有嫡庶之别而徒讓焉<lb/>
　以取髙於世俗世之君子疾而深譏之以為䧟於無<lb/>
　故之讓然三人者之中又有美惡焉劉鄧讓而不反<lb/>
　以遂其非丁鴻讓而不終聽其友人鮑駿之言而卒<lb/>
<pb n="KR2o0015_WYG_050-15a"/>
　就國此所以為賢於劉鄧也且夫聞天下之讓而竊<lb/>
　取其名以自髙其身以邀望天下之大利者是鄧彪<lb/>
　劉愷之心也聞天下之讓而竊慕之而不知其不同<lb/>
　者丁鴻之心也推此二心以斷天下之真偽則鴻在<lb/>
　可恕而愷為可戮此優劣之辨也故范曄曰太伯伯<lb/>
　夷未始有其讓也故太伯稱至徳伯夷稱賢人若夫<lb/>
　鄧彪劉愷讓其弟以取義使弟受非服而已受其名<lb/>
　不已過乎且君子之立言非以茍顯其美將以訓天<lb/>
<pb n="KR2o0015_WYG_050-15b"/>
　下之未悟者立行非以茍顯其身將以教天下之方<lb/>
　動者言行之所開塞可無慎乎丁鴻之心存乎忠愛<lb/>
　故能悟而從義異乎二子之為徇名也嗚呼世之邪<lb/>
　僻之人茍冒天下之美名以僥倖天下之大利自以<lb/>
　為莫吾察也而不知君子之論有以見之故為天下<lb/>
　不可以無君子之論也<lb/>
　<lb/>
　歴代名賢確論卷五十<lb/>
</p>
<p>
</p>
  </div>
</body>
</text>
</TEI>
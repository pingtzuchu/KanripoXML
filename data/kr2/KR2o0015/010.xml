<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十</head> <lb/>
    <p>
<pb n="KR2o0015_WYG_010-1a"/>
欽定四庫全書<lb/>
　歴代名賢確論卷十<lb/>
　　康王<lb/>
　　　化商頑民<hi>東坡</hi>
　　宣王<lb/>
　　　中興<hi>栁州</hi>
　　平王<lb/>
　　　東遷洛邑<hi>東坡</hi>
<pb n="KR2o0015_WYG_010-1b"/>
　　敬王<lb/>
　　　萇洪<hi>栁州</hi>
　　威烈王<lb/>
　　　封趙韓魏為諸侯<hi>溫公</hi>
　　通論<lb/>
　　　周之仁禮<hi>溫公</hi>
　　　小雅兼周之盛衰<hi>東坡</hi>
　　　豳列國風宣王北伐列小雅<hi>東坡</hi>　<hi>潁濱</hi>
<pb n="KR2o0015_WYG_010-2a"/>
　　　文王宣王陶冶人材<hi>荆公</hi>
化商頑民<lb/>
　東坡曰武王克商武庚禄父不誅也而列為諸侯周<lb/>
　公相成王武庚禄父叛殷之頑民相率為亂不誅也<lb/>
　而遷之洛邑武王周公其可謂至德也已矣曰羣飲<lb/>
　汝勿佚盡執拘以歸于周予其殺商之工臣乃湎于<lb/>
　酒勿庸殺之姑惟教之非至德能如是乎是以商之<lb/>
　臣子心服而日化至康王之世三十餘年矣世變風<lb/>
<pb n="KR2o0015_WYG_010-2b"/>
　移士君子出焉故命畢公曰道有升降政由俗革不<lb/>
　臧厥臧民罔攸勸始則遷其頑者而教之非至德能<lb/>
　如是乎終則擇其善者而用之周之於商人也可謂<lb/>
　無負矣夫道何常之有應物而已矣物隆則與之偕<lb/>
　升物汙則與之偕降夫政何常之有因俗而已矣俗<lb/>
　善則養之以寛俗頑則濟之以猛自堯舜以來未之<lb/>
　有改也故齊太公因俗設教則三月而治魯伯禽易<lb/>
　俗變禮則五月而定三月之與五月未足為遲速也<lb/>
<pb n="KR2o0015_WYG_010-3a"/>
　而後世之盛衰出焉以伯禽之賢用周公之訓而猶<lb/>
　若是茍不逮伯禽者其變易之患可勝言哉<lb/>
中興<lb/>
　栁州曰宣王時稱中興其道彰大于後罕及然徵於<lb/>
　詩大小雅選徒出狩則車攻吉日命官分土則崧髙<lb/>
　韓奕蒸民南征北伐則六月采芑平淮夷則江漢常<lb/>
　武鏗鍧炳耀盪人耳目故宣王之形容與其輔佐由<lb/>
　今望之若神人然此無他以雅故也<lb/>
<pb n="KR2o0015_WYG_010-3b"/>
東遷洛邑<lb/>
　東坡曰太史公曰學者皆稱周伐紂居洛邑其實不<lb/>
　然武王營之成王使召公卜居之居九鼎焉而周復<lb/>
　都鎬至犬戎敗幽王周乃東徙于洛蘇子曰周之失<lb/>
　計未有如東遷之謬也自平王至於亡非有大無道<lb/>
　者也頃王之神聖諸侯服享然終以不振則東遷之<lb/>
　過也昔武王克商遷九鼎于洛邑成王周公復增營<lb/>
　之周公既没公欲葬成周而成王葬之畢此豈有意<lb/>
<pb n="KR2o0015_WYG_010-4a"/>
　於遷哉今夫富民之家所以遺其子孫者田宅而已<lb/>
　不幸而有至于敗乞假以生可也然終不敢議田宅<lb/>
　今平王舉文武成康之業而大棄之此一敗而鬻田<lb/>
　宅也夏商之王皆五六百年其先王之德無以過周<lb/>
　而後王之敗亦不減幽厲然至于桀紂而後亡其未<lb/>
　亡也天下宗之未有如東周之名存而實亡也是何<lb/>
　也則不鬻田宅之効也盤庚之遷復殷之舊也古公<lb/>
　遷于岐方是時周人如狄人也逐水草而居豈所難<lb/>
<pb n="KR2o0015_WYG_010-4b"/>
　哉衞文公東徙渡河恃齊而存爾齊遷臨淄晉遷于<lb/>
　絳于新田皆其盛時非有所畏也其餘避寇而遷都<lb/>
　未有不亡雖不即亡未有能復振者也春秋時楚大<lb/>
　飢羣蠻叛之申息之北門不啓楚人謀徙於阪髙賈<lb/>
　曰不可我能往寇亦能往於是乎以秦人巴人滅庸<lb/>
　而楚始大蘇峻之亂晉幾亡矣宗廟宫室盡為灰燼<lb/>
　溫嶠欲遷豫章三吳之豪欲遷㑹稽將從之矣獨王<lb/>
　導不可曰金陵王者之都也王者不以豐儉遷都若<lb/>
<pb n="KR2o0015_WYG_010-5a"/>
　𢎞衞文大帛之冠何適而不可不然雖樂土為墟矣<lb/>
　且北寇方强一旦示弱竄于蠻越望實皆喪矣乃不<lb/>
　果遷而晉復安賢哉導也可謂能定大事矣嗟夫平<lb/>
　王之初周雖不如楚之强顧不愈于東晉之㣲乎使<lb/>
　平王有一王導定不遷之計収豐鎬之遺民而修文<lb/>
　武成康之政以形勢臨東諸侯齊晉雖强未敢貳也<lb/>
　而秦何自霸哉魏惠王畏秦遷于大梁楚昭王畏吳<lb/>
　遷于郢頃襄王畏秦遷于陳考烈王畏秦遷于夀春<lb/>
<pb n="KR2o0015_WYG_010-5b"/>
　皆不復振有亡徵焉東漢之末董卓刼帝遷于長安<lb/>
　漢遂以亡近世李景遷于豫章亦亡故曰周之失計<lb/>
　未有如東遷之謬也<lb/>
萇洪<lb/>
　栁州弔萇洪辭曰有周之羸兮邦國異圖臣乗君側<lb/>
　兮王易為侯威强逆制兮鬱命轉幽疹蠱膠密兮肝<lb/>
　膽為仇奸權蒙貨兮忠勇以劉伊時云幸兮大夫之<lb/>
　羞嗚呼危哉河渭潰溢兮横軀以抑嵩髙坼陊兮舉<lb/>
<pb n="KR2o0015_WYG_010-6a"/>
　手排直壓溺之不慮兮堅剛以為式知死不可撓兮<lb/>
　明章人極夫何大夫之炳烈兮王不寤夫讒賊卒施<lb/>
　快于剽狡兮怛就制乎强國松柏之斬刈兮蓊茸欣<lb/>
　植盗驪折足兮罷駑抗臆鷙鳥之髙翔兮㜸狐惴而<lb/>
　不食竊畏忌以羣朋兮夫孰病百而伸一挺寡以校<lb/>
　衆兮古聖人之所難矧援羸以威慠兮茲固蹈殆而<lb/>
　違安殺身之匪予戚兮閔宗周之不完豈成城以夸<lb/>
　功兮哀清廟之將殘嫉彪子之肆誕兮彌皇覽以為<lb/>
<pb n="KR2o0015_WYG_010-6b"/>
　謾姑舍道以從世兮焉用夫考古而登賢指白日以<lb/>
　致憤兮卒頹幽而不列版上帝以飛精兮黮寥廓而<lb/>
　殄絶朅馮雲以羾愬兮終㝠㝠以鬱結欲登山以號<lb/>
　辭兮愈洋洋以超忽心沍涸其不化兮形凝氷而自<lb/>
　慄圖始而慮末兮非大夫之操蹈瑕委厄兮固衰世<lb/>
　之道知不可而愈進兮誓不偷以自好陳誠以定命<lb/>
　兮侔貞臣以與為友比干之以仁義類兮緬遼絶以<lb/>
　不羣伯夷殉潔以莫怨兮孰克軌其遺塵茍端誠之<lb/>
<pb n="KR2o0015_WYG_010-7a"/>
　内虧兮雖耆老其誰珍古固有一死兮賢者樂得其<lb/>
　所大夫死忠兮君子所與嗚呼哀哉兮敬弔忠甫<lb/>
封趙韓魏為諸侯<lb/>
　溫公曰天子之職莫大於禮禮莫大於分分莫大於<lb/>
　名何謂禮紀綱是也何謂分君臣是也何謂名公侯<lb/>
　卿大夫是也夫以四海之廣兆民之衆受制於一人<lb/>
　雖有絶倫之力髙世之智莫不奔走而服從者豈非<lb/>
　以權為之紀綱哉是故天子統三公三公率諸侯諸<lb/>
<pb n="KR2o0015_WYG_010-7b"/>
　侯制卿大夫卿大夫治士庶人貴以臨賤賤以承貴<lb/>
　上之使下猶腹心之運手足根本之制枝葉下之事<lb/>
　上猶手足之衞心腹枝葉之庇本根然後能上下相<lb/>
　保而國家治安故曰天子之職莫大於禮也文王序<lb/>
　易以乾坤為首孔子繫之曰天尊地卑乾坤定矣卑<lb/>
　髙以陳貴賤位矣言君臣之位猶天地之不可易也<lb/>
　春秋抑諸侯尊周室王人雖㣲序於諸侯之上以是<lb/>
　見聖人於君臣之際未嘗不惓惓也非有桀紂之㬥<lb/>
<pb n="KR2o0015_WYG_010-8a"/>
　湯武之仁人歸之天命之君臣之分當守節伏死而<lb/>
　已矣是故以㣲子而代紂則成湯配天矣以季札而<lb/>
　君吳則太伯血食矣然二子寧亡國而不為者誠以<lb/>
　禮之大節不可亂也故曰禮莫大于分也夫禮辨貴<lb/>
　賤序親踈裁羣物制庶事非名不著非器不形名以<lb/>
　命之器以别之然後上下粲然有倫此禮之大經也<lb/>
　名器既亡則禮安得獨在哉昔仲叔于奚有功於衞<lb/>
　辭邑而請繁纓孔子以為不如多與之邑惟器與名<lb/>
<pb n="KR2o0015_WYG_010-8b"/>
　不可以假人君之所司也政亡則國家從之衞君待<lb/>
　孔子而為政孔子欲先正名名不正則民無所措手<lb/>
　足矣夫繁纓小物也而孔子惜之正名細行也而孔<lb/>
　子先之誠以名器既亂則上下無以相有故也夫事<lb/>
　未有不生於㣲而成于著聖人之慮逺故能謹其㣲<lb/>
　而治之衆人之識近故必待其著而後救之治其㣲<lb/>
　則用力寡而功多救其著則竭力而不能及也易曰<lb/>
　履霜堅氷至書曰一日二日萬幾謂此類也故曰分<lb/>
<pb n="KR2o0015_WYG_010-9a"/>
　莫大于名也嗚呼幽厲失德周道日衰綱紀散壞下<lb/>
　陵上替諸侯專征大夫擅政禮之大體十喪七八矣<lb/>
　然文武之祀獨綿綿相屬者盖以周之子孫尚能守<lb/>
　其名分故也何以言之昔晉文公有大功于王室請<lb/>
　隧於襄王襄王不許曰王章也未有代德而有二王<lb/>
　亦叔父之所惡也不然叔父有地而隧又何請焉文<lb/>
　公於是懼而不敢違是故以周之地則不大于曹滕<lb/>
　以周之民則不衆於邾莒然歴數百年宗主天下雖<lb/>
<pb n="KR2o0015_WYG_010-9b"/>
　以晉楚齊蔡之强不敢加者何哉徒以名分尚存故<lb/>
　也至于季氏之于魯田常之于齊白公之於楚智伯<lb/>
　之于晉其勢皆足以逐君而自為然而卒不敢者豈<lb/>
　其力不足而心不忍哉乃畏干名犯分而天下共誅<lb/>
　之也今晉大夫㬥蔑其君剖分晉國天子既不能討<lb/>
　又寵秩之使列于諸侯是區區之名分復不能守而<lb/>
　幷棄之也先王之禮於斯盡矣或者以為當是之時<lb/>
　周室㣲弱三晉强盛雖欲勿許其可得乎是大不然<lb/>
<pb n="KR2o0015_WYG_010-10a"/>
　夫三晉雖强茍不顧天下之誅而犯義侵禮則不請<lb/>
　於天子而自立矣不請于天子而自立則為悖逆之<lb/>
　臣天下茍有桓文之君必奉禮義而征之今請于天<lb/>
　子而天子許之是受天子之命而為諸侯也誰得而<lb/>
　討之故三晉之列於諸侯非三晉之壞禮乃天子自<lb/>
　壞之也嗚呼君臣之禮既壞矣則天下以智力相雄<lb/>
　長遂使聖賢之後者社稷無不冺絶生民之類糜滅<lb/>
　幾盡豈不哀哉<lb/>
<pb n="KR2o0015_WYG_010-10b"/>
周之仁禮<lb/>
　溫公曰平王東遷日以衰㣲至于戰國又分而為二<lb/>
　其土地人民不足以比强國之大夫然而天下猶尊<lb/>
　而事之以為其主守文武之宗祀綿綿焉久而不絶<lb/>
　其故何哉植本固而發源深也昔周之興也禮以為<lb/>
　本仁以為源自后稷以來至于文武成康其講禮也<lb/>
　備矣其施仁也深矣民習于耳目浹于骨髓雖後世<lb/>
　㣲弱其民將有陵慢之志則畏先王之禮而不敢為<lb/>
<pb n="KR2o0015_WYG_010-11a"/>
　將有離散之心則思先王之仁而不忍去此其所以<lb/>
　享國長久之道也不然以區區數邑處于七㬥國之<lb/>
　間一日不可存况數百年乎<lb/>
小雅兼周之盛衰<lb/>
　東坡曰詩之中惟周最備而周之興廢於詩為詳盖<lb/>
　其道始于閨門父子之間而施及于君臣之際以被<lb/>
　冒於天下者存乎二南后稷公劉文武創業之艱難<lb/>
　而幽厲失道之漸存乎二雅成王纂承文武之烈而<lb/>
<pb n="KR2o0015_WYG_010-11b"/>
　禮樂文章之備存乎頌其愈衰愈削而至夷於諸侯<lb/>
　者存乎王黍離盖周之盛衰可以備見于此矣小雅<lb/>
　言王政之小而兼陳乎盛衰之際者也夫幽厲雖失<lb/>
　道而文武之業未墜宣王又從而中興之故雖怨刺<lb/>
　並興而未列于國風者以為猶有王政存焉故曰小<lb/>
　雅者兼乎盛衰之際者也昔之論者皆得其偏而未<lb/>
　備者也季札觀樂歌小雅曰思而不貳怨而不言其<lb/>
　周之衰乎文中子曰小雅烏乎衰其周之盛乎季札<lb/>
<pb n="KR2o0015_WYG_010-12a"/>
　之所謂衰者盖其當時親見周道之衰而不覩乎文<lb/>
　武成康之盛也文中子之所謂盛者言文武之餘烈<lb/>
　久而未已雖其子孫之㣲而天下猶或宗周也故曰<lb/>
　二子者皆得其偏而未備者也太史公曰國風好色<lb/>
　而不淫小雅怨誹而不亂當周之衰也雖君子不能<lb/>
　無怨要在不至於亂而已矣文中子乃以為周之全<lb/>
　盛不已過乎故能病夫二子之說而後小雅之道備<lb/>
　矣<lb/>
<pb n="KR2o0015_WYG_010-12b"/>
豳列國風宣王北伐列小雅<lb/>
　東坡曰周公豳詩王業也而係之國風宣王北伐大<lb/>
　事也而載之小雅盖豳詩言后稷公劉所以致王業<lb/>
　之艱難者也其後累世而至於文王武王之時則王<lb/>
　業已大成矣而其詩為二南二南之詩猶列於國風<lb/>
　而至于豳獨何怪乎昔季札觀周樂以為大雅曲而<lb/>
　有直體小雅思而不貳怨而不言夫曲而有直體者<lb/>
　寛而不流也思而不貳怨而不言者狹而不迫也由<lb/>
<pb n="KR2o0015_WYG_010-13a"/>
　此觀之則大雅小雅之所以異者取其詞之廣狹非<lb/>
　取其事之大小也<lb/>
　潁濱曰昔者周公遭變而作豳詩雖言王業之本而<lb/>
　要以自明其身之無罪是以謂之國風宣王北伐其<lb/>
　事雖大而其詩非大雅之體是以謂之小雅故夫寛<lb/>
　柔敦厚者大雅之風也慷慨勁直者小雅之文也<lb/>
文王宣王陶冶人材<lb/>
　荆公曰商之時天下嘗大亂矣在位貪毒禍敗皆非<lb/>
<pb n="KR2o0015_WYG_010-13b"/>
　其人及文王之起而天下之才嘗少矣當是時文王<lb/>
　能陶冶天下之士而使之皆有士君子之才然後隨<lb/>
　其才之所有而官使之詩曰豈弟君子遐不作人此<lb/>
　之謂也及其成也㣲賤兎罝之人猶莫不好德兎罝<lb/>
　之詩是也又况於在位之人乎夫文王惟能如此故<lb/>
　以征則服以守則治詩曰奉璋峨峨髦士攸宜又曰<lb/>
　周王于邁六師及之言文王所用文武各得其才而<lb/>
　無廢事也及至夷厲之亂天下之才又嘗少矣至宣<lb/>
<pb n="KR2o0015_WYG_010-14a"/>
　王之起所與圖天下之事者仲山甫而已故詩人嘆<lb/>
　之曰德輶如毛維仲山甫舉之愛莫助之盖閔人才<lb/>
　之少而山甫之無助也宣王能用仲山甫推其類以<lb/>
　新美天下之士而後人才復衆於是内修政事外討<lb/>
　不庭而復有文武之境土故詩人美之曰薄言采芑<lb/>
　于彼新田于此菑畝言宣王能新美天下之士使之<lb/>
　有可用之才如農夫新美其田而使之有可采之芑<lb/>
　也由此觀之人之才未嘗不自人主陶冶而成之者<lb/>
<pb n="KR2o0015_WYG_010-14b"/>
　也所謂陶冶而成之者何也亦教之養之取之任之<lb/>
　有其道而已<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十<lb/>
</p>
<p>
</p>
  </div>
</body>
</text>
</TEI>
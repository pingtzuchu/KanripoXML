<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十七</head> <lb/>
    <p>
<pb n="KR2o0015_WYG_097-1a"/>
欽定四庫全書<lb/>
　歴代名賢確論卷九十七<lb/>
　　通論三<lb/>
　　　宦官<hi>温公</hi>　<hi>孫之翰/</hi>　<hi>石守道</hi>
　　　近侍<hi>張唐英</hi>
　　　女謁<hi>張唐英</hi>
宦官<lb/>
　温公論曰宦者用權為國家患其來乆矣蓋以出入<lb/>
<pb n="KR2o0015_WYG_097-1b"/>
　宫禁人主自幼及長與之親狎非如三公六卿進見<lb/>
　有時可嚴憚也其間復有性識儇利語言辨給善俟<lb/>
　候顔色承迎志趣受命則無違迕之患使令則有稱<lb/>
　愜之効自非上智之主燭知物情慮患深逺侍奉之<lb/>
　外不任以事則近者日親逺者日疎甘言卑辭之請<lb/>
　有時而從浸潤膚受之愬有時而聴於是黜陟刑賞<lb/>
　之政潛移於近習而不自知如飲醇酒嗜其味而忘<lb/>
　其醉也黜陟刑賞之柄移而國家不危亂者未之有<lb/>
<pb n="KR2o0015_WYG_097-2a"/>
　也東漢之衰宦官最名驕横然皆假人主之權依憑<lb/>
　城社以濁亂天下未有能劫脅天子如制嬰兒廢置<lb/>
　在其手東西出其意使天子畏之若乗虎狼而挾蛇<lb/>
　虺如唐世者也所以然者非它漢不握兵唐握兵故<lb/>
　也太宗鑑前世之弊深抑宦官毋過四品明皇始隳<lb/>
　舊章是崇是長晚節令髙力士省決章奏乃至進退<lb/>
　將相時與之議自太子王公皆畏事之宦官自此熾<lb/>
　矣及中原板蕩肅宗收兵靈武李輔國以東宫舊𨽻<lb/>
<pb n="KR2o0015_WYG_097-2b"/>
　叅預軍謀寵過而驕不復能制遂至愛子慈父皆不<lb/>
　能庇以憂悸終代宗踐祚仍遵覆轍程元振魚朝恩<lb/>
　相繼用事竊弄刑賞壅蔽聰明視天子如委裘陵宰<lb/>
　相如奴僕是以來瑱入朝遇讒賜死吐蕃深侵郊甸<lb/>
　匿不以聞至狼狽幸陜李光弼危疑憤鬱以隕其生<lb/>
　郭子儀擯廢家居不保丘壟僕固懷恩寃抑無訴遂<lb/>
　棄勲庸更為叛亂徳宗初立頗振綱紀宦官稍絀而<lb/>
　返自興元猜忌諸將以李晟渾瑊為不可信悉奪其<lb/>
<pb n="KR2o0015_WYG_097-3a"/>
　兵而以竇文場霍仙鳴為中尉使典宿衛自是太阿<lb/>
　之柄落其掌握矣憲宗末年吐突承璀欲廢嫡立庶<lb/>
　以成陳𢎞志之變寳厯狎暱羣小劉克明與蘇佐明<lb/>
　為逆其後絳王及文武宣懿僖昭六帝皆為宦官所<lb/>
　立勢益驕横王守澄仇士良田令孜楊復恭劉季述<lb/>
　韓全誨為之魁傑自稱定䇿國老目天子為門生根<lb/>
　深蒂固疾成膏肓不可救藥矣文宗深憤其然志欲<lb/>
　除之以宋申錫之賢猶不能有所為反受其殃况李<lb/>
<pb n="KR2o0015_WYG_097-3b"/>
　訓鄭注反覆小人欲以一朝譎詐之謀翦累世膠固<lb/>
　之黨遂至漂血禁塗積尸省户公卿大臣連頸就誅<lb/>
　闔門屠滅天子陽瘖縱酒飲泣吞氣自比赧獻不亦<lb/>
　悲乎以宣宗之嚴毅明察猶閉目揺手自謂畏之况<lb/>
　懿僖之驕侈茍聲色毬獵足以充其欲則政事一以<lb/>
　付之呼之以父固無怪矣賊汚宫闕兩幸梁益皆令<lb/>
　孜所為也昭宗不勝其恥力欲清滌而所任不得其<lb/>
　人所行不由其道始則張濬覆軍於平陽増李克用<lb/>
<pb n="KR2o0015_WYG_097-4a"/>
　跋扈之勢復恭亡命於山南啓宋文通不臣之心終<lb/>
　則兵交闕廷矢及御衣漂泊莎城流寓華隂幽辱東<lb/>
　内劫遷岐陽崔昌遐無如之何更召朱全忠以討之<lb/>
　連兵圍城再罹寒暑御膳不足於糗糒王侯斃踣於<lb/>
　饑寒然後全誨就誅乗輿東出翦滅其黨靡有孑遺<lb/>
　而唐之廟社因以丘墟矣然則宦者之禍始於明皇<lb/>
　盛於肅代成於徳宗極於昭宗易曰履霜堅冰至為<lb/>
　國家者防微杜漸可不慎其始哉此其為患章章尤<lb/>
<pb n="KR2o0015_WYG_097-4b"/>
　著者也自餘傷賢害能召亂致禍賣官鬻獄沮敗師<lb/>
　徒蠧害烝民不可徧舉夫寺人之官自三王之世載<lb/>
　於詩禮所以謹閨闥之禁通内外之言安可無也如<lb/>
　巷伯之疾惡寺人披之事君鄭衆之辭賞吕强之直<lb/>
　諫曹日昇之救患馬存亮之弭亂楊復光之討賊嚴<lb/>
　遵美之避權張承業之竭忠其中豈無賢才乎顧人<lb/>
　主不當與之謀議政事進退士大夫使有威福足以<lb/>
　動人耳果或有罪小則刑之大則誅之無所寛赦如<lb/>
<pb n="KR2o0015_WYG_097-5a"/>
　此雖使之專横孰敢哉豈可不察臧否不擇是非欲<lb/>
　草薙而禽獮之能無亂乎是以袁紹行之於前而董<lb/>
　卓弱漢崔昌遐襲之於後而朱氏簒唐雖快一時之<lb/>
　忿而國隨以亡是猶惡衣之垢而焚之患木之蠧而<lb/>
　伐之其為害豈不益多哉孔子曰人而不仁疾之已<lb/>
　甚亂也斯之謂矣<lb/>
　孫之翰論保全内臣曰内臣贈官非古典也然於此<lb/>
　見旌善之事焉内臣自武后稱制始預事尚未有招<lb/>
<pb n="KR2o0015_WYG_097-5b"/>
　權著名者至明皇朝高力士以權寵擅名李林甫楊<lb/>
　國忠安禄山輩皆因之取將相位林甫輩既致時亂<lb/>
　力士貶死遐裔矣肅宗朝李輔國以扈從微勞過受<lb/>
　恩寵至專掌禁兵故輔國脅遷明皇升黜將相兇横<lb/>
　既極盜殺之於家矣肅宗又寵朝恩始命為觀軍容<lb/>
　使代宗寵之又加以天下觀軍容使朝恩驕横既甚<lb/>
　勢不可容遂使之自縊矣代宗又寵程元振使典禁<lb/>
　兵元振姦險擅權大為將相之害代宗避狄陜州詔<lb/>
<pb n="KR2o0015_WYG_097-6a"/>
　諸鎮兵赴援將帥懼元振誣譖多不敢至及栁伉極<lb/>
　言其狀元振貶死荒徼矣徳宗寵竇文塲霍仙鳴命<lb/>
　為神䇿軍中尉纎人裴均輩附之往往外取方鎮内<lb/>
　取要官文場仙鳴權任既盛内臣輩亦嫉之仙鳴被<lb/>
　毒以死文場甚懼堅乞致仕僅免於禍憲宗寵吐突<lb/>
　承璀至委鎮州征討之任卒無功效尋以其黨納賄<lb/>
　事連出淮南監軍後復寵任以妄議太子事為穆宗<lb/>
　誅死文宗寵王守澄聴其言遂致誣譖宰相宋申錫<lb/>
<pb n="KR2o0015_WYG_097-6b"/>
　事幾陷大戮守澄兇惡既甚竟至賜死自明皇朝已<lb/>
　後内臣以罪誅貶者不可勝紀但力士等八人大以<lb/>
　權力著名於時此内臣之尤盛者然三人誅死二貶<lb/>
　死一為盜殺一毒死文場禍至而避亦姦名不朽以<lb/>
　是觀之内臣取恩於天子恩既盛鮮有不罹禍者葢<lb/>
　受恩不知紀極恣其所為以至過惡之甚也惟順宗<lb/>
　朝俱文珍以剛直著稱又有翊戴憲宗之功位至右<lb/>
　衛大將軍知内侍省事不聞驕暴之名其卒也贈開<lb/>
<pb n="KR2o0015_WYG_097-7a"/>
　府儀同三司文宗朝馬存亮雖任中尉不與王守澄<lb/>
　同惡力止其屠害宋申錫家屬又有保衛昭憲之力<lb/>
　權寵既盛能奉身以退是年卒贈揚州大都督兹二<lb/>
　人者生而獲令名歿而有光寵此無他為善之效也<lb/>
　天子任内臣能常以力士存亮等善惡之效示之無<lb/>
　使權寵之過不惟不害國事亦足以保全之也<lb/>
　石守道論曰中官積亂僅二百年矣政道剥喪已盡<lb/>
　矣綱紀隳壞已絶矣賢人消亡已無矣高祖太宗之<lb/>
<pb n="KR2o0015_WYG_097-7b"/>
　遺徳已殄矣天人已厭矣神祗已怒矣國祚不去何<lb/>
　待雖盡殺之其可救乎猶水之浸潰始於針芒不補<lb/>
　遂壞隄防一決汗漫中夏懷山襄陵不可禦也而能<lb/>
　始塞一針芒水其止矣内官積亂二百年昭宗斬數<lb/>
　百人望其遽治不亦難乎悲夫噫中官之亂國家覆<lb/>
　社稷歴代罔不由之向若明皇肅宗能鑒前古之敗<lb/>
　早絶其初不使滋蔓或順憲善懲祖宗之亂亟杜其<lb/>
　漸無恣成姦則唐室豈有短促危亡之患哉臣觀東<lb/>
<pb n="KR2o0015_WYG_097-8a"/>
　漢之覆壞李唐之傾弱皆自中官然則中官豈可任<lb/>
　也臣每觀之寒心後世明王聖君宜深戒之　又論<lb/>
　肅宗代宗徳宗任用宦官曰國家之權在乎兵也兵<lb/>
　者王者生殺之柄也係天下安危之幾萬民存亡之<lb/>
　命有國以來孰敢去兵兵在手則匹夫可以制萬乗<lb/>
　兵去手雖人主不能制一夫故云古之命帥擇其文<lb/>
　武兼才將相全器忠亮可以託社稷信義可以固危<lb/>
　亡智謀可以決萬全籌䇿可以制千里故臨陣有必<lb/>
<pb n="KR2o0015_WYG_097-8b"/>
　勝出師無敗兵伊尹所以興湯吕望所以興周房喬<lb/>
　所以興唐李晟所以復定兩京子儀所以再造唐室<lb/>
　裴度所以戡寧中夏得將將之道也得用兵之要也<lb/>
　故兵為國家之利器嗟哉庸君暗主内疑宿將外忌<lb/>
　功臣不能推腹心以示人用忠信而結下反以貔貅<lb/>
　之衆授與閹腐之徒則是以王者生殺之柄天下安<lb/>
　危之幾萬民存亡之命付之厠役也自至徳已後天<lb/>
　下亂略弗過兵鋒益熾肅宗代宗徳宗三世䝉塵奔<lb/>
<pb n="KR2o0015_WYG_097-9a"/>
　播不暇由命帥失其人也措置非其處也古者命將<lb/>
　閫外之事將軍制之軍中聞將軍之令不聞天子之<lb/>
　詔而乃使中官監以制之更取監軍指畫進退不由<lb/>
　主帥號令不亦殆哉嗚呼兵柄豈可輕授於人哉况<lb/>
　在宦官尤不可假之以權也戒之戒之<lb/>
近侍<lb/>
　張唐英論曰文皇帝勵精治道力致太平制度牢密<lb/>
　紀綱齊整刑賞號令爵禄賜予如布帛之有邊幅如<lb/>
<pb n="KR2o0015_WYG_097-9b"/>
　丈尺之有長短不可得而踰之矣公道大闢私途盡<lb/>
　塞公卿臣妾戚里皇族不敢有僥倖之望至高宗中<lb/>
　睿以來頗壞其法開元之盛首革其弊天寳之後仍<lb/>
　蹈覆車順宗時韋執誼王伾叔文輩専政内結牛美<lb/>
　人以伺上動静朝廷刑賞之柄皆為所專章武英睿<lb/>
　綜核名實任用正人一清王室至昭愍以童年嗣位<lb/>
　怠於勤政悦於近習刑賞之柄出於閹人宫姬之手<lb/>
　拾遺薛延老因入奏曰近日除拜往往不由中書總<lb/>
<pb n="KR2o0015_WYG_097-10a"/>
　是内中宣出恐紀綱漸壞昭愍厲色不悦噫天下之<lb/>
　大萬幾之繁以一人之寡而四方夷夏尊而歸之者<lb/>
　以其有制度在爾今以一人之私而塞天下之公葢<lb/>
　不知天下者非巳之天下亦天下之天下也奈何不<lb/>
　以公議而守之耶李玨曰太宗用宰臣天下事皆先<lb/>
　平章故曰平章事若事不由中書則焉用平章事<lb/>
　耶<lb/>
女謁<lb/>
<pb n="KR2o0015_WYG_097-10b"/>
　張唐英論曰天下之禍常起於袵席之上情愛既遷<lb/>
　嬖寵斯甚大至傾國小亦攝朝高宗不斷政出則天<lb/>
　斲喪王室翦滅宗枝李氏宗廟不得血食孝和及武<lb/>
　韋氏司晨朝廷政令盡由中饋而郡國夫人陸氏昭<lb/>
　容上官氏沛國夫人鄭氏尚宫柴氏賀婁氏女巫隴<lb/>
　西夫人趙氏及太平公主安樂公主長寧公主宜城<lb/>
　公主等皆恃政挾寵依窟城社納受賄賂門若闤闠<lb/>
　鬻獄賣官無有虚日常出斜封墨敕補授官爵以手<lb/>
<pb n="KR2o0015_WYG_097-11a"/>
　掩其前令上以筆書其後上但笑而從之中外之官<lb/>
　數踰十倍屠沽之輩盡衣朱紫僕𨽻之人亦為卿監<lb/>
　皆無㕔事可處時人謂之三無坐處官謂宰相御史<lb/>
　員外也明皇之時楊氏專寵上方貢獻畢在私家其<lb/>
　公主駙馬尚辱於楊氏之奴其餘卿士畏而附之者<lb/>
　即可知矣<lb/>
　<lb/>
　<lb/>
<pb n="KR2o0015_WYG_097-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九十七<lb/>
</p>
<p>
</p>
  </div>
</body>
</text>
</TEI>
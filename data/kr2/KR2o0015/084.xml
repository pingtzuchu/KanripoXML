<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十四</head> <lb/>
    <p>
<pb n="KR2o0015_WYG_084-1a"/>
欽定四庫全書<lb/>
　歴代名賢確論卷八十四<lb/>
　　徳宗二<lb/>
　　　崔祐甫<hi>温公</hi>
　　　盧杞<hi>范祖禹</hi>　<hi>孫之翰/</hi>　<hi>石守道</hi>
　　　陸贄<hi>范祖禹</hi>　<hi>權徳輿</hi>
　　　李泌<hi>范祖禹</hi>　<hi>溫公</hi>
　　　蕭復<hi>范祖禹</hi>
<pb n="KR2o0015_WYG_084-1b"/>
　　　姜公輔<hi>范祖禹</hi>
　　　楊炎<hi>孫之翰</hi>
　　　裴延齡<hi>范祖禹</hi>
　　　崔善正　李錡<hi>范祖禹</hi>　<hi>張唐英</hi>
　　　李晟<hi>東坡</hi>　<hi>范祖禹/</hi>　<hi>孫之翰</hi>
崔祐甫<lb/>
　司馬溫公論為相未二百日除官八百人曰臣聞用<lb/>
　人者無親疎新故之殊惟賢不肖之為察其人未必<lb/>
<pb n="KR2o0015_WYG_084-2a"/>
　賢也以親故而取之固非公也茍賢矣以親故而捨<lb/>
　之亦非公也夫天下之賢固非一人所能盡也若必<lb/>
　待素識熟其才行而用之所遺亦多矣古之為相者<lb/>
　則不然舉之以衆取之以公衆曰賢矣已雖不知其<lb/>
　詳姑用之待其無功然後退之有功則進之所舉得<lb/>
　其人則賞之非人則罰之皆衆人所共然也已不置<lb/>
　毫髪之私於其間茍推是心以行之又何遺賢曠官<lb/>
　之足病哉<lb/>
<pb n="KR2o0015_WYG_084-2b"/>
盧杞<lb/>
　范祖禹論崔祐甫盧杞曰徳宗性本猜克故小人易<lb/>
　入用崔祐甫則治用盧杞則亂祐甫輔之以寛大固<lb/>
　益其徳矣杞輔之以嚴刻則合其性焉由其本猜克<lb/>
　故也當其即政之始勵精求治猶能任賢一為小人<lb/>
　之所指導而終身不復使祐甫用於貞元之後亦豈<lb/>
　得行其志哉　又論杞為相引裴延齡為學士曰君<lb/>
　子與小人莫不引其類而聚於朝人君得一賢者而<lb/>
<pb n="KR2o0015_WYG_084-3a"/>
　相之為相者舉其類而進之後之進者亦舉其類繼<lb/>
　之者莫非賢也其國未嘗無人焉則是得一賢而百<lb/>
　姓被其徳澤者數十年而未已也其任小人也豈特<lb/>
　一時之患哉亦舉其類而進之後之進者亦舉其類<lb/>
　繼之者莫非小人也是以任一不肖而天下被其災<lb/>
　害者亦數十年而未已焉徳宗旣相盧杞而杞復引<lb/>
　延齡以自助則其國政可知矣盧杞相於建中之初<lb/>
　而延齡用於貞元之後是始終之以小人也故徳宗<lb/>
<pb n="KR2o0015_WYG_084-3b"/>
　之世賢人君子常阨窮而道不得行由小人之彚進<lb/>
　不已也人君置相可不慎哉　又論盧杞保朱泚必<lb/>
　不反曰人君如欲知其臣聽其言而以事驗之則忠<lb/>
　邪賢不肖可得而見矣姜公輔䇿朱泚必反蕭復言<lb/>
　鳳翔必亂見幾知變何其明也盧杞以百口保泚請<lb/>
　遣大臣宣慰而吳溆沒於賊又誤援軍興元益危宰<lb/>
　相謀國乖刺如此則其人可知也興元之守實公輔<lb/>
　與復是頼徳宗雖以為相不旋踵而踈斥之杞幾亡<lb/>
<pb n="KR2o0015_WYG_084-4a"/>
　社稷至死而猶以為賢自古論禍難而不悟鮮有如<lb/>
　徳宗者也　又論帝迫衆議不得已貶杞新州司馬<lb/>
　曰徳宗之性與小人合與君子殊故其去小人也難<lb/>
　逺君子也易忠正之士一言忤意則終身擯斥盧杞<lb/>
　裴延齡之徒至死而念之不衰迫於危亡不得已然<lb/>
　後去之君子則於其不可去而逐之矣夫賢之與佞<lb/>
　正之與邪聽其所言觀其所行亦足以知之矣徳宗<lb/>
　反而易之豈惡治而欲亂哉蓋其性與小人合也<lb/>
<pb n="KR2o0015_WYG_084-4b"/>
　孫之翰論杞姦邪曰李勉以盧杞姦邪天下皆知獨<lb/>
　徳宗不知所以為姦邪此勉知其一未知其二杞姦<lb/>
　邪惑主固有其術其始未必能辨也及以大罪貶竄<lb/>
　徳宗復念之此由性所合爾蓋徳宗性忌盧杞性險<lb/>
　人臣希主所忌之意而行其險計此固易合也當李<lb/>
　懷光赴難興元杞懼言己之罪故沮其朝見致懷光<lb/>
　怨望以叛徳宗悟其事已逐杞矣悟其事是辨其姦<lb/>
　邪也旣辨而復念之蓋當危難則不敢狥己之情復<lb/>
<pb n="KR2o0015_WYG_084-5a"/>
　有過失懼臣下不盡力於平賊也賊旣平復歸京師<lb/>
　又欲肆己所為顧朝廷之臣未有如杞能希其意者<lb/>
　故念之念之必將用之豈非性有所合也賴忠賢之<lb/>
　徒力諫其事杞復早死不然杞必再用用則天下再<lb/>
　亂矣後之人君性忌者得不戒之<lb/>
　石守道論曰嘗讀唐史見徳宗信任盧杞知大姦<lb/>
　有似乎忠大佞有似乎賢深心厚貌外不可知巧邪<lb/>
　善諂君不能察使覽袁髙之奏諫官之踈雖幽厲之<lb/>
<pb n="KR2o0015_WYG_084-5b"/>
　䝉蔽桓靈之昏暗猶將有以發寤而徳宗曾不少釋<lb/>
　其惑待遇益厚蓋有以左道䝉其君也結君之心已<lb/>
　深也固君之寵已堅也至杞死而天下為之快徳宗<lb/>
　思之不已者信其大姦大佞有似乎忠賢而能蔽君<lb/>
　聪明至於宗社崎危而莫之悟也海内怨嗟而莫之<lb/>
　覺也任人之際可不察與觀其行括率税間架算除<lb/>
　陌歛天下之怨賈禍於國家拒懷光之朝茍一身之<lb/>
　安遺憂於宗社千載之下人猶憤惋請觀盧杞之邪<lb/>
<pb n="KR2o0015_WYG_084-6a"/>
　徳宗之蔽塞可為後世之鑑矣<lb/>
陸贄<lb/>
　范祖禹論贄上書論將兵并關中形勢財利曰賢者<lb/>
　之知國如良醫之知疾察其形色視其脈理而識死<lb/>
　生之變不待其顛仆而後以為病也陸䞇論用兵之<lb/>
　亂如蓍龜之先見何其智哉夫豈如瞽史之知天道<lb/>
　乎亦觀其事而知之也非獨如䞇之賢者能知之意<lb/>
　天下之凡民亦必有知之者惟人君不覺也天下之<lb/>
<pb n="KR2o0015_WYG_084-6b"/>
　患在於人莫敢言而君不得知言之而不聽則末如<lb/>
　之何也必亂而已矣　又論䞇上䟽勸帝從諫帝謂<lb/>
　其失在推誠曰徳宗播遷幾於亡國不能反求諸己<lb/>
　而以為失在推誠既過而不改又諫而不從乃疑臣<lb/>
　下之揚其惡而掠其美因不復以聽納為事甚矣其<lb/>
　無人君之德也陸贄之言曲盡其情者其聽從曾無<lb/>
　一二愚故剟其大畧以見徳宗之性與其行事以為<lb/>
　戒哉　又論上與䞇謀事人謂内相上行止必與之<lb/>
<pb n="KR2o0015_WYG_084-7a"/>
　俱曰徳宗於危亂之中斯須不可無䞇及其用裴延<lb/>
　齡之譖則棄之如脱屣然于所厚如此宜其無所不<lb/>
　薄也詩曰將恐將懼惟予與女將安將樂女轉棄予<lb/>
　其徳宗之謂矣　又論䞇上䟽諫上疑山北來者為<lb/>
　窺覘欲拘之曰徳宗好察而不明是以致亂而不自<lb/>
　知其非陸贄欲正其心術故必原其禍之所起而極<lb/>
　論之使之懲既往之失防未然之悔也詩曰猶之未<lb/>
　逺是用大諫陸贄有焉　又論䞇諫帝下詔訪裹頭<lb/>
<pb n="KR2o0015_WYG_084-7b"/>
　内人曰徳宗不能虚已以納諫雖勉從陸贄之言不<lb/>
　降詔而遣使是閉其門而由戸出也人君茍不能强<lb/>
　於為善諫之為益也少哉　又論贄諫帝不可對<lb/>
　趙憬論政事曰凡此皆徳宗心術之蔽也故蕭復諫<lb/>
　之於前陸贄論之於後而終不改蓋自以為得馭下<lb/>
　之術而不知失為上之道是以愈疑而愈闇也　又<lb/>
　論裴延齡趙憬譖陸贄罷相曰人君欲聞外事豈不<lb/>
　有賢者可任以為耳目乎徳宗知延齡誕妄而信之<lb/>
<pb n="KR2o0015_WYG_084-8a"/>
　是自蔽耳目也其惑亦甚矣夫姦臣之立於朝非獨<lb/>
　狡佞足以惑其君心必有大臣之不忠者附益而封<lb/>
　植之故不可去也延齡之親寵陸贄之廢黜趙憬實<lb/>
　為之助憬之罪大矣必若治之以春秋之法憬其為<lb/>
　誅首歟<lb/>
　權德輿曰嘗讀賈誼書觀其經制人文鋪陳帝業術<lb/>
　亦至矣待之宣室恨得後時遇亦深矣然竟不能達<lb/>
　四聰而盡其善排羣議而試厥謀道之難行亦已乆<lb/>
<pb n="KR2o0015_WYG_084-8b"/>
　矣東陽絳灌何代無之嘻一薰一蕕善惡不能同其<lb/>
　器方鑿圓枘良工無以措巧心所以治世少而亂世<lb/>
　多大雅衰而正聲寢漢道未融既失之於賈傅吾唐<lb/>
　不幸復擯棄於陸公公之秉筆内署也㩁古揚今雄<lb/>
　文藻思敷之為文誥伸之為典謨俾<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡向風懦夫<lb/>
　增氣則有制誥集一十卷覽公之作則知公之為文<lb/>
　也潤色之餘論思獻納軍國利害巨細必陳則有奏<lb/>
　草七卷覽公之奏則知公為臣也其在相位也推賢<lb/>
<pb n="KR2o0015_WYG_084-9a"/>
　與能舉直措枉將斡璿衡而掲日月清氛沴而平泰<lb/>
　階敷其道也與伊説争衡考其文也與典謨接軫則<lb/>
　有中書奏議七卷覽公之奏議則知公之事君也古<lb/>
　人以士之遇也其要有四焉才位時命也仲尼有才<lb/>
　而無位其道不行賈生有時而無命終於一慟唯公<lb/>
　才不謂不長位不謂不髙逢時而不盡其道非命歟<lb/>
　裴氏之子焉能使公不遇哉説者又以房魏姚宋逢<lb/>
　時遇主克致清平陸君亦獲幸時君而不能與房魏<lb/>
<pb n="KR2o0015_WYG_084-9b"/>
　爭列蓋道未至也應之曰道雖自我宏之在人蜚蝗<lb/>
　竟天農稷不能善稼奔車覆轍丘軻亦廢規行若使<lb/>
　四君與公易時而相則一否一臧未可知也而致君<lb/>
　不及貞觀開元者蓋時不幸也豈公不幸哉以為其<lb/>
　道未至不亦誣乎<lb/>
李泌<lb/>
　范祖禹論帝使李泌分主職事泌對宰相之職不可<lb/>
　分曰古之王者惟任一相以治天下唐虞有百揆夏<lb/>
<pb n="KR2o0015_WYG_084-10a"/>
　商官可知也周之冡宰實總六卿自司徒以下分職<lb/>
　以聽焉詔王廢置者宰也是以治出於一政有所統<lb/>
　相得其職君得其道恭己無為而治蓋以此也後世<lb/>
　多疑於人宰相之職分而不一君以為權在於己臣<lb/>
　亦以為政在於君國之治亂民之休戚無所任責故<lb/>
　賢者不得行其所學不肖者得以茍容於其間由官<lb/>
　不正任不專也其有功烈見於世稱為賢相者必其<lb/>
　得君之專任職之乆言行計從出於一人者也古者<lb/>
<pb n="KR2o0015_WYG_084-10b"/>
　名與實稱而後事成功立焉後世不能正名而其實<lb/>
　必合於古然後能有成功如欲稽古以建官必以一<lb/>
　相統天下始可以言治矣　又論上欲廢太子泌諌<lb/>
　止之曰李泌善處父子兄弟之間故能以其直誠正<lb/>
　言感悟人主卒使父子如初可謂忠矣諂䛕之人助<lb/>
　君之決者必曰家事非他人所預陷君於惡率由此<lb/>
　言泌以為天子以四海為家則莫非家事以君之子<lb/>
　為己任其知相之職業哉　又論泌言君相造命曰<lb/>
<pb n="KR2o0015_WYG_084-11a"/>
　易曰窮理盡性以至於命自君臣而言之為君盡君<lb/>
　道為臣盡臣道此窮理也理窮則性盡性盡則至於<lb/>
　命矣孟子曰莫非命也順受其正夫順受其正者人<lb/>
　事也人事極矣而後可以言命故知命者不立巖牆<lb/>
　之下立巖牆之下而死者人之所取也非天之所為<lb/>
　也順其道而死者天之所為非人之所取也故曰命<lb/>
　若夫建中之亂有以取之乎無以取之乎若無以取<lb/>
　之則不窮兵不暴歛不相盧杞而致亂乃可謂命也<lb/>
<pb n="KR2o0015_WYG_084-11b"/>
　若有以取之而曰命豈異於紂乎夫為人君不知相<lb/>
　之姦邪不省己之闕失而歸之術者之言以為命宜<lb/>
　其德之不建政之不修也李泌之論不亦正乎<lb/>
　司馬温公論元友直運錢帛二十五萬泌悉輸之大<lb/>
　盈庫上猶有宣索曰王者以天下為家天下之財皆<lb/>
　其有也阜天下之財以養天下之民已必豫焉或乃<lb/>
　更為私藏此匹夫之鄙志也古人有言曰貧不學儉<lb/>
　夫多財者奢欲之所自來也李泌欲弭徳宗之欲而<lb/>
<pb n="KR2o0015_WYG_084-12a"/>
　豐其私財財豐則欲滋矣財不稱欲能無求乎是猶<lb/>
　啓其門而禁其出也雖徳宗之多僻亦泌所以相之<lb/>
　者非其道故也<lb/>
蕭復<lb/>
　范祖禹論上以復輕已使宣慰淮南陸贄言復去就<lb/>
　帝竟不復辨曰德宗惡正直而保姦邪故親盧杞疎<lb/>
　蕭復嫌隙既開無事而疑陸贄之言蓋欲救其心術<lb/>
　而執疑恥過不欲辨明寜蓄諸心晻昧不決而已此<lb/>
<pb n="KR2o0015_WYG_084-12b"/>
　讒賊之所由入也孟子曰不仁者可與言哉安其危<lb/>
　而利其葘樂其所以亡者其徳宗之謂矣　又論復<lb/>
　謂李勉盧翰在相位不可不與共議政事遂罷相曰<lb/>
　蕭復欲黜陳少游賞韋臯此朝廷之公議也德宗茍<lb/>
　以為然在於一言使宰相行之而已何疑于李勉盧<lb/>
　翰而獨與從一為宻耶且既以為相而不待之以誠<lb/>
　則踈逺之臣其可信者幾希矣夫如是忠臣賢者豈<lb/>
　得盡其心乎<lb/>
<pb n="KR2o0015_WYG_084-13a"/>
姜公輔<lb/>
　范祖禹論公輔以諫厚𦵏唐安公主罷相曰人君置<lb/>
　相必求天下之賢蓋欲聞其忠言嘉謀以交修其所<lb/>
　不逮也書曰朝夕納誨以輔台徳而後宰相與諫諍<lb/>
　之臣分其所職人君得失相不豫焉必責之諌臣此<lb/>
　諂䛕之人持禄保位之計非賢者之職業也姜公輔<lb/>
　一諫徳宗而徳宗以為非所宜論卒廢黜之不明之<lb/>
　君豈知所任相哉<lb/>
<pb n="KR2o0015_WYG_084-13b"/>
楊炎<lb/>
　孫之翰論曰楊炎為宰相論内庫之弊使財賦一歸<lb/>
　有司言租庸之害定兩稅以便天下才力頗稱其位<lb/>
　矣及建議復陵陽渠不從嚴郢之言以起民怨城原<lb/>
　州不納段秀實之計以致兵叛何其自欺功業也宰<lb/>
　相之任固在盡其才力以當國事茍謀議未至安得<lb/>
　不從人之善也况浚渠之事嚴郢引内園植稻之費<lb/>
　以明之利害甚顯何故不從其言也原州之議秀實<lb/>
<pb n="KR2o0015_WYG_084-14a"/>
　請俟農隙興功是使衆安而事立又何故不納其計<lb/>
　也不惟不從不納且讎其人矣蓋炎自恃才力方持<lb/>
　大權不欲天下之人一違其議故樹威如此殊不思<lb/>
　宰相之議繫天下利害必在於是爾未至於是有違<lb/>
　之者安得不從也能從於善人稱賢矣已有賢名則<lb/>
　何損於才力何害於大權乎兹至公之道也炎雖有<lb/>
　才而心不公故不能成就功業卒至禍敗後之為相<lb/>
　者戒之　又論貶崖州司馬賜死曰炎懷元載私恩<lb/>
<pb n="KR2o0015_WYG_084-14b"/>
　讎劉晏害之此固大罪若正名誅之宜矣然炎之害<lb/>
　晏本出私惡徳宗殺炎又非公法始炎誣晏言嘗託<lb/>
　附獨孤妃欲立韓王德宗不察虚實便以晏不利於<lb/>
　已至遣使先殺晏後詔以忠州叛罪之此君與相俱<lb/>
　以私怨心殺害勲賢仍誣其罪用掩己過是上欺於<lb/>
　天下欺於人中外寃惜固不能已炎懼人言之多奏<lb/>
　遣腹心使於四方言殺晏之事本由君怒以解己罪<lb/>
　徳宗聞之又惡殺勲賢之事在已乃怒炎有意誅之<lb/>
<pb n="KR2o0015_WYG_084-15a"/>
　若下詔述己聽讒殺賢之過深自咎責雪晏之枉優<lb/>
　加贈典正炎之罪肆諸市朝猶可戒己失道明國常<lb/>
　憲使姦險者知懼忠憤者快心反擢用盧杞姦惡甚<lb/>
　於炎乃加炎他罪殺之又豈公法也為君為相逞怨<lb/>
　如是相欲無禍君欲不危難矣<lb/>
裴延齡<lb/>
　范祖禹論别置四庫虚張名數以惑上曰自古聚歛<lb/>
　興利之臣非有生財之術皆移東於西指虚為實徒<lb/>
<pb n="KR2o0015_WYG_084-15b"/>
　張官吏置簿書以罔惑人主取功賞而已由明皇至<lb/>
　於徳宗其事不謀而同蓋興利必用小人小人莫不<lb/>
　為欺故其所行者由一律也<lb/>
崔善正　李錡<lb/>
　范祖禹論崔善正言錡不法上械送錡錡坑殺之曰<lb/>
　徳宗本惡崔善正直言故使李錡甘心焉善正之死<lb/>
　非特以告錡也鉗天下之口而長姦臣之威實徳宗<lb/>
　殺之是朝廷殺諫者非錡殺告者也<lb/>
<pb n="KR2o0015_WYG_084-16a"/>
　張唐英論曰浙西布衣崔善正上封事言李錡反德<lb/>
　宗械善正以賜錡俾坑殺噫善正一布衣也茹藜藿<lb/>
　則有八珍之甘處蓬蓽則有藻梲之樂非食國家之<lb/>
　禄有憂國家之心蓋以慮肉食者失於廟堂而黎民<lb/>
　抱骸於草莽故越數千里至京師一言者言錡之叛<lb/>
　為徳宗計者宜念古人之戒欲入澤者問牧童欲入<lb/>
　水者問漁師以其知之審也宜先遣一詔使巡行江<lb/>
　浙察錡之志有無叛上之謀察善正之言審與不審<lb/>
<pb n="KR2o0015_WYG_084-16b"/>
　然後以善正付法未為晚也何至閉聰遏明械之以<lb/>
　賜錡使忠義之士死於無辜以箝天下直臣之口哉<lb/>
　為錡之計者已既有不臣之迹致善正諫言朝廷釋<lb/>
　然不以為信則宜翻然悔過納土歸朝亦不失一節<lb/>
　度使彼善正者雖發己之惡宜寛而恕之上章於朝<lb/>
　請徳宗任用之以來天下直言之士則可謂善補過<lb/>
　矣徳宗旣褊急而以善正賜之李錡又不悔過從而<lb/>
　殺之至憲宗之初錡果叛則善正不為狂妄宜下詔<lb/>
<pb n="KR2o0015_WYG_084-17a"/>
　旌賞爵其子孫可也而天子與公卿大夫卒不議及<lb/>
　於此善正可謂生死無一人知者可哀也哉<lb/>
李晟<lb/>
　東坡李西平畫贊曰以吾觀西平王提孤軍自比方<lb/>
　赴行在走懷光斬朱泚如反掌及其後帥鳳翔與隴<lb/>
　右瞰河隍兵益振謀旣臧終不能取尋常墮賊計困<lb/>
　平涼卒罷兵仆三將誰之咎在廟堂斬馬劒誅延賞<lb/>
　為菹醢不足償覽遺像涕泗滂<lb/>
<pb n="KR2o0015_WYG_084-17b"/>
　范祖禹論以張延賞罷晟兵柄晟謂與吐蕃盟事可<lb/>
　憂曰人君於其所不當疑而疑之則於其所不可信<lb/>
　而信之矣此必然之理也李晟有復唐室之大功又<lb/>
　再敗吐蕃社稷是賴而徳宗猜忌使勲賢憂懼不保<lb/>
　朝夕至於讒邪之詭計吐蕃之甘言則推誠而信之<lb/>
　不疑一旦罷晟兵柄中外莫不解體行張延賞之私<lb/>
　意中尚結贊之隂謀忠賢至計確不可入而奸臣敵<lb/>
　國得以欺賣由其心術顛倒見善不明故也延賞以<lb/>
<pb n="KR2o0015_WYG_084-18a"/>
　私憾敗國殄民刑孰大焉徳宗曽不致詰使之得保<lb/>
　首領死牖下幸矣<lb/>
　孫之翰論李晟論張延賞曰初徳宗用延賞相舊史<lb/>
　言晟與延賞不協表論其過故改授僕射初觀其事<lb/>
　似晟恃功挾怨以沮延賞及詳其本末乃晟忠於徳<lb/>
　宗非恃功挾怨也晟雖一代元勲位任崇極常慕魏<lb/>
　鄭公為人思致君如貞觀之治事有當言犯而無隱<lb/>
　至徳宗用延賞相表論其過者知延賞非宰相器也<lb/>
<pb n="KR2o0015_WYG_084-18b"/>
　但徳宗注意延賞必欲大用乃諭晟與之釋憾㑹劉<lb/>
　佐韓滉入朝以徳宗意勸晟表薦延賞不得已言之<lb/>
　此又見晟不敢恃功固拒君意為强臣之態也延賞<lb/>
　既相為徳宗寵待言無不從齊映居相位雖無顯赫<lb/>
　事業薦賢頗稱純直延賞與不足逐之逺郡怒晟不<lb/>
　解以讒言罷其兵權又忌栁渾忠直擠之罷相本嫉<lb/>
　晟社稷大功欲用劉佐李抱真輩收河隴以髙之遂<lb/>
　建議减官收俸錢以助軍旣罷晟兵權抱真輩不平<lb/>
<pb n="KR2o0015_WYG_084-19a"/>
　遂辭邊任又减官詔下衆言不便延賞復請量留員<lb/>
　數以解謗議作相數月銳意報怨舉事輕脫如此此<lb/>
　固非宰相器則晟之表論其過豈非忠於徳宗也但<lb/>
　徳宗好任姦人必使延賞作相尚以早卒未能大害<lb/>
　天下然時政亂矣或曰李晟言張延賞不可大用於<lb/>
　主誠忠矣然將帥方成大功領兵權進退宰相可乎<lb/>
　答曰將帥賢如晟名徳為天下信服如晟者見天子<lb/>
　命相非其人言之可矣不及晟者言之則為强横之<lb/>
<pb n="KR2o0015_WYG_084-19b"/>
　臣也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十四<lb/>
</p>
<p>
</p>
  </div>
</body>
</text>
</TEI>
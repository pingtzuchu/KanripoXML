<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷四十四</head> <lb/>
    <p>
<pb n="KR2o0015_WYG_044-1a"/>
欽定四庫全書<lb/>
　歴代名賢確論卷四十四<lb/>
　　武帝下<lb/>
　　　李陵<hi>樂天</hi>　<hi>少游/</hi>　<hi>何去非</hi>
　　　李廣<hi>温公</hi>　<hi>何去非</hi>
　　　霍去病<hi>何去非</hi>
　　　桑𢎞羊<hi>張彧</hi>　<hi>李徳裕</hi>
　　　公孫𢎞<hi>李徳裕</hi>
<pb n="KR2o0015_WYG_044-1b"/>
　　　石慶<hi>少游</hi>
　　　終軍<hi>栁子厚</hi>
　　　賢吏<hi>子由</hi>
　　　漢鼎<hi>東坡</hi>
李陵<lb/>
　樂天曰忠孝智勇四者為臣為子之大寶也故古之<lb/>
　君子奉以周旋茍一失之是非人臣人子矣漢李陵<lb/>
　䇿名上將出討匈奴竊謂不死於王事非忠生降於<lb/>
<pb n="KR2o0015_WYG_044-2a"/>
　匃奴非勇棄前功非智召後禍非孝四者無一可而<lb/>
　遂亡其宗哀哉予覽史記漢書皆無明譏竊甚惑之<lb/>
　司馬遷雖以陵獲罪而無譏可乎班孟堅亦從而無<lb/>
　譏又可乎按禮云謀人之軍師敗則死之故敗而死<lb/>
　者是其所也春秋所以美狼瞫者為能獲其死所而<lb/>
　陵獲所不死得無譏焉觀其始以步卒深入匃奴而<lb/>
　能以寡擊衆以勞破逸再接再捷功孰大焉及乎兵<lb/>
　盡力殫摧鋒敗績不能死戰卒就生降噫墜君命挫<lb/>
<pb n="KR2o0015_WYG_044-2b"/>
　國威不可以言忠屈身於敵國束手為俘虜不可以言<lb/>
　勇喪戰勲於前墜家聲於後不可以言智罪逭於躬禍<lb/>
　移於母不可以言孝而引范蠡曹沬為比又何謬歟且<lb/>
　㑹稽之恥蠡非其罪魯國之羞沬必能報所以二子不<lb/>
　死也而陵茍免其微軀受制於强敵雖有區區之意亦<lb/>
　奚為哉夫吳齊者越魯之敵國匈奴者漢之外臣俾大<lb/>
　漢之將為單于之擒是長冦讎辱國家甚矣况二子雖<lb/>
　不死無陵生降之名二子茍生降無陵及親之禍酌其<lb/>
<pb n="KR2o0015_WYG_044-3a"/>
　本末事不相侔而陵竊慕之是大失臣子之義也觀陵<lb/>
　答子卿之書意者但患漢之不知己而不自内省其始<lb/>
　終焉何者與其欲刺心自明刎頸見志曷若効節致命<lb/>
　取信於君與其痛母悼妻尤君怨國曷若忘身守死而<lb/>
　紓禍於親焉或曰武帝不能明察茍聽流言遽加厚誅<lb/>
　豈非負徳答曰設使陵不茍其生能繼以死則必賞延<lb/>
　於世刑不加親戰功足以冠當時壯節足以垂後代忠<lb/>
　孝智勇四者立而死且不朽矣何流言之能及哉嗚呼<lb/>
<pb n="KR2o0015_WYG_044-3b"/>
　予聞之古人云人各有一死死或重於泰山或輕於<lb/>
　鴻毛若死重於義則視之如泰山也若義重於死則<lb/>
　視之如鴻毛也故非其義君子不輕其生得其所君<lb/>
　子不愛其死惜哉陵之不死也失君子之道焉故隴<lb/>
　西士大夫以李氏為愧不其然乎<lb/>
　秦少游曰草食之獸不疾而易藪水生之蟲不疾而<lb/>
　易水行小變不失其大常也如此者可以用兵矣何<lb/>
　則用兵之法有所謂常有所謂變什則圍之伍則攻<lb/>
<pb n="KR2o0015_WYG_044-4a"/>
　之不敵則逃之兵之所謂常也以寡覆衆兵之所謂<lb/>
　變也古之善用兵者雖能以寡覆衆而什圍伍攻之<lb/>
　道未嘗忽焉所謂行小變而不失其大常也嗚呼李<lb/>
　陵之所以敗者其不達於此乎兵法曰小敵之堅大<lb/>
　敵之擒也方漢武帝時匈奴承冒頓之後號為强盛<lb/>
　控弦百萬幾與中國抗衡衛青之徒每出塞至少不<lb/>
　下三萬騎其多至十萬騎又有諸將相與應接然後<lb/>
　有功陵以步卒五千出居延行三十日至浚稽山與<lb/>
<pb n="KR2o0015_WYG_044-4b"/>
　單于七八萬騎接戰百數十合安得而不敗哉盖陵嘗<lb/>
　將八百騎深入匈奴二千餘里過居延北不見敵還又<lb/>
　嘗將輕騎出燉煌至鹽水迎貳師未嘗困絶謂以少擊<lb/>
　衆可以為常不知幸之不可以數之昔秦始皇問李信<lb/>
　曰吾欲取荆將軍度用幾何人而足李信曰不過二十<lb/>
　萬人又問王翦曰非六十萬人不可始皇使信伐荆既<lb/>
　而軍敗復欲使翦翦曰大王必不得已用臣非六十萬<lb/>
　人不可始皇從之遂平荆地夫王翦豈不知以少擊衆<lb/>
<pb n="KR2o0015_WYG_044-5a"/>
　為利哉以為不變不可恃大常不可失也故田單疑趙<lb/>
　奢之用衆而奢以為吳干之劒肉試則斷牛馬食試則<lb/>
　截盤匜薄之柱上而擊之則折為三質之石上而擊之<lb/>
　則碎為百嗚呼以王翦之事趙奢之言觀之則陵之敗<lb/>
　也其自取之哉夫豪傑之士不患無才患不能養其氣<lb/>
　而已不能養氣則雖有竒才適足以殺身也方陵之召<lb/>
　見武臺天子欲使為貳師將輜重陵心恥之不敢言也<lb/>
　遂請當一隊以分單于兵夫以陵之竒才向使少加持<lb/>
<pb n="KR2o0015_WYG_044-5b"/>
　重則衛霍之功豈難繼哉而不勝一旦之憤輕用其<lb/>
　鋒至兵敗降匈奴頺其家聲是以不能養其氣而已<lb/>
　或曰李陵以孤軍深入其亡也宜矣然則李靖以騎<lb/>
　三千蹀血北庭遂取定襄何也曰唐之擊突厥也六<lb/>
　總管師十萬皆授靖節制所向輒克北勢窘甚矣頡<lb/>
　利諸酋皆勒所部來奔所謂傷弓之禽可以虛弦下<lb/>
　也況於勁騎三千乎與陵之事異矣<lb/>
　何去非曰善將將者不以其將予敵善為將者不以<lb/>
<pb n="KR2o0015_WYG_044-6a"/>
　其身予敵主以其將予敵而將不辭是制將也將以<lb/>
　其身予敵而主不禁是聽主也故聽主無斷而制将<lb/>
　無權二者之失均焉漢武召陵欲為貳師將輜重也<lb/>
　而陵惡於屬人自以所將皆荆楚勇士竒才劍客願<lb/>
　得自當一隊以步卒五千涉單于廷而無所事騎也<lb/>
　夫所謂騎者匈奴之勝兵長技也廣澤平野奔突馳<lb/>
　踐出没千里非中國步兵之能敵也以匈奴之强兵<lb/>
　騎之衆居安持佚為致敵之主而吾欲以數千之士<lb/>
<pb n="KR2o0015_WYG_044-6b"/>
　擐甲負糧徒步深入䇿勞麾憊為赴敵之客是陵輕<lb/>
　委其身以予敵矣而漢武之不禁也乃甚壯之而聽<lb/>
　其行上無統帥而旁無援師使之窮數十日之力涉<lb/>
　數千里之地以與敵角而冀其成功陵誠勇矣雖其<lb/>
　所以摧敗足以暴於天下卒以衆寡不敵身為降虜<lb/>
　辱國敗家為天下笑者是漢武以陵與敵也故曰二<lb/>
　者之失均焉法曰小敵之堅大敵之擒也陵提五千<lb/>
　之士孤軍獨出當單于十萬之師轉鬬萬里安得不<lb/>
<pb n="KR2o0015_WYG_044-7a"/>
　為其所擒也是以古之善戰者無幸勝而有常功計必勝<lb/>
　而後戰是勝不可以幸得也度有功而後動是功可以常<lb/>
　期也秦將取荆問其將李信曰度兵㡬何而足信曰二十<lb/>
　萬足矣以問王翦翦曰非六十萬不可秦君甚壯信而<lb/>
　怯翦也遂以二十萬衆將信而行大䘮其師而還秦君<lb/>
　大恐自駕以請王翦翦曰必欲用臣顧非六十萬人不<lb/>
　可也秦君曰謹受命翦遂將之卒破荆而滅焉冒頓單<lb/>
　于嫚辱吕后漢之君臣廷議欲斬其使遂奉兵擊之樊<lb/>
<pb n="KR2o0015_WYG_044-7b"/>
　噲請曰願得十萬衆横行匈奴中季布曰噲可斬也昔<lb/>
　高祖以三十萬衆困於平城噲柰何欲以十萬衆横行<lb/>
　匈奴也吕后大悟遂罷其議向使王翦狥秦君以將予<lb/>
　敵而不辭吕后聴樊噲以身予敵而不禁則二將之祸<lb/>
　可勝悔哉夫李廣李陵皆山西之英將也材武善戰能<lb/>
　得士死力然輕暴易敵可以屬人難以專將世主者茍<lb/>
　能因其材而任之使奮勵氣節霆擊鷙搏則前無堅敵<lb/>
　而功烈可期矣漢武皆乖其所任二人者終僨蹷而不<lb/>
<pb n="KR2o0015_WYG_044-8a"/>
　濟身辱名敗可不惜哉大將軍衛青之大擊匈奴也<lb/>
　以廣為前將軍青徙廣出東道少回逺乏水草廣請<lb/>
　於上曰臣部為前將軍令臣出東道臣結髪與匈奴<lb/>
　戰乃今一得當單于臣願居前先死單于而青陰受<lb/>
　上旨以廣數竒無令當單于恐不得所欲廣遂出東<lb/>
　道卒以失期自殺夫以廣之材勇得從大將軍全師<lb/>
　之出其勝氣已倍矣又獲居前以當單于此其志得<lb/>
　所逞宜有以自效無復平日之不偶也奈何獨摧擯<lb/>
<pb n="KR2o0015_WYG_044-8b"/>
　之使其枉道他出遂死於悒悒而天下皆深哀焉至<lb/>
　若陵也又聽其以身予敵而棄之匈奴僥倖於或勝<lb/>
　及其以敗聞徒延首傾耳望其死敵而已無他悔惜<lb/>
　也嗟夫漢武之於李氏不得為無負也葢用廣者失<lb/>
　於周而用陵者失於易其所以乖任者一也賈復中<lb/>
　興之名將也世祖以其壯勇輕敵而敢深入不令别<lb/>
　將逺征常自從之故復卒以勲名自終葢勇壯輕敵<lb/>
　者可以自從而别將逺征之所深忌也觀賈復之所<lb/>
<pb n="KR2o0015_WYG_044-9a"/>
　以為將無以異於陵廣也而世祖不令别將逺征常<lb/>
　以自從者是明於知復而得所以馭之之術也故卒<lb/>
　收其効而全其軀不然則復也亦殞於敵矣嗚呼任<lb/>
　人若世祖者幾希矣<lb/>
李廣<lb/>
　温公曰易曰師出以律否臧凶治衆而不用法無不<lb/>
　凶也李廣之將使人人自便以廣之材如此焉可也<lb/>
　然不可以為法何則其繼者難也況與之並時而為<lb/>
<pb n="KR2o0015_WYG_044-9b"/>
　將乎夫小人之情樂於安肆而昧於近禍彼既以程<lb/>
　不識為煩擾而樂於從廣且將仇其上而不服然則<lb/>
　簡易之害非徒廣軍無以禁敵之倉卒而已也故曰<lb/>
　兵事以嚴終為將者亦嚴而已矣然則傚程不識雖<lb/>
　無功猶不敗效李廣鮮不覆亡哉<lb/>
　何去非曰先王之政不求徇人之私情而求當天下<lb/>
　之正義正義之立在國為法制在軍為紀律治國而<lb/>
　緩法制者亡理軍而廢紀律者敗法制非人情之所<lb/>
<pb n="KR2o0015_WYG_044-10a"/>
　安然吾必驅之使就者所以齊萬民也紀律非士心<lb/>
　之所樂然吾必督之使循者所以嚴三軍也昔者李<lb/>
　廣之為將軍其材氣超絶漢之邊將無出其右者自<lb/>
　漢師之加匈奴廣未嘗不任其事葢以兵居郡者四<lb/>
　十餘年以將軍出塞者歳相繼也而小大之戰七十<lb/>
　餘遇以漢武之厚於賞功自衛霍之出斬敵而取侯<lb/>
　封者數十百人廣之吏士侯者亦且數輩而廣每至<lb/>
　於敗衂廢罪無尺寸之功以取封爵卒以失律自裁<lb/>
<pb n="KR2o0015_WYG_044-10b"/>
　以當幕府之責當時後世之士莫不共惜其材而深<lb/>
　哀其不偶也竊嘗究之以廣之能而遂至于此者由<lb/>
　其治軍不用紀律此所以勲烈爵賞皆所不與而又<lb/>
　繼之以死也夫士有死將之恩有死將之令知死恩<lb/>
　而不知死令常至於驕知死令而不知死恩常至於<lb/>
　怨善於將者使有以死吾之恩又有以死吾之令可<lb/>
　百戰而百勝也雖然死恩者私也死令者職也士未<lb/>
　有以致其私而有以致其職者可戰也未有以致其<lb/>
<pb n="KR2o0015_WYG_044-11a"/>
　職而有以致其私者未可戰也葢私者在士而職者<lb/>
　在將在士者難恃在將者可必故也夫部曲行陣屯<lb/>
　營頓舍與夫晝夜之警嚴符籍之管攝皆所謂軍之<lb/>
　紀律雖百夫之率不可一日輒廢而緩於申嚴約束<lb/>
　者也故以守則整而不犯以戰則肅而用命今廣之<lb/>
　治軍欲其人人之自安利也至於部曲頓舍警嚴管<lb/>
　攝一切弛略以便其私而専為恩所謂軍之紀律者<lb/>
　未嘗用也故當時稱其寛緩不苛士皆愛樂而程不<lb/>
<pb n="KR2o0015_WYG_044-11b"/>
　識乃謂士雖佚樂為之死敵然敵卒犯之無以禁也<lb/>
　此其恩不加令而功之難必也士誠樂死之矣然其<lb/>
　紀律之不戒者亦所以取敗也故曰厚而不能令譬<lb/>
　如驕子不可用也昔者司馬穰苴卒然擢於閭伍之<lb/>
　間而將齊軍一申令於莊賈而三軍之士莫不奮爭<lb/>
　為之赴戰遂一舉而摧燕晉之師彭越起於羣盗百<lb/>
　人之聚其所率者皆平日之等夷一旦號令斬其後<lb/>
　期衆皆莫敢仰視遂以其兵起為侯王卒佐髙祖平<lb/>
<pb n="KR2o0015_WYG_044-12a"/>
　一天下二人者豈獲所謂素撫循之師者哉以其<lb/>
　得治軍之紀律能使夫三軍之士必死於令故也<lb/>
　廣不求諸此乃從妄人之談而深自罪悔於殺己<lb/>
　降以為祸葢莫大於此者亦已踈矣<lb/>
霍去病<lb/>
　何去非曰天之所與不可强而甚高者材也性之<lb/>
　所授不可習而甚明者智也以天下無可强之材<lb/>
　可習之智則凡材智有以大過於人者皆天之所<lb/>
<pb n="KR2o0015_WYG_044-12b"/>
　以私被之也天下之事莫神於兵天下之能莫巧<lb/>
　於戰以其神也故温恭信厚盛德之君子有所<lb/>
　不能知謂其巧也而桀惡欺譎不覊之小人常<lb/>
　有以獨辨由是觀之凡材智之高明而自得於<lb/>
　兵之妙用者皆天之所資也昔者漢武之有事<lb/>
　於匈奴也其世家宿將交於塞下而衛青起於<lb/>
　賤隸去病奮於驕童轉戰萬里無嚮不克聲威<lb/>
　功烈震於天下雖古之名將無以過之二人者<lb/>
<pb n="KR2o0015_WYG_044-13a"/>
　之能豈出於素習耶亦天之所資也是以漢武欲敎<lb/>
　去病以孫吳之書乃曰顧方略如何耳不至學古兵<lb/>
　法信哉兵之不可以法傳也昔之人無言焉而去病<lb/>
　發之此足知其為曉兵矣非以兵可以無法而人可<lb/>
　以無學也葢兵未嘗不出於法而法未嘗能盡於兵<lb/>
　以其必出於法故人不可以不學然法之所得而傳<lb/>
　者其粗也以其不盡於兵故人不可以専守葢法之<lb/>
　無得而傳者其妙也法有定論而兵無常形一日之<lb/>
<pb n="KR2o0015_WYG_044-13b"/>
　内一陣之間離合取舍其變無窮一移踵瞬目而兵<lb/>
　形易矣守一定之書以應無窮之敵則勝負之數戾<lb/>
　矣是以古之善為兵者不以法為守而以法為用常<lb/>
　能縁法而生法與夫離法而㑹法順求之於古而逆<lb/>
　施之於今仰取之以人而俯變之以己人以之死而<lb/>
　我以之生人以之敗而我以之勝視之若拙而卒為<lb/>
　工察之若愚而適為智運竒合變既勝而不以語人<lb/>
　則人亦莫知其所以然者此去病之不求深學而自<lb/>
<pb n="KR2o0015_WYG_044-14a"/>
　顧方略之如何也夫歸師勿遏曹公所以敗張繡也<lb/>
　皇甫嵩犯之而破王國窮冦勿迫趙充國所以緩先<lb/>
　零也唐太宗犯之而降薛仁杲百里而爭利者蹶上<lb/>
　將孫臏所以殺龎涓也趙奢犯之而破秦軍虞詡犯<lb/>
　之而破叛羌强而避之周亞夫所以不擊吳軍之鋒<lb/>
　也光武犯之而破尋邑石勒犯之而敗箕澹兵少而<lb/>
　勢分者敗黥布所以覆楚軍也曹公用之拒袁紹而<lb/>
　斬顔良臨敵而易將者危騎刼所以喪燕師也秦君<lb/>
<pb n="KR2o0015_WYG_044-14b"/>
　用之將白起而破趙括薛公䇿黥布以三計知其必<lb/>
　棄上中而用其下賈詡䇿張繡以精兵追退軍而敗<lb/>
　以敗軍擊勝卒而勝宋武先料譙縱備我之出其不<lb/>
　意然後攻彼之所不意李光弼暫出野次忽焉而歸<lb/>
　即降思明之二將凡此者皆非法之所得膠而書之<lb/>
　所能教也然而善者用之其巧如此是果不在乎祖<lb/>
　其緒餘而專守也趙括之能讀父書詳矣而藺相如<lb/>
　謂徒能讀之而不知合變也故於其論兵雖父奢無<lb/>
<pb n="KR2o0015_WYG_044-15a"/>
　以難之然奢不以為能而逆知其必敗趙軍者以書<lb/>
　之無益於括而妙之在我者不特非書之所不能傳<lb/>
　而亦非吾心之能逆走於未戰之日也昔之以兵為<lb/>
　書者無若孫武武之所可以教人者備矣其所不可<lb/>
　者雖武亦無得而預言之而唯人之所自求也故其<lb/>
　言曰兵家之勝不可先傳又曰竒正之變不可勝窮<lb/>
　又曰人皆知我所勝之形而莫知吾所以制勝之形<lb/>
　故其戰勝不復而應形於無窮善學武者因諸此而<lb/>
<pb n="KR2o0015_WYG_044-15b"/>
　自求之乃所謂方略也去病之不求深學者亦在乎<lb/>
　此而已嗟乎執孫吳之遺以程人之空言求合乎其<lb/>
　所以教而不求其所不可教乃因謂之善者亦已妄<lb/>
　矣<lb/>
桑𢎞羊<lb/>
　張彧漢史賛桑𢎞羊評曰班固稱𢎞羊擢於賈豎方<lb/>
　以版築飯牛且謂漢之得人於兹為盛又與仲舒石<lb/>
　建汲黯日磾等二十餘人並論而談殆不然矣夫君<lb/>
<pb n="KR2o0015_WYG_044-16a"/>
　人者務於得賢故不隔卑鄙將慮賢者處賤不謂賤<lb/>
　者之必賢古者乃欲以伊尹負鼎取類於庖人太公<lb/>
　坐釣求備於漁叟不亦逺哉且上之所欲人必有成<lb/>
　之者故曹伯好田則公孫彊出陳侯好色則儀行父<lb/>
　至商辛淫酗則惡來革進周厲貪虐則榮夷公起漢<lb/>
　武殘剥四海則桑𢎞羊擢其所由来者乆矣書曰遜<lb/>
　于汝志必求諸非道抑為此也季孫用田賦孔子書<lb/>
　而過之以其踰周公之制也而況攘臂抵掌力為天<lb/>
<pb n="KR2o0015_WYG_044-16b"/>
　下聚歛之人乎義也者君子之所死生而小人之所<lb/>
　不及利也者小人之所赴蹈而君子之所不忍為漢<lb/>
　武必欲行先王之道守髙祖之法則焉用𢎞羊欲奪<lb/>
　萬姓之利閉生人之資則天下市籍小人皆能之矣<lb/>
　亦何獨𢎞羊乎善為盜者藝愈精而罪愈重盗愈利<lb/>
　而主愈害𢎞羊善心計斡鹽銕析秋毫令吏坐販不<lb/>
　顧王者之體府庫盈而王澤竭一身幸而四海窮於<lb/>
　𢎞羊之計則得矣漢亦何負於𢎞羊哉卜式潔己自<lb/>
<pb n="KR2o0015_WYG_044-17a"/>
　守不及時政知𢎞羊罪欲烹以致雨孟堅躬修國史<lb/>
　垂法來代奈何以錐刀異類齒得人之論一言不智<lb/>
　其若是乎<lb/>
　李徳裕曰人君不以聚貨制用之臣處將相弼諧之<lb/>
　任則姦邪無所容矣左右貴倖知所愛之人非宰相<lb/>
　之器以此職為發身之捷徑取位之要津皆由此汲<lb/>
　引以塞訕論領此職者竊天子之財以為之賂聚貨<lb/>
　者所以得升矣貴操其竒贏乗上之急售於有司以<lb/>
<pb n="KR2o0015_WYG_044-17b"/>
　取倍利制用者所以得進矣三司皆有官屬分部以<lb/>
　主郡國貴倖得其寶賂多託賈人汚吏處之頗類牧<lb/>
　羊而蓄豺養魚而縱獺欲其不侵不暴焉可得也故<lb/>
　盜用貨泉多張空簿國用日蹙生人日困揚雄上書<lb/>
　云漢武運帑藏之財填廬山之壑今貨入權門甚於<lb/>
　是矣孟獻子有言與其有聚斂之臣寜有盗臣子輿<lb/>
　以利國為非揚雄以㩁酤興歎稱其職者必皆挾商<lb/>
　工之術有良賈之才夀昌習分銖之事𢎞羊析秋毫<lb/>
<pb n="KR2o0015_WYG_044-18a"/>
　之數小人為能君子所以不忍為也卜式言天乆不<lb/>
　雨獨烹𢎞羊天乃雨焉有仲尼之鳴鼓將攻卜式之<lb/>
　欲烹致雨而反居相位可為之甚痛哉<lb/>
公孫𢎞<lb/>
　李徳裕曰古人稱周公吐握下士而天下歸心唯周<lb/>
　公則可何也文王之子武王之弟成王之叔父於天下<lb/>
　無嫌矣故唯周公則可禀上聖之姿邪不得入是以<lb/>
　好士不為累也漢武為戾太子立博望苑使通賔客<lb/>
<pb n="KR2o0015_WYG_044-18b"/>
　多以異端進者始皆欲招賢人而天下賢人少小人<lb/>
　多賢人難進小人易合難進者鴻㝠易合者膠固矣<lb/>
　何以知之劉濞有枚乗鄒陽不用其言而應髙田禄<lb/>
　伯為其羽翼劉武有鄒陽韓安國不用其謀而羊勝<lb/>
　公孫詭為其腹心劉安行陰徳好文辭雖愛神仙黄<lb/>
　白未害為善終以左伍被敗以是而知雖骨肉之親<lb/>
　非周公聖徳皆不可也班固稱四豪者六國之罪人<lb/>
　也今不復論矣吕不韋習戰國之餘風陳狶值漢綱<lb/>
<pb n="KR2o0015_WYG_044-19a"/>
　之疎闊逮乎魏其武安終以權勢相傾自武安之後<lb/>
　天子切齒衛霍改節則賔客之為害固可知矣公孫<lb/>
　𢎞起客館開東閣以延賔客賢人與㕘謀議非也然<lb/>
　謂之賢人必非黨附朝宰交亂將相者矣其時武帝<lb/>
　躬親萬機嚴明御下人自守法不敢為非宰相唯有<lb/>
　平津政出一門自然無傾奪之勢其食客故人不居<lb/>
　顯位未足為朝廷患也然主父偃言朔方地肥饒阻<lb/>
　河蒙恬城以逐匈奴滅胡之本公孫𢎞以為不可朱<lb/>
<pb n="KR2o0015_WYG_044-19b"/>
　買臣發十難𢎞不能得其一又奏人不得挟弓弩吾<lb/>
　丘夀王以為不便上以難丞相詘服則知平津之賔<lb/>
　客不及天子之近臣明矣雖有賔館何益於謀議哉<lb/>
　況近世秉大政者常不下四三人而輕薄遊相門與<lb/>
　槐柳齊列所謀以傾奪為首所議以勢利為先是以<lb/>
　魏其武安之徒共成禍敗劉班殷鐵之客不相往来<lb/>
　又役姦智獻竒計者道其邪徑茍合匪人世道嶮巇<lb/>
　無不由此昔漢武謂田蚡曰君除吏盡未吾亦欲除<lb/>
<pb n="KR2o0015_WYG_044-20a"/>
　吏哀帝責鄭崇君門如市何以欲禁切主上皆賔客<lb/>
　之害也余謂丞相閉闗謝絶賔客則朝廷静矣<lb/>
石慶<lb/>
　少游曰漢武帝既招英俊程其器能用之如不及内<lb/>
　修法度外攘胡粤封泰山塞決河朝廷多事丞相李<lb/>
　蔡嚴青莊翟趙用公孫賀劉屈氂之屬皆以罪伏誅<lb/>
　其免者平津侯公孫𢎞牧丘侯石慶而已平津以賢<lb/>
　良為舉首用經術取漢相辨論有餘習文法吏事其<lb/>
<pb n="KR2o0015_WYG_044-20b"/>
　免故宜牧丘鄙人耳為相已非其分又以全終何也<lb/>
　葢慶之終於相位非其才智之足以自免也事勢之<lb/>
　流相激使然而已矣何則夫君之與臣猶陰與陽也<lb/>
　陰勝而僣陽則發生之道缺陽勝而偪陰則劾制之<lb/>
　功虧僣實生於偪偪亦生於僣兩者無有是謂太和<lb/>
　萬物以生變化以成方武帝即位之始富於春秋武<lb/>
　安侯田蚡以肺腑為丞相權移人主上滋不平時以<lb/>
　太后之故隠忍而不發當此之時臣强君弱陰勝而<lb/>
<pb n="KR2o0015_WYG_044-21a"/>
　僣陽武安侯既死上懲其事盡收威柄於掌握之中<lb/>
　大臣取充位而已稍不如意則痛法以繩自丞相已<lb/>
　下皆惶恐救過而不暇當此之時君强臣弱陽勝而<lb/>
　偪陰夫豪傑之士類多自重莫肯少殺其鋒鄙人則<lb/>
　惟恐失之無所不至也當君强臣弱陽勝偪陰之時<lb/>
　雖有豪傑安得而用雖用之安得而終然則用之而<lb/>
　終者惟鄙人而後可也慶為相時九卿更用事不闗<lb/>
　决於慶慶醇謹而已在位九嵗無能有所正言嘗欲<lb/>
<pb n="KR2o0015_WYG_044-21b"/>
　治上近臣反受其過上書乞骸骨詔報反室自以為<lb/>
　得計既而不知所為復起視事嗚呼此其所以見容<lb/>
　於武帝者歟夫慶終於相位是田蚡之所致也故曰<lb/>
　事勢之流相激使然而已矣然則平津之免何也𢎞<lb/>
　之才術雖不與慶同日而語至於朝奏暮議開其端<lb/>
　使人主自擇不肯面折廷爭公卿約議至上前皆背<lb/>
　其約以順上㫖如此之類則與慶相去為幾何邪𢎞<lb/>
　與慶為人不同其所以獲免者一也葢是時非特丞<lb/>
<pb n="KR2o0015_WYG_044-22a"/>
　相也如東方朔枚臯司馬相如嚴助吾丘夀王朱買<lb/>
　臣主父偃之屬號為左右親幸之臣而亦多以罪誅<lb/>
　惟相如稱疾避事朔臯不根持論以此獲免由是觀<lb/>
　之武帝之廷臣鄙人者多矣豈特慶也哉故淮南王<lb/>
　謀反惟憚汲黯好直諌守節死義至謂説公孫𢎞等<lb/>
　如發蒙耳嗚呼如汲黯者可謂豪傑之士也<lb/>
終軍<lb/>
　柳子厚曰彼終童者誕譎險薄不能以道匡漢主好<lb/>
<pb n="KR2o0015_WYG_044-22b"/>
　戰之志視天下之勞若觀蟻之移穴翫而不戚人之<lb/>
　死於胡越者赫然千里不能諌而又聳踴之已則決<lb/>
　起奮怒掉强越挾淫夫以媒老婦欲蠱奪人之國智<lb/>
　不能斷而俱死焉是無異盧狗之遇嗾呀呀而走不<lb/>
　顧險阻唯嗾者之從何無巳之心也<lb/>
賢吏<lb/>
　子由曰昔者漢武之世吏之賢者有汲黯之持重鄭<lb/>
　莊之喜士兒寛之㢘平董生之文雅公孫之恭儉文<lb/>
<pb n="KR2o0015_WYG_044-23a"/>
　翁之好儒若是其盛而所謂居官可紀者六人㕘列<lb/>
　於其間<lb/>
漢鼎<lb/>
　東坡曰禹鑄九鼎用器也然初不以為寳象物以飾<lb/>
　之亦非所以使民逺不若也武王遷于洛邑葢已見<lb/>
　笑於伯夷叔齊矣方周之盛也鼎為宗廟之觀美而<lb/>
　已及其衰也為周之患有不可勝言者匹夫無罪懐<lb/>
　璧其罪周之衰也與匹夫何異嗟夫孰知九鼎之為<lb/>
<pb n="KR2o0015_WYG_044-23b"/>
　周之角齒也哉自春秋時楚莊王始問其輕重大小<lb/>
　而戰國之際秦與齊楚皆欲之周人惴惴焉視三虎<lb/>
　之垂涎而睨已也絶周之祀不足以致冦裂周之地<lb/>
　不足以肥國然三國之君未嘗一日而忘周者以寳<lb/>
　在焉故也三國爭之周人莫知所適與得鼎者未必<lb/>
　能存周而不得者必碎之此九鼎之所以亡也周顯<lb/>
　王之四十二年宋太丘社亡而鼎淪没於泗水此周<lb/>
　人毁鼎以緩禍而假之神妖以為之説也秦始皇漢<lb/>
<pb n="KR2o0015_WYG_044-24a"/>
　武帝乃始省方以出鼎此與兒童之見無異善夫吾<lb/>
　丘夀王之説曰汾陰之鼎漢鼎也非周鼎夫周有鼎<lb/>
　漢亦有鼎此易所謂正位凝命者豈三趾兩耳之謂<lb/>
　哉恨夀王小子方以䛕進不能究其義予故作漢鼎<lb/>
　銘以遺後世君子其詞曰惟五帝三代及秦漢以來<lb/>
　受命之君靡不有兹鼎鼎存而昌鼎亡而亡葢鼎必<lb/>
　先壊而國隨之豈有易姓而猶傳者乎不寳此器而<lb/>
　拳拳一物孺子之智婦人之仁嗚呼悲夫<lb/>
<pb n="KR2o0015_WYG_044-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷四十四<lb/>
</p>
<p>
</p>
  </div>
</body>
</text>
</TEI>
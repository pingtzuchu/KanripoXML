<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八</head> <lb/>
    <p>
<pb n="KR2o0015_WYG_008-1a"/>
欽定四庫全書<lb/>
　歴代名賢確論卷八<lb/>
　　成王上<lb/>
　　　卜年卜世<hi>孫邰</hi>
　　　翦桐葉封弟<hi>栁州</hi>
　　　辨周禮田制<hi>潁濱</hi>
　　　周制事在末<hi>老泉</hi>
　　　成王周公恭信<hi>東坡</hi>
<pb n="KR2o0015_WYG_008-1b"/>
卜年卜世<lb/>
　孫邰曰周成王定鼎于郟鄏卜世三十卜年七百夫<lb/>
　帝王括囊宇宙位重憂崇天生利民非樂兆民之上<lb/>
　故君民者遇夫聖則禪之不遇則以子繼之堯之於<lb/>
　舜舜之於禹禹之於子是以周都天地之中欲便四<lb/>
　方之㑹不恃山河務從德化原其意也在乎利民豈<lb/>
　異唐虞之道而反卜年卜世耶必也欲求其祚莫先<lb/>
　德義貽厥後世天人祐之豈非無窮也哉何三十七<lb/>
<pb n="KR2o0015_WYG_008-2a"/>
　百年世之有若右其卜而左其德俾乎厥後恃年世<lb/>
　之永久必輕乎德義若此之謀非君子之道也昔太<lb/>
　戊懼災而盛帝辛恃瑞而亡在此不在彼豈不知之<lb/>
　而卜年卜世者乎<lb/>
翦桐葉封弟<lb/>
　栁州曰古之傳者有言成王以桐葉與小弱弟戲曰<lb/>
　以封汝周公入賀王曰戲也周公曰天子不可戲乃<lb/>
　封小弱弟於唐吾意不然王之弟當封耶周公宜以<lb/>
<pb n="KR2o0015_WYG_008-2b"/>
　時言于王不待其戲而賀以成之也不當封耶周公<lb/>
　乃成其不中之戲以地以人與小弱者為之主其得<lb/>
　為聖乎且周公以王之言不可茍焉而已必從而成<lb/>
　之耶設有不幸王以桐葉戲婦寺亦將舉而從之乎<lb/>
　凡王者之德在行之何若設未得其當雖十易之不<lb/>
　為病要于其當不可使易也而况以其戲乎若戲而<lb/>
　必行之是周公教王遂過也吾意周公輔成王宜以<lb/>
　道從容優樂要歸之大中而已必不逢其失而為之<lb/>
<pb n="KR2o0015_WYG_008-3a"/>
　辭叉不當束縛之馳驟之使若牛馬然急則敗矣且<lb/>
　家人父子尚不能以此自克况號為君臣者耶是直<lb/>
　小丈夫缺缺者之事非周公所宜用故不可信或曰<lb/>
　封唐叔史佚成之<lb/>
辨周禮田制<lb/>
　潁濱曰世言周公之所以治周者莫詳于周禮然以<lb/>
　吾觀之秦漢諸儒以意損益之者衆矣非周公之完<lb/>
　書也何以言之周之西都今之闗中也其東都今之<lb/>
<pb n="KR2o0015_WYG_008-3b"/>
　洛陽也二都居北山之陽南山之隂其勢東西長南<lb/>
　北短短長相補不過千里古今一也而周禮王畿之<lb/>
　大四方相距千里如畫棊局近郊遠郊甸地稍地小<lb/>
　都大都相距皆百里千里之方地實無所容之故其<lb/>
　畿内遠近諸法類皆空言耳此周禮之不可信者一<lb/>
　也書稱武王克商而反商政列爵惟五分土惟三故<lb/>
　孟子曰天子之制地方千里公侯百里伯七十里子<lb/>
　男五十里不能五十里不達於天子附于諸侯曰附<lb/>
<pb n="KR2o0015_WYG_008-4a"/>
　庸鄭子産亦云古之言封建者盖若是而周禮諸公<lb/>
　之地方五百里諸侯四百里諸伯三百里諸子二百<lb/>
　里諸男百里與古說異鄭氏知其不可而為之說曰<lb/>
　商爵三等武王增以子男其地猶因商之故周公斥<lb/>
　大九州始皆益之如周官之法於是千乗之國自一<lb/>
　成十里而出車一乗千乗而千成非公侯之國無以<lb/>
　受之吾竊笑之武王故封而周公大之其勢必有所<lb/>
　幷有所幷必有所徙一公之封而子男之國為之徙<lb/>
<pb n="KR2o0015_WYG_008-4b"/>
　者十有六封數大國天下盡擾此書生之論而有國<lb/>
　者不為傳曰方里而井十井為乗故十里之邑而百<lb/>
　乗百里之國而千乗千里之國而萬乗古之道也不<lb/>
　然百乗之家為方百里萬乗之國為方數圻矣古無<lb/>
　是也語曰千乗之國攝乎大國之間千乗雖古之大<lb/>
　國而於衰周為小孔子猶曰安見方六七十如五六<lb/>
　十而非邦也者然則雖衰周列國之强家猶不及五<lb/>
　十里者矣韓氏羊舌氏晉大夫也其家賦九縣長轂<lb/>
<pb n="KR2o0015_WYG_008-5a"/>
　九百其餘四十縣遺守四千謂一縣而百乗則可謂<lb/>
　一縣而百里則不可此周禮之不可信二也王畿之<lb/>
　内公邑為井田鄉遂為溝洫此二者一夫而受田百<lb/>
　畝五口而一夫為役百畝而稅之十一舉無異也然<lb/>
　而井田自一井而上至于一同而方百里其所以通<lb/>
　水之利者溝洫澮三溝洫之制至于萬夫方三十二<lb/>
　里有半其所以通水之利者遂溝洫澮川五利害同<lb/>
　而法制異為地少而用力博此必有國者不為也楚<lb/>
<pb n="KR2o0015_WYG_008-5b"/>
　蒍掩為司馬町原防井衍沃盖平川廣澤可以為井<lb/>
　者井之原阜隄防之間狹不可井則町之皆因地以<lb/>
　制廣狹多少之異井田溝洫盖亦然耳非公邑必為<lb/>
　井田而鄉遂必為溝洫此周禮之不可信三也三者<lb/>
　既不可信則凡周禮之詭異遠于人情者皆不足信<lb/>
　也古之聖人因事立法以便人者有矣未有立法以<lb/>
　强人者也立法以强人此迂儒之所以亂天下也<lb/>
周制事在末<lb/>
<pb n="KR2o0015_WYG_008-6a"/>
　老泉曰天下之事制之在始始不可制制之在末是<lb/>
　以君子慎始而無後憂救之于其末而其始不為謀<lb/>
　失諸其始而要之其終而天下無遺事矣是故古者<lb/>
　之制其始有百年之前而為之者也盖周公營于東<lb/>
　周數百年而待乎平王之東遷也然及其収天下之<lb/>
　士而責賢不肖之分則未嘗於其始焉而制其極盖<lb/>
　常舉之於諸侯考之于大學引之於射宫而試之以<lb/>
　弓矢如此其備矣然而管叔蔡叔文王之子而武王<lb/>
<pb n="KR2o0015_WYG_008-6b"/>
　周公之弟也生而與之居處習知其性之所好惡與<lb/>
　夫居之於大學而習之于射宫者宜愈詳矣然其不<lb/>
　肖之實卒不見于此時及其出為諸侯監國臨大事<lb/>
　而不克自定然後敗露以見其不肖之狀且夫張弓<lb/>
　而射之一不失容此不肖者或能焉而聖人豈以此<lb/>
　為足以盡人之才盖將為此名以収天下之士而後<lb/>
　觀其臨事而黜其不肖故曰始不可制制之在末<lb/>
成王周公恭信<lb/>
<pb n="KR2o0015_WYG_008-7a"/>
　東坡曰國之將興必有繼天之主建都邑立藩輔以<lb/>
　定天命而宅民心為子孫之師亦必有命世之臣考<lb/>
　禮樂修法令以定國是而正風俗為卿大夫之宗然<lb/>
　後世世可以垂拱䝉成雖有中主弱輔而不至於亂<lb/>
　故書曰孺子來相宅其大惇典商獻民亂為四方新<lb/>
　辟作周恭先予且以多子越御事篤前人成烈答其<lb/>
　師作周孚先國之所恃者法與人也詩曰雖無老成<lb/>
　人尚有典刑故周公以謂惇典而用賢可以定國後<lb/>
<pb n="KR2o0015_WYG_008-7b"/>
　之言恭者必稽焉傅說有言事不師古以克永世匪<lb/>
　說攸聞今不師古後不師今故周公以謂我當與卿<lb/>
　大夫士篤前人成烈以答衆心則後之言信者必師<lb/>
　焉夫以成王之賢周公之信其所以為後世先者不<lb/>
　過于恭與信而已詩曰自古在昔先民有作溫恭朝<lb/>
　夕執事有恪閔馬父曰古稱恭者曰自古曰在昔曰<lb/>
　先民其嚴如是愚以是知恭之大者盖堯之允恭孔<lb/>
　子之溫恭非獨恭世子之恭楚恭王之恭也成王以<lb/>
<pb n="KR2o0015_WYG_008-8a"/>
　是為後世先也不亦宜乎大有上吉履信思乎順又<lb/>
　以尚賢也是以自天祐之吉無不利又曰自古皆有<lb/>
　死民無信不立信之為德也重於兵而急于食周公<lb/>
　以是為後世先也不亦宜乎<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷三十四</head> <lb/>
    <p>
<pb n="KR2o0015_WYG_034-1a"/>
欽定四庫全書<lb/>
　歴代名賢確論卷三十四<lb/>
　　始皇三<lb/>
　　　焚書坑儒<hi>司空圖</hi>　<hi>劉蜕/</hi>　<hi>賈至</hi>
　　　長城<hi>陸參</hi>
　　　阿房宫<hi>杜牧</hi>
　　　築臺厭王氣<hi>王元之</hi>
　　　驪山墓<hi>皇甫湜</hi>
<pb n="KR2o0015_WYG_034-1b"/>
　　　大夫松<hi>廖復</hi>
　　　桃花源<hi>李白</hi>
焚書坑儒<lb/>
　司空圗銘秦坑曰秦術戾儒厥民斯酷秦儒既坑厥<lb/>
　祀隨覆天復儒讎儒祀而家秦坑儒耶儒坑秦耶<lb/>
　劉蜕曰無有天下而不知秦之焚書也無世而不謂<lb/>
　不用聖人之道所以亡也嗚呼秦亡自亡也安能焚<lb/>
　書為秦亡耳天下不用秦如聖人之道故秦不得其<lb/>
<pb n="KR2o0015_WYG_034-2a"/>
　道而用也當其時天下一家而尊已外無非心之人<lb/>
　故深法禁人之惡也則不當去法以禁人之善是則<lb/>
　果習天下之離心而背已也豈秦區區之心歟葢天<lb/>
　必以秦之强暴非大敗無以叛其四海之心故先絶<lb/>
　其事君敬長之術而後從天下以亡其天下焉夫天<lb/>
　與秦則書存不與秦則書焚而秦終無自焚之心也<lb/>
　且聖人宫先自藏其書是秦未始有焚書之心聖人<lb/>
　之家先有其心矣故曰秦亡其自亡矣且聖人之道<lb/>
<pb n="KR2o0015_WYG_034-2b"/>
　與天地合其乆與鬼神合其㣲則不得毁置之在秦<lb/>
　也然矣陶唐氏之水前有聖人之化後有聖人之覲<lb/>
　而後民知事君敬長之術自秦之火前聖已逺後聖<lb/>
　不作而其術不數世亦已成矣豈非天之欲有絶而<lb/>
　先絶其術欲有立而先立歟今或怨秦之火不全其<lb/>
　道也不如秦火息矣<lb/>
　賈至曰昔秦滅羲軒之制廢唐虞之則大搜學徒竭<lb/>
　索儒黨懐書捧檄者鱗集麏至然後罪九流之異論<lb/>
<pb n="KR2o0015_WYG_034-3a"/>
　尤百氏之殊術無辜殺身有道併命寃骸積於坑谷<lb/>
　流血染於泉壤蹈仁義而死者不可勝紀於戲秦皇<lb/>
　帝以神武邁古并吞六合掃天下以一篲芟羣䧺如<lb/>
　衆草建官罷侯大權在已自軒轅以降平一宇宙未<lb/>
　有若斯之盛也夫戡亂以武守武以文文以正業武<lb/>
　以權勝秦皇知權之可以取不知正之可以守嚮使<lb/>
　天下既定守正崇儒遵六經之謨訓用三代之文質<lb/>
　則唐軒盛矣湯武𢎞業不若也觀夫坑儒焚書之意<lb/>
<pb n="KR2o0015_WYG_034-3b"/>
　乃欲葢先王之能事竊作者之鴻名黈衆耳以前聞<lb/>
　逞私欲於當代此儒之所忌也秦之所志悲夫儒以<lb/>
　恭儉為宗秦則疲弊生人極力宫室儒以道徳柔逺<lb/>
　秦則竭耗中國勞師四夷儒以宥過議賢秦則刻法<lb/>
　峭刑賊虐諫輔儒以述先好古秦則師心狥智播棄<lb/>
　典墳夫如是則秦不得不滅儒不得不坑事使然也<lb/>
長城<lb/>
　陸參賦曰千城絶長城列秦民竭秦君滅嗚呼悲夫<lb/>
<pb n="KR2o0015_WYG_034-4a"/>
　可得而説原夫恣無道戮無辜帝謂其朕亡秦者胡<lb/>
　不可知也疑是匈奴於是先䝉恬次扶蘇帥兵伍役<lb/>
　刑徒千里萬里雨驟而雲趨入胡之鄉卻胡之王比胡<lb/>
　之黨削胡之疆然後自于洮至於遼江漢湯湯將池<lb/>
　焉而共浚太山巍巍將城焉而共髙欲限華夷决安<lb/>
　危一世萬世有中原而稱大帝想其初也闢遐荒窮<lb/>
　下土極九泉而深望九霄而樹千夫力殫目不暇睹<lb/>
　有力如虎亦不暇努咫尺之間或什而伍離婁瞠瞠<lb/>
<pb n="KR2o0015_WYG_034-4b"/>
　亦不暇數人氣氲氲成一方之雲灑汗蕭蕭成半空<lb/>
　之雨駕肩而趨踵步而履紛紛囂囂如日中之市國<lb/>
　不得而寧役不得而停伊朝繼夕自昏逹明時若炎<lb/>
　風熾烈川源盡竭枯肌外焚肉火中渴是民咿咿憂<lb/>
　秦未拔至若苦雪初霽隂風雨霜凍折髭鬢氷寒腋<lb/>
　膓是民惶惶憂秦未亡民之既酷載僵載仆饑兮不<lb/>
　粟寒兮不服病不暇休蟣不暇沐基人之骸壓人之<lb/>
　肉少者不遑老者不復秦民嗚嗚向城而哭邉雪夜<lb/>
<pb n="KR2o0015_WYG_034-5a"/>
　明列雲鏵也白日晝黑揚塵沙也築之登登約之閣<lb/>
　閣逺而聴也如長空散雹蟄蟄而征沓沓而營逺而<lb/>
　望也如大江流萍其呼號也怒風匉訇其鞭撲也血<lb/>
　流縱横地祇業業終朝忽讋星辰悠悠畏其相接而<lb/>
　况於夷狄而况於臣妾其運輸也巷無居人田無稼<lb/>
　民牛首濈濈大車轔轔輪不暇徙蹄不暇奔其傷財<lb/>
　也極民之賦虛民之賂糊口而供赤立而赴餓殍塞<lb/>
　路亦不我顧其民呶呶面天而訴将以宏其基恢其<lb/>
<pb n="KR2o0015_WYG_034-5b"/>
　堵盡韓齊之土固其壁崇其飾竭億兆之力太華方<lb/>
　城乃一卷之石既而岌嶪崢嶸向秦而横如山之成<lb/>
　如雲之平繚繞之際亘如長鯨豎亥汲汲步不可及<lb/>
　掩映天漢勢不可算丘陵峩峩不及其半影入沙磧<lb/>
　勢侵西域殘陽不來未昬而夕其堅如金其峻如淋<lb/>
　崇髙不可以日辨逺大不可以數尋鳥飛不前其歸<lb/>
　翩翩雲不得施其隂綿綿風不得馳其聲喧喧下視<lb/>
　闗塞蝸牛蟬聨回顧宫闕壯如㣲烟胡人駢連望之<lb/>
<pb n="KR2o0015_WYG_034-6a"/>
　巍然如登青天如臨深淵不敢乆視鳬趨而旋嗟乎<lb/>
　城即髙大民惟艱難聞之者攘臂而切齒覩之者泣<lb/>
　涕而長歎夫如是刑不得不暴政不得不煩國不得<lb/>
　不亂民不得不殘謂其城可以固宗社謂其暴可以<lb/>
　定人寰奈何敵不在逺憂不在胡城未畢也而秦已<lb/>
　無殊不知棄秦者身冦秦者臣喪秦者嗣敵秦者民<lb/>
　而怒秦者鬼神此可憂也而秦弗憂徒欲竭生民壘<lb/>
　胡塵萬里而塗炭十年而苦辛然且喪其民亡厥身<lb/>
<pb n="KR2o0015_WYG_034-6b"/>
　非城也去仁義積土石非城也是曰禍之門是曰滅<lb/>
　之根安得而為防安得而稱長嗚呼謂險之可恃城<lb/>
　之可保則右彭蠡左洞庭不為堯之征面伊闕背羊<lb/>
　腸不為湯之亡是以處堯之宫行堯之風雖無是城<lb/>
　也不可得而亂不可得而攻用秦之威布秦之非雖<lb/>
　有是城也如藩垣之微如閫閾之卑無以防其患扞<lb/>
　其師不然者秦無得而殃城無得而荒本以為禦而<lb/>
　反以為亡者哉<lb/>
<pb n="KR2o0015_WYG_034-7a"/>
阿房宫<lb/>
　杜牧賦曰六王畢四海一蜀山兀阿房出覆壓三百<lb/>
　餘里隔離天日驪山北搆而西折直走咸陽二川溶<lb/>
　溶流入宫牆五步一樓十步一閣廊腰縵迴簷牙髙<lb/>
　啄各抱地勢鈎心鬭角盤盤焉囷囷焉蜂房水渦矗<lb/>
　不知其㡬千萬落長橋臥波未雲何龍複道行空不<lb/>
　霽何虹髙低冥迷不知西東歌臺暖響春光融融舞殿<lb/>
　冷袖風雨凄凄一日之内一宫之間而氣侯不齊妃<lb/>
<pb n="KR2o0015_WYG_034-7b"/>
　嬪媵嬙王子皇孫辭樓下殿輦來于秦朝歌夜弦為<lb/>
　秦宫人明星熒熒開曉鏡也緑雲擾擾梳曉鬟也渭<lb/>
　流漲膩棄脂水也煙斜霧横焚椒蘭也雷霆乍驚宫<lb/>
　車過也轆轆逺聴杳不知其所之也一肌一容盡態<lb/>
　極妍縵立逺視而望幸焉有不得見者三十六年燕<lb/>
　趙之收藏韓魏之經營齊楚之精英㡬世㡬年收掠<lb/>
　其人倚疊如山一旦不能有輸來其間鼎鐺玉石金<lb/>
　塊珠礫棄擲邐迤秦人視之亦不甚惜嗟乎一人之<lb/>
<pb n="KR2o0015_WYG_034-8a"/>
　心千萬人之心也秦愛紛奢人亦念其家奈何取之<lb/>
　盡錙銖用之如泥沙使負棟之柱多於南畆之農夫<lb/>
　架梁之椽多於機上之工女釘頭磷磷多於在庾之<lb/>
　粟粒瓦縫參差多於周身之帛縷直欄横檻多於九<lb/>
　土之城郭管弦嘔啞多於市人之言語使天下之人<lb/>
　不敢言而敢怒獨夫之心日益驕固戍卒呌函谷舉<lb/>
　楚人一炬可憐焦土嗟乎滅六國者六國也非秦也<lb/>
　族秦者秦也非天下也嗟乎使六國各愛其人則足<lb/>
<pb n="KR2o0015_WYG_034-8b"/>
　以拒秦使秦復愛六國之人則逓二世可至萬世而<lb/>
　為君誰得而族滅也秦人不暇自哀而後人哀之後<lb/>
　人哀之而不鑑之亦使後人而復哀後人也<lb/>
築臺厭王氣<lb/>
　王元之曰古之王者無靈臺視雲物察氣候之吉凶<lb/>
　知政教之善惡茍理合天道垂休降禎則必日新其<lb/>
　徳以奉之化失民心為妖作沴則必夕惕其躬以懼<lb/>
　之如是則變禍福而返災祥不為難矣烏有築髙臺<lb/>
<pb n="KR2o0015_WYG_034-9a"/>
　厭王氣行巫覡之事禦天地之災者乎嬴政之有天<lb/>
　下也始以利觜長距雞鬭六國而擅場復以鉤爪鋸<lb/>
　牙虎噬萬方而擇肉終以多藏厚斂蠶食兆民而富<lb/>
　國然后戍五嶺築阿房驅周孔之書盡赴回禄惑神<lb/>
　仙之術但崇方士收大半之賦則黔首豆分用三夷<lb/>
　之刑則赭衣櫛比鯨鯢國政螻螘人命原膏野血風<lb/>
　腥雨膻六合熬熬上訴求主天將使民息肩于炎漢<lb/>
　故望氣者云東南有天子之氣于是祖龍巡狩築臺<lb/>
<pb n="KR2o0015_WYG_034-9b"/>
　以厭之殊不知民厭秦也訴之于天天厭秦也授之<lb/>
　于漢秦獨厭天厭民而自王乎向使築是臺告天引<lb/>
　咎遷善樹徳封六國之嗣復萬民之業薄賦斂省徭<lb/>
　役銷戈融兵勗稼懋穡誅髙斯之暴政修唐虞之墜<lb/>
　典下從人望上答天意則王氣不厭而自銷矣劉項<lb/>
　之族何由而興哉<lb/>
驪山墓<lb/>
　皇甫湜狠石銘曰狠石蒼蒼驪山之旁鑱朴礲瘢嶷<lb/>
<pb n="KR2o0015_WYG_034-10a"/>
　然四方昔秦皇帝謀之不臧七十萬人兹焉惶惶發<lb/>
　石此山言礎于墳若有憑依屹住中逵滛刑蹵迫人<lb/>
　力無施故老相傳以狠名之自昔太古不封不樹有<lb/>
　葛於溝有薪於野後聖有作縁情不忍為之棺槨其<lb/>
　在唐虞則維窾木噫嘻暴秦虐用其人墳而象山下<lb/>
　錮三泉窮珍總竒力瘁財殫驅驅而前如刈草菅天<lb/>
　毒其衷神憤其兇謫戍一呼九州風從白梃荆棘指<lb/>
　麾崤潼險阻不闔干戈倒鋒尸露于刼燧燔于童蓬<lb/>
<pb n="KR2o0015_WYG_034-10b"/>
　顆無依不十年中禹塟㑹稽不改其行聖徳洋洋厥<lb/>
　響乆長至于漢劉釋之而言中如可欲猶隙南山矧<lb/>
　私其身以盡其人刻詞狠石烱戒千春<lb/>
大夫松<lb/>
　廖復賦曰舜之興兮風雨弗迷松之生兮雖茂何為<lb/>
　禹鑿九州櫛風沐雨隨山刋木民知攸處如穀如桑<lb/>
　共生于商太戊修徳其邦乃昌周室方隆拔樹而風<lb/>
　時王以悟時和嵗豐嬴政肆虐并吞六䧺虎視裁定<lb/>
<pb n="KR2o0015_WYG_034-11a"/>
　鑾輿遂東謂蓬島可以立至謂太山可以升中遘天<lb/>
　赫怒雷雨交攻羽葆莫能施其妙複陶何以効其蹤<lb/>
　既避于五株之下乃行乎一命之封是何馳騁之極<lb/>
　非君之徳天罰斯盈以警其身惟松所茂亂虐以振<lb/>
　嗟乎秦之為君封其樹不封其臣松之為臣庇其君<lb/>
　不庇其民樹有爵位人遭斧斤委任姦邪兮言有枝<lb/>
　葉誅戕殘賊兮絶其本根殊不知松之枝有軒墀之<lb/>
　幹不能止趙髙之佞松之姿有淮淝之形不能卻陳<lb/>
<pb n="KR2o0015_WYG_034-11b"/>
　涉之兵項氏繼踵劉氏建旌望夷烹亥軹道繁嬰大<lb/>
　夫亭亭空守其名者也<lb/>
桃花源<lb/>
　李白曰昔祖龍滅古道嚴威刑煎熬生人若墜大火<lb/>
　三墳五典散寒灰築長城建阿房并諸侯殺豪俊自<lb/>
　謂功髙羲皇國可萬世思欲凌雲氣求仙人登封泰<lb/>
　山風雨暴作雖五松受職草木有知而萬象乖度禮<lb/>
　刑將弛則綺皓不得不遁於商山魯連不得不蹈於<lb/>
<pb n="KR2o0015_WYG_034-12a"/>
　東海則桃源之避世者可謂超升先覺夫指鹿之儔<lb/>
　連頸而同死非吾黨之謂乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_034-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷三十四<lb/>
</p>
<p>
</p>
  </div>
</body>
</text>
</TEI>
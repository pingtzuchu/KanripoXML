<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷三</head> <lb/>
    <p>
<pb n="KR2o0015_WYG_003-1a"/>
欽定四庫全書<lb/>
　歴代名賢確論卷三<lb/>
　　二帝通論<lb/>
　　　堯舜之德<hi>張謂潁濱</hi>　<hi>温公/東坡</hi>　<hi>范文正公/荆公</hi>　<hi>劉執中</hi>
堯舜之德<lb/>
　張謂曰堯有天下七十載將遜于位久難其人伯支<lb/>
　許由全其節而固讓羲仲和叔審其才而固辭帝德<lb/>
　合于天天命歸於帝帝盡善也我其試哉由是賓于<lb/>
<pb n="KR2o0015_WYG_003-1b"/>
　四門納于百揆星辰合度雷雨不迷堯之二女釐降<lb/>
　于内堯之九男服勤于外受昭華之玉允洽人神泥<lb/>
　封祀之金大報天地五臣皆進明賞也四族咸黜明<lb/>
　刑也先質后文敦俗也貴德尚齒優賢也於斯之時<lb/>
　君明於上人化於下山川鬼神亦莫不寧鳥獸魚鼈<lb/>
　衆乎咸若無為而治其聖也歟夫以萬乘之尊一人<lb/>
　之貴多見軼其軌度少能窒其嗜欲瑤臺瓊室堯舜<lb/>
　則茅茨土階矣玉食寶衣堯舜則藜羮皮裘矣歴代<lb/>
<pb n="KR2o0015_WYG_003-2a"/>
　多嬪御堯舜顧禮經娶一姓矣自古好征伐堯舜舞<lb/>
　干戚懷四夷矣百姓樂堯舜未嘗不樂百姓憂堯舜<lb/>
　未嘗不憂厯數之來人以位授我謳歌之去我以位<lb/>
　授人其來也嬰於樊籠其去也脫於桎梏形神非吾<lb/>
　有天地之委和子孫非吾有天地之委蛻此其所以<lb/>
　禪代也近日曹丕父子世為漢賊當鼎易之時發荒<lb/>
　唐之論髙視前古大誇羣雄猥以漢魏之間輒同堯<lb/>
　舜之際此河伯不知於海若盜跖自方於仲尼也古<lb/>
<pb n="KR2o0015_WYG_003-2b"/>
　人云堯以義終舜以勤死稽諸祀典永為世教游夏<lb/>
　之徒豈誣也哉稱堯見囚小儒之虚誕為禹所放曲<lb/>
　士之穿鑿攻乎異端斯害也已<lb/>
　温公曰或曰堯舜之德何以為難能迂夫曰舜自修<lb/>
　於畎畆之中聞之於堯此舜之難也舜在畎畆之中<lb/>
　而堯知之此堯之難也<lb/>
　范文正公曰恒陽動陰順剛上柔下<hi>震上㢲下</hi>上下各得<lb/>
　其常之時也天尊地卑道之常矣君處上臣處下理<lb/>
<pb n="KR2o0015_WYG_003-3a"/>
　之常矣男在外女在内義之常矣<hi>震男㢲女</hi>天地君臣男<lb/>
　女各得其正常莫大焉諸卦多以有應為吉此卦六<lb/>
　爻皆應而爻無元吉者何也夫吉於應者相求以濟<lb/>
　之時也常者上下各得其所之時矣故以剛柔皆應<lb/>
　為常不以獲應為吉是以士之常也在於己不在於<lb/>
　人諸侯之常也在於政不在於隣天子之常也在於<lb/>
　道不在於權故曰聖人久於其道而天下化成堯舜<lb/>
　為仁終身而已矣其知常也哉<lb/>
<pb n="KR2o0015_WYG_003-3b"/>
　劉執中曰五者之道莫大於仁義仁者所以仁天下<lb/>
　之道也義者所以宜天下之道也舉天下莫不被其<lb/>
　愛則傷之者莫得以至焉舉天下莫不適其宜則悖<lb/>
　之者無自以入焉天下之廣也萬物之衆也而能使<lb/>
　一物無傷焉一物無悖焉此聖人所以參配天地而<lb/>
　贊育萬物也故堯舜之致治無他焉仁義而已矣夫<lb/>
　有堯舜之仁義而行之不以其道則惠澤不及於下<lb/>
　矣所謂行之以其道者何也禮樂刑政也四者體名<lb/>
<pb n="KR2o0015_WYG_003-4a"/>
　雖殊然皆同載于仁義以施天下也故舜舉四嶽而<lb/>
　朝諸侯必曰修五禮則堯舜之治莫先於禮矣曰同<lb/>
　律度量衡又曰命夔典樂教胄子則堯舜之治不可<lb/>
　無樂矣曰慎徽五典五典克從納于百揆百揆時叙<lb/>
　則堯舜必尚於政矣又曰象以典刑則堯舜之治亦<lb/>
　必用刑矣四者兼發於上而不失於其中則仁義從<lb/>
　之浹於下矣故當其時無一民不宅乎其仁也無一<lb/>
　物不由乎其義也民宅乎仁則傷之者莫得而至矣<lb/>
<pb n="KR2o0015_WYG_003-4b"/>
　物由乎義則悖之者無自入矣舉天下而一民無傷<lb/>
　也一物無悖也則正氣充而陰陽和矣天地位而萬<lb/>
　物育矣故曰光被四表格于上下此言乎仁義被於<lb/>
　四逺而日月星辰罔不順於上矣鳥獸魚鼈莫不咸<lb/>
　若于下矣又曰烈風雷雨弗迷是非禮樂刑政之所<lb/>
　致歟<lb/>
　潁濱曰堯之世洚水為害以意言之堯之為國當日<lb/>
　夜不忘水耳今考之於書觀其為政先後命羲和正<lb/>
<pb n="KR2o0015_WYG_003-5a"/>
　四時務農事其所先也末乃命鯀治水九年無成功<lb/>
　乃命四岳舉賢以遜位四岳稱舜德曰父頑母嚚象<lb/>
　傲克諧以孝烝烝乂不格姦堯以為然而用之君臣<lb/>
　皆無一言及於水者舜既攝事黜鯀而用禹洚水以<lb/>
　平天下以安堯舜之治其緩急先後於此可見矣使<lb/>
　五教不明父子不親兄弟相賊雖無水患求一日之<lb/>
　安不可得使五教既修父子相安兄弟相友水雖未<lb/>
　除要必有能治之者昔孔子論政曰足食足兵民信<lb/>
<pb n="KR2o0015_WYG_003-5b"/>
　之矣子貢曰必不得已而去於斯三者何先曰去兵<lb/>
　曰必不得已而去於斯二者何先曰去食自古皆有<lb/>
　死民無信不立古之聖人其憂深慮逺如此世之君<lb/>
　子凡有意於治皆曰富國而强兵患國之不富而侵<lb/>
　漁細民患兵之不强而侵虐鄰國富强之利終不可<lb/>
　得而謂堯舜孔子不切於事情於乎殆哉<lb/>
　東坡曰論堯舜之德必曰無為考之於經質之於史<lb/>
　堯舜之所為卓然有見於世者蓋不可勝計也其曰<lb/>
<pb n="KR2o0015_WYG_003-6a"/>
　無為何哉古人有言曰除日無歲又曰日一曰勞考<lb/>
　載曰功若堯舜者可謂功矣歲者月之積也月者日<lb/>
　之積也舉歲則兼月舉月則兼日矣日别而數之則<lb/>
　月不見月别而數之則歲不見此豈日月之外復有<lb/>
　歲哉日月之各一人臣之勞也歲之并考人君之功<lb/>
　也故曰王省惟歲卿士惟月師尹惟日此上下之分<lb/>
　煩簡之宜也禹為之平水土稷為之殖百榖契為之<lb/>
　敷五教伯夷為之典三禮臯陶為之平五刑羲和為<lb/>
<pb n="KR2o0015_WYG_003-6b"/>
　之厯日月堯舜果何為哉今夫三百有六旬分之以<lb/>
　四時配之以六甲位之以十二子散之以二十四氣<lb/>
　裂之以七十二候晝不可以并夜寒不可以兼暑則<lb/>
　歲果安在哉惟其為在而不可名寄之於人而已不<lb/>
　有此所以為王省之功也日不立則月不建月不建<lb/>
　則歲不成師尹不官則卿士不治卿士不治則王功<lb/>
　廢矣故曰庶民惟星文王不兼庻獄陳平不治錢榖<lb/>
　邴吉不問鬬傷此所謂不易者也秦皇衡石量書光<lb/>
<pb n="KR2o0015_WYG_003-7a"/>
　武以吏事責三公此易歲月而亂日時者也<lb/>
　荆公論九變而賞罰可言曰萬物待是而後存者天<lb/>
　也莫不由是而之焉者道也道之在我者德也以德<lb/>
　愛者仁也愛而宜者義也仁有先後義有上下謂之<lb/>
　分先不擅後下不侵上謂之守形者物此者也名者命<lb/>
　此者也所謂物此者何也貴賤親疎所以表飾之其<lb/>
　物不同者是也所謂命此者何也貴賤親疎所以稱<lb/>
　號之其命不同者是也物此者貴賤各有容矣命此<lb/>
<pb n="KR2o0015_WYG_003-7b"/>
　者親疎各有號矣因親疎貴賤任之以其所宜為此<lb/>
　之謂因任因任之以其所宜為矣放而不察乎則又<lb/>
　將大弛必原其情必省其事此之謂原省原省明而<lb/>
　後可以辨是非是非明而後可以施賞罰故莊周曰<lb/>
　先明天而道德次之道德巳明而仁義次之仁義已<lb/>
　明而分守次之分守已明而形名次之形名已明而<lb/>
　因任次之因任已明而原省次之原省已明而是非<lb/>
　次之是非已明而賞罰次之是說雖㣲莊周古之人<lb/>
<pb n="KR2o0015_WYG_003-8a"/>
　孰不然古之言道德所自出而屬之天者未嘗有<lb/>
　也堯者聖人之盛也孔子稱之曰惟天為大惟堯則<lb/>
　之此之謂明天聰明文思安安此之謂明道德允恭<lb/>
　克讓此之謂明仁義次九族列百姓序萬邦此之謂<lb/>
　明分守修五禮同律度量衡以一天下此之謂明形<lb/>
　名棄后稷契司徒臯陶士垂共工此之謂明因任三<lb/>
　載考績五載一巡狩此之謂明原省命舜曰乃言底<lb/>
　可績謂禹曰萬世永賴時乃功蠢兹有苗昏迷不恭<lb/>
<pb n="KR2o0015_WYG_003-8b"/>
　此之謂明是非臯陶方祇厥叙方施象刑惟明此之<lb/>
　謂明賞罰<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷七十八</head> <lb/>
    <p>
<pb n="KR2o0015_WYG_078-1a"/>
欽定四庫全書<lb/>
　歴代名賢確論卷七十八<lb/>
　　𤣥宗四<lb/>
　　　姜皎<hi>張唐英</hi>
　　　杜甫　李白<hi>元稹固東坡曽子</hi>　<hi>王元之/</hi>　<hi>沈光</hi>
　　　元魯山<hi>李華</hi>
　　　張旭<hi>昌黎</hi>
　　　孟浩然<hi>皮日休</hi>
<pb n="KR2o0015_WYG_078-1b"/>
姜皎<lb/>
　張唐英論曰明皇寵遇姜皎過厚因縁恩倖為太常<lb/>
　卿楚國公復慮天下議其私昵之偏乃虚暴其功於<lb/>
　天下以比霍光程温鄧晨朱祐及宋璟上言慮其太<lb/>
　盛非久安之道請抑損之乃放歸田里其後復起為<lb/>
　祕書監因漏禁中語張嘉貞希王守一之㫖奏決杖<lb/>
　一頓配流欽州嗟乎明皇之於皎君臣終始可謂不<lb/>
　全也且始昵之則出入卧内與后妃飲宴擊毬鬭雞<lb/>
<pb n="KR2o0015_WYG_078-2a"/>
　呼為姜王當此之時惟慮其壽之不永福之不隆位<lb/>
　之不崇又暴其功業謂漢魏已來佐命大功無有其<lb/>
　比及間隙一開䜛言得入因其漏言卒杖而死之何<lb/>
　始終之不一也且既從宋璟之言放之田里宜念光<lb/>
　武全南陽故人之道勿復起之可也既起之亦宜保<lb/>
　之可也皎亦宜自念非有攻城野戰之功因縁私幸<lb/>
　遂忝崇顯如飄風暴雨無終久之勢既歸田里宜不<lb/>
　起可也既起則亦宜損之可也君臣既不能審慮俱<lb/>
<pb n="KR2o0015_WYG_078-2b"/>
　失其分及有過失宜念嘗暴其功以比古人但削其<lb/>
　官爵放為庶人設有不可宜賜死於家可也奈何鞭<lb/>
　笞配流不啻如視犬馬何厚薄之殊哉後世有處華<lb/>
　腴受寵遇如皎者亦宜念周易大盈之際必受以謙<lb/>
　無謂主恩可恃而讒人難入亦保身全家之道有一<lb/>
　不慎則禍來若發機爾<lb/>
杜甫　李白<lb/>
　元稹曰余讀詩至杜子美而知古人之才有所總萃<lb/>
<pb n="KR2o0015_WYG_078-3a"/>
　焉始堯舜時君臣以賡歌相和是後詩人繼作歴夏<lb/>
　商周千餘年仲尼緝拾選揀取其干豫教化之尤者<lb/>
　三百篇其餘無聞焉騷人作而怨憤之態繁然猶去<lb/>
　風雅日近尚相比擬秦漢已還采詩之官既廢天下<lb/>
　俗謡民謳歌頌諷賦曲度嬉戲之詞亦隨時間作至<lb/>
　漢武帝賦柏梁詩而七言之體具蘇子卿李少卿之<lb/>
　徒尤工為五言雖句讀文律各異雅鄭之音而詞意<lb/>
　闊逺指事言情自非有為而為則文不妄作建安之<lb/>
<pb n="KR2o0015_WYG_078-3b"/>
　後天下之士遭罹兵戰曹氏父子鞍馬間為文往往<lb/>
　横槊賦詩故其遒文壯節抑揚怨哀悲離之作尤極<lb/>
　於古晉世風槩稍存宋齊之間教失根本士以簡慢矯<lb/>
　飾相尚文章以風容色澤放曠精清為髙葢吟冩性<lb/>
　靈流連光景之文也意義格力無取焉陵遲至梁陳<lb/>
　淫艷刻飾佻巧小碎之極又宋齊之所不取唐興學<lb/>
　官大振歴世之文能者互書而又沈宋之流研練精<lb/>
　切穏順聲勢謂之為律詩由是而后文變之體極焉<lb/>
<pb n="KR2o0015_WYG_078-4a"/>
　而又好古者遺近務華者去實効齊梁則不逮於晉<lb/>
　魏工樂府則力屈於五言律切則骨格不存閑雅則<lb/>
　纎穠莫備至於子美所謂上薄風雅下該沈宋古旁<lb/>
　蘇李氣奪曹劉掩顔謝之孤髙雜徐庾之流麗盡得<lb/>
　古人之體勢而兼昔人之所獨専如使仲尼考鍜其<lb/>
　㫖要尚不知圗其多乎哉茍以為能無可不可則詩<lb/>
　人已來未有如子美者是時山東人李白亦以奇文<lb/>
　取稱時人謂之李杜余觀其壯浪縱恣擺去拘束横<lb/>
<pb n="KR2o0015_WYG_078-4b"/>
　冩物象及樂府歌詩誠亦差肩於子美至若鋪陳終<lb/>
　始排比聲韻大或千言次猶數百詞氣奮邁而風調<lb/>
　清深屬對律切而脱棄凡近則李尚不能歴其藩翰<lb/>
　況堂奥乎<lb/>
　東坡曰太史公論詩以為國風好色而不淫小雅怨<lb/>
　誹而不亂以予觀之是特識變風變雅耳烏覩詩之<lb/>
　正乎昔先王之澤衰然後變風發乎情雖衰而未竭<lb/>
　是以猶止於禮義以為賢於無所止者而已矣若夫<lb/>
<pb n="KR2o0015_WYG_078-5a"/>
　發於性止於忠孝者其詩豈可同日而語哉古今詩<lb/>
　人衆矣而杜子美為首豈非以其流落饑寒終身不<lb/>
　用而一飯未嘗忘君也歟<hi>云云</hi>
　王元之李太白真贊序曰予嘗讀謫仙傳具得其事<lb/>
　始而隱以俟命也中而仕以求用也終而退以全身<lb/>
　也又嘗讀謫仙文微達其㫖頌而諷以救時也僻而<lb/>
　奥以矯俗也清而麗以見才也而未識謫仙之容可<lb/>
　太息矣<hi>云云</hi>謫仙之形態秀姿清融融春露曉濯金<lb/>
<pb n="KR2o0015_WYG_078-5b"/>
　莖謫仙之格骨寒氣直泠泠碧江下浸秋石仙眸半<lb/>
　瞑醉魄初醒海底驪龍眠濤枕浪仙袂任嚲霓裳任<lb/>
　斜松顛皓鶴宿月棲霞龍竹自攜烏紗不整異貌無<lb/>
　疋華姿若生真所謂神仙中人風塵外物者也亦既<lb/>
　遂願能無述乎且夫畫充國之形頌而美徳冩曼倩<lb/>
　之質讚以紀功矧我謫仙之文行哉贊曰仙之來兮<lb/>
　峨嵋扄曳素衣兮遊紫庭仙之去兮騎長鯨拂霞袖<lb/>
　兮歸滄溟雲濤雪波圍蓬瀛是誰仙筆留其形國風<lb/>
<pb n="KR2o0015_WYG_078-6a"/>
　缺壊誰繼聲空有鶴態髙亭亭<lb/>
　東坡曰李太白狂士也又嘗失節於永王璘此豈濟<lb/>
　世之人哉而畢文簡公以王佐期之不亦過乎曰士<lb/>
　固有大言而無實虚名不適於用者然不可以此料<lb/>
　天下之士士以氣為主方髙力士用事公卿大夫爭<lb/>
　事之太白使脱靴殿上固曰氣葢天下矣使之得志<lb/>
　必不肯附權倖以取容其可使從君於昬乎夏侯湛<lb/>
　贊東方生云開濟明豁包含宏大陵轢卿相嘲哂豪<lb/>
<pb n="KR2o0015_WYG_078-6b"/>
　傑籠罩靡前駘藉貴勢出不休顯賤不憂戚戲萬乘<lb/>
　若僚友視儔列如草芥雄節邁倫髙氣葢世可謂拔<lb/>
　乎其萃遊方之外者也吾於太白亦云太白之從永王璘<lb/>
　當由迫脅不然璘之狂肆愚陋雖庸人知其必敗也<lb/>
　太白識郭子儀之為人傑而不能知璘之無成此理<lb/>
　之必不然也吾不可以不辨<lb/>
　沈光曰有唐咸通辛巳嵗正月壬午呉興沈光過任<lb/>
　城題李白酒樓夫觸彊者靦緬而不發乘險者帖爾<lb/>
<pb n="KR2o0015_WYG_078-7a"/>
　而不進潰毒者隱忍而不能就其鍼砭搏猛者持疑<lb/>
　而不能盡其膽勇而復視其彊者弱之險者夷之毒<lb/>
　者甘之猛者柔之信乎酒之作於人也如是噫翰林<lb/>
　李公太白聰明才韻至今為天下唱者業術匡救天<lb/>
　必付之矣致其君如古帝王進其臣如古藥石揮直<lb/>
　刄以血其邪者推義轂以輦其正者豈憑酒而作也<lb/>
　憑酒而作者彊非真勇太白既以峭訐矯時之狀不<lb/>
　得大用流斥齊魯眼明耳聰恐貽顛踣故狎弄盃觴<lb/>
<pb n="KR2o0015_WYG_078-7b"/>
　沉溺麴糵耳一淫雅目混黒白或酒醒神健視聽鋭<lb/>
　發振筆著紙乃以聰明移於月露風雲使之涓潔飛<lb/>
　動移於草木禽魚使之研茂騫擲移於邊情閨思使<lb/>
　之壯氣激人離情溢目移於幽巖邃谷使之遼歴物<lb/>
　外爽人精魄移於車馬弓矢悲憤酣歌使之馳騁決<lb/>
　發如睨幽并而失意放懐盡見窮通焉嗚呼太白觸<lb/>
　文之彊乘文之險潰文之毒搏文之猛而作狎弄盃<lb/>
　觴沉溺麴糵是真築其聰翳其明醒則移於賦詠宜<lb/>
<pb n="KR2o0015_WYG_078-8a"/>
　乎醉而生醉而死余徐思之使太白疏其聰決其明<lb/>
　移於行事强犯時忌其不得醉而死生也當時骨鯁<lb/>
　忠赤遞有其人收其逸才萃於太白至於齊魯結創<lb/>
　凌雲者有限獨斯樓也廣不逾數席瓦壊椽蠧雖樵<lb/>
　兒牧竪過亦指之曰李白常醉於此矣<lb/>
　曽子固曰李白詩集二十巻舊七百若干篇今九百<lb/>
　若干篇者知制誥常山宋敏求字次道之所廣也次<lb/>
　道既以類廣白詩自為序而未考次其作之先後余<lb/>
<pb n="KR2o0015_WYG_078-8b"/>
　得其書考其先後而次第之葢白蜀郡人初隠岷山<lb/>
　出居湖漢之間南遊江淮至楚觀雲夢雲夢許氏者<lb/>
　髙宗時宰相圉師之家也以女妻白因留雲夢者三<lb/>
　年去之齊魯居徂徠山竹溪入呉至長安明皇聞其<lb/>
　名召見以為翰林供奉頃之不合去北抵趙魏燕晉<lb/>
　西渉岐邠歴商於至洛陽游梁最久復之齊魯南浮<lb/>
　淮泗再入呉轉涉金陵上秋浦抵尋陽天寳十四載<lb/>
　安禄山反明年明皇在蜀永王璘節度東南白時卧廬<lb/>
<pb n="KR2o0015_WYG_078-9a"/>
　山璘迫致之璘軍敗丹陽白奔至宿松坐繫尋陽獄<lb/>
　宣撫大使崔渙與御史中丞宋若思驗治白以為罪<lb/>
　薄宜貰而若思軍赴河南遂釋白囚使謀其軍事上<lb/>
　書肅宗薦白才可用不報是時白年五十有七矣終<lb/>
　以璘事長流夜郎遂泛洞庭上峽江至巫山以赦得<lb/>
　釋憩岳陽江夏久之復如尋陽過金陵徘徊於歴陽<lb/>
　宣城二郡其族人陽冰為當塗令白過之以病卒年<lb/>
　六十有四是時寳應元年也其始終所更涉如此此<lb/>
<pb n="KR2o0015_WYG_078-9b"/>
　白之詩書所自序可考者也<hi>云云</hi>
元魯山<lb/>
　李華三賢論曰或曰吾讀古人之書而求古之人未<lb/>
　獲嗟夫遐叔謂曰無世無賢人其或世教不至淪於<lb/>
　風波雖賢不能自辨況察者未之究乎鄭衛方奏正<lb/>
　聲間發極和無味至文無彩聽者不達反以為怪譎<lb/>
　之音太師樂工亦失容而止曼都之姿雜於憔悴被<lb/>
　緼絮蒙蕭艾美醜夷倫自以為陋此二者既病不自<lb/>
<pb n="KR2o0015_WYG_078-10a"/>
　明又求者亦昬將剖其善惡在遷政化端風俗則賢<lb/>
　不肖異貫而後賢者自明而察者不惑也余兄事元<lb/>
　魯山而友劉蕭二功曹此三賢者可謂之達矣或曰<lb/>
　願聞三子之畧遐叔曰元之志行當以道紀天下劉<lb/>
　之志行當以六經諧人心蕭之志行當以中古易今<lb/>
　世元齊愚智劉慼一物不得其正蕭呼吸折節而獲<lb/>
　重禄不易一刻之安元之道劉之深蕭之志及於夫<lb/>
　子之門則達者其流也然各有病元病酒劉病賞物<lb/>
<pb n="KR2o0015_WYG_078-10b"/>
　蕭病貶惡大亟奬善大重元奉親孝居喪哀撫孤仁<lb/>
　狥朋友之急莅職明於賞罸終身貧而樂天知命焉<lb/>
　以為王者作樂崇徳殷薦上帝以配祖考天人之極<lb/>
　致也而詞章不稱是無樂也於是作破陣樂詞協商<lb/>
　周之頌推是而論則見元之道矣劉名儒史官之家<lb/>
　兄弟以學著乃述詩書禮樂春秋為五説條貫源流<lb/>
　備今古之變推是而論則見劉之深矣蕭以史書為<lb/>
　繁尤罪子長不編年陳事而為列傳後代因之非典<lb/>
<pb n="KR2o0015_WYG_078-11a"/>
　訓也將正其失自春秋三家之後非訓齊生人不録<lb/>
　次序纉修以迄於今志就而殁推是而論則見蕭之<lb/>
　志矣元據師保之席瞻其形容不俟見而見其仁劉<lb/>
　被卿佐之服居賔友之地言理亂根源人倫隠明叅<lb/>
　乎元精而後見其妙蕭若百鍊之鋼不可屈折當廢<lb/>
　興去就之際一生一死之間而後見其大節視聽過<lb/>
　速欲人人如我志與時多背恒見詬於人取其中節<lb/>
　之舉是可以為人師矣學廣而不遍精其貫穿甚於<lb/>
<pb n="KR2o0015_WYG_078-11b"/>
　精者又文方復雅商之至當以律度百代為任古之<lb/>
　能者往往不至焉超絶孤厲不可為不知者言也茂<lb/>
　挺父為莒丞得罪清河張惟一時佐亷使安成之茂<lb/>
　挺初登科自洛至莒道邀使車發詞哀乞惟一涕下<lb/>
　即日捨之且曰蕭賛府生一賢方資天下風教吾由<lb/>
　是得罪無憾也夫如是得不謂之孝乎<hi>云云</hi>
張旭<lb/>
　昌黎論旭草書曰荀可以寓其巧智使機應於心不<lb/>
<pb n="KR2o0015_WYG_078-12a"/>
　挫於氣則神完而守固雖外物至不膠於心堯舜禹<lb/>
　湯治天下養叔治射庖丁治牛師曠治音聲扁鵲治<lb/>
　病僚之於丸秋之於奕伯倫之於酒樂之終身不厭<lb/>
　奚暇外慕夫外慕徙業者皆不造其堂不嚌其胾者<lb/>
　也往時張旭喜草書不治他技喜怒窘窮憂悲愉怢<lb/>
　怒恨思慕酣醉無聊不平有動於心必於草書發之<lb/>
　觀於物見山水崖谷鳥獸蟲魚草木之花實日月列<lb/>
　星風雨水火雷霆霹靂歌舞戰鬭天地事物之變可<lb/>
<pb n="KR2o0015_WYG_078-12b"/>
　喜可愕一寓於書故旭之書變動猶鬼神不可端倪<lb/>
　以此終其身而名後世<lb/>
孟浩然<lb/>
　皮日休曰明皇世章句之風大得建安體論者惟李<lb/>
　翰林杜工部為尤介其間能不愧者惟吾鄉之孟先<lb/>
　生也先生之道遇景入韻不拘奇抉異令齷齪束人<lb/>
　口者涵涵然有平大之典若公輸氏當巧者也北齊<lb/>
　美蕭懿芙蓉露下落楊栁月中疎先生有微雲澹河<lb/>
<pb n="KR2o0015_WYG_078-13a"/>
　漢疎雨滴梧桐樂府美王融殘日霽沙嶼清風動髙<lb/>
　泉先生則有氣蒸雲夢澤波撼岳陽城謝眺之詩句<lb/>
　精者露濕寒塘草月暎清淮流先生則有荷風送香<lb/>
　氣竹露洗清音此與古人爭勝於毫釐也稱是者衆<lb/>
　不可悉類嗚呼先生之道復何言邪謂乎貧則天爵<lb/>
　於身謂乎死則不朽於文為士之道亦已至矣先生<lb/>
　襄陽人也日休襄陽人既慕其名覩其貌葢思文王<lb/>
　則嗜昌歜思仲尼則師有若吾於先生見之矣<lb/>
<pb n="KR2o0015_WYG_078-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論巻七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十八</head> <lb/>
    <p>
<pb n="KR2o0015_WYG_058-1a"/>
欽定四庫全書<lb/>
　歴代名賢確論卷五十八<lb/>
　　晉宣帝　武帝<lb/>
　　　宣帝謀魏<hi>子由</hi>
　　　傅𤣥諫止持文帝三年之喪<hi>温公</hi>
　　　武帝無貽厥孫謀之道<hi>温公</hi>
　　　武帝以太子母弟秦王柬楚王瑋淮南王允並<lb/>
　　　　鎮守要害<hi>子由</hi>
<pb n="KR2o0015_WYG_058-1b"/>
　　　貴戚專殺<hi>東坡</hi>
　　　裴楷諂對<hi>東坡</hi>
　　　衛瓘拊床<hi>東坡</hi>
　　　為惠帝娶婦<hi>東坡</hi>
　　　賈充<hi>東坡</hi>　<hi>李徳裕</hi>
　　　山濤<hi>温公</hi>
　　　嵇紹應命王裒辭徵<hi>温公</hi>
　　　阮籍<hi>東坡</hi>
<pb n="KR2o0015_WYG_058-2a"/>
　　　張華<hi>東坡</hi>
　　　唐彬<hi>東坡</hi>
　　　平吳<hi>六一</hi>　<hi>子由/</hi>　<hi>子西</hi>
宣帝謀魏<lb/>
　子由論曰世之説者曰司馬仲達之於魏則曹孟徳<lb/>
　之於漢也是不然二人智勇權畧則同而所處則異<lb/>
　漢自董卓之後内潰外畔獻帝奔走困踣之不暇帝<lb/>
　王之勢盡矣獨其名在耳曹公假其名號以服天下<lb/>
<pb n="KR2o0015_WYG_058-2b"/>
　擁而植之許昌建都邑誅叛逆皆曹公也雖使終身<lb/>
　奉獻帝率天下而朝之天下不歸漢而歸魏者十室<lb/>
　而九矣曹公誠能安而俟之使天命自至雖文王三<lb/>
　分天下有其二以事紂何以加之惜其為義不終使<lb/>
　獻帝不安於上義士憤怨於下雖荀文若猶不得其<lb/>
　死此則曹公之過矣如司馬仲達則不然明帝之末<lb/>
　曹氏之業固矣雖明帝以淫虐失衆曹爽以驕縱得<lb/>
　罪而顛覆之形未見天下未叛魏也仲達因其隙而<lb/>
<pb n="KR2o0015_WYG_058-3a"/>
　乘之拊其背而奪其成業事與曹公異矣漢武帝之<lb/>
　老也託昭帝於霍光昭帝尚幼燕王葢主有簒取之<lb/>
　心上官桀桑𢎞羊助之此其禍急於曹爽霍光内斃<lb/>
　燕蓋外誅桀羊擁䕶昭帝絶無驕君之心及昭帝早<lb/>
　喪國空無主迎立昌邑王昌邑不令又援立宣帝柄<lb/>
　在其手者屢矣然退避臣位不以自疑中外悉其本<lb/>
　心初無有一人異議者以仲達擬光孰為得之耶然<lb/>
　光猶不足道蜀先主將亡召諸葛孔明而告之曰嗣<lb/>
<pb n="KR2o0015_WYG_058-3b"/>
　子可輔輔之如其不才君可自取復語後主汝與丞<lb/>
　相從事事之如父後主之闇弱孔明之賢智蜀人知<lb/>
　之矣使孔明有異志一搖手而定矣然外平徼外蠻<lb/>
　夷内廢李平廖立旁禦魏吳功成業定又付之蔣琬<lb/>
　費禕奉一昏主三十餘年而無纎介之隙此又霍光<lb/>
　所不能望也故人患不誠茍誠忠孝舜之於父母伊<lb/>
　尹之於太甲終無間然者自仲達之後人臣受六尺<lb/>
　之寄因而取之者多矣皆以地勢迫切置而不取則<lb/>
<pb n="KR2o0015_WYG_058-4a"/>
　身必危國必亂至自比騎虎不可復下此亦自欺而<lb/>
　已哉<lb/>
傅𤣥諫止持文帝三年之喪<lb/>
　温公曰三年之喪自天子逹於庻人此先王禮經百<lb/>
　世不易者漢文帝師心不學變古壊禮絶父子之恩<lb/>
　虧君臣之義後世帝王不能篤於哀戚之情而羣臣<lb/>
　諂諛莫肯釐正至於晉武獨以天性矯而行之可謂<lb/>
　不世之賢君而裴傅之徒固陋庸臣習常玩故不能<lb/>
<pb n="KR2o0015_WYG_058-4b"/>
　將順其美惜哉<lb/>
武帝無貽厥孫謀之道<lb/>
　温公曰何曾譏武帝偷惰取過目前不為遠慮知天<lb/>
　下將亂子孫必與其憂何其明也然身為僭侈使子<lb/>
　孫承流卒以驕奢亡族其明安在哉且身為宰相知<lb/>
　其君之過不以告而私語於其家非忠臣也<lb/>
武帝以太子母弟秦王柬楚王瑋淮南王允並鎮守要<lb/>
害<lb/>
<pb n="KR2o0015_WYG_058-5a"/>
　子由晉武帝論曰立嫡以長不以賢立子以貴不以<lb/>
　長古今之正義也然堯廢丹朱用舜而天下安帝<lb/>
　乙廢微子立紂而商亡古之人蓋有不得已而行之<lb/>
　者矣得已而不已不得已而已之二者皆亂也子非<lb/>
　朱紂而廢天下之正義君子不忍子如朱紂而守天<lb/>
　下之正義君子不為也漢高帝始謂惠帝仁弱欲廢<lb/>
　之而立如意既而知人心之在於太子也遂寢廢立<lb/>
　之議而用平勃平勃皆賢而權任均故惠帝雖殁産<lb/>
<pb n="KR2o0015_WYG_058-5b"/>
　禄雖橫而援立文帝漢室不病也武帝既老而知燕<lb/>
　王旦廣陵王胥之不可用也廢之而立少子任霍光<lb/>
　金日磾上官桀桑𢎞羊以後事當時昭帝之賢否未<lb/>
　可知而四人枉直相半也幸而昭帝明哲霍光忠良<lb/>
　桀羊雖為亂而不遂其後復廢昌邑立宣帝而朝廷<lb/>
　晏然無患葢人君不幸而立幼主當如二帝屬任賢<lb/>
　臣乃免於亂此必然之勢也魏明帝疾篤而無子棄<lb/>
　遠宗子而立齊王始欲輔以曹宇曹肇而倖臣劉放<lb/>
<pb n="KR2o0015_WYG_058-6a"/>
　孫資不便宇肇之正勸帝易以司馬仲逹曹爽齊王<lb/>
　既非天下之望而爽又以庸才與仲逹姦雄為對數<lb/>
　年之間遂成簒弑之禍晉武帝親見此敗矣惠帝之<lb/>
　不肖羣臣舉知之而牽制不忍忌齊王攸之賢而恃<lb/>
　愍懐之小慧以為可以消未然之憂獨有一汝南王<lb/>
　亮而不早用舉社稷之重而付之楊駿至於一敗塗<lb/>
　地無足怪也帝之出齊王也王渾言於帝曰攸之於<lb/>
　晉有姬旦之親若豫聞朝政則腹心不二之臣也國<lb/>
<pb n="KR2o0015_WYG_058-6b"/>
　家之事若用后妃外戚則有吕氏王氏之虞付之同<lb/>
　姓至親則又有吳楚七國之慮事任輕重所在未有<lb/>
　不為害者也惟當任正道求忠良不可事事曲設疑<lb/>
　防慮方來之患也若以智猜物雖親見疑至於疏遠<lb/>
　亦安能自保乎人懐疑懼非為安之理此最國家之<lb/>
　深患也渾之言天下之至言也帝不能用乃用王佑<lb/>
　之計使太子母弟秦王柬都督關中楚王瑋淮南王<lb/>
　允並鎮守要害以强帝室然晉室之亂實成於八王<lb/>
<pb n="KR2o0015_WYG_058-7a"/>
　吾嘗籌之如攸之親賢奪嫡之禍非其志也不幸至<lb/>
　此天下所宗宗社之計猶有頼也如佑之計使子弟<lb/>
　據兵以捍外患如梁孝王之禦吳楚尚可若變從中<lb/>
　起而使人人握兵以救内難此與何進袁紹召丁原<lb/>
　董卓以除宦官何異古人有言擇福莫若重擇禍莫<lb/>
　若輕如武帝之擇禍福可謂不審矣<lb/>
貴戚專殺<lb/>
　東坡曰王濟以人乳蒸豚王愷使妓吹笛小失齊韻<lb/>
<pb n="KR2o0015_WYG_058-7b"/>
　便殺之使美人行酒客飲不盡亦殺之時武帝尚在<lb/>
　而貴戚敢如此知晉室之亂也久矣<lb/>
裴楷諂對<lb/>
　東坡曰晉武帝探策當如籖也耶惠帝不肖得一蓋<lb/>
　神以實告裴楷諂對士君子恥之而史以為善談鄙<lb/>
　哉惠懐愍皆不終牛繼馬後豈及二乎<lb/>
衛瓘拊牀<lb/>
　東坡曰晉惠帝為太子衛瓘欲陳啟廢之言未敢發<lb/>
<pb n="KR2o0015_WYG_058-8a"/>
　㑹燕凌雲臺瓘託醉帝前曰臣有所啟欲言而止者<lb/>
　三因以手拊牀曰此座可惜帝意乃悟曰公真大醉<lb/>
　賈后由是怨瓘此何等語乃於衆中言之豈所謂不<lb/>
　密失身耶以瓘之智不宜闇此殆鄧艾之寃天奪其<lb/>
　識耳<lb/>
為惠帝娶婦<lb/>
　東坡曰晉武帝欲為太子取衛瓘女賈氏女有五不<lb/>
　可青黒短妬而無子竟為羣臣所譽取之卒以亡晉<lb/>
<pb n="KR2o0015_WYG_058-8b"/>
　婦人黒白美惡人人知之而愛其子欲為取好婦且<lb/>
　使多子者人人同也然至惑於衆口則顛倒錯謬如<lb/>
　此俚語曰證龜成鼈此未足怪也以此觀之當謂證<lb/>
　龜為蛇小人之移人也使龜蛇易位而况邪正之在<lb/>
　其心利害之在嵗月後者耶<lb/>
賈充<lb/>
　東坡曰司馬景王既執王淩而歸過賈逵廟大呼曰<lb/>
　賈梁道我大魏之忠臣也及景王病見淩與逵共守<lb/>
<pb n="KR2o0015_WYG_058-9a"/>
　笞殺之逵之子充乃叛魏事晉首發成濟之事淩嘗<lb/>
　謂充卿非賈梁道子耶乃欲以國與人由此觀之逵<lb/>
　之忠於魏久矣充豈不知也耶予乃知小人嗜利利<lb/>
　之所在不難叛父父且不顧不知人主亦安用此物<lb/>
　故亡晉者卒充也予少時嘗戲作小詩云嵇紹似康<lb/>
　為有子郄超叛鑒是無孫而今更恨賈梁道不殺公<lb/>
　閭殺子元<lb/>
　李徳裕羊祜畱賈充論曰任愷庾純以賈充邪僻欲<lb/>
<pb n="KR2o0015_WYG_058-9b"/>
　其疎遠勸晉武令西鎮長安唯羊祜密表畱之祜豈<lb/>
　悦賈充者哉良以愛君體國發於至誠耳晉氏傾奪<lb/>
　魏國初有天下其將相大臣非魏之舊臣即其子孫<lb/>
　所寄心腹唯賈充而已充亦非忠於君者自以成濟<lb/>
　之事與晉室當同休戚此羊祜所以願畱也昔漢高<lb/>
　不去吕后亦近於此漢高嬖戚姬愛如意思其久安<lb/>
　之計至於悲歌不樂豈不知除去吕后必無後患况<lb/>
　吕后年長有過稀復進見漢高棄之如去塵垢實以<lb/>
<pb n="KR2o0015_WYG_058-10a"/>
　惠帝闇弱必不能自攬權綱其將相皆平生故人俱<lb/>
　起豐沛非吕后剛强不能臨制所以存之為社稷也<lb/>
　後世翼戴其君者得不念於此哉<lb/>
　東坡曰昔賈充用事天下憂恐而庾純任愷戮力排<lb/>
　之及充出鎮秦涼忠臣義士莫不相慶屈指數日以<lb/>
　望惟新之化而馮純之徒更相告曰賈公遠放吾等<lb/>
　失勢矣於是相與獻謀而充復畱則晉氏之亂始此<lb/>
　矣自古惟小人為難去何則去一小人而其黨破壊<lb/>
<pb n="KR2o0015_WYG_058-10b"/>
　是以為之計謀遊説者衆也<lb/>
山濤<lb/>
　温公論李喜言山濤等占官田曰政之大本在刑賞<lb/>
　刑賞不明政何以成晉武帝赦山濤而褒李喜其於<lb/>
　刑賞兩失之使喜所言為是則濤不可赦所言為非<lb/>
　則喜不足褒褒之使言言而不用怨結於下威玩於<lb/>
　上將安用之且四臣同罪劉友伏誅而濤等不問避<lb/>
　貴施賤可謂政乎創業之初而政本不立將以垂統<lb/>
<pb n="KR2o0015_WYG_058-11a"/>
　後世不亦難乎<lb/>
嵇紹應命王裒辭徵<lb/>
　温公曰昔舜誅鯀而禹事舜不敢廢至公也嵇康王<lb/>
　儀死皆不以其罪二子不仕晉室可也嵇紹茍無蕩<lb/>
　陰之忠殆不免於君子之譏乎<lb/>
阮籍<lb/>
　東坡阮籍嘯臺詩曰阮生古狂逹遁世黙無言猶餘<lb/>
　胷中氣長嘯獨軒軒高情遺萬物不與世俗論登臨<lb/>
<pb n="KR2o0015_WYG_058-11b"/>
　偶自冩激越蕩乾坤醒為嘯所發飲為醉所昏誰能<lb/>
　與之較亂世足自存又論阮籍廣武嘆曰昔先友史<lb/>
　經臣彥輔謂余阮籍登廣武而嘆曰時無英雄使豎<lb/>
　子成其名豈謂沛公豎子乎余曰非也傷時無劉項<lb/>
　也豎子指魏晉間人耳其後余遊京口甘露寺寺有<lb/>
　孔明孫權梁武李徳裕之遺跡余感之賦詩其略曰<lb/>
　四雄皆龍虎遺迹儼未刋方其咸壯時争奪肯少安<lb/>
　廢興屬造物遷逝誰控搏况彼妄庸子而欲事所難<lb/>
<pb n="KR2o0015_WYG_058-12a"/>
　聊興廣武嘆不待雍門彈則猶此意也今日讀太白<lb/>
　登廣武古戰塲詩云沈湎呼豎子狂言非至公乃知<lb/>
　白亦誤認嗣宗語與先友之意無異也嗣宗雖放蕩<lb/>
　本有意於世以魏晉間多事所以放於酒耳何至以<lb/>
　沛公為豎子乎　又書阮籍語曰世之所謂君子者<lb/>
　惟法是修惟禮是克手執圭璧足履繩墨行欲為目<lb/>
　前檢言欲為無窮則少稱鄉黨長聞隣國上欲圖三<lb/>
　公下不失九州牧獨不見大羣蝨之處褌中乎逃乎<lb/>
<pb n="KR2o0015_WYG_058-12b"/>
　深縫匿乎敗絮自以為吉宅也行不敢離縫際動不<lb/>
　敢出褌襠自以為得繩墨也然炎丘火流焦邑滅都<lb/>
　羣蝨處於褌中不能出也君子之處域内何異夫蝨<lb/>
　之處褌中乎此阮籍之胷懐本趣也籍未嘗臧否人<lb/>
　物口不及世事然禮法之士疾之如仇讎獨賴司馬<lb/>
　景王保持之爾其去死無幾以此論之亦蝨之出入<lb/>
　往來於衣褌中間者也安能笑褌中之藏乎吾故書<lb/>
　之以為將來君子一笑<lb/>
<pb n="KR2o0015_WYG_058-13a"/>
張華<lb/>
　東坡論曰阮籍見張華鷦鷯賦嘆曰此王佐才也觀<lb/>
　其志獨欲自全於禍福之間耳何足為王佐才乎華<lb/>
　不從劉卞言竟與賈氏之禍畏八王之難而不免倫<lb/>
　秀之害此正求全之過失鷦鷯之本意也<lb/>
唐彬<lb/>
　東坡論曰唐彬與王濬伐吳為先驅所至皆下度孫<lb/>
　皓必降未至建業二百里許稱疾不行已而先到者<lb/>
<pb n="KR2o0015_WYG_058-13b"/>
　争財後到者争功當時有識者莫不高彬此舉余讀<lb/>
　晉書至此未嘗不廢卷太息也然本傳云武帝欲以<lb/>
　彬及楊宗為監軍以問文立立曰彬多財欲而宗嗜<lb/>
　酒帝曰財欲可足酒不可改遂用彬此言進退無據<lb/>
　豈有人如唐彬而貪財者使誠貪財乃遠不如嗜酒<lb/>
　何可用也文立者獨何人斯安知非蔽賢者耶<lb/>
平吳<hi>羊祜</hi>　<hi>杜預</hi>
　六一峴山亭記曰峴山臨漢上望之隱然蓋諸山之<lb/>
<pb n="KR2o0015_WYG_058-14a"/>
　小者而其名特著於荆州者豈非以其人哉其人謂<lb/>
　誰羊祜叔子杜預元凱是已方晉與吳以兵事争常<lb/>
　倚荆州以為重而二子相繼於此遂以平吳而成晉<lb/>
　業其功烈已葢於當世矣至於流風餘韻藹然被於<lb/>
　江漢之間者至今人猶思之而又於叔子思之尤深<lb/>
　蓋元凱以其功而叔子以其仁二子所為雖不同然<lb/>
　皆足以垂於不朽而頗疑其反自汲汲於後世之名<lb/>
　者何哉傳言叔子嘗登兹山慨然語其屬以謂此山<lb/>
<pb n="KR2o0015_WYG_058-14b"/>
　常在而前世之士皆已湮滅於無聞因自顧而悲傷<lb/>
　然獨不知兹山待已而名著也元凱銘功於二石一<lb/>
　置兹山之上一投漢水之淵是知陵谷有變而不知<lb/>
　石有時而磨滅也豈皆自喜其名之甚而過為無窮<lb/>
　之慮歟將自待者厚而所思者遠歟<lb/>
　子由羊祜論曰善為國者必度其君可與共患難可<lb/>
　與同安樂而後有為故功成而無後憂晉厲公與楚<lb/>
　共王爭鄭晉人知楚有可乘之隙欒武子為政欲出<lb/>
<pb n="KR2o0015_WYG_058-15a"/>
　兵擊之曰不可以當吾世而失諸侯范文子不欲請<lb/>
　釋楚以為外懼武子不能用夫文子非茍自安者也<lb/>
　厲公侈而多嬖寵諸大夫富而凌上國有大功則君<lb/>
　臣不相安亂之所自生也既謀之不從出而遇楚猶<lb/>
　欲避楚而歸既勝反國曰亂將作矣吾不可以俟使<lb/>
　其祝宗祈死逾年而厲公殺三郤立胥童欒書殺胥<lb/>
　童弑厲公文子雖死而免於大難子孫與晉國相終<lb/>
　始范蠡事越王勾踐反自㑹稽撫人民厲兵甲七年<lb/>
<pb n="KR2o0015_WYG_058-15b"/>
　而殺吳王夫差歸未及國知越王之難與同安樂也<lb/>
　扁舟去之卒免大夫種之戮若二子者可謂有先見<lb/>
　之明矣范文子至於自殺范蠡至於逃亡而不顧何<lb/>
　則所全者大也晉武帝既受魏禪中原富强羣臣用<lb/>
　命吳孫皓以淫虐失衆有亡國之釁晉人習於長江<lb/>
　之險以為未可取也羊祜為襄陽守知其不能久陳<lb/>
　可取之計武帝納之祜又進王濬杜預以成滅吳之<lb/>
　功後世皆稱其賢吾嘗論祜巧於策吳而拙於謀晉<lb/>
<pb n="KR2o0015_WYG_058-16a"/>
　何以言之武帝之為人好善而不擇人茍安而無遠<lb/>
　慮雖賢人滿朝而賈充荀勗之流以為腹心使吳尚<lb/>
　在相持而不敢肆雖為賢君可也吳亡之後荒於女<lb/>
　色蔽於庸子疎賢臣近小人去武備崇藩國所以兆<lb/>
　亡國之禍者不可勝數此則滅吳之所從致也孟子<lb/>
　曰入則無法家拂士出則無敵國外患者國恒亡故<lb/>
　人常生於憂患而死於安樂祜不慮此而鋭於滅吳<lb/>
　其不若范文子遠矣或曰吳滅而晉亂此天命非人<lb/>
<pb n="KR2o0015_WYG_058-16b"/>
　事也而羊祜何罪焉吾應之曰為國當論人事使祜<lb/>
　不為滅吳之計孫皓窮兇而死吳更立君則長江未<lb/>
　可越也吳既不亡則晉之君臣厲精不懈是吳不滅<lb/>
　而晉不亂也不猶愈於吳滅而晉亂乎祜之將死也<lb/>
　武帝欲使臥䕶諸將祜曰滅吳不須臣自行但吳平<lb/>
　之後當勞聖慮耳惟祜此言蓋亦憂在平吳矣憂在<lb/>
　平吳而勇於滅吳其不若范文子遠矣<lb/>
　子西論羊陸交和或以祜抗失臣節兩譏之曰親仁<lb/>
<pb n="KR2o0015_WYG_058-17a"/>
　善鄰者國家之事出竒克敵者將帥之職羊陸以將<lb/>
　帥之職而修國家之事此論者所以譏其失節也竊<lb/>
　謂不然兵固多術矣有以力相傾者有以智相傾者<lb/>
　有以徳相傾者秦漢以來唯知詐力一有為徳則是<lb/>
　非為之紛然而不知所謂以徳相傾者是亦出竒而<lb/>
　已矣何名為失節哉然晉陽秋以為羊陸推僑札之<lb/>
　好兹又過矣兵家詭道何僑札之有就如所云乃不<lb/>
　足貴何則非吳鄭之使而敦僑札之分處方面之任<lb/>
<pb n="KR2o0015_WYG_058-17b"/>
　而私境外之交此非所以稱羊陸之美也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷五十八<lb/>
</p>
<p>
</p>
  </div>
</body>
</text>
</TEI>
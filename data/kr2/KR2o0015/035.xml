<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷三十五</head> <lb/>
    <p>
<pb n="KR2o0015_WYG_035-1a"/>
欽定四庫全書<lb/>
　歴代名賢確論卷三十五<lb/>
　　始皇四<hi>二世附</hi>
　　　茅焦諫遷太后<hi>陳黯</hi>
　　　甘羅<hi>栁州</hi>
　　　韓非<hi>温公</hi>
　　　李斯趙髙<hi>潁濱</hi>　<hi>東坡</hi>
　　　䝉恬<hi>温公</hi>　<hi>潁濵</hi>
<pb n="KR2o0015_WYG_035-1b"/>
茅焦諫遷太后<lb/>
　陳黯曰或問古之士能直諫不君之君者其誰為最<lb/>
　曰有諫者齊人茅焦曰夏無龍逄耶殷無比干耶曰<lb/>
　不以之無而功徳相遼耳夫諫者不獨以言之忠而<lb/>
　欲其氣雄不獨以名之彰而欲其事立四者克備是<lb/>
　為難矣昔嬴政吞噬羣雄以取天下豪暴奢侈古初<lb/>
　無先故非必為而諫必拒當遷太后於雍有及泉之<lb/>
　誓凡諫者二十七人矣天下忠赤之士莫不囚氣鎖<lb/>
<pb n="KR2o0015_WYG_035-2a"/>
　詞是時焦能獨奮勇果不顧其威肉視虎狼氷顧鼎<lb/>
　鑊諤諤造廷折其四失俾暴主悔非遷善而從其言<lb/>
　由是骨肉之恩斷而再續君臣之義捨而再交諫諍<lb/>
　之路塞而再啓皆由焦之功也噫忘軀狥忠亦諫者<lb/>
　之職然死於二十七人之後不難乎其心哉進諫於<lb/>
　二十七人之後不難乎其詞哉斯可謂言忠氣雄名<lb/>
　彰事立備矣豈若龍逄諌桀比干諫紂徒自柔聲婉<lb/>
　詞而又身不免事不立其足為茅先生之徒歟問者<lb/>
<pb n="KR2o0015_WYG_035-2b"/>
　喜而退矣<lb/>
甘羅<lb/>
　栁州曰彼甘羅者左右返覆得利棄信使秦背燕之<lb/>
　親已而反與趙合以致危於燕天下是以益知秦無<lb/>
　禮不信視函谷闗若虎豹之窟羅之徒實使然也<lb/>
韓非<lb/>
　温公論史記載韓王納地效璽於秦請為藩臣使韓<lb/>
　非來聘非因上書説王曰今秦地方數千里師名百<lb/>
<pb n="KR2o0015_WYG_035-3a"/>
　萬號令賞罰天下不如臣昧死願望見大王言所以<lb/>
　破天下從之計大王誠聴臣説一舉而天下之從不<lb/>
　破趙不舉韓不亡荆魏不臣齊燕不親霸王之名不<lb/>
　成四鄰諸侯不朝大王斬臣以狥國以戒為王謀不<lb/>
　忠者也王悦之未任用李斯嫉之曰韓非韓之諸公<lb/>
　子也今欲并諸侯非終為韓不為秦也此人情也今<lb/>
　王不用乆留而歸之此自遺患也不如以法誅之秦<lb/>
　王以為然下吏治非李斯使人遺非藥令自早殺韓<lb/>
<pb n="KR2o0015_WYG_035-3b"/>
　非欲自陳不得見秦王復悔使赦之非已死矣楊子<lb/>
　法言曰或問韓非作説難之書而卒死乎説難敢問<lb/>
　何反也曰説難葢所以死乎曰何也曰君子以禮動<lb/>
　以義止合則進否則退確乎不憂其不合也夫説人<lb/>
　而憂其不合則亦無所不至矣或曰非説之不合非<lb/>
　邪曰説不由道憂也由道而不合非憂也温公曰君<lb/>
　子親其親以及人之親愛其國以及人之國是以功<lb/>
　大名美而享有百福也今非為秦畫謀而欲反覆其<lb/>
<pb n="KR2o0015_WYG_035-4a"/>
　宗國以售其言罪固不容於死矣烏足愍哉<lb/>
李斯趙髙<lb/>
　潁濵曰始皇以詐力兼天下志得意滿諱聞過失李<lb/>
　斯燔詩書誦功徳以成其氣至其晩節不可告語君<lb/>
　老太子在外履危亂之機而莫敢以一言合其父子<lb/>
　之親者雖始皇之暴非斯養之不至此也及其事二<lb/>
　世知趙髙之姦復偷合取容使髙勢已成天下已亂<lb/>
　乃欲力諫不亦晚乎至於國破家滅非不幸也<lb/>
<pb n="KR2o0015_WYG_035-4b"/>
　東坡曰始皇時趙髙有罪䝉毅按之當死始皇赦而<lb/>
　用之長子扶蘇好直諫上怒使監䝉恬兵於上郡始<lb/>
　皇東游㑹稽並海走琅琊少子胡亥李斯䝉毅趙髙<lb/>
　從道病使䝉毅還禱山川未及還而上崩李斯趙髙<lb/>
　矯詔立胡亥殺扶蘇䝉恬䝉毅而卒以亡秦蘇子曰<lb/>
　始皇制天下輕重之勢使内外相形以禁姦備亂者<lb/>
　可謂宻矣䝉恬將三十萬人威震地方扶蘇監其軍<lb/>
　而䝉毅侍帷幄為謀臣雖有大姦賊敢睥睨其間哉<lb/>
<pb n="KR2o0015_WYG_035-5a"/>
　不幸道病禱祠山川尚有人也而遣䝉毅故髙斯得<lb/>
　成其謀始皇之遣毅毅見始皇病太子未立而去左<lb/>
　右皆不可以言智然天之亡人國其禍敗必出於智<lb/>
　所不及聖人之治天下不恃智以防亂恃吾無致亂<lb/>
　之道耳始皇致亂之道在用趙髙夫閹尹之禍如毒<lb/>
　藥猛獸未有不裂肝碎首也自書契以來唯東漢吕<lb/>
　强後唐張承業二人號稱善良豈可望一二於千萬<lb/>
　以徼必亡之禍哉然世主皆甘心而不悔如漢桓靈<lb/>
<pb n="KR2o0015_WYG_035-5b"/>
　唐肅代猶不足深怪始皇漢宣皆英主亦湛於趙髙<lb/>
　恭顯之禍彼自以為聰明人傑也奴黨熏腐之餘何能<lb/>
　為及其亡國亂朝乃與庸主不異吾故表而出之以<lb/>
　戒後世人主如始皇漢宣者或曰李斯佐始皇定天<lb/>
　下不可謂不智扶蘇始皇子秦人戴之乆矣陳勝假<lb/>
　其名猶足以亂天下而䝉恬持重兵在外使二人不<lb/>
　即就誅而復請之則斯髙無遺類矣以斯之智而不<lb/>
　慮此何哉蘇子曰秦之失道有自來矣豈獨李斯之<lb/>
<pb n="KR2o0015_WYG_035-6a"/>
　罪自商鞅變法以誅死為輕典以夷三族為常法人<lb/>
　臣狼顧脅息以得死為幸何暇復請方其法之行也<lb/>
　求無不獲禁無不止鞅自謂軼堯舜駕湯武矣及其<lb/>
　出亡而無所舍然後知其為法之弊夫豈獨鞅悔之<lb/>
　秦亦悔之矣荆軻之變持兵者熟視始皇環柱而走<lb/>
　莫之救者以秦法重故也李斯之立胡亥不復忌二<lb/>
　人者知秦法之素行而臣子之不敢復請也二人不<lb/>
　敢復請亦知始皇鷙悍而不可回也豈料其偽為也<lb/>
<pb n="KR2o0015_WYG_035-6b"/>
　哉周公曰平易近民民必歸之孔子曰有一言而可<lb/>
　以終身行之者其恕乎夫以忠恕為心平易為政則<lb/>
　上易知而下易逹雖有賣國之姦無所投其隙倉卒<lb/>
　之變無自發焉然其令行禁止葢有不及商鞅者矣<lb/>
　而聖人終不以彼易此鞅立信於徙木立威於棄灰<lb/>
　刑其親戚師傅積威信之劇以及始皇秦人視其君<lb/>
　如雷電鬼神之不可測者也古者公族有罪三宥然<lb/>
　後制刑今至使人矯殺太子而不忌太子亦不敢請<lb/>
<pb n="KR2o0015_WYG_035-7a"/>
　則威信之過也故夫以法毒天下者未有不反中其<lb/>
　身及其子孫也漢武與始皇皆果於殺者也故其子<lb/>
　如扶蘇之仁則寧死而不請如戾太子之悍則寧反<lb/>
　而不訴知訴之必不察也戾太子豈欲反者哉計出<lb/>
　於無聊也故為二君之子者寧死與反而已李斯之<lb/>
　智葢足以知扶蘇必不反也吾又表而出之以戒後<lb/>
　世人主之果於殺者<lb/>
䝉恬<lb/>
<pb n="KR2o0015_WYG_035-7b"/>
　温公曰䝉恬為秦築長城二世囚而誅之始皇方毒<lb/>
　天下而䝉恬為之使恬不仁可知矣然恬明於為人臣<lb/>
　之義雖無罪見誅能守死不貳斯亦足稱也<lb/>
　潁濵曰䝉氏為秦吞滅諸侯其所以殘暴多矣子孫<lb/>
　無罪戮死此天意也恬以長城之役竭民力斷地脉<lb/>
　自知當死而毅以忠信事上自計無罪死而不厭夫<lb/>
　偷合取容咎亞李斯此其所以不免者哉然始皇病<lb/>
　於琅琊使毅還禱山川至于沙丘而崩使毅尚從則<lb/>
<pb n="KR2o0015_WYG_035-8a"/>
　趙髙李斯廢適之謀殆不能發烏乎天之所廢人謀<lb/>
　固無所復施耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_035-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷三十五<lb/>
</p>
<p>
</p>
  </div>
</body>
</text>
</TEI>
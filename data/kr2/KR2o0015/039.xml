<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷三十九</head> <lb/>
    <p>
<pb n="KR2o0015_WYG_039-1a"/>
欽定四庫全書<lb/>
　歴代名賢確論卷三十九<lb/>
　　髙祖中<lb/>
　　　叔孫通制禮儀<hi>荆公</hi>　<hi>皮日休/</hi>　<hi>温公/</hi>　<hi>東坡</hi>
　　　陸賈叔孫通<hi>朱敬則</hi>　<hi>東坡</hi>
　　　漢攻<hi>石守道</hi>
　　　建五等封異姓<hi>李翰</hi>
　　　蕭何治未央宫<hi>温公</hi>　<hi>史剡</hi>
<pb n="KR2o0015_WYG_039-1b"/>
　　　髙祖唐帝之後<hi>栁子厚</hi>
　　　赦季布<hi>東坡</hi>
　　　髙祖御將<hi>老泉</hi>
叔孫通制禮儀<lb/>
　荆公詩曰先生秦博士泰禮頗能熟量王欲有為兩<lb/>
　生皆不欲草具一王儀羣豪果知肅黄金既徧賜短<lb/>
　衣亦已瀆儒術自此彫何為反初服<lb/>
　皮日休曰古之所謂禮不相襲樂不相沿者何哉非<lb/>
<pb n="KR2o0015_WYG_039-2a"/>
　乎彼聖人此聖人也此不相襲者角其功利之深淺<lb/>
　爾不相沿者明文武之優劣爾故三王迭作五帝更<lb/>
　制夏商文武逓述其禮昭昭然若兩曜爭朗百川注<lb/>
　瀆者矣然由周公刋之仲尼正之以周公之才之美<lb/>
　謂後世無其人乎乃有仲尼仲尼之後迄今望其道<lb/>
　如顔閔文如游夏者鮮矣况聖人哉是後之制禮作<lb/>
　樂宜取周書孔䇿為標凖也漢氏受命禮壊儀毁時<lb/>
　無聖人茍措其儀立其禮不沿襲於聖制者妄也夫<lb/>
<pb n="KR2o0015_WYG_039-2b"/>
　國之大祭不過乎郊祀宗廟也漢之既命其郊止於<lb/>
　五畤之祀者禮不曰兆五帝之郊者乎止於昭靈之<lb/>
　園者禮不曰天子七廟者乎而叔孫生不為之正郊<lb/>
　祀立宗廟去秦畤之非制議昭靈之非禮汲汲於朝<lb/>
　㑹之儀俾漢天子為髙祖其身不得郊見饗不及七<lb/>
　廟臆生其制吻刋厥式非不標凖於聖人乎將以漢<lb/>
　新去水火方弭兵械難改作乎將不明壇墠之位禘<lb/>
　祫之儀者乎若然者湯伐桀周伐紂其制可知也嗚<lb/>
<pb n="KR2o0015_WYG_039-3a"/>
　乎不明於古制樂通於時變君子不由也其叔孫生<lb/>
　之謂也<lb/>
　温公曰禮之為物大矣用之於身則動靜有法而百<lb/>
　行備焉用之於家則内外有别而九族睦焉用之於<lb/>
　鄉則長幼有倫而俗化美焉用之於國則君臣有叙<lb/>
　而政治成焉用之於天下則諸侯順服而紀綱正焉<lb/>
　豈直几席之上户庭之間得之而不亂哉夫以髙祖<lb/>
　之明逹聞陸賈之言而稱善覩叔孫通之儀而嘆息<lb/>
<pb n="KR2o0015_WYG_039-3b"/>
　然所以不能肩於三代之王者病於不學而已當是<lb/>
　之時得大儒而佐之與之以禮為天下其功烈豈若<lb/>
　是而止哉惜夫叔孫通之為器小也徒竊禮之糠粃<lb/>
　以依世諧俗取寵而已遂使先王之禮淪沒而不振<lb/>
　以迄於今豈不痛甚矣哉是以揚子譏之曰昔者魯<lb/>
　有大臣而史失其名曰何如其大也曰叔孫通欲制<lb/>
　君臣之儀召先生於魯所不能致者二人曰若是則<lb/>
　仲尼之開跡諸侯也非耶曰仲尼開跡將以自用也<lb/>
<pb n="KR2o0015_WYG_039-4a"/>
　如委已而從人雖有規矩凖繩焉得而用之善乎揚<lb/>
　子之言也夫大儒者惡肯毁其規矩凖繩以趨一時<lb/>
　之功哉<lb/>
　東坡論叔孫通不能致二生曰叔孫通制禮雖不能<lb/>
　如三代然亦因時施宜有補於世者魯二生非之其<lb/>
　言未必皆當通以為不知時變亦宜也然謹按揚子<lb/>
　法言昔者齊魯有大臣史失其名或曰如何其大也<lb/>
　曰叔孫通欲制君臣之儀聘先生於齊魯所不能致<lb/>
<pb n="KR2o0015_WYG_039-4b"/>
　者二人由此觀之大臣以道事君不可則止然後可<lb/>
　以託六尺之孤寄百里之命若與時上下隨人俛仰<lb/>
　雖或適用於一時何足謂之大臣為社稷之衛哉<lb/>
陸賈叔孫通<lb/>
　朱敬則曰李斯之相秦也行申商之法重刑名之家<lb/>
　杜私門張公室棄無用之費損不急之官惜財愛功<lb/>
　疾耕急戰人繁國富乃屠諸侯此救弊之術也故曰<lb/>
　刻薄可施於進取變詐可陳於攻戰兵猶火也不戢<lb/>
<pb n="KR2o0015_WYG_039-5a"/>
　將自焚况鋒鏑已銷石城又毁諒可易之以寛泰潤<lb/>
　之以淳和八風之樂以柔之三代之禮以導之秦既<lb/>
　不然淫虐滋甚往而不返卒至亡崩此不知變之禍<lb/>
　也陸賈叔孫通之事漢王曰當滎陽成臯之間糧饋<lb/>
　已窮智勇俱困不敢開一説効一竒惟進豪猾之材<lb/>
　薦貪暴之客及區宇適平干戈向戢金鼓之聲未歇<lb/>
　傷痍之民未起二子願時綽有餘態及陳詩書説禮<lb/>
　樂問王道謀帝圗髙皇帝忿然曰吾以馬上得之安<lb/>
<pb n="KR2o0015_WYG_039-5b"/>
　事詩書乎對曰馬上得之可馬上治之乎髙帝黙然於<lb/>
　是陸賈著新語叔孫通定禮儀始知天子之尊此知<lb/>
　變之善也向使髙皇排二子而不取置詩書而不顧<lb/>
　重攻戰之吏尊首級之科複道爭功張良已知其變<lb/>
　拔劍擊柱吾屬不得無謀即晷難逾何二十帝乎亡<lb/>
　秦是續何二百年乎故曰仁義者聖人之蘧廬禮經<lb/>
　者先王之陳迹然則祝辭向畢芻狗須投淳精已流<lb/>
　糟粕可棄仁義尚捨况輕此者乎<lb/>
<pb n="KR2o0015_WYG_039-6a"/>
　東坡曰聖人之於天下也無意於取之也譬之江海<lb/>
　百谷赴焉譬之麟鳯鳥獸萃焉雖欲辭之豈可得哉<lb/>
　禹治洪水排萬世之患使溝壑之地疏為桑麻魚鼈<lb/>
　之民化為衣冠契為司徒而行五教棄為后稷而烝<lb/>
　民乃粒世濟其徳至於湯武拯塗炭之民而置之仁<lb/>
　夀之域故天下相率而朝之此三聖人者葢推之而<lb/>
　不能去逃之而不能免者也於是益修其政明其教因<lb/>
　其民不易其俗以是得之以是守之傳世數十而民<lb/>
<pb n="KR2o0015_WYG_039-6b"/>
　不叛豈有它道哉周室既衰諸侯並起力征爭奪者<lb/>
　天下皆是也徳既無以相過則智勝而已智既無以<lb/>
　相傾則力爭而已至秦之亂天下蕩然無復知有仁<lb/>
　義矣漢髙祖以三尺劔起布衣五年而并天下雖稍<lb/>
　輔以仁義然所用之人常先於智勇所行之䇿常主<lb/>
　於權謀是以戰必勝攻必取天下既平思所以享其<lb/>
　成功而安於無事以為子孫無窮之計而武夫謀臣<lb/>
　舉非其人莫與為之者故陸賈譏之曰陛下以馬上<lb/>
<pb n="KR2o0015_WYG_039-7a"/>
　得之豈可以馬上治之乎而叔孫通亦曰儒者難與<lb/>
　進取可與守成於是酌古今之宜興禮樂之中取其<lb/>
　簡而易知近而易行者以為朝覲㑹同冠昏喪祭之<lb/>
　法雖足傳數百年上下相安然莫若三代聖人取守<lb/>
　一道源深而流長也夫武夫謀臣譬如藥石可以伐<lb/>
　病而不可以養生儒者譬之五榖可以養生而不可<lb/>
　以伐病宋襄公爭諸侯不禽二毛不鼔不成列以敗<lb/>
　於泓身夷而國蹙此以五穀伐病也秦始皇燔詩書<lb/>
<pb n="KR2o0015_WYG_039-7b"/>
　殺豪傑東築臨洮北屬遼水民不得休息傳之二世<lb/>
　宗廟蕪滅此以藥石養生也善夫賈生之論曰仁義<lb/>
　不施而攻守之勢異也夫世俗不之察直以攻守為<lb/>
　二道故悉論三代以來所以取守之術使知禹湯文<lb/>
　武之盛徳亦儒者之極功而陸賈叔孫通之流葢儒<lb/>
　術之粗也<lb/>
漢政<lb/>
　石守道曰夫二帝之道至於禹而遂分三王之道至<lb/>
<pb n="KR2o0015_WYG_039-8a"/>
　於漢而乃降舜襲堯之爵改正朔易服色以順天命<lb/>
　而已其餘盡循堯之道禹襲舜之爵不能盡循舜之<lb/>
　道帝之道遂分焉湯革夏改正朔易服色以順天命<lb/>
　而已其餘盡循禹之道周革商改正朔易服色以順<lb/>
　天命而已其餘盡循湯之道漢革秦不能盡循周之<lb/>
　道王之道遂降焉夫皇之道失則降為帝帝之道失<lb/>
　則降為王王降則霸矣吾觀漢以下其不得王道之<lb/>
　粹也夫井田三王之法也什一三王之制也封建三<lb/>
<pb n="KR2o0015_WYG_039-8b"/>
　王之治也鄉射三王之禮也學校三王之教也度量<lb/>
　以齊衣服以章宫室以等三王之訓也三王市㕓而<lb/>
　不税闗譏而不征林麓川澤以時入而不禁用民之<lb/>
　力嵗不過三日五十者養于鄉六十者養于國七十<lb/>
　者養于學孤寡鰥獨皆有常餼周衰王道息秦并天<lb/>
　下遂盡滅三王之道漢革秦之祚而已矣不能革秦<lb/>
　之亂猶襲秦之政而井田卒不用也什一卒不行也<lb/>
　鄉射卒不舉也學校卒不興也度量卒不齊也衣服<lb/>
<pb n="KR2o0015_WYG_039-9a"/>
　卒不章也宫室卒不等也市㕓而税闗譏而征林麓<lb/>
　川澤不以時而入用民之力無日五十六十七十者<lb/>
　不養孤寡鰥獨無常餼三王之道不復三王之道不<lb/>
　復非秦滅之也漢滅之也昔桀滅夏道湯亦受命克<lb/>
　承禹烈故夏之民歸於湯不見湯之政而見禹之政<lb/>
　紂滅商政武亦受命克循湯治故商之民歸于周不<lb/>
　見周之政而見湯之政秦滅周道漢亦受命不襲周<lb/>
　之政而踵秦之弊故秦之民歸于漢見漢之政而不<lb/>
<pb n="KR2o0015_WYG_039-9b"/>
　見周之政葢以漢之禮樂易三王之禮樂也以漢之<lb/>
　制度易三王之制度也以漢之爵賞易三王之爵賞<lb/>
　也以漢之法律易三王之法律也以漢之政令易三<lb/>
　王之政令也噫漢順天應人以仁易暴以治易亂三<lb/>
　王之舉也其始何如此其盛哉其終何如此其卑哉<lb/>
　三王大中之道置而不行區區襲秦之餘立漢之法<lb/>
　可惜矣　又曰或曰漢改三王之道作之者其誰歟<lb/>
　曰曹參陸賈叔孫通之罪也漢髙祖以干戈而定天<lb/>
<pb n="KR2o0015_WYG_039-10a"/>
　下陸賈曰陛下馬上得之不可馬上治之於是使賈<lb/>
　著秦所以失天下漢所以得天下及古今成敗之國<lb/>
　賈凡著十二篇每奏一篇帝輒稱善髙祖已并天下<lb/>
　羣臣飲爭功或妄呼拔劔擊柱上患之叔孫通乃與<lb/>
　弟子百餘人雜古禮與秦儀以為漢儀帝用之曰今<lb/>
　日知為皇帝之貴也漢髙祖豁逹大度聰明神聖温<lb/>
　恭濬哲英威睿武其資材固不下於禹湯與文武也<lb/>
　導之使為帝則帝矣使為王則王矣方平定其禍亂<lb/>
<pb n="KR2o0015_WYG_039-10b"/>
　思為漢家改正朔定禮樂立制度明文章施道徳張<lb/>
　教化一風俗興太平以垂於千萬世賈若能逺舉帝<lb/>
　皇之道致於人君施於國家布於天下通若能純用<lb/>
　三王之禮施於朝廷通於政教格於後世以髙皇之<lb/>
　材而不能行之乎乃齪齪進夫當時之近務王霸之<lb/>
　猥略貴乎易行孜孜舉夫近古之野禮亡秦之雜儀<lb/>
　求乎疾効使髙祖上視湯武有慙徳漢家比蹤三王<lb/>
　為不侔可惜也哉初蕭何為相天下未甚乂而何死<lb/>
<pb n="KR2o0015_WYG_039-11a"/>
　曹參代之參以為蕭為之規當守之勿失日夜飲醇<lb/>
　酒寛縱不治事雖復惠帝求治參不能竭才輔之直<lb/>
　以髙祖之初定禍亂蕭何之草創律令民僅出塗炭<lb/>
　為己太平國僅立法式為己大備當其髙祖之既平<lb/>
　禍亂蕭何之既定律令惠帝之方求治參能竭伊尹<lb/>
　致君如堯舜之心周公輔成王致太平之道以事恵<lb/>
　帝制度之未修者修之教化之未格者格之文章之<lb/>
　未備者備之禮樂之未明者明之刑政之未和者和<lb/>
<pb n="KR2o0015_WYG_039-11b"/>
　之盡循三王之道而行之賈與通既施之於前參復<lb/>
　行之於後漢豈有不及三王之治者乎故曰陸賈叔<lb/>
　孫通曹參之罪也　又曰或曰時有澆淳道有升降<lb/>
　當漢之時固不同三代之時盡行三王之道可乎曰<lb/>
　時有澆淳非謂後之時不淳於昔之時也道有升降<lb/>
　非謂今之道皆降於古之道也夫時在治亂道在聖<lb/>
　人非有先後耳桀紂興則民性暴湯武興則民性善<lb/>
　湯之時固在桀之後武之時固在紂之後而湯武之<lb/>
<pb n="KR2o0015_WYG_039-12a"/>
　時豈不淳於桀紂之時其道亦已降乎其民亦已難<lb/>
　教乎時治則淳時亂則澆非時有澆淳也聖人存則<lb/>
　道從而隆聖人亡則道從而降非道有升降也民厭<lb/>
　周乆矣苦秦甚矣秦之政檻穽也民得出檻穽唯使<lb/>
　之從使從三王之政三王之政非如檻穽之深閉可<lb/>
　畏也既出檻穽而得適非檻穽人皆樂然從之况使<lb/>
　從三王大中之道而躋於泰然安樂乎當髙祖提秦<lb/>
　之民於千萬丈不測深淵中置之於平地君示之以<lb/>
<pb n="KR2o0015_WYG_039-12b"/>
　三王之政革之以三王之化鼓之以三王之號令明<lb/>
　之以三王之律度民有不肯從之乃曰不如在千萬<lb/>
　丈不測深淵中之樂邪吾未之信也當乎天下初定<lb/>
　也民未有富兼地民未有彊凌弱民未有衆吞寡民<lb/>
　未有大并小因定之經界因為之井田民有爭乎國<lb/>
　未有巡行之費國未有兵衆之動國未有土木之耗<lb/>
　因為之什一之法因立之中正之道國闕用乎封建<lb/>
　以域之鄉射以仁之庠序以教之養老以厚之秦之<lb/>
<pb n="KR2o0015_WYG_039-13a"/>
　民不為漢民為三王之民民不見漢政見三王之政<lb/>
　伊尹俾其君不及堯舜其心愧恥若撻于市湯去堯<lb/>
　舜數百年矣而又承桀之大亂其時固亦澆漓矣且<lb/>
　能以堯舜之道事其君使其君如堯舜曹參陸賈叔<lb/>
　孫通乃獨不能以三王之道事於漢使漢不及三王<lb/>
　誠可罪也或曰漢之輔政者前有蕭張中有平勃後<lb/>
　有霍光魏相公孫𢎞博陽侯韋賢父子而獨責於賈<lb/>
　與通暨曹相國不亦偏乎曰易之革曰天地革而四<lb/>
<pb n="KR2o0015_WYG_039-13b"/>
　時成湯武革命應乎天而順乎人君子以治厯明時<lb/>
　鼎曰君子以正位凝命當髙祖定天下而革去故鼎<lb/>
　取新之日也曹參陸賈叔孫通正當君子以治厯明<lb/>
　時正位凝命之際也㑹其時乘其際不能創制度明<lb/>
　律令以垂萬世法適當其罪也至於後世法令已定<lb/>
　矣條章已著矣制度已行矣朝廷循之已成熟矣百<lb/>
　姓信之已貫習矣而遽更之得無亂乎富者已連田<lb/>
　兼地矣彊已凌弱矣衆已吞寡矣大已并小矣而遽<lb/>
<pb n="KR2o0015_WYG_039-14a"/>
　正之以經界居之以井田民肯從乎後嗣奢縱日作土<lb/>
　木不息内畜媚侍外躭畋遊殫天下之財疲天下之<lb/>
　力猶供億不足而遽行中正之道取什一之賦罷闗<lb/>
　市開山澤國而不乏乎故晁錯請削國地而被誅仲<lb/>
　舒請限民田而不用霍光魏相公孫韋賢博陽侯雖<lb/>
　有其才豈復能為漢家革制度乎適不當其時也吾<lb/>
　故罪曹參陸賈叔孫通也<lb/>
建五等封異姓<lb/>
<pb n="KR2o0015_WYG_039-14b"/>
　李翰曰或稱漢祖建五等封異姓其計得乎髙后立<lb/>
　四王非劉氏其事順乎嘗試論之曰夫思治惡亂體<lb/>
　國之常理去危就安宅生之大域然而制業圖逺隨<lb/>
　化㑹機是非較於毫釐得失差於興滅可不謂然乎<lb/>
　揆夫髙祖造漢鼎鑒亡秦宗族無尺寸之封子弟立<lb/>
　虚空之地故衆枝莫助而孤根易拔封建之心肇於<lb/>
　此矣又謂大業可以力取神器推於命歸思得攬四<lb/>
　海以獨富舉百郡以從欲而外誘異端内疑成計及<lb/>
<pb n="KR2o0015_WYG_039-15a"/>
　見羣心交沮偶語間興適悟天下不可獨理專欲不<lb/>
　能葢衆分利推恩先封雍齒然後將士斂手不懐反<lb/>
　覆豪俊息慮知難揺動五等之制於是行焉既而鑾<lb/>
　輅龍旂皆王室昭穆黼衣朱黻即功臣子孫君利世<lb/>
　祚人安定主上敦子愛之情下結體信之志羣后固<lb/>
　犬牙之勢匹夫絶烏合之舉此所以為計之是也何<lb/>
　創五等之議不遵三代之典境土踰隘隄防漏下權<lb/>
　敵上都制方偶國過當啓陵僭之端怙强連交爭之<lb/>
<pb n="KR2o0015_WYG_039-15b"/>
　兆賈誼痛其時亂晁錯憂其必危卒使諸侯失節朝<lb/>
　廷忿忌此所以為計之非也且夫中興之主不讓肇<lb/>
　基之勲成務之臣有髙佐命之力故禮樂大備取惟<lb/>
　新之格言琴瑟不調除仍舊之弊法觀乎孝惠既崩<lb/>
　髙后稱制侯王諸吕何不可哉當若卑署禄産之位<lb/>
　宜序親踈之節小其國以圖全薄其勢以逺害而陳<lb/>
　平周勃亦分茅錫土將相之後誓同山河舅甥之國<lb/>
　穆若唇齒預閉覬覦之心不踐嫌猜之路克復明辟<lb/>
<pb n="KR2o0015_WYG_039-16a"/>
　决自我躬髙謝夀陵無負先帝安有齊兵之觀變代<lb/>
　邸之危疑哉此所以為計之得也神害乆盈物無兩<lb/>
　大以吕氏之盛跨漢朝之權專禁兵以候疑秉大政<lb/>
　以速謗趦趄異姓蓄姦候隙刺促大臣側目相視自<lb/>
　投機穽實履憂虞此所以為計之失也烏乎物有益<lb/>
　之而損損之而益凡人臨事多惑視往則明向使髙<lb/>
　祖吕后觀既徃之勢折當時之疑斷必全之䇿杜未<lb/>
　萌之禍則惠文之間無劉吕之難哀平之末有晉鄭<lb/>
<pb n="KR2o0015_WYG_039-16b"/>
　是依况復周陳諸家休戚連漢黎獻思徳謳歌未改<lb/>
　雖天命興廢孰能明之然人謨協宻必無悔矣<lb/>
蕭何治未央宫<lb/>
　温公曰王者以仁義為麗道徳為威未聞以其宫室<lb/>
　鎮服天下也天下未定當克己節用以趨民之急而<lb/>
　顧以宫室為先豈可謂之知所務哉昔禹卑宫室而<lb/>
　桀為傾宫創業垂統之君躬行節儉以訓示子孫其<lb/>
　末流猶入於淫靡况示之以侈乎乃云無令後世有<lb/>
<pb n="KR2o0015_WYG_039-17a"/>
　以加豈不謬哉至於孝武卒以宫室罷敝天下未必<lb/>
　不由酇侯啓之也　又史剡曰是必非蕭何之言審<lb/>
　或有之何惡得為賢相哉天下方未定為之上者拊<lb/>
　循煦嫗之不暇又安可重為煩費以壯宫室哉古之王<lb/>
　者明其徳刑而天下服未聞宫室可以重威也創業<lb/>
　垂統之君致其恭儉以訓子孫子孫猶淫靡而不可<lb/>
　禁况示之以驕侈乎孝武卒以宫室靡敝天下惡在<lb/>
　其無以加也是皆庸人之所及而謂何固肯為此言<lb/>
<pb n="KR2o0015_WYG_039-17b"/>
　乎<lb/>
髙祖唐帝之後<lb/>
　栁子厚漢原廟銘曰昔在帝堯光有四海元首萬邦<lb/>
　時則舜禹稷契佐命垂統股肱天下聖徳未衰而内<lb/>
　禪元臣繼天而受命四姓承休迭有中邦五神環運<lb/>
　炎徳復起周道削滅秦徳暴戾皇天疇庸審厥保承<lb/>
　乃命唐帝之後振而興之又俾元臣之後翊而登之<lb/>
　所以紹復丕績不墜厥祀故曲逆起為䇿士輔成帝<lb/>
<pb n="KR2o0015_WYG_039-18a"/>
　圖吐謀洞靈奮竒如神舜之胄也汝隂脱帝宻網摧<lb/>
　虜暴氣扶乘天休運行嘉謀禹之苗也酇侯保綏三<lb/>
　秦控引漢中宏器廓度以大帝業卨之裔也淮隂整<lb/>
　齊天兵導揚靈威覆趙夷魏拔齊殄楚平陽破三秦<lb/>
　虜魏王絳侯定楚地固劉氏皆稷之裔也克復堯緒<lb/>
　昭哉甚明天意若曰建大徳者必唐帝之胄故漢氏<lb/>
　興焉翼炎運者必唐臣之孫故羣䧺登焉是以髙帝<lb/>
　誕膺聖祚以垂徳厚探昊穹之奥㫖載幽明之休祐<lb/>
<pb n="KR2o0015_WYG_039-18b"/>
　殺白帝於大澤以承其靈建赤旂於沛邑以昭其神<lb/>
　假手于嬴以混諸侯憑力于項以離闗東奉纘堯之<lb/>
　元命而四代之後咸獻其用徳乘木之大統而秦楚<lb/>
　之盛不保其位既建皇極設都咸陽撫征四方訓齊<lb/>
　天下乃樂沛宫以追造邦之本乃歌大風以昭武成<lb/>
　之徳乃奠舊都以壯王業之基生為湯沐之邑沒為<lb/>
　思樂之地且曰萬嵗之下魂遊于此惟兹原廟沛宫<lb/>
　之舊也祭蚩尤於是庭而赤精降導靈命於是邦而<lb/>
<pb n="KR2o0015_WYG_039-19a"/>
　羣䧺至登布衣於萬乘而子孫得以纘其緒化環堵<lb/>
　為四海而黎元得以安其業基岱岳之髙源洪河之<lb/>
　長蓄靈擁休此焉𤼵跡葢以道備于是而後行之天<lb/>
　下制成于是而後廣之宇内天下備其道而神復乎<lb/>
　本宇内成其制而心懐于舊宜其正名以表功用成<lb/>
　其始俾生靈盡其敬焉陳本以宅神用成其終俾生<lb/>
　靈盡其慕焉故髙帝定位建兹閟宫惠皇嗣服爰立<lb/>
　清廟綿越千祀至今血食此所以成終而成始也且<lb/>
<pb n="KR2o0015_WYG_039-19b"/>
　夫以斷蛇之威安知不運其宻用佐嵗功以流澤歟<lb/>
　以約法之仁安知不流其神睠相舊邦之遺黎歟以<lb/>
　紹唐之餘慶統天之遺烈安知不奮其神化大祐於<lb/>
　下土歟然則展敬乞靈烏可已也<lb/>
赦季布<lb/>
　東坡曰漢髙帝唐髙祖皆創業之賢君季布屈突輩<lb/>
　皆一時之烈丈夫故能以身狥主有死無二惟賢君<lb/>
　故能推至公之心不以私怨殺士此可以為萬世臣<lb/>
<pb n="KR2o0015_WYG_039-20a"/>
　主之法<lb/>
髙祖御將<lb/>
　老泉曰近之論者或曰將之所以畢智竭力犯霜露<lb/>
　蹈白刄而不辭者冀賞耳為國家者不如勿先賞以<lb/>
　邀其成功或曰賞所以使人不先賞人不為我用是<lb/>
　皆一隅之説非通論也將之才固有小大傑然於庸<lb/>
　將之中者才小者也傑然於才將之中者才大者也<lb/>
　才小志亦小才大志亦大人君當觀其才之小大而<lb/>
<pb n="KR2o0015_WYG_039-20b"/>
　為之制御之術以稱其志一隅之説不可用也夫養<lb/>
　騏驥者豐其芻粒潔其覊絡居之新閑浴之清泉而<lb/>
　後責之千里彼騏驥者其志常在千里也夫豈以一<lb/>
　飽而廢其志哉至於養鷹則不然獲一雉飼以一雀<lb/>
　獲一兎飼以一䑕彼知不盡力於擊搏則其勢無所<lb/>
　得食故然後為我用才大者騏驥也不先賞之是養<lb/>
　騏驥者饑之而責其千里不可得也才小者鷹也先<lb/>
　賞之是養鷹者飽之而求其擊搏亦不可得也是故<lb/>
<pb n="KR2o0015_WYG_039-21a"/>
　先賞之説可施之才大者不先賞之説可施之才小<lb/>
　者兼而用之可也昔者漢髙帝一見韓信而授以上<lb/>
　將解衣衣之推食哺之一見黥布而以為淮南王供<lb/>
　具飲食如王者一見彭越而以為相國當是之時三<lb/>
　人者未有功於漢也厥後追項籍垓下與信越期而<lb/>
　不至捐數千里之地以畀之如棄弊屣項氏未滅天<lb/>
　下未定而三人者已極富貴矣何則髙帝知三人者<lb/>
　之志大不極於富貴則不為我用雖極於富貴而<lb/>
<pb n="KR2o0015_WYG_039-21b"/>
　不滅項氏不定天下則其志不已也至於樊噲滕公<lb/>
　灌嬰之徒則不然拔一城陷一陣而後増數級之爵<lb/>
　否則終嵗不遷也項氏已滅天下已定樊噲滕公灌<lb/>
　嬰之徒計百戰之功而後爵之通侯夫豈髙帝至此<lb/>
　而嗇哉知其才小而志小茍或先賞之則彼將泰然<lb/>
　自滿而不復以立功為事故也噫方韓信之立於齊<lb/>
　蒯通武涉之説未去也當是之時而奪之王漢其殆<lb/>
　哉夫人豈不欲三分天下而自立者而彼則曰漢王<lb/>
<pb n="KR2o0015_WYG_039-22a"/>
　不奪我齊也故齊不捐則韓信不懐韓信無内心則<lb/>
　天下非漢之有嗚呼髙帝可謂知大計者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_039-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷三十九<lb/>
</p>
<p>
</p>
  </div>
</body>
</text>
</TEI>
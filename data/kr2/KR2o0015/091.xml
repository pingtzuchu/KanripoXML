<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十一</head> <lb/>
    <p>
<pb n="KR2o0015_WYG_091-1a"/>
欽定四庫全書<lb/>
　歴代名賢確論卷九十一<lb/>
　　文宗二<lb/>
　　　牛僧孺　李徳裕<hi>子由</hi>　<hi>溫公/</hi>　<hi>石介</hi>
　　　李訓　鄭注<hi>少游</hi>　<hi>李徳裕/</hi>　<hi>溫公</hi>
　　　鄭覃<hi>孫之翰</hi>
　　　杜元頴<hi>孫之翰</hi>
　　　劉蕡<hi>范祖禹</hi>
<pb n="KR2o0015_WYG_091-1b"/>
牛僧孺　李徳裕<lb/>
　子由論曰唐自憲宗以來士大夫黨附牛李好惡不<lb/>
　本於義而從人以喜慍雖一時公卿將相未有傑然<lb/>
　自立者也牛黨出於僧孺李黨出於徳裕二人雖黨<lb/>
　人之首然其實則當世之偉人也蓋僧孺以徳量髙<lb/>
　而徳裕以才氣勝徳與才固不同古人鮮能兼之者<lb/>
　使二人者各任其所長而不為黨則唐末之賢相也<lb/>
　僧孺相文宗幽州楊志誠逐其將李載義帝召問計<lb/>
<pb n="KR2o0015_WYG_091-2a"/>
　䇿僧孺曰是不足為朝廷憂也范陽自安史後不復<lb/>
　係國家休戚前日劉總納土朝廷糜費且百萬終不<lb/>
　能得斗粟尺布以實天府俄復失之今志誠猶向劉<lb/>
　總也第付以節使捍奚契丹彼且自力不足以逆順<lb/>
　治也帝曰吾初不計此公言是也因遣使慰撫之及<lb/>
　武宗世陳行泰殺史元忠張絳復殺行泰以求帥徳<lb/>
　裕以為河朔命帥失在太速使姦臣得計遷延乆之<lb/>
　擢用張仲武而絳自斃僧孺以無事為安而徳裕以<lb/>
<pb n="KR2o0015_WYG_091-2b"/>
　制勝為得此固二人之所以異較之徳裕則優矣徳<lb/>
　裕節度劒南西川吐蕃將悉怛謀以維州降維州西<lb/>
　南要地也是時方與吐蕃和親僧孺不可曰吐蕃綿<lb/>
　地萬里失一維州不害其强今議和好而自違之中<lb/>
　國禦戎守信為上應變次之彼若來責失信賛普牧<lb/>
　馬蔚茹川東襲汧隴不三日至咸陽雖得百維州何<lb/>
　益帝從之使徳裕反降者吐蕃族誅之徳裕深以為<lb/>
　恨雖議者亦不直僧孺然吐蕃自是不為邊患幾終<lb/>
<pb n="KR2o0015_WYG_091-3a"/>
　唐世則僧孺之言非為私也帝方用李訓鄭注欲求<lb/>
　奇功一日延英謂宰相公等亦有意於太平乎何道<lb/>
　致之僧孺曰臣待罪宰相不能康濟天下然太平亦<lb/>
　無象今四夷不内擾百姓安生業私室無强家上不<lb/>
　壅蔽下不怨讟雖未及全盛亦足為治矣而更求太<lb/>
　平非臣所及也退謂諸宰相上責成如此吾可乆處<lb/>
　此耶既罷未乆李訓為甘露之事幾至亡國帝初欲<lb/>
　以訓為諫官徳裕固争言訓小人咎惡已著決不可<lb/>
<pb n="KR2o0015_WYG_091-3b"/>
　用徳裕亦以此罷去二人所趨不同及其臨訓注事<lb/>
　所守若出於一人是以知其皆偉人也然徳裕代僧<lb/>
　孺於淮南訴其乾沒府錢四千萬緡質之非實及在<lb/>
　朱崖作窮愁志論周秦行紀言僧孺有僭逆意悻然<lb/>
　小丈夫之心老而不衰也始僧孺南遷於循老而獲<lb/>
　歸二子蔚藂後皆為名卿徳裕沒於朱崖子孫無聞<lb/>
　後世深悲其窮豈徳不足而才有餘固天之所不予<lb/>
　耶<lb/>
<pb n="KR2o0015_WYG_091-4a"/>
　温公論李徳裕追論維州悉怛謀事決牛李是非曰<lb/>
　論者多疑維州之取捨不能決牛李之是非臣以為<lb/>
　昔荀呉圍鼓鼓人或請以城叛呉弗許曰或以吾城<lb/>
　叛吾所甚惡也人以城來吾獨何好焉吾不可以欲<lb/>
　城而邇奸使鼓人殺叛者而繕守備是時唐新與吐<lb/>
　蕃修好而納其維州以利言之則維州小而信大以<lb/>
　害言之則維州緩而闗中急然則為唐計者宜何先<lb/>
　乎悉怛謀在唐則為向化在吐蕃不免為叛臣其受<lb/>
<pb n="KR2o0015_WYG_091-4b"/>
　誅也又何矜焉且徳裕所言者利也僧孺所言者義<lb/>
　也匹夫徇利而忘義猶恥之况天子乎譬如鄰人有<lb/>
　牛逸而入於家或勸其兄歸之或勸其弟攘之勸歸<lb/>
　者曰攘之不義也且致訟勸攘者曰彼嘗攘吾羊矣<lb/>
　何義之拘牛大畜也鬻之可以富家以是觀之牛李<lb/>
　是非端可見矣　又論僧孺太平無象之對曰君明<lb/>
　臣忠上令下從俊良在位枉邪黜逺禮修樂舉刑清<lb/>
　政平奸宄消伏兵革偃戢諸侯順附四夷懷服時和<lb/>
<pb n="KR2o0015_WYG_091-5a"/>
　年豐家給人足此太平之象也于斯之時閽寺専權<lb/>
　脅君於内弗能逐也藩鎮阻兵陵慢於外弗能制也<lb/>
　士卒殺逐主帥拒命自立弗能詰也軍旅嵗興賦歛<lb/>
　日急骨血縱横於原野杼柚空竭於里閭而僧孺謂<lb/>
　之太平不亦誣乎當文宗求治之時僧孺任居承弼<lb/>
　進則偷安取容以竊位退則欺君誣世以盜名罪孰<lb/>
　大焉<lb/>
　石介論曰唐文宗皇帝既承父兄奢弊之餘自踐祚<lb/>
<pb n="KR2o0015_WYG_091-5b"/>
　孜孜正道有意貞觀開元之治一日延英對宰相曰<lb/>
　天下何由太平卿等有意於此乎宰相牛僧孺對曰<lb/>
　臣等待罪輔弼無能康濟然臣思太平亦無象今四<lb/>
　夷不至交侵百姓不至流散上無淫虐下無怨讟私<lb/>
　室無强家公議無壅滯雖未及至理亦謂小康陛下<lb/>
　若别求太平非臣等所及退至中書謂同列曰吾輩<lb/>
　為宰相天子責成如是安可乆處兹地乎旬日間三<lb/>
　上章請退悖哉僧孺之不忠也伊尹恥致其君不及<lb/>
<pb n="KR2o0015_WYG_091-6a"/>
　堯舜魏文公願為臯䕫夫湯與太宗又豈未有堯舜<lb/>
　之資才邪伊尹魏文公致之遂如堯舜焉吾觀文宗<lb/>
　夙夜勤治身復恭儉英智聰睿有聖人資僧孺若以<lb/>
　堯舜之道輔之必為堯舜矣若以帝皇之道語之必<lb/>
　能行帝皇之道矣凡人臣以道事君竭己之才以致<lb/>
　于君惟恐君不能行盡己之道竭己之才以致于君<lb/>
　君不能行猶盡日孜孜夙夜勉勉左輔右弼庶幾行<lb/>
　之僧孺何嘗以堯舜之道語其君文宗何嘗有聞道<lb/>
<pb n="KR2o0015_WYG_091-6b"/>
　而不能行者而僧孺不忠也且君可以為開元之君<lb/>
　也則以開元之政啓之君既能為開元之政也則以<lb/>
　貞觀之政啓之君既能為貞觀之政也則以三王之<lb/>
　政啓之君既能行三王之政也則以五帝之道啓之<lb/>
　君既能行五帝之道也則以三皇之道啟之然後致<lb/>
　其君卓然在於羲軒之上躋其民沛然納乎仁夀之<lb/>
　域此不為盛乎直指太和之間謂之太平可嗟矣夫<lb/>
　唐自開寳已後藩臣崛强不順中官驕恣擅權文宗<lb/>
<pb n="KR2o0015_WYG_091-7a"/>
　承穆宗昭愍之後履長慶寳厯之亂四海奢弊彛倫<lb/>
　攸斁萬機隳曠庶政不緝當是時中官王守澄用事<lb/>
　纎人得進幽州軍亂方逐其帥成都失守復陷于蠻<lb/>
　而又姦黨羣行申錫遭誣興元兵亂李絳被害疾疫<lb/>
　相繼民罹天傷水旱仍臻嵗數凶歉而僧孺謂四夷<lb/>
　不至交侵百姓不至流散上無淫虐下無怨讟私室<lb/>
　無彊家公義無壅滯不亦面欺其君歟復且怨君責<lb/>
　成於已輙旬日三上章求退其悖亦甚矣人臣之禮<lb/>
<pb n="KR2o0015_WYG_091-7b"/>
　固如是乎噫其後鄭注干政李訓亂國邪謀得行狂<lb/>
　狡並進使太和之治不及貞觀開元之太平過在僧<lb/>
　孺也惜乎文宗有君而無臣悲矣乎<lb/>
　温公論楊志誠逐李載義上從僧孺謀因以志誠為<lb/>
　節度曰昔者聖人順天理察人情知庶民之莫能相<lb/>
　治也故置帥長以正之知羣臣之莫能相使也故建<lb/>
　諸侯以制之知列國之莫能相服也故立天子以統<lb/>
　之天子之於萬國能褒善而黜惡抑彊而輔弱撫服<lb/>
<pb n="KR2o0015_WYG_091-8a"/>
　而懲逆禁㬥而誅亂然後發號施令而四海之内莫<lb/>
　不率從也詩云勉勉我王綱紀四方載義藩屏大臣<lb/>
　有功於國無罪而志誠逐之此天子所宜治也若一<lb/>
　無所責因以其土田爵位授之則是將帥之廢置生<lb/>
　殺皆出於士卒之手天子雖在上奚為哉國家之有<lb/>
　方鎮豈專利其財賦而已乎如僧孺之言姑息偷安<lb/>
　之術耳豈宰相佐天子御天下之道哉<lb/>
李訓　鄭注<hi>王涯賈餗舒元輿附</hi>
<pb n="KR2o0015_WYG_091-8b"/>
　淮海李訓論曰天下無易事非其人則難於登天天<lb/>
　下無難事得其人則易於反掌難無定勢易無常形<lb/>
　惟其人也昔漢有諸侯彊大之患連城數十地方千<lb/>
　里擅爵人赦死罪戴黄屋刺客公行景帝用鼂錯之<lb/>
　謀始議削平之法令未及行而七國合從而起矣何<lb/>
　其難耶逮武帝用主父偃之謀令諸侯得推恩分其<lb/>
　子弟詔下之日人人各得所願法令不更彊場不變<lb/>
　而尾大之患亡矣又何其易耶以此言之則知天下<lb/>
<pb n="KR2o0015_WYG_091-9a"/>
　之事惟其人也愚讀唐史至甘露之事未嘗不為文<lb/>
　宗而歎息何則欲除累世之姦而倚一區區之李訓<lb/>
　豈不疎哉宦官之禍深矣自徳宗懲北軍之變以左<lb/>
　右神䇿天威等軍分委宦官主之由是太阿倒持不<lb/>
　復可取憲宗之賊歴三世而不能討天下憤焉是時<lb/>
　故老名臣如裴度李徳裕之徒皆在也向使文宗有<lb/>
　知人之明委任二臣俾之圖畫則刀鋸之賤豈難制<lb/>
　哉何則以訓之輕躁寡謀尚能殺王守澄則知度與<lb/>
<pb n="KR2o0015_WYG_091-9b"/>
　徳裕可以制仇士良之屬無疑矣惟其不用二臣而<lb/>
　委之訓與鄭注是以事敗謀泄害及忠良蹀血觀闕<lb/>
　之前不勝飲恨而已非事之難不知人之過也或曰<lb/>
　注之帥鳯翔也欲因宦者送守澄之喪以鎮兵誅之<lb/>
　訓忌其功乃先五日舉事使注不為訓所忌也庶其<lb/>
　有濟乎愚曰不然惟其訓之事敗則唐之禍在士良<lb/>
　使注之功成則唐之禍在注矣何則袁紹董卓崔𦙍<lb/>
　朱温之事葢嘗成矣其禍何如哉以此見之事敗亦<lb/>
<pb n="KR2o0015_WYG_091-10a"/>
　受禍成亦受禍在用小人而已矣徳裕嘗曰舉大事<lb/>
　非北軍無以成功此所謂天下之常勢也又曰焚林<lb/>
　而畋明年無獸竭澤而漁明年無魚既經李訓之猖<lb/>
　獗則天下常勢亦不用臣以為徳裕能不為於㑹昌<lb/>
　時也則知其能為太和之時必矣<lb/>
　李徳裕論李訓奇才曰開成初余作鎮淮甸㑹有朝<lb/>
　之茂彦亷問剖符于東南者相繼而至余與之讌言<lb/>
　皆曰聖上謂丞相鄭公覃李公固言李公石曰李訓<lb/>
<pb n="KR2o0015_WYG_091-10b"/>
　禀五常之性服人倫之教則不及卿等然天下奇才<lb/>
　卿等皆不如也三丞相黙然而退余曰李訓甚狂而<lb/>
　愚曾不及於徒𨽻焉得謂之奇才也自古天下有常<lb/>
　勢不可變也昔陳平之患吕宗而計無所出嘗閒居<lb/>
　深念陸賈由户而進不之覺也賈揣知其情言曰將<lb/>
　相和則社稷安矣因為畫䇿陳平乃寤由是以黄金<lb/>
　為絳侯夀將相交歡以敗産禄近世五王之誅二張<lb/>
　也漢陽王召大將軍李多祚謂曰將軍爵服隆貴誰<lb/>
<pb n="KR2o0015_WYG_091-11a"/>
　人與之曰大帝與之將軍貲産富侈誰人與之曰大<lb/>
　帝與之將軍子弟榮禄誰人與之曰大帝與之因謂<lb/>
　曰大帝恩乎多祚漼然泣下又曰今大帝之子深居<lb/>
　鶴禁危若綴旒將軍豈有意乎多祚乃感激受命與<lb/>
　之定䇿元載之圖魚朝恩也以崔昭尹神州俾昭日<lb/>
　詣苑中以牢醴為朝恩饌因其北門大將軍王駕鶴<lb/>
　等結歡共籌隂計而朝恩竟敗夫舉大事非北軍無<lb/>
　以成功此所謂天下之常勢也李訓因守澄得幸雖<lb/>
<pb n="KR2o0015_WYG_091-11b"/>
　職在近宻而日夕遊於禁軍出入無礙此時挟守澄<lb/>
　之勢與天子契於魚水北軍諸將望其顧盻與目覩<lb/>
　天顔無異若以中㫖喻之許以爵賞即諸將從之勢<lb/>
　如風靡矣訓捨此不用而欲以神州憲臺遊徼搏擊<lb/>
　之吏抱闗擁篲之徒以當精甲利兵亦猶霜蓬之禦<lb/>
　烈火矣賴中人覺其變未及其亂向使訓計盡行所<lb/>
　誅者不過侍從數百人而已其徒尚數千人與北軍<lb/>
　協力報怨則天下横流矣何以知之昔竇武之舉事<lb/>
<pb n="KR2o0015_WYG_091-12a"/>
　也以五校士數千人屯都亭下中人矯詔令張奐率<lb/>
　五營士與武對陣乃大呼武軍曰竇武及汝皆禁兵<lb/>
　當宿衛宫省何故隨反者乎自旦至辰兵降畧盡由<lb/>
　是知前代已來禁軍惟畏伏中人宰臣焉得使其效<lb/>
　死嗟乎焚林而畋明年無獸竭澤而漁明年無魚既<lb/>
　經李訓猖蹶則天下常勢亦不可用也<lb/>
　温公論訓注謀誅宦官不克宰相王涯賈餗舒元輿<lb/>
　皆坐腰斬親屬無問親疎皆死曰論者皆謂涯餗有<lb/>
<pb n="KR2o0015_WYG_091-12b"/>
　文學名聲初不知訓注之謀横罹覆族之禍憤歎其<lb/>
　寃臣獨以為不然夫顛危不扶焉用彼相涯餗安高<lb/>
　位餉重禄訓注小人窮妍極險力取將相涯餗與之<lb/>
　比肩不以為恥國家危殆不以為憂偷合茍容日復<lb/>
　一日自謂得保身之良䇿莫我如也若使人人如此<lb/>
　而無禍則奸臣孰不願之哉一旦禍生不虞足折形<lb/>
　渥蓋天誅之也士良安能族之哉<lb/>
鄭覃<lb/>
<pb n="KR2o0015_WYG_091-13a"/>
　孫之翰論覃言開成政事曰鄭覃言開成政事元年<lb/>
　二年好三年四年即漸不好頗得實楊嗣復不顧事<lb/>
　理但謂覃譏已邀君求退意不容覃至有上累聖徳<lb/>
　之言此姦人之計也開成之初覃與李石同相賛文<lb/>
　宗致治言論勤切文宗勵精之意亦甚聴納如内置<lb/>
　赦書使姦吏不違恩及天下紫宸與宰臣及諸司官<lb/>
　論事各使舉職以郭承嘏任給事中有封駮之益不<lb/>
　令外任湖南進羨餘錢令收貯以備水旱徐州税急<lb/>
<pb n="KR2o0015_WYG_091-13b"/>
　害人悉使除罷王彦威進度支羨餘錢求寵給邊軍<lb/>
　衣賜不時黜授衛尉加李石剛直之議沮内臣仇士<lb/>
　良威勢不使撓亂朝權此元年二年之政事至三年<lb/>
　仇士良遣盜刺石文宗罷石政務使之出鎮朝廷待<lb/>
　將相舊禮一皆寢罷以滋士良之勢中書門下凡奏<lb/>
　事各挾所見動成忿競無至公同心之稱又奏改舊<lb/>
　制不令僕射尚書等論朝廷事文宗取後宫之言議<lb/>
　廢皇太子雖宰臣及憲官等論諫得以不廢然太子<lb/>
<pb n="KR2o0015_WYG_091-14a"/>
　尋薨於少陽院仇士良用軍中誣謀之事枉害五十<lb/>
　餘人此三年四年之政事也以是觀之鄭覃之言豈<lb/>
　非得實嗣復但恨覃沮已引用李宗閔之意遂乗其<lb/>
　言議指為瑕釁盡力排之覃與嗣復同相况居四輔<lb/>
　之首既言政事一年不如一年覃亦自言其過嗣復<lb/>
　不能深思極論共謀國政求其失而更之但快忿心<lb/>
　以覃言為過至言非惟臣罪亦恐上累聖徳正以讒<lb/>
　言激主之意爾及罷覃輩獨當國政又何所施為哉<lb/>
<pb n="KR2o0015_WYG_091-14b"/>
　不踰年禍敗蓋自取也<lb/>
杜元頴<lb/>
　孫之翰論曰杜元頴事憲宗為翰林學士穆宗即位<lb/>
　自司勲員外郎加中書舍人不周嵗用為宰相時議<lb/>
　詞臣進用之速未有其比宜罄所學盡忠節以輔時<lb/>
　治茍謀議有失但竭心於事亦可見大臣報國之節<lb/>
　何得略無能效著聞於時已負國矣及出鎮於蜀遇<lb/>
　昭愍沖年即位首進罨畫打毬衣五百事自後廣求<lb/>
<pb n="KR2o0015_WYG_091-15a"/>
　珍異翫好之具貢奉相繼用圖恩寵以至纎悉掊歛<lb/>
　大取軍民之怨不忠無識一至於此人臣已為將相<lb/>
　矣若守正自固為主所寵此固至榮然於將相之位<lb/>
　又何以加若守正自固為主所疎已必無過亦不為<lb/>
　辱至於名位亦未必失之也何乃遇人君沖年專道<lb/>
　侈欲以圖恩寵恩寵果深欲何為哉如李徳裕在浙<lb/>
　而昭愍凡有宣索再三論奏罷其貢獻此以生民為<lb/>
　意不奉君之侈欲也以徳裕之賢視元頴何等人爾<lb/>
<pb n="KR2o0015_WYG_091-15b"/>
　蓋元頴窺憲宗晚年及穆宗長年即位多縱侈樂厚<lb/>
　纎人二長君尚若此昭愍童年嗣位尤當奢逸遂專<lb/>
　以侈靡奉之殊不知窺時作事而不正者事極而變<lb/>
　則禍矣使元頴不誅歛民人專奉君欲未必不入登<lb/>
　三事外不失方面之任内不失尚書僕射之位矣反<lb/>
　以圖寵之意専務誅剥以取衆怨蠻賊乗隙大害一<lb/>
　方元頴坐是貶死遐裔矣後之為將相者深戒之<lb/>
劉蕡<lb/>
<pb n="KR2o0015_WYG_091-16a"/>
　范祖禹論曰天之生斯人茍有聰明正直之資必將<lb/>
　有用於時不使之汨沒而死也聖人順天理而感人<lb/>
　心歛天下之賢者而聚之於朝使之施其所有以為<lb/>
　國之有則賢者無不得其所而民物亦無不得其所<lb/>
　矣唐則不然抑遏之廢斥之使身老巖穴不為世用<lb/>
　豈不違天理逆人心乎<lb/>
　<lb/>
　<lb/>
<pb n="KR2o0015_WYG_091-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九十一<lb/>
</p>
<p>
</p>
  </div>
</body>
</text>
</TEI>
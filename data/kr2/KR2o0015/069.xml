<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十九</head> <lb/>
    <p>
<pb n="KR2o0015_WYG_069-1a"/>
欽定四庫全書<lb/>
　歴代名賢確論卷六十九<lb/>
　　太宗二<lb/>
　　　南平公主<hi>張唐英</hi>
　　　太宗論治之隆替不由於樂<hi>温公</hi>
　　　充容徐氏上疏<hi>孫之翰</hi>
　　　大徵天下名儒為學官<hi>吕温禹</hi>　<hi>劉禹錫/</hi>　<hi>范祖</hi>
　　　突厥<hi>范祖禹</hi>
<pb n="KR2o0015_WYG_069-1b"/>
　　　康國求内附不從<hi>范祖禹</hi>
　　　髙麗<hi>范祖禹</hi>　<hi>孫之翰</hi>
　　　薛延陁<hi>温公</hi>　<hi>范祖禹</hi>
　　　四夷請帝為天可汗<hi>范祖禹</hi>
　　　李靖<hi>吕温</hi>　<hi>孫之翰</hi>
　　　李勣<hi>范祖禹</hi>　<hi>孫之翰/</hi>　<hi>張唐英</hi>
南平公主<lb/>
　張唐英論曰南平公主下降王珪子珪以禮有婦見<lb/>
<pb n="KR2o0015_WYG_069-2a"/>
　舅姑儀近代公主出降其禮皆廢今上欽明動循法<lb/>
　制使公主謁見豈為身榮乃與妻就席而坐使公主<lb/>
　執笄行盥饋禮自是公主下降皆行婦禮於舅姑自<lb/>
　珪始也噫珪可謂能行閨門禮也太宗可謂能以家<lb/>
　道而正其女也南平可謂能行其婦道也詩曰平王<lb/>
　之子齊侯之孫言其平王之女使其下降與侯之子<lb/>
　齊體也而自漢後公主自以帝王女以隂干陽不復<lb/>
　有剛柔上下之分士大夫畏而恥之故劉裕時江斆<lb/>
<pb n="KR2o0015_WYG_069-2b"/>
　當尚主乃上表讓婚曰王偃無仲都之質裸雪於北<lb/>
　階何瑀闕龍工之姿投軀於深井召必以三脯為期<lb/>
　遣必以日出為限若披請不申當刑膚翦髪投山竄<lb/>
　海觀其言則知自古至今夫之被淩甚於天下者衆<lb/>
　矣況習盡恭於盥饋之禮邪以此觀之則南平之賢<lb/>
　可知矣後之公主下降者宜取法焉<lb/>
太宗論治之隆替不由於樂<lb/>
　司馬温公曰臣聞垂能目制方圓心度曲直然不能<lb/>
<pb n="KR2o0015_WYG_069-3a"/>
　以教人其所以教人者必規矩而已矣聖人不勉而<lb/>
　中不思而得然不能以授人其所以授人者必禮樂<lb/>
　而已矣禮者聖人所履也樂者聖人所樂也聖人履<lb/>
　中正而樂和平又思與四海共之百世傳之於是乎<lb/>
　作禮樂焉故工人執垂之規矩而施之器是亦垂之巧<lb/>
　已王者執五帝三王之禮樂而施之於世是亦五帝<lb/>
　三王之治已五帝三王其違世已久矣後之人見其<lb/>
　禮知其所履聞其樂知其所樂炳然若猶存於世此<lb/>
<pb n="KR2o0015_WYG_069-3b"/>
　非禮樂之功邪夫禮樂者有本有末中和者本也容<lb/>
　聲者末也二者不可偏廢先王守禮樂之本未嘗須<lb/>
　臾去於心行禮樂之末未嘗須臾逺於身興於閨門<lb/>
　著於朝廷被於鄉遂比隣達於諸侯流於四海自祭<lb/>
　祀軍旅至於飲食起居未嘗不在禮樂之内如此數<lb/>
　十百年然後治化周浹鳯凰來儀也茍無其本而有<lb/>
　其末一日行之而百日捨之求以移風易俗誠亦難<lb/>
　矣是以漢武帝置協律歌天瑞非不美也不能免哀<lb/>
<pb n="KR2o0015_WYG_069-4a"/>
　痛之詔王莽建羲和考律吕非不精也不能救漸臺<lb/>
　之禍晉武帝制笛尺調金石非不詳也不能弭平陵<lb/>
　之災梁武帝立四器調八音非不察也不能免臺城<lb/>
　之辱然則雖韶夏頀武之音具存於世茍其餘不足<lb/>
　以稱之曽不能化一夫況四海乎是猶執垂之規矩<lb/>
　而無工與材坐而待器之成終不可得也況齊陳淫<lb/>
　昏之主亡國之音暫奏於庭烏能變一世之哀樂乎<lb/>
　而太宗遽云治之隆替不由於樂何發言之易而果<lb/>
<pb n="KR2o0015_WYG_069-4b"/>
　於非聖人也如此夫禮非威儀之謂也然無威儀則<lb/>
　禮不可得而行矣樂非聲音之謂也然無聲音則樂<lb/>
　不可得而見矣譬諸山取其一土一石而謂之山則<lb/>
　不可然土石皆去於山何在哉故曰無本不立無文<lb/>
　不行奈何以齊陳之音不驗於今世而謂樂無治亂<lb/>
　何異睹拳石而輕泰山乎必若所言則是五帝三王<lb/>
　之作樂皆妄也君子於其所不知葢闕如也惜哉<lb/>
充容徐氏上疏<lb/>
<pb n="KR2o0015_WYG_069-5a"/>
　孫之翰曰帝王於後宫恩寵過厚非賢徳者鮮不干<lb/>
　預時事著名於外葢寵過厚則言易入言易入則事<lb/>
　可動後宫於帝王可動事則姦邪附之著名於外又<lb/>
　況親族竊恩競為氣勢内寵至此小則破家之禍大<lb/>
　則為國之患此必然之勢也太宗在位嵗久於後宫<lb/>
　不無寵嬖但外不聞何人爾惟徐充容以恩顧稱絶<lb/>
　不干預時事復能諫爭君失則貞觀宫壼之政可知<lb/>
　也宫政如是後代不能遵守神龍中上官昭容等招<lb/>
<pb n="KR2o0015_WYG_069-5b"/>
　權於外廣樹姦黨天寳中楊妃専勢於時務强親屬<lb/>
　國事既亂數婦人及其家皆不免誅戮矣噫上世淳<lb/>
　風既往人主之尊為天下所奉制度必如古帝之簡<lb/>
　朴或不能也宫室服用既異於上世矣雖英明之君<lb/>
　為外物所誘必有侈樂之意意有侈樂於後宫豈無<lb/>
　所嬖在人情未為大過也既嬖之居處服玩充其欲<lb/>
　足矣何必容其私謁至干國事使戚屬倚之以作勢<lb/>
　姦人附之以竊權氣熖既成必至患禍而後已則人<lb/>
<pb n="KR2o0015_WYG_069-6a"/>
　君於後宫或有嬖寵能以貞觀為法不惟不擾時事<lb/>
　亦足以保安之也<lb/>
大徵天下名儒為學官<lb/>
　吕温虞世南永興公贊曰英英永興華徳素行以文<lb/>
　富國以道佐命天下既定為唐儒宗東觀石渠始生<lb/>
　古風乘精繹思假道書圃驅馳百代出入三古問羲<lb/>
　和心聽堯舜語歸來帝側獻可替否帝告永興與鴻<lb/>
　碩之倫闡六籍三墳建樂章禮文先師是宗先聖是<lb/>
<pb n="KR2o0015_WYG_069-6b"/>
　崇於廓辟雍辟雍沈沈天子所臨或絃或歌講古述<lb/>
　今其從八千纓弁森森獩貊羌髳咸詠徳音羽林孤兒<lb/>
　亦垂青衿洋洋聲教無逺不洎日月所照皆成文字<lb/>
　鬱開古始掃蕩澆季實我羣儒成太宗之志英英永<lb/>
　興宜曰文懿<lb/>
　劉禹錫論唐之貴文曰天以正氣付偉人必飾之使<lb/>
　光耀于世粹和絪緼積于中鏗鏘發越形于文文之<lb/>
　細大視道之行止故得其位者文非空言咸繫于謀謨<lb/>
<pb n="KR2o0015_WYG_069-7a"/>
　宥密庸可不紀惟唐神武定天下羣慝既讋驟示以<lb/>
　文韶英之音與鉦鼓相襲故起文章為大臣者魏文<lb/>
　貞公以諫爭顯髙士亷以智畧奮岑江陵以潤色聞無<lb/>
　草昧汗馬之勞而任遇在功臣上唐之貴文至矣哉<lb/>
　范祖禹曰古之教者家有塾黨有庠遂有序國有學<lb/>
　士修之於家而後升於鄉升於鄉而後升於國升於<lb/>
　國而後達於天子其教之有素其養之有漸故成人<lb/>
　有徳小子有造賢才不可勝用由此道也後世鄉里<lb/>
<pb n="KR2o0015_WYG_069-7b"/>
　之學廢人君能教者不過聚天下之士而烏合於京<lb/>
　師學者衆多眩耀一時而已非有教養之實也唐之<lb/>
　儒學惟貞觀開元為盛其人才之所成就者亦可睹<lb/>
　矣孟子曰學所以明人倫也無學則人倫不明故有<lb/>
　國者以為先儒不復三代之制臣未知其可也<lb/>
突厥<hi>髙昌</hi>
　范祖禹論太宗因突厥請朝而知懼曰易曰其亡其<lb/>
　亡繫于苞桑書曰儆戒無虞夫戒所以勵善而進徳<lb/>
<pb n="KR2o0015_WYG_069-8a"/>
　也太宗觀突厥入朝而知懼如此其能致貞觀之治<lb/>
　宜哉　又論突厥入冦帝悔不用魏徴褚遂良復立<lb/>
　髙昌之言曰有國者䘮師之禍小而或以霸秦繆公越<lb/>
　王勾踐是也得地之禍大而或以亡楚靈王齊湣王<lb/>
　是也是故廣地不若廣德强兵不若强民先王患德<lb/>
　之不足而不患地之不廣患民之不安而不患兵之<lb/>
　不强封域之外聲教所不及者不以煩中國也太宗<lb/>
　不從忠諫卒自咎悔況不若太宗之强盛而可為哉<lb/>
<pb n="KR2o0015_WYG_069-8b"/>
康國求内附不從<lb/>
　范祖禹曰太宗知招來絶域之弊故有所不為然以<lb/>
　兵克者則以為已有而郡縣置之其為疲勞百姓一<lb/>
　也豈先行其言而後從之者歟然其不受康國足以<lb/>
　為後世法矣使其行事每如此其盛德可少貶哉<lb/>
髙麗<lb/>
　范祖禹論陳大德使髙麗回言髙麗聞髙昌亡大懼<lb/>
　曰大德出使絶域當布宣德澤以懐遠人使聲教所<lb/>
<pb n="KR2o0015_WYG_069-9a"/>
　及無思不服此其職也而以賂遺覘其險阻詭詐誘<lb/>
　其民人以為奇能藉口歸報啓人主征伐之志罪之<lb/>
　大者也且天子之使而為諜于外國失使之職豈不<lb/>
　辱乎　又論鄧素請増戍兵曰太宗以増戍兵不若<lb/>
　修文德其言豈不美哉然非能行之直以辯折臣下<lb/>
　而已其殆不欲増戍而卒親征不為其小而為其大<lb/>
　豈大者能勝德乎書曰非知之艱行之維艱太宗之<lb/>
　謂矣　又論褚遂良諫親征伐髙麗曰髙麗臣屬于<lb/>
<pb n="KR2o0015_WYG_069-9b"/>
　唐而其主為賊臣所殺為大國者不可不討然髙麗<lb/>
　之大未如突厥其險遠不過于髙昌吐谷渾此三國<lb/>
　者皆命將帥以偏師取之遂墟其國何獨至于髙麗<lb/>
　而欲自征之乎太宗若從遂良之言雖伐而不克亦<lb/>
　未失也<lb/>
　孫之翰曰貞觀中天下治平天子威德甚盛太宗練<lb/>
　兵師尚功名其志甚鋭以此不衰怠之意臨天下可<lb/>
　預防患難永保太平之業也但因一遠臣弑主害民<lb/>
<pb n="KR2o0015_WYG_069-10a"/>
　復侵陵隣國詔罷兵不聴然彼有罪豈預中國之事<lb/>
　命一二將帥出師境上示征討救援之勢使畏威懐<lb/>
　德足為天子能事何至決親征之計乎忠賢交諫莫<lb/>
　非苦言李勣一議堅不可動遂舉中國數萬之衆驅<lb/>
　之異域輕其性命已似忍心況萬乘之尊力與爭勝<lb/>
　又自輕之甚雖平遼東數城破延夀大軍何足益其<lb/>
　威德若延夀納對盧之計危可測乎此盖太宗英勇<lb/>
　自恃忽于深慮李勣順意生事遂成誤計且初議伐<lb/>
<pb n="KR2o0015_WYG_069-10b"/>
　遼褚遂良諫止其事太宗然之勣至追逐延陀犯邊<lb/>
　聖策本欲追撃由魏徴苦諫致失事機以此激之遂<lb/>
　定親征之議及敗延夀之衆太宗下馬謝天則危心<lb/>
　可知矣詔從行軍人戰死者加勲級榜殯地則中國<lb/>
　士衆殞命于遠夷者可知矣天子荷宗廟社稷之重<lb/>
　為天下生靈之主一旦不因中國之事履危難輕人<lb/>
　命威德無乃損乎且李勣追咎魏徴諫撃延陀犯邊<lb/>
　太宗命將禦之大破其衆足示中國之威不追撃之<lb/>
<pb n="KR2o0015_WYG_069-11a"/>
　亦未為失況髙麗本不敢犯邊何至親征乎李勣順<lb/>
　意生事無以逃其罪矣房喬忍死上表懇諫代遼賢<lb/>
　哉<lb/>
　范祖禹曰傳曰國無小不可易也葢雖小國必有智<lb/>
　者為之謀勇者致其死則雖以天下之大百萬之衆<lb/>
　未可恃以為必勝也髙麗對盧之謀正合于太宗所<lb/>
　謂上策使延夀聴用唐師豈不殆哉　又論帝驛書<lb/>
　報太子矜髙麗之功曰太宗之伐髙麗非獨恃其四<lb/>
<pb n="KR2o0015_WYG_069-11b"/>
　海之富兵力之强也本其少時奮于布衣志氣英果<lb/>
　百戰百勝以取天下治安既久不能深居髙拱猶思<lb/>
　所以逞志扼腕踊躍喜于用兵如馮婦搏虎不能自<lb/>
　止非有理義以養其志中和以養其氣始于勇敢終<lb/>
　于勇敢而已矣記曰所貴于勇敢彊有力者貴其敢<lb/>
　行禮義也天下無事則用之于禮義天下有事則用<lb/>
　之于戰勝用之于戰勝則無敵用之于禮義則順治<lb/>
　太宗于天下無事不知用之于禮義而惟以戰勝為<lb/>
<pb n="KR2o0015_WYG_069-12a"/>
　美也是故以天子之尊而較勝于遠夷一戰而克自<lb/>
　以為功矜其智能夸示臣下其器不亦小哉　又論<lb/>
　帝以征髙麗不能成功悔思魏徴曰太宗北擒頡利<lb/>
　西滅髙昌兵威無所不加而玩武不已親撃髙麗以<lb/>
　天下之衆無功而還意折氣沮親見煬帝以勤遠亡<lb/>
　國而襲其所為臣以為太宗之征髙麗無異于煬帝<lb/>
　但不至于亂亡耳惟不能慎終如始日新其德而欲<lb/>
　功過五帝地廣三王是以失之然見危而思直臣知<lb/>
<pb n="KR2o0015_WYG_069-12b"/>
　過而能自悔此所以為賢也　又論二十一年髙麗<lb/>
　之役曰太宗以葢蘇文弑其君故舉問罪之師當誅<lb/>
　其賊臣弔其國人置君而後去之則德刑舉矣而唐<lb/>
　師入境貪其土地虜其民人使其父兄子弟流為餓<lb/>
　殍且弑君者盖蘇文也彼髙麗之民何罪豈王者之<lb/>
　師乎伐而不克益發忿兵乃更欲擾其疆場害其耕<lb/>
　稼則是利于為冦非禦冦也　又論使蜀造船欲大<lb/>
　舉滅髙麗曰昔舜命禹征有苗三旬苗民逆命乃班<lb/>
<pb n="KR2o0015_WYG_069-13a"/>
　師振旅夫以舜禹征伐猶無功故用兵非美事也老<lb/>
　子曰佳兵者不祥之器不得已而用之太宗之伐髙<lb/>
　麗其得已而不已者乎聖人有不能服則反求諸已<lb/>
　故舜舞干羽而格有苗未聞以苗民逆命為忿也太<lb/>
　宗不能反已而恥其無功欲傾天下之力逞志于遠<lb/>
　何其迷而不復也夫天下如一人之一身四方猶四<lb/>
　支也師役四支之病也以髙麗之役不及于蜀而必<lb/>
　欲疲之是一支病而使别支皆被其痛也此豈愛身<lb/>
<pb n="KR2o0015_WYG_069-13b"/>
　之道乎<lb/>
薛延陀<lb/>
　司馬温公論延陀請昏帝初許而復絶之曰孔子稱<lb/>
　去食去兵不可去信唐太宗審知薛延陀不可妻則<lb/>
　初勿許其婚可也既許之矣可復恃强棄信而絶之<lb/>
　雖滅薛延陀猶可羞也王者發言出令可不慎哉<lb/>
　范祖禹論破薛延陀曰昔武王克商通道于九夷八<lb/>
　蠻西旅獻獒太保作訓曰不矜細行終累大德為山<lb/>
<pb n="KR2o0015_WYG_069-14a"/>
　九仞功虧一簣因事而戒恐其驕也太宗不得志于<lb/>
　東欲收功于北因延陀破亡以兵臨之如疾風之振<lb/>
　槁自以為開闢以來未之有也昔之有天下者亦可<lb/>
　得而畧聞矣舜曰而難任人蠻夷率服又曰無怠無<lb/>
　荒四夷來王然則欲其率服莫若難任人欲其來王<lb/>
　莫若無怠荒柔遠能邇治内安外而殊俗之民嚮風<lb/>
　慕義不以利誅不以威脅而自至矣欲附者則撫之<lb/>
　不欲者不强致也故不勞民不費財至于後世之君<lb/>
<pb n="KR2o0015_WYG_069-14b"/>
　或讐疾而欲殄滅之或愛悦而欲招來之是二者皆<lb/>
　非也為之者秦始皇是也山川之所限風氣之所移<lb/>
　言語不通嗜慾不同得其地不可居得其民不可使<lb/>
　也列為州縣是崇虛名而受實弊也且得之既以為<lb/>
　功則失之必以為恥其失不在于已則在于子孫故<lb/>
　有征討之勞餽餉之煩民不堪命而繼之以亡隋煬<lb/>
　帝是也且中國地非不廣也民非不衆也曷若無得<lb/>
　無失修其禮樂政刑以惠養吾民使男有餘粟女有<lb/>
<pb n="KR2o0015_WYG_069-15a"/>
　餘布兵革不試以致太平不亦帝王之盛美乎故有<lb/>
　求于外如彼其難也無求于外如此其易也然而人<lb/>
　君常捨所易而行所難何哉忽近而喜逺厭故而謀<lb/>
　新不入于秦則入于隋雖不至于亡而常與之同事<lb/>
　其累德豈細哉太宗矜其功能好大無窮非所以遺<lb/>
　後嗣安中國之道此當以為戒而不可慕也<lb/>
四夷請帝為天可汗<lb/>
　范祖禹曰太宗以萬乘之主不恥其名而受其佞事<lb/>
<pb n="KR2o0015_WYG_069-15b"/>
　不師古不足為後世法也<lb/>
李靖<lb/>
　吕温凌煙閣勲臣李衛公靖贊曰有隋之末羣盜熾<lb/>
　爇帝怒震發五星從太白煥照參野將有聖人兵定<lb/>
　天下金精下射<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毅感激李公矯矯從此奮跡躍于<lb/>
　中原王者則獲壯士不死唐威載赫帝曰汝傑致天<lb/>
　之罰手付金鉞俾往式遏不廷則殺如颷發發如火<lb/>
　烈烈摧枯爍雪應鼓如截遠若荆巫險若江湖强若<lb/>
<pb n="KR2o0015_WYG_069-16a"/>
　匃奴莫不率從莫不震恭車書混同氛祲蕩空衛侯<lb/>
　之功功則維何威明惠和策勇駕智長驅仁義仁義<lb/>
　曠蕩帝王之將萬古曷瞻鐵山巉巉<lb/>
　孫之翰論命李靖討吐谷渾曰天子善任人而能主<lb/>
　威柄則大臣不驕大臣不驕則中外自肅太宗以吐<lb/>
　谷渾拒命一日謂侍臣曰欲李靖為帥討之靖功名<lb/>
　之大為當世勲臣方以老病家居聞其言亟見執政<lb/>
　請行天子使大臣如是功名不逮于靖筋力未衰于<lb/>
<pb n="KR2o0015_WYG_069-16b"/>
　靖者敢驕慢乎人臣不敢驕慢則各盡其才節人臣<lb/>
　各盡才節天下事不足治矣天子使人至是者無他<lb/>
　善任人而能主威柄也　又論帝謂靖曰前者有<lb/>
　人讒公今朕意已悟命為僕射曰太宗之明李靖<lb/>
　之賢君臣之心可無間矣況靖深入成大功安得<lb/>
　容讒人之言且謂靖軍無綱紀致奇寶散於亂<lb/>
　兵之手此不識事體之言也靖善用兵法令素<lb/>
　整以少精騎深入無綱紀安能成功乎奇寶若<lb/>
<pb n="KR2o0015_WYG_069-17a"/>
　果有之散之兵衆正得事宜突厥凌中國久矣<lb/>
　一日平之張天威雪國恥安邊寧人非靖盡心<lb/>
　兵衆盡力何以成此功以寶貨散之軍衆是上<lb/>
　不奉君欲下足恩衆心故謂正得事宜但不知<lb/>
　寶貨之有無耳太宗為君何至以奇寶為意猜<lb/>
　疑賢將尚賴仁明之德不行重責靖之忠誠無<lb/>
　所觖望不然君臣之間兩有大過矣及數月始<lb/>
　悟其事命靖為相亦足光其功德宜罪讒人以<lb/>
<pb n="KR2o0015_WYG_069-17b"/>
　戒于後世可也<lb/>
李勣<lb/>
　范祖禹論降李勣疊州曰太宗以李勣為何如人哉<lb/>
　以為愚也則不可以託幼孤而寄天下矣以為賢也<lb/>
　當任而勿疑何乃憂後嗣之不能懐服先黜之而後<lb/>
　用邪是以犬馬畜之也夫欲奪其心而折之以威欲<lb/>
　得其力而懐之以恩此漢祖所以馭黥彭之徒徂詐<lb/>
　之術也五伯之所不為也豈堯舜親賢之道乎苟以<lb/>
<pb n="KR2o0015_WYG_069-18a"/>
　是心而待其臣則利禄之士可得而使也賢者不可<lb/>
　得而致也若夫禄之以天下而不顧繫馬千駟而不<lb/>
　視者太宗豈得而用之哉<lb/>
　孫之翰曰君待臣以道則臣以道報之矣君待臣以<lb/>
　利則臣以利報之矣此歴代已來君臣之常術也太<lb/>
　宗用李勣有本末勣之才謀智力立功立事為大臣<lb/>
　固宜然以勣不負李密尤信其心使輔太子正為此<lb/>
　節勣雖髙勲重望位尚書預中書門下事寵已至矣<lb/>
<pb n="KR2o0015_WYG_069-18b"/>
　使輔太子敢不盡力乎何至無故譴逐使太子他日<lb/>
　授以僕射方謂致其死力此正待之以利也凡人父<lb/>
　兄有恩力於人其人稍良未有不厚其子弟者況天<lb/>
　子以大位授人且寵信之豈於太子不盡力也然勣<lb/>
　忠義之士但風氣英豪非感激不能盡節一日無故<lb/>
　逐之不無怏怏及太子授以僕射勣之機心豈不曉<lb/>
　其利誘也至廢立皇后之際不肯盡忠雖失大臣之<lb/>
　節然亦由太宗以利啟其心也<lb/>
<pb n="KR2o0015_WYG_069-19a"/>
　張唐英曰太宗寢疾謂太子晉王曰汝於李勣無恩<lb/>
　我將責之汝他日授以僕射即荷汝恩以致死力乃<lb/>
　出為疊州都督晉王即位召為僕射嘗觀史至此惜<lb/>
　太宗於任人之誠有未盡矣且既知勣可為顧命大<lb/>
　臣當面授遺詔使為羽翼奈何勣本無過失乃責為都<lb/>
　督使太子自召而用求其致力哉夫忠臣義士雖在裘<lb/>
　褐之中巖野之下亦有憂勞天下之心不必位之尊<lb/>
　禄之厚然後致死力於國家且匹夫之交亦有可託<lb/>
<pb n="KR2o0015_WYG_069-19b"/>
　市道之友亦能知心而況勣出入將相二十餘年自<lb/>
　當致力以答累朝之恩何必須太子自授以官然後<lb/>
　可任使哉使勣小人也則茍且一時之寵以充詘其<lb/>
　志使勣君子也其肯忘先朝之恩而不盡忠於嗣君<lb/>
　乎其後勣竟不能奮大節以輔髙宗乃雷同取容扶<lb/>
　立武氏斵喪王室皆勣之為又肯能為髙宗致死力<lb/>
　哉諺謂欲不溺而自硾以石欲不病而自飲以堇其<lb/>
　太宗任勣之謂乎<lb/>
<pb n="KR2o0015_WYG_069-20a"/>
　范祖禹論勣勸立武后曰髙宗欲廢立而猶難於顧<lb/>
　命大臣取決於李勣之一言勣若以為不可則武氏<lb/>
　必不立矣勣非惟不諫又勸成之孽后之立無忌遂<lb/>
　良之死唐室中絶皆勣之由其禍豈不博哉太宗以<lb/>
　勣為忠託以幼孤而其大節如此書曰知人則哲惟<lb/>
　帝其難之信矣<lb/>
　<lb/>
　<lb/>
<pb n="KR2o0015_WYG_069-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十四</head> <lb/>
    <p>
<pb n="KR2o0015_WYG_014-1a"/>
欽定四庫全書<lb/>
　歴代名賢確論卷十四<lb/>
　　伯禽<lb/>
　　　用天子禮樂<hi>高郢</hi>
　　隱公<lb/>
　　　攝位<hi>六一</hi>
　　桓公<lb/>
　　　鄭伯以璧假許田<hi>東坡</hi>
<pb n="KR2o0015_WYG_014-1b"/>
　　　取郜大鼎于宋<hi>東坡</hi>
　　　曹劌言長勺之戰<hi>栁州</hi>
　　僖公<lb/>
　　　禘于太廟用致夫人<hi>東坡</hi>
　　　五石六鷁<hi>六一</hi>
　　　魯頌<hi>鄭獬</hi>
用天子禮樂<lb/>
　髙郢曰周公居攝七年致政而殁成王康王追思其<lb/>
<pb n="KR2o0015_WYG_014-2a"/>
　德命魯侯代之祀以天子禮樂魯君得乗大輅建太<lb/>
　常外祭郊社内祭嘗禘虞夏商周之服器與官兼而<lb/>
　用之以廣魯于天下郢竊謂自天子至於庶人尊卑<lb/>
　貴賤待禮而别豐者不可殺殺者不可豐成康過賜<lb/>
　非禮也魯君受賜亦非禮也何則郢聞有位而後行<lb/>
　典禮仲尼不臣門人非君也季札不嗣吳爵非長也<lb/>
　周公不王而以禮樂王者是以非禮誣周公也設欲<lb/>
　誣周公以非禮曾謂昊天上帝亦可誣乎奈何使魯<lb/>
<pb n="KR2o0015_WYG_014-2b"/>
　人郊昔孔子憤歎于衰周而欲求禮于魯及覩其僭<lb/>
　乃言曰魯之郊禘非禮也周公其衰矣魯用天子禮<lb/>
　樂者本以郊上帝既非聲名文物之不當用可知矣<lb/>
　又恐來者以杞宋用王禮為後因言杞之郊也禹也<lb/>
　宋之郊也契也是天子之事守也杞宋二王後得守<lb/>
　先祖禮樂魯何守而用之耶猶懼其未能又言曰天<lb/>
　子祭天地諸侯祭社稷祝嘏莫敢易其常故是謂大<lb/>
　嘏此乃申言名位不同禮亦異數之定分也夫子之<lb/>
<pb n="KR2o0015_WYG_014-3a"/>
　言昭昭如掲日月而學者或以為事使聖人未聞可<lb/>
　否難措辭于魯議者于謙黙之道則可矣於發揮之<lb/>
　義恐未盡也詩曰爾之教矣人胥効矣魯侯用王禮<lb/>
　其臣亦用侯之禮故季氏舞八佾旅泰山設公廟歌<lb/>
　雍徹嗟乎禮之不早辨也如此古者父為天子諸侯<lb/>
　子為士祭禮從子不得從其父晉應武王之穆得用<lb/>
　備物享武王乎若享非禮之祭是周公不得為聖也<lb/>
　知其不享是成康秪以王者禮樂餒周公于魯矣安<lb/>
<pb n="KR2o0015_WYG_014-3b"/>
　在其廣乎且周公之績孰與伊尹佐商成康之明孰<lb/>
　與太戊崇異伊尹不過號為保衡至于沃丁太戊亦<lb/>
　不加以王禮或謂周公叔父也于伊尹而為親故尊<lb/>
　而異之夫太伯太王之元子三以天下讓于王季王<lb/>
　季得之以傳祚于文武故孔子曰太伯其可謂至德<lb/>
　也已矣及武王克紂追王太王王季文王而不追王<lb/>
　太伯豈武王忘太伯之德而不親乎盖以等威之禮<lb/>
　名分之别為萬代之凖不為一人私也夫人情無常<lb/>
<pb n="KR2o0015_WYG_014-4a"/>
　以禮為常以禮從情動則有悖且如王者祖有功而<lb/>
　宗有德祖宗之廟代代不毁大凡繼體之君皆欲祖<lb/>
　宗其父至于功德未著不敢妄加廟稱者情非不欲<lb/>
　限禮而已矣故禮之行于宗廟父子不得遂其私而<lb/>
　况成康又得以天地之公器大典獨私于周公乎周<lb/>
　公有大勲于周土田附庸以益之則可秬鬯圭瓚以<lb/>
　賜之則可若天子禮樂成康所恃以為尊也胡可以<lb/>
　假人成康雖欲尊于周公伯禽其忍受之以出僭其<lb/>
<pb n="KR2o0015_WYG_014-4b"/>
　君入陷其父乎若周公躬制禮樂墳土未乾而子孫<lb/>
　不克負荷亂王者之度孔子稱其衰不亦宜乎<lb/>
攝位<lb/>
　六一曰孔子何為而修春秋正名以定分求情而責<lb/>
　實别是非明善惡此春秋之所以作也自周衰以來<lb/>
　臣弑君子弑父諸侯之國相屠戮而争為君者天下<lb/>
　皆是也當是之時有一人焉能好亷而知讓立乎争<lb/>
　國之亂世而懷讓國之髙節孔子得之于經宜如何<lb/>
<pb n="KR2o0015_WYG_014-5a"/>
　而别白之宜如何而褒顯之其肯没其攝位之實而<lb/>
　雷同衆君誣以為公乎所謂攝者臣行君事之名也<lb/>
　伊尹周公共知之臣嘗攝矣不聞商周之人謂之王<lb/>
　也使息姑實攝而稱號無異于正君則名分不正而<lb/>
　是非不别夫攝者心不欲為君而身假行君之事雖<lb/>
　行君事而其實非君也今書曰公則是息姑心不欲<lb/>
　之實不為之而孔子加之失其本心誣以虚名而没<lb/>
　其實善夫不求其情不責其實而善惡不明如此則<lb/>
<pb n="KR2o0015_WYG_014-5b"/>
　孔子之意踈而春秋繆矣春秋辭有同異尤謹嚴而<lb/>
　簡約所以别嫌明㣲慎重而取信其于是非善惡難<lb/>
　明之際聖人所盡心也息姑之攝也㑹盟征伐賞刑<lb/>
　祭祀皆出于己舉魯之人皆聽命于已其不為正君<lb/>
　者幾何惟不有其名爾使其名實皆在已則何從而<lb/>
　知其攝也故息姑之攝與不攝惟在為公與不為公<lb/>
　别嫌明㣲繫此而已且其有讓桓之志未及行而見<lb/>
　殺其生也志不克伸其死也被虚名而違本意則息<lb/>
<pb n="KR2o0015_WYG_014-6a"/>
　姑之恨何伸于後世乎其甚髙之節難明之善亦何<lb/>
　望于春秋乎今說春秋者皆以名字氏族與奪為輕<lb/>
　重故曰一字為褒貶且公之為一字豈不重于名字<lb/>
　氏族乎孔子于名字氏族不妄以加人其肯以公妄<lb/>
　加于人而没其實乎以此而言隱實為攝則孔子决<lb/>
　不書曰公孔子書為公則隱决非攝難者曰然則何<lb/>
　為不書即位曰惠公之終不見其事則隱之始立亦<lb/>
　不可知孔子從二百年後得其遺書而修之闕其所<lb/>
<pb n="KR2o0015_WYG_014-6b"/>
　不知所以傳信也難者又曰謂為攝者左氏爾公羊<lb/>
　穀梁皆以為假立以待桓也故得以假稱公予曰凡<lb/>
　魯之事出于已舉魯之人聽于已生稱曰公死稱曰<lb/>
　薨何從而知其假<lb/>
　東坡曰魯隱公元年不書即位攝也公子翬請殺桓<lb/>
　公公曰為其少故也吾將授之矣使營莬裘吾將老<lb/>
　焉翬懼反譖公于桓而使賊殺公歐陽子曰隱公非<lb/>
　攝也使隱果攝則春秋不書為公春秋書為公則隱<lb/>
<pb n="KR2o0015_WYG_014-7a"/>
　公非攝無疑也蘇子曰非也春秋孔子信史也隱攝<lb/>
　而桓弑著于史也詳矣周公攝而克復子者也以周<lb/>
　公薨故不稱王隱公攝而不克復子者也以魯公薨<lb/>
　故稱公史有諡國有廟春秋獨不得稱公乎然則隱<lb/>
　公之攝也禮歟曰禮也何自聞之曰聞之孔子曽子<lb/>
　問曰君薨而世子生如之何孔子曰卿大夫士從攝<lb/>
　主北靣而西階南何謂攝主曰古者天子諸侯卿大<lb/>
　夫之世子未生而死則其弟若兄弟之子以當立<lb/>
<pb n="KR2o0015_WYG_014-7b"/>
　者攝主子生而女也則攝主立男也則攝主退此之<lb/>
　謂攝主古之人有為之者季康子是也季桓子且死<lb/>
　命其臣正常曰南孺子之子男也則以告而立之女<lb/>
　也則肥也可桓子卒康子即位既葬康子在朝南氏<lb/>
　生男正常載以如朝告曰夫子有遺言命其圉臣曰<lb/>
　南氏生男則以告于君與大夫而立之今生矣男也<lb/>
　敢告康子請退康子之謂攝主古之道也孔子行之<lb/>
　自秦漢以來不修是禮而以母后攝孔子曰惟女子<lb/>
<pb n="KR2o0015_WYG_014-8a"/>
　與小人為難養也使與聞外事且不可曰牝雞之晨<lb/>
　惟家之索而况可使攝位而臨天下乎女子為政而<lb/>
　國安惟齊之君王后吾宋之曹髙后也盖亦千一矣<lb/>
　自東漢馬鄧不能無譏而漢吕后魏胡武靈唐武后<lb/>
　之流盖不勝其亂王莽楊堅遂因以易姓由是觀之<lb/>
　豈若攝主之庶幾乎使母后而可信則攝主亦可信<lb/>
　也若均之不可信則攝主取之猶吾先君之子孫也<lb/>
　不猶愈于異姓之取哉或曰君薨而百官總已以聽<lb/>
<pb n="KR2o0015_WYG_014-8b"/>
　於冡宰三年安用攝主曰非此之謂也嗣天子長矣<lb/>
　宅憂而未出令則以禮設冡宰若太子未生生而弱<lb/>
　未能君也則三代之禮孔子之學决不以天下付異<lb/>
　姓其付之攝主也夫豈非禮而周公行之歟故隱公<lb/>
　亦攝主也鄭𤣥儒之陋者也其傳攝主也曰上卿代<lb/>
　君聽政者也使子生而女則上卿豈繼世者乎蘇子<lb/>
　曰攝主先君之令典孔子之法也而世不知習見母<lb/>
　后之攝也而以為當然故吾不可不論以待後之君<lb/>
<pb n="KR2o0015_WYG_014-9a"/>
　子　又曰公子翬請殺桓公以求太宰隱公曰為其<lb/>
　少故也吾將授之使營菟裘吾將老焉翬懼反譖公<lb/>
　于桓公而殺之蘇子曰盗以兵擬人人必殺之夫豈<lb/>
　獨其所擬塗之人皆捕繫之矣塗之人與盗非仇也<lb/>
　以謂不繫則盗且幷殺已也隱公之智曾不若是塗<lb/>
　之人也哀哉隱公惠公繼室之子也為其非嫡與桓<lb/>
　均爾而長于桓隱公追先公之志而授國焉可不謂<lb/>
　仁乎惜乎其不敏于智也使隱公誅翬而讓桓雖夷<lb/>
<pb n="KR2o0015_WYG_014-9b"/>
　齊何以尚茲驪姬欲殺申生而難里克則施優來之<lb/>
　二世欲殺扶蘇而難李斯則趙髙來之此二人之智<lb/>
　若出一人而其受禍亦不少異里克不免於惠公之<lb/>
　誅李斯不免于二世之虐皆無足哀者吾獨表而出<lb/>
　之以為後世戒君子之為仁義也非有計于利害然<lb/>
　君子所為義利常兼而小人反是李斯聽趙髙之謀<lb/>
　非其本意獨畏蒙氏之奪其位故勉而聽髙使斯聞<lb/>
　髙之言則召百官陳六師而斬之其德于扶蘇豈有<lb/>
<pb n="KR2o0015_WYG_014-10a"/>
　既乎何蒙氏之足憂釋此不為而具五刑于市非下<lb/>
　愚而何嗚呼亂臣賊子猶蝮蛇也其所螫草木猶足<lb/>
　以殺人况其所噬囓者耶鄭小同為髙貴鄉公侍中<lb/>
　嘗詣司馬師師有密䟽未屏也如厠還問小同曰見<lb/>
　吾疏乎曰不見師曰寧我負卿無卿負我遂酖之王<lb/>
　允之從王敦夜飲辭醉先寢敦與錢鳯謀逆允之已<lb/>
　醒悉聞其言慮敦疑已遂大吐衣靣皆汚敦果照視<lb/>
　之見允之卧吐中乃已哀哉小同殆哉岌岌乎允之<lb/>
<pb n="KR2o0015_WYG_014-10b"/>
　也孔子曰危邦不入亂邦不居有以也夫吾讀史得<lb/>
　魯隱公晉里克秦李斯鄭小同王允之五人感其所<lb/>
　遇禍福如此故特書其事後之君子可以覽觀焉<lb/>
鄭伯以璧假許田<lb/>
　東坡曰鄭伯以璧假許田先儒之論多矣而未得其<lb/>
　正也先儒皆知夫春秋立法之嚴而不知其甚寛且<lb/>
　恕也皆知其譏不義而不知其譏不義之所由起也<lb/>
　鄭伯以璧假許田者譏隱而不譏桓也始其謀以周<lb/>
<pb n="KR2o0015_WYG_014-11a"/>
　公之許田而易泰山之祊者誰也受泰山之祊而入<lb/>
　之者誰也隱既已與人謀而易之又受泰山之祊而<lb/>
　入之然則為桓公者不亦難乎夫子知桓公之無以<lb/>
　辭於鄭也故譏隱而不譏桓何以言之隱八年書曰<lb/>
　鄭伯使宛來歸祊又曰庚寅我入祊入祊云者見魯<lb/>
　之果入泰山之祊也則是隱公之罪既成而不可變<lb/>
　矣故桓元年書曰鄭伯以璧假許田而已夫許田之<lb/>
　入鄭猶祊之入魯也書魯之入祊而不書鄭之入許<lb/>
<pb n="KR2o0015_WYG_014-11b"/>
　田是不可以不求其說也鄭伯使宛來歸祊庚寅我<lb/>
　入祊見鄭之來歸而魯之入之也鄭伯以璧假許田<lb/>
　者見鄭之來請不見魯之與之也則鄭之來請而不<lb/>
　見魯之與之者見桓公之無以辭於鄭也嗚呼作而<lb/>
　不義使後世無以辭焉則夫子之罪隱深矣夫善觀<lb/>
　春秋者觀其意之所嚮而得之故雖夫子之復生而<lb/>
　無以易之也公羊曰曷為繫之許近許也諱取周田<lb/>
　也穀梁曰假不言以言以非假也非假而曰假諱易<lb/>
<pb n="KR2o0015_WYG_014-12a"/>
　地也春秋之所為諱之者三為尊者諱敵為親者諱<lb/>
　敗為賢者諱過魯親者也非敗之為諱而取易之為<lb/>
　諱是夫子之私魯也<lb/>
取郜大鼎于宋<lb/>
　東坡曰孔子何為而作春秋哉舉三代全盛之法以<lb/>
　治僥倖茍且之風而歸之于至正而已矣三代之盛<lb/>
　時天子秉至公之義而制諸侯之予奪故勇者無所<lb/>
　加乎怯弱者無所畏乎强匹夫懷璧而千乗之君莫<lb/>
<pb n="KR2o0015_WYG_014-12b"/>
　之敢取焉此王道之所由興也周衰諸侯相幷而强<lb/>
　有力者制其予奪邾莒滕薛之君惴惴焉保其首領<lb/>
　之不暇而齊晉秦楚有吞諸侯之心孔子嘅然歎曰<lb/>
　久矣諸侯之恣行也後世將有王者作而不遇焉命<lb/>
　也故春秋之法皆所以待後世王者之作而舉行之<lb/>
　也鐘鼎龜玉天子之所以分諸侯使諸侯所以相傳<lb/>
　而世守也桓二年取郜大鼎于宋戊申納于太廟且<lb/>
　夫鼎也在魯之太廟則是魯鼎也不幸使齊人挈而<lb/>
<pb n="KR2o0015_WYG_014-13a"/>
　有之是齊鼎也是百傳而百易未可知也仲尼曰不<lb/>
　然是鼎也何為而在魯之太廟曰取之宋宋安得之<lb/>
　曰取之郜故書曰郜鼎郜之得是鼎也得之天子宋<lb/>
　以不義取之而又以與魯也後世有王者作舉春秋<lb/>
　之法而行之魯將歸之宋宋將歸之郜而後已也昔<lb/>
　者子路問孔子所以為政之先子曰必也正名乎故<lb/>
　春秋之法尤謹於正名至于一鼎之㣲而不敢忽焉<lb/>
　聖人之用意盖深如此夫以區區之魯無故而得器<lb/>
<pb n="KR2o0015_WYG_014-13b"/>
　是召天下之争也楚昭襄王求鼎于周周武公曰周<lb/>
　不愛鼎恐天下以器讎楚也鼎入宋而為宋入魯而<lb/>
　為魯安知夫秦晉齊楚之不動其心哉故書曰郜鼎<lb/>
　明魯之不得有以塞天下之争也穀梁傳曰納者内<lb/>
　弗受也以為周公不受也又曰號從中國名從主人<lb/>
　而左氏記臧哀伯之諫愚于公羊有取焉曰器從名<lb/>
　地從主人器之在人非有即爾宋始以不義取之故<lb/>
　謂之郜鼎至于地之與人則不然俄而可以為其有<lb/>
<pb n="KR2o0015_WYG_014-14a"/>
　矣善乎斯言吾有取之<lb/>
曹劌長勺之戰<lb/>
　栁州曰長勺之役曹劌問所以戰於嚴公云云公曰<lb/>
　小大之獄必以情斷之劌曰可以一戰栁子曰劌之<lb/>
　問洎嚴公之對皆庶乎知戰之本矣而曰夫神求優<lb/>
　裕于饗不優神不福也是大不可方鬬二國之存亡<lb/>
　以决民命不務乎實而神道焉是問則事幾殆矣既<lb/>
　問公之言獄也則率然曰可以一戰亦問略之尤公<lb/>
<pb n="KR2o0015_WYG_014-14b"/>
　也茍公之德可懷諸侯而不事乎戰則已耳既至于戰<lb/>
　矣徒以斷獄為戰之具則吾未之信也劌之辭宜曰<lb/>
　君之臣謀而可制敵者誰也將而死國難者幾何人<lb/>
　士卒之熟練者衆寡器械之堅利者何若趨地形得<lb/>
　上游以延敵者何所然後可以言戰若獨用公之言<lb/>
　而恃以戰則其不誤國之社稷無幾矣申包胥之言<lb/>
　戰得之語在吳篇中<lb/>
禘于太廟用致夫人<lb/>
<pb n="KR2o0015_WYG_014-15a"/>
　東坡曰甚哉去聖之久逺三傳紛紛之不同而莫或<lb/>
　折之也禘于太廟用致夫人左氏曰禘而致哀姜非<lb/>
　禮也凡夫人不薨于寢不殯于廟不赴于同盟不祔于<lb/>
　姑則弗致也公羊曰夫人何以不氏譏以妾為妻也<lb/>
　蓋聘于楚而脅于齊媵女之先至者也穀梁曰成風<lb/>
　也言夫人而不言氏姓非夫人也立妾之詞非正也<lb/>
　夫人之我可以不夫人乎夫人卒葬之我可以不卒<lb/>
　葬之乎一則以宗廟臨之而后貶焉一則以外之弗<lb/>
<pb n="KR2o0015_WYG_014-15b"/>
　夫人而見正焉三家之說左氏疎矣夫人與公一體<lb/>
　也存曰公曰夫人既葬公以諡配公夫人以諡配氏<lb/>
　此其不易之例也蓋有既葬稱諡而不稱夫人者矣<lb/>
　天王使宰咺來歸惠公仲子之賵秦人來歸僖公成<lb/>
　風之襚而未有不稱諡而稱夫人者也公羊之說又<lb/>
　非人情無以信于後世以齊楚之强齊能脅魯使以<lb/>
　其媵女為夫人而楚乃肯安然使其女降為妾哉此<lb/>
　甚可<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>也且夫成風之為夫人非正也春秋以為非<lb/>
<pb n="KR2o0015_WYG_014-16a"/>
　正而不可以廢焉故與之不足之文而已矣方其存<lb/>
　也不可以不稱夫人而去其氏及其没也不可以不<lb/>
　稱諡而去其夫人皆所以示不足於成風也况乎禘<lb/>
　周公而致用焉則其罪固已不容于貶矣故公羊曰<lb/>
　用者不宜用者也致者不宜致者也禘用致夫人非<lb/>
　禮也<lb/>
五石六鷁<lb/>
　六一曰魯僖公之十六年隕石于宋五六鷁退飛過<lb/>
<pb n="KR2o0015_WYG_014-16b"/>
　宋都左氏傳之曰石隕于宋星也六鷁退飛風也公<lb/>
　羊又曰聞其磌然視之則石察之則五故先言石而<lb/>
　後言五視之則鷁徐而視之則退飛故先言六而後<lb/>
　言鷁穀梁之意又謂先後之數有聚散之辭也石鷁<lb/>
　猶盡其辭而况于人乎左氏則辨其物公穀則鑑其<lb/>
　意噫豈聖人之㫖不一耶將後之學者偏見耶何紛<lb/>
　紛而若是也且春秋載二百年之行事隂陽之所變<lb/>
　見災異之所著聞究其所終各有條理且左氏以石<lb/>
<pb n="KR2o0015_WYG_014-17a"/>
　為星者莊公七年星隕如雨若以所隕者是星則當<lb/>
　星隕而為石何得不言星而直曰隕石乎夫大水大<lb/>
　雪為異必書若以小風而鷁自退非由風之力也若<lb/>
　大風而退之則衆鳥皆退豈獨退鷁乎成王之風有<lb/>
　㧞禾之力亦未聞退飛鳥也若風能退鷁則是過成<lb/>
　王之風矣而經獨不書曰大風退鷁乎以公羊之意<lb/>
　謂數石視鷁而次其言且孔子生定哀之間去僖公<lb/>
　五世矣當石隕鷁飛之際是宋人次于舊史則又非<lb/>
<pb n="KR2o0015_WYG_014-17b"/>
　仲尼之善志也且仲尼隔數世修經又焉及親數石<lb/>
　而視鷁乎榖梁以謂石後言五鷁先言六者石鷁㣲<lb/>
　物聖人尚不差先後以謹記其數則于人之褒貶可<lb/>
　知矣若乃西狩獲麟不書幾麟鸜鵒來巢不書幾鸜<lb/>
　鵒豈獨謹記于石鷁而忽于麟鸜鵒乎如此則仲尼<lb/>
　之志荒矣殊不知聖人紀災異著勸戒而已又何區<lb/>
　區于謹數乎必曰謹物察數人皆能之非獨仲尼而<lb/>
　後可也噫三者之說一無是矣而周内史叔興又以<lb/>
<pb n="KR2o0015_WYG_014-18a"/>
　謂隂陽之事非吉凶所生且天裂陽地動隂有隂凌<lb/>
　陽則日蝕陽勝隂則歲旱隂陽之變出為災祥國之<lb/>
　興亡由是而作既曰隂陽之事孰謂非吉凶所生哉<lb/>
　其失不亦又甚乎<lb/>
魯頌<lb/>
　鄭獬曰頌天子事也魯安得有之魯詩變風也其體<lb/>
　與商周固殊矣清廟文王之德也那髙宗之祀也駉<lb/>
　之馬牧于此概可見矣指之頌天子尊尊之義也或<lb/>
<pb n="KR2o0015_WYG_014-18b"/>
　以用天子禮樂豈其然耶㫖哉魯國之惡旁見齊詩<lb/>
　矣春秋之法常事不書不常則書故禘未踰喪則書<lb/>
　郊傷牛則書蒐狩失時則書廟逆祭則書納幣於喪<lb/>
　則書季孫之聘盖歲聘其常也不得書宜矣或曰季<lb/>
　孫盖㣲者也又曰以其頌請盖僭也伯禽固賢于僖<lb/>
　而當成王時天下一政豈國有變風而為美哉僖見<lb/>
　於春秋者是聖人公天下是非其將何逃焉<lb/>
　歴代名賢確論卷十四<lb/>
</p>
<p>
</p>
  </div>
</body>
</text>
</TEI>
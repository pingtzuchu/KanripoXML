<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十三</head> <lb/>
    <p>
<pb n="KR2o0015_WYG_093-1a"/>
欽定四庫全書<lb/>
　歴代名賢確論卷九十三<lb/>
　　宣宗<lb/>
　　　上欲用蕭鄴為相王龜長馬公儒佑之乃更用<lb/>
　　　　崔慎由<hi>范祖禹</hi>
　　　崔慎由請立太子尋罷相<hi>范祖禹</hi>
　　　上命王龜長等立䕫王龜長謀出王宗實宗實<lb/>
　　　　入見上已崩乃迎立鄆王誅龜長等<hi>范祖禹</hi>
<pb n="KR2o0015_WYG_093-1b"/>
　　　李徳裕<hi>范祖禹</hi>　<hi>孫之翰</hi>
　　　白敏中<hi>秦少㳺</hi>
　　　總論宣宗之政<hi>范祖禹</hi>　<hi>孫之翰</hi>
　　懿宗<lb/>
　　　上好音樂賜與動及千緡<hi>范祖禹</hi>
　　　高駢破南詔<hi>范祖禹</hi>
　　　令狐綯<hi>孫之翰</hi>
　　　韋保衡路巖<hi>孫之翰</hi>
<pb n="KR2o0015_WYG_093-2a"/>
上欲用蕭鄴為相王龜長馬公儒佑之乃更用崔慎由<lb/>
　范祖禹論曰堯舜疇咨四嶽詢謀僉諧而後用人既<lb/>
　以為可則用之而不疑矣二使之請亦有司之常職<lb/>
　也何疑於蕭鄴而遽易之宣宗以此為明防其羣下<lb/>
　知臣之道其不然乎<lb/>
崔慎由請立太子尋罷相<lb/>
　范祖禹論曰三代之時自天子至于庶人皆有常職<lb/>
　以食其力有常行以勤其生壯而强勉馬老而教訓<lb/>
<pb n="KR2o0015_WYG_093-2b"/>
　焉修身以俟死而已天下無異道未有衆人皆死而<lb/>
　欲一已獨不死者也執左道以亂政者殺故無迂怪<lb/>
　之士凡藥所以攻疾豈有服之而不死者哉後世去<lb/>
　聖寖逺異端競起由秦漢以來乃有神仙服食不死<lb/>
　之説故人心多惑聖道不明此其一端也而人主尤<lb/>
　甘心焉以唐考之自太宗至于武宗惑於方士而餌<lb/>
　藥以敗者六七君皆求長生而反夭其天年亦可以<lb/>
　為戒矣而宣宗又敗以藥至以儲嗣為諱惡豈不蔽<lb/>
<pb n="KR2o0015_WYG_093-3a"/>
　甚矣哉夫心術不可不慎也一有所惑將無所不至<lb/>
　不足以語學矣而况可為聖賢乎<lb/>
上命王龜長等立䕫王龜長謀出王宗實宗實入見上<lb/>
已崩乃迎立鄆王誅龜長等<lb/>
　范祖禹論曰古者受遺託孤必求天下之忠賢伊周<lb/>
　聖人不可及己漢武帝總攬英俊及其末年所得者<lb/>
　霍光金日磾而已其可謂難也齊威公定嗣於易牙<lb/>
　故其國大亂宣宗不能早立太子而以非次屬諸宦<lb/>
<pb n="KR2o0015_WYG_093-3b"/>
　者至使宗實挟正立長以相屠滅自文宗以後立不<lb/>
　以正矣然皆出於宦者之專命非人主使之也宣宗<lb/>
　不懲其禍而以委之蓋以宰相為外臣宦者為腹心<lb/>
　溺於所習而不自知其非也安在其為明哉<lb/>
李徳裕<lb/>
　范祖禹論曰裴度之相憲宗李徳裕之相武宗皆有<lb/>
　功烈為唐賢相大中以後無能繼之者徳裕才優於<lb/>
　度而徳器不及也度為小人所傾無所不至危亦極<lb/>
<pb n="KR2o0015_WYG_093-4a"/>
　矣而能以功名終徳裕一失勢斥死海上何哉度不<lb/>
　為黨徳裕為黨故也自今觀之牛僧孺李宗閔之黨<lb/>
　多小人徳裕之黨多君子然因私以害公挟勢以報<lb/>
　怨則一也夫惟天吏可以伐燕徳裕自為黨而欲破<lb/>
　朋黨此以燕伐燕也孔子曰克伐怨欲不行焉可以<lb/>
　為難矣又曰君子矜而不爭羣而不黨徳裕克伐怨<lb/>
　欲必行焉矜而爭羣而黨其能免乎<lb/>
　孫之翰論曰李徳裕以傑才為武宗任用經綸夷夏<lb/>
<pb n="KR2o0015_WYG_093-4b"/>
　屢成大功復振舉法令致朝廷之治誠賢相矣但宣<lb/>
　宗乆不得位又不為武宗所禮蓄怨固深既怨武宗<lb/>
　徳裕用事大臣自不容矣况徳裕性剛少恕不忘讎<lb/>
　怨與李宗閔輩相排斥凡十數年略無悛意宗閔固<lb/>
　姦人然嘗任宰輔已逐為逺郡刺史矣復乗成功之<lb/>
　時譖以罪流竄焉牛僧孺雖宗閔黨然有一時名望<lb/>
　斥之遐裔物議豈平焉王涯賈餗之禍本仇士良誣<lb/>
　譖中外所知徳裕於二人不問所隙但以怨李訓陷<lb/>
<pb n="KR2o0015_WYG_093-5a"/>
　已而忿及涯餗子孫避禍於上黨已為亂兵所害又<lb/>
　於敕書實涯餗之罪言已戮其後嗣布告中外且宗<lb/>
　閔已逐涯餗子孫已戮尚譖其事聲其罪用快忿心<lb/>
　則在朝之人嘗有不足者得不懼乎不惟不足者懼<lb/>
　凡有勢位於朝者非大賢至公之人鮮不畏之矣何<lb/>
　哉大賢至公之人自知才用不在徳裕下彼雖大任<lb/>
　我豈不能施為哉又或徳裕專權不容己之施為彼<lb/>
　之謀國事固得宜何必功效須出我哉此所以無所<lb/>
<pb n="KR2o0015_WYG_093-5b"/>
　畏也如白敏中令狐綯輩才能望徳裕絶逺又固寵<lb/>
　保位無至公之心於徳裕雖無所隙然彼出而我用<lb/>
　矣彼負才而好勝若復相則不便於已故乗人主不<lb/>
　容之意盡力陷之也無隙者尚爾有所不足者可知<lb/>
　也以徳裕之傑才大功不能忘怨怨而及禍後之相<lb/>
　者自顧才用與徳裕如何得乗不平之心有怨忌於<lb/>
　人乎<lb/>
白敏中<lb/>
<pb n="KR2o0015_WYG_093-6a"/>
　秦少游論曰白敏中因李徳裕薦入翰林為學士及<lb/>
　徳裕貶敏中為相抵之甚力或曰人臣事君公義而<lb/>
　已何以私恩為乎敏中之事未足深咎也愚竊以為<lb/>
　不然人臣能盡私恩然後能盡公義敏中之罪不容<lb/>
　誅矣孔子曰事親孝故忠可移於君事兄弟故順可<lb/>
　移於長推此言之則背師賣友之人必不能以身許<lb/>
　國何則於所厚者薄則所施無不薄也昔吕布為丁<lb/>
　原主簿為董卓而殺原為卓父子又為王允而殺卓<lb/>
<pb n="KR2o0015_WYG_093-6b"/>
　及兵敗被執魏祖欲生之劉先主曰明公不見布之<lb/>
　事丁建陽董太師乎於是殺布漢封陳平辭曰非魏<lb/>
　無知臣安得進上曰若子可謂不背本矣乃復賞魏<lb/>
　無知其後誅吕氏而安劉氏者平與周勃也夫以布<lb/>
　之不忠於丁董也其肯忠於曹氏乎以陳平之不負<lb/>
　魏無知也其肯負於劉氏乎此魏所以誅布漢所以<lb/>
　屬平者也然則敏中之事葢可見矣雖然敏中所以<lb/>
　負徳裕也亦有繇焉傳曰盜憎主人主人何負於盜<lb/>
<pb n="KR2o0015_WYG_093-7a"/>
　而盜憎之乎葢自度其事必為主人所惡故也白氏<lb/>
　素與楊虞卿姻家居易又與李宗閔牛僧孺厚若敏<lb/>
　中本無英氣雖縁徳裕以進而不能無意於僧孺宗<lb/>
　閔虞卿之徒自度其事必為徳裕惡也故因其勢盡<lb/>
　力以擠之耳夫徳裕忠臣也以非罪被斥天下皆知<lb/>
　其寃使敏中素與仇猶當為社稷而救之况因之以<lb/>
　進也然則敏中豈惟不忠於徳裕亦不忠於唐也愚<lb/>
　故曰人臣能盡私恩然後能盡公義敏中之罪不容<lb/>
<pb n="KR2o0015_WYG_093-7b"/>
　誅矣然則公義私恩適不兩全則如之何以道權之<lb/>
　而已義重而恩輕則不以私害公若河曲之役趙宣<lb/>
　子使人以乗車干行韓厥執而戮之是也恩重而義<lb/>
　輕則不以公廢私若庾公之斯追子濯孺子抽矢叩<lb/>
　輪去其鏃發乗矢而後反是也夫公義私恩適不兩<lb/>
　全猶當以道權其輕重奈何無故而廢之哉雖然逢<lb/>
　䝉殺羿孟子以為是亦羿有罪焉以此言之徳裕之<lb/>
　薦敏中亦不得為無罪也<lb/>
<pb n="KR2o0015_WYG_093-8a"/>
總論宣宗之政<lb/>
　范祖禹論明察强記曰宣宗抉擿細㣲以驚服其羣<lb/>
　臣小過必罰而大綱不舉欲以一人之智周天下之<lb/>
　務而不能與賢人共天職也譬如亷刻之吏謹治簿<lb/>
　書期㑹而不知為政特一縣令之才耳豈人君之徳<lb/>
　哉　又論臨朝莊重有節曰古者臣進戒於君君申<lb/>
　敕其臣上下交脩所以勤於徳也宣宗視輔相之臣<lb/>
　禮貌雖恭而實防之如遇胥吏惟恐其欺也拘之以<lb/>
<pb n="KR2o0015_WYG_093-8b"/>
　利禄憚之以威嚴故所用多流俗之人而賢者不能<lb/>
　有所設施白敏中令狐綯之徒崇極將相持寵保位<lb/>
　或十餘年其相如此則其君之功烈亦可知也　又<lb/>
　論人謂宣宗為小太宗曰宣宗之治以察為明雖聴<lb/>
　納規諫而性實猜刻雖吝惜爵賞而人多僥倖外則<lb/>
　藩方數逐其帥守而不能治内則宦者握兵柄制國<lb/>
　命自如也然百吏奉法政治不擾海内安靖幾十五<lb/>
　年繼以懿僖不君唐室壞亂是以人思大中之政為<lb/>
<pb n="KR2o0015_WYG_093-9a"/>
　不可及書曰自成湯至于帝乙罔不明徳恤祀若宣<lb/>
　宗豈不足為賢君哉<lb/>
　孫之翰論小節曰宣宗乆居藩邸頗知時事故在位<lb/>
　十三年尚儉徳以恤人隠謹法令以肅臣下恩厚宗<lb/>
　室禮重宰輔至㣲行以察取士得失焚香以讀大臣<lb/>
　章疏誠好徳之君也然知為君之小節而不知其大<lb/>
　節懿安太后嫡母也不能盡禮事之及致暴崩為世<lb/>
　所駭白敏中乏濟時之才功徳無聞令狐綯復容子<lb/>
<pb n="KR2o0015_WYG_093-9b"/>
　納賄有紊時政故懿宗朝諫臣疏綯之罪曰大中威<lb/>
　福又欲行於今日當時事可知也其河湟歸順夷夏<lb/>
　粗安葢承武宗用徳裕經營天下事威令已盛而然<lb/>
　也不然宣宗用敏中輩於時事有何經畫哉至寵愛<lb/>
　次子不定長子儲位裴休奏請則曰若立太子便是<lb/>
　閒人此尤見昧人君之大節也卒致内臣争立嗣君<lb/>
　幾至於亂是宣宗區區為善止於小節爾<lb/>
上好音樂賜與動及千緡<lb/>
<pb n="KR2o0015_WYG_093-10a"/>
　范祖禹論曰國之將興其君未嘗不儉將亡未嘗不<lb/>
　侈也懿宗不徳而㬥天産窮人力其能乆有國乎<lb/>
髙駢破南詔<lb/>
　范祖禹論南詔為患十年至是始平曰戎狄自古迭<lb/>
　為中國患由秦以來未有得志於南蠻者也葢以瘴<lb/>
　毒險阻不得天時地利所恃者人和而已而民從征<lb/>
　役皆知必死如往棄市則是三者皆亡矣秦發閭左<lb/>
　戍五嶺而陳項起秦遂以亡漢初吕后欲誅趙佗士<lb/>
<pb n="KR2o0015_WYG_093-10b"/>
　卒不能踰嶺武帝擊越發兵江淮因巴蜀罪人等放<lb/>
　棄之蓋不可以中國之師涉其地也遂滅南越以為<lb/>
　九郡元帝卒罷珠崖光武遣馬援擊交趾最為有功<lb/>
　然三年而後克士卒死者什五六乃得一女子之首<lb/>
　其難也如是唐太宗欲討馮盎而用魏徴之䇿卒招<lb/>
　懷之明皇之末李宓敗於雲南死者二十萬自是以<lb/>
　後南詔盛彊至于懿宗陷安南圍成都中國首尾疲<lb/>
　於奔命其後龎勛之亂起於桂林之戍黄巢之冦本<lb/>
<pb n="KR2o0015_WYG_093-11a"/>
　於徐方之餘唐室之衰宦者蠧其内南詔擾其外財<lb/>
　竭民困海内大亂而因以亡矣夫蠻夷非能亡中國<lb/>
　也而中國之亡蠻夷常為之資是以聖王不重外而<lb/>
　輕内不勤逺而忘邇恐征伐不息變生於内而揺其<lb/>
　本也易曰高宗伐鬼方三年克之髙宗賢王鬼方小<lb/>
　夷也以賢王伐小夷三年乃克言用兵之難也唐自<lb/>
　開元至于咸通南鄙之師皆由邊臣貪利邀功以啓<lb/>
　羣蠻自我致冦大為國患非高宗不得已之伐也十<lb/>
<pb n="KR2o0015_WYG_093-11b"/>
　年而克亦速矣哉<lb/>
令狐綯<lb/>
　孫之翰論令狐綯縱龎勛至淮南不擊曰令狐綯大<lb/>
　臣也當同國休戚天下有患可救則盡力救之况帥<lb/>
　淮南一道小寇入境方憂討除未敢為㬥部將見其<lb/>
　必敗之勢言討之甚易不討必致禍亂綯曰長淮以<lb/>
　南他不為㬥從他過去餘非吾事也觀其言豈大臣<lb/>
　憂國之意其庸人茍且之見尋致大亂屠害十數郡<lb/>
<pb n="KR2o0015_WYG_093-12a"/>
　生靈集天下兵討之周嵗方平則綯之罪不容誅矣<lb/>
　綯為宣宗寵待位極將相一日致國患至此後罪露<lb/>
　懿宗止命罷為太子太保罰典如是何以戒大臣姦<lb/>
　庸不忠之罪宜乎天下大勢去矣<lb/>
韋保衡路巖<lb/>
　孫之翰論韋保衡及巖相曰唐自天寳而下巨盜繼<lb/>
　起時有忠傑將相救世定難加元和㑹昌英主賢輔<lb/>
　功業甚盛故歴年滋乆天下大勢不衰懿宗居位固<lb/>
<pb n="KR2o0015_WYG_093-12b"/>
　中智以下之才復將相不賢於前世天下日以多事<lb/>
　矣兵亂濮徐蠻寇蜀方連年用兵民力困弊於時人<lb/>
　君勤勞政事倚任忠賢尚可救時之患懿宗及用韋<lb/>
　保衡路巖姦險之人為宰輔納賄樹私大紊時政仍<lb/>
　以一女之殁刑殺無辜甚衆大臣忠諫逐之遐裔保<lb/>
　衡與巖益乗勢陷人恣行貶逐二兇為患中外所憂<lb/>
　懿宗方崇奉佛事恭黙自安故時事不理國政多僻<lb/>
　賢才既逐忠諫無聞生民困弊徳澤不及天下大勢<lb/>
<pb n="KR2o0015_WYG_093-13a"/>
　自是去矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_093-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十八</head> <lb/>
    <p>
<pb n="KR2o0015_WYG_068-1a"/>
欽定四庫全書<lb/>
　歴代名賢確論卷六十八<lb/>
　　太宗一<lb/>
　　　帝悟弓工之言延五品以上問政事得失曰朕<lb/>
　　　　以弓矢定四方識之猶未能盡况天下之務<lb/>
　　　　其能徧知乎<hi>范祖禹</hi>
　　　朝廷之制<hi>孫之翰</hi>
　　　諌官預聞中書門下議事<hi>孫之翰</hi>
<pb n="KR2o0015_WYG_068-1b"/>
　　　責臣下詔敕有不便者皆應論執<hi>范祖禹</hi>
　　　言事告訐者以䜛人罪之<hi>范祖禹</hi>
　　　問褚遂良舜造漆器何諌者之多<hi>范祖禹</hi>
　　　觀隋宫苑因戒羣臣諂諛蔽聰明<hi>范祖禹</hi>
　　　論隋文帝不委任臣下<hi>范祖禹</hi>
　　　責宰相求賢才<hi>范祖禹</hi>
　　　責封德彞未有竒材異能可舉之對<hi>孫之翰</hi>
　　　有上書者請帝陽怒以試直佞之臣帝對當以<lb/>
<pb n="KR2o0015_WYG_068-2a"/>
　　　　至誠接臣下<hi>范祖禹</hi>
　　　賞張𤣥素諌修洛陽宫<hi>范祖禹</hi>
　　　幸洛陽官吏以闕儲偫有被譴者魏公諌止之<lb/>
　　　　<hi>范祖禹</hi>
　　　指宇文士及為佞人<hi>范祖禹</hi>
　　　與蕭瑀論周秦脩短曰取天下或可以逆得而<lb/>
　　　　守之不可以不順<hi>范祖禹</hi>
　　　與侍臣論創業守成之難<hi>范祖禹</hi>
<pb n="KR2o0015_WYG_068-2b"/>
　　　與侍臣論天下守之甚難<hi>范祖禹</hi>
　　　謂侍臣朕有二喜一懼<hi>范祖禹</hi>
　　　謂朝臣朕常兼將相之事張行成上書言不可<lb/>
　　　　與羣臣校功爭能帝善之<hi>范祖禹</hi>
　　　觀史<hi>范祖禹</hi>
　　　問過失於長孫無忌因論羣臣得失<hi>范祖禹</hi>
　　　欲立元吉妃楊氏為后魏公止之尋以楊所生<lb/>
　　　　皇子明繼元吉<hi>范祖禹</hi>
<pb n="KR2o0015_WYG_068-3a"/>
　　　馬周諫帝如貞觀之初節儉<hi>范祖禹</hi>
　　　自為終制戒厚葬<hi>范祖禹</hi>
　　　貶權萬紀言銀坑之利<hi>孫之翰</hi>
　　　殺盧祖尚<hi>孫之翰</hi>
　　　謂侍臣朕即位以來不欲數赦<hi>范祖禹</hi>
　　　詔有司覆奏死刑<hi>范祖禹</hi>
　　　封禪<hi>范祖禹</hi>
　　　即位踰年改元為貞觀<hi>孫之翰</hi>
<pb n="KR2o0015_WYG_068-3b"/>
　　　放宫人三千<hi>孫之翰</hi>
　　　委太子決訟<hi>范祖禹</hi>
　　　廢太子承乾黜魏王泰立晉王治為太子<hi>吳王</hi>
　　　　<hi>恪附</hi>　<hi>温公/</hi>　<hi>孫之翰/</hi>　<hi>張唐英</hi>
帝悟弓工之言延五品以上問政事得失曰朕以弓矢<lb/>
定四方識之猶未能盡况天下之務其能徧知乎<lb/>
　范祖禹曰傳曰國之將興也君子自以為不足其亡<lb/>
　也若有餘太宗因識弓之未精而知天下之理已不<lb/>
<pb n="KR2o0015_WYG_068-4a"/>
　能盡詢謀於衆而不自用此其所以興也<lb/>
朝廷之制<lb/>
　孫之翰曰太宗定天下之功固天授神武之才不待<lb/>
　賛論而赫赫於無窮矣其朝廷之制又如是宜乎貞<lb/>
　觀之治也夫定官之員不務多而務擇賢則不賢者<lb/>
　安得用矣大臣議事使諌官御史史官並從而入或<lb/>
　正其失或糾其非或書其過則大臣安敢不直議矣<lb/>
　諸司長官正衙奏事使衆臣共聞之屬官不得奏本<lb/>
<pb n="KR2o0015_WYG_068-4b"/>
　司外事非至公之事人不敢言則陰邪之事自絶矣<lb/>
　疏賤之人言事者令門下司引奏又置立仗馬以備<lb/>
　急事則天下之情無不逹矣内侍皆黃衣給事宫掖<lb/>
　則姦人無所附而事權不假於人矣數者皆朝廷大<lb/>
　法為人君者能遵行之雖未能及貞觀之治朝廷必<lb/>
　尊而天下可治也何哉官少而賢必擇之精也大臣<lb/>
　不敢曲議必聴之明也諸司官無邪言必制之公也<lb/>
　言事者無壅而人情盡逹必采之詳也内侍不預事<lb/>
<pb n="KR2o0015_WYG_068-5a"/>
　必御之嚴也數者非太宗英睿不能盡其道人君資<lb/>
　性至此者鮮矣然設官少而務擇賢使諫官輩預聞<lb/>
　大臣之議而救其失諸司奏事明陳於庭疏賤者言<lb/>
　事無壅不任内侍以事必久其制而力行之雖不逮<lb/>
　太宗之英睿朝廷豈有不尊天下豈有不治也<lb/>
諫官預聞中書門下議事<lb/>
　孫之翰曰太宗之任諫官真得其道夫天下之務至<lb/>
　廣也軍國之機至要也雖明主聴斷賢相謀議思慮<lb/>
<pb n="KR2o0015_WYG_068-5b"/>
　之失亦不能免一失之則為害不細必藉忠良之士<lb/>
　諫正夫忠良之士論治體補國事乃其志爾能密有<lb/>
　所助則亦志伸而道行豈必欲張君過而取高名哉<lb/>
　當君相議事之際使諫官預聞得以關説或有闕失<lb/>
　從而正之天下但覩朝政之得宜不知諌者之所言<lb/>
　上下誠通國體豈不美乎况大臣論事以諌官規正<lb/>
　於人君之前安敢有不公之議兹亦制御大臣使之<lb/>
　無過之術爾若以諌官小臣不可預聞國議必衆知<lb/>
<pb n="KR2o0015_WYG_068-6a"/>
　闕失方許諌正事或已行而不可救過或已彰而不<lb/>
　可言則剛直之臣有激訏不顧以爭之者君從之猶<lb/>
　掩其過或不從則君之過大臣之罪愈大矣觀太宗<lb/>
　任諌官可謂得其道<lb/>
責臣下詔敕有不便者皆應論執<lb/>
　范祖禹曰朝廷設官分職非徒使上下相從欲交修<lb/>
　其所不逮也書曰百官修輔茍取充位而奉行上令<lb/>
　則是胥史而已不明之君自以無過惡人之言是以<lb/>
<pb n="KR2o0015_WYG_068-6b"/>
　政亂而上不聞太宗敕責而使之言雖欲不治不可<lb/>
　得也<lb/>
言事告訐者以䜛人罪之<lb/>
　范祖禹曰太宗欲聞直言而惡告訐不惟堲䜛而又<lb/>
　罪之可謂至明且遠矣此為君為長之道也<lb/>
問褚遂良舜造漆器何諌者之多<lb/>
　范祖禹曰所貴乎賢者為其能止亂於未然閑邪於<lb/>
　未形也若其已然則衆人之所能知也何賴於賢乎<lb/>
<pb n="KR2o0015_WYG_068-7a"/>
　危亡之言惟明主能信而闇主忽焉是以自古無事<lb/>
　之時常患乎諌之難入也今有人康强而無疾或告<lb/>
　之以多言之損氣多食之致死彼愛其身者聞之必<lb/>
　惕焉兢兢而不忘則疾疢何自而生矣彼恃其强者<lb/>
　聞之不惟不信而又艴然是人也不病則已病則忽<lb/>
　焉而死雖欲救之無及矣從諌之與拒諌者何以異<lb/>
　於是故聖主能從諌於未然賢主能改過於已然諌<lb/>
　而不聴者斯為下矣忠臣之事上君也亦諌其未然<lb/>
<pb n="KR2o0015_WYG_068-7b"/>
　事中君也多諌其已然事暗君也救其橫流故有以<lb/>
　諌殺身者矣唐虞之時羣聖聚於朝無過舉矣憂其<lb/>
　所當憂戒其所當戒而已故常有儆懼之言其慮患<lb/>
　豫也至於後世令王其賢臣多諌其已然而防其未<lb/>
　然太宗求諫於羣臣其有意於防未然者乎<lb/>
觀隋宫苑因戒羣臣諂諛蔽聰明<lb/>
　范祖禹曰太宗可謂不忘戒矣覩隋之宫苑而以諂<lb/>
　諛掩蔽戒羣臣夫知彼之所以亡則圖我之所以存<lb/>
<pb n="KR2o0015_WYG_068-8a"/>
　而不敢怠矣此三王之所由興也<lb/>
論隋文帝不委任臣下<lb/>
　范祖禹曰書曰元首明哉股肱良哉庶事康哉又曰<lb/>
　元首叢脞哉股肱惰哉萬事墮哉此舜皋陶所以賡<lb/>
　歌而相戒也夫君以知人為明臣以任職為良君知<lb/>
　人則賢者得行其所學臣任職則不賢者不得茍容<lb/>
　於朝此庶事所以康也若夫君行臣職則叢脞矣臣<lb/>
　不任君之事則惰矣此萬事所以墮也當舜之時禹<lb/>
<pb n="KR2o0015_WYG_068-8b"/>
　平水土稷播百穀土穀之事舜不親也契敷五教臯<lb/>
　陶明五刑教刑之事舜不治也伯夷典禮䕫典樂禮<lb/>
　樂之事舜不與也益為虞垂作共工虞工之事舜不<lb/>
　知也禹為一相總百官自稷以下分職以聴焉君人<lb/>
　者如天運於上而四時寒暑各司其序則不勞而萬<lb/>
　物生矣君不可以不逸也所治者大所司者要也臣<lb/>
　不可以不勞也所治者寡所職者詳也不明之君不<lb/>
　能知人故務察而多疑欲以一人之身代百官之所<lb/>
<pb n="KR2o0015_WYG_068-9a"/>
　為則雖聖智亦日力不足矣故其臣下事無大小皆<lb/>
　歸之君政有得失不任其患賢者不得行其志而持<lb/>
　禄之士得以保其位此天下所以不治也是以隋文<lb/>
　勤而無功太宗逸而有成彼不得其道而此得其道<lb/>
　故也<lb/>
責宰相求賢才<lb/>
　范祖禹曰太宗責宰相以求賢而不使之親細務能<lb/>
　任相以其職矣書曰惟説式克欽承旁招俊乂列于<lb/>
<pb n="KR2o0015_WYG_068-9b"/>
　庶位此相之職也茍不務此而治簿書期㑹百吏之<lb/>
　事豈所謂相乎<lb/>
責封德彞未有竒材異能可舉之對<lb/>
　孫之翰曰封倫真姦人太宗真能照姦人之情者也<lb/>
　大臣之職薦逹人材固非細事天下之大中外之任<lb/>
　可容一日乏才乎然人之才有能有不能器而任之<lb/>
　衆職舉矣豈有人主責其舉賢己未嘗有所推薦但<lb/>
　言無竒才異能上欲欺主之明下欲蔽天下之善此<lb/>
<pb n="KR2o0015_WYG_068-10a"/>
　真姦人也蓋姦人不樂進賢其情有三姦人保位固<lb/>
　寵常懼失之以賢者既用必建立功業掩已之名見<lb/>
　已之過已之名減過露則位不能保寵不能固此所<lb/>
　以不樂進賢其情一也姦人樹私必人附已乃引之<lb/>
　賢者懐才安命進退以道固不肯趍附於人姦人以<lb/>
　謂不附已而引之則不知己之恩不知恩則不為己<lb/>
　之黨此所以不樂進賢其情二也姦人無至公待人<lb/>
　之心心既不公知人不明雖遇賢才不能深識慮引<lb/>
<pb n="KR2o0015_WYG_068-10b"/>
　而進之或有大過為己之累此所以不樂進賢其情<lb/>
　三也封倫之情正在於此太宗以前代未嘗乏人折<lb/>
　之使慙懼無辭可謂能照姦人之情者也國有姦如<lb/>
　封倫者世世不無人主能照其情而責之則公卿悚<lb/>
　動賢者進矣<lb/>
有上書者請帝陽怒以試直佞之臣帝對當以至誠接<lb/>
臣下<lb/>
　范祖禹曰太宗可謂知君道矣夫君以一人之身而<lb/>
<pb n="KR2o0015_WYG_068-11a"/>
　御四海之廣應萬機之衆茍不以至誠與賢而役其<lb/>
　獨智以先天下則耳目心志之所及者其能幾何是<lb/>
　故人君必清心以莅之虚已以待之如鑑之明如水<lb/>
　之止則物至而不能罔矣夫權衡設而不可欺以輕<lb/>
　重者惟其平也繩墨設而不可欺以曲直者惟其正<lb/>
　也我以其正彼以其頗我以其真彼以其偽何患乎<lb/>
　邪之不察佞之不辨而必行詐以試之哉一為不誠<lb/>
　則心且蔽矣邪正何能辨乎是故鑑垢則物不能察<lb/>
<pb n="KR2o0015_WYG_068-11b"/>
　也水動則形不能見也已不明故也且待物以誠猶<lb/>
　恐其不動也况不誠而能動物乎夫為君而使左右<lb/>
　前後之人皆莫測其所為雖欲不欺不可得也惟能<lb/>
　御之以至誠則忠直者進而憸邪者無自入矣<lb/>
賞張𤣥素諌修洛陽宫<lb/>
　范祖禹曰上之所好者下之所競也太宗虚已以求<lb/>
　直言故羣臣爭救其失惟恐其言之不切太宗不惟<lb/>
　悦而從之又賞以勸之此人君之所難能也夫如是<lb/>
<pb n="KR2o0015_WYG_068-12a"/>
　何患於有過乎<lb/>
幸洛陽官吏以闕儲偫有被譴者聞魏公諌止之<lb/>
　范祖禹曰富而不忘貧則能保其富矣貴而不忘賤<lb/>
　則能保其貴矣夫以萬乘之貴四海之富而猶以為<lb/>
　不足何哉忘其始之賤貧而欲大無窮也是以高宗<lb/>
　舊勞於外爰暨小人及其即位卒為賢君文王卑服<lb/>
　即康功田功周公作書以戒成王恐其不知稼穡之<lb/>
　艱難而驕逸也漢文有言曰朕能任衣冠念不至此<lb/>
<pb n="KR2o0015_WYG_068-12b"/>
　是以恭儉愛民惟恐煩之嗚呼其可謂有德者矣若<lb/>
　太宗聞諌而能自省不亦賢乎<lb/>
指宇文士及為佞人<lb/>
　范祖禹曰大禹曰何畏乎巧言令色孔壬孔子曰佞<lb/>
　人殆佞人者止於諛悦順從而已近之必至於殆何<lb/>
　也彼佞人者不知義之所在惟利之從故也利在君<lb/>
　父則從君父利在權臣則附權臣利在敵國則交敵<lb/>
　國利在戎狄則親戎狄利之所在則從之利之所去<lb/>
<pb n="KR2o0015_WYG_068-13a"/>
　則違之於君父何有哉忠臣則不然從義而不從君<lb/>
　從道而不從父使君不陷於非義父不入於非道故<lb/>
　雖有所不從其命將以處君父於安也君有不義不<lb/>
　從也而况於權臣乎父有不義不從也而况於他人<lb/>
　乎古之佞者其始莫不巧言令色未必有悖逆之心<lb/>
　及其患失則無所不至終於弑君亡國者皆始之諛<lb/>
　悦順從者也是故堯舜畏之以比驩兜有苗而孔子<lb/>
　以為殆人君可不逺之乎<lb/>
<pb n="KR2o0015_WYG_068-13b"/>
與蕭瑀論周秦脩短曰取天下或可以逆得而守之不<lb/>
可以不順<lb/>
　范祖禹曰太宗於是失言矣易曰湯武革命順乎天<lb/>
　而應乎人取之以仁義守之以仁義者周也取之以<lb/>
　詐力守之以詐力者秦也此周秦之所以異也後世<lb/>
　或以湯武征伐為逆取而不知征伐之順天應人所<lb/>
　以為仁義也太宗曰取之或可以逆非也既謂之逆<lb/>
　矣則無時而可也<lb/>
<pb n="KR2o0015_WYG_068-14a"/>
與侍臣論創業守成之難<lb/>
　范祖禹曰自古創業而失之者寡守成而失之者多<lb/>
　周公曰相小人厥父母勤勞稼穡厥子乃不知稼穡<lb/>
　之艱難故禍亂未嘗不生於安逸也然非特創業之<lb/>
　君守成為難其後嗣守成尤難也可不慎哉<lb/>
與侍臣論天下守之甚難<lb/>
　范祖禹曰書曰后克艱厥后臣克艱厥臣又曰無輕<lb/>
　民事惟難孔子曰為君難夫知所難而後可以有為<lb/>
<pb n="KR2o0015_WYG_068-14b"/>
　也傳曰君以為易則其難也將至矣君以為難則其<lb/>
　易也將至矣太宗知守之之難所以能有終也<lb/>
謂侍臣朕有二喜一懼<lb/>
　范祖禹曰太宗樂而不忘憂喜而不忘懼可謂能持<lb/>
　盈守成矣夫惟憂於未然懼於無形故卒乎無憂懼<lb/>
　也<lb/>
謂朝臣朕常兼將相之事張行成上書言不可與羣臣<lb/>
校功爭能帝善之<lb/>
<pb n="KR2o0015_WYG_068-15a"/>
　范祖禹曰人主不患有過患不能改過也太宗一言<lb/>
　之失而其臣已救正之惟能親賢以自輔聴諫以自<lb/>
　防所以為美也雖過庸何傷乎<lb/>
觀史<lb/>
　范祖禹論帝問褚遂良欲觀史曰人君言行被於天<lb/>
　下炳若日月衆皆睹之其得失何可私也欲其可傳<lb/>
　於後世莫若自修而已矣何畏乎史官之記而必自<lb/>
　觀之邪劉洎以為天下亦皆記之斯言足以儆其君<lb/>
<pb n="KR2o0015_WYG_068-15b"/>
　心而全其臣職矣　又論帝觀高祖實録命削去浮<lb/>
　詞曰古者官守其職史書善惡君相不與焉故齊太<lb/>
　史兄弟三人死於崔杼而卒不没其罪此姦臣賊子<lb/>
　所以懼也後世人君得以觀史而宰相監修欲其直<lb/>
　筆不亦難乎司馬遷有言曰太史星厯近乎卜祝之<lb/>
　間葢止於執簡記事直書其實而已非如春秋有褒<lb/>
　貶賞罰之文也後之為史者務褒貶而忘事實失其<lb/>
　職矣人君任臣以職而宰相不與史事則善惡庶乎<lb/>
<pb n="KR2o0015_WYG_068-16a"/>
　其可信也<lb/>
問過失於長孫無忌因論羣臣得失<lb/>
　范祖禹曰君臣以道相與以義相正者也故先王以<lb/>
　羣臣為友有朋友之義非徒以上下之分相使而已<lb/>
　太宗欲聞過於無忌而無忌納諂以悦之君好直而<lb/>
　臣不忠其罪大矣而太宗論羣臣之得失其言豈皆<lb/>
　中於理哉褚遂良直道事君犯顔諌爭盡忠無隠王<lb/>
　魏之比也而譬之飛鳥依人輕侮其臣不恭孰甚焉<lb/>
<pb n="KR2o0015_WYG_068-16b"/>
欲立元吉妃楊氏為后魏公止之尋以楊所生皇子明<lb/>
繼元吉<lb/>
　范祖禹曰太宗手殺兄弟曾不愧恥而復納元吉之<lb/>
　妃惡莫大焉茍非用魏徴之言過而遂立以為后何<lb/>
　以示天下之人乎以明繼元吉後是章其母之為弟<lb/>
　婦也其瀆人倫亦甚哉<lb/>
馬周諌帝如貞觀之初節儉<lb/>
　范祖禹曰紂積鉅橋之粟武王伐之人主不務德而<lb/>
<pb n="KR2o0015_WYG_068-17a"/>
　務聚斂者民散而國亡太宗在位寖久將外事四夷<lb/>
　内治宫室聚財積穀欲以有為馬周先事而諌欲如<lb/>
　初年之節儉可謂將順其美而匡救其惡矣<lb/>
自為終制戒厚葬<lb/>
　范祖禹曰厚葬之禍古今之所明知也夫藏金玉於<lb/>
　山陵是為大盗積而標示其處也豈不殆哉是以自<lb/>
　漢以來無不發之陵後之人主知其有害無益而姑<lb/>
　為之以賈禍迹相接而莫之或戒也太宗雖為終制<lb/>
<pb n="KR2o0015_WYG_068-17b"/>
　以戒子孫而昭陵之葬亦不為儉及唐之末不免暴<lb/>
　露之患豈非高宗之過乎<lb/>
貶權萬紀言銀坑之利<lb/>
　孫之翰曰觀太宗罪萬紀言利真得天子之體天子<lb/>
　為天下所尊非止威勢之重由仁德之高也仁德之<lb/>
　本莫大於愛民愛民之要莫先於節用用之有節天<lb/>
　下貢賦之入嵗有餘矣何至殫山澤之利以困人力<lb/>
　乎然自三代之衰秦漢而下人君好利者多由所為<lb/>
<pb n="KR2o0015_WYG_068-18a"/>
　侈大而無節也用無節天下貢賦之入不足以充其<lb/>
　費姦人得以言利矣人君顧所用不足必悦其言而<lb/>
　從之好利日甚人力必窮人力窮則危亂自至縱未<lb/>
　至危亂天子言為令動為法以好利聞於天下豈其<lb/>
　體哉太宗斥言利之臣無他能自節用謹制度絶權<lb/>
　倖無過費爾貞觀一朝其事可見初出宫人三千天<lb/>
　下固已頌其仁愛及宫中欲修一殿則想秦皇之過<lb/>
　不起其役體不耐熱公卿請營一閣以避暑亦想漢<lb/>
<pb n="KR2o0015_WYG_068-18b"/>
　文罷露臺之意不從其請將幸東都敕預修乾陽殿<lb/>
　給事張𤣥素極言隋室修乾陽勞民之事嘉其言立<lb/>
　止出降長樂公主敕有司資送倍於長公主侍中魏<lb/>
　鄭公引故事言長公主尊於公主豈得以親愛厚其<lb/>
　資送納其言遂不越禮其設官之制則命宰輔房喬<lb/>
　杜如晦定其員位文武官止六百四十員多得才能<lb/>
　而少冗食其養兵之法畿内及諸路府兵止六十萬<lb/>
　惟𤣥素禁兵三萬及府兵畨上或出征者有所給外<lb/>
<pb n="KR2o0015_WYG_068-19a"/>
　皆散之農畝而自養焉其行賞之事功者厚賢者禮<lb/>
　内無嬖人私其恩外無倖臣竊其澤天下嵗入之物<lb/>
　有餘用矣故薄賦歛厚風俗其道德與前代聖王所<lb/>
　為並自得天子之體矣嗚呼為天子皆可至是可至<lb/>
　是而不至者由所為侈大制度不立權倖不抑所致<lb/>
　爾所為侈大物力固難以給若制度不立則庶事無<lb/>
　節而冗費益多權倖不抑則姦人競附而私恩益廣<lb/>
　冗費多私恩廣天子獨尚儉德亦何能省用太宗自<lb/>
<pb n="KR2o0015_WYG_068-19b"/>
　節其用復能謹制度絶權倖此所以不取山澤之利<lb/>
　不困生民之力而財用自豐為天子而得其體者仁<lb/>
　德於無窮也<lb/>
殺盧祖尚<lb/>
　孫之翰曰人主操天下之勢不可一日失威令威令<lb/>
　一失則下起慢上之漸漸若不止則紀綱弛而權移<lb/>
　於下何以操天下之勢故謂人主不可一日失威令<lb/>
　也然威令之行不可過中過中則暴暴則人心離矣<lb/>
<pb n="KR2o0015_WYG_068-20a"/>
　太宗之用威令誠得其術故内外之臣聞一令罔不<lb/>
　靡然從之此無他以聰明之性公正之心剛嚴之體<lb/>
　御於内外也以此御内外天下得不從其令乎盧祖<lb/>
　尚丁其時荷其任乃委曲思慮以身為計遂成驕慢<lb/>
　之態宜乎獲罪矣然殺戮刑之極者施於驕慢之罪<lb/>
　此又過矣人臣驕慢殺之復有罪之極者何以加刑<lb/>
　若祖尚之罪逐於遐裔而永棄之未至失威令也<lb/>
謂侍臣朕即位以來不欲數赦<lb/>
<pb n="KR2o0015_WYG_068-20b"/>
　范祖禹曰數赦之害前世論之詳矣夫良民不被澤<lb/>
　而罪人獲宥政之偏黨莫甚於此欲以致和而措刑<lb/>
　不亦疎矣而人君每以赦為推恩或祈陰德之報太<lb/>
　宗懲之可謂善治者矣<lb/>
詔有司覆奏死刑<lb/>
　范祖禹曰易中孚象曰君子以議獄緩死中孚者信<lb/>
　發於中也議獄緩死者出於至誠也古者大司冦以<lb/>
　獄之成告於王王命三公參聴之三公以獄之成告<lb/>
<pb n="KR2o0015_WYG_068-21a"/>
　於王王三覆然後制刑先王慎重如此故刑清而民<lb/>
　服者太宗之恤刑也可謂至誠而近於古矣幾致刑<lb/>
　措不亦宜乎<lb/>
封禪<lb/>
　范祖禹論文武百官請封禪鄭公止之曰古者天子<lb/>
　巡守至於方岳必告祭柴望所以尊天而懐柔百神<lb/>
　也後世學禮者失其傳而諸儒之諂諛者為説以希<lb/>
　世主謂之封禪實自秦始古無有也且三代不封禪<lb/>
<pb n="KR2o0015_WYG_068-21b"/>
　而王秦封禪而亡人主不法三代而法秦以為太平<lb/>
　盛事亦已謬矣太宗方明朝多賢臣而諂佞者猶倡<lb/>
　其議獨魏徴以為時未可而亦不以其事為非也其<lb/>
　後使顔師古議其禮房喬裁定之徵亦預焉貞觀之<lb/>
　末屢欲東封以事而止高宗明皇遂踵行之終唐之<lb/>
　世惟栁宗元以封禪為非以韓愈之賢猶勸憲宗則<lb/>
　其餘無足恠也嗚呼禮之失也久矣世俗之惑可勝<lb/>
　救哉<lb/>
<pb n="KR2o0015_WYG_068-22a"/>
　孫之翰曰封禪之文不著於經典秦漢諸儒用管仲<lb/>
　説以為帝王盛德之事無大此禮故秦皇漢武行之<lb/>
　儀物侈大自謂光輝無窮然封禪之後灾異數至天<lb/>
　下多事蓋煩費生靈干動和氣所致則崇尚此禮惡<lb/>
　足以當天意哉况此禮不著於經典也司馬遷作封<lb/>
　禪書引經典之文但巡守之禮爾帝王巡守每至方<lb/>
　岳必燔柴以告至非謂自陳功於天也帝王治天下<lb/>
　能以功德濟生民而致時太平則天必祐之以永久<lb/>
<pb n="KR2o0015_WYG_068-22b"/>
　之福郊祀之禮足伸其報何待自告其功也太宗謂<lb/>
　以事天至誠掃地足以致敬何必登山封數尺之土<lb/>
　此實至論<lb/>
即位踰年改元為貞觀<lb/>
　孫之翰曰或問春秋書國君即位必於元年正月明<lb/>
　新君踰年即位改元也此書即位踰年豈春秋之法<lb/>
　乎答曰尚書記天子傳位改元之法舜則曰月正元<lb/>
　日禹則曰正月朔旦春秋即位改元之法本於此聖<lb/>
<pb n="KR2o0015_WYG_068-23a"/>
　人以舜禹之法為天下之至正也然顧命康王之誥<lb/>
　記成王崩康王既為天子乃釋冕反喪服蓋以先君<lb/>
　不書所終之年天子之位不可一日而虚故於柩前<lb/>
　即位明先君傳授之意不及行舜禹之法也但踰年<lb/>
　稱君改元亦同其道矣以天子不待踰年即位則諸<lb/>
　侯可知也春秋一國之史聖人修之遂見天下大法<lb/>
　天下大法莫若舜禹至正也元年初即位説者引康<lb/>
　誥之文為定以謂新年正月必改元正位百官以序<lb/>
<pb n="KR2o0015_WYG_068-23b"/>
　國史書即位以表之此雖明不待踰年即位元年見<lb/>
　新君之法不知聖人因而存舜禹之道也况魯侯即<lb/>
　位雖稱元年必書王正月者上以明王道之序下以<lb/>
　見諸侯奉王制而即位也若修天子之史可不知書<lb/>
　元年即位之法乎又後代事艱天子繼統必待踰年<lb/>
　稱君勢有不便矣固當依實書之雖略變古法其曰<lb/>
　以即位踰年改元亦所以法尚書定位春秋改元見<lb/>
　新君之意也<lb/>
<pb n="KR2o0015_WYG_068-24a"/>
放宫人三千<lb/>
　孫之翰曰古之明王嬪御之數著於經典者可見也<lb/>
　漢之後宫及千數賢如魏相者不肯出仕矣蓋以人<lb/>
　君廣置嬪御其損有三侈費甚也内寵多也怨女衆<lb/>
　也侈費甚則困民力内寵多則競私謁怨女衆則傷<lb/>
　和氣人君之德所損如是賢者以為難諌止而不願<lb/>
　仕也况隋煬荒虐自古無比强取良家女置後宫者<lb/>
　固無其數高祖初入關放離宫之人還親屬此得美<lb/>
<pb n="KR2o0015_WYG_068-24b"/>
　事之一節及受禪安然有其後宫欲不荒恣得乎賴<lb/>
　聖子承之立矯其過計出三千之衆使天下聳動歌<lb/>
　詠唐之盛德也<lb/>
委太子決訟<lb/>
　范祖禹曰太子之職在於視膳問安古之教者必以<lb/>
　禮樂而置師保以輔翼之茍問學明而德性成何患<lb/>
　乎不能聴訟也且年十二而使之裁決民事不已早<lb/>
　乎若其才則將不學而能不才則宫臣必教之以欺<lb/>
<pb n="KR2o0015_WYG_068-25a"/>
　其君父非所以養德也<lb/>
廢太子承乾黜魏王泰立晉王治為太子<hi>吳王恪附</hi>
　司馬温公曰唐太宗不以天下大器私其所愛以杜<lb/>
　禍亂之原可謂能遠謀矣<lb/>
　孫之翰曰王者立太子以嫡以年以德固有常禮若<lb/>
　嫡與年者或庸昏或過惡固不可不擇於諸子也擇<lb/>
　之之法取衆望決已意則天下歸心矣太宗英主也<lb/>
　㫁大事未嘗有疑晩年牽愛不能定一子泰長而有<lb/>
<pb n="KR2o0015_WYG_068-25b"/>
　過立晉王固無疑何至投牀自苦取決於無忌之言<lb/>
　太子君之副社稷之本豈使一臣立之仍命拜謝賴<lb/>
　太子良人情有屬無忌忠不擅其恩不如是必起爭<lb/>
　亂之階<lb/>
　張唐英論吳王恪曰太子承乾得罪太宗欲立魏王<lb/>
　泰褚遂良諌之以為不可因召長孫無忌房喬李勣<lb/>
　等謂曰我三子一弟如此我心無憀因投於牀抽佩<lb/>
　刀欲刺無忌等爭前抱持奪其刀問上所欲上曰我<lb/>
<pb n="KR2o0015_WYG_068-26a"/>
　欲立晉王無忌曰謹奉詔有異議者斬之既而又悔<lb/>
　欲立吳王恪無忌切諍而止無忌等慮恪為患因房<lb/>
　遺愛謀叛而誣殺之嗟乎太宗之立儲副不足為後<lb/>
　世法也且立太子者非私於已之子也為天下國家<lb/>
　之大本也既以承乾不軌而誅之則宜察諸子之賢<lb/>
　不肖擇其有君人之德者立之不然則立嫡以長以<lb/>
　絶爭奪之禍此三代之直道而行也奈何輕天下神<lb/>
　器之重以一時之忿引刀自刺使顧命大臣奉詔於<lb/>
<pb n="KR2o0015_WYG_068-26b"/>
　惶恐之際不暇議立嫡立賢之計此豈保家安國之<lb/>
　道哉既立高宗而復欲立吳王恪卒使以猜疑而被羅<lb/>
　織之罪皆太宗失於獨㫁而致之也噫夫人之生貴<lb/>
　為天子之子是天下之貴無以加之也以建立之失<lb/>
　不保性命則與夫生於不貴之族反得終天年者豈<lb/>
　不遠哉無忌其後卒被流竄死於黔南天下以為寃<lb/>
　然而亦疑其誣殺吳王恪之報應也<lb/>
　歴代名賢確論卷六十八<lb/>
</p>
<p>
</p>
  </div>
</body>
</text>
</TEI>
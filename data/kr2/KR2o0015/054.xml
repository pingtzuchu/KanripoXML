<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十四</head> <lb/>
    <p>
<pb n="KR2o0015_WYG_054-1a"/>
欽定四庫全書<lb/>
　歴代名賢確論卷五十四<lb/>
　　文帝<lb/>
　　　文帝受禪<hi>栁子厚</hi>　<hi>子西</hi>
　　　賈詡諌伐吳蜀<hi>子西</hi>
　　　司徒華歆等與諸葛亮書令稱藩<hi>子西</hi>
　　　賜羣臣沒入生口<hi>子西</hi>
　　　于禁<hi>温公</hi>
<pb n="KR2o0015_WYG_054-1b"/>
　　　徐幹<hi>曾子固</hi>
　　眀帝<lb/>
　　　有司奏魏得地統以建丑為正<hi>子西</hi>
　　　眀帝問黄權三國孰為正權對以天文則魏為<lb/>
　　　　正<hi>子西</hi>
　　　張掖出石時人以為魏晉之符<hi>子西</hi>
　　　司馬懿陳羣曹休曹真並以大將軍開府<hi>子西</hi>
　　　明帝作考課之法七十二條<hi>温公</hi>
<pb n="KR2o0015_WYG_054-2a"/>
　　　夏侯𤣥何晏<hi>東坡</hi>
　　　司馬仲達<hi>何去非</hi>
　　陳留王<lb/>
　　　鄧艾<hi>何去非</hi>
　　通論<lb/>
　　　魏人君<lb/>
文帝受禪<lb/>
　栁子厚論曹不一言舜禹之事曰魏公子丕由其父得<lb/>
<pb n="KR2o0015_WYG_054-2b"/>
　漢禪還自南郊謂其人曰舜禹之事吾知之矣由丕<lb/>
　以来皆笑之栁先生曰丕之言若是可也嚮者丕若<lb/>
　曰舜禹之道吾知之矣丕罪也其事則信吾見笑者<lb/>
　之不知言未見丕之可笑者也凡易姓受位公與私<lb/>
　仁與强其道不同而前者忘後者繫其事同使以堯<lb/>
　之聖一日得舜而與之天下能乎吾見小爭於朝大<lb/>
　爭於野其為亂堯無以已之何也堯未忘於人舜未<lb/>
　繫於人也堯之得舜也以聖舜之得堯也以聖兩聖<lb/>
<pb n="KR2o0015_WYG_054-3a"/>
　得於天下之上奈愚人何其立於朝者放齊猶曰朱<lb/>
　啓眀而況在野者乎堯知道不可退而自忘舜知堯<lb/>
　之忘已而繫舜於人也進而自繫舜舉十六族去四<lb/>
　凶使天下咸得其人命二十二人興五教立禮刑使<lb/>
　天下咸得其理合時月正厯數齊律度量衡使天下<lb/>
　咸得其用積十餘年人曰眀我者舜也齊我者舜也<lb/>
　資我者舜也天下之在位者皆舜之人也而堯隤然<lb/>
　聾其聦昬其眀愚其聖人曰徃之所謂堯者果安在<lb/>
<pb n="KR2o0015_WYG_054-3b"/>
　哉或曰耄矣曰匿矣又十餘年其思而問者加少矣<lb/>
　至於堯死天下曰久矣舜之君我也夫然後能揖遜<lb/>
　受終於文祖舜之與禹也亦然禹旁行天下功繫於<lb/>
　人者多而自忘也晚益之自繫猶是也而啓賢聞於<lb/>
　人故不能夫其始繫於人也厚則其忘之也遲不然<lb/>
　反是漢之失徳久矣其不繫而忘也甚矣宦董袁陶<lb/>
　之賊生人盈矣丕之父攘禍以立强積三十餘年天<lb/>
　下之主曹氏而已無漢之思也丕嗣而禪天下得之<lb/>
<pb n="KR2o0015_WYG_054-4a"/>
　以為晚何以異夫舜禹之事耶然則漢非能自忘也<lb/>
　其事自忘也曹氏非能自繫也其事自繫也公與私<lb/>
　仁與强其道不同其忘而繫者無以異也堯舜之忘<lb/>
　不使如漢不能授舜禹舜禹之繫不使如曹氏不能<lb/>
　受之堯舜然而世徒探其情而笑之故曰笑其言者<lb/>
　非也問者曰堯崩天下若喪考妣四海遏宻八音三<lb/>
　載子之言忘若甚然是可不可歟曰是舜歸徳於堯<lb/>
　史尊堯之德之辭者也堯之老更一世矣德乎堯者<lb/>
<pb n="KR2o0015_WYG_054-4b"/>
　盖已死矣其㓜而存者堯不能使之思也不若是不<lb/>
　能與人天下<lb/>
　子西論孫盛非蘇則𤼵服曰魏氏受禪漢帝尚存縞<lb/>
　素舉哀誠為輕脫然盛謂貳志茲又過矣箕子過故<lb/>
　商墟感宮室毁壞傷之欲哭以方朝而不敢季札哭<lb/>
　王僚而事闔廬晏子哭莊公而事景公哀死事生以<lb/>
　待天命此人臣之分也何得謂之非其所事而事其<lb/>
　所非乎孫盛梟音使人聞而惡之<lb/>
<pb n="KR2o0015_WYG_054-5a"/>
賈詡諌伐吳蜀<lb/>
　子由曰用兵之難盖有怵於外而動者矣力之所及<lb/>
　而義不可君子不為也義之所可而力不及君子不<lb/>
　强也魏文帝始受漢禪欲用兵吳蜀以問詡詡曰吳<lb/>
　蜀雖蕞爾小國依阻山川劉備有雄才諸葛亮善治<lb/>
　國孫權識虛實陸遜見兵勢據險守要汎舟江湖皆<lb/>
　難卒謀也用兵之道先勝後戰量敵論將故舉無遺<lb/>
　䇿臣竊料羣臣無備權對雖以天威臨之未見萬全<lb/>
<pb n="KR2o0015_WYG_054-5b"/>
　之勝也帝不能用遂興江陵之役士卒多死是時帝<lb/>
　始受禪欲以武功夸視四方貪得幸勝未暇慮兵敗<lb/>
　勢屈之辱也魏多謀臣盖必有知之者矣然皆莫敢<lb/>
　言詡能言之可謂不怵於外矣晉末苻堅擁百萬之<lb/>
　衆恥吳㑹之未服欲一舉下之而不知晉之無釁謝<lb/>
　安乗苻堅之敗知中原之蕩析而不知江南之㣲弱<lb/>
　勢不能成大功故苻堅至於失國而謝安至於喪師<lb/>
　二人者皆恥不若人怵於外之患也<lb/>
<pb n="KR2o0015_WYG_054-6a"/>
司徒華歆等與諸葛亮書令稱藩<lb/>
　子西曰魏之羣臣可謂不學亡術而昧於識慮矣使<lb/>
　其學術識慮如漢之蕭望之者當不為此舉動也漢<lb/>
　宣帝時呼韓欵塞稱藩望之議以客禮待之使他日<lb/>
　遁去於漢不為叛臣宣帝從之盖方是時匈奴雖衰<lb/>
　然素號敵國非東甌南粤比也名分一正遂不可易<lb/>
　他日叛去何以處之發兵加誅則勢有所未能置之<lb/>
　不問則無以令天下故方其柔順之時待以不臣之<lb/>
<pb n="KR2o0015_WYG_054-6b"/>
　禮非獨視以謙遜盖將為後日久逺之慮也魏之自<lb/>
　視何如宣帝吳蜀雖弱不至如呼韓邪之時彼雖稱<lb/>
　藩猶當待以弗臣況未服而强之邪前此加權封爵<lb/>
　而為權所戲侮今復喻蜀稱藩為亮所不答自西自<lb/>
　東自南自北無思不服者不如是之勞也<lb/>
賜羣臣沒入生口<lb/>
　子西論孫盛非華歆出嫁沒入生口曰孫盛以刻薄<lb/>
　之資承學於草竊亂賊之世性習皆惡故其論議類<lb/>
<pb n="KR2o0015_WYG_054-7a"/>
　皆如此夫見牛未見羊孟子所謂仁術也何名為偏<lb/>
　宥哉使盛為廷尉於魏文之時則歆當以私饋盗施<lb/>
　誅矣東晉之不用盛不為過也<lb/>
于禁<lb/>
　温公曰于禁將數萬衆敗不能死生降於敵既而復<lb/>
　歸文帝廢之可也乃畫陵屋以辱之斯為不君矣<lb/>
徐幹<lb/>
　曾子固中論序曰愚始見館閣及世所有徐幹中論<lb/>
<pb n="KR2o0015_WYG_054-7b"/>
　二十篇以謂盡於此及觀貞觀政要怪太宗稱賞見<lb/>
　幹中論復三年喪篇而今書此篇闕因考之魏志見<lb/>
　文帝稱幹著中論三十餘篇於是知館閣及世所有<lb/>
　者非全書也幹字偉長恬淡寡欲有箕山之志魏太<lb/>
　祖特旌命之辭疾不就後以為上艾長又以疾不行<lb/>
　盖漢承周衰及秦滅學之餘百夫雜家與聖人之道<lb/>
　並傳學者罕能獨觀於道德之要而不牽於俗儒之<lb/>
　說至於治心養性去就語黙之際能不悖理者固希<lb/>
<pb n="KR2o0015_WYG_054-8a"/>
　矣況至於魏之濁世哉幹獨能考六藝推仲尼孟軻<lb/>
　之㫖述而論之求其辭時若有小失者要其歸不合<lb/>
　於道者少矣其所得於内者又能信而充之逡巡濁<lb/>
　世有去就顯晦之大節<hi>云云</hi>
有司奏魏得地統以建丑為正<lb/>
　子西曰世言夏得人統以建寅為正商得地統以建<lb/>
　丑為正周得天統以建子為正其說非也以堯典羲<lb/>
　和舜典巡狩觀之唐虞之世固以建寅為正矣至夏<lb/>
<pb n="KR2o0015_WYG_054-8b"/>
　后之時其法尤備其書傳於後世謂之夏小正孔子<lb/>
　得之於杞以為可用非謂建寅之正自夏后氏始也<lb/>
　至成周時始用建子為正然猶不廢夏時謂之正嵗<lb/>
　後之學者以為夏以建寅為正周以建子為正商居<lb/>
　其間不應無所變改因以意推之曰商以建丑為正<lb/>
　而三統之說興焉夫夏后氏以建寅為正吾於論語<lb/>
　見之矣論語曰行夏之時周以建子為正吾於春秋<lb/>
　見之矣春秋書十月降霜殺菽三月大水商人以建<lb/>
<pb n="KR2o0015_WYG_054-9a"/>
　丑為正於經既無所見於理亦復不通夫以建子為<lb/>
　正者取二十四氣之首也以建寅為正者取四時之<lb/>
　首也以建丑為正其取義安在哉足以知其不然<lb/>
眀帝問黄權三國孰為正權對以天文則魏為正<lb/>
　子西曰權推魏為正統未必不然然權初無他說一<lb/>
　以天文決之此非余之所敢知也黄初四年三月癸<lb/>
　夘月犯心大星占曰心為天王位王者惡之四月癸<lb/>
　巳蜀先主殂于永安宫而二國皆自如天道豈易言<lb/>
<pb n="KR2o0015_WYG_054-9b"/>
　哉晉天文志稱二石雖僭號其强弱常占昴宿不闗<lb/>
　太㣲紫宫然以戴記考之流星入紫宮而劉聰殞彗<lb/>
　星掃太㣲而苻堅敗熒惑守帝座而呂隆破故知推<lb/>
　論正統固自有理也晉庾翼與兄氷書曰歳星犯天<lb/>
　闗江東無故而季龍頻年閉闗此復是天公憒憒無<lb/>
　皁白之證也噫人之責天亦太詳矣為天者不亦難<lb/>
　哉<lb/>
張掖出石時人以為魏晉之符<lb/>
<pb n="KR2o0015_WYG_054-10a"/>
　子西曰河圖洛書之說歐陽永叔攻之甚力今觀此<lb/>
　圖與河圖洛書亦何以異惜乎時無伏犧神禹故莫<lb/>
　能通其義而陋者以為魏晉之符彼魏晉何足道安<lb/>
　知其非八卦九疇之類也造化之所為猶有幸不幸<lb/>
　焉而況於人乎可勝嘆哉可勝嘆哉<lb/>
司馬懿陳羣曹休曹真並以大將軍開府<lb/>
　子西曰漢初置丞相御史府後置三公府將帥出征<lb/>
　置幕府軍罷即廢不常置也今魏既置三公而懿等<lb/>
<pb n="KR2o0015_WYG_054-10b"/>
　並為大將軍開府京師此何理邪公室之卑盖自此<lb/>
　始矣蜀將李平聞懿等開府辟召以說孔眀孔眀鄙<lb/>
　之是時中原人物推陳長文為第一今長文亦為此<lb/>
　餘無足道矣<lb/>
眀帝作考課之法七十二條<lb/>
　溫公曰為治之要莫先於用人而知人之道聖賢所<lb/>
　難也是故求之於毁譽則愛憎競進而善惡混殽考<lb/>
　之於功狀則巧詐横生真偽相冒要之本在至公至<lb/>
<pb n="KR2o0015_WYG_054-11a"/>
　眀而已矣為人上者至公至眀則羣下之能否焯然<lb/>
　形於目中無所復逃矣茍為不公不眀則考課之法<lb/>
　適足以為曲私欺罔之資也何以言之公眀者心也<lb/>
　功狀者迹也已之心不能治而以考人之迹不亦難<lb/>
　乎為人上者誠能不以親疎貴賤異其心喜怒好惡<lb/>
　亂其志欲知治經之士則視其記覽博洽講論精通<lb/>
　斯為善治經矣欲知治獄之士則視其曲盡情偽無<lb/>
　所寃抑斯為善治獄矣欲知治財之士則視其倉庫<lb/>
<pb n="KR2o0015_WYG_054-11b"/>
　盈實百姓富給斯為善治財矣欲知治兵之士則視<lb/>
　其戰勝攻取敵人畏服斯為善治兵矣至於百官莫<lb/>
　不皆然雖詢謀於人而決之在已雖考狀於迹而察<lb/>
　之在心硏覈其實而斟酌其宜至精至㣲不可以口<lb/>
　述不可以書傳者也安得豫為之法而悉委有司哉<lb/>
　或者親貴而不能任職疎賤雖賢才而見遺所喜所<lb/>
　好者敗官而不去所怒所惡者有功而不錄詢謀於<lb/>
　人則毁譽相半而不能決者求於迹則文具實亡而<lb/>
<pb n="KR2o0015_WYG_054-12a"/>
　不能察雖復為之善法繫其條目謹其簿書安能得<lb/>
　其真哉或曰人君之治大者天下小者一國内外之<lb/>
　官以千萬數考察黜陟安得不委有司而獨任其事<lb/>
　哉曰非謂其然也凡為人上者不特人君而已太守<lb/>
　居一郡之上刺史居一州之上九卿居屬官之上三<lb/>
　公居執事之上皆用此道以考察黜陟在下之人為<lb/>
　君者亦用此道以考察黜陟公卿刺史太守奚煩勞<lb/>
　之有哉或曰考績之法唐虞所為京房劉邵述而修<lb/>
<pb n="KR2o0015_WYG_054-12b"/>
　之耳烏可廢哉曰唐虞之官其居位也久其受任也<lb/>
　専其制法也寛其責成也逺是故鯀之治水九載績<lb/>
　用弗成然後治其罪禹之治水九州攸同四隩既宅<lb/>
　然後賞其功非若京房劉邵之法校其米鹽之謂責<lb/>
　其旦夕之效也事固有名同而實異者不可不察也<lb/>
　考績非可行於唐虞而不可行於漢魏由京房劉邵<lb/>
　不得其本而奔趨其末故也<lb/>
夏侯𤣥何晏<lb/>
<pb n="KR2o0015_WYG_054-13a"/>
　東坡曰魏氏春秋云夏侯𤣥著樂毅張良及本無肉<lb/>
　刑論辭㫖深逺傳於世然以余觀之燕師之伐齊猶<lb/>
　未及桓文之舉也而以為㡬湯武豈不過甚矣乎初<lb/>
　𤣥好老莊道德之言與何晏等皆有盛名然卒䧟曹<lb/>
　爽黨中𤣥亦不免李豐之禍晏目𤣥以易之所謂深<lb/>
　者而𤣥目晏以神及其遇禍深與神皆安在乎羣兒<lb/>
　妄作名字自相刻畫類皆如此可以𤼵千載之一笑<lb/>
司馬仲達<lb/>
<pb n="KR2o0015_WYG_054-13b"/>
　何去非曰昔之君臣相擇相遇天下擾攘之日君未<lb/>
　嘗不欲其臣之才臣未嘗不欲其君之眀臣既才矣<lb/>
　而其君常至於甚忌君既眀矣而其臣常至於甚憚<lb/>
　者何也君非有惡於臣而忌之也忌其權畧之足以<lb/>
　貳於我也臣非有外於君而憚之也憚其剛忍之足<lb/>
　以不容於我也此忌憚之所由生也雖然君固有所<lb/>
　不忌以其得無所當忌之臣臣固有所不憚以其得<lb/>
　無所當憚之君昔者蜀先主之與諸葛孔眀苻堅之<lb/>
<pb n="KR2o0015_WYG_054-14a"/>
　與王猛是也至於曹公之與司馬仲達則忌憚之情<lb/>
　不得不生矣非仲達不足以致曹公之忌非曹公不<lb/>
　足以致仲達之憚天下之士不應曹公之命者多矣<lb/>
　而仲達一不起已將收而治之夫仲達之不起固疑<lb/>
　其不為已容曹公之欲治固疑其不為已用此其相<lb/>
　期於始者固已不盡君臣之誠矣則忌憚何從而不<lb/>
　生也雖然仲達處之卒至乎曹公無所甚忌仲達無<lb/>
　所甚憚者此所以為人豪以成夫取魏之資也人之<lb/>
<pb n="KR2o0015_WYG_054-14b"/>
　挾數任術若荀文若者㡬希矣盖曹公之䇿士而倚<lb/>
　之為蓍龜者也公之欲遷漢祚也於其始萌諸心而<lb/>
　仲達啓之以中其欲於其既形於迹則文若沮之以<lb/>
　忤其情已而文若出於百營而不能救其誅仲達卒<lb/>
　為之腹心而遂去其憚方曹公之鞭笞天下求集大<lb/>
　業也將帥四出無一日而釋甲而仲達獨以其身雍<lb/>
　容治務而已未嘗一求將其兵雖公亦不以為能而<lb/>
　求使之迨公之亡始制其兵出竒應變奄忽若神無<lb/>
<pb n="KR2o0015_WYG_054-15a"/>
　嚮不殄雖曹公有所不迨焉魏文固已無忌仲達固<lb/>
　已無憚天下始甚畏之猶公之不亡也由是觀之仲<lb/>
　達之以術畧自將其身者可得而窺哉奈何諸葛孔<lb/>
　眀欲以其至誠大義之懐數出其兵求與之決於一<lb/>
　戰以定魏蜀之存亡哉仲達孔眀皆所謂人傑者也<lb/>
　渭南之役人皆惜亮之死以為不見夫二人者決勝<lb/>
　負於此舉也亮之僑軍利在速戰仲達持重不應以<lb/>
　老其師而求乗其弊亮以巾幗遺之欲激其應仲達<lb/>
<pb n="KR2o0015_WYG_054-15b"/>
　表求決戰魏君乃遣辛毗杖節制之亮以仲達無意<lb/>
　於戰其請於君徒示武於衆耳嗟夫謂仲達之請戰<lb/>
　以示武於衆者則或有之謂其有所終畏而無意於<lb/>
　一決者亦非也雖然使辛毗不至則仲達固將不戰<lb/>
　也仲達之所求者克敵而已今以一辱不待其可戰<lb/>
　之機乃悻然輕用其衆為忿憤之師安足為仲逹也<lb/>
　晉之朱伺號為善戰人或問之伺曰人不能忍而我<lb/>
　能忍是以勝之豈以仲達而無朱伺之量耶察其所<lb/>
<pb n="KR2o0015_WYG_054-16a"/>
　以誅曹爽者足見其能忍而待也故其䇿亮曰亮志<lb/>
　大而不見機多謀而少決好兵而無權雖提卒十萬<lb/>
　已墮吾畫中破之必矣此仲達之志也亮之始出也<lb/>
　仲達語諸將曰亮若勇者當出武功依山而東若西<lb/>
　上五丈原則諸軍無事矣昔者曹公攻鄴袁尚以兵<lb/>
　救之諸將皆以歸師勿遏當避之公曰尚從大道来<lb/>
　且避之若循西山則成擒耳尚果循西山一戰擒之<lb/>
　盧循反攻建鄴宋武䇿之曰賊若新亭直上且當避<lb/>
<pb n="KR2o0015_WYG_054-16b"/>
　之回泊蔡洲則成擒耳循果泊蔡洲一戰而走之亮<lb/>
　之趨原與袁尚之循西山盧循之泊蔡洲等耳盖銳<lb/>
　氣已奪固將畏而避人不足為人之所畏避此三君<lb/>
　者所以易而吞之也亮常嵗之出其兵不過數萬不<lb/>
　以敗還輒以饑退今千里負糧餉師十萬坐而求戰<lb/>
　者十旬矣仲達提秦雍之勁卒以不應而老其師者<lb/>
　豈徒然哉將求全於一勝也然而孔眀既死蜀師引<lb/>
　還而仲達不窮追之者盖不虞孔眀之死其士尚飽<lb/>
<pb n="KR2o0015_WYG_054-17a"/>
　而軍未有變蜀道阻而可伏疑其偽退以誘我也向<lb/>
　使孔眀之不死而弊於相持則仲達之志得矣或者<lb/>
　謂仲達之權譎不足以當孔眀之節制此腐儒守經<lb/>
　之談不足為曉機者道也<lb/>
鄧艾<lb/>
　何去非論曰事物之理可以情通而不可以迹係通<lb/>
　之以情則有以適變而應乎聖人所與之權係之以<lb/>
　迹則無以制宜而入乎聖人所疾之固是以天下事<lb/>
<pb n="KR2o0015_WYG_054-17b"/>
　功之成常出於權而其不濟常主於固夫以人為是<lb/>
　而求踐之不知所以踐者於今為非以人為非而求<lb/>
　矯之不知所以矯者於今為是是皆不求通之以今<lb/>
　日之情而係之以既徃之迹故其所以踐與矯者適<lb/>
　足以為禍悔之資也昔衛青之擊匈奴其禆將蘇建<lb/>
　盡亡其軍於令當斬青以不敢専誅於外囚建送之<lb/>
　人皆多青之不擅權得所以為臣與帥之順道也皇<lb/>
　甫嵩討賊梁州董卓副之賊平詔卓以兵屬嵩卓不<lb/>
<pb n="KR2o0015_WYG_054-18a"/>
　受詔挟兵睥睨人皆勸嵩誅之嵩不欲其専誅於外<lb/>
　也而以狀聞卓因遂其兇逆卒以不制夫嵩之舎卓<lb/>
　者非出於他也盖以衛青不戮蘇建獲恭厚之譽遂<lb/>
　係迹而求踐之不知所以舎卓者於今為縱㓂也鄧<lb/>
　艾之伐蜀也出於萬死不顧一生之計乗危決命卒<lb/>
　俘劉禪可謂功矣然其心氣闊畧以為閫外之任當<lb/>
　制威賞乃大専拜假至欲擅王劉禪留西不遣雖司<lb/>
　馬文王以順諭之猶不見聽是以鍾㑹得入其間以<lb/>
<pb n="KR2o0015_WYG_054-18b"/>
　及於誅而不悟也夫艾之専制者非出於他也盖以<lb/>
　皇甫嵩常要譽求全而失於董卓故蹈後悔遂係迹<lb/>
　而求矯之不知所以矯嵩者於今為召禍也是皆不<lb/>
　求通之以今日之情而専係乎既徃之迹此所以不<lb/>
　自知夫禍悔之集也觀艾之為將也急於智名而銳<lb/>
　於勇功喜邀前利而忘顧後患者也艾嘗以是勝敵<lb/>
　矣而卒結禍於其身者亦以此也始鍾㑹以十萬之<lb/>
　勁而趨劒閣姜維以摧折之師憊於奔命雖能拒扼<lb/>
<pb n="KR2o0015_WYG_054-19a"/>
　而終非堅敵也艾為主帥不務以全策縻之乃獨以<lb/>
　其兵萬人自隂平邪徑而趨江油以襲劉禪盖出其<lb/>
　不意而行無人之境七百餘里鑿山險治橋閣巖谷<lb/>
　峻絶士皆攀縁崖木投墜而下又糧運不繼而艾至<lb/>
　於以氊自裹輪運而下嗚呼可謂危矣士皆殊死決<lb/>
　戰僅獲破諸葛曕之師而劉禪悸廹即時束手使禪<lb/>
　獨忍數日之不降以待援師之集則艾為以肉齒餓<lb/>
　虎矣艾一不濟則鍾㑹十萬之師可傳呼而潰矣艾<lb/>
<pb n="KR2o0015_WYG_054-19b"/>
　以其身為僥倖之舉者乃求生救敗之計非所謂取<lb/>
　亂侮亡之師而亦非大將自任之至數也是役也非<lb/>
　艾無以取勝於速而其勝也有出於幸使其不幸而<lb/>
　至於潰敗者亦艾致也夫竒道之兵將以掩覆於其<lb/>
　外必有以應聽於其内然後可與勝期而功㑹也唐<lb/>
　李愬之入蔡以取吳元濟也以其有李祐之為鄉道<lb/>
　故也使其無應聽之主則愬亦何能乗危而僥倖也<lb/>
　西漢中興之名將無若趙充國史稱其沈勇有大畧<lb/>
<pb n="KR2o0015_WYG_054-20a"/>
　觀其為兵期於克敵而已每以全師保勝為䇿未甞<lb/>
　茍競於一戰故其居軍無顯赫殱滅之効卒至制敵<lb/>
　於股掌之上安邉定寇皆出其畫而獨收其成勲他<lb/>
　將無與焉㡬於所謂無智名勇功之善者也由是觀<lb/>
　之艾之所以不免者亦其操術之致然也<lb/>
魏人君<lb/>
　温公曰漢室不綱羣雄麋擾乗輿播遷莫之攸省太<lb/>
　祖獨奉迎而相之披荆棘以立朝廷則其名義固足<lb/>
<pb n="KR2o0015_WYG_054-20b"/>
　以結民心矣加之英威眀畧過絶於人驅䇿賢豪奮<lb/>
　除姦宄於是張繡屈膝呂布授首公路野死本初覆<lb/>
　亡劉琮獻地韓馬遁逃中原肅清戎狄請服然則魏<lb/>
　取天下於盗手非取之漢室也惜其狹中多詐猜忌<lb/>
　賢能此海内所以不盡服也及文帝受禪眀帝繼業<lb/>
　内綏外禦不廢前功而眀帝於彌留之際為姦臣牽<lb/>
　率嗣子㓜弱寄託非人曹爽驕戇黨友輕佻禍自内<lb/>
　興遂衰㣲不振以至易姓悲夫<lb/>
<pb n="KR2o0015_WYG_054-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_054-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷五十四<lb/>
</p>
<p>
</p>
  </div>
</body>
</text>
</TEI>
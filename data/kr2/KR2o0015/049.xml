<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歷代名賢確論卷四十九</head> <lb/>
    <p>
<pb n="KR2o0015_WYG_049-1a"/>
欽定四庫全書<lb/>
　歷代名賢確論卷四十九<lb/>
　　眀帝　肅宗<lb/>
　　　赦竇憲奪沁水公主園田<hi>温公</hi>
　　　朱暉<hi>東坡</hi>
　　　梁鴻<hi>梁肅</hi>
　　　王充<hi>昌黎</hi>
　　安帝<lb/>
<pb n="KR2o0015_WYG_049-1b"/>
　　　徴用樊英<hi>温公</hi>
　　順帝<lb/>
　　　以梁冀為大將軍<hi>溫公</hi>
　　質帝<lb/>
　　　崔寔應詔詣公車言事<hi>溫公</hi>
　　元帝<lb/>
　　　平東羌<hi>溫公</hi>
　　　李固<hi>子由</hi>
<pb n="KR2o0015_WYG_049-2a"/>
　　　徐穉<hi>張九齡</hi>　<hi>曽子固</hi>
　　　王符<hi>昌黎</hi>
　　靈帝<lb/>
　　　黨錮<hi>荆公裕子由照黄垍李徳    盧  隣</hi>　<hi>温公/</hi>　<hi>司空圖</hi>
　　　陳寔<hi>少游</hi>
赦竇憲奪沁水公主園田<lb/>
　溫公曰人臣之罪莫大於欺罔是以眀君疾之孝章<lb/>
　謂竇憲何異指鹿為馬善矣然卒不能罪憲則姦臣<lb/>
<pb n="KR2o0015_WYG_049-2b"/>
　安所懲哉夫人主之於臣下患在不知其姦茍或知<lb/>
　之而復赦之則不若不知之為愈也何以言之彼或<lb/>
　為姦而上不知之猶有所畏既知而不能討彼知其<lb/>
　不足畏也則放縱而無所顧矣是故知善而不能用<lb/>
　知惡而不能去人主之深戒也<lb/>
朱暉<lb/>
　東坡曰東漢肅宗時榖貴經用不足尚書張林請以<lb/>
　布帛為租官自煮鹽且行均輸獨朱暉文季以為不<lb/>
<pb n="KR2o0015_WYG_049-3a"/>
　可事既寢而陳事者復以為可行帝頗然之暉復獨<lb/>
　奏曰王制天子不言有無諸侯不言多寡食祿之家<lb/>
　不與百姓爭利今均輸之法與賈販無異鹽利歸官<lb/>
　則下人窮怨布帛為租則吏多姦盜皆非眀主所當<lb/>
　行帝方以林言為然發怒切責諸尚書暉等皆自繫<lb/>
　獄二日詔出之曰國家樂聞駮議黄髪無愆詔書過<lb/>
　也何故自繫暉等固稱病篤尚書令以下惶怖謂暉<lb/>
　曰今林得譴奈何稱病其禍不細暉曰行年八十蒙<lb/>
<pb n="KR2o0015_WYG_049-3b"/>
　恩得在機宻當以死報若心知不可而順指雷同負<lb/>
　臣子之義今耳目無所聞見伏待死命遂閉口不復<lb/>
　言諸尚書不知所為乃共劾奏暉帝意解寢其事後<lb/>
　數日詔使直事即問暉起居狀太醫視疾太官賜食<lb/>
　暉乃起<hi>云云</hi>肅宗號稱長者詔書既已引罪而謝文<lb/>
　季矣諸尚書何怖之甚也文季於此時强力不足多<lb/>
　貴而諸尚書為可笑也云其禍不細不知以何等為<lb/>
　禍盖以帝不恱後不甚進用為莫大之禍也悲夫<lb/>
<pb n="KR2o0015_WYG_049-4a"/>
梁鴻<lb/>
　梁肅梁鴻髙士碣曰君得天元純誕其生知囊括道<lb/>
　妙而遊於世遭漢微缺澆風偃物君以為道不可徇<lb/>
　時故安節以髙蹈髙蹈不可以激俗故登邙以作歌<lb/>
　作歌不可以遺患故適越以遐遯遐遯不可以不粒<lb/>
　故寄食於杵臼是以孟氏恱其道而妻之伯通尚其<lb/>
　風而禮之安夫大而遺其細忽夫語而順乎黙樂則<lb/>
　行之憂則違之斯可謂髙世之逸民矣原夫天之運<lb/>
<pb n="KR2o0015_WYG_049-4b"/>
　也曰眀與晦人之道也曰否與泰逹人知否與晦之<lb/>
　不可為也故耦而耕狂而歌鑿坏以逃荷蓧以遊而<lb/>
　晦徳避難不成乎名於戲伯鸞非斯人之徒則誰與<lb/>
　哉孟子稱聞栁下惠之風者鄙夫寛薄夫敦然則聞<lb/>
　之風聲亦將舎爾朶頥以觀我靈龜乎銘曰山隠器<lb/>
　車河秘馬圖伯鸞不行獨與道俱大虚無際浮雲無<lb/>
　繫伯鸞伊何冥跡人世直道辱身三黜魯邦扣馬逆<lb/>
　諫餓于首陽邈矣伯鸞靜而含光作銘臯橋萬古是<lb/>
<pb n="KR2o0015_WYG_049-5a"/>
　望<lb/>
王充<lb/>
　昌黎贊曰王充者何㑹稽上虞本自元城爰来徙居<lb/>
　師事班彪家貧無書閱書于肆惟市是遊一見誦憶<lb/>
　遂通衆流閉門潜思論衡以修為州治中自免歸歟<lb/>
　同郡友人謝姓夷吾上書薦之命待公車以病不行<lb/>
　年七十餘乃作養性一十六篇肅宗之時終於永元<lb/>
徴用樊英<lb/>
<pb n="KR2o0015_WYG_049-5b"/>
　溫公曰古之君子邦有道則仕邦無道則隠隠非君<lb/>
　子之所欲也人莫己知而道不得行群邪共處而害<lb/>
　將及身故深藏以避王者舉逸民揚側陋固為其有<lb/>
　益於國家非以徇世俗之耳目也是故有道徳足以<lb/>
　尊主智能足以庇民被褐懐玊深藏不市則王者當<lb/>
　盡禮以致之屈體以下之虛心以訪之克己以從之<lb/>
　然後能利澤施于四海功烈格于上下盖取其道不<lb/>
　取其人也務其實不務其名也其或禮備而不至意<lb/>
<pb n="KR2o0015_WYG_049-6a"/>
　勤而不起則姑内自循省而不敢强致其人曰豈吾<lb/>
　徳之薄而不足慕乎政之亂而不可輔乎羣小在朝<lb/>
　而不敢進乎誠心不至而憂其言之不用乎何賢者<lb/>
　之不我從也茍其徳已厚矣政已治矣羣小逺矣誠<lb/>
　心至矣彼將扣閽而自售又安有勤求而不至者哉<lb/>
　荀子曰輝蟬者務在明其火振其木而已火不眀雖<lb/>
　振其木無益也今人主有能眀其徳則天下歸之若<lb/>
　蟬之歸眀火也或者人主恥不能致乃至誘之以髙<lb/>
<pb n="KR2o0015_WYG_049-6b"/>
　位脅之以嚴刑使彼誠君子邪則位非所貪刑非所<lb/>
　畏終不可得而致也可致者皆貪位畏刑之人也烏<lb/>
　足貴哉若乃令聞著於家庭行誼隆於鄉曲利不茍<lb/>
　取士不茍進潔已安分優游卒嵗雖不足以尊主庇<lb/>
　民是亦清修之士也王者當褒優安養俾遂其志若<lb/>
　孝昭之待韓福光武之待馮異以勵亷恥美風俗斯<lb/>
　亦可矣固亦不當如范升之詆毁又不可如張措之<lb/>
　責望也至於飾偽以邀譽釣竒以驚俗不食君祿而<lb/>
<pb n="KR2o0015_WYG_049-7a"/>
　爭屠沽之利不受小官而規卿相之位名與實反心<lb/>
　與跡違斯乃華士少正卯之流其得免於聖王之誅<lb/>
　幸矣尚何聘召之有哉<lb/>
以梁冀為大將軍<lb/>
　温公曰成帝不能選任賢俊委政舅家可謂闇矣猶<lb/>
　知王立之不材棄而不用順帝援大柄授之后族梁<lb/>
　冀頑嚚兇㬥著於平昔而使之繼父母之位終於悖<lb/>
　逆蕩覆漢室校於成帝闇又甚焉<lb/>
<pb n="KR2o0015_WYG_049-7b"/>
崔寔應詔詣公車言事<lb/>
　温公曰漢家之法已嚴矣而崔寔猶病其寛何哉盖<lb/>
　衰世之君率多柔懦凡愚之佐惟知姑息是以權幸<lb/>
　之臣有罪不坐豪猾之民犯法不誅仁恩所施止於<lb/>
　目前姦宄得志綱紀不立故崔寔之論以矯一時之<lb/>
　枉非百世之通義也孔子曰政寛則民慢慢則糾之<lb/>
　以猛猛以濟寛政是以和斯不易之常道矣<lb/>
平東羌<lb/>
<pb n="KR2o0015_WYG_049-8a"/>
　温公曰書稱天地萬物父母惟人萬物之靈亶聰明<lb/>
　作元后元后作民父母夫蠻夷異國氣類雖殊其就<lb/>
　利避害樂生惡死亦與人同耳御之得其道則附順<lb/>
　服從失其道則離叛侵擾固其宜也是以先王之政<lb/>
　叛則討之服則懷之處之四裔不使亂禮義之邦而<lb/>
　已若乃視之如草木禽獸不分臧否不辨去来悉艾<lb/>
　殺之豈作民父母之意哉且夫羌之所以叛者為郡<lb/>
　縣所侵克故也叛而不即誅者將帥非其人故也茍<lb/>
<pb n="KR2o0015_WYG_049-8b"/>
　使良將驅而出之塞外擇良吏而牧之皆疆場之臣<lb/>
　也豈得多以専殺為快邪夫御之不得其道雖華夏<lb/>
　之民亦將蜂起而為寇又可盡誅邪然則段紀明之<lb/>
　為將雖克捷有功君子所不與也<lb/>
李固<lb/>
　子由曰孔子謂顔淵用之則行舎之則藏惟我與爾<lb/>
　有是夫用之而不行則何以利人舎之而不藏則何<lb/>
　以保身聖人之於天下理極於是而已陳靈公與其<lb/>
<pb n="KR2o0015_WYG_049-9a"/>
　大夫孔寧儀行父宣滛於朝洩冶强諌以死春秋書<lb/>
　之曰陳殺其大夫洩冶君雖無道而洩冶亦名以為<lb/>
　無益於事而害其身君子不為也李固立於順桓之<lb/>
　間内無愧於其心外無負於其人東漢名臣如固者<lb/>
　一二人耳然事有可恨者沖帝之亡固欲立清河王<lb/>
　蒜梁冀不從而立質帝質帝之亡也固復以清河王<lb/>
　為請與胡廣趙戒同謀廣戒懼而中變固獨與杜喬<lb/>
　爭之冀積怒憤𤼵䇿免固而立桓帝其後嵗餘劉文<lb/>
<pb n="KR2o0015_WYG_049-9b"/>
　劉鮪謀立清河王冀遂誣固與文鮪通謀殺之吾竊<lb/>
　怪固為三公再欲立蒜而不克冀如豺狼疾之如仇<lb/>
　讎獨一梁太后知其賢欲宥之而不能固雖貪立賢<lb/>
　君存漢社稷勢必無成矣一舉不中奉身而去得免<lb/>
　於禍斯已幸矣再更大變固守前議遲遲不去以䧟<lb/>
　大戮則固之死僅自取也不然如固之賢吾何間然<lb/>
　哉<lb/>
徐穉<lb/>
<pb n="KR2o0015_WYG_049-10a"/>
　張九齡曰公受天元休含道傑出生知而上貫之以<lb/>
　一體資清純動適元妙知道之將廢乃窮則獨善躬<lb/>
　耕取資非力不食鄰落所處率化無訟在漢之季遭<lb/>
　時溷濁不抗跡以庇物故退非山林不茍利以辱身<lb/>
　故進無祿位五辟宰府四察孝㢘又舉有道就拜太<lb/>
　原太守皆辭疾不起延嘉二年尚書令汝南陳蕃僕<lb/>
　射南郡胡廣相與上疏極言先生宜為輔弼協和人<lb/>
　神漢桓帝猶能安車𤣥纁備禮致聘而竟不屈志知<lb/>
<pb n="KR2o0015_WYG_049-10b"/>
　時之不可支也然而諸公嘉招雖不之屑就及聞薨<lb/>
　卒徒歩弔祭禮有所尚隻雞不薄意有所加生芻為<lb/>
　貴士之感義實衰世之有補人而見徳俾後生之可<lb/>
　尋其廢中權行中慮皆此類也昔者夷齊介潔而逺<lb/>
　去沮溺野逸而難羣顔闔鑿坏以遁逃接輿狂歌而<lb/>
　詭激此誠作者或類沽名夫有所不為至則偏也無<lb/>
　適不可用之極也先生則貶絶在心而經修於世純<lb/>
　儉以存戒博愛以體仁應物以㑹通全已以歸正漢<lb/>
<pb n="KR2o0015_WYG_049-11a"/>
　廷所以宗其徳天下所以服其行豈與彼數子直逍<lb/>
　遥而已哉銘曰靈芝無根醴泉無源角立傑出先生<lb/>
　斯存英英先生徳不可名麟出無應鴻飛入㝠道髙<lb/>
　事逺跡陳名劭勒石舊邦以觀其妙<lb/>
　曽子固曰漢自元興以後政出宦者小人挾其威福<lb/>
　相煽為惡中材顧望不知所為漢既失其操柄紀綱<lb/>
　大壞然在位公卿大夫多豪傑特起之士相與𤼵憤<lb/>
　同心直道正言分别是非黒白不少屈其意至於不<lb/>
<pb n="KR2o0015_WYG_049-11b"/>
　容而羅織鈎黨之獄起其執彌堅而其行彌厲志雖<lb/>
　不就而忠有餘故及其既歿而漢亦以亡當是之時<lb/>
　天下聞其風慕其義者人人感慨奮激至於解印綬<lb/>
　棄家族骨肉相勉趨死而不避百餘年間擅彊大覬<lb/>
　非望者相屬皆逡廵而不敢𤼵漢能以亡為存盖其<lb/>
　力也孺子於時豫章太守陳蕃太尉黄璚辟皆不就<lb/>
　舉有道拜太原太守安車備禮召皆不至盖忘己以<lb/>
　為人與獨善於隠約其操雖殊其志於仁一也在位<lb/>
<pb n="KR2o0015_WYG_049-12a"/>
　士大夫抗其節於亂世不以死生動其心異於懷祿<lb/>
　之臣逺矣然而不屑去者義在於濟物故也孺子嘗<lb/>
　謂郭林宗曰大木將顛非一䋲所維何栖栖不遑寧<lb/>
　處此其意亦非自足於丘壑遺世而不顧者也孔子<lb/>
　稱顔回用之則行舎之則藏惟我與爾有是夫孟子<lb/>
　亦稱孔子可以進則進可以止則止乃所願則學孔<lb/>
　子而易於君子小人消長進退擇所宜處未嘗不惟<lb/>
　其時則見其不可而止此孺子所以未能以此而易<lb/>
<pb n="KR2o0015_WYG_049-12b"/>
　彼也<lb/>
王符<lb/>
　昌黎賛曰王符節信安定臨涇好學有志鄉人所輕<lb/>
　憤世著論濳夫是名述赦之篇以赦為賊良民之患<lb/>
　其㫖湛明皇甫度遼聞至乃驚衣不及帯屣履出迎<lb/>
　豈若鴈門問鴈呼卿不仕終家吁嗟先生<lb/>
黨錮<lb/>
　王荆公讀後漢書詩曰錮黨紛紛果是非當時髙士<lb/>
<pb n="KR2o0015_WYG_049-13a"/>
　見精㣲可憐竇武陳蕃輩欲與天爭漢鼎歸<lb/>
　子由陳蕃論曰易曰君不宻則失臣臣不宻則失身<lb/>
　㡬事不宻則害成是故鷙鳥將擊必匿其形非以智<lb/>
　御物而事不得不爾謀未𤼵而使人知之未有不殆<lb/>
　者也陳蕃將與竇氏共誅宦官蕃自謂外從人望内<lb/>
　有徳於竇后事無不克乃先事露章曰臣聞言不直<lb/>
　而行不正則為欺乎天而負乎人危言極意則羣兇<lb/>
　側目禍不旋踵酌此二者臣寧得禍不忍欺天今道<lb/>
<pb n="KR2o0015_WYG_049-13b"/>
　路詾詾皆言侯覽曹節公乗昕王甫鄭颯等與趙夫<lb/>
　人諸女尚書並亂天下若不急誅必生變亂傾覆社<lb/>
　稷願出臣章宣示左右令諸姦知臣疾之太后不從<lb/>
　聞者莫不震恐謀未及𤼵曹節等矯詔殺之時蕃七<lb/>
　十餘矣聞難作將官屬門生八十餘人抜刃入承天<lb/>
　門攘臂大呼適遇王甫甫收殺之於乎天之將亡漢<lb/>
　耶蕃一朝老臣名重天下而猖狂寡慮乃與未嘗更<lb/>
　事者比㡬乎㬥虎馮河死而無悔者斯豈孔子所謂<lb/>
<pb n="KR2o0015_WYG_049-14a"/>
　賢哉<lb/>
　黄垍東都名臣論曰范曄書稱陳蕃曰懔懔乎伊望<lb/>
　之業矣論竇武曰天之廢商久矣君將興之宋襄公<lb/>
　所以敗也當陳蕃竇武秉政之際天下延頸太平之<lb/>
　業後世學者言忠烈有道必稽焉愚獨謂東京天緒<lb/>
　雖期於盡然使國紀勦墜士人不奮實蕃武之由蕃<lb/>
　以竒志堅節誓清國歩呈材効業不穢腐爛竇氏臨<lb/>
　朝腹心相委武以后父位為上將將相同心頥指喑<lb/>
<pb n="KR2o0015_WYG_049-14b"/>
　嗚足移天下列奏邪豎次行誅屏緩期延計如牛捕<lb/>
　鼠而鄭颯等縲紲吞舌無敢騰變是氣窮勢竭也所<lb/>
　留者朱瑀等十七人方且出宿歸府狐疑不斷瑀等<lb/>
　喢血一呼軀首塗地使天下忠臣義士跼蹐甘禍亂<lb/>
　是何智慮之不明器用之寡㣲也夫以將相委任之<lb/>
　重從天下想望之志興起以誅洒羣孽若决江湖灌<lb/>
　枝燭泰山壓朽株爾遲回自失貽禍宗社使天下以<lb/>
　忠為諱兇豎得志人上猶能謂之材烈之士邪通儒<lb/>
<pb n="KR2o0015_WYG_049-15a"/>
　巨賢四海所觀望覆敗乃爾尚何責屠羊乗寵無謀<lb/>
　而凶終哉學者必猶惑蕃武之事試為陳之自和順<lb/>
　之後君道已替政由嬖習使蕃武居股肱地補綻決<lb/>
　壞因事諷論不以蕩滅為己任則紀綱勢祚猶可維<lb/>
　持為㣲缺之漢而已一旦功力不終為邪黨魚肉使<lb/>
　何進小智憤激而辱覆車兇黨竭澤則劉氏遷業矣<lb/>
　豈非材不應實覆餗渥形哉愚誠傷漢業將謝陳竇<lb/>
　扶起翻為振落之禍耳故君子之立事也乗勢如騎<lb/>
<pb n="KR2o0015_WYG_049-15b"/>
　獸搏物如鷹隼騎獸顛則立噬鷙鳥見形則無獲是<lb/>
　以不俟終日救患未萌疾雷不及掩耳去惡絶其本<lb/>
　根安有處萬全之勢緩毫髪之斷身辱功絶貽禍宗<lb/>
　社哉愚柀漢書與賈生異時而慟也<lb/>
　温公曰天下有道君子揚于王庭以正小人之罪而<lb/>
　莫敢不服天下無道君子囊括不言以避小人之禍<lb/>
　而猶或不免黨人生昬亂之世不在其位四海横流<lb/>
　而欲以口舌救之臧否人物激濁揚清撩虺蛇之頭<lb/>
<pb n="KR2o0015_WYG_049-16a"/>
　踐虎狼之尾以至身被滛刑禍及朋友士類殱滅而<lb/>
　國隨以亡不亦悲乎夫唯郭泰既眀且哲以保其身<lb/>
　申屠蟠見機而作不俟終日卓乎其不可及已<lb/>
　司空圖曰儒衣而漢弁也人望而是之是威其徳也<lb/>
　必有操戈待之者矣君子救時也亦必相時度力以<lb/>
　致其用不可則静而鎮之以道訓服茍厲鋒氣果於<lb/>
　擊搏道不能化力不能制是將濟時重困故元禮之<lb/>
　徒終致鈎黨之禍至於張儉又不能引決區區之身<lb/>
<pb n="KR2o0015_WYG_049-16b"/>
　雖殘壞天下何裨於吾道哉陳太丘之容衆郭有道<lb/>
　之誘人其意未嘗沮物而彼亦不厚其毒利害可見<lb/>
　矣且猛摯不革其㬥麟不足以為仁也惡鳥不息其<lb/>
　鳴鳳不足以為瑞也況彼二三子甘逞於權豪呶呶<lb/>
　以至大亂惟據正而屈己者庶可與權<lb/>
　李徳裕曰理平之世教化興行羣臣和於朝百姓和<lb/>
　於野人自砥礪無所是非天下焉有朋黨哉仲長統<lb/>
　所謂同異生是非愛憎生朋黨朋黨致怨讎是也東<lb/>
<pb n="KR2o0015_WYG_049-17a"/>
　漢桓靈之朝政在閽寺綱紀以亂風教寖衰黨錮之<lb/>
　士始以議論疵物於是危言危行刺譏當世其志在<lb/>
　於維持名教斥逺佞邪雖乖大道猶不失正今之朋<lb/>
　黨者皆依倚倖臣誣陷君子鼔天下之動以養交游<lb/>
　竊儒家之術以資大盗<hi>謂倖臣也</hi>所謂教猱升木嗾犬害<lb/>
　人穴居城社不可熏鑿漢之黨錮為理世之罪人矣<lb/>
　今之朋邪又黨錮之罪人矣仲長統曰才智者亦姦<lb/>
　兇之羽翼勇氣者亦盗賊之爪牙誠如是言然辨之<lb/>
<pb n="KR2o0015_WYG_049-17b"/>
　未盡如是者皆小才小勇秪能用詭道入邪徑磔鼠<lb/>
　穿屋虺毒螫人如巨海隂夜百色妖露焉能白日為<lb/>
　怪越人道之行當虀粉矣<lb/>
　盧照鄰詠郭泰詩曰大漢昔云季小人道遂振玊帛<lb/>
　委閽尹斧鑕嬰縉紳邈哉郭先生卷舒得其真雍容<lb/>
　謝朝廷譚笑奬人倫在晦不絶俗處亂不為親諸侯<lb/>
　不得友天子不得臣冲情甄負甑重價折角巾悠悠<lb/>
　天下士相送洛橋津誰知仙舟上寂寂無四鄰<lb/>
<pb n="KR2o0015_WYG_049-18a"/>
陳寔<lb/>
　少游曰孟子曰伯夷聖之清者也栁下惠聖之和者<lb/>
　也又曰伯夷隘栁下惠不恭何也盖古之君子初無<lb/>
　意於制行也因時而已伯夷之時天下失於太濁於<lb/>
　是制其行以清栁下惠之時天下失於太潔故制其<lb/>
　行以和雖然清者所以激濁也非激濁而為清是隘<lb/>
　而已和者所以救潔也非救潔而為和是不恭而已<lb/>
　故由其本而言之則為清為和由其弊而言之則為<lb/>
<pb n="KR2o0015_WYG_049-18b"/>
　隘為不恭故伯夷栁下惠者實未嘗清實未甞和也<lb/>
　安有隘不恭之弊哉前史稱中常侍侯覽托太守髙<lb/>
　倫用吏陳寔曰此人不宜用而侯常侍不可違乞從<lb/>
　外舉又中常侍張讓歸𦵏潁川雖一郡畢至而名士<lb/>
　無徃者讓甚耻之寔乃獨弔焉嗚呼若寔者可謂殆<lb/>
　庶㡬於夷惠矣何則桓靈之時政在宦官而天下之<lb/>
　士方以髙節相髙疾之已甚至使其屬無所發憤常<lb/>
　欲以身死黨錮之禍海内塗炭者二十餘年豈特小<lb/>
<pb n="KR2o0015_WYG_049-19a"/>
　人之罪哉君子亦有以取之也寔知其然故於用吏<lb/>
　送𦵏之事稍屈其身應之所以因時救弊而已其後<lb/>
　復誅黨人張徳寔以此多自全宥則其效盖可見也<lb/>
　嗚呼使東漢之士大夫皆如寔也黨錮之禍何從而<lb/>
　興乎以此言之寔殆庶㡬於夷惠不誣矣然則寔為<lb/>
　侯張而少詘也不為過則元稹之徒因宦官以得宰<lb/>
　相亦不為過斯不然也孔子於衛見南子矣於魯欽<lb/>
　陽虎矣至彌子以為主我衛卿可得也則曰有命盖<lb/>
<pb n="KR2o0015_WYG_049-19b"/>
　見南子欽陽虎者身可詘也不主彌子者道不可詘<lb/>
　也寔於侯張亦詘身以伸道耳豈若元稹之徒詘道<lb/>
　而伸身者哉然則士大夫為道而不詘身於宦人者<lb/>
　亦可乎斯又不然也昔齊人獲臧堅齊侯使人唁之<lb/>
　且曰無死堅稽首曰拜命之辱抑君賜不終姑又使<lb/>
　其刑臣禮於士以杙决傷而死古之人耻其身之辱<lb/>
　於刑臣也如此非寔之時其可詘身於宦人也與故<lb/>
　為伯夷之清而非其時者是隘而已若寔之詘身於<lb/>
<pb n="KR2o0015_WYG_049-20a"/>
　宦人而非其時者是為姦而已<lb/>
蔡邕言三互法<lb/>
　温公曰叔向有言國將亡必多制眀王之政謹擇忠<lb/>
　賢而任之凡中外之臣有功則賞有罪則誅無所阿<lb/>
　私法制不煩而天下大治所以然者何哉執其本故<lb/>
　也及其衰也百官之任不能擇人而禁令益多防閑<lb/>
　益宻有功者以閡文不賞為姦者以巧法免誅上下<lb/>
　煩擾而天下大亂所以然者何哉逐其末故也孝靈<lb/>
<pb n="KR2o0015_WYG_049-20b"/>
　之時刺史二千石貪如豺虎㬥殘烝民而朝廷方守<lb/>
　三互之禁以今視之豈不適足為笑而深可為戒哉<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十七</head> <lb/>
    <p>
<pb n="KR2o0015_WYG_017-1a"/>
欽定四庫全書<lb/>
　歴代名賢確論卷十七<lb/>
　　通論<lb/>
　　　諸公即位正不正<hi>東坡</hi>
　　　魯之失國<hi>潁濱</hi>
　　　魯用郊<hi>東坡</hi>
　　　魯猶三望<hi>東坡</hi>
　　　雩閔雨<hi>東坡</hi>　<hi>劉蕡</hi>
<pb n="KR2o0015_WYG_017-1b"/>
　　　大夫無遂事<hi>東坡</hi>
諸公即位正不正<lb/>
　東坡曰始終受授之際春秋之所甚謹也無事而書<lb/>
　首時事在二月而書二月在三月而書三月者例也<lb/>
　至於公之始年雖有二月三月之書而又特書正月<lb/>
　隱元年春王正月三月公及邾儀父盟于蔑所以掲<lb/>
　天子之正朔而正諸侯之始也公羊傳曰縁臣民之<lb/>
　心不可以一日無君縁始終之義一年不二君不可<lb/>
<pb n="KR2o0015_WYG_017-2a"/>
　曠年無君故書曰元年春王正月此四者相須而不<lb/>
　可去也定公元年書曰王三月晉人執宋仲幾于京<lb/>
　師先儒疑焉而未得其當也嘗試論之春秋十有二<lb/>
　公其得始終之正而備即位之禮者四文成襄哀也<lb/>
　攝而立不得備即位之禮者一隱是也先君不以其<lb/>
　道終而已不得備即位之禮者六桓莊閔僖宣昭是<lb/>
　也先君不以其道終而又在外者二莊公定公也在<lb/>
　外踰年而後至者一定公也且夫先君雖在外不以<lb/>
<pb n="KR2o0015_WYG_017-2b"/>
　其道終而未嘗有逾年而後至者則是二百四十二<lb/>
　年未嘗一日無君而定公元年魯之統絶者自正月<lb/>
　至于六月而後續也正月者正其君也魯之統方絶<lb/>
　而未續天子之正朔將誰正邪公羊曰正月者正即<lb/>
　位也定無正月者即位後也定哀多㣲詞而何休以<lb/>
　為昭公出奔國當絶定公不得繼體奉正嗚呼昭公<lb/>
　絶而定公又得立是魯無君矣穀梁曰昭無正終故<lb/>
　定無正始是桓莊閔僖宣昭皆不書正月歟丘明無<lb/>
<pb n="KR2o0015_WYG_017-3a"/>
　傳杜預之註略而不明而公穀之說又如此故愚猶<lb/>
　有言焉<lb/>
魯之失國<lb/>
　潁濱曰魯自宣公殺其世子而自立公室遂卑三桓<lb/>
　分有其民而竊咻之民知有大夫而不知有君襄公<lb/>
　二十九年季武子取卞公還自楚不敢入歸而不敢<lb/>
　問盖魯君之失國也久矣至昭公不忍其<hi>缺</hi>能収民<lb/>
　而舉兵攻之遂以失國哀公孤弱甚于昭公又欲以<lb/>
<pb n="KR2o0015_WYG_017-3b"/>
　越人攻之終亦出死于越嗟夫棄國五世而欲一朝<lb/>
　収之宜其難哉昔齊晏子嘗告景公以田氏之禍公<lb/>
　問所以救之者晏子曰唯禮可以已之在禮家施不<lb/>
　及國而大夫不収公利景公稱善而不能用齊卒以<lb/>
　亡語稱哀公問社於宰我宰我對曰夏后氏以松殷<lb/>
　人以柏周人以栗使民戰栗孔子聞之曰成事不說<lb/>
　遂事不諫既往不咎予嘗考之以為哀公將去三桓<lb/>
　而不敢正言古者戮人於社其託于社者有意于誅<lb/>
<pb n="KR2o0015_WYG_017-4a"/>
　也宰我知其意而亦以隱答焉其曰使民戰栗以誅<lb/>
　告也孔子知其不可曰此先君之所為植根固矣不<lb/>
　可以誅戮齊也盖亦有意於禮乎不然何咎予之深<lb/>
　也孔子曰禮樂征伐自諸侯出十世希不失矣禮樂<lb/>
　征伐自大夫出五世希不失矣陪臣執國命三世希<lb/>
　不失矣自隱至昭而逐于季氏凡十世自宣至定而<lb/>
　制于陽虎凡五世虎不逾世而敗自是三桓㣲没不<lb/>
　復見焉魯公室雖㣲不絶遂與戰國相終始盖以臣<lb/>
<pb n="KR2o0015_WYG_017-4b"/>
　僭君不義而得民要以力自斃君雖失衆而其實無<lb/>
　罪久則民將哀之其勢固當然哉<lb/>
魯用郊<lb/>
　東坡曰先儒之論或曰魯郊僭也春秋譏焉非也魯<lb/>
　郊僭也而春秋之所譏者當其罪也賜魯以天子之<lb/>
　禮樂者成王也受天子之禮樂者伯禽也春秋之譏<lb/>
　魯郊也上則譏成王次則譏伯禽成王伯禽不見于<lb/>
　春秋而夫子無所致其譏也無所致其譏而不譏者<lb/>
<pb n="KR2o0015_WYG_017-5a"/>
　春秋之所以求信于天下也夫以魯而僭天子之郊<lb/>
　其罪惡如此之著也夫子以為無所致其譏而不譏<lb/>
　焉則其譏之者固天下之所用而信之也郊之書於<lb/>
　春秋者其類有二書卜郊不從乃免牲者譏卜常祀<lb/>
　而不譏郊也鼷鼠食郊牛之口傷改卜牛者譏養牲<lb/>
　之不謹而不譏郊也書四月五月九月郊者譏郊之<lb/>
　不時而不譏郊也非卜常祀非養牲之不謹非郊之<lb/>
　不時則不書不書則不譏也禘于太廟者為致夫人<lb/>
<pb n="KR2o0015_WYG_017-5b"/>
　而書也有事于太廟者為仲遂卒而書也春秋之書<lb/>
　郊者猶此而已故曰不譏郊也郊祀者先王之大典<lb/>
　而夫子不得見之于周也故因魯之所有天子之禮<lb/>
　樂而記郊之變焉耳成十七年九月辛丑用郊公羊<lb/>
　傳曰用者不宜用者也九月非所用郊也穀梁傳曰<lb/>
　夏之始猶可以承春以秋之末承春之始盖不可矣<lb/>
　且夫郊未有至九月者也曰用者著其不時之甚也<lb/>
　杜預以為用郊從史文或說用然後郊者皆無取焉<lb/>
<pb n="KR2o0015_WYG_017-6a"/>
魯猶三望<lb/>
　東坡曰昔之論春秋書猶之義者皆曰猶者可以已<lb/>
　也愚以為不然春秋之所以書猶者二曰如此而猶<lb/>
　如此者甚之之詞也公子遂如齊至黄乃復辛巳有<lb/>
　事于太廟仲遂卒于垂壬午猶繹是也曰不如此而<lb/>
　猶如此者幸之之詞也閏月不告朔猶朝于廟不郊<lb/>
　猶三望是也夫子傷周道之衰禮樂文章之壞而莫<lb/>
　或救之也故區區焉掇拾其遺亡以為其全不可得<lb/>
<pb n="KR2o0015_WYG_017-6b"/>
　而見矣得見一二斯可矣故閏月不告朔猶朝于廟<lb/>
　者憫其不告朔而幸其猶朝于廟也不郊猶三望者<lb/>
　傷其不郊而幸其猶三望也春秋之書三望者為不<lb/>
　郊而書也或卜郊不從乃免牲猶三望或郊牛之口<lb/>
　傷改卜牛牛死乃不郊猶三望而穀梁以為乃者亡<lb/>
　乎人之詞也猶者可以已之詞也夫郊祀者先王之<lb/>
　大典而夫子不得親見之於周也故因魯之所行郊<lb/>
　祀之禮而極言之焉耳故不郊猶三望者皆夫子所<lb/>
<pb n="KR2o0015_WYG_017-7a"/>
　以存周之遺典也若曰可以已則是周之遺典絶矣<lb/>
　或曰魯郊僭也夫子何存焉曰魯郊僭也而夫子不<lb/>
　譏夫子所譏者當其罪也賜魯以天子之禮樂者成<lb/>
　王也受天子之禮樂者伯禽也夫子而譏魯郊也上<lb/>
　則譏成王次則譏伯禽成王伯禽不見于經而夫子<lb/>
　何譏焉故曰猶三望者夫子之所以存周之遺典也<lb/>
雩閔雨<lb/>
　東坡曰雩者先王所以存夫愛民之心而已也天之<lb/>
<pb n="KR2o0015_WYG_017-7b"/>
　應乎人君者以其德不以其言也人君修其德使之<lb/>
　無愧乎其中而又何禱也雖然當歲之旱也聖人不<lb/>
　忍安坐而視民之無告也故為之雩雩者先王之所<lb/>
　以存夫愛民之心而已也作傳者不達乎此而為是<lb/>
　紛紛之論亦可笑矣穀梁傳曰月雩正也秋大雩非<lb/>
　正也冬大雩非正也月雩之為正何也其時窮人力<lb/>
　盡是月不雨則無及矣雩之必待其時窮人力盡何<lb/>
　也雩者為旱請也古之人重請以為非讓也嗚呼為<lb/>
<pb n="KR2o0015_WYG_017-8a"/>
　民父母安視其急而曰毛澤未盡人力未竭以行其<lb/>
　區區之讓哉愚以為凡書雩者記旱也一月之旱故<lb/>
　雩書月一時之旱故雩書時春秋書雩之例時月而<lb/>
　不日以為旱之不在乎日也唯昭公之末年八月上<lb/>
　辛大雩季辛又雩而昭公之雩非旱雩也公羊傳曰<lb/>
　又雩非雩也聚衆以逐季氏也然則旱雩之例亦可<lb/>
　見矣傳例曰凡災異歴日者月歴月者時歴時者加<lb/>
　日又雩記旱也旱記災也故愚舉此以為例<lb/>
<pb n="KR2o0015_WYG_017-8b"/>
　劉蕡曰春秋魯僖公一年之中三書不雨者以其人<lb/>
　君有恤人之志也魯文公二年之中一書不雨者以<lb/>
　其人君無憫人之心也故僖致精誠而旱不害物文<lb/>
　無憫恤而變則成災<lb/>
大夫無遂事<lb/>
　東坡曰春秋之書遂一也而有善惡存焉君子觀其<lb/>
　當時之實而已矣利害出於一時而制之於千里之<lb/>
　外當此之時而不遂君子以為固上之不足以利國<lb/>
<pb n="KR2o0015_WYG_017-9a"/>
　下之不足以利民可以復命而後請當此之時而遂<lb/>
　君子以為專專者固所貶也而固者亦所譏也故曰<lb/>
　春秋之書遂一也而有善惡存焉君子觀其當時之<lb/>
　實而已矣公子結媵陳人之婦于鄄遂及齊侯宋公<lb/>
　盟公羊曰媵不書此何以書以其遂事書大夫無遂<lb/>
　事此其言遂何大夫出疆有可以安國家利社稷則<lb/>
　專之可也公子遂如周遂如晉公羊亦曰大夫無遂<lb/>
　事此其言遂何公不得為政也其書遂一也而善惡<lb/>
<pb n="KR2o0015_WYG_017-9b"/>
　如此之相逺豈可以不察其實哉春秋者後世所以<lb/>
　學為臣之法也謂遂之不譏則愚恐後之為臣者流<lb/>
　而為專謂遂之皆譏愚恐後之為臣者執而為固故<lb/>
　曰觀乎當時之實而已矣西漢之法有矯制之罪而<lb/>
　當時之名臣皆引此以為據若汲黯開倉以賑饑民<lb/>
　陳湯發兵以誅郅支若此者專之可也不然獲罪於<lb/>
　春秋矣<lb/>
　歴代名賢確論卷十七<lb/>
</p>
<p>
</p>
  </div>
</body>
</text>
</TEI>
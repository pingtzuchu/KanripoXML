<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十六</head> <lb/>
    <p>
<pb n="KR2o0015_WYG_066-1a"/>
欽定四庫全書<lb/>
　歴代名賢確論卷六十六<lb/>
　　隋高祖<lb/>
　　　高祖與后重誓無異生子以絶分爭又使五子<lb/>
　　　　分據大鎮晩年父子兄弟迭猜忌皆不以壽<lb/>
　　　　終<hi>温公</hi>
　　　楊素<hi>何去非</hi>
　　煬帝<lb/>
<pb n="KR2o0015_WYG_066-1b"/>
　　　荒淫<hi>樂天</hi>　<hi>東坡</hi>
　　　嚴峻法令<hi>陳子昻</hi>
　　通論<lb/>
　　　文帝煬帝<hi>温公</hi>
高祖與后重誓無異生子以絶分爭又使五子分據大<lb/>
鎮晩年父子兄弟迭猜忌皆不以壽終<lb/>
　温公曰昔辛伯諗周桓公曰内寵並后外寵貳政嬖<lb/>
　子配嫡大都偶國亂之本也人主誠能慎此四者亂<lb/>
<pb n="KR2o0015_WYG_066-2a"/>
　何自生乎隋高祖徒知嫡庶之多爭孤弱之易搖曾<lb/>
　不知勢鈞位逼雖同産至親不能無相傾奪者諗辛伯<lb/>
　之言得其一而失其三乎<lb/>
楊素<lb/>
　何去非曰戰必勝攻必取者將之良能也良將之所<lb/>
　挾亦曰智勇而已徒智而無勇則遇勇而挫徒勇而<lb/>
　無智則遇智而蹶智足以役勇勇足以應智然後以<lb/>
　戰必勝以攻必取天下其孰能當之昔者楊素之於<lb/>
<pb n="KR2o0015_WYG_066-2b"/>
　隋可謂一代之名將矣而賀若弼評之謂其特猛將<lb/>
　耳非所謂謀將也甚哉弼之過於自負而輕於議人<lb/>
　也隋自平陳之後素已為統帥矣其克敵斬虜功策<lb/>
　為多既俘陳主而江湖海岱羣盗蜂起大者數萬小<lb/>
　者數千而素專閫外之權轉戰萬里窮越嶺海無向<lb/>
　不滅已而突厥犯塞宗室稱兵而社稷危矣素之授<lb/>
　鉞專征其所摧陷者不可勝計遂空敵庭而清内難<lb/>
　然素之兵未嘗小衂隋功臣無與肩者其為烈亦至<lb/>
<pb n="KR2o0015_WYG_066-3a"/>
　矣而弼猶不以謀將處之特曰猛而已夫目之以猛<lb/>
　而不許之以謀蓋所謂徒勇而無智者矣考素之功<lb/>
　烈如此茍其智之不逮則凡所以決機取勝者其誰<lb/>
　之謀也自隋文平一天下所謂名將者獨韓擒虎賀<lb/>
　若弼史萬嵗與素耳擒弼自平陳之後不獲立尺寸<lb/>
　之効獨史萬嵗從素征討以驍勇稱而弼乃以大將<lb/>
　自處而目是三人者皆不能盡其材亦見其不知量<lb/>
　而務以其私言動世主也素之馭戎嚴整而喜誅每<lb/>
<pb n="KR2o0015_WYG_066-3b"/>
　戰必求士之過失者斬之以令常至百輩而先以數<lb/>
　百人赴敵陷陣不能而還却者悉斬之復進以數百<lb/>
　人期必陷陣而止是以士皆必死前無堅敵此弼所<lb/>
　以得目之為猛也嗟乎素非有忍於士也以為士之<lb/>
　必死者乃所以決生必生者乃所以決死故也唐之<lb/>
　善於兵者無若李靖其為書曰畏我者不畏敵畏敵<lb/>
　者不畏我是以古之名將十卒而殺其三者威振於<lb/>
　敵國殺其一者令行於三軍靖豈以卒為不足愛哉<lb/>
<pb n="KR2o0015_WYG_066-4a"/>
　以為殺一而百奮則奮者可期於勝也縱一而百惰<lb/>
　則惰者可期於敗也奮而克敵與夫惰而為敵所克<lb/>
　則是殺者乃所以生之愛者乃所以害之也善為將<lb/>
　者能審乎此則無惡乎其茍忍也雖然在素之術有<lb/>
　足以致勝未足以為勝之工也法曰兵無選鋒曰北<lb/>
　詩曰元戎十乘以先啓行其啓行者選鋒之謂也越<lb/>
　王勾踐之伐吳其為士者數萬而又有君子六千人<lb/>
　所謂君子者其選鋒也素之所使以陷陣者其選鋒<lb/>
<pb n="KR2o0015_WYG_066-4b"/>
　之謂歟然至有不克而還不免於誅者疑其非選之<lb/>
　特精而養之素厚之士也又嘗觀唐太宗之將未嘗<lb/>
　先以其身親搏戰也必以驍騎勁旅而經營於其傍<lb/>
　或瞰臨於其高常若無意於戰其兵既交其鬭皆力<lb/>
　而未決也卒然率之而奮士皆殊死突貫其敵之陣<lb/>
　而出其背凡所嬰者無不摧敗猶之二人之相搏也<lb/>
　材鈞而力偶方相持而未決也卒然一夫起其旁而<lb/>
　助之則夫受助者蔑不勝矣此法所謂以正合以竒<lb/>
<pb n="KR2o0015_WYG_066-5a"/>
　勝者也使素之所用以為鋒者皆精其選而又量敵<lb/>
　之堅脆以遣之使其必足以陷敵無至乎不克而還<lb/>
　又加之誅而常出於唐太宗之竒則如弼者亦何得<lb/>
　而妄議矣<lb/>
荒淫<lb/>
　白樂天隋堤栁詩曰隋堤栁嵗久年深盡衰朽風飄<lb/>
　飄兮雨蕭蕭三株兩株汴河口老枝病葉愁殺人曽<lb/>
　經大業年中春大業年中煬天子種栁成行夾流水<lb/>
<pb n="KR2o0015_WYG_066-5b"/>
　西自黃河東至淮緑影一千三百里大業末年春暮<lb/>
　月栁色如煙絮如雪南幸江都恣佚遊應將此栁繫<lb/>
　龍舟紫髯郎將䕶錦纜青娥御史直迷樓海内財力<lb/>
　此時竭舟中歌笑何日休上荒下困勢不久宗社之<lb/>
　危如綴旒煬天子自言歡樂殊未極豈知明年正朔<lb/>
　歸武德煬天子自言福祚長無窮豈知皇子封<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公<lb/>
　龍舟未過彭城閣義旗已入長安宫蕭墻禍生人事<lb/>
　變晏駕不得歸秦中土墳數尺何處葬吳公臺下多<lb/>
<pb n="KR2o0015_WYG_066-6a"/>
　悲風二百年來汴河路沙草和煙朝復暮後王何以<lb/>
　鑒前王請看隋堤亡國樹<lb/>
　東坡論隋好樂而亡曰隋煬帝不解音律略不關懐<lb/>
　後人製豔曲詞極淫綺令樂正白明逹造新聲創萬<lb/>
　嵗樂藏鈎樂投壺樂舞席固心髻玉女行觴神仙畱<lb/>
　客擲塼續命鬭雞子鬭百草泛龍舟還舊宫長樂花<lb/>
　及十二時等曲掩抑摧藏哀音斷絶帝悦之不已謂<lb/>
　幸臣曰多彈曲者如人多讀書讀書多則能撰文彈<lb/>
<pb n="KR2o0015_WYG_066-6b"/>
　曲多則能造曲因語明逹云陳氏褊陋曹妙逹猶自<lb/>
　封王况我天下大同乎宋武帝既受禪朝廷未備音<lb/>
　樂殷仲文以為言帝曰日不暇給且所不解仲文曰<lb/>
　屢聴自解帝曰政以解則好之故不習觀二主之言<lb/>
　興亡之理豈不明哉<lb/>
嚴峻法令<lb/>
　陳子昻諌刑書曰自古聖人不有外患必有内憂物<lb/>
　理之然也臣聞長老言隋之末代天下猶平煬帝不<lb/>
<pb n="KR2o0015_WYG_066-7a"/>
　龔窮毒威武厭居皇極自總元戎以百萬之師觀兵<lb/>
　遼海天下始騷然矣遂使楊𤣥感挾不臣之勢有大<lb/>
　盗之心欲因人謀以竊皇業乃稱兵中夏將據洛陽<lb/>
　哮闞之勢傾宇宙矣然亂未踰月而首足異處何者<lb/>
　天下之弊未有土崩蒸人之心猶望樂業煬帝不悟<lb/>
　暗忽人機自以為元惡既誅天下無巨猾也皇極之<lb/>
　任可以刑罰理之遂使兵部尚書樊子蓋專行屠戮<lb/>
　大窮黨與海内豪士無不罹殃遂至殺人如麻流血<lb/>
<pb n="KR2o0015_WYG_066-7b"/>
　成澤天下靡靡始思為亂矣於是蕭銑朱粲起於荆<lb/>
　南李密竇建德亂於河北四海雲搖遂並起而隋族<lb/>
　亡矣豈不哀哉<lb/>
文帝煬帝<lb/>
　温公論曰文帝之於周室非有元功厚德素洽於人<lb/>
　直以天元暴崩嗣君幼弱姦臣矯命徼倖得之然明<lb/>
　敏儉約勤於政治隨才任官信賞必罰故能取江南<lb/>
　三百年之國易於返掌使天下復為一統百姓繁庶<lb/>
<pb n="KR2o0015_WYG_066-8a"/>
　衣食豐衍突厥室韋靺鞨林邑高昌女國之屬莫不<lb/>
　稽顙稱臣奉珍入貢雖兩漢全盛之時不能過也向<lb/>
　使後嗣僅得中材之主以守之十世之内未易亡也<lb/>
　煬帝以悖逆詐謀坐承富强之業志驕意溢慨然慕<lb/>
　秦皇漢武之為人窮奢極欲兵連四夷政煩賦重盗<lb/>
　賊蠭起而猶巡遊不息以樂滔憂惡聞直言喜自壅<lb/>
　蔽噫是道也雖禹湯文武之子孫未或不亡况隋無<lb/>
　積善之基乎<lb/>
<pb n="KR2o0015_WYG_066-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十六<lb/>
</p>
<p>
</p>
  </div>
</body>
</text>
</TEI>
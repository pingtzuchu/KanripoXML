<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十二</head> <lb/>
    <p>
<pb n="KR2o0015_WYG_012-1a"/>
欽定四庫全書<lb/>
　歴代名賢確論卷十二<lb/>
　　二帝三代通論中<lb/>
　　　湯武<hi>范文正公</hi>
　　　湯仁文王畏利<hi>牛僧孺</hi>
　　　商剛周柔<hi>潁濱</hi>
　　　唐虞三代建官<hi>東坡</hi>
　　　三代勸勉其民<hi>潁濱</hi>
<pb n="KR2o0015_WYG_012-1b"/>
　　　三代富而教之<hi>六一</hi>
　　　堯舜周公<hi>李商隱</hi>
湯武<lb/>
　范文正公曰明夷隂上明下其義病矣火入地中其<lb/>
　光翕矣蔽賢傷善之時也夫文明在上則賢者遂進<lb/>
　文明在下則善人用傷其商之末世耶君子用晦然<lb/>
　後免於其難然則文王其不用晦乎何以嘗幽之耶<lb/>
　文王盖有國焉德加于人晦之難也故以文明入于<lb/>
<pb n="KR2o0015_WYG_012-2a"/>
　難終以柔順而出矣箕子雖無政焉而最近於闇故<lb/>
　自辱其身以晦其道然後乃免故文明在下難哉聖<lb/>
　賢其猶病諸變斯時者惟九三乎得其大者其湯武<lb/>
　之事歟　又曰革水火相薄變在其中聖人行權革<lb/>
　易之時也夫澤有水則得其宜今澤有火是反其常<lb/>
　矣天下無道聖人革之以反常之權然而反常之權<lb/>
　天下何由而從之以其内文明而外說也内卦文明<lb/>
　外卦兑說以此之文明易彼之昏亂以天下之説易<lb/>
<pb n="KR2o0015_WYG_012-2b"/>
　四海之怨以至仁易不仁以有道易無道此所以反<lb/>
　常而天下聽矣其湯武之作耶茍道德不去雖湯武<lb/>
　日生當為天下之助何反常之有焉<lb/>
湯仁文王畏利<lb/>
　牛僧孺曰救天下者皆曰仁得天下者皆曰利則可<lb/>
　乎曰不可也不得已而有天下則曰仁得已而有者<lb/>
　則曰利也若畏其利善以其仁皆聖也湯文王是也<lb/>
　原意曰聖人眎生民以天下襁穉在焚溺無不挈者<lb/>
<pb n="KR2o0015_WYG_012-3a"/>
　然則挈而授其家乎將遂挈而有之乎彼家無人而<lb/>
　有之不得已而仁矣有人而有之則得已而利矣夏<lb/>
　無人也<hi>謂無㣲子</hi>湯有以仁殷有人也文王畏其利前賢<lb/>
　明湯意故無伯夷後聖明文王意故曰周之德可謂<lb/>
　至德也已矣<lb/>
商剛周柔<lb/>
　潁濱曰商有天下者三十世而周之世三十有七商<lb/>
　既衰而復興者五王而周之既衰而復興者宣王一<lb/>
<pb n="KR2o0015_WYG_012-3b"/>
　人而已盖商之多賢君宜若其世之過於周周之賢<lb/>
　君不如商之多而久於商者數世其故何也周公之<lb/>
　治天下務以文章繁縟之禮和柔馴擾剛强之民故<lb/>
　其道本於尊尊而親親貴老而慈幼使民之父子相<lb/>
　愛兄弟相悅而無犯上難制之氣行其至柔之道以<lb/>
　揉天下之戾心而去其剛毅果敢之志故其享天下<lb/>
　至久而諸侯内侵京師不振卒于廢為至弱之國何<lb/>
　者優柔和易可以為久而不可以為强也若夫商人<lb/>
<pb n="KR2o0015_WYG_012-4a"/>
　之所以為天下者不可復見矣嘗試求之詩書詩之<lb/>
　寛緩而和柔書之委曲而繁重者皆周也而商人之<lb/>
　詩駿發而嚴厲其書簡潔而明肅以為商周之風俗<lb/>
　盖在乎此矣夫惟天下有剛强不屈之俗也故其後<lb/>
　世有以自振於衰㣲然至其敗也一散而不可復止<lb/>
　盖物之强者易以折柔忍者可以久存柔者可以久<lb/>
　存而常困于不勝强者易以折而其末也可以有所<lb/>
　立此商之所以不長而周之所以不振也嗚呼聖人<lb/>
<pb n="KR2o0015_WYG_012-4b"/>
　之為天下亦有所就而已不能使之無弊也使之能<lb/>
　久而不能强能以自振而不能以及遠此二者存乎<lb/>
　其後世之賢與不賢矣太公封於齊尊賢而上功周<lb/>
　公曰後世必有簒弑之臣周公治魯親親而尊尊太<lb/>
　公曰後世寖衰矣夫尊賢上功則近於强親親尊尊<lb/>
　則近于弱終之齊有田氏之禍而魯人困于盟主之<lb/>
　令盖商之政近于齊而周公之治周者其所以治魯<lb/>
　也故齊强而魯弱魯未亡而齊先亡也書稱伊尹去<lb/>
<pb n="KR2o0015_WYG_012-5a"/>
　亳適夏既醜有夏復歸于亳盖伊尹耕於有莘之野<lb/>
　既以處士從湯矣及其適夏非其私行也湯必與知<lb/>
　之其君臣之心以謂從湯伐桀以濟斯民不若使伊<lb/>
　尹事桀以正其亂雖使夏不亡商不興無憾也及其<lb/>
　不可復輔於是捨而歸耳其後文王事紂亦身為之<lb/>
　三公至將囚而殺之然後棄之而西盖湯之於桀文<lb/>
　王之於紂其不欲遽奪之者如此此其所以為湯文<lb/>
　王而後世之所不及也<lb/>
<pb n="KR2o0015_WYG_012-5b"/>
唐虞三代建官<lb/>
　東坡曰天下之事古略而今詳天下之官古寡而今<lb/>
　衆聖人非有意于其間勢則然也火化之始燔黍捭<lb/>
　豚以為糜矣至周而醯醢之屬至百二十甕棟宇之<lb/>
　始茅茨采椽以為泰矣至周九尺之堂山節藻梲聖<lb/>
　人隨世而為之節文豈得已哉周書曰唐虞稽古建<lb/>
　官惟百夏商官倍亦克用乂聖人不以官之衆寡論<lb/>
　治亂者以為治亂在德而不在官之衆寡也禮曰夏<lb/>
<pb n="KR2o0015_WYG_012-6a"/>
　后氏官五十商二百周三百與周官異學者盖不取<lb/>
　焉夫唐虞建官百簡之至也夏后氏安能減半而辨<lb/>
　此理之必不然也孔安國曰禹湯建官二百不及唐<lb/>
　虞之清要榮古而陋今學者之病也自夏商觀之則<lb/>
　以官百為清要自唐虞而上雲鳥紀官之世而觀之<lb/>
　則官百為陋矣夫豈然哉愚聞之叔向曰昔先王議<lb/>
　事以制不為刑辟故子産鑄刑書而叔向非之夫子<lb/>
　産之刑書末世之先務也然且得罪于叔向是以知<lb/>
<pb n="KR2o0015_WYG_012-6b"/>
　先王之法亦簡矣先王任人而不任法勞于擇人而<lb/>
　逸于委任故法可以簡法可以簡故官可以省古人<lb/>
　有言省官不如省事省事不如清心至矣<lb/>
三代勸勉其民<lb/>
　潁濱曰王道之至於民也其亦深矣賢人君子自潔<lb/>
　於上而民不免為小人朝廷之間揖讓如禮而民不<lb/>
　免為盗賊禮行於上而淫辟邪放之風起于下而不<lb/>
　能止此猶未免為王道之未成也王道之本始于民<lb/>
<pb n="KR2o0015_WYG_012-7a"/>
　之自喜而成于民之相愛而王者之所以求之於民<lb/>
　者其粗始于力田而其精極于孝弟亷恥之際力田<lb/>
　者民之最勞而孝弟亷恥者匹夫匹婦之所不悦强<lb/>
　所最勞而使之有自喜之心勸所不悅而使之有相<lb/>
　愛之意故夫王道之成而及其至于民其亦深矣古<lb/>
　者天下之災水旱相仍而上下不相保此其禍起于<lb/>
　民之不自喜於力田天下之亂盗賊放恣兵革不息<lb/>
　而民不樂業此其禍起于民之不相愛而棄其孝弟<lb/>
<pb n="KR2o0015_WYG_012-7b"/>
　亷恥之節夫自喜則雖有大勞而其事不遷相愛則<lb/>
　雖有强狠之心自顧其親戚之樂以不忍自棄于不<lb/>
　義此二者王道之大權也方今天下之人狃於工商<lb/>
　之利而不喜於農惟其最愚下之人自知其無能然<lb/>
　後安于田畝而不去山林饑餓之民皆有盗跖趦趄<lb/>
　之心而閨門之内父子交忿而不和及朝廷之上雖<lb/>
　有賢人而其教不逮于下是故士大夫之間莫不以<lb/>
　為王道之逺而難成也然臣竊觀三代之遺文至于<lb/>
<pb n="KR2o0015_WYG_012-8a"/>
　詩而以為王道之成有所易而無難者夫人之不喜<lb/>
　乎此是未得為此之味也故聖人之為詩道其耕耨<lb/>
　播種之勤而述其歲終倉廩豐實婦子喜樂之際以<lb/>
　感動其意故曰畟畟良耜俶載南畝播厥百榖實函<lb/>
　斯活或來瞻女載筐及筥其饟伊黍其笠伊糾其鎛<lb/>
　斯趙以<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>荼蓼當此時也民既勞矣故為之言其室<lb/>
　家來饁而慰勞之者以勉卒其事而其終章曰荼蓼<lb/>
　朽止黍稷茂止穫之挃挃積之栗栗其崇如墉其比<lb/>
<pb n="KR2o0015_WYG_012-8b"/>
　如櫛以開百室百室盈止婦子寧止殺時犉牡有捄<lb/>
　其角以似以續續古之人當此之時歲功既畢民之<lb/>
　勞者得以與其婦子皆樂於此休息閒暇飲酒食肉<lb/>
　以自快於一歲則夫勤者有以自忘其勤盡力者有<lb/>
　以輕用其力而狼戾無親之人有所慕悦而自改其<lb/>
　操此非獨于詩云爾道之使獲其利而教之使知其<lb/>
　樂亦如是也且民之性固安於所樂而悅于所利此<lb/>
　臣所以為王道之無難者也<lb/>
<pb n="KR2o0015_WYG_012-9a"/>
三代富而教之<lb/>
　六一日惟三代仁政之本始于井田而成于學記曰<lb/>
　國有學遂有序黨有庠家有塾其極盛之時大備之<lb/>
　制也凡學本于人惟磨揉遷革使趨于善至于風俗<lb/>
　成而頌聲興盖其功法施之各有次第其教于人者<lb/>
　勤而入于人者漸勤則不倦漸則遲久而深夫以不<lb/>
　倦之意待遲久而成功者三王之用心也故其為治<lb/>
　必久而後致太平而為國皆至于六七百年而未已<lb/>
<pb n="KR2o0015_WYG_012-9b"/>
　此其効也三代學制甚詳而後世罕克以舉盖或不<lb/>
　知本末而不備又求于速不待其成而殆故學之道<lb/>
　常廢而僅存<lb/>
蕘舜周公<lb/>
　李商隱曰堯去子舜亦去子周公去弟後世人以為<lb/>
　能斷此絶不知聖人事者斷之為義疑而後定者也<lb/>
　聖人所行無疑又安用斷聖人持天下以道民不得<lb/>
　知聖人理天下以仁義民不得知害去其身未仁也<lb/>
<pb n="KR2o0015_WYG_012-10a"/>
　害去其家未仁也害去其國亦未仁也害去其天下<lb/>
　亦未仁也害去其後世然後仁也宜而行之謂之義<lb/>
　子不肖去子弟不順去弟家國天下後世皆蒙利去<lb/>
　害矣不去則反宜然而為之堯舜周公未嘗疑又安<lb/>
　用斷故曰斷非聖人事<lb/>
　<lb/>
　<lb/>
　<lb/>
<pb n="KR2o0015_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十二<lb/>
</p>
<p>
</p>
  </div>
</body>
</text>
</TEI>
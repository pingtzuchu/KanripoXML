<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷七十二</head> <lb/>
    <p>
<pb n="KR2o0015_WYG_072-1a"/>
欽定四庫全書<lb/>
　歴代名賢確論卷七十二<lb/>
　　髙宗<lb/>
　　　廢立皇后<hi>石守道</hi>　<hi>孫之翰</hi>
　　　追尊上祖并髙祖太宗文穆文徳二后帝自稱<lb/>
　　　　天皇后自稱天后<hi>孫之翰</hi>
　　　追諡太子為皇帝<hi>范祖禹</hi>
　　　改元顯慶<hi>孫之翰</hi>
<pb n="KR2o0015_WYG_072-1b"/>
　　　封禪改元乾封<hi>孫之翰</hi>
　　　于志寧請衡山公主俟三年喪成婚<hi>范祖禹</hi>
　　　責五品以上言事<hi>范祖禹</hi>
　　　斥許敬宗對彗星為髙麗滅之兆<hi>范祖禹</hi>
　　　來公敏諫止幸涼州<hi>范祖禹</hi>
　　　劉仁軌請李敬立鎮洮河以陷之<hi>孫之翰</hi>
　　　李勣<hi>范祖禹</hi>　<hi>孫之翰</hi>
　　　長孫無忌<hi>范祖禹</hi>　<hi>孫之翰</hi>
<pb n="KR2o0015_WYG_072-2a"/>
　　　上官儀郝處俊<hi>孫之翰</hi>
　　　劉仁軌<hi>張唐英</hi>
　　　總論髙宗<hi>范祖禹</hi>　<hi>子由</hi>
廢立皇后<lb/>
　石守道曰吁虐哉髙宗也隋氏酷民塗炭太宗援之<lb/>
　以仁義躋之於富壽民方出死地而登樂土髙宗溺<lb/>
　於一婦人輕以天下授之民復塗炭者二十年信矣<lb/>
　髙宗之虐也初太宗不豫執髙宗手顧謂褚遂良長<lb/>
<pb n="KR2o0015_WYG_072-2b"/>
　孫無忌曰我好兒我好新婦今付卿暨王皇后廢立<lb/>
　則天後唐室幾為丘墟李氏子孫繼踵殺戮皆髙宗<lb/>
　之虐毒及於祖先流於後世也噫皇后者宗廟之本<lb/>
　也天下之母也天子理陽道后理隂徳君治外事后<lb/>
　聽内政君之與后猶日之與月也隂之與陽也立之<lb/>
　必以存天下之大公繫宗廟之大本為社稷之大計<lb/>
　合於天地人心而後可以得立也廢之必以存天下<lb/>
　之大公係宗廟之大本為社稷之大計合於天地人<lb/>
<pb n="KR2o0015_WYG_072-3a"/>
　心而後可以得廢也髙宗專一人之欲徇一人之愛不<lb/>
　顧天下大公宗廟大本社稷大計而以一時之私情<lb/>
　自廢立卒貽武氏之禍幾乎覆宗絶祀為虐不亦甚<lb/>
　乎<lb/>
　孫之翰曰髙宗即位數年奉先帝成法以臨天下頗<lb/>
　得守文之體一日昏惑自恣不奉天戒雖前代荒亂<lb/>
　之主少過之者天子之貴嬪御之衆何至私先帝才<lb/>
　人使逞險譎之計誣陷中宫為國大醜且晉邸升為<lb/>
<pb n="KR2o0015_WYG_072-3b"/>
　皇儲即位之年地震久而不止是天意以隂盛為戒<lb/>
　也太宗臨終顧無忌遂良稱好兒好婦是以家國之<lb/>
　事付託於大臣也武氏詭計初行方議廢立遂良以<lb/>
　死爭之是不負先帝之付託也嗚呼先帝付託於臨<lb/>
　終天地示戒於連年大臣力爭於所議稍近中常之<lb/>
　主當知事理甚明不可不念況髙宗少為聖父教訓<lb/>
　正人輔導豈全不辨事理乎但内惑嬖者之計外納<lb/>
　姦人之言上不奉天戒次不遵父命下不顧忠議徇<lb/>
<pb n="KR2o0015_WYG_072-4a"/>
　一時之欲以至於此心知皇后無辜而憫之反為嬖<lb/>
　者戕殘都不敢問此又孱懦之態甚矣使文武之臣<lb/>
　蕃夷之長共朝嬖者此又亂禮之甚前代未之有卒<lb/>
　使嬖者擅人主之權害宗室殺大臣幾移宗社實髙<lb/>
　宗之過也然髙宗之過雖姦黨所賛亦由李勣微言<lb/>
　于志寧顧望致之爾李勣荷先帝付託志寧任宰弼<lb/>
　之重若稍助遂良無忌韓瑗來濟之言姦黨豈能動乎<lb/>
　是極諫髙宗之過者遂良也成就髙宗之過者李勣<lb/>
<pb n="KR2o0015_WYG_072-4b"/>
　志寧也故書曰右僕射河南郡公褚遂良諫廢立皇<lb/>
　后降漳州都督書其官爵明稱大臣之任也諫廢立<lb/>
　明廢者不當廢立者不當立也因諫而明無罪也遣<lb/>
　勣志寧立皇后不書其官但名之者明勣志寧無大<lb/>
　臣之節所以賤之也書臨軒立皇后而不曰帝見髙<lb/>
　宗無人君之體矣<lb/>
追尊上祖并髙祖太宗文穆文徳二后帝自稱天皇后<lb/>
自稱天后<lb/>
<pb n="KR2o0015_WYG_072-5a"/>
　孫之翰曰諡所以尊名也古之天子諸侯卿大夫善<lb/>
　名雖多惟取一大善為稱不使名浮於善也歴代帝<lb/>
　王諡號或實或虚不能盡如古制然必以祔廟之始<lb/>
　一二字為定髙祖起義兵雖出太宗之謀然親平大<lb/>
　亂成就王業諡武宜矣太宗本以武功定天下即位<lb/>
　之後行王道致太平推誠人心幾致刑措紀綱號令<lb/>
　與治古同諡文宜矣今髙宗加諡髙祖曰神堯不惟<lb/>
　越禮適所以辱之也髙祖於堯之道安可擬況稱曰<lb/>
<pb n="KR2o0015_WYG_072-5b"/>
　神堯人必謂不稱其名既知不稱得非辱之也二后<lb/>
　加號神聖尤乖其實孟子曰大而化之之謂聖聖而<lb/>
　不可知之謂神豈中宫之位可當其號乎此葢武后<lb/>
　自欲尊大妄稱天后髙宗遂稱天皇髙宗與后既欲<lb/>
　稱號不常遂追尊祖宗二后用掩其跡嗚呼為天子<lb/>
　徇后之欲僭大其稱瀆祖宗亂典禮使後嗣觀之益<lb/>
　尚崇飾此髙宗之過也髙宗之過亦由大臣有司不<lb/>
　守經義逢君之惡所致爾<lb/>
<pb n="KR2o0015_WYG_072-6a"/>
追諡太子為皇帝<lb/>
　范祖禹曰皇帝者有天下之號茍無其位非所以為<lb/>
　贈謚也父没而後子立今父在而追尊其子豈禮也<lb/>
　哉李泌以為武后欲謀篡位酖太子洪葢髙宗不之<lb/>
　知而後復加之尊名以掩其跡是時政出於后髙宗<lb/>
　尸位而已其後明皇追諡寧王憲代宗追諡建寧王<lb/>
　倓以此為故事皆不正之禮不可為後世法也<lb/>
改元顯慶<lb/>
<pb n="KR2o0015_WYG_072-6b"/>
　孫之翰曰人君即位之年謂之元年者元始也人君<lb/>
　布政自兹而始首月謂之正月取其正始之義也厥<lb/>
　後以數繼之終於一世焉此前古聖人不易之法也<lb/>
　至漢文帝惑方士之言改後元年始亂古制孝武因<lb/>
　事别立年名歴代帝王皆遵尚之唐武徳貞觀雖為<lb/>
　年號各終一世不復改元此於古制不失髙宗守成<lb/>
　何為不奉祖宗之法且在位七年矣而謂之元年於<lb/>
　理安乎若以立太子之始得以改元不知天下事統<lb/>
<pb n="KR2o0015_WYG_072-7a"/>
　於天子乎統於太子乎事不師古而至於此由大臣<lb/>
　昧於經義而然也<lb/>
封禪改元乾封<lb/>
　孫之翰曰太宗以大功大徳平治天下其朝廷之事<lb/>
　則賢才在位法度施設其生民之樂則刑罰幾措嵗<lb/>
　時屢穰其四夷之服則大者來臣小者安帖前古聖<lb/>
　王之治何以加焉尚謂封禪盛徳之事慮已所為未<lb/>
　當天心終不行其禮髙宗在位十餘年雖賴先帝遺<lb/>
<pb n="KR2o0015_WYG_072-7b"/>
　徳生民安業四夷不動奈朝廷之事姦人亂政忠賢<lb/>
　竄戮太子廢殺臨朝聽斷則中宫埀簾於後得以預<lb/>
　聞威福之施不専於已此大亂已見有何功徳可以<lb/>
　告成葢徇后之欲舉稀闊儀物誇耀天下爾登封之<lb/>
　後嵗饑民困日食彗見連年不已豈非功徳之薄妄<lb/>
　告於天又千乘萬騎之行勞費民力干動和氣所致<lb/>
　也姦人預慮天時不順先引漢乾封故事建為年號<lb/>
　若以嵗旱為乾封則民之饑困災變頻仍是果天祐<lb/>
<pb n="KR2o0015_WYG_072-8a"/>
　哉為天下者切戒於此勿輕議盛徳之事<lb/>
于志寧請衡山公主三年喪畢成婚<lb/>
　范祖禹曰書曰三載四海遏密八音君喪三年自古<lb/>
　以來未之有改也漢文率情變禮薄於喪紀始令吏<lb/>
　民三日羣臣三十六日而釋服雖欲自損以便人而<lb/>
　不知使人入於夷狄也自是以後民不知戴君之義<lb/>
　而嗣君遂亦不為三年之服唐之人主鮮能謹於禮<lb/>
　者故有公除而議昏亮隂而舉樂内無父子外無君<lb/>
<pb n="KR2o0015_WYG_072-8b"/>
　臣而欲教化行禮俗成難矣夫君者父道也臣者子道<lb/>
　也無君是無父也況人君而可以無父乎若君服於<lb/>
　内臣除於外是有父子無君臣也為國家者必務革漢<lb/>
　文之薄制遵三代之隆禮教天下以方喪三年則衆<lb/>
　著於君臣之義矣<lb/>
責五品以上言事<lb/>
　范祖禹曰太宗嘉納直言導羣臣以諫爭是以論闕<lb/>
　失者日相繼也後嗣承其餘烈以髙宗之闇而求言<lb/>
<pb n="KR2o0015_WYG_072-9a"/>
　於臣下如此由其祖宗為之法也詩曰貽厥孫謀以<lb/>
　燕翼子太宗之謂矣<lb/>
斥許敬宗對彗星為髙麗滅之兆<lb/>
　范祖禹曰天垂象聖人則之三辰之眚天所以警戒<lb/>
　人君也昔齊景公欲禳彗星晏子曰彗所以除穢也<lb/>
　君無穢徳又何禳焉若徳之穢禳之何損而許敬宗<lb/>
　謟諛人主歸咎髙麗豈不矯誣上天乎髙宗庸昏而<lb/>
　猶能出人君之言其至誠足以動天矣然則自古失<lb/>
<pb n="KR2o0015_WYG_072-9b"/>
　道之君未必其身親為不善也姦佞之臣納之於惡<lb/>
　者葢多矣亦可以為戒哉<lb/>
來公敏諫止幸涼州<lb/>
　范祖禹曰自褚遂良韓瑗來濟之逐長孫無忌之死<lb/>
　天下以言為諱久矣而髙宗責羣臣之不言若賢主<lb/>
　之所為何哉葢親見太宗孜孜求諫聽受直言於心<lb/>
　不忘而欲慕其名是以時亦為之及其溺於所愛不<lb/>
　顧禮義則雖以元舅之親顧命之臣以先帝遺言爭<lb/>
<pb n="KR2o0015_WYG_072-10a"/>
　之確乎其不可入也涼州之不行得非武后之意乎<lb/>
　何其從其細雖曰能聽諫而謹其細行亦不免陷於<lb/>
　大惡也<lb/>
劉仁軌請李敬𤣥鎮洮河以陷之<lb/>
　孫之翰論李敬𤣥統兵曰王者能知人能駕馭臣下<lb/>
　不欺矣將相不忌賢不私怒國事盡濟矣敬𤣥不練<lb/>
　邊事與仁軌立異此於廟堂之上恥所不能忌其賢<lb/>
　而違其議也仁軌知敬𤣥非將帥才決請鎮守使之<lb/>
<pb n="KR2o0015_WYG_072-10b"/>
　敗辱此恃其功名欺君以逞私怒也髙宗不察敬𤣥<lb/>
　不能統兵但徇仁軌意遣之尋致兵師敗衂自損國<lb/>
　威此昧知人之明失馭臣之術也是舉也君臣之間<lb/>
　俱不免過然仁軌之過大矣<lb/>
李勣<lb/>
　范祖禹論帝欲求諫勣對以陛下所為盡善羣臣無<lb/>
　得而諫曰甚矣李勣之佞也陷君於過又謟以悦之<lb/>
　君有求諫之心而人臣無納忠之志其罪大矣勣本<lb/>
<pb n="KR2o0015_WYG_072-11a"/>
　羣盜不學無識可為將而不可為相以輔少主居伊<lb/>
　周之地非其任矣　又論勣將死以房杜為戒曰易<lb/>
　曰積善之家必有餘慶積不善之家必有餘殃君子<lb/>
　如欲澤及其子孫世守其門户則莫若積善以遺之<lb/>
　而已矣房杜事君以忠其子孫不肖覆宗絶祀出於<lb/>
　不幸非其積不善也李勣一言而廢母后立孽女殺<lb/>
　忠臣罪不容誅得死牖下幸矣至於子孫率羣不逞<lb/>
　以起兵以興復為辭而希覬非望之福戮及父祖剖<lb/>
<pb n="KR2o0015_WYG_072-11b"/>
　棺暴屍豈非餘殃哉而勣之將死乃以房杜為戒可<lb/>
　謂不能省已者矣古者父子之間不責善骨肉之親<lb/>
　無絶也而有志氣不倫交㳺非類者遽使殺之殘忍<lb/>
　無親何異於夷貊乎非所以為訓也<lb/>
　孫之翰論命勣為僕射曰唐采魏晉而下歴代任宰<lb/>
　輔之制以僕射侍中中書令為正宰相故僕射二品<lb/>
　侍中中書門下三品本由李勣自尚書授詹事詹事<lb/>
　卑於尚書藉其輔翊太子而授之同中書門下三品<lb/>
<pb n="KR2o0015_WYG_072-12a"/>
　者得預聞國政比侍中中書令之任也今勣授開府<lb/>
　儀同三司又改僕射開府從一品僕射從二品今同三<lb/>
　品者豈不與立號意乖乎又杜佑通典曰同中書門下<lb/>
　三品當以階卑官髙今所給禄秩同品爾按此似非<lb/>
　位署後同三品者止記初命率不以為位號也<lb/>
長孫無忌<lb/>
　范祖禹論髙宗欲立武后先官無忌妾子曰髙宗欲<lb/>
　廢后而立妾故官無忌妾子又重賂以悦之誘之以利<lb/>
<pb n="KR2o0015_WYG_072-12b"/>
　非徳賞也而無忌受其官與賜豈未之思乎大臣欲<lb/>
　以義正君而先役於利則不足以為重矣無忌茍辭<lb/>
　其官反其賜而不受使其君知大臣之不可誘以利<lb/>
　亦足以格其非心而益見憚矣無忌不知出此卒使<lb/>
　武后怨其受賜而不助已姦臣得以入謀髙宗無足<lb/>
　譏焉惜乎無忌之不學也<lb/>
　孫之翰論帝以許敬宗告無忌反遂逐無忌曰人主<lb/>
　之惑䜛言由不知其人為弊爾髙宗於許敬宗非不<lb/>
<pb n="KR2o0015_WYG_072-13a"/>
　知其人也且如敬宗修太宗實録移威鳯賦事髙宗<lb/>
　明知不足傳信修史尚髙下其筆事不可信鞫獄之<lb/>
　際事外言所嫉之人大罪豈得信乎況無忌親則元<lb/>
　舅位則三公忠亮之誠許國甚大一姦人䜛之不自<lb/>
　臨問遂竄遐裔此非不知敬宗之誣陷無忌之非辜<lb/>
　正欲快嬖者之意使元舅以勲徳重望寃死遐裔不<lb/>
　惟昏惑之甚實不仁不孝之過也<lb/>
　范祖禹論帝責李義琰令舅氏遷墓曰髙宗責義琰<lb/>
<pb n="KR2o0015_WYG_072-13b"/>
　為宰相而陵其母家不可率天下斯言當矣然已以<lb/>
　䜛殺元舅而不自知其惡何以責臣下之薄於母黨<lb/>
　乎由此觀之自古人主能知其過者鮮矣<lb/>
上官儀郝處俊<lb/>
　孫之翰論帝殺上官儀曰易有君不密失臣之戒春<lb/>
　秋有君漏言之譏聖人垂法使人君與臣下謀議不<lb/>
　可輕露致罹其患故申於易著於春秋丁寧如是也<lb/>
　況君乘怒自謀使臣預議一日推過於臣殺之此豈<lb/>
<pb n="KR2o0015_WYG_072-14a"/>
　人君之道髙宗立武后過惡甚矣后延人行厭勝法<lb/>
　廢之固宜方與上官儀定議后遽伸訴兹已不密之<lb/>
　致若便行廢黜后何所為反懼后怨言儀教我此乃<lb/>
　婦人童子之態爾遂使姦人承后之意誣皇子大臣<lb/>
　殺之士大夫無罪被逐者甚衆后威權日盛養成篡<lb/>
　奪之勢皆由髙宗之不君矣　又論郝處俊不令后<lb/>
　攝政曰處俊諫髙宗不令武后攝政可謂社稷之臣<lb/>
　也自上官儀被殺髙宗為后所制奪其威權内外畏<lb/>
<pb n="KR2o0015_WYG_072-14b"/>
　之無敢忤其意者髙宗數因疾欲令攝政亦勢逼而<lb/>
　然也處俊不顧禍患懇諫其事至引魏令不許皇后<lb/>
　臨朝為證是時也處俊之心止知有社稷計不知有<lb/>
　身計也言既激切復經義明白又得義琰為助雖昏<lb/>
　主悍后義不能違矣夫人臣之事君也見大過而不<lb/>
　敢言臨大事而不敢當者正欲保位而避禍也處俊<lb/>
　當武后擅權上下危逼之際忠言確論力救其事義<lb/>
　琰協心助為之言二公竟保大位不罹其禍如于志<lb/>
<pb n="KR2o0015_WYG_072-15a"/>
　寧輩預廢立皇后之議顧望不言乃保位避禍之意<lb/>
　也然竟不免譴黜止一刺史而殁但得畏懦不忠之<lb/>
　名為世所罪又豈能保位避禍乎則人臣事君不可<lb/>
　自計利害也夫邪正在於所守禍福繫於所值守者<lb/>
　已也不可不固值者時也此不可必惟不失忠義大<lb/>
　節則窮通死生賢矣<lb/>
劉仁軌<lb/>
　張唐英曰咸亨中戴至徳與仁軌為左右僕射每有<lb/>
<pb n="KR2o0015_WYG_072-15b"/>
　申訴寃枉仁軌輒美言許之時號解事僕射至徳即<lb/>
　據理詰難未嘗與奪有理者密為申奏時號不解事<lb/>
　僕射噫二子優劣可見之矣夫臣子之道勤勞所以<lb/>
　立功忠恕所以立名退讓所以全美樸厚所以任事<lb/>
　若至徳之心近此四者矣仁軌則不然掠公家之美<lb/>
　以為公務容悦之容以求名啟奔竸之塗以為美煽<lb/>
　澆薄之風以為任乃乾没邀利之徒非謀猷稱后之<lb/>
　臣而世之庸庸者不責其實不原其心探其言樂其<lb/>
<pb n="KR2o0015_WYG_072-16a"/>
　多可從而倡和以為賢者而至徳名反在其下昔王<lb/>
　莽好諂諛悦人以收天下之心卒移漢祚雖仁軌非<lb/>
　有此心然恐後世好名邀美之士飾正於外藏詐於<lb/>
　内跡而行之則賢不肖混殽而姦邪之漸浸潤矣故<lb/>
　論之以為後世容悦之戒<lb/>
總論髙宗之政<lb/>
　范祖禹論永徽有貞觀風曰髙宗即位之初日引刺<lb/>
　史問民疾苦尊禮輔相恭已以聽故永徽之政有貞<lb/>
<pb n="KR2o0015_WYG_072-16b"/>
　觀之風察道裕希旨而自責行已之不足取信觀胡<lb/>
　人進戯而知所好之不可不慎率是道也豈不足為<lb/>
　賢君哉不數年而悖繆昏惑忠臣不可諫骨肉不相<lb/>
　保雖享國日久卒成武氏之篡何哉初親賢後用佞<lb/>
　也書曰孺子其朋孺子其朋其往周公所以戒成王<lb/>
　也況髙宗乎<lb/>
　子由論髙宗知足以保身曰髙宗之淫昏孱暗又内<lb/>
　為悍妻操制其柄外聚羣不逞於朝而禍不及其身<lb/>
<pb n="KR2o0015_WYG_072-17a"/>
　者有以也非幸也其智葢有足以自衞者彗見東方<lb/>
　言者謂髙麗將亡之祥上曰髙麗小夷且亦吾民也<lb/>
　夫是言能出諸口則亦有不可欺者以廢子賢故怒<lb/>
　其人常與賢交通令其父訓之其父即手殺之上聞<lb/>
　而不善也更貶其父夫刑政能如是則希其意者必<lb/>
　相戒而天下聞之猶有父子之義焉夫能酌理而不<lb/>
　可盡欺參以義而諂有所不受其應物之際不失十<lb/>
　五此足以保其身矣<lb/>
<pb n="KR2o0015_WYG_072-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二十五</head> <lb/>
    <p>
<pb n="KR2o0015_WYG_025-1a"/>
欽定四庫全書<lb/>
　歴代名賢確論卷二十五<lb/>
　　孔子下<lb/>
　　　歴聘<hi>荆公</hi>　<hi>盛均/</hi>　<hi>潁濱</hi>
　　　見陽貨見南子公山不狃佛肸召<hi>潁濱荆公</hi>　<hi>東坡</hi>
　　　子西晏嬰毁孔子<hi>温公</hi>
　　　厄陳蔡<hi>范文正公</hi>　<hi>曾子固/</hi>　<hi>王元之</hi>
　　　祭祀夫子<hi>昌黎</hi>　<hi>六一</hi>
<pb n="KR2o0015_WYG_025-1b"/>
　　　有若似孔子<hi>潁濱</hi>
歴聘<lb/>
　荆公曰古之人僕僕然勞其身以求行道於世而曰<lb/>
　吾以學孔子者惑矣孔子之始也食於魯魯亂而適<lb/>
　齊齊大夫欲害己則反而食于魯魯受女樂不朝者<lb/>
　三日義不可以留也則烏乎之曰甚矣衛靈公之無<lb/>
　道也其遇賢者庶乎其猶有禮耳於是之衛衛靈公<lb/>
　不可與處也於是不暇擇而之曹以適于宋鄭陳蔡<lb/>
<pb n="KR2o0015_WYG_025-2a"/>
　衛楚之郊其志猶去衛而之曹也老矣遂歸于魯以<lb/>
　卒孔子之行如此烏在其求行道也夫天子諸侯不<lb/>
　以身先於賢人其不足與有為明也孔子而不知其<lb/>
　何以為孔子也曰沽之哉沽之哉我待價者也僕僕<lb/>
　然勞其身以求行道於世者是沽也子路曰君子之<lb/>
　仕行其義也道之不行已知之矣蓋孔子之心云耳<lb/>
　然則孔子無意於世之人乎曰道之將興歟命也道<lb/>
　之將廢歟命也茍命矣則如世之人何<lb/>
<pb n="KR2o0015_WYG_025-2b"/>
　盛均論曰學者多稱仲尼歴聘不遇吾謂仲尼觀禮<lb/>
　行道不歴聘不遇吾謂仲尼觀禮也夫二國交懽曰<lb/>
　聘以臣使於君亦曰聘男輸財於女國駕帛於士皆<lb/>
　曰聘故無財與無君國之命一不聘也當德蝕衰周<lb/>
　道徂七國蓋仲尼傷禮樂不起是以學韶於齊求師<lb/>
　於周將欲鑄義以鏡國張仁以羅俗使明笥為宗資<lb/>
　也且去國適衛蓋辭在於仕矣自宋之鄭殆非臣矣<lb/>
　絶糧於陳蔡亦無財矣官至司寇果不為士安謂聘<lb/>
<pb n="KR2o0015_WYG_025-3a"/>
　哉吾聞夫子觀夏道則之杞觀殷道則之宋較是而<lb/>
　言雖他國可知也安謂歴聘哉<lb/>
　潁濱曰孔子一用於魯有成功矣而魯定公季桓子<lb/>
　皆庸人一為女樂所娛視棄孔子如脫弊屣孔子去<lb/>
　魯而遊諸侯有意於擇君矣乎當是時諸侯無可言<lb/>
　者衛靈公雖無道而善用人仲叔圉治賓客祝鮀治<lb/>
　宗廟王孫賈治軍旅以無失其國孔子宜可輔焉是<lb/>
　以去魯三年而往反於衛者四及知其不用然後適<lb/>
<pb n="KR2o0015_WYG_025-3b"/>
　陳適蔡皆再孔子之於陳蔡無取焉耳陳蔡近於楚<lb/>
　而楚昭王葉公諸梁一時賢君臣也盤桓以俟焉前<lb/>
　後六年見葉公不合卒見昭王將用之矣而子西間<lb/>
　之昭王亦死知諸侯無復可與共事者然後浩然有<lb/>
　歸老之意然反於衛五年以須魯人之招也蓋翔而<lb/>
　後集故歟孔子於衛見南子於魯欲從公山弗擾於<lb/>
　晉欲從佛肹弟子或疑之而後世亦未免焉昔栁下<lb/>
　惠嫗不建門之女魯人不以為淫魯有男子與婦人<lb/>
<pb n="KR2o0015_WYG_025-4a"/>
　皆獨居婦人有急將從之拒而弗納婦人曰子何不<lb/>
　為栁下惠男子曰栁下惠則可吾則不可孔子聞之<lb/>
　曰學栁下惠者未有若此人也然則此亦孔子之所<lb/>
　獨歟<lb/>
孔子見陽貨　見南子　公山不狃佛肸召<lb/>
　潁濱曰孔子居魯陽貨欲見而不往陽貨矙其亡也<lb/>
　而饋豚孔子亦矙其亡也而往拜之遇諸途與孔子<lb/>
　三言孔子答之無違孔子豈順陽貨者哉不與之較<lb/>
<pb n="KR2o0015_WYG_025-4b"/>
　耳孟子曰當是時陽貨先豈得不見夫先之而必答<lb/>
　禮之而必報孔子亦有不得已矣孔子之見南子如<lb/>
　見陽貨必有不得已與子路疑之而孔子不辯也故<lb/>
　曰予所否者天厭之以為世莫吾知而自信於天也<lb/>
　東坡曰孔子之事可疑者三公山不狃佛肸之召南<lb/>
　子之見此三者皆非常道惟孔子則可故曰聖達節<lb/>
　聖人之於元惡大憝皆許其悔過無絶法也二子叛<lb/>
　臣而孔子欲從之二子聞之必曰孔子不吾絶也吾<lb/>
<pb n="KR2o0015_WYG_025-5a"/>
　猶得為君子也雖不能為君子其為惡必有齊量矣<lb/>
　雖然示欲往而卒不往示欲往者權也卒不往者正<lb/>
　也設網以取魚不可使魚知其為網也設權以來小<lb/>
　人不可使小人知其為權也故孔子於公山不狃佛<lb/>
　肸之事皆未嘗正言之言其必不然者曰如有用我<lb/>
　者吾其為東周乎又曰吾豈匏𤓰也哉焉能繫而不<lb/>
　食使叛臣為東周而自比於匏𤓰此豈誠然哉雖至<lb/>
　愚知其不然也至於南子之事亦猶是也而弟子之<lb/>
<pb n="KR2o0015_WYG_025-5b"/>
　疑甚不可以不一出故孔子矢之矢之者正言之謂<lb/>
　也著此之為正言以明昔者之非正言也曰子之於<lb/>
　人也無所不受子之所不受則天之所棄也天豈棄<lb/>
　人哉人自棄也子之所不受則人自棄人自棄則天<lb/>
　棄之此子之所以不敢輕絶於人也　又論公山弗<lb/>
　擾召曰孔子之不助畔天下之所知也畔而召孔子<lb/>
　其意必不在於惡矣故孔子因其有善心而收之使<lb/>
　不自絶而已佛肸之不能為東周亦明矣然而用孔<lb/>
<pb n="KR2o0015_WYG_025-6a"/>
　子則有可以為東周之道故子欲往者以其有是道<lb/>
　也卒不往者知其必不能也　又論佛肸召曰雖有<lb/>
　君子不入之言亦有不磷不緇之說是或一道也子<lb/>
　路知其一不知其二然而二者舉非也孔子之意則<lb/>
　有在矣<lb/>
　荆公論見南子背蒲盟曰孔子見南子為有禮則孔<lb/>
　子不可告子路曰是禮也而曰天厭之乎孟子曰男<lb/>
　女授受不親禮也嫂溺援以手者權也若有禮而無<lb/>
<pb n="KR2o0015_WYG_025-6b"/>
　權則何以為孔子天下之理固不可以一言盡君子<lb/>
　有時而用禮故孟子不見諸侯有時而用權故孔子<lb/>
　亦見南子孔子與蒲人盟而適衛者將以行法也不<lb/>
　如是則要盟者得志矣且有志于人而不得行則聖<lb/>
　人之無所奈何孔子適衛非蒲之所能至則孔子何<lb/>
　為而不適衛蓋適衛然後足以明義此孔子之所以<lb/>
　適衛也<lb/>
子西晏嬰毁孔子<lb/>
<pb n="KR2o0015_WYG_025-7a"/>
　温公論史載楚昭王將以書社地七百里封孔子令<lb/>
　尹子西曰文武百里之君卒王天下今孔丘得據土<lb/>
　壤賢弟子為佐非楚之福也乃止温公曰子西楚之<lb/>
　賢令尹也楚國賴之亡而復存危而復安其志猶晏<lb/>
　嬰也其言豈容鄙淺之如是哉　又論齊景公欲以<lb/>
　尼谿田封孔子晏嬰進曰夫儒者滑稽而不可執法<lb/>
　倨傲自順不可以為下游說乞貸不可以為國温公<lb/>
　曰晏嬰忠信以有禮愛君而樂善於晉恱叔向於鄭<lb/>
<pb n="KR2o0015_WYG_025-7b"/>
　恱子反於吳恱季札豈以孔子獨不知而毁乎<lb/>
厄陳蔡<lb/>
　范文正公曰困水在澤下澤方竭焉其道不加於物<lb/>
　君子困窮之時也夫水者漫於外而後施於物今伏<lb/>
　於其内何施之有是則川澤竭而伏其流君子困而<lb/>
　隠其道困於險而不改其說<hi>坎險也兌說也</hi>其惟君子乎能<lb/>
　固窮而樂道哉茍不安其困欲尚口而去之窮斯甚<lb/>
　矣如此時者卷而懷之極然後反其困必亨故曰困<lb/>
<pb n="KR2o0015_WYG_025-8a"/>
　亨夫子之於陳蔡也豈其憂乎<lb/>
　曾子固曰天地欲泰而先否欲明而先晦天地不否<lb/>
　萬物豈知大德乎日月不晦萬物豈知大明乎天下<lb/>
　至聖者堯舜禹湯文武周公孔子也堯有洪水之災<lb/>
　舜有井廩之苦禹有殛鯀之禍湯有大旱之厄文王<lb/>
　有羑里之囚周公有管蔡之謗孔子有絶糧之難噫<lb/>
　聖人承萬古之美豈以一身為貴乎是知合天地之<lb/>
　德不能逃天地之數齊日月之明不能違日月之道<lb/>
<pb n="KR2o0015_WYG_025-8b"/>
　泰而不否豈見聖人之志乎明而不晦豈見聖人之<lb/>
　道乎故孔子在陳也講誦弦歌不改常性及犯圍之<lb/>
　出列從而行怡然而言美之為幸又曰君子不困不<lb/>
　成王業果哉身沒之後聖日皎然文明之君封祀不<lb/>
　絶有開必先信其然也於戲先師夫子聘於時民不<lb/>
　否遁於世民不泰也否則否於一時泰則泰於萬世<lb/>
　是使後之王者知我先師之道捨之則㣲用之則昌<lb/>
　習之則貴敗之則亡道之美此孰為厄乎<lb/>
<pb n="KR2o0015_WYG_025-9a"/>
　王元之厄臺銘曰天地厄於晦暝日月厄於薄蝕山<lb/>
　川厄於崩竭聖人生而肖天地且禀日月之靈粹得<lb/>
　無有于厄乎所以虞舜厄于歴山帝禹厄于洪水成<lb/>
　湯厄于夏臺文王厄于羑里我先師夫子厄于陳其<lb/>
　道一也于時周室卵危魯道糜潰仁義路絶奢僭源<lb/>
　開列國用權蝟芒而起壞禮樂于糟粃視詩書于芻<lb/>
　狗孩介王室糞壤儒風俎豆不修軍旅用事茍有衣<lb/>
　縫掖而冠章甫者鮮不拔㦸而刺之三綱五常蓋掃<lb/>
<pb n="KR2o0015_WYG_025-9b"/>
　地矣夫子抱帝王之道處衰亂之世痛五教之大壞<lb/>
　嫉四維而不張刳道德為船航將欲濟天下之墊溺<lb/>
　斵禮法為耒耜將欲芟天下之荒穢故不程其力不<lb/>
　顧其世聚三千之徒聘七十之國應機設教與世垂<lb/>
　範然佩蘭于鮑肆孰聞其熏施法于亂主孰聞其正<lb/>
　斯謂天柱將傾折建一指而扶之艱哉為力乎故教<lb/>
　不用于哀定位不崇于季孟遜辭于陽貨見忌于子<lb/>
　西至於樹迹亦必削而伐之況文行忠信果得用於<lb/>
<pb n="KR2o0015_WYG_025-10a"/>
　世耶卒致天厭聖道絶糧于陳顏冉之徒餒目相視<lb/>
　我先師則坦爾無悶怡然自居腹虚腸乾未始太息<lb/>
　葢聖人為人也不為已也憂道也不憂巳也但欲綴<lb/>
　皇綱之絶緒闢帝道為坦途酌三代禮文垂萬古典<lb/>
　憲與被王澤浸于生民茍道至于是雖不食而死固<lb/>
　無恨哉不然夫豈不知列國有膏粱之禄陪臣竊鍾<lb/>
　鼎之食但詭辭婉貌取之如拾芥豈獨區區于六合<lb/>
　中以寒餓而自苦耶聖人之用心也不其逺乎吁姦<lb/>
<pb n="KR2o0015_WYG_025-10b"/>
　喉佞舌者圖一日之飫飽道醉德者謀萬民之利故<lb/>
　教不用乎當時而用于今世位不顯于生前而顯于<lb/>
　沒後何則祖述憲章之義雷行天地之間俾夫為君<lb/>
　父為臣子者不可斯須而離也得非用于今世耶名<lb/>
　載典籍身饗廟食得非顯乎没後耶與夫圖一日之<lb/>
　飫者又何遼哉銘曰僭禄尸位没則絶祀所謂伊人<lb/>
　莫敖之鬼夫子恥之不其餒而飽德醉義沒則垂世<lb/>
　所謂伊人箕山之士夫子求諸可謂仁乎巍巍聖人<lb/>
<pb n="KR2o0015_WYG_025-11a"/>
　生而道迍歴聘求合絶糧於陳箕山之士可齊其仁<lb/>
　莫敖之鬼且非其倫廟食不匱祀典惟新我來舊國<lb/>
　荒臺磷磷拂石勒銘德聲益振<lb/>
祭祀夫子<lb/>
　昌黎曰自天子至郡邑守長通得祀而徧天下者唯<lb/>
　社稷與孔子焉然而社祭土稷祭榖勾龍與棄乃其<lb/>
　佐享非其專主又其位所不屋而壇豈如孔子用王<lb/>
　者事巍然當座以門人為配自天子而下北面拜跪<lb/>
<pb n="KR2o0015_WYG_025-11b"/>
　薦祭進退誠敬禮如親弟子者勾龍棄以功孔子以<lb/>
　德固自有次第哉自古多有以功德得其位者不得<lb/>
　常祀勾龍棄孔子皆不得位而得常祀然其祀事皆<lb/>
　無如孔子之盛所謂生民以來未有如夫子者其賢<lb/>
　過於堯舜逺者此其效歟<lb/>
　六一曰釋奠釋菜祭之略者也古者士之見師以菜<lb/>
　為贄故始入學者必釋菜以禮其先師其學官四時<lb/>
　之祭乃皆釋奠釋奠有樂無尸而釋葉無樂則又其<lb/>
<pb n="KR2o0015_WYG_025-12a"/>
　略也故其禮亡焉而今釋奠幸存然亦無樂又不徧<lb/>
　舉於四時獨春秋行事而已記曰釋奠必有合樂國<lb/>
　有故則否謂凡有國各自祭其先聖先師若唐虞之<lb/>
　夔伯夷周之周公魯之孔子其國之無焉者則必合<lb/>
　於隣國而祭之然自孔子沒後之學者莫不宗焉故<lb/>
　天下皆尊以為先聖而後世無以易學校廢久矣學<lb/>
　者不知所師則又取孔子門人之高弟曰顔回者而<lb/>
　配焉以為先師隋唐之際天下州縣皆立學置學官<lb/>
<pb n="KR2o0015_WYG_025-12b"/>
　生員而釋奠之禮遂以著令其後州縣學廢而釋奠<lb/>
　之禮吏以其著令故得不廢學廢矣無所從祭則皆<lb/>
　廟而祭之荀卿子曰仲尼聖人不得勢者也然使其<lb/>
　得勢則為堯舜矣不幸無時而沒特以學者之故享<lb/>
　弟子春秋之禮而後之人不推所謂釋奠者徒見官<lb/>
　為立祠而州縣莫不祭之則以為夫子之尊由此為<lb/>
　盛甚者乃謂生雖不得位而沒有所享以為夫子榮<lb/>
　謂有德之報舉堯舜莫若何其謬論者與祭之禮以<lb/>
<pb n="KR2o0015_WYG_025-13a"/>
　迎尸酌鬯為盛釋奠薦饌直奠而已故曰祭之略者<lb/>
　其事有樂舞授器之禮今又廢則於其略者又不備<lb/>
　焉然古謂吉凶鄉射賓燕之禮民得而見焉者今皆<lb/>
　廢而州縣幸有社稷釋奠風雨雷師之祭民猶得以<lb/>
　識先王之禮器焉其牲酒器幣之數升降俯仰之節<lb/>
　吏又不多能習至其臨事舉多不中而色不莊使民<lb/>
　無所瞻仰見者怠焉以為古禮不足復用可勝歎哉<lb/>
　宋之興於今八十年天下無事方修禮樂尊儒術以<lb/>
<pb n="KR2o0015_WYG_025-13b"/>
　文太平之功以謂王爵未足以尊夫子又加至聖之<lb/>
　號以褒崇之講正其禮下於州縣而吏或不能諭上<lb/>
　之意凡有司簿書之所不責者謂之不急非師古好<lb/>
　學莫肯盡心焉<lb/>
有若似孔子<lb/>
　潁濱曰茍至於君子未有無恥者也孟子稱禹崩益<lb/>
　避禹之子於箕山之陰朝覲訟獄者皆不之益而之<lb/>
　啓然後益不敢踐天子位太史公稱孔子既沒弟子<lb/>
<pb n="KR2o0015_WYG_025-14a"/>
　以有若貌類孔子師之如孔子時及問而不能答乃<lb/>
　斥去之夫以益有若之賢而其無恥至此極歟且月<lb/>
　宿于畢而雨不應商瞿四十而生五子此卜祝之事<lb/>
　而鄙儒所以謂孔子聖人者也戰國雜說類此者多<lb/>
　矣孟子猶不能擇而況太史公乎<lb/>
　<lb/>
　<lb/>
　<lb/>
<pb n="KR2o0015_WYG_025-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十四</head> <lb/>
    <p>
<pb n="KR2o0015_WYG_064-1a"/>
欽定四庫全書<lb/>
　歴代名賢確論卷六十四<lb/>
　　齊高帝<lb/>
　　　金土同價<hi>袁皓</hi>　<hi>東坡</hi>
　　武帝<lb/>
　　　武帝疾王融謀以子良易嗣君<hi>温公</hi>
　　海陵王<lb/>
　　　明帝謀繼大統侍中謝朏求出致酒遺弟瀹書<lb/>
<pb n="KR2o0015_WYG_064-1b"/>
　　　　曰飲此勿豫人事<hi>温公</hi>
　　通論<lb/>
　　　高帝明帝東昏侯<hi>温公</hi>
　　梁武帝<lb/>
　　　臨川王宏洛口之敗幷竊發以宏為名因免官<lb/>
　　　　<hi>温公</hi>
　　　湛僧智圍魏夏侯䕫引兵助之魏元慶和以城<lb/>
　　　　降僧智以城遜䕫<hi>温公</hi>
<pb n="KR2o0015_WYG_064-2a"/>
　　　武帝好佛<hi>李德裕</hi>
　　　賀琛啓陳四事武帝怒而詰責<hi>温公</hi>
　　　昭明太子葬其貴嬪求吉地被厭禱之譖<hi>温公</hi>
　　通論<lb/>
　　　武帝元帝<hi>温公</hi>
　　陳文帝<lb/>
　　　帝疾篤語孔奐等欲傳位弟安成王頊奐等諌<lb/>
　　　　止之及太子伯宗立三年頊廢伯宗而入簒<lb/>
<pb n="KR2o0015_WYG_064-2b"/>
　　　　是為宣帝<hi>温公</hi>
　　後主<lb/>
　　　荒淫<hi>劉禹錫</hi>　<hi>東坡</hi>
　　通論<lb/>
　　　武帝文帝宣帝後主<hi>温公</hi>
　　　陳國興亡<hi>曾子固</hi>
金土同價<lb/>
　袁皓齊處士言曰齊祖受禪大宴卿士顧謂丞相曰<lb/>
<pb n="KR2o0015_WYG_064-3a"/>
　予不肖幸有天下乃百執事羽翼小子共拯宋人之<lb/>
　溺也然予不敢易時而侮器使不逾十載致黃金與<lb/>
　土同價朝臣稱賀内外諠懽快喜相傳日走天下齊<lb/>
　封父聞而慶曰宋人生矣而告鄉處士處士聞而泣<lb/>
　曰捨虎逢狼改時而亡吾為宋人幸未死果塗炭於<lb/>
　齊矣新主之言豈成聖人之道耶君王知黃金貴於<lb/>
　土不知百姓視土貴於黃金吾聞古者土地之封在<lb/>
　於民全而國殷土有林木民得而取土有醎滷民得<lb/>
<pb n="KR2o0015_WYG_064-3b"/>
　而煑土有禾黍民得盈庾金玉在山桑麻在原聖人<lb/>
　不禁無私無官死者有土生者有田聖人樂而百姓<lb/>
　同百姓憂而聖人然秦傳亂國之疾百姓之苦莫痊<lb/>
　漢壤既廣百姓饒矣土地之利百姓莫得而窺之金<lb/>
　玉在山醎滷在田取塊土者犯禁而死生無土而何<lb/>
　以田殁無土而及乎泉生則税蠹而郡蠹邑剋而吏<lb/>
　嚙吾視宋人之貧久矣未見宋人有寸土者君王茍<lb/>
　欲致民於生地不若薄民之賦貽民之利知百姓貴<lb/>
<pb n="KR2o0015_WYG_064-4a"/>
　土於黃金則其民受福於齊矣封父謝曰吾將聞執<lb/>
　政者可乎處士曰否是欲急挈吾於禍矣惟父勿施<lb/>
　吾將往<lb/>
　東坡曰齊高帝云吾當使金土同價意則善矣然物<lb/>
　豈有此理者哉孟子曰物之不齊物之情也巨屨與<lb/>
　小屨同價人豈為之哉而孟子亦自忘其言為菽粟<lb/>
　如水火之論金之不可使賤如土猶土不可使貴如<lb/>
　金也<lb/>
<pb n="KR2o0015_WYG_064-4b"/>
武帝疾王融謀以子良易嗣君<lb/>
　温公曰孔子稱鄙夫不可與事君未得之患得之既<lb/>
　得之患失之茍患失之無所不至王融乘危徼倖謀<lb/>
　易嗣君子良當時賢王雖素以忠清自居不免憂死<lb/>
　迹其所以然正由融速求富貴而已輕躁之士烏可<lb/>
　近哉<lb/>
明帝謀繼大統侍中謝朏求出致酒遺弟瀹書曰飲此<lb/>
勿豫人事<lb/>
<pb n="KR2o0015_WYG_064-5a"/>
　溫公曰衣人之衣者懐人之憂食人之食者死人之<lb/>
　事二謝兄弟比肩貴近安享榮禄危不豫知為臣如<lb/>
　此可謂忠乎<lb/>
高帝明帝東昏侯<lb/>
　温公南齊論曰高帝以功名之盛不容於昏暴之朝<lb/>
　逆取而順守之亦一時之良主也明帝自以得於不<lb/>
　義猜忌高武子孫誅夷殆盡深戒東昏以先事制人<lb/>
　而大臣疑懼禍變相尋卒亡其國夫不務全德而殺<lb/>
<pb n="KR2o0015_WYG_064-5b"/>
　人以自安自古以來未有能濟者也<lb/>
臨川王宏洛口之敗并竊發以宏為名因免官<lb/>
　温公曰宏為將則覆三軍為臣則涉大逆高祖貸其<lb/>
　死罪可矣數旬之間遷為三公於兄弟之恩誠厚矣<lb/>
　王者之法果安在哉<lb/>
湛僧智圍魏夏侯䕫引兵助之魏元慶和以城降僧智<lb/>
以城遜䕫<lb/>
　温公曰湛僧智可謂君子矣忘其積時攻戰之勞以<lb/>
<pb n="KR2o0015_WYG_064-6a"/>
　授一朝新至之將知人之賢不掩人之長功成不取<lb/>
　以濟國事忠且無私可謂君子矣<lb/>
武帝好佛<lb/>
　李德裕曰世人疑梁武建佛刹三百餘所而國破家<lb/>
　亡殘禍甚酷以為釋氏之力不能拯其顛危余以為<lb/>
　不然也釋氏有六波羅密檀波羅密是其一也又曰<lb/>
　難捨能捨大者頭目支體其次國城妻子此所謂難<lb/>
　捨也余嘗深求此理本戒其不貪能自不戒哉是以<lb/>
<pb n="KR2o0015_WYG_064-6b"/>
　詭誕之士竒邪之術君子遠之<lb/>
武帝元帝<lb/>
　温公曰武帝當齊之季任居方面危不自安乘時奮<lb/>
　起以除昏主而成大業及享國日久普通大通之際<lb/>
　遭魏氏衰微王公牧守襁屬而歸之戎車北征至於<lb/>
　洛汭觀其勤身約已好尚文雅拊循士大夫亦可謂<lb/>
　恭儉寛厚之君矣然以萬乘之主為桑門之行屈身<lb/>
　傾國以奉浮屠恩勝於威紀綱不立信佞臣之謀貪<lb/>
<pb n="KR2o0015_WYG_064-7a"/>
　河南之地棄與國寵叛人遂使臺城覆没老而餒死<lb/>
　江淮以南鞠為荆棘其智未足稱也夫德澤不能及<lb/>
　而享其大利聖人禍之譬如悦盗賊之財而延之入<lb/>
　室財不可得而喪其所有必矣其子孫各擁强兵列<lb/>
　居重鎮不救君父之危而窺間乘便更相屠滅元帝<lb/>
　於兄弟之中殘忍尤甚是以雖翦兇渠而克復故業<lb/>
　旋踵之間身為俘馘豈特人心之不與哉亦天地之<lb/>
　所誅也<lb/>
<pb n="KR2o0015_WYG_064-7b"/>
帝疾篤語孔奐等欲傳位弟安成王頊奐等諫止之及<lb/>
太子伯宗立三年頊廢伯宗而入簒是為宣帝<lb/>
　温公曰夫臣之事君宜將順其美匡救其惡孔奐在<lb/>
　陳處腹心之重任決社稷之大計茍以世祖之言為<lb/>
　不誠當如竇嬰面辨袁盎廷爭防微杜漸以絶覬覦<lb/>
　之心以為誠邪則當請明下詔書宣告中外使世祖<lb/>
　有宋宣之美高宗無楚靈之思不然謂太子嫡嗣不<lb/>
　可動搖欲保輔而安全之則當盡忠竭節以死繼之<lb/>
<pb n="KR2o0015_WYG_064-8a"/>
　如晉之荀息趙之肥義奈何於君之存則逆探其情<lb/>
　而求合焉及其既没則權臣移國而不能救嗣王失<lb/>
　位而不能死乃姦諛之尤者而世祖謂之遺直託以<lb/>
　六尺之孤豈不悖哉<lb/>
荒淫<lb/>
　劉禹錫臺城詩曰臺城六代競豪華結綺臨春事最<lb/>
　奢萬戶千門成野草只縁一曲後庭花<lb/>
　東坡論陳隋好樂而亡曰吹笛彈琵琶五弦及歌舞<lb/>
<pb n="KR2o0015_WYG_064-8b"/>
　二技自文襄以來好之河清以後尤甚後主惟賞邉<lb/>
　方樂耽愛無已於是繁手淫聲爭新哀怨故曹妙逹<lb/>
　安馬駒之徒至有封王開府者遂服簮纓而為伶人<lb/>
　之事後主亦能自度曲親執樂器玩好無倦倚絃而<lb/>
　歌别採新聲為無愁曲音韻窈窕極於哀思挾侍兒<lb/>
　閹官輩齊唱和之曲終樂闋莫不隕涕行幸道路或<lb/>
　時馬上作之樂往哀來竟以亡國<hi>餘見隋煬帝門</hi>
武帝文帝宣帝後主<lb/>
<pb n="KR2o0015_WYG_064-9a"/>
　温公曰武帝與王僧辨同事梁室誅夷侯景乘時伺<lb/>
　隙以詐力取國然率羸弊之衆當强齊乘勝之勢卒<lb/>
　成大功奄有江南斯亦難矣文帝恭勤政事足為良<lb/>
　主孝宣值齊之衰而啓土逢周之興而喪師豈非不<lb/>
　恃内而恃外耶以陳國區區不能居天下五分之一<lb/>
　慄慄危懼不能保其社稷况後主荒淫無度以趣之<lb/>
　納身眢井不亦宜乎<lb/>
陳國興亡<lb/>
<pb n="KR2o0015_WYG_064-9b"/>
　曾子固陳書序曰陳之為陳蓋偷為一切之計非有<lb/>
　先王經紀禮義風化之美制治之法可章示後世然<lb/>
　而兼權尚計明於任使恭儉愛人則其始之所以興<lb/>
　惑於邪臣溺於嬖妾忘患縱欲則其終之所以亡興<lb/>
　亡之端莫非自已致者至於有所因造以為號令威<lb/>
　刑職官州郡之制雖其事已淺然亦各施於一時皆<lb/>
　學者之不可不考也而當時之士爭奪詐偽茍得偷<lb/>
　合之徒尚不得不列以為世戒而况於壊亂之中倉<lb/>
<pb n="KR2o0015_WYG_064-10a"/>
　皇之際士之安貧樂義取舍去就不為患禍勢利動<lb/>
　其心者亦不絶於其間若此人者可謂篤於善矣蓋<lb/>
　古人之所思見而不可得風雨之詩所為作者也安<lb/>
　可使之泯泯不少槩見於天下哉則陳之史其可廢<lb/>
　乎<lb/>
　<lb/>
　<lb/>
　<lb/>
<pb n="KR2o0015_WYG_064-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷七十六</head> <lb/>
    <p>
<pb n="KR2o0015_WYG_076-1a"/>
欽定四庫全書<lb/>
　歴代名賢確論卷七十六<lb/>
　　𤣥宗二<lb/>
　　　姚崇　宋璟<hi>范祖禹皮温公子由    日休</hi>　<hi>孫之翰</hi>
　　　盧懐慎<hi>温公</hi>　<hi>孫之翰</hi>
　　　張説<hi>范祖禹</hi>
　　　源乾曜<hi>范祖禹</hi>
　　　張九齡<hi>唐子西</hi>　<hi>吕温/</hi>　<hi>孫之翰/</hi>　<hi>東坡</hi>
<pb n="KR2o0015_WYG_076-1b"/>
　　　周子諒<hi>范祖禹</hi>　<hi>柳子厚/</hi>　<hi>張唐英/</hi>　<hi>鄭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　　　陸象先<hi>張唐英</hi>
姚崇　宋璟<lb/>
　范祖禹論崇奏序進官吏帝仰視屋不顧曰人君勞<lb/>
　於求賢逸於任人古者疇咨僉諧然後用之茍得其<lb/>
　人則任而勿疑乃可以責成功明皇既相姚崇而委<lb/>
　任之如此其能致開元之治不亦宜哉　又論姚崇<lb/>
　對帝刺史縣令不可徧擇曰姚崇之辯雖能折議者<lb/>
<pb n="KR2o0015_WYG_076-2a"/>
　之言然亦未為得也夫天子者擇一相而任之一相<lb/>
　者擇十使而使之十使者擇刺史縣令而置之賢者<lb/>
　舉之不肖者去之則君不勞而天下治矣故有一相<lb/>
　則有十使矣有十使則有刺史縣令矣何患乎不得<lb/>
　其人哉任相者天子之事也選使者相之職也察吏<lb/>
　者使之責也郡縣之廣守令之衆焉得人人而擇之<lb/>
　茍相得其人則委之擇大吏而已矣吏非其人則是<lb/>
　相之不才也退之而已矣崇不論此乃以為刺史縣<lb/>
<pb n="KR2o0015_WYG_076-2b"/>
　令不可徧擇豈宰相之體乎<lb/>
　司馬温公論薛謙元獻鼎銘崇表賀曰日蝕不驗太<lb/>
　史之過也而君臣相賀是誣天也采偶然之文以為<lb/>
　符命小臣之諂也而宰相因而實之是侮其君也上<lb/>
　誣於天下侮於君以明皇之明姚崇之賢猶不免於<lb/>
　是豈不惜哉<lb/>
　范祖禹論遣薛訥擊契丹曰姚崇等以其君討契丹<lb/>
　為是邪當成之為非邪當爭之不可微諫而止也明<lb/>
<pb n="KR2o0015_WYG_076-3a"/>
　皇既不聽諫又益甚之遂相薛訥而使之將兵崇等<lb/>
　乃不敢言則是人君可以威脅羣臣而遂其非也然<lb/>
　則君有大過將何以止之夫人臣諫而不聽則當去<lb/>
　位茍不能彊諫而視其君之過舉至於天下咸怨其<lb/>
　臣則曰非我不諫君不能用我也始則擇利以處其<lb/>
　身終則引謗以歸於君此不忠之大者也使君驕其<lb/>
　臣而輕於用武天下不勝其弊崇之罪也夫<lb/>
　孫之翰論相姚崇曰天子任輔臣非知其才諒其忠<lb/>
<pb n="KR2o0015_WYG_076-3b"/>
　推誠待之何以責成功輔臣荷天子之知非素藴䇿<lb/>
　畫通逹時務盡節行之何以稱大用明皇之任相姚<lb/>
　崇之事君得其道矣初明皇以崇可相將召之張説<lb/>
　輩䜛言交譖一不能動遂以大柄付之崇亦荷其信<lb/>
　任之意力救時弊行之不疑數十年紛亂之政旬日<lb/>
　而變紀綱法度卓然振起非君臣相待之誠至深至<lb/>
　悉何以及此然為姚崇則易為明皇則難自中宗復<lb/>
　位承武后暴政之餘且為韋庶人所制用姦貪去忠<lb/>
<pb n="KR2o0015_WYG_076-4a"/>
　良官職無序紀綱大亂以太平暴横不改其惡中外<lb/>
　人心思治甚切崇有才智固能觀時事之弊知其變<lb/>
　之之術一日當國政順人心行之不難爾明皇居藩<lb/>
　邸已憤時弊之甚即位之始鋭意求治任崇固宜但<lb/>
　張説有輔翼舊勲帝所親待方居左右與崇不協崇<lb/>
　雖才過於説適在疎逺明皇不信親近而信疎逺不<lb/>
　任説而任崇此所以為難也嗚呼人君知疎逺之臣賢<lb/>
　而可任付以大柄推誠待之遂使盡心時政成開元<lb/>
<pb n="KR2o0015_WYG_076-4b"/>
　治平之業後之人君觀其任賢之道得不以為法哉<lb/>
　子由論曰唐史臣稱崇善應變以成天下之務宋璟<lb/>
　善守文以持天下之正斯言固二人之所長也然應<lb/>
　變者要之不失正而後可孟子有言所惡於智者為<lb/>
　其鑿也如智者若禹之行水則無惡於智矣禹之行<lb/>
　水也行其所無事也如智者亦行其所無事則智亦<lb/>
　大矣唐明皇豪俊之君也而姚崇復以豪俊事之方<lb/>
　其君臣遇合天下事迎刃而解若無足為者雖然以<lb/>
<pb n="KR2o0015_WYG_076-5a"/>
　水濟水後將有不可食者開元四年天下大蝗民祭<lb/>
　而拜之坐視食苗而不敢捕崇奏遣御史為捕蝗使<lb/>
　分道殺蝗羣臣多不以為然帝亦疑之而崇行之愈<lb/>
　力蝗亦為息捕蝗雖古之遺法然遇災而懼修徳以<lb/>
　答天變古之道也崇置之不言而専以捕為事已可疑<lb/>
　矣既而崇所親吏趙誨以賕死崇懼遂還政時帝將<lb/>
　幸東都而太廟屋壊宰相宋璟蘇頲皆言三年之喪<lb/>
　未終不可巡幸壊壓之變天戒也請罷東巡修徳以<lb/>
<pb n="KR2o0015_WYG_076-5b"/>
　答至譴帝以問崇崇曰此苻堅故殿也山有朽壤而<lb/>
　崩木蠧而折理無足怪但壊與行㑹非縁行而壊也<lb/>
　今闗中無年餽餉勞弊出幸東都所以為人非為已<lb/>
　也百司已戒供擬已具請車駕即東而遷神主太極<lb/>
　殿更作新廟此大孝也帝用其言崇由此復相開元<lb/>
　末帝在東都欲還長安裴耀卿等皆言農人場圃未<lb/>
　畢須冬可還李林甫獨曰二都本東西宫耳車駕往<lb/>
　來何用待時假令妨農獨赦所過租賦可也帝大悦<lb/>
<pb n="KR2o0015_WYG_076-6a"/>
　即駕而西崇建東幸之計林甫建西還之議其意同<lb/>
　爾孰謂崇獨賢乎從崇之議使人君上不畏天戒中<lb/>
　不敬宗廟下不恤人言三者忠臣之所諱而崇居之<lb/>
　不疑何哉其後崇璟皆没𤣥宗愈輕蔑羣臣方任張<lb/>
　九齡而廢太子瑛用牛仙客則聽李林甫方嬖楊國<lb/>
　忠而縱安禄山則用輔璆琳専以適已為悦類崇有<lb/>
　以啓之也吾謂開元之治雖出於崇天寶之亂亦崇<lb/>
　之所自致此人臣之至戒也<lb/>
<pb n="KR2o0015_WYG_076-6b"/>
　范祖禹論宋璟不賞郝靈荃以防黷武曰宋璟可謂<lb/>
　賢相矣見其始而知其終沮其勝而憂其敗懲人主<lb/>
　之好武為天下患之深也其後明皇卒以黷武至於<lb/>
　大亂何其智之明歟其可謂賢相矣　又論宋璟不<lb/>
　與楊思勉交言曰昔申棖以慾不得為剛宋璟所以<lb/>
　能剛其惟無慾乎明皇以此重之可謂能知賢矣<lb/>
　皮日休曰余嘗慕宋廣平之為相貞姿勁質剛態毅<lb/>
　狀疑其鐵腸與石心不解吐婉媚之文而有梅花賦<lb/>
<pb n="KR2o0015_WYG_076-7a"/>
　清便富艷得南朝徐庾體殊不類其為人也後蘇相<lb/>
　公味道得而稱之廣平之名遂振嗚呼夫廣平之才<lb/>
　未為是賦則蘇公何暇知其人哉將廣平困於窮阨<lb/>
　於躓然强為是文邪<lb/>
盧懐慎<lb/>
　司馬温公論懐慎每事推崇時人謂伴食宰相曰昔<lb/>
　鮑叔之於管仲子皮之於子產皆位居其上能知其<lb/>
　賢而下之授以國政孔子美之曹參自謂不及蕭何<lb/>
<pb n="KR2o0015_WYG_076-7b"/>
　一遵其法無所變更漢業以成夫不肖用事為其僚<lb/>
　者愛身保禄而從之不顧國家之安危是誠罪人也<lb/>
　賢智用事為其僚者愚惑以亂其治専固以分其權<lb/>
　媢嫉以毁其功愎戾以竊其名是亦罪人也崇唐之<lb/>
　賢相懐慎與之同心戮力以濟明皇太平之政夫何<lb/>
　罪哉秦誓曰如有一介臣斷斷猗無他技其心休休<lb/>
　焉其如有容人之有技若已有之人之彦聖其心好<lb/>
　之不啻如自其口出是能容之以保我子孫黎民亦<lb/>
<pb n="KR2o0015_WYG_076-8a"/>
　職有利哉懐慎之謂矣<lb/>
　孫之翰論懐慎薦宋璟盧從愿且謂上享國既久慮<lb/>
　小人乘間以進二君其志之曰太宗嘗賜魏公手詔<lb/>
　言晉何曽不忠之罪葢謂曽窺武帝奢逸之意不能<lb/>
　切諫但退有後言也觀盧懐慎與宋璟等所言頗似<lb/>
　何曽之意然懐慎與曽言同而意異曽以奢侈為時<lb/>
　所譏見主之過黙而不諫此正保位爾其與子孫竊<lb/>
　言又欲取名於後世也懐慎清儉有節性復公正非<lb/>
<pb n="KR2o0015_WYG_076-8b"/>
　懐禄固寵之人也其主方勤政治未有深過但以髙<lb/>
　識見其萌芽不聞切諫此亦可責能與璟等深言且<lb/>
　力薦之是使諫正於後以此論之懐慎與曽言同而<lb/>
　意異也夫大臣徳望有素無保位懐禄之迹若觀主<lb/>
　微過而不言能薦賢者諫正於後尚可掩過若大臣<lb/>
　徳望未著見主過而不言又不能力薦賢者使之諫<lb/>
　正此真懐禄固寵之人雖竊一時富貴千萬世識者<lb/>
　視之當為罪人矣<lb/>
<pb n="KR2o0015_WYG_076-9a"/>
張説<lb/>
　范祖禹論張説召募壯士代宿衛曰唐制諸衛府有<lb/>
　為兵之利而無養兵之害田不井而兵猶藏於民後<lb/>
　世最為近古而便於國者也開元之時其法寖隳非<lb/>
　其法不善葢人失之也張説不究其所以而輕變之<lb/>
　兵農既分其後卒不能復古則説之為也夫三代之<lb/>
　法出於聖人及其末流亦未嘗無弊救之者舉其偏<lb/>
　以補其弊而已若并其法廢之而以私意為一切茍<lb/>
<pb n="KR2o0015_WYG_076-9b"/>
　簡之制則先王之法其存者幾何天下之務常患於<lb/>
　議臣之好改舊章此所以多亂也<lb/>
源乾曜<lb/>
　范祖禹論乾曜張説以上生日為千秋節曰太宗不<lb/>
　以生日宴樂以為父母劬勞之日也乾曜等乃以人<lb/>
　主生日為節又移社以就之夫節者隂陽氣至之候<lb/>
　不可為也社者國之大祀不可移也明皇享國既久<lb/>
　驕心寖生乾曜説不能以義正君每為諂首以逢迎<lb/>
<pb n="KR2o0015_WYG_076-10a"/>
　之後世猶謂説等為名臣不亦異乎<lb/>
張九齡<lb/>
　唐子西張曲江畫像贊序曰吾南遷至曲江其故老<lb/>
　為吾言唐開元中平盧帥張守珪遣偏將安禄山奏<lb/>
　事京師張文獻公見之大驚密請除之不從未幾守<lb/>
　珪入朝禄山引兵襲契丹大敗所亡失以萬計公請<lb/>
　以軍法誅之又不從後二十年禄山稱兵犯順公之<lb/>
　没葢十六年矣明皇在蜀始悔不用公言於是遣使<lb/>
<pb n="KR2o0015_WYG_076-10b"/>
　度嶺弔祭以舊史驗之良然吾嘗謂明皇一曰殺三<lb/>
　庶人如刈竹葦如剖𤓰瓠無毫髪顧惜而誅一禄山<lb/>
　如拔齒然此何理也方是時唐祚將衰親疎厚薄之<lb/>
　序一切倒置陵夷至於天寶之末人倫天理絶滅敗<lb/>
　壊故張垍其壻也而先叛永王其子也而又叛太子<lb/>
　起兵至靈武則又叛雖微禄山唐祚未必不衰而唐<lb/>
　祚之衰自禄山始明皇嘗歎公没不復聞忠言正使<lb/>
　公存吾知其言不復用矣公平生論事至多而斯言<lb/>
<pb n="KR2o0015_WYG_076-11a"/>
　不用尤可痛恨吾欲訪其故居而弔其墓識其子孫<lb/>
　以求其遺風餘烈時方遷序勢有所未暇獨得其遺<lb/>
　像流涕而贊之曰魏武言典午不可親而文帝待<lb/>
　之坦然不疑也齊王攸言劉淵不可養而晉武寵<lb/>
　之確然不移也莫親於父子莫愛於兄弟一有所蔽<lb/>
　則親愛莫得而奪之況於疎逺乎然則公言之不用<lb/>
　固其宜也噫先事而言則未信已至而悔則無及前<lb/>
　世之敗末有不由於斯也可勝道哉可勝痛哉此吾<lb/>
<pb n="KR2o0015_WYG_076-11b"/>
　所以見公之像愾然而嗟咨也<lb/>
　吕温張荆州畫贊序曰中書令始興文獻公有唐之<lb/>
　鯁亮臣也開元二十二年𤣥宗春秋髙矣謂太平自<lb/>
　致頗易天下綜覈稍怠推納寖廣若君子小人摩肩<lb/>
　於朝直聲遂寑邪氣始勝中興之業衰焉公於是以<lb/>
　生人為身社稷自任抗危言而無所避秉大節而不<lb/>
　可奪小必諫大必諍攀帝檻歴天階犯雷霆之威不<lb/>
　霽不止日月幾蝕卻為分明虎而冠之不敢猛視羣<lb/>
<pb n="KR2o0015_WYG_076-12a"/>
　賢倚賴天下仰息凜凜乎千載之望矣不虞天將啓<lb/>
　幽薊之禍俾姦臣乘釁以速致戎詐成䜛勝聖不能<lb/>
　保褫我公衮置於侯服身雖逺而諫愈切道既塞而<lb/>
　誠彌堅憂而不怨終老南國於戲功業見乎變而其<lb/>
　變有二在否則通在泰則窮開元初天子新出艱難<lb/>
　久憤荒政樂與羣下勵精致理於是乎有否極之變<lb/>
　姚宋坐而乘之舉為時要動中上急天光照身宇宙<lb/>
　在手勢若舟楫相得當洪流而鼓迅風崇朝千里不<lb/>
<pb n="KR2o0015_WYG_076-12b"/>
　足怪也開元末天子倦於勤而安其安髙視穆清霈<lb/>
　然大滿於是乎有泰極之變荆州起而扶之舉為時<lb/>
　害動咈上慾日與䜛黨抗行於交㦸之中勢若微陽<lb/>
　戰隂衝密雲而吐丹氣歘耀而滅又何難乎所痛者<lb/>
　逢一時事一聖踐其跡執其柄而有可有不可有成<lb/>
　有不成況乎差池草茅沉落光耀者復何言哉贊曰<lb/>
　唐有棟臣往矣其邈世傳遺像以覺後學徳容恢異<lb/>
　天骨峻擢波澄東溟日照泰嶽具瞻崇崇起敬起忠<lb/>
<pb n="KR2o0015_WYG_076-13a"/>
　貌與神㑹澟然生風氣藴逆鱗色形匪躬當時曲直<lb/>
　如在胷中鯤鱗初脱激海以化羊角中頽摩天而下<lb/>
　無喜無愠亦如斯畫嗚呼為臣儆爾夙夜<lb/>
　孫之翰論九齡乞斬禄山曰人君有忌心則賢者不<lb/>
　能立事矣軍國之務至大至衆一人之志固不能了<lb/>
　必藉賢者謀議也賢者謀議多出衆人之見非英睿<lb/>
　求治之君往往不諒其心或以忤意厭之或以立異<lb/>
　惡之姦邪希㫖之臣摭疑似之事從而譖毁則人君<lb/>
<pb n="KR2o0015_WYG_076-13b"/>
　忌之矣既忌之不惟謀議難合且欲鬭一時怒氣多<lb/>
　方沮之雖理道明白亦不從也賢者為人君所忌如<lb/>
　此欲立事得乎九齡以髙才直道居輔相之位值明<lb/>
　皇倦於政治厭聞讜言方且倚任李林甫姦臣謀議<lb/>
　固無以合所奏禄山逆狀此先覺獨斷之論非常人<lb/>
　可明其以將校敗衂請行軍法此有何難明之理況<lb/>
　禄山素無賢名又無大功止以勇鋭可用今戰而敗<lb/>
　衂則勇鋭亦不過人不知以何功徳可贖罪也是明<lb/>
<pb n="KR2o0015_WYG_076-14a"/>
　皇以九齡論議堅正多所違忤又聽姦邪䜛間又有<lb/>
　忌心固不從其言而沮之也噫賢者忠於國而人君<lb/>
　忌之謀議之事雖理道明白不從其言在賢者無負<lb/>
　於國矣但人君内倚姦臣外養大惡播遷之患歸咎<lb/>
　何人<lb/>
　東坡論九齡罷相曰士大夫砥礪名節正色立朝不<lb/>
　務雷同以固禄位非獨人臣之私義乃天下國家所<lb/>
　恃以安者也若名節一衰忠信不聞亂立隨之捷如<lb/>
<pb n="KR2o0015_WYG_076-14b"/>
　影響西漢之末敢言者惟王章朱雲二人章死而雲<lb/>
　廢則公卿持禄保妻子如張禹孔光之流爾故王莽<lb/>
　以斗筲穿窬之才盜取神器如反掌唐開元之末大<lb/>
　臣守正不回惟張九齡一人九齡既已忤㫖罷相明<lb/>
　皇不復聞其過以致禄山之亂治亂之機可不慎哉<lb/>
周子諒<lb/>
　范祖禹論杖周子諒於朝堂以彈牛仙客故曰古之<lb/>
　殺諫臣者必亡其國明皇親為之其大亂之兆乎開<lb/>
<pb n="KR2o0015_WYG_076-15a"/>
　元之初諫者受賞及其末也而殺之非獨於此而異<lb/>
　也始誅韋氏抑外戚焚珠玉錦繡詆神仙禁言祥瑞<lb/>
　豈不正哉其終也惑女寵極奢侈求長生悦禨祥以<lb/>
　一人之身而前後相反如此由有所陷溺其心故也<lb/>
　可不戒哉<lb/>
　柳子厚曰天寳年有以諂諛至相位賢臣放逐公為<lb/>
　御史抗言以白其事得死於墀下史臣書之公之死<lb/>
　而佞者始畏公議於乎古之得其死者衆矣若公之<lb/>
<pb n="KR2o0015_WYG_076-15b"/>
　死志匡王國氣震姦佞動獲其所斯葢得其死者歟<lb/>
　公之徳之才洽於傳聞卒以不試而獨申其節猶能<lb/>
　奮百代之上以為世軌第令生於定哀之間則孔子<lb/>
　不曰未見剛者出於秦楚之間則漢祖不曰安得猛<lb/>
　士而存不及興王之用没不遭聖人之歎誠立志者<lb/>
　之所悼也<hi>云云</hi>
　張唐英論曰柳宗元有御史周君碣曰有唐正臣周<lb/>
　某字某以諫死葬於某所公天寶中有諂諛至相位<lb/>
<pb n="KR2o0015_WYG_076-16a"/>
　賢臣放逐公為御史抗言以白其事得死於墀下然<lb/>
　不言周君名字及諂諛為相者誰氏賢臣放逐者何<lb/>
　人今以唐史質之周君必子諒也諂諛必牛仙客也<lb/>
　賢臣必張九齡也林甫薦仙客為宰相張九齡言其<lb/>
　不可上不悦罷九齡相位時子諒為御史白於大夫<lb/>
　李適之曰仙客不才濫登相位公何得坐觀其事適<lb/>
　之遽奏之上怒決配子諒於瀼州至藍田賜死以九<lb/>
　齡所薦子諒非其人左遷荆州都督嗟乎九齡以子<lb/>
<pb n="KR2o0015_WYG_076-16b"/>
　諒能抗言朝廷之失是不負其職而九齡為能知人<lb/>
　爾而明皇悦邪佞之臣反以九齡所薦非其人而逐<lb/>
　之如此則後之大臣薦臺諫官者當依阿取容喑喑<lb/>
　如秋蟬泛泛如浮萍則無患矣何以為朝廷之耳目<lb/>
　哉夫植而欲其茂也必時溉之溉而怒長反自伐之<lb/>
　必衰之理也明皇之惡子諒乃自求衰之謂乎西幸<lb/>
　之禍有所召爾<lb/>
　鄭獬曰唐孰亂之曰林甫也曰是林甫居其成也然<lb/>
<pb n="KR2o0015_WYG_076-17a"/>
　則其殺周子諒始乎子諒死言也張九齡直其議亦<lb/>
　棄焉於此開元之治亂岐矣於時林甫雖相也有正<lb/>
　人梗乎中尚闔吻而伺未能奮其爪牙也及死且棄<lb/>
　焉則闞然始怒矣直臣噤口而喑去羣邪爭途而公<lb/>
　進顧誰為忌憚歟嗚呼禹曰無若丹朱傲吾眡舜不<lb/>
　宜及是言也而舜無誅焉則有以發乎衆矣故朱雲<lb/>
　逐則張禹進禹進而王氏擅與漢之亂一迹焉吾故<lb/>
　曰其殺周子諒始乎<lb/>
<pb n="KR2o0015_WYG_076-17b"/>
陸象先<lb/>
　張唐英論曰象先為益州長史司馬韋枹真諌以宜<lb/>
　行罰象先曰理則可矣何必嚴刑以立威遷河中尹<lb/>
　録事白以小吏合杖象先曰此人之情不甚相逺必<lb/>
　須行杖須從汝始又曰天下本無事庸人擾之始為<lb/>
　煩耳但静其源何憂不簡噫可謂仁恕長者也求之<lb/>
　古人其宓子賤之倫乎兩漢以下循吏殆不及也後<lb/>
　世為人上者以仁愛而撫民則世謂之柔懦以教化<lb/>
<pb n="KR2o0015_WYG_076-18a"/>
　而訓俗則世之謂迂闊至有殘其民惟恐其不酷反<lb/>
　得幹才之譽撓其民惟恐其不煩反得治劇之名故<lb/>
　近年趨進奔竸者惟務軋其民以進已之身故天下<lb/>
　之民日陷網羅之苦耳不聞仁義禮樂之教目不見<lb/>
　寛和惠慈之化謂為治之法自古皆然至有父不父<lb/>
　子不子兄不兄弟不弟踵兇襲惡填塞牢獄刑誅殺<lb/>
　戮嵗千萬數皆由在上者煩撓而致之噫安得國家<lb/>
　拔卓茂於密縣顯朱邑於桐鄉又求象先輩百十人<lb/>
<pb n="KR2o0015_WYG_076-18b"/>
　分之四方郡縣導民以徳齊民以禮使其有恥且格<lb/>
　不煩不撓至簡至易盡成循吏之治而使吾人熈熈<lb/>
　哉夫以區區曹參而能守葢公一言以清淨而鎮俗<lb/>
　而公卿大夫牧民而不以象先之心為心者真衣冠<lb/>
　而刼者乎<lb/>
　<lb/>
　<lb/>
　歴代名賢確論巻七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十五</head> <lb/>
    <p>
<pb n="KR2o0015_WYG_065-1a"/>
欽定四庫全書<lb/>
　歴代名賢確論卷六十五<lb/>
　　明元帝　太武帝<lb/>
　　　太武兇殘<hi>王轂</hi>
　　　崔浩<hi>少游</hi>
　　孝文帝<lb/>
　　　穆泰與陸叡安樂侯隆等謀作亂伏誅<hi>温公</hi>
　　　韓顯宗等諫取士當擇賢才不宜專取門望<hi>温公</hi>
<pb n="KR2o0015_WYG_065-1b"/>
　　　文帝至肆州慰勞所遇跛眇者赦軍士為盗者<lb/>
　　　　三人<hi>温公</hi>
　　孝明帝<lb/>
　　　李崇北征上表乞改鎮立州高平鎮民叛帝謂<lb/>
　　　　崇表之由<hi>温公</hi>
　　通論<lb/>
　　　魏之人君<hi>温公</hi>
　　　魏去夷即華<hi>六一</hi>
<pb n="KR2o0015_WYG_065-2a"/>
　　北齊<lb/>
　　　歴代人君<hi>温公</hi>
　　文皇帝<lb/>
　　　伊婁謙聘齊其參軍高遵辱命周高祖克齊執<lb/>
　　　　遵付謙任其報復謙請赦遵帝乃止謙待遵<lb/>
　　　　如初<hi>温公</hi>
　　　高祖平齊後務儉約露寢<hi>温公</hi>
　　通論<lb/>
<pb n="KR2o0015_WYG_065-2b"/>
　　　後周人君<hi>温公</hi>
　　七代通論<lb/>
　　　宋齊梁陳周北齊後魏<hi>東坡</hi>
　　　宋齊梁陳<hi>李白</hi>
　　　宋齊<hi>李德裕</hi>
太武兇殘<lb/>
　王轂後魏行曰力微皇帝謗天嗣太武兇殘人所畏<lb/>
　一朝鮎䍽飛上天子孫盡作河魚餌<lb/>
<pb n="KR2o0015_WYG_065-3a"/>
崔浩<lb/>
　少游曰有有道之士有有才之士至明而持以晦至<lb/>
　智而守以愚與物並游而不離其域者有道之士也<lb/>
　以明濟明以智資智穎然獨出不與衆為耦者有才<lb/>
　之士也夫有道之與有才相去遠矣不可不知也史<lb/>
　稱崔浩自比張良且謂稽古過之以愚觀之浩曾不<lb/>
　及荀賈何敢望子房乎夫子房之於漢荀攸賈詡之<lb/>
　於魏浩之於元魏運籌制勝筭無遺策實各一時之<lb/>
<pb n="KR2o0015_WYG_065-3b"/>
　謀臣也高祖以子房與韓信蕭何為三傑用之以取<lb/>
　天下韓信王楚數十城蕭何封侯第一而子房獨願<lb/>
　封畱而已及太子監關中兵乃行少傅事晏然處於<lb/>
　叔孫通之下了無矜伐不平之意故司馬以為無智<lb/>
　名勇功可謂有道之士也荀賈雖不足以與於此然<lb/>
　攸謀謨帷幄時人子弟莫知其言詡亦闔門自守退<lb/>
　無私交皆以令終故陳壽以為良平之亞雖有才之<lb/>
　士亦頗聞君子之道者也浩則不然其設心措意惟<lb/>
<pb n="KR2o0015_WYG_065-4a"/>
　恐功之不著名之不顯而已李順之死浩既有力而<lb/>
　奏五寅元厯章尤夸誕妄詆古人所撰圖書至鑱石<lb/>
　道傍以彰直筆明哲之所為固如此乎正孟子所謂<lb/>
　小有才未聞君子之大道適足以殺其身而已盆成<lb/>
　括之流也以此論之浩曾不及荀賈明矣何敢望子<lb/>
　房乎夫以其精治身以緒餘治天下功成事遂奉身<lb/>
　而退者道家之流也觀天人察時變以輔人事明於<lb/>
　末而不知本陰陽家之流也子房始遊下邳受書圮<lb/>
<pb n="KR2o0015_WYG_065-4b"/>
　上老人終曰願棄人間事從赤松子游耳則其術蓋<lb/>
　出於道家之流也浩精於術數之學其言熒惑之入<lb/>
　秦彗星之滅晉與夫兎出後宫姚興獻女之事尤異<lb/>
　及黜莊老乃以為矯誣之言則其術蓋出於陰陽而<lb/>
　已此其所以不同也然高帝用子房之謀棄咸陽還<lb/>
　定三秦滅項羽於垓下太武用浩亦取赫連昌破蠕<lb/>
　蠕平沮渠牧犍於涼州惠帝得不廢本子房之謀而<lb/>
　太武為國副主亦自浩發之其迹蓋相似也嗚呼豈<lb/>
<pb n="KR2o0015_WYG_065-5a"/>
　欲為子房而不知所以為子房者歟<lb/>
穆泰與陸叡安樂侯隆等謀作亂伏誅<lb/>
　温公曰夫爵禄廢置殺生予奪人君所以馭臣之大<lb/>
　柄也是故先王之制雖有親故賢能功貴勤賔茍有<lb/>
　其罪不直赦也必議於槐棘之下可赦則赦可宥則<lb/>
　宥可刑則刑可殺則殺輕重視情寛猛隨時故君得<lb/>
　以施恩而不失其威臣得以免罪而不敢自恃及魏<lb/>
　則不然勲貴之臣往往豫許之以不死使彼驕而觸<lb/>
<pb n="KR2o0015_WYG_065-5b"/>
　罪又從而殺之是不信之令誘之使陷於死地也則<lb/>
　刑政之失莫此為大焉<lb/>
韓顯宗等諫取士當擇賢才不宜專取門望<lb/>
　温公曰選舉之法先門地而後賢才此魏晉之深弊<lb/>
　也而歴代相因莫之能改也夫君子小人不在於世<lb/>
　禄與側微以今日視之愚智所同知也當是之時雖<lb/>
　魏孝文之賢猶不免斯蔽故夫明辨是非而不惑於<lb/>
　世俗者誠鮮矣<lb/>
<pb n="KR2o0015_WYG_065-6a"/>
文帝至肆州慰勞所遇跛眇者赦軍士為盗者三人<lb/>
　温公曰人主之於其國譬猶一身視遠猶邇在境如<lb/>
　在廷舉賢才以任百官修政事以利百姓則封域之<lb/>
　内無不得其所矣是以先王黈纊塞耳前旒蔽明欲<lb/>
　其廢耳目之近用推聰明於四遠也彼廢疾者宜養<lb/>
　當命有司均之於境内今獨施於道路之所遇則所<lb/>
　遺者多矣其為仁也不亦微乎况赦罪人以撓有司<lb/>
　之法尤非人君之體也惜夫孝文魏之賢君而獨有<lb/>
<pb n="KR2o0015_WYG_065-6b"/>
　是乎<lb/>
李崇北征上表乞改鎮立州高平鎮民叛帝謂崇表之<lb/>
由<lb/>
　温公曰李崇之表乃所以銷禍於未萌制勝於無形<lb/>
　也上既不能用及亂生之日曾無愧謝之言乃更以<lb/>
　為崇罪彼不明之君烏可與謀哉詩云聴言如對誦<lb/>
　言如醉匪用其良覆俾我悖其是之謂矣<lb/>
厯代人君<lb/>
<pb n="KR2o0015_WYG_065-7a"/>
　温公曰神武以高世之略平爾朱之亂功大勢盛為<lb/>
　魏孝武所疑雖有逐君之慙而能惓惓盡恭以事靜<lb/>
　帝没身不怠此其可稱者也文襄有儁材而無重德<lb/>
　悖慢無禮終隕身於奴𨽻文宣淫湎殘暴甚於桀紂<lb/>
　能信用賢臣委之以政威加隣敵終其天年蓋亦有<lb/>
　以得之矣孝武明逹愷悌實有齊之令主享國不永<lb/>
　惜哉武成驕淫奢縱齊業始衰後主繼之昬狂尤甚<lb/>
　誅翦忠良信用䜛邪十年而亡已為幸矣<lb/>
<pb n="KR2o0015_WYG_065-7b"/>
伊婁謙聘齊其參軍高遵辱命周高祖克齊執遵付謙<lb/>
任其報復謙請赦遵帝乃止謙待遵如初<lb/>
　温公曰賞有功誅有罪此人君之任也高遵奉使異<lb/>
　國漏泄大謀斯叛臣也周高祖不自行戮乃以賜謙<lb/>
　使之復怨失政刑矣孔子謂以德報怨者何以報德<lb/>
　為謙者宜辭而不受歸諸有司以正典刑乃請而赦<lb/>
　之以成其私名美則美矣亦非公義也<lb/>
高祖平齊後務儉約露寢<lb/>
<pb n="KR2o0015_WYG_065-8a"/>
　温公曰周高祖可謂善處勝矣他人勝則益奢高祖<lb/>
　勝而愈儉<lb/>
後周人君<lb/>
　温公後周論曰文帝以關中之衆東迎孝武收疲散<lb/>
　之兵撫貧困之民任賢使能列官布職明部分務農<lb/>
　桑以輔魏室雖以高氏之强不能陵也其所為典法<lb/>
　施於後世可不謂賢乎武帝以英傑之資受制强臣<lb/>
　恭黙端拱十有餘年須其罪盈惡熟為衆所棄一旦<lb/>
<pb n="KR2o0015_WYG_065-8b"/>
　除之若撥麷振槁可謂知柔知剛智勇兼備者矣然<lb/>
　後親統六師以征東夏齊之險阻不守士卒不戰數<lb/>
　月之間縛其君臣致於鼓下使有周之境東漸於海<lb/>
　南薄於江雖魏室全盛之時不能及也惜其宣帝恣<lb/>
　其淫侈進其竒譎自絶於天結怨於民三年而為異<lb/>
　姓所有悲夫<lb/>
宋齊梁陳周北齊後魏<lb/>
　東坡七代論曰英雄之士能因天下之隙而遂成天<lb/>
<pb n="KR2o0015_WYG_065-9a"/>
　下之勢天下之勢未有可以必成者也而英雄之士<lb/>
　常因其隙而入於其間堅忍而不變是以天下之勢<lb/>
　遂成而不可解自晉以下者天下何其紛紛也强者<lb/>
　不能以相吞滅天下大亂離而為南北北又自離而<lb/>
　為東西其君臣又自相簒取而為七代至於隋而後<lb/>
　合而為一蓋其間百有餘年之中其賢君名臣累累<lb/>
　而出者不為少矣然而南不能渡河以有北之民而<lb/>
　北不能過江以侵南之地豈其百年之間南無間之<lb/>
<pb n="KR2o0015_WYG_065-9b"/>
　足乘而北無隙之可入哉蓋亦其勢之有所不可者<lb/>
　也七代之際天下嘗有變矣宋取之晉齊取之宋梁<lb/>
　取之齊陳取之梁而周齊取之後魏此五釁者兵交<lb/>
　而不解内亂而無救其間非小也而其四隣拱手遠<lb/>
　望而莫敢入蓋其取之者誠有以待之而不可以乘<lb/>
　其倉卒也嗟夫北方之人其力不足以并南而南方<lb/>
　之勢又固不可以爭衡於中國則七代之際天下將<lb/>
　合之際也姚興既死而秦地大亂武帝舉江南之兵<lb/>
<pb n="KR2o0015_WYG_065-10a"/>
　長驅以攻秦兵不勞而關中定此天下之一時也夫<lb/>
　劉穆之死關中未安席不及煖兵不及息而奔走以<lb/>
　防江南之亂畱孺子孱將以抗四方强悍之虜則夫<lb/>
　天下之勢亦隨去之而已矣且夫孫權曹操之事足<lb/>
　以見矣曹操之不能過江以攻孫權力有所未足也<lb/>
　而孫權終莫肯求逞於中國蓋其志將以僥倖乎北<lb/>
　方大亂然後奮而乘其弊而非以為其地之足以抗<lb/>
　衡於中原也嗟夫使武帝既入關因而居之以鎮撫<lb/>
<pb n="KR2o0015_WYG_065-10b"/>
　其人民南漕江淮之資西引巴漢之粟而内因關中<lb/>
　之盛厲兵秣馬以問四方之罪戾當此之時天下可<lb/>
　以指麾而遂定矣而何江南之足以蔕芥夫吾心哉<lb/>
　然而其事則不可不察也其心將有所取乎晉而恐<lb/>
　夫人之反之於南是以其心憂懼顛倒而不見天下<lb/>
　之勢孔子曰無欲速無見小利欲速則不達見小利<lb/>
　則大事不成故夫有可以取天下之勢而不顧以求<lb/>
　移其君而遂失之者宋武之罪也<lb/>
<pb n="KR2o0015_WYG_065-11a"/>
宋齊梁陳<lb/>
　李白金陵歌曰石頭巉巖如虎踞凌波欲過滄江去<lb/>
　鍾山龍盤走勢來秀色橫分歴陽樹四十餘帝三百<lb/>
　秋功名事跡隨東流白馬小兒誰家子泰清之嵗來<lb/>
　闗囚金陵昔時何壯哉席卷英豪天下來冠蓋散為<lb/>
　煙霧盡金輿玉座成寒灰扣劒悲吟空咄嗟梁陳之<lb/>
　國亂如麻天子龍沈景陽井誰歌玉樹後庭花此地<lb/>
　傷心不能道目下離離長春草送爾長江萬里心他<lb/>
<pb n="KR2o0015_WYG_065-11b"/>
　年來訪商山皓<lb/>
宋齊<lb/>
　李德裕宋齊論曰宋齊以降繼體承祧者君德寖微<lb/>
　王道凌替纉緒之初始革大運降宥解網以悦衆心<lb/>
　仁義之風薄骨肉之情廢前史論之詳矣然政未得<lb/>
　中改之可也如弓之高下者抑舉琴瑟之不調者更<lb/>
　張此亦天之道也豈獨人事哉唯用其罪人不可甚<lb/>
　矣天下之惡一也古人言一心可以事百君百心不<lb/>
<pb n="KR2o0015_WYG_065-12a"/>
　可以事一君豈有不忠於前朝而能忠於後主者也<lb/>
　毁泉臺春秋之所譏先儒之所惡宋齊之君有一於<lb/>
　此必以為美政泉臺見妖尚不可毁况無妖者乎燕<lb/>
　人之思召伯甘棠勿翦楚人之懐叔子望碑墮淚彼<lb/>
　人臣也而見思若此雖時移政改莫匪舊臣昔伯益<lb/>
　贊禹稱大舜之德曹參事惠帝守蕭何之法魏文帝<lb/>
　初受漢禪羣臣皆揚魏德唯衛臻獨稱漢美文帝曰<lb/>
　天下之珍當與山陽共之為人臣者罔念於此可謂<lb/>
<pb n="KR2o0015_WYG_065-12b"/>
　有百心矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷五十七</head> <lb/>
    <p>
<pb n="KR2o0015_WYG_057-1a"/>
欽定四庫全書<lb/>
　歴代名賢確論卷五十七<lb/>
　　孫堅　孫策　孫權<lb/>
　　　黃初二年魏策孫權為吳王<hi>子西</hi>
　　　保全江東<hi>何去非</hi>
　　　權令太子登讀漢書<hi>子西</hi>
　　　諸葛恪<hi>子由</hi>
　　　潘濬平樊伷<hi>子由</hi>
<pb n="KR2o0015_WYG_057-1b"/>
　　孫亮<lb/>
　　　孫基盗乘御馬亮從刁元言降赦宫中以免基<lb/>
　　　　<hi>子西</hi>
　　通論<lb/>
　　　吳氏興亡<hi>温公</hi>
　　三國通論<lb/>
　　　曹操劉備<hi>子西</hi>
　　曹操劉備孫權<hi>東坡</hi>
<pb n="KR2o0015_WYG_057-2a"/>
　　　三國亡先後<hi>李徳裕</hi>
　　　孔融諸葛亮之文<hi>東坡</hi>
　　　魏晉收録孔融諸葛亮文<hi>子西</hi>
黃初二年魏策孫權為吳王<lb/>
　子西曰是嵗吳蜀相攻大戰於夷陵吳人卑詞事魏<lb/>
　受其封爵恐魏之議其後耳而魏略以為權有僭意<lb/>
　而自顧位輕故先卑而後倨之先卑者規得封爵以<lb/>
　成僭竊之基後倨者冀見討伐以激怒其衆且吳至<lb/>
<pb n="KR2o0015_WYG_057-2b"/>
　權三世矣其勢足以自立尚何以封爵為哉受封爵<lb/>
　則君臣矣供職貢矣除邊關矣國有警急則以事聞<lb/>
　無得擅興兵攻擊矣羽書至則悉甲士從徵矣非身<lb/>
　入朝則遣侍子入宿衛矣彼藩國固然亡足怪者一<lb/>
　不從命則王師致討有詞矣然後發兵拒戰是抗上<lb/>
　矣尚安能激怒其衆也哉既而魏責任子權不能堪<lb/>
　卒叛之為天下笑方其危急之時羣臣無魯仲連之<lb/>
　識出一切之計以寛目前之患而陳壽以勾踐竒之<lb/>
<pb n="KR2o0015_WYG_057-3a"/>
　勾踐事吳則嘗聞之矣受吳封爵則未之聞也<lb/>
保全江東<lb/>
　何去非孫堅論論孫策孫權曰孫策壯武術略過於<lb/>
　其父又有周瑜魯肅之儔以輔其起惜乎堅之不善<lb/>
　基也使其不得奮於中原以競天下然策一舉而遂<lb/>
　收江東為鼎足之資使之不死當為魏之大患策之<lb/>
　不得起於中原非其智力之不逺葢袁紹已據河北<lb/>
　曹公已收河南獨無隙以投之故也以劉備之間關<lb/>
<pb n="KR2o0015_WYG_057-3b"/>
　轉戰至於白首不獲中州一塊之壤以寓其足而策<lb/>
　乃能以敝兵千餘渡江轉鬭不數嵗而席卷江東此<lb/>
　其過備逺矣權之勇決進取無以逮其父兄然審機<lb/>
　察變持保江東於權有焉夫三國之形雖號鼎足而<lb/>
　其雌雄强弱固有所在魏雖不能遂并天下蓋不失<lb/>
　其為雄强吳蜀雖能各據其國然不免為雌弱權唯<lb/>
　能知乎此是以内加撫循而外加備禦而已時有出<lb/>
　師動衆以示武警敵者北不逾合淝而西不過襄陽<lb/>
<pb n="KR2o0015_WYG_057-4a"/>
　未嘗大舉輕發以求僥倖於魏而魏人之加於我亦<lb/>
　常有以拒之未嘗困折是以終權之世而江東安由<lb/>
　是觀之則權之為謀審於諸葛武侯之用蜀矣<lb/>
權令太子登讀漢書<lb/>
　子西曰劉備教禪以漢書而權亦令張昭以漢書授<lb/>
　其子登世以權備之智不足以知二帝三王故其所<lb/>
　以貽謀者止於如此是大不然伊尹之訓太甲也稱<lb/>
　有夏先后而不及唐虞周公之戒成王也稱商三宗而<lb/>
<pb n="KR2o0015_WYG_057-4b"/>
　不及虞夏豈伊尹周公之智不足以知堯舜禹哉亦<lb/>
　取其近於時切於事者而已權備之智誠不足擬伊<lb/>
　尹周公至其教子不忽近而慕逺不貴名而賤實此<lb/>
　亦伊尹周公之遺法也<lb/>
諸葛恪<lb/>
　子由孫仲謀論曰任人莫難於託國漢武帝因文景<lb/>
　富庻之後虐用其民厚自奉養征伐四夷幾喪天下<lb/>
　逮其晩嵗託國於霍光光知用兵之害罷均輸榷酤<lb/>
<pb n="KR2o0015_WYG_057-5a"/>
　與民休息而天下復寧凡武帝之所以得稱賢君者<lb/>
　唯用霍光故也蜀先主知嗣子之暗弱舉國而付之<lb/>
　諸葛孔明孔明又廢李嚴楊儀援蔣琬費褘而授之<lb/>
　政雖後主不明而守國三十餘年君臣相安蜀人免<lb/>
　於塗炭之患過於魏吳遠甚吳文帝方其任屬賢將<lb/>
　抗衡中原曹公憚之及其老也賢臣死亡略盡喜諸<lb/>
　葛恪之勁悍越衆而付以後事恪乘其用兵勞民之<lb/>
　後繼起大役兵抑於外既歸而不能自克將復肆志<lb/>
<pb n="KR2o0015_WYG_057-5b"/>
　於僚友恪既以之喪軀而孫氏因之三世絶統吳越<lb/>
　之民陷於炮烙之地國隨以亡夫以進取之資用進<lb/>
　取之臣以徼一時之功可耳至於託六尺之孤寄百<lb/>
　里之命而亦屬之於斯人其勢必至是哉<lb/>
潘濬平樊伷<lb/>
　子由曰權克荆州將吏悉降而濬獨堅臥不屈權輿<lb/>
　致之濬伏牀而泣悲不自勝其於所事何其厚也既<lb/>
　而樊伷欲以武陵自抜歸蜀濬為權畫策自將討平<lb/>
<pb n="KR2o0015_WYG_057-6a"/>
　之其於所厚又何薄也意者在君為君有不得不然<lb/>
　者乎吾聞樂毅去燕適趙趙欲與之伐燕毅泣曰昔<lb/>
　之事燕猶今之事趙也毅若獲戾放於他國終身不<lb/>
　敢謀趙之徒𨽻况其國乎使樂毅愚人也則可樂毅<lb/>
　少知事君則濬不得為無罪矣<lb/>
孫基盗乘御馬亮從刁元言降赦宫中以免基<lb/>
　子由曰吳之君臣可謂上下皆失其分矣漢世諸侯<lb/>
　王有罪當誅丞相御史與宗正廷尉奏請論如法<lb/>
<pb n="KR2o0015_WYG_057-6b"/>
　制曰朕不忍制法其與列侯二千石議之於是丞相<lb/>
　御史又奏臣等謹與列侯二千石議皆曰宜論如法<lb/>
　制曰朕不忍致法其廢勿王或削地若干夫請論如<lb/>
　法者有司以法守不忍致法者人主以道揆今亮人<lb/>
　主也而論法元有司也而論情故曰吳之君臣可謂<lb/>
　上下皆失其分矣<lb/>
吳氏興亡<lb/>
　温公曰破虜以孤遠之兵決忠憤之志首犯賊鋒深<lb/>
<pb n="KR2o0015_WYG_057-7a"/>
　蹂川洛汎掃陵寢有足多者討逆以童子提一旅之<lb/>
　衆揮馬箠以下江東耆儒宿將狼狽失據開地千里<lb/>
　真英才也文帝承父兄之烈師友忠賢以成前志赤<lb/>
　壁之役決策定慮以摧大敵非明而有勇能如是乎<lb/>
　奄有荆揚薄於南海傳祚累世宜矣復觀景帝皆明<lb/>
　惠敢決有先世之風歸命驕愎殘虐深於桀紂求欲<lb/>
　不亡得乎<lb/>
曹操劉備<lb/>
<pb n="KR2o0015_WYG_057-7b"/>
　子西論龎統説先主取益州<hi>云云</hi>評曰寛勝急仁勝<lb/>
　暴忠勝譎然操强而備弱宜勝而反不如者何也操<lb/>
　稊稗者也備五穀之不熟者也五穀不熟固不如稊<lb/>
　稗非謂寛仁忠信不能勝急暴譎詐也備不能勝操<lb/>
　耳故曰茍非其人道不虛行<lb/>
曹操劉備孫權<lb/>
　東坡論曰天下皆怯而獨勇則勇者勝皆闇而獨智<lb/>
　則智者勝勇而遇勇則勇者不足恃也智而遇智則<lb/>
<pb n="KR2o0015_WYG_057-8a"/>
　智者不足用也夫唯智勇之不足以定天下是以天<lb/>
　下之難鋒起而難平葢嘗聞之古者英雄之君其遇<lb/>
　智勇也以不智不勇而後真智大勇乃可得而見也<lb/>
　悲夫世之英雄其處於世亦有幸不幸邪漢世祖唐<lb/>
　太宗是以智勇獨過天下而得之者也曹公孫劉是<lb/>
　以智勇相遇而失之者也以智攻智以勇擊勇此譬<lb/>
　如兩虎相捽齒牙氣力無以相勝其勢足以相擾而<lb/>
　不足以相斃當此之時惜乎無有以漢高帝之事制<lb/>
<pb n="KR2o0015_WYG_057-8b"/>
　之者也昔者項籍乘百戰百勝之威而執諸侯之柄<lb/>
　咄嗟叱咤奮其暴怒西向以逆高祖其勢飄忽震蕩<lb/>
　如風雨之至天下之人以為遂無漢矣然高祖以其<lb/>
　不智不勇之身橫塞其衝徘徊而不得進其頑鈍椎<lb/>
　魯足以為笑於天下而卒能摧折項氏而待其死此<lb/>
　其故何也夫人之勇力用而不已則必有所耗竭而<lb/>
　其智慮久而無成則亦必有所倦怠而不舉彼欲用<lb/>
　其所長以制我於一時而我閉門而拒之使之失其<lb/>
<pb n="KR2o0015_WYG_057-9a"/>
　所求逡巡求去而不能去而項籍固已敗矣今夫曹<lb/>
　公孫權劉備此三人者皆知以其才相取而未知以<lb/>
　不才取人也世之言者曰孫不如曹而劉不如孫劉<lb/>
　備唯智短而勇不足故有所不若於二人者而不知<lb/>
　因其所不足以求勝則亦已惑矣蓋劉備之才近似<lb/>
　於高祖而不知所以用之之術昔高祖之所以自用<lb/>
　其才者其道有三焉耳先據勢勝之地以視天下之<lb/>
　形廣收信越出竒之將以自輔其所不逮有果鋭剛<lb/>
<pb n="KR2o0015_WYG_057-9b"/>
　猛之氣而不用以深折項籍猖狂之勢此三事者三<lb/>
　國之君其才皆無有能行之者獨有一劉備近之而<lb/>
　未至其中猶有翹然自喜之心欲為椎魯而不能純<lb/>
　欲為果鋭而不能達二者交戰於中而未有所定是<lb/>
　故所為而不成所欲而不遂棄天下而入巴蜀則非<lb/>
　地也用諸葛孔明治國之才而當紛紜征伐之衝則<lb/>
　非將也不忍忿忿之心犯其所短而自將以攻人則<lb/>
　是其氣不足尚也嗟夫方其奔走於二袁之間困於<lb/>
<pb n="KR2o0015_WYG_057-10a"/>
　吕布而狼狽於荆州百敗而其志不折不可謂無高<lb/>
　祖之風矣而終不知所以自用之方夫古之英雄唯<lb/>
　漢高帝為不可及者夫<lb/>
三國亡先後<lb/>
　李徳裕論曰魏蜀吳三分天下而亡有先後非形勢<lb/>
　有輕重積仁有厚薄察其政柄所歸則亡之先後可<lb/>
　知也蜀政在於黃皓皓𨽻人也内不能修武侯舊典<lb/>
　外不能制姜維黷武紀綱日壊君子不服所以先亡<lb/>
<pb n="KR2o0015_WYG_057-10b"/>
　也魏自明帝之後政歸仲逹齊王已降唯守空宫亡<lb/>
　之淹速係於師昭之志將移神器之重須服天下之<lb/>
　心未立大功亦不敢取所以蜀滅而魏亡也孫皓雖<lb/>
　驕奢極欲殘虐用刑而自專生殺之柄不牽帷嬙之<lb/>
　制運盡夭亡而後夷滅由是知人君不可一日失其<lb/>
　柄也如神龍之脱深淵震雷之無煙氣威靈既露人<lb/>
　得制之蔣濟覩魏文帝與夏侯尚詔曰作福作威為<lb/>
　亡國之言所謂柄者威福是也豈可假於臣下哉後<lb/>
<pb n="KR2o0015_WYG_057-11a"/>
　代觀三國之事可不戒懼哉<lb/>
孔融諸葛亮之文<lb/>
　東坡曰孔北海志大而論高功烈不見於世然英偉<lb/>
　豪傑之氣自為一時所宗其論盛孝章郄鴻豫書慨<lb/>
　然有烈丈夫之風諸葛孔明不以文章自名而開物<lb/>
　成務之姿綜練名實之意自見於言語至出師表簡而<lb/>
　盡直而不肆大哉言乎與伊訓説命相表裏非秦漢<lb/>
　以來以事君為悦者所能至也<lb/>
<pb n="KR2o0015_WYG_057-11b"/>
魏晉收録孔融諸葛亮之文<lb/>
　子西曰魏文帝即位求孔融之文以為不減班揚晉<lb/>
　武帝踐祚詔定諸葛亮故事而比之周誥融既魏武<lb/>
　之讎恨而亮亦晉宣之仇敵二人之言宜非當時之<lb/>
　所欲聞而並見收録惟恐其墜失蕩然無忌猶有先<lb/>
　王大公至正之道存焉此吾所以特有取於魏晉也<lb/>
　<lb/>
　歴代名賢確論卷五十七<lb/>
</p>
<p>
</p>
  </div>
</body>
</text>
</TEI>
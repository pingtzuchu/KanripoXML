<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九</head> <lb/>
    <p>
<pb n="KR2o0015_WYG_009-1a"/>
欽定四庫全書<lb/>
　歴代名賢確論卷九<lb/>
　　成王下<lb/>
　　　周公待士<hi>昌黎</hi>　<hi>石守道/</hi>　<hi>荆公</hi>
　　　周公居變<hi>東坡</hi>　<hi>潁濱</hi>
　　　周公不樂<hi>東坡</hi>
　　　召公<hi>荆公</hi>
周公待士<lb/>
<pb n="KR2o0015_WYG_009-1b"/>
　昌黎曰周公之為輔相急於見賢也方一食三吐其<lb/>
　哺方一沐三握其髪當是時天下之賢才皆已舉用<lb/>
　姦邪讒佞欺負之徒皆已除去四海皆已無虞九夷<lb/>
　八蠻在荒服之外者皆已賓貢天災時變昆蟲草木<lb/>
　之妖皆已銷息天下之所謂禮樂刑政教化之具皆<lb/>
　已修理風俗皆已敦厚動植之物風雨霜露之所霑<lb/>
　被者皆已得宜休徵嘉瑞麟鳯龜龍之屬皆已備至<lb/>
　而周公以聖人之才慿叔父之親其所輔理承化之<lb/>
<pb n="KR2o0015_WYG_009-2a"/>
　功又盡章章如是其所求進見之士豈復有賢於周<lb/>
　公者哉不惟不賢于周公而已豈復有賢于時百執<lb/>
　事者哉豈復有所計議能補于周公之化者哉然而<lb/>
　周公求之如此其急惟恐耳目有所不聞見思慮有<lb/>
　所未及以負成王託周公之意不得于天下之心如<lb/>
　周公之心設使其時輔理承化之功未盡章章如是<lb/>
　而非聖人之才而無叔父之親則將不暇食與沐矣<lb/>
　豈特吐哺握髪為勤而止哉惟其如是故于今頌成<lb/>
<pb n="KR2o0015_WYG_009-2b"/>
　王之德而稱周公之功不衰<lb/>
　石守道曰周公相成王制禮作樂一飯三吐哺一沐<lb/>
　三握髪起以待士何汲汲也如此沐與飯且不暇舜<lb/>
　相堯禹相舜益相禹伊尹相湯傅說相髙宗皆不如<lb/>
　周公之勤且勞也豈周公之德不及舜禹益伊尹傅<lb/>
　說乎曰周公不得不然也堯聖人也禹聖人也湯聖<lb/>
　人也髙宗聖人也舜禹益伊尹傅說勤且勞復何為<lb/>
　哉周公則不得不然也成王孺子也成王方在襁褓<lb/>
<pb n="KR2o0015_WYG_009-3a"/>
　之中知成王果聖人耶且后稷公劉古公王季文王<lb/>
　武王積千餘年以得天下武王死成王幼弱武王以<lb/>
　后稷公劉古公王季文王之天下及成王以託周公<lb/>
　周公受武王之託負天下之重茍成王不似墜覆其<lb/>
　業則是后稷公劉古公王季文王武王之天下周公<lb/>
　失之也周公豈得不勤勞乎又何暇乎沐且飯也為<lb/>
　周公者皆然舜禹益與伊尹傅說所相君所逢時異<lb/>
　也孰謂周公之德不及耶<lb/>
<pb n="KR2o0015_WYG_009-3b"/>
　荆公曰甚哉荀卿之好妄也載周公之言曰吾所執<lb/>
　贄而見者十人還贄而相見者三十人貌執者百有<lb/>
　餘人欲言而請畢事千有餘人是誠周公之所為則<lb/>
　何周公之小也夫聖人為政於天下也初若無為於<lb/>
　天下而天下卒以無所不治者其法誠修也故三代<lb/>
　之制立庠於黨立序於遂立學於國而盡其道以為<lb/>
　養賢教士之法是士之賢雖未及用者而固無不見<lb/>
　尊養者矣此則周公待士之道也誠若荀卿之言則<lb/>
<pb n="KR2o0015_WYG_009-4a"/>
　春申孟嘗之行亂世之事也豈足為周公乎且聖世<lb/>
　之事各有其業講道習藝患日之不足豈暇於遊公<lb/>
　卿之門哉彼遊公卿之門求公卿之禮者皆戰國之<lb/>
　奸民而毛遂侯嬴之徒也荀卿生於亂世不能考論<lb/>
　先王之法著之天下而惑於亂世之俗遂以為聖世<lb/>
　之事亦若是而已亦已過矣且周公之所禮者大賢<lb/>
　歟則周公豈唯執贄見之而已固當薦之天子而共<lb/>
　天位也如其不賢不足與共天位則周公如何其與<lb/>
<pb n="KR2o0015_WYG_009-4b"/>
　之為禮也子産聽鄭國之政以其乗輿濟人於溱洧<lb/>
　孟子曰惠而不知為政盖君子之為政立善法于天<lb/>
　下則天下治立善法於一國則一國治如其不能立<lb/>
　法而欲人人悅之則日亦不足矣使周公知為政則<lb/>
　宜立學校之法于天下矣不知立學校而徒能勞身<lb/>
　以待天下之士則不惟力有所不足而勢亦有所不<lb/>
　得周公亦可謂愚也又曰仰禄之士猶可驕正身之<lb/>
　士不可驕也夫君子之不驕雖闇室不敢自慢豈為<lb/>
<pb n="KR2o0015_WYG_009-5a"/>
　其人之仰禄而可以驕乎嗚呼所謂君子者貴其能<lb/>
　不易乎世也荀卿生於亂世而遂以亂世之事量聖<lb/>
　人後世之士尊荀卿以為大儒而繼孟子者吾不之<lb/>
　信矣<lb/>
周公居變<lb/>
　東坡曰論周公者多異說何也周公居禮之變而處<lb/>
　聖人之不幸宜乎說者之異也凡周公之所為亦不<lb/>
　得已而已矣若得已而不已則周公安得而為之成<lb/>
<pb n="KR2o0015_WYG_009-5b"/>
　王幼不能為政周公執其權以王命賞罰天下是周<lb/>
　公不得已者如此而已今儒者曰周公踐天子之位<lb/>
　稱王而朝諸侯則是豈不可以已耶書曰周公位冡<lb/>
　宰正百工羣叔流言又曰召公為保周公為師相成<lb/>
　王為左右召公不說又曰周公曰王若曰王則是周<lb/>
　公未嘗踐天子之位而稱王也周公稱王則成王宜<lb/>
　何稱將亦稱王耶將不稱耶不稱即是廢也稱王則<lb/>
　是二王也而周公何以安之孔子曰必也正名乎儒<lb/>
<pb n="KR2o0015_WYG_009-6a"/>
　者之患患在于名實之不正故亦有以文王為稱王<lb/>
　者是聖人為後世之僭君急於為王者耶天下雖亂<lb/>
　有王者在而已自王雖聖人不能以服天下昔髙帝<lb/>
　擊滅項籍統一四海諸侯大臣相率而帝之然且辭<lb/>
　以不德惟陳勝吳廣乃囂囂乎急于自王而謂文王<lb/>
　亦為之耶武王伐商師渡孟津㑹于牧野其所以稱<lb/>
　先君之命命於諸侯者盖猶曰文考而已至于武成<lb/>
　既以柴望告天百工奔走受命于周而後其稱曰我<lb/>
<pb n="KR2o0015_WYG_009-6b"/>
　文考文王克成厥勲由此觀之則是武王不敢一日<lb/>
　妄尊其先君而况於文王自王乎詩曰虞芮質厥成<lb/>
　文王蹶厥生是亦追稱而已矣史記曰嫗乎采芑歸<lb/>
　乎田成子夫田常之時安知其為成子而稱之故凡<lb/>
　以文王周公為稱王者皆過也是資後世之簒君而<lb/>
　為之藉也陳賈問於孟子曰周公使管蔡監商管蔡<lb/>
　以商叛知而使之是不仁不知而使之是不智孟子<lb/>
　曰周公弟也管叔兄也周公之過不亦宜乎從孟子<lb/>
<pb n="KR2o0015_WYG_009-7a"/>
　之說則是周公未免於有過也夫管蔡之叛非逆也<lb/>
　是其智不足以深知周公而已矣周公之誅非疾之<lb/>
　也其勢不得不誅也故管蔡非所謂大惡也兄弟之<lb/>
　親而非有大惡則其道不得不封管蔡之封武王之<lb/>
　世也武王之世未知有周公成王之事則管蔡何從<lb/>
　而叛周公何從而誅之故曰周公居禮之變而處聖<lb/>
　人之不幸也　又曰伊尹既立太甲而放諸桐天下<lb/>
　不以為不義武王既没成王幼周公攝天子之位朝<lb/>
<pb n="KR2o0015_WYG_009-7b"/>
　諸侯於明堂而召公不說管叔蔡叔咸叛天下幾至<lb/>
　於不可救二者其故何也太甲既立矣而不足以治<lb/>
　天下則夫伊尹猶有辭于後世也盖周公之事無以<lb/>
　異于伊尹然天下皆疑而不信無足怪也何者天下<lb/>
　未知夫成王之不明而周公攝則是周公未有信服<lb/>
　天下之心而强攝焉以為之上也且夫伊尹之攝其<lb/>
　事有不得已而然耳太甲雖變伊尹不敢有所立以<lb/>
　召天下之亂故以已攝焉而待夫太甲之自悔是以<lb/>
<pb n="KR2o0015_WYG_009-8a"/>
　天下無疑乎其心今夫周公之際其勢未至于不得<lb/>
　已者使成王拱手以居天下之上而周公為佐以成<lb/>
　王名號而輔之此所謂其勢之未至於不得已者矣<lb/>
　而周公不居則天下之謗是周公之所自取也然愚<lb/>
　以為不然挾天子以令天下此諸葛孔明之事爾而<lb/>
　周公豈不足以知之盖人臣惟無執天子之權人臣<lb/>
　而執天子之權則必有忠于其心然後可以自免於<lb/>
　難何者人臣而用天子之事此天子所忌也以一人<lb/>
<pb n="KR2o0015_WYG_009-8b"/>
　之身上為天子所忌而下為左右之大臣從而媒蘖<lb/>
　其隙此古之忠臣所以盡心而不免於禍而世之姦<lb/>
　雄之士所以動其無君之心而不顧者也使成王用<lb/>
　事於天下而周公制其予奪之柄則愚恐成王有所<lb/>
　不平於其心而管蔡之徒乗其隙而間之以至於亂<lb/>
　也使成王有天子之虚名而不得制天下之政則愚<lb/>
　以周公有所不忍於其志赧然有所不安之心也是<lb/>
　以寧取而攝之使成王無與乎其間以破天下詐慝<lb/>
<pb n="KR2o0015_WYG_009-9a"/>
　之謀而絶其爭權之心是以其後雖有管蔡之憂而<lb/>
　天下不揺使其當時列於羣臣之間方其疑惑擾攘<lb/>
　而未决也則恐周公之禍非居東之所能免而管蔡<lb/>
　得志於天下成王將遂不立也嗚呼其思之深矣故<lb/>
　曰周公居禮之變而處聖人之不幸也<lb/>
　潁濱曰世俗之說曰舜囚堯不得其死禹逐舜終蒼<lb/>
　梧之野周公將簒成王二叔譏之乃免於亂彼小人<lb/>
　之情度君子之心亦何所不至哉今夫聖人雖與世<lb/>
<pb n="KR2o0015_WYG_009-9b"/>
　同處而其中浩然與天地同量彼其食粟衣帛盖有<lb/>
　不得已爾而况與人爭利哉諸葛孔明受託昭烈以<lb/>
　相孺子雖使取而代之蜀人安焉然君臣之義没身<lb/>
　不替孔明尚然而况於聖人乎彼小人何足以知之<lb/>
周公不樂<lb/>
　東坡曰每讀詩至鴟鴞讀書至君奭常竊悲周公之<lb/>
　不遇及觀史見孔子厄於陳蔡之間而弦歌之聲不<lb/>
　絶顔淵仲由之徒相與答問夫子曰匪兕匪虎率彼<lb/>
<pb n="KR2o0015_WYG_009-10a"/>
　曠野吾道非耶吾何為於此顔淵曰夫子之道至大<lb/>
　故天下莫能容雖然不容何病不容然後見君子夫<lb/>
　子油然而笑曰囘使爾多材吾為爾宰夫天下雖不<lb/>
　能容而其徒自足以相樂如此今乃知周公之富貴<lb/>
　反不如夫子之貧賤夫以召公之賢管蔡之親而不<lb/>
　知其心則周公誰與樂其富貴而夫子之所與共貧<lb/>
　賤者皆天下之賢材則亦足為樂乎此矣<lb/>
召公<lb/>
<pb n="KR2o0015_WYG_009-10b"/>
　荆公曰漢之諸儒皆以為周公攝政而召公不悅以<lb/>
　孔氏古文考之則召公之不悅也周公既歸政矣然<lb/>
　召公之不悅何也曰成王可與為善可與為惡者也<lb/>
　周公既復辟成王既即位盖公懼王之不能終而廢<lb/>
　先王之業也是以不悅焉夫周之先王非聖人則仁<lb/>
　人也積德累行數世而後受命以周公繼之累年而<lb/>
　後太平民之習治也久矣成王以中才承其後則其<lb/>
　不得罪於天下之民而無負于先王之烈也不亦難<lb/>
<pb n="KR2o0015_WYG_009-11a"/>
　乎如此則責任之臣不得不以為憂也周公曰君惟<lb/>
　乃知民德罔不能厥初惟其終然則召公之不悅亦<lb/>
　周公之心也周公以為在天者其命之終吉凶吾不<lb/>
　得而知也在人者後嗣或不修德墜厥命則吾亦不<lb/>
　得而知也在我者吾知勉之而已則天不庸釋于文<lb/>
　王受命也且以古之人君至於文武所以能保其天<lb/>
　下國家者亦皆有賢人為佐我自今乃相與濟成王<lb/>
　同未在位之時則可以無大責矣夫在我者君子之<lb/>
<pb n="KR2o0015_WYG_009-11b"/>
　所及而當勉者也在天與人者吾如彼何哉故周公<lb/>
　之告也亦竭其心盡其力而已所以勉且慰之也曰<lb/>
　如周公之誥則召公可以無不恱矣然則召公之所<lb/>
　以不及周公儻在是乎曰憂其可憂疑其可疑召公<lb/>
　之所以不恱也憂其可憂而卒之以不憂疑其可疑<lb/>
　而卒之以不疑周公之所以誥也五聲之相得也五<lb/>
　味之相入也其始不同而卒于和也聖賢之相揆也<lb/>
　亦若是而已矣以此謂召公為不及周公則吾于征<lb/>
<pb n="KR2o0015_WYG_009-12a"/>
　<hi>苗</hi>以伯翳為賢於禹也其可乎然則召公固無不恱<lb/>
　周公之事乎曰自堯舜没至于周而賢人為衆詩曰<lb/>
　肅肅兎罝椓之丁丁赳赳武夫公侯干城言兎罝之<lb/>
　人猶足以干城乎公侯也又曰肆成人有德小子有<lb/>
　造古之人無斁譽髦斯士言其為士者亦皆有德之<lb/>
　髦也當此之時而召公為公則其為賢亦逺矣以召<lb/>
　公為不足以知周公也則凡在周之士大夫宜無一<lb/>
　人知周公者矣然則周公孰與之謀而就事乎且以<lb/>
<pb n="KR2o0015_WYG_009-12b"/>
　召公為不賢而不足以知周公也則文武周公曷為<lb/>
　任之至於此極而召公又安能以其令名終也以召<lb/>
　公為賢而不悅乎周公則其與之共事而不爭又不<lb/>
　去焉何也夫聖人之所立賢人有所不能知者矣顔<lb/>
　子曰既竭吾才如有所立卓爾雖欲從之末由也已<lb/>
　顔子之於孔子有所不能知者也雖然未嘗不心恱<lb/>
　而誠服之也此其所以為賢人也如賢人之於聖人<lb/>
　既不足以知之而又不能悅也則是聖與賢幾異類<lb/>
<pb n="KR2o0015_WYG_009-13a"/>
　而相反也或曰子路之于孔子嘗不悅也曰由之鄙<lb/>
　人也何足以語召公也哉孔子曰由也千乗之國可<lb/>
　使治其賦也文武周公之使人猶孔子也文武周公<lb/>
　所以為三公與孔子所使治千乗之賦者其智之不<lb/>
　同亦可知已然則成王之疑周公也召公曷為不諫<lb/>
　曰召公坐而論道以相成王者也其朝夕所以開王<lb/>
　心者史能悉記之乎<lb/>
　<lb/>
<pb n="KR2o0015_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九<lb/>
</p>
<p>
</p>
  </div>
</body>
</text>
</TEI>
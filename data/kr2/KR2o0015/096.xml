<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十六</head> <lb/>
    <p>
<pb n="KR2o0015_WYG_096-1a"/>
欽定四庫全書<lb/>
　歴代名賢確論卷九十六<lb/>
　　通論二<lb/>
　　　髙祖太宗睿宗𤣥宗<hi>子由</hi>
　　　𤣥宗憲宗<hi>子由</hi>
　　　太宗𤣥宗駕馭人臣<hi>張唐英</hi>
　　　𤣥宗徳宗不用張九齡姜公輔之言<hi>張唐英</hi>
　　　武后安禄山<hi>張唐英</hi>
<pb n="KR2o0015_WYG_096-1b"/>
　　　藩鎮<hi>范文正公</hi>　<hi>張唐英/</hi>　<hi>子由</hi>
髙祖太宗睿宗𤣥宗<hi>廢立</hi>
　子由曰髙祖起太原其謀發於太宗諸子不與也及<lb/>
　克長安誅鋤羣盜天下為一其功亦出於太宗葢天<lb/>
　心之所付與人心之所歸嚮其在太宗也審矣至立<lb/>
　太子髙祖以長立建成建成當之不辭於是兄弟疑<lb/>
　間卒至大亂夫建成不足言也其咎在髙祖其後武<lb/>
　氏之亂廢中宗立睿宗以睿宗長子憲為皇太子矣<lb/>
<pb n="KR2o0015_WYG_096-2a"/>
　及中宗之復睿宗父子皆以王就第韋氏之亂臨淄<lb/>
　以兵入討睿宗踐阼而唐室復安又將以長立憲憲<lb/>
　辭曰時平先嫡長國亂先有功不如此必且有難敢<lb/>
　以死請睿宗從之而後臨淄之位定以太宗之賢而<lb/>
　不免於爭奪𤣥宗之賢不逮太宗而晏然受命則憲<lb/>
　之讓賢於人逺矣吾嘗論之髙祖睿宗皆中主也其<lb/>
　欲立長非専其私也以為立嫡以長古今之正義也<lb/>
　謂之正義而不敢違何不考之前世乎昔太王捨太<lb/>
<pb n="KR2o0015_WYG_096-2b"/>
　伯仲雍而立王季文王捨伯邑考而立武王而周以<lb/>
　之興誠天命之所在而吾無心焉亂何自生雖然太<lb/>
　伯奔呉以避王季亦畏亂故耳廢長而立少雖聖賢<lb/>
　猶難之憲與元宗兄弟相安終身無間焉古今一人<lb/>
　而已<lb/>
𤣥宗憲宗之政得失<lb/>
　子由曰唐𤣥宗憲宗皆中興之主也𤣥宗繼中睿之<lb/>
　亂政紊於内而外無藩鎮分裂之患約己任賢而正<lb/>
<pb n="KR2o0015_WYG_096-3a"/>
　觀之治可復也憲宗承代徳之弊政僨於朝而畿甸<lb/>
　之外皆為畔國將以求治則其勢尤難然二君皆善<lb/>
　其始不善其終所以失之者一道也齊威公用管仲<lb/>
　隰朋九合諸侯一匡天下為五伯首及管仲死用豎<lb/>
　刁易牙身死不得葬五公子爭立霸業隨毁葢中人<lb/>
　可以上下此三君者皆中主耳方其起於憂患厄困<lb/>
　之中知賢人之可任以排難則勉强以從之然非其<lb/>
　所安也及其寇難既平國家無事則其心之所安者<lb/>
<pb n="KR2o0015_WYG_096-3b"/>
　佚樂所説者䛕佞也故禍發皆不旋踵若合符節太<lb/>
　宗既平天下始任房𤣥齡杜如晦魏徴終用長孫無<lb/>
　忌岑文本褚遂良常不忘恭儉節用去冗官節浮費<lb/>
　内無宫掖侈靡之求旁無近倖賜予之失貞觀之治<lb/>
　斯已過半矣侍書御史權萬紀嘗言宣饒部中鑿冶<lb/>
　銀嵗可取數百萬緡以佐國用帝怒罵曰吾所乏忠<lb/>
　言嘉謨有益於民者爾汝為御史不能進賢退不肖<lb/>
　而訹吾以利豈謂我漢桓靈耶斥去不用於是士民<lb/>
<pb n="KR2o0015_WYG_096-4a"/>
　莫敢以利言者故房杜諸人得效其忠力以致貞觀<lb/>
　之盛及𤣥宗初用姚崇宋璟盧懷慎蘇頲後有張説<lb/>
　源乾曜張九齡憲宗初用杜黄裳李吉甫裴度李絳<lb/>
　後用韋貫之崔羣雖未足以方駕房杜然皆一時名<lb/>
　臣也故開元元和之初其治庶幾於貞觀然𤣥宗方<lb/>
　用宋璟而宇文融以括田幸遽至宰相後雖以公議<lb/>
　罷去而思之不已謂宰相曰公等暴融過惡朕已罪<lb/>
　之矣然國用不足將奈何裴光庭等不能答融既死<lb/>
<pb n="KR2o0015_WYG_096-4b"/>
　而言利者爭進韋堅楊慎矜王鉷日以益甚至楊國<lb/>
　忠而聚斂極矣故天寳之亂海内分裂不可復合憲<lb/>
　宗方平淮蔡裴度未及還朝而程异皇甫鏄皆以利<lb/>
　進度三上書極論不可帝以天下略平亦欲崇臺池<lb/>
　宫觀以自娯樂异鎛揣知其意數進羨財以順所欲<lb/>
　故度卒見逐而异鏄皆相不三年而禍發於宦官葢<lb/>
　𤣥宗在位嵗乆聚斂之害徧於天下故天下遂分憲<lb/>
　宗之世其害未究故禍止於其身然方鎮之彊宦官<lb/>
<pb n="KR2o0015_WYG_096-5a"/>
　之盛遂與唐相終始可不哀哉嗚呼太宗之恭儉所<lb/>
　忍無幾爾而福至於不可勝盡𤣥憲之淫佚所獲無<lb/>
　幾爾而禍至於不可勝言而世主終莫之悟覆車相<lb/>
　尋不絶於世蓋未之思焉<lb/>
太宗𤣥宗駕馭人臣<lb/>
　張唐英論曰嘗觀太宗文皇帝之時其從征伐取天<lb/>
　下之臣如李靖李勣裴寂劉文静唐儉商嶠尉遲敬<lb/>
　徳秦叔寳程知節張公謹侯君集李大亮薛萬徹之<lb/>
<pb n="KR2o0015_WYG_096-5b"/>
　徒皆出入戰陣經營四方其休功元勲固已多矣而<lb/>
　文皇帝駕馭而任使之有功者必賞有罪者必誅其<lb/>
　或引之便殿伸以燕私則固有之至於君臣上下之<lb/>
　分豈有瀆亂者哉天寳中安禄山來朝上特寵異之<lb/>
　乃於殿之西偏設雞帳使坐其下肅宗時為太子諫<lb/>
　曰自古正殿無有人臣者今寵之已過必有驕心上<lb/>
　曰此胡有異相故以此厭之嗟乎明皇失駕馭之道<lb/>
　矣昔衛青為大將軍至尊重矣而漢武帝踞厠而見<lb/>
<pb n="KR2o0015_WYG_096-6a"/>
　之張飛闗侯稠人廣衆立侍終日葢有堂陛之限爾<lb/>
　且禄山本蕃中種類素不由仁義忠孝詩書禮樂之<lb/>
　訓一旦因縁際㑹遂忝大位彼來朝也當示以君臣<lb/>
　上下之分使知尊卑之禮而反以家人之禮宴之於<lb/>
　内又不以人臣之禮待之於外宜其自大而不軌矣<lb/>
　且察此胡有異相因其來朝命一武士拉而煞之足<lb/>
　以滅天下之禍奈何坐於殿上以厭勝之此非人君<lb/>
　之道也與文皇駕馭英雄之禮一何異哉<lb/>
<pb n="KR2o0015_WYG_096-6b"/>
𤣥宗徳宗不用張九齡姜公輔之言<lb/>
　張唐英論曰天下之患常起於不足憂而致可憂故<lb/>
　慮隄防之犇衝者先窒螻蟻之穴慮屋廬之燔爇者<lb/>
　先徙曲突之薪書曰斷在朕志又曰惟克果斷乃罔<lb/>
　後艱茍失機㑹則受制於人而徒有後悔亦何濟耶<lb/>
　明皇徳宗俱失於此始張九齡奏安禄山狼子野心<lb/>
　而有反相請因張守珪所奏失律而誅之明皇曰汝<lb/>
　以石勒待之耶寵之愈厚其後幸蜀始悔不用九齡<lb/>
<pb n="KR2o0015_WYG_096-7a"/>
　之言徳宗時涇師倒戈而翰林姜公輔奏朱泚失兵<lb/>
　柄心常怨憤不如使人捕之恐羣兇取為戎首其患<lb/>
　不細徳宗不能決翼日果然始悔不用公輔之言設<lb/>
　使二主不猶豫於行事任剛健以為徳先除二兇則<lb/>
　豈有後悔耶不能果斷徒有悔言詩所謂啜其泣矣<lb/>
　何嗟及矣<lb/>
武后安禄山<lb/>
　張唐英權柄論曰風雷震曜天之權也刑賞號令君<lb/>
<pb n="KR2o0015_WYG_096-7b"/>
　之權也天之權不在於天則天之道幾乎息矣君之<lb/>
　權不在於君則君之道亦幾乎息矣故君人者惜其<lb/>
　權柄而不以假人以之制天下之命以之服臣子之<lb/>
　心動静重輕皆在於上明之如神茍失其所操持輕<lb/>
　其所付與則天下之禍繇是起矣髙宗大帝以天下<lb/>
　之權委於武氏卒使隂逞其志大肆所欲其後遂奪<lb/>
　廬陵之璽造為周氏斲喪宗室毒螫海宇此雖由廬<lb/>
　陵之不慧亦大帝先以權柄授之也明皇晚年以天<lb/>
<pb n="KR2o0015_WYG_096-8a"/>
　下為戯玩刑賞號令一委狂夫凡殺一大臣非上之<lb/>
　意也權臣之意也凡任一大臣非上之意也權臣之<lb/>
　意也至於設施更張率不由於上故禄山觀朝廷之<lb/>
　權不在於上而在於下矣於是以范陽之小而求兼<lb/>
　河東節度以范陽少馬而求兼飛龍廐羣牧使而朝<lb/>
　廷不復思慮惟遂其所求乃選羣牧觔脚駿馬送於<lb/>
　范陽兵彊馬壯沛然自大遂圖不軌此由權柄失於<lb/>
　上而下得窺其隙矣且明皇二十年孜孜以致開元<lb/>
<pb n="KR2o0015_WYG_096-8b"/>
　之治一旦不顧而一擲與姦佞之臣致萌范陽之變<lb/>
　崎嶇顛沛老幸井絡以逃中原之難兹可為萬世龜<lb/>
　鑑也<lb/>
藩鎮<lb/>
　范文正公曰李唐中微天下多事諸節度各聚州兵<lb/>
　據征賦以自支故有尾大不掉之釁起矣此非唐之<lb/>
　本謀但四方縱横撲滅不暇故因其有功而分裂之<lb/>
　蓋不得已也<hi>云云</hi>
<pb n="KR2o0015_WYG_096-9a"/>
　張唐英論曰唐之治由藩鎮之未専地也唐之弱由<lb/>
　藩鎮之彊盛也唐之亡由藩鎮之削滅也何以言之<lb/>
　唐自安史之亂天下之人耗減大半大厯已後干戈<lb/>
　粗定事貴姑息權柄倒置彊臣驕將氣焰赫然而於<lb/>
　是李正己有青淄齊海登萊沂宻徳曹濮徐兖鄆十<lb/>
　五州之地養兵十萬李寳臣有常易深趙滄冀定七<lb/>
　州之地養兵五萬田承嗣有魏博相衞洺貝澶七州<lb/>
　之地養兵五萬梁崇義有襄鄧均房復郢六州之地<lb/>
<pb n="KR2o0015_WYG_096-9b"/>
　養兵二萬詔増一城必飛語怨刺二十年間國家不<lb/>
　敢興拳石撮土代宗寛柔一切容之徳宗明察先誅<lb/>
　劉文喜次欲盡除羣盜遂詔起闗西兵以臨闗東而<lb/>
　涇兵倒戈朱泚乗人心之離遂肆不軌然而欲與李<lb/>
　懷光合勢懷光不伏臣之故李晟之徒得以乗而滅<lb/>
　之又李寳臣信妖人之言謂有天分而田承嗣玩以<lb/>
　䜟文不與同惡卒自暴死又朱滔稔兇欲臣山東諸<lb/>
　侯而王武俊曰我豈能捨九葉天子而臣田舍漢於<lb/>
<pb n="KR2o0015_WYG_096-10a"/>
　是起兵攻滔又李希烈已僭大號而諸侯異謀劉稹<lb/>
　堅據上黨而三鎮離心以此觀之則唐之藩鎮各萌<lb/>
　問鼎之心者多矣然而卒不能遂其逆謀者葢彼同<lb/>
　則此異左逆則右順輕重相制小大相維忽恭王命<lb/>
　以効順忽矜兵勢以相臨所以然也至于朱全忠遂<lb/>
　墟唐祚者非其才智過於安史朱泚之徒也葢是時<lb/>
　藩鎮諸侯各已滅矣時溥朱瑄秦宗權羅紹威王鎔<lb/>
　之徒各已亡矣全忠視天下之大不復有牽制之黨<lb/>
<pb n="KR2o0015_WYG_096-10b"/>
　乃平揖神器若固有之設使當全忠之時朱滔在冀<lb/>
　田悦在魏王武俊在趙李納在齊則全忠雖有曹馬<lb/>
　之謀亦焉能披大裘而稱制哉故曰唐之亡由藩鎮<lb/>
　之削滅也豈非治亂興亡之鑒哉<lb/>
　子由論徳宗憲宗誅平藩鎮成敗不同曰徳宗憤藩<lb/>
　鎮之彊潛有鞭撻海内之志竭其帑藏空其禁衛以<lb/>
　從事於伐叛然師出無功兵連禍結大盜竊發身播<lb/>
　國屯滅亡之禍間不容髪自是之後亂不得息至於<lb/>
<pb n="KR2o0015_WYG_096-11a"/>
　憲宗用一裴度決䇿出師淮西既平山東河北彊藩<lb/>
　大鎮靡耳聴命終憲宗之世海内略定二帝於用兵<lb/>
　伐叛則同而功烈何其相萬也管子有言攻堅則瑕<lb/>
　者堅攻瑕則堅者瑕徳宗始使馬璲李抱真討田悦<lb/>
　魏鎮自承嗣以來兵彊國富屹然大鎮非可易者也<lb/>
　二將之力斃於田悦而王武俊朱泚相煽而起内自<lb/>
　魏至燕數千里間莽為戰場而四方諸侯始輕京師<lb/>
　淮西雖叛然數郡之地也暴取其財虚用其民為日<lb/>
<pb n="KR2o0015_WYG_096-11b"/>
　乆矣危亡之機已見而元濟昏童崛强其間此特不<lb/>
　欲取之耳取之可以必得豈與河朔諸鎮比也憲宗<lb/>
　乗其機察其時一舉而滅之而李師道承宗之徒或<lb/>
　誅或臣而四方靡然効順矣此無他徳宗先攻其堅<lb/>
　敵未亡而已之氣先索力先弊矣已索之氣既弊之<lb/>
　力人所易侮此朱泚懷光所以陸梁不忌也憲宗先<lb/>
　攻其易攻其巢穴戮其鯨鯢兵雖未出而氣振於天<lb/>
　下師道承宗所以消沮而不能抗也有扛鼎之力者<lb/>
<pb n="KR2o0015_WYG_096-12a"/>
　使之負石而趨終日則必蹶立談之間而磔嬰兒則<lb/>
　賁育在傍必悸此攻瑕之論也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_096-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十二</head> <lb/>
    <p>
<pb n="KR2o0015_WYG_082-1a"/>
欽定四庫全書<lb/>
　歴代名賢確論卷八十二<lb/>
　　代宗<lb/>
　　　大厯中秋霖損稼渭南令劉澡阿附度支韓滉<lb/>
　　　　稱縣境苖獨不損<hi>范祖禹</hi>
　　　顔真卿降峽州别駕<hi>孫之翰</hi>
　　　藩鎮<hi>僕固懐恩附</hi>　<hi>范祖禹/</hi>　<hi>孫之翰</hi>
　　　宦官<hi>石守道</hi>
<pb n="KR2o0015_WYG_082-1b"/>
　　　楊綰<hi>范祖禹</hi>
　　　元載<hi>范祖禹</hi>　<hi>孫之翰/</hi>　<hi>石守道</hi>
　　　李光弼<hi>張唐英</hi>
　　　常衮<hi>温公</hi>
　　　總論代宗之政<hi>子由</hi>
大厯中秋霖損稼渭南令劉澡阿附度支韓滉稱縣境<lb/>
苖獨不損<lb/>
　范祖禹曰代宗責縣令職在字人無恤隐之心而阿<lb/>
<pb n="KR2o0015_WYG_082-2a"/>
　黨權勢黜之當矣韓滉掌邦計之臣敢為靣欺乃置<lb/>
　而不問是刑罰止行於卑賤而不行於貴近也蔣鎮<lb/>
　以諌官受委覆實而共為姦罔人主卒受其欺廷臣<lb/>
　亦無敢言此二臣者豈非以其君雖欲恤民而卒歸<lb/>
　於好利受佞可以䝉蔽故敢行詐而無所忌憚也是<lb/>
　以雖有仁心而民不被其澤天下愈受其弊由賞罰<lb/>
　不平聽任不明故也且在縣令與御史則始疑而察<lb/>
　之在户部與諌官則始疑而終信之其為欺一也明<lb/>
<pb n="KR2o0015_WYG_082-2b"/>
　於疎逺而眩於貴近是朝廷無公道也書曰無偏無<lb/>
　黨王道蕩蕩若代宗者其何責焉<lb/>
顔真卿降峽州别駕<lb/>
　孫之翰曰君之逐臣也或自見其過或為人所言自<lb/>
　見其過必無忌心可矣為人所言尤在觀其狀察其<lb/>
　情也顔真卿之立朝論議風節時無倫比元載作相<lb/>
　方引用私黨惡人之言遂請百官言事必先諮宰相<lb/>
　而後上聞真卿極論其事以為蔽塞言路過於林甫<lb/>
<pb n="KR2o0015_WYG_082-3a"/>
　國忠時中外傳布稱真卿言為當故載深衘之因真<lb/>
　卿攝祭太廟以祭器不修言於朝誣以誹謗而逐之<lb/>
　且祭器不修衆所共見况繫有司之事言之豈為誹<lb/>
　謗也代宗雖非英睿之君亦非昬主真卿之賢非不<lb/>
　知也載怨真卿之情非不察也何不能辨其事而逐<lb/>
　真卿豈非以載方擅權不能違其意爾代宗行事素<lb/>
　尚寛厚且容宰相擅權而逐賢臣則尚寛之為害也<lb/>
　如此夫君之為國也必有駕馭大臣之術有主張賢<lb/>
<pb n="KR2o0015_WYG_082-3b"/>
　人之力然後大臣不敢擅權賢人得以立事矣代宗<lb/>
　不通是道故元載積惡真卿不容於朝大厯之政法<lb/>
　度弛廢由此類也<lb/>
藩鎮<lb/>
　范祖禹論僕固懐恩恐史朝義平寵衰奏以降將薛<lb/>
　嵩田承嗣等分帥河北曰僕固懐恩既平河北而除<lb/>
　惡不絶其本復留賊黨以邀後功亦由任蕃人為制<lb/>
　將故也唐失河北實由此始使郭李為將其肯遺國<lb/>
<pb n="KR2o0015_WYG_082-4a"/>
　患乎<lb/>
　孫之翰懐恩留賊將分帥河北論曰懐恩留賊將之<lb/>
　降者分帥河北以為已援此固不忠之罪然觀其情<lb/>
　有所憚而為之也肅宗寵信内臣為將帥之患郭子<lb/>
　儀討平大亂収復二京元勲厚徳天下瞻望不與魚<lb/>
　朝恩相叶為其䜛間遂罷兵權李光弼戰賊盡力動<lb/>
　有竒功材謀忠勇冠於諸將亦為朝恩所撓致有敗<lb/>
　衂懐恩前從子儀知其事後事光弼憚其嚴不附遂<lb/>
<pb n="KR2o0015_WYG_082-4b"/>
　與朝恩叶議以敗其功又施其計矣以郭李之功不<lb/>
　能固其權任況他帥乎又觀代宗即位之始程元振<lb/>
　輩用事於内甚於朝恩來瑱居將相之任一不從元<lb/>
　振請託無罪被殺此懐恩所以不肯盡忠也若以懐<lb/>
　恩止慮賊平寵衰他無所憚則其父子力戰不踰年<lb/>
　平定劇賊一門之内死王事者四十餘人此豈欲養<lb/>
　賊乎何其已平大盗而存其餘孽是有所憚而然也<lb/>
　人君任用將帥使之盡忠有常道矣駕馭之術賞罰<lb/>
<pb n="KR2o0015_WYG_082-5a"/>
　之典固不可失其機會能不容權倖之人間其恩沮<lb/>
　其謀使内無所憚外無所撓天下有事則當大任而<lb/>
　無他憂天下無事則荷寵數而不覺衰能盡是道則<lb/>
　盡忠者衆矣肅宗代宗寵内臣過厚待將帥不至致<lb/>
　懐恩懐貳自為身謀狡計一生河北非天子所有范<lb/>
　祖禹論懐恩叛上自愧信不及人致功臣顛越厚遇<lb/>
　懐恩母并恐李光弼成嫌隙亦加厚遇曰傳曰禹湯<lb/>
　罪已其興也勃焉代宗之責已也厚其待人也恕而<lb/>
<pb n="KR2o0015_WYG_082-5b"/>
　誠不能感物何哉賞罰無章而善惡不明上下之情<lb/>
　不通䜛巧得行於其間故也是以有功者不自保無<lb/>
　罪者恐見誅以恩加人而人不親以信示人而人益<lb/>
　疑紀綱壊亂恩威不立為唐世姑息之主由不得其<lb/>
　道也　又論以公主妻田承嗣子承嗣益驕曰齊景<lb/>
　公涕出而女於呉以為既不能令又不受命是絶物<lb/>
　也齊與呉皆列國也後世且猶羞之代宗德不足以<lb/>
　柔服刑不足以御姦以天子之尊而以女許嫁叛臣<lb/>
<pb n="KR2o0015_WYG_082-6a"/>
　之子茍欲姑息而又以納侮君道卑替亦已甚矣此<lb/>
　公卿大臣之恥也<lb/>
　孫之翰李寶臣為馬承倩所辱復叛論曰天子遣使<lb/>
　方鎮所以禮將帥恩軍民察事機也非謹厚有識之<lb/>
　人惡可充其任况方鎮承朝廷姑息養成跋扈之勢<lb/>
　久矣一日有奉詔立功者遣使撫勞尤在擇人天子<lb/>
　但信任内臣不擇而使之可乎河北自天寶末為賊<lb/>
　所據至寶應年始平之尋為懐恩留賊將之降者李<lb/>
<pb n="KR2o0015_WYG_082-6b"/>
　寶臣田承嗣輩分帥諸鎮逺擁彊兵署將吏擅其土<lb/>
　地不貢不覲交相親結勢不可破凡十餘年間朝廷<lb/>
　止以目前未叛為安固不能制馭也大厯十年田承<lb/>
　嗣叛會李寶臣與之有隙表請討之代宗遂命出師<lb/>
　寶臣果能與李正已破承嗣之衆擒其將歸之京師<lb/>
　是讎怨已深功效已著此天賜之機便將使唐統制<lb/>
　河北也於是時朝廷當選賢明公勤之臣使勞其師<lb/>
　恩其軍以厚禮安之以正言論之則前日桀黠之心<lb/>
<pb n="KR2o0015_WYG_082-7a"/>
　必盡變今日已有成效必盡力使乘勝破滅承嗣魏<lb/>
　博自歸朝廷命賢帥守之寶臣正已自以有功於國<lb/>
　各荷恩奬欲不效順不可得茍復跋扈必有一先動<lb/>
　者别帥討之尤易為力焉豈非天使唐統制河北之<lb/>
　機便也何乃使中官劉清潭勞賜將士所至高會不<lb/>
　時進發故恩賞失時已沮三軍之氣矣又遣中官馬<lb/>
　承倩宣勞寶臣尤是貪愚之人不知亷恥不識事宜<lb/>
　寶臣遺之百縑承倩詬詈擲於道中寶臣慙怒復與<lb/>
<pb n="KR2o0015_WYG_082-7b"/>
　承嗣相結正已窺之亦不盡力於是玩養承嗣朝廷<lb/>
　終不能制數年河北叛亂遂成横流之勢是由不選<lb/>
　中使所致也則天子任使内臣非材效已著行實已<lb/>
　彰為中外所信者惡可用哉<lb/>
　范祖禹曰齊寺人貂漏師於多魚夙沙衛殺馬以塞<lb/>
　道而殖綽郭最見獲皆以宦寺敗國喪師承倩一怒<lb/>
　寶臣而諸鎮解體巨猾逋誅終唐之世不能取魏其<lb/>
　為害也過於寺人貂夙沙衛逺矣<lb/>
<pb n="KR2o0015_WYG_082-8a"/>
宦官<lb/>
　石守道論曰明皇以寵任髙力士遂啓禄山之亂天<lb/>
　寶之禍肅宗﨑嶇危難親被矢石頼元臣勲將克復<lb/>
　兩京而國祚復興大寶不去故乃推功於李輔國使<lb/>
　此閹腐之餘輙弄權柄朝綱隳壞忠賢道梗代宗即<lb/>
　位為人主而敢凌蔑其怙權恃勢驕恣如此代宗豈<lb/>
　無英武能忍受侮辱者盖權在於彼而不在於已也<lb/>
　噫人君所以南靣而治天下不下堂而朝諸侯御六<lb/>
<pb n="KR2o0015_WYG_082-8b"/>
　服偶合之衆持兆人生死之柄者以其權在手也今<lb/>
　權在輔國雖代宗英武其能制之乎故但忍之而已<lb/>
　猶頼代宗淵深有謀始外示優容而内思有以去其<lb/>
　權乃虚加尚父以尊寵之而漸罷之兵柄既失盗入<lb/>
　其室而首臂俱去無權胡能為也是知人君所重者<lb/>
　權也固不可以假於人則萬乘之尊匹夫爾戒哉<lb/>
　又曰代宗為李輔國凌蔑幾至不臣盖以其方握兵<lb/>
　柄權在其手不能制也幸而奪其權輔國不敢驕悖<lb/>
<pb n="KR2o0015_WYG_082-9a"/>
　乃復以兵柄授於元振則宜乎致吐蕃之犯闕乘輿<lb/>
　之奔竄也且自安禄山反後藩臣稍稍不順非以長<lb/>
　䇿逺馭信賞明罰則無以賔服之矣而來瑱當時賢<lb/>
　帥有功國家裴冕本朝元臣立績無毫髮之罪纎介<lb/>
　之過元振誣捃其獄皆使誅竄夫賞有功旌有徳懼<lb/>
　人不知勸今賢臣勲帥無罪而被誅天下不得不離<lb/>
　心諸侯不得不解體吐蕃犯闕諸道之師不至誰之<lb/>
　過與由元振一怒也吁元振一怒致萬乘倉皇京師<lb/>
<pb n="KR2o0015_WYG_082-9b"/>
　陷覆可嗟矣夫可為深戒<lb/>
楊綰<lb/>
　范祖禹論綰上疏官進士明經之弊請舉孝亷曰自<lb/>
　三代以後取士之法不本於鄉里學校至唐而其弊<lb/>
　極矣惟楊綰貢舉之議最為近古可行而卒為庸人<lb/>
　沮止况先王所以致治之具欲舉而措之天下不亦<lb/>
　難乎　又論綰為相郭子儀減樂黎幹省騶從崔寛<lb/>
　徹第舍曰上之化下如風靡草也楊綰以清名儉徳<lb/>
<pb n="KR2o0015_WYG_082-10a"/>
　為相而天下從之如此况人君能正己以先海内其<lb/>
　有不率者乎是以先王必正其心修其身而天下自<lb/>
　治孟子曰君仁莫不仁君義莫不義君正莫不正一<lb/>
　正君而國定矣此之謂也<lb/>
元載<lb/>
　范祖禹論載忌李泌帝匿於江西曰代宗以萬乘之<lb/>
　主不能庇一臣而匿之於逺藩既相元載知其不可<lb/>
　則退之而已矣乃欲稔其惡而誅之且載方見任而<lb/>
<pb n="KR2o0015_WYG_082-10b"/>
　與泌宻約除載然則人臣誰敢自保皆非人君之道<lb/>
　此天下所以多亂也<lb/>
　孫之翰論上厭元載以李栖筠為御史大夫曰天子<lb/>
　擇宰相患不能知其人故所用或不賢賢者或不用<lb/>
　代宗於元載知其不賢也於李栖筠知其賢也知不<lb/>
　賢而久用之知賢而不大用何哉大厯六年代宗察<lb/>
　載姦貪故任栖筠為御史大夫使制之自是數年栖<lb/>
　筠雖盡公忠之節而載姦貪日甚卒不能制盖宰相<lb/>
<pb n="KR2o0015_WYG_082-11a"/>
　任天下事大夫主風憲權固不侔况載内結倖臣外<lb/>
　樹姦黨使栖筠貳相守道寡援尚慮未勝一風憲職<lb/>
　誠難制之也代宗既知賢與不賢胡不罷載而相栖<lb/>
　筠何至使憂憤而終也必以載有内外之助未易可<lb/>
　罷則内外之黨知能惑人主始為之助代宗知載姦<lb/>
　貪既已不惑其黨安能為助設不能助夫何憚而不<lb/>
　罷之也至十二年發載罪誅之既誅之欲加其黨者<lb/>
　誅又何難哉豈非稔載之惡俟其極而去之也殊不<lb/>
<pb n="KR2o0015_WYG_082-11b"/>
　思稔其惡數年間亂國事害生民多矣盖代宗優柔<lb/>
　之主雖能察載為惡之跡而斷之不早遂使姦臣大<lb/>
　害於國賢者憂憤而終惜哉<lb/>
　范祖禹曰代宗知元載之惡欲罷其相位一言而已<lb/>
　可也誰敢不從且載所以方命專政者挾君以為重<lb/>
　也君去之則失其所恃何惡之能為乃立黨自助以<lb/>
　便其相視之如敵國主勢不已卑乎<lb/>
　石守道論曰宰相之任上則調和隂陽下則撫安黎<lb/>
<pb n="KR2o0015_WYG_082-12a"/>
　庻内以平章百姓外以鎮撫四夷國家之爵賞刑罰<lb/>
　所由闗也天下之政教化令所由出也軒階之下論<lb/>
　道徳而佐一人朝廷之上執陶鈞而宰萬物其任豈<lb/>
　輕哉國家之治亂天下之安危常必由之固不可易<lb/>
　其人也唐虞之臯䕫稷契湯之伊尹伊陟高宗之傅<lb/>
　說周之太顚閎夭周召太公漢之蕭張平勃唐太宗<lb/>
　之房杜明皇之姚宋憲宗之裴度皆任得其人故至<lb/>
　於今法唐虞之隆推湯周之治稱漢唐之盛也茍捨<lb/>
<pb n="KR2o0015_WYG_082-12b"/>
　是而任之必致傾危故後世宰相非人而覆亡接踵<lb/>
　噫任宰相之事必有宰相之才不求其人但以年高<lb/>
　久次或柔弱易制或佞邪諂進或結託外戚或附麗<lb/>
　中人便使居具瞻之地處論道之職姦邪者則樹權<lb/>
　作福鬻官賣法以亂天下軟弱者則承違順㫖循默<lb/>
　不言以固恩寵大則危社稷小則隳紀綱宰相之任<lb/>
　何可輕授也元載巧邪<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>佞庸近凡鄙結託閹臣李<lb/>
　輔國遂為宰相故姦邪朋附而為之用忠賢擯斥而<lb/>
<pb n="KR2o0015_WYG_082-13a"/>
　不得進綱紀隳壊政令頽弛貪猥盈滿賄賂公行海<lb/>
　内怨嗟朝廷危殆猶頼代宗聰明早察其姦克行誅<lb/>
　戮不然幾何不喪國也宰相之任豈可忽哉戒之戒<lb/>
　之<lb/>
李光弼<lb/>
　張唐英曰光弼平安史有大功於社稷古之名將無<lb/>
　以加之然非純臣也何以明之廣徳初吐蕃冦京師<lb/>
　詔發兵赴難光弼與中人程元振魚朝恩不協遷延<lb/>
<pb n="KR2o0015_WYG_082-13b"/>
　不至此不忠也十月代宗幸陜避冦實倚光弼為外<lb/>
　援乃除東都留守以觀去就光弼辭以久待詔勑不<lb/>
　至乃歸徐州欲取江淮租賦以自給此有二志也光<lb/>
　弼母在河中詔屢存問又令郭子儀轝其母以歸京<lb/>
　師以弟光進為渭北節度代光弼終以魚程之故不<lb/>
　入朝而死於徐州大不孝也且吐蕃㓂於京師天子<lb/>
　出居於外當此之時若以天下為憂不以一身之禍<lb/>
　為慮奔赴行在掃清國難然後密疏於上請誅二竪<lb/>
<pb n="KR2o0015_WYG_082-14a"/>
　不為難也若度二竪不可遽除則功成之後退歸私<lb/>
　第以養老母况代宗寛仁必察曲直未必遂有不測<lb/>
　之禍何至疑惑不以忠節自全坐視國難仍拒朝命<lb/>
　遂為自安之計哉忠嗣曰假如明主見責豈失一金<lb/>
　吾羽林而歸宿衛其次豈失一黔中上佐又魚朝恩<lb/>
　遣人發郭子儀父墓子儀入朝中外甚憂子儀乃入<lb/>
　言臣久在軍中不禁兵士殘人墳墓多矣此臣不忠<lb/>
　不孝所致朝廷乃安以忠嗣子儀而觀光弼則光弼<lb/>
<pb n="KR2o0015_WYG_082-14b"/>
　之議淺矣昔貫澤之會威公有憂天下之心不召而<lb/>
　至者數國葵丘之㑹驕而自矜叛者九國惜乎光弼<lb/>
　無憂天下之心也其後部曲皆不奉約束此由已致<lb/>
　之也若乃代宗猜忌有所屈辱愚恐光弼非唐臣也<lb/>
　寛仁之主尚使不萌跋扈之節光弼之幸也<lb/>
常袞<lb/>
　司馬温公論袞乞停賜御饌并欲辭堂厨曰君子恥<lb/>
　食浮於人袞之辭禄亷恥存焉與夫固位貪禄者不<lb/>
<pb n="KR2o0015_WYG_082-15a"/>
　猶愈乎詩云彼君子兮不素餐兮如袞者亦未可以<lb/>
　深譏也<lb/>
總論代宗之政<lb/>
　子由論曰予嘗論代宗唐之庸主也而承安史壞亂<lb/>
　之後百度草創事出一切人情震揺易以生變此非<lb/>
　常才所能定而代宗承之又嘗一為吐蕃所驚跳奔<lb/>
　於陜然國遂以定不及其身者何也余考代宗行事<lb/>
　有類英主者二焉誠率是道而充之其身安而國定<lb/>
<pb n="KR2o0015_WYG_082-15b"/>
　盖無足怪何也容大功之臣背之而不疑外無姑息<lb/>
　之迹也僕固懷恩李光弼二人之功著懐恩之恃恩<lb/>
　犯上自敵以下誰能忍之而代宗不與之較優容包<lb/>
　納卒待其自斃豈不曰與之較力則彼驕兵也與之<lb/>
　較理則彼逆臣也其乘氣而兇悖盖其衰乃可圖也<lb/>
　是其料懐恩於目中矣李光弼身兼將相功無與二<lb/>
　而幸陜之役堅坐不應此其意非持兩端則高卧以<lb/>
　觀變也而代宗之恩終始不衰豈不曰以光弼而傷<lb/>
<pb n="KR2o0015_WYG_082-16a"/>
　之天下其謂我何彼之不赴吾急吾不問則已問之<lb/>
　則必討彼非束手受死者而吾誰使敵之哉代宗之<lb/>
　待二臣如是天下不謂之姑息者理宜爾也徳宗之<lb/>
　於懷光則姑息之迹不可勝揜矣人有當其意則用<lb/>
　之衆怒不與則必殺之其用其殺莫或能間之者焉<lb/>
　始用元載委已聽之載惡已甚誅之不疑寵魚朝恩<lb/>
　幾危郭子儀然其横也則殺之程元振之寵固矣栁<lb/>
　伉一言而逐之易如反掌卒棄不用元載之獄問目<lb/>
<pb n="KR2o0015_WYG_082-16b"/>
　皆從中出則是平日載雖擅權於外而代宗居中無<lb/>
　不知也去三大姦如殺犬羊中外不驚上下厭伏觀<lb/>
　此則昏且孱者不能為也是二者英主之所難而代<lb/>
　宗有焉所以能保國而安身也<lb/>
　<lb/>
　<lb/>
　<lb/>
　歴代名賢確論卷八十二<lb/>
</p>
<p>
</p>
  </div>
</body>
</text>
</TEI>
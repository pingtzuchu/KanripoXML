<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二十一</head> <lb/>
    <p>
<pb n="KR2o0015_WYG_021-1a"/>
欽定四庫全書<lb/>
　歴代名賢確論卷二十一<lb/>
　　成王<lb/>
　　　令尹子文<hi>老泉</hi>
　　　子玉用兵<hi>東坡</hi>
　　康王<lb/>
　　　屈建不薦芰<hi>東坡</hi>
　　昭王<lb/>
<pb n="KR2o0015_WYG_021-1b"/>
　　　子西<hi>潁濱</hi>
　　惠王<lb/>
　　　葉公<hi>潁濱</hi>
　　泰伯<lb/>
　　　讓國<hi>東坡</hi>　<hi>潁濱</hi>
　　　季札讓國<hi>蕭定</hi>　<hi>獨孤及/</hi>　<hi>潁濱/</hi>　<hi>東坡</hi>
令尹子文<lb/>
　老泉曰楚人高令尹子文之行曰三以為令尹而不<lb/>
<pb n="KR2o0015_WYG_021-2a"/>
　喜三奪其令尹而不怒其為令尹也楚人為之喜而<lb/>
　其去令尹也楚人為之怒已不期令尹而令尹自至<lb/>
　夫令尹子文豈獨惡夫富貴哉知其不可以求得而<lb/>
　安其自得是以喜怒不及其心而人為之囂囂嗟夫<lb/>
　豈亦不足以見已大而物小耶脫然為棄於人而不<lb/>
　知棄之為悲紛然為取於人而不知取之為樂人自<lb/>
　以為棄我取我而吾之所以為我者如一則亦不足<lb/>
　以高視天下而竊笑矣哉<lb/>
<pb n="KR2o0015_WYG_021-2b"/>
子玉用兵<lb/>
　東坡曰蒍賈論子玉過三百乘必敗而郤克自謂不<lb/>
　如先大夫請八百乘將以用寡為勝抑以將多為賢<lb/>
　也如淮隂侯言多多益辦是用衆亦不易古人以兵<lb/>
　多敗者不可勝數如王尋苻堅哥舒翰者多矣子玉<lb/>
　剛而無禮少與之兵或能戒懼而不敗耶<lb/>
屈建不薦芰<lb/>
　東坡曰屈到嗜芰有疾召其宗老而屬之曰祭我必<lb/>
<pb n="KR2o0015_WYG_021-3a"/>
　以芰及祥宗老將薦芰屈建命去之君子曰不違而<lb/>
　道唐栁宗元非之曰屈子以禮之末忍絶其父將死之<lb/>
　言且禮有齊三日思其所樂思其所嗜子木去芰安<lb/>
　得為道甚矣栁子之陋也子木楚卿之賢者也夫豈<lb/>
　不知為人子之道事死如事生況於將死丁寜之言<lb/>
　棄而不用人情之所忍乎是必有大不忍於此者而<lb/>
　奪其情也夫死生之際聖人之所嚴薨於路寢不死<lb/>
　於婦人之手至於結冠纓啟手足之末不敢不勉其<lb/>
<pb n="KR2o0015_WYG_021-3b"/>
　於死生之變亦重矣父子平日之言可以恩掩義至<lb/>
　於死生至嚴之際豈容以私害公乎曾子有疾稱君<lb/>
　子之所貴平道者三孟僖子卒使其子學禮於仲尼<lb/>
　管仲病勸桓公去三豎夫數君子之言或主社稷或<lb/>
　勤於道德或訓其子孫雖所趨不同然皆篤於大義<lb/>
　不私其躬也如此今赫赫楚國若敖氏之賢聞於諸<lb/>
　侯身為正卿死不在民而口腹是憂其為陋亦甚矣<lb/>
　使子木行之國人誦之太史書之天下後世不知夫<lb/>
<pb n="KR2o0015_WYG_021-4a"/>
　子之賢而惟陋是聞子木其忍為此乎故曰是必有<lb/>
　大不忍者而奪其情也然禮之所謂思其所樂思其<lb/>
　所嗜此言人子追思之道也曾晢嗜羊棗而曾子不<lb/>
　忍食父沒而不能讀父之書母沒而不能執母之器<lb/>
　皆人子之情自然也豈待父母之命耶今薦芰之事<lb/>
　若出於子則可自其父命則為陋爾豈可以飲食之<lb/>
　故而成父莫大之陋乎曾子寢疾曾元難於易簀曾<lb/>
　子曰君子之愛人也以德細人之愛人也以姑息若<lb/>
<pb n="KR2o0015_WYG_021-4b"/>
　以栁子之言為然是曾元為孝而童子順禮之末易<lb/>
　簀於病革之中為不仁之甚也中行偃死視不可含<lb/>
　范宣子盥而撫之曰事吳敢不如事主猶視欒懷子<lb/>
　曰主或終所不嗣事於齊者有如河乃瞑嗚呼范宣<lb/>
　子知事吳為忠於主而不知報齊以成夫子憂國之<lb/>
　美其為忠則大矣古人以愛惡比之美疢藥石曰石<lb/>
　猶生我疢之美者其毒滋多由是觀之栁子之愛屈<lb/>
　到是疢之美子木之違父命為藥石也哉<lb/>
<pb n="KR2o0015_WYG_021-5a"/>
子西<lb/>
　潁濱曰或問子西孔子曰彼哉彼哉鄭公孫夏無足<lb/>
　言者蓋非所問也楚令尹子西相昭王楚以復國而<lb/>
　孔子非之何也昭王欲用孔子子西知孔子之賢而<lb/>
　疑其不利楚國使聖人之功不見於世所以深疾之<lb/>
　也世之不知孔子者衆矣孔子未嘗疾之疾其知我<lb/>
　而疑我耳<lb/>
葉公<lb/>
<pb n="KR2o0015_WYG_021-5b"/>
　潁濱曰孔子曰知及之仁不能守之雖得之必失之<lb/>
　知及之仁能守之不莊以涖之則民不敬知及之仁<lb/>
　能守之莊以涖之動之不以禮未善也春秋之末諸<lb/>
　侯之士知者多矣而未見其仁也葉公子高於白公<lb/>
　之未亂也知其不可近及其既亂也舉兵而入罪人<lb/>
　斯得而楚國以定可以言知矣使葉公因惠王之復<lb/>
　而身為令尹以行楚國之政楚豈有間言者哉然葉<lb/>
　公追念子西子期之功以其子為令尹司馬而身老<lb/>
<pb n="KR2o0015_WYG_021-6a"/>
　於葉有存國之勞而不享存國之利於是可以言仁<lb/>
　矣昔孔子去衛盤桓陳蔡之間六年陳蔡之君無足<lb/>
　取意在楚葉耳當是之時葉公未有白公之功也而<lb/>
　孔子知其仁可謂明矣然葉公終不能用孔子使聖<lb/>
　人之効不見於當世豈仁雖能守而未暇由禮歟傳<lb/>
　曰葉公好龍室屋雕文無非龍者天龍下之懼而還<lb/>
　走喪其魂魄此言蓋謂孔子非謂龍也昔楚昭王將<lb/>
　用孔子矣令尹子西知孔子聖人畏其害楚而沮之<lb/>
<pb n="KR2o0015_WYG_021-6b"/>
　或問子西於孔子孔子曰彼哉彼哉夫諸侯大夫不<lb/>
　知孔子者衆矣孔子未嘗疾之子西知孔子矣而獨<lb/>
　以為害楚疑之此其罪甚於不知故孔子深疾之歟<lb/>
讓國<lb/>
　東坡曰遜國盛德之事也然非其人鮮不為亂宋宣<lb/>
　公捨與夷而立穆公亂者三世隠桓之相賊子噲之<lb/>
　失國皆存其實而取其名名實存亂之所由起也泰<lb/>
　伯斷髮文身示不可用使民無得而稱之名實俱亡<lb/>
<pb n="KR2o0015_WYG_021-7a"/>
　亂何自生哉非孔子孰能知其為至德乎<lb/>
　潁濱曰泰伯以國授王季逃之荆蠻天下知文武之<lb/>
　賢而不知泰伯之德所以成之者遠矣故曰泰伯其<lb/>
　可謂至德也三以天下讓民無得而稱焉子瞻曰太<lb/>
　伯斷髮文身示不可用使民無得而稱有讓國之實<lb/>
　而無其名故亂不作彼宋宣魯隠皆存其實而取其<lb/>
　名者也是以宋魯皆被禍予以為不然人患不誠誠<lb/>
　無争心茍非豺狼孰不順之魯之禍始於攝宋之禍<lb/>
<pb n="KR2o0015_WYG_021-7b"/>
　成於好戰此非讓之過也漢東海王禮以天下授顯<lb/>
　宗唐宋王成器以天下授𤣥宗兄弟終身無間言焉<lb/>
　豈亦斷髮文身乎子貢曰泰伯端委以治吳仲雍繼<lb/>
　之斷法文身孰謂泰伯斷髮文身示不可用歟太史<lb/>
　公以意言之耳<lb/>
季札讓國<lb/>
　蕭定曰昔者有吳之興也泰伯讓以得之有吳之衰<lb/>
　也季子讓以失之為讓之情同而興衰之體異者何<lb/>
<pb n="KR2o0015_WYG_021-8a"/>
　哉夫泰伯之讓讓以賢也故周有天下而吳建國焉<lb/>
　季子之讓賢以讓也當周德之衰而吳喪邦焉或曰<lb/>
　非所讓而讓之使宗祀泯絶而不血食豈曰能賢斯<lb/>
　可謂知存而不知亡者矣夫治亂時也興亡運也故<lb/>
　至至而不可卻終終而不可留黄河既濁阿膠無以<lb/>
　正其色鹽池斯鹹弊箄不能匡其味與夫當濁亂之<lb/>
　世召力勝之戎讓與争孰賢乎易曰知幾其神則季<lb/>
　子之見可謂知幾矣季子之明可謂知進退存亡而<lb/>
<pb n="KR2o0015_WYG_021-8b"/>
　不失其正矣至於聽樂辨列國之興亡審賢知世數<lb/>
　之存沒挂劒示不言之信避國保無欲之貞故有吳<lb/>
　之祀寂寥而延陵之饗如在𤣥風可想至德興歎美<lb/>
　之辭哲人其萎表墓著嗚呼之篆向㣲德仁兩至則<lb/>
　夫子不復歎焉詳其精義被物鈎深致逺之㫖烏可<lb/>
　究其津涯而窺其牆仞哉是知讓之為德在於生靈<lb/>
　不獨其子孫明矣<lb/>
　獨孤及曰季子三以吳國讓而春秋褒之余徴其前<lb/>
<pb n="KR2o0015_WYG_021-9a"/>
　聞於舊史氏竊謂廢先君之命非孝附子臧之義非<lb/>
　公執禮全節使國簒君弑非仁出能觀變入不討亂<lb/>
　非智左丘明太史公書而無譏余有惑焉夫國之大<lb/>
　經實在擇嗣王者慎德之不建故以賢則廢年以義<lb/>
　則廢卜以君命則廢禮是以泰伯之奔勾吳也蓋避<lb/>
　季歴季歴以先王所屬故纂服嗣位而不私泰伯知<lb/>
　公器有歸亦斷髮文身而無怨及武王繼統受命作<lb/>
　周不以配天之業讓伯邑考官天下也彼諸樊無季<lb/>
<pb n="KR2o0015_WYG_021-9b"/>
　歴之賢王僚無武王之聖而季子為泰伯之讓是徇<lb/>
　名也豈曰至德且使争端興於上替禍機作於内室<lb/>
　遂錯命於子光覆師於夫差陵夷不返二代而吳滅<lb/>
　以季子之閎達博物慕義無窮向使當夀夢之眷命<lb/>
　接餘昩之絶統必能光啟周道以霸荆蠻則大業用<lb/>
　康多難不作闔閭安得謀於窟室專諸何所施其匕<lb/>
　首嗚呼全身不顧其業專讓不奪其志所去者忠所<lb/>
　存者節善自牧矣謂先君何與其觀變周樂慮危戚<lb/>
<pb n="KR2o0015_WYG_021-10a"/>
　鐘曷若以蕭牆為心社稷是恤復命哭墓哀死事生<lb/>
　孰與先釁而動治其未亂棄室以表義挂劒以明信<lb/>
　孰與奉君父之命慰神祗之心則獨守純白不義于<lb/>
　嗣是潔已而遺國也國之覆亡君實階禍且曰非我<lb/>
　生亂其孰生之哉其孰生之哉<lb/>
　潁濱曰春秋之際世不知義而以權利為貴至齊桓<lb/>
　晉文皆知争國成名者也如子臧之於曹季子之於<lb/>
　吳皆有可取之義又棄而不顧而况於争乎予高二<lb/>
<pb n="KR2o0015_WYG_021-10b"/>
　子之義又欲考其行事而子臧反國而致事事不復<lb/>
　見季子事吳九十餘年觀其挂劒於墓不以死背其<lb/>
　心葬子嬴博不以恩累其志引兵避楚不以名害其<lb/>
　德蓋其所以養心者至矣雖禄之以天下將有所不<lb/>
　受而況於吳乎彼其所養者誠重也<lb/>
　東坡贊論曰魯襄公十二年吳子夀夢卒延州來季<lb/>
　子其少子也以讓國聞于諸侯則非童子矣至哀公<lb/>
　十年冬楚子期伐陳季子救陳謂子期曰二君不務<lb/>
<pb n="KR2o0015_WYG_021-11a"/>
　德而力争諸侯民何罪焉我請退以為子名務德而<lb/>
　安民乃還時去夀夢卒蓋七十七年矣而能千里將<lb/>
　兵季子何夀而康也然其卒不書于春秋哀公之元<lb/>
　年呉王夫差敗越于夫椒勾踐使大夫種因太宰嚭<lb/>
　以行成于吳呉王許之子胥諫不聽則吳之亡形成<lb/>
　矣季子觀樂於魯知列國廢興于百年之前方其救<lb/>
　陳也去吳之亡十三年已而謂之季子不知可乎闔<lb/>
　閭之自立也曰季子雖至不吾廢也是季子之德信<lb/>
<pb n="KR2o0015_WYG_021-11b"/>
　于吳人而言行于其國也且帥師救陳不戰而去之<lb/>
　以為敵國名則季子之於吳蓋亦少專矣救陳之明<lb/>
　年而子胥死季子知國之必亡而終無一言于夫差<lb/>
　知言之無益也夫子胥以闔閭霸而夫差殺之如皁<lb/>
　𨽻豈獨難於季子乎嗚呼悲夫吾以是知夫差之不<lb/>
　道致使季子不敢言也蘇子曰延州來季子張子房<lb/>
　皆不死者也江左諸子好談子房季子之賢有以也<lb/>
　夫此可與知者論難與俗人言也作延州來季子贊<lb/>
<pb n="KR2o0015_WYG_021-12a"/>
　曰泰伯之德鍾于先生棄國如遺委蛻而行坐閱春<lb/>
　秋幾三之二古之真人齊<hi>一作有</hi>化無死<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_021-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷十八</head> <lb/>
    <p>
<pb n="KR2o0015_WYG_018-1a"/>
欽定四庫全書<lb/>
　歴代名賢確論卷十八<lb/>
　　桓公<lb/>
　　　管仲不死<hi>東坡</hi>
　　　管仲相桓公<hi>潁濱</hi>　<hi>東坡</hi>
　　　管仲不能尊周<hi>元結</hi>
　　　管仲對害霸<hi>李德裕</hi>
　　　管仲四維論<hi>栁州</hi>
<pb n="KR2o0015_WYG_018-1b"/>
　　　管仲治兵<hi>東坡</hi>　<hi>潁濱</hi>
　　　管仲奪伯氏駢邑<hi>東坡</hi>
　　　管仲無後<hi>東坡</hi>
　　　管仲子路<hi>潁濱</hi>
　　　桓公用管仲易牙豎刁開方<hi>李翺</hi>　<hi>東坡</hi>
　　景公<lb/>
　　　晏子<hi>潁濱</hi>
　　　齊司寇對<hi>程晏</hi>
<pb n="KR2o0015_WYG_018-2a"/>
　　　梁丘據<hi>栁州</hi>
　　　司馬穰苴<hi>東坡</hi>　<hi>潁濱</hi>
管仲不死<lb/>
　東坡曰管仲為仁則召忽為不仁歟曰否量力而行<lb/>
　度德而處之管之不死仁也召忽死之亦仁也伍尚<lb/>
　歸死于其父孝也伍員逃之亦孝也時有小大耳<lb/>
管仲相桓公<lb/>
　潁濱曰三代之得天下其所以異於後世惟不求而<lb/>
<pb n="KR2o0015_WYG_018-2b"/>
　得之爾世之論伊尹太公多以隂謀竒計歸之其説<lb/>
　乃與陳平賈詡無異夫陳平賈詡之事張子房荀文<lb/>
　若之所不為也而謂伊尹太公為之乎太公盖善用<lb/>
　兵老而不衰與文王治岐而司馬兵法出焉要之皆<lb/>
　仁人豈以詭詐為之或傾人以自立者哉管仲相桓<lb/>
　公霸諸侯一匡天下使人免左衽之禍孔子以仁許<lb/>
　之然死不旋踵嫡庶争立桓公不得葬幸而不亡以<lb/>
　管仲之智而不免于此盖物有所蔽之歟古者將治<lb/>
<pb n="KR2o0015_WYG_018-3a"/>
　天下必先治家以為其道當自是往管仲為齊大夫<lb/>
　塞門反坫身備三歸而桓公内嬖如夫人者六人其<lb/>
　行甚穢管仲以為不害霸不禁也夫古之聖人為君<lb/>
　臣父子夫婦之禮皆有本末不徒設也故以舊坊為<lb/>
　無用而毁之者必有水患以舊禮為無益而去之者<lb/>
　必有亂患古之君子身修而家治安而行之不知其<lb/>
　難而亂自去今管仲偷去一時之欲而欲僥于長久<lb/>
　難哉桓公季年將立世子管仲知其有嫡庶之禍遂<lb/>
<pb n="KR2o0015_WYG_018-3b"/>
　與桓公屬孝公於宋襄公夫使桓公妻妾嫡庶之分<lb/>
　素明家事素定則太子一言立矣而他人何與哉管<lb/>
　仲智有餘而德不足於是窮矣　又曰先君嘗言管<lb/>
　仲九合諸侯一匡天下以桓公霸孔子稱其仁而不<lb/>
　能止五公子之亂使其君死不得葬曰管仲有以致<lb/>
　此也哉管仲身有三歸桓公内嬖如夫人者六人而<lb/>
　不以為非此固嫡庶争奪之亂所從起也然桓公之<lb/>
　老也管仲與桓公為身後之計知諸子之必争乃屬<lb/>
<pb n="KR2o0015_WYG_018-4a"/>
　世子於宋襄公夫父子之間至使他人與焉智者盖<lb/>
　至此乎於乎三歸六嬖之害溺於淫慾而不能自克<lb/>
　無已則人乎詩曰無競維人四方其訓之四方且猶<lb/>
　訓之而况家人乎傳曰管仲病且死桓公問誰可相<lb/>
　者曰知臣莫若君公曰易牙何如對曰殺子以適君<lb/>
　非人情不可公曰開方何如曰倍親以適君非人情<lb/>
　難近公曰豎刁何如曰自宫以適君非人情難親管<lb/>
　仲死桓公不用其言卒近三子二年而禍作夫世未<lb/>
<pb n="KR2o0015_WYG_018-4b"/>
　嘗無小人也有君子以閑之則小人不能奮其智語<lb/>
　曰舜有天下選于衆舉臯陶不仁者逺矣湯有天下<lb/>
　選于衆舉伊尹不仁者逺矣豈必人人而誅之管仲<lb/>
　知小人之不可用而無以禦之何益于事内既不能<lb/>
　治身外復不能用人舉易世之憂而屬之宋襄公使<lb/>
　禍既已成而後宋人以干戈正之於乎殆哉昔先君<lb/>
　之論云耳<lb/>
　東坡曰宋君奪民時以為臺而民非之無忠臣以掩<lb/>
<pb n="KR2o0015_WYG_018-5a"/>
　其過也子罕釋相而為司空民非子罕而善其君齊<lb/>
　桓公宫中七市女閭七百國人非之管仲故為三歸<lb/>
　之家以掩公此戰國䇿之言也蘇子曰管仲仁人也<lb/>
　戰國策之言庶幾是乎然世未有以為然也雖然管<lb/>
　仲之愛其君亦陋矣不諫其過而務分謗焉或曰管<lb/>
　仲不可諫也蘇子曰用之則行舍之則藏諫而不聽<lb/>
　不用而已矣故孔子曰管仲之器小哉<lb/>
管仲不能尊周<lb/>
<pb n="KR2o0015_WYG_018-5b"/>
　元結曰自兵興以來今三十年論者多云得如管仲<lb/>
　者一人以輔人主當見天下太平矣元子異之曰嗚<lb/>
　呼何是言之誤耶彼管仲者人耳止可與議私家畜<lb/>
　養之計止可以修鄉里畎澮之事如此仲可當焉至<lb/>
　於相諸侯材量已似不足致齊及霸材量極矣使仲<lb/>
　見帝王之道識與國之禮則天子之國不衰諸侯之<lb/>
　國不盛如曰不然請有所說仲之相齊及齊强富則<lb/>
　合請其君恢復王室節正諸侯君若惑之則引禍福<lb/>
<pb n="KR2o0015_WYG_018-6a"/>
　以喻之<hi>如約諸侯之說</hi>君既聽矣然後約諸侯曰今王室將<lb/>
　卑諸侯更强文王風化殘削向盡武王疆域割奪無<lb/>
　幾禮樂不知其由征伐何因而出我是故謹疆域勉<lb/>
　日夜望振兵威可臨列國得與諸侯㑹盟一旦能新<lb/>
　復天子之正朔更定天子之封畿上奉天子復先王<lb/>
　之風化下令諸侯復先公之制度以為何如若皆不<lb/>
　從我則以兵先臨于魯魯不敢不從魯從則與魯西<lb/>
　臨宋鄭宋鄭從則與三國北臨燕衞燕衞從則與諸<lb/>
<pb n="KR2o0015_WYG_018-6b"/>
　國西臨秦晉秦晉從則與七國以尺牘約吳楚吳楚<lb/>
　從則天下無不從之國然後定約若有果不從者則<lb/>
　約從者曰吾屬以禮義尊天子以法度正諸侯使小<lb/>
　國不至患弱大國不敢怙强此誠長世之策若天子<lb/>
　國亡則諸侯交争兵戈相臨誰為强者則安得世世<lb/>
　禮讓相服宗廟血食我是故力勸諸侯尊天子今某<lb/>
　國猶豫宜往問之若不從約則與諸侯率兵伐之分<lb/>
　其疆土遷其子孫留百里之地奉其宗社下為諸侯<lb/>
<pb n="KR2o0015_WYG_018-7a"/>
　廣子孫之業上為天子除不順之臣何如如此則諸<lb/>
　侯誰敢不從然後定天子封畿諸侯疆域輿服器玩<lb/>
　禮樂法度征伐貢輸自齊魯節正節正即定乃共盟<lb/>
　曰有貳約者當請命天子廢其驕兇以立恭順廢其<lb/>
　荒惑以立明哲敢不聽者伐而分之如初約制定於<lb/>
　是諸侯先各造邸於天子之都諸侯乃相率朝覲已<lb/>
　而從天子齊戒拜宗廟禮畢天子誓曰於戲王室之<lb/>
　卑久矣予不敢望皇天后土之所覆載將旦暮皁𨽻<lb/>
<pb n="KR2o0015_WYG_018-7b"/>
　於諸侯不可則願全肌骨下見先王今諸侯不忘先<lb/>
　王之大德先公之忠烈共力正王室俾予主先王宗<lb/>
　祀予若昬荒淫虐不納諫諍失先王法度上不能奉<lb/>
　宗祀下不能安人民爾諸侯當整爾軍卒修爾矛㦸<lb/>
　約爾列國罪予兇惡嗣立明辟子若能日勉孱弱力<lb/>
　遵先王法度上奉宗祀下安人民爾諸侯當保爾疆<lb/>
　域安爾人民修爾貢賦共予郊祀予有此誓豈云及<lb/>
　予將及來世予敢以此誓誓于宗廟予敢以此誓誓<lb/>
<pb n="KR2o0015_WYG_018-8a"/>
　於天地諸侯聞天子之誓相率盟曰天子有誓俾我<lb/>
　諸侯世世得力扶王室使先王先公德業永長諸侯<lb/>
　其各銘天子之誓傳之後嗣我諸侯重自約曰諸侯<lb/>
　有昬當如前盟若天子昬惑不嗣虐亂天下諸侯當<lb/>
　力共規諷諫諍如甚不可則我諸侯共率禮兵及王<lb/>
　之畿復諫諍如初又甚不可則進禮兵及王之郊終<lb/>
　不可則進禮兵及王之宫兵及宫矣當以宗廟之憂<lb/>
　咨之當以人民之怨咨之當以天子昔誓咨之當以<lb/>
<pb n="KR2o0015_WYG_018-8b"/>
　諸侯昔盟咨之以不敢欺先王先公告之以不敢欺<lb/>
　皇天后土告之然後如天子昔誓如諸侯昔盟使管<lb/>
　仲能如此則周之天子未為奴矣諸侯之國未即亡<lb/>
　矣秦於天下未至是矣如曰仲才及也君不從也仲<lb/>
　知及也時不可也則仲曾是謀也乎君不從也歟仲<lb/>
　曾是為也乎時之不可也歟况今日之兵不可以禮<lb/>
　義節制不可以盟誓禁止如仲之輩欲何為乎<lb/>
管仲對害霸<lb/>
<pb n="KR2o0015_WYG_018-9a"/>
　李德裕曰昔管仲對桓公曰宫中之樂無所禁禦不<lb/>
　害霸也舉賢而不能任此害霸也竊見敬仲此對是<lb/>
　欲一齊國之政滿桓公所以能九合諸侯之志然則<lb/>
　非專任亦不能致霸故一則仲父二則仲父桓公為<lb/>
　五霸之首蜀主之任孔明苻堅之用景略雖闗公不<lb/>
　能移樊世不能惑蜀與秦皆君安國理非專任之效<lb/>
　歟桓公得敬仲則興隆霸業漢元信石顯而大穢明<lb/>
　德信任同而理亂異者何也所任用非其人也近世<lb/>
<pb n="KR2o0015_WYG_018-9b"/>
　有以宫中之樂餌其君者而苞苴日行紀綱日壞朋<lb/>
　黨益熾讒言益昌得非竊管仲之術違管仲之道莊<lb/>
　周稱所謂至智者有不為大盜積者乎又曰跖不得<lb/>
　聖人之道不行豈斯之謂也<lb/>
管仲四維論<lb/>
　栁州曰管子以禮義亷恥為四維吾疑非管子之言<lb/>
　也彼所謂亷者曰不蔽惡也世人之命亷者曰不茍<lb/>
　得也彼所謂恥者曰不從枉也世人之命恥者曰善<lb/>
<pb n="KR2o0015_WYG_018-10a"/>
　為非也然則是二者果義歟非歟吾見其有二維未<lb/>
　見其所以為四也夫不蔽惡者豈不以蔽惡為不義<lb/>
　而去之乎夫不茍得者豈不以茍得為不義而不為<lb/>
　乎雖不從枉與羞為非皆然然則亷與恥義之小節<lb/>
　也不得與義抗而為維聖人之所以立天下曰仁曰<lb/>
　義仁主恩義主斷恩者親之斷者宜之而理道畢矣<lb/>
　蹈之斯為道得之斯為德履之斯為禮誠之斯為信<lb/>
　皆由其所之而異名今管氏所以為維者殆非聖人<lb/>
<pb n="KR2o0015_WYG_018-10b"/>
　之所立乎又曰一維絶則傾二維絶則危三維絶則<lb/>
　覆四維絶則滅若義之絶則亷且恥其果存乎亷與<lb/>
　恥存則義果絶乎人既蔽惡矣茍得從枉矣為非而<lb/>
　無羞矣則義果存乎使管子庸人則為此言管氏子<lb/>
　而少知理道則四維者非管子之言也<lb/>
管仲治兵<lb/>
　東坡曰嘗讀周官司馬法得軍旅什伍之數其後讀<lb/>
　管夷吾書又得管子所以變周之制盖王者之兵出<lb/>
<pb n="KR2o0015_WYG_018-11a"/>
　於不得已而非以求勝敵也故其為法要以不可敗<lb/>
　而已至于桓文非决勝無以定霸故其法在必勝繁<lb/>
　而曲者所以為不可敗也簡而直者所以為必勝也<lb/>
　周之制萬二千五百人而為軍萬之有二千二千之<lb/>
　有五百其數竒而不齊唯其竒而不齊是以知其所<lb/>
　以為繁且曲也今夫天度三百六十均之十二辰得<lb/>
　三十者此其正也五日四分之一者此其竒也使天<lb/>
　度而無竒則千載之日雖婦人孺子皆可以坐而計<lb/>
<pb n="KR2o0015_WYG_018-11b"/>
　唯其竒而不齊是故巧厯有所不能盡也聖人知其<lb/>
　然故為之章㑹統元以盡其數以極其變司馬法曰<lb/>
　五人為伍五伍為隊萬二千五百人而為隊二百五<lb/>
　十十取三焉而為竒其餘七以為正四竒四正而八<lb/>
　陣生馬夫以萬二千五百人而均之八陣之中宜其<lb/>
　有竒而不齊者是以多為之曲折以盡其數以極其<lb/>
　變鈎聨蟠屈各有條理故三代之興治其兵農軍賦<lb/>
　皆數十百年而後得志于天下自周之亡秦漢陣法<lb/>
<pb n="KR2o0015_WYG_018-12a"/>
　不復三代其後諸葛孔明獨識其遺制以為可用以<lb/>
　取天下然相持數歲魏人不敢决戰而孔明亦卒無<lb/>
　尺寸之功豈八陣者先王所以為不可敗而非以逐<lb/>
　利爭勝者耶若夫管仲之制其兵可謂截然而易曉<lb/>
　矣三分其國以為三軍五人為軌軌有長十軌為里<lb/>
　里有司四里為連連有長十連為鄉鄉有鄉長五鄉<lb/>
　一帥萬人而為一軍公將其一髙子國子將其二三<lb/>
　軍三萬人如貫繩如畫棊局疎暢洞達雖有智者無<lb/>
<pb n="KR2o0015_WYG_018-12b"/>
　所施其巧故其法令簡一而民有餘力以致其死昔<lb/>
　者嘗讀左氏春秋以為丘明最好兵法盖三代之制<lb/>
　至於列國猶有存者以區區之鄭而魚麗鵝鸛之陣<lb/>
　見于其書及至管仲相桓公南伐楚北伐孤竹九合<lb/>
　諸侯威震天下而其軍壘陣法不少概見者何哉盖<lb/>
　管仲欲以歲月服天下故變古司馬法而為是簡略<lb/>
　速勝之兵是以莫得而見其法也其後吳晉爭長於<lb/>
　黄池王孫雄教夫差以三萬人壓晉壘而陣百人為<lb/>
<pb n="KR2o0015_WYG_018-13a"/>
　行百行為陣陣皆徹行無有隱蔽援桴而鼓之勇怯<lb/>
　盡應三軍皆譁晉師大駭卒以得志由此觀之不簡<lb/>
　而直不可以決勝深惟後世不達繁簡之宜以取敗<lb/>
　北而三代什伍之數與管子所以治齊之兵者雖不<lb/>
　可盡用而其近於繁而曲者以之固守近于簡而直<lb/>
　者以之決戰則庶乎其不可敗而有所必勝矣<lb/>
　潁濱曰管仲治齊始變周法使兵民異處制國為二<lb/>
　十一鄉工商之鄉六而士鄉十五制鄙以為五屬立<lb/>
<pb n="KR2o0015_WYG_018-13b"/>
　五大夫使各治一屬之政國中之士為兵鄙野之民<lb/>
　為農農不知戰而士不知稼各治其事而食其力兵<lb/>
　以衞農農以資兵發兵征行暴露戰鬭而農夫不知<lb/>
　其勤深耕疾耨霑體塗足而士卒不知其勞當是之<lb/>
　時桓公南征伐楚濟汝踰方城望汶山北伐山戎制<lb/>
　零支斬孤竹西攘白狄逾太行渡辟耳之溪九合諸<lb/>
　侯築夷儀城楚丘徜徉四方國無罷弊之民而天下<lb/>
　諸侯往來應接之不暇及秦孝公欲幷海内商君為<lb/>
<pb n="KR2o0015_WYG_018-14a"/>
　之倡謀使秦人莫不執兵以事戰伐而不得反顧而<lb/>
　為農隂誘六國之民使專力以耕闗中之田而無戰<lb/>
　攻守禦之役二者更相為用而天下卒以不抗何者<lb/>
　我能累累出兵不息而彼不能應我能外戰而内不<lb/>
　乏食而彼必不戰而後食可足此二者管仲商鞅之<lb/>
　深謀也自管仲死其遺謀舊䇿後世無復能用而獨<lb/>
　其分兵與民之法遂至于今不廢何者其事誠有以<lb/>
　便天下也<lb/>
<pb n="KR2o0015_WYG_018-14b"/>
管仲奪伯氏駢邑<lb/>
　東坡曰管仲勲烈之在人者多矣而獨言此者奪邑<lb/>
　而人不怨德之至者也吾嘗以為北伐山戎南服强<lb/>
　楚易而服伯氏之心難管仲之于伯氏諸葛孔明之<lb/>
　於李平廖立盖古今二人而已<lb/>
管仲無後<lb/>
　東坡曰左氏云管仲之世祀也宜哉謂其有禮也而<lb/>
　管仲之後不復見于齊者余讀其書大抵以魚鹽富<lb/>
<pb n="KR2o0015_WYG_018-15a"/>
　齊爾余然後知管子所以無後于齊者孔子曰管仲<lb/>
　相桓公霸諸侯一匡天下㣲管仲吾其被髪左衽矣<lb/>
　又曰桓公九合諸侯不以兵車管仲之力也如其仁<lb/>
　如其仁夫以孔子稱其仁丘明稱其有禮然不救其<lb/>
　無後利之不可與民爭也如此桑𢎞羊滅族韋堅王<lb/>
　鉷楊慎矜王涯之徒皆不免于禍孔循誅死有以也<lb/>
　夫<lb/>
管仲子路<lb/>
<pb n="KR2o0015_WYG_018-15b"/>
　潁濱曰孔子稱管仲相桓公九合諸侯不以兵車民<lb/>
　到于今受其賜以仁許之至于子路稱其果而已曰<lb/>
　仁則吾不知也然孟子以為子路曾子之所畏而管<lb/>
　仲曾西之所不為何哉夫管仲之所以為國者至矣<lb/>
　然其所以不若三代者盖求而後得之非有餘而自<lb/>
　及之也孟子有言居下位不獲於上民不可得而治<lb/>
　也獲于上有道不信於友弗獲於上矣信於友有道<lb/>
　事親弗悦弗信於友矣悅親有道反身不誠弗悅於<lb/>
<pb n="KR2o0015_WYG_018-16a"/>
　親矣故人必先自信自信之餘而後治民皆以其有<lb/>
　餘及之未有不能誠身而能治民者也雖或能之民<lb/>
　之報之也必粗矣夫子路自其誠身而為之矣而其<lb/>
　政未足以及民管仲其政足以及民矣而其身未嘗<lb/>
　自信也故三歸反玷子路之所不為而九合諸侯亦<lb/>
　子路之所不能也由子路之道惟其不成成則堯舜<lb/>
　是也由管仲之道止于是而已矣此孔子之所以取<lb/>
　之而孟子之所以不予也<lb/>
<pb n="KR2o0015_WYG_018-16b"/>
桓公用管仲易牙堅刁開方<lb/>
　李翺曰齊桓公不疑於其臣管夷吾信而霸天下攘戎<lb/>
　翟匡周室亡國存荆楚服諸侯莫不至焉豎刁易牙<lb/>
　信而齊國亂身死不葬五公子爭立兄弟相反者數<lb/>
　世桓公之信于其臣一道也所信者賢則格于天地<lb/>
　功及後世不得其人則不得其死其知人不易也豈<lb/>
　惟霸者為然雖聖人亦不能免焉帝堯之時賢不肖<lb/>
　人皆立于朝堯能知舜於是乎驩兠放共工流殛鯀<lb/>
<pb n="KR2o0015_WYG_018-17a"/>
　竄三苗舉禹稷臯陶二十有二人加諸上位故堯崩<lb/>
　三載四海遏密八音後世之人皆謂之帝堯焉向使<lb/>
　堯不能知舜而遂尊驩兠共工之黨于朝禹稷臯陶<lb/>
　之下二十有二人不能用則堯將不得為齊桓公爾<lb/>
　豈復得曰大哉堯之為君乎唯天為大惟堯則之蕩<lb/>
　蕩乎民無能名焉哉春秋曰夏滅之盖齊滅之曷不<lb/>
　言齊滅之為桓諱也春秋為賢者諱此滅人之國何<lb/>
　賢爾君子之惡惡也嫉始善善也樂終桓公嘗有繼<lb/>
<pb n="KR2o0015_WYG_018-17b"/>
　絶存亡賢者之事也管夷吾用所以能繼絶世存亡<lb/>
　國焉耳豎刁易牙用則不能也向使桓公始不用管<lb/>
　夷吾未有豎刁易牙爭權不葬而亂齊國則幽厲之<lb/>
　諸侯也始用賢而終身諱其惡君子樂用賢也如此<lb/>
　始不用賢以及其終而幸後世之掩其過也則㣲矣<lb/>
　然則居上位流德澤于百姓者何所勞乎勞于擇賢<lb/>
　得其人加諸上使天下皆化之焉而已矣<lb/>
　東坡曰書曰朕聖讒說殄行傳曰君子之所為為可<lb/>
<pb n="KR2o0015_WYG_018-18a"/>
　傳為可繼也凡行之不可傳繼者皆殄行也堯舜之<lb/>
　所聖也世衰道喪士貴茍難而賤中庸故邪慝者進<lb/>
　焉齊桓公欲用豎刁易牙開方三子管仲曰三子者<lb/>
　自刑以近君去親殺子以求合皆非人情難近桓公<lb/>
　不聽卒以亂齊齊桓賢主也管仲信臣也夫以賢主<lb/>
　而不用信臣之言豈非三子者似忠而難知也歟甚<lb/>
　矣似之亂真也故曰惡紫謂其奪朱也惡莠謂其亂<lb/>
　苗也惡鄉原謂其亂德也孟子憂之故曰君子反經<lb/>
<pb n="KR2o0015_WYG_018-18b"/>
　而已矣君子之所貴必其可傳可繼者也是以謂之<lb/>
　經經者常也君子茍常而為貴則彼茍難殄行無為<lb/>
　為之矣茍難者無所獲殄行者無所利則庶民並興<lb/>
　巧者不能獨進拙者不可自効吾虚心而察之賢者<lb/>
　可事能者可使而天下治矣<lb/>
晏子<lb/>
　潁濱曰管仲以桓公霸然其身淫侈不能身蹈禮義<lb/>
　晏子之為人勇于義篤于禮管仲盖有愧焉然晏子<lb/>
<pb n="KR2o0015_WYG_018-19a"/>
　事靈景莊公皆庸君功業不足道使晏子而得君如<lb/>
　管仲之于桓公其所成就當與鄭子産等耳至于糾<lb/>
　合諸侯攘郤戎狄未必能若管子也唐姚崇宋璟皆<lb/>
　中興賢相然崇好權利事武后立于羣枉之中未嘗<lb/>
　有一言犯之及事明皇帝亦有所縱弛太廟棟毁巡<lb/>
　遊東都以為無害至于宋璟介潔特立於武后世排<lb/>
　斥權幸身危者數矣其于明皇帝未嘗有取容之言<lb/>
　故世嘗以崇比管仲璟比晏子或庶幾焉<lb/>
<pb n="KR2o0015_WYG_018-19b"/>
齊司寇對<lb/>
　程晏曰齊境多寇司寇不理景公召司寇讓之反諍<lb/>
　公曰請理君朝廷之寇也公曰君廢其職反責我欲<lb/>
　亂其責也曰不然君不聞鼷鼠之牙乎食人與百類<lb/>
　雖齧盡而不痛俗謂之甘口鼠也魯國之牛聞食其<lb/>
　角矣請以是諷焉牛之寢齕有蚊蜹撓其膚毛必知<lb/>
　鼓耳揺尾以揮之及鼷䑕食之即不知痛也鼠之一<lb/>
　牙豈不甚於蚊蜹千噆乎以其口甘雖貫心徹骨而<lb/>
<pb n="KR2o0015_WYG_018-20a"/>
　不知也况其角乎公誠職臣以司寇請司朝廷之寇<lb/>
　然後司封疆之寇也朝廷之寇其鼷鼠乎食君之角<lb/>
　矣又將貫骨與心也是患大而君不知也封疆之寇<lb/>
　蚊蜹乎但撓君之膚毛耳君將鼔耳揺尾以揮之是<lb/>
　患小而不知大也臣所以急其大而不知慢其小而<lb/>
　得知也景公不喻竟坐司寇以不事晏子曰司寇死<lb/>
　田氏為鼷鼠於齊矣<lb/>
梁邱據<lb/>
<pb n="KR2o0015_WYG_018-20b"/>
　栁州贊曰齊景有嬖曰梁邱子同君不爭古號媚上<lb/>
　君悲亦悲君喜亦喜曷賢不贊卒贊于此媚余所仇<lb/>
　激贊有以梁邱之媚順心狎耳終不撓厥政不嫉反<lb/>
　已晏子躬相梁丘不毁恣其為政政實允理時睹晏<lb/>
　子食寡肉缺味愛其不飽告君使賜中心樂焉國用<lb/>
　不墜後之嬖君罕或師是導君以䛕聞正則忌讒賢<lb/>
　協惡民蠧國圯嗚呼豈唯賢不逮古嬖亦莫類梁邱<lb/>
　可思又况晏氏激贊梁邱心焉孔瘁<lb/>
<pb n="KR2o0015_WYG_018-21a"/>
司馬穰苴<lb/>
　東坡曰史記司馬穰苴齊景公時人也其事至偉而<lb/>
　左氏不載余嘗疑之戰國䇿云司馬穰苴為政者也<lb/>
　閔王殺之大臣不親則其去景公也逺矣太史公取<lb/>
　戰國䇿而作史記當以戰國䇿為信凡史記所言大<lb/>
　事而左氏無有者皆可疑如程嬰公孫杵臼之類是<lb/>
　也穰苴之事不可誣抑不在春秋之世矣當更徐考<lb/>
　之<lb/>
<pb n="KR2o0015_WYG_018-21b"/>
　潁濱曰太史公為司馬穰苴傳言齊景公時晉伐阿<lb/>
　鄄燕侵河上齊師敗績晏子薦穰苴景公㧞以為將<lb/>
　使寵臣莊賈監軍穰因其後期戮之三軍畏之為之<lb/>
　用命遂以成功為大司馬大夫髙國害之譖而殺之<lb/>
　其言甚美世皆信之予以春秋左氏考之景公七年<lb/>
　北燕伯欵奔齊十二年公朝于晉請伐燕而納欵十<lb/>
　三年伐燕取賂而還十八年使髙偃以兵納欵于陽<lb/>
　是歲公貳于晉投壺有言明年晉侯㑹諸侯于平丘<lb/>
<pb n="KR2o0015_WYG_018-22a"/>
　齊不欲盟晉人怒自是始貳于晉而未絶也四十五<lb/>
　年公盟鄭伯于醎盟衞侯于沙始叛晉自是凡四伐<lb/>
　晉盖未有燕晉伐齊者也而戰國策稱司馬穰苴執<lb/>
　政者湣王殺之故大臣不附意者穰苴湣王之臣嘗<lb/>
　為湣王卻燕晉而戰國雜説妄以為景公時耶事既<lb/>
　不信故刪去穰苴而獨為孫武吳起立傳戰國雜說<lb/>
　其妄者非一今皆正之矣然曹沬之刼齊威穰苴之<lb/>
　卻燕晉游談著書者時以藉口史記李克稱吳起穰<lb/>
<pb n="KR2o0015_WYG_018-22b"/>
　苴且不能過魯仲連談燕將稱曹沬之盟其襲謬妄<lb/>
　久矣故特見于篇今亦不能盡正也<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷十八<lb/>
</p>
<p>
</p>
  </div>
</body>
</text>
</TEI>
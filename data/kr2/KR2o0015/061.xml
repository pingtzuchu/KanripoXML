<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十一</head> <lb/>
    <p>
<pb n="KR2o0015_WYG_061-1a"/>
欽定四庫全書<lb/>
　歴代名賢確論卷六十一<lb/>
　　通論<lb/>
　　　元帝不得正統<hi>六一</hi>
　　　晉人君<hi>温公</hi>
　　　陶潜阮籍<hi>樂天韓愈</hi>　<hi>魯直/</hi>　<hi>子由/</hi>　<hi>東坡</hi>
　　兩晉通論<lb/>
　　　晉風俗<hi>子由</hi>
<pb n="KR2o0015_WYG_061-1b"/>
　　　晉室之敗<hi>東坡</hi>
　　　愍懷之亂<hi>何去非</hi>
元帝不得正統<lb/>
　六一東晉論曰周遷而東天下遂不能一然仲尼作<lb/>
　春秋區區於尊周而明正統之所在晉遷而東與周<lb/>
　無異而今黜之何哉是有説焉較其德與迹而然耳<lb/>
　周之始興其來也遠當其盛也規方天下為大小之<lb/>
　國衆建諸侯以維王室定其名分使傳子孫而守之<lb/>
<pb n="KR2o0015_WYG_061-2a"/>
　以為萬世之計及厲王之亂周室無君者十四年而<lb/>
　天下諸侯不敢僥倖而窺周於此然後見周德之深<lb/>
　而文武周公之作真聖人之業故雖天下無君而正<lb/>
　統猶在不得而改况平王之遷國地雖蹙然周德之<lb/>
　在人者未厭而法制之臨人者未移平王以子繼父<lb/>
　自西而東不出王畿之内<hi>西周之地八百里東周六百里以井田之法計之通</hi>
　<hi>為千里之方</hi>則正統之在周也推其德與迹可以不疑夫<lb/>
　晉之為晉與夫周之為周也異矣其德法之維天下<lb/>
<pb n="KR2o0015_WYG_061-2b"/>
　者非有萬世之計聖人之業也直以其受魏之禪而<lb/>
　合天下於一推較其迹可以曰正統耳自惠帝之亂<lb/>
　晉政已亡愍懐之間晉如綫爾惟嗣君繼世推其迹<lb/>
　曰正焉可也建興之亡晉於是絶矣周之東也以周<lb/>
　而東晉之南也豈復以晉而南乎自愍帝死賊庭琅<lb/>
　琊起江表位非嗣君正非繼世徒以晉之臣子有不<lb/>
　忘晉之心發於忠義而功不就可為傷己若因而遂<lb/>
　竊萬世大公之名其可得乎春秋之法君弑而賊不<lb/>
<pb n="KR2o0015_WYG_061-3a"/>
　討則以為無臣子也使晉之臣子遭乎聖人適當春<lb/>
　秋之責况欲以失國共立之君干天下之統哉夫道<lb/>
　德不足語矣直推其迹之如何耳若乃國已滅矣以<lb/>
　宗室子自立於一方卒不能復天下於一則晉之琅<lb/>
　琊與夫後漢之劉備五代漢之劉崇何異備與崇未<lb/>
　嘗為正統則東晉可知焉耳<lb/>
晉人君<lb/>
　温公曰晉室既衰中原雲擾劉石慕容之輩彌漫河<lb/>
<pb n="KR2o0015_WYG_061-3b"/>
　洛蟠據岱華宫闕蕪没陵廟隳焚元帝以宗室疎屬<lb/>
　遁居江表天下士民有思晉者皆裹粮而歸之國於<lb/>
　荆揚之間子孫相承不絶如綫獨明帝英武克清大<lb/>
　憝不幸享國不永自餘孱弱孤危外陵内叛寄命於<lb/>
　虎狼之口幾遇吞食者數矣然卒能保其位號宗廟<lb/>
　血食百有餘年何者王導卞壼温嶠陶侃謝安謝幼<lb/>
　度為之臣也羣賢既没使道子元顯之徒輔之敗亡<lb/>
　不亦宜乎<lb/>
<pb n="KR2o0015_WYG_061-4a"/>
陶潜阮籍<lb/>
　樂天訪陶公舊宅詩曰垢塵不汚玉靈鳯不啄羶嗚<lb/>
　呼陶靖節生彼晉宋間心實有所守口終不能言永<lb/>
　惟孤竹子拂衣首陽山夷齊各一身窮餓未為難先<lb/>
　生有五男與之同饑寒腸中食不充身上衣不完連<lb/>
　徵竟不起斯可謂真賢<hi>云云</hi>不慕樽有酒不慕琴無<lb/>
　絃慕君遺榮利老死此丘園柴桑古村落栗里舊山<lb/>
　川不見籬下菊但餘墟中煙每逢姓陶人使我心依<lb/>
<pb n="KR2o0015_WYG_061-4b"/>
　然<lb/>
　魯直彭澤思陶元亮詩曰潜魚願深𣺌淵明無由逃<lb/>
　彭澤當此時沈㝠一世豪司馬寒如灰禮樂卯金刀<lb/>
　嵗晩以字行更始號元亮淒其望諸葛骯髒猶漢相<lb/>
　時無益州牧指揮用諸將平生本朝心嵗月閱江浪<lb/>
　空餘詩句工落筆九江上向來非無人此友獨可尚<lb/>
　屬予剛制酒無用酌杯盎欲招千載魂斯文或宜當<lb/>
　　又書淵明責子詩後曰觀淵明之詩想見其人愷<lb/>
<pb n="KR2o0015_WYG_061-5a"/>
　悌慈祥雖戲謔可觀也俗人後謂淵明諸子皆不肖<lb/>
　而淵明愁歎見於詩所謂癡人前不得説夢也<lb/>
　子由和淵明詩集序曰吾於詩無所甚好獨好淵明<lb/>
　之詩淵明所作詩不多然其詩質而實綺癯而實腴<lb/>
　自曹劉鮑謝李杜詩人皆莫及也<hi>云云</hi>嗟夫淵明不<lb/>
　肯為五斗米一束帶見鄉里小人而仇池出仕三十<lb/>
　餘年為獄吏所折困終不能悛以陷大難乃欲以桑<lb/>
　榆之末景自託於淵明其誰肯信之雖然仇池之仕<lb/>
<pb n="KR2o0015_WYG_061-5b"/>
　其出入進退猶可考也後之君子必有以處之矣孔<lb/>
　子曰述而不作信而好古竊比於我老彭孟子曰曽<lb/>
　子與子思同道區區之迹葢亦未足以論士也<hi>云云</hi>
　東坡曰孔子不取微生高孟子不取於陵仲子惡其<lb/>
　不情也陶淵明欲仕則仕不以求之為嫌欲隠則隠<lb/>
　不以去之為高饑則扣門而乞食飽則雞黍以延客<lb/>
　古今賢之貴其真也<lb/>
　韓愈論阮籍陶潜曰吾少時讀醉鄉記私怪隠居者<lb/>
<pb n="KR2o0015_WYG_061-6a"/>
　無所累於世而猶有是言哉豈誠㫖於味邪及讀阮<lb/>
　籍陶潜詩然後乃知彼雖偃蹇不欲與世接然猶未<lb/>
　能平其心或為事物是非相感發於是有託而逃焉<lb/>
　者也若顔氏之操瓢與簞曾參歌聲若出金石彼得<lb/>
　聖人而師之汲汲每若不可及其於外也固不暇尚<lb/>
　何麴糵之託而昏㝠之逃邪吾又以悲醉鄉之徒不<lb/>
　遇也<lb/>
晉風俗<lb/>
<pb n="KR2o0015_WYG_061-6b"/>
　子由曰聖人之所以御物者三道一也禮二也刑三<lb/>
　也易曰形而上者謂之道形而下者謂之器禮與刑<lb/>
　皆器也孔子生於周末内與門弟子言外與諸侯大<lb/>
　夫言言及於道者葢寡也非不能言謂道之不可以<lb/>
　輕授人也葢嘗言之矣曰參乎吾道一以貫之夫道<lb/>
　以無為體而入於羣有在仁而非仁在義而非義在<lb/>
　禮而非禮在智而非智惟其非形器也故目不可以<lb/>
　視而見耳不可以聽而知惟君子得之於心以之御<lb/>
<pb n="KR2o0015_WYG_061-7a"/>
　物應變無方而不失其正則所謂時中也小人不知<lb/>
　而竊其名與物相遇輒汩理而徇欲則所謂無忌憚<lb/>
　也故孔子不以道語人其所以語人者必以禮禮者<lb/>
　器也而孔子必以教人非吝之也蓋曰君子上逹小<lb/>
　人下逹君子由禮以逹其道小人由禮以逹其器由<lb/>
　禮以逹其道則自得而不眩由禮以逹其器則有守<lb/>
　而不狂此孔子所以寡言道而言禮也若其下者視<lb/>
　之以禮而不格然後待之以刑辟三者具而聖人之<lb/>
<pb n="KR2o0015_WYG_061-7b"/>
　所以御物者盡矣三代已遠漢之儒者雖不聞道而<lb/>
　猶能守禮故在朝廷則危言在鄉黨則危行皆不失<lb/>
　其正至魏武始好法術而天下貴刑名魏文始慕通<lb/>
　逹而天下賤守節相承不已而虚無放蕩之論盈於<lb/>
　朝野何晏鄧颺導其源阮籍父子張其流而王衍兄<lb/>
　弟卒以亂天下要其終皆以濟邪佞成淫欲惡禮法<lb/>
　之繩其姦也故蔑棄禮法而以道自命天下之小人<lb/>
　便之君臣奢縱於上男女淫泆於下風俗大壊至於<lb/>
<pb n="KR2o0015_WYG_061-8a"/>
　中原為墟而不悟王導謝安江東之賢臣也王導無<lb/>
　禮於成帝而不知懼謝安作樂於期喪而不受教則<lb/>
　廢禮慕道之俗然矣東晉以來天下學者分為南北<lb/>
　南方簡約得其精華北方深廣窮其枝葉至唐始以<lb/>
　義疏通南北之異雖未聞聖人之大道而形器之説<lb/>
　備矣上自郊廟朝廷之儀下至冠昏喪祭之法何所<lb/>
　不取於此然以其不言道也故學者小之於是捨之<lb/>
　而求道於㝠㝠而不可得也則至於禮樂度數之間<lb/>
<pb n="KR2o0015_WYG_061-8b"/>
　字書形聲之際無不指以為道之極然反而察其所<lb/>
　以施之於世者内則諂諛以求進外則聚歛以求售<lb/>
　廢端良聚茍合杜忠信之門闢邪説之路而皆以詩<lb/>
　書文飾其偽要之與衍無異嗚呼世無孔孟使楊墨<lb/>
　塞路而莫之闢吾則罪人爾矣<lb/>
晉室之敗<lb/>
　東坡晉論曰御天下有道休之以安動之以勞使之<lb/>
　安居而能動逸處而能憂其君子周旋揖遜不失其<lb/>
<pb n="KR2o0015_WYG_061-9a"/>
　節而能耕田射御以自致其力平居習為勉强而去<lb/>
　其惰傲厲精而日堅勞苦而日彊冠冕佩玉之人而<lb/>
　不憚執天下之大勞夫是以天下之事舉皆無足為<lb/>
　者而天下之匹夫亦無以求勝其上何者天下之亂<lb/>
　葢常起於上之所憚而不敢為天下之小人知其上<lb/>
　之有所憚而不敢為則有以乘其間而攻其上之所<lb/>
　難夫上之所難者豈非死傷戰鬭之患匹夫之所輕<lb/>
　而士大夫之所不忍以其身試之者邪彼以死傷戰<lb/>
<pb n="KR2o0015_WYG_061-9b"/>
　鬭之患邀我而我不能應則無怪乎天下之至於亂<lb/>
　也故夫君子之於天下不見其所畏求使其所畏之<lb/>
　不見是故事有所不辭而勞苦有所不憚者昔晉室<lb/>
　之敗非天下之無君子也其君子皆有好善之心高<lb/>
　談揖遜泊然沖虚而無慷慨感激之操大言無常不<lb/>
　適於用而畏兵革之事天下之英雄知其所忌而竊<lb/>
　乘之是以顛沛隕越而不能以自存且夫劉聰石勒<lb/>
　王敦祖約此其姦詐雄武亦一世之豪也譬如山林<lb/>
<pb n="KR2o0015_WYG_061-10a"/>
　之人生於草木之間大風烈日之所咻而雪霜饑饉<lb/>
　之所勞苦其筋力骨節之所嘗試者亦已至矣而使<lb/>
　王衍王導之倫清談而當其衝此譬如千金之家居<lb/>
　於高堂之上食肉飲酒不習寒暑之勞而欲以捍禦<lb/>
　山林之勇夫而求其成功此固姦雄之所樂攻而無<lb/>
　難者也是以雖有賢人君子之才而無益於世雖有<lb/>
　盡忠致命之意而不救於患難此其病起於自處太<lb/>
　高而不習天下之辱事故富而不能勞貴而不能治<lb/>
<pb n="KR2o0015_WYG_061-10b"/>
　葢古之君子其治天下為其甚勞而不失其高食其<lb/>
　甚美而不棄其糲使匹夫小人不知所以用其勇而<lb/>
　其上不失於君子至於後世為其甚勞而不知以自<lb/>
　復而為秦之强食其甚美而無以自實而為晉之敗<lb/>
　夫甚勞者固非所以為安而甚美者亦非所以自固<lb/>
　此其所以喪天下之故也哉<lb/>
愍懷之亂<lb/>
　何去非晉論曰天下之禍不患其有可覩之迹而發<lb/>
<pb n="KR2o0015_WYG_061-11a"/>
　於近而患其無可窺之形而發於遲有迹之可覩雖<lb/>
　甚愚怯必加所警備而發於近者其毒常淺無形之<lb/>
　可窺雖甚智勇亦忽於防閑而發於遲者其毒常深<lb/>
　昔者典干東遷之禍其起非一朝之日也探其基而<lb/>
　積之乃在於數百嵗之淹緩國更三世而歴君者數<lb/>
　十平居常日不見其有可窺之形是以一發而莫之<lb/>
　能支夫非無形也葢為禍之形常隱於福為福之形<lb/>
　常隠於禍人見其為今日之禍福而已不就其所隠<lb/>
<pb n="KR2o0015_WYG_061-11b"/>
　而逆窺之是以於其未發皆莫覩其昭然之形此其<lb/>
　為禍至於不可勝救之也先王之制九畿也要荒最<lb/>
　遠雖曰四塞世告至未嘗不欲驅攘而擯外之周公<lb/>
　朝諸侯於明堂夷蠻戎狄之君立於四門之外使悉<lb/>
　化于備物盛禮之觀後世之君幸其衰敝而悦其向<lb/>
　服也自内徙而親之其争肇於漢之孝宣漸於世祖<lb/>
　而盛於魏武或空其國而罷徼塞之警或藉其兵而<lb/>
　為寇敵之扞夫既去其侮而又役其力可謂世主之<lb/>
<pb n="KR2o0015_WYG_061-12a"/>
　大欲國家之盛福矣不知積之既久而大禍之所伏<lb/>
　一旦洶然而發若決防水莫之能遏晉為不幸而適<lb/>
　當之以其平居常日不覩其昭然之形故也昔者孝<lb/>
　宣乘武帝攘擊匈奴之威㑹五單于内争始納呼韓<lb/>
　邪之朝元帝時請罷邊備賴侯應之策以為自孝武<lb/>
　攘之漠北奪其陰山匈奴失所蔽隠每過陰山未嘗<lb/>
　不哭其喪之也今罷備塞則示之大利元帝雖報謝<lb/>
　焉自是匈奴亦浸而南顧漢亦甚悦其來而不之却<lb/>
<pb n="KR2o0015_WYG_061-12b"/>
　也世祖因匈奴日逐之至遂建南廷以安納之稍内<lb/>
　居之西河美稷而其諸部因遂屯守北地朔方五原<lb/>
　代郡雲中定襄鴈門之七郡而河西之地鞠為異區<lb/>
　加徙叛羌錯置三輔魏武復大徙武都之氐以實關<lb/>
　畿用禦蜀寇而匈奴五部皆居汾晉而近在肘腋矣<lb/>
　於晉之興大率中原半為荐居元海匈奴也而居晉<lb/>
　陽石勒羯也而居上黨姚氐羌也而居扶風苻氏氐<lb/>
　也而居臨渭慕容鮮卑也而居昌黎種族日蕃其居<lb/>
<pb n="KR2o0015_WYG_061-13a"/>
　處飲食皆趨華美而其桀暴貪悍樂鬭喜亂之志態<lb/>
　則亦無時而變也是以元海一倡而并雍之間乘時<lb/>
　四起自長淮之北無復晉土而為戰國者幾二百年<lb/>
　所謂發於遲而為毒深者也雖然彼之内徙而聴役<lb/>
　也亦迫於制服之威而其情未嘗不懐土而思返固<lb/>
　甚怨夫中國羈拘而賤侮之也是以劉猛發憤而反<lb/>
　於晉事雖不濟而劉氏諸部未嘗一日而忘之也自<lb/>
　魏而上其間非無明智之主足以察究微漸為子孫<lb/>
<pb n="KR2o0015_WYG_061-13b"/>
　後世之慮然皆安其内附或樂用其力唯恐其不能<lb/>
　鳩合而收役之雖有夫為禍之形皆不為之深思遠<lb/>
　慮就其所伏而消厭之由晉而下自武帝之平一吳<lb/>
　㑹徧撫天下固無藉乎夷狄之助矣茍於此時有能<lb/>
　探其所伏之禍而逆制焉因其懐返之情加之恩意<lb/>
　以導其行為之假建名號而廩資之使各以其種族<lb/>
　而還之舊土彼將樂引輕去而唯恐其後也然後嚴<lb/>
　斥障塞使有華夷内外之限後雖有警則無至乎發<lb/>
<pb n="KR2o0015_WYG_061-14a"/>
　於肘腋之間而被不可勝言之禍矣雖然自非明智<lb/>
　英果之主為子孫後世之慮則不能決於有為以救<lb/>
　其未發之深禍彼晉武自平一吳㑹方以侈欲形於<lb/>
　天下其能有及於此邪雖郭欽抗疏江統著論其言<lb/>
　反復切至皆恬不為省方抱虎而熟寐爾嗟乎為天<lb/>
　下者無恃其為平日之福而忽所隠之禍也哉<lb/>
　<lb/>
　<lb/>
<pb n="KR2o0015_WYG_061-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十一<lb/>
</p>
<p>
</p>
  </div>
</body>
</text>
</TEI>
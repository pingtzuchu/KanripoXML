<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二十九</head> <lb/>
    <p>
<pb n="KR2o0015_WYG_029-1a"/>
欽定四庫全書<lb/>
　歴代名賢確論卷二十九<lb/>
　　文侯<lb/>
　　　國之興亡<hi>潁濱</hi>
　　惠王<lb/>
　　　惠王不肖<hi>温公</hi>
　　　孟子對王以仁義<hi>温公</hi>
　　　移粟救飢<hi>荆公</hi>
<pb n="KR2o0015_WYG_029-1b"/>
　　安僖王<lb/>
　　　公子無忌<hi>潁濱</hi>　<hi>東坡/</hi>　<hi>温公</hi>
　　武靈王<lb/>
　　　武靈王之亡<hi>温公</hi>
　　惠文王<lb/>
　　　藺相如<hi>潁濱</hi>
　　孝成王<lb/>
　　　長平之敗<hi>潁濱</hi>
<pb n="KR2o0015_WYG_029-2a"/>
　　　平原君<hi>潁濱</hi>
　　　虞卿<hi>潁濱</hi>
　　　魯仲連<hi>潁濱</hi>
　　　頗牧<hi>温公</hi>　<hi>潁濱</hi>
　　獻子<lb/>
　　　韓之興不在獻子<hi>潁濱</hi>
　　昭侯<lb/>
　　　賞罰公而享國<hi>温公</hi>
<pb n="KR2o0015_WYG_029-2b"/>
　　諸王<lb/>
　　　齊國之興亡<hi>温公</hi>
　　威王<lb/>
　　　誅賞<hi>老泉</hi>　<hi>牛僧孺</hi>
　　　淳于髠<hi>東坡</hi>
　　宣王<lb/>
　　　陳仲子<hi>潁濱</hi>　<hi>温公</hi>
　　湣王<lb/>
<pb n="KR2o0015_WYG_029-3a"/>
　　　孟嘗伐秦<hi>潁濱</hi>
　　　孟嘗養士<hi>温公</hi>　<hi>東坡/</hi>　<hi>荆公</hi>
　　襄王<lb/>
　　　田單<hi>東坡</hi>　<hi>潁濱</hi>
　　齊王建<lb/>
　　　顏蠋<hi>東坡</hi>
國之興亡<lb/>
　潁濱曰魏文侯非戰國之君也内師事卜子夏友田<lb/>
<pb n="KR2o0015_WYG_029-3b"/>
　子方敬段干木被儒者服身無失德用吳起西門豹<lb/>
　李悝盡力耕戰民賴以富而敵不敢犯外以禮與信<lb/>
　交接諸侯與韓趙無怨終其身魏人不知戰國之患<lb/>
　雖非盛德之主使當平世得行其志雖漢文帝不能<lb/>
　逺過也一時諸侯無足言者矣至子武侯稍以侵暴<lb/>
　鄰國至孫惠王藉父祖之業結怨韓趙齊乘其弊殺<lb/>
　龐涓虜太子秦人因之遂取西河地魏由此衰不然<lb/>
　以全魏之力據山河之利秦豈能動之哉<lb/>
<pb n="KR2o0015_WYG_029-4a"/>
惠王不肖<lb/>
　温公曰魏文侯以列國大夫好賢禮士終為天下顯<lb/>
　諸侯至于今稱之惠王有一商鞅不能用而棄之於<lb/>
　秦使還為國害喪地七百里竄身大梁子孫遂㣲賢<lb/>
　不肖之相望豈不逺哉<lb/>
孟子對王以仁義<lb/>
　温公載孟子告梁惠王曰何必曰利子思吿孟子牧<lb/>
　民之道先利之仁義固所以利之也易曰利者義之<lb/>
<pb n="KR2o0015_WYG_029-4b"/>
　和利用安身以崇德此皆利之大者也温公曰子思<lb/>
　孟子之言一也夫惟仁者知仁義之利不仁者不知<lb/>
　也故孟子之對梁王直以仁義而不及利者所與言<lb/>
　之異故也<lb/>
移粟救飢<lb/>
　荆公曰梁惠王嘗移粟以救飢饉孟子論而非之所<lb/>
　謂徒善不足以為政徒法不能以自行若夫治不由<lb/>
　先王之道者是徒善徒法也五帝三王之世可謂隆<lb/>
<pb n="KR2o0015_WYG_029-5a"/>
　盛亦不能使五榖常登水旱不至然無凍餒民者上<lb/>
　有美政而下有儲蓄之備也<lb/>
公子無忌　<hi>侯嬴</hi>　<hi>朱亥</hi>
　潁濱曰魏公子始用侯嬴之計盜兵符殺晉鄙而奪<lb/>
　其軍撃秦以全趙成桓文之功矣然兄弟自是相失<lb/>
　十年不敢還魏幾無以安其身殆哉其後秦兵攻魏<lb/>
　無忌無還魏之心毛薛惎之翻然而歸合諸侯破秦<lb/>
　軍使宗廟復安兄弟如故然後得名因以立於世蓋<lb/>
<pb n="KR2o0015_WYG_029-5b"/>
　無忌之名發於侯生而全於毛薛侯生之竒毛薛之<lb/>
　正廢一不可而正之所全者多矣<lb/>
　東坡朱亥墓銘曰崔嵬髙邱其下為誰唯魏烈士朱<lb/>
　亥是依時惟布衣不震不驚晉鄙在師孔嚴不孤進<lb/>
　取其顱視如豚豭昔在屠肆誰養其威鼔刀市人誰<lb/>
　者畏之仡仡勇夫殺人如蒿及其所難或失其刀惟<lb/>
　是貧賤無以自豪賤而能豪是謂真勇士之布衣其<lb/>
　亦在養有或不養臨事而恐唯是屠者其養可取<lb/>
<pb n="KR2o0015_WYG_029-6a"/>
　温公曰無忌去而魏輕還而魏重安僖王猶以為疑<lb/>
　無忌死而魏亡賢者之於國家如何哉<lb/>
武靈王之亡<lb/>
　温公曰武靈王不顧流俗變常服習騎射以制林胡<lb/>
　滅中山大啟土宇威加强秦可謂賢君矣及溺於嬖<lb/>
　寵欲分國以王二子卒餓死沙丘宫佚欲之為敗也<lb/>
　如此<lb/>
藺相如<lb/>
<pb n="KR2o0015_WYG_029-6b"/>
　潁濱曰藺相如非戰國之士也以死行義不屈於强<lb/>
　秦以禮為國不較於㢘頗其處剛柔進退之際頗類<lb/>
　學道者使居平世可以為大臣矣非戰國之士也<lb/>
長平之敗<lb/>
　潁濱曰趙於戰國强國也非大失計未遽亡也孝成<lb/>
　王貪上黨之利不聽趙豹而聽趙勝以致秦怒一失<lb/>
　矣使廉頗拒長平聽秦之間而使趙括代頗再失矣<lb/>
　趙括既敗邯鄲被圍虞卿請以重寶附楚魏以援國<lb/>
<pb n="KR2o0015_WYG_029-7a"/>
　示秦則秦媾可合王不能用而聽趙豹使鄭先入秦<lb/>
　求媾諸侯由此莫敢救趙三失矣積此三失以致大<lb/>
　敗僅能自存由此觀之非秦獨能敗趙而趙之所以<lb/>
　自敗者多矣故善為國者必先定計慮計慮既定雖<lb/>
　有禍敗不至亡國也<lb/>
平原君<lb/>
　潁濱曰趙勝傾身下士以竊一時之聲可矣至於為<lb/>
　國計慮勝不知也趙欲拒燕有㢘頗趙奢不能用而<lb/>
<pb n="KR2o0015_WYG_029-7b"/>
　割地與齊以借田單知單之賢而不知其不為趙用<lb/>
　也及韓馮亭以上黨嫁禍於趙趙豹明其不可而勝<lb/>
　貪取之長平之禍成於趙勝一言此皆貴公子不知<lb/>
　務之禍也乃欲使之相危國拒强秦難哉<lb/>
虞卿<lb/>
　潁濱曰游說之士皆歴詆諸侯以左右網其利虞卿<lb/>
　終始事趙專持從說其言前後可考無反覆之病觀<lb/>
　其赴魏齊之急捐相印棄萬户侯而不顧此固義俠<lb/>
<pb n="KR2o0015_WYG_029-8a"/>
　之士非說客也哉然太史公記虞卿與趙謀事皆秦<lb/>
　破長平後而卿為魏齊棄相印走大梁則前此矣意<lb/>
　者魏齊死卿自梁還復相趙而太史公失不言之耳<lb/>
魯仲連<lb/>
　潁濱曰戰國游說之士非縱即横說行交合而寵禄<lb/>
　附之故士不厭詭詐争走於利魯仲連辯過儀秦氣<lb/>
　淩髠衍而從横之利不入於口因事放言切中機㑹<lb/>
　排難解紛如決潰堤不終日而成功逃避爵賞脫屣<lb/>
<pb n="KR2o0015_WYG_029-8b"/>
　而去戰國以來一人而已<lb/>
頗牧<lb/>
　温公曰趙於三晉最強及貪上黨之田以喪長平之<lb/>
　師用郭開之讒而棄㢘頗李牧使宗廟不血食言之<lb/>
　可為長欷矣<lb/>
　潁濱曰㢘頗李牧皆以將亡之趙抗方興之秦其為<lb/>
　力艱矣卒以用舍為趙之存亡趙能用之而不能終<lb/>
　悲夫<lb/>
<pb n="KR2o0015_WYG_029-9a"/>
韓之興不在獻子<lb/>
　潁濱曰韓之先獻子厥最賢然春秋之際諸侯之賢<lb/>
　大夫如獻子者多矣而子孫莫興太史公以獻子存<lb/>
　趙氏之孤為天下之隂德故宜有後余謂不然韓之<lb/>
　先與晉同祖皆周武王之後也史伯謂鄭桓公武實<lb/>
　昭文之功文之祚盡武其嗣乎武王之子應韓不在<lb/>
　韓其在晉乎晉自文公伯諸侯至平公八世猶未足<lb/>
　以究武之烈而繼之以韓此天意也獻子何足以當<lb/>
<pb n="KR2o0015_WYG_029-9b"/>
　之然周衰姬姓復興者三國燕與韓魏皆據地千里<lb/>
　后稷播種百榖以濟飢饉其報固當然哉<lb/>
賞罰公而享國<lb/>
　温公曰韓以貧弱之國居天下之衝首尾腹背莫不<lb/>
　受敵然猶社稷血食幾二百年豈非昭侯奉法之謹<lb/>
　賞不加無功罰不失有罪後世雖不肖猶得䝉遺烈<lb/>
　以自存乎嗚呼有國者安可以無法哉<lb/>
齊國之興亡<lb/>
<pb n="KR2o0015_WYG_029-10a"/>
　温公曰齊地廣而民衆負滄海以臨中夏重以桓宣<lb/>
　之賢國家富强及湣王驕汰不可盈厭自取顛沛茍<lb/>
　無田單齊不國矣凡遊士言縱横者雖更相傾覆要<lb/>
　之合從者中國之利也齊為三晉燕楚之根柢三晉<lb/>
　燕楚為齊之藩蔽秦雖强暴百餘年不能一諸侯以<lb/>
　表裏相鈎帶也及齊王建用后勝之謀信秦間之言<lb/>
　拱手以事秦不救五國五國已亡而齊并為虜理勢<lb/>
　然也<lb/>
<pb n="KR2o0015_WYG_029-10b"/>
誅賞<lb/>
　老泉曰夫齊古之强國也而威王又齊之賢王也當<lb/>
　其即位委政不治諸侯並侵而人不知其國之為强<lb/>
　國也一旦發怒裂萬家封即墨大夫召烹阿大夫與<lb/>
　常譽阿大夫者而發兵擊趙魏衛趙魏衛盡走請和<lb/>
　而齊國人人震懼不敢飾非者彼誠知其政之弱而<lb/>
　能用其威以濟其弱也<lb/>
　牛僧孺論齊誅阿大夫語曰齊威王謂阿大夫曰汝<lb/>
<pb n="KR2o0015_WYG_029-11a"/>
　孰愿吾左右哉曰近吾君者也王曰吾以阿民寄汝<lb/>
　是則割吾憂於心者而謂給吾使於宫者為近耶夫<lb/>
　宫中之近不過為吾折支矣吾體有所貴是亦有所<lb/>
　賤豈以反貴於心乎故入宫之職非近也入心之職<lb/>
　為近也順顧走指出入無方者藝之至也授印于外<lb/>
　不必在宫者信之至也汝在吾所以信而比吾所以<lb/>
　藝不愧冕衣裳哉今則戮汝使卿大夫識逺近之正<lb/>
　於是羣臣快賀而國大治君子曰正室之明莫盛乎<lb/>
<pb n="KR2o0015_WYG_029-11b"/>
　午者左右陰不至也而齊威安有不明乎<lb/>
淳于髠<lb/>
　東坡曰淳于髠言一㪷亦醉一石亦醉至於州閭之<lb/>
　㑹男女雜坐幾於勸矣而何諷之有以吾觀之蓋有<lb/>
　㣲意以多方之無常知飲酒之非我觀變識妄而平<lb/>
　生之嗜亦少衰矣是以託於放蕩之言而能已荒主<lb/>
　長夜之飲世未有識其趣者<lb/>
陳仲子<lb/>
<pb n="KR2o0015_WYG_029-12a"/>
　潁濱曰陳仲子處於於陵齊人以為廉孟子曰仲子<lb/>
　所居之室伯夷之所築歟抑亦盜跖之所築歟所食<lb/>
　之粟伯夷之所樹歟抑亦盜跖之所樹歟人安能待<lb/>
　伯夷而後居而後食若是則孟子之責人也以難曰<lb/>
　否居於陵而食其食非孟子所謂不可而仲子之所<lb/>
　謂不可也仲子以兄之禄為不義之禄而不食也以<lb/>
　兄之室為不義之室而不居也天下無伯夷仲子之<lb/>
　義為不居且不食也天下不可待伯夷而後居而後<lb/>
<pb n="KR2o0015_WYG_029-12b"/>
　食然則非其居於於陵食於辟纑之果汙也而不食<lb/>
　於母避兄之室事之不可繼也故曰以母則不食以<lb/>
　妻則食之以兄之室則不居以於陵則居之是尚為<lb/>
　能充其類也乎君子之行為可充也為可繼也然後<lb/>
　行有類若仲子將何以繼之故曰禦人於國門之外<lb/>
　而餽以道則不受以不義取之於民而餽以道則受<lb/>
　於孔子以不義取之於民者猶禦也其交於孔子何<lb/>
　也曰以其非禦也非禦而謂之禦充類至義之盡也<lb/>
<pb n="KR2o0015_WYG_029-13a"/>
　君子充其類而極其義則仲子之兄猶盜也仲子之<lb/>
　兄猶盜則天下之人皆猶盜也以天下之人皆猶盜<lb/>
　而無所答則誰與立乎天下故君子不受於盜而猶<lb/>
　盜者有所不問而後可以立於世若仲子者蚓而後<lb/>
　充其操也子曰鳥獸不可同羣吾非斯人之與謂是<lb/>
　也<lb/>
　温公曰仲子以兄之禄為不義之禄蓋謂不以其道<lb/>
　事君而得之也以兄之室為不義之室蓋謂不以其<lb/>
<pb n="KR2o0015_WYG_029-13b"/>
　道取於人而成之也仲子蓋嘗諫其兄而其兄不用<lb/>
　也仲子之志以為吾既知其不義矣然使食而居之<lb/>
　是口非之而身享之也故避之居於於陵於陵之室<lb/>
　與粟身織屨妻辟纑而得之也非不義也豈當更問<lb/>
　其築與樹之者誰耶以所食之鵝兄所受之饋也故<lb/>
　哇之豈以母則不食以妻則食之耶君子之責人當<lb/>
　探其情仲子之避兄離母豈所願耶若仲子者誠非<lb/>
　中行亦狷者有所不為也孟子過之何其甚歟<lb/>
<pb n="KR2o0015_WYG_029-14a"/>
孟嘗伐秦<lb/>
　潁濱曰戰國以詐力相侵伐二百餘年兵出未嘗有<lb/>
　名秦昭王欺楚懷王而囚之要之以割地諸侯熟視<lb/>
　無敢以一言問秦者惟田文免相於秦幾不得脫歸<lb/>
　而怨之乃借楚為名與韓魏伐秦兵至函谷秦人震<lb/>
　恐割地以與韓魏僅乃得誰能禦之使田文能奮其威<lb/>
　則是役也齊可為壯秦為老有名之兵誰能禦之使<lb/>
　田文能奮其威則是役也齊可以東伯惜其聽蘇代<lb/>
<pb n="KR2o0015_WYG_029-14b"/>
　之計臨函谷而無攻以求楚國而出師之名索然以<lb/>
　盡東國既不可得而懷王卒死於秦由此觀之秦惟<lb/>
　不遇威文是以横行而莫之制耳豈有大義而屈於<lb/>
　不義者哉<lb/>
孟嘗養士<lb/>
　温公曰君子之養士以為民也易曰聖人養賢以及<lb/>
　萬民夫賢者其德足以敦化正俗其才足以頓綱振<lb/>
　紀其明足以燭㣲慮逺其强足以結仁固義大以利<lb/>
<pb n="KR2o0015_WYG_029-15a"/>
　天下小以利一國是以君子豐禄以富之隆爵以尊<lb/>
　之養一人而及萬人者養賢之道也今孟嘗君之養<lb/>
　士也不䘏智慮不擇臧否盜其君之禄以立私黨張<lb/>
　虚譽上以侮其君下以蠧其民是姦人之雄也烏足<lb/>
　尚哉書曰紂為天下逋逃主萃淵藪此之謂也　東<lb/>
　坡曰田文所賓禮者至於狗盜皆以客禮食之其取<lb/>
　士亦陋矣然㣲此二人幾不脫於死當是之時雖道<lb/>
　德禮義之士無所用之然道德禮義之士當救之於<lb/>
<pb n="KR2o0015_WYG_029-15b"/>
　未危亦無用此士也　荆公曰世皆稱孟嘗君能得<lb/>
　士士以故歸之而卒賴其力以脫於虎豹之秦嗟乎<lb/>
　孟嘗君特雞鳴狗盜之雄耳豈足以言得士不然擅<lb/>
　齊之强得一士焉宜可以南面而制秦尚取雞鳴狗<lb/>
　盜之力哉雞鳴狗盜之出其門此士之所以不至也<lb/>
田單<lb/>
　東坡曰田單使人食必祭以致鳥鳶又設為神師皆<lb/>
　近兒戲無益於事蓋先以疑似置齊人心中則夜見<lb/>
<pb n="KR2o0015_WYG_029-16a"/>
　火牛龍文足以駭動取一時之勝此其本意也　潁<lb/>
　濱曰樂毅以全燕之兵兼強齊之衆棲田單於即墨<lb/>
　諸侯之救不至使天祚燕昭王不死樂毅不亡田單<lb/>
　雖智要之歲月兵殘食盡齊之亡可立而待也然單<lb/>
　兵不滿萬人堅守一城以抗百倍之師相持五年而<lb/>
　無可乘之隙遷延稽故以須天命之復可不謂智過<lb/>
　人哉<lb/>
顏蠋<lb/>
<pb n="KR2o0015_WYG_029-16b"/>
　東坡曰顏蠋與齊王遊食必太牢出必乘車妻子衣<lb/>
　服麗都蠋辭去曰玉生於山制則破焉非不寶貴也<lb/>
　然而璞不完士生於鄙野推選則禄焉非不尊達也<lb/>
　然而形神不全蠋願得歸晚食以當肉安步以當車<lb/>
　無罪以當貴清浄貞正以自娛嗟乎戰國之士未有<lb/>
　如魯連顏蠋者也然而未聞道也曰晩食以當肉安<lb/>
　步以當車是猶有意於肉與車也夫晩食自美安步<lb/>
　自適取於美與適足矣何以當肉與車為哉雖然蠋<lb/>
<pb n="KR2o0015_WYG_029-17a"/>
　可謂巧於居貧者也未飢而食雖八珍猶草木也使<lb/>
　草木如八珍惟晚食為然蠋固巧矣然非我之乆於<lb/>
　貧不能知蠋之巧也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷七</head> <lb/>
    <p>
<pb n="KR2o0015_WYG_007-1a"/>
欽定四庫全書<lb/>
　歴代名賢確論卷七<lb/>
　　武王<lb/>
　　　克商<hi>東坡</hi>
　　　伯夷叔齊<hi>昌黎劉敞</hi>　<hi>皮日休章栁識/潁濱    表民</hi>　<hi>李德裕東坡</hi>
　　　　<hi>荆公鄭獬</hi>
克商<lb/>
　東坡曰武王克殷以殷遺民封紂子武庚禄父使其<lb/>
<pb n="KR2o0015_WYG_007-1b"/>
　弟管叔鮮蔡叔度相禄父治殷武王崩禄父與管蔡<lb/>
　作亂成王命周公誅之而立㣲子於宋蘇子曰武王<lb/>
　非聖人也昔者孔子蓋嘗罪湯武顧自以為殷之子<lb/>
　孫而周人也故不敢然數致意焉大哉巍巍乎堯舜<lb/>
　也禹吾無間然其不足於湯武也亦明矣曰武盡美<lb/>
　矣未盡善也又曰三分天下有其二以服事殷周之<lb/>
　德可謂至德也已矣伯夷叔齊之於武王也蓋謂之<lb/>
　弑君至不食其粟而孔子與之其罪武王也甚矣此<lb/>
<pb n="KR2o0015_WYG_007-2a"/>
　孔氏之家法也世之君子茍自孔氏必守此法國之<lb/>
　存亡民之死生將於是乎在其孰敢不嚴而孟子始<lb/>
　曰吾聞武王誅獨夫紂未聞弑君也自是學者以湯<lb/>
　武為聖人若當然者皆孔氏之罪人也使當時有良<lb/>
　史如董狐者南巢之事必以叛書牧野之事必以弑<lb/>
　書而湯武仁人也必將為法受惡周公作無逸曰殷<lb/>
　王中宗及髙宗祖甲及我周文王兹四人迪哲上不<lb/>
　及湯下不及武王亦以是哉文王之時諸侯不求而<lb/>
<pb n="KR2o0015_WYG_007-2b"/>
　自至是以受命稱王行天子之事周之王不王不計<lb/>
　紂之存亡也使文王在必不伐紂紂不見伐而以考<lb/>
　終或死於亂殷人立君而事周命為二王後以祀殷<lb/>
　君臣之道豈不兩全也哉武王觀兵於孟津而歸紂<lb/>
　若改過否則殷人改立君武王之待殷若是則已矣<lb/>
　天下無王有聖人者出而天下歸之聖人所不得辭<lb/>
　也而以兵取之而放之而殺之可乎漢末天下大亂<lb/>
　豪傑並起荀文若聖人之徒也以為非曹操莫與定<lb/>
<pb n="KR2o0015_WYG_007-3a"/>
　海内故起而佐之所以與操謀者皆王者之事也文<lb/>
　若豈教操反者哉以仁義救天下天下既平神器自<lb/>
　至將不得已而受之不至不取也此文王之道文若<lb/>
　之心也及操謀九錫則文若死之故吾嘗以文若為<lb/>
　聖人之徒者以其才似張子房而道似伯夷也殺其<lb/>
　父封其子子非其人也則可使其子而果人也則必<lb/>
　死之楚人將殺令尹子南子南之子棄疾為王馭士<lb/>
　王泣而告之既殺子南其徒曰行乎曰吾與殺吾父<lb/>
<pb n="KR2o0015_WYG_007-3b"/>
　行將焉入然則臣王乎曰棄父事讎吾弗忍也遂縊<lb/>
　而死武王親以黄鉞斬紂使武庚受封而不叛豈復<lb/>
　人也哉故武庚之必叛不待智者而後知也武王之<lb/>
　封武庚蓋不得已焉耳殷有天下六百年賢聖之君<lb/>
　六七作紂雖無道其故家遺俗未盡滅也三分天下<lb/>
　有其二殷不伐周而周伐之誅其君夷其社稷諸侯<lb/>
　其有不恱者故封武庚以慰之此豈武王之意哉故<lb/>
　曰武王非聖人也<lb/>
<pb n="KR2o0015_WYG_007-4a"/>
伯夷叔齊<lb/>
　昌黎曰士之特立獨行適於其義而已不顧人之是<lb/>
　非皆豪傑之士信道篤而自知明者也一家非之力<lb/>
　行而不惑者寡矣至於一國一州非之力行而不惑<lb/>
　者蓋天下一人而已矣若至於舉世非之力行而不<lb/>
　惑者則千百年乃一人而已耳若伯夷者窮天地亘<lb/>
　萬世而不顧者也昭乎日月不足為明崒乎泰山不<lb/>
　足為高巍乎天地不足為容也當殷之亡周之興㣲<lb/>
<pb n="KR2o0015_WYG_007-4b"/>
　子賢也抱祭器而去之武王周公聖也率天下之賢<lb/>
　士與天下之諸侯而往攻之未嘗聞有非之者也彼<lb/>
　伯夷叔齊者乃獨以為不可殷既滅矣天下宗周彼<lb/>
　二子乃獨恥食其粟餓死而不顧繇是而言夫豈有<lb/>
　求而為哉信道篤而自知明者也今世之所謂士者<lb/>
　凡一人譽之則自以為有餘凡一人沮之則自以為<lb/>
　不足彼獨非聖人而自是如此夫聖人乃萬世之標<lb/>
　準也余故曰若伯夷者特立獨行窮天地亘萬世而<lb/>
<pb n="KR2o0015_WYG_007-5a"/>
　不顧者也雖然㣲二子亂臣賊子接跡於後世矣<lb/>
　皮日休曰天必從道道不由天其曰人乎哉大聖應<lb/>
　千百年之運仁發於祥義動於瑞上聖帝也次素王<lb/>
　也莫不應乎天地亘乎日月動乎鬼神或有守道以<lb/>
　介死秉志以窮生確然金石不足以為貞澹然氷玉<lb/>
　不足以為潔非其上古聖人不以動其心況當世富<lb/>
　貴之士哉斯其自信乎道則天地不可得而應也嗚<lb/>
　呼夷齊之志嘗以神農虞夏形於言由是觀之豈有<lb/>
<pb n="KR2o0015_WYG_007-5b"/>
　意於文武者哉然跡其歸周不從諫而死彼當求西<lb/>
　伯也而得武王不曰得仁乎既得其仁而不取其諫<lb/>
　則夷齊之死宜矣太史公以其餓死責乎天道嗚呼<lb/>
　若夷齊之行可謂道不由天者乎如不得仁而餓死<lb/>
　天可責也茍夷齊以殷亂可乎而臣於周則周召之<lb/>
　列矣奚有首陽之阨乎若夷齊者自信其道天不可<lb/>
　得而應者也天尚不可應況於人乎況於鬼神乎<lb/>
　栁識曰初先生鴻逸中州鸞伏西山顧薇蕨之離離<lb/>
<pb n="KR2o0015_WYG_007-6a"/>
　歌唐虞之不還謂易暴兮又武謂墨縗兮胡顏一吒<lb/>
　兮忘飢若有誚兮于巖之闗豈不以冠弊在於上履<lb/>
　新處於下且曰一人之正位孰知三聖之純嘏讓周<lb/>
　之意不其然乎是以知先生所恤者偏矣當昔夷羊<lb/>
　在牧殷網解結乾道息坤維絶鯨吞噬兮鬼孽王奮<lb/>
　厥武天意若曰覆昏暴資濬哲於是二老歸而八百<lb/>
　㑹一戎衣而九有截況乎旗錫黄鳥珪命赤烏俾荷<lb/>
　鉅橋之施俾申羑里之辜故能山立雨集電掃風驅<lb/>
<pb n="KR2o0015_WYG_007-6b"/>
　及下車也五刃不礪於武庫九駿伏轅於文途雖二<lb/>
　士不食而兆人其蘇既而溥天周土率土周人吁嗟<lb/>
　先生逃將奚臻萬姓歸飾兮獨鬱乎方寸六合莾蕩<lb/>
　兮終跼乎一身雖忤時而過周終臣心而惻殷所以<lb/>
　不食其食求仁得仁然非一端事各其志若旁通以<lb/>
　阜厥躬應物以濟其利則焉有貞節之規各親之事<lb/>
　靈乎靈乎雖非與道而保生乃朂為臣之不二<lb/>
　李德裕曰昔夷齊不食周粟餓于首陽之下仲尼稱<lb/>
<pb n="KR2o0015_WYG_007-7a"/>
　其仁孟軻美其德<hi>孟子稱伯夷聖人之清者</hi>蓋以取其節而激貪<lb/>
　也所謂周粟者周王所賦之禄是也諫而不從不食其<lb/>
　禄可矣至於聞淑媛之言輟飡薇蕨斯所謂不智矣<lb/>
　夫薇蕨者元氣之所發生四時之所順成日月之所<lb/>
　燭風雨之所育周焉得而有之哉若以粟者周人之<lb/>
　播殖則夷齊得非周人乎反覆其道盡未當理然夷<lb/>
　齊之行實誤後人於陵仲子慕夷齊者也乃至不義<lb/>
　其兄之禄潔則潔矣仁豈然哉厥後商洛四友畏秦<lb/>
<pb n="KR2o0015_WYG_007-7b"/>
　之酷避秦之禍豈止為其身而已然餐紫芝以為糧<lb/>
　飲清泉以為漿終老南山以養其夀斯可謂仁智兼<lb/>
　矣<lb/>
　劉敞曰世皆以伯夷叔齊諫武王不用退而隠於首<lb/>
　陽之山不食周粟採薇而食之以至於餓死以予考<lb/>
　之不然彼伯夷叔齊者仁人也愛其君如恐傷之故<lb/>
　矯世厲俗達天下之大義而不私焉其進以道退以<lb/>
　義此孔子所謂求仁得仁者也豈若小丈夫哉諫其<lb/>
<pb n="KR2o0015_WYG_007-8a"/>
　君而用則欣欣然見於色諫其君而不用則悻悻然<lb/>
　見於色終身不向國而坐也彼所謂不食其粟者言<lb/>
　其致為臣而去不在廩膳之列夫致為臣而去不在<lb/>
　廩膳之列是乃所謂餓也安得采薇事乎蓋少飾矣<lb/>
　自堯舜以來高世之士不可勝紀然夷齊為之首學<lb/>
　者皆稱之始周之亂鮑焦疾之不忍食其粟采蔬於<lb/>
　道而食人謂鮑焦曰今不食其粟而食其蔬此非焦<lb/>
　所濟也於是鮑焦輟蔬吐哺立斃其處然孔子不以<lb/>
<pb n="KR2o0015_WYG_007-8b"/>
　為仁學者無稱焉<lb/>
　潁濱曰武王以大義伐商而伯夷叔齊亦以義非之<lb/>
　二者不得兩立而孔子與之何哉夫文武之王非有<lb/>
　求而得之也天下從之雖欲免而不得紂之存亡不<lb/>
　復為損益矣文王之置之知天命之不可先也武王<lb/>
　之伐之知天命之不可後也然湯以克夏為慙而孔<lb/>
　子謂武未盡善則伯夷之義豈可廢哉宋昭公以無<lb/>
　道弑春秋雖書曰宋人弑其君杵臼然晉荀林父衛<lb/>
<pb n="KR2o0015_WYG_007-9a"/>
　孔達陳公孫寧鄭石楚伐宋以不討賊稱人晉靈公<lb/>
　為之㑹諸侯于扈以不討賊不叙明君臣之義不以<lb/>
　無道而廢之也<lb/>
　章表民曰伯夷之道古今之難能也不以死生撓其<lb/>
　志而以仁義殞其身始沮武王之代紂非剛也終餓<lb/>
　死首陽非懦也篤仁義而已夫紂為暴君其醜行昭<lb/>
　昭矣武王一天下之心以伐之當是時也非人之棄<lb/>
　商蓋商之棄人譬隄必決焉而水流乃潰也是紂之<lb/>
<pb n="KR2o0015_WYG_007-9b"/>
　為惡非湯德可能掩之也天下之怒非一人可能遏<lb/>
　之也惟伯夷叔齊乃諫而止之或謂武王宜其諫焉<lb/>
　或謂之好異耳矣是皆未然也二聖賢之事蓋非常<lb/>
　人之所為也濟天下而絶一夫者武王也非私天下<lb/>
　於己也一言而靖萬世之亂者伯夷也非咎武王於<lb/>
　伐紂也武王之視紂虐民如與同虐之也伯夷恐後<lb/>
　人之賊君如與同賊之也其道同歸於救人所以救<lb/>
　者不同而已故使不君者聞武王之誅則欲得其為<lb/>
<pb n="KR2o0015_WYG_007-10a"/>
　君不臣者聞伯夷之諫則欲得其為臣君臣定則國<lb/>
　家定國家定則天下定矣噫武王之功世亦有之是<lb/>
　功可能也與數而興者也伯夷之死今數十百千年<lb/>
　矣前有能繼者獨未之聞也後有能繼者未可易知<lb/>
　也是死不可能也與身而廢者也故平桀紂者莫仁<lb/>
　於湯武而能救人於治亂之際者莫仁於伯夷商之<lb/>
　敗周之興伯夷所不動心焉動心於理亂之際而已<lb/>
　猶衆人之鬬鬬者既繁而力能止之所救者將不少<lb/>
<pb n="KR2o0015_WYG_007-10b"/>
　也<lb/>
　東坡論夫子為衛君曰衛君輒也與其父争國而子<lb/>
　路助之故冉有疑而問焉聞伯夷叔齊之不怨何以<lb/>
　知夫子之不為輒也曰夷齊之事逺矣傳失其詳意<lb/>
　其出也父子之間有間言焉若申生之事也歟故曰<lb/>
　伯夷叔齊不念舊惡不如是何惡之可念臯落之役<lb/>
　申生若從梁餘子養之言逃而去之則復一伯夷也<lb/>
　荆公曰事出於千世之前聖賢辯之甚詳而明然後<lb/>
<pb n="KR2o0015_WYG_007-11a"/>
　世不深考之因以偏見獨識遂以為說既失其本而<lb/>
　學士大夫共守之不為變者蓋有之矣伯夷是巳夫<lb/>
　伯夷古之論有孔子孟子焉以孔孟之可信而又辨<lb/>
　之反復不一是愈益可信也孔子曰不念舊惡求仁<lb/>
　而得仁餓于首陽之下逸民也孟子曰伯夷非其君<lb/>
　不事不立惡人之朝避紂居北海之濱目不視惡色<lb/>
　不事不肖百世之師也故孔孟皆以伯夷遭紂之惡<lb/>
　不念以怨不忍事之以求其仁餓而避不自降辱以<lb/>
<pb n="KR2o0015_WYG_007-11b"/>
　待天下之清而號為聖人耳然則司馬遷以為武王<lb/>
　伐紂伯夷叩馬而諫天下宗周而恥之義不食周粟<lb/>
　而為采薇之歌韓子因之亦為之頌以為㣲二子亂<lb/>
　臣賊子接迹於後世是大不然也夫商衰而紂以不<lb/>
　仁殘天下天下孰不病紂而尤者伯夷也嘗與太公<lb/>
　聞西伯善養老則往歸焉當是之時欲夷紂者二人<lb/>
　之心豈有異耶及武王一奮太公相之遂出元元於<lb/>
　塗炭之中伯夷乃不與何哉蓋二老所謂天下之大<lb/>
<pb n="KR2o0015_WYG_007-12a"/>
　老行年八十餘而春秋固已髙矣自海濱而趨文王<lb/>
　之都計亦數千里之逺文王之興以至武王之世歲<lb/>
　亦不下十數豈伯夷欲歸西伯而志不遂乃死於北<lb/>
　海耶抑來而死於道路耶抑其至文王之都而不足<lb/>
　以及武王之世而死耶如是而言伯夷其亦理有不<lb/>
　存者也且武王倡大義於天下太公相而成之而獨<lb/>
　以為非豈伯夷乎天下之道二仁與不仁也紂之為<lb/>
　君不仁也武王之為君仁也伯夷固不事不仁之紂<lb/>
<pb n="KR2o0015_WYG_007-12b"/>
　以待仁而後出武王之仁焉又不事之則伯夷何處<lb/>
　乎余故曰聖賢辨之甚明而後世偏見獨識者失其<lb/>
　本也嗚呼使伯夷之不死以及武王之時其烈豈太<lb/>
　公哉<lb/>
　鄭獬曰特立之士有大功於聖人之教傑然喬于百<lb/>
　世之上者後世皆得而公傳焉司馬氏作史記序七<lb/>
　十列傳非公其傳者歟而以伯夷首之善乎司馬氏<lb/>
　之為史矣伯夷叔齊力於仁義有激於當世輔聖人<lb/>
<pb n="KR2o0015_WYG_007-13a"/>
　之教得其深者也為之傳首豈謬哉孤竹君欲以位<lb/>
　授其子叔齊叔齊讓于兄伯夷伯夷曰父命也卒不<lb/>
　受遂更相讓而俱逃之及武王順天下號義兵以伐<lb/>
　紂天下無賢不肖皆曰武王是焉恐恐然恐武之不<lb/>
　勝獨伯夷排天下之議非之曰父死不葬謀及干戈<lb/>
　非孝也以臣伐君非仁也武王不聽遂取商天下既<lb/>
　已周伯夷恥不食其粟乃餓死嗚呼一國之君民之<lb/>
　所奉亦已尊矣而伯夷不敢廢父之命甘於遁去天<lb/>
<pb n="KR2o0015_WYG_007-13b"/>
　下之讓孰加焉武王既興聖賢皆為之助亦足以樹<lb/>
　勳矣而伯夷不敢廢君之分而甘於餓死天下之仁<lb/>
　孰加焉讓齊之心非為齊也而為萬世之為國者焉<lb/>
　諫武之心非為武也而為萬世之為臣者焉故後世<lb/>
　之為國者子欲奪於父弟欲奪於兄交挺白刃以争<lb/>
　繼立者必宿慄挫縮不敢耀芒角以其有伯夷之讓<lb/>
　然也後世之為臣者幸國之亂以肆姦謀紾君臂而<lb/>
　欲其位者必靦汗驚爆不敢出氣以其有伯夷之仁<lb/>
<pb n="KR2o0015_WYG_007-14a"/>
　然也是仁節者得不謂有大功于聖人之教者歟如<lb/>
　天之覆健然其髙也如日月之照烈然其明也而萬<lb/>
　百千世愈高愈明義風洗然照人毛髮使争子賊臣<lb/>
　畏服之如是顧其功可較也<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷七<lb/>
</p>
<p>
</p>
  </div>
</body>
</text>
</TEI>
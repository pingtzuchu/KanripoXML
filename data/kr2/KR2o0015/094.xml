<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十四</head> <lb/>
    <p>
<pb n="KR2o0015_WYG_094-1a"/>
欽定四庫全書<lb/>
　歴代名賢確論卷九十四<lb/>
　　僖宗<lb/>
　　　上崩楊復恭立皇弟夀王傑<hi>范祖禹</hi>
　　　黄巢之亂<hi>范祖禹</hi>
　　　宦官<hi>范祖禹</hi>
　　　藩鎮<hi>范祖禹</hi>　<hi>孫之翰</hi>
　　　孟昭圖<hi>范祖禹</hi>
<pb n="KR2o0015_WYG_094-1b"/>
　　　常濬<hi>范祖禹</hi>
　　　侯昌業<hi>范祖禹</hi>
　　　鄭畋<hi>孫之翰</hi>
　　昭宗　哀帝<lb/>
　　　朱全忠弑帝<hi>孫之翰</hi>　<hi>范祖禹</hi>
　　　朱全忠殺裴樞朝士等於白馬驛<hi>范祖禹</hi>
　　　宦官<hi>范祖禹</hi>
　　　崔裔<hi>范祖禹</hi>
<pb n="KR2o0015_WYG_094-2a"/>
　　　張濬<hi>范祖禹</hi>
　　　朱朴<hi>范祖禹</hi>
　　　張道古<hi>范祖禹</hi>
　　　王重榮<hi>六一</hi>
　　　禪位於梁<hi>范祖禹</hi>
上崩楊復恭立皇弟夀王傑<lb/>
　范祖禹論曰懿宗之崩中官廢長而立幼遂傾唐室<lb/>
　僖宗疾革楊復恭亦如之大抵宦者利於幼弱欲專<lb/>
<pb n="KR2o0015_WYG_094-2b"/>
　威權以長而立則已無功故必有所廢置謂之定䇿<lb/>
　夫立君以為天下而宦者以私一已既以援立為功<lb/>
　未有不亂國家者也<lb/>
黄巢之亂<lb/>
　范祖禹論王仙芝陷濮州黄巢起應衆至十萬曰自<lb/>
　古盜賊之起國家之敗未有不由㬥賦重歛而民之<lb/>
　失職者衆也書曰夏王率遏衆力率割夏邑又曰降<lb/>
　監商民用義讎歛此桀紂之所以亡也秦漢以下莫<lb/>
<pb n="KR2o0015_WYG_094-3a"/>
　不皆然唐之季世政出閹尹不惟賦歛割剥復販百<lb/>
　物盡奪民利故有私鹽之盜商賈之事皆官為之使<lb/>
　民無衣食之資欲不亡其可得乎<lb/>
宦官<lb/>
　范祖禹論田令孜為中尉上呼為阿父委以政事曰<lb/>
　唐自明皇肅宗以來尊寵宦者徳宗始委以禁兵文<lb/>
　宗以後天子由其所立故其末流子孫至於如此夫<lb/>
　國之興也未有不由親賢及其衰也猶以小人取敗<lb/>
<pb n="KR2o0015_WYG_094-3b"/>
　况祖宗所任不正則後世必有甚者矣是以明王必<lb/>
　慎其所與恐開禍亂之原也若僖宗者又何責焉<lb/>
藩鎮<lb/>
　范祖禹論朱全忠與李克用不和藩鎮互相吞噬無<lb/>
　所禀畏曰天子所以制御天下者賞善罰惡辨是非<lb/>
　枉直使人各當其所物各安其分而不相陵㬥也克<lb/>
　用有復唐室之大功而全忠輙欲殺之蕃夷之人不<lb/>
　敢專兵復讎而赴訴於朝廷是諸侯猶有尊王室之<lb/>
<pb n="KR2o0015_WYG_094-4a"/>
　心也為天子者宜詰其孰是孰非直者佑之不直者黜<lb/>
　之使征伐號令出於天子則誅一鎮而天下莫敢不<lb/>
　從矣僖宗則不然知其直者而不恤置其不直者而<lb/>
　不問是猶一郡一縣之長不能聴訟而使民以其彊<lb/>
　弱自相勝也不惟全忠無所忌憚而克用心亦不服<lb/>
　欲兩存之乃兩失之自是以後藩鎮擅相攻伐不復<lb/>
　禀命以天子不足訴也唐之政令不行於藩鎮實自<lb/>
　此始後雖復欲為彊其可得乎書曰有罪無罪子曷<lb/>
<pb n="KR2o0015_WYG_094-4b"/>
　敢有越厥志刑罰者所以為天討也王者之於天下<lb/>
　懲勸可不明哉<lb/>
　孫之翰論李克用請討朱全忠曰巢賊之平李克用<lb/>
　為功臣之首雖麤猛之人朝廷恩賞至厚夙性雄豪<lb/>
　不無感激可一時倚賴矣朱全忠出於巢黨力屈來<lb/>
　降都統王鐸崇奬過分已授同華節帥朝廷不因立<lb/>
　功驟委宣武大鎮克用追討巢賊還過其地全忠邀<lb/>
　之軍府密謀叛害克用既免不舉兵報怨而奏討全<lb/>
<pb n="KR2o0015_WYG_094-5a"/>
　忠甚得人臣之體全忠降賊也克用功臣也降賊謀<lb/>
　害功臣是賊心不悛況帥宣武未乆兇勢未大本無<lb/>
　功名可以贖罪從功臣之請討之正得事宜若乗克<lb/>
　用兵鋒復詔近鎮助之破全忠必矣兇賊既除克用<lb/>
　感恩可以倚任諸鎮觀之亦必未敢為相噬之計天<lb/>
　下或未至横流矣僖宗孱弱宰輔暗懦宦官暴横一<lb/>
　無經逺之計失此機便卒致諸鎮交亂巨盜謀逆三<lb/>
　百年宗社喪於盜手矣<lb/>
<pb n="KR2o0015_WYG_094-5b"/>
孟昭圖<lb/>
　范祖禹論昭圖言天下非北司天下天子非北司天<lb/>
　子田令孜沈之於江曰自古大亂之世亦必有忠義<lb/>
　之臣僖宗播越幾於亡矣而諫争之職猶有人焉蓋<lb/>
　天下未嘗無賢惟其君不能用也唐之將亡雖有忠<lb/>
　賢亦末如之何矣昭圖豈不知言發而禍應哉特出<lb/>
　於忠義憤激而不能已耳夫明王道天下而使之言<lb/>
　其賢者樂告以善道故國家可得而治也茍上下否<lb/>
<pb n="KR2o0015_WYG_094-6a"/>
　隔不可告語使人之言者出於憤激之氣則其國豈<lb/>
　不殆哉<lb/>
常濬<lb/>
　范祖禹論濬上言姑息藩鎮致亂坐賜死曰殺諫臣<lb/>
　者其國必亡故侯昌業孟昭圖常濬皆以諫而死自<lb/>
　是以後無敢言者唐亡之兆亦已著矣何必天變彗<lb/>
　孛之為妖乎夫忠臣欲救社稷之危人君不惟棄其<lb/>
　言而又戮其身不祥莫大焉此其國所以為墟也<lb/>
<pb n="KR2o0015_WYG_094-6b"/>
侯昌業<lb/>
　范祖禹論昌業以直諫賜死曰昔比干立於紂之朝<lb/>
　三孤之位不可以視天下之亂而不言也王子之親<lb/>
　不可以待宗廟之亡而不救也是以諫而死之唐之<lb/>
　季世人主䝉弱閹尹擅朝四海横流不可止救賢者<lb/>
　遯世不居其位可也諫而死職則忠矣其未得為仁<lb/>
　乎<lb/>
鄭畋<lb/>
<pb n="KR2o0015_WYG_094-7a"/>
　孫之翰論畋罷相曰咸通衰亂之後僖宗童年繼位<lb/>
　政在内臣固無逺謀以救世患雖宰相王鐸崔彦昭<lb/>
　有一時名望亦非雄傑之才不能力正時事及鄭畋<lb/>
　輔政謀議要功多中事機但同列盧攜以姦庸不忠<lb/>
　與内臣田令孜相結阻畋之言不克施用芝巢二賊<lb/>
　負販之民非禄山輩巨盜乗藉方面權勢以起但因<lb/>
　饑年驅集細民刼州邑財物資朝夕之用爾何至成<lb/>
　天下之亂由朝廷勢衰邪臣悮計所任宋威髙駢輩<lb/>
<pb n="KR2o0015_WYG_094-7b"/>
　姦險之人無忠義之節逺大之謀争功忌能玩寇乆<lb/>
　權養成兇賊之盛賊勢既盛駢以重兵據天下之衝<lb/>
　反閉壁自固其他州郡守臣怯懦不敢捍禦縱之大<lb/>
　亂也賴畋作帥於岐以謀破賊振國之威復傳檄諸<lb/>
　鎮激以忠義致勤王之師大集闗中賊勢既減鳫門<lb/>
　兵至得以平之矣況僖宗避難之初賊乗勝而西非<lb/>
　畋遏其兇勢則危亂可測乎又以忠謀致諸鎮勤王<lb/>
　之舉畋雖去鎮逺不親平賊平賊之功由於畋也僖<lb/>
<pb n="KR2o0015_WYG_094-8a"/>
　宗賞畋之功復命輔政雖在衰世亦秉朝綱令孜於<lb/>
　宦豎中兇横甚至怒畋公正與姦黨誣譖罷相僖宗<lb/>
　孱弱不能主張賢相天下之事因無所制置國祚必<lb/>
　至於亡也<lb/>
朱全忠弑帝<lb/>
　孫之翰論曰昭宗即位世已亂矣雖尊禮大臣博求<lb/>
　賢傑志欲興復大業號令天下時大臣賢而忠者杜<lb/>
　讓能一人而已其他無不與方鎮相結方鎮何人賊<lb/>
<pb n="KR2o0015_WYG_094-8b"/>
　也卒也嗟乎彼皆麤暴之性一無忠義之節方相吞<lb/>
　噬亦藉大臣為援大臣欲固權位自相合爾大臣如<lb/>
　孔緯者有一時名望尚與全忠交通崔昭緯輩姦險<lb/>
　之人固與邠岐相結矣内外將相不忠天下大勢横<lb/>
　流已至於此昭宗欲何施為乎加輕信易動動無謀<lb/>
　算何以制服諸鎮諸鎮賊臣也然賊臣之心亦可恩<lb/>
　信待之一時倚賴者莫若太原有平賊大功爵賞已<lb/>
　厚懼為全忠所圖蓄怨不解若昭宗以念功之意恩<lb/>
<pb n="KR2o0015_WYG_094-9a"/>
　禮有加太原勁直感恩必深既深則順必乆太原順<lb/>
　則河中近輔鎮魏舊帥豈有不順之勢數鎮既順使<lb/>
　讓能賢相經營於内復引同心之賢者賛助時政宦<lb/>
　宫暴横者去之姦人害政者逐之朝廷漸治國威或<lb/>
　可振矣奈何因全忠請討太原不用讓能之言而聴<lb/>
　張濬孔緯之計輕舉兵帥太原拒命以成跋扈之勢<lb/>
　太原跋扈無可倚賴矣時無倚賴賊臣得以脅制朝<lb/>
　廷讓能知勢不可為以死許國可謂大忠矣自是諸<lb/>
<pb n="KR2o0015_WYG_094-9b"/>
　鎮交亂車駕不能寧處復留兇逆之人乆為輔相與<lb/>
　巨盜畫篡逆之計乃亡唐祚矣<lb/>
　范祖禹論曰昔周之興也以諸侯歸之其亡也以諸<lb/>
　侯叛之平王以後周室微弱政令不行歴數百年而<lb/>
　不亡者亦以諸侯持之也唐之亂也以藩鎮及其末<lb/>
　也藩鎮割裂疆土皆盡而唐室遂亡僖昭之時惟李<lb/>
　克用最為有功雖嘗跋扈而終不失臣節王室可倚<lb/>
　以為藩屛使太原之勢常重則諸鎮未敢窺唐也而<lb/>
<pb n="KR2o0015_WYG_094-10a"/>
　唐以其戎狄之人疑而不信外而不親有震主之勢<lb/>
　而無朝廷之助是以不競於汴而全忠獨彊吞噬諸<lb/>
　鎮卒滅唐室自古忠者不見信所信者不忠豈有不<lb/>
　亡者乎<lb/>
朱全忠殺裴樞朝士等於白馬驛<lb/>
　范祖禹論曰白馬之禍至今悲之歐陽修有言曰一<lb/>
　太常卿與社稷孰為重使樞等不死尚惜一卿其肯<lb/>
　以國與人乎雖樞等之力不能存唐必不亡唐而獨<lb/>
<pb n="KR2o0015_WYG_094-10b"/>
　存也臣以為不然昭宗返自鳯翔而全忠篡奪之勢<lb/>
　已成人無愚智皆知之矣樞乃其黨被其薦引以為<lb/>
　宰相不恤國之將亡方且宴安於寵禄全忠之刼遷<lb/>
　洛陽昭宗未及下樓樞受賊㫖已率百官出長安東<lb/>
　門昭宗卒以弑殞而唐遂亡由此觀之樞為忠於李<lb/>
　氏乎忠於朱氏乎且長安與一太常卿孰重國亡君<lb/>
　弑與流品不分孰急樞不惜長安與全忠乃惜一卿<lb/>
　不與張廷範不恤國亡君弑而惜流品之不分其愚<lb/>
<pb n="KR2o0015_WYG_094-11a"/>
　豈不甚哉夫樞非有忠義之心能為社稷者也不勝<lb/>
　其利欲之心畏全忠而附之弑其君父既從之矣以<lb/>
　為除太常卿小事也持之不與未必咈全忠之心而<lb/>
　微以示人至公從其大而違其細欲以竊天下之虚<lb/>
　譽不意全忠怒之至此也全忠以為此小事也猶不<lb/>
　從已其肯聴已之取天下乎是以肆其誅鋤無所不<lb/>
　至不知樞等實非能為唐輕重乃全忠疑之過也向<lb/>
　使樞有存唐之心當全忠之劫遷端委而受刃於國<lb/>
<pb n="KR2o0015_WYG_094-11b"/>
　門天下忠義之士聞之必有奮發而起者矣樞不為<lb/>
　此而惜一卿不死於昭宗之弑而死於廷範之事處<lb/>
　身如此豈能為國慮乎迹其附㑹全忠以為相進不<lb/>
　由其道矣乃欲上不失賊臣之意下不失士大夫之<lb/>
　譽其可得乎白馬之禍蓋自取之也然自古如此而<lb/>
　死者多矣貪躁之士亦可少戒哉<lb/>
宦官<lb/>
　范祖禹論楊復恭自謂定䇿國老謂上為負心天子<lb/>
<pb n="KR2o0015_WYG_094-12a"/>
　曰惟君子可以有功小人不可以有功也君子有功<lb/>
　而不伐小人有功而益驕先王戒小人勿用者以其<lb/>
　不可立功也夫無功猶不可長也况其有功何以堪<lb/>
　之故小人而有非常之功者國之不幸也復恭刑臣<lb/>
　至與天子為敵昭宗親戰用大師而後克之其言不<lb/>
　臣如此由其恃援立之功故也豈不足為永戒哉<lb/>
　又論劉季述劫上幽於少陽院明年帝復位以韓令<lb/>
　誨張彦洪為左右中尉曰劉季述劫太子而幽帝宦<lb/>
<pb n="KR2o0015_WYG_094-12b"/>
　者皆預謀昭宗不能因天下讎疾之心窮治逆黨以<lb/>
　清宫闈奪其兵柄歸之將相而以亂易亂復任宦者<lb/>
　既赦而不問又稍以法誅之至使反側不安外結藩<lb/>
　鎮以致劫遷之禍由除惡不絶其本而大信不立故<lb/>
　也昔陽虎作亂於魯囚季桓子劫其國君春秋書曰<lb/>
　盜竊寳玉大弓若季述等家臣賤人不得曰廢立為<lb/>
　唐史者宜書曰盜則名實正矣<lb/>
崔裔<lb/>
<pb n="KR2o0015_WYG_094-13a"/>
　范祖禹論謀誅宦官不克因隂結朱全忠請帝幸東<lb/>
　都韓全誨結李茂正劫帝幸鳯翔曰崔裔本與韓全<lb/>
　誨爭權因昭宗懲幽辱之禍謀盡誅中官故全誨黨<lb/>
　李茂正而裔結朱全忠各倚强藩以為外援而岐汴<lb/>
　亦憑宦官宰相内為城社以制朝廷故裔召全忠以<lb/>
　兵入朝而全誨劫帝出幸唐室之亡由南北司相吞<lb/>
　滅而人主受其禍豈不足為將來之永鑒哉<lb/>
張濬<lb/>
<pb n="KR2o0015_WYG_094-13b"/>
　范祖禹論與孔緯請伐李克用曰李克用有復唐社<lb/>
　稷之功茍無大害於天下猶將十世宥也朱全忠欲<lb/>
　殺之而朝廷不詰全忠與諸鎮一心請討克用則遽<lb/>
　從之蓋以克用出於蕃夷而陵蔑之耳然有功者見<lb/>
　討有罪者不誅則無以為國故夫昭宗所以失政而<lb/>
　海内愈亂者由張濬為此役也唐之將亡譬如人有<lb/>
　必死之疾使秦和扁鵲救之未必能起也而庸醫妄<lb/>
　藥以攻之所攻非疾所疾不攻豈不速其死乎<lb/>
<pb n="KR2o0015_WYG_094-14a"/>
朱朴<lb/>
　范祖禹論擢朱朴為相中外大驚曰國之將亡如大<lb/>
　厦之將顛扶其東而西傾支其南而北壞况所以扶<lb/>
　而支之者非其任哉<lb/>
張道古<lb/>
　范祖禹論道古上疏言五危三亂貶施州曰昭宗之<lb/>
　在華州唐室日趨於亡當求賢如不及聴言如在己<lb/>
　社稷宗廟未可冀也而斥逐言責之臣杜絶諫諍之<lb/>
<pb n="KR2o0015_WYG_094-14b"/>
　路是自蔽耳目長姦䛕也終於顛墜厥緒誠不知君<lb/>
　道哉<lb/>
王重榮<lb/>
　六一跋王重榮碑曰重榮當唐之末再逐其帥遂據<lb/>
　河中雖破黄巢平朱玫之叛有功於一時而阻兵召<lb/>
　亂為唐患者多矣碑文辭非工而事實無可采所以<lb/>
　録者俾世知求名莫如自脩善譽不能掩惡也考重<lb/>
　榮之碑豈不欲垂美名於千載而其惡終㬥於後世<lb/>
<pb n="KR2o0015_WYG_094-15a"/>
　者毁譽善惡不可誣故也<lb/>
禪位於梁<lb/>
　范祖禹論曰自古易姓之際必有仗節死義之臣忠<lb/>
　於本朝故賊臣憚焉唐之亡也其宰相皆姦險趨利<lb/>
　賣國與盜為一傾覆宗社士之立於朝者皆小人也<lb/>
　故以璽綬與人而不以為不可勸進賊庭而不以為<lb/>
　羞惟楊凝式一有言而其父大駭以為狂惑不祥<lb/>
　之人矣豈其賢人君子遭世之亂而隠伏不見歟抑<lb/>
<pb n="KR2o0015_WYG_094-15b"/>
　其累世之君不能養其風俗而無禮義亷恥之習歟<lb/>
　何三百年之天下而無一忠義之士扶持之也人君<lb/>
　豈可不養士之亷恥以重其國哉<lb/>
　<lb/>
　<lb/>
　<lb/>
　<lb/>
　歴代名賢確論卷九十四<lb/>
</p>
<p>
</p>
  </div>
</body>
</text>
</TEI>
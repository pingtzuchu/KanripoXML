<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十七</head> <lb/>
    <p>
<pb n="KR2o0015_WYG_067-1a"/>
欽定四庫全書<lb/>
　歴代名賢確論卷六十七<lb/>
　　唐高祖<lb/>
　　　起義兵<hi>東坡</hi>　<hi>孫之翰/</hi>　<hi>范祖禹</hi>
　　　高祖推李密為盟主以驕其志<hi>范祖禹</hi>
　　　世民誅佞人高德儒<hi>范祖禹</hi>
　　　高祖辭九錫殊禮<hi>范祖禹</hi>
　　　録用隋子孫<hi>范祖禹</hi>
<pb n="KR2o0015_WYG_067-1b"/>
　　　高祖闢言路賞孫伏伽之諌<hi>范祖禹</hi>
　　　徐世勣降賜姓李氏<hi>范祖禹</hi>
　　　宇文士及封德彞來降帝責德彞不忠於唐德<lb/>
　　　　彞以祕策干帝帝悦用之<hi>范祖禹</hi>
　　　晉州人自言見白衣老人稱老君為唐祖詔於<lb/>
　　　　其地立廟<hi>范祖禹</hi>
　　　蕭銑降斬於都市<hi>范祖禹</hi>
　　　定官職令<hi>范祖禹</hi>
<pb n="KR2o0015_WYG_067-2a"/>
　　　復置十二軍<hi>孫之翰</hi>
　　　從裴矩言許突厥昬<hi>范祖禹</hi>
　　　賞裴矩力爭<hi>司馬温公</hi>
　　　太子建成<hi>孫之翰</hi>　<hi>范祖禹/</hi>　<hi>温公</hi>
　　　殺劉文靜恩裴寂<hi>孫之翰</hi>　<hi>張唐英</hi>
　　　殺劉世讓<hi>孫之翰</hi>
　　　竇建德<hi>張唐英</hi>
　　　高君雅<hi>張唐英</hi>
<pb n="KR2o0015_WYG_067-2b"/>
　　　蘇世長<hi>張唐英</hi>
　　　傅弈<hi>張唐英</hi>
起義兵<lb/>
　東坡論曰唐高祖起兵汾晉間時三子建成元吉楚<lb/>
　哀王智雲皆畱河東䕶家高祖起兵乃密召之隋購<lb/>
　之急建成元吉能間道赴太原智雲幼不能逃為吏<lb/>
　所誅高祖以父子之故獨不能少緩義師數日以須建<lb/>
　成等至乎以此知為秦王所逼高祖逼於裴寂亂宫<lb/>
<pb n="KR2o0015_WYG_067-3a"/>
　人之事不暇復為三子性命計矣秦王本謀於是時<lb/>
　借隋吏以殺兄弟其意明甚新舊史曲為太宗潤飾<lb/>
　殺兄弟事然難以欺後世矣建成元吉之惡亦孔子<lb/>
　謂下流之歸也歟<lb/>
　孫之翰論求助突厥曰義師之起本救世亂若威德<lb/>
　漸盛則四夷欵附矣故周武興師致庸蜀羌髳微盧<lb/>
　彭濮之衆助牧野之戰漢高平定天下亦有北貊燕<lb/>
　人梟騎之助今唐師方起當以德義為勝何可聴劉<lb/>
<pb n="KR2o0015_WYG_067-3b"/>
　文靜一時之謀遽求助於突厥斯自小也財帛金寶<lb/>
　皆民力所致當舉義之始許之外域可乎不盡賂之<lb/>
　又自失信後突厥恃其微功連嵗入寇蓋由兹失策<lb/>
　也<lb/>
　范祖禹論太宗脅父并求助突厥曰匹夫欲自立於<lb/>
　鄉黨猶不可不自重也况欲圖王業舉大事而可以<lb/>
　不正啓之乎太宗陷父於罪而脅之以起兵高祖昵<lb/>
　裴寂之邪受其宫女而不辭又稱臣於突厥倚以為<lb/>
<pb n="KR2o0015_WYG_067-4a"/>
　助何以示後世矣夫創業之君其子孫則而象之如<lb/>
　影響之應形聲尤不可不慎舉也是以唐世人主無<lb/>
　正家之法邉人多内侵之亂蓋高祖以此始也或曰<lb/>
　太宗茍不為此則高祖或終不從而突厥將為後患<lb/>
　二者權以濟事也臣竊以為不然古之王者行一不<lb/>
　義殺一不辜而得天下不為也太宗恐高祖之不從<lb/>
　懼突厥之為患終守臣節可也豈有脅父臣敵以得<lb/>
　天下而可為歟此而可為則亦無所不至矣惜乎太<lb/>
<pb n="KR2o0015_WYG_067-4b"/>
　宗有濟世之志撥亂之才而不知義也<lb/>
高祖推李密為盟主以驕其志<lb/>
　范祖禹曰晉文公譎而不正孔子譏之當是時李密<lb/>
　方圍洛邑高祖乘虚席卷入關密進則前有太原之<lb/>
　敵後有東都之師是以聚兵洛口而不能西其勢亦<lb/>
　可見矣然則高祖何賴於密而招之以納侮及其自<lb/>
　欲為盟主也又何憚於密而驕之以行詐哉且舉義<lb/>
　兵而勸進於叛人非所以為名也臣以為此非太宗<lb/>
<pb n="KR2o0015_WYG_067-5a"/>
　劉文靜之謀必出於高祖與裴寂之徒怯懼之計得<lb/>
　已而不已者也<lb/>
世民誅佞人高德儒<lb/>
　范祖禹曰昔武王克商釋箕子之囚封比干之墓式<lb/>
　商容之閭戮飛亷惡來於海隅顯善除惡如恐不及<lb/>
　何哉使民知嚮方示以征伐之本意也故海内莫不<lb/>
　革心易慮以聴上之所為去商之汙俗被周之美化<lb/>
　如水之走下草之從風也太宗始起兵而戮一佞人<lb/>
<pb n="KR2o0015_WYG_067-5b"/>
　民知所好惡矣如是則誰不欲為忠而不為佞宜其<lb/>
　成王業之速也德儒佞於隋而戮於唐為佞者果何<lb/>
　利哉<lb/>
高祖辭九錫殊禮<lb/>
　范祖禹曰自魏晉之君欺孤蔑寡以奪天位考其實<lb/>
　無異於寒浞王莽而必欲效唐虞之文後世因襲而<lb/>
　莫之改其君臣皆不以為羞也惟唐高祖知其出於<lb/>
　諂諛者所為故繁文偽飾有所不行亦可謂不自欺<lb/>
<pb n="KR2o0015_WYG_067-6a"/>
　者矣然以兵取而必為之文曰受禪於隋是亦未免<lb/>
　襲衰世之迹也雖不能正其名實如三代之王而優<lb/>
　於魏晉遠矣<lb/>
録用隋子孫<lb/>
　范祖禹曰商之孫子其麗不億上帝既命侯于周服<lb/>
　侯服于周天命靡常武王數紂曰昬棄厥遺王父母<lb/>
　弟不迪故致討焉誅其罪人之身而立其子天下之<lb/>
　公義也况其父兄宗族乎自魏晉以下强臣簒奪除<lb/>
<pb n="KR2o0015_WYG_067-6b"/>
　君之族而代其位以非道得之亦以非道失之易姓<lb/>
　之禍如循一軌傳曰君以此始必以此終信矣唐高<lb/>
　祖始即位而録隋之子孫由漢以來最為忠厚其享<lb/>
　國長世宜哉<lb/>
高祖闢言路賞孫伏伽之諌<lb/>
　范祖禹曰國將興必賞諫臣國將亡必殺諫臣故諫<lb/>
　而受賞者興之祥也諫而被殺者亡之兆也天下如<lb/>
　人之一身夫身必氣血周流無所壅底而後能存焉<lb/>
<pb n="KR2o0015_WYG_067-7a"/>
　諌者使下情得以上通上意得以下逹如氣血之周<lb/>
　流於一身也故言路開則治言路塞則亂治亂者係<lb/>
　乎言路而已高祖鑒隋之所以亡王業初基庶事草<lb/>
　創而首闢言路以通下情可謂知所先務矣是以海<lb/>
　内聞風如熱者之得濯廢者之得起民知上之憂已<lb/>
　而疾痛將有所赴愬也唐室之興不亦宜乎<lb/>
徐世勣降賜姓李氏<lb/>
　范祖禹曰古者天子建國賜姓命氏姓氏所以别其<lb/>
<pb n="KR2o0015_WYG_067-7b"/>
　族類之所出也自三代之衰稱姓者或以國或以族<lb/>
　或以地或以官子孫各本於其祖不可改也漢高祖<lb/>
　賜婁敬姓為劉鄙陋無稽而唐世人主遂以為法非<lb/>
　其親者附之屬籍或加於盗賊夷狄以逆族異類為<lb/>
　同宗然則古之賜姓者别之而後之賜姓者亂之也<lb/>
　夫惟天親不可以人為而强欲同之豈循理者乎上<lb/>
　瀆其姓下忘其祖非先王之制不可為後世法也<lb/>
宇文士及封德彞來降帝責德彞不忠於唐德彞以祕<lb/>
<pb n="KR2o0015_WYG_067-8a"/>
策干帝帝悦用之<lb/>
　范祖禹曰高祖以女寵進士及責德彞之諂巧既斥<lb/>
　之矣復悦其計策而驟用之甚矣佞人之難遠矣自<lb/>
　古君子易疏小人易親蓋君子難於進而果於退小<lb/>
　人不恥於自售而戚於不見知其進也無所不至人<lb/>
　君一為所惑不能自解鮮有不至禍敗者也<lb/>
晉州人自言見白衣老人稱老君為唐祖詔於其地立<lb/>
廟<lb/>
<pb n="KR2o0015_WYG_067-8b"/>
　范祖禹曰商祖契周祖后稷皆本其功德所起不可<lb/>
　誣也唐之出於老子由妖人之言而諂諛者附㑹之<lb/>
　高祖啓其原高宗明皇扇其風又用方士詭誕之説<lb/>
　躋老子於上帝卑天誣祖悖道甚矣與王莽稱王子<lb/>
　喬為皇祖叔父何以異哉<lb/>
蕭銑降斬於都市<lb/>
　范祖禹曰蕭銑故梁子孫屯難之世民思其主銑因<lb/>
　隋亂保據荆楚欲復其祖考之業雖僭大號非唐之<lb/>
<pb n="KR2o0015_WYG_067-9a"/>
　叛臣也唐師伐而取其地執其主亦足矣而銑以百<lb/>
　姓之故不忍固守而降完府庫奉圖籍而歸之唐然<lb/>
　則唐初割據之主銑最無罪高祖誅之淫刑甚矣我<lb/>
　太祖太宗平四方僣偽之國係纍其主致之闕下雖<lb/>
　無道如劉鋹拒命如繼元窮天下之力而後取之不<lb/>
　誅一人皆死牖下自三代以來未之有也此所以祈<lb/>
　天永命者歟<lb/>
定官職令<lb/>
<pb n="KR2o0015_WYG_067-9b"/>
　范祖禹曰三公論道經邦燮理陰陽故不以一職名<lb/>
　官太尉掌武蓋古者大司馬之職也司徒主民司空<lb/>
　主土皆六卿之任非三公之官也自漢以來失之矣<lb/>
　唐不能革正而復因之是以官名之紊莫甚於唐且<lb/>
　既有太尉司徒司空而又有尚書省是政出於二也<lb/>
　既有尚書省而又有九寺是政出於三也夫天地之<lb/>
　有四時百官之有六職天下萬事備盡於此如網之<lb/>
　在綱裘之挈領雖百世不可易也人君如欲稽古以<lb/>
<pb n="KR2o0015_WYG_067-10a"/>
　正名茍捨周官臣未見其可也<lb/>
復置十二軍<lb/>
　孫之翰曰國之用武固常事不可一日而懈也中夏<lb/>
　之廣外夷之衆雖太平之世黠惡者畏威服德而不<lb/>
　敢動其心常幸國之有事起而為患爾則武之備可<lb/>
　一日懈乎况大亂初定人心未寧便欲為安逸之態<lb/>
　而偃武事及突厥入寇但謀遷都以避經世之略何<lb/>
　其淺也賴秦王堅議不行謬策令復置十二軍以教<lb/>
<pb n="KR2o0015_WYG_067-10b"/>
　諸府之兵中國之威自兹盛矣<lb/>
從裴矩言許突厥昬<lb/>
　范祖禹曰自漢以女嫁匈奴而後世習為故常結昏<lb/>
　異域不以為失以為畏之邪則是以天下之大而畏<lb/>
　人至於納女失也以為謀之邪則是以女為間而欲<lb/>
　奪人之國亦失也高祖不謀於衆賢而問諸亡國之<lb/>
　臣宜其有此失也且西突厥不若頡利之强弱者猶<lb/>
　許其昏則强者何以制之此不足以示威適足取侮<lb/>
<pb n="KR2o0015_WYG_067-11a"/>
　於逺人而已其後太宗以女分妻諸國将相中宗以<lb/>
　後皆嫁公主於蕃國夫齊甥舅之國吳太王之裔也<lb/>
　涕出而女景公猶羞之婁敬和親之策豈足效哉而<lb/>
　終唐之世人君行之不以為難其臣亦不以為非高<lb/>
　祖太宗實啓之是貽謀不善也<lb/>
賞裴矩力爭<lb/>
　溫公曰古人有言君明臣直裴矩佞於隋而忠於唐<lb/>
　非其性之有變也君惡聞其過則忠化為佞君樂聞<lb/>
<pb n="KR2o0015_WYG_067-11b"/>
　直言則佞化為忠是知君者表也臣者景也表動則<lb/>
　景隨矣<lb/>
太子建成<lb/>
　孫之翰論立建成為太子曰王者立太子必嫡長者<lb/>
　使天下之心有系以止爭奪之患也行之平世固為<lb/>
　常法若夫大公之世子不賢尚求聖人以傳大位况<lb/>
　長子不賢次子聖乎安得局於常法也唐有天下本<lb/>
　秦王之謀秦王功德之大海内屬望其勢可終為人<lb/>
<pb n="KR2o0015_WYG_067-12a"/>
　臣乎建成自舉義以來無一事可稱道但以年長使<lb/>
　居聖子上至愚者知其不可也雖秦王以常禮為讓<lb/>
　胡不虚其位待天命之歸况受命之初天下未定何<lb/>
　汲汲於立太子也善哉寧王憲讓太子之言曰時平<lb/>
　則先嫡長國難則歸有功此萬世不易之論也<lb/>
　范祖禹論王珪魏徵勸建成擊劉黑闥為自安計曰<lb/>
　立子以長不以有功以德不以有衆古之道也晉獻<lb/>
　公使太子申生伐東山里克入而諌君出見太子而<lb/>
<pb n="KR2o0015_WYG_067-12b"/>
　勉之以孝君子曰善處父子之間矣王魏以輔導東<lb/>
　宫為職當勸建成以孝於高祖友於秦王則儲位安<lb/>
　矣秦王有定天下之功高祖茍欲立之能為太伯不<lb/>
　亦善乎且建成既為太子則國其國也安在於有功<lb/>
　乃使之擊賊以立威結豪傑以自助是導之以爭也<lb/>
　禍亂何從而息乎夫以王魏之賢其為建成謀猶如<lb/>
　此况庸人乎　又論建成募士兵欲圖秦王并使楊<lb/>
　文幹反為相應曰建成為太子而擅募兵甲於東宫<lb/>
<pb n="KR2o0015_WYG_067-13a"/>
　又使楊文幹反於外以危君父此天下之惡也罪孰<lb/>
　大焉高祖不以公義廢之乃外惑於姦臣之計内牽<lb/>
　於妃嬪之請至使兄弟不相容於天下此高祖不明<lb/>
　之過也<lb/>
　温公論秦王射殺建成曰立嫡以長禮之正也然高<lb/>
　祖所以有天下皆太宗之功隠太子以庸劣居其右<lb/>
　地嫌勢逼必有不容曏使高祖有太王之明隠太子<lb/>
　有泰伯之賢太宗有子臧之節則亂何自而生矣既<lb/>
<pb n="KR2o0015_WYG_067-13b"/>
　不能然太宗始欲俟其先發然後應之如此則事非<lb/>
　獲已為愈也既而為羣下所迫遂至蹀血禁門推刃<lb/>
　同氣貽譏千古惜哉夫創業垂統之君子孫之所儀<lb/>
　刑也彼中明肅代之傳繼得非有所指擬以為口實<lb/>
　乎<lb/>
　范祖禹曰建成雖無功太子也太宗雖有功藩王也<lb/>
　太子君之貳父之統也而殺之是無君父也立子以<lb/>
　長不以功所以重先君之世也故周公不有天下弟<lb/>
<pb n="KR2o0015_WYG_067-14a"/>
　雖齊聖不先於兄久矣論者或以太宗殺建成元吉<lb/>
　比周公誅管蔡臣竊以為不然昔者象日以殺舜為<lb/>
　事舜為天子也則封之管蔡啓商以叛周周公為相<lb/>
　也則誅之其迹不同而其道一也舜知象之將殺已<lb/>
　也故象憂亦憂象喜亦喜盡其誠以親愛之而已矣<lb/>
　象得罪於舜故封之管蔡流言於國將危周公以間<lb/>
　王室得罪於天下故誅之非周公誅之天下之所當<lb/>
　誅也周公豈得而私之哉後世如有王者不幸而有<lb/>
<pb n="KR2o0015_WYG_067-14b"/>
　害兄之弟如象則當如舜封之是也不幸而有亂天<lb/>
　下之兄如管蔡則當如周公誅之是也舜處其常周<lb/>
　公處其變此聖人所以同歸於道也若夫建成元吉<lb/>
　豈得罪於天下者乎茍非得罪於天下則殺之者已<lb/>
　之私也豈周公之心乎或者又以為使建成為天下<lb/>
　又輔之以元吉則唐必亡臣曰古之賢人守死而不<lb/>
　為不義者義重於死故也必若為子不孝為弟不悌<lb/>
　悖天理滅人倫而有天下不若亡之愈也故為唐史<lb/>
<pb n="KR2o0015_WYG_067-15a"/>
　者書曰秦王世民殺皇太子建成齊王元吉立世民<lb/>
　為皇太子然則太宗之罪著矣<lb/>
殺劉文靜恩裴寂<lb/>
　孫之翰曰恩與刑人主之大權也恩當其功刑當其<lb/>
　罪則中外勸戒矣反是道何以服人心裴寂劉文靜<lb/>
　俱以佐命為大臣文靜才略功名過寂遠甚高祖任<lb/>
　情親寂而疏文靜文靜失律則除名及與寂有隙出<lb/>
　怨言遂聴寂䜛殺之寂當將相之任怯而無謀屢為<lb/>
<pb n="KR2o0015_WYG_067-15b"/>
　賊敗既入朝不加深罪幸矣顧待彌重可乎施恩於<lb/>
　寂太優用刑於文靜太暴二者俱出於私非聖子功<lb/>
　德之大人心去矣<lb/>
　張唐英曰自古佐命之臣皆無心於舊君故志士仁<lb/>
　人嘗恥之若裴寂劉文靜之迹故不在别白然二子<lb/>
　皆首為謀主唱難起義及高祖登極而裴寂賞賜無<lb/>
　極恩寵至厚爵位至重雖有罪惡之迹皆原而不問<lb/>
　文靜出入征伐嵗不寧止顧遇既以不厚爵位復又<lb/>
<pb n="KR2o0015_WYG_067-16a"/>
　不崇以妄告厭勝之事而遽加殺戮太宗極力營救<lb/>
　而不得免復籍没其家且雨露之澤不私萬物仁義<lb/>
　之主不枉一人而以功名重賞士之所競不平致怨<lb/>
　古人所戒不知高祖之意於二子厚薄何其殊也豈<lb/>
　非以裴寂始盗隋之宫人密侍高祖之際文靜嘗以<lb/>
　此脅寂故高祖恨之不然何寂之功業智識皆不逮<lb/>
　文靜而高祖遇之獨厚耶以此窺高祖之心是喜裴<lb/>
　寂私眤之愛而恨文靜形之於言故讎之酷也噫嗜<lb/>
<pb n="KR2o0015_WYG_067-16b"/>
　欲好色移人之性有如是哉<lb/>
殺劉世讓<lb/>
　孫之翰曰兵之用間為神妙者以其術之不可窺也<lb/>
　高祖歴戰伐多矣用兵之事不可謂不曉劉世讓素<lb/>
　有忠義之名既以知邊機使備突厥方制其要害功<lb/>
　效甚明突厥使人入朝言世讓有異謀殊不思世讓<lb/>
　既荷任用已有功效何故與突厥通謀况突厥入寇<lb/>
　本以馬邑為便今得其地守之是扼其入寇之路世<lb/>
<pb n="KR2o0015_WYG_067-17a"/>
　讓經畫如是戎人反言與已國通謀其情固易察爾<lb/>
　高祖不察而殺世讓何昏暗之甚也<lb/>
竇建德<lb/>
　張唐英曰建德陷黎陽虜皇妹同安公主及淮安王<lb/>
　神通大將軍李世勣世勣乃逃歸國或勸誅世勣之<lb/>
　父建德曰世勣本唐臣逃還本朝忠臣也其父何罪<lb/>
　又舍公主神通於别館以客禮而厚之生令歸國建<lb/>
　德之於神通世勣可謂有恩矣於唐可謂有禮矣及<lb/>
<pb n="KR2o0015_WYG_067-17b"/>
　兵敗俘歸斬於長安世勣等無一言以救建德之死<lb/>
　於建德真少恩哉或曰建德抗拒王師外為世充之<lb/>
　援若赦而不誅何以懲天下之惡曰誅之宜也然當<lb/>
　此之時羣盗擾攘蜂結蟻聚凡得忠良之士率皆屠<lb/>
　滅無有存者建德乃厚禮公主神通又不誅世勣之<lb/>
　父乃姦雄之中仁人也世勣若念其父嘗拘於建德<lb/>
　而卒保首領誠出一言救之設使朝廷不從亦足以<lb/>
　報彼不誅父之恩全於忠孝豈非仁人之心哉朝廷<lb/>
<pb n="KR2o0015_WYG_067-18a"/>
　既不原情而定罪世勣等又不能出力以一援其後<lb/>
　劉黑闥之徒以誅建德為戒連衡復叛擁衆不降八<lb/>
　月之中盡復建德故地兵連禍結者復數年此由失<lb/>
　於斬建德而致爾故曰彎弓之鳥難安而黷武之衆<lb/>
　易動刑人之際可不慎乎<lb/>
高君雅<lb/>
　張唐英曰高祖將舉義旗而副畱守王威高君雅覺<lb/>
　其事欲因晉祠之㑹以害高祖而太宗與劉文靜謀<lb/>
<pb n="KR2o0015_WYG_067-18b"/>
　詐遣劉政㑹告王威高君雅之變君雅在高祖坐上<lb/>
　大詬曰此反人欲殺我也文靜遂叱左右執而殺之<lb/>
　嘗觀威與君雅之心乃隋之忠臣也當被執大詬之<lb/>
　際必有至直至切之言責高祖為隋室懿戚重臣不<lb/>
　當墟其社稷然而史臣不載其辭者蓋為唐而諱之<lb/>
　故使二子忠烈之名不彰於世夫鉛刀尚能一割病<lb/>
　虎猶能一搏使君雅稍有權力豈不能一奮而報隋<lb/>
　乎今乃洗玉之汙而使之潔抉月之霾而使之明庸<lb/>
<pb n="KR2o0015_WYG_067-19a"/>
　以勸後世不忘舊君者若當時既没其美後世又不<lb/>
　顯其節則愚恐忠烈之道由是而寖息矣<lb/>
蘇世長<lb/>
　張唐英曰世長侍高祖宴於披香殿見其華麗乃曰<lb/>
　此殿煬帝造乎高祖曰卿好諫似直其心實詐此是<lb/>
　吾造卿何言之世長曰昔陛下居於武功之時宅纔<lb/>
　庇風雨當此之時亦以為足今初有天下於隋宫室<lb/>
　又加雕飾其可得乎以此知世長之於諌諍得諷諌<lb/>
<pb n="KR2o0015_WYG_067-19b"/>
　之道也且有天下之君窮奢極侈以厚奉養園苑畏<lb/>
　其不廣宫室畏其不壯娥嬪畏其不麗車服畏其不<lb/>
　高不美竭生民之力務為自奉之計不念創業之艱<lb/>
　難惟見守成之容易自漢而下結怨於民敗亂繼踵<lb/>
　率皆由此世長見高祖初得天下而遽追秦皇漢武<lb/>
　之侈仍諌以武功舊宅纔庇風雨此管仲所謂願君<lb/>
　無忘射鈎臣亦不敢忘檻車之謂也<lb/>
傅弈<lb/>
<pb n="KR2o0015_WYG_067-20a"/>
　張唐英曰傅弈武德中嘗上書請除釋氏時蕭瑀方<lb/>
　崇信釋氏弈與難詰瑀辭屈乃合掌曰地獄所設正<lb/>
　謂此也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_067-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十六</head> <lb/>
    <p>
<pb n="KR2o0015_WYG_086-1a"/>
欽定四庫全書<lb/>
　歴代名賢確論卷八十六<lb/>
　　順宗<lb/>
　　　王叔文以杜佑掌財賦而已副之<hi>范祖禹</hi>
　　　賈耽鄭珣瑜相次歸卧<hi>范祖禹</hi>
　　　劉禹錫<hi>東坡</hi>
　　　董侹<hi>劉禹錫</hi>
　　憲宗一<lb/>
<pb n="KR2o0015_WYG_086-1b"/>
　　　憲宗求聽諫争<hi>范祖禹</hi>
　　　于頔勸峻刑上曰欲使朕失人心耳<hi>范祖禹</hi>
　　　上不以平蔡鄆事付史<hi>范祖禹</hi>
　　　以張𢎞靖爲河東節度<hi>范祖禹</hi>
　　　罷鄭絪相李藩<hi>范祖禹</hi>
　　　罷權德輿相<hi>范祖禹</hi>
　　　憲宗任相<hi>孫之翰</hi>
　　　帝暴崩宫中<hi>范祖禹</hi>　<hi>石守道</hi>
<pb n="KR2o0015_WYG_086-2a"/>
　　　宦官<hi>范祖禹</hi>
　　　藩鎮<hi>范祖禹</hi>　<hi>温公</hi>
　　　淮西<hi>昌黎</hi>
王叔文以杜佑掌財賦而已副之<lb/>
　范祖禹論曰易曰咸其股執其隨往吝象曰咸其股<lb/>
　亦不處也志在隨人所執下也春秋傳曰凡師能左<lb/>
　右之曰以皆言制於人而無所能為也杜佑以舊相<lb/>
　不恥與小人共事而為之用其可賤也<lb/>
<pb n="KR2o0015_WYG_086-2b"/>
賈耽鄭珣瑜相次歸卧<lb/>
　范祖禹論曰孔子曰行已有恥可謂士矣孟子曰人<lb/>
　不可以無恥恥之於人大矣賈耽鄭珣瑜當小人用<lb/>
　事而為相碌碌無補知其不可引疾而去能知恥矣<lb/>
　方之杜佑髙郢豈不有間哉<lb/>
劉禹錫<lb/>
　東坡論禹錫文過曰禹錫既敗為書自解言王叔文<lb/>
　實工言治道能以口辯移人既得用所施為人不以<lb/>
<pb n="KR2o0015_WYG_086-3a"/>
　為當太上乆疾宰臣及用事者不得對宫掖事秘建<lb/>
　桓立順功歸貴臣由是及貶後漢宦者傳論云孫珵<lb/>
　定立順之功曹騰叅建桓之䇿騰與梁冀比捨清河<lb/>
　而立蠡吾此漢之所以亡也與廣陵王監國事豈可<lb/>
　同日而語哉禹錫乃敢以為比以此知小人之為姦<lb/>
　雖已敗猶不悛也其可復置之要地乎<lb/>
董侹<lb/>
　劉禹錫曰片言可以明百意坐馳可以役萬景工於<lb/>
<pb n="KR2o0015_WYG_086-3b"/>
　詩者能之風雅體變而興同古今調殊而理一達詩<lb/>
　者能之工生於才達生於明工者還相為用而後詩<lb/>
　道備矣<hi>云云</hi>詩者其文章之藴邪義得而言喪故微而<lb/>
　難能境生於象外故精而寡和千里之謬不容秋毫<lb/>
　非有的然之姿可使戸曉必俟知者然後鼓行於時<lb/>
　自建安距永明已還詞人比肩唱和相發有以朔風<lb/>
　零雨髙視天下蟲噪鳥鳴蔚在史䇿國朝因之粲然<lb/>
　復興由篇章以躋貴仕者相踵而起兵興已還右武<lb/>
<pb n="KR2o0015_WYG_086-4a"/>
　尚功公卿大夫以憂濟為任不暇器人於文什之間<lb/>
　故其風寢息樂府協律不能足新詞以度曲夜諷之<lb/>
　職寂寥無紀則董生之貧卧于裔土也其不得於時<lb/>
　者歟其不試故藝者歟<lb/>
憲宗求聽諫争<lb/>
　范祖禹論上謂宰相事有違宜卿當諫論曰憲宗以<lb/>
　太宗納諫厲其羣臣其有意於貞觀之治乎夫能自<lb/>
　防如此庶可以寡過矣詩曰無念爾祖聿修厥徳憲<lb/>
<pb n="KR2o0015_WYG_086-4b"/>
　宗有焉　又論上責宰相當力諫曰人君患不從諫<lb/>
　人臣患不納忠人君唯不從諫也是以君子日踈小<lb/>
　人日親君子立人之朝豈以踈而遂易其心哉有官<lb/>
　守者不失其職有言責者不失其言君從之亦諫也<lb/>
　君不從之亦諫也諫而不入則去之臣之義也君惡<lb/>
　正直而說諂䛕然而未嘗殺一正士戮一諫者也而<lb/>
　其臣懷禄畏罪而不言則曰君不能從此孟子所謂<lb/>
　賊其君者也憲宗之責宰相其以未盡人臣之義乎<lb/>
<pb n="KR2o0015_WYG_086-5a"/>
　　又論上詰李綘久不諫曰憲宗可謂能自克矣書<lb/>
　曰僕臣正厥后克聖夫能求諫如此豈非親正直之<lb/>
　益乎說命曰后克聖臣不命其承茍能恱而從之又<lb/>
　責以求之何患乎臣之不諫也<lb/>
于頔勸峻刑上曰欲使朕失人心耳<lb/>
　范祖禹曰守位以仁不聞以威有罪而刑之曰天討<lb/>
　先王豈敢輕重於其心哉故書曰惟我在天下曷敢<lb/>
　有越厥志言刑在人而不在已所以為無私也然則<lb/>
<pb n="KR2o0015_WYG_086-5b"/>
　人君患無德不患無威人臣勸之以峻刑是納君於<lb/>
　惡也孔子曰不知言無以知人憲宗懲于頔之姦謀<lb/>
　其可謂知言矣夫如是邪說何自而入哉<lb/>
上不以平蔡鄆事付史<lb/>
　范祖禹曰憲宗勞而不伐有功而不矜此大禹之德<lb/>
　也豈不賢哉其行已如此而不能勝其驕侈之心卒<lb/>
　任小人以隳盛業何其撥亂之易而守成之難邪蓋<lb/>
　危則懼懼則善心生安則泰泰則逸心生是以天下<lb/>
<pb n="KR2o0015_WYG_086-6a"/>
　既平而禍患常生於所忽也<lb/>
以張𢎞靖為河東節度<lb/>
　范祖禹論𢎞靖請併力平淮西乃征恒冀帝不從遂<lb/>
　求罷明年以為節度曰張𢎞靖言不失職進退以禮<lb/>
　有大臣之體矣其後卒捨恒冀併力淮西如其所慮<lb/>
　憲宗雖得之於裴度而失之於𢎞靖豈未之思乎<lb/>
罷鄭絪相李藩<lb/>
　范祖禹曰憲宗以循黙罷鄭絪以忠直相李藩責任<lb/>
<pb n="KR2o0015_WYG_086-6b"/>
　如此可謂正矣其中興唐室不亦宜乎<lb/>
罷權德輿相<lb/>
　范祖禹曰德輿依違中立無所適從自以為得固位<lb/>
　之術矣且於同列猶不敢忤而况於君乎茍無所發<lb/>
　明則焉用相矣憲宗黜之足以厲其臣下豈不明哉<lb/>
憲宗任相<lb/>
　孫之翰論曰古人謂天下安注意相天下危注意將<lb/>
　此非通論夫天下安固注意於相天下危亦當注意<lb/>
<pb n="KR2o0015_WYG_086-7a"/>
　於相相得人將自出矣今觀唐事大可驗德宗建中<lb/>
　中以兩河亂銳意平定時得馬燧李抱真李晟輩數<lb/>
　名將任之竟不能平魏博淄青之亂反致大變者相<lb/>
　不得人也相者盧杞也無大公至忠之心無經營處<lb/>
　置之才雖有名將故不能成功也憲宗自即位有興<lb/>
　復大業之志首得杜黄裳陳安危之本啓其機斷繼<lb/>
　得武元衡裴垍李絳裴度謀議國事數賢皆大忠至<lb/>
　明之人故能選任將帥平定㓂亂六十年叛渙之地<lb/>
<pb n="KR2o0015_WYG_086-7b"/>
　復為王土四方之人再見太平光采者相得其人也<lb/>
　則所謂天下危亦當注意於相相得人將自出矣非<lb/>
　其驗歟或曰建中叛者李希烈田恱朱滔等皆劇賊<lb/>
　非元和中劉闢李錡盧從史王承宗吳元濟李師道<lb/>
　之比也故馬燧輩不能平希烈等數賊髙崇文輩能<lb/>
　平闢等數叛臣也此由賊之彊弱將之用力難易又<lb/>
　何繫於相之事焉答曰希烈等雖劇賊過於闢等然<lb/>
　馬燧抱真李晟之為將亦過於髙崇文李光顔李愬<lb/>
<pb n="KR2o0015_WYG_086-8a"/>
　之徒也以是論之將才賊勢正等爾但前日之將不<lb/>
　能成功後日之將能成功者實繫於相爾建中元和<lb/>
　之事難以䟽舉今舉一二事最顯者證之馬燧輩敗<lb/>
　田悅於洹水悅奔魏州城中敗卒無三二千人皆夷<lb/>
　傷未起日夕俟降燧輩若乘勝進兵獲田悦收魏博<lb/>
　反掌間爾時河北劇賊惟恱悦既平李納勢弱望風<lb/>
　當降况朱滔等未叛河北無事矣河北無事河南一<lb/>
　希烈兇賊既無黨援何能為哉但燧與抱真不和遷<lb/>
<pb n="KR2o0015_WYG_086-8b"/>
　延不進致悅嬰城固守且誘朱滔等同叛遂成横流<lb/>
　之勢蓋燧窺朝廷之事盧杞所為險薄專報怨讎必<lb/>
　無公平之法以御於外故少所畏憚敢乗私忿之心<lb/>
　不了國事也杜黄裳薦髙崇文使討劉闢崇文固盡<lb/>
　心軍事黄裳尚慮未得成功以其所憚之人制之使<lb/>
　人諭之曰若不盡力當用劉澭代之黄裳為宰相已<lb/>
　薦用名將復以能者制之崇文不得不速於立功也<lb/>
　裴度請督戰淮西諸將聞之益用命知度必能賞功<lb/>
<pb n="KR2o0015_WYG_086-9a"/>
　罰罪也以此證之天下安危繫於相豈不彰彰乎然<lb/>
　相之賢非天子之明不能任也又見憲宗之明能任<lb/>
　賢相則徳宗以政柄付於姦人何如主哉元和之治<lb/>
　建中之亂後之君天下者深鑒之<lb/>
帝暴崩宫中<lb/>
　范祖禹曰憲宗伐叛討逆盪平河南唐室威令赫然<lb/>
　復張而變生於左右近習身陷大禍由任相非其人<lb/>
　故也可不為深戒哉　又論曰陳洪志弑憲宗而穆<lb/>
<pb n="KR2o0015_WYG_086-9b"/>
　宗不討賊故舊史於憲宗之崩疑以傳疑其後文宗<lb/>
　謀誅宦者本討元和之亂宣宗追怨穆宗以為豫謀<lb/>
　窮治逆黨誅之殆盡其子孫皆以為弑則無疑矣臣<lb/>
　故正其事曰為陳洪志所弑<lb/>
　石守道論曰天寳之後唐室失御中官内握兵權各<lb/>
　擅威福諸侯外據土㝢罕有臣順憲宗皇帝英威神<lb/>
　聖聰明睿武初斬劉闢後平淮蔡遂定東夏威德逺<lb/>
　暢華夷畏服聖功卓然神人柔格信乎中興之聖主<lb/>
<pb n="KR2o0015_WYG_086-10a"/>
　矣然不能鑒祖宗之失革中官之弊而溺於近狎親<lb/>
　任閹寺終於弑戮惜哉<lb/>
宦官<lb/>
　范祖禹論上以李拭請吐突承璀討王承宗上以拭<lb/>
　姦黜之曰憲宗以李拭逢迎其意謂之姦臣可謂明<lb/>
　矣知拭之不可用豈不知承璀之不可將哉而必將<lb/>
　承璀是不能以公滅私以義勝欲也夫不知其非而<lb/>
　為之其過小知其非而為之其過大己為不正則邪<lb/>
<pb n="KR2o0015_WYG_086-10b"/>
　之招也君人之道可不慎其在己者哉　又論以吐<lb/>
　突承璀為招討使曰憲宗以中官為大將此亂政也<lb/>
　然其羣臣皆以為不可彊諫而力爭者相屬於朝此<lb/>
　則治世之事也亦足以見其賢臣之多矣天下之禍<lb/>
　莫大於人君過舉而下莫敢言如皆莫敢言則至於<lb/>
　亡而不自知也　又論譚忠說田季安謂以中人為<lb/>
　將乃天子自為謀將誇服臣下曰朝廷伐叛討逆以<lb/>
　一四方此天下之公義也必與天下賢者共為之克<lb/>
<pb n="KR2o0015_WYG_086-11a"/>
　以天下不克以天下天子無私焉憲宗欲自有其功<lb/>
　故任中人不任將相是天子與臣下爭功也何其不<lb/>
　廣哉夫天下之功在用人而不自用用伊尹者湯之<lb/>
　功用傳説者髙宗之功用十亂者武王之功用周公<lb/>
　者成王之功未聞獨用家臣而後功由己出也憲宗<lb/>
　一將承璀而天下之人皆見其情知其將以夸服臣<lb/>
　下人君之動可不慎哉<lb/>
藩鎮<lb/>
<pb n="KR2o0015_WYG_086-11b"/>
　范祖禹論杜黄裳對帝請以法度裁藩鎮曰藩鎮之<lb/>
　亂異於諸侯諸侯自上古以來有之皆聖賢之後王<lb/>
　者不得而滅絶也王畿不過千里其外皆以封國故<lb/>
　王者不勤於德則諸侯强大其理勢然也唐之藩鎮<lb/>
　皆起於盗賊其始也天子封殖之又從而姑息之至<lb/>
　于不可制人主自取之也憲宗一裁以法而莫不畏<lb/>
　威猶反掌之易天下治亂豈有不由君相者哉　又<lb/>
　論以内庫錢百五十萬緡賜魏博軍士曰憲宗不愛<lb/>
<pb n="KR2o0015_WYG_086-12a"/>
　府庫之積以慰魏博三軍之心可謂知所取與能用<lb/>
　善謀矣其德厚如此猶不過於一傳而復失之雖穆<lb/>
　宗御失其道亦由人心不固而王澤易竭也况不懷<lb/>
　之以德而臨之以兵其能有之十年乎　又論上以<lb/>
　愛女妻于頔之子頔遂入朝曰天子之於天下其為<lb/>
　政必可繼也憲宗不愛一女以悦于頔天下藩鎮焉<lb/>
　得人人而悦之古之王者所與為婚姻而嫁以女者<lb/>
　必先聖之後不然則甥舅之國也頔方命不朝而天<lb/>
<pb n="KR2o0015_WYG_086-12b"/>
　子以女妻其子不亦替乎　又論李絳言河北諸鎮<lb/>
　不同浙西劒南未易取曰人君之患在狃於一勝而<lb/>
　欲事所難不知敵之强弱堅脆而輕用其武一戰不<lb/>
　克喪威長冦征伐不息或起内患德宗興元之亂是<lb/>
　也夫根深則難抜疾固則難攻亂日淺者治之亦易<lb/>
　亂日乆者除之亦難先王内修政事外攘夷狄其為<lb/>
　之有本末圖之有先後是以無欲速輕舉之悔也<lb/>
　又論四年方平淮西曰人君之御天下其失之甚易<lb/>
<pb n="KR2o0015_WYG_086-13a"/>
　其取之甚難以憲宗之明斷將相之忠賢竭天下之<lb/>
　兵力以伐三州四年而後克其難如此則人君豈可<lb/>
　不兢兢業業慎其所以守之者哉　又論横海節度<lb/>
　烏重胤奏罷鎮將令刺史領兵曰後世郡縣古之諸<lb/>
　侯也委之以土地人民而不與之兵是以匹夫而守<lb/>
　一州也天下有變則城郭不守而朝廷無藩籬之固<lb/>
　何異於無郡縣乎是故為法者必闗盛衰焉使一縣<lb/>
　之衆必由於令一郡之衆必由於守守之權歸於按<lb/>
<pb n="KR2o0015_WYG_086-13b"/>
　察按察之權歸於天子則天下如網綱之相維臂指<lb/>
　之相使矣唐自中葉郡置鎮兵主將有擅兵之勢而<lb/>
　刺史無専城之任是以郡縣愈弱藩鎮愈强横海一<lb/>
　帥制之得宜而數世順命况天下處之皆得其道何<lb/>
　危亂之有哉<lb/>
　溫公論沂州軍亂王弁殺王遂而曹華屠軍卒千二<lb/>
　百人曰春秋書楚子䖍誘蔡侯般殺之于申彼列國<lb/>
　也孔子猶深貶之惡其誘討也况為天子而誘匹夫<lb/>
<pb n="KR2o0015_WYG_086-14a"/>
　乎王遂以聚歛之才殿新造之邦用苛虐致亂王弁<lb/>
　庸夫乗釁竊發茍沂帥得人戮之易於犬豕耳何必<lb/>
　以天子詔書為誘人之餌乎且作亂者五人耳乃使<lb/>
　曹華設詐屠千餘人不亦濫乎然則自今士卒孰不<lb/>
　猜其將帥將帥何以令其士卒上下盻盻如冦讎聚<lb/>
　處得間則相魚肉惟先發者為雄耳禍亂何時而弭<lb/>
　哉惜夫憲宗削平僭亂幾致太平其美業所以不終<lb/>
　由茍狥近功不敦大信故也<lb/>
<pb n="KR2o0015_WYG_086-14b"/>
淮西<lb/>
　昌黎平淮西碑曰唐承天命遂臣萬方孰居近土襲<lb/>
　盗以狂往在𤣥宗崇極而圯河北悍驕河南附起四<lb/>
　聖不宥屢興師征有不能克益戍以兵夫耕不食婦<lb/>
　織不裳輸之以車為卒賜粮外多失朝曠不嶽狩百<lb/>
　𨽻怠官事亡其舊帝時繼位顧瞻咨嗟惟汝文武孰<lb/>
　恤予家既斬吳蜀旋取山東魏將首義六州降從淮<lb/>
　蔡不順自以為彊提兵叫讙欲事故常始命討之遂<lb/>
<pb n="KR2o0015_WYG_086-15a"/>
　連姦鄰隂遣刺客來賊相臣方戰未利内驚京師羣<lb/>
　臣上言莫若惠來帝為不聞與神為謀乃相同德以<lb/>
　訖天誅乃敕顔胤愬武古通咸統於宏各奏汝功三<lb/>
　方分攻五萬其師大軍北乗厥數倍之常兵時曲軍<lb/>
　士蠢蠢既剪凌雲蔡卒大窘勝之邵陵郾城來降自<lb/>
　夏入秋復屯相望兵頓不勵告功不時帝哀征夫命<lb/>
　相往釐士飽而歌馬騰於槽試之新城賊遇敗逃盡<lb/>
　抽其有聚以防我西師躍入道無留者額額蔡城其<lb/>
<pb n="KR2o0015_WYG_086-15b"/>
　疆千里既入而有莫不順俟帝有㤙言相度來宣誅<lb/>
　止其魁釋其下人蔡之卒夫投甲呼舞蔡人婦女迎<lb/>
　門笑語蔡人告饑船粟往哺蔡人告寒賜以繒布始<lb/>
　時蔡人禁不往來今相從戲里門夜開始時蔡人進<lb/>
　戰退戮今旰而起左飱右粥為之擇人以收餘憊選<lb/>
　吏賜牛教而不稅蔡人有言始迷不知今乃大覺羞<lb/>
　前之為蔡人有言天子明聖不順族誅順保性命汝<lb/>
　不吾信視此蔡方孰為不順往斧其吭凡叛有數聲<lb/>
<pb n="KR2o0015_WYG_086-16a"/>
　勢相倚吾强不支汝弱奚恃其告而長而父而兄奔<lb/>
　走偕來同我太平淮蔡為亂天子伐之既伐而饑天<lb/>
　子活之始議伐蔡卿士莫隨既伐四年小大並疑不<lb/>
　赦不疑由天子明凡此蔡功惟斷乃成既定淮蔡四<lb/>
　夷畢來遂開明堂坐以治之<lb/>
　<lb/>
　<lb/>
　<lb/>
<pb n="KR2o0015_WYG_086-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷三十</head> <lb/>
    <p>
<pb n="KR2o0015_WYG_030-1a"/>
欽定四庫全書<lb/>
　歴代名賢確論卷三十<lb/>
　　諸王<lb/>
　　　楚之興亡<hi>潁濱</hi>　<hi>温公/</hi>　<hi>劉軻</hi>
　　懷王<lb/>
　　　屈原<hi>皮日休</hi>　<hi>栁州/</hi>　<hi>潁濱</hi>
　　襄王<lb/>
　　　迎婦於秦<hi>温公</hi>
<pb n="KR2o0015_WYG_030-1b"/>
　　　宋玉對風<hi>潁濱</hi>
　　考烈王<lb/>
　　　春申君<hi>皮日休</hi>　<hi>潁濱</hi>
　　諸王<lb/>
　　　國之興亡<hi>潁濱</hi>　<hi>温公</hi>
　　惠王<lb/>
　　　樂毅<hi>潁濱</hi>　<hi>東坡</hi>
　　王喜<lb/>
<pb n="KR2o0015_WYG_030-2a"/>
　　　燕丹荆軻<hi>温公</hi>
楚之興亡<lb/>
　潁濱曰楚靈王因陳公子招之亂而滅陳追討蔡侯<lb/>
　般之弑君而滅蔡假大義以濟私欲晉政已亂莫之<lb/>
　能較沛然自以為得計矣不十年而有乾谿之禍秦<lb/>
　惠王使張儀說楚懷王欺而賣之如刼嬰兒昭王又<lb/>
　誘而執之咸陽加之以兵遂分楚之半此其惡甚於<lb/>
　楚靈王然傳子孫累世其禍乃應夫國天地有與立<lb/>
<pb n="KR2o0015_WYG_030-2b"/>
　矣一日為惡禍未即報也本弱者速斃根深者徐拔<lb/>
　彼方以得為幸而不知天網之不失也是故楚雖已<lb/>
　滅而楚之父老知秦之禍曰楚雖三戸亡秦必楚卒<lb/>
　之滅秦者皆楚人也楚莊王討陳夏徴舒圍鄭及宋<lb/>
　力皆足以取之棄而不有夫豈不欲畏天故也莊王<lb/>
　既霸諸侯而楚遂以興天命之不僭如此而可誣者<lb/>
　哉<lb/>
　温公曰楚自祝融鬻熊以來其有國幾何年矣方其<lb/>
<pb n="KR2o0015_WYG_030-3a"/>
　盛也奄有南海慿陵諸夏及懷王放廢忠良親近讒<lb/>
　慝惑於張儀之口而耳目不能自守見欺而不悟亡<lb/>
　師而不悔以失濟失客死於秦使其子孫銜涕忍恥<lb/>
　以事仇讎強之女而不敢辭陵廟焚而不敢怨兔逃<lb/>
　鼠伏自屏于陳束兵不戰而攻之不解割地請和而<lb/>
　侵之不止卒不見赦而國以淪亡不亦悲乎<lb/>
　劉軻代荀卿與楚相春申君書曰自重黎為火正光<lb/>
　融天下鬻熊有婦德教西伯弟子洎蚡冒熊繹蓽路藍<lb/>
<pb n="KR2o0015_WYG_030-3b"/>
　縷以啟荆蠻歴文武成始臣妾江漢至莊王始與中<lb/>
　國争伯此數君皆郢之祖宗而代亦稱臣之職五尺<lb/>
　童子羞稱五伯臣又可必獨為相君道哉然楚君但<lb/>
　成莊而已矣自莊而下楚亟不競平王嗣位耳目倒<lb/>
　置伍奢以諫死費無極以讒用亡太子走昭王汙楚<lb/>
　宫鞭郢墓豈不以一讒而至乎爾下及懷王知左徒<lb/>
　屈原忠賢始能以楚政付之當諸侯盛以游說交鬬<lb/>
　猶以楚為有人無何為上官靳尚所短王怒疎屈平<lb/>
<pb n="KR2o0015_WYG_030-4a"/>
　平既疎秦果為張儀計啗楚以商於地儀計行秦果<lb/>
　欺楚是以有藍田之役丹浙之敗懷王囚不出咸陽<lb/>
　亡不越魏境客死而屍歸至今為楚痛豈不曰疎屈<lb/>
　平親靳尚而至于爾人亦謂令尹子蘭不得皭然無<lb/>
　非已不能嫉讒又從而惜之俾屈生溺離騷為之作<lb/>
　襄王以前事歴來切骨雖有宋玉唐勒景差輩子弟<lb/>
　賦諷弔屈不已又何能免王於矢石哉<lb/>
屈原<lb/>
<pb n="KR2o0015_WYG_030-4b"/>
　皮日休遇謗曰靳尚之言兮美如㜲子蘭之氣兮醲<lb/>
　於酲既怒矊以相向兮遂裹足而南征面㥾㥾以奚<lb/>
　色心憡憡以何情耳方聰兮忽聧目正視兮忽盲日<lb/>
　當午兮便昃天方晝兮不明欲泣兮有血將啼兮失<lb/>
　聲望靈脩兮似失出國門兮若驚軔識怨兮亦緩駟<lb/>
　知愁兮復鳴既徜徉兮夏水復眷戀兮南荆嗟余夙<lb/>
　秉於大訓兮涵清骨之忠貞即貿貿者之莫子容兮<lb/>
　向重蒼以自盟既惏仁以慿義兮遂鈲信而摫誠將<lb/>
<pb n="KR2o0015_WYG_030-5a"/>
　真宰之不仁兮胡為役余以此生彼鷽斯有賊兮固<lb/>
　不能容乎鶬鶊彼茨菉之叢穢兮固不能讓乎杜蘅<lb/>
　已矣乎國無人兮莫我畱將訴帝于玉京<lb/>
　栁州弔屈原曰先生之不從世兮惟道是就支離搶<lb/>
　攘兮遭世孔疚華蟲薦壤兮進御羔褏牝雞咿嚘兮<lb/>
　孤雄束咮哇咬環觀兮䝉耳大吕堇喙以為羞兮焚<lb/>
　棄稷黍犴獄之不知避兮宫庭之不處陷塗藉穢兮<lb/>
　榮若繡黼榱折火烈兮娛娛笑舞讒巧之嘵嘵兮惑<lb/>
<pb n="KR2o0015_WYG_030-5b"/>
　以為咸池便媚鞠恧兮美逾西施謂謨言之怪誣兮<lb/>
　反置瑱而逺違匿重痼以諱避兮進俞緩之不可為<lb/>
　何先生之凜凜兮厲鍼石而從之仲尼之去魯兮曰<lb/>
　吾行之遲遲栁下惠之直道兮又焉往而可施今夫<lb/>
　世之議夫子兮曰胡隠忍而懷斯惟達人之卓軌兮<lb/>
　固僻陋之所疑委故都以從利兮吾知先生之不忍<lb/>
　立而視其覆墜兮又非先生之所志窮與達固不渝<lb/>
　兮夫唯服道以守義矧先生之悃愊兮陷大故而不<lb/>
<pb n="KR2o0015_WYG_030-6a"/>
　貳沉璜瘞珮兮孰幽而不光荃蕙蔽匿兮胡久而不<lb/>
　芳先生之貌不可得兮猶髣髴其文章託遺編而歎<lb/>
　喟兮渙余涕之盈睚呵星辰而驅詭怪兮夫孰救於<lb/>
　崩亡何揮霍雷電兮茍為是之荒茫耀姱辭之矘朗<lb/>
　兮世果以是之為狂哀余衷之坎坎兮獨藴憤而增<lb/>
　傷諒先生之不言兮後之人又何望忠誠之既内激<lb/>
　兮抑衘忍而不長芉為屈之幾何兮胡獨焚其中腸<lb/>
　吾哀今之為仕兮庸有慮時之否臧食君之禄畏不<lb/>
<pb n="KR2o0015_WYG_030-6b"/>
　厚兮悼得位之不昌退自服以默默兮曰吾言之不<lb/>
　行既媮風之不可去兮懷先生之可忘<lb/>
　潁濱曰漢賈誼為長沙傅過汨羅為賦以弔屈原曰<lb/>
　歴九州而相君何必懷此故都誼之言或一道也而<lb/>
　非原志原楚同姓不忍棄其君而之四方而誼教之<lb/>
　以孔子孟軻歴聘諸侯以求行道勢必不從矣栁下<lb/>
　惠為士師三黜而不去曰直道而事人何往而不三<lb/>
　黜枉道而事人何必去父母之邦惜哉屈原㢘直而<lb/>
<pb n="KR2o0015_WYG_030-7a"/>
　不知道徇兹以死然後為快此所以未合於聖人耳<lb/>
　使原如栁下惠用之則行舍之則藏終身於楚優游<lb/>
　以卒歲庶乎其志也哉<lb/>
迎婦于秦<lb/>
　温公曰甚哉秦之無道也殺其父而刼其子楚之不<lb/>
　競也忍其父而婚其讎嗚呼楚之君誠得其道臣誠<lb/>
　得其人秦雖强烏得陵之哉善乎荀卿論之曰夫道<lb/>
　善用之則百里之地可以獨立不善用之則楚六千<lb/>
<pb n="KR2o0015_WYG_030-7b"/>
　里而為讐人役故人主不務得道而廣有其勢是其<lb/>
　所以危也<lb/>
宋玉對風<lb/>
　潁濱曰昔楚襄王從宋玉景差於蘭臺之宫有風颯<lb/>
　然而至者王披襟當之曰快哉此風寡人所與庶人<lb/>
　共者耶宋玉曰此獨大王之雄風耳庻人安得而共<lb/>
　之玉之言蓋有諷焉夫風無雌雄之異而人有遇不<lb/>
　遇之變楚王之所以為樂與楚人之所以為憂此則<lb/>
<pb n="KR2o0015_WYG_030-8a"/>
　人之變也而風何與焉士生於世使其中不自得將<lb/>
　何往而非病使其中坦然不以物傷性將何適而非<lb/>
　快<lb/>
春申君<lb/>
　皮日休曰士以知已委用於人報其用者術茍不王<lb/>
　要在强其國尊其君也上可以霸略次可以忠烈無<lb/>
　王術而有霸略者可以勝人國無霸略而有忠烈者<lb/>
　亦足以勝人國春申之道復何如哉憂荆不勝以身<lb/>
<pb n="KR2o0015_WYG_030-8b"/>
　市竒計不曰忠乎荆太子既去歇孤在秦其俟刑待<lb/>
　禍若自屠以當餒虎不曰烈乎然徙都於夀春失鄧<lb/>
　室之固去方城之險捨江漢之利其為人謀下矣猶<lb/>
　死以吳為宫室以魯為封疆春申之力哉當斯時也<lb/>
　茍任荀卿之儒術廣聖人之道用之朞月荆可王矣<lb/>
　然以猜去士以謗免賢於戲儒術聖道其奥藏天地<lb/>
　其明燭鬼神春申且不悟況李園之陰謀豈易悟哉<lb/>
　豈易悟哉<lb/>
<pb n="KR2o0015_WYG_030-9a"/>
　潁濱曰黄歇相楚王患王無子而以己子盜為其後<lb/>
　雖使聽朱英殺李園終擅楚國亦將不免大咎何以<lb/>
　言之秦楚立國僅十歲矣無功於民而獲罪於天天<lb/>
　以不韋歇陰亂其嗣而與之俱斃豈區區朱英所能<lb/>
　為哉不然以黄歇之智而朱英之言獨無槩於中乎<lb/>
國之興亡<lb/>
　潁濱曰燕召公之後然國於蠻貊之間禮樂㣲矣春<lb/>
　秋之際未嘗出與諸侯㑹盟至於戰國亦以耕戰自<lb/>
<pb n="KR2o0015_WYG_030-9b"/>
　守安樂無事未嘗被兵文公二十八年蘇秦入燕始<lb/>
　以縱横之事說之自是兵交中國無復寧歲六世而<lb/>
　亡吳自太伯至夀夢十七世不通諸侯自巫臣入吳<lb/>
　教吳乘車戰射與晉楚力争七世而亡燕吳雖南北<lb/>
　絶逺而興亡之迹大略相似彼說客策士借人之國<lb/>
　以自快於一時可矣而為國者因而徇之猖狂恣行<lb/>
　以速滅亡何哉夫起於僻陋之中而奮於諸侯之上<lb/>
　如商周先王以德服人則可不然皆禍也至太子丹<lb/>
<pb n="KR2o0015_WYG_030-10a"/>
　不聽鞠武而用田光欲以一匕首斃秦雖使荆軻能<lb/>
　害秦王亦何以救秦之滅燕而況不能哉此又蘇秦<lb/>
　之所不取也<lb/>
　温公曰燕在春秋時玉帛不通於中國簡策所書鮮<lb/>
　焉及文侯始大與諸侯約以擯秦王噲慕堯舜以國<lb/>
　授子之而敗死為天下笑求名失實乃至是乎昭王<lb/>
　刻意勤身招賢下士卒用弱燕以報强齊有志者功<lb/>
　無不成也惠王信讒以喪垂成之業惜哉丹以尺八<lb/>
<pb n="KR2o0015_WYG_030-10b"/>
　匕首欲刼秦王以安社稷不亦戲乎遂使召伯之廟<lb/>
　不祀忽諸<lb/>
樂毅<lb/>
　潁濱曰梁惠王拔趙邯鄲而齊宣王敗之馬陵虜其<lb/>
　太子申齊湣王伐宋而五國伐齊湣王出死於莒何<lb/>
　者無德而有功諸侯之所共疾兵之招也故非有功<lb/>
　之難而有以保其功之難耳樂毅為燕合諸侯破齊<lb/>
　殺湣王舉全齊之富而歸之燕徇齊五年下齊七十<lb/>
<pb n="KR2o0015_WYG_030-11a"/>
　餘城惟莒即墨未服兵久於外燕人無怨心諸侯無<lb/>
　異議其所以鎮撫内外必有道矣湣王之暴神人之<lb/>
　所共棄而伐齊之利諸侯之所共有此固毅之本意<lb/>
　歟至與莒即墨相持田單拒之五年而不決此非戰<lb/>
　之罪勇智相敵勢固然矣廉頗拒王齕於長平司馬<lb/>
　懿拒諸葛亮於岐山智均力敵雖有小負莫肯先決<lb/>
　而要之以久使毅不遭惠王之隙以燕之衆而臨二<lb/>
　城磨以歲月雖田單之智將何能為乎其勢如燕將<lb/>
<pb n="KR2o0015_WYG_030-11b"/>
　之守聊愈久而愈困耳至夏侯𤣥不達兵勢以謂毅<lb/>
　不下二城將以成王者之業此書生之論非其實也<lb/>
　東坡曰自知其可以王而王者三王也自知其不可<lb/>
　以王而霸者五霸也或者之論曰圖王不成其弊猶<lb/>
　可以霸嗚呼使齊桓晉文而行湯武之事將求亡之<lb/>
　不暇雖欲霸可得乎夫王道者不可以小用也大用<lb/>
　則王小用則亡昔者徐偃王宋襄公嘗行仁義矣然<lb/>
　終以亡其身喪其國者何哉其所施者未足以充其<lb/>
<pb n="KR2o0015_WYG_030-12a"/>
　所求也故夫有可以得天下之道而無取天下之心<lb/>
　乃可與言王矣范蠡留侯雖非湯武之佐然亦可謂<lb/>
　剛毅果敢卓然不惑而能有所必為者也觀吳王困<lb/>
　於姑蘇之上而求哀請命於勾踐勾踐欲赦之彼范<lb/>
　蠡者獨以為不可援桴進兵卒刎其頸項籍之解而<lb/>
　東髙祖亦欲罷兵歸國留侯諫曰此天亡也急擊勿<lb/>
　失此二人者以為區區之仁義不足以易吾之大計<lb/>
　也嗟夫樂毅戰國之雄未知大道而竊嘗聞之則足<lb/>
<pb n="KR2o0015_WYG_030-12b"/>
　以亡其身而已矣論者以為燕惠王不肖用反間以<lb/>
　騎刼代將卒走樂生此其所以無成者出於不幸而<lb/>
　非用兵之罪然當時使昭王尚在反間不得行樂毅<lb/>
　終亦必敗何者燕之并齊非秦楚三晉之利今以百<lb/>
　萬之師攻兩城之殘冦而數歲不決師老於外此必<lb/>
　有乘其虚者矣諸侯乘之於内齊擊之於外當此時<lb/>
　雖太公穰苴不能無敗然毅以百倍之衆數歲而不<lb/>
　能下兩城者非智力不足蓋欲以仁義服齊之民故<lb/>
<pb n="KR2o0015_WYG_030-13a"/>
　不忍急攻而至於此也夫以齊人苦湣王之强暴樂<lb/>
　毅茍退而休兵治政令寛賦役反田里安老幼使齊<lb/>
　人無復鬬志則田單者獨誰與戰哉奈何以百萬之<lb/>
　師相持而不決此固所以使齊人得而徐為之謀也<lb/>
　當戰國時兵强相吞者豈獨在我以燕齊之衆壓其<lb/>
　城而急攻之使滅其誰曰不可嗚呼欲王則王不王<lb/>
　則審其所處無使兩失焉而為天下笑也<lb/>
燕丹荆軻<lb/>
<pb n="KR2o0015_WYG_030-13b"/>
　温公曰燕丹不勝一朝之忿以犯虎狼之秦輕慮淺<lb/>
　謀挑怨速禍使召公之廟不祀忽諸罪孰大焉而論<lb/>
　者或謂之賢豈不過哉夫為國家者任官以才立政<lb/>
　以禮懷民以仁交鄰以信是以官得其人政得其節<lb/>
　百姓懷其德四鄰親其義夫如是則國家安如磐石<lb/>
　熾如焱火觸之者碎犯之者焦雖有强暴之國尚何<lb/>
　足畏哉丹釋此不為顧以萬乘之國決匹夫之怒逞<lb/>
　盜賊之謀功隳身戮社稷為墟不亦悲哉夫膝行蒲<lb/>
<pb n="KR2o0015_WYG_030-14a"/>
　伏非恭也復言重諾非信也糜金散玉非惠也刎首<lb/>
　決腹非勇也要之謀不逺而動不義其楚勝白公之<lb/>
　流乎荆軻懷其豢養之私不顧赤族欲以尺八匕首<lb/>
　强燕而弱秦不亦愚乎故揚子諭之以要離為蛛螫<lb/>
　之靡聶政為壯士之靡荆軻為刺客之靡皆不可謂<lb/>
　之義又曰荆軻君子盜諸<lb/>
　<lb/>
　<lb/>
<pb n="KR2o0015_WYG_030-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷三十<lb/>
</p>
<p>
</p>
  </div>
</body>
</text>
</TEI>
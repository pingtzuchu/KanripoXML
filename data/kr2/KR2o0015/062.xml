<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷六十二</head> <lb/>
    <p>
<pb n="KR2o0015_WYG_062-1a"/>
欽定四庫全書<lb/>
　歴代名賢確論卷六十二<lb/>
　　前趙<lb/>
　　　劉淵聰曜<hi>温公</hi>
　　後趙<lb/>
　　　石勒虎<hi>温公</hi>
　　前燕<lb/>
　　　慕容廆巂暐恪評<hi>温公</hi>
<pb n="KR2o0015_WYG_062-1b"/>
　　後燕<lb/>
　　　慕容垂寶盛熙德超<hi>温公</hi>
　　前秦<lb/>
　　　苻堅苻洪王猛<hi>温公</hi>
　　　淮淝之戰<hi>何去非</hi>　<hi>子由</hi>
　　　苻堅禮慕容垂不殺<hi>温公</hi>
　　　苻堅以慕容評為給事<hi>温公</hi>
　　　赦行唐公洛叛不誅<hi>温公</hi>
<pb n="KR2o0015_WYG_062-2a"/>
　　後秦<lb/>
　　　姚弋仲襄萇興泓<hi>温公</hi>
劉淵聰曜<lb/>
　温公論曰劉淵以匈奴遺種乘晉室之衰奄有河汾<lb/>
　天下蠭起之衆輻輳而歸之石勒王彌皆北面為臣<lb/>
　聰承其故業遂陷兩都執辱二帝矜夸淫縱殘暴無<lb/>
　親幸以病終墳草未生家為屠戮矣曜以疎屬屢建<lb/>
　大功專制關中遭靳凖之亂興師討賊遂承漢業及<lb/>
<pb n="KR2o0015_WYG_062-2b"/>
　揚戈隴阪則陳安授首按甲西河則張茂稱藩亦一<lb/>
　時之雄俊也然始與靳氏約降則非義終滅其家則<lb/>
　非信使石勒因而自絶則非智乃知二三其德而能<lb/>
　成功者鮮矣及乘高堠之捷以圍金墉一戰而跌生<lb/>
　為禽虜雖其輕易以取禍亦不幸而天亡也<lb/>
石勒虎<lb/>
　温公論曰石勒以淵聰殘𨽻崛起皁櫪之間連百萬<lb/>
　之衆橫行天下斵喪晉室東擒茍晞北取王浚西逐<lb/>
<pb n="KR2o0015_WYG_062-3a"/>
　劉琨南舉兖豫皆如俯拾地芥劉曜席戰勝之威長<lb/>
　驅伊洛有并吞山東之志勒舉鞭一麾曜惛然就縛<lb/>
　遂兼其國奄有中區羌氐咸服其才不有過人者能<lb/>
　如是乎虎以悍戾之資濟貪狡之志賊虐其孤而剽<lb/>
　奪其位恃其詐力以陵人暴物窮奢極欲不可盈饜<lb/>
　自以為非天崩地陷則抱子弄孫無復後憂及夫父<lb/>
　子相殘兄弟相攻尸浮漳濵家無噍類積惡不已舍<lb/>
　滅亡何適哉<lb/>
<pb n="KR2o0015_WYG_062-3b"/>
慕容廆巂暐恪評<lb/>
　温公論曰慕容氏世為君長保據海隅及廆始大屬<lb/>
　晉室版蕩諸夏之民皆襁負而歸之廆拊循勞徠收<lb/>
　其髦俊以賛國政遠奉王命以視大順務農積穀秣<lb/>
　馬厲兵以窺鄰國之釁故能斬將刈旗大啓土宇既<lb/>
　承其遺烈恢大前功於是吞斷遼并宇文俘高麗翦<lb/>
　夫餘吞食幽并而與强趙為敵矣及石氏内亂嶲乘<lb/>
　時而動驅厲精蓄鋭之兵以掃離散土崩之衆無不<lb/>
<pb n="KR2o0015_WYG_062-4a"/>
　順風而靡遂走王午服張平戮段翕擒冉閔左縈右<lb/>
　拂而幽并青冀悉定矣暐之立也太宰恪佐之内修<lb/>
　政事養士愛民外開封疆威行鄰敵及評為政妬宗<lb/>
　室勲賢之人逐之以資鄰敵君闇臣鄙以當苻堅王<lb/>
　猛之威安得不亡乎<lb/>
慕容垂寶盛熙德超<lb/>
　温公論曰慕容垂以美才茂功不容於昏亂之朝自<lb/>
　歸於秦秦王以國士遇之淮南之役不乘人之約亦<lb/>
<pb n="KR2o0015_WYG_062-4b"/>
　足以小償其愧矣而垂之去燕燕人如失其父兄及<lb/>
　其還也人向之如趨市故數年之間掉馬箠從容而<lb/>
　收故業自然之勢也寶以不克負荷開門延敵坐而<lb/>
　待攻又不能固守中山無故逃遁朞年之間蹙國殆<lb/>
　盡子弟親戚翦為仇讎進退失據卒隕其身何其愚<lb/>
　也盛以孺子孤窮自投於仇人之懐終踞其喉而刺<lb/>
　其腹以成其志而復其位自非智勇過人能如是乎<lb/>
　不幸遇盗而天熈以一婦人之故遂亡其國彼何人<lb/>
<pb n="KR2o0015_WYG_062-5a"/>
　哉德以燕室至親居方伯之任總南夏之師敵至不<lb/>
　能禦民散不能安君窮不能救盡喪其田而奪人之<lb/>
　田以居之其智仁勇皆無足稱者然禮賢納諫以保<lb/>
　全青土可謂善敗者不亡矣超以齊役之故輕犯强<lb/>
　敵又不能善用其謀自取滅亡惜哉<lb/>
苻堅苻洪王猛<lb/>
　温公論曰石氏之强也氐羌之屬無不内從而為臣<lb/>
　一朝失馭而角立為患理固然也苻洪徘徊枋頭有<lb/>
<pb n="KR2o0015_WYG_062-5b"/>
　虎據中原之志以徤為不肖然猶西取關中并姚襄<lb/>
　卻桓温遂為强國堅以雄才英略加之慈惠忠信舉<lb/>
　王猛於布衣任之以政勳舊不能離親戚不敢妬非<lb/>
　至明能如是乎故能吞强燕舉河西平巴蜀包漢沔<lb/>
　俘索頭屠龜兹奄有天下十分之六劉石之盛未有<lb/>
　如堅者也觀其舉百萬之衆以臨晉先為之除宫築<lb/>
　第以待其君臣意以為羅中之禽往無不獲也及一<lb/>
　戰而敗遂顛沛不振昔之繫囚降虜皆起而為敵數<lb/>
<pb n="KR2o0015_WYG_062-6a"/>
　月之間寇讎徧於四方戎馬塞於郊甸以至身死人<lb/>
　手子孫殄滅何哉論者皆咎堅寵信羌與鮮卑而伐<lb/>
　晉彼皆求睹其迹而言之未逹其本也要之堅恃其<lb/>
　强大易而無備此其所以敗亡也夫　又曰論者皆<lb/>
　以為秦王堅之亡由不殺慕容垂姚萇故也臣獨以<lb/>
　為不然許劭謂魏武帝治世之能臣亂世之姦雄使<lb/>
　堅治國無失其道則垂萇皆秦之能臣也烏能為此<lb/>
　哉堅之所以亡由驟勝而驕故也魏文侯問李克吳<lb/>
<pb n="KR2o0015_WYG_062-6b"/>
　之所以亡對曰數戰數勝文侯曰數戰數勝國之福<lb/>
　也何以亡對曰數戰則民疲數勝則主驕以驕主御<lb/>
　疲民未有不亡者也秦王堅似之矣<lb/>
淮淝之戰<lb/>
　何去非曰慕容垂舉而以智克戰以順合而以竒勝<lb/>
　堅之為是役也質於義順則犯考於竒智則詘悖於<lb/>
　其所興者三玩於其所用者二此其所以敗亡而不<lb/>
　救也所謂悖於其興者三者不懲魏人再舉之退敗<lb/>
<pb n="KR2o0015_WYG_062-7a"/>
　而求濟其欲於天命未改之晉一也忘其德行之凉<lb/>
　薄求襲正統而干授天命二也溺於鮮卑中我以禍<lb/>
　而忘其為社稷之讎三也三者悖矣而又玩於所以<lb/>
　用者二焉勢重不分而趨一道首尾相失無他竒變<lb/>
　一也驕其盛强足以必勝棄其大軍易敵輕進二也<lb/>
　此兵家之深忌也吳王刼七國百萬之師而西不用<lb/>
　田禄伯之言乃專力於梁以至於敗者惡其權之分<lb/>
　也禄山舉范陽數十萬之衆而南不用何千年之畫<lb/>
<pb n="KR2o0015_WYG_062-7b"/>
　乃并兵徐行卒以不濟者惜其勢之分也雖假息反<lb/>
　虜敗亡隨之亦昧於兵之至數也趙括之論兵工矣<lb/>
　雖其父奢無以難之然獨憂其當敗趙軍者以其言<lb/>
　於易也王邑恥不生縛其敵而徒過昆陽卒以大敗<lb/>
　者以其用於易也惡其權之分則不以其兵屬人無<lb/>
　屬人以兵是自疑之也惜其勢之分則不以其兵假<lb/>
　人無假人以兵是自孤之也以易言之者有所不將<lb/>
　而將必敗也以易用之者有所不戰而戰必潰也蓋<lb/>
<pb n="KR2o0015_WYG_062-8a"/>
　衆而惡分則與寡同强而易敵則與弱同出於衆强<lb/>
　之名而居寡弱之實者其將皆可覆而取也夫東南<lb/>
　之所恃以為固而抗衡於中原者以有長淮大江千<lb/>
　里之袤也然而吳亡於前而陳滅於後者彼之動者<lb/>
　義與順所出者智與竒也晉之取吳也二十萬耳而<lb/>
　所出之道六隋之取陳也五十萬耳而所出之道八<lb/>
　唯其所出之道多則彼之所受敵者衆是其千里之<lb/>
　江淮固與我共之矣今堅之所率者百萬之强而前<lb/>
<pb n="KR2o0015_WYG_062-8b"/>
　後千里其為前鋒者二十五萬而專向壽春堅嘗自<lb/>
　恃其衆之盛謂投鞭於江足斷其流乃自項城棄其<lb/>
　大軍而以輕騎八千赴之是以晉人乘其未集而急<lb/>
　擊之及其既敗而後至之兵皆死於躪踐惡在其為<lb/>
　百萬之率也使堅之師離為十道偕發並至分壓其<lb/>
　境輕騎遊卒營其要害將自為敵士自為戰雖主客<lb/>
　之勢殊攻守之形異晉誠善距而卻我之二三則吾<lb/>
　所用以取勝者葢亦六七雖末足以亡晉而亦以勝<lb/>
<pb n="KR2o0015_WYG_062-9a"/>
　還矣嗟夫堅之於羣雄也固所謂鐵中之錚錚者矣<lb/>
　然至此而大悖者益信乎兵多之難辦也蓋兵有衆<lb/>
　寡勢有分合以寡而遇衆其勢宜合以衆而遇寡其<lb/>
　勢宜分黥布反攻楚楚為三軍以禦之而又自戰於<lb/>
　其地布大破其一軍而二軍潰散吳漢之討公孫述<lb/>
　以兵二萬自將而逼成都授其裨將劉尚萬人使别<lb/>
　屯江南相距者二十里述分將攻之漢尚俱敗此兵<lb/>
　少而分之患也然而在其妙者雖少猶將分之以兵<lb/>
<pb n="KR2o0015_WYG_062-9b"/>
　必出於竒而竒常在於分故也項羽之二十八騎耳<lb/>
　而分之為四㑹之為三是也至於兵大勢重而致潰<lb/>
　敗者未嘗不在乎不分之過也法曰善用兵者譬如<lb/>
　率然率然者常山之蛇也擊其首則尾至擊其尾則<lb/>
　首至擊其中身則首尾俱至此言其陣之分也以陣<lb/>
　而必分則凡兵之大勢者可知也葢兵大勢重分之<lb/>
　則所趨者廣足以出竒而人自為戰不分則所應者<lb/>
　獨難以合變而身萃其敵將以其身萃敵而士不自<lb/>
<pb n="KR2o0015_WYG_062-10a"/>
　為戰求其無敗不可得也嗟乎人常樂乎大衆之率<lb/>
　茍唯不知其所用而用之雖至死而不悟者豈特為<lb/>
　苻堅也哉　又論淮淝之戰慕容垂叛曰荆揚雖居<lb/>
　天下之一隅而有長淮大江之阻其俗輕易勁悍喜<lb/>
　事爭亂自周之微為吳越楚之强僣常以其兵服役<lb/>
　天下然其為形勢非圖天下者之所先事而必爭故<lb/>
　後世豪傑多乘中州之擾趨而據之自其為孫氏之<lb/>
　吳已而為晉宋齊梁陳之代興雖不能徧撫二州之<lb/>
<pb n="KR2o0015_WYG_062-10b"/>
　境然皆以帝號自娛抗衡北方而不為下自非中州<lb/>
　大定而其國失政雖以重師臨之鮮有得志故魏武<lb/>
　乘舉荆之勢以數十萬之衆困於烏林魏文繼之大<lb/>
　舉獨臨江歎息而返苻堅以秦雍百萬之强而臨淮<lb/>
　淝一戰而潰唯其後世孱昏驕虐上下携叛而中州<lb/>
　之主為伐罪弔民之師則雖淮江之阻亦無足以憑<lb/>
　負矣然而陳叔寶猶謂周齊之師嘗退敗於五至而<lb/>
　不以為虞是以晉武之俘孫皓隋文之俘叔寶皆易<lb/>
<pb n="KR2o0015_WYG_062-11a"/>
　於拾遺也而苻堅不懲魏人之不濟乃欲申其威於<lb/>
　天命未改之晉此其所以敗也晉無亾形堅又薄德<lb/>
　夫豈遂能并集天下於一統者此姚弋仲所以重訓<lb/>
　其子孫使必無忘於歸晉而苻融惓惓致戒於堅者<lb/>
　凡以此也而堅昧於自度常以正朔不被四海為愧<lb/>
　而鋭於東南之并違忠智之言收姦倖之計一舉而<lb/>
　大喪其師冦讎因之遂亡其國不唯失天之所相亦<lb/>
　其自取之速也始堅以豪壯之姿奮於西陲獲王猛<lb/>
<pb n="KR2o0015_WYG_062-11b"/>
　之材以輔成其志業遂能自三秦之强平殄燕代吞<lb/>
　滅梁蜀九州之壤而制其七可謂盛矣然而東晉雖<lb/>
　微衆材任事主無失德而堅乃咈衆圖之其廷臣戚<lb/>
　屬相與力爭而不得也獨慕容垂以失國之讎欲以<lb/>
　其禍中之求乘其弊而復燕祀乃力賛其起堅甚悦<lb/>
　而不疑以為獨與已合遂空國大舉而僨於一戰返<lb/>
　未及境而鮮卑叛羌共起而乘之身為俘虜遂亡其<lb/>
　國嗚呼可不謂其非昬悖矣夫昔之智者多能中人<lb/>
<pb n="KR2o0015_WYG_062-12a"/>
　以禍使之悦赴而不以為疑而昧者常安投其禍雖<lb/>
　死而不悟漢世祖方安集河北更始之將謝躬以兵<lb/>
　數萬來屯於鄴光武忌之乃好謂之曰吾行擊青犢<lb/>
　必破而尤來在山陽者勢當潰走若以君之威力擊<lb/>
　之則成擒耳躬善其言遂以其兵去鄴而趨尤來世<lb/>
　祖即命吳漢襲奪其城躬敗還鄴而漢殺之孫策之<lb/>
　渡江也廬江太守劉勲新得袁術之衆而貳於策策<lb/>
　深惡之時豫章上繚宗民萬家保於江東策語勳曰<lb/>
<pb n="KR2o0015_WYG_062-12b"/>
　上繚吾之疾也然欲取之而路非便以公之威臨之<lb/>
　無不克也勲信之而行策遂以其輕鋭襲拔廬江而<lb/>
　盡降劉勳之衆政慕容垂所以用之弊秦而復燕祀<lb/>
　於既亡也夫與人為敵乃受其甘言而從其所役未<lb/>
　有不墮其畫中者也法曰智者之慮必雜於利害傳<lb/>
　曰成敗之機在於善察人之言堅於垂之言也慮其<lb/>
　所以為利而不慮其所以為害一失其機於無以察<lb/>
　人之言而遂至於喪敗人之於慮察也可得而忽哉<lb/>
<pb n="KR2o0015_WYG_062-13a"/>
　嗟夫以堅之晩而昬悖自用雖景略之尚在固將不<lb/>
　用其言而亦無以救秦之亡矣<lb/>
　子由亦論曰苻堅王猛君臣相得以成霸功雖齊桓<lb/>
　管仲不過也猛之將死也堅問以後事猛曰晉雖僻<lb/>
　處吳越然正朔相承親仁善鄰國之寶也臣殁之後<lb/>
　願勿以晉為圖慕容姚氏我之仇讎終為人患宜漸<lb/>
　除之以寧社稷言終而死堅不能用也卒大舉伐晉<lb/>
　敗於淝上歸未及國而慕容垂叛之既反而姚萇叛<lb/>
<pb n="KR2o0015_WYG_062-13b"/>
　之地分身死終斃於二人之手故後世多猛之賢而<lb/>
　咎堅之不明吾嘗論之堅雖有霸者之略而懐無厭<lb/>
　之心以天下不一為深恥雖滅燕定蜀幷秦涼下西<lb/>
　域而其貪未已兵革嵗克而不知懼也晉雖微弱謝<lb/>
　安桓沖為之將相君臣相安民未患晉而欲以力取<lb/>
　之稽之天道論之人情雖内無垂萇之釁而堅之敗<lb/>
　必不免矣然堅以劉石之儔而有帝王之度其滅慕<lb/>
　容垂姚萇及二姓之子弟録其才能而官使之布滿<lb/>
<pb n="KR2o0015_WYG_062-14a"/>
　中外此其舊臣無不疑者若以世俗言之則以漸除<lb/>
　之如猛之計得矣若以帝王之事言之則堅之意未<lb/>
　必過也大雅之稱文王曰商之孫子其麗不億上帝<lb/>
　既命侯於周服侯服于周天命靡常殷士膚敏裸將<lb/>
　于京厥作裸將常服黼冔文王用人其廣如此則堅<lb/>
　何尤焉德雖不若文王而竊慕焉顧其所以處之如<lb/>
　何耳文武既没周公成王之際商之遺孽猶與管蔡<lb/>
　間周之隙曰予復反鄙我周邦故周公克商改封微<lb/>
<pb n="KR2o0015_WYG_062-14b"/>
　子於宋而遷其頑民於洛邑保釐東郊作多士而撫<lb/>
　寧之所以慮其變者至矣至君陳畢公皆迭居成周<lb/>
　而董帥之故康王之命畢公曰周公毖商頑民遷於<lb/>
　洛邑密邇王室式化厥訓既歴三紀世變風移四方<lb/>
　無虞予一人以寧然猶曰邦之安危惟兹商士由是<lb/>
　觀之文王之用商人豈茍然而已哉今堅畜養豺虎<lb/>
　於其腹心而貪得慕勝不顧其後宜斃於萇垂也哉<lb/>
　使堅信猛之策南結鄰好戢兵保境與民休息雖有<lb/>
<pb n="KR2o0015_WYG_062-15a"/>
　垂萇百人安能動之文王雖未可覬然亦非王猛之<lb/>
　所及矣<lb/>
苻堅禮慕容垂不殺<lb/>
　温公曰昔周得微子而革商命秦得由余而霸西戎<lb/>
　吳得伍員而克强越漢得陳平而誅項籍魏得許攸<lb/>
　而破袁紹敵國之材臣來為己用進取之良資也王<lb/>
　猛知慕容垂之心久而難信獨不念燕尚未滅垂以<lb/>
　材高功盛無罪見疑窮而歸秦未有異心遽以猜忌<lb/>
<pb n="KR2o0015_WYG_062-15b"/>
　殺之是恥燕為道而塞來者之門也如何其可哉故<lb/>
　秦王堅禮之以收燕望親之以盡燕情寵之以傾燕<lb/>
　衆信之以結燕心未為過矣猛何汲汲於殺垂至乃<lb/>
　為市井鬻賣之行有如嫉其寵而䜛之者豈雅德君<lb/>
　子所宜為哉<lb/>
苻堅以慕容評為給事<lb/>
　溫公曰古之人滅人之國而人悦何哉為人除害故<lb/>
　也彼慕容評者蔽君專政忌賢疾功愚闇貪虐以喪<lb/>
<pb n="KR2o0015_WYG_062-16a"/>
　其國國亡不死逃遁見擒秦王堅不以為誅首又從<lb/>
　而寵秩之是愛一人而不愛一國之人也其失人心<lb/>
　多矣是以施恩於人而人莫之恩盡誠於人而人莫<lb/>
　之誠卒於功名不遂容身無所由不得其道故也<lb/>
赦行唐公洛叛不誅<lb/>
　溫公曰夫有功不賞有罪不誅雖堯舜不能為治況<lb/>
　他人乎秦王堅每得反者輒宥之使其臣狃於為逆<lb/>
　行險徼倖雖力屈被擒猶不憂死亂何自而息哉書<lb/>
<pb n="KR2o0015_WYG_062-16b"/>
　曰威克厥愛允濟愛克厥威允罔功詩云毋縱詭隨<lb/>
　以謹罔極式遏寇虐無俾作慝今堅違之能無亡乎<lb/>
姚弋仲襄萇興泓<lb/>
　溫公曰姚弋仲以西羌酋帥立於二石之朝以鯁直<lb/>
　勇果著名而得其耆艾豈非忠信之致然邪襄才氣<lb/>
　豪邁兼資文武有孫策之風適晉不容攻秦見殺亦<lb/>
　其命也萇藉父兄之烈值苻氏之衰鳴鼔中原士卒<lb/>
　雲集不能報舊君之德乘其窮約而弑之其不仁甚<lb/>
<pb n="KR2o0015_WYG_062-17a"/>
　矣興承父之志奄有關中涼夏諸豪靡不率服處攻<lb/>
　戰之世不能收羅英俊以治國訓兵而專率臣民譯<lb/>
　經拜佛及泓繼世骨肉内離寇敵外侵遂亡其族雖<lb/>
　泓器業之不肖亦興貽謀之未遠也<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_062-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷六十二<lb/>
</p>
<p>
</p>
  </div>
</body>
</text>
</TEI>
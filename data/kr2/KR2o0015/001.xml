<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷一</head> <lb/>
    <p>
<pb n="KR2o0015_WYG_001-1a"/>
欽定四庫全書<lb/>
　歴代名賢確論卷一<lb/>
　　三皇<lb/>
　　　三皇之化<hi>六一</hi>
　　堯<lb/>
　　　遺風<hi>栁州</hi>
　　　刑賞<hi>東坡</hi>
　　　比屋可封<hi>東坡</hi>
<pb n="KR2o0015_WYG_001-1b"/>
　　　鯀治水<hi>王荆公</hi>　<hi>潁濱</hi>
　　　許由<hi>栁識</hi>　<hi>東坡</hi>
三皇之化<lb/>
　六一曰夫至治之極也塗耳目以愚民之識暢希夷<lb/>
　以合道之極化被而物不知功成而迹無朕古有臻<lb/>
　於是者其大道之行乎聖人之興也捐仁義以為德<lb/>
　之細放約束以取民之信德及而物自化言行而人<lb/>
　必從古有盛於此者其三皇之世歟故孔子有三皇<lb/>
<pb n="KR2o0015_WYG_001-2a"/>
　設言而民不違之説敢試論之若乃暢上古之至道<lb/>
　張億世之逺御結繩所以為信也而懼信之未孚我<lb/>
　則有書契之易於是乎畫八卦以由數起茹毛所以<lb/>
　養生也而憚生之未具我則有烹餁之利於是乎嘗<lb/>
　百糓以粒蒸民網罟利人以為用使以畋而以漁牛<lb/>
　馬異性而必馴使可乘而可服壯棟宇以易古者之<lb/>
　居垂衣裳以興天下之治凡所以使民不倦者皆伏<lb/>
　犧神農黄帝之為也然而治既行矣民既賴矣守之<lb/>
<pb n="KR2o0015_WYG_001-2b"/>
　以至静化之以無為上有淡泊清浄之風下無薄惡<lb/>
　叛離之俗故言為教命非誥誓而自聽言為號令不<lb/>
　鞭扑而自隨且夫歃血以涖盟約要之於信者由不<lb/>
　信而然也為刑以殘肌骨威之使從者由不從而設<lb/>
　也不若御至質之民行大道之化恱不以愛故不待<lb/>
　賞而勸畏不以威故不待罰而責政不罔民故不待<lb/>
　約而信事不申令故不待誥而從一言以行萬民禀<lb/>
　命賴其德者百年而利服其化者百年而移非三皇<lb/>
<pb n="KR2o0015_WYG_001-3a"/>
　之德其孰能與於此乎噫商人作誓欲民之從也而<lb/>
　人始疑周人㑹盟欲信之固也而諸侯叛由是而言<lb/>
　則詛民於神明狃民於賞罰而違之者末世之為也<lb/>
　服民以道德漸民以教化而人自從之者三皇之盛<lb/>
　也夫設言而不違者其在兹乎<lb/>
遺風<lb/>
　栁州曰三河古帝王之更都焉而平陽堯之所理也<lb/>
　有茅茨采椽土型之度故其人至于今儉嗇有温恭<lb/>
<pb n="KR2o0015_WYG_001-3b"/>
　克讓之德故其人至于今善讓有師錫僉曰疇咨之<lb/>
　道故其人至于今好謀而深有百獸率舞鳳凰來儀<lb/>
　於變時雍之美故其人至于今和而不怒有昌言儆<lb/>
　戒之訓故其人至于今憂思而畏禍有無為不言垂<lb/>
　衣裳之化故其人至于今恬以愉此堯之遺風也願<lb/>
　以聞於子何如吳子離席而立拱而言曰美矣善矣<lb/>
　其蔑有加矣此固吾之所欲聞也夫儉則以足用而<lb/>
　不淫讓則遵分而進善其道不鬬謀則通於逺而周<lb/>
<pb n="KR2o0015_WYG_001-4a"/>
　於事和則仁之質戒則義之實恬以愉則安而久於<lb/>
　其道也至乎哉今主上方致太平動以堯為準先生<lb/>
　之言道之奥者若果有貢於上則吾知其易易焉也<lb/>
　舉晉國之風以一諸天下如斯而已矣<lb/>
刑賞<lb/>
　東坡曰堯舜禹湯文武成康之際何其愛民之深憂<lb/>
　民之切而待天下以君子長者之道也有一善從而<lb/>
　賞之又從而詠歌嗟嘆之所以樂其始而勉其終有<lb/>
<pb n="KR2o0015_WYG_001-4b"/>
　一不善從而罰之又從而哀矜懲創之所以棄其舊<lb/>
　而開其新故其吁俞之聲歡休慘戚見於虞夏商周<lb/>
　之書成康既沒穆王立而周道始衰然猶命其臣吕<lb/>
　侯而告之以祥刑其言憂而不傷威而不怒慈愛而<lb/>
　能斷惻然有哀憐無辜之心故孔子猶有取焉傳曰<lb/>
　賞疑從與所以廣恩也罰疑從去所以慎刑也當堯<lb/>
　之時臯陶為士將殺人臯陶曰殺之三堯曰宥之三<lb/>
　故天下畏臯陶執法之堅而樂堯用刑之寛四嶽曰<lb/>
<pb n="KR2o0015_WYG_001-5a"/>
　鯀可用堯曰不可鯀方命圯族既而曰試之何堯之<lb/>
　不聽臯陶之殺人而從四嶽之用鯀也然則聖人之意<lb/>
　蓋亦可見矣書曰罪疑惟輕功疑惟重與其殺不辜<lb/>
　寧失不經嗚呼盡之矣可以賞可以無賞賞之過乎<lb/>
　仁可以罰可以無罰罰之過乎義過乎仁不失為君<lb/>
　子過乎義則流而入於忍人仁可過也義不可過也<lb/>
　古者賞不以爵禄刑不以刀鋸賞以爵禄是賞之道<lb/>
　行於爵禄之所加而不行於爵禄之所不加也刑以<lb/>
<pb n="KR2o0015_WYG_001-5b"/>
　刀鋸是刑之威施於刀鋸之所及而不施於刀鋸之<lb/>
　所不及也先王知天下之善不勝賞而爵禄不足以<lb/>
　勸也知天下之惡不勝刑而刀鋸不足以裁也是故<lb/>
　疑則舉而歸之於仁以君子長者之道待天下使天<lb/>
　下相率而歸於君子長者之道故曰忠厚之至也詩<lb/>
　曰君子如祉亂庶遄已君子如怒亂庶遄沮夫君子<lb/>
　之已亂豈有異術哉時其喜怒而不失乎仁而已矣<lb/>
　春秋之義立法貴嚴而責人貴寛因其褒貶之義以制<lb/>
<pb n="KR2o0015_WYG_001-6a"/>
　賞罰亦忠厚之至也<lb/>
比屋可封<lb/>
　東坡曰堯之民比屋可封桀之民比屋可誅若信此<lb/>
　說則堯時諸侯滿天下桀時大辟遍四海也<lb/>
鯀治水<lb/>
　荆公曰堯咨孰能治水四嶽皆對曰鯀然則在廷之<lb/>
　臣可治水者惟鯀耳水之患不可留而俟人鯀雖方<lb/>
　命圯族而其才則羣臣皆莫及然則舍鯀而孰使哉<lb/>
<pb n="KR2o0015_WYG_001-6b"/>
　當此之時禹蓋尚少而舜猶伏於下而未見乎上也<lb/>
　夫舜禹之聖也而堯之聖也羣臣之仁賢也其求治<lb/>
　水之急也而相遇之難如此後之不遇者亦可以無<lb/>
　憾矣<lb/>
　潁濱曰四嶽薦鯀於堯堯知鯀之不可用而屈於四<lb/>
　嶽民被其害者九年後世疑之知其不可用而用之<lb/>
　不仁屈於四嶽而不能信不知予嘗論之水之為害<lb/>
　不可一日不治而知治水者雖聖賢不能也是以堯<lb/>
<pb n="KR2o0015_WYG_001-7a"/>
　舜皆不自治使禹而後濟方禹之未見也天下言治<lb/>
　水者莫如鯀棄鯀而不試有不仁焉斯堯之所以用<lb/>
　鯀也歟<lb/>
許由<lb/>
　栁識曰天清既能久地静不能朽先生清静天地全<lb/>
　性出於肧渾入於鴻蒙雲遊鳥還蓊鬱和風當時帝<lb/>
　道已半滋章欲深大樸散於人未散於山林乃有巢<lb/>
　父杳㝠同心堯齎公器退然見推遇聖相感不得不<lb/>
<pb n="KR2o0015_WYG_001-7b"/>
　知耳雖濯於清流道終播於無為所謂春膏時蒸朽<lb/>
　葉自滋先生含德唐堯發之潁陽之仁德日大天下<lb/>
　之禄利日卑且聖主所重者名器至人所重者感通<lb/>
　推以大名義同讓終廉能感俗道自為功任應㑹之<lb/>
　偶然生垂後之清風人登雲嶺多憶箕潁猗歟先生<lb/>
　山水齊名<lb/>
　東坡曰馬遷曰學者載籍極博尤考信於六藝詩書<lb/>
　雖缺然虞夏之文可知也堯將遜位讓於虞舜舜禹<lb/>
<pb n="KR2o0015_WYG_001-8a"/>
　之間嶽牧咸薦乃試之於位典職數十年功用既興<lb/>
　然後授政示天下重器王者大統傳天下若此之難<lb/>
　也而說者曰堯讓天下於許由由不受恥之逃隠及<lb/>
　夏之時有卞隨務光者此何以稱焉東坡曰士有簞<lb/>
　食豆羮見於色者自吾觀之亦不信也　又曰巢由<lb/>
　不受堯禪堯舜不害為至德夷齊不食周粟湯武不<lb/>
　失為至仁孔子不廢是說曰武盡美矣未盡善也揚<lb/>
　雄者獨何人乃敢廢此曰允哲堯禪舜則不輕於由<lb/>
<pb n="KR2o0015_WYG_001-8b"/>
　矣陋哉斯言使夷齊不經孔子雄亦且廢之矣世主<lb/>
　誠知揖遜之水尚汙牛腹則干戈之粟豈能溷夷齊<lb/>
　之口乎于以知聖人以位為械以天下為牢庶乎其<lb/>
　不驕士矣<lb/>
　<lb/>
　<lb/>
　<lb/>
　歴代名賢確論卷一<lb/>
</p>
<p>
</p>
  </div>
</body>
</text>
</TEI>
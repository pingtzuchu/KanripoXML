<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論巻七十四</head> <lb/>
    <p>
<pb n="KR2o0015_WYG_074-1a"/>
欽定四庫全書<lb/>
　歴代名賢確論巻七十四<lb/>
　　則天二<lb/>
　　　岑長倩<hi>張唐英</hi>
　　　姚璹<hi>張唐英</hi>
　　　楊再思<hi>張唐英</hi>
　　　徐敬業<hi>張唐英</hi>
　　　陳子昂<hi>盧藏用</hi>
<pb n="KR2o0015_WYG_074-1b"/>
　　　劉知幾<hi>張唐英</hi>
　　中宗<lb/>
　　　中宗韋后<hi>范祖禹</hi>　<hi>孫之翰</hi>
　　　韋月將告武三思逆亂中宗流之<hi>范祖禹</hi>
　　睿宗<lb/>
　　　帝以二女西城隆昌公主為女冠以資天皇天<lb/>
　　　　后之福<hi>范祖禹</hi>
　　　太平公主<hi>石守道</hi>
<pb n="KR2o0015_WYG_074-2a"/>
　　　追立劉竇二后招䰟葬東都<hi>范祖禹</hi>
　　　景雲年<hi>孫之翰</hi>
　　　傳位太子自稱上皇仍決軍國大務<hi>孫之翰</hi>
岑長倩<lb/>
　張唐英論曰長倩垂拱中為文昌右相則天革命甚<lb/>
　懼長倩上疏請改皇嗣姓武以為周室儲貳則天悦<lb/>
　而從之及張嘉福王慶之上表請立武承嗣為太子<lb/>
　長倩與格輔元堅不從乃言曰皇嗣已在東宫不可<lb/>
<pb n="KR2o0015_WYG_074-2b"/>
　更立承嗣由是大忤諸武下獄被誅而議者謂長倩<lb/>
　不忠於唐誅之宜矣且則天之時唐室枝葉子弟及<lb/>
　朝廷舊臣誅戮殆盡長倩懼皇嗣亦為諸武譖被殺<lb/>
　乃請改姓武上以順則天之意下以全皇嗣之命豈<lb/>
　謂不忠於唐耶使則天既死皇嗣即位握天下之柄<lb/>
　豈肯不復姓李而姓武乎若以長倩不忠則當順從<lb/>
　而立承嗣足以免誅豈得復執皇嗣已在東宫不可<lb/>
　復立承嗣乎以此原其情則長倩之心乃陳平順吕<lb/>
<pb n="KR2o0015_WYG_074-3a"/>
　后之心也兹可與言幾微之事焉惜乎人不明其心<lb/>
　也<lb/>
姚璹<lb/>
　張唐英論曰舊史狄仁傑王方慶姚璹同傳且仁傑<lb/>
　有再造唐室之功方慶嘗諫則天曰陛下之子尚在<lb/>
　廬陵臣之子何惜逺官姚璹乃唐之賊臣則天之佞<lb/>
　臣也何得與狄王同傳哉且則天之時天下非無忠<lb/>
　義之士欲復唐祚但以酷吏盈朝羅織成獄故忠義<lb/>
<pb n="KR2o0015_WYG_074-3b"/>
　之士不能發耳璹既不能奮發忠節自可持節保身<lb/>
　何至於桂林長史凡嶺外山川草木有武字者皆進<lb/>
　為祥瑞符合國姓則天悦之召為平章事乃附三思<lb/>
　督作天樞以紀周徳及明堂災則天避殿璹乃以成<lb/>
　周宣榭火卜世愈隆漢武建章焚盛徳彌永且明堂布<lb/>
　政之宫而武氏不稽古制徇意徑造上帝監戒火而<lb/>
　燼之而璹乃逺引周漢為比又非經義且周室之災<lb/>
　由禮崩樂壊之所致建章之火由窮奢極侈之所召<lb/>
<pb n="KR2o0015_WYG_074-4a"/>
　豈卜世盛徳之事乎又令宰臣親撰時政紀以送史<lb/>
　館失史臣直筆之法皆璹姦佞所為也昔魏祖以文<lb/>
　和為公貽笑孫后千秋以一言為相見咍外夷璹何<lb/>
　人也亦執國政哉求其璹侣乃洛水進赤心石者可<lb/>
　與同等豈可汙狄王二公之傳哉<lb/>
楊再思<lb/>
　張唐英論曰姚璹不可與狄公同傳既已明矣而楊<lb/>
　再思復與王杜同傳可乎且王及善有大臣之體杜<lb/>
<pb n="KR2o0015_WYG_074-4b"/>
　景佺有宰相之器朱少連不附權要李懐逺能守簡<lb/>
　素皆有一節可述而再思姿性邪巧不畏不義舞髙<lb/>
　麗以悦同休喻蓮華以媚昌宗鞫王同皎而不明其<lb/>
　枉絀戴令言而憾其有諷附宗楚客而貶魏元忠偷<lb/>
　合冒寵不顧亷恥自始至末無一可稱附於張昌宗<lb/>
　傳可也而使同李杜諸公是盜跖與夷齊聯鑣斯髙<lb/>
　與伊皋並轡豈非黒白相混哉自古君子常少而小<lb/>
　人常多若小人得與君子同等則愚恐君子之道愈<lb/>
<pb n="KR2o0015_WYG_074-5a"/>
　剝而不振矣<lb/>
徐敬業<lb/>
　張唐英論曰嘗觀髙祖太宗之時天下將相大臣合<lb/>
　謀畢智經營締結其勤至矣一武氏奪而有之天下<lb/>
　惴惴莫有異議獨徐敬業區區不量發憤舉兵以興<lb/>
　復中宗為名議者必以焦僥之步而企夸父之跡要<lb/>
　離之弱而追扛鼎之勢多見其不自知也然若使敬<lb/>
　業從薛璋之計直据東都因人心之思唐則復中宗<lb/>
<pb n="KR2o0015_WYG_074-5b"/>
　之位易如反掌惜乎不知茍且非英雄之事淺近非<lb/>
　丈夫之為謀大志小卒無成功終就誅戮然觀自古<lb/>
　有志於功名之士成則衆美歸之若使訓注石榴甘<lb/>
　露之事成則其功亦赫然可稱今敬業既不幸而敗<lb/>
　後世不復稱其忠愚恐後世之士不復有為舊君致<lb/>
　命爾故予嘗以敬業比翟義云<lb/>
陳子昂<lb/>
　盧藏用曰昔孔宣父以天縱之才自衛返魯乃刪詩<lb/>
<pb n="KR2o0015_WYG_074-6a"/>
　書述易道而作春秋數千百年文章粲然可觀者也<lb/>
　孔子没二百嵗而騷人作於是婉麗浮侈之法行焉<lb/>
　漢興二百年賈誼馬遷為人傑憲章禮樂有老成人<lb/>
　之風長卿子雲之儔瑰詭萬變亦奇特之士也惜其<lb/>
　王公大人之言溺於流辭而不顯其後班張崔蔡曹<lb/>
　劉潘陸隨波而作雖大雅不足然其遺風餘烈尚有<lb/>
　典刑宋齊已來葢顦顇逶迤陵頽流靡至於徐庾天<lb/>
　之將喪斯文也後進之士若上官儀者繼踵而生於<lb/>
<pb n="KR2o0015_WYG_074-6b"/>
　是風雅之道掃地盡矣易曰物不可以終否故受之以<lb/>
　泰道喪五百嵗而得陳君君諱子昂字伯玉蜀人也<lb/>
　崛起江漢虎視函夏卓立千古横制頺波天下翕然<lb/>
　質文一變非夫岷峨之精巫廬之靈則何以生此故<lb/>
　有諫諍之辭則為政之先也昭夷之碣則議論之當<lb/>
　也國殤之文則大雅之怨也徐君之議則刑禮之中<lb/>
　也至於感激頓挫微顯闡幽庶幾見變化之朕以接<lb/>
　乎天人之際者則感遇之篇存焉觀其逸足駸駸方<lb/>
<pb n="KR2o0015_WYG_074-7a"/>
　將摶扶揺而凌泰清獵遺風而薄嵩岱吾見其進未<lb/>
　見其止惜乎湮厄當世道不偶時委骨巴山年志俱<lb/>
　夭故其文未極也嗚呼聰明精粹而淪剥貪叨桀驁<lb/>
　以顯榮天乎天乎吾始未知夫天焉<lb/>
　張唐英曰學者議子昂作大周受命神鳯頌乃詭悦<lb/>
　武氏而不忠於唐始亦嗤鄙其文後因數四紬繹其<lb/>
　㫖則知子昂之頌乃諷諫武后而保佑中宗之微㫖<lb/>
　也其揚雄劇秦美新之亞乎何以名之子昂表云先<lb/>
<pb n="KR2o0015_WYG_074-7b"/>
　有唐基以啟周室不改舊物天下惟新皇王已來未<lb/>
　嘗有也此言自古未嘗有婦人革命之事又欲武氏<lb/>
　不改唐室舊物乃不顯諫之義也又序云天無二日<lb/>
　土無二王陛下受天之符為人聖母皇帝仁孝肅恭<lb/>
　神明可以纂武承業以承武氏而有天下謂不可傳<lb/>
　於武氏子孫此子昂之微㫖也孰謂諂悦武氏而為<lb/>
　之哉昔子雲美新室栁開辨之而世之人方知子雲<lb/>
　之心今辨子昂亦開之意然則賢者立言必俟後世<lb/>
<pb n="KR2o0015_WYG_074-8a"/>
　之智者噫士君子仕於亂世以此微文而全身逺害<lb/>
　可也然而子雲之美新子昂之頌周不為之愈於為<lb/>
　之也若遇不知言者則直佞人爾<lb/>
劉知幾<hi>子餗附</hi>
　張唐英論曰劉知幾著史通二十巻徐堅曰居此職<lb/>
　者宜置此書於座右因求其書而觀之則知劉子之<lb/>
　用心亦勤矣馳騁古今發摘歴代史氏之失雖班馬<lb/>
　壽曄皆為其輕重兹可尚矣至外篇惑經有未諭者<lb/>
<pb n="KR2o0015_WYG_074-8b"/>
　十二條始亦竊疑孔子於春秋有所疏畧乃取春秋<lb/>
　而審詳之則劉子乃好辯而不知春秋之㫖不識聖<lb/>
　人之心也劉子云齊鄭楚國弑君各以疾赴遂皆書<lb/>
　卒而正卿返不討賊冢嫡藥不親嘗而被以惡名播<lb/>
　諸來葉且躬為梟獍則漏網遺名跡涉𤓰李乃凝脂<lb/>
　顯戮其所未諭者一也謂昭公元年圍弑其君郟敖<lb/>
　而書曰楚子麇卒哀公七年鄭子駟弑其君僖公而<lb/>
　書曰鄭伯髠頑卒哀公七年齊人弑其君僖公而書<lb/>
<pb n="KR2o0015_WYG_074-9a"/>
　曰齊侯陽生卒且彼三國雖弑其君而皆以疾赴告<lb/>
　故魯史因其赴告以為實而書之於䇿及孔子修春<lb/>
　秋若其事有可以為褒貶之法者則因其文而筆削<lb/>
　以寄王法如無足示法則因其䇿書傳疑傳信之文<lb/>
　實書其事故他國以弑君告者則書曰弑君他國以<lb/>
　疾告者則書曰卒皆赴告䇿書之舊文也及授與丘<lb/>
　明作傳則俾徧觀諸國簡牘實書其事備其本末以<lb/>
　成其文至於盾不討賊止不嘗藥而以弑君父之罪<lb/>
<pb n="KR2o0015_WYG_074-9b"/>
　加之者葢孔子之志也若為正卿而不討賊是君之<lb/>
　讎可得而觀望也若為冢子而不嘗藥則父之疾不<lb/>
　在乎服勤就養也故書盾之弑以教天下人臣之為<lb/>
　忠書止之弑以教天下人子之為孝所謂原情而定<lb/>
　罪因罪以誅意故曰吾志在春秋彼親弑君父雖不<lb/>
　書於經而傳能備載其事其罪逆不在言而可知矣<lb/>
　豈可謂躬為梟獍則漏網遺名跡涉𤓰李則凝脂顯<lb/>
　戮哉以此知劉子徒好辯而不知春秋之㫖矣其他<lb/>
<pb n="KR2o0015_WYG_074-10a"/>
　事以類推之聖人之志皆顯然明白故不復辯學者<lb/>
　當自求之無惑劉子之異説可也　又曰劉知幾又<lb/>
　論太史公左丘明荀子班固於春秋有虚美者五此<lb/>
　乃劉子議天地之不大笑日月之不明多見其不知<lb/>
　量也其五美固不足與論其是非然尤可罪者謂汲<lb/>
　冢書與魯史符同獲君曰止誅臣曰刺執我行人殺<lb/>
　其大夫鄭棄其師隕石于宋五諸如此句多是古史<lb/>
　全文則知孔子謂修者但用其成事就加雕飾仍書<lb/>
<pb n="KR2o0015_WYG_074-10b"/>
　而已有何力哉噫劉子之罪過於楊墨也且聖人達<lb/>
　則王道行於天下禹湯文武是也聖人否則王道隱<lb/>
　於春秋孔子是也今劉氏取信於汲冢竹書瑣語而<lb/>
　謂孔子何力於春秋何誣聖人之甚也夫孔子之於<lb/>
　春秋有不合於王道者則定法於一字以褒貶之如<lb/>
　其䇿書成文書所為法則因而直書葢聖人之志也<lb/>
　而劉子謂筆則筆削則削皆為虚言何狂悖之甚也<lb/>
　汲冢等書所載葢戰國之時好學者愛其語句乃録<lb/>
<pb n="KR2o0015_WYG_074-11a"/>
　於竹簡以便記覽若今之抄集子史雅言之類後因<lb/>
　其死乃藏於墓中至晉太康中其書始出而摰虞束<lb/>
　晢荀顗干寶杜預之徒不知是當時好學者所記録<lb/>
　竹簡之辭反謂春秋已前舊有此文遂使劉子惑之<lb/>
　以聖人何力於春秋以此論之則劉子之罪過於楊<lb/>
　墨逺矣茍不闢而歸坦塗愚恐學者徑馳於淫説矣<lb/>
　　又曰知幾之子餗著六説其叙詩書禮樂春秋周<lb/>
　易之意捨其短取其長其間十有五六然其説云帝<lb/>
<pb n="KR2o0015_WYG_074-11b"/>
　王既殁王者每五百嵗乃更姓商武周文當其㑹也<lb/>
　周五百嵗而王者不作仲尼生焉仲尼無位其道見<lb/>
　之文字今去此時眇出千載五百之數何其曠歟次<lb/>
　言其累世種文徳云云而已作六説之意觀餗之言<lb/>
　謂孔子之後千餘嵗而無其人謂已可以當之乃作<lb/>
　六説噫是力蒼蠅而慕沖天之舉䇿跛鼈而追飛兔<lb/>
　之軌葢不量已之甚也且孔子剛詩書定禮樂贊易<lb/>
　道修春秋非衒其文辭以誇後世矣皆以示萬古之<lb/>
<pb n="KR2o0015_WYG_074-12a"/>
　教而餗乃自孔氏章至考亂凡八十九章皆取漢史<lb/>
　詔書及羣臣奏議撰其名目以擬尚書又取房中歌<lb/>
　至後庭鬭百草臨春樂小年子之類凡一百四十二<lb/>
　篇以擬雅章此前代周公之勺吉甫之雅又取巴渝<lb/>
　歌白頭吟折楊柳至談容娘以比前代國風之流且<lb/>
　孔子之書斷自唐虞終於秦誓詩始闗雎終於商頌<lb/>
　皆有所藴以垂世立教不知餗之書始於孔子終於<lb/>
　考亂詩始於房中終於談容娘何所取哉茍以孔氏<lb/>
<pb n="KR2o0015_WYG_074-12b"/>
　比堯典則孔子無位不可比堯也若以考亂比秦誓<lb/>
　則蜀劉備之事不可比穆公也若以房中樂比闗雎<lb/>
　則彼非類周召二公聖賢之事也以譚容娘比商頌<lb/>
　則彼非祭祀所歌之曲也不知餗之意何所法而為<lb/>
　之哉昔揚雄以亞聖之才著太𤣥法言而班固尚比<lb/>
　呉楚僭號而餗之學曽未及揚雄十之一而自専其<lb/>
　能以孔子之後千載而無人已可以當之而妄為著<lb/>
　述其罪又過於其父爾所謂惑而乘駻馬狂而操干<lb/>
<pb n="KR2o0015_WYG_074-13a"/>
　將者乎葢不自知其狂惑爾<lb/>
中宗韋后<hi>安樂公主附</hi>
　范祖禹論燕欽融言皇后宗楚客等危宗社楚客矯<lb/>
　詔撲殺之曰易姤之初六曰繫于金柅貞吉有攸往<lb/>
　見凶羸豕孚蹢躅姤之初六隂柔之始也以剛徳制<lb/>
　之則得貞吉縱之以往則無所不凶若羸豕之孚無<lb/>
　時而自止也夫女子小人放而不制其惡必至於滔<lb/>
　天弑父與君而後已是以聖人戒之中宗一怏怏不<lb/>
<pb n="KR2o0015_WYG_074-13b"/>
　悦而其身已不保雖欲制之其可得乎<lb/>
　孫之翰論韋后安樂公主弑帝曰中宗真下愚之人<lb/>
　不可移之性也前代人君如太甲者中人之性爾始<lb/>
　以失道為大臣所廢遂能深思前過自新厥徳暨復<lb/>
　正位享國永年中宗即位之初過寵后父因大臣切<lb/>
　諫有不道之言為母所廢流離艱苦洎乎復辟又使<lb/>
　韋后安樂公主用事殞身於二婦人之手宜乎<lb/>
韋月將告武三思逆亂中宗流之<lb/>
<pb n="KR2o0015_WYG_074-14a"/>
　范祖禹曰自古殺諫臣未有不亡國者中宗愚暗足<lb/>
　以取亡而髙祖太宗德澤未逺人心天命未厭唐也<lb/>
　故禍及其身而已矣<lb/>
帝以二女西城隆昌公主為女冠以資天皇天后之<lb/>
福<lb/>
　范祖禹曰孔子曰生事之以禮死葬之以禮祭之以<lb/>
　禮可謂孝矣未聞以女子為女冠而可以資福於其<lb/>
　親者也天子之女天下之所取則也不從先王之禮<lb/>
<pb n="KR2o0015_WYG_074-14b"/>
　而從方士之言襲非法之服奉不享之祠以是為孝<lb/>
　非所以率天下也夫古之人豈不欲捨其子而厚其<lb/>
　親若其可為則先王為之矣不待後世而始能行也<lb/>
　至於明皇亦以女追福於睿宗皆廢人倫蔑典禮不<lb/>
　可為後世法也<lb/>
太平公主<lb/>
　石守道曰中宗在位韋庶人安樂公主用事忠良屏<lb/>
　失讒邪並用刑賞僭濫賄賂公行庶政盡隳彞倫攸<lb/>
<pb n="KR2o0015_WYG_074-15a"/>
　斁宫闈恣醜穢之行朝廷扇朋比之風宗社﨑危海<lb/>
　内咨怨睿宗時為相王目擊其事常扼腕嗟嘆不勝<lb/>
　竊憤及乎身履帝位親握萬機則宜刷疵滌瑕洗穢<lb/>
　濯垢沐浴中外咸使潔清緝熙謨猷皆有條理而乃<lb/>
　不戒覆車復蹈危轍專縱太平公主恣横以亂朝政<lb/>
　遂使海内失望君子息心茍非繼之以聖主唐祚或<lb/>
　去矣臣嘗謂中宗睿宗為庸主良以此也<lb/>
追立劉竇二后招魂𦵏東都<lb/>
<pb n="KR2o0015_WYG_074-15b"/>
　范祖禹曰人之死也魂氣歸於天形魄歸於地𦵏所<lb/>
　以埋藏體魄也若魂氣則無不之也茍無體魄則立<lb/>
　廟以祀之而已魂氣不可得藏也夫棺槨所以掩形<lb/>
　也墓所以藏棺槨也其形氣既無有矣而必為之陵<lb/>
　墓不亦虛乎<lb/>
景雲年<lb/>
　孫之翰論曰古之人君即位必踰年而改元者先君<lb/>
　之年不可不終也繼大位不可無始也一年不可二<lb/>
<pb n="KR2o0015_WYG_074-16a"/>
　君也先君之年不終則後嗣急於為君而忘孝心矣<lb/>
　繼大位無始則布政立事無以正本矣一年二君則<lb/>
　國統不一而民聽惑矣典法如是之重人君得不謹<lb/>
　其事歟睿宗於中宗雖兄弟之序然繼其位則同於<lb/>
　先君安得不待踰年而改元葢大臣昧於經義而然<lb/>
　也今書景雲年者不可分中宗所終之一年為二又<lb/>
　不可記睿宗之始年謂之二年故變其例所以戒無<lb/>
　禮而正不典也<lb/>
<pb n="KR2o0015_WYG_074-16b"/>
傳位太子自稱上皇仍決軍國大務<lb/>
　孫之翰論曰睿宗以次子平王賢而有功取内外屬<lb/>
　望之意従長子辭譲之誠立為太子又以時方多難<lb/>
　上象示變自知行事不當天意遂傳位於子此實大<lb/>
　公之心安宗社之計也然為一妹所惑雖傳位而不<lb/>
　授以政使太子稱帝而主細務自稱太上皇而斷大<lb/>
　事此體豈正乎故養成一妹之惡致姦人黨附從而<lb/>
　逆謀賴太子英果先事誅之不然内難可測乎葢睿<lb/>
<pb n="KR2o0015_WYG_074-17a"/>
　宗雖有大公之心而明斷不至也惜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0015_WYG_074-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷七十四<lb/>
</p>
<p>
</p>
  </div>
</body>
</text>
</TEI>
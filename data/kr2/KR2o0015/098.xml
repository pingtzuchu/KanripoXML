<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷九十八</head> <lb/>
    <p>
<pb n="KR2o0015_WYG_098-1a"/>
欽定四庫全書<lb/>
　歴代名賢確論卷九十八<lb/>
　　通論四<lb/>
　　　君臣之失<hi>孫樵</hi>
　　　宰相兼度支<hi>東坡</hi>
　　　官品廢置<hi>張唐英</hi>
　　　裴延齡皇甫鎛<hi>石守道</hi>
　　　七愛<hi>皮日休</hi>
<pb n="KR2o0015_WYG_098-1b"/>
　　　唐之文人<hi>東坡</hi>　<hi>梁肅/</hi>　<hi>孫何/</hi>　<hi>子厚</hi>
　　　唐之詩人<hi>獨孤及</hi>　<hi>司空圖/</hi>　<hi>東坡</hi>
君臣之失<lb/>
　孫樵曰孫樵謂陸長源唐春秋乃編年雜録因掇其<lb/>
　潔切峭獨可以示懲勸者擲其藂冗秃屑不足以警<lb/>
　訓者自為十八通書號孫氏西齋録起髙祖之初武<lb/>
　皇之終首廟號以表元首日月以表事尚功力正刑<lb/>
　名登崇善良蕩戮兇回有所鯁避則㣲文示譏無所<lb/>
<pb n="KR2o0015_WYG_098-2a"/>
　顧慄直書志匿所謂髙祖殺太子建成者何黜功徇<lb/>
　愛譏失教也<hi>太宗有大功宜嗣有天下髙祖不當立</hi>
　<hi>建成為太子至有六月二十四日事故書曰髙祖殺</hi>
　<hi>太子建成</hi>李勣立皇后武氏者何忘諫贊慝懲廢命<lb/>
　也<hi>李勣為顧命大臣儻堅諫不奪髙宗不敢立武氏</hi>
　<hi>為后故書曰李勣立皇后武氏</hi>起王氏已廢之魂上<lb/>
　配天皇者何登嫌黜家不可謂順予懼後世疑於禘<lb/>
　祼也<hi>髙宗廢王立武武乃貞觀侍女何以列昭穆故</hi>
<pb n="KR2o0015_WYG_098-2b"/>
　<hi>特以王后配髙宗示天后有嫌於禘祼</hi>條髙后擅政<lb/>
　之年下繫中宗者何紫色閏位不可謂正予懼後世<lb/>
　牽以稱臨也<hi>天后改元即真今悉以天后年號及行</hi>
　<hi>事繫于中宗示女子不得改元有政也</hi>崔察賊殺中<lb/>
　書令裴炎者何詭諛梯亂肇殺機也<hi>裴為顧命大臣</hi>
　<hi>屢白天后歸政御史崔察廷詰曰裴若不有異謀何</hi>
　<hi>故使太后歸政天后遂怒斬裴放都亭蜀故書曰崔</hi>
　<hi>察賊殺中書令裴也</hi>張守珪以安禄山叛者何貸刑<lb/>
<pb n="KR2o0015_WYG_098-3a"/>
　咈教稔禍階也<hi>禄山乃張守珪部將嘗犯令張曲江</hi>
　<hi>令守珪斬之張不從果使亂天下故書曰張守珪以</hi>
　<hi>安禄山叛他皆倣此云云</hi>
宰相兼度支<lb/>
　東坡對制䇿曰制䇿有周以冡宰制國用唐以宰相<lb/>
　兼度支錢榖大計也兵師大衆也何陳平之對謂當<lb/>
　責之内史韋賢之言不宜兼於宰相臣以為宰相雖<lb/>
　不親細務至於錢榖兵師固當制其贏虚利害陳平<lb/>
<pb n="KR2o0015_WYG_098-3b"/>
　所謂責之内史者特以宰相不當治其簿書多少之<lb/>
　數耳昔唐之初以郎官領度支而職事以治及兵興<lb/>
　之後始立使額參佐既衆簿書益繁百弊之源自此<lb/>
　而始其後裴延齡皇甫鎛皆以剥下媚上至於希世<lb/>
　用事以宰相兼之誠得防姦之要而韋賢之議特以<lb/>
　其權過重歟故李徳裕以為賤臣不當議令臣常以<lb/>
　為有宰相之風矣<lb/>
官品廢置<lb/>
<pb n="KR2o0015_WYG_098-4a"/>
　張唐英論曰武徳定文武官品並踵開皇之制天下<lb/>
　郡縣多從省併至貞觀九年文皇以官多則事煩遂<lb/>
　減内外文武官六百四十三員而天下役省民安咸<lb/>
　亨天授已後務廣員品以收人情大置試官以處之<lb/>
　及李嶠為吏部侍郎欲收衆譽以取宰相之位大置<lb/>
　員外官二千餘員又有特置同正員又有檢校攝判<lb/>
　之名於是官紀大壞爵禄無准賢愚為之一混府庫<lb/>
　為之一空開元以來始裁制度尚書省以統㑹衆務<lb/>
<pb n="KR2o0015_WYG_098-4b"/>
　門下省以侍從獻替中書省以出納制誥秘書省以<lb/>
　總領圖書御史臺以肅清百寮殿中丞以供修服膳<lb/>
　内侍省以承㫖奉引又有九寺五監分理羣司六軍<lb/>
　十二衛以嚴武備而官品有條矣又分天下為十道<lb/>
　以統領四方之政然判司簿尉頗多矣代宗詔京兆<lb/>
　府長安各減丞一員部二員天下縣各減一員元和<lb/>
　中李吉甫奏併省吏員當時天下翕然稱治<lb/>
裴延齡皇甫鎛<lb/>
<pb n="KR2o0015_WYG_098-5a"/>
　石守道論其姦邪曰歴代凡主皆以財為私自古姦<lb/>
　臣皆以財利求進吁君以財貨狥欲臣以財利啗君<lb/>
　上下以利為國欲國不亂欲民不散是必不可得也<lb/>
　夫庸君得其欲雖宗社崎危而不之顧也姦臣得其<lb/>
　進雖國家傾覆而不知變也是知姦臣不可進陸贄<lb/>
　之疏言之備矣後人宜戒之嗚呼天之佑於民也至<lb/>
　矣既生聖人使君之又生賢人使輔之葢以謂聖人<lb/>
　無賢輔雖有天下不能治賢人無聖君雖有才能無<lb/>
<pb n="KR2o0015_WYG_098-5b"/>
　所施也故天為並生聖賢使同治人也聖人為君賢<lb/>
　人為臣君臣之位則别其任則一也君尊也馭臣下<lb/>
　則以法然而待之必以禮臣卑也事君上則以禮然<lb/>
　而輔之必以道君待臣不以禮臣輔君不以道則亂<lb/>
　可待也故君有過失臣得以規之君有荒慢臣得以<lb/>
　諫之君違則臣得弼君闕則臣得補葢天下乃天下<lb/>
　之天下也非君之天下也庸君昏主承父兄餘業憑<lb/>
　祖宗遺緒自謂尊為萬乗富有四海威可以專生殺<lb/>
<pb n="KR2o0015_WYG_098-6a"/>
　權可以擅刑賞黜陟在己誅伐任情違正人之言咈<lb/>
　莊士之諫一辭忤㫖則竄逐一事不從則疎逺昵近<lb/>
　羣小捐斥忠良至於教化陵遲綱紀頽壞海内咨怨<lb/>
　君子潛藏一旦祖父之業為丘墟宗廟之鬼不血食<lb/>
　可哀也哉賢人不可疎也姦邪不可近也疎且不可<lb/>
　其可廢之乎近且不可其可任之乎臣請以唐為鑑<lb/>
　焉<lb/>
七愛<hi>房𤣥齡李白</hi>　<hi>杜如晦/白居易</hi>　<hi>李晟/</hi>　<hi>盧潘/</hi>　<hi>元魯山</hi>
<pb n="KR2o0015_WYG_098-6b"/>
　皮日休曰皮子之志常以真純自許每謂立大化者<lb/>
　必有真相以房杜為真相焉定大亂者必有真將以<lb/>
　李太尉為真將焉傲天君者必有真隠以盧徴君為<lb/>
　真隠焉鎮澆俗者必有真吏以元魯山為真吏焉負<lb/>
　逸氣者必有真放逸以李翰林為真放逸焉名臣者<lb/>
　必在真才以白太傅為真才焉嗚呼吾之道時邪行<lb/>
　其事也在乎愛忠矣不時邪行其事也亦在乎愛忠<lb/>
　矣茍有心歌詠者豈徒然哉<hi>云云</hi>
<pb n="KR2o0015_WYG_098-7a"/>
唐之文人<lb/>
　東坡曰唐之古文自韓愈始其後學韓而不至者為<lb/>
　皇甫湜學皇甫湜不至者為孫樵自樵以降無足觀<lb/>
　矣<lb/>
　梁肅曰文之作上所以發揚道徳正性命之紀次所<lb/>
　以裁成典禮厚人倫之義又所以昭顯義類立天下<lb/>
　之中三代之後其流派别炎漢制度以霸王道雜之<lb/>
　故其文亦二賈生馬遷劉向班固其文博厚出於王<lb/>
<pb n="KR2o0015_WYG_098-7b"/>
　風者也枚叔相如揚雄張衡其文雄富出於霸塗者<lb/>
　也其後作者理勝則文薄文勝則理消理消則言愈<lb/>
　繁斯亂矣文薄則意愈巧斯弱矣故文本於道失道<lb/>
　則博之以氣氣不足則節之以辭葢道能兼氣氣能<lb/>
　兼辭辭不當則文斯敗矣唐有天下幾二百載而文<lb/>
　章三變初則廣漢陳子昂以風雅革浮侈次則燕國<lb/>
　張公説以宏茂廣波瀾天寳以還則李員外蕭功曹<lb/>
　賈常侍獨孤常州比肩而作故其道益熾若乃其辭<lb/>
<pb n="KR2o0015_WYG_098-8a"/>
　辨博馳騖古今之際高步天地之間則有左補闕李<lb/>
　翰<hi>云云</hi>叙治亂則明白坦蕩衍餘條暢端如貫珠之<lb/>
　可觀也陳道義則游泳性情探㣲豁㝠渙乎春冰之<lb/>
　將泮也廣勸戒則得失相維吉凶相追倬乎元龜之<lb/>
　在前也頌功美則温直顯融協于大中穆如清風之<lb/>
　中人也議者又謂翰之才若崇山出雲神禹𨗳河觸<lb/>
　石而彌六合隨山而注巨壑葢無物足以遏其氣而<lb/>
　閡其行者也世所謂文章之雄捨翰其誰與<hi>云云</hi>
<pb n="KR2o0015_WYG_098-8b"/>
　孫何曰夫治世之具莫先乎文文之要莫先乎理文<lb/>
　必理而方工者惟論議為最然繇斯而談則駕説立<lb/>
　言者不得不以為己任也唐虞已往治道尚簡三代<lb/>
　之際見於六經此不書也兩漢間鴻儒間出猶為黄<lb/>
　老刑名權霸所雜魏晉已降文體卑賤固不足論若<lb/>
　乃羽姬翼孔卓爾大得根仁柢義動為世法者獨唐<lb/>
　賢為最所著論議傑然尤異者若牛相僧孺從道善<lb/>
　惡無餘皇甫湜紀傳編年夷惠清和獨孤常州及呉<lb/>
<pb n="KR2o0015_WYG_098-9a"/>
　季札權文公徳輿兩漢辨士等論高僕射郢魯用天<lb/>
　子禮樂韓吏部愈范蠡與大夫種書吕衡州溫功臣<lb/>
　恕死白宫傅居易晉恭世子等議或意出千古或理<lb/>
　鎮羣疑或重定褒貶之誤或再正名教之失無之足<lb/>
　以惑後人有之足以張吾道<hi>云云</hi>
　子厚曰贊曰文之用辭令褒貶導揚諷諭而已雖其<lb/>
　言鄙野足以備於用然而闕其文采固不足以竦動<lb/>
　時聴夸示後學立言而朽君子不由也故作者抱其<lb/>
<pb n="KR2o0015_WYG_098-9b"/>
　根源而必由是假道焉作於聖故曰經述於才故曰<lb/>
　文文有二道辭令褒貶本乎著述者也導揚諷諭本<lb/>
　乎比興者也著述者流葢出於書之謨訓易之象系<lb/>
　春秋之筆削其要在於髙壯廣厚詞正而理備謂宜<lb/>
　藏於簡冊也比興者流葢出於虞夏之詠歌殷周之<lb/>
　風雅其要在於麗則清越言暢意美謂宜流於謡誦<lb/>
　也兹二者考其㫖義乖離不合故秉筆之士恒偏勝<lb/>
　獨得而罕有兼者焉厥有能而專美命之曰藝成雖<lb/>
<pb n="KR2o0015_WYG_098-10a"/>
　古文雅之盛世不能並肩而生唐興以來稱是選而<lb/>
　不怍者梓潼陳拾遺其後燕文貞以著述之餘攻比<lb/>
　興而莫能極張曲江以比興之隙窮著述而不克備其<lb/>
　餘各探一隅相與背馳於道者其去彌逺文之難兼<lb/>
　斯亦甚矣<lb/>
唐之詩人<lb/>
　獨孤及曰五言詩之源生於國風廣於離騷著於李<lb/>
　蘇盛於曹劉其所自逺矣當漢魏間雖已朴散為器<lb/>
<pb n="KR2o0015_WYG_098-10b"/>
　作者猶質有餘而文不足以今揆昔則有朱絃䟽越<lb/>
　大羹遺味之歎歴千餘嵗至沈詹事宋員外始財成<lb/>
　六吕彰施五色使言之而中倫歌之而成聲縁情綺<lb/>
　靡之功至是乃備雖去雅寖逺其麗有過於古者亦<lb/>
　猶路鼗出於土鼓篆籕生於鳥跡也沈宋既歿而崔<lb/>
　司勲顥王右丞維復崛起於開元天寳之間得其門<lb/>
　而入者當代不過數人補闕其人也<hi>補闕皇甫冉</hi>
　司空圖曰文之難而詩之難尤難古今之喻多矣而<lb/>
<pb n="KR2o0015_WYG_098-11a"/>
　愚以為辨於味而後可以言詩也江嶺之南凡是資<lb/>
　於適口者若醯非不酸也止於酸而已若鹺非不鹹<lb/>
　也止於鹹而已華之人所以充饑而遽輟者知其鹹<lb/>
　酸之外醇美者有所之耳彼江嶺之人習之而不辨<lb/>
　也宜哉詩貫六義則諷諭抑揚淳蓄淵雅皆在其間<lb/>
　矣然直叛所得以格自奇前輩諸集亦不專工於此<lb/>
　矧其下者耶王右丞韋蘇州澄澹精緻格在其中豈<lb/>
　妨於道舉哉賈閬仙誠有警句視其全篇意思殊餒<lb/>
<pb n="KR2o0015_WYG_098-11b"/>
　大抵附寒澀方可置才亦為體之不備也　又曰工<lb/>
　之尤者莫若伎於文章其能不死於詩者比他伎尤<lb/>
　寡豈可容易較量哉國初主上好文雅風流特盛沈<lb/>
　宋始興之後傑出於江寧宏肆於李杜極矣右丞蘇<lb/>
　州趨味澄夐若清流之貫達大厯十數公抑又其次<lb/>
　焉力勍而氣孱乃都市豪右耳劉夢得楊巨源亦各<lb/>
　有勝㑹閬仙無可劉得仁輩時得佳致亦足滌煩厥<lb/>
　後所聞逾褊淺矣　又題栁栁州集後曰金之精麤<lb/>
<pb n="KR2o0015_WYG_098-12a"/>
　效其聲皆可辨也豈清於磬而渾於鐘哉然則作者<lb/>
　為文為詩才格亦可見豈當善於彼而不善於此耶<lb/>
　愚觀文人為詩詩人為文始皆繫其所尚所尚既專<lb/>
　則搜研愈至故能炫其工於不朽亦猶力巨而鬭者<lb/>
　所持之器各異而皆能濟勝以為勍敵也愚嘗覽韓<lb/>
　吏部歌詩累百首其驅駕氣勢若掀雷決電撑抉於<lb/>
　天地之垠物狀其變不得鼔舞而徇其呼吸也其次<lb/>
　皇甫祠部文集外所作亦為超逸非無意於深宻葢<lb/>
<pb n="KR2o0015_WYG_098-12b"/>
　或未遑耳今於華下方得栁詩味其探搜之致亦深<lb/>
　逺矣俾其窮而克夀抗精極思則固非瑣瑣者輕可<lb/>
　擬議其優劣又嘗觀杜子美祭太尉房公文李太白<lb/>
　佛寺碑賛宏拔清厲乃其歌詩也張曲江五言沈鬱<lb/>
　亦其文章也豈相傷哉噫後之學者褊淺片詞隻句<lb/>
　未能自辨已側目相詆訾矣痛哉因題栁集之末庶<lb/>
　俾後之銓評者罔惑偏説以葢其全云<lb/>
　東坡曰予嘗論書以謂鍾王之迹蕭散簡逺好在筆<lb/>
<pb n="KR2o0015_WYG_098-13a"/>
　畫之外至唐顔栁始集古人筆法而盡發之極書之<lb/>
　變天下翕然以為宗師而鍾王之法益微至於詩亦<lb/>
　然蘇李之天成曹劉之自得陶謝之超逸葢亦至矣<lb/>
　而杜子美李太白以英偉絶世之姿凌跨百代古今<lb/>
　詩人盡廢然魏晉以來高風絶塵亦少衰矣李杜之<lb/>
　後詩人繼出雖間有逺韻而才不逮意獨韋應物栁<lb/>
　宗元發纎穠於簡古寄至味於淡泊非餘子所及也<lb/>
　唐末司空圖崎嶇兵亂之間而詩文高雅猶有承平<lb/>
<pb n="KR2o0015_WYG_098-13b"/>
　之遺風其論詩曰梅止於酸鹽止於鹹飲食不可無<lb/>
　鹽梅而其美常在於酸鹹之外葢自列其詩之有得<lb/>
　於文字之表者二十有四韻恨當時不識其妙余三<lb/>
　復其言而悲之<lb/>
　<lb/>
　<lb/>
　<lb/>
　歴代名賢確論卷九十八<lb/>
</p>
<p>
</p>
  </div>
</body>
</text>
</TEI>
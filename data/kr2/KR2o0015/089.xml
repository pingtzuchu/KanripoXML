<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論巻八十九</head> <lb/>
    <p>
<pb n="KR2o0015_WYG_089-1a"/>
欽定四庫全書<lb/>
　歴代名賢確論巻八十九<lb/>
　　穆宗<lb/>
　　　復失河北<hi>孫之翰</hi>　<hi>范祖禹/</hi>　<hi>張唐英</hi>
　　　朋黨<hi>范祖禹</hi>
　　　裴度<hi>范祖禹</hi>
　　　張𢎞靖<hi>張唐英</hi>
　　　張平叔<hi>東坡</hi>
<pb n="KR2o0015_WYG_089-1b"/>
　　敬宗<lb/>
　　　宦官劉克明弑帝<hi>孫之翰</hi>　<hi>范祖禹</hi>
　　　裴度<hi>范祖禹</hi>
　　　韋處厚<hi>孫之翰</hi>　<hi>劉禹錫</hi>
復失河北<lb/>
　孫之翰論曰長慶失河北穆宗昏主崔植杜元穎輩<lb/>
　常材皆不足議迹其本由憲宗失之也元和十年憲<lb/>
　宗用裴度相至十四年兩河平定天下藩鎮無一跋<lb/>
<pb n="KR2o0015_WYG_089-2a"/>
　扈之臣時方治平憲宗遂有驕逸之意以姦人皇甫<lb/>
　鏄相逐度出鎮憲宗既逐度穆宗正得用崔植杜元<lb/>
　穎輩矣逐賢相而任常才欲天下無事不可得所以<lb/>
　復失河北也一賢者相凡四年平定天下數常才相<lb/>
　不二年河北復亂所謂天下安危繫於相事豈不明<lb/>
　乎或曰憲宗用裴度相雖能平定兩河然鎮之受代<lb/>
　在蕭俛段文昌崔植作相之時幽之納土在元穎作<lb/>
　相之後二鎮雖復失之本亦由數相得之何闗度事<lb/>
<pb n="KR2o0015_WYG_089-2b"/>
　耶答曰裴度初得幽鎮雖在植輩作相之時然本由<lb/>
　裴度能定兩河致國威大振鎮州覩諸賊伏誅無所<lb/>
　援助納徳棣質愛子朝夕憂懼不敢保首領鎮既懼<lb/>
　幽自懾伏矣致國威如是非度而誰植輩相穆宗得<lb/>
　鎮得幽乗其時爾有何施為乎亦猶李林甫牛仙客<lb/>
　初相明皇尚致天下獄訟稀少也况蕭俛文昌建消<lb/>
　兵之議先已失䇿則植輩常才可知也兼不止失幽<lb/>
　鎮魏博亦為賊臣所獲矣若憲宗既平天下深念安<lb/>
<pb n="KR2o0015_WYG_089-3a"/>
　危之本不縱驕逸不任姦人使度乆於其位經制國<lb/>
　事以固大業穆宗雖中常之主顧大勲徳為輔必不<lb/>
　至荒僻姦邪恩倖之人憚宰相剛正必不敢肆其所<lb/>
　為藩鎮之臣懼宰相威畧必不敢跋扈若是天下豈<lb/>
　有事乎憲宗既已逐去賢相穆宗為君僅及中智數<lb/>
　常才相之衆邪倖惑之朝政不修法度弛廢藩臣何<lb/>
　所憚而不亂也長慶君相之事不足議其本憲宗夫<lb/>
　之也<lb/>
<pb n="KR2o0015_WYG_089-3b"/>
　范祖禹曰憲宗平河南開魏博由宰相得其人也穆<lb/>
　宗拱手而得幽鎮不唯不能有而并魏博失之由宰<lb/>
　相非其才也其得之也以相其失之也以相相者治<lb/>
　亂之所繫豈不重歟<lb/>
　張唐英曰穆宗時范陽節度劉總入朝請分所獻之<lb/>
　地以幽營涿為一道請張𢎞靖處之瀛漢為一道盧<lb/>
　士政主之平媯檀為一道薛苹主之又籍軍中裨校<lb/>
　宿將如朱克融輩薦之闕下兾朝廷擢用以激厲燕<lb/>
<pb n="KR2o0015_WYG_089-4a"/>
　薊之俗而宰臣崔植杜元頴無經國謀畧不從其請<lb/>
　惟瀛漢置觀察使餘皆俾𢎞靖統領之又朱克融輩<lb/>
　日詣中書求官不能得日夕丐食於人及克融隨𢎞<lb/>
　靖歸鎮既怨朝廷不用又𢎞靖制馭無術克融遂因<lb/>
　𢎞靖與王庭湊連衡為叛既詔遣將出征又毎軍置<lb/>
　中官監軍選驍勇以自衛遣羸弱以禦敵王師十五<lb/>
　萬不能當克融等一萬皆由左右牽制所致也且憲<lb/>
　宗任用才智宵衣旰食焦勞十數年方得河朔地及<lb/>
<pb n="KR2o0015_WYG_089-4b"/>
　劉總又納地歸國是賢人君子有為之時也宜用總<lb/>
　策及任克融輩以視藩鎮然後選用英才經營天下<lb/>
　澄世之所不能澄裁世之所不能裁而乃硜硜自固<lb/>
　因循茍且優游嵗月幸須㬰之安而不為乆逺計復<lb/>
　稔天下之禍誰使然哉且克融本兇暴之餘宜以好<lb/>
　爵羈致之若不用則當除去之奈何既不能用又不<lb/>
　能去使其在京師則衣食不給求食於人彼豈無怨<lb/>
　憤之心哉譬之養虎當飽其肉食剪其爪牙則無咥<lb/>
<pb n="KR2o0015_WYG_089-5a"/>
　人之患若使其有爪牙以自雄復餓且饑豈得不攫<lb/>
　人而噬之哉故謂復失河朔非克融遽能為之也崔<lb/>
　杜二相失之也所謂規規守文之士不能意外行事<lb/>
　其二相之謂乎以此知濟天下者須英豪偉傑之才<lb/>
　爾章句書生誰能了國家事哉　又論蕭俛段文昌<lb/>
　獻消兵之議曰兵者威武之目聖人以是除天下之<lb/>
　惡興天下之善其不可去之者乆矣穆宗承章武恢<lb/>
　復之後志在偃革宰臣段文昌蕭俛因獻消兵之術<lb/>
<pb n="KR2o0015_WYG_089-5b"/>
　宻詔天下之兵毎百人限八人逃亡逃亡者入山林<lb/>
　藪澤聚為冦盗蜂屯蟻聚鶚飛隼搏所至村落悉遭<lb/>
　毒螫生民於是漸無憀矣及朱克融王廷湊之亂其<lb/>
　逃亡之兵多歸之朝廷議討二賊召新兵皆市井烏<lb/>
　合累為賊所敗而威沮氣喪不復有師伍之勢於是<lb/>
　河朔之地復為賊所有噫章武以雄睿之姿中興唐<lb/>
　室驅駕豪英選任將帥區區然二十餘年方定兩河<lb/>
　之寇其勤勞宵旰固已至矣而蕭段二子謬于一言<lb/>
<pb n="KR2o0015_WYG_089-6a"/>
　遂復失之是時國家所費億萬之財而不得河朔斗<lb/>
　粟尺帛可謂差之毫釐而失之千里也夫二子者必<lb/>
　欲去冗兵省調度則三代兩漢已來固有制度在方<lb/>
　冊可考而行若未能及此則可選其老耄疾病者俾<lb/>
　之為農其他驍銳勇敢熟於戰陣者自可有養以備<lb/>
　征伐何必立為定制百人限八人逃亡若以當時禁<lb/>
　衛言之有兵二十萬毎百人限八人逃亡是天下有<lb/>
　一萬六千人逃亡為冦矣此豈不為天下患哉其後<lb/>
<pb n="KR2o0015_WYG_089-6b"/>
　至宣宗已後所在寇盗充斥石順起於湖南毛約起<lb/>
　於江南康全起於歙州至於恭定乾符之際王郢王<lb/>
　仙芝尚君長畢鷂子全繳山一文黑李摩雲劉漢宏<lb/>
　李重霸之徒侵陷嶺浙騷繹青徐以至襄漢悉被其<lb/>
　毒其中多有逃亡之兵為之聲影其禍皆胎於消兵<lb/>
　之謀也<lb/>
朋黨<lb/>
　范祖禹論李徳裕李宗閔始為朋黨曰昔漢之黨錮<lb/>
<pb n="KR2o0015_WYG_089-7a"/>
　始於甘陵二部相譏而成於太學諸生相譽海内塗<lb/>
　炭二十餘年唐之朋黨始於牛僧孺李宗閔對策而<lb/>
　成於錢徽之貶皆自小以至大因私以害公凡羣臣<lb/>
　有黨由主聽不明君子小人雜進於朝不分邪正忠<lb/>
　讒以黜陟之而聴其自相傾軋以養成之也是以穆<lb/>
　宗以後權移於下朝無公政士無公論爵賞僭濫刑<lb/>
　罰放紛士之附㑹者不入於牛則入於李不憂國家<lb/>
　之不治而惟恐其黨之不進也與夫三君八俊厲名<lb/>
<pb n="KR2o0015_WYG_089-7b"/>
　節立廉恥以抗權邪者斯為下矣何則漢之黨尚風<lb/>
　節故政亂於上而俗清於下及其亡也人猶畏義而<lb/>
　有不為唐之黨趨勢利勢窮利盡而止故其衰季士<lb/>
　無操行不足稱也為國家者可不防其漸哉<lb/>
裴度<lb/>
　范祖禹論度言元稹魏𢎞簡姦蠧以謂朝中姦臣存<lb/>
　則逆賊縱除無益曰昔周宣王任賢使能吉父征伐<lb/>
　於外而王之所與處者張仲孝友也夫使文武之臣<lb/>
<pb n="KR2o0015_WYG_089-8a"/>
　征伐而左右前後得貞良之士善其君心則讒言不<lb/>
　至而忠謀見用此所以能成功也茍使憸邪之人從<lb/>
　中制之則雖吉父無以成其功宣王能復文武之業<lb/>
　以致中興者内順治而外威嚴也穆宗庸昏姦諂在<lb/>
　側裴度欲先正其本而後治其末圖其大而後憂其<lb/>
　小此輔相之職業也而其君多僻卒無成功蓋自古<lb/>
　命將出帥而小人沮之於内未有能克勝者也可不<lb/>
　為深戒哉<lb/>
<pb n="KR2o0015_WYG_089-8b"/>
張𢎞靖<lb/>
　張唐英論曰𢎞靖之帥范陽也朝廷以其嘉貞之孫<lb/>
　延賞之子三世為相委以重柄譬如取嬰兒而投之<lb/>
　河謂其父善泅也𢎞靖亦以世胄之貴偃然自尊以<lb/>
　誇耀燕俗不能與下同其甘苦復以安史之亂皆自<lb/>
　范陽欲革其俗乃發禄山之墓用毁辱燕人復縱從<lb/>
　事韋雍張宗厚輩酣肆夜飲呵責士為反虜嘗曰天<lb/>
　下無事汝輩挽得兩石弓不如識一丁字於是其下<lb/>
<pb n="KR2o0015_WYG_089-9a"/>
　皆怨克融乗人心之二遂囚𢎞靖殺韋雍張宗厚又<lb/>
　擊殺義士張徹皆𢎞靖為之也夫以狸而致䑕不可<lb/>
　致之是不以致之之道致之也腥致蠅而蠅畢至以<lb/>
　致之之道致之也且𢎞靖欲革燕俗則宜以仁厚革<lb/>
　彼凶殘宜以純約革彼奢僭宜旌忠良革彼不軌宜<lb/>
　執禮法革彼踰軼然後又召燕之父老百姓及三軍<lb/>
　之士告以朝廷恩信為善者有賞為惡者有罰其次<lb/>
　勸之以孝悌督之以耕戰謹身節用務寜其人而先<lb/>
<pb n="KR2o0015_WYG_089-9b"/>
　斵墓以求革風俗豈革之之道哉彼克融者既在部<lb/>
　伍亦宜推赤心以置之腹中與說利害禍福曰汝能<lb/>
　信順効忠朝廷自有爵賞他日無慮不富貴彼非木<lb/>
　石其肯不順信哉設自顧不能則乞朝廷别除賢者<lb/>
　以安反側而𢎞靖曾不慮及於此乃恣其僚屬酣酩<lb/>
　罵辱彼焉得不相從而唱難哉然則克融非囚𢎞靖<lb/>
　乃𢎞靖自囚也而尚不䝉顯戮貶守撫州穆宗真有<lb/>
　恩於𢎞靖也<lb/>
<pb n="KR2o0015_WYG_089-10a"/>
張平叔<lb/>
　東坡曰樂天作張平叔户部侍郎判度支制詞云與<lb/>
　吾坐而決事丞相以下不過四五而主計之臣在焉<lb/>
　以此知唐制主計蓋坐而論事也不知四五人者悉<lb/>
　何人平叔議鹽法至為刻剥事見退之集樂天制詞<lb/>
　亦云計能析秋毫吏畏如夏日度其人必小人也<lb/>
宦官劉克明弑帝<lb/>
　孫之翰論昭愍弑曰昭愍年十六即位非上智之性<lb/>
<pb n="KR2o0015_WYG_089-10b"/>
　不無童心然能納韋處厚忠言辨李逢吉姦黨知裴<lb/>
　度大賢而召之復相從李程之諫輟土木之役得李<lb/>
　徳裕所奏令罷進繚綾聴裴度陳論止東都巡幸復<lb/>
　數視朝勤於聴政以是觀之本非荒暗之主若忠賢<lb/>
　乆於輔導亦庶幾漢昭之比也但為内臣惑亂極其<lb/>
　荒僻而崩原其事迹不止昭愍之過乃近世積習之<lb/>
　患也何以驗之觀内臣仇士良致仕教其黨曰今日<lb/>
　與諸君言久逺計天子莫教閒閒則讀書讀書則重<lb/>
<pb n="KR2o0015_WYG_089-11a"/>
　文臣重文臣則廣納規諫減翫好省游幸如此則吾<lb/>
　輩恩澤漸薄權力不重諸君但常以毬獵聲樂惑之<lb/>
　㳺幸之所極奢侈盡竒技使一處盛於一處如此則<lb/>
　天子不暇觀書不親萬機不知外事吾輩恩澤權力<lb/>
　永無踈間觀士良之言則内臣姦巧者惑亂人主之<lb/>
　術盡見矣内臣以此術惑之在位嵗乆功業之君如<lb/>
　憲宗者不能免况沖年之君即位之初乎雖忠賢之<lb/>
　臣輔導於外間數日一見率不過數刻接對退則窮<lb/>
<pb n="KR2o0015_WYG_089-11b"/>
　日夜内臣姦巧者誘惑之矣以忠賢間日數刻接對<lb/>
　所言者多逆意之事姦巧内臣窮日夜惑亂所言者<lb/>
　多狥欲之事在沖年之君中人之性何事為勝哉此<lb/>
　内臣所以惑亂昭愍之甚也既至於甚沖年之性喜<lb/>
　怒無定矣内臣又恨其怒而責罰及慮他禍乃行弑<lb/>
　逆之謀七年之間弑逆再矣後之人君觀是事得不<lb/>
　懔懔<lb/>
　范祖禹曰周公作無逸曰在昔商王中宗享國七十<lb/>
<pb n="KR2o0015_WYG_089-12a"/>
　有五年髙宗五十有九年祖甲三十有三年自時厥<lb/>
　後立王生則逸或十年或七八年或五六年或四三<lb/>
　年夫人君在位之淺深享壽之多少繫其治之逸勤<lb/>
　徳之厚薄不可不知也<lb/>
裴度<lb/>
　范祖禹論上不信李逢吉之黨毁度復以為相曰孔<lb/>
　子言衛靈公無道而不喪曰仲叔圉治賔客祝鮀治<lb/>
　宗廟王孫賈治軍旅夫如是奚其喪言其國猶有人<lb/>
<pb n="KR2o0015_WYG_089-12b"/>
　也敬宗狂童足以取亡而能不惑姦言復相裴度雖<lb/>
　其身不免而社稷有主天下未亂由得一相故也賢<lb/>
　人所繫豈不重哉　又論劉克明弑敬宗立絳王悟<lb/>
　王守澄誅之立文宗以裴度攝冡宰曰裴度位為上<lb/>
　相安危所繫君弑而不討賊君立而不豫謀宫闈有<lb/>
　變而外庭不知惟宦者所立則奉以為君耳且二日<lb/>
　之間而三易君主廢置皆由宦者不闗宰相則安用<lb/>
　大臣矣唐之綱紀於是大壞以度之勲徳處之猶如<lb/>
<pb n="KR2o0015_WYG_089-13a"/>
　此而况不賢者乎<lb/>
韋處厚<lb/>
　孫之翰論處厚乞相裴度曰韋處厚不顧李逢吉兇<lb/>
　威而斥其黨不念裴度舊隙而言其賢此公忠之性<lb/>
　過人而益之以至明也當昭愍即位以童年方倚大<lb/>
　臣大臣逢吉姦兇人也欺天子幼弱大樹朋黨専報<lb/>
　私怨有所貶逺者百僚賀於中書以明快意其姦兇<lb/>
　氣艶至此矣在朝之人孰敢犯之者處厚一侍臣孤<lb/>
<pb n="KR2o0015_WYG_089-13b"/>
　直自立任郎官日嘗為裴度因事貶官逢吉於度亦<lb/>
　所深怨也處厚犯權臣之威稱其所怨復不念己之<lb/>
　隙力言其賢蓋以逢吉所為乃兇狂之態我公直無<lb/>
　過何畏彼哉度嘗逐我未知我之善也河北之亂非<lb/>
　度之才謀不能平定當天子憂憤之時度方為逢吉<lb/>
　所抑不得大用我近臣也安得以所隙而不言賢哉<lb/>
　是公忠之性過人而益之以至明也夫公忠則専計<lb/>
　國事而不為身謀至明則深辨事理之歸處厚盡是<lb/>
<pb n="KR2o0015_WYG_089-14a"/>
　道宜乎位至宰輔才業名徳重於天下<lb/>
　劉禹錫曰公未為近臣已前所著讚論記述銘志皆<lb/>
　文士之詞也以才麗為主自入為學士至宰相以往<lb/>
　所執皆經綸制置財成潤色之詞也以識度為宗觀<lb/>
　其發徳音福生人沛然如時雨畏元老諭功臣穆然<lb/>
　如景風命相之冊和而莊命將之誥昭而毅薦賢能<lb/>
　其氣似孔文舉論經學其博似劉子駿發十難以摧<lb/>
　言利者其辨似管夷吾噫逢時得君奮智謀以取髙<lb/>
<pb n="KR2o0015_WYG_089-14b"/>
　位而令名随之豈不偉哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷二十四</head> <lb/>
    <p>
<pb n="KR2o0015_WYG_024-1a"/>
欽定四庫全書<lb/>
　歴代名賢確論卷二十四<lb/>
　　孔子上<lb/>
　　　夫子之道<hi>程浩李邕</hi>　<hi>李觀/昌黎</hi>　<hi>杜牧/潁濱</hi>　<hi>常仲孺栁州</hi>
　　　夫子賢於堯舜<hi>荆公</hi>
　　　孔子從先進<hi>東坡</hi>
夫子之道<lb/>
　程浩曰天地吾知至廣也以其無所不覆載日月吾<lb/>
<pb n="KR2o0015_WYG_024-1b"/>
　知至明也以其無所不照臨江海吾知至大也以其<lb/>
　無所不容納料廣以寸管測景以尺圭航大以一葦<lb/>
　廣不能逃其數明不能私其質大不能亡其險偉哉<lb/>
　夫子後天地而生知天地之始先天地而沒知天地<lb/>
　之終非日非月光之所及者逺不江不海潤之所浸<lb/>
　者博三代禮樂吾知其損益百王憲章吾知其消息<lb/>
　君臣以位父子以親家國以肥鬼神以享道未可詮<lb/>
　其有物釋未可證於無生一以貫之我先師夫子夫<lb/>
<pb n="KR2o0015_WYG_024-2a"/>
　子聖人也帝之聖者曰堯王之聖者曰禹師之聖者<lb/>
　曰夫子堯之德有時而息禹之功有時而窮夫子之<lb/>
　道久而彌芳逺而彌光用之者昌捨之者亡昔否於<lb/>
　周今泰於唐不然者何被衮而裳垂旒而王者哉<lb/>
　李觀謁夫子廟文曰於皇夫子之道之德與天地周<lb/>
　施與日月合明乃聖乃神煥乎典謨惟王者得之以<lb/>
　事神使民庶人得之以不失其死生諸侯得之以事<lb/>
　天子卿大夫得之以保禄位怨災不及其身四時得<lb/>
<pb n="KR2o0015_WYG_024-2b"/>
　之而序行天下得之而大同然則天地神人之事昭<lb/>
　乎夫子之道之德也至矣何小子之所竊歎焉斯歎<lb/>
　也其惟來學乎其惟乞靈乎曰某不敢然也且夫禮<lb/>
　樂浹於明夫子之善道也斯可謂以學矣鬼神瞰於<lb/>
　幽夫子之明靈也斯可謂以敬矣孰敢捨道而來學<lb/>
　黷敬而乞靈者乎於是再拜而起徊翔而觀章施足<lb/>
　徴像設無諠我廟俎豆我王衣冠夫子得之亦無愧<lb/>
　言七十之徒亦公亦侯外如君臣内實討論烝烝小<lb/>
<pb n="KR2o0015_WYG_024-3a"/>
　子思得其門夫子聖人天錫元精其未生也若超然<lb/>
　神遊與兩氣俱存其既生也遇三季之㑹飄飄湮淪<lb/>
　絃歌之音拊而不和仁義之圖卷而靡陳及相魯而<lb/>
　有喜色去宋而曰桓魋其如予何聖人之窮乃有如<lb/>
　是耶噫俾夫子生於堯之代堯必後舜而先夫子生<lb/>
　於舜之代舜則必先夫子而後禹聖人得時化可知<lb/>
　也如舜禹生於夫子之年則不過守於田畝之中安<lb/>
　有夫子之教垂於無窮若今日之澶漫者乎惟夫子<lb/>
<pb n="KR2o0015_WYG_024-3b"/>
　生實陪臣沒乃王爵有聖德也惟紂生實殷辟死曰<lb/>
　獨夫有逆德也惟爵謚在德惟德有聖有逆惟聖逆<lb/>
　在人不在於尊嗚呼夫子聖人之極歟鳳鳥不至無<lb/>
　其時也秦人燒書文之衰也帝唐爵王德之興也惟<lb/>
　夫子之德洎唐之德永而能安古而更新降康下民<lb/>
　夐有烈光訖無間然小子忡忡慄慄拜奠而出匪作<lb/>
　匪述<lb/>
　杜牧曰天不生夫子於中國中國當何如曰不夷狄如<lb/>
<pb n="KR2o0015_WYG_024-4a"/>
　也荀卿祖夫子李斯事茍卿一日宰天下盡誘夫子<lb/>
　之徒與書坑而焚之曰徒能亂人不若刑名獄吏治<lb/>
　世之賢也彼商鞅者能耕能戰能行其法基秦為强<lb/>
　曰彼仁義蝨官也可以置之置之言不用也自董仲<lb/>
　舒劉向皆言司馬遷良史也而遷以儒分之為九曰<lb/>
　博而寡要勞而無功不如道家者流也自有天地已<lb/>
　來人無有不死者海上迂怪之士特出言曰黄帝鍊<lb/>
　丹砂為黄金以餌之晝日乘龍上天誠得其藥可如<lb/>
<pb n="KR2o0015_WYG_024-4b"/>
　黄帝以燕昭王之賢破强齊幾於霸秦始皇漢武帝<lb/>
　之雄才滅六强闢四夷盡非凡主也皆甘其說耗天<lb/>
　下捐骨肉而不辭至死而不悟莫尊於天地莫嚴於<lb/>
　宗廟社稷梁武帝起為梁國者以筍脯麫牲為薦祀<lb/>
　之禮曰佛之教牲不可殺以天子之尊捨身為其奴<lb/>
　散髮布地親命其徒踐之有天地日月為之主隂陽<lb/>
　鬼神為之佐夫子巍然統而辯之復引堯舜禹湯文<lb/>
　武周公為之助則其徒不為劣其治不為僻彼四君<lb/>
<pb n="KR2o0015_WYG_024-5a"/>
　二臣不為無知一旦不信背而之他仍族滅之儻不<lb/>
　生夫子紛紜冥昧百家鬭起是巳所是非已所非天<lb/>
　下隨其時而宗之誰敢非之縱有非之者欲何所依<lb/>
　據而為其辭是楊墨駢慎已降百家之徒廟貌而血<lb/>
　食十年一變法百年一改教横斜高下不知止泊彼<lb/>
　夷狄者為夷狄之俗一定而不易若不生夫子是知<lb/>
　其必不夷狄如也韓吏部夫子廟碑曰天下通祀惟<lb/>
　社稷與夫子社稷壇而不屋取異代為配未若夫子<lb/>
<pb n="KR2o0015_WYG_024-5b"/>
　巍然當座用王者禮以門人為配自天子至於庶人<lb/>
　親北面師之夫子以德社稷以功固有次第哉因引<lb/>
　孟子曰生人已來未有如夫子者也自古稱夫子者<lb/>
　多矣稱夫子之德莫如孟子稱夫子之尊莫如韓吏<lb/>
　部云云<lb/>
　常仲孺曰立於水成於氣以位天地勇於震奮於乙<lb/>
　是生萬物天地之大萬物之多若無聖人誰與凖繩<lb/>
　故能範而不過類而不遺者也然則乘時設教必生<lb/>
<pb n="KR2o0015_WYG_024-6a"/>
　大聖以首之庖羲氏甄才煥文君人子天神農以之<lb/>
　首於皇而體至道也軒轅氏推筴命官度方順紀顓<lb/>
　頊奉之首於帝而法𤣥德也夏后氏奠山通川因地<lb/>
　制賦殷湯繼之首於王而明大化也理亂相資質文<lb/>
　代變洎有周而衰焉平桓以還鴻流蕩然非聖人之<lb/>
　述易羲農之道消矣非聖人之辯問軒轅之帝衰矣<lb/>
　非聖人之刪書夏殷之王㣲矣非聖人之作春秋周<lb/>
　室卑而諸侯僭矣故夫子彰皇繫帝叙王尊周首於<lb/>
<pb n="KR2o0015_WYG_024-6b"/>
　儒而開大教也是知前聖之遺風將絶夫子不得不<lb/>
　生中古之彛訓將興夫子不得不作故禮云百世以<lb/>
　俟聖人而不惑也有天下者遵其易簡遡其元命可<lb/>
　以致於清静遵其廣大𢎞其覆載可以致於雍熈遵<lb/>
　其禮讓蹈其夷曠可以致於和平茍或失常滔滔淫<lb/>
　源德滋非西霸功作矣代易於上教尊於下運否於<lb/>
　既往位崇於將來則於國而達於家萬樂和而百禮<lb/>
　成郁郁洋洋與日月而終矣其辭曰昭昭五星𤣥文<lb/>
<pb n="KR2o0015_WYG_024-7a"/>
　之經浩浩五行元氣之形維上紀下災昏祥明聖人<lb/>
　居中百化道成五星九𤣥醇朴不曜降及堯舜存乎<lb/>
　典誥文王既沒孔子乃紹質文異時日月代照肇自<lb/>
　開闢澒洞無跡考于六籍窮古盡昔㣲禹之功水土<lb/>
　共融㣲儒之風華夷濛濛大聖同德垂訓作則山川<lb/>
　九州禮樂萬國羲軒之道夫子明之百王纘焉仰而<lb/>
　營之<lb/>
　李邕曰元化陰藏上帝𤣥造雖道逺不際而運行有<lb/>
<pb n="KR2o0015_WYG_024-7b"/>
　符揚㩁大抵宣考神用逮人統之可復補天秩之將<lb/>
　頹其揆一也昔蚩尤怙賊厥弟驕兵巨刃朋徒合緒<lb/>
　運禍則黄帝興聖首出羣龍推下濟以君人儆勤略<lb/>
　以戡亂逮至横流方割包山其咨轉死為魚鱻食不<lb/>
　粒則堯禹並跡振拔隠憂導百川康四國粤若殷禮<lb/>
　缺周德㣲宋公用鄫楚子問鼎則夫子卓立燦然成<lb/>
　章闢邦家之正門播今昔之彛憲此天所以不言而<lb/>
　成化聖所以有開而必先其若是者乎故夫子之道<lb/>
<pb n="KR2o0015_WYG_024-8a"/>
　消息乎兩儀夫子之德經營乎三代豈徒小說蓋有<lb/>
　異聞夫亭之者莫如天藉之者莫如地教之者莫如<lb/>
　夫子且沐其亭而不識其道則不如勿生荷其藉而<lb/>
　不由其德則不如勿運故曰消息乎兩儀者也夫博<lb/>
　之者莫如文約之者莫如禮行之者莫如夫子且㑹<lb/>
　其文而不揚其業則不如勿傳經其禮而不啟其教<lb/>
　則不如勿學上代有以焯序中代有以宗師後代有<lb/>
　以不訓故曰經營乎三代者也噫唐虞之美不必至<lb/>
<pb n="KR2o0015_WYG_024-8b"/>
　是贊而大者進聖君也夏桀之惡不必至是擠而毁<lb/>
　者激庸君也伊尹之忠不必至是演而數者勉誠節<lb/>
　也趙盾之逆不必至是抑而書者誅賊臣也至若論<lb/>
　慈廣孝輔仁寵義職此之由於是君臣之位序父子<lb/>
　之道明朋友之事興夫婦之倫得雖朗日開覺膏雨<lb/>
　潤黷和風清扇安足喻哉借如九皇繼統而政醇七<lb/>
　聖同年而道合雖事業廣運而理齊一時未有雖遊<lb/>
　大夫僻居下國德教既往言滿方來廟食列郡不假<lb/>
<pb n="KR2o0015_WYG_024-9a"/>
　手於後續君長萬乘必歸心於素王若此之盛是以<lb/>
　騰跨百辟孤絶一人曷成名而可稱蓋取與而為大<lb/>
　者也<lb/>
　昌黎曰夫子聖人也且曰自吾得子路而惡聲不入<lb/>
　於耳其餘輔而相者周天下猶且絶糧於陳畏於匡<lb/>
　毁於叔孫奔走於齊魯宋衛之郊其道雖尊其窮也<lb/>
　亦甚矣頼其徒相與守之卒有立於天下向使獨言<lb/>
　之而獨書之其存也可冀乎<hi>云云</hi>自文王没武王周<lb/>
<pb n="KR2o0015_WYG_024-9b"/>
　公成康相與守之禮樂皆在及乎夫子未久也自夫<lb/>
　子而至乎孟子未久也自孟子而至乎揚雄亦未久<lb/>
　也然猶其勤若此其困若此而後能有所立<lb/>
　潁濱曰道有不可以名言者古之聖人命之曰一寄<lb/>
　之曰中舜之禪禹也曰人心惟危道心惟㣲惟精惟<lb/>
　一允執厥中聖人之欲以道相紹者至於一與中盡<lb/>
　矣昔者孔子與諸弟子言無所不至然而未嘗及此<lb/>
　也蓋嘗與子貢言之矣曰賜也汝以予為多學而識<lb/>
<pb n="KR2o0015_WYG_024-10a"/>
　之者歟曰然曰非歟曰非也予一以貫之雖與子貢<lb/>
　言而孔子之言之也難而子貢之受之也未信至於<lb/>
　曾子不然孔子曰參乎吾道一以貫之曾子曰唯曾<lb/>
　子出門人問曾子曰夫子之道忠恕而已矣蓋孔子<lb/>
　之告之也不疑而曾子之受之也不惑則為與子貢<lb/>
　異矣然曾子以為忠恕知門人之不足告也夫及孔<lb/>
　子既沒曾子傳之子思子思因其說而廣之曰喜怒<lb/>
　哀樂之未發謂之中發而皆中節謂之和中者天下<lb/>
<pb n="KR2o0015_WYG_024-10b"/>
　之大本和者天下之達道也致中和天地位焉萬物<lb/>
　育焉子思之說既出而天下始知一與中之在是矣<lb/>
　然子思以授孟子孟子又推之以為性善之論性善<lb/>
　之論出而一與中始枝矣嗚呼孔子之所以不告諸<lb/>
　弟子者蓋為是歟<lb/>
　栁州曰凡人之質不良莫能方且恒質良矣用不周<lb/>
　莫能圓以遂孔子於鄉黨恂恂如也遇陽虎必曰諾<lb/>
　而其在夾谷也視叱齊侯類蓄狗不震乎其内後之<lb/>
<pb n="KR2o0015_WYG_024-11a"/>
　學孔子者不志於是則吾無望焉耳矣<lb/>
夫子賢於堯舜<lb/>
　荆公曰孟子曰可欲之謂善有諸巳之謂信充實之<lb/>
　謂美充實而有光輝之謂大大而化之之謂聖聖而<lb/>
　不可知之謂神聖之為稱德之極神之為名道之至<lb/>
　故凡古之所謂聖人者於道德無所不盡也於道德<lb/>
　無所不盡則若明之於日尊之於上帝莫之或加矣<lb/>
　易曰大人者與天地合其德與日月合其明與四時<lb/>
<pb n="KR2o0015_WYG_024-11b"/>
　合其序與鬼神合其吉凶此之謂也由此觀之則自<lb/>
　傳記以來凡所謂聖人者宜無以相尚而其所知宜<lb/>
　同宰我曰以予觀於夫子賢於堯舜逺矣而世之解<lb/>
　者必曰是為門人之私言而非天下公共之論也而<lb/>
　孟子亦曰生民以來未有如夫子是豈亦門人之私<lb/>
　言而非天下公共之論哉為是言者蓋亦未之思也<lb/>
　夫所謂聖賢之言者無一辭之茍其發也必有指焉<lb/>
　其指也學者之所不可不思也夫聖者至乎道德之<lb/>
<pb n="KR2o0015_WYG_024-12a"/>
　妙而後世莫之增焉者之稱也茍有能加焉者則豈<lb/>
　聖也哉然孟子宰我之所以為是說者蓋亦言其時<lb/>
　而已也昔者道發乎伏羲而成乎堯舜繼而大之於<lb/>
　禹湯文武此數人者皆居天子之位而使天下之道<lb/>
　寢明寢備者也而又有在下而繼之者焉伊尹伯夷<lb/>
　栁下惠孔子是也夫伏羲既發之也而其法未成至<lb/>
　於堯而後成焉堯雖能成聖人之法未若孔子之備<lb/>
　也夫以聖人之盛用一人之知足以備天下之法而<lb/>
<pb n="KR2o0015_WYG_024-12b"/>
　必待至於孔子者何哉蓋聖人之心不求有為於天<lb/>
　下待天下之變至焉然後吾因其變而制之法耳至<lb/>
　孔子之時天下之變備矣故聖人之法亦自是而後<lb/>
　備也易曰通其變使民不倦此之謂也故其所以能<lb/>
　備者豈特孔子一人之力哉蓋所謂聖人者莫不預<lb/>
　有力也孟子曰孔子集大成者萬世之法耳此其所<lb/>
　以賢於堯舜也<lb/>
孔子從先進<lb/>
<pb n="KR2o0015_WYG_024-13a"/>
　東坡曰君子之欲有為於天下莫重乎其始進也始<lb/>
　進以正猶且以不正繼之況以不正進者乎古之人<lb/>
　有欲其以君王者也有欲以其君霸者也有欲彊其<lb/>
　國者也是三者其志不同故其術有淺深而其成功<lb/>
　有巨細雖其終身之所為不可逆知而其大節必見<lb/>
　於其始進之日何者其中素定也未有進以彊國而<lb/>
　能霸者也未有進以霸而能王者也伊尹之耕於有<lb/>
　莘之野也其心固曰使吾君為堯舜之君使吾民為<lb/>
<pb n="KR2o0015_WYG_024-13b"/>
　堯舜之民也以伊尹為以滋味說湯者此戰國之策<lb/>
　士以已度伊尹也君子疾之管仲見桓公於纍囚之<lb/>
　中其所言者固欲合諸侯攘戎狄也管仲度桓公足<lb/>
　以霸度其身足以為霸者之佐是故上無侈說下無<lb/>
　卑論古之人其自知明也如此商鞅之見孝公也三<lb/>
　說而後合甚矣夫鞅之懷詐挾術以欺其君也彼豈<lb/>
　不自知其不足以帝且王哉顧其刑名慘刻之學恐<lb/>
　孝公之不能從故設為高論以衒之君既不能是矣<lb/>
<pb n="KR2o0015_WYG_024-14a"/>
　則舉其國惟吾之所欲為不然豈其負帝王之略<lb/>
　而每見輒變以徇人乎商鞅之不終於秦也是其進<lb/>
　之不正也聖人則不然其志愈大故其道愈高其道<lb/>
　愈高故其合愈難聖人視天下之不治如赤子之在<lb/>
　水火也其欲得君以行道可謂急矣然未嘗以難合<lb/>
　之故而少貶焉者知其始於少貶而其漸必至於陵<lb/>
　遲而大壞也故曰先進於禮樂野人也後進於禮樂<lb/>
　君子也如用之則吾從先進孔子之世也其諸侯卿<lb/>
<pb n="KR2o0015_WYG_024-14b"/>
　大夫視先王之禮樂猶方圓氷炭之不相入也進而<lb/>
　先之以禮樂其不合必矣是人也以道言之則聖人<lb/>
　以世言之則野人也若夫君子之急於有功者則不<lb/>
　然其未合也先之以世俗之所好而其既合也則繼<lb/>
　之以先王之禮樂其心則然然其進不正未有能繼<lb/>
　以正者也故孔子不從而孟子亦曰枉尺直尋者以<lb/>
　利言也如以利則枉尋直尺而利亦可為歟君子之<lb/>
　得其君也既度其君又度其身君能之而我不能不<lb/>
<pb n="KR2o0015_WYG_024-15a"/>
　敢進也我能之而君不能不可為也不敢進而進是<lb/>
　易其君不可為而為是輕其身二人者皆有罪焉故<lb/>
　君子之始進也曰君茍用我矣我且為是君曰能之<lb/>
　則安受而不辭君曰不能天下其獨無人乎至於人<lb/>
　君亦然將用是人也則先之以己所欲為要其能否<lb/>
　而責成焉其曰姑用而試觀之者皆過也後之君子<lb/>
　其進也無所不至惟恐其不合也曰我將權以濟道<lb/>
　既而道卒不行焉則曰吾君不足以盡我也始不正<lb/>
<pb n="KR2o0015_WYG_024-15b"/>
　其身終以謗其君是人也自以為君子而孟子之所<lb/>
　謂賊其君者也<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷二十四<lb/>
</p>
<p>
</p>
  </div>
</body>
</text>
</TEI>
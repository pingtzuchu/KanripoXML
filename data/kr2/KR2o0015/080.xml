<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名賢確論卷八十</head> <lb/>
    <p>
<pb n="KR2o0015_WYG_080-1a"/>
欽定四庫全書<lb/>
　歴代名賢確論卷八十<lb/>
　　肅宗一<lb/>
　　　即位靈武<hi>范祖禹</hi>
　　　太上皇<hi>范祖禹</hi>
　　　寶應元年四月崔侁奏尼真如登天得鎮國寶<lb/>
　　　　十三枚以鎮國災甲寅上皇崩丁卯帝崩<hi>范祖</hi>
　　　　<hi>禹</hi>
<pb n="KR2o0015_WYG_080-1b"/>
　　　去尊號去年號以建子月為嵗首<hi>范祖禹</hi>
　　　帝在彭原與張良娣博<hi>范祖禹</hi>
　　　上始以官爵賞功而朝士僮僕有衣金紫執役<lb/>
　　　　者大將軍告身一通才易一醉<hi>范祖禹</hi>
　　　帝初與回紇約克京城日金帛子女皆歸之至<lb/>
　　　　廣平王俶等收東京回紇大掠三日<hi>范祖禹</hi>
　　　命九節度討安慶緒不置元帥以魚朝恩為觀<lb/>
　　　　軍容使九節度之師六十萬潰於相州<hi>范祖禹</hi>
<pb n="KR2o0015_WYG_080-2a"/>
　　　帝不聽李泌先取范陽之謀<hi>秦少游</hi>
　　　以六等定陷賊官罪悔誅陳希烈等<hi>温公</hi>
　　　更制樂器<hi>東坡</hi>
　　　以李峴論毛若虚鞫獄不實罷相降蜀州刺史<lb/>
　　　　<hi>孫之翰</hi>
　　　藩鎭<hi>范祖禹</hi>　<hi>温公</hi>
　　　李揆<hi>張唐英</hi>
　　　李勉<hi>范祖禹</hi>
<pb n="KR2o0015_WYG_080-2b"/>
即位靈武<lb/>
　范祖禹論曰哥舒翰守潼關王思禮請回兵誅楊國<lb/>
　忠翰曰此乃翰反非禄山也翰僨軍降虜固無足道<lb/>
　然其言可為後法肅宗以皇太子討賊至靈武遂自<lb/>
　稱帝此乃太子叛父何以討禄山也唐有天下幾三<lb/>
　百年由漢以來享國最為長久然三綱不立無父子<lb/>
　君臣之義見利而動不顧其親是以上無教化下無<lb/>
　亷恥古之王者必正身齊家以率天下其身不正未<lb/>
<pb n="KR2o0015_WYG_080-3a"/>
　有能正人者也唐之父子不正而欲正萬事難矣其<lb/>
　享國長久亦曰幸哉<lb/>
太上皇<lb/>
　范祖禹論上迎上皇於望賢宫釋黄袍嘗膳習馬執<lb/>
　鞚前引曰肅宗以皇太子討賊遂自立於靈武不由<lb/>
　君父之命而有天下是以不孝令也及其迎上皇於<lb/>
　望賢宫百姓皆注耳目則辭帝服避馳道屑屑焉為<lb/>
　末禮以眩耀於衆豈其誠乎况其終也用婦言而保<lb/>
<pb n="KR2o0015_WYG_080-3b"/>
　姦謀遷其父於西宫卒以憤鬰而殞事親若此罪莫<lb/>
　大焉且臨危則取大利居安則謹小節以是為孝亦<lb/>
　已悖矣孟子曰不能三年之喪而緦小功之察放飯<lb/>
　流歠而問無齒決其肅宗之謂乎　又論帝遷上皇<lb/>
　西内後感李唐對上皇亦思見陛下之言然畏張后<lb/>
　不敢詣西内曰陽失其所以為陽則制於隂剛失其<lb/>
　所以為剛則困於柔肅宗不君故制於小人女子不<lb/>
　能讎疾而反畏之欲見其父而且不敢其況能保四<lb/>
<pb n="KR2o0015_WYG_080-4a"/>
　海乎<lb/>
寶應元年四月崔侁奏尼真如登天得鎮國寶十三枚<lb/>
以鎮國災甲寅上皇崩丁卯帝崩<lb/>
　范祖禹論曰昔堯命重黎絶地天通盖惡神人雜揉<lb/>
　巫覡矯妄而誣天罔民也後世主昏於上民迷於下<lb/>
　黷亂天地無所不有肅宗父子不相信妖由人興故<lb/>
　姦偽得以惑之獲寶不一月而二帝崩吉凶之驗亦<lb/>
　可睹矣　又論李輔國殺張后及越王係兖王僴曰<lb/>
<pb n="KR2o0015_WYG_080-4b"/>
　李輔國本飛龍馬家皂𨽻之流肅宗尊寵而任之委<lb/>
　之以政授之以兵明皇以憂崩已以駭没張后二王<lb/>
　以戮死上不保其父中不保其身下不保其妻子此<lb/>
　近小人之禍也可不戒哉<lb/>
去尊號去年號以建子月為嵗首<lb/>
　范祖禹論曰肅宗信禳祈之小數以為更制改號可<lb/>
　以致福而弭禍夫畏鬼神聽巫覡者匹婦之愚也以<lb/>
　天下之君為之不亦異乎<lb/>
<pb n="KR2o0015_WYG_080-5a"/>
帝在彭原與張良娣博<lb/>
　范祖禹論曰明皇播遷於蜀肅宗越在草莽宗廟焚<lb/>
　毁社稷丘墟此痛心嘗膽之時也而於軍旅之中與<lb/>
　婦人嬉戲豈非以位為樂乎肅宗之志不及逺矣享<lb/>
　國不永此其兆歟<lb/>
上始以官爵賞功而朝士僮僕有衣金紫執役者大將<lb/>
軍告身一通才易一醉<lb/>
　范祖禹論曰傳曰不軌不物謂之亂政官爵者人君<lb/>
<pb n="KR2o0015_WYG_080-5b"/>
　所以馭天下不可以虚名而輕用也君以為貴則人<lb/>
　貴之君以為賤則人賤之難得而加於君子則貴矣<lb/>
　易得而施之小人則賤矣肅宗欲以茍簡成功而濫<lb/>
　假名器輕於糞土此亂政之極也唐室之不競不亦<lb/>
　宜乎<lb/>
帝初與回紇約克京城日金帛子女皆歸之至廣平王<lb/>
俶等収東京回紇大掠三日<lb/>
　范祖禹論曰肅宗欲克復唐室茍求天下之賢而與<lb/>
<pb n="KR2o0015_WYG_080-6a"/>
　之共天下之功因民之心以討暴逆何患乎賊之不<lb/>
　滅而唐之人主好結諸蕃以求其援肅宗姑務欲速<lb/>
　不為逺謀至使回紇縱掠與賊無異其失民也不亦<lb/>
　甚乎昔武王伐商亦有微盧彭濮春秋之時姜戎常<lb/>
　佐晉征討皆以中國之師制之使為犄角之助而已<lb/>
　至於後世則倚外域以成功與之共事未有不為患<lb/>
　者也<lb/>
命九節度討安慶緒不置元帥以魚朝恩為觀軍容使<lb/>
<pb n="KR2o0015_WYG_080-6b"/>
九節度之師六十萬潰於相州<lb/>
　范祖禹論曰夙沙衛殿齊師殖綽郭最曰子殿國師<lb/>
　齊之辱也夫以諸侯之師使閹人殿之猶以為辱况<lb/>
　天子之師而使宦者為之主帥乎是辱天下之衆也<lb/>
　且慶緒窮冦郭李不世出之將也使朝恩節制之猶<lb/>
　不免於敗則庸人可知矣肅宗初復兩京舉六十萬<lb/>
　之衆而棄之其不亡亦幸哉<lb/>
帝不聽李泌先取范陽之謀<lb/>
<pb n="KR2o0015_WYG_080-7a"/>
　秦少游論曰臣聞有善聽無良謀有善謀無利勢天<lb/>
　下之勢善謀之則無不利天下之謀善聽之則無不<lb/>
　良臣嘗以為唐室方鎮之患至於百有餘年而不能<lb/>
　解者其弊葢始於天寶之際肅宗不用李泌之謀先<lb/>
　取范陽而已何則范陽者禄山之巢穴也鳥焚其巢<lb/>
　雖有勁翮無所歸獸失其穴雖有絶足無所恃其勢<lb/>
　也禄山帥范陽専三道勁兵不徙者十有四年矣其<lb/>
　人視之猶子之於父母也一旦舉兵犯順天下之人<lb/>
<pb n="KR2o0015_WYG_080-7b"/>
　以為反賊切齒攘袂惟恐其不滅而范陽之人獨以<lb/>
　為主引頸企踵惟恐其不興此所謂家臣不知有國<lb/>
　自古小人之常情故郭子儀李光弼自朔方起兵皆<lb/>
　欲先圖范陽而泌為肅宗言之最悉此盖天下利勢<lb/>
　乘之不可失者使肅宗能聽其計先詔李郭諸將犄<lb/>
　角而取范陽賊失巢穴則其衆自潰兩京可以傳檄<lb/>
　而定兵亦遂息矣唯其不用泌謀是以慶緒思明相<lb/>
　繼復起至兇徒逆黨久稽天誅則偷為一切之計𤓰<lb/>
<pb n="KR2o0015_WYG_080-8a"/>
　分河北地以付之此方鎮之患所從起也昔之取天<lb/>
　下者皆以首事之地為根本故雖困敗而能復振高<lb/>
　祖之保闗中光武之據河内魏武之全兖州是也夫<lb/>
　范陽者亦禄山之闗中河内兖州也方其陷兩京所<lb/>
　得禁府珍寶輙以槖駞載歸其俗至謂禄山思明為<lb/>
　二聖後十七年張𢎞靖欲懲其事發墓毁棺而衆猶<lb/>
　不悅以至於亂由是言之天寶之際若非唐之威德<lb/>
　在人忠臣義士乃心王室則天下之事可勝言哉栁<lb/>
<pb n="KR2o0015_WYG_080-8b"/>
　玭稱兩京之復泌謀居多其功大於魯連范蠡若以<lb/>
　范陽言之泌之謀不見聽者多矣其言王者之師當<lb/>
　務萬全圖久安使無後害又得兩京則賊再亂已而<lb/>
　果然嗚呼使泌之謀盡見聽也豈有方鎮之患哉<lb/>
以六等定陷賊官罪悔誅陳希烈等<lb/>
　司馬温公論曰為人臣者䇿名委質有死無二希烈<lb/>
　等或貴為卿相或親連肺腑於承平之日無一言以<lb/>
　規人主之失救社稷之危迎合取容以竊富貴及四<lb/>
<pb n="KR2o0015_WYG_080-9a"/>
　海横潰乘天子播越偷生茍活顧戀妻子媚賊稱臣<lb/>
　為之陳力此屠酤之所羞犬馬之不如儻更全其首<lb/>
　領復其官爵是諂諛之臣無往而不得計也彼顔杲<lb/>
　卿張廵之徒世治則擯斥外方沉抑下僚世亂則委<lb/>
　棄孤城虀粉冦手何為善者之不幸而為惡者之幸<lb/>
　朝廷待忠義之薄而保姦邪之厚邪至於微賤之臣<lb/>
　廵徼之𨽻謀議不豫號令下變朝聞親征之詔夕失<lb/>
　警蹕之所乃復責其不能扈從不亦難乎六等議刑<lb/>
<pb n="KR2o0015_WYG_080-9b"/>
　斯亦可矣又何悔焉<lb/>
更制樂器<lb/>
　東坡曰唐之初即用隋樂武德九年始詔祖孝孫竇<lb/>
　琟等定樂初隋用黄鍾一宫惟擊七鐘其五懸而不<lb/>
　擊謂之啞鐘張文収乃依古斷竹為十二律與孝孫<lb/>
　等次調五鐘叩之而應由是十二鐘皆用而肅宗時<lb/>
　山東人魏延陵得律圖李輔國奏之云太常樂調皆<lb/>
　下不合黄鍾請悉更制諸鐘磬帝以為然乃悉取諸<lb/>
<pb n="KR2o0015_WYG_080-10a"/>
　樂器摩剡之二十五日而成然以漢律考之黄鍾乃<lb/>
　太簇也當時議者以為非是唐用肅宗樂以後政日<lb/>
　急民日偷以至於亡以理推之其所謂下者乃中聲<lb/>
　也悲夫<lb/>
以李峴論毛若虚鞫獄不實罷相降蜀州刺史<lb/>
　孫之翰論曰肅宗逐李峴不惟為内臣所制亦昏暗<lb/>
　而然也峴之名徳為時信重作相未踰月論議風采<lb/>
　已能聳動中外及論毛若虚姦回致崔伯陽等無罪<lb/>
<pb n="KR2o0015_WYG_080-10b"/>
　譴逐此固易明之事一縣尉捕殺馬坊卒非兇暴之<lb/>
　甚安敢行法但李輔國言卒之寃伯陽等數名臣案<lb/>
　覆之具得其狀獨若虚附會輔國亦言其寃肅宗不<lb/>
　信伯陽等公正之言但慿若虚姦回之奏此豈非為<lb/>
　輔國所制而然爾既為内臣所制枉逐正人賢相辨<lb/>
　之復以為累且對侍臣言峴專權逐之逺郡猶為寛<lb/>
　法是果不能辨事之曲直察臣之枉正豈非昬暗也<lb/>
　輔國一閹人以護從微勞寵用過分遂致强横撓亂<lb/>
<pb n="KR2o0015_WYG_080-11a"/>
　國法公卿百官承附者衆峴既相首論其狀輔國尋<lb/>
　讓位雖出忿意是亦知懼也一閹人方强横天子不<lb/>
　能制大臣不敢忤賢者作相首挫其鋒若任之嵗時<lb/>
　必能制其姦惡不至於甚峴方盡心國事無所畏避<lb/>
　肅宗以為専權而逐之養成輔國之勢卒為大惡噫<lb/>
　肅宗中興之主也以過寵内臣遂昬懦至此惜哉<lb/>
藩鎮<lb/>
　范祖禹論邢延恩請劉展為淮南都統因除之展知<lb/>
<pb n="KR2o0015_WYG_080-11b"/>
　謀以宋州兵赴鎮陷潤昇等十餘州曰邢延恩一言<lb/>
　而朝廷失信藩臣背叛江淮數千里罹塗炭之患甚<lb/>
　矣小人之交亂四國也肅宗不明有以來䜛慝之口<lb/>
　豈特一延恩之罪哉　又論裴茙受密敇襲來瑱瑱<lb/>
　擊擒茙送京師賜死曰肅宗信䜛黜陟不明以藩鎮<lb/>
　為餌欲誘反側之臣故劉展叛於前來瑱亂於後皆<lb/>
　朝廷易置不以其道故也且瑱未失臣節而行裴茙<lb/>
　簒奪之謀使茙克瑱而代其位不若瑱跋扈之為愈<lb/>
<pb n="KR2o0015_WYG_080-12a"/>
　也夫藩臣倔彊阻兵得一賢相足以制之肅宗謀及<lb/>
　宦者得無亂乎<lb/>
　司馬温公論平盧節度使王元志卒李懐玉殺元志<lb/>
　子推侯希逸為節度上令中使就授旄節曰夫民生<lb/>
　有欲無主則亂是故聖人制禮以治之自天子諸侯<lb/>
　至於卿大夫庻人尊卑有分大小有倫若綱條之相<lb/>
　維臂指之相使是以民服事其上而下無覬覦其在<lb/>
　周易上天下澤履象曰君子以辨上下定民志此之<lb/>
<pb n="KR2o0015_WYG_080-12b"/>
　謂也凡人君所以能有其臣民者以八柄存乎已也<lb/>
　茍或捨之則彼此之勢均何以使其下哉肅宗遭唐<lb/>
　中衰幸而復國是宜正上下之禮以綱紀四方而偷<lb/>
　取一時之安不思永久之患彼命將帥統藩維國之<lb/>
　大事也乃委一介之使徇行伍之情無問賢不肖惟<lb/>
　其所欲與者則授之自是之後積習為常君臣循守<lb/>
　以為得䇿謂之姑息乃至偏禆士卒殺逐主帥亦不<lb/>
　治其罪因以其位任授之然則爵禄廢置殺生予奪<lb/>
<pb n="KR2o0015_WYG_080-13a"/>
　皆不出於上而出於下亂之生也庸有極乎且夫有<lb/>
　國家者賞善而誅惡故為善者勸為惡者懲彼為人<lb/>
　下而殺逐其上惡孰大焉乃使之擁旄秉鉞師長一<lb/>
　方是賞之也賞以勸惡惡其何所不至乎書云逺乃<lb/>
　猷詩云猷之未逺是用大諌孔子曰人無逺慮必有<lb/>
　近憂為天下之政而專事姑息其憂患可勝校乎由<lb/>
　是為下者常盻盻焉伺其上茍得間則攻而發之為<lb/>
　上者常惴惴焉畏其下茍得間則掩而屠之争務先<lb/>
<pb n="KR2o0015_WYG_080-13b"/>
　發以逞其志非有相保養為俱利乆存之計也如是<lb/>
　而求天下之安其可得乎迹其厲階肇於此矣盖古<lb/>
　者治軍必本於禮故晉文公城濮之戰見其師少長<lb/>
　有禮知其可用今唐治軍而不顧禮使士卒得以陵<lb/>
　偏禆偏禆得以陵將帥則將帥之陵天子自然之勢<lb/>
　也由是禍亂繼起兵革不息民墜塗炭無所控訴凡<lb/>
　二百餘年及大宋受命後太祖始制軍法使以階級<lb/>
　相承小有違犯咸伏斧鑕是以上下有序令行禁止<lb/>
<pb n="KR2o0015_WYG_080-14a"/>
　四征不庭無思不服宇内乂安兆民允殖以迄于今<lb/>
　皆由治軍以禮故也豈非詒謀之逺哉<lb/>
李揆<lb/>
　張唐英論曰李揆與吕諲同相肅宗諲才居揆之上<lb/>
　及諲以事出守荆南而政譽甚美再入為相密遣直<lb/>
　省官往江陵求諲之事諲乃奏之揆貶袁州刺史噫<lb/>
　揆欲陷諲乃自陷也且執大政於巖廊之上當思所<lb/>
　以輔翼人主之道以澤天下而不誤蒼生不以喜怒<lb/>
<pb n="KR2o0015_WYG_080-14b"/>
　私國家之法不以親讎壞朝廷之公賢有讎必擢㧞<lb/>
　而用之不肖而親者必擯斥而去之庻幾上不負於<lb/>
　君下不愧於人而反惡其有美政而恐得用欲求其<lb/>
　瑕隂肆傾陷此豈有心於天下哉盖筆札之士非廊<lb/>
　廟之器其始進也不考其實如南郭先生之徒及得<lb/>
　位而不知所以為大臣之道而恃居中制外有臨髙<lb/>
　走丸之易而欲害外臣豈不愧於古之祁奚哉真懐<lb/>
　腐而欲香入水而求不濡之人也噫身為大臣而父<lb/>
<pb n="KR2o0015_WYG_080-15a"/>
　事中人李輔國而復嫉害正人其後元載用事而置<lb/>
　之散地卒至流落葢亦有所召也<lb/>
李勉<lb/>
　范祖禹論彈管崇嗣朝儀不肅曰昔趙襄子有晉陽<lb/>
　之難羣臣皆懈惟髙共不敢失禮及襄子行賞以共<lb/>
　為先肅宗之在朔方唐室危如綴旒李勉不以王路<lb/>
　夷險易其心不以君父在草莽而廢其職事君若此<lb/>
　可謂忠正之士矣<lb/>
<pb n="KR2o0015_WYG_080-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名賢確論卷八十<lb/>
</p>
<p>
</p>
  </div>
</body>
</text>
</TEI>
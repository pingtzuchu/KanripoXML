<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_082-1a"/>
欽定四庫全書<lb/>
欽定盛京通志卷七十八<lb/>
　國朝人物<hi>十四</hi>
　　正白旗漢軍<lb/>
　　正紅旗漢軍<lb/>
<pb n="KR2k0040_WYG_082-2a"/>
　欽定四庫全書<lb/>
　欽定盛京通志卷七十八<lb/>
　　國朝人物<hi>十四</hi>
　　　正白旗漢軍<lb/>
　　　石廷柱𨽻正白旗漢軍先世為遼東武弁父翰始<lb/>
　　　家焉兄弟三人長國柱次天柱次即廷柱天命七<lb/>
　　　年來歸國柱天柱俱積軍功至副將廷柱當<lb/>
太祖初命在文館任事授三等輕車都尉世職十一年從<lb/>
<pb n="KR2k0040_WYG_082-2b"/>
　　　征囊努克取其屯寨晉三等男天聰三年率兵勦<lb/>
　　　明故將毛文龍所屬諸島有俘獲四年收復漢兒<lb/>
　　　莊率其城將士來謁五年圍大凌河城諭降祖大<lb/>
　　　夀六年從征察哈爾七年隨攻旅順口以功晉三<lb/>
　　　等子世職崇徳九年<lb/>
太宗御演武場以廷柱軍容整肅賚之二年以廷柱為漢軍<lb/>
　　　左翼都統四年戰松山屢破敵兵六年陳取錦州策<lb/>
太宗嘉納之再圍松山乗夜破敵晉爵二等子七年分漢<lb/>
<pb n="KR2k0040_WYG_082-3a"/>
　　　軍為八旗以廷柱為鑲紅旗都統順治元年從入<lb/>
　　　闗平定山東山西河南累以戰功加至一等伯十<lb/>
　　　二年以鎮海將軍鎮京口戢和兵民百姓安堵有<lb/>
　　　石佛之稱十四年乞休加少保兼太子太保致仕<lb/>
　　　尋卒<lb/>
賜祭葬諡忠勇子六人華善琳珍俱知名華善官至將軍<lb/>
　　　防守鎮江殁後鎮江人思其徳建祠立碑<lb/>
　　　華善子文炳仕至杭州副都統亦有政績<lb/>
<pb n="KR2k0040_WYG_082-3b"/>
　　　和濟格爾䝉古烏嚕特人𨽻正白旗漢軍天命七<lb/>
　　　年大軍圍廣寜城偕守備石廷柱來歸授叅領十<lb/>
　　　一年從征囊努克棟奎皆有功天聰三年偵明兵<lb/>
　　　於薊州五年敗大凌河城援兵斷其樵採崇徳三<lb/>
　　　年從征明至山東屢戰皆㨗五年擊破松山歩兵<lb/>
　　　杏山騎兵六年明總督洪承疇援錦州駐軍松山<lb/>
　　　一再犯我師復自松山分踞髙橋三臺和濟格爾<lb/>
　　　力戰敗之七年攻克塔山杏山二城畧功授騎都<lb/>
<pb n="KR2k0040_WYG_082-4a"/>
　　尉加一雲騎尉先是分漢軍為四旗以和濟格爾<lb/>
　　為鑲白旗副都統至是分為八旗改正白旗副都<lb/>
　　統遂為漢軍正白旗人八年從攻寜逺克中後所<lb/>
　　前屯衞二城順治元年晉世職為三等輕車都尉<lb/>
　　三年卒子巴圖襲<lb/>
　　徐大貴𨽻正白旗漢軍初任佐領兼工部理事官<lb/>
　　崇徳五年從圍錦州屢敗松山杏山援兵是時明<lb/>
　　總督洪承疇駐軍松山分兵踞髙橋南三臺大貴<lb/>
<pb n="KR2k0040_WYG_082-4b"/>
　　攻克之既而明兵千餘乗夜犯我營率所部力戰<lb/>
　　斬二十餘級七年從克塔山杏山二城授雲騎尉<lb/>
　　世職八年從克中後所前屯衞二城晉世職為騎<lb/>
　　都尉順治元年擢副都統從征山西定太原勦流<lb/>
　　賊李自成於延安大破之二年從豫親王多鐸平<lb/>
　　定河南江南晉三等輕車都尉三年遷刑部侍郎<lb/>
　　兼副都統如故七年駐防杭州九年偕平南將軍<lb/>
　　金礪勦閩賊鄭成功時成功踞海澄以衆三十餘<lb/>
<pb n="KR2k0040_WYG_082-5a"/>
　　　萬㓂漳州大貴督兵進擊殱賊三萬餘遂攻海澄<lb/>
　　　賊扼隘拒戰連破之晉世職至一等輕車都尉加<lb/>
　　　一雲騎尉十二年晉爵三等男先是明魯王朱以<lb/>
　　　海據舟山既敗走依成功成功乗其赴南澳遣人<lb/>
　　　沉之海而其諸將阮思陳六御等願留為成功用<lb/>
　　　及是思等引衆䧟舟山大貴從大將軍伊勒徳征<lb/>
　　　之十三年進兵定海思等以戰艦二百餘迎戰敗<lb/>
　　　之望江再敗之衡水洋思六御授首遂復舟山十<lb/>
<pb n="KR2k0040_WYG_082-5b"/>
　　　四年引疾乞休加太子少保致仕尋叙復舟山功<lb/>
　　　晉爵二等男康熙十八年卒<lb/>
賜祭葬諡勤果<lb/>
　　　馬國柱遼陽人𨽻正白旂漢軍天聰八年舉人入<lb/>
　　　直内院崇徳三年授都察院理事官順治元年巡<lb/>
　　　撫山西時甫平大同忻代太原遂以次定汾州平<lb/>
　　　陽潞安澤州胥安輯之而境内土賊螽起乃馘閻<lb/>
　　　汝龍於陽曲䧏髙九英於嵐縣勦梁自雨李俊於<lb/>
<pb n="KR2k0040_WYG_082-6a"/>
　　交城陽曲山西悉平擢宣大總督遷江南江西河<lb/>
　　南總督檄兵會侍郎鄂屯俘斬安慶土賊馮洪圖<lb/>
　　及其黨將懋修鍾武㑹江西總兵金聲桓據南昌<lb/>
　　叛賊將潘永禧突犯徽州遣官兵撃郤之復遣副<lb/>
　　將楊捷等克復都昌擒偽尚書余應柱乗勝趨武<lb/>
　　寜擊敗賊黨鄧雲龍等未㡬廣東叛將李成棟犯<lb/>
　　贑州大破其衆而聲桓已為大軍所蹙赴水死江<lb/>
　　西悉平是時江北諸賊依山結寨詭以奉明宗室<lb/>
<pb n="KR2k0040_WYG_082-6b"/>
　　名時出刧掠國柱遣副將朱運亨等擊英山賊陳<lb/>
　　元破之於三尖山檄總兵卜從善勦白雲梅家英<lb/>
　　窠諸寨偽石城王朱統錡糾賊五千餘由金紫寨<lb/>
　　赴援擊郤之乗勝連破賊寨擒偽總兵孔文燦偽<lb/>
　　副將方學達等復總兵㑹提督巴山張大猷勦六<lb/>
　　安州賊陣斬其渠張福寰候應龍䧏其黨王俊籍<lb/>
　　維倫等江北悉平先是偽國公張名振奉明魯王<lb/>
　　朱以海竄舟山偽侯吳凱踞大蘭山助之國柱寓<lb/>
<pb n="KR2k0040_WYG_082-7a"/>
　　　招凱凱與偽伯顧竒勲偽將軍姜君獻偽總兵陳<lb/>
　　　徳芝等來降名振勢遂孤盖順治六年事也是年<lb/>
　　　秋江南河南州縣雨雹傷稼請履勘蠲䘏之復請<lb/>
　　　改南京國子監為江寜府學並報可九年福建賊<lb/>
　　　張自盛竄入江西大覺嚴檄提督劉光弼㑹閩兵<lb/>
　　　合勦自盛就擒十一年名振由海道屢犯崇明劉<lb/>
　　　河吳淞遣總兵王璟副將張思達等率水師分擊<lb/>
　　　之連敗賊於靖江㤗興燬其船名振逺遁入海尋<lb/>
<pb n="KR2k0040_WYG_082-7b"/>
　　　湖廣賊頼龍等犯江西國柱與湖廣總督祖澤逺<lb/>
　　　會師搗其巢於桂東獲頼龍等斬之累加太子太<lb/>
　　　保以年老致仕康熙三年二月卒<lb/>
賜祭葬如例祀江南山西名宦<lb/>
　　　宜永貴遼陽人𨽻正白旗漢軍任佐領兼㕘領崇<lb/>
　　　徳五年從圍錦州以礟攻克凉馬山等處六年復<lb/>
　　　圍錦州戰松山克髙橋南三臺七年以礟克塔山<lb/>
　　　附近各臺及其城叙功授雲騎尉世職八年攻克<lb/>
<pb n="KR2k0040_WYG_082-8a"/>
　　　中後所前屯衞二城晉騎都尉順治元年任兵部<lb/>
　　　理事官二年從征河南追敗於潼闗又從征江南<lb/>
　　　進克揚州破敵戰艦斬馘無算六年為臨清總兵<lb/>
　　　大破土賊杜全張文齊等於朝城濮州皆授首九<lb/>
　　　年任都統尋授倉塲侍郎晉世職一等輕車都尉<lb/>
　　　十一年授南贑巡撫攻偽都督許勝可兵於羅漢<lb/>
　　　岩擒斬之十三年調福建㑹海冦鄭成功率衆猝<lb/>
　　　犯福建薄城下時官兵俱赴漳泉徳化永春守城<lb/>
<pb n="KR2k0040_WYG_082-8b"/>
　　　单弱永貴力疾登陴拒守乗間出城斬俘不可勝<lb/>
　　　計賊鋒頓挫一月圍解康熙四年致仕尋卒<lb/>
賜祭葬如例以追叙福州全城功加至三等男<lb/>
　　　蔡士英錦州人𨽻正白旗漢軍順治元年以佐領<lb/>
　　　從入闗𠞰山東土賊康玉環及招撫山西攻克太<lb/>
　　　原皆有功三年隨征浙江定福建六年征叛鎮姜<lb/>
　　　瓖復朔州及汾州府九年以右副都御史巡撫江<lb/>
　　　西𠞰廣信土賊楊文吉安土賊劉京等悉平之士<lb/>
<pb n="KR2k0040_WYG_082-9a"/>
　　　英奏請豁江西勘實荒田免逋賦五十八萬有竒<lb/>
　　　免缺丁五十九萬有竒又請减瑞州浮粮十萬餘<lb/>
　　　石袁州粮率每畝浮一斗六升有竒士英請减之<lb/>
　　　視新喻九斗三合為定額以蘇積困疏上皆報可<lb/>
　　　民甚徳之十二年晉淮安漕運總督興利除弊逺<lb/>
　　　近悦服晉兵部尚書康熙四年卒<lb/>
賜祭葬諡襄敏祀江西淮安名宧所著有撫江集督漕奏<lb/>
　　　議<lb/>
<pb n="KR2k0040_WYG_082-9b"/>
　　　於時躍廣寜人𨽻正白旗漢軍順治二年任江南<lb/>
　　　合肥令遷河南懐慶守擢分守河南道𠞰土賊劉<lb/>
　　　芳等平之八年任陜西按察使聴斷明允案無積<lb/>
　　　牘一時有於不落店之謡駐防兵擾民時躍一繩<lb/>
　　　以法馭吏尤嚴所屬無敢受賕者十年巡撫廣西<lb/>
　　　時李定國等擁朱由榔尚盤據雲貴朱盛濃等應<lb/>
　　　之時躍至斬賊無算陣擒盛濃十四年孫可望䧏<lb/>
　　　定國竄入雲南南寜太平等六郡尚為賊黨所據<lb/>
<pb n="KR2k0040_WYG_082-10a"/>
　　　時躍籌兵畫餉親督師進𠞰六郡以平十八年擢<lb/>
　　　廣西總督偽徳陽王朱至濬竄入安南時躍遣使<lb/>
　　　招撫至濬等投城加都察院右都御史康熙二年<lb/>
　　　卒於官<lb/>
賜祭葬如例祀廣西名宧<lb/>
　　　夏一鶚奉天人𨽻正白旗漢軍順治三年知江南<lb/>
　　　常州府時山湖藪澤尚多伏莾一鶚悉心勞來威<lb/>
　　　惠並著盗賊皆為良民尋轉江寜知府及江西分<lb/>
<pb n="KR2k0040_WYG_082-10b"/>
　　　守道八年授江西巡撫江右境土初定政多穢濁<lb/>
　　　土地荒蕪一鶚㕘劾貪吏二十餘員吏治澄肅請<lb/>
　　　釐錢粮户口招集流亡開墾荒地給還官産安揷<lb/>
　　　明朝廢冡期年政務具舉明翰林傅鼎銓等受偽<lb/>
　　　職聚衆為亂徃來福建江西一鶚調兵分路夾擊<lb/>
　　　追至福建斬級萬餘生擒鼎銓并偽總兵楊起龍<lb/>
　　　等又九仙山賊首陳九思宜黄賊首曾明等負固<lb/>
　　　山寨出沒為㓂一鶚𠞰撫兼用分地設防賊黨先<lb/>
<pb n="KR2k0040_WYG_082-11a"/>
　　後就戮境土悉安嗣卒康熙十七年崇祀江西名<lb/>
　　宧祠<lb/>
　　閔三元𨽻正白旗漢軍世居錦州順治初隨入闗<lb/>
　　五年授河南鹿邑令為人亷明有才畧時邑新墾<lb/>
　　粮多詭寄力為釐正由是賦役均而國課增官署<lb/>
　　學宫皆毁於兵燹三元一一創立規度稍備鹿邑<lb/>
　　自黄水汜濫後舊溝淤壊三元徧閲境内相其髙<lb/>
　　下詢覽舊蹟共開渠增培使瀦水之區悉達於河<lb/>
<pb n="KR2k0040_WYG_082-11b"/>
　　邑北枕渦河為患三元増築堤防㑭永無衝決在<lb/>
　　任五年百廢具舉及去任士民道遮攀留立碑以<lb/>
　　記卒祀名宦<lb/>
　　金培生奉天人𨽻正白旗漢軍順治初任陜之潼<lb/>
　　闗道時闗中㓂亂初定民未安集草竊乗時間發<lb/>
　　培生築城浚隍興教化勵風俗嚴保甲勸開墾著<lb/>
　　有治績及卒入祀名宦<lb/>
　　王宗聖奉天人𨽻正白旗漢軍順治中知江南之<lb/>
<pb n="KR2k0040_WYG_082-12a"/>
　　舒城令詳慎明决吏不敢欺而獄無枉縱案無積<lb/>
　　滯邑當兵燹後安輯流亡惠威並著吏民咸深感<lb/>
　　戴卒祀本邑名宦<lb/>
　　遲日巽廣寜人𨽻正白旂漢軍順治七年知山西<lb/>
　　觧州之夏縣時叛鎮姜瓖餘孽猶潛伏山林日巽<lb/>
　　練鄉勇躬徃督戰殄之脅從者赦之俾得復業又<lb/>
　　力請蠲積逋減役省徭夏人始蘇<lb/>
　　崔宗人奉天人𨽻正白旂漢軍順治十二年知江<lb/>
<pb n="KR2k0040_WYG_082-12b"/>
　　南常州府惠貧弱抑豪强發摘奸伏吏民驚若神<lb/>
　　明十三年大軍征閔駐郡時有逰騎逐婦女二人<lb/>
　　溺死宗泰即白諸將軍按法治之麾下肅然民得<lb/>
　　安堵卒祀名宦<lb/>
　　石文晟奉天人𨽻正白旂漢軍康熙中知山西平<lb/>
　　陽府時嵗饑方有造船運米役上官又令民輸草<lb/>
　　三十五萬束於大同文晟請就近收買罷之又言<lb/>
　　賑饑煮粥止便少壯能就食者老病婦孺且坐斃<lb/>
<pb n="KR2k0040_WYG_082-13a"/>
　　　請散賑官親厯山僻安户給之全活無算康熙三<lb/>
　　　十三年巡撫雲南豁達多才畧為政務舉大綱先<lb/>
　　　是雲南屯賦仍前明舊額科重賦繁軍民病之又<lb/>
　　　晟疏請減十之六又請增鄉試解額以振起人文<lb/>
　　　士民無不敢戴及調廣東巡撫尤多惠政粤人思<lb/>
　　　其徳祀名宦<lb/>
　　　于翔漢奉天人𨽻正白旂漢軍康熙十三年知陜<lb/>
　　　之隴州先是逆藩吳三桂遣偽將軍元攻隴州前<lb/>
<pb n="KR2k0040_WYG_082-13b"/>
　　官翁世庸被報城䧟未幾大軍克復隴州賊西遁<lb/>
　　復遶踞闗山頂塞路守險總督哈占等卒兵屯咸<lb/>
　　宜闗相持不下翔漢供億彌年人民安堵擢鳯翔<lb/>
　　知府休養瘡痍人頼以安<lb/>
　　蔡敏榮士英子𨽻正白旂漢軍康熙十九年授綏<lb/>
　　逺將軍同諸軍恢復雲南賊平後改授雲貴總督<lb/>
　　時逆氛初靖流離載途敏榮招撫散亡給牛種勸<lb/>
　　耕作流民漸復業奏上籌滇十疏設施各有條理<lb/>
<pb n="KR2k0040_WYG_082-14a"/>
　　滇人徳之<lb/>
　　余三級𨽻正白旂漢軍世居遼東初任湖北黄州<lb/>
　　府同知轉武昌守秉公持正修舉百務才能肆應<lb/>
　　事集而民不病厯任山東按察使尢亷明平允不<lb/>
　　狥情不枉斷及轉廣東布政使清操彌著公署中<lb/>
　　饘粥宴如也卒祀湖廣名宦<lb/>
　　蔡毓秀奉天人𨽻正白旂漢軍康熙十六年知浙<lb/>
　　之奉化縣值嵗暮鄉民以逋課治獄者數十人悉<lb/>
<pb n="KR2k0040_WYG_082-14b"/>
　　放還家約以新正完課民感泣如約邑有盗魁二<lb/>
　　人行刼横州里毓秀擒磔扵市積匪歛迹請免運<lb/>
　　衆役兵米民累得甦輿誦徳之<lb/>
　　遅維坤廣寜人𨽻正白旂漢軍康熙十九年知山<lb/>
　　東聊城縣寛嚴皆中節公暇即詣隴畝勸民力作<lb/>
　　兼諮訪時事長幼皆得盡言故所興革皆切中利<lb/>
　　弊闔邑大治尋卒於官祀名宦<lb/>
　　楊宗仁奉天人𨽻正白旂漢軍康熙中由甘肅階<lb/>
<pb n="KR2k0040_WYG_082-15a"/>
　　州知州遷臨洮同知監蘭州鎮逺橋商税正額外<lb/>
　　一無羡餘值嵗歛請發倉賑饑减税額招流亡上<lb/>
　　官有疑獄輒付宗仁一訊即决郡多盗有老爪賊<lb/>
　　尤為民害因讞他獄得百餘案皆窮治捕置諸法<lb/>
　　盗風頓息<lb/>
　　滕天綬遼陽人𨽻正白旂漢軍康熙二十五年知<lb/>
　　陜之漢中府練達精敏公廷清暇嘗言政以富教<lb/>
　　為本爰修復廟學倉厫㑭民知務本漢南素繞水<lb/>
<pb n="KR2k0040_WYG_082-15b"/>
　　利天綬相視地形築堤建閘啟閉有期蓄洩有界<lb/>
　　自是争端永杜灌溉之利垂諸永乆卒祀漢中府<lb/>
　　名宦<lb/>
　　董學詩遼陽𨽻正白旗漢軍康熙二十六年知山<lb/>
　　西懐仁縣年少精敏待士撫民咸得治體在任三<lb/>
　　年治行為當時最<lb/>
　　劉民瞻𨽻正白旂漢軍康熙二十八年知山西沁<lb/>
　　州值嵗荒設法賑救全活無算陞平陽府同知累<lb/>
<pb n="KR2k0040_WYG_082-16a"/>
　　陞至直𨽻正定知府并著賢聲後崇祀沁州名宦<lb/>
　　羅文瑜𨽻正白旂漢軍世居廣寜順治乙未進士<lb/>
　　授山東曹縣令弱冠蒞任即能發奸摘伏奸宄潜<lb/>
　　踪待士和而有禮御下寛而不縦時文量官地立<lb/>
　　法詳宻弊清而人不擾尋擢濟南守卒祀曹縣名<lb/>
　　宦<lb/>
　　羅文現𨽻正白旂漢軍世居廣寜康熙三十五年<lb/>
　　擢汝南道勵士習勸耕農招墾荒地飭嚴保甲盗<lb/>
<pb n="KR2k0040_WYG_082-16b"/>
　　息民安聴訟詳慎鋤强除暴每冬月捐俸施粥全<lb/>
　　活無算崇祀名宦<lb/>
　　白璧琛奉天人𨽻正白旂漢軍康熙五十一年擢<lb/>
　　粤之廣南韶道墨吏望風引遁江灣向為奸藪璧<lb/>
　　琛至任設法𠞰滅之西山猺獞相鬭单騎厯險諭<lb/>
　　降之嵗朝禱雨輙應轉荒為豐民咸頌之<lb/>
　　正紅旗漢軍<lb/>
　　寗完我𨽻正紅旗漢軍世居遼陽天命初來歸事<lb/>
<pb n="KR2k0040_WYG_082-17a"/>
　　　貝勒薩哈璘以兼通䝉古漢文任事文館天聰四<lb/>
　　　年偕達海招諭永平從征大凌河撫諭察哈彌部<lb/>
　　　以功授騎都尉世職六年與范文程馬國柱等疏<lb/>
　　　陳伐明之䇿<lb/>
太宗嘉納尋以好博革世職閒居數年順治元年起用為<lb/>
　　　學士二年擢内院大學士六年修<lb/>
太宗實録允總裁官加二等輕車都尉晉議政大臣十三<lb/>
　　　年加少傅兼太子太保十五年致仕康熙元年<lb/>
<pb n="KR2k0040_WYG_082-17b"/>
聖祖念其贊理機務年乆<lb/>
命擢其子為内院學士四年卒<lb/>
賜祭葬立碑墓道諡文毅雍正八年<lb/>
詔入祀賢良祠<lb/>
　　　郎賽𨽻正紅旂漢軍世居開原鐵嶺本姓劉天命<lb/>
　　　元年來歸四年<lb/>
太祖取明撫順郎賽從著勲伐六年從取明瀋陽在事有<lb/>
　　　功崇徳七年漢軍分𨽻八旗郎賽始𨽻正紅旂尋<lb/>
<pb n="KR2k0040_WYG_082-18a"/>
　　　管佐領八年隨征明寜逺拔中後所前屯衞敗遊<lb/>
　　　繫吳良弼等斬縂兵李輔明等十二月隨征黑龍<lb/>
　　　江俘獲甚衆順治元年隨入闗破賊將唐通於一<lb/>
　　　片石嗣追流賊至潼闗率衆前驅大破之二年抵<lb/>
　　　揚州克其城尋破江隂等郡叙功累加世職至一<lb/>
　　　等輕車都尉十三年擢為寜海將軍鎮守福建十<lb/>
　　　六年海㓂鄭成功率兵犯鎮江<lb/>
　朝廷遣禁旅至福建㑹同郎賽由厦門進𠞰禁旅因風<lb/>
<pb n="KR2k0040_WYG_082-18b"/>
　　　失利事連郎賽並逮問削爵康熙八年事白復職<lb/>
　　　十年卒<lb/>
　　　吳守進𨽻正紅旂漢軍初事<lb/>
太祖以功授㕘將世職天聰五年七月初設六部以守進<lb/>
　　　為户部承政嗣晉佐領崇徳三年更官制授户部<lb/>
　　　佐㕘政四年縁事革世職六年隨圍錦州以巨礟<lb/>
　　　克塔山四臺斬馘甚衆七年擢都統敗明松山杏<lb/>
　　　山兵復擊明吕翁山兵敗之又追敵入杏山拔其<lb/>
<pb n="KR2k0040_WYG_082-19a"/>
　　城順治元年從平山西攻太原克之二年南征敗<lb/>
　　明太監髙起潜軍於洋子江獲其船艦從攻揚州<lb/>
　　嘉興及江隂皆有功四年累加世職至一等叅領<lb/>
　　充定西將軍五年卒子國柄國正皆以功名顯<lb/>
　　吳世俊𨽻正紅旗漢軍世居開元初以佐領兼叅<lb/>
　　領崇徳五年大軍圍明錦州世俊發巨礟克取馬<lb/>
　　家湖臺六年復圍錦州偕都統金礪敗明兵於吕<lb/>
　　翁山口七年攻塔山杏山毁其城八年隨鄭親王<lb/>
<pb n="KR2k0040_WYG_082-19b"/>
　　濟爾哈朗攻寜逺克前屯衞中後所二城順治元<lb/>
　　年隨都統葉臣招撫山西時流賊李自成遁陜西<lb/>
　　其偽伯陳永福猶據太原世俊與諸將攻克其城<lb/>
　　山西既定還兵擊鮑家莊賊殱之復隨英親王阿<lb/>
　　濟格追𠞰自成于陜西自成遁走湖廣三年隨端<lb/>
　　重親王博洛定浙江敗偽閣部朱大典與金華破<lb/>
　　其城大典自焚死餘黨悉平是年擢都察院左副<lb/>
　　都御史六年授正紅旗漢軍副都統屢以功叙復<lb/>
<pb n="KR2k0040_WYG_082-20a"/>
　　　三遇<lb/>
恩詔晉爵至三等男十年以疾致仕十八年卒<lb/>
賜祭葬如例子延祚襲<lb/>
　　　王國光漢軍正紅旗人天命初隨父一屏來歸年<lb/>
　　　十四勇敢善戰初任佐領兼户部理事官崇徳中<lb/>
　　　累遷副都統兼户部叅政八年隨鄭親王濟爾哈<lb/>
　　　朗攻寜逺克前屯衞中後所二城順治元年改六<lb/>
　　　部叅政曰侍郎國光仍任户部三年隨定西大將<lb/>
<pb n="KR2k0040_WYG_082-20b"/>
　　　軍和洛㑹駐防西安擊敗興安賊孫守法胡向宸<lb/>
　　　又敗其黨歐文炳等進搗賊巢拔之五年擢都統<lb/>
　　　六年隨英親王阿濟格征大同叛鎮姜瓖攻克佐<lb/>
　　　衛朔州汾州太谷四城十年隨定逺大將軍貝勒<lb/>
　　　屯齊征湖廣擊敗偽晉王李定國于永州又敗偽<lb/>
　　　秦王孫可望于岔路口多所斬獲十二年海賊鄭<lb/>
　　　成功張名振犯浙江偕寜海大將軍伊勒徳往征<lb/>
　　　之敗其衆於舟山成功等遁入海十三年授兩廣<lb/>
<pb n="KR2k0040_WYG_082-21a"/>
　　　總督加太子太保國光亷明果斷時西逆未靖土<lb/>
　　　㓂充斥國光嚴詰盗賊立連坐保甲承審之法十<lb/>
　　　五年以疾還京十八年授鎮海將軍駐防潮州康<lb/>
　　　熙三年㑹平南王尚可喜合兵𠞰碣石叛將蘇利<lb/>
　　　進師燈籠山蘇利乗我軍未成列率衆萬餘突來<lb/>
　　　摶戰我軍左右夾擊賊衆潰遁追薄碣石衞城四<lb/>
　　　靣環攻㧞之擒斬蘇利及偽總兵陳英偽副將李<lb/>
　　　慧等餘黨竄匿山谷國光督兵搜捕之偽總兵鄭<lb/>
<pb n="KR2k0040_WYG_082-21b"/>
　　　盛窮蹙自縊死賊遂平五年還京復任都統先後<lb/>
　　　叙功復遇<lb/>
恩詔晉爵一等男八年以老致仕九年卒<lb/>
賜祭葬如例諡襄壯<lb/>
　　　王國詔國光弟天聰四年大軍征明國詔年十六<lb/>
　　　即從征克永平五年從征大凌河崇徳元年從征<lb/>
　　　朝鮮攻納摩山被重創得賞叙八年從攻明前屯<lb/>
　　　衞被創順治元年從征山西克潞安追流㓂至湖<lb/>
<pb n="KR2k0040_WYG_082-22a"/>
　　　廣三年隨征湖南有功六年征大同叛鎮姜瓖取<lb/>
　　　朔州叙功授佐領累陞至都統康熙十三年乞休<lb/>
　　　逆藩吳三桂反國詔隨征至湖廣以疾卒<lb/>
賜祭𦵏加典禮<lb/>
　　　李國英奉天人𨽻正紅旗漢軍順治三年從肅親<lb/>
　　　王豪格定蜀殱張獻忠大軍凱旋留國英鎮保順<lb/>
　　　間勦平餘賊代王遵坦為巡撫治兵閬中軍旅之<lb/>
　　　後饑疫頻仍國英勸農桑備戰守禮賢興學士民<lb/>
<pb n="KR2k0040_WYG_082-22b"/>
　　　始復業五年賊黨譚洪犯保寜擊敗之王命臣等<lb/>
　　　據順慶國英分兵三路進殱其衆追抵潼川遂定<lb/>
　　　龍安綿達等州縣六年擒斬謝光祖等九年孫可<lb/>
　　　望劉文秀逼閬中漢沔宸動國英擊破之十四年<lb/>
　　　以兵部尚書總督川陜大興屯田以牛種數萬給<lb/>
　　　墾者軍儲以足駐節所在與士卒同甘苦俸糈所<lb/>
　　　入盡供餉士用康熙元年奉<lb/>
詔帥湖廣陜西河南四川四省㑹兵𠞰茅麓山賊李來亨<lb/>
<pb n="KR2k0040_WYG_082-23a"/>
　　　袁宗第等國英師次䕫府伐榛莾開道以進遂奪<lb/>
　　　羊耳山敗宗第於茶園坪追及巫山據其城宗第<lb/>
　　　又合郝永忠劉體純引衆數萬來攻我兵出戰體<lb/>
　　　純潰自殺乗勝追至黄草坪永忠宗第以次授首<lb/>
　　　遂進兵圍來亨於茅麓山來亨窮蹙焚妻子自經<lb/>
　　　死㓂孽悉平國英鎮蜀凡二十有二年以勞卒於<lb/>
　　　官<lb/>
賜祭葬諡勤襄追敘𠞰賊功晉二等男雍正十年入祠賢<lb/>
<pb n="KR2k0040_WYG_082-23b"/>
　　　良祠<lb/>
　　　線國安遼東人𨽻正紅旗漢軍崇徳元年隨孔有<lb/>
　　　徳航海歸誠從征海外各島及克服朝鮮皆在事<lb/>
　　　有功順治元年隨大軍入闗追𠞰流賊李自成於<lb/>
　　　潼闗破金溝寨復從征江南克揚州以兵先渡揚<lb/>
　　　子江克江隂四年隨征湖南取衡山六年授總兵<lb/>
　　　官復隨攻湖南多所擒獲招安反側官兵六七萬<lb/>
　　　人隨進取廣西之桂林柳州功最隨征南寜七年<lb/>
<pb n="KR2k0040_WYG_082-24a"/>
　　李廷國犯桂林提師赴援定國遁去九年授提督<lb/>
　　十年李廷國擁衆數萬復犯桂林國安與陳維新<lb/>
　　計敗之遂平定全粤十一年復永寜州叙功加太<lb/>
　　子少保征蠻將軍順治十二年叙恢復桂林功授<lb/>
　　三等伯世襲十五年隨進取滇黔戰李定國於凉<lb/>
　　水井賊殺五千有餘復戰於水寨山口殺賊萬計<lb/>
　　十八年授都統康熙五年因老乞休十四年卒國<lb/>
　　安性亷介二十餘年清操如一人咸以為難<lb/>
<pb n="KR2k0040_WYG_082-24b"/>
　　蘇宏祖𨽻正紅旗漢軍崇徳三年直内院授啟心<lb/>
　　郎八年考滿加世職順治十一年擢福建興泉道<lb/>
　　捍㓂修城設倉濟民頗著功績十五年巡撫南贑<lb/>
　　時巨㓂李玊廷刦掠雩都降而復叛者再宏祖遣<lb/>
　　將擒之戮於市嶺北平與民休息以振興文教為<lb/>
　　己任卒祀福建江西名宦<lb/>
　　孫徳盛𨽻正紅旗漢軍初任佐領崇徳八年從征<lb/>
　　明寜逺㧞前屯衞中後所順治元年隨南征破流<lb/>
<pb n="KR2k0040_WYG_082-25a"/>
　　賊平河南江南有功三年加佐領世職四年擢西<lb/>
　　安副都統加世職至輕車都尉<lb/>
　　孫荗蘭遼陽人𨽻正紅旗漢軍順治二年任直𨽻<lb/>
　　翼州牧再任覇昌道有惠政四年任山西布政使<lb/>
　　先是駐防滿兵圏種民地以廢藩土田給之屯丁<lb/>
　　豪覇者抗不輸租荗蘭重法繩之民不失業或軍<lb/>
　　民相搆訟者質成必凖情理九年擢陜西寕夏廵撫<lb/>
　　尋休致晉人思其徳崇祀名宦祠<lb/>
<pb n="KR2k0040_WYG_082-25b"/>
　　徐永順𨽻正紅旗漢軍世居遼東順治六年任天<lb/>
　　津道時官兵𠞰靜海土賊獨天津境内無賊烽火<lb/>
　　不驚百姓安堵累擢至福建巡撫卒後天津人思<lb/>
　　其徳崇祀名宦祠<lb/>
　　吳興祚清河人𨽻正紅旗漢軍順治十二年知大<lb/>
　　寜縣縣界萬山中經流㓂蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>後四境凋弊民多<lb/>
　　轉徙學宫鞠為荗草興祚招民勸墾興學飬士不<lb/>
　　再期民復舊業寖聞弦誦聲康熙二年任無錫令<lb/>
<pb n="KR2k0040_WYG_082-26a"/>
　　　邑最號繁劇前任多以罪廢數十年無遷擢者興<lb/>
　　　祚至尚有前令數人虧空未完纍纍追繫興祚慨<lb/>
　　　然曰彼囊空如洗拘之何益寜為代賠㑭得歸鄉<lb/>
　　　井耳因設祖席延數令至告以代完諸公可即作<lb/>
　　　歸計前令皆感激去在任數年以治行報最十五<lb/>
　　　年廷推特擢福建按察使以計擒土賊朱統錩十<lb/>
　　　七年陞巡撫加兵部尚書以兵擊破海賊劉國軒<lb/>
　　　于赤澳等處焚其船興祚在任首薦臬司永寜于<lb/>
<pb n="KR2k0040_WYG_082-26b"/>
　　　成龍世號知人時海氛未靖興祚留意戎行識㧞<lb/>
　　　將材總督標下藍理過誤將行興祚知其忠勇可<lb/>
　　　用緩頰為開生路後可以拖塲大戰䝉<lb/>
聖祖奬賚優擢顯職理感舊恩繪興祚像奉之姚啟聖平<lb/>
　　　海壇興祚與之協謀取金門厦門叙功加騎都尉<lb/>
　　　又一雲騎尉世襲二十年調两廣總督屢上疏言<lb/>
　　　撫粤事宜皆中利弊三十一年授歸化城右翼漢<lb/>
　　　軍副都統三十六年從征噶爾丹卒于軍興祚素<lb/>
<pb n="KR2k0040_WYG_082-27a"/>
　　善書精詩律所著有宋元聲律選及史遷句解行<lb/>
　　世<lb/>
　　許世昌遼東人𨽻正紅旗漢軍順治十四年巡按<lb/>
　　江西興利除弊亷平不苛寃獄多所平反康熙元<lb/>
　　年巡撫福建先是海㓂陸梁沿海諸郡制造戰船<lb/>
　　火炮世昌慮部議核減浮價勢必分派民間遂具<lb/>
　　疏立請准銷又請代完紳衿逋負免其解部究追<lb/>
　　又請蠲順治十三年以前牛角等税加價一十餘<lb/>
<pb n="KR2k0040_WYG_082-27b"/>
　　萬免民屯乆荒田糧六十餘萬又給遷界窮民牛<lb/>
　　種勸令開墾復捐俸委官于七門及近郊各處賑<lb/>
　　粥施藥以濟遷民之饑疫者時有萬姓饑病仁天<lb/>
　　活命之謡<lb/>
　　劉秉權遼東人𨽻正紅旗漢軍初授國史院學士<lb/>
　　康熙七年巡撫廣東懲貪墨禁苛派革供應風紀<lb/>
　　肅然時方巡海展界秉權安揷男女十六萬有竒<lb/>
　　墾田二萬五千餘頃至復竈丁而鹽課足减屯賦<lb/>
<pb n="KR2k0040_WYG_082-28a"/>
　　而戍卒安重師儒崇禮學而文風振皆治績之最<lb/>
　　著者嵗甲寅潮州鎮劉進忠叛秉權親赴潮帥師<lb/>
　　斬偽將金統挫其鋒勤謀𠞰撫以積勞卒於官<lb/>
　　汪世臣奉天人正正紅旗漢軍以廕襲世職順治<lb/>
　　十六年隨征湖北累著戰功駐防潮州時蘇利犯<lb/>
　　順世臣隨將軍王國光與賊戰於石井寨親冒矢<lb/>
　　石戰方酣又以竒兵繞出賊營勝之降其餘衆潮<lb/>
　　郡悉平尋擢廣東副都統在粤三十餘年訓練嚴<lb/>
<pb n="KR2k0040_WYG_082-28b"/>
　　明地方寜輯以疾終祀名宦<lb/>
　　王永譽國光子康熙十三年授河南提督時河北<lb/>
　　鎮察禄叛應吳三桂遣禁旅𠞰賊於懐慶永譽由<lb/>
　　孟津渡河為掎角勢兵至擒之不煩血刀嚴戢部<lb/>
　　伍閭里晏然尋調安慶提督逆藩耿精忠遣偽都<lb/>
　　督宋標等䧟江西饒州犯徽州十四年永譽進師<lb/>
　　擒宋標磔之十七年改江南提督十九年遷廣東<lb/>
　　將軍三十五年<lb/>
<pb n="KR2k0040_WYG_082-29a"/>
聖祖親征噶爾丹永譽統正黄正紅兩旗由中路進噶爾<lb/>
　　　丹遁永譽督兵追躡偵賊逺竄乃還四十三年卒<lb/>
　　　祀河南名宦<lb/>
　　　李芳春葢平人𨽻正紅旗漢軍順治五年知直𨽻<lb/>
　　　慶雲縣邑當殘破之餘芳春年少賊甚易之屢出<lb/>
　　　滋擾芳春乃與協鎮郭天培等宻謀𠞰捕前後擒<lb/>
　　　賊等二千餘人訓練鄉民皆知守禦賊相戒不敢<lb/>
　　　入境<lb/>
<pb n="KR2k0040_WYG_082-29b"/>
　　　劉徳芳遼陽人𨽻正紅旗漢軍初任山東東昌守<lb/>
　　　勤於政事勸課農桑優禮齒徳民情向化值嵗旱<lb/>
　　　徳芳歩禱輙應卒至豐稔康熙四十三年擢四川<lb/>
　　　按察使讞決平允時打箭爐甫定茶鹽𣙜課壅遏<lb/>
　　　不行徳芳籌畫盡善嵗無停滯民思其徳嘗葺文<lb/>
　　　翁石室為錦江書院蜀之人士欣然向學卒祀山<lb/>
　　　東四川名宦<lb/>
　　　孟希舜奉天人𨽻正紅旗漢軍順治八年知江南<lb/>
<pb n="KR2k0040_WYG_082-30a"/>
　　之廣徳州請免州縣地畝溢額銀六千七百餘兩<lb/>
　　嵗旱勘災申豁秋糧十分之一民賴以安其居官<lb/>
　　以愛民為本一時有杜母之譽<lb/>
　　董宏毅奉天人𨽻正紅旗漢軍康熙中知江西奉<lb/>
　　新縣時耿精忠煽亂以兵逼城宏毅率官兵捍禦<lb/>
　　手斬為内應者發矢先斃其偽左將軍生擒六人<lb/>
　　賊潰城賴以全明年賊萬餘踞城北獅山礟石雨<lb/>
　　下宏毅殱其前鋒又斬賊于邑之棉花地賊衆悉<lb/>
<pb n="KR2k0040_WYG_082-30b"/>
　　平邑遭亂後丁缺田荒為繪圖申請減賦之半在<lb/>
　　職四載勤勞奉公<lb/>
　　王之紀鄱陽人𨽻正紅旗漢軍康熙十六年知福<lb/>
　　建之徳化縣時逆㓂初平瘡痍未起之紀簡靜鎮<lb/>
　　撫不事紛更清理訟獄減省興作政舉民安及去<lb/>
　　任士民攀轅乞留卒祀名宦<lb/>
　　王毓竒奉天人𨽻正紅旗漢軍康熙三十二年知<lb/>
　　四川之瀘州除耗羡嚴保甲勸耕織盗賊歛避民<lb/>
<pb n="KR2k0040_WYG_082-31a"/>
　　安其業比户有豐寜之慶其殁也州人祠之<lb/>
　　王臣𨽻正紅旗漢軍父國泰别見忠節傳臣以廕<lb/>
　　初任廣東駐防協領康熙三十九年擢湖廣永州<lb/>
　　總兵整飭戎行撫䘏士卒亷介自矢不受餽遺永<lb/>
　　州頻年遭火加以大水四十四年州又大旱臣隨<lb/>
　　時設法救民無算尋卒永人思其徳崇祀名宦<lb/>
　<lb/>
　<lb/>
<pb n="KR2k0040_WYG_082-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷七十八<lb/>
</p>
<p>
</p>
  </div>
</body>
</text>
</TEI>
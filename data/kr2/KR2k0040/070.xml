<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_070-1a"/>
欽定四庫全書<lb/>
欽定盛京通志卷六十六<lb/>
　國朝人物<hi>二</hi>
　　宗室諸王<lb/>
<pb n="KR2k0040_WYG_070-2a"/>
　欽定四庫全書<lb/>
　欽定盛京通志巻六十六<lb/>
　　國朝人物<hi>二</hi>
　　　宗室親王<lb/>
　　　睿親王多爾衮<lb/>
太祖髙皇帝第十四子也生而聰慧多智謀畧絶人天聰<lb/>
　　　二年三月與弟多鐸從<lb/>
太宗征察哈爾大捷振旅還瀋陽於途中大宴羣臣以多<lb/>
<pb n="KR2k0040_WYG_070-2b"/>
　　　爾衮初從征即有功喜甚<lb/>
特賜號墨爾根岱青貝勒三年九月從伐明逼燕京擊敗<lb/>
　　　明袁崇煥祖大夀援兵二萬五年八月隨<lb/>
太宗攻克大凌河是年初設六部<lb/>
命掌吏部事六年五月畧明歸化城黄河一帶降其民七<lb/>
　　　年六月多爾衮陳伐明之策曰宜乘春時整士卒<lb/>
　　　待我耕種既畢彼穀將熟入邊直逼燕京截其援<lb/>
　　　兵殘燬屯堡因糧於敵為乆駐計可坐而待其斃<lb/>
<pb n="KR2k0040_WYG_070-3a"/>
　　　也八年五月從<lb/>
太宗伐明分道入邊畧朔州至五臺山而還九年六月獻<lb/>
　　　伐明所獲山西俘並所收察哈爾全部崇德元年<lb/>
　　　四月以功封和碩睿親王八月伐明率右翼兵由<lb/>
　　　錦州入十二月從征朝鮮别從容甸路取昌州敗<lb/>
　　　敵衆克江華島三年二月監築遼陽都爾弼城七<lb/>
　　　月更定各衙門官制十月授奉命大將軍與岳託<lb/>
　　　分道伐明分兵八道長驅北京迤西千里將卒皆<lb/>
<pb n="KR2k0040_WYG_070-3b"/>
　　　潰畧地至山西界復東趨臨清破濟南克城四十<lb/>
　　　餘十七戰皆捷<lb/>
賜馬五匹銀二萬兩六年六月代濟爾哈朗圍錦州敗其<lb/>
　　　援兵八月明經畧洪承疇以兵十三萬來援軍容<lb/>
　　　甚盛<lb/>
太宗聞之親統大軍渡遼河疾馳六日至七家堡多爾衮<lb/>
　　　請進軍駐松杏之間<lb/>
太宗從之明松山諸將見黄幄羽葆軍逼山而營大懼謀<lb/>
<pb n="KR2k0040_WYG_070-4a"/>
　　　夜遁多爾衮率兵趨塔山大路横擊之潰兵沿山<lb/>
　　　至海死者相枕藉明總兵呉三桂等單騎奔入杏<lb/>
　　　山乃率兵還七年三月復與濟爾哈朗圍錦州明<lb/>
　　　總兵祖大夀力竭以城降四月又破塔山杏山關<lb/>
　　　門以東盡入版圖八年八月<lb/>
世祖章皇帝即位代善等集諸貝勒大臣議以多爾衮與<lb/>
　　　濟爾哈朗同輔政先是阿達禮等謀立多爾衮多<lb/>
　　　爾衮與代善發其謀誅之順治元年四月將大舉<lb/>
<pb n="KR2k0040_WYG_070-4b"/>
　　　南征<lb/>
世祖御篤恭殿<lb/>
賜多爾衮大將軍勅印加殊禮錫以<lb/>
御用纛葢時流賊李自成已破燕京明山海關總兵呉三<lb/>
　　　桂遣其將郭雲龍等致書請兵多爾衮以書報之<lb/>
　　　曰我國向欲與明修好屢為致書明之君臣不計<lb/>
　　　國家喪亂軍民塗炭曽無一言相答是以整師三<lb/>
　　　入葢示意於明欲其君臣勢屈而通好也若今日<lb/>
<pb n="KR2k0040_WYG_070-5a"/>
　　則不復出此惟有底定中原與民休息而已今聞<lb/>
　　崇禎帝滅於流賊不勝髮指用率仁義之師沈舟<lb/>
　　破釡誓不返旌期必滅賊出民水火伯遣使致書<lb/>
　　深為喜悦夫伯思報主恩與流賊不共戴天誠忠<lb/>
　　臣之義也伯雖向守遼東與我為敵今勿因前故<lb/>
　　尚復懐疑昔管仲射桓公中鈎桓公用為仲父以<lb/>
　　成霸業伯若率衆來歸必封以故土晉為藩王國<lb/>
　　讐可報身家可保世世子孫長享富貴當如河山<lb/>
<pb n="KR2k0040_WYG_070-5b"/>
　　之永也師次連山三桂復請速進兵多爾衮得書<lb/>
　　率兵夜馳踰寧逺次沙河距山海關十里三桂報<lb/>
　　賊已出邊立寨柵多爾衮隨命諸王等率精兵迎<lb/>
　　擊之敗賊將唐通於一片石師至山海關三桂開<lb/>
　　關親出迎多爾衮謂三桂曰爾歸營令爾兵繫白<lb/>
　　布為識恐與賊混致誤殺也使之先驅遂入關時<lb/>
　　李自成所率賊二十餘萬皆乆厯戰陣殊剽悍恃<lb/>
　　其衆陣於關内自北山亘海我兵少對賊布陣不<lb/>
<pb n="KR2k0040_WYG_070-6a"/>
　　能横及海岸多爾衮集諸王貝勒大臣謂曰流賊<lb/>
　　横行乆獷且衆不可輕擊也吾觀其陣大相去逺<lb/>
　　首尾不能顧可鱗次集我兵對賊陣尾伺其氣衰<lb/>
　　突擊之必勝努力破此則大業成矣勿越伍躁進<lb/>
　　違節制陣既列令三桂居右翼之末先悉其衆搏<lb/>
　　戰賊力鬭圍開復合戰良乆我兵從三桂陣右突<lb/>
　　出衝賊中堅萬馬騰躍飛矢雨墮天大風沙石飛<lb/>
　　走擊賊如雹自成方登髙岡觀戰知為我兵膽俱<lb/>
<pb n="KR2k0040_WYG_070-6b"/>
　　落急策馬下岡走我兵無不一當百追奔四十里<lb/>
　　賊衆大潰自相踐踏僵尸遍野溝水盡赤自成奔<lb/>
　　還京師乃以馬步兵一萬𨽻三桂追賊向北京多<lb/>
　　爾衮與諸將誓曰此行志在滅賊救民以安天下<lb/>
　　勿殺無辜掠財物焚廬舍不如約者罪五月整兵<lb/>
　　入燕京以帝禮𦵏崇禎帝發喪三日遣武英郡王<lb/>
　　阿濟格等分道追自成連破之自成走西安燕京<lb/>
　　附近各城俱納欵畿輔肅清山東山西以次悉定<lb/>
<pb n="KR2k0040_WYG_070-7a"/>
　　　乃定議迎<lb/>
世祖都燕京時明南京諸臣擁立福王朱由崧稱帝號其<lb/>
　　　大學士史可法督師揚州多爾衮欲招之使降令<lb/>
　　　南來副將韓拱薇等賫書致可法曰予向在瀋陽<lb/>
　　　即知燕京物望咸推司馬後入關破賊得與都人<lb/>
　　　士相接識介弟於清班曽託其手勒平安拳致衷<lb/>
　　　緒未審以何時得達比聞道路紛紛多謂金陵有<lb/>
　　　自立者夫君父之讐不共戴天春秋之義有賊未<lb/>
<pb n="KR2k0040_WYG_070-7b"/>
　　　討則故君不得書葬新君不得書即位所以防亂<lb/>
　　　臣賊子法至嚴也闖賊李自成稱兵犯闕手毒君<lb/>
　　　親中國臣民不聞加遺一矢平西王呉三桂介在<lb/>
　　　東陲獨效包胥之哭<lb/>
　朝廷感其忠義念累世之宿好棄近日之小嫌爰整貔<lb/>
　　　貅驅除狗䑕入京之日首崇懐宗帝后諡號卜𦵏<lb/>
　　　山陵悉如典禮親郡王將軍以下一仍故封不加<lb/>
　　　改削勲戚文武諸臣咸在朝列恩禮有加耕市不<lb/>
<pb n="KR2k0040_WYG_070-8a"/>
　　驚秋毫無擾方擬秋髙氣爽遣將西征傳檄江南<lb/>
　　聫兵河朔陳師鞠旅戮力同心報乃君國之仇彰<lb/>
　　我<lb/>
朝廷之德豈意南州諸君子茍安旦夕弗審事機聊慕<lb/>
　　虛名頓忘實害予甚惑之國家之撫定燕都乃得<lb/>
　　之於闖賊非取之於明朝也賊毁明朝之廟主辱<lb/>
　　及先人我國家不憚征繕之勞悉索敝賦代為雪<lb/>
　　恥孝子仁人當如何感恩圖報兹乃乘逆寇稽誅<lb/>
<pb n="KR2k0040_WYG_070-8b"/>
　　王師暫息遂欲雄據江南坐享漁人之利揆諸情<lb/>
　　理豈可謂平將以為天塹不能飛渡投鞭不足斷<lb/>
　　流耶夫闖賊但為明朝祟耳未嘗得罪於我國家<lb/>
　　也徒以薄海同仇特伸大義今若擁號稱尊便是<lb/>
　　天有二日儼為勍敵予將簡西行之鋭轉斾東征<lb/>
　　且擬釋彼重誅命為前導夫以中華全力受制潢<lb/>
　　池而欲以江左一隅兼支大國勝負之數無待蓍<lb/>
　　龜矣予聞君子之愛人也以德細人則以姑息諸<lb/>
<pb n="KR2k0040_WYG_070-9a"/>
　　君子果識時知命篤念故主厚愛賢王宜勸令削<lb/>
　　號歸藩永綏福祿<lb/>
朝廷當待以虞賔統承禮物帶礪山河位在諸王侯上<lb/>
　　庶不負<lb/>
朝廷伸義討賊興滅繼絶之初心至南州羣彥翩然來<lb/>
　　儀則爾公爾侯列爵分土有平西之典例在惟執<lb/>
　　事實圖利之輓近士大夫好髙樹名義而不顧國<lb/>
　　家之急每有大事輒同築舍昔宋人議論未定兵<lb/>
<pb n="KR2k0040_WYG_070-9b"/>
　　己渡河可為殷鑒先生領袖名流主持至計必能<lb/>
　　深惟終始寧忍隨俗浮沈取舍從違應早審定兵<lb/>
　　行在即可西可東南國安危在此一舉願諸君子<lb/>
　　同以討賊為心毋貪一身瞬息之榮而重故國無<lb/>
　　窮之禍為亂臣賊子所笑予實有厚望焉記有之<lb/>
　　惟善人能受盡言敬布腹心佇聞明教江天在望<lb/>
　　延跂為勞書不宣意可法遣人報書曰南中向接<lb/>
　　好音法隨遣使問訊呉大將軍未敢遽通左右非<lb/>
<pb n="KR2k0040_WYG_070-10a"/>
　　委隆誼於草莽也誠以大夫無私交春秋之義今<lb/>
　　倥偬之際忽捧琬琰之章真不啻從天而降也循<lb/>
　　讀再三殷殷致意若以逆賊尚稽天討煩貴國憂<lb/>
　　法且感且泣敬為貴國一詳陳之我大行皇帝敬<lb/>
　　天法祖勤政愛民真堯舜之主也以庸臣誤國致<lb/>
　　有三月十九日之事法待罪南樞救援無及師次<lb/>
　　淮上凶問遂來地坼天崩山枯海泣嗟乎人孰無<lb/>
　　君雖肆法于市朝以為泄泄者之戒亦奚足謝先<lb/>
<pb n="KR2k0040_WYG_070-10b"/>
　　皇帝于地下哉爾時南中臣民哀痛如喪考妣無<lb/>
　　不拊膺切齒欲悉東南之甲立翦兇仇而二三老<lb/>
　　臣謂國破君亡宗社為重相與迎立今上以繫中<lb/>
　　外之心今上非他神宗之孫光宗猶子而大行皇<lb/>
　　帝之兄也名正言順天與人歸五月朔日駕臨南<lb/>
　　都萬姓夾道歡呼聲聞數里羣臣勸進今上悲不<lb/>
　　自勝讓再讓三僅允監國迨民臣伏闕屢請始以<lb/>
　　十五日正位南都從前鳳集河清瑞應非一即告<lb/>
<pb n="KR2k0040_WYG_070-11a"/>
　　廟之日紫雲如葢祝文升霄萬目共瞻欣傳盛事<lb/>
　　大江湧出柟梓數十萬章助修宫殿豈非天意也<lb/>
　　哉越數日遂命法視師江北刻日西征忽傳我大<lb/>
　　將呉三桂借兵貴國破走逆成為我先皇帝后發<lb/>
　　喪成禮掃清宫闕撫輯羣黎且罷薙髪之令示不<lb/>
　　忘本朝此等舉動振古鑠今凡為大明臣子無不<lb/>
　　長跽北向頂禮加額豈但如明諭所云感恩圖報<lb/>
　　己乎謹於八月薄治筐篚遣使犒師亟欲請命鴻<lb/>
<pb n="KR2k0040_WYG_070-11b"/>
　　裁連兵西討是以王師既發復次江淮乃辱明誨<lb/>
　　引春秋大義來相詰責善哉乎推言之然此文為<lb/>
　　列國君薨世子應立有賊未討不忍死其君者立<lb/>
　　説耳若夫天下共主身殉社稷青宫皇子慘變非<lb/>
　　常而猶拘牽不即位之文坐昧大一統之義中原<lb/>
　　鼎沸倉卒出師將何以維縶人心號召忠義紫陽<lb/>
　　綱目踵事春秋其間特書如莽移漢鼎光武中興<lb/>
　　丕廢山陽昭烈踐祚懐愍亡國晉元嗣基徽欽䝉<lb/>
<pb n="KR2k0040_WYG_070-12a"/>
　　塵宋髙纘統是皆于國讐未剪之日亟正位號綱<lb/>
　　目未嘗斥為自立率以正統與之甚至如元宗幸<lb/>
　　蜀太子即位靈武議者訾之亦未嘗不許以行權<lb/>
　　幸其光復舊物也本朝傳世十六正統相承自治<lb/>
　　冠帶之族繼絶存亡仁恩遐被貴國昔在先朝夙<lb/>
　　膺封號載在盟府寧不聞乎今痛心本朝之難驅<lb/>
　　除亂逆可謂大義復著于春秋矣昔契丹和宋止<lb/>
　　嵗輸以金繒回紇助唐原不利其土地况貴國篤<lb/>
<pb n="KR2k0040_WYG_070-12b"/>
　　念世好兵以義動萬代瞻仰在此一舉若乃乘我<lb/>
　　䝉難棄好崇讐規此幅員為徳不卒是以義始而<lb/>
　　以利終為賊人所竊笑也貴國豈其然往先帝軫<lb/>
　　念潢池不忍盡戮𠞰撫並用貽誤至今今上天縱<lb/>
　　英明刻刻以復仇為念廟堂之上和衷體國介胄<lb/>
　　之士飲泣枕戈忠義民兵願為國死竊以為天亡<lb/>
　　逆闖當不越于斯時矣語曰樹德務滋除惡務盡<lb/>
　　今逆成未服天誅諜知捲土西秦方圖報復此不<lb/>
<pb n="KR2k0040_WYG_070-13a"/>
　　　獨本朝不共戴天之憾抑亦貴國除惡未盡之憂<lb/>
　　　伏乞堅同讐之誼全始終之德合師進討問罪秦<lb/>
　　　中共梟逆賊之頭以洩敷天之憤則貴國義問炤<lb/>
　　　燿千秋本朝圖報惟力是視從此兩國世通盟好<lb/>
　　　傳之無窮不亦休乎至於牛耳之盟則本朝使臣<lb/>
　　　久己在道不日抵燕奉盤盂從事矣法北望陵廟<lb/>
　　　無涕可揮身陷大戮罪應萬死所以不即從先帝<lb/>
　　　于地下者實為社稷之故傳曰竭股肱之力繼之<lb/>
<pb n="KR2k0040_WYG_070-13b"/>
　　　以忠貞法處今日鞠躬致命克盡臣節所以報也<lb/>
　　　惟殿下實昭鑒之多爾衮接書知可法不能屈遂<lb/>
　　　定議下江南九月<lb/>
世祖車駕至京師加封多爾衮為叔父攝政王是年冬遣<lb/>
　　　豫親王多鐸南征江南英親王阿濟格西征逆闖<lb/>
　　　十二月河南平二年陜西湖廣及江南平又遣貝<lb/>
　　　勒博洛平浙江福建肅親王豪格平四川於是天<lb/>
　　　下羣盜皆盡五年十二月大同總兵姜瓖叛六年<lb/>
<pb n="KR2k0040_WYG_070-14a"/>
　　　二月多爾衮征之㑹有言喀爾喀將犯邊者乃遣<lb/>
　　　别將討瓖自出張家口擊喀爾喀七年十二月師<lb/>
　　　還至喀喇城薨<lb/>
世祖率王貝勒大臣等迎其喪於東直門外八年二月蘇<lb/>
　　　克薩哈等首告多爾衮薨時其侍女烏爾庫尼將<lb/>
　　　殉呼近侍羅什博爾惠等告以多爾衮曽製八團<lb/>
　　　龍補黄袍等衣屬令潛置棺内羅什等如言以殮<lb/>
　　　又多爾衮欲於永平圏房率衆移駐與和洛㑹等<lb/>
<pb n="KR2k0040_WYG_070-14b"/>
　　　宻議己定特以出獵稽遲未行事聞經王大臣等<lb/>
　　　定議追削王爵並黜宗室乾隆四十三年正月<lb/>
　上諭廷臣曰睿親王首先統衆入關定國開基厥功最<lb/>
　　懋顧以誣告謀逆經諸王定罪除封其時我<lb/>
世祖章皇帝尚在冲齡未嘗親政也朕每覽<lb/>
實録見王之立心行事實能篤忠藎感<lb/>
厚恩深明君臣大義為史冊所罕覯乃令王之身後乆抱<lb/>
　　不白之寃於泉壤心甚憫焉假令當時王之逆跡稍<lb/>
<pb n="KR2k0040_WYG_070-15a"/>
　　有左驗削除之罪果出我<lb/>
世祖聖裁朕亦寧敢復翻成案乃實由宵小奸謀搆成寃<lb/>
　　獄而王之政績載在<lb/>
實録皆有大功而無叛跡又豈可不為之昭雪著加恩復<lb/>
　　還睿親王封號追諡曰忠補入<lb/>
玉牒補繼襲封照親王園寢制度修其塋墓仍令太常寺<lb/>
　　春秋致祭並配享<lb/>
太廟<hi>原奉載</hi>　<hi>綸諭㫖恭  音門</hi>
<pb n="KR2k0040_WYG_070-15b"/>
　　　豫親王多鐸<lb/>
太祖髙皇帝第十五子也初授貝勒天聰二年三月與兄<lb/>
　　　多爾衮從<lb/>
太宗往征察哈爾多羅特部大捷<lb/>
太宗喜語諸貝勒曰兩幼弟初領偏師輒有功宜賜美名<lb/>
　　　於是號多鐸為額爾克楚瑚爾五年九月<lb/>
太宗親率軍擊明錦州多鐸從以二百人敗錦州兵七千<lb/>
　　　於城下又敗明兵於大凌河七年六月<lb/>
<pb n="KR2k0040_WYG_070-16a"/>
詔問羣臣伐明與朝鮮察哈爾宜何先多鐸言宜伐明直<lb/>
　　　入長城圖乆長之計先其大者則其餘自滅且隨<lb/>
　　　我所求而自至矣八年七月<lb/>
太宗親伐明多鐸從同貝勒阿濟格等率兵入龍門㑹大<lb/>
　　　軍於宣府遂入邊擊敗明兵畧保安州克之戮其<lb/>
　　　守將往㑹<lb/>
太宗於應州城獻俘八月同多爾衮等畧朔州隨攻大同<lb/>
　　　敗明兵於城南<lb/>
<pb n="KR2k0040_WYG_070-16b"/>
太宗以明國必調寧逺錦州兵往山西救援<lb/>
命多鐸為帥率精兵入明廣寧以遲其救援先遣石廷柱<lb/>
　　　阿山等趨錦州㑹錦州總兵祖大夀遣副將劉應<lb/>
　　　選等率兵來拒遇於大凌河西阿山等以兵寡馳<lb/>
　　　告多鐸疾馳敗劉應選所部兵俘獲無算凱旋獻<lb/>
　　　俘<lb/>
太宗迎勞五里外以多鐸初專閫外能出奇取勝嘉奨之<lb/>
賜良馬五甲五崇德元年四月晉封和碩豫親王兼理禮<lb/>
<pb n="KR2k0040_WYG_070-17a"/>
　　　部事十二月從<lb/>
太宗征朝鮮累戰皆有功遂降朝鮮四年八月兼理兵部<lb/>
　　　事十一月同貝勒豪格畧錦州寧逺斬總兵金國<lb/>
　　　鳳等五年三月奉<lb/>
命為左翼總統與濟爾哈朗往修義州城駐師屯田六年<lb/>
　　　三月代多爾衮圍錦州松山繞錦州城立營浚濠<lb/>
　　　為乆駐計城中惶恐守門䝉古諾木齊武巴什縋<lb/>
　　　書約降祖大夀知有異志欲以計擒之諾木齊等<lb/>
<pb n="KR2k0040_WYG_070-17b"/>
　　　即執兵拒外城䝉古亦執兵助既接戰聲聞關外<lb/>
　　　多鐸與濟爾哈朗至城下援之關内䝉古縋援兵<lb/>
　　　入與明兵戰於城上明兵敗大兵遂入關徙其民<lb/>
　　　義州捷奏至<lb/>
太宗大悦四月復敗明杏山松山援兵八月明經畧洪承<lb/>
　　　疇以八總兵十三萬衆來援錦州<lb/>
太宗親統大軍往征之疾馳六日環松山而營明兵宵遁<lb/>
　　　遣貝子博洛等追擊之並簡精兵付多鐸令設伏<lb/>
<pb n="KR2k0040_WYG_070-18a"/>
　　　遂夾擊總兵呉三桂等兵敗之尋又奉<lb/>
命圍松山城内夜出兵來犯擊敗之斬首千餘級十二月<lb/>
　　　承疇自松山率兵夜出來犯多鐸令沿濠射之悉<lb/>
　　　敗去城中益困七年二月松山副將夏承德宻遣<lb/>
　　　約降為内應以其子舒出質夜半諸將士舉梯登<lb/>
　　　城城遂克生擒承疇及巡撫邱民仰等七月敘功<lb/>
　　　晉封多羅豫郡王八年四月疏言當今之勢宜暫<lb/>
　　　息兵以農務為急衣食豐足舉國慶豫再有舉行<lb/>
<pb n="KR2k0040_WYG_070-18b"/>
　　　未晩也順治元年四月從多爾衮入關破流賊定<lb/>
　　　燕京十月晉封和碩豫親王時明福王朱由崧自<lb/>
　　　立於南京稱大號遣兵扼淮徐為割據計而李自<lb/>
　　　成尚據陜右多鐸奉<lb/>
命為定國大將軍率師南征二年由河南進兵克陜州趨<lb/>
　　　潼關凡三敗李自成之衆斬獲無算賊守將皆望<lb/>
　　　風降附復戰於潼關大軍奮勇衝擊呼聲動天地<lb/>
　　　縱横掩殺漫山彌野自成精鋭畧盡遁至西安不<lb/>
<pb n="KR2k0040_WYG_070-19a"/>
　　　復能成軍拒守多鐸師渡潼關濠口斬偽將馬世<lb/>
　　　堯師至西安自成奔商州南走湖廣追之不及二<lb/>
　　　月捷聞<lb/>
世祖以流寇既竄西安平定關中撫綏事宜付英親王阿<lb/>
　　　濟格等<lb/>
命多鐸率大軍由河南趨淮揚討江南之稱號自立者四<lb/>
　　　月渡淮趨揚州招諭守揚閣部史可法等降不從<lb/>
　　　攻克其城獲可法等斬之五月師至南京文武官<lb/>
<pb n="KR2k0040_WYG_070-19b"/>
　　　數百員馬步兵二十三萬有奇皆迎降南京平追<lb/>
　　　擒福王于蕪湖捷聞<lb/>
世祖嘉悦遣侍臣赴軍中慰勞焉多鐸復遣兵敗馬士英<lb/>
　　　之衆降潞王朱常淓江浙悉定七月<lb/>
詔以貝勒勒克德渾為平南大將軍代多鐸還十月凱旋<lb/>
世祖御殿以多鐸統軍以來功最大晉封和碩德豫親王<lb/>
賜黑狐帽貂朝衣及玲瓏鞍馬金五千兩銀五萬兩三年<lb/>
　　　五月蘇尼特部騰吉思等叛奔喀爾喀<lb/>
<pb n="KR2k0040_WYG_070-20a"/>
詔以多鐸為揚威大將軍往征七月多鐸等至營噶爾察<lb/>
　　　克山聞騰吉思在衮噶魯台星夜疾進三日追及<lb/>
　　　於額克特山獲其妻子及牲畜喀爾喀土謝圖汗<lb/>
　　　以兵二萬邀大軍於扎濟布喇克之地多鐸擊敗<lb/>
　　　之追逐三十餘里次日碩雷汗復率兵三萬至又<lb/>
　　　擊敗之追逐二十餘里十月凱旋<lb/>
世祖出安定門迎勞四年七月<lb/>
御太和殿冊封為輔政叔德豫親王<lb/>
<pb n="KR2k0040_WYG_070-20b"/>
賜金千兩銀萬兩鞍馬二冊文稱定鼎中原以來所建功<lb/>
　　　勲卓越等倫云六年三月薨七年三月<lb/>
命立碑紀功九年三月鄭親王濟爾哈朗等㑹議多鐸係<lb/>
　　　多爾衮同母弟應削王爵<lb/>
世祖念其勲勞止追降郡王康熙十年五月追諡曰通乾<lb/>
　　　隆四十三年<lb/>
　上諭廷臣曰豫親王從睿親王入關肅清京輦即率師<lb/>
　　西平流寇南定江浙實為開國諸王戰功之最乃以<lb/>
<pb n="KR2k0040_WYG_070-21a"/>
　　睿親王誣獄株連降其親王之爵後又改封信郡王<lb/>
　　以王之勛績超邁等倫自應世胙原封以彰殊眷著<lb/>
　　仍追復親王還號為豫一體配享<lb/>
太廟多鐸子多尼征故明桂王朱由榔於雲南敗李定國<lb/>
　　　白文選之衆所向克捷襲封郡王順治十八年薨<lb/>
　　　諡宣和<lb/>
　　　肅親王豪格<lb/>
太宗文皇帝第一子也生而英毅多智畧從征䝉古諸部<lb/>
<pb n="KR2k0040_WYG_070-21b"/>
　　　功最著授貝勒天命十一年四月隨大貝勒代善<lb/>
　　　征䝉古五部有功天聰元年五月<lb/>
太宗伐明豪格往衛塔山糧運遇明兵二萬以八十人擊<lb/>
　　　敗之三年十一月大軍進逼北京大貝勒莽古爾<lb/>
　　　泰率諸貝勒大臣迎擊明督師袁崇煥錦州總兵<lb/>
　　　祖大夀援兵于廣渠門外敵以重兵設伏于右莽<lb/>
　　　古爾泰令諸貝勒擊其右豪格如命衝敵右敗其<lb/>
　　　伏餘貝勒由中路乘之敵遂潰四年正月與岳託<lb/>
<pb n="KR2k0040_WYG_070-22a"/>
　　　還守瀋陽五年七月<lb/>
太宗西征<lb/>
命與貝勒杜度等居守六年五月<lb/>
太宗征察哈爾遂伐明豪格從同濟爾哈朗畧歸化城等<lb/>
　　　處有功六月晉封和碩貝勒七年六月<lb/>
詔問用兵宜何先豪格言錦州寧逺攻之無益宜用更番<lb/>
　　　法分兵兩路一從寧逺入一從舊路入夾攻山海<lb/>
　　　關不然進攻通州乆駐其地往偵流賊情形彼方<lb/>
<pb n="KR2k0040_WYG_070-22b"/>
　　　分師捍禦我伺其懈擊之事可圖也<lb/>
命與阿巴泰等畧明山海關有功八年七月伐明分兵四<lb/>
　　　路入<lb/>
太宗親統大軍由宣府趨朔州豪格率揚古利毁邊墻入<lb/>
　　　大軍遂由上方堡分道進旋同貝勒多爾衮畧朔<lb/>
　　　州及五臺山而還復從攻大同擊明援兵走之九<lb/>
　　　年二月<lb/>
命與多爾衮岳託薩哈璘為元帥統兵一萬往收察哈爾<lb/>
<pb n="KR2k0040_WYG_070-23a"/>
　　　師至錫喇珠爾格遇察哈爾汗妃及台吉索諾木<lb/>
　　　等以千五百户降遂抵託哩圖託哩圖者額哲所<lb/>
　　　駐地也㑹天大霧乘其無備遣額哲母蘇泰太后<lb/>
　　　之弟南楮等先往見額哲母諭以奉<lb/>
㫖招撫意額哲母命額哲率衆迎諸貝勒入遂定盟次日<lb/>
　　　率所部降額哲以古玉璽獻文曰制命之寶元順<lb/>
　　　帝奔應昌時所失後林丹汗得之者也師還畧明<lb/>
　　　山西邊郡敗其兵崇德元年四月晉封和碩肅親<lb/>
<pb n="KR2k0040_WYG_070-23b"/>
　　　王兼攝户部尋坐黨岳託降爵解部任二年正月<lb/>
　　　從征朝鮮敗安州黄州兵於寧邊城下復敗安州<lb/>
　　　帥於陶山三年十月伐明畧地至曹州復敗明兵<lb/>
　　　於滹沱河所至克捷以功復原封五年六月同多<lb/>
　　　爾衮等屯田義州六年三月同多爾衮圍錦州以<lb/>
　　　多爾衮輕違<lb/>
詔㫖豪格亦坐罪降郡王八月<lb/>
太宗聞洪承疇兵來援親統大軍自<lb/>
<pb n="KR2k0040_WYG_070-24a"/>
　　盛京疾馳抵松山遣大學士剛林諭二王先駐髙橋<lb/>
　　　二王馳奏奉<lb/>
㫖屯髙橋倘敵兵為我所迫錦州松山兵内外夾攻協力<lb/>
　　　死戰而欲自髙橋來援勢難速至不如請大軍暫<lb/>
　　　駐松杏之間<lb/>
太宗可其奏尋同多爾衮還守<lb/>
　　盛京十月復<lb/>
命從圍松山七年二月松山副將夏承德宻遣人請降<lb/>
<pb n="KR2k0040_WYG_070-24b"/>
太宗許之用為内應時豪格同貝勒等率兩翼兵梯城南<lb/>
　　　先登遂克松山擒承疇等四月同濟爾哈朗攻塔<lb/>
　　　山克之七月敘功復原封順治元年以語侵多爾<lb/>
　　　衮為人訐告坐言詞悖妄削爵<lb/>
世祖既定鼎燕京大封諸王念豪格從定中原有功仍復<lb/>
　　　原封是年冬山東土寇竊發奉<lb/>
命往征遂定濟寧破滿家洞賊渠土寇悉平二年正月<lb/>
命阿巴泰代豪格還三年正月<lb/>
<pb n="KR2k0040_WYG_070-25a"/>
命為靖逺大將軍西征斬流寇石二等盡復所陷州縣陜<lb/>
　　　西平十一月整兵入蜀至南部偵知賊首張獻忠<lb/>
　　　據西充縣隨統大兵進抵西充獻忠來拒麾兵奮<lb/>
　　　擊射殪獻忠于陣復分兵搜𠞰餘賊盡擒偽王以<lb/>
　　　下文武官四年復𠞰餘賊破賊營一百三十餘處<lb/>
　　　蜀寇悉平五年二月凱旋<lb/>
世祖御太和殿宴勞之尋為多爾衮所搆陷下獄卒七年<lb/>
世祖親政念其枉復封和碩肅親王立碑表之十三年追<lb/>
<pb n="KR2k0040_WYG_070-25b"/>
　　　諡武乾隆四十三年<lb/>
　上諭廷臣曰以肅親王後襲封改號曰顯著仍復原稱<lb/>
　　封號並配享<lb/>
太廟<lb/>
　　　原封成親王追封克勤郡王岳託<lb/>
太祖髙皇帝孫禮親王代善第一子也有謀勇授台吉天<lb/>
　　　命六年二月大兵畧明奉集堡將旋有厮養卒指<lb/>
　　　言明兵所在岳託同諸台吉追擊之摩其壘而還<lb/>
<pb n="KR2k0040_WYG_070-26a"/>
　　　三月攻明瀋陽城我師追敗明總兵李秉誠等援<lb/>
　　　兵于白塔舖岳託㑹兵同逐北四十里十一年八<lb/>
　　　月<lb/>
太祖髙皇帝上賔岳託與弟薩哈璘以<lb/>
太宗文皇帝有聖徳宻議推戴告其父代善曰國不可一<lb/>
　　　日無君邦家大事宜早定䇿<lb/>
四貝勒才德冠世深契<lb/>
先帝聖心衆皆悦服當速繼大位代善曰此吾夙心也遂<lb/>
<pb n="KR2k0040_WYG_070-26b"/>
　　　夜作議書翼日以書徧示諸貝勒大臣于朝遂定<lb/>
　　　議奉<lb/>
太宗嗣位十月同弟薩哈璘貝勒豪格隨父代善征䝉古<lb/>
　　　五部有功是嵗封貝勒天聰元年正月率兵征朝<lb/>
　　　鮮攻義州定州漢山三城克之渡嘉山江克安州<lb/>
　　　至平壤朝鮮王李倧遣其臣進昌君求和阿敏有<lb/>
　　　異志不允岳託知不可止策馬還營與濟爾哈朗<lb/>
　　　宻議駐師平山許之和阿敏以未與議縱兵大掠<lb/>
<pb n="KR2k0040_WYG_070-27a"/>
　　　復令朝鮮王弟李覺與阿敏盟乃旋五月從<lb/>
太宗伐明圍寧逺有功二年五月率兵畧明邊墮錦州杏<lb/>
　　　山髙橋三城毁十三站以東墩臺二十一處乃引<lb/>
　　　還三年九月同諸貝勒畧明錦州寧逺境焚其積<lb/>
　　　聚十月<lb/>
太宗伐明師次喀喇沁之青城代善莽古爾泰見<lb/>
上請班師退<lb/>
太宗意不懌岳託同諸貝勒見告之故因力贊進兵至午<lb/>
<pb n="KR2k0040_WYG_070-27b"/>
　　　夜議定遂同濟爾哈朗攻大安口毁水門入乘夜<lb/>
　　　敗馬蘭營援兵于城下比明遵化援兵來營于山<lb/>
　　　之林木間顧謂濟爾哈朗曰吾當獨往取之遂馳<lb/>
　　　擊大破之五戰皆捷馬蘭營馬蘭口大安營三城<lb/>
　　　皆相繼降四年正月與豪格還守瀋陽五年七月<lb/>
　　　攻明大凌河<lb/>
太宗親統大軍自白土場趨廣寧岳託率兵二萬别由義<lb/>
　　　州進八月㑹大軍于大凌河圍其城祖大夀請降<lb/>
<pb n="KR2k0040_WYG_070-28a"/>
　　　以子可法質見諸貝勒時岳託反覆開導之揖可<lb/>
　　　法乘馬去大夀遂以其城降翼日<lb/>
命同諸貝勒統兵四千偽作漢裝偕大夀作潰奔狀夜襲<lb/>
　　　錦州㑹大霧乃止是夜錦州聞礟聲謂大凌河守<lb/>
　　　兵潰圍出分路來迎遇我師敗之是年初設六部<lb/>
命攝兵部事六年正月岳託疏請漢人之歸順者宜各予<lb/>
　　　以室家之樂善為撫養毋致一夫失所以廣招徠<lb/>
　　　庶人心景附大業可成<lb/>
<pb n="KR2k0040_WYG_070-28b"/>
太宗嘉納之七年二月<lb/>
詔問用兵復疏言時不可失事宜勇斷山海關通州燕京<lb/>
　　　當先圖其一以立基是月攻旅順口克之師還<lb/>
賜宴於郊<lb/>
太宗親酌金巵賜之酒崇德元年正月晉封和碩成親王<lb/>
　　　旋以徇庇莽古爾泰碩託且欲離間濟爾哈朗豪<lb/>
　　　格論死<lb/>
太宗特寛之降多羅貝勒罷兵部任二年復以驕蹇論罪<lb/>
<pb n="KR2k0040_WYG_070-29a"/>
　　　再䝉<lb/>
恩寛宥三年十一月<lb/>
命為揚威大將軍貝勒杜度副之統右翼兵與左翼奉命<lb/>
　　　大將軍睿親王多爾衮分道伐明岳託兵至墻子<lb/>
　　　嶺毁邊墻入宻雲總督呉阿衡以兵六千入保墻<lb/>
　　　子嶺堡外立三寨為犄角我師攻其寨拔之復連<lb/>
　　　敗明兵獲敵卒知堡堅且有重兵不易拔嶺東西<lb/>
　　　髙處有間道可越于是分兵兩路攻其前以牽敵<lb/>
<pb n="KR2k0040_WYG_070-29b"/>
　　　師潛以兩路從間道入克臺十有一處所向皆捷<lb/>
　　　尋以疾薨于軍四年三月多爾衮捷奏至<lb/>
太宗覽奏無岳託名驚問知病卒慟哭乆之令且勿使禮<lb/>
　　　親王知為輟飲食者三日四月喪還<lb/>
駕至沙嶺設幄遙奠<lb/>
還御崇政殿<lb/>
命王以下及諸大臣往奠<lb/>
詔封為多羅克勤郡王<lb/>
<pb n="KR2k0040_WYG_070-30a"/>
賜馬五駝二銀二萬兩子羅洛輝襲封貝勒康熙二十七<lb/>
　　　年<lb/>
聖祖為立碑以紀其功乾隆八年十九年四十三年四十<lb/>
　　　八年<lb/>
　上詣<lb/>
　　盛京俱酹其墓又四十三年正月<lb/>
　上諭廷臣曰克勤郡王後改稱平郡王著一體復還原<lb/>
　　稱封號並配享<lb/>
<pb n="KR2k0040_WYG_070-30b"/>
太廟<lb/>
　　　頴親王薩哈璘<lb/>
太祖髙皇帝孫頴親王代善第三子也天資聰敏通滿漢<lb/>
　　　䝉古文義屢從征伐所向有功天命十一年封貝<lb/>
　　　勒八月<lb/>
太祖髙皇帝上賔薩哈璘與兄岳託宻議擁戴<lb/>
太宗告其父大貝勒代善遂定議十月隨父代善北征喀<lb/>
　　　爾喀扎嚕特部斬獲甚衆天聰元年五月<lb/>
<pb n="KR2k0040_WYG_070-31a"/>
太宗親伐明與兄岳託貝勒豪格率精騎為先鋒大兵進<lb/>
　　　圍寧逺敗明總兵滿桂兵追至城下諸貝勒繼至<lb/>
　　　分兵𠞰殺敵衆是役也薩哈璘被創戰彌厲三年<lb/>
　　　十月大軍次喀喇沁之青城代善等宻議班師<lb/>
太宗不懌薩哈璘與兄岳託及諸貝勒進見勸决計進取<lb/>
　　　十一月從<lb/>
太宗伐明逼北京同諸貝勒擊敗明袁崇煥祖大夀援兵<lb/>
　　　又南畧通州焚其船克張家灣還攻克香河縣敗<lb/>
<pb n="KR2k0040_WYG_070-31b"/>
　　　敵三河進克永平府五年七月初設六部<lb/>
命理禮部事是月<lb/>
太宗親率大軍伐明與貝勒杜度豪格留守七年六月<lb/>
詔問用兵何先薩哈璘言當寛朝鮮拒察哈爾而專征明<lb/>
　　　并陳方畧是年八月同貝勒阿巴泰往畧明山海<lb/>
　　　關八年二月同貝勒多爾衮往迎明降將尚可喜<lb/>
　　　攻廣鹿長山二島俘獲不可勝計六月隨父代善<lb/>
　　　畧明山西邊進兵大同敗代州兵九年二月同貝<lb/>
<pb n="KR2k0040_WYG_070-32a"/>
　　　勒多爾衮岳託豪格等統兵往收察哈爾途遇察<lb/>
　　　哈爾汗妃及台吉等率其屬來降遂盡收額哲全<lb/>
　　　部還師畧明山西邊地諸州縣皆降附縱兵出入<lb/>
　　　無敢當者凱旋<lb/>
太宗親率諸貝勒大臣往迎之先是諸貝勒大臣以逺人<lb/>
　　　歸附國勢日隆合詞請<lb/>
太宗進稱尊號<lb/>
太宗却之至是復請<lb/>
<pb n="KR2k0040_WYG_070-32b"/>
太宗仍不允薩哈璘乃令内院大臣希福等奏曰臣等屢<lb/>
　　　次陳請未䝉<lb/>
皇上俞允夙夜悚惶罔知所措伏思<lb/>
皇上不受尊號其咎實在諸貝勒不能殫竭忠誠為乆大<lb/>
　　　之圖徒勸<lb/>
上早正大號是以<lb/>
皇上不肯輕受今諸貝勒誓圖改行竭忠輔國<lb/>
皇上宜受尊號<lb/>
<pb n="KR2k0040_WYG_070-33a"/>
太宗善之曰貝勒薩哈璘為朕深謀欲善承<lb/>
皇考開創之基開陳及此實獲我心爾身任禮部當主之<lb/>
　　　諸貝勒果誓圖改行尊號之受與不受朕當再思<lb/>
　　　翼日薩哈璘集諸貝勒於朝各書誓詞以奏<lb/>
太宗以内外諸貝勒勸進之誠難以固讓而朝鮮通好之<lb/>
　　　國應與共議因<lb/>
命使往朝鮮薩哈璘乃與諸貝勒遣人偕使臣同往告以<lb/>
　　　内外勸進之誠并陳示各國來附兵力强盛之實<lb/>
<pb n="KR2k0040_WYG_070-33b"/>
　　　崇德元年正月有疾<lb/>
太宗臨視再三四月議功擬封多羅郡王五月薨薩哈璘<lb/>
　　　明達政體通知古今掌故禮部典文制度多所裁<lb/>
　　　酌<lb/>
太宗深嘉之及薨<lb/>
太宗悲悼不巳輟朝三日祭時慟哭三奠追封和碩頴親<lb/>
　　　王六月<lb/>
太宗在翔鳳閣夢人請曰頴親王乞賜牛一如是者再寤<lb/>
<pb n="KR2k0040_WYG_070-34a"/>
　　　以問内院大臣希福等皆未知所謂後閲㑹典凡<lb/>
　　　親王薨初祭例賜一牛始大異之以<lb/>
聞<lb/>
太宗即命禮部致祭<lb/>
賜以太牢康熙十年追諡曰毅<lb/>
　　　敬謹親王尼堪<lb/>
太祖髙皇帝孫廣畧貝勒褚英第三子也從征屢有功天<lb/>
　　　聰九年五月大兵伐明入山西邊境隨貝勒多鐸<lb/>
<pb n="KR2k0040_WYG_070-34b"/>
　　　率偏師入寧錦界以牽明兵之援山西者尋封固<lb/>
　　　山貝子崇徳元年十二月隨豫親王多鐸征朝鮮<lb/>
　　　其王棄國遁追至南漢山城圍之復屢敗其援兵<lb/>
　　　朝鮮遂服師還<lb/>
命議政四年三月伐明率四旂兵環守塔山連山七年九<lb/>
　　　月克錦州以尼堪代博和託等駐防順治元年四<lb/>
　　　月隨睿親王多爾衮破流賊於山海關尋復破賊<lb/>
　　　於慶都縣十月晉封多羅貝勒十二月隨多鐸南<lb/>
<pb n="KR2k0040_WYG_070-35a"/>
　　　征三敗流賊李自成於潼關二年正月大破賊將<lb/>
　　　劉方亮之衆三月分兵趨歸德定河南四月進征<lb/>
　　　江南五月克南京明福王朱由崧遁太平復走蕪<lb/>
　　　湖將以舟渡江尼堪追之截江口敗黄得功於江<lb/>
　　　上得功中流矢死盡奪其舟偽總兵田雄等縛其<lb/>
　　　王由崧以降又攻江隂克之初大兵渡江<lb/>
世祖馳賜尼堪良弓一至是凱旋<lb/>
賜金銀鞍馬三年正月隨肅親王豪格西征分兵破流賊<lb/>
<pb n="KR2k0040_WYG_070-35b"/>
　　　賀珍於漢中入蜀滅流賊張獻忠四年八月分兵<lb/>
　　　與貝子滿達海等進𠞰遵義夔州等處斬偽王以<lb/>
　　　下千餘員俘獲無算川寇悉平五年九月晉封多<lb/>
　　　羅敬謹郡王六年正月<lb/>
命為定西大將軍討大同叛鎮姜瓖屢破賊衆斬偽巡撫<lb/>
　　　姜輝等三月晉封和碩敬謹親王四月由左衛往<lb/>
　　　圍大同賊勢窘偽總兵揚振威等斬瓖並其兄琳<lb/>
　　　弟有光以其首來降遂入城安撫其民振旅還八<lb/>
<pb n="KR2k0040_WYG_070-36a"/>
　　　年張獻忠餘孽侵擾湖南九年七月<lb/>
命尼堪為定逺大將軍統兵征湖南貴州<lb/>
世祖親送至南苑尋聞賊己入廣西陷桂林八月<lb/>
勅尼堪母往貴州仍從湖南取寶慶十一月抵湘潭賊首<lb/>
　　　馬進忠等遁遂進師衡州去衡山縣三十里前鋒<lb/>
　　　遇賊哨卒敗之即於其夜兼程進未明抵衡州大<lb/>
　　　兵方列陣賊衆四萬餘猝至尼堪麾首隊進擊大<lb/>
　　　破之追北二十餘里方首隊兵擊賊時林内賊伏<lb/>
<pb n="KR2k0040_WYG_070-36b"/>
　　　發城内賊復出應之師欲退尼堪曰我兵擊賊無<lb/>
　　　退者我為宗室不斬除逆寇何面目歸乎遂奮勇<lb/>
　　　直入賊環之數重尼堪率諸將士縱横衝擊矢盡<lb/>
　　　拔刀力戰沒於陣十年十月喪還京<lb/>
世祖命親王以下郊迎䘏典優厚諡曰莊<lb/>
　　　謙郡王瓦克達代善第四子也天聰元年五月隨<lb/>
太宗伐明軍至寧逺總兵滿桂率衆拒大敗之追至寧逺<lb/>
　　　城下殱其卒時瓦克達以力戰被創崇德五年十<lb/>
<pb n="KR2k0040_WYG_070-37a"/>
　　二月從多爾衮攻錦州見兵有出樵者即率十餘<lb/>
　　八擊斬之七年大軍三圍錦州列巨礟城北明經<lb/>
　　畧洪承疇率騎兵來奪力戰却之㑹天雨敵復來<lb/>
　　戰又敗之復進擊承疇三營步兵時軍將費雅思<lb/>
　　哈失馬與之累騎而出喀寧阿墮馬創甚敵兵圍<lb/>
　　之數重復直入其陣挈之以歸順治元年四月從<lb/>
　　多爾衮入山海關定燕京旋破流賊李自成又追<lb/>
　　奔至慶都縣敗之二年流賊自西安南走荆襄隨<lb/>
<pb n="KR2k0040_WYG_070-37b"/>
　　阿濟格率師往𠞰比至賊衆千餘方乘船揚帆遁<lb/>
　　同鰲拜巴圖魯提精卒登岸叢射之賊被射及溺<lb/>
　　水死者不可勝計悉取其船以濟大軍敘功封三<lb/>
　　等鎮國將軍三年五月以蘇尼特部騰吉思等叛<lb/>
　　奔喀爾喀從多鐸往討降其族又擊土謝圖汗碩<lb/>
　　雷汗兵俱敗之四年三月晉封鎮國公五年十一<lb/>
　　月戍守大同甫至適總兵姜瓖叛陷朔州寧武等<lb/>
　　處滿達海率兵往討瓦克達從六年復朔州等處<lb/>
<pb n="KR2k0040_WYG_070-38a"/>
　　　是年冬滿達海回京以瓦克達為征西大將軍七<lb/>
　　　年二月平潞安平陽澤州降其衆先是明大學士<lb/>
　　　李建泰巳納欵至是復與姜瓖合據太平縣我師<lb/>
　　　至圍其城别遣游騎斷其餉道越二十餘日詣軍<lb/>
　　　門降瓦克達英勇素著所至皆不戰自潰且馭軍<lb/>
　　　整肅剿撫兼施由是平陽所屬州縣悉定八年二<lb/>
　　　月晉封多羅謙郡王三月<lb/>
命理工部事九年八月薨初山西遭姜瓖之亂瓦克達駐<lb/>
<pb n="KR2k0040_WYG_070-38b"/>
　　　平陽戢軍安民平陽民徳之薨後建祠致祭榜曰<lb/>
　　　多羅王廟康熙十年五月追諡襄<lb/>
　　　衍禧郡王羅洛渾<lb/>
太祖髙皇帝曽孫岳託第二子也崇德四年九月襲封多<lb/>
　　　羅貝勒五年五月有䝉古多羅特部蘇班岱阿巴<lb/>
　　　爾岱初降于明至是宻來約降奉<lb/>
命同鄭親王濟爾哈朗率師往徙之夜過錦州至杏山令<lb/>
　　　蘇班岱阿巴爾岱各挈其孥與其牲畜以行比明<lb/>
<pb n="KR2k0040_WYG_070-39a"/>
　　　錦州松山杏山合兵七千來截我師于杏山城外<lb/>
　　　我師佯退數里敵譟而前反兵縱擊羅洛渾同濟<lb/>
　　　爾哈朗皆親自搏戰大破之追殺至城下復分兵<lb/>
　　　攻其城西二營拔之師還<lb/>
賜御厩馬一九月同濟爾哈朗督師圍錦州代多爾衮豪<lb/>
　　　格還六年三月親率右翼兵設伏敗明援兵于南<lb/>
　　　山西岡六月多爾衮豪格來更代將受代合兵擊<lb/>
　　　敗明山海關援兵追及松山城而還八月從<lb/>
<pb n="KR2k0040_WYG_070-39b"/>
太宗親征明克松山有功順治元年十月以從定燕京破<lb/>
　　　流寇有功晉封衍禧郡王三年正月同豪格平蜀<lb/>
　　　尋卒<lb/>
賜䘏如禮諡曰介<lb/>
　<lb/>
　<lb/>
　<lb/>
　欽定盛京通志巻六十六<lb/>
</p>
<p>
</p>
  </div>
</body>
</text>
</TEI>
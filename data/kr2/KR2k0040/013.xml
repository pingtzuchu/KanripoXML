<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_013-1a"/>
欽定四庫全書<lb/>
欽定盛京通志卷九<lb/>
綸音<hi>二</hi>
皇上聖製<lb/>
　勅諭<hi>二</hi>
<pb n="KR2k0040_WYG_013-2a"/>
　欽定四庫全書<lb/>
　欽定盛京通志卷九<lb/>
　綸音<hi>二</hi>
　皇上聖製<lb/>
　　勅諭<hi>二</hi>
　諭内閣<hi>乾隆二十一年正月初三日</hi>
　　據署黑龍江將軍綽爾多奏齊齊哈爾黑龍江墨爾<lb/>
　　根呼蘭等處八旗水師營驛站官莊人等各年未完<lb/>
<pb n="KR2k0040_WYG_013-2b"/>
　　糧石并本年借給口糧共十五萬五千餘石請分年<lb/>
　　完交等語齊齊哈爾等處連年被灾歉收兵力自多<lb/>
　　拮据兼之調派隨征甚為出力朕心深切軫念著將<lb/>
　　齊齊哈爾黑龍江墨爾根呼蘭等處節年未完借欠<lb/>
　　糧石并本年借給口糧十五萬五千餘石俱加恩免<lb/>
　　其完納以示優恤該部遵諭行<lb/>
　諭宗人府等衙門<hi>乾隆二十五年五月十四日</hi>
玉牒告成例應一分送盛京恭貯但恭送之時例應揀派<lb/>
<pb n="KR2k0040_WYG_013-3a"/>
　侍衛等前引後䕶肅清街道敬謹捧持而行方昭誠<lb/>
　敬從前並未著為定例且十年一次舉行恐日久不<lb/>
　無疎懈大典攸闗理宜嚴肅著交宗人府禮部大學<lb/>
　士領侍衛内大臣詳悉妥議具奏嗣後毋得草率從<lb/>
　事<lb/>
諭内閣<hi>乾隆二十七年十二月十一日</hi>
　盛京向例將軍管轄旗人奉天府府尹管理民人原<lb/>
　無統轄嗣因盛京係滿洲根本之地所有州縣官員<lb/>
<pb n="KR2k0040_WYG_013-3b"/>
　皆已定為滿缺凡有應行查拿私參人等經將軍派<lb/>
　委官兵前往其地方各官理宜㑹同查緝乃盛京地<lb/>
　方拒捕毆差之事甚多而地方官竟視同膜外鄉長<lb/>
　保甲並不協力擒捕此皆因將軍府尹不相闗涉各<lb/>
　分畛域之所致是以各屬員等亦存旗民分管意見<lb/>
　並不和𠂻辦理於地方事務甚無禆益不可不為變<lb/>
　通在府尹為全省大吏雖不便為將軍屬員亦當令<lb/>
　其聴將軍節制庶旗民事務歸一一切辦理不致參<lb/>
<pb n="KR2k0040_WYG_013-4a"/>
　差嗣後奉天府府尹著聴將軍節制遇有應行查拿<lb/>
　人犯該地方州縣官即同將軍差委之人協力查拿<lb/>
　如仍有拒捕毆差以及脫逃等事即將該地方官交<lb/>
　部一併治罪<lb/>
諭内閣<hi>乾隆三十年十一月初七日</hi>
　向來奉天府尹事務令盛京將軍兼轄今思將軍與<lb/>
　府尹所屬旗民事件各有専司若令將軍節制於公<lb/>
　務未免牽掣莫若照京城侍郎兼管順天府尹之例<lb/>
<pb n="KR2k0040_WYG_013-4b"/>
　於盛京五部侍郎内派出一員管理永著為令於體<lb/>
　制更為畫一現在奉天府尹事務即著雅徳兼管<lb/>
諭户部<hi>乾隆三十一年三月初四日</hi>
　户部議覆侍郎英㢘奏請丈出盛京旗民餘地准令<lb/>
　無地兵丁聞散人等認買一摺原為旗人生計起見<lb/>
　但此等無地人户貧富不齊其有餘者買産必多而<lb/>
　無力之家未必能一律承買恐於伊等貲計仍無實<lb/>
　濟因念該處冬圍兵丁一切鞍馬之資不無拮据若<lb/>
<pb n="KR2k0040_WYG_013-5a"/>
　將此項餘地内酌派徴租每年賞備資裝於該兵等<lb/>
　殊有禆益其應撥用若干及所餘地畝尚多或可一<lb/>
　體徴租存貯動撥或聴旗人認買毋致有名無實之<lb/>
　處新柱現在出差盛京著會同該將軍府尹等確勘<lb/>
　該地實在情形妥協定議具奏<lb/>
諭内閣<hi>乾隆三十一年九月初十日</hi>
　向來奉天糧石充裕准令直𨽻山東毘連省分就近<lb/>
　販運本年夏間經將軍社圖肯奏該處雨水稀少或<lb/>
<pb n="KR2k0040_WYG_013-5b"/>
　恐市集昂貴曾諭令該督撫將商販暫行停止今奉<lb/>
　天續經普得雨澤仍可一律豐收將來糧石自必充<lb/>
　足且現在東省歲收稍歉直𨽻又因鄰省運販糧價<lb/>
　亦未免稍増商人等如欲往奉省糴運者尚於事理<lb/>
　無礙設該處米價或昂往來販買必無餘利勢將不<lb/>
　禁自止若竟槩行示禁恐不肖官吏轉得藉端紛擾<lb/>
　且射利商人保無私行偷販更易滋弊至少米處所<lb/>
　民食稍有不敷方且加恩賑濟廣為籌畫若得該商<lb/>
<pb n="KR2k0040_WYG_013-6a"/>
　等自為販運流通俾資接濟於閭閻食用尤為有益<lb/>
　所有直𨽻山東二省商民販買奉天米石之處仍著<lb/>
　毋庸禁止<lb/>
諭内閣<hi>乾隆三十七年正月初五日</hi>
　本年輪蠲奉天等省地丁銀兩其米豆一項例不在<lb/>
　應蠲之内但念奉天省地丁錢糧向來銀糧並納其<lb/>
　額徴米豆即屬任土正供自當普予加恩俾得共樂<lb/>
　盈寧益兆倉箱之慶著將奉錦二府乾隆三十七年<lb/>
<pb n="KR2k0040_WYG_013-6b"/>
　應徵米豆一體蠲免以廣恵澤該部即遵諭行<lb/>
諭内閣<hi>乾隆三十七年十二月二十六日</hi>
　將軍増海等具奏盛京各佐領下所有馬甲多寡不<lb/>
　等請裁馬甲添設步甲其餘剰錢糧并隨缺地畝入<lb/>
　於正項報銷一摺經軍機大臣會同該部覆准具奏<lb/>
　所辦非是盛京額設馬甲并隨缺地畝皆為養贍該<lb/>
　處滿洲而設今年久生齒日繁若將伊等應得分例<lb/>
　裁汰入官於伊等生計殊屬無益如現在京中八旗<lb/>
<pb n="KR2k0040_WYG_013-7a"/>
　户口繁盛生計不無拮据經朕特沛恩施另賞鰥寡<lb/>
　孤獨錢糧以資生理其派往西安凉州莊浪寧夏兵<lb/>
　丁俱照所派之額在京挑補又添兵缺甚多毎年多<lb/>
　費帑金不下數萬並無恡惜國家一切用度固應節<lb/>
　儉然亦止宜酌減無益糜費並查核不肖人員使不<lb/>
　得從中侵蝕至於正項應支之處豈可節省盛京滿<lb/>
　洲皆朕臣僕人丁日盛不敷養育尚宜酌量添給豈<lb/>
　有轉將伊等現在應得分例裁汰之理今各佐領下<lb/>
<pb n="KR2k0040_WYG_013-7b"/>
　馬甲額缺不均固宜均匀辦理但此項裁缺錢糧地<lb/>
　畝亦宜斟酌養贍多人或添設步甲或作為養育兵<lb/>
　俾衆人均沾實恵不宜如此辦理著將此項裁汰之<lb/>
　馬甲三百十六名錢糧交増海等或添設步甲或添<lb/>
　設養育兵惟期普被恩施辦理具奏其隨缺地三千<lb/>
　一百六十晌如何使衆人均有禆益之處並著増海<lb/>
　等定議具奏將此通諭中外示朕體恤滿洲至意<lb/>
諭内閣<hi>乾隆三十八年正月初五日</hi>
<pb n="KR2k0040_WYG_013-8a"/>
　上年各直省秋成普慶豐收即奉天各屬亦臻大有<lb/>
　始和之布毋庸更沛恩膏惟念盛京各城旗人節欠<lb/>
　餘地租銀自乾隆三十一年至三十七年計六萬餘<lb/>
　兩原係該旗人等節年拖欠值此年豐力裕自應踴<lb/>
　躍輸將苐積欠一時並徴恐不免稍形拮据著加恩<lb/>
　分作六年帶徴俾完公更得從容而生計益滋饒裕<lb/>
　以副朕體恤嘉恵至意該部即遵諭行<lb/>
諭户部<hi>乾隆三十九年十一月初七日</hi>
<pb n="KR2k0040_WYG_013-8b"/>
　户部奏駁盛京岫巖城旗倉糧價減少一摺若僅交<lb/>
　該侍郎將軍府尹等查辦難免彼此迴䕶仍不能得<lb/>
　其底裏著派侍郎高樸馳驛前往會同盛京户部及<lb/>
　該將軍等徹㡳根查㨿實覆奏<lb/>
諭户部<hi>乾隆三十九年十二月初五日</hi>
　據高樸等覆奏查辦岫巖旗倉出糶减價過多一案<lb/>
　所有各兵等希圖縁由現已特降諭㫖交該將軍另<lb/>
　行查辨此案率請减糶之城守尉富健著交部嚴加<lb/>
<pb n="KR2k0040_WYG_013-9a"/>
　議處其盛京户部堂司各官並著交部分别察議<lb/>
諭都察院<hi>乾隆四十年十月十六日</hi>
　向例派員巡察盛京黑龍江吉林三處由都察院衙<lb/>
　門奏派科道但三年請派巡察之例尚覺太近嗣後<lb/>
　著於五年奏派一次不必再行請㫖著為令此次盛<lb/>
　京等處巡察著於丁酉年奏派<lb/>
諭軍機大臣<hi>乾隆四十年十二月初二日</hi>
　軍機大臣議覆盛京侍郎兼管府尹富察善奏請更<lb/>
<pb n="KR2k0040_WYG_013-9b"/>
　議保甲一摺已降㫖依議行矣奉省旗人與民人錯<lb/>
　處原無界址之分自應給予門牌編入保甲以防奸<lb/>
　匪潛踪所有該處旗員並應㑹同地方官一體稽查<lb/>
　彈壓富察善所奏自屬正辦乃徳風從前竟未籌辦<lb/>
　及此是必因與𢎞晌不合竟將應辦公事有意膜視<lb/>
　實屬任私誤公甚為錯謬徳風著傳㫖嚴行申飭<lb/>
諭兵部<hi>乾隆四十一年二月初一日</hi>
　前因盛京駐防各員習氣不堪不可不加整飭是以<lb/>
<pb n="KR2k0040_WYG_013-10a"/>
　　特降諭㫖將伊等停其議敘嗣後如果能改悔再予<lb/>
　　紀録昨據𢎞晌等奏稱現在各官湔除舊習實心奮<lb/>
　　勉可否照盛京五部及奉天府州縣之例一體准其<lb/>
　　加級紀録等語駐防各員既能痛改惡習差務均無<lb/>
　　貽悞著加恩准其一體議敘<lb/>
　諭内閣<hi>乾隆四十一年六月十八日</hi>
　　盛京吉林等處乃我<lb/>
祖宗肇迹興王之所前因皇輿全圖刋載地名不能賅備<lb/>
<pb n="KR2k0040_WYG_013-10b"/>
　　命於<lb/>
實録内恭查詳列清單將原圖并交將軍𢎞晌等查明添<lb/>
　　補嗣據𢎞晌等按其道里形勢將所開地名添繪成<lb/>
　　圖呈覽已交輿圖處將舊圖増改刋刻但舊圖方幅<lb/>
　　有限詳載地名字體已小不能復列事跡於豳岐之<lb/>
　　締造尚不足以示昭垂緬維<lb/>
列祖<lb/>
天作基祥<lb/>
<pb n="KR2k0040_WYG_013-11a"/>
鴻業經營規模大備如我<lb/>
太祖<lb/>
太宗大破明師於薩爾滸山及凡戰勝攻取之地<lb/>
開剏艱難皆有山川疆域可考自宜節舉大要分注圖中<lb/>
　　俾我世世子孫按圖瞻仰並得曉然於<lb/>
景命所貽<lb/>
前勞所啓益切欽承敬畏以鞏億萬載丕丕基詒謀垂裕<lb/>
　　之道無有大於此者著將盛京等處地方另行展拓<lb/>
<pb n="KR2k0040_WYG_013-11b"/>
　　繪為大圖一幅溯自長白<lb/>
發祥以至奄有遼瀋<lb/>
建國遷都暨<lb/>
神武戡定各事蹟並為標目兼清漢字分注圖中俾皆瞭<lb/>
　　如指掌以備觀省而示久逺即交大學士舒赫徳協<lb/>
　　辦大學士尚書公阿桂尚書英㢘督率所司敬謹辦<lb/>
　　理其如何核計里數展圖若干足敷標識之處著令<lb/>
　　西洋人悉心測算並即飭工繪様呈進俟閱定即夀<lb/>
<pb n="KR2k0040_WYG_013-12a"/>
　　諸棗梨用昭<lb/>
世徳鴻圖之盛凛遵毋忽<lb/>
　諭内閣<hi>乾隆四十一年八月初一日</hi>
　　向來奉天所屬州縣原係滿漢人員兼用嗣因府尹<lb/>
　　蘇昌等於辦理流民案内奏稱奉天各州縣凡詞訟<lb/>
　　等事闗涉旗民者俱會同旗員審理往往意見參差<lb/>
　　致難完結若將旗員銓選較為畫一等語經軍機大<lb/>
　　臣議覆允行今思奉天地方旗人居處者多旗員在<lb/>
<pb n="KR2k0040_WYG_013-12b"/>
　　彼不無沾涉親故遇有審理事件恐不免心存偏徇<lb/>
　　即有拘謹之人聴斷時過避嫌疑亦不得謂之公當<lb/>
　　且恐縁事被劾之員接任仍係旗員或遇應查事件<lb/>
　　不無瞻顧情面輾轉滋弊地方公務必致積乆廢弛<lb/>
　　殊非整飭吏治之道嗣後奉天各州縣缺出著照各<lb/>
　　省仍以滿洲漢人通行補用惟是奉天地方兼管旗<lb/>
　　民較為繁劇初任之員恐難辦理裕如所有各州縣<lb/>
　　缺出應交該部於候補人員揀選引見候朕簡員補<lb/>
<pb n="KR2k0040_WYG_013-13a"/>
　授其作何酌量兼用滿漢人員之處著該部詳悉定<lb/>
　議具奏<lb/>
諭内閣<hi>乾隆四十二年八月十九日</hi>
　頃閱金史世紀云金世祖居完顔部其地有白山黑<lb/>
　水白山即長白山黑水即黑龍江本朝肇興東土山<lb/>
　川鍾毓與大金正同又史稱金之先出靺鞨部古肅<lb/>
　慎地我朝肇興時舊稱滿珠所屬曰珠申後改稱滿<lb/>
　珠而漢字相沿訛為滿洲其實即古肅慎為珠申之<lb/>
<pb n="KR2k0040_WYG_013-13b"/>
　轉音更足徴疆域之相同矣又後漢書三韓傳謂辰<lb/>
　韓人兒生欲令頭扁押之以石夫兒初墮地豈堪以<lb/>
　石押頭其說甚悖於理國朝舊俗兒生數日置臥具<lb/>
　令兒仰寢其中久而腦骨自平頭形似扁斯乃習而<lb/>
　自然無足為異辰韓或亦類是范蔚宗不得其故曲<lb/>
　為之解甚矣其妄也若夫三韓命名苐列辰韓馬韓<lb/>
　弁韓而不詳其義意當時三國必有三汗各統其一<lb/>
　史家不知汗為君長之稱遂以音同誤譯而庸鄙者<lb/>
<pb n="KR2k0040_WYG_013-14a"/>
　　甚至訛韓為族姓尤不足當一噱向曾有三韓訂謬<lb/>
　　之作惜未令人盡讀之而共喻耳若唐時所稱雞林<lb/>
　　應即今吉林之訛而新羅百濟諸國亦皆其附近之<lb/>
　　地顧昔人無能考證者致明季狂誕之徒尋摘字句<lb/>
　　肆為詆毁此如桀犬之吠毋庸深較而舛誤之甚者<lb/>
　　則不可以不辨若夫東夷之說因地得名如孟子稱<lb/>
　　舜東夷之人文王西夷之人此無可諱亦不必諱至<lb/>
　　於尊崇本朝者謂雖與大金俱在東方而非其同部<lb/>
<pb n="KR2k0040_WYG_013-14b"/>
　　則所見殊小我朝得姓曰愛新覺羅氏國語謂金曰<lb/>
　　愛新可為金源同派之証葢我朝在大金時未嘗非<lb/>
　　完顔氏之服屬猶之完顔氏在今日皆為我朝之臣<lb/>
　　僕普天率土統於一尊理固如斯也譬之漢唐宋明<lb/>
　　之相代豈皆非其勝朝之臣僕乎又有云我<lb/>
祖宗時曾受明龍虎將軍封號亦無足異我朝初起時明<lb/>
　　國尚未削弱因欲與我修好借此以結兩國之歡我<lb/>
　　朝因不妨為樂天保世之計迨我國聲威日振明之<lb/>
<pb n="KR2k0040_WYG_013-15a"/>
　　綱紀日隳且彼妄信讒言潛謀戕害於是我<lb/>
太祖赫然振怒以七大恨告<lb/>
天興師報復薩爾滸松山杏山諸戰大敗明兵明人欲與<lb/>
　　我求和斥而不許彼尚安能輕侮我朝乎且漢高乃<lb/>
　　秦之亭長唐祖乃隋之列公宋為周之近臣明為元<lb/>
　　之百姓或攘或侵不復顧惜名義若我朝乃明之與<lb/>
　　國當闖賊擾亂明社既移之後吳三桂迎迓王師入<lb/>
　　闗為之報仇殺賊然後我<lb/>
<pb n="KR2k0040_WYG_013-15b"/>
世祖章皇帝定鼎燕京統壹寰宇是得天下之堂堂正正<lb/>
　　孰有如我本朝者乎至若我國家誕膺<lb/>
天眷朱果發祥亦如商之元鳥降生周之高禖履武紀以<lb/>
　　為受<lb/>
命之符要之仍係大金部族且天女所浴之布勒瑚里地<lb/>
　　即在長白山原不外白山黑水之境也又金世紀稱<lb/>
　　唐時靺鞨有渤海王傳十餘世有文字禮樂是金之<lb/>
　　先即有字而本朝國書則自<lb/>
<pb n="KR2k0040_WYG_013-16a"/>
太祖時命額爾徳尼巴克什等遵製通行或金初之字其<lb/>
　　後因式微散佚遂爾失傳至我朝復為剏造未可知<lb/>
　　也他如建州之沿革滿洲之始基與夫古今地名同<lb/>
　　異並當詳加稽考勒為一書垂示天下萬世著派大<lb/>
　　學士阿桂于敏中侍郎和珅董誥悉心撿覈分條編<lb/>
　　輯以次呈覽候朕親加釐定用昭傳信而闢羣惑並<lb/>
　　將此通諭知之<lb/>
　諭内閣<hi>乾隆四十二年九月二十日</hi>
<pb n="KR2k0040_WYG_013-16b"/>
　　盛京乃我朝定都創業之地<lb/>
永陵<lb/>
福陵<lb/>
昭陵巍然在望<lb/>
皇祖聖祖仁皇帝御極六十一年曾經三次展謁<lb/>
孝思追逺常切欽承朕自乾隆八年及十九年恭謁<lb/>
祖陵以來迄今已二十餘年遥企<lb/>
橋山每深依戀常時恭閱<lb/>
<pb n="KR2k0040_WYG_013-17a"/>
太祖<lb/>
太宗實録敬惟<lb/>
開創艱難<lb/>
佑啓萬年統緒兹際<lb/>
重熙累洽之庥溯念<lb/>
前勞輒不禁愀然淚下而<lb/>
松雲葱鬱向惟再莅瞻仰心甚歉焉朕現在精力如前尚<lb/>
　　堪逺涉擬於明歲秋間前詣盛京恭謁<lb/>
<pb n="KR2k0040_WYG_013-17b"/>
祖陵以申積悃所有蹕路往來俱由内地出山海闗而行<lb/>
　　於置頓安營較為妥便尚在二十七月之内途次不<lb/>
　　行圍至盛京不陞殿不筵宴朝鮮國毋庸遣使朝賀<lb/>
　　其扎薩克䝉古王公等亦毋庸朝覲至啓鑾日期届<lb/>
　　時再降諭㫖將此通諭知之<lb/>
　諭内閣<hi>乾隆四十三年正月初十日</hi>
　　睦親彰善王政宜先繼絶昭屈聖經所重朕自臨御<lb/>
　　以來間日恭閱<lb/>
<pb n="KR2k0040_WYG_013-18a"/>
列祖<lb/>
列宗實録一冊因得備知<lb/>
祖宗創業艱難及爾時懿親藎臣勤勞佐命底定中原偉<lb/>
　　伐殊功實為從古所未有而當時策勛賜爵榮號崇<lb/>
　　封所以酬答者本從優厚迨其後或有及身縁事旋<lb/>
　　被降削者或有子孫承襲更易封號者迄今平情凖<lb/>
　　理不為之溯述闡揚追復舊恩於心實有所未愜因<lb/>
　　念睿親王多爾衮當開國時首先統衆入闗掃蕩賊<lb/>
<pb n="KR2k0040_WYG_013-18b"/>
　　氛肅清宫禁分遣諸王追殱流冦撫定疆陲一切創<lb/>
　　制規模皆所經畫尋即奉迎<lb/>
世祖車駕入都定國開基以成一統之業厥功最著顧以<lb/>
　　攝政有年威福不無専擅諸王大臣未免畏而忌之<lb/>
　　遂致殁後為蘇克薩哈等所搆授欵於其屬人首告<lb/>
　　誣以謀逆經諸王定罪除封其時我<lb/>
世祖章皇帝實尚在冲齡未嘗親政也夫睿王果萌異志<lb/>
　　則方兵權在握何事不可為且吳三桂之所迎勝國<lb/>
<pb n="KR2k0040_WYG_013-19a"/>
　　舊臣之所奉止知有攝政王耳其勢更無難號召即<lb/>
　　我滿洲大臣心存忠篤者自必不肯順從然彼誠圖<lb/>
　　為不軌無難潛鋤異已以逞逆謀乃不於彼時因利<lb/>
　　乘便直至身没以斂服僭用明黄龍衮指為覬覦之<lb/>
　　証有是情理乎况英親王阿濟格其同母兄也於追<lb/>
　　捕流賊囘京時誆報李自成身死且不候<lb/>
㫖班師睿王即遣員斥責其非並免王公等往迎之禮又<lb/>
　　因阿濟格出征時脅令巡撫李鑑釋免逮問道員及<lb/>
<pb n="KR2k0040_WYG_013-19b"/>
　　擅至鄂爾多斯土黙特取馬令議其罪降為郡王平<lb/>
　　日辦理政務秉公持正若此是果有叛志無叛志乎又<lb/>
實録載睿王集諸王貝勒貝子公大臣等遣人傳諭曰今<lb/>
　　觀諸王貝勒大臣但知諂媚於予未見有尊崇<lb/>
皇上者予豈能容此昔<lb/>
太宗升<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>嗣君未立英王豫王跪請予即尊位予曰爾等<lb/>
　　若此言予當自刎誓死不從遂奉<lb/>
皇上纘承大統似此危疑之時以予為君予尚不可今乃<lb/>
<pb n="KR2k0040_WYG_013-20a"/>
　　不敬<lb/>
皇上而媚予予何能容自今以後有盡忠<lb/>
皇上者予用之愛之其不盡忠不敬事<lb/>
皇上者雖媚予予不爾宥也且云<lb/>
太宗恩育予躬所以特異於諸子弟者葢深信諸子之成<lb/>
　　立惟予能成立之每覽<lb/>
實録至此未嘗不為之墮涙則王之立心行事實能篤忠<lb/>
　　藎感<lb/>
<pb n="KR2k0040_WYG_013-20b"/>
厚恩深明君臣大義尤為史冊所罕覯使王彼時如宋太<lb/>
　　宗之處心積慮則豈肯復以死固辭而不為邪說摇<lb/>
　　惑耶乃令王之身後久抱不白之寃於泉壤心甚憫<lb/>
　　焉<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>令當時王之逆跡稍有左驗削除之罪果出於我<lb/>
世祖聖裁朕亦寧敢復翻成案乃實由宵小奸謀搆成寃<lb/>
　　獄而王之政績載在<lb/>
實録者皆有大功而無叛逆之跡又豈可不為之昭雪乎<lb/>
　　昨於乾隆三十八年因其塋域久荒特勅量為繕葺<lb/>
<pb n="KR2k0040_WYG_013-21a"/>
　　並准其近支以時祭掃然以王之生平盡心王室尚<lb/>
　　不足以慰彼成勞朕以為應加恩復還睿親王封號<lb/>
　　追諡曰忠補入<lb/>
玉牒並令補繼襲封照親王園寢制度修其塋墓仍令太<lb/>
　　常寺春秋致祭其原傳尚有未經詳敘者並交國史<lb/>
　　館恭照<lb/>
實録所載敬謹輯録添補宗室王公功績傳用昭彰闡宗<lb/>
　　勛至意又如豫親王多鐸從睿親王入闗肅清京輦<lb/>
<pb n="KR2k0040_WYG_013-21b"/>
　　即率師西平流冦南定江浙實為開國諸王戰功之<lb/>
　　最乃以睿親王之誣獄株連降其親王之爵其後又<lb/>
　　改封信郡王雖至今承襲罔替但以王之勛績超邁<lb/>
　　等倫自應世胙原封以彰殊眷豈可以風影微眚輒<lb/>
　　加貶易乎朕以為應復其原封又諸王中披堅執銳<lb/>
　　拓土開疆共成一統之業者如禮親王代善後改封<lb/>
　　康親王鄭親王濟爾哈朗後改封簡親王肅親王豪<lb/>
　　格後改封顯親王克勤郡王岳託後改封平郡王當<lb/>
<pb n="KR2k0040_WYG_013-22a"/>
　　時俱茂著壯猷克昭駿烈載在宗盟今其子孫所襲<lb/>
　　均非始封之名外人不知妄疑宗藩當國家締造時<lb/>
　　有大勲勞而後裔均不得長延帶礪似為闕典即其<lb/>
　　本支承家襲慶以去祖漸逺幾忘其先世錫封之由<lb/>
　　弗克顧名奮效所係於宗室子孫者甚重况功臣世<lb/>
　　封内如揚古利之英誠公費英東之信勇公額亦都<lb/>
　　之果毅公俱以本號相傳其子孫承襲者各能溯勛<lb/>
　　閥以宣偉績不失故家喬木之遺今以親賢世胄竟<lb/>
<pb n="KR2k0040_WYG_013-22b"/>
　　改其初封嘉號何以垂詒奕禩示酬庸追本之義乎<lb/>
　　朕以為應復其原號著交軍機大臣會同宗人府悉<lb/>
　　心妥議具奏其餘宗室諸王貝勒等如有顯著功績<lb/>
　　其封爵後經降奪者除本人身罹重愆自不當復邀<lb/>
　　優典若係承襲之子孫獲咎議處者僅當斥其本身<lb/>
　　而不當追貶其祖宗世爵方為平允亦著一併會查<lb/>
　　議奏再配享<lb/>
太廟諸王僅有通達武功慧哲宣獻四郡王其<lb/>
<pb n="KR2k0040_WYG_013-23a"/>
太祖<lb/>
太宗<lb/>
世祖時戮力行間櫛風沐雨之親藩如向所舉數人皆未<lb/>
　　之及葢由當時議禮諸王各懷私意遂爾没其勛伐<lb/>
　　不得同侑馨香豈足以彰公道所有睿親王禮親王<lb/>
　　鄭親王豫親王肅親王克勤郡王俱著補置牌位配享<lb/>
太廟用以妥功宗而昭渥典至通達郡王係<lb/>
顯祖之子武功慧哲宣獻三郡王係<lb/>
<pb n="KR2k0040_WYG_013-23b"/>
景祖之子當時雖身與配享苐以宗支而論已在覺羅之<lb/>
　　例是以宗室王公表傳内未經列傳但思宗室傳既<lb/>
　　限於支派國史傳又以屬在宗潢令此四王無所附<lb/>
　　麗亦覺欠缺著併交國史館查明四王事實補為立<lb/>
　　傳列於國史諸大臣傳之前即或當時紀載簡少功<lb/>
　　績無由稽核無妨不拘詳畧各立一傳以徴信實<lb/>
　諭内閣<hi>乾隆四十三年正月初十日</hi>
　　信勇公費英東當我朝創業時首先率所部來歸繼<lb/>
<pb n="KR2k0040_WYG_013-24a"/>
　　從<lb/>
太祖征勦諸部屢挫明兵厥功最大實與揚古利額亦都<lb/>
　　同為開國勲臣之冠自應並錫上公用彰渥報乃揚<lb/>
　　古利原封一等公額亦都僅得二等公經朕晉封一<lb/>
　　等而費英東子孫所襲尚係三等公爵不足以昭酬<lb/>
　　庸懋典著加恩晉封為一等公俾元勲世胄永膺茂<lb/>
　　賞至向來后族承恩世爵俱係一等公此等特因椒<lb/>
　　房至戚恩澤加封其與佐命功臣櫛風沐雨拓土開<lb/>
<pb n="KR2k0040_WYG_013-24b"/>
　　疆者實難並論况宗室王公之以近支恩封者尚以<lb/>
　　世次遞降而外戚轉得以崇封延世未免過優著將<lb/>
　　所有承恩公爵俱改為三等公世襲罔替著為令<lb/>
　諭禮部<hi>乾隆四十三年二月初九日</hi>
　　朕於今秋恭謁<lb/>
祖陵因至盛京時不陞殿不筵宴曾降㫖令朝鮮國毋庸<lb/>
　　遣使朝賀今據禮部奏該國王以舉國臣民瞻依倍<lb/>
　　切欲仍照往例遣陪臣祗候陳請轉奏情詞懇切恭<lb/>
<pb n="KR2k0040_WYG_013-25a"/>
　　順可嘉著准其遣人至盛京請安毋庸進貢不必差<lb/>
　　遣多人亦不賜筵宴也該部咨該國王知之<lb/>
　諭内閣<hi>乾隆四十三年七月二十日</hi>
　　朕此次前往盛京恭謁<lb/>
祖陵所有經過直𨽻奉天州縣地方著加恩蠲免本年應<lb/>
　　徴地丁錢糧十分之三該部即遵諭行<lb/>
　諭内閣<hi>乾隆四十三年七月二十二日</hi>
　　此次詣盛京恭謁<lb/>
<pb n="KR2k0040_WYG_013-25b"/>
祖陵經過地方所有沿途辦差緑營兵丁著查明賞給一<lb/>
　　月錢糧以昭恩賚<lb/>
　諭内閣<hi>乾隆四十三年八月初二日</hi>
　　海為衆水朝宗最昭靈應乃各處<lb/>
　海神咸有廟祀惟<lb/>
　北海自山海闗至盛京一帶向未専建廟宇以隆禋祀<lb/>
　　尚屬闕典朕此次前詣盛京恭謁<lb/>
祖陵蹕途循海而行瞻望甚近宜先申䖍祭以迓<lb/>
<pb n="KR2k0040_WYG_013-26a"/>
　靈庥著該部於濱海地方擇地望祭派莊親王永瑺行<lb/>
　　禮所有應行事宜各該衙門即速照例備辦並著總<lb/>
　　督周元理於山海闗澄海樓相近處所度地建立<lb/>
　北海神廟即行繪圖呈覽候朕降㫖發帑興工俾廟貌<lb/>
　　崇閎以妥<lb/>
　神佑<lb/>
　諭内閣<hi>乾隆四十三年八月初八日</hi>
　　盛京為本朝<lb/>
<pb n="KR2k0040_WYG_013-26b"/>
王迹肇基之地朕恭謁<lb/>
祖陵道出山海闗經過各處城垣多有坍塌殊不足以壯<lb/>
　　觀瞻而資捍衛著軍機大臣會同將軍𢎞晌查明何<lb/>
　　處最為𦂳要應行修築妥議具奏候朕發帑興工并<lb/>
　　派員稽查督辦<lb/>
　諭内閣<hi>乾隆四十三年八月十四日</hi>
　　遼河雙源遥引合而為巨流河襟帶神臯恬波涵潤<lb/>
　　實為陪都境内大川朕恭謁<lb/>
<pb n="KR2k0040_WYG_013-27a"/>
祖陵蹕路所經舟梁利渉緬念<lb/>
　河神之功甚溥顧該處向無祠祀典尚闕焉著邁拉遜<lb/>
　　徳成會同將軍府尹於勘估城工之便在瀕河高阜<lb/>
　　處所度地計工奏聞請帑専建<lb/>
　河神廟以昭妥侑<lb/>
　諭内閣<hi>乾隆四十三年八月二十二日</hi>
　　朕自乾隆十九年再莅盛京迄今二十四年矣遼瀋<lb/>
　　為我朝<lb/>
<pb n="KR2k0040_WYG_013-27b"/>
鴻業肇基之地風俗敦龎人心淳厚緬惟<lb/>
祖澤留貽食舊徳而服先疇者久而彌篤比户恬熙之象<lb/>
　　時繫於懷兹由山海闗至陪京恭謁<lb/>
祖陵時當秋穫豐登蹕路所經村村殷阜而老㓜歡迎扶<lb/>
　　携恐後尤見忠愛悃忱嘉慰之餘恩施宜渥啓鑾日<lb/>
　　業經降㫖免所過地方錢糧十分之三著再加恩將<lb/>
　　奉天所屬府州縣乾隆四十四年地丁正項錢糧通<lb/>
　　行蠲免俾我留都士庶連年不事輸將益享盈寧之<lb/>
<pb n="KR2k0040_WYG_013-28a"/>
　　福該部即遵諭行<lb/>
　諭内閣<hi>乾隆四十三年八月二十四日</hi>
　　盛京等處俗厚風淳獄訟衰息惟因五方雜處良莠<lb/>
　　不齊其無知而蹈法網者亦復不免朕恭謁<lb/>
祖陵禮成行慶業經叠沛恩膏並宜式措祥刑益敷愷澤<lb/>
　　所有奉天吉林黑龍江等處軍民人等除十惡死罪<lb/>
　　及秋審情實各犯外其餘已結未結一應死罪俱著<lb/>
　　减等發落軍流以下悉予寛免用昭肆眚施恵至意<lb/>
<pb n="KR2k0040_WYG_013-28b"/>
　諭内閣<hi>乾隆四十三年八月二十四日</hi>
　　朕恭謁<lb/>
祖陵禮成現降㫖將奉天所屬府州縣乾隆四十四年地<lb/>
　　丁正項錢糧通行蠲免所有各莊頭及旗地應納糧<lb/>
　　石草束等項自應一體加恩以敷渥澤著將盛京户<lb/>
　　部各莊頭本年應交倉糧一萬餘石免其交納所有<lb/>
　　各處匠役應需口糧著於舊存倉糧内撥給其盛京<lb/>
　　興京遼陽牛莊葢平熊岳復州金州岫巖鳳凰城開<lb/>
<pb n="KR2k0040_WYG_013-29a"/>
　　原錦州寧逺廣寧義州等十五處旗地本年應納米<lb/>
　　豆草束亦著免徴一半俾旗莊均沾嘉恵該部即遵<lb/>
　　諭行<lb/>
　諭内閣<hi>乾隆四十三年八月二十四日</hi>
　　盛京為本朝根本重地兵丁皆知恪守舊風嫻騎射<lb/>
　　以裕武備現亦校閱分别賞賚其讀書之士亦漸摩<lb/>
　　文化蒸䒱日盛堪與畿甸比隆朕鑾輅所臨青衿獻<lb/>
　　詩趨迓絃誦彬彬具見膠庠樂育自宜一體加恩用<lb/>
<pb n="KR2k0040_WYG_013-29b"/>
　　彰作人盛典著將盛京滿合二號及奉天所屬各學<lb/>
　　科考廣額一次其向取六名以上者増額三名四五<lb/>
　　名者増額二名二三名者増額一名該府丞其悉心<lb/>
　　校録甄拔殊尤副朕嘉恵士林至意<lb/>
　諭内閣<hi>乾隆四十三年八月二十五日</hi>
　　向來鑾輅時巡每優賜高年粟帛以昭行慶况盛京<lb/>
　　諸處乃<lb/>
祖宗徳澤培貽<lb/>
<pb n="KR2k0040_WYG_013-30a"/>
累洽重熙引恬引養尤徴仁壽之庥兹蹕路經行多有年<lb/>
　　踰耄耋龎眉皓首扶杖歡迎者宜沛恩膏以彰盛美<lb/>
　　所有奉天等處旗民男婦及官兵母妻七十以上者<lb/>
　　各給布一疋米五斗八十以上者絹一疋米一石九<lb/>
　　十以上者倍之百歲者加賞大緞一疋彭緞一疋用<lb/>
　　示優老引年至意<lb/>
　諭内閣<hi>乾隆四十三年八月二十五日</hi>
　　向凡巡幸所至一應經行橋道俱令報部核銷以寓<lb/>
<pb n="KR2k0040_WYG_013-30b"/>
　　體恤官民之意惟盛京一帶止計橋梁不計道路未<lb/>
　　為畫一且非所以廣恵也所有此次自山海闗以外<lb/>
　　至興京往來道路並著加恩照闗内之例一體報銷<lb/>
　諭内閣<hi>乾隆四十三年八月二十五日</hi>
　　朝鮮列在外藩世篤忠貞謹守侯度乾隆八年及十<lb/>
　　九年臨幸盛京朝鮮並修朝貢之禮本年以尚在二<lb/>
　　十七月之内停止宴禮曾預勅朝鮮毋庸遣使朝賀<lb/>
　　而該國王情殷感戴遣陪臣賫表修貢迎駕請安藉<lb/>
<pb n="KR2k0040_WYG_013-31a"/>
　　抒忱悃恭順可嘉著照上兩次之例加恩賞賚并御<lb/>
　　書扁額以賜用昭優眷其陪臣亦著一併照例加賞<lb/>
　諭軍機大臣<hi>乾隆四十三年九月初二日</hi>
　　朕此次詣盛京恭謁<lb/>
祖陵蹕路出山海闗而行憑覽闗城形勢屹然雄鎮明季<lb/>
　　於此置大員設重兵拒守以防我朝而大軍每從沿<lb/>
　　邊諸隘口直入如踐無人之境可見險固不足恃也<lb/>
　　然以當時盛京而論有此闗控扼其中内外氣脈不<lb/>
<pb n="KR2k0040_WYG_013-31b"/>
　　能貫注即由他路入邊而彼終得撓我之後所以天<lb/>
　　聰三年<lb/>
太宗文皇帝親統大軍征明進圍燕京仍復釋之而去<lb/>
聖謀深逺未嘗不籌慮及此迨後攻克永平灤州遵化皆<lb/>
　　留將督兵駐守或欲藉以為内外夾攻山海闗之策<lb/>
　　乃代鎮之貝勒阿敏乖張怯懦竟棄已得之各城而歸<lb/>
太宗憤甚數其罪而責之雖貸其死以全親親之誼遂不<lb/>
　復躬總六師入邊亦深以山海闗中隔為難也洎乎<lb/>
<pb n="KR2k0040_WYG_013-32a"/>
　　闖賊陷闕明社遂墟吳三桂乃開闗迎請王師為之<lb/>
　　復仇戡亂於是我睿親王即率勁旅入闗一戰而殱<lb/>
　　賊衆追逐李自成至京城而遁克集大勲恭奉我<lb/>
世祖章皇帝定鼎燕京統壹寰宇用奠我萬世丕丕基夫<lb/>
　　同此山海闗也前則屢圖之而不得其機後則直入<lb/>
　　焉而無所於阻葢<lb/>
上天眷佑我國家誠非意計所能預及而所謂在徳不在<lb/>
　　險者於此益見迄今追思更不禁感<lb/>
<pb n="KR2k0040_WYG_013-32b"/>
鴻貺而凛<lb/>
景命矣且自出闗後途中所經城郭則寧逺錦州廣寧等<lb/>
　　處山川則松山杏山大凌河薩爾滸尚間崖渾河等<lb/>
　　處悉我<lb/>
太祖<lb/>
太宗艱辛百戰之地歴歴在目溯自興京<lb/>
肇迹遼瀋<lb/>
遷都<lb/>
<pb n="KR2k0040_WYG_013-33a"/>
業基於勤而<lb/>
謀成於斷皆世世子孫所當深念者朕自臨御以來毎間<lb/>
　　日恭閱<lb/>
列祖實録一冊周而復始於<lb/>
創業垂統之蹟敬識之弗敢忘前此癸亥甲戌再臨陪都<lb/>
　　展謁<lb/>
陵寢所歴川原形勝因見徴聞並為詩篇以紀而薩爾滸<lb/>
　　一戰破明四路之兵二十餘萬逺近承風震讋尤為<lb/>
<pb n="KR2k0040_WYG_013-33b"/>
締造鴻規向曾親製書事長篇昭示來許昨為全韻詩於<lb/>
太祖<lb/>
太宗大烈耿光咸誌述成什端委畢該洪纎具備實足以<lb/>
　　垂法守非僅託為吟咏而已兹戊戌秋三莅斯土境<lb/>
　　之履者益以習蹟之著者益以晰其或地名今昔傳<lb/>
　　訛介於疑似顯晦間者復周諏而深考之乃得曉然<lb/>
　　於心而無所惑夫以朕之景仰<lb/>
前型懃懇若是必三至乃得曉然於心凡我子子孫孫紹<lb/>
<pb n="KR2k0040_WYG_013-34a"/>
　　登大統者可不體朕志以為志睠懷遼瀋舊疆再三<lb/>
　　周歴蘄於<lb/>
祖宗遺緒身親而目覩哉至於朕叩謁<lb/>
永陵<lb/>
福陵<lb/>
昭陵毎至必淚隨聲湧瞻戀不忍去此非可以强致也夫<lb/>
太宗為朕之<lb/>
高祖而自<lb/>
<pb n="KR2k0040_WYG_013-34b"/>
太祖以上至<lb/>
肇祖雖遞推遞逺然追溯水源木本一脈相承則固甚親<lb/>
　　而甚近且奕䙫之昇平景運皆<lb/>
昔日艱難開創之所留貽永言思之豈能不痛理也亦情<lb/>
　　也我後世子孫誠能遵朕此㫖處尊位而常緬<lb/>
前勞覽當年原巘而興思拜舊里<lb/>
松楸而感愴自必凛然於<lb/>
天眷之何以久膺憬然於<lb/>
<pb n="KR2k0040_WYG_013-35a"/>
先澤之何以善繼知守成之難兢兢業業永保勿墜則我<lb/>
　　大清<lb/>
累洽重熙之盛洵可綿延於億萬斯年矣非然者或輕視<lb/>
　　故都而憚於逺涉或偶詣<lb/>
祖陵視同延攬古蹟而漠不動心是則忘本而冺良設有<lb/>
　　其人即為國家之不幸實不願我後嗣之若此也子<lb/>
　　若孫可不恪奉朕訓而知儆懼乎歴代事蹟湮逺姑<lb/>
　　不具論即如勝國洪武草昧初開未嘗不得之艱苦<lb/>
<pb n="KR2k0040_WYG_013-35b"/>
　　而中葉以後罔念厥祖若正徳之荒滛蕩佚恬不為<lb/>
　　怪嘉靖萬厯天啓之昏庸逸樂阿柄下移以致權<lb/>
　　臣奸宦相繼而擅威福亂政害良此數君惟知䝉業<lb/>
　　而安於國是懵然罔覺雖未及身而喪不數傳而馴<lb/>
　　至滅亡使有能奮然振興追念洪武之舊圖勵精求<lb/>
　　治未必不可挽囘於末造而宴安酖毒終於不可救<lb/>
　　藥自覆厥宗殷鑒甚近尤足為炯戒耳或我子孫尚<lb/>
　　知遵朕此㫖欲莅陪京而其時無識之臣工妄以為<lb/>
<pb n="KR2k0040_WYG_013-36a"/>
　　人主當端處法宫綜理庶政不宜輕出闗外此即我<lb/>
　　朝之亂臣賊子當律以悖命之罪誅之毋赦葢盛京<lb/>
　　為根本重地<lb/>
發祥所自後世不可不躬親閱歴昔我<lb/>
皇祖曽三舉斯典朕今亦三次矣如陞殿祀<lb/>
　神閱射行賞之類仍循成例而於<lb/>
三陵之察紅樁移近居及葺盛京舊有<lb/>
壇<lb/>
<pb n="KR2k0040_WYG_013-36b"/>
廟以至沿途之繕城垣檢核各庫諸事則皆前兩巡所未<lb/>
　　及而今悉舉而行之益可見臨幸之有益矣十數年<lb/>
　　後朕躬若尚如今日之康强仍當再修上<lb/>
陵之禮然尚須有待嗣後毎閱三年即派皇子二三人恭謁<lb/>
祖陵毎次於秋冬間啟行途間既不煩修治橋道之勞而<lb/>
　　傔從無多更可不預安營頓俾之歴覽舊京風土自<lb/>
　　皆惕然動念感<lb/>
天佑而仰<lb/>
<pb n="KR2k0040_WYG_013-37a"/>
祖功無負朕諄切垂訓之意欽承毋忽將此通諭中外並<lb/>
　　録一通交上書房存記其三年一次簡派皇子之事<lb/>
　　届期著軍機大臣請㫖<lb/>
　諭内閣<hi>乾隆四十三年九月初二日</hi>
　　渾河發源遥逺自東北來入英峩邊門西流幾及千<lb/>
　　里㑹遼入海縈䕶<lb/>
三陵滋演萬年<lb/>
靈脈而長川襟帶兼衛陪都厥功甚溥自宜䖍崇廟祀以答<lb/>
<pb n="KR2k0040_WYG_013-37b"/>
　神庥著交邁拉遜徳成會同將軍府尹於盛京城東度<lb/>
　　地鳩工奏聞請帑興建<lb/>
　河神廟以昭妥侑<lb/>
　諭内閣<hi>乾隆四十三年九月十八日</hi>
　　前已降㫖於山海闗之澄海樓旁建立<lb/>
　北海神廟兹稽考祀典北海向於河南濟源縣望祭河<lb/>
　　南地屬中州且非濵海固於事理未協嗣經改於吉<lb/>
　　林東門外望祭雖屬北境然距海尚逺亦非所宜所<lb/>
<pb n="KR2k0040_WYG_013-38a"/>
　　有春秋秩祀及遇告祭典禮自應恭移於此以叶方<lb/>
　　位至吉林之松花江導源長白襟帶神臯為本朝<lb/>
發祥之地綿演億萬載<lb/>
景祚靈長厥功甚鉅自宜䖍崇廟祀用迓<lb/>
　神庥已諭令吉林將軍福康安於吉林城外濱江處所<lb/>
　　度地鳩工興建松花江神廟其一切祀事即照從前<lb/>
　　望祭<lb/>
　北海之制著禮部載入㑹典遵行<lb/>
<pb n="KR2k0040_WYG_013-38b"/>
　諭内閣<hi>乾隆四十三年十一月十二日</hi>
　　本年輪蠲奉天等省地丁銀兩又因臨幸盛京降㫖<lb/>
　　加恩將奉天所屬乾隆四十四年地丁正項錢糧通<lb/>
　　行蠲免其米豆一項例不在應蠲之内但念奉天省<lb/>
　　地丁向係銀糧並納其額徴米石即屬任土正供自<lb/>
　　當普予加恩著將乾隆四十三年四十四年該省應<lb/>
　　徴米豆一體免徴俾得均沾渥澤該部即遵諭行<lb/>
　諭刑部<hi>乾隆四十四年七月二十二日</hi>
<pb n="KR2k0040_WYG_013-39a"/>
　　盛京吉林均係國家根本之地境壤毘連盛京旗人<lb/>
　　潛往吉林種地謀生本無闗礙並非旗逃可比從前<lb/>
　　𢎞晌奏請解囘治罪之處所辦原屬過當伊等皆滿<lb/>
　　洲世僕盛京吉林有何區别其正身旗人六户即著<lb/>
　　入於吉林當差毋庸解囘盛京辦理餘依議<lb/>
　諭軍機大臣<hi>乾隆四十五年六月二十四日</hi>
　　朕惟歴代<lb/>
寶璽所以展禮<lb/>
<pb n="KR2k0040_WYG_013-39b"/>
神祗式彰<lb/>
符命我國家承<lb/>
天眷佑自<lb/>
太祖<lb/>
太宗創業盛京肇膺大寳逮我<lb/>
世祖正位凝命奄有萬方我<lb/>
聖祖六十一年篤祜延庥深仁淪浹我<lb/>
皇考世宗勵精圖治繼序<lb/>
<pb n="KR2k0040_WYG_013-40a"/>
前徽罔不欽崇<lb/>
天道勤恤民隠夙夜勤求治理不敢康寧用克協於<lb/>
天心俾中外䝉和壹之休臣庶享昇平之福暨於朕躬嗣<lb/>
　　服兢兢業業祈<lb/>
天永命恒切於懷惟是<lb/>
太廟尊藏<lb/>
列朝寳冊金繩玉檢<lb/>
靈爽式憑然以次第鑴造未免玉質大小長短不能一律<lb/>
<pb n="KR2k0040_WYG_013-40b"/>
　　荷<lb/>
天之休承<lb/>
列祖<lb/>
列宗之餘慶平伊犁定囘部和闐良玉歲有恒貢用是特<lb/>
　　命有司選良工卜吉日敬造<lb/>
列朝寳冊一律從同以奉<lb/>
太室念今年為朕七旬萬壽自古帝王受<lb/>
天純佑<lb/>
<pb n="KR2k0040_WYG_013-41a"/>
錫福延洪實無有過於朕者朕用是益不敢不敬<lb/>
天益不敢不勤民惟有朝乾夕惕思日孜孜以敬迓億萬<lb/>
　　年無疆之<lb/>
寶命所有換出<lb/>
太廟尊藏<lb/>
列朝寶冊敬諏吉日簡派皇子恭送盛京<lb/>
太廟尊藏以昭<lb/>
祖宗功徳之盛於萬代嗣後凡有舉行寶冊事皆以是為<lb/>
<pb n="KR2k0040_WYG_013-41b"/>
　　例必為二分一奉<lb/>
太廟一送盛京朕之此意欲我子孫世世知<lb/>
天命之難諶敬<lb/>
天勤民永存無疆之恤以保無疆之休可將此㫖恭録二<lb/>
　　通一存上書房一存内閣敬承無斁欽哉特諭<lb/>
　諭内閣<hi>乾隆四十五年十二月二十五日</hi>
　　所擬盛京新建巨流河渾河<lb/>
　河神廟名神牌匾額俱著用單内首擬字様至建廟神<lb/>
<pb n="KR2k0040_WYG_013-42a"/>
　牌匾額均係褒崇神祀沿用勅賜二字未協敬謹之<lb/>
　義嗣後遇有建廟封神等事擬請欽定者廟名著寫<lb/>
　勅建其神牌匾額俱著寫勅封字様<lb/>
諭户部<hi>乾隆四十六年十一月初一日</hi>
　户部議覆索諾穆策凌等奏查大流民私墾地畝仿<lb/>
　照山東科則定賦一摺自應如此辦理流民私墾地<lb/>
　畝於該處滿洲生計大有妨礙是以照内地賦則酌<lb/>
　増以杜流民占種之弊且撤出地畝並可令滿洲耕<lb/>
<pb n="KR2k0040_WYG_013-42b"/>
　種不特於旗人生計有益並可習種地之勞不忘舊<lb/>
　俗原非為加賦起見至吉林與奉天接壤地糧自應<lb/>
　畫一今據户部查奏吉林所定額賦又係照直𨽻辦<lb/>
　理與奉天查照山東科則者互異是和隆武専似為<lb/>
　言利起見殊非均平賦額加恵旗人之意所有吉林<lb/>
　地畝錢糧應收賦則著將户部原摺交和隆武㑹同<lb/>
　索諾穆策凌詳悉熟籌酌中畫一定額妥議具奏<lb/>
諭内閣<hi>乾隆四十八年三月初五日</hi>
<pb n="KR2k0040_WYG_013-43a"/>
　　朕於五月二十四日啓鑾至熱河駐蹕避暑山莊七<lb/>
　　月十一日即由熱河至盛京興京恭謁<lb/>
祖陵所有應行典禮著各該衙門照例敬謹預備<lb/>
　諭内閣<hi>乾隆四十八年六月十三日</hi>
　　前經降㫖於七月十一日自熱河啓鑾前詣盛京恭<lb/>
　　謁<lb/>
祖陵第念今年節候較遲是日正届立秋尚在三伏之内<lb/>
　　雨水方多天氣炎熱於扈從人員行李一切及駝馬<lb/>
<pb n="KR2k0040_WYG_013-43b"/>
　　俱多未便著改期於八月十六日啓蹕前往囘鑾時<lb/>
　　進山海闗祗謁<lb/>
東陵後即由白澗烟郊進宫<lb/>
　諭禮部<hi>乾隆四十八年六月十三日</hi>
　　此次盛京恭送<lb/>
冊寶之怡親王等著於八月十二日由京起程九月初二<lb/>
　　日到常家屯會同前往<lb/>
　諭禮部工部<hi>乾隆四十八年六月二十二日</hi>
<pb n="KR2k0040_WYG_013-44a"/>
　　此次盛京恭送<lb/>
冊寶著派工部侍郎汪承霈前往<lb/>
　諭吏部兵部<hi>乾隆四十八年七月二十六日</hi>
　　此次恭謁<lb/>
祖陵駐蹕盛京所有盛京吉林黑龍江等處應行引見及<lb/>
　　大計卓異軍政文武官員著交行在吏兵二部就近<lb/>
　　在盛京帶領引見<lb/>
　諭諸皇子<hi>乾隆四十八年七月二十六日</hi>
<pb n="KR2k0040_WYG_013-44b"/>
　　盛京為<lb/>
王迹肇基之地朕御極以來敬惟<lb/>
祖宗開創艱難<lb/>
佑啓萬年統緒於癸亥甲戌戊戌暨今癸卯四詣盛京恭<lb/>
　　謁<lb/>
祖陵以申積悃所歷川原形勝因見徴聞並為詩以識而<lb/>
　　於<lb/>
太祖<lb/>
<pb n="KR2k0040_WYG_013-45a"/>
太宗締造鴻規耿光大烈恭紀成篇實足以垂法守非僅<lb/>
　　託於吟詠所有四詣盛京御製詩著皇子等分年按<lb/>
　　次各録一分裝成四卷彚貯一匣以昭覲揚垂裕之<lb/>
　　至意<lb/>
　諭禮部<hi>乾隆四十八年八月初六日</hi>
　　朝鮮列在外藩勤修職貢最為恭順今以朕臨幸盛<lb/>
　　京遣陪臣賫表修貢迎駕請安並祝萬夀藉抒忱悃<lb/>
　　甚屬可嘉届時當加恩賞賚以示優眷著禮部堂官<lb/>
<pb n="KR2k0040_WYG_013-45b"/>
　　傳諭知之<lb/>
　諭内閣<hi>乾隆四十八年八月十六日</hi>
　　朕由熱河前往盛京恭謁<lb/>
祖陵所有經過直𨽻奉天各州縣著蠲免本年地丁錢糧<lb/>
　　十分之五該部即遵諭行<lb/>
　諭禮部<hi>乾隆四十八年八月十八日</hi>
　　此次朕往盛京遼陽太子河著一併遣官致祭<lb/>
　諭禮部<hi>乾隆四十八年九月初五日</hi>
<pb n="KR2k0040_WYG_013-46a"/>
　　朝鮮列在東藩忠貞世篤歷届臨幸盛京並修朝貢<lb/>
　　之禮此次朕恭謁<lb/>
祖陵原定期在盛京過萬夀該國王情殷感戴奉表修貢<lb/>
　　於七月間即先遣陪臣在盛京祗候迎駕請安恭祝<lb/>
　　萬夀著照例加賞並賜御製詩一章用昭優眷所有<lb/>
　　陪臣及隨從人等守候日久著照上次加賞之例再<lb/>
　　行加倍賞賜以示朕柔恵逺人有加無已之至意<lb/>
　諭内閣<hi>乾隆四十八年九月初七日</hi>
<pb n="KR2k0040_WYG_013-46b"/>
　　朕自乾隆四十三年臨幸盛京迄今五年我朝根本<lb/>
　　之地風俗淳厚逈非他省可比緬維<lb/>
祖澤留貽至令勿替兹由熱河取道九闗臺四莅陪京恭<lb/>
　　謁<lb/>
祖陵蹕路所經老扶幼挈就瞻恐後尤見愛戴悃忱嘉慰<lb/>
　　之餘恩施宜渥著加恩將奉天所屬府州縣乾隆四<lb/>
　　十九年地丁正項錢糧通行豁免俾於留都士庶益<lb/>
　　享盈寧之福該部即遵諭行<lb/>
<pb n="KR2k0040_WYG_013-47a"/>
　諭内閣<hi>乾隆四十八年九月十一日</hi>
　　朕恭謁<lb/>
祖陵禮成現降㫖將奉天所屬府州縣乾隆四十九年地<lb/>
　　丁正項錢糧通行豁免所有各莊頭及旗地應納糧<lb/>
　　石草束等項自應一體加恩以敷渥澤著將盛京戸<lb/>
　　部各莊頭本年應交倉糧一萬餘石免其交納所有<lb/>
　　各處匠役應需口糧著於舊存倉糧内撥給其盛京<lb/>
　　興京遼陽牛莊葢平熊岳復州金州岫巖鳳凰城開<lb/>
<pb n="KR2k0040_WYG_013-47b"/>
　　原錦州寧逺廣州義州等十五處旗地本年應納米<lb/>
　　豆草束亦著免徴一半俾旗莊均沾嘉恵該部即遵<lb/>
　　諭行<lb/>
　諭内閣<hi>乾隆四十八年九月十一日</hi>
　　盛京等處俗厚風淳獄訟衰息惟因五方雜處良莠<lb/>
　　不齊其無知而蹈法網者亦復不免朕恭謁<lb/>
祖陵禮成行慶業經叠沛恩膏並宜式措祥刑益敷愷澤<lb/>
　　所有奉天吉林黑龍江等處軍民人等除十惡死罪<lb/>
<pb n="KR2k0040_WYG_013-48a"/>
　　及秋審情實各犯外其餘已結未結一應死罪俱著<lb/>
　　减等發落軍流以下悉予寛免用昭肆眚施恵至意<lb/>
　諭内閣<hi>乾隆四十八年九月十七日</hi>
　　盛京為我朝根本重地兵丁皆知恪守舊風嫻騎射<lb/>
　　以裕武備現亦校閱分别賞賚其讀書之士亦漸摩<lb/>
　　文化蒸蒸日盛堪與畿甸比隆朕鑾輅所臨青衿獻<lb/>
　　詩趨迓絃誦彬彬具見膠庠樂育自宜一體加恩用<lb/>
　　彰作人盛典著將盛京滿合二號及奉天所屬各學<lb/>
<pb n="KR2k0040_WYG_013-48b"/>
　　歲考廣額一次其向來取進六名以上者増額三名<lb/>
　　四五名者増額二名二三名者増額一名該府丞其<lb/>
　　悉心校録甄拔殊尤副朕嘉恵士林至意<lb/>
　諭内閣<hi>乾隆四十八年九月十七日</hi>
　　向來鑾輅時巡毎優賜高年粟帛以昭行慶况盛京<lb/>
　　諸處乃<lb/>
祖宗徳澤培貽<lb/>
累洽重熙引恬引養尤徴仁夀之庥兹蹕路經行多有年<lb/>
<pb n="KR2k0040_WYG_013-49a"/>
　　踰耄耋龎眉皓首扶杖歡迎者宜沛恩膏以彰盛美<lb/>
　　所有奉天等處旗民男婦官兵母妻七十以上者各<lb/>
　　給布一疋米五斗八十以上者給絹一疋米一石九<lb/>
　　十以上者倍之百歲者加賞大緞一疋彭緞一疋用<lb/>
　　示優老引年至意<lb/>
　諭吏部兵部<hi>乾隆四十八年九月十八日</hi>
　　朕恭謁<lb/>
祖陵禮成所有隨駕之王公俱著紀録一次文武大臣官<lb/>
<pb n="KR2k0040_WYG_013-49b"/>
　　員俱著各加一級<lb/>
　諭吏部兵部<hi>乾隆四十八年九月十八日</hi>
　　朕詣盛京恭謁<lb/>
祖陵所有直𨽻奉天等處辦差文武官員俱著加恩各加<lb/>
　　一級其現有降級之案者准以所加之級抵銷<lb/>
　諭内閣<hi>乾隆四十八年九月十九日</hi>
　　朕於十月十七日囘鑾十八日告祭<lb/>
奉先殿在前殿行禮所有祭文交翰林院另行敬謹撰擬<lb/>
<pb n="KR2k0040_WYG_013-50a"/>
諭内閣<hi>乾隆四十八年九月二十六日</hi>
　朕囘鑾後於十月二十日陞殿受賀所有應行謝恩<lb/>
　人員即著一體謝恩<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0040_WYG_013-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_104-1a"/>
欽定四庫全書<lb/>
欽定盛京通志卷一百<lb/>
　　　古蹟<hi>一</hi>
　　奉天府境内郡縣古蹟<lb/>
　興京<lb/>
　　　承徳縣<lb/>
　　　遼陽州<lb/>
　　　海城縣<lb/>
<pb n="KR2k0040_WYG_104-1b"/>
　　　葢平縣<lb/>
　　　開原縣<lb/>
　　　鐵嶺縣<lb/>
　　　復州<lb/>
　　　寧海縣<lb/>
　　　岫巖城<lb/>
　　　鳯凰城<lb/>
<pb n="KR2k0040_WYG_104-2a"/>
欽定四庫全書<lb/>
欽定盛京通志卷一百<lb/>
　　　古蹟<hi>一</hi>
　　　<hi>臣</hi>等謹案遼為有虞營州之域今錦州徒河故<lb/>
　　　城相傳舜時已有之劉恕外紀周恵王三十三<lb/>
　　　年齊桓公救燕破屠河即徒河也迨秦北築長<lb/>
　　　城屬之遼東今寧逺有長城故址自漢以來置<lb/>
　　　遼東西樂浪元菟諸郡則挹婁扶餘沃沮遼隊<lb/>
<pb n="KR2k0040_WYG_104-2b"/>
　　　安市襄平無慮徒河諸蹟今皆可考唐太宗征<lb/>
　　　髙麗遼金建都宫室官署之傳益彰簡冊甄而<lb/>
　　　録之謹志古蹟第三十四<lb/>
<pb n="KR2k0040_WYG_104-3a"/>
欽定四庫全書<lb/>
欽定盛京通志卷一百<lb/>
　　　古蹟<hi>一</hi>
　　奉天府境内郡縣古蹟<lb/>
　興京<lb/>
　　定理府<hi>在城西北舊址無考唐時渤海大氏建新唐書挹婁故地為定理府領定瀋二州金</hi>
　　　<hi>史地理志東京定理府刺史故挹婁國地遼史地理志瀋州挹婁縣遼嘗置定理府刺史于此</hi>
　　　<hi>本挹婁故地大定二十九年更名有范河清河  按范河清河俱在今鐵嶺縣南遼定理府刺</hi>
<pb n="KR2k0040_WYG_104-3b"/>
　　　<hi>史之置及定州之廢史文闕畧不詳以金史參考之金之挹婁縣即唐時渤海之定理府遼為</hi>
　<hi>興京興遼軍則定理府舊址為地無疑    界西北鐵嶺縣迤東南之</hi>　<hi>又按瀋州</hi>
　　　<hi>新唐書誤瀋為潘今改正</hi>
　　建州<hi>在城東舊址無考元一統志金上京之南曰建州明實録永樂二年置建州衛十年置建</hi>
　　　<hi>州在衛宣徳七年置建州右衛今按建州考之遼金地志在淶州定理之間為  開原之南</hi>
　<hi>興京界内地乃我圖阿拉實明右衛也朝岐邠故壌而赫</hi>　<hi>又按建州</hi>
　　　<hi>有二一在錦州邊外五代史遼徙晉帝太后於建州自遼陽更南行一千二百里始至元史托</hi>
　　　<hi>爾楚傳納顔叛托爾楚棄妻子與麾下十二騎直抵建州拒咸平一千五百里是也遼置建州</hi>
<pb n="KR2k0040_WYG_104-4a"/>
　　　<hi>保静軍於此元時未□即唐之崇州今為喀喇沁及土黙特右翼境非渤海時所置之舊建州</hi>
　　　<hi>也語䝉古語托爾楚絆住也原作塔出納顔䝉古  解見黑龍江城池卷原作乃顔今俱譯改</hi>
　　南蘇州<hi>在城西高句麗置舊址無考晉書永和元年燕王皝使慕容恪攻高句麗抜南蘇置</hi>
　　　<hi>戍而還隆安二年慕容盛襲高句麗抜新城南蘇二城開境七百餘里隋書大業七年伐高麗</hi>
　　　<hi>分遣段文振出南蘇道新唐書乾封二年薛仁貴破高麗抜其南蘇木底蒼巖諸城顯慶中置</hi>
　　　<hi>南蘇州於此後廢即按遼志以蘇州安復軍為高麗南蘇州蘇州  今金州也今考漢志高句</hi>
　　　<hi>麗縣有蘇水高麗置城葢因此水為名晉載記慕容皝自南陜以伐高句麗胡三省通鑑注謂</hi>
　　　<hi>南陜在遼東之東南蘇木㡳賈耽謂新城在遼東東北則南蘇木底當在新城東南為今</hi>
<pb n="KR2k0040_WYG_104-4b"/>
　<hi>興京界不在金州境可知舊志但據遼史    載南蘇木底二城入金州古蹟誤</hi>
　　木底州<hi>在城西舊址無考晉書咸康八年慕容皝擊高句麗高句麗有二道其北道平濶南</hi>
　　　<hi>道險狹慕容翰曰虜以常情料之必謂大軍從北道當重北而輕南今以鋭兵從南道擊之出</hi>
　　　<hi>其不意丸都不足取也别遣偏師從北道縱有蹉跌其腹心已潰四支無能為矣皝從之遂克</hi>
　　　<hi>高句麗葢從北豐而進者為北道從南陜入木底城而進者即南道新唐書乾封二年薛仁貴</hi>
　　　<hi>攻抜之尋置木底州於此後廢又有新城亦在界内晉咸康五年慕容皝擊高句麗兵及新城</hi>
　　　<hi>高句麗乞盟乃還隋大業九年復破高麗遣王仁恭出扶餘道仁恭進至新城攻之不拔唐乾</hi>
　　　<hi>封二年李世勣伐高麗度遼謂諸將曰新城高麗西邊要害不先得之餘城未易取也遂壁西</hi>
<pb n="KR2k0040_WYG_104-5a"/>
　　　<hi>南山臨城下進擊一十六城皆抜之胡三省通鑑注新城西南傍山東北接南蘇木底等城</hi>
　　　<hi>按遼史以遼州為新城誤詳後遼州注</hi>
　　高句麗故縣<hi>在城北前漢書武帝元封四年開朝鮮地置元菟郡又置高句麗縣為郡</hi>
　　　<hi>冶應劭曰故句麗國三國魏志漢武初以沃沮城為元菟郡後為夷貊所侵徙郡句麗西北後</hi>
　　　<hi>漢公孫度時皆治高句麗縣呉書元菟郡在遼東北相去二百里是也後廢  按漢志縣為小</hi>
　<hi>興京遼水所發源今葢即漢高句麗縣地高句麗國    北近渾河之源</hi>
　　　<hi>本在縣東去遼東千里漢置縣取其名耳元菟郡雖初治沃沮尋徙句麗漢志可考方輿紀要</hi>
　　　<hi>謂公孫度始改置於遼東之北治高句麗縣非是又呉書謂郡去遼東二百里而郡國志遼東</hi>
<pb n="KR2k0040_WYG_104-5b"/>
　　　<hi>郡下云雒陽東北三千六百里元莬郡則云四千里其實相去四百里也又按漢書元莬郡祇</hi>
　　　<hi>領三縣高句麗上殷台西葢馬</hi>
　　　承徳縣<lb/>
　　瀋州<hi>今奉天府冶漢遼東郡渤海置瀋州故縣九皆廢遼置興遼軍後改瀋州昭徳軍元曰瀋</hi>
　　　<hi>陽路遼史本紀太祖神冊六年詔徙檀順民於東平瀋州地理志太宗置興遼軍後更名金史</hi>
　　　<hi>收國二年斡魯與遼軍遇於瀋州進抜其城後更為顯徳軍又承徳縣治東北隅即古樂郊縣</hi>
　　　<hi>遼初俘薊州三河之民置三河縣於此後改曰樂郊為瀋州治金因之又有章義遼濱挹婁雙</hi>
　　　<hi>城四縣後俱廢元初統名瀋州後曰瀋陽路尋治遼陽明洪武二十一年修築故城周十里有</hi>
<pb n="KR2k0040_WYG_104-6a"/>
　　　<hi>奇南有南闗曰定遼都衛許亢宗奉使行程録自顯州一百五十里至梁漁務又一百三里至</hi>
　　　<hi>摩綽寨又八十里至瀋州宗按遼史志云瀋州本挹婁國地又按唐書睿  時渤海大氏置瀋</hi>
　　　<hi>州轄定理府遼初廢州置三河縣後改樂郊縣為瀋州治則知今承徳縣實古挹婁地而瀋州</hi>
　　　<hi>之名自渤海始樂郊之名自遼始也又考承徳縣北至鐵嶺界七十里挹婁故城在鐵嶺縣南</hi>
　　　<hi>六十里承徳鐵嶺漢晉間同為挹婁國地此明徵矣或據後漢書挹婁在夫餘東千餘里云其</hi>
　　　<hi>去遼東尚逺誤也今國語摩綽拙也原作沒咄  譯改</hi>
　　蒲州<hi>在承徳縣北四十里渤海置松漠紀聞興州四十里至蒲河四十里至瀋州元一統志蒲</hi>
　　　<hi>河在瀋陽路源出鐵利國蒲谷流經蒲水田過故名  按蒲州遼初已廢本鐵利國地自應以</hi>
<pb n="KR2k0040_WYG_104-6b"/>
　　　<hi>蒲河得名以宋洪皓所記考之距瀋州四十里今承徳縣城西北四十里香壚山蒲河源在焉</hi>
　　　<hi>蒲州之設亦應在此</hi>
　　集州<hi>在承徳縣東南渤海置奉集縣又置集州遼史地理志集州懐衆軍古陴離郡地金史地</hi>
　　　<hi>理志貴徳州奉集縣遼集州奉集縣本渤海舊縣元時廢明為奉集堡置鐵場百戸所屬鐵嶺</hi>
　　　<hi>衛明一統志在撫順千戸所南八十里今承徳縣東南四十五里東去鐵嶺衛二百十里有土</hi>
　　　<hi>城周四里正南一門名奉集堡外有鳯集堡橋即其遺址也並詳城池卷  按舊志集州古險</hi>
　　　<hi>瀆縣漢時險瀆縣高麗為霜巖縣渤海置州今考險凟縣前漢屬遼東郡後漢設遼東屬國都</hi>
　　　<hi>尉險瀆應為遼東之西境又考綱目釋地險瀆在樂浪浿水之東浿水又在高麗平壌城東則</hi>
<pb n="KR2k0040_WYG_104-7a"/>
　　　<hi>險凟應在鴨渌江及高麗境舊志載入承徳縣境今從刪又廣寧縣境舊志亦載有險瀆故縣</hi>
　　　<hi>或異地同名或建置不一姑存之以志闗疑又按懐衆軍金史作懐逺軍</hi>
　　崇信故縣<hi>在承徳縣東遼史地理志崇州隆安軍本漢長岑縣地渤海置州故縣三崇山</hi>
　　　<hi>溈水綵城皆廢在京東北一百五十里冶崇信縣金時廢  按長岑縣漢屬樂浪郡在今朝鮮</hi>
　　　<hi>界内遼崇州即其地也又按渤海州名有榮州無崇州榮為中京所屬與湯興二州相次今遼</hi>
　　　<hi>史以崇州次於湯興後而東京所屬别有榮州又不載其沿革疑崇字即榮字之訛而榮州又</hi>
　　　<hi>複出也</hi>
　　章義故縣<hi>在承徳縣西南漢㐮平地遼置昌義縣為廣州治金改為章義元廢遼史地理</hi>
<pb n="KR2k0040_WYG_104-7b"/>
　　　<hi>志廣州漢屬襄平縣高麗為當山縣渤海為鐵利郡太祖遷渤海人居之建鐵利州統和八年</hi>
　　　<hi>省開㤗七年以漢戸置治昌義縣金史地理志章義縣遼舊廣州皇統三年降為縣屬瀋州元</hi>
　　　<hi>廢明為章義站松漠紀閒瀋州六十里至廣州七十里至大口明一統志章義廢縣在瀋陽衛</hi>
　　　<hi>西南六十里舊志今縣西南七十里有章義站城周二里又西南七十八里有舊章義站城周</hi>
　　　<hi>四里故址並存焉詳見城池卷義按新唐書鐵利故地為鐵利府領廣汾蒲海  歸六州海州</hi>
　　　<hi>非今海城縣地</hi>
　　靈源故縣<hi>舊址無考遼初建漁陽縣後更名屬瀋州</hi>
　　　謹案前漢書遼東郡統縣十八襄平新昌無慮<lb/>
<pb n="KR2k0040_WYG_104-8a"/>
　　　望平房候城遼隊遼陽險瀆居就高顯安市武<lb/>
　　　次平郭西安平文畨汗㳫氏後漢書遼東統縣<lb/>
　　　十一而以高顯候城遼陽屬元菟郡安帝又増<lb/>
　　　置六城領以邯鄉西部都尉核其方隅半在遼<lb/>
　　　西今考之遼金元諸史其自渤海時已廢及更<lb/>
　　　置者皆不可考惟遼金尚沿其舊雖有裁併猶<lb/>
　　　可稽考爰備録如右<lb/>
　　　遼陽州<lb/>
<pb n="KR2k0040_WYG_104-8b"/>
　　渤海國<hi>在遼陽州東北唐時渤海大氏建遼改擴東京遂廢  按渤海之地有三其曰郡者</hi>
　　　<hi>則兩漢晉魏隋也郡治遷徙不一或在幽兾兖三州之地縣則金元有之惟屬山東濱州之一</hi>
　　　<hi>其曰國者則自唐始即大氏所都也地直營州東二千里南北扺新羅東窮海西扺契丹地方</hi>
　　　<hi>五千里營州今錦州府境渤海去錦州東二千里應不在遼陽境内則以遼陽境内舊址為渤</hi>
　　　<hi>海國者誤</hi>
　　遼陽郡<hi>其地即今遼陽州治遼曰東京遼史地理志神冊四年葺遼陽故城以渤海漢戸建</hi>
　　　<hi>東平郡天顯三年遷東丹國民居之升為南京城名天福幅員三十里八門宫城在東北隅南</hi>
　　　<hi>為三門壯以樓觀四隅有角樓相去各二里外城謂之漢城天顯十三年改為東京府曰遼陽</hi>
<pb n="KR2k0040_WYG_104-9a"/>
　　　<hi>冶遼陽縣又金史遼時遼陽縣渤海為金徳縣金因之元至元二十五年改為遼陽路明洪武</hi>
　　　<hi>五年改建定遼城廢遼陽縣屬按遼陽本漢縣名屬遼東郡後漢安帝初改  元菟即晉廢其</hi>
　　　<hi>舊址久堙以漢書地理志及水經注考之其地當在州西北界承徳遼陽之間梁水渾河交會</hi>
　　　<hi>之處今州乃遼金之遼陽也遼志云本漢浿水縣高麗改為句麗縣渤海為常樂縣浿水在漢</hi>
　　　<hi>樂浪郡今朝鮮界内金徳常樂乃渤海中京顯徳府縣名皆不在此又按新唐書渤海所建府</hi>
　　　<hi>州無遼陽之名而遼史志即謂之遼陽故城金志直云渤海遼陽故城疑唐中葉安東都䕶府</hi>
　　　<hi>廢後渤海置城於此謂之遼陽事或有之然考遼史本紀太祖三年幸遼東神冊三年幸遼陽</hi>
　　　<hi>故城四年建東平郡天顯元年始攻抜渤海扶餘城進圍忽汗城降大諲譔置東丹國太宗三</hi>
<pb n="KR2k0040_WYG_104-9b"/>
　　　<hi>年遷民於東平郡是渤海未平之先遼陽之地早入契丹初名遼東復名遼陽或即遼時命名</hi>
　　　<hi>非由渤海也遼志不考地理遂謂東京即平壤城亦即忽汗州又即中京顯徳府以相去各千</hi>
　　　<hi>餘里之地合而為一誤甚又按唐置遼州即今郡治與遼時所置在廣寧者並非一地</hi>
　　平州<hi>在遼陽城東四十五里其廢址今為土堡俗猶呼州晉書漢公孫度自稱平州牧魏克公</hi>
　　　<hi>孫淵遂置平州晉因之後魏廢</hi>
　　湯州<hi>在遼陽州西北遼史地理志本漢襄平縣地渤海置州故縣五靈峯常豐白石均谷嘉利</hi>
　　　<hi>皆廢在東京西北一百里金廢</hi>
　　西安平故縣<hi>在遼陽州城東漢置縣屬遼東郡後漢因之三國呉志孫權遣謝宏陸恂</hi>
<pb n="KR2k0040_WYG_104-10a"/>
　　　<hi>拜句麗王宫為單于恂等到安平口即安平縣海口也晉書安平縣𨽻遼東郡咸康七年石虎</hi>
　　　<hi>將王華帥丹師自海襲燕安平破之後入高麗為泊汋城唐書地理志安東府南至鴨緑江北</hi>
　　　<hi>泊汋城七百里故安平縣也今遼陽城東六十里有屯名安平即此</hi>
　　紫蒙故縣<hi>在遼陽州東遼置屬遼陽府金廢遼史地理志紫䝉縣本漢鏤芳縣地後拂湼</hi>
　　　<hi>置東平府領䝉州紫蒙縣後徙遼城并入黄嶺縣渤海復為紫蒙縣今按其地皆不在今州境</hi>
　　石城故縣<hi>在遼陽州東金置屬遼陽府金史地理志興定三年以縣之靈巖寺為巖州名</hi>
　　　<hi>其倚郭縣曰東安置行省元省州按金初分巖州地為石城縣今其地在遼陽  城東石城山</hi>
　　　<hi>並詳白巖縣注</hi>
<pb n="KR2k0040_WYG_104-10b"/>
　　鶴野故縣<hi>在遼陽州西遼史地理志本漢居就縣地渤海為雞山縣遼改鶴野縣屬遼陽</hi>
　　　<hi>府金因之仍屬遼陽元至元六年省入遼陽縣明一統志鶴野廢縣在都司城西八十里</hi>
　　襄平故縣<hi>在遼陽州北漢置縣為遼東郡治髙帝八年封紀通為侯國後漢晉皆為郡治</hi>
　　　<hi>永嘉後屬慕容氏亦謂之遼東城慕容廆使其子翰鎮遼東即是城也後入高句麗隋書大業</hi>
　　　<hi>八年度遼水圍遼東城新唐書貞觀十九年太宗親征高麗抜遼東城以其城為遼州儀鳯初</hi>
　　　<hi>移安東都䕶府於遼東故城後後移新城賈耽曰自營州東一百八十里至燕郡城又經汝羅</hi>
　　　<hi>守捉渡遼水至安東都䕶府五百里府故漢㐮平地也方輿紀要在都司北七十里土人相傳</hi>
　　　<hi>今遼陽城西北隅故明定遼左右後三衛治即其地</hi>
<pb n="KR2k0040_WYG_104-11a"/>
　　白巖故縣<hi>在遼陽州東北本高麗白崖城唐太宗抜之以其地為巖州後廢遼復置治白</hi>
　　　<hi>巖縣屬瀋州遼史地理志巖州白巖軍本渤海白巖城統縣一白巖縣金省改屬東京石城縣</hi>
　　　<hi>今巖州城在遼陽州東北五十七里石城山上周四里一門詳見城池卷  按白巖𨽻瀋州故</hi>
　　　<hi>舊志於承徳遼陽均載今以地考之既在遼陽境内承徳縣下應刪以免重衍</hi>
　　居就故縣<hi>在遼陽州西南漢置縣屬遼東郡後漢省晉復置晉書咸和九年慕容皝擊其</hi>
　　　<hi>弟仁於遼東克㐮平居就尺新昌皆降於皝</hi>
　　興遼故縣<hi>在遼陽州西南遼史地理志本漢平郭縣地渤海改為長寧縣遼曰興遼縣屬</hi>
　　　<hi>遼陽府金廢</hi>
<pb n="KR2k0040_WYG_104-11b"/>
　　宜豐故縣<hi>在遼陽州西南遼史地理志置行州安廣軍領宜豐縣為州治金史地理志皇</hi>
　　　<hi>統三年廢州以縣屬遼陽府元初縣廢明一統志宜豐廢縣在都司城西南一百里  按金史</hi>
　　　<hi>近東梁河應在州城太子河傍</hi>
　　㳫氏故縣<hi>在遼陽州界漢置縣屬遼東郡後漢因之晉省三國呉志嘉禾初孫權欲征公</hi>
　　　<hi>孫淵陸瑁諫曰㳫渚去淵道里尚逺孫按㳫渚在遼陽漢書遼東郡有㳫氏也時公  淵居襄</hi>
　　　<hi>平呉師航海遼東登自㳫渚考襄平實鐵嶺故地遼陽西北至承徳承徳西北至鐵嶺道里數</hi>
　　　<hi>百故云逺耳</hi>
　　　海城縣<lb/>
<pb n="KR2k0040_WYG_104-12a"/>
　　沃沮國<hi>今縣城以東皆其故壌後漢書東沃沮北與邑婁南與濊貊接在葢馬大山之東今</hi>
　　　<hi>按明一統志以葢馬大山地在朝鮮則其國都在今縣界之外海州其外邑也但漢之葢馬即</hi>
　　　<hi>唐之葢牟則海城之為㓇沮地無疑後漢書又有北㓇沮去南沃沮八百餘里特其舊址皆無</hi>
　　　<hi>可考東按三國魏志東東沮在高句麗葢馬大山之  濱大海而居北與挹婁扶餘南與濊貊</hi>
　　　<hi>接初衛滿王朝鮮時㓇沮皆屬焉前漢書武帝元封二年殺滿孫右渠分其地為四郡以㓇沮</hi>
　　　<hi>城為元菟郡後徙高句麗西北沃沮還屬樂浪漢末臣於句麗其土地肥美背山向海宜五榖</hi>
　　　<hi>善田種人性盾直彊勇飲食居處衣服禮節有似句麗北㓇沮去南沃沮八百餘里亦與挹婁</hi>
　　　<hi>接人抵其境壌廣潤長白山迤西一帶皆是</hi>
<pb n="KR2k0040_WYG_104-12b"/>
　　海州<hi>今海城縣冶遼史地理志海州南海軍本㓇沮國地高麗為沙卑城亦曰卑沙城或訛為</hi>
　　　<hi>卑奢城自登萊海道趨高麗之平壌必先出此隋書大業十年來䕶兒出海道至卑奢城敗高</hi>
　　　<hi>麗將趨平壤高麗惧而請降新唐書貞觀十九年伐高麗張亮程名振帥舟師自東萊度海襲</hi>
　　　<hi>沙卑城其城四面懸絶惟西門可上唐兵攻抜之耀兵鴨緑江上渤海號南京南海府疊石為</hi>
　　　<hi>城幅員九里都督沃晴椒三州遼置海州南海軍領耀濱二州縣一臨溟縣金天徳三年改名</hi>
　　　<hi>澄州元州縣皆廢明置海州衛於此漢按遼志州本沃沮國地高麗為沙卑城考後  書東沃</hi>
　　　<hi>沮在高句麗葢馬大山之東漢之葢馬唐為葢牟即今葢平縣也今海城西南至葢平界八十</hi>
　　　<hi>里是海城正在葢平矣自此説明則知在漢為㓇沮在高麗為沙卑在渤海為南海府在遼為</hi>
<pb n="KR2k0040_WYG_104-13a"/>
　　　<hi>海州更無疑也又按明一統志臨溟廢縣在海州衛東一百八十里</hi>
　　耀州<hi>在海城縣西南六十里本渤海椒州遼置耀州領巖淵縣𨽻海州金廢今有耀州城周二</hi>
　　　<hi>里餘即其故址並詳城池卷縣按遼史地理志耀州本渤海椒州𨽻海州故  五椒山貂嶺斯</hi>
　　　<hi>泉尖山巖淵皆廢東北至海州二百里嚴淵縣東界新羅故平壌城在縣西南東北至海州一</hi>
　　　<hi>百二十里明一統志廢耀州在海州衛西南二百里  考海城唐初置葢州入渤海為南京南</hi>
　　　<hi>海府統沃晴椒三州六縣遼時耀州即南海所統之椒州也又漢書稱高句□葢馬大山在平</hi>
　　　<hi>壤今海城西南實葢平界矣</hi>
　　嬪州<hi>舊址無考遼史地理志在海州西北一百二十里本渤海晴州領天晴神陽蓮池狠山仙</hi>
<pb n="KR2k0040_WYG_104-13b"/>
　　　<hi>巖五縣遼盡廢改置嬪州柔逺軍屬海州金又廢按之應在海城廣寧交界之地</hi>
　　新昌故縣<hi>在海城縣東漢置縣屬遼東郡後漢因之永寧二年高句麗與鮮卑冦遼東太</hi>
　　　<hi>守蔡諷追擊之於新昌戰没晉亦為新昌縣咸和九年慕容仁自平郭趨新昌都䕶王寓擊走</hi>
　　　<hi>之遂徙新昌入襄平時仁與慕容皝相攻也金史地理志臨溟縣有鎮曰新昌疑即漢時舊縣</hi>
　　　<hi>地</hi>
　　遼隊故縣<hi>在海城縣西漢置縣屬遼東郡顔師古曰隊音遂亦作隧後漢省公孫度復置</hi>
　　　<hi>三國魏志景初元年幽州刺史毌邱儉擊公孫淵屯遼東南界淵逆儉於遼隊㑹天雨十餘日</hi>
　　　<hi>遼水大漲儉戰不利引軍遂明年司馬懿征淵淵遣將軍卑衍楊祚屯遼隊□塹二十餘里懿</hi>
<pb n="KR2k0040_WYG_104-14a"/>
　　　<hi>佯出其南而潛軍濟水出其北徑指㐮平晉廢水經注大遼水東逕遼隊縣故城西遼史地理</hi>
　　　<hi>志仙鄉本漢遼隊縣渤海為永豐縣遼改名屬東京遼陽府以仙人帛仲理得名也金廢明一</hi>
　　　<hi>統志遼隧廢縣在海州衛西六十里又順州遼置本遼隊縣地在顯州東北一百二十里  按</hi>
　　　<hi>遼隊應在今三汊河牛莊之地</hi>
　　析木故縣<hi>在海城縣東南四十里遼史地理志渤海為花山縣遼置縣改名屬遼陽府尋</hi>
　　　<hi>𨽻銅州廣利軍金皇統三年廢州以縣屬澄州元省今有土堡周二里有奇土人猶稱析木城</hi>
　　　<hi>即其遺址今按遼志以析木本漢望平縣地而諸志從之  考水經注大遼水自塞外東流至</hi>
　　　<hi>遼東之望平縣西屈而西南流逕㐮平縣故城西是漢之望平居㐮平之北其地當在今遼陽</hi>
<pb n="KR2k0040_WYG_104-14b"/>
　　　<hi>以北近遼河之上流析木在海城東南相去轉逺遼志之言非是且遼志既以顯州之山東縣</hi>
　　　<hi>為漢望平縣而又以此為望平縣亦自相矛盾矣</hi>
　　　葢平縣<lb/>
　　葢州<hi>今葢平縣治遼史地理志本高麗葢牟渤海改為葢州又改辰州以辰韓得名井邑駢列</hi>
　　　<hi>最為衝㑹遼徙其民于祖州初曰長平軍尋改辰州奉國軍統縣一建安金史地理志明昌四</hi>
　　　<hi>年罷哈斯罕建辰州遼海軍六年以與陳同音仍名葢州領湯池建安岫巖熊岳四縣元史地</hi>
　　　<hi>理志初為葢州路至元六年并為東京支郡八年省建安縣入州屬遼陽路元一統志葢州地</hi>
　　　<hi>最要衝稱為繁富契丹移其氏於上京西祖州後陞為長平軍明初改置衛  按遼志辰州本</hi>
<pb n="KR2k0040_WYG_104-15a"/>
　　　<hi>高麗葢牟城唐太宗㑹李世勣攻破葢牟城以為葢州即此渤海初為葢州後又改辰州熊岳</hi>
　　　<hi>城亦高麗城叠石周二十里唐薛仁貴與高麗大將温沙門戰熊山擒善射者于石城是已二</hi>
　　　<hi>城實同為高麗之門户考熊岳城在今葢平縣西南六十里可知葢平之為唐時葢牟决然無</hi>
　　　<hi>疑若據朝鮮古志云辰韓反在朝鮮之東以為甚逺不知海城周秦時實屬朝鮮今海城東南</hi>
　　　<hi>至葢平界六十里則古葢州自在朝鮮之東明矣</hi>
　　盧州<hi>在葢平縣西南六十里遼史地理志盧州元徳軍本渤海杉盧郡故縣五山陽杉盧漢陽</hi>
　　　<hi>白巖霜巖皆廢在京東一百三十里治熊岳縣西至海十五里旁有熊岳山金廢州併入縣隸</hi>
　　　<hi>葢州元省入建安至元三年又併建安縣入葢州今縣城南六十里熊岳城即其址也詳見城</hi>
<pb n="KR2k0040_WYG_104-15b"/>
　　　<hi>池卷</hi>
　　歸州<hi>在葢平縣西南九十里遼史地理志太祖平渤海以降戸置州後廢統和二十九年復置</hi>
　　　<hi>治歸勝縣金廢州降縣為鎮隷復州今有土堡曰歸州城周一里有奇即其故址詳見城池卷</hi>
　　平郭故縣<hi>在葢平縣南漢置縣屬遼東郡後漢因之晉省縣而城存晉書大興四年慕容</hi>
　　　<hi>廆以其子翰鎮遼東仁鎮平郭咸和八年仁據平郭以叛慕容皝咸康二年皝襲仁於平郭自</hi>
　　　<hi>昌黎東踐氷而進凡三百餘里至厯林口捨輜重輕兵趨平郭遂克之七年皝又使其子恪鎮</hi>
　　　<hi>平郭魏書太延二年北燕主馮宏奔高麗高麗處之於平郭尋徙北豐後高麗改置建安城新</hi>
　　　<hi>唐書貞觀十九年伐高麗張儉進度遼水趨建安城又李世勣言建安在南安市在北安市先</hi>
<pb n="KR2k0040_WYG_104-16a"/>
　　　<hi>下然後向建安二城葢相近也儀鳯初徙熊冿都督府於建安故城賈耽曰自安東都䕶府西</hi>
　　　<hi>南至建安城三百里故平郭縣也</hi>
　　安市故縣<hi>在葢平縣東北漢置縣屬遼東郡後漢及晉初因之後高句麗為安市新唐書</hi>
　　　<hi>貞觀十九年征高麗攻安市不克引還咸亨三年高麗餘衆復叛遣將高侃擊之敗之於安市</hi>
　　　<hi>城渤海置鐵州遼史地理志鐵州建武軍本漢安市縣高麗為安市城渤海置州故縣四位城</hi>
　　　<hi>河端蒼山龍珍皆廢冶湯池縣在東京西南六十里金州廢以縣屬葢州元省入葢州鴨江行</hi>
　　　<hi>部誌湯也縣本遼時鐵州明一統志安市廢縣在葢州衛東北九十里鐵場堡即其地又湯池</hi>
　　　<hi>堡在縣東北六十里即故湯池縣也置按遼志鐵州本渤海置也其曰安市城者漢  安市未</hi>
<pb n="KR2k0040_WYG_104-16b"/>
　　　<hi>有城高麗乃置城唐薛仁貴征高麗白衣登城即此金時葢州所統有湯池縣即遼鐵州高麗</hi>
　　　<hi>安市城漢故縣也考今湯池堡去安市廢縣僅十里耳良是又按安市唐書薛仁貴傳作安地</hi>
　　　開原縣<lb/>
　　開元府<hi>今開原縣治西元初設開元府後改開元路明洪武中改元為原以其地為三萬衛</hi>
　　　<hi>史按明一統志古開原城在三萬衛西門外元  地理志金末其將布希萬努據遼東元出師</hi>
　　　<hi>伐之禽布希萬努至開元東土悉平開元之名始此元時於此置萬戸府明因之設三萬衛耳</hi>
　　　<hi>又考舊志扶餘府黄龍府黄龍塞並在今開原縣境此可據矣  布希萬努原作蒲鮮萬奴今</hi>
　　　<hi>譯改</hi>
<pb n="KR2k0040_WYG_104-17a"/>
　　扶餘府<hi>後漢書在元菟北千里南與高句麗東與挹婁接土平敞宜五穀出名馬赤玉貂豽</hi>
　　　<hi>三國魏志扶餘去漢元菟郡千里南與高句麗東與挹婁西與朝鮮接北有弱水方可二十里</hi>
　　　<hi>其民土著有宫室倉庫牢獄多山陵廣澤上宜五榖其人彊勇謹厚飲食皆用爼豆會同拜爵</hi>
　　　<hi>冼爵揖讓升降以殷正祭天其國善養牲出名馬赤玉貂□美珠珠大者如酸棗有軍事祭天</hi>
　　　<hi>殺牛觀蹄以占吉凶蹄解者為凶合者為吉其居喪男女皆純白著布面衣去環珮大體與中</hi>
　　　<hi>國相彷彿新唐書夫餘契丹道也扶餘故地為扶餘府常屯勁兵捍契丹領扶仙二州  按扶</hi>
　　　<hi>餘去漢遼東郡尚一千四五百里今之開原去遼陽城僅三百餘里而赤玉美珠相傳出今黑</hi>
　　　<hi>龍江境内則扶餘之境乃盡寧古塔黒龍江諸地非開原一縣也且史文明言方可二千里則</hi>
<pb n="KR2k0040_WYG_104-17b"/>
　　　<hi>其廣逺可知開原特其南境若必拘泥以開原非扶餘地此真鑿枘之見矣</hi>
　　黃龍府<hi>自開原縣境東至吉林皆黄龍府地本渤海扶餘府遼史本紀東京龍州黄龍府太</hi>
　　　<hi>祖平渤海次扶餘城有黄龍見於城上更名黄龍府保寧七年軍將燕頗叛府廢開秦九年遷</hi>
　　　<hi>城於東北統安逺益威清雍凡州五黄龍遷民永平凡縣三金史本紀收國元年正月太祖自</hi>
　　　<hi>將親攻黄龍府進臨益州州人走保黄龍取其餘民以歸留羅索尼楚赫守黄龍上自率兵趨</hi>
　　　<hi>達嚕噶城八月次混同江無舟乗馬徑涉遂克黄龍天眷二年改濟州利涉軍以太祖涉濟故</hi>
　　　<hi>也天徳二年置上京路轉運司四年改為濟州路轉運司大定二十九年改隆州利涉軍貞祐</hi>
　　　<hi>初陞為隆安府元初屬開元路羅按今吉林城西北二百餘里博屯山上有金  索墓碑末云</hi>
<pb n="KR2k0040_WYG_104-18a"/>
　　　<hi>歸葬濟州之東南隩濟州即黄龍府據此則似濟州在今吉林地矣不知山在西北二百餘里</hi>
　　　<hi>已明不即是吉林地且碑云濟州東南隩又不知其在濟州幾百里也於吉林云在西北於濟</hi>
　　　<hi>州云在東南則是博屯正在二地犬牙相錯之界將謂此山古屬濟州今屬吉林或未可定然</hi>
　　　<hi>即此知吉林濟州之相去數百里而不得合一明矣考今開原正在吉林西北而古開元城實</hi>
　　　<hi>在縣境便知自此而東皆黄龍故地也縣又按扶餘府地隣契丹遼改黄龍府今開原  及開</hi>
　　　<hi>原邊外之境扶仙二州遼時俱廢扶州即因夫餘得名當為附郭所屬縣名見於遼史屬龍州</hi>
　　　<hi>者八屬通州者六當即扶仙二州所隷苐遼史既言改夫餘府為龍州又言改龍州為通州而</hi>
　　　<hi>所置諸縣或沿或併尚仍其舊史有訛誤疑遼之龍州其地本廣因□燕之役舊治已廢開泰</hi>
<pb n="KR2k0040_WYG_104-18b"/>
　　　<hi>中移黄龍府于東北又分置通州也黄龍府所屬長平等縣為扶州屬邑通州所属夫餘等縣</hi>
　　　<hi>即為仙州属縣也又按渤海夫餘府與契丹為隣奉能過開原以北遼之黄龍府境則又加廣</hi>
　　　<hi>逺矣舊五代史言北至混同江僅百里是又遼史遷府於東北之明證也若必專指開原未免</hi>
　　　<hi>拘壚爰悉引諸書附識於後以備叅考云許亢宗奉使行程録自信州九十里至富魯貝勒寨</hi>
　　　<hi>又四十里至黄龍府契丹太祖初攻渤海射黄龍於此即建為府自黄龍府東行六十里至托</hi>
　　　<hi>色貝勒寨為契丹東寨當強盛時俘獲異國人遷徙襍處於此南有渤海北有鐵驪托歡東南</hi>
　　　<hi>有高麗東有女真室韋北有烏舍西北有輝和爾黨項西南有奚故此地襍諸國風俗自托色</hi>
　　　<hi>貝勒寨九十里至曼濟勒噶貝勒寨道傍有契丹舊益州賓州空城又六十里即古烏舍寨枕</hi>
<pb n="KR2k0040_WYG_104-19a"/>
　　　<hi>混同江過江四十里至呼勒希寨松漠紀開自上京一百五十里至拉林河一百十里至賓州</hi>
　　　<hi>渡混同江七十里至北易州五十里至濟州東舖二十里至濟州一百八十里至信州北元一</hi>
　　　<hi>統志賓州之西曰黄龍府即石晉少帝初安置之地  又按永平渤海置黄龍本渤海長平縣</hi>
　　　<hi>遷民本渤海永寧縣見羅索國語解見選舉卷原作婁室尼楚赫解  人物卷原作銀术可達</hi>
　　　<hi>嚕噶解見人物卷原作達魯舌富魯解見黒龍江城池卷原作蒲魯托色國語解見人物卷原</hi>
　　　<hi>作托撤托歡䝉古語解見名宦卷原作□渾蒙古語曼濟勒噶纓絡也原作謾七離國語呼勒</hi>
　　　<hi>希愚蒙也原作和里開今俱譯改</hi>
　　銅山故縣<hi>在開原縣南遼史地理志同州鎮逺軍本漢㐮平縣地渤海為東平寨太祖置</hi>
<pb n="KR2k0040_WYG_104-19b"/>
　　　<hi>州軍曰鎮東後更名治東平縣兼領永昌縣金州廢縣属咸平府大定二十九年改曰銅山元</hi>
　　　<hi>廢北盟㑹編二十八程至咸州二十九程至同州地平壤居民所在成聚落耕種殆遍地宜穄</hi>
　　　<hi>黍全遼志銅山縣在開原城南三十里俗傳銅驛即古縣址  按遼史誤銅州為尚州今從金</hi>
　　　<hi>史改正</hi>
　　清安故縣<hi>在開原縣東北遼史地理志肅州信陵軍冶清安縣金皇統三年廢州以縣属</hi>
　　　<hi>咸平府元廢許亢宗奉使行程録自咸州四十里至肅州又五十里至同州又四十里至信州</hi>
　　　<hi>金王寂遼東行部誌清安縣世傳遼太祖始置為肅州金為縣元一統志清安縣故城在咸平</hi>
　　　<hi>府西北舊肅州金皇統三年改為縣後廢城址猶存全遼志清安縣在開原縣東北三十里又</hi>
<pb n="KR2k0040_WYG_104-20a"/>
　　　<hi>有榮安廢縣在縣西遼河西岸亦金置属咸平府元廢</hi>
　　慶雲故縣<hi>在開原縣西南本渤海䝉州地遼史地理志太祖俘檀州民置檀州俘密雲民</hi>
　　　<hi>置密雲縣於此後改州為祺州祐聖軍縣曰慶雲縣金州廢縣屬咸平府元廢縣為慶雲驛元</hi>
　　　<hi>史地理志至元三十年置遼陽路自慶雲北至海蘭率賓凡三十八驛金王寂遼東行部誌慶</hi>
　　　<hi>雲縣本遼祺州歸仁縣遼安州桞河縣舊韓州也先徙州于奚營後改為縣以地近柳河故名</hi>
　　　<hi>之乙亥次韓州州故城在遼水側常苦風沙移于白塔寨又為遼水所侵移于今柳河縣又以</hi>
　　　<hi>地非衝途徙于舊九百奚營即今所治是也丁巳次哈達千戸寨哈達漢言峯也以寨居山下</hi>
　　　<hi>故名戊午次達巴罕千戸塞達巴罕漢言嶺也以其通分水嶺故名己未㓇桑阿千戸寨桑阿</hi>
<pb n="KR2k0040_WYG_104-20b"/>
　　　<hi>者孔也寨近高麗舊城故名辛酉次布拉克寨布拉克漢語煖泉也以山間流水一股經冬不</hi>
　　　<hi>氷故名壬戌次奎千戸寨漢言村庄也宿雅塔拉庫寨漢言火䥥火石也癸亥次和勒敦千戸</hi>
　　　<hi>寨和勒敦漢言松山也宿茂摩囉寨漢語木盂子也庚子次博囉和屯千戸寨博羅和屯漢言</hi>
　　　<hi>青城也辛丑次咸平府宿府治之安忠堂遼為咸州本朝初置咸州詳□司後陞咸平府己酉</hi>
　　　<hi>宿清安縣治之生明堂世傳遼時為宿州本朝為縣甲寅宿銅山縣遼之同州也本朝為東平</hi>
　　　<hi>縣焉全遼志慶雲縣在開原城西八十里有塔存焉方輿紀要在鐵嶺衛西北五十里  按今</hi>
　　　<hi>開原城西南四十里慶雲屯即其故址也又按祺州遼史誤棋州今從金史改正  哈達解見</hi>
　　　<hi>京城卷原作胡㡳峯誤解作山國語達巴罕嶺也原作南謀懶桑阿孔也原作松瓦孔誤解作</hi>
<pb n="KR2k0040_WYG_104-21a"/>
　　　<hi>城布拉克蒙古語解見黑龍江山川卷原作闗羅村莊誤解作清河雅塔拉庫原作耶塔刺虎</hi>
　　　<hi>和勒敦菓松也原作和魯奪茂摩囉木椀也原作蒙古魯博羅和屯博羅䝉古語解見奉天府</hi>
　　　<hi>山川卷和屯國語解見人物卷原作鼻里合土青城誤解作范河今俱譯改</hi>
　　　鐵嶺縣<lb/>
　　銀州<hi>今鐵嶺縣治唐渤海大氏取越喜地改富州遼史地理志銀州富國軍太祖以銀治更名</hi>
　　　<hi>領延津新興永平三縣金史地理志皇統三年廢州省延冿永平二縣入新興徙新興治故富</hi>
　　　<hi>州隸咸平府元廢縣仍隷咸平許亢宗奉使行程録離興州五十里至銀州又四十里至咸州</hi>
　　　<hi>明洪武二十一年在今縣東南五百里故鐵嶺城置衛二十六年徙冶於此  按瀋州銀州秦</hi>
<pb n="KR2k0040_WYG_104-21b"/>
　　　<hi>漢時同為挹婁國地六朝及隋銀州属越喜耳下文興州注云在鐵嶺縣南六十里興州即挹</hi>
　　　<hi>婁今考承徳縣有古奥婁河奥婁即挹婁也鐵嶺南至承徳六十里此可驗矣又唐書渤海傳</hi>
　　　<hi>以越喜故地為懐逺府舊志亦云改富州属懐逺府遼之銀州富國軍竇因渤海富州而改名</hi>
　　　<hi>也瀋州今為承徳銀州今為鐵嶺挹婁越喜又何疑乎又按富州屬縣渤海曰富夀優富遼更</hi>
　　　<hi>富夀為延津更優富為新興金又改延津為新興以隷咸平今鐵嶺縣則渤海之富夀遼之延</hi>
　　　<hi>津金之新興也又有故新興城在鐵嶺治東則渤海之優富遼所置新興縣也又永平廢縣在</hi>
　　　<hi>鐵嶺東北又按鐵嶺一縣近南者為定理府所統近西者為雙州所統</hi>
　　咸州<hi>在鐵嶺縣境漢属樂浪郡唐安東都䕶天寳中治營平二州之間即此遼使地理志咸州</hi>
<pb n="KR2k0040_WYG_104-22a"/>
　　　<hi>安東軍本高麗銅山縣地渤海置銅山郡地多山險㓂盜以為淵藪乃招常平等州客戸數百</hi>
　　　<hi>建城居之初號浩里太保城開泰八年置州治咸平縣金史地理志初為咸州路天徳二年陞</hi>
　　　<hi>為咸平府縣八平郭銅山新興慶雲榮安玉山清安歸仁悉隸焉元仍置咸平府初隸開元路</hi>
　　　<hi>復隸遼東元一統志銅山郡故城在咸平府南咸平秦築障寨以限要荒漢唐嘗置都督府負</hi>
　　　<hi>山阻河控制東土明改咸平属鐵嶺衛今按明一統志云開原路渤海為上京龍泉府  遼史</hi>
　　　<hi>云咸州在渤海龍泉府南則知非即開元也大金國志許亢宗奉使行程録云自銀州四十里</hi>
　　　<hi>至咸州則知咸平在今開原之南鐵嶺之東北也惟全遼志古蹟所載獨云咸平縣在開原縣</hi>
　　　<hi>城東北隅考開元自是古扶餘地舊志所謂渤海氏取扶餘地改扶餘府又為龍泉府是也今</hi>
<pb n="KR2k0040_WYG_104-22b"/>
　　　<hi>遼史既謂咸州本高麗銅山地渤海置銅山郡地在龍泉府南夫云渤海銅山已不得厠入扶</hi>
　　　<hi>餘况云龍泉府南而全遼志乃云開原城北可乎即如松漠紀聞云咸州南至瀋州二百十里</hi>
　　　<hi>御寨行程録云瀋州樂郊館北至咸州咸平館二百二十里今自</hi>
　<hi>盛京北至開原竇二百餘里明言從餘也若謂咸平盛京北行抵開原南界其里得二百</hi>
　　　<hi>必越過開原而在其隅之東北當又不知其相去幾里乃僅云二百耶且於文亦不得云北至</hi>
　　　<hi>開原而止也據遼史銅山之説咸平於古當在扶餘越喜二國之交渤海龍泉府南今鐵嶺地</hi>
　　　<hi>為似作䝉古語浩里例也原  郝里今譯改</hi>
　　興州<hi>在鐵嶺縣南六十里遼史地理志興州中興軍渤海置州治常安縣金史地理志大定二</hi>
<pb n="KR2k0040_WYG_104-23a"/>
　　　<hi>十九年改為挹婁縣属瀋州北盟㑹編第二十四程至梁魚務過遼河二十七程至興州許亢</hi>
　　　<hi>宗奉使行程録自瀋州七十里至興州遼太祖破渤海建為東京路自此所至居民稍盛元時</hi>
　　　<hi>廢明時改為懿路城周三里有奇永樂五年修築置左中二千戸所於此今為懿路站並詳城</hi>
　　　<hi>池卷吉按遼志興州本漢海宜縣地渤海置州領盛  蒜山鐵山三縣皆廢在東京西南三百</hi>
　　　<hi>里金志挹婁縣遼舊興州常安縣遼嘗置定理府於此本挹婁故地遼金二志互異當從金志</hi>
　　　<hi>又遼史中興軍金史作興中軍亦異</hi>
　　貴徳州<hi>在鐵嶺縣東南遼史地理志貴徳州寧逺軍本漢囊平縣地漢公孫度所據太宗時</hi>
　　　<hi>以所俘漢民置聖宗建貴徳軍又置貴徳縣為州治金廢軍存州治縣元一統志貴徳州今廢</hi>
<pb n="KR2k0040_WYG_104-23b"/>
　　　<hi>為巡檢司公孫廢城在貴徳州漢末公孫度為遼東太守治㐮平傳子至孫據有其地遺址尚</hi>
　　　<hi>存又大寳城亦在貴徳州方輿紀要貴徳在瀋陽衛東八十里又奉徳廢縣在貴徳州東遼志</hi>
　　　<hi>属貴徳州金廢</hi>
　　信州<hi>在鐵嶺縣東北界遼史地理志本越喜故地渤海置懷逺府治懐福縣聖宗開泰七年以</hi>
　　　<hi>地鄰高麗置信州彰聖軍又改置武昌縣為州治金為信州彰信軍元時州縣俱廢元一統志</hi>
　　　<hi>信州在黄龍府西治武昌縣金皇統三年置志按信州自是古越喜地在今開原縣南全遼</hi>
　　　<hi>云在開原東北三百十里非是又按科爾沁左翼東南三百八十里有故城土人呼為信州城</hi>
　　　<hi>但以地里考之鐵嶺東北遼時信州境也故仍附誌焉</hi>
<pb n="KR2k0040_WYG_104-24a"/>
　　雙城故縣<hi>在鐵嶺縣西遼史地理志雙州保安軍本挹婁故地渤海置安定軍久廢烏魯</hi>
　　　<hi>斯王從太宗南征以所俘鎮定二州之民建城置州冶雙城縣全遼志雙城縣在鐵嶺城西六</hi>
　　　<hi>十里考鐵嶺實為挹婁國地今挹婁城在其南境雙州在鐵嶺城西知亦挹婁故地也  烏魯</hi>
　　　<hi>斯䝉古語解見人物卷原作漚里僧今譯改</hi>
　　　復州<lb/>
　　永康故縣<hi>今復州治遼史地理志復州懷徳軍興宗置統縣二永寧徳勝金大定七年更</hi>
　　　<hi>名永康元廢明置衛於此元一統志廢復州本遼遷民縣属黄龍府後置復州號永寧軍節度</hi>
　　　<hi>改縣曰永寧復又更為永康省豐水扶羅入焉金因之地肥沃有耕稼之利明一統志復州衛</hi>
<pb n="KR2k0040_WYG_104-24b"/>
　　　<hi>在都司城南二百四十里又舊志云永寧監城在復州城北五十里明初𨽻苑馬寺嘉靖十四</hi>
　　　<hi>年苑馬寺卿楊最以石甃之神宗五年重修並詳城池卷</hi>
　　歸勝故縣<hi>在復州城北六十里有土堡遼史地理志歸州太祖平渤海以降戸置後廢統</hi>
　　　<hi>和二十九年伐高麗以所俘渤海戸復置又按復州城南六十里有横山縣建置無考</hi>
　　　寧海縣<lb/>
　　化成故縣<hi>今寧海縣治遼史地理志蘇州安復軍本高麗南蘇地興宗置兼置來蘇縣為</hi>
　　　<hi>州治金廢州皇統三年改置化成縣𨽻復州貞祐四年復陞為金州元廢明一統志唐置金州</hi>
　　　<hi>至元廢今置金州衛於此又有懐化廢縣在縣東遼置属金州金廢松漠紀聞東京有蘇扶等</hi>
<pb n="KR2k0040_WYG_104-25a"/>
　　　<hi>州與中國登州青州相直東丹王封于此謂之人皇王不得立自蘇乘筏浮海歸唐鴨江行部</hi>
　　　<hi>誌自永康次順化營中途望西南兩山巍然浮于海上訪諸野老云此蘇州闗也遼之蘇州今</hi>
　　　<hi>為化成縣闗禁設自有遼以其南來舟楫亦出此途不能登岸想隋唐之伐高麗兵糧戰艦亦</hi>
　　　<hi>自此來南去百里有山曰鐵山常屯甲士七千人以防海路  按元史有金復屯田萬戸府是</hi>
　　　<hi>元亦未嘗廢也又按遼志謂蘇州本高麗南蘇地漢志高句麗縣有南蘇水或城因此得名今</hi>
　　　<hi>以地里考之南蘇州不應在寧海界内恐不免附㑹</hi>
　　哈斯罕路<hi>金史本紀太宗天㑹二年命南路軍帥楝摩以甲士千人益哈斯罕路以備高</hi>
　　　<hi>麗七年徙哈斯罕路節度使治寧州置都統司明昌四年廢有化成闗國言曰哈斯哈雅通考</hi>
<pb n="KR2k0040_WYG_104-25b"/>
　　　<hi>遼遷女真大姓于遼陽之南而著籍焉使不得與本國往來謂之哈斯罕又金史呼錫黙傳以</hi>
　　　<hi>哈斯罕歸太祖自言為始祖兄阿庫納之後北盟㑹編遼太祖遷女真大姓數千戸置遼陽之</hi>
　　　<hi>南使不得與本國相通名曰哈斯罕謂之熟女真自咸州東北分界入山谷至於粟末江中間</hi>
　　　<hi>所居𨽻咸州兵馬司許與本國往來非熟女真亦非生女真也自粟末之北寧江之東北處界</hi>
　　　<hi>外者則謂之生女真遼國沿邊置東京黄龍府兵馬都部署司咸州湯河兵馬司東北路統軍</hi>
　　　<hi>司分𨽻之謂之羈縻道隅按寧州遼属東京道縣一新安史雖不言方  而闗曰化成則即為</hi>
　　　<hi>寧海境無疑曷哈斯罕國語解見闗郵卷原作合蘇欵又作  蘇館哈斯哈雅䝉古語哈斯玉</hi>
　　　<hi>也哈雅牆也原作曷撒罕酉棟摩國語解見名宦卷原作誾母呼錫罕裙也原作胡十門阿庫</hi>
<pb n="KR2k0040_WYG_104-26a"/>
　　　<hi>納窮盡之盡也原作阿古迺今俱譯改</hi>
　　　岫巖城<lb/>
　　秀巖故縣<hi>在岫巗城東本名大寧鎮金明昌四年升為秀巖縣秦和四年廢為鎮貞祐四</hi>
　　　<hi>年復為縣元廢明設撫民通判駐此今為岫巖明一統志在都司東南三百里今葢平縣東二</hi>
　　　<hi>百四十里有新秀巖城其東十里又有舊秀巖城舊志新秀巖城在縣東一百六十八里舊秀</hi>
　　　<hi>巖城在新城東四里皆非今秀巖城地</hi>
　　　鳯凰城<lb/>
　　開州<hi>即今鳯凰城遼史地理志開州鎮國軍本濊貊地屬東京高麗為慶州渤海為東京龍原</hi>
<pb n="KR2k0040_WYG_104-26b"/>
　　　<hi>府都督慶鹽穆賀四州事故縣六曰龍原永安烏山壁谷熊山白楊皆廢叠石為城周圍二十</hi>
　　　<hi>里唐薛仁貴征高麗與其大將温沙門戰熊山擒善射者於石城即此遼太祖平渤海徙其民</hi>
　　　<hi>于大部落城遂廢聖宗伐新羅還周覽城基復加完葺開泰三年遷雙韓二州千餘戸實之號</hi>
　　　<hi>開封府開逺軍節度更名鎮國軍治開逺縣兼領鹽穆賀三州金廢全遼志開州城在遼陽城</hi>
　　　<hi>東三百六十里即今鳯凰山堡四面石崖峭壁東北二門城隨山鋪砌可容十萬衆唐太宗駐</hi>
　　　<hi>驆於此城今廢東按後漢書濊貊與高句麗沃沮南與辰韓接  窮大海西至樂浪新唐書渤</hi>
　　　<hi>海以濊貊故地為東京曰龍原府亦曰柵城府領慶鹽穆賀四州又云龍原東南瀕海日本道</hi>
　　　<hi>也其地在今朝鮮東界考明成化中朝鮮使還遇掠鳯凰山下奏乞更開貢道於舊路南因築</hi>
<pb n="KR2k0040_WYG_104-27a"/>
　　　<hi>此城則今鳯凰城已非遼為開州渤海為龍原之舊矣古今建置不同特存其名耳不必膠柱</hi>
　　　<hi>而論也又舊志云鳯凰城在府東南四百二十里遼陽一百二十里四百二十减一百二十知</hi>
　　　<hi>城去遼陽果三百餘里也全遼志説合</hi>
　　博索府<hi>在鳯凰城東金史地理志博索府路國初置統軍司天徳二年置總管府貞元元年</hi>
　　　<hi>與海蘭路總管並為尹兼本路兵馬都總管此路皆明安戸元史地理志元初以博索府廣寧</hi>
　　　<hi>府等作四路至元十七年以博索府属遼陽行省後廢博索府為巡檢司唐賈耽道里紀登州</hi>
　　　<hi>東北海行入鴨緑江口舟行百餘里又小航沂流三十里至泊汋口得渤海之境渡遼水五百</hi>
　　　<hi>里至安東都䕶府府故㐮平城也東南至平壤城八百里西南至建安城三百里故平郭縣也</hi>
<pb n="KR2k0040_WYG_104-27b"/>
　　　<hi>南至鴨緑江北泊汋城七百里故安平縣也明一統志博索府在遼東都司東四百七十里金</hi>
　　　<hi>置總管府元省汋按此為自營州陸行之路安平係西安平泊  口泊汋城當即博索二字之</hi>
　　　<hi>轉音也唐貞觀二十二年薛萬徹伐高麗圍泊汋城而還即此据賈躭所紀城在鴨緑江北西</hi>
　　　<hi>南去鴨緑江入海處僅一百三十餘里元時所以割高麗之義州來属也漢志稱馬訾水由西</hi>
　　　<hi>安平入海焉訾即鴨緑江元一統志亦稱鴨緑江由博索府東南入海則博索之本于泊汋明</hi>
　　　<hi>矣九又按自遼陽城守東南至鳯凰城守界一百  十里鳯凰城東南至義州界一百二十里</hi>
　　　<hi>為朝鮮界凡三百十里明志稱鳯凰城在遼東都司東南三百五十里博索府應在鳯凰城東</hi>
　　　<hi>一百餘里今博索原作婆速  譯改</hi>
<pb n="KR2k0040_WYG_104-28a"/>
　　來逺州<hi>在鳯凰城及岫巖東南界遼史地理志來逺城本熟女真地統和中伐高麗以燕軍</hi>
　　　<hi>驍猛置兩指揮建城防戌兵事属東京統軍司金史地理志來逺州舊來逺城本遼熟女真地</hi>
　　　<hi>大定二十二年升為軍後為州元一統志來逺城本熟女真地遼伐高麗於此建城先是高麗</hi>
　　　<hi>軍敗值冬雪彌旬不止人馬多斃軍會鴨緑江餘軍漂溺遼主隆緒次來逺界有防邊猛軍數</hi>
　　　<hi>十人遇而刼之逮間所從來開襟示其金製環甲衆軍驚散遼主至遼城收不在營中者誅之</hi>
　　　<hi>金升來逺軍</hi>
　<lb/>
　<lb/>
<pb n="KR2k0040_WYG_104-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷一百<lb/>
</p>
<p>
</p>
  </div>
</body>
</text>
</TEI>
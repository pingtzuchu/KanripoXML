<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_117-1a"/>
欽定四庫全書<lb/>
欽定盛京通志巻一百十三<lb/>
　　　厯朝藝文<hi>五</hi>
　　記<lb/>
<pb n="KR2k0040_WYG_117-2a"/>
欽定四庫全書<lb/>
欽定盛京通志巻一百十三<lb/>
　　　厯朝藝文<hi>五</hi>
　　記<lb/>
　　遼右書院記　　　　　　　　<hi>明</hi>賀　欽<lb/>
　　𢎞治癸丑秋南燕繡衣樊公按治東土以教育人<lb/>
　　材為首務乃選河東西諸生之優等者庠各有差<lb/>
　　建遼左遼右二書院分處之讀書其中以相切磨<lb/>
<pb n="KR2k0040_WYG_117-2b"/>
　　延學行老成師儒主之復命官典薪米供億之費<lb/>
　　院額之扁廵撫都憲河南張公九雲之所署也樊<lb/>
　　公臨古宜枉顧病夫請為遼右書院記欲成諸生<lb/>
　　而久斯院辭以迂鄙不足辱命繼而托分守叅戎<lb/>
　　金䑓王公彦箴懇求不己乃為一言夫古今之道<lb/>
　　一而古今之學不能一葢古之學者將以明此道<lb/>
　　而體于身足乎已而及乎物非若今之學者務誦<lb/>
　　讀工組織要聲光徼利禄而已此義利正邪之分<lb/>
<pb n="KR2k0040_WYG_117-3a"/>
　　而治道汚隆生民休戚之所係焉者予不能茍同<lb/>
　　流俗謹取紫陽文公之教於白鹿者躬勉以訓子<lb/>
　　弟暨館下之生時人不迂濶之者鮮矣今樊公之<lb/>
　　記斯院乃不我迂而惓惓是托公其有意於法古<lb/>
　　乎則亦遵文公之規而已葢其所示立教之目為<lb/>
　　學之叙修身處事接物之要炳然具在至所謂誠<lb/>
　　明两進敬義偕立其丁寜之意愈益深切諸生由<lb/>
　　是以進髙乃志正乃學實乃功以祛習俗趨利之<lb/>
<pb n="KR2k0040_WYG_117-3b"/>
　　鄙陋吾知徳成而才富體立而用行進足以匡吾君<lb/>
　　而澤吾民退足以化其鄉而善其俗夫然後古聖賢<lb/>
　　垂教之意可以不悖朝廷育才之心可以無負而樊<lb/>
　　公之建斯院與夫聳㬰而成之者亦皆有光于無窮<lb/>
　　矣嗟夫此固諸生之所以成而斯院之所以久者與<lb/>
　　書曰事不師古以克永世匪説攸聞故敢以是為諸<lb/>
　　生勸敢以是為将來告樊公名祉字介福丁未進士<lb/>
　　是役也提調者參戎王公銘督工則都閫魯公勲云<lb/>
<pb n="KR2k0040_WYG_117-4a"/>
　　史氏倚廬記　　　　　　　　<hi>明</hi>賀　欽<lb/>
　　史氏祖山東東昌聊城人今為古宜金紫巨家君<lb/>
　　名璠字公玉昭信校尉百戸公諱鑌之三子也生<lb/>
　　而剛明自好雅重鄉里雖處廛市而衣冠言動簡<lb/>
　　飭不少慢浮薄者或誚之曰乃亦士夫態耶君惟<lb/>
　　自信而己既而遣其仲子册從病夫逰病夫教人<lb/>
　　不能專事口語文辭以取青紫必首以文公小學<lb/>
　　使人讀而躬行之迂之者恒多史公乃能于其家<lb/>
<pb n="KR2k0040_WYG_117-4b"/>
　　亦取小學學焉誚之者亦甚而君子自信益篤𢎞<lb/>
　　治五年仲冬母安人劉以夀終哀毁如禮乃于中<lb/>
　　門之外縳數椽為倚廬居焉絶肉酒逺帷薄且未<lb/>
　　嘗一造親故之側以終䘮制又常以其自制居第<lb/>
　　讓其季焉是其行誼今之士夫毎每難之矧流俗<lb/>
　　之浮薄者耶嗟乎禮教之壊久矣滔滔者固無足<lb/>
　　言而仁人孝子之間出者復徃徃舍神靈而守塜<lb/>
　　墓孝有餘而學不足守先王中制者希矣故記史<lb/>
<pb n="KR2k0040_WYG_117-5a"/>
　　君之行于其廬以世其子若孫且以告吾之鄉人<lb/>
　　北鎮廟記　　　　　　　　　　<hi>明</hi>賀　欽<lb/>
　　舜即位分冀醫無閭之地為幽州于時分州十二<lb/>
　　各封一山以為一州之鎮醫無閭山即幽州之鎮<lb/>
　　也按書傳及職方氏俱作無後變無為巫考之廣<lb/>
　　寜志云山在城西五里廟在山南今驗地里城西<lb/>
　　五里無山又云清安寺即觀音閣在閭山内去城十<lb/>
　　二里今閣入山僅二里許則是山距城十里與今<lb/>
<pb n="KR2k0040_WYG_117-5b"/>
　　地里歩數正合而志云五里者傳冩之訛也今廟<lb/>
　　在山之陽去山五里四分里之一距城三里四分<lb/>
　　里之三唐開元中封山神為廣寜公金加封為王<lb/>
　　元以閭山宻近邦畿大徳間加封貞徳字嵗祀與<lb/>
　　嶽凟同元季值兵燹止遺正殿三間我太祖髙皇<lb/>
　　帝洪武二十三年於寢田之南建瓦屋三間左右司<lb/>
　　各一間别于廟東建宰牲亭神庫神厨各三間繚<lb/>
　　以垣墻春秋命有司致祭太宗文皇帝永樂十九<lb/>
<pb n="KR2k0040_WYG_117-6a"/>
　　年特勅所司撤其舊而創搆前殿五間中殿三間<lb/>
　　後殿七間殿前又搆御香殿五間以貯朝廷之䧏<lb/>
　　香通為一臺髙丈餘周鑿白石為欄後殿前左右各<lb/>
　　建殿五間前殿前東西各建左右司十一間又建<lb/>
　　神馬門及外垣磚甃朱門通二層入門以漸而髙<lb/>
　　就地勢為之也厯嵗滋久鴛瓦日脱椽木漸朽簷<lb/>
　　宇傾垂梁棟欹斜毎遇滛雨浸及神座先是守臣<lb/>
　　以邉事旁午不暇及此成化戊戍鎮守太監韋朗<lb/>
<pb n="KR2k0040_WYG_117-6b"/>
　　自開元遷此到任三日謁廟觀之惕然不寜謂前<lb/>
　　廵撫陳公鉞總戎侯公謙曰吾輩奉命守是方為<lb/>
　　神人所依今一方山鎮之神廟壊弗安則鎮守之<lb/>
　　臣豈得自安乎是當急為修茸也二公是之于是<lb/>
　　命官董其事鳩工市材凡殿宇及左右司門牆朽<lb/>
　　腐者撤而易之傾斜者扶而正之損者修之葺之<lb/>
　　廢者營之補之又得監鎗監丞洪義縂儲即中金<lb/>
　　廸協守叅將崔勝咸加賛襄之力材用不取所司<lb/>
<pb n="KR2k0040_WYG_117-7a"/>
　　工力不勞軍士經始于是年秋九月落成于成化<lb/>
　　癸邜夏四月廟貎煥然一新告成之日太監與總<lb/>
　　戎請予紀其事以垂於後用是記之<lb/>
　　大望海寺記　　　　　　　　<hi>明</hi>王　佐<lb/>
　　墖山為寜逺屬城去城西南八里許松山在焉寺<lb/>
　　居山之陽東望大海極目千里溪谷縈紆土地沃<lb/>
　　衍實勝境也兵燹之餘汩沒於斷蓬枯草間者非<lb/>
　　一日而遺址尚在景㤗改元之初有僧印静者飛<lb/>
<pb n="KR2k0040_WYG_117-7b"/>
　　錫至此徘徊瞻眺目睹而心悦之遂結草為廬坐<lb/>
　　卧三載一夕忽夢神人呼之引至平曠地指小古<lb/>
　　井云内有古物師凌晨汲之果得銅鐘一枚題曰<lb/>
　　至正十四年四月吉日松山大望海寺住持興善<lb/>
　　其列名餘僧仍不下百人始知望海寺古刹也墖<lb/>
　　山指揮李君榮白副將東寜伯焦公即具木石命<lb/>
　　工重建佛殿廣設僧堂命印靜為住持以率僧衆<lb/>
　　事甫畢而師圓寂矣不數年舊業多圮其徒義聰<lb/>
<pb n="KR2k0040_WYG_117-8a"/>
　　重新之外立觀音閣拙地復得鐃鈸螺磬十餘事<lb/>
　　題曰㤗和四年三月吉日敕賜松山法華禪寺住<lb/>
　　持如賢此葢文宗時物意者兹寺舊名法華而曰<lb/>
　　大望海者乎元間所更乎無碑記冄考傳疑可也<lb/>
　　指揮楊君宗白叅將盛公銘命致政百户羅漢義<lb/>
　　官王政董匠事毁者飾之缺者増之傍立鐘鼓樓<lb/>
　　閣廡其左右二門其前繚以四垣鼎鼎然東北一<lb/>
　　鉅麗觀也又命石王沈賢礱石為碑記其事以垂<lb/>
<pb n="KR2k0040_WYG_117-8b"/>
　　不朽始於景泰初元而成於𢎞治九載以世而計<lb/>
　　則二以嵗而計則四十有七以匠石工費而計不<lb/>
　　下數千百緍成之不易如此謀雖成於印静而業<lb/>
　　實創於焦公事雖畢於義聰而功實成於盛公也<lb/>
　　嗣義聰之後者當思前人剏業之甚難後人守成<lb/>
　　之不易哉<lb/>
　　普陀寺觀音閣記　　　　　　<hi>明</hi>文　貴<lb/>
　　錦成而北有巨山壁立千尋葱蒨如繪中凾一洞<lb/>
<pb n="KR2k0040_WYG_117-9a"/>
　　深廣可半畆許洞西丈餘懸崖下垂而内空若穹<lb/>
　　廬然洞下左側則泉一泓甘冽可飲真洞天福地<lb/>
　　也昔人於此曾造置尺許石佛百餘故謂之石堂<lb/>
　　道院正統初鎮守太監王彦嘉兹勝概屬備禦都<lb/>
　　指揮李鎮等庀材鳩工大啟招提之境於洞中上<lb/>
　　範菩薩羅漢具番漢老少像於崖下木鏤千手千<lb/>
　　眼觀音被以渾金貯以傑搆山頭樓閣參差山下<lb/>
　　河流縈繞婆娑草樹幾於紫色琅玕厯亂山禽或<lb/>
<pb n="KR2k0040_WYG_117-9b"/>
　　似雪衣鸚鵡客有逰南海普陀落伽者以為似之<lb/>
　　因名普陀寺而鄉人悉以觀音寺稱焉寺内古松<lb/>
　　數株冬雪覆之青白可愛石堂松雪為錦州八景<lb/>
　　之一者此也成化己丑庚寅間余恒此下帷至乙<lb/>
　　未南宫弋獲厯任中外者四十八年嘉靖改元春<lb/>
　　予告旋里暇日復徃訪焉見崢嶸者傾隤輝煌者<lb/>
　　剥落大非當年比矣感嘆之餘因誦劉夢得冄逰<lb/>
　　元都觀絶句主僧福堅聞之曰種桃道士故在請<lb/>
<pb n="KR2k0040_WYG_117-10a"/>
　　為劉郎芟去免葵燕麥重栽桃千樹何如余曰甚<lb/>
　　善渠遂謀之檀那金鳯閻鉞欣然倡輸恊力營辦<lb/>
　　適本城指揮寜逺偹禦亦施送椽檩各百餘事工<lb/>
　　甫就緒而福堅圓寂矣頼舊住持戒昇與弟子福<lb/>
　　縁踵其蹟黽勉同心仍向城㕓鄰堡勸助口食人<lb/>
　　工就山中燒造甎瓦為岩下大士創閣一座明一<lb/>
　　暗三重檐轉角壁砌圬墁一出閻鉞之手規制雖<lb/>
　　不甚宏而間架翬飛塗飾藻麗非尋常可擬也肇<lb/>
<pb n="KR2k0040_WYG_117-10b"/>
　　工於嘉靖乙酉之夏竣事於戊子之秋金鳯邀上<lb/>
　　舍李翥之謁余求記余以頭白歸來值此輪奐一<lb/>
　　新乃匡山讀書處致足樂也故作其建寺改名之<lb/>
　　由及造閣嵗月始終俾刻之石以示來逰者<lb/>
　　逰千山記　　　　　　　　　<hi>明</hi>程啟克<lb/>
　　千山遼陽城南六十里秀峯疊嶂綿亘數百里東<lb/>
　　引甌脱南抱遼陽嶻嶪蓊鬱時有佳氣如海蜃然<lb/>
　　嘉靖丁亥予戍撫順丙申遷葢州道出遼陽乃與<lb/>
<pb n="KR2k0040_WYG_117-11a"/>
　　同志徐劉二子逰焉出南門過八里莊石門釣魚<lb/>
　　臺䑓葢屯戍舊址也東北有温泉瑩潔可鑑南折<lb/>
　　入山數里抵祖越寺路頗峻稍憇於寺之禪堂<lb/>
　　乃登萬佛閣閣在半山縁崖旋轉越飛梁而入凭欄<lb/>
　　四望天風泠然因宿於寺時戊子日也循東山望<lb/>
　　螺峰附太極石人巖澗髙不滿丈深倍之廣半俯<lb/>
　　看萬佛閣在下方矣前有亭曰一覧亭一覧亭迤<lb/>
　　西而北入龍泉寺晡時徃香巖亂溪而東巖壑窈<lb/>
<pb n="KR2k0040_WYG_117-11b"/>
　　窕僧房半出雲間扶扙登之明晨己丑寺僧設齋<lb/>
　　乃行憇大樹下人境空寂翛然有遺世之想東峰<lb/>
　　危險徐劉二子浮白引滿其間適有吹笳者聲振<lb/>
　　林樾聞之愀然由此至大安自東而北自龍泉至<lb/>
　　此約二十餘里陡絶汚䧟懸崖怪石後先相倚撫<lb/>
　　孤山看深壑竒花異卉錯雜如繡行復數里隍堂<lb/>
　　中開諸山羅列髙爽清曠視三寺為最西峰空洞<lb/>
　　倚天徐子題曰通明天是夕有雨意翼日庚寅晴<lb/>
<pb n="KR2k0040_WYG_117-12a"/>
　　霽登中峰顧瞻京國逺聎荒徼山海混茫無際東<lb/>
　　有羅漢洞髙寒襲人又數息至雙井一在樹下一<lb/>
　　在亂石間泉甚甘冽又數息抵僊人䑓峭壁斷崖<lb/>
　　北隅以木梯登望之股栗健者匍匐而上有石枰<lb/>
　　九僊環奕焉自仙人䑓尋中㑹寺入溪穿石荆棘<lb/>
　　塞路不可杖徑僅容雙趾以疋布縳脚使人從後<lb/>
　　挽之扶籐側足盤跚而歩危甚劉子先之徐子與<lb/>
　　予相去數武摘山花以詩贈余余亦倚聲和之跌<lb/>
<pb n="KR2k0040_WYG_117-12b"/>
　　坐石上一老進麥餅值饑食之厭問其姓氏笑而<lb/>
　　不答乃至寺自大安山行㡬二十里困憊坐僧房<lb/>
　　久之起視山岡而浮屠相向爭聳乃自中㑹返祖<lb/>
　　越從者病取道右橋宿南村農家回望諸峰如在<lb/>
　　天上矣兹山之勝宏潤秀麗磅礴盤結不可殫述<lb/>
　　使在中州當與五嶽等僻在東隅髙人逰士罕至<lb/>
　　焉物理之幸不幸何如也昔桞州山水以子厚顯<lb/>
　　予之劣陋弗克傳其勝姑撮其大概如此<lb/>
<pb n="KR2k0040_WYG_117-13a"/>
　　釣魚䑓祠記<lb/>
　　凡有功於人者祀報之義也醫閭先生教化鄉閭<lb/>
　　者四十年異端之教不行焉鄉人為祠祀之不謂<lb/>
　　義乎先生姓賀諱欽字克恭家醫巫閭山因號焉<lb/>
　　天性髙明幼學即有志於古及見性理羣書朝夕<lb/>
　　玩索而有得乃益自信古聖經書本教躬行不可<lb/>
　　徒自從説己也乃益厭俗學舉進士為給事思盡<lb/>
　　厥職有犯無隠成化戊子春京師災乃上䟽大畧<lb/>
<pb n="KR2k0040_WYG_117-13b"/>
　　謂應天以實不以文不報遂自劾又不報乃告病<lb/>
　　歸築室圃中取古聖賢書以漸幽討非弔䘮問疾<lb/>
　　不出如是者數年大有所得乃教鄉人鄉人故事<lb/>
　　重佛老及諸不經之神先生乃製祀外神文俾祀<lb/>
　　而悉焚之上下翕然從之無梗焉者於是趨門牆<lb/>
　　者日益衆學者始至必詢其奉先祀事父兄之節<lb/>
　　茍簡則亟命改之曰學者學何事也而可緩於是<lb/>
　　耶毎謂朱子白鹿洞規為經書機要小學書為<lb/>
<pb n="KR2k0040_WYG_117-14a"/>
　　日用凖則自修教人一本於是故異端之説無自<lb/>
　　以入而義州之俗獨美𢎞治初以大學士劉吉<lb/>
　　薦除陜西叅議賜璽書假以便宜㑹母病不果行<lb/>
　　乃條陳四事一曰資真儒以講聖學二曰薦賢才<lb/>
　　以輔治道三曰遵祖訓以處内官四曰興禮樂以<lb/>
　　化天下皆世切要鑿鑿可行䟽未上而母疾不起<lb/>
　　遣子上之且辭新職許之而寢其言識者有遺憾<lb/>
　　焉先生好山水毎景物熈明輙携親友逰釣凌溪<lb/>
<pb n="KR2k0040_WYG_117-14b"/>
　　之滸徜徉竟日殁後五年鄉人思先生者相謂曰<lb/>
　　吾人之不為物老惑者先生之功也吾人幸見先生<lb/>
　　而被其教也先生徃矣恐久而忘之吾不忍於吾<lb/>
　　之身而忘先生也吾子孫不幸不及見先生而不<lb/>
　　䝉其教也先生徃矣恐久而不知之吾不忍吾之<lb/>
　　子孫不知先生也凌溪先生逰樂所也盍為祠嵗<lb/>
　　時祀之使吾人接之於目思之於心則先生之教<lb/>
　　猶在也使吾子孫接之於目思之於心則先生之<lb/>
<pb n="KR2k0040_WYG_117-15a"/>
　　教亦不敢違也嗚呼先生之功亦大以逺乎哉嘗<lb/>
　　聞先生學出白沙白沙者廣南陳公甫也史謂陳<lb/>
　　公甫作詩好竒時人多宗之予生也晩不及登白<lb/>
　　沙之堂知其人也使白沙而止於作詩好竒也則<lb/>
　　作詩好竒為信而先生不作詩好竒所造乃其自<lb/>
　　得使白沙而不止於作詩好竒也則作詩好竒為<lb/>
　　誣而先生不作詩好竒所造乃為善學因併及之<lb/>
　　逰醫巫閭山記　　　　　　　<hi>明</hi>周　祚<lb/>
<pb n="KR2k0040_WYG_117-15b"/>
　　嘉靖九年九月給事周子按遼東事至醫閭山之<lb/>
　　地適侍御謝子以觀風至地官㓂子以督餉至周<lb/>
　　子曰宿羡醫巫閭之羙請觀之謝子冦子曰盍觀<lb/>
　　乎以三子似宜觀也乃盟是月二十二日遂至觀<lb/>
　　音閣觀音閣者醫巫閭之勝也嵓岫萬狀盡出天<lb/>
　　上三子登且觀飲酒而樂周子曰觀而樂矣有感<lb/>
　　乎謝子曰吾觀其山之穴㟏焉岈焉崎焉嶔焉空<lb/>
　　空焉洞洞焉其風氣所出乎㓂子曰吾觀其山之<lb/>
<pb n="KR2k0040_WYG_117-16a"/>
　　土穹如窿如墳如營如熇熇如焞焞如其物類由<lb/>
　　産乎周子曰吾觀其山之形隩爾窒爾嶄爾嶻爾<lb/>
　　崒嵂爾兀結爾開而磅礴爾聚而輸菌爾其封守<lb/>
　　攸藉乎感止於是耶謝子曰吾觀而風氣俗所攸寓<lb/>
　　矣吾知其理而已矣㓂子曰吾觀而物類財所自<lb/>
　　生矣吾知其用而已矣周子曰吾觀而封守國所<lb/>
　　自設矣吾知其防而已矣吾三子是觀葢不多乎<lb/>
　　夫逰觀外蹟也而所感各有道焉則觀其可矣乎<lb/>
<pb n="KR2k0040_WYG_117-16b"/>
　　内外者道也消息者亦道也知所理則知所亂知<lb/>
　　所用則知所缺知所防則知所失是亦不可懼矣<lb/>
　　乎時同逰監軍王公總鎮劉公起而言曰三子之言<lb/>
　　近道矣非徒觀也是宜書周子歸因書為逰醫巫<lb/>
　　閭山記<lb/>
　　修廣寜左中屯衛學記　　　　　<hi>明</hi>江　奎<lb/>
　　衛治西北有廟學自正統元年廵撫李公濬始也<lb/>
　　公上䟽請建衛學詔許之於是錦州衛都指揮李<lb/>
<pb n="KR2k0040_WYG_117-17a"/>
　　真創建焉成化己亥指揮白欽増修之乙巳户部<lb/>
　　郎中毛君㤗飭繪聖賢四配十哲像厥後廢修無<lb/>
　　常嘉靖庚寅大學士張公璁奏正祀典撤塑像易<lb/>
　　木主更爵號改為至聖先師千古之非悉革迨今<lb/>
　　廟學駸廢圮矣己丑廵按李公輔謁廟命亟修之<lb/>
　　檄僉憲董君世彦議不果董陞任李公亦復命去<lb/>
　　丙寅廵撫魏公學曽至鎮守王公治道又言之廵<lb/>
　　按李公淑和來試士僉憲何君<graphic n="KR3014" url="https://raw.githubusercontent.com/kanripo/KR-Gaiji/master/images/KR3014.png" mimeType="image/png"/>奉檄議修委指<lb/>
<pb n="KR2k0040_WYG_117-17b"/>
　　揮周之畢董其事發庫銀四十餘两市材鳩工計<lb/>
　　估不敷議增八十餘两乃搆正殿五楹作翼道周<lb/>
　　圍石欄凡二十餘丈東西廡各五楹㦸門一楹櫺<lb/>
　　星門樓三楹㦸門之東曰名宦祠西曰鄉賢祠各<lb/>
　　五楹明倫堂五楹两齊房十楹堂後敬一亭三楹<lb/>
　　堂左啟聖祠三楹官舍號房咸秩於理先是櫺星<lb/>
　　門近逼居民樹屏一靣乃令分守參将前守備錦<lb/>
　　州趙君完易民舍基地南北約五丈餘東西倍之<lb/>
<pb n="KR2k0040_WYG_117-18a"/>
　　始鑿泮池一區磚橋一座中建石坊外聨石欄又<lb/>
　　於通衢之東去四十歩西去二十歩各建坊東之<lb/>
　　扁曰道冠古今西之扁曰德配天地壯偉華麗視<lb/>
　　昔加倍是役也經始於嘉靖丙寅冬訖事於隆慶<lb/>
　　己巳秋凡用材以株計則一千有三百石條以尺<lb/>
　　計則二千有二十甎瓦以片計則五十萬有三千<lb/>
　　灰以石計則一千有五十鐡以觔計則四百有十<lb/>
　　餼廩以斛計則二百有六夫役出之丁壯車輛出<lb/>
<pb n="KR2k0040_WYG_117-18b"/>
　　之屯堡而周子之畢綜理經畫實勞瘁焉然是學<lb/>
　　之修也而豈徒哉俾諸生睹廟學而修業者非六<lb/>
　　經無所用心非孝弟無所造就也故曰堯舜之道<lb/>
　　孝弟而已矣賀醫閭先生嘗以白鹿洞規教人而<lb/>
　　士知學之宗者其亦有聞風而興起者乎<lb/>
　　石塘曾公生祠記　　　　　　<hi>明</hi>盧　瓊<lb/>
　　君子之道有三正志定畧仁及衆也書曰艱大考<lb/>
　　翼不可征定亂難也而况倉卒之變乎維忠以正<lb/>
<pb n="KR2k0040_WYG_117-19a"/>
　　志耳又曰倚乃身迂乃心安民難也而况逺邇一<lb/>
　　致乎維智以定畧耳又曰式敷民徳永肩一心民<lb/>
　　懐難也而况久思乎維仁以及衆耳三者有一焉<lb/>
　　皆足以樹勲建名而况兼之乎此遼之人所以生<lb/>
　　祀曾公也公代建兹土遼陽戍卒以撫臣革之貞<lb/>
　　厲窮兇者蝟集為亂登陴閉門渙無統紀公時自<lb/>
　　南衛聞變單騎入城諭之福禍衆心以定葢示包<lb/>
　　荒用慿河緩窮追之噬散吠聲之黨焉耳乃上䟽<lb/>
<pb n="KR2k0040_WYG_117-19b"/>
　　曰羣兇干紀保無他志願寛斧鉞以開其悔制曰<lb/>
　　可既而廣寜撫順相繼以逞公宻布而隂偵之無<lb/>
　　測識者三城首惡同日而俘葢釋壯頄受濡愠將<lb/>
　　欲刑故宥過始終無咎焉耳復上䟽曰倡為亂畧<lb/>
　　止此數夫願宥其餘以安反側制曰可夫以數百<lb/>
　　里之亂起於一旦聲色不動而東顧之憂以舒非<lb/>
　　忠以正之乎先是羽檄旁午朝議咸咈或謂此而<lb/>
　　不討恐釀藩鎮之亂公曰否非淮西澤潞比也或<lb/>
<pb n="KR2k0040_WYG_117-20a"/>
　　謂遣使招安且覘競絿公曰否非淳化西州比也<lb/>
　　以是鋒鏑之禍息而疆境頼以全活者不啻千萬<lb/>
　　計供億之費省而公私頼以不困者亦不啻千萬<lb/>
　　計以東人震驚仰望之私談笑而揮之使背帖於<lb/>
　　席非智以定畧乎寜遼之咽喉東西絡繹晝夜不<lb/>
　　息茍舉措一失受禍比他衛尤劇征討則有毁體<lb/>
　　裂肢逃山逾海之患遣使則有負曵鞭撻鬻産市<lb/>
　　嬰之憂今耕而食者曰公食之也織而衣者曰公<lb/>
<pb n="KR2k0040_WYG_117-20b"/>
　　衣之也父指其子祖指其孫曰公活之也非仁以<lb/>
　　及衆乎其師生父老相率而籲於守偹陸繼宗備<lb/>
　　禦袁東暘鳩木礱石立祠於學宫之西偏貌公之<lb/>
　　像而徵文於瓊或問曰生祠古與曰古也禮也義<lb/>
　　也公憫無辜之民横罹斮斫不計生死禍福以身<lb/>
　　任之力請於朝而得免議受公之恩非直欲旦暮<lb/>
　　見公之容而又使欲其子若孫皆知所自禮以義<lb/>
　　起古之道也昔文潞公澤及天下洛人生祀於資<lb/>
<pb n="KR2k0040_WYG_117-21a"/>
　　聖院張文定弭盗一方蜀人圖像於益遼之禍起<lb/>
　　於倉卒深淺成敗不可測而文定自外入又得伸<lb/>
　　縮自由公視之大難也而公才望日隆安知不為<lb/>
　　潞公乎公諱銑揚州人石塘其號也<lb/>
　　楊將軍祠記　　　　　　　　<hi>明</hi>許　國<lb/>
　　夫人客於天地間不免一死而無古今貴賤賢不<lb/>
　　肖罔不難之死固人之所難而亦有處之甚易者<lb/>
　　葢義之在人心尤有重於其死故也記曰士死制<lb/>
<pb n="KR2k0040_WYG_117-21b"/>
　　大夫死衆封疆之臣則死封疆夫制也衆也封疆<lb/>
　　也三者義之所在也義而死焉雖死不猶生乎故<lb/>
　　御極作人者崇激勸之典載筆勵世者侈揚扢之<lb/>
　　辭徒為其捐生畢命能人之所難能哉葢將以植<lb/>
　　天常立臣極慰烈士之忠魂而振頺俗之正氣焉<lb/>
　　耳遼左逰擊將軍楊公維藩以嘉靖四十四年守<lb/>
　　鎮武戰死嗚呼公其死制者耶死衆者耶死封疆<lb/>
　　者耶廵撫張公西銘廵按李公輔交章上其事贈<lb/>
<pb n="KR2k0040_WYG_117-22a"/>
　　廕賜𦵏外仍立祠以祀嗟夫皇恩優渥聖謨廣運<lb/>
　　寜非所以淑人心扶世教而以大義風天下乎葢<lb/>
　　嘗論之将為死官戰為死事是故顯功重爵非死<lb/>
　　莫致髙名勇略非死莫能成仁取義非死莫遂致<lb/>
　　死而生則掇將印博侯封固榮也致死而死則享<lb/>
　　廟食光簡䇿亦榮也生死皆榮而人顧恇怯退懦<lb/>
　　區區以保全首領為念而卒至於僨事者抑獨何<lb/>
　　哉公倜儻英發不拘小節而於義之所在則奮然<lb/>
<pb n="KR2k0040_WYG_117-22b"/>
　　赫然浩不可屈方戰殁時士卒有以圖後效為勸<lb/>
　　者厲聲叱之公之視死生為何如者公之姪總戎<lb/>
　　公死事於前而公復以逰擊死事於後予於是知<lb/>
　　公以忠義世其家舊矣今廟貌血食生氣凛然公<lb/>
　　雖死猶不死也彼區區全首領者蜉蝣爾獨不死<lb/>
　　哉予忝史館方且大書偉節為公不朽而於國家<lb/>
　　作人礪世之典又烏可無述故為書其麗牲之碑<lb/>
　　以應公之參戎君爕之請後賢過公祠下倘有誦<lb/>
<pb n="KR2k0040_WYG_117-23a"/>
　　吾語而式者乎<lb/>
　　錦州關帝廟記　　　　　　　<hi>明</hi>繆天成<lb/>
　　後漢前將軍闗公當漢歩既蹶之秋人思逐鹿公<lb/>
　　慨然有復興大志邂逅中山靖王之裔遂與涿人<lb/>
　　張飛約為兄弟誓同生死共事昭烈卒成鼎足中<lb/>
　　道而殂後人欽公祀以為神至宋大觀中追封武<lb/>
　　安王廟號義勇迄今數百年普天率土建廟貌以<lb/>
　　奉香火不啻千百計為文以頌厥功膾炙人口亦<lb/>
<pb n="KR2k0040_WYG_117-23b"/>
　　不啻千萬言奚俟愚後學小子喋喋穪述哉雖然<lb/>
　　公之大忠大勇炳如日星人皆仰之矣抑知乃公<lb/>
　　之大智成之乎嘗獻帝暗弱天下𤓰分功名之士<lb/>
　　誰不擇强盛者事之曺操挾天下令諸侯鍜甲礪<lb/>
　　刄雄據中原孫權席父兄累世之資跨長江天塹<lb/>
　　之險奄有江左如紹術軰亦皆割地稱雄互相虎<lb/>
　　視公視之直如狐䑕耳昭烈身不階尺土萍寄於<lb/>
　　小沛星散於徐州敗新野走當陽依江夏天下無<lb/>
<pb n="KR2k0040_WYG_117-24a"/>
　　投足之地公獨患難相從心如金石當事以成敗<lb/>
　　論者方爭噱其愚而公之智則有莫大於此者葢<lb/>
　　昭烈不得與羣雄較者一羣雄不得與昭烈較者<lb/>
　　二帶甲控弦誇强賈勇昭烈固不與羣雄埒矣然<lb/>
　　而昭烈天潢的𣲖統緒所歸應天順人名正言順<lb/>
　　彼竊據土宇睥睨神器者以臣抗君以逆犯順將<lb/>
　　孰與昭烈較且昭烈鼓仁鬯義開誠布公聨屬人<lb/>
　　心深固根本而操之奸權之褊紹無斷而寡謀術<lb/>
<pb n="KR2k0040_WYG_117-24b"/>
　　剛復而自用又孰與昭烈較哉惟公獨秉大智蚤<lb/>
　　見及此故舍强盛就孤獨逐草竊扶正統爵禄不<lb/>
　　能縻冶麗不能感金幣不能留危難不能奪其操<lb/>
　　死亡不能回其志幸而掃除僭偽廓清海宇闢乾<lb/>
　　坤於冄造揭日月以重光以綿漢家如蒂如髪之<lb/>
　　祀其心固盡而為漢之功臣即不幸而厯數有定<lb/>
　　景命難諶帝業蔑期捐軀報主獲與漢九廟君臣<lb/>
　　同逰於地下其心亦盡而不失為漢之純臣然則<lb/>
<pb n="KR2k0040_WYG_117-25a"/>
　　公之智何其卓乎向使智不及此失身吳魏縱樹<lb/>
　　有鴻功偉伐亦與夏侯惇周瑜軰伍耳烏能厯千<lb/>
　　百世為人敬仰如斯耶嗚呼公之智在生前已嚴正<lb/>
　　偽之辨公之智在後世必明戰守之宜我遼海為神<lb/>
　　京左臂大小武公非公之忠勇無所矜式逺近屬<lb/>
　　國非公之威靈無以震攝况錦尤邉境要衝乎故<lb/>
　　卜城西勝地襟山帶水築廟妥公以為一方保障<lb/>
　　起於成化大於𢎞治兩新於萬厯前後凡四舉矣<lb/>
<pb n="KR2k0040_WYG_117-25b"/>
　　今衛人遊擊王公汲倡謀髙公真繼之教諭張君<lb/>
　　志廸庠生紀君大學山右客陳君舜等皆捐資以助<lb/>
　　應更新者更之應仍舊者仍之門樓二楹則所增<lb/>
　　建也一時廊廡森嚴墻垣繚繞丹青與山色齊輝<lb/>
　　鈴鐸共河聲相荅跂如翼如巍然煥然視昔葢改<lb/>
　　觀哉興工於萬厯乙酉仲春竣事於辛亥孟秋故<lb/>
　　記<lb/>
欽定盛京通志卷一百十三<lb/>
</p>
<p>
</p>
  </div>
</body>
</text>
</TEI>
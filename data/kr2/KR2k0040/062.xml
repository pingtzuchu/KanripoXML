<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_062-1a"/>
欽定四庫全書<lb/>
欽定盛京通志卷五十八<lb/>
　　　歴朝人物<hi>一</hi>
　　漢<lb/>
　　晉<lb/>
　　前燕<hi>附</hi>
　　北魏<lb/>
　　北齊<lb/>
<pb n="KR2k0040_WYG_062-1b"/>
　　北周<lb/>
　　隋<lb/>
　　唐<lb/>
<pb n="KR2k0040_WYG_062-2a"/>
欽定盛京通志<lb/>
　　　歴朝人物<lb/>
　　　<hi>臣</hi>等謹按遼為古營州域風厚土博長白巫閭<lb/>
　　　之雄秀三江二遼之浩瀚磅礴鬱積間氣鍾靈<lb/>
　　　士生其間英偉魁碩維嶽降神生甫及申有由<lb/>
　　　然也兩漢六朝紀載簡略傳不數人洎乎遼金<lb/>
　　　創業佐命之材屏藩之彦接踵繼起山川靈秀<lb/>
　　　應運而興豈偶然歟臣等博考史傳徵信採輯<lb/>
<pb n="KR2k0040_WYG_062-2b"/>
　　　謹志歴朝人物第二十三<lb/>
<pb n="KR2k0040_WYG_062-3a"/>
欽定四庫全書<lb/>
欽定盛京通志卷五十八<lb/>
　　　歴朝人物<hi>一</hi>
　　漢<lb/>
　　王閎樂浪<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>邯人七世祖仲自琅邪遷至東漢初<lb/>
　　為郡三老更始敗土人王調殺郡守劉憲自稱大<lb/>
　　將軍樂浪太守建武六年光武遣太守王遵将兵<lb/>
　　擊之至遼東閎與郡曹吏楊邑等共殺調迎遵皆<lb/>
<pb n="KR2k0040_WYG_062-3b"/>
　　封為侯閎獨讓爵帝竒而徵之道病卒<lb/>
　　王景字仲通閎之子少學易遂闚衆書又好天文<lb/>
　　術數顯宗時有薦景能理水者詔與將作謁者王<lb/>
　　呉共修浚儀渠乃不復為害永平十二年議修汴<lb/>
　　渠引景問理水形便景陳其利害應對敏給帝賜<lb/>
　　景山海經河渠書禹貢圗發卒數十萬遣景與王<lb/>
　　呉治渠隄起滎陽至千乗海口千餘里景度地勢<lb/>
　　鑿山截澗防遏衝要疏決壅積十里立一水門令<lb/>
<pb n="KR2k0040_WYG_062-4a"/>
　　更相迴注無復潰漏之患隄成選御史建初八年<lb/>
　　遷廬江太守先是百姓不知牛耕郡界有楚孫叔<lb/>
　　敖所起芍陂稻田景至乃驅率吏民修起蕪廢教<lb/>
　　用犂牛由是墾闢倍多境内豐給又訓令蠶織為<lb/>
　　作法制初景以六經所載皆有卜筮而衆書錯糅<lb/>
　　吉凶相反乃𠫭紀衆家數術文書冡宅禁忌堪輿<lb/>
　　日相之屬適於用事者集於大衍元基云<lb/>
　　李久遼東人安帝時海賊張伯路寇東萊為青州<lb/>
<pb n="KR2k0040_WYG_062-4b"/>
　　刺史法雄所破逃還遼東久率鄉勇等共斬之遼<lb/>
　　地以寧<lb/>
　　晉<lb/>
　　李<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>字宣伯遼東襄平人父信早喪𦙍甫有知識<lb/>
　　即以喪禮自居又以祖敏浮海不知所終設木主<lb/>
　　事之舉孝亷㕘北軍事遷樂平侯相政尚清簡入<lb/>
　　為吏部郎銓綜亷平賜爵闗中侯遷御史中丞恭<lb/>
　　恪直繩百官憚之泰始初拜尚書轉太子少傅拜<lb/>
<pb n="KR2k0040_WYG_062-5a"/>
　　侍中加特進俄遷尚書令𦙍雖歴職内外兒病貧<lb/>
　　無以市藥帝聞賜錢十萬詔拜司徒簡亮持重稱<lb/>
　　為任職卒諡曰成孫志嗣爵<lb/>
　　前燕<hi>附</hi>
　　高詡遼東人善天文有權畧永嘉之亂避地隠居<lb/>
　　建武初慕容廆收攬豪傑詡杖䇿見之曰霸王之<lb/>
　　資非義不濟今晉室雖微人心猶附宜遣使江東<lb/>
　　示有所尊廆即遣長史王濟浮海詣建康勸進後<lb/>
<pb n="KR2k0040_WYG_062-5b"/>
　　廆承制以詡為郎中令及皝嗣進詡元莬太守皝<lb/>
　　破慕容仁復遼東欲盡坑其民詡諫止之皝又謀<lb/>
　　伐宇文逸豆歸詡曰必克但不利於将及進戰克<lb/>
　　之詡中流矢卒<lb/>
　　張統遼東人以樂浪帶方二城與高句驪主乙弗<lb/>
　　利相拒連年不解樂浪王遵説統歸廆廆為之置<lb/>
　　樂浪郡以統為太守遵㕘軍事後高句驪將如奴<lb/>
　　子據河城寇掠遼東統掩擊擒之<lb/>
<pb n="KR2k0040_WYG_062-6a"/>
　　韓夀遼東人太興二年慕容廆進據棘城宇文大<lb/>
　　人悉獨官率兵十萬逼城廆使召其子翰於徒河<lb/>
　　翰請於廆曰彼衆我寡易以計勝今城中之衆足<lb/>
　　以禦寇請為奇兵於外伺其間而擊之内外俱奮<lb/>
　　破之必矣若合兵為一使彼得專意攻城非䇿之<lb/>
　　得且示衆以怯恐士氣不戰自沮廆猶疑心夀進<lb/>
　　言曰悉獨官有慿陵之志将驕卒惰軍不堅固若<lb/>
　　竒兵猝起掎其無備必破之䇿也乃聴翰留徒河<lb/>
<pb n="KR2k0040_WYG_062-6b"/>
　　翰果出竒兵破悉獨官盡俘其衆<lb/>
　　北魏<lb/>
　　安同遼東人其先祖曰世高漢時以安息王侍子<lb/>
　　入洛厯魏至晉避亂遼東遂家焉同性端荘明惠<lb/>
　　好長者之言登國初魏太祖徴兵於慕容垂同奉<lb/>
　　使稱㫖從征姚平於柴壁進計截汾曲為南北浮<lb/>
　　橋乗西岸築圍姚興至遂不能救以功封北新侯<lb/>
　　明元即位命同持節循察并定二州宣詔撫慰問<lb/>
<pb n="KR2k0040_WYG_062-7a"/>
　　其疾苦糾舉守宰不法郡國肅然及太武監國以<lb/>
　　同與長孫嵩奚斤崔宏等八人共聴政同在官明<lb/>
　　察長於校練家法脩整為世所稱卒贈高陽王諡<lb/>
　　恭惠<lb/>
　　安難同之子幼有巧思初從杜超南伐以功為清<lb/>
　　河太守世祖時諸將頻征和龍皆以難為長史鑿<lb/>
　　山堙谷省力兼功遷給事中復以軍功賜爵清河<lb/>
　　子<lb/>
<pb n="KR2k0040_WYG_062-7b"/>
　　安原同之子雅性矜嚴沈勇多智明元時鎮撫雲<lb/>
　　中寛和愛下甚得衆心蠕蠕犯塞輒摧破之賜爵<lb/>
　　武原侯太武即位拜駕部尚書進爵河間公<lb/>
　　安頡原之子辨慧多䇿略最有父風太祖初為内<lb/>
　　侍長令察舉百僚糾刺無所避宜城王奚斤追夏<lb/>
　　主赫連昌至安定馬疫糧乏為所敗頡時為監軍<lb/>
　　欲決死戰斤言馬少欲待救騎頡曰兵疲力屈士<lb/>
　　有飢色不一決戰則死在旦夕何救之可待等死<lb/>
<pb n="KR2k0040_WYG_062-8a"/>
　　當戰死寧可坐受囚乎斤猶不從頡與尉眷等謀<lb/>
　　選騎待之昌来攻壘頡出力戰擒昌送京師賜爵<lb/>
　　西平公攻宋拔洛陽潰虎牢招降萬餘户頡為将<lb/>
　　善綏士衆及卒降者無不歎惜神䴥四年贈王爵<lb/>
　　諡曰襄<lb/>
　　屈恒字長生昌黎徒河人沈粹有局量太宗時以<lb/>
　　破平涼功賜爵濟北公㳟宗在東宫恒領太子少<lb/>
　　傅内外稱平世祖委以太政車駕出征常居中留<lb/>
<pb n="KR2k0040_WYG_062-8b"/>
　　鎮與盧魯元俱賜甲第卒贈征西大将軍諡曰成<lb/>
　　盧魯元昌黎徒河人寛和有雅度明元時以忠謹<lb/>
　　給侍東宫太宗親愛之及即位以為中書侍郎魯<lb/>
　　元益謹肅内外臣工莫不敬憚性多容納與人交<lb/>
　　掩惡揚美公卿咸親附之太祖征赫連昌親追擊<lb/>
　　入其城門魯元隨以出入有保䕶功遷太保録尚<lb/>
　　書事賜第於宫門南卒贈襄城王諡曰孝<lb/>
　　高道悦字文欣遼東新昌人初為諫議大夫正色<lb/>
<pb n="KR2k0040_WYG_062-9a"/>
　　當官不憚強禦孝文時詔嘉其蹇諤以為主爵下<lb/>
　　大夫太和問車駕将由水路幸鄴已詔都水回營構材以<lb/>
　　造舟檝道悦表諫以為闕居宇之功作游嬉之用<lb/>
　　損耗殊倍又深薄之危古今共慎於是車駕遂從<lb/>
　　陸路行道悦在官儼然難犯宫官上下咸畏憚之<lb/>
　　卒贈散騎常侍諡曰貞侯長子顯族拜給事中亦<lb/>
　　以忠厚見稱<lb/>
　　李元䕶遼東襄平人晉司徒𦙍八世孫少有武功<lb/>
<pb n="KR2k0040_WYG_062-9b"/>
　　軀幹雄偉鬚長二尺以魏平齊後隨父懐慶南奔<lb/>
　　為裴叔業司馬叔業歸魏元䕶賛成之景明初為<lb/>
　　齊州刺史封廣饒伯州内飢儉表請賑貸蠲其賦<lb/>
　　役<lb/>
　　高崇字積善父潛自高麗歸魏賜爵陽闗男居遼<lb/>
　　東崇少聰敏以端謹稱景明中襲父爵除洛陽令<lb/>
　　為政清斷發摘不避強禦吏民畏其威風縣内肅<lb/>
　　然嘗謂人曰孔門四科徳行為首人能立身約已<lb/>
<pb n="KR2k0040_WYG_062-10a"/>
　　不㤀典訓斯亦足矣卒贈滄州刺史諡曰成<hi>謹案陽闗</hi>
　　<hi>男北史作開陽男</hi>
　　高謙之字道讓崇之子少事後母以孝聞及長專<lb/>
　　意經史天文圗緯之書多所該涉襲父爵孝昌初<lb/>
　　行河隂令先是有人囊盛瓦礫指作錢物詐市人<lb/>
　　馬者逸去謙之偽枷一囚于市宣言是前詐馬賊<lb/>
　　今欲刑之遣腹心宻察市中私議有二人相見訢<lb/>
　　然曰無復憂矣遂執之悉獲其黨尋正河隂令損<lb/>
<pb n="KR2k0040_WYG_062-10b"/>
　　益治體多為故事時佞幸寵要皆嫉謙之除國子<lb/>
　　博士與袁翻常景酈道元温子昇等咸申欵舊好<lb/>
　　施贍䘏言諾無虧以父舅氏沮渠蒙遜曾據涼土<lb/>
　　國書漏缺乃修涼書十卷行於世後為李神軌所<lb/>
　　讒賜死永安中贈營州刺史諡曰康<lb/>
　　高㳟之字道穆崇之子少聰敏學涉經史所交皆<lb/>
　　名俊幼孤事兄如父母正光中為御史糾摘不避<lb/>
　　權豪孝荘即位除太尉長史加前将軍及元顥逼<lb/>
<pb n="KR2k0040_WYG_062-11a"/>
　　虎牢或勸孝荘赴闗西恭之曰闗中荒殘何可往<lb/>
　　請車駕北度循河東下號詔諸軍一向虎牢一赴<lb/>
　　河内為犄角勢孝荘然之夜至河内令恭之作詔<lb/>
　　書布告逺近於是四方知乗輿所在孝荘復辟除<lb/>
　　御史中尉仍兼黄門恭之外執直繩内㕘機宻凡<lb/>
　　益國利人之事必以奏聞諫争無所顧憚改鑄錢<lb/>
　　貨編次圗典選用御史皆當世名流人服其有知<lb/>
　　人之鑒後為爾朱世隆所害太昌中贈雍州刺史<lb/>
<pb n="KR2k0040_WYG_062-11b"/>
　　高子儒字孝禮崇之孫元顥入洛孝莊北巡子儒<lb/>
　　踰河至行宫備陳元顥敗在旦夕孝莊以為大慰<lb/>
　　已意授秘書郎進司徒中兵㕘軍襲爵興和中四<lb/>
　　方多有流民子儒為梁州北豫西兖三州檢户使<lb/>
　　安集甚衆<lb/>
　　竇瑗字世珍遼西遼陽人系出扶風平陵漢大将<lb/>
　　軍武曾孫崇為遼西太守遂家焉瑗仕魏為太常<lb/>
　　博士從爾朱榮東平葛榮封容城伯乞以封讓兄<lb/>
<pb n="KR2k0040_WYG_062-12a"/>
　　叔珍宣武時為廷尉卿及釋奠開講與温子昇魏<lb/>
　　季景李業興並為摘句天平中除廣宗太守有清<lb/>
　　白稱轉中山太守為吏民所懐累遷至大中正兼<lb/>
　　廷尉卿貧窘如布衣齊獻武王頒書州郡嘗稱瑗<lb/>
　　政績以為勸勵卒諡曰明<lb/>
　　北齊<lb/>
　　可朱渾元字通元遼東人寛仁有武畧少與齊神<lb/>
　　武相知後從爾朱天光平万俟醜奴等有功為宇<lb/>
<pb n="KR2k0040_WYG_062-12b"/>
　　文泰所疑遂歸神武累功拜司空封扶風郡王元<lb/>
　　平生用兵持重未嘗負敗皇建初配享文襄廟廷<lb/>
　　弟天元亦有将畧便弓馬封昌陽縣伯天保初位<lb/>
　　位尚書卒諡恭武<lb/>
　　　按可朱渾元舊志以為不應濫入人物但北齊書既有<lb/>
　　　列傳且稱元自云遼東人應存之以備考<lb/>
　　北周<lb/>
　　豆盧寧字永安徒河人驍果善射魏永安中從爾<lb/>
<pb n="KR2k0040_WYG_062-13a"/>
　　朱天光破万俟醜奴賜爵靈夀男周文時来歸從<lb/>
　　擒竇泰破稽胡與東魏戰于芒山皆有功進范陽<lb/>
　　郡公周保定四年卒初寧無子養弟永恩子勣及<lb/>
　　生子讚親屬皆請讚為嗣寧曰兄弟之子猶子也終<lb/>
　　不易時以此多之<lb/>
　　李弼字景和遼東襄平人六世祖根<hi>北史作振</hi>仕慕容<lb/>
　　垂為黄門侍郎祖貴醜平州刺史父永大中大夫<lb/>
　　弼少有大志膂力過人屬魏室喪亂嘗云大丈夫<lb/>
<pb n="KR2k0040_WYG_062-13b"/>
　　會須平寇難安社稷以取功名安能藉階資求榮<lb/>
　　位乎魏永安元年從爾朱天光討破赤水蜀以功<lb/>
　　封石門縣伯又與賀拔岳討万俟醜奴万俟道洛<lb/>
　　王慶雲皆破之弼恒先鋒陷陣賊咸畏之曰莫當<lb/>
　　李将軍天光赴洛弼因𨽻侯莫陳悦太昌初除南<lb/>
　　秦州刺史隨悦征討屢捷及悦害賀拔岳周太祖<lb/>
　　宇文泰討悦弼勒所部歸泰仍令弼以本官鎮原<lb/>
　　州太統中從平竇泰又從平𢎞農與齊神武戰於<lb/>
<pb n="KR2k0040_WYG_062-14a"/>
　　於沙苑以功拜特進十四年討北稽胡平之遷太<lb/>
　　保加柱國大將軍孝閔踐祚封趙國公弼每征討<lb/>
　　朝受命夕便引路畧不問私事秉性沈雄有深識<lb/>
　　故能以功名終卒年六十四諡曰武配食太祖廟<lb/>
　　廷<lb/>
　　　謹案李弼系本隴西周太祖時来歸始家遼東<lb/>
　　　並賜姓徒何考李延夀北史尚載弼為隴西成<lb/>
　　　紀人葢就其始而言之今依周書所載列入遼<lb/>
<pb n="KR2k0040_WYG_062-14b"/>
　　　東人物<lb/>
　　李<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>字雲傑<hi>北史作靈傑</hi>弼之弟長不盈五尺性果決<lb/>
　　有膽氣為周文帝帳内都督從復𢎞農破沙苑<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>
　　跨馬運矛衝堅陷陣敵人見之皆避周文初亦聞<lb/>
　　<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>驍悍至是方嗟歎之謂曰但使膽決如此何須<lb/>
　　八尺之軀也武成初從豆盧寧征稽胡有功封汝<lb/>
　　南郡公<lb/>
　　李綸弼之子有文武才以功臣子居顯職歴吏部<lb/>
<pb n="KR2k0040_WYG_062-15a"/>
　　内史下大夫並獲當官之譽位至司會中大夫封<lb/>
　　河陽郡公<lb/>
　　隋<lb/>
　　李衍字拔豆遼東襄平人父弼為周太師衍少專<lb/>
　　武藝慷慨有志畧仕隋為行軍總管討叛蠻平之<lb/>
　　進柱國後以伐陳功拜安州總管頗有惠政<lb/>
　　豆盧勣字定東寧之子聰悟有器局初周明帝時<lb/>
　　嗣寧爵授左武伯中大夫自以經業未通請解職<lb/>
<pb n="KR2k0040_WYG_062-15b"/>
　　遊露門學帝嘉之勅以本官就學嗣丁父艱武帝<lb/>
　　嗣位起復為渭州刺史甚有惠政大致祥瑞鳥鼠<lb/>
　　山絶壁千尋由来乏水勣馬足所踐忽踊飛泉又<lb/>
　　有白烏乳子庭前人為之謡曰我有丹陽山出玉<lb/>
　　漿濟我人夷神鳥来翔因號其泉曰玉漿泉隋開<lb/>
　　皇中拜夏州縂管上以家世貴盛勲效克彰甚重<lb/>
　　之<lb/>
　　李寛弼之孫幹畧過人自周及隋數任将領位柱<lb/>
<pb n="KR2k0040_WYG_062-16a"/>
　　國蒲山郡公號為名将<lb/>
　　度地稽粟末人本白山渠帥煬帝時窘于髙麗因<lb/>
　　率所部降拜右光禄大夫居桞城及征遼東之役<lb/>
　　從戰有功十三年從幸江都尋放還栁城為李宻<lb/>
　　所邀前後十餘戰僅得免<hi>謹案度地稽唐書作突地稽</hi>
　　唐<lb/>
　　李謹行靺鞨人父突地稽初事隋及唐武徳初奉<lb/>
　　朝貢授總管以戰功封耆國公貞觀初進右衛將<lb/>
<pb n="KR2k0040_WYG_062-16b"/>
　　軍賜姓李謹行偉容貌勇冠軍中累遷營州都督<lb/>
　　高宗時破高麗于發盧河之西妻劉氏亦以伐匈<lb/>
　　奴功封燕國夫人上元元年發兵討新羅以謹行<lb/>
　　為安東鎮撫大使三戰皆捷新羅乃入貢謝罪三<lb/>
　　年破土蕃於青海封燕國公卒贈幽州都督陪葬<lb/>
　　乾陵<lb/>
　　李楷洛營州栁城人本契丹渠師中宗時累官左<lb/>
　　羽林大將軍封薊郡公吐蕃冦河源楷洛擊走之<lb/>
<pb n="KR2k0040_WYG_062-17a"/>
　　初行謂人曰賊平吾不歸矣師還卒於道諡忠烈<lb/>
　　李多祚其先靺鞨人號黄頭都督入中國多祚乃<lb/>
　　其後裔累軍功遷右鷹揚大將軍室韋及孫萬榮<lb/>
　　之叛命多祚進討以勞改右羽林大将軍領北門<lb/>
　　衛兵張柬之將誅二張以多祚素感慨可動以義<lb/>
　　就與定謀多祚泣數行下引天地以自誓遂與王<lb/>
　　同皎李湛等共誅易之昌宗中宗復位封多祚遼<lb/>
　　陽郡王<lb/>
<pb n="KR2k0040_WYG_062-17b"/>
　　李惠登營州栁城人為平盧軍禆将安禄山叛從<lb/>
　　董秦泛海畧定滄棣等州輕兵逺鬬賊不支戰輒<lb/>
　　北史思明叛惠登陷賊中以計得脱依来瑱及李<lb/>
　　希烈反以兵二千使屯隋州惠登挈州歸朝即拜<lb/>
　　隋州刺史居二十年興利去害田闢户增人歌舞<lb/>
　　之節度使于頔上其績詔加御史大夫<lb/>
　　李光弼營州栁城人楷洛子襲父封以功破吐蕃<lb/>
　　吐谷渾進雲麾将軍安禄山叛郭子儀薦其能詔<lb/>
<pb n="KR2k0040_WYG_062-18a"/>
　　加魏郡太守河北採訪使光弼以朔方兵五千東<lb/>
　　救常山降賊将安思義又却賊於饒陽會郭子儀<lb/>
　　守雲中詔悉衆出井陘與光弼合擊史思明于九<lb/>
　　門西大敗之及拔趙郡士多擄掠光弼坐譙門收<lb/>
　　所獲還之民至徳二載思明等将兵十萬攻光弼<lb/>
　　於太原時麾下兵不滿萬光弼撤屋為櫐石車石<lb/>
　　所擊輒傷賊思明為飛樓障以木幔築土山臨城<lb/>
　　光弼遣人穴地頽之又時遣突騎出乗賊俘斬萬<lb/>
<pb n="KR2k0040_WYG_062-18b"/>
　　計思明乃遁去乾元初九節度師潰于相州光弼<lb/>
　　整衆還太原未幾為天下兵馬副元帥賊方闚洛<lb/>
　　光弼悉軍趨河陽擒安太清于懐州廣徳元年擒<lb/>
　　浙東賊袁晁賜鐵劵圗形凌烟閣光弼知兵善用<lb/>
　　人謀定後戰能以少覆衆初與郭子儀齊名而戰<lb/>
　　功推中興第一卒贈太保諡武穆<lb/>
　　李彚光弼子有志操亷潔自矢元和初徐州苻離<lb/>
　　分為宿州以光弼有遺愛擢彚為刺史後遷涇原<lb/>
<pb n="KR2k0040_WYG_062-19a"/>
　　節度使罷軍中雜徭出俸錢贖将士質賣子還其<lb/>
　　家卒贈工部尚書<lb/>
　　王思禮高麗人入居營州初事哥舒翰以功授右<lb/>
　　衛将軍安禄山叛思禮勸翰表誅楊國忠翰不從<lb/>
　　潼闗失守思禮走行在及收東京戰數有功封霍<lb/>
　　國公乾元初討安慶緒九節度之師潰于相州惟<lb/>
　　思禮與李光弼全軍還光弼徙河陽代為河東節<lb/>
　　度副大使在鎮器甲完整儲粟至百萬斛奏輸其<lb/>
<pb n="KR2k0040_WYG_062-19b"/>
　　半於京師卒諡武烈<lb/>
　　侯希逸營州人天寳末為州禆将安禄山叛以其<lb/>
　　親將為平盧節度使希逸率兵與安東都䕶王元<lb/>
　　志斬之數擊賊有功以孤軍無援浮海保青州寳<lb/>
　　應初平史朝義加檢校工部尚書圗形凌烟閣<lb/>
　　李澄遼東襄平人隋蒲山公寛之裔徳宗時為滑<lb/>
　　州刺史李希烈陷汴渭州亦降興元初澄自永平<lb/>
　　遣盧融間道奉使詣行在徳宗嘉之署帛詔納蠟<lb/>
<pb n="KR2k0040_WYG_062-20a"/>
　　九授澄刑部尚書汴滑節度使澄宻勒訓士馬以<lb/>
　　誅希烈養子之戍白馬者及希烈悉衆圍陳州澄<lb/>
　　遂引兵歸國貞元初遷檢校尚書左僕射義成軍<lb/>
　　節度使封隴西王卒贈司空<lb/>
　　李璀渤海靺鞨人本姓茹父懐光為朔方将以功<lb/>
　　賜姓李建中四年朱泚圍奉天懐光入援倍道至<lb/>
　　河東敗泚兵於醴泉又敗之于魯店泚解圍去功<lb/>
　　髙威重為盧把所忌屯咸陽不進璀時為監察御<lb/>
<pb n="KR2k0040_WYG_062-20b"/>
　　史宻言于徳宗曰臣父必負陛下願早為備徳宗<lb/>
　　驚曰然則卿以何䇿自免曰臣之進言非茍求生<lb/>
　　臣父敗則臣與俱死矣使臣賣父求生陛下亦安<lb/>
　　用之及懐光死璀亦自殺<lb/>
　<lb/>
　<lb/>
　<lb/>
欽定盛京通志卷五十八<lb/>
</p>
<p>
</p>
  </div>
</body>
</text>
</TEI>
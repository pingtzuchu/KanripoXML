<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_094-1a"/>
欽定四庫全書<lb/>
欽定盛京通志卷九十<lb/>
　　　流寓<lb/>
　　漢<lb/>
　　晉<lb/>
　　前燕<hi>附</hi>
　　北魏<lb/>
　　唐<lb/>
<pb n="KR2k0040_WYG_094-1b"/>
　　五代晉<lb/>
　　宋<lb/>
　　元<lb/>
　　明<lb/>
　國朝<lb/>
<pb n="KR2k0040_WYG_094-2a"/>
欽定四庫全書<lb/>
欽定盛京通志卷九十<lb/>
　　　流寓<lb/>
　　　<hi>臣</hi>等謹按東漢管寧與邴原王烈避地遼東挹<lb/>
　　　其遺躅者至今為美談而攷諸志乘則西漢王<lb/>
　　　仲逢萌實為稱首葢遼東風俗醇美擇地之士<lb/>
　　　恒樂依之自是以來流寓於此者或以功名或<lb/>
　　　以節介或以儒學雖所操不同要其風徽可愛<lb/>
<pb n="KR2k0040_WYG_094-2b"/>
　　　慕則一也謹志流寓第二十九<lb/>
<pb n="KR2k0040_WYG_094-3a"/>
欽定四庫全書<lb/>
欽定盛京通志卷九十<lb/>
　　　流寓<lb/>
　　漢<lb/>
　　王仲瑯琊人好道術明天文諸吕作亂齊哀王襄<lb/>
　　謀舉兵數問於仲及濟北王興居反欲刦仲為將<lb/>
　　仲懼禍及浮海東奔樂浪山中因家焉七世孫閎<lb/>
　　八世孫景並見人物志<lb/>
<pb n="KR2k0040_WYG_094-3b"/>
　　逢萌字子慶北海都昌人家貧為亭長擲楯歎曰<lb/>
　　大丈夫安能為人役哉遂去學於長安通春秋平<lb/>
　　帝時見王莽殺何武鮑宣等數百人及其子字謂<lb/>
　　友曰三綱絶矣不去禍將及人即解冠挂東都城<lb/>
　　門將家屬浮海客於遼東光武即位始還鄉至瑯<lb/>
　　琊勞山屢徴不起<lb/>
　　管寧字幼安北海朱虛人漢末㓂亂與邴原王烈<lb/>
　　避地遼東公孫度虚館以候之寧見度語惟經典<lb/>
<pb n="KR2k0040_WYG_094-4a"/>
　　不及世事退居岩谷因山為廬鑿坯為室越海避<lb/>
　　難者依之旬月成邑遂講詩書陳俎豆飭威儀明<lb/>
　　禮讓非學者不見由是度安其賢民化其徳寧所<lb/>
　　居屯落汲者男女雜㳫或争井相鬭寧乃宻置器<lb/>
　　井傍以待汲者鄰有牛暴寧田寧為牽著凉處自<lb/>
　　為飲食過於牛主牛主大慚由是禮讓行於海表<lb/>
　　常坐一木榻積五十餘年未嘗箕股當膝處皆穿<lb/>
　　又常著皂㡌終不更易度子康欲官寧以自輔終<lb/>
<pb n="KR2k0040_WYG_094-4b"/>
　　不敢言其敬惮如此及魏文帝禪位徴寧還是時<lb/>
　　公孫康死嫡子不立而立弟恭寧曰廢嫡立庶人<lb/>
　　有異心亂之所由起也乃將家屬浮海其後淵果<lb/>
　　奪恭位僣稱王為司馬懿所滅遼東大亂卒如寧<lb/>
　　言寧之歸也海中遇暴風船將溺舟中慮有過惡<lb/>
　　者請自禱于神寧曰吾自省生平惟有一日不冠<lb/>
　　三朝晏起而已此外無小失道無所禱也言方竟<lb/>
　　夜風晦明船人忽望見火光輒趨之得島島無居<lb/>
<pb n="KR2k0040_WYG_094-5a"/>
　　人亦無火燼咸以為神光之助寧船自若風止而<lb/>
　　渡初寧在遼東度父子有所資遺皆受而藏焉及<lb/>
　　西渡盡封還之既至屡徴不起年八十四卒<lb/>
　　王烈字彦方平原人以義行稱鄉里有盜牛者主得之<lb/>
　　盜曰刑戮自甘乞勿使王彦方知也董卓之亂避<lb/>
　　地遼東躬秉農器布衣疏食東域之人奉之若君<lb/>
　　太守公孫度接以昆弟之禮欲屈以官烈乃為商<lb/>
　　賈自穢得免後曹操聞烈名徴之終不至建安二<lb/>
<pb n="KR2k0040_WYG_094-5b"/>
　　十四年時年七十八終于遼東<lb/>
　　邴原字根矩少與管寧同里並以操尚著稱黄巾<lb/>
　　起原將家屬浮海遂至遼東時同郡劉政有勇畧<lb/>
　　公孫度欲殺之盡捕其家原以政付太史慈使䕶<lb/>
　　歸里既而謂度曰將軍前欲殺劉政以其為己害<lb/>
　　也今政已去君之害除矣度曰然原曰君之畏政<lb/>
　　者以其有智也今政已免智將用矣不若並赦政<lb/>
　　家無重怨也度乃出之原又資送政家還郡居一<lb/>
<pb n="KR2k0040_WYG_094-6a"/>
　　年歸原者數百家教授之聲不絶原性剛直常以<lb/>
　　清議格物公孫度以下不能安管寧以言非其時<lb/>
　　皆招禍之道宻遣原西還原行數日度方覺歎曰<lb/>
　　邴君所謂雲中之鶴非鶉鷃之網所能羅矣<lb/>
　　國淵字子尼樂安人師鄭康成後與邴原管寧等<lb/>
　　避亂遼東淵䔍學好古嘗講學于山巖士人多推<lb/>
　　崇之由此知名<hi>按邴原國淵後皆仕魏而其流寓遼時則猶漢時也故仍繫之漢</hi>
　　凉茂字伯方山陽昌邑人少好學議論常據經典<lb/>
<pb n="KR2k0040_WYG_094-6b"/>
　　以决是非官樂浪太守公孫度在遼東留茂不遣<lb/>
　　之官而茂終不為屈尋徴還復為魏郡太守<lb/>
　　太史慈字子義黄縣人猿臂善射少好學為郡奏曹史<lb/>
　　因避仇之遼東孔融聞其名數餽其母及融為黄<lb/>
　　巾管亥圍於都昌慈適從遼東還奉母命之都昌<lb/>
　　復突圍往平原說劉備求兵為融攻黄巾破之<lb/>
　　晉<lb/>
　　趙至字景真代郡人年十四入太學遇嵇康冩石<lb/>
<pb n="KR2k0040_WYG_094-7a"/>
　　經徘徊不能去為康所知又與康子蕃友善及向<lb/>
　　遼西占戸乃與蕃書叙别陳志操文辭甚美後舉<lb/>
　　郡計吏到洛至父欲其宦立仍遣歸遼西幽州三<lb/>
　　辟部從事斷九獄見稱精審<lb/>
　　盧諶范陽人建興末隨劉琨投段匹磾後琨為匹<lb/>
　　磾所害諶復投段末波於遼西元帝初末波通使<lb/>
　　江表諶因其使抗表理琨寃晉累徴諶為中書侍<lb/>
　　郎而末波留之不遣後石季龍破遼西用為國子<lb/>
<pb n="KR2k0040_WYG_094-7b"/>
　　監祭酒侍中諶恒以為辱毎謂其子曰吾殁後但<lb/>
　　稱晉司空從事中郎爾撰祭法注莊子及文集皆<lb/>
　　行於世<lb/>
　　髙瞻字子前渤海蓚人少而英爽有俊才光熙中<lb/>
　　調補尚書郎永嘉之亂北徙幽州既而隨崔毖及<lb/>
　　毖謀伐慕容廆瞻固諫不從毖敗廆署瞻為將軍<lb/>
　　瞻稱疾不起廆敬其姿品數臨候之仍辭以疾篤<lb/>
　　廆不平遂以憂卒<lb/>
<pb n="KR2k0040_WYG_094-8a"/>
　　前燕<hi>附</hi>
　　游邃廣平人與逢羡宋奭皆嘗為昌黎太守時晉<lb/>
　　室衰亂初避地於薊後徙寓遼東仕廆為龍驤長<lb/>
　　史創定朝儀<lb/>
　　裴開字士先河東聞喜人與其叔嶷同歸慕容廆<lb/>
　　開才畧深逺仕至軍諮祭酒<lb/>
　　皇甫岌安定朝那人與弟真俱寓遼東廆皆擢用<lb/>
　　之竝以文章才儁任居樞要<lb/>
<pb n="KR2k0040_WYG_094-8b"/>
　　封奕字子専渤海蓚人祖釋仕晉為東夷校尉後<lb/>
　　釋卒奕在遼東慕容廆召與語悦之曰竒士也嗣<lb/>
　　釋子悛及抽咸來奔喪廆一見皆留之以悛為叅<lb/>
　　軍抽為長史復以奕為軍諮祭酒掌軍國機要奕<lb/>
　　為人喜怒不形政務之暇留心講論接引後進如<lb/>
　　若不及後仕皝屢立戰功位至相國封武平侯<lb/>
　　宋該字宏宣平原人與同郡劉翔杜群先依王浚<lb/>
　　又依叚氏皆以為不足託率諸流寓同歸於廆仕<lb/>
<pb n="KR2k0040_WYG_094-9a"/>
　　右長史<lb/>
　　朱左車會稽人胡母翼太山人皆流寓遼東以舊<lb/>
　　徳清重慕容廆引為師友<lb/>
　　劉瓚字彦真平原人經學該通性甚清真受業者<lb/>
　　常數百餘人寓遼東慕容廆重其學引為東庠祭<lb/>
　　酒慕容皝帥國胄束脩受業焉<lb/>
　　逢羡北海人與北平西方䖍蘭陵繆愷同時並寓<lb/>
　　遼東慕容廆引羡與䖍俱為謀主愷以文章才俊<lb/>
<pb n="KR2k0040_WYG_094-9b"/>
　　職任樞要<lb/>
　　北魏<lb/>
　　陸希道字洪度鉅鹿郡公叡之子也魏孝文時叡<lb/>
　　坐穆㤗事賜死妻子徙遼西希道厯覽經史頗有<lb/>
　　文致及後召還累遷前將軍郢州刺史善於撫邉<lb/>
　　甚有威畧<lb/>
　　唐<lb/>
　　蔣儼義興人擢明經為兵曹㕘軍太宗伐髙麗募<lb/>
<pb n="KR2k0040_WYG_094-10a"/>
　　為使者人皆憚行儼獨奮然言曰天子雄武四海<lb/>
　　畏威蕞爾國敢圖王人有如不幸固吾死所也遂<lb/>
　　請往及至為莫支離所困以兵脅之不屈納之土<lb/>
　　室中及髙麗平乃歸帝竒其節授朝散大夫<lb/>
　　五代晉<lb/>
　　張礪為翰林學士石晉末隨晉帝遷於契丹遼主<lb/>
　　徳光重其文學仍以為學士礪逃歸為追者所得<lb/>
　　徳光責通事髙唐英等曰吾戒爾等善待此人致<lb/>
<pb n="KR2k0040_WYG_094-10b"/>
　　其逃去過在爾也待礪如故<lb/>
　　胡嶠同州郃陽令石晉末䧟遼為蕭翰掌書記居<lb/>
　　福州著䧟蕃記凡所經行記之甚悉宋歐陽修作<lb/>
　　五代史多採之<hi>按福州遼上京名在原州北舊志作復州誤</hi>
　　馬允卿石晉時為青州刺史遼太祖兵至堅守不<lb/>
　　降城破被執太祖義而釋之徙其家於毉巫閭允<lb/>
　　卿以詩禮世其家四世孫人望登進士為遼名臣<lb/>
　　宋<lb/>
<pb n="KR2k0040_WYG_094-11a"/>
　　洪皓字光弼鄱陽人仕宋使於金被拘不屈將殺<lb/>
　　之有為跪請者後流於冷山距會寧府二百里四<lb/>
　　月草生八月已雪金陳王烏舍聚落在焉烏舍知<lb/>
　　皓賢延使教其子復偕之入燕得聞徽欽居五國<lb/>
　　城密遣人奏書獻桃栗梨麫凡留金十五年紹興<lb/>
　　中和議成乃得偕張邵朱弁南歸後金使至必問<lb/>
　　皓為何官居何地其見重如此初皓留金時以教<lb/>
　　授自給因無紙則取樺葉寫論語孟子大學中庸<lb/>
<pb n="KR2k0040_WYG_094-11b"/>
　　傳之時謂之樺葉四書所著詩文金人鐫行之<hi>國語烏舍皮條也原</hi>
　　　<hi>作悟室今譯改</hi>
　　張邵字才彦烏江人登宣和上第詔求可使北朝<lb/>
　　者邵慨然請行金人先拘之燕山僧寺復徙之會<lb/>
　　寧府邵卒不屈節和議成乃遣南歸官秘閣修撰<lb/>
　　卒贈少師<lb/>
　　元<lb/>
　　王垚字樂人工詩文尤長於康節經世之學流寓<lb/>
<pb n="KR2k0040_WYG_094-12a"/>
　　遼東至大改元瀋陽王引見奏垚充說書從王使<lb/>
　　髙麗還陳便利三十餘事<lb/>
　　陳韶孫廣州畨禺人父瀏以罪流肇州韶孫年十<lb/>
　　嵗朝夕號泣願從父俱行道過遼陽平章達春見<lb/>
　　而憫焉欲復送韶孫還鄉韶孫曰既不能以身代<lb/>
　　父當死生相隨歸非所願也達春驚異厚賚之大<lb/>
　　徳六年瀏死韶孫哭盡哀見者皆為泣下肇州萬<lb/>
　　戸府以聞命遣還郷里仍旌異之<hi>達春國語解見名宦卷原作塔</hi>
<pb n="KR2k0040_WYG_094-12b"/>
　　　<hi>出今譯改</hi>
　　明<lb/>
　　陳循字徳遵泰和人永樂乙未廷試第一厯仕四<lb/>
　　朝官大學士景泰時功在社稷為徐有貞所忌石<lb/>
　　亨迎駕譖殺王文于謙並戍循鐵嶺衞亨敗乃釋<lb/>
　　歸田里<lb/>
　　辛浩字養正江夏人厯官監察御史彈劾不避權<lb/>
　　勢謫居遼陽乃選教將卒子弟多所成就天順中<lb/>
<pb n="KR2k0040_WYG_094-13a"/>
　　始復官<lb/>
　　閻寛字徳原樂安人官監察御史彈劾無少避為<lb/>
　　錦衣指揮馬順所忌以事中傷之謫居鐵嶺遂家<lb/>
　　焉<lb/>
　　張鵬字騰霄淶水人官御史立朝蹇諤持大節天<lb/>
　　順初為石亨所搆左遷戍遼東亨敗乃復官還京<lb/>
　　仕至兵部尚書<lb/>
　　劉玭字求素安福人官刑部員外有胡指揮某因<lb/>
<pb n="KR2k0040_WYG_094-13b"/>
　　妻姦謀殺人玭論如法其人素附權幸改讞於錦<lb/>
　　衣衞坐玭以故入罪謫戍遼陽玭在遼東五年日<lb/>
　　以文章自抒寫題其集曰養晦後卒於遼<lb/>
　　胡世寧字永清仁和人累官江西副使以論宸濠<lb/>
　　不法謫戍瀋陽寄居廣寧三年學者宗之及宸濠<lb/>
　　敗世寧起官至太子太保兵部尚書卒諡端敏<lb/>
　　劉琦字廷珍洛川人官兵科給事中時妖人李福<lb/>
　　達罪當死權貴郭勛庇之琦抗疏陳其顛末上怒<lb/>
<pb n="KR2k0040_WYG_094-14a"/>
　　謫戍瀋陽衞琦在瀋陽十餘年講學不輟上毎曰<lb/>
　　劉琦嘗進讜言蓋已悟其直矣後遇赦召還京<lb/>
　　王儼字民望華容人厯官侍郎正徳間求直言儼<lb/>
　　首論鹽法芻粟悉為貴戚宦官侵壞劉瑾衘之誣<lb/>
　　以他事繫獄煆煉無所得瑾又使人諷儼附己不<lb/>
　　聽矯詔謫戍遼東僑居遼陽瑾誅乃還嘉靖初賜<lb/>
　　存問年八十有八乃卒<lb/>
　　黄正色字士尚無錫人厯官南臺御史時巨璫鮑<lb/>
<pb n="KR2k0040_WYG_094-14b"/>
　　忠䕶太后梓宫𦵏承天怙寵黷貨正色陳其罪忠<lb/>
　　等誣正色于梓宫前騎馬張扇遣戍遼左正色荷<lb/>
　　戈就道隆慶初復原官召還遷南京太僕卿卒祀<lb/>
　　遼陽三忠祠<lb/>
　　徐文華字用光四川嘉定人仕至監察御史嘉靖<lb/>
　　間以誣獄編戍遼陽文華有節操工詩文與給事<lb/>
　　中安磐侍御程啟充給事中彭實以吟咏為事日<lb/>
　　相唱和無憂戚容後召還卒隆慶初贈僉都御史<lb/>
<pb n="KR2k0040_WYG_094-15a"/>
　　　夏良勝江西南城人官太常寺少卿嘉靖時以議<lb/>
　　　大禮謫戍三萬衛後終於寧逺<lb/>
　　國朝<lb/>
　　　沈文奎浙江會稽人𨽻鑲白旗漢軍年二十以諸<lb/>
　　　生游遵化天聰三年<lb/>
　大兵下遵化文奎謁貝勒豪格遂㩦歸瀋陽因家焉<lb/>
大宗命直文館崇徳元年<lb/>
特㫖甄别内院人員分為四等文奎名列一等第二擢授<lb/>
<pb n="KR2k0040_WYG_094-15b"/>
　　　𢎞文院學士順治元年從入闗厯官保定巡撫淮<lb/>
　　　揚漕運總督有政績祀名宦祠詳浙江通志<lb/>
　　　苗君㮨昌平人明季諸生遭時多難隸籍黄冠喜<lb/>
　　　讀儒書究心史學至老不倦居<lb/>
　　盛京之三官廟翰林髙士竒稱其有𨼆者之風<lb/>
　　　郝浴字雪海山東定州人順治己丑進士任四川<lb/>
　　　巡按守保寧城時巨冦劉文繡等踞滇黔吳三桂<lb/>
　　　握重兵屯保寧久無功浴至決䇿破賊有安蜀功<lb/>
<pb n="KR2k0040_WYG_094-16a"/>
　　　因劾吳三桂跋扈狀三桂衘之譖以他事降調謫<lb/>
　　　戍鐵嶺讀書講學無間寒署註周易解士人宗之<lb/>
　　　稱為復陽先生<lb/>
聖祖幸奉天浴跪迎道左具述按蜀始末<lb/>
聖祖為之傾聽慰勞良久十四年<lb/>
特㫖取還録用浴留其居為銀岡書院後仕至廣西巡撫<lb/>
　　　崇祀名宦<lb/>
　<lb/>
<pb n="KR2k0040_WYG_094-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定盛京通志卷九十<lb/>
</p>
<p>
</p>
  </div>
</body>
</text>
</TEI>
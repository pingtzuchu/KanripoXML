<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_064-1a"/>
欽定四庫全書<lb/>
欽定盛京通志卷六十<lb/>
　　　歴朝人物<hi>三</hi>
　　金<lb/>
<pb n="KR2k0040_WYG_064-2a"/>
欽定四庫全書<lb/>
欽定盛京通志卷六十<lb/>
　　　歴朝人物<hi>三</hi>
　　金<lb/>
　　果布昭祖族人昭祖耀武於青嶺白山還至古哩<lb/>
　　甸昭祖得疾寢於村舎洞無門扉乃以車輪當門<lb/>
　　為蔽果布卧輪下為捍禦已而賊至刃交加於輪<lb/>
　　輻間果布洞腹見膏恐昭祖知之乃燃薪取膏以<lb/>
<pb n="KR2k0040_WYG_064-2b"/>
　　為炙昭祖既覺遂中夜啟行<hi>國語果布寛免也原作摑保古哩解見黒</hi>
　　<hi>龍江山川卷原作姑里今俱譯改</hi>
　　葉赫系出景祖居舎音水完顔部為其郡貝勒率<lb/>
　　所部來歸金之為國自此益大與罕都常在世祖<lb/>
　　左右居則與謀議出則蒞行陣明昌中贈特進諡<lb/>
　　忠濟與罕都配享世祖廟庭<hi>葉赫國語解見吉林山川卷原作冶訶舎</hi>
　　<hi>音即珊延解見吉林山川卷原作神隠國語貝勒管理衆人之稱原作勃堇罕都稻也原作歡都今</hi>
　　<hi>俱譯改</hi>
<pb n="KR2k0040_WYG_064-3a"/>
　　阿里干景祖第八子健㨗善戰太祖舉兵伐遼首<lb/>
　　贊大功在行間屢有戰績收國元年太祖即位阿<lb/>
　　里干以耕具九為獻曰願陛下無忘稼穡艱難上<lb/>
　　敬受之為人聰敏辯給凡一聞見終身不忘始未<lb/>
　　有文字祖宗族屬時事並能黙記與色格同修本<lb/>
　　朝譜牒見素未相識人問其祖父名即能道其部<lb/>
　　族世次人或遺忘輒一一辨析言之上稱其强記<lb/>
　　人不可及天輔三年寢疾宗翰日往問之盡得祖<lb/>
<pb n="KR2k0040_WYG_064-3b"/>
　　宗舊俗法度太宗幸其家視疾詢以國事對曰馬<lb/>
　　者甲兵之用今天地未寧而國俗多以良馬殉葬<lb/>
　　請禁止從之奏訖卒上哭之慟曰臨終不亂念及<lb/>
　　國家事真賢臣也熙宗時追封隋國王大定間配<lb/>
　　享太祖廟庭諡剛憲<hi>阿里干原作阿离合懣國語色格貂鼠也原作斜葛今俱</hi>
　　<hi>譯改</hi>
　　希卜蘇昭祖之孫烏肯徹次子健捷能左右射太<lb/>
　　祖伐遼珠赫店之役惟希卜蘇之策與太祖合卒<lb/>
<pb n="KR2k0040_WYG_064-4a"/>
　　破十萬之師收國元年為愛滿貝勒太祖每伐遼<lb/>
　　輒命希卜蘇與太宗居守倚任與薩拉噶比大定<lb/>
　　三年封金源郡王配享太祖廟庭諡忠毅<hi>希卜蘇國語解</hi>
　　<hi>見奉天山川卷原作習不失亦作辭不失蒙古烏肯徹柔弱也原作烏骨出珠赫解見選舉卷原作</hi>
　　<hi>出河國語愛滿部落也貝勒解見前注原作阿買勃極烈蒙古語薩拉噶樹枝也原作撒改今俱譯</hi>
　　<hi>改</hi>
　　完顔杲一名舎音世祖第五子太祖母弟收國元<lb/>
　　年為温貝勒天輔元年以兵一萬攻㤗州下金山<lb/>
<pb n="KR2k0040_WYG_064-4b"/>
　　縣諸部人皆來降五年為烏赫哩貝勒都統内外<lb/>
　　諸軍取中京實北京也六年遼耶律聶哷自立於<lb/>
　　燕京移書請和杲復書責之遣使請太祖臨軍定<lb/>
　　燕京還次鴛鴦濼杲從還京師太宗即位杲為按<lb/>
　　班貝勒治國政天會三年伐宋杲領都元帥居京<lb/>
　　師卒封遼越國王配享太祖廟庭諡智烈<hi>舎音解見前注</hi>
　　<hi>原作斜也亦作斜野温貝勒國語温化也貝勒解見前注原作吳勃極烈烏赫哩總也原作忽都聶哷單</hi>
　　<hi>弱也原作揑里按班大也原作諳班今俱譯改</hi>
<pb n="KR2k0040_WYG_064-5a"/>
　　棟摩世祖第十一子髙永昌據東京棟摩破之於<lb/>
　　首山太祖攻遼上京棟摩先登克其外城遂降之<lb/>
　　都統完顔杲兵至中京棟摩自城西沿土河以進<lb/>
　　遂克其城宗翰等攻西京為四輪革車髙出於堞<lb/>
　　棟摩與麾下乘車先登遂取西京又克南京殺偽<lb/>
　　都統張敦固伐宋為都統節制諸軍克汴京下河<lb/>
　　間屢有摧敗天會六年卒年四十熙宗時追封吳<lb/>
　　國王配享太祖廟庭諡莊襄<hi>棟摩語解見名宦傳原作閒黎今譯改</hi>
<pb n="KR2k0040_WYG_064-5b"/>
　　薩拉噶景祖長孫世祖之姪敦厚多智長於用人<lb/>
　　家居純儉好穡稼穆宗初襲位命薩拉噶為國相<lb/>
　　太祖即位行國相如故自薩拉噶為相能馭服諸<lb/>
　　部訟獄皆得其情伐遼之計決於都古嚕訥贊成<lb/>
　　大業實自薩㕸噶始之天會十五年追封燕國王<lb/>
　　大定三年贈金源郡王配享太祖廟庭諡忠毅<hi>薩拉</hi>
　　<hi>噶解見前注原作撇改䝉古語都古嚕訥盈滿也原作迪吉迺今俱譯改</hi>
　　斡魯薩拉噶弟收國二年詔統諸軍伐髙永昌大<lb/>
<pb n="KR2k0040_WYG_064-6a"/>
　　破之永昌遁其下遂執以獻於是遼之南路係籍<lb/>
　　女直及東京州縣盡降遼主在陰山青冡之間斡<lb/>
　　魯為西南路都統往襲之奏捷曰賴陛下威靈屢<lb/>
　　敗敵兵遼主無歸勢必來降皇統五年追封鄭國<lb/>
　　王天徳二年配享太祖廟庭<lb/>
　　普嘉努又名昱景祖孫鄭國公赫紳子太祖自草<lb/>
　　濼追遼帝普嘉努為前鋒晝夜兼行追及於實納<lb/>
　　圖遼帝遁去兵遂潰所殺甚衆烏庫部反討平之<lb/>
<pb n="KR2k0040_WYG_064-6b"/>
　　天會間為司空封豫國公天徳初配享太祖廟庭<lb/>
　　<hi>普嘉努原作蒲家奴國語赫紳綱也原作劾孫實納圖䝉古語實納土也圖有也原作石輦鐸烏庫</hi>
　　<hi>八旗姓原作烏虎今俱譯改</hi>
　　宗䧺康宗長子始生風骨非常世宗以國器目之<lb/>
　　九嵗能射逸免年十一射中奔鹿材武蹻捷挽强<lb/>
　　射逺可二百步既長孝敬謙謹人愛敬之嘗逐免<lb/>
　　達賚亦從後射之已發矢大呼曰矢及矣宗雄反<lb/>
　　顧手接其矢就射免中之從太祖伐遼遼帝以七<lb/>
<pb n="KR2k0040_WYG_064-7a"/>
　　十萬衆至宗䧺獨言不畏率衆直前大敗之於呼<lb/>
　　岱巴岡既取泰州宗䧺包其土來奏曰其土如此<lb/>
　　可種植也由是徙萬餘家屯田泰州從大軍克西<lb/>
　　京遇疾卒太祖慟曰此子謀畧過人臨陣勇決少<lb/>
　　見其比賜賻葬甚厚大定二年追封楚王諡威敏<lb/>
　　配享太祖廟庭<hi>䝉古語達賚海也原作撻懶呼岱巴國語呼岱市也巴地方也原作</hi>
　　<hi>護步答今俱譯改</hi>
　　錫圖美扎蘭路完顔部人世為其部長系出於始<lb/>
<pb n="KR2k0040_WYG_064-7b"/>
　　祖弟後勇敢善戰質直孝友强記辯捷臨事果斷<lb/>
　　招諭諸部使附於世祖世祖嘉之後以太祖擊髙<lb/>
　　麗及伐遼功尤多正隆二年封金源郡王<hi>䝉占語錫圖美</hi>
　　<hi>項戴也原作石圖們國語扎蘭世代也原作耶懶今俱譯改</hi>
　　烏色世祖子年幼即能集事康宗二年威泰治蘇<lb/>
　　伯水部烏色斡魯佐之定諸部而還久之髙麗殺<lb/>
　　行人阿古雙寛而築九城於海蘭烏色將内外兵<lb/>
　　守之髙麗兵數萬來拒烏色分兵為十隊更出迭<lb/>
<pb n="KR2k0040_WYG_064-8a"/>
　　入遂大破之烏色母病召還以斡魯代之未幾烏<lb/>
　　色復至再破髙麗軍進圍其城髙麗請和歸前後<lb/>
　　亡命及所侵故地退九城之戍遂與之和皇統五<lb/>
　　年追封衛國王<hi>國語烏色子粒也原作幹賽䝉古語威泰冇記性之謂原作幹帶國</hi>
　　<hi>語蘇伯筋也原作蘇濵阿占雙寛國語阿古兄長也雙寛海東青也原作阿䀨勝昆海蘭解見建置</hi>
　　<hi>沿革卷原作曷懶今俱譯改</hi>
　　完顔忠本名都古嚕訥錫圖美弟太祖器重之後<lb/>
　　將舉兵伐遼就謀之都古嚕訥曰以王公英武士<lb/>
<pb n="KR2k0040_WYG_064-8b"/>
　　衆樂為用遼帝荒於畋獵政令無常易取也後代<lb/>
　　其兄為扎蘭路逹貝勒熙宗即位累加同中書門<lb/>
　　下平章事天徳二年配享太祖廟庭大定二年追<lb/>
　　封金源郡王<hi>都古嚕訥解見前注原作迪古乃扎蘭路逹貝勒扎蘭見前逹國語為首</hi>
　　<hi>之稱貝勒見前原作耶懶路都勃厪今俱譯改</hi>
　　宗翰本名尼瑪哈薩拉噶長子年十七軍中服其<lb/>
　　勇及議伐遼與太祖意合太祖敗遼師于境上薩<lb/>
　　拉噶使宗翰來賀捷宗翰與阿里干等勸進太祖<lb/>
<pb n="KR2k0040_WYG_064-9a"/>
　　意乃決用其䇿取中京宗翰聞遼主在山西猶事<lb/>
　　畋獵即以精兵六千襲遼主遼主遁去撫定西路<lb/>
　　州縣部族遂從取燕京太祖以宗翰為都統太宗<lb/>
　　即位宋人來請割諸郡太宗欲許之宗翰持勿割<lb/>
　　請伐宋以宗翰為左副元帥降定諸縣克太原執<lb/>
　　宋經畧使張孝純等自太原趨汴與宗望會兵克<lb/>
　　汴州以宋二主北還賜鐵劵定議立熙宗熙宗即<lb/>
　　位拜太保尚書令領三省事封晉國王大定間改<lb/>
<pb n="KR2k0040_WYG_064-9b"/>
　　贈秦王諡桓忠配享太祖廟庭<hi>尼瑪哈解見選舉卷原作粘沒喝今</hi>
　　<hi>譯改</hi>
　　宗幹本名斡布太祖庶長子太宗即位為固倫左<lb/>
　　貝勒輔政始議禮制度正官名定服色興庠序設<lb/>
　　選舉治厯明時皆宗幹啓之熙宗即位拜太傅進<lb/>
　　太師封梁宋國王賜䇿杖上殿入朝不拜監修國<lb/>
　　史又賜輦輿上殿制詔不名疾亟上及后同往視<lb/>
　　后親與饋食既薨輟朝七日大臣死輟朝自宗幹<lb/>
<pb n="KR2k0040_WYG_064-10a"/>
　　始世宗時追諡忠烈明昌四年配享太祖廟庭<hi>唐古</hi>
　　<hi>特語幹布嵗也原作幹本固倫左貝勒國語固倫國也貝勒見前原作國倫左勃極烈今俱譯改</hi>
　　宗望本名斡喇布太祖第二子太祖自將襲遼宗<lb/>
　　望為前鋒燕京平為副都統襲遼主俘其族屬遼<lb/>
　　主率兵決戰又擊敗之獲其子趙王及傳國璽討<lb/>
　　張覺覺遁平南京奏請伐宋自燕山路進破郭藥<lb/>
　　師兵於白河降之取燕山府州縣悉平天會四年<lb/>
　　八月取天威軍克真定遂趨汴分遣諸將破宋援<lb/>
<pb n="KR2k0040_WYG_064-10b"/>
　　兵克汴州宋少帝詣軍前降師還卒追封魏王天<lb/>
　　徳二年加遼燕國王配享太宗廟庭大定三年改<lb/>
　　封宋王諡桓肅<hi>國詔幹喇布令其撈之也原作幹魯補亦作幹离不今譯改</hi>
　　宗弼本名烏楚又名烏珠太祖第四子從宗望伐<lb/>
　　宋以三千騎薄汴州宋上皇出奔敗鄭宗孟兵數<lb/>
　　萬遂克青州取臨朐詔再伐宋攻破濮州大名河<lb/>
　　北平宋主自揚州奔江南宗弼進兵自和州渡江<lb/>
　　降江寧取廣徳軍路追襲宋主于越州宋主入海<lb/>
<pb n="KR2k0040_WYG_064-11a"/>
　　遂克明州秀州平江鎮江自鎮江泝流西上宋韓<lb/>
　　世忠襲之將至黄天蕩宗弼因老鸛河故道開三<lb/>
　　十里通秦淮一日夜而成乃至江寧將渡江而北<lb/>
　　又與伊喇古戰世忠軍以火箭射之殲其舟軍北<lb/>
　　還定陜西為右副元帥封瀋陽入朝進拜都元帥<lb/>
　　誅逹賚再平河南克廬州渡淮與宋畫淮水為界<lb/>
　　皇統三年為太師大定中諡忠烈配享太宗廟庭<lb/>
　　世宗嘗曰宗翰之後惟宗弼一人而已<hi>烏楚原作斡啜烏珠</hi>
<pb n="KR2k0040_WYG_064-11b"/>
　　<hi>原作兀术即幹啜之誤解見吉林山川卷伊喇古八旗姓原作移剌古今俱譯改</hi>
　　薩里干亦名杲安帝六代孫雄偉有才畧從平陜<lb/>
　　西所降城堡最多睿宗留兵屯衝要使薩里干總<lb/>
　　之請收劍外十三州連破吳玠軍盡下諸砦天會<lb/>
　　十四年為元帥右監軍宋兵九萬會于涇州薩里<lb/>
　　干以輕騎敗之取涇州尋為右副元帥皇統三年<lb/>
　　封應國公海陵時以久握兵權忌之以為行臺左<lb/>
　　丞相兼左副元帥陽尊以殊禮使托卜嘉圖之令<lb/>
<pb n="KR2k0040_WYG_064-12a"/>
　　史約索希㫖誣以謀反子宗安被掠不服而死殺<lb/>
　　薩里干于汴大定三年追封金源郡王諡莊襄配<lb/>
　　享太宗廟庭<hi>薩里干原作撒离喝托卜嘉解見人物卷二原作撻不野國語約索儀也</hi>
　　<hi>原作遥設今俱譯改</hi>
　　尼楚赫宗室子與錫固納使遼還具以遼政事人<lb/>
　　情告首贊太祖伐遼遼將耶律鄂爾多率兵二十<lb/>
　　萬戰於達嚕噶城尼楚赫與羅索率衆擣其中堅<lb/>
　　九陷陣大敗遼軍從都統杲克中京遼主西奔尼<lb/>
<pb n="KR2k0040_WYG_064-12b"/>
　　楚赫以兵絶其後遂見獲後又屢敗宋師克太原<lb/>
　　取汴城天㑹十年為燕京留守遷中書令封蜀王<lb/>
　　卒贈金源郡王配享太宗廟庭諡武襄<hi>國語尼楚赫珍珠也</hi>
　　<hi>原作銀术可䝉古語錫固納審問也原作習古迺鄂爾多國語解見奉天府山川卷原作訛里朶逹</hi>
　　<hi>嚕噶頭目也原作達魯古羅索解見選舉卷原作婁室今俱譯改</hi>
　　璸都一名昂景祖弟伯赫之孫也年十七從太祖<lb/>
　　平燕有功天會二年南京叛軍帥棟摩遣璸都討<lb/>
　　平之天眷元年宋兵十萬攻東平璸都多張旗幟<lb/>
<pb n="KR2k0040_WYG_064-13a"/>
　　於林間自將精兵于陣前敵疑有伏不敢動相持<lb/>
　　數日而退璸都襲之至清口宋兵汎舟逆水而去<lb/>
　　時霖雨不止璸都附水屯營夜將半忽促衆北行<lb/>
　　下令曰鼓聲絶而敢後者斬遂拔營去二十里是<lb/>
　　夜宋人刼營無所得諸將問故璸都曰沿流下者<lb/>
　　走也泝流上者誘我必追也今大雨泥淖彼舟行<lb/>
　　安我陸行勞士卒飢乏弓矢敗弱又居下流襲我<lb/>
　　必矣衆皆稱善在東平七年遷東北路招討使改<lb/>
<pb n="KR2k0040_WYG_064-13b"/>
　　崇義軍節度使天徳初授上京路世襲明安封瀋<lb/>
　　國公大定中進封漢國公卒年六十四上輟朝悼<lb/>
　　惜賜賻甚厚璸都在海陵時縱飲沉酣及世宗即<lb/>
　　位頗自愛性行敦睦尤善施予貧困者必厚給之<lb/>
　　君子以為達<hi>䝉古語璸都圖也原作奔睹國語伯赫墨也原作孛黒今俱譯改</hi>
　　阿里布葉赫子多智畧勇於戰未冠從軍平河南<lb/>
　　功為最皇統時授歸徳軍節度使累遷儀同三司<lb/>
　　世襲明安歴官有惠愛得民心及卒人皆惜之<hi>國語</hi>
<pb n="KR2k0040_WYG_064-14a"/>
　　<hi>阿里布呈遞也原作阿魯補今譯改</hi>
　　宗賢本名阿嚕太祖伐遼從攻寧江州臨潢府有<lb/>
　　功太宗監國甚見親信遷歸徳軍節度使政尚寛<lb/>
　　簡境内大治秩滿士民詣闕請留及改武定軍百<lb/>
　　姓扶老携幼泣送數十里改永定軍士民持盆水<lb/>
　　與鏡前拜言曰使君廉明清直類此天徳初授世<lb/>
　　襲穆昆馳驛召之雄州父老相率張青繩懸明鏡<lb/>
　　于公署老幼闐門三日乃得去封定國公進廣平<lb/>
<pb n="KR2k0040_WYG_064-14b"/>
　　郡王改崇義軍節度使大定初宗賢率諸宗室見<lb/>
　　世宗於遼陽封景國公為博索路兵馬都總管致<lb/>
　　仕<hi>阿嚕解見山川卷原作阿魯穆昆解見名宦卷原作謀克博索解見名宦卷原作婆速今譯改</hi>
　　托克速宗室子嘗領偏師破雲中諸山㓂盜又討<lb/>
　　平應州賊撫安其民而還及隨宗翰伐宋戰于文<lb/>
　　水破宋兵三十萬貝勒烏爾古攻石州屢敗托克<lb/>
　　速謂烏爾古曰敵皆步兵吾不可以騎戰烏爾古<lb/>
　　曰聞賊挟妖術畫馬以繫其足疾甚奔馬步戰豈<lb/>
<pb n="KR2k0040_WYG_064-15a"/>
　　可及之托克速笑曰豈有是耶乃令諸軍去馬戰<lb/>
　　敵遂大敗天眷三年為元帥左監軍卒正隆二年<lb/>
　　贈應國公<hi>國語托克速鄉村也原作突合速貝勒見前烏爾古見人物二卷原作孛堇烏</hi>
　　<hi>谷令俱譯改</hi>
　　實實錫圖美子太祖攻寧江州實實摧鋒力戰從<lb/>
　　克中京敗夏將李良輔兵與羅索獲遼帝于伊都<lb/>
　　谷宗翰伐宋以懐孟控制險要使實實統十二明<lb/>
　　安軍鎮撫之殄平冦盜招集流亡四境以安卒贈<lb/>
<pb n="KR2k0040_WYG_064-15b"/>
　　特進諡威敏<hi>國語實實榛子也原作習失伊都都班次也原作余睹今俱譯改</hi>
　　思敬實實弟純直有才幹從其兄攻太原復從完<lb/>
　　顔和尼下洛陽圍汴皆有功大定九年拜樞密使<lb/>
　　上疏論五事其一女直人可依漢人以文理選試<lb/>
　　其二契丹人可分𨽻女直明安其三鹽濼官可罷<lb/>
　　去其四與明安同勾當副千户官亦可罷其五親<lb/>
　　王府官屬以文資官擬注敎以女直語言文字世<lb/>
　　宗納之時欲修熙宗實録上謂思敬曰卿嘗為侍<lb/>
<pb n="KR2k0040_WYG_064-16a"/>
　　從必能記其事蹟對曰熙宗時内外皆得人風雨<lb/>
　　時年榖豐盜賊息百姓安此其大概也何必餘事<lb/>
　　上大悦葢世宗喜立事故其微諫如此卒時世宗<lb/>
　　親臨喪哭曰舊臣亡矣<hi>蒙古語和尼羊也原作活女今譯改</hi>
　　宗尹阿里干子世襲穆昆性行醇厚大定中拜平<lb/>
　　章政事封代國公兼太子太傅時民間錢幣不通<lb/>
　　世宗以問宗尹對曰錢者有限之物積於上者滯<lb/>
　　於下所以不通昔海陵軍興為一切之賦有菜園<lb/>
<pb n="KR2k0040_WYG_064-16b"/>
　　房税養馬等錢百姓苦之今天下無事府庫充積<lb/>
　　悉宜罷去世宗納之於是養馬等錢始罷北方雖<lb/>
　　飢軍食不足議者謂秋成近不必更勞輓輸宗尹<lb/>
　　曰國家平時積粟所以備凶嵗也必待秋成則憊<lb/>
　　者衆矣如防戍何世宗從之<lb/>
　　宗寧系出景祖性勤厚有志撡大定二年為會寧<lb/>
　　府路押軍萬户擢歸徳軍節度使時方旱蝗宗寧<lb/>
　　督民捕治得死蝗一斗給粟如之數日蝗絶移鎮<lb/>
<pb n="KR2k0040_WYG_064-17a"/>
　　臨潢累遷兵部尚書授隆州和屯明安徙鎮利涉<lb/>
　　軍入拜平章政事宗寧居家儉約如寒素臨事明<lb/>
　　敏其鎮臨潢隣國有警宗寧聞知乏糧即出倉粟<lb/>
　　令以牛易之敵知得粟即遁去時邊人苦無牛宗<lb/>
　　寧復令民以粟易牛而倉粟倍于舊其經畫如此<lb/>
　　明昌二年卒<hi>國語和屯城也原作和團今譯改</hi>
　　宗憲本名鄂拉薩拉噶子年十六選入學兼通契<lb/>
　　丹漢字未冠從兄宗翰伐宋汴京破人争趨府庫<lb/>
<pb n="KR2k0040_WYG_064-17b"/>
　　取財物宗憲獨載圖書以歸時朝廷議制度禮樂<lb/>
　　往往因仍遼舊宗憲以為當逺引前古因時制宜<lb/>
　　成一代之法何乃近取遼人制度哉希尹由是器<lb/>
　　重之累官尚書左丞攝門下侍郎皇統五年將肆<lb/>
　　赦議覃恩止及女直人宗憲奏曰莫非王臣慶幸<lb/>
　　可有間耶遂改其文使均被焉天徳初為中京留<lb/>
　　守進封鉅鹿郡王世宗即位召為太子太傅拜平<lb/>
　　章政事時有司言諸路明安穆昆怙其世襲多擾<lb/>
<pb n="KR2k0040_WYG_064-18a"/>
　　民請同流官以三十月為考憲乃上議曰昔太祖<lb/>
　　撫定天下誓封功臣襲明安穆昆今若改為遷調<lb/>
　　非太祖約臣謂但當明核善惡有不職者於弟姪<lb/>
　　中更擇賢者代之上從其議進拜右丞相大定六<lb/>
　　年卒上輟朝悼痛久之遣官祭奠賜賻甚厚<hi>鄂拉䝉古</hi>
　　<hi>語解見黑龍江山川卷原作阿懶今譯改</hi>
　　宗叙本名徳夀棟摩子竒偉有志畧好談兵累官<lb/>
　　寧昌軍節度使世宗時伐遼伐宋歴有戰績嘗奏<lb/>
<pb n="KR2k0040_WYG_064-18b"/>
　　陳黄河利害及南邊事宜俱合上意大定二十一<lb/>
　　年奉詔巡邊半途病甚遺表朝政得失及邊防利<lb/>
　　害使其子上書卒年四十六上傷悼輟朝曰宗叙<lb/>
　　勤勞國家他人不能及也賜賻甚厚明昌五年配<lb/>
　　享世宗廟廷<lb/>
　　宗浩字師孟昭祖四世孫世宗朝初命充符寳祇<lb/>
　　候歴同知陜州防禦使事察亷能第一等累拜叅<lb/>
　　知政事章宗即位出為北京留守北方有警命宗<lb/>
<pb n="KR2k0040_WYG_064-19a"/>
　　浩佩金虎符駐泰州便宜從事北部多乞内屬拜<lb/>
　　樞密使封營國公畧進左丞相會伐宋命兼都元<lb/>
　　帥往督進討宋遣張巖以書乞和宗浩以詞㫖未<lb/>
　　順却之巖復遣方信孺齎書至宗浩囚之以聞仍<lb/>
　　遣之使歸復書扵巖宋竟改叔為伯増嵗幣備犒<lb/>
　　軍銀函韓侂胄蘇師旦首以獻而乞盟焉宗浩遂<lb/>
　　卒于汴訃聞上震悼輟朝勅隨行官屬率軍士送<lb/>
　　至葬所仍持繪像至都親臨祭奠諡通敏<lb/>
<pb n="KR2k0040_WYG_064-19b"/>
　　完顔襄昭祖五世孫幼有志節善騎射多勇畧大<lb/>
　　定初從討契丹七戰皆捷賊所駐地多草乘風縱<lb/>
　　火襄亦縱火立空地以竢卒大敗之事平論功第<lb/>
　　一及伐宋為先鋒間道克清流關師還率璸路節<lb/>
　　度使移海蘭路兵馬都總管襄智勇兼備有經世<lb/>
　　才屢在外任治有異效既進尚書左丞朝廷褒賞<lb/>
　　亷吏猶詔天下列其名以示奨勵世宗不豫以右<lb/>
　　丞相受顧命明昌中代𤓰爾佳清臣禦北邊降其<lb/>
<pb n="KR2k0040_WYG_064-20a"/>
　　部長勒勲九峯石壁捷聞封常山郡王契丹徳夀<lb/>
　　托色等㨿信州叛衆號數十萬逺近震駭廷臣議<lb/>
　　罷郊祀襄獨曰大禮不可輕廢臣乞於祀前滅賊<lb/>
　　既而賊破果如所料進封南陽郡王初討契丹自<lb/>
　　龍虎衛上將軍以下許承制授之襄以為賞罰之<lb/>
　　柄非人臣所宜與不敢奉詔北部再叛拜襄平章<lb/>
　　政事屯北京民方艱食乃減價出糶或以兵食方<lb/>
　　急為言襄曰烏有民足而兵不足者民大悦服及<lb/>
<pb n="KR2k0040_WYG_064-20b"/>
　　用兵𠞰撫並施北陲遂定拜左丞相襄在政府前<lb/>
　　後二十年明練故事簡重能斷待屬吏盡禮用人<lb/>
　　各得所長為當世名將相卒諡武昭大安間配享<lb/>
　　章宗廟庭<hi>托色解見人物卷二原作陁鎖今譯改</hi>
　　完顔衷世祖曽孫大定中授代州宣鋭軍都指揮<lb/>
　　使嵗旱州委禱雨于五臺靈潭步至其地雨隨下<lb/>
　　人為刻石紀之衷孝弟貞謹深悉本朝婚禮皇族<lb/>
　　婚嫁每令衷相之治復有能稱其在寧海蠡州平<lb/>
<pb n="KR2k0040_WYG_064-21a"/>
　　賦役無擾民民為立石頌遺愛焉大安初追贈輔<lb/>
　　國上將軍<lb/>
　　完顔琮一名承慶顯宗子也儀觀豐偉機警清辯<lb/>
　　性寛厚好學世宗選進士之有名行者納塔謀嘉<lb/>
　　敎之及長輕財好施無愠色善吟咏不喜聞人過<lb/>
　　騎射繪塑之藝皆造精妙章宗時封鄆王卒諡莊<lb/>
　　惠<lb/>
　　完顔瓌一名和勒端琮之弟性忠厚寡言内行修<lb/>
<pb n="KR2k0040_WYG_064-21b"/>
　　飭工詩精騎射書藝章宗即位稱其性忠孝嘗令<lb/>
　　在左右封瀛王卒諡文敬<hi>和勒端解見名宦卷原作桓篤今譯改</hi>
　　完顔齊本名蘇赫穆宗曽孫大定中累遷刑部員<lb/>
　　外郎世宗諭曰本朝未嘗有内族為六部郎官者<lb/>
　　以卿歴職亷能故授之出為磁州刺史治以寛簡<lb/>
　　未嘗留獄明昌三年始議置諸王傅頗難其選乃<lb/>
　　以齊傅兖王王府家奴無敢犯者六年移利涉軍<lb/>
　　節度使留守上京齊明法識治體所至有聲内族<lb/>
<pb n="KR2k0040_WYG_064-22a"/>
　　中與丞相承暉並稱云<hi>國語蘇赫斧也原作掃合今譯改</hi>
　　宗道上京司屬司人系出景祖通周易孟子善騎<lb/>
　　射章宗時除西北路招討使故事諸部駕馬八百<lb/>
　　餘疋宗道辭不受諸部悦服邊鄙順治尋除陜西<lb/>
　　路統軍使以鎮静得軍民心特遷三階兼知京兆<lb/>
　　府事時夏旱俾長安令取太白湫水步迎於逺郊<lb/>
　　及城而雨是嵗大稔人以為積誠所感承安中知<lb/>
　　河中府有惠政民立石像于層觀以時祀之泰和<lb/>
<pb n="KR2k0040_WYG_064-22b"/>
　　四年卒贈龍虎衛上將軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_007-1a"/>
　欽定四庫全書<lb/>
　欽定盛京通志卷三<lb/>
聖製<hi>三</hi>
世祖章皇帝御製文<lb/>
　　詔<lb/>
　　碑文<lb/>
　　祭文<lb/>
<pb n="KR2k0040_WYG_007-2a"/>
　欽定四庫全書<lb/>
　欽定盛京通志卷三<lb/>
聖製<hi>三</hi>
世祖章皇帝御製文<lb/>
　　詔<lb/>
　　　入闗定鼎<lb/>
登極恩詔<hi>順治元年</hi>
皇帝詔曰我國受<lb/>
<pb n="KR2k0040_WYG_007-2b"/>
天眷佑肇造東土<lb/>
烈祖邁圖鴻緒<lb/>
皇考彌廓<lb/>
前猷遂舉舊邦誕膺<lb/>
新命迨朕嗣服雖在冲齡締念紹庭永綏厥位頃緣賊氛<lb/>
　洊熾極祻明朝是用託重親賢救民塗炭乃方馳金鼓<lb/>
　旋奏澄清既解倒懸非富天下而王公列辟文武羣臣<lb/>
　暨軍民耆老合詞勸進懇切再三乃於今年十月初一<lb/>
<pb n="KR2k0040_WYG_007-3a"/>
　日祇告<lb/>
天<lb/>
地<lb/>
宗廟<lb/>
社稷即皇帝位仍建有天下之號曰大清定鼎燕京紀元<lb/>
　順治緬維峻命不易剏業尤艱况當改革之初更屬變<lb/>
　通之會爰乃酌今凖古揆天時人事之宜庶㡬吏習民<lb/>
　安彰<lb/>
<pb n="KR2k0040_WYG_007-3b"/>
祖功<lb/>
宗徳之大所有合行條例臚列如左<lb/>
郊<lb/>
天配<lb/>
祖詔<hi>順治五年</hi>
皇帝詔曰大一統之業禮莫重於配<lb/>
天通孝思之誠情莫切於尊<lb/>
祖謹於順治五年十一月朔八日冬至恭祀<lb/>
<pb n="KR2k0040_WYG_007-4a"/>
天於南郊奉<lb/>
太祖承天廣運聖徳神功肇紀立極仁孝武皇帝配饗即<lb/>
　於是日推本<lb/>
孝思追尊<lb/>
太祖以上四世<lb/>
髙祖澤王為<lb/>
肇祖原皇帝<lb/>
髙祖妣為原皇后<lb/>
<pb n="KR2k0040_WYG_007-4b"/>
曾祖慶王為<lb/>
興祖直皇帝<lb/>
曾祖妣為直皇后<lb/>
祖昌王為<lb/>
景祖翼皇帝<lb/>
祖妣為翼皇后<lb/>
考福王為<lb/>
顯祖宣皇帝<lb/>
<pb n="KR2k0040_WYG_007-5a"/>
妣為宣皇后典禮綦隆覃恩宜廣特大赦天下以慰官民<lb/>
　應行事宜條列於後<lb/>
　　　奉<lb/>
太祖<lb/>
太宗配饗詔<hi>順治十四年</hi>
皇帝詔曰自古帝王禋祀天地必崇奉祖宗侑饗所以昭<lb/>
　功徳申孝敬甚鉅典也恭惟<lb/>
太祖武皇帝智勇懋昭肇開駿業<lb/>
<pb n="KR2k0040_WYG_007-5b"/>
太宗文皇帝寛仁覃播繼廓鴻圖厚徳豐功俱垂萬世並<lb/>
　宜配饗以盡尊崇朕仰承<lb/>
天眷纘嗣<lb/>
先猷南郊祈榖奉<lb/>
太祖武皇帝配祀典禮已先舉行兹復昭告<lb/>
天<lb/>
地<lb/>
宗廟<lb/>
<pb n="KR2k0040_WYG_007-6a"/>
社稷率諸王貝勒羣臣於順治十四年三月初六日如冬<lb/>
　至祈榖儀㳟祀<lb/>
上帝奉<lb/>
太宗文皇帝同配於初九日如夏至儀恭祀<lb/>
皇地祇奉<lb/>
太祖武皇帝<lb/>
太宗文皇帝並配式舉宏章宜頒湛惠<lb/>
<pb n="KR2k0040_WYG_007-7a"/>
　　碑文<lb/>
肇祖原皇帝碑文<lb/>
　粤稽書稱觀徳詩詠發祥莫不由本支而溯厥初生祇<lb/>
　享假以垂夫來葉既隆報本之典亦昭受命之符洪惟<lb/>
　我<lb/>
肇祖原皇帝暨<lb/>
原皇后徳合天地功配隂陽似后稷聿始周模同帝嚳肇<lb/>
　開唐業啟廸<lb/>
<pb n="KR2k0040_WYG_007-7b"/>
列祖雄圖衍百禩家傳黙祐冲人大統懋九圍帝業顧瞻<lb/>
陵廟彌嚴祗敬之心鐫勒碑銘益篤靈承之慶卜年卜世<lb/>
　光華宣著千秋以祀以禋繼述遐昌奕代昭垂有永申<lb/>
　錫無疆<lb/>
興祖直皇帝碑文<lb/>
　稽承家之遐慶溯開國之鴻圖積徳累仁發祥有自肇<lb/>
　基垂統錫祉無疆洪惟我<lb/>
興祖直皇帝暨<lb/>
<pb n="KR2k0040_WYG_007-8a"/>
直皇后誕樹厥徳聿宣乃武雖大勲未集而經綸已建當<lb/>
　草昧初開而<lb/>
謨烈允光令緒昭垂皇圖式啟迨予冲人承兹丕緒涖九<lb/>
　土之率從合萬邦之愛戴<lb/>
陵原重建洽篤祜之歡心<lb/>
廟貎鼎新彰開天之盛烈永錫遐祚萬禩承庥<lb/>
景祖翼皇帝碑文<lb/>
　粤稽祖徳攸崇爰啟承家之緒宗功有永益隆篤祐之<lb/>
<pb n="KR2k0040_WYG_007-8b"/>
　恩蓋追盛業以溯開天宜紀鴻勲以昭受命既彰發祥<lb/>
　之有自更申錫福之無疆洪惟我<lb/>
景祖翼皇帝暨<lb/>
翼皇后宏謨大烈厚澤深仁雖未集耆定之勲而丕宣有<lb/>
　象實始建經綸之業而式廓用光令緒丕昭已見六州<lb/>
　歸命皇圖肇造先占率土傾心<lb/>
原廟重新弓劍衣冠皆起羮牆之慕<lb/>
山陵永奠子孫臣庶咸䝉佑啟之仁爰勒豐功作本支之<lb/>
<pb n="KR2k0040_WYG_007-9a"/>
　百世載揚休烈錫嘉祉於千秋繼述遐昌昭垂不替<lb/>
顯祖宣皇帝碑<lb/>
　蓋聞天肇一代之運必著開先啟後之勲聖垂百世之<lb/>
　模必有積徳累仁之實丕基方建締造惟勤大業式宏<lb/>
　駿龎宜勒用申報本之典益彰受命之符洪惟我<lb/>
顯祖宣皇帝暨<lb/>
宣皇后文謨丕顯武烈載揚星流華渚已秉赤日之祥電<lb/>
　繞辰樞更兆神龍之瑞雖皇猷肇啟大勲未遍於寰區<lb/>
<pb n="KR2k0040_WYG_007-9b"/>
　而<lb/>
帝緒昭垂<lb/>
聖徳實留於奕禩<lb/>
橋山載闢百千載無斁明禋<lb/>
原廟重新億萬年用鐫令烈承庥有永佑祚無疆<lb/>
　　興京顯佑宮碑文<lb/>
　自古帝王統御天下必以仁義為本尤懋恭肅而崇祀<lb/>
　明神蓋期國祚熙昌俾兆民無不康寜之故欽惟神莫<lb/>
<pb n="KR2k0040_WYG_007-10a"/>
　大於<lb/>
昊天而事莫隆於開創䖍恪之志益當加倍尋常惟兹興<lb/>
　京所建顯佑宫始於締造之初昭事<lb/>
上帝之所其闗甚重運祚靈長神實啟之臣民瞻仰神實<lb/>
　廸之是以國家膺圖御籙固我<lb/>
太祖髙皇帝<lb/>
太宗文皇帝開駿業而肇鴻基本仁義而施政教所致然<lb/>
　荷兹<lb/>
<pb n="KR2k0040_WYG_007-10b"/>
天眷者豈非誠敬萬靈懐柔河嶽之故歟是以<lb/>
天無所不在事<lb/>
天之心即無時不謹稽王業所自始地擅神臯遡<lb/>
祖徳所潛通歆居<lb/>
上帝朕夙夜寅㳟冀登上理睠念受命發祥之地益深欽<lb/>
天率<lb/>
祖之思已命所司繕整維新春秋禋祀載表功徳樹豐碑<lb/>
　以傳不朽於戲艱難不昧常懐對越之誠丹雘丕章永<lb/>
<pb n="KR2k0040_WYG_007-11a"/>
　保岡陵之固後之子孫臣庻其無忘朕敬事之意焉<lb/>
　　盛京景祐宮碑文<lb/>
　自古帝王之興莫不首隆祀典凡有功徳於民者皆為<lb/>
　建壇宇而通肸蠁蓋神既佑民以福國則國必崇祀<lb/>
　以報神此廟貎之所由隆也我<lb/>
太祖<lb/>
太宗手定大業拯斯民於塗炭膺景祚之綿長雖積功累<lb/>
　仁所致而百神之靈實式憑之大清門東三官殿尤神靈<lb/>
<pb n="KR2k0040_WYG_007-11b"/>
顯赫而及民功徳為最著者考之道書三官廟之神有<lb/>
　天地水府之别國家當干戈擾攘之際急圖康阜使時<lb/>
　和年豐室廬相慶則天官賜福主之其或貫索未空金<lb/>
　氣猶沴使斯民秉徳格非逺刑罸而登仁夀則地官赦<lb/>
　罪主之又或大軍之致凶年大荒之致竒疫滌其𤯝災<lb/>
　而消其害氣則水官觧厄主之然則使民康寧而因以<lb/>
　黙佑我邦家孰非神之賜也歟嗚呼發祥重地永藉呵<lb/>
　䕶之靈凡我生民咸䝉乂安之福爰命勒石用表神功<lb/>
<pb n="KR2k0040_WYG_007-12a"/>
　以垂不朽云<lb/>
　　　莊親王舒爾哈齊碑<hi>順治十一年</hi>
　惟國家褒顯宗英推崇皇族生頒榮秩歿予追封所以<lb/>
　篤本支昭親愛也爾達爾漢巴圖魯舒爾哈齊乃<lb/>
太祖髙皇帝胞弟朕之叔祖系序既尊天潢孔切更生賢<lb/>
　胄克奏膚功宜用追崇以彰祖徳兹特加封爾為莊親<lb/>
　王列在藩屏聿展貽孫之義光施泉壤允敷敦睦之仁<lb/>
　勒諸貞珉永垂不朽<lb/>
<pb n="KR2k0040_WYG_007-12b"/>
　　　𢎞毅公額亦都碑<hi>順治十一年</hi>
　帝王得人共圖大業治定之日必昭其功於天下後世<lb/>
　以志不忘洪惟我<lb/>
祖宗創業艱難一時鷹揚之佐遘㑹風雲號稱濟濟成蹟<lb/>
　具在藏於冊府額亦都者奮跡戎行戰功久著從征哈<lb/>
　達烏拉葉赫暨攻圖倫襲塞克濟率衆先登敵無堅壁<lb/>
　至取巴勒達城奮軀登堞矢貫其身連於堞上以刀斷<lb/>
　之猶能入城其鷙猛有過人者少年歸命身經百戰屢<lb/>
<pb n="KR2k0040_WYG_007-13a"/>
　被重創遍體瘡痍如收赫錫赫瑚爾哈雅蘭諸部又能<lb/>
　以少擊衆俘獲甚多開拓疆土厥績懋焉<lb/>
太祖嘉與勲庸賜以婚媾及其殁也<lb/>
先皇復加追序髙爵崇祀軫恤甚備國有若臣可謂忠勇<lb/>
　忘身有始有卒者矣用勒貞石以示表章嵗月逾逺嘉<lb/>
　績彌彰於以褒勸有功庶幾宣力國家者聞之而有感<lb/>
　焉<lb/>
　　　忠義公圖爾格碑<hi>順治十一年</hi>
<pb n="KR2k0040_WYG_007-13b"/>
　國家肇造鴻業櫛風沭雨宣力効忠繄虎臣是頼故生<lb/>
　膺寵錫歿與表揚公侯干城渥以典禮所以傳其豐功<lb/>
　偉績至今而不衰也故忠義公圖爾格義勇無敵忠藎<lb/>
　不渝曩從<lb/>
太祖屢著戰功翼佐<lb/>
太宗戰山左扼闗門逐錦杏身被重創洒血疾趨惟爾庸<lb/>
　特下青齊克名城殲渠魁先後登殿力保<lb/>
御幄惟爾庸方期爾共享太平股肱是寄而爾早侍<lb/>
<pb n="KR2k0040_WYG_007-14a"/>
皇考於九天矣朕惟追憶前勞悼念無已雖恩䘏屢加朕<lb/>
　心猶歉特允禮臣請勒石銘勲昭垂百世於戲忠貞世<lb/>
　篤賞延於後其所謂文武為憲者耶爾英爽昭著服兹<lb/>
　寵休垂示後人庻識朕報功之典永永罔替云<lb/>
　　　果壯公超哈爾碑<hi>順治十四年</hi>
　朕惟國家開創大業必有英賢佐命建立鴻勲生固顯<lb/>
　秩崇階振威徳於天下歿亦榮名羙諡傳盛烈於後昆<lb/>
　此録故舊之深情勸忠臣之巨典也緬惟我<lb/>
<pb n="KR2k0040_WYG_007-14b"/>
太祖<lb/>
太宗時舊臣推誠宣力矢志服勤貞心亮節屹然不磨<lb/>
　朕豈能已於追念也哉爾超哈爾原係䕶軍統領任禮<lb/>
　兵二部侍郎以辦事有能授騎都尉後往董家口送諭<lb/>
　帖遇敵哨兵殺之二次征明都城時撃敗敵哨生擒䝉<lb/>
　古二人都城北遇敵兵及盧溝橋歩兵領䕶軍纛擊敗<lb/>
　之初次過明都城徃征山東時遇馮太監兵率本叅領<lb/>
　兵擊敗之指揮攻克任邱縣遇趙北口守河橋歩兵領<lb/>
<pb n="KR2k0040_WYG_007-15a"/>
　本旗兵歩戰擊敗之又遇郝總鎮兵率本叅領兵歩戰<lb/>
　擊敗之出邊之時遇太平寨馬歩兵遵指揮擊敗之爾<lb/>
　乃能益勵忠誠封疆攸頼及三次圍錦州時城内兵出<lb/>
　戰在闗廂爾遇敵鋒捐軀報國可謂始終盡瘁者矣今<lb/>
　追述往事軫念前勲効力致勇死於原野諡曰果壯以<lb/>
　垂不朽特命勒諸貞珉以光泉壤用昭朕故舊不遺之<lb/>
　至意云爾<lb/>
　　　端壯公納爾察碑<hi>順治十四年</hi>
<pb n="KR2k0040_WYG_007-15b"/>
　朕惟國家開創大業必有英賢佐命建立鴻勲生固顯<lb/>
　秩崇階振威徳於天下殁亦榮名羙諡傳盛烈於後昆<lb/>
　此録故舊之深恩勸忠臣之巨典也𬗟惟我<lb/>
太祖<lb/>
太宗時舊臣推誠宣力矢志服勤貞心亮節屹然不磨朕<lb/>
　豈能已於追念也哉爾納爾察原係騎都尉因攻伊罕<lb/>
　山城先登取之後征明時進三等輕車都尉爾乃益勵<lb/>
　忠誠封疆攸頼同十六大臣効力行間勤勞茂著後攻<lb/>
<pb n="KR2k0040_WYG_007-16a"/>
　沙嶺城時爾禦敵衝鋒捐軀報國可謂始終盡瘁者矣<lb/>
　今追述往事軫念前勲守禮執義死於原野諡曰端壯<lb/>
　以垂不朽特命勒諸貞珉光及泉壤用昭朕故舊不遺<lb/>
　之至意云爾<lb/>
　　　僖順公巴拜碑<hi>順治十四年</hi>
　朕惟國家開創大業必有英賢佐命建立鴻勲生固顯<lb/>
　秩崇階振威徳於天下歿亦榮名美諡傳盛烈於後昆<lb/>
　此録故舊之深恩勸忠臣之巨典緬惟我<lb/>
<pb n="KR2k0040_WYG_007-16b"/>
太祖<lb/>
太宗時舊臣推誠宣力矢志服勤貞心亮節屹然不磨朕<lb/>
　豈能巳於追念也哉爾巴拜原係䝉古喀爾喀貝子能<lb/>
　識時運倡率部屬首先投順因以郡主下配授三等子<lb/>
　爾能益勵忠誠稱乃厥職今追述往事軫念前徽小心<lb/>
　恭慎和比於理諡曰僖順以垂不朽特命勒諸貞珉光<lb/>
　及泉壤用昭朕故舊不遺之至意云爾<lb/>
　　　二等子都統佟養性碑<hi>順治十四年</hi>
<pb n="KR2k0040_WYG_007-17a"/>
　稽古建業驅策羣力不吝爵賞以勸有功昭示於後用<lb/>
　傳不朽所以勵忠藎甚備也爾佟養性原係明撫順城<lb/>
　人能識時運誠心來歸故賜女為額駙授為三等男克<lb/>
　遼東後陞為二等子爾能益勵忠誠稱乃厥職為漢軍<lb/>
　都統率領鳥鎗効有勤勞是真始終盡瘁克襄王室者<lb/>
　矣今追述往事軫念前勲勒諸貞珉光及泉壤國典臣<lb/>
　忠庶幾昭垂無斁哉<lb/>
　　　直義公費英東碑<hi>順治十六年</hi>
<pb n="KR2k0040_WYG_007-17b"/>
　國家締造鴻圖奬予勞勩厥有常典至隆備也况始事<lb/>
　之臣櫛風沐雨功載盟府者乎爾費英東忠赤有謀沉<lb/>
　雄善斷當<lb/>
太祖髙皇帝時首先歸命漸陟崇班始力擒兌沁巴顔兩<lb/>
　征佛訥赫地方度取撫順皆能奮勇先進出竒制勝額<lb/>
　齊克貝勒矯制移城爾獨能抗直不廻大義凛凛攻葉<lb/>
　赫志在必克進無返顧卒下其城前後數十載劻勷大<lb/>
　業遐暢天威摧䧟之勲實多嘉頼雖積勞殞身休烈未<lb/>
<pb n="KR2k0040_WYG_007-18a"/>
　冺<lb/>
先皇受命之初追念厥功特崇顯爵配享<lb/>
廟庭而表章尚闕因樹兹貞石昭示將來生建壯猷歿膺<lb/>
　寵錫榮哀有赫式慰永懐庻使宣力國家者聞之有感<lb/>
　云<lb/>
<pb n="KR2k0040_WYG_007-19a"/>
　　祭文<lb/>
　　　祭告長白山文<lb/>
　朕惟國家受命凝庥則山川百神罔不協瑞矧溯興王<lb/>
　之迹推翊運之祥尤宜肇舉明禋誕加顯號蓋自天作<lb/>
　高山形於歌頌其來舊矣惟<lb/>
　神秀結東陲澤均厚載濬發三江之派廣延千里之區<lb/>
　極敷雲洩雨之竒宏濟物利民之用神山異蹟莫有與京<lb/>
　仰緬<lb/>
<pb n="KR2k0040_WYG_007-19b"/>
列聖龍興實基此地殊珍萃於盛世寳厯奠於萬年爰念<lb/>
　靈符應申昭報朕兹博採彝章折衷禮制特封為長白<lb/>
　山之神載諸祀典<lb/>
　神其益彰英爽丕贊昌期尚歆時享於春秋永奠鴻禧<lb/>
　於<lb/>
宗社專官告祭惟<lb/>
　神鑒知<lb/>
　欽定盛京通志卷三<lb/>
</p>
<p>
</p>
  </div>
</body>
</text>
</TEI>
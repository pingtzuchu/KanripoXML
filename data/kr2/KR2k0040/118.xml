<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_118-1a"/>
欽定四庫全書<lb/>
欽定盛京通志卷一百十四<lb/>
　　　歴朝藝文<hi>六</hi>
　　銘<lb/>
　　贊<lb/>
　　碑<lb/>
　　祭文<lb/>
　　墓誌銘<lb/>
<pb n="KR2k0040_WYG_118-2a"/>
欽定四庫全書<lb/>
欽定盛京通志卷一百十四<lb/>
　　　歴朝藝文<hi>六</hi>
　　銘<lb/>
　　大鳥銘　　　　　　　　　　<hi>隋</hi>虞　綽<lb/>
　　嵗在壬申四月丙子皇帝底定海碣班師振旅龍<lb/>
　　駕南轅鸞旂西邁行宫次於栁城縣之臨海頓焉<lb/>
　　山川明秀實仙都也旌門外設欵跨重阜帳殿周<lb/>
<pb n="KR2k0040_WYG_118-2b"/>
　　施降望大壑息清蹕下輕輿警百靈綏萬福踐素<lb/>
　　砂歩碧沚同軒皇之襄野邁漢宗于河上想汾射<lb/>
　　以開襟望蓬瀛而載佇窅然齊肅藐屬殊庭兼以<lb/>
　　聖徳遐宣息别風與淮雨休符潜感表重潤於夷<lb/>
　　波璧日曬光卿雲舒彩六合開朗十洲澄鏡少選<lb/>
　　之間儵焉靈感忽有祥禽皎同鶴鷺出自霄漢翻<lb/>
　　然直下髙逾一丈長乃盈尋靡霜暉於羽翮激丹<lb/>
　　華於觜距鸞翔鳯峙鵲起鴻騫或蹶或啄載飛載<lb/>
<pb n="KR2k0040_WYG_118-3a"/>
　　止徘徊馴擾咫尺乗輿不藉揮琴非因拊石樂我<lb/>
　　君徳是用來儀斯固類仙人之騏驥冠羽族之宗<lb/>
　　長西王青烏東海赤鴈豈可同年而語哉竊以銘<lb/>
　　基華岳事乖靈異紀迹鄒山義非盡美猶方册不<lb/>
　　冺遺文可觀况盛徳成功若斯懿爍懐真味道如<lb/>
　　此感通不鐫名山安用銘異臣拜手稽首敢勒銘<lb/>
　　云來蘇興怨帝自東征言復禹績乃御軒營六師<lb/>
　　薄伐三韓肅清龔行天罰赫赫明明文徳上暢靈<lb/>
<pb n="KR2k0040_WYG_118-3b"/>
　　武外薄車徒不擾苛慝靡作凱歌載路成功允鑠<lb/>
　　反斾還軒遵林並壑停輿海澨駐蹕巖阯窅想遐<lb/>
　　凝藐屬千里金臺銀闕雲浮岳峙有感斯應靈禽<lb/>
　　効祉飛來清漢俱集華泉好音玉響皓質冰鮮狎<lb/>
　　仁馴徳習習翩翩絶迹無冺於萬斯年<lb/>
　　曾公祠銘　　　　　　　　　<hi>明</hi>盧　瓊<lb/>
　　維帝御極柔逺能邇一夫不獲痌瘝是似蠢兹遼<lb/>
　　人不戢自焚公憫冥頑任禍於身敷奏祈宥脅從<lb/>
<pb n="KR2k0040_WYG_118-4a"/>
　　罔究帝曰俞哉銑拜稽首渠魁以殱衆慼以祐保<lb/>
　　兹東土如翼如覆帝曰都哉陟兹功懋銑拜稽首<lb/>
　　天子萬夀農不昜業市不昜肆以生以育維公之<lb/>
　　賜維岡有栢維麓有砥繩之鑿之維公之祠公惟<lb/>
　　信宿留公之似我其夙夜罔不敬止匪我思之子<lb/>
　　子孫孫匪民思之既浹且淪匪公之恵惟帝之仁<lb/>
　　遼其奠安於萬斯春<lb/>
　　贊<lb/>
<pb n="KR2k0040_WYG_118-4b"/>
　　進雙白鷹贊　　　　　　　　<hi>唐</hi>蘇　頲<lb/>
　　開元乙卯嵗東彛君長自肅慎扶餘貢白鷹一雙<lb/>
　　其一重三觔有四兩其一重三觔有二兩皆皓如<lb/>
　　練色斑若彩章積雪全映飛花碎㸃所謂金氣之<lb/>
　　英瑶光之精髙髻偉臆長距秀頸奮發而鋭堅剛<lb/>
　　則厲摩天絶海電擊飈逝觀其行時令順秋殺指<lb/>
　　麾應㨗顧盼餘雄當落雕之賞蔑讐鷂之敵實希<lb/>
　　代之尤也皇上祇膺聖圖欽若王道方寳賢重榖<lb/>
<pb n="KR2k0040_WYG_118-5a"/>
　　尊儒養艾後宫撤綺繡前殿焚珠玉與王侯卿士<lb/>
　　朝夕論思異無所貴輕衛公之好鶴竒無所珍同<lb/>
　　漢王之却馬畋豈務於馳騁獵以存乎蒐狩未嘗<lb/>
　　合圍掩羣載羽灑血乃彊不攫而猛不噬矣然以<lb/>
　　萬方入貢懐其來也三年重譯嘉其至也故仁為<lb/>
　　之心有仁則勇威為之力有威則重况此鳥猛過<lb/>
　　於衆重倍於凡禮於君則勸忠祭於祖則立敬壯<lb/>
　　其體則用武綷其翼則成文彼寵而服之鶡也能<lb/>
<pb n="KR2k0040_WYG_118-5b"/>
　　果榮而戴之蟬也能潔矧乎職命司㓂師維尚父<lb/>
　　聞箴刺姦擇善為吏葢選士之是式匪從禽之足<lb/>
　　云此所以備於圖而儆在位也㣲臣奉制敢稱贊<lb/>
　　曰<lb/>
　　鷹之大者精明竦峻勁而横絶雄則逺振錦文素<lb/>
　　綵珠聨玉潤徃乃奮威將軍所狥鷹之次者勇鋭<lb/>
　　光芒截海而至乗風載揚絡以紅聯文其綵章下<lb/>
　　鞲必中惟吏之良<lb/>
<pb n="KR2k0040_WYG_118-6a"/>
　　碑<lb/>
　　安東都䕶魏哲神道碑　　　　<hi>唐</hi>楊　炯<lb/>
　　經天緯地之帝求制禮作樂之才撥亂反正之君<lb/>
　　資㧞山超海之力繼韶夏而崇號諡非無陣戰之<lb/>
　　風披皇圖而稽文武或用干戈之道故能彌綸宗<lb/>
　　廟彈壓山川包四海以為家一六合而光宅是以<lb/>
　　二十八宿懸列將而察休徴三十五星聚天軍而<lb/>
　　赫符彩吕望垂竿於渭溪道峻匡周張良授履於<lb/>
<pb n="KR2k0040_WYG_118-6b"/>
　　圯橋功崇佐漢乃有心如鐵石氣若風雲洛䜟書<lb/>
　　名河圖秘象青絲雷燭歴大塊以三休碧羽霜淒<lb/>
　　倚渾天而一息岑彭許允征南鎮北之名馮異王<lb/>
　　昌大樹中軍之號杜太行而泥函谷猛氣無前戮<lb/>
　　封豖而斬長鯨雄圖不測元戎十乗驅衛霍於前<lb/>
　　矛甲士三千列孫呉於後殿秋風白露執金鼓而<lb/>
　　齊六軍泰山黄河析銅符而光百代建廟堂之策<lb/>
　　為社稷之臣孰能與於此乎在我真將軍矣公諱<lb/>
<pb n="KR2k0040_WYG_118-7a"/>
　　哲字知人鉅鹿曲陽人也七代祖靖非前秦征北<lb/>
　　大將軍鎮北地上郡其後子孫因居於寜州襄樂<lb/>
　　縣開國承家之始誕姓命氏之源大名發於本支<lb/>
　　當塗峻於層構三辰鬱鬰天街分畢昴之都九野<lb/>
　　茫茫地險裂山河之境丞相以萬機論道匡大運<lb/>
　　而震威嚴尚書以八座當官贊金行而標領䄂文<lb/>
　　昭武穆方駕齊驅公子王孫朱輪華轂大鵬垂翰<lb/>
　　馭風伯而指南溟天馬騰姿按雲師而集東道祖<lb/>
<pb n="KR2k0040_WYG_118-7b"/>
　　唐隋天水郡丞河陽都尉瑶林瓊樹擢標格以千<lb/>
　　尋圓折方流委波濤而萬頃雄飛有望豈惟京兆<lb/>
　　之丞隂徳不愆何直丹陽之尉父寳皇朝通議大<lb/>
　　夫總管府司㕘軍事東家孔子至徳生於上天南<lb/>
　　國申侯明靈誕於中岳居朝翊贊道先王之法言<lb/>
　　公府弼諧對上天之休命若夫聖人作而萬物覩<lb/>
　　元首明而庶事康日月粲其光華山川鬱其雲雨<lb/>
　　則有英靈間出丹陵諧白鳯之祥符瑞挺生黑帝<lb/>
<pb n="KR2k0040_WYG_118-8a"/>
　　感蒼龍之傑隨珠一寸魏后揚眉和璧千金秦王<lb/>
　　動色顔生殆庶聞於竹馬之年揚子叅元發自銅<lb/>
　　車之嵗建晴峯而直上疏筆海以横流彫墻則百<lb/>
　　堵皆興峻宇則千門並列可大可久無忘簡昜之<lb/>
　　途為子為臣率由忠孝之境郭林宗之披霧豈敢<lb/>
　　名言孔文舉之欽風每相推薦若乃五材並用誰<lb/>
　　能去兵七徳兼施止戈為武出師於九天之上暗<lb/>
　　合兵書取暌於十日之前懸符射法固以文武之<lb/>
<pb n="KR2k0040_WYG_118-8b"/>
　　道揄揚滿於城中將相之才籍甚聞於海内貞觀<lb/>
　　十五年起家補國子博士喬林掃日驚白鳯於詞<lb/>
　　條壁水澂天駭彫龍於義壑班超慷慨常懐萬里<lb/>
　　之心季路平生毎負三軍之氣十六年勅授左翊<lb/>
　　衛北門長上禄賜同京官仍令為飛騎等講禮鄧<lb/>
　　司徒之舊事馬上讀書祭征虜之前聞營中習禮<lb/>
　　宫花如錦還臨拜將之壇槐葉成帷復對聞軍之<lb/>
　　市自皇天眷命大帝應期運璇衡而制八方調玉<lb/>
<pb n="KR2k0040_WYG_118-9a"/>
　　燭而臨四極元莵白狼之野來奉衣簪蟠桃析木<lb/>
　　之鄉尚迷聲教太宗文皇帝操斗極把勾陳因百<lb/>
　　姓之心問三韓之罪勝殘去殺上馮宗廟之威禁<lb/>
　　暴戢姦下藉熊羆之用公丹心白刃本自輕生六<lb/>
　　郡三河由來重氣烏江討逆剖項籍於五侯鹿野<lb/>
　　懲姦礫蚩尤於四豖二十年詔除游擊將軍右武<lb/>
　　侯信義府右果毅都尉長上如故顯慶二年以内<lb/>
　　憂觧職痛深吳隠哀極顔丁蹐厚地以崩魂訴髙<lb/>
<pb n="KR2k0040_WYG_118-9b"/>
　　天而泣血紫泥垂煥頻降璽書墨縗臨戎遂從金<lb/>
　　革三年詔除左衛清宫府左果毅都尉尋圍谷府<lb/>
　　折衝都尉並長上如故又以應詔舉對策甲科遷<lb/>
　　左騎衛郎將於時長榆歴歴烽火猶驚髙栁依依<lb/>
　　邊風尚急闗山夜月遂為弧矢之秋西北浮雲翻<lb/>
　　作穹廬之景四年詔公為鐵勒道行軍總管陳兵<lb/>
　　玉塞按節金㣲學長山之蛇擬麗譙之鸛鐘鼓嘈<lb/>
　　囃上聞於天旌旗繽紛下蟠於地伏尸百萬因瀚<lb/>
<pb n="KR2k0040_WYG_118-10a"/>
　　海而藏舟闢地數千即燕山而築觀武臣雄畧氣<lb/>
　　慴西零神將宏圖威加北翟麟徳元年詔遷左驍<lb/>
　　騎中郎將尋檢校右監門左武衛將軍本官如故<lb/>
　　昔者封禪陟云亭之後七十二君圗書出河洛以<lb/>
　　還三千餘嵗振兵釋旅方崇薦帝之儀道洽功成<lb/>
　　必致禋天之禮粤以皇家闢統之五十年今上開<lb/>
　　基之十七載登封告禪玉牒金繩建顯號而施尊<lb/>
　　名揚英聲而騰茂實華夷輯睦皆承萬嵗之恩朝<lb/>
<pb n="KR2k0040_WYG_118-10b"/>
　　野歡娱咸奉千年之慶乾封元年詔加明威將軍<lb/>
　　本官如故大風遺孽叛換青邱小水殘魂憑陵碧<lb/>
　　海率百官於文祖尚興彭蠡之師㑹萬國於塗山<lb/>
　　猶有防風之戮是嵗也詔公為遼東行軍總管軍<lb/>
　　營對日兵氣横天開玉堂而按部坐金城而勒陣<lb/>
　　闕鞏之甲犀兕七重艅艎之船舳艫千里駕鼉梁<lb/>
　　於聖海秦皇息鞭石之威泛鰲釣於仙洲愚叟罷<lb/>
　　移山之力然後風行電卷斬將屠城塞丹浦之遥<lb/>
<pb n="KR2k0040_WYG_118-11a"/>
　　源伐黑林之奥本王孫公子名霑皂隸之臣深谷<lb/>
　　泰山境入樵漁之囿二年詔加上柱國仍檢校安<lb/>
　　東都䕶道之以徳齊之以刑威振六官風揚五部<lb/>
　　兵戈載戢無勞尉候之虞桴鼓希聞寜有穿窬之<lb/>
　　盜仰太陽而晞湛露方預四朝臨遊水而急寒風<lb/>
　　俄悲一去齊孟嘗之下淚髙榭曲池魯司㓂之悲<lb/>
　　歌頺山壊木長安杳杳還符日近之言京兆悠悠<lb/>
　　竟絶天髙之問紫闗出入判自無期繡服回還竟<lb/>
<pb n="KR2k0040_WYG_118-11b"/>
　　知何日總章二年三月十六日遘疾薨於府第春<lb/>
　　秋五十有四嗚呼哀哉詔贈左監門將軍禮也惟<lb/>
　　公被服忠孝周旋禮樂仁者見之謂之仁智者見<lb/>
　　之謂之智研幾册府金縢玉版之書索隠兵鈐元<lb/>
　　女黄公之法每建輿推轂三令五申躬擐甲胄親<lb/>
　　當矢石軍井未建如臨盜水之源軍竈未炊似對<lb/>
　　嗟來之食由是南馳北走東討西征擲之無旁按<lb/>
　　之無下載筐宫裏遥登上將之壇飛星閣邊獨列<lb/>
<pb n="KR2k0040_WYG_118-12a"/>
　　中軍之位雖龍泉匿字薫歇光沉而麟閣飛名天<lb/>
　　長地久夫人扶風氏隋濠州刺史圓之孫也五松<lb/>
　　春豔牽少女之祥風八桂秋雲降仙娥之寳魄謝<lb/>
　　家之子歌栁絮而知慙劉氏之妻頌椒花而自恥<lb/>
　　三周按禮無虧内則之風四徳揚蕤載闡中閨之<lb/>
　　訓宿盤龍於月鏡早没鸞牀矯飛翼於霞棲先沉<lb/>
　　鳯穴珠星璧月終陪季子之階金鼎銀罇竟列齊<lb/>
　　侯之寢以貞觀十五年終於某所越咸亨元年某<lb/>
<pb n="KR2k0040_WYG_118-12b"/>
　　月日袝於某原長子𤓰州司倉擇木次子右衛親<lb/>
　　衛元封等門傳萬石庭列雙珠花蕚爭榮芝蘭藹秀<lb/>
　　天經地義欽承避席之談日就月將䖍奉趨庭之<lb/>
　　教變槐檀而瀝膽木石悲酸代霜露以崩心幽明<lb/>
　　感動葬之以禮祭之以時生人之本盡矣死生之<lb/>
　　義備矣孝子之事親終矣於是門生故吏共緝家<lb/>
　　聲才子文人思傳盛徳庶使藺相如之壯氣歴千<lb/>
　　載而猶存隨武子之餘風盡九原而可作其詞曰<lb/>
<pb n="KR2k0040_WYG_118-13a"/>
　　文王受命畢公餘慶玉樹聨芳金枝疊映三分並<lb/>
　　列七雄齊競建國承家重熙累盛功宣蹈舞徳流<lb/>
　　歌詠河洛垂文山川吐雲驪珠育照虹玉呈文直<lb/>
　　立孤聳天然不羣棲遲膠塾悦懌邱墳恥為儒者<lb/>
　　自許將軍伊祁不懌軒轅討逆陣擁遼河兵鎮碣<lb/>
　　石班超投翰揚雄執㦸弓合三才刀長四尺爰清<lb/>
　　尉候載澂疆場得人者昌失人者亡皇心俾乂帝<lb/>
　　曰明敡幽桂含馥滋蘭吐芳承天待詔觀國賔王<lb/>
<pb n="KR2k0040_WYG_118-13b"/>
　　茂實斯逺英聲克彰鵬池淼漫雞山禍亂出閫辭<lb/>
　　家夷凶靜難金㣲瓦觧玉亭氷泮扈駕天門陪祠<lb/>
　　日觀萬邦胥悦千齡啓旦斗骨危城占蹄舉兵丸<lb/>
　　山霧塞渤海波驚帝赫斯怒王師有征䖍劉北類<lb/>
　　戡翦東明遵以文軌宣其徳刑太㣲上將文昌貴<lb/>
　　相非熊非羆令聞令望寵踰軍幕榮参武帳本謂<lb/>
　　来朝何期返葬原野蕭瑟風烟悽愴天道如何吞<lb/>
　　恨者多松風夜響薤露晨歌秋月如練春雲似羅<lb/>
<pb n="KR2k0040_WYG_118-14a"/>
　　榮華滅後寒暑經過青鳥邱壟白馬山河<lb/>
　　蘭英碑辭　　　　　　　　　<hi>明</hi>李　貢<lb/>
　　蘭英葢川軍也成化初調廣寜操偹九年春隨縂<lb/>
　　兵歐拒敵於小黑山敵因風縱火軍潰歐馬中箭<lb/>
　　死兵圍益急英曰主將三軍司命歐公危如大衆<lb/>
　　何乃以所乗馬授歐英遇害越今三十二年矣予<lb/>
　　行憲至葢聞其事而哀之乃刻石於墓而系以辭<lb/>
　　曰王朝之制兮邊守為嚴逺人窺伺兮匪月伊年<lb/>
<pb n="KR2k0040_WYG_118-14b"/>
　　移師還禦兮將卒鼓行主將馬踣兮貫矢於膺耳<lb/>
　　目溷亂兮旌旗失位山川崩沸兮雷霆為潰何此<lb/>
　　心之耿耿兮持本初而不背等死生於鴻毛兮特<lb/>
　　昭彰乎大義維將士之司命兮國體係夫重輕或<lb/>
　　纎芥之摧辱兮曽何用乎㣲生我骨可㫁兮溝壑<lb/>
　　是横我血可塗兮原野是腥獨主將之不可死兮<lb/>
　　遑鑒予之衷情期將卒之兩全兮信倉皇之所難<lb/>
　　矧鋒鏑之在前兮不可從容而盤桓惟委馬以奉<lb/>
<pb n="KR2k0040_WYG_118-15a"/>
　　主兮冀縱轡而生還豈厮役之受恩兮欲圖報而<lb/>
　　難殫慨羊斟之御主兮抽夙昔之恨端乃戀戀於<lb/>
　　杯羹兮竟致主於相殘顧倉猝之所處兮在恩義<lb/>
　　為兼盡人孰無死兮要能處之得其正重國事於<lb/>
　　邱山兮匪私情之是徇孰謂厮役之𤨏兮保兹忠<lb/>
　　誠之至性自歸骨於荒原兮已三紀其有餘神飄<lb/>
　　飄而長征兮飲沆瀣而康娛俯永世而一息兮伴<lb/>
　　貞烈以為徒嗟恩膏之未及兮在世道為何如周<lb/>
<pb n="KR2k0040_WYG_118-15b"/>
　　崇死難兮有門闗以及孤漢寵死事兮紛印綬之纍<lb/>
　　纍覽往事以隕涕兮對幽墳而忸怩托貞珉以系<lb/>
　　辭兮慰忠魂於些㣲<lb/>
　　祭文<lb/>
　　弔國殤文　　　　　　　　　<hi>唐</hi>張　説<lb/>
　　北伐兮東弧邈遼陽兮孤竹偏師兮覆衆在崇山<lb/>
　　兮峽谷露芃芃兮蔓草風蓁蓁兮拱木見馬血兮<lb/>
　　夜然聞殤魂兮雨哭君王按金鼓而氣憤撫珠鈴<lb/>
<pb n="KR2k0040_WYG_118-16a"/>
　　而淚滋横萬里兮抽恨弔羣山以寫悲懟凶將兮<lb/>
　　我辱悼勇夫之𬒳纍彼殷鑒兮未逺何後来兮不<lb/>
　　追對死地兮出陣臨傷門兮用師軍奪帥兮虹蝕<lb/>
　　壘車脱輻兮火焚旗有欒黶兮愎矣無范宣兮愧<lb/>
　　之命窮追兮短兵錯膚迎刃兮血染鍔旋殘潰兮<lb/>
　　棄組練山猶號兮谷猶戰殪原野兮奈何違君親<lb/>
　　兮不見於戲何天命之奄忽俾仁義之禮兵為蠻<lb/>
　　夷之俘骨鬷大校之飛將問吾營之勁卒吾見出<lb/>
<pb n="KR2k0040_WYG_118-16b"/>
　　兮不歸竟名存兮身殁<lb/>
　　祭古墓文　　　　　　　　　<hi>明</hi>賀　欽<lb/>
　　維年月日户科給事中賀欽遣園丁朱紀以隻雞<lb/>
　　杯酒之奠昭告於前朝古墓主人之靈今嵗之夏<lb/>
　　園丁作廬掘土築墻石棺以見奈何愚夫蔽而不<lb/>
　　告埋骨别所取棺入城貨人為槽用飼畜産自恨<lb/>
　　無徳化及家衆乃致園丁為此不仁知之後時改<lb/>
　　過遲暮謹以遺骨復歸故器深埋堅築誌以封土<lb/>
<pb n="KR2k0040_WYG_118-17a"/>
　　期以久逺更無他虞世俗衰薄殘忍成風石棺飼畜<lb/>
　　比比皆爾曽念古人骨棄何所我亦人耳忍復用<lb/>
　　兹安得仁人在位行政各使遺骸得歸故藏徳薄<lb/>
　　力㣲痛惻而已謹遣園丁酌酒謝過不亡者存鍳<lb/>
　　此誠意尚享<lb/>
　　墓誌銘<lb/>
　　醫閭先生墓誌銘　　　　　　<hi>明</hi>潘辰播<lb/>
　　愚始聞醫閭先生之訃既為位哭之已而厥嗣鄉<lb/>
<pb n="KR2k0040_WYG_118-17b"/>
　　進士士諮奉先生髙第弟子外甥胡深所撰狀請<lb/>
　　愚銘其墓愚與先生道義相契垂五十年非燕遊<lb/>
　　一朝之好可論不能以不文辭按狀先生諱欽字<lb/>
　　克恭姓賀氏其先浙之定海人𨽻遼東廣寕後屯<lb/>
　　衛官籍考孟員甫妣郭氏以正統丁巳三月十一<lb/>
　　日生先生於官邸㓜挺岐嶷長標恂淑總角從鄉<lb/>
　　先生習舉子業心不自滿曰為學止於是耶及聞<lb/>
　　先儒所謂以誠敬為入門踐履為實地諸語因省<lb/>
<pb n="KR2k0040_WYG_118-18a"/>
　　曰作聖之功端在於此弱冠以詩經魁山東鄉薦<lb/>
　　兩躓春闈咸即日歸省或諷之以取捷徑則曰親<lb/>
　　老在堂定省不可久曠吾烏知其他成化丙戍登<lb/>
　　羅倫榜進士丁亥春擢户科給事中謂家人曰古<lb/>
　　人事一職豈肯茍然為是職尤不可以苟為者遂<lb/>
　　書鄙夫可與事君章於壁上以自警戊子春亢旱<lb/>
　　與給事中胡智董旻各上章極諫先生言修徳彌<lb/>
　　災當以實心行實政庶天意可回今朝廷所行未<lb/>
<pb n="KR2k0040_WYG_118-18b"/>
　　免徒務虚文不報先生復以言官曠職召災自劾<lb/>
　　求退雖不得請而去志决矣其年冬即告病歸杜<lb/>
　　門不出専以進修為務初在科時聞廣東陳白沙<lb/>
　　先生為有道之士修刺謁之一見契合遂相與講<lb/>
　　明治心修身及經綸大務終嵗弗輟至是懸其小<lb/>
　　像於靜室時率諸子焚香拜之儼如神明大聚古聖賢<lb/>
　　典籍於中矻矻然窮日與夜而繙閲之必求造乎<lb/>
　　其極而後已有來學者則謝之曰學者君子之為<lb/>
<pb n="KR2k0040_WYG_118-19a"/>
　　已教者聖賢之餘事自治不贍何暇及人久之於<lb/>
　　性命道徳之藴天理民物之彜經世之要道為學<lb/>
　　之大法所得益深始内屨焉而其為教一以躬行<lb/>
　　實踐為主文章政事次之磨礲淬厲成其器業故<lb/>
　　及門者咸知有為己之學學在有用而不惑於他<lb/>
　　岐矣雖不出户庭而達官貴人間風仰徳者莫不<lb/>
　　躬拜牀下得其緒餘而恵及生人者恒多𢎞治改<lb/>
　　元大學士劉公吉首薦先生才堪大用及除陜西<lb/>
<pb n="KR2k0040_WYG_118-19b"/>
　　㕘議撫治商雒等處兼分守漢中府地方錫之璽<lb/>
　　書假以便宜懇辭不就乃陳四事一曰資真儒以<lb/>
　　講聖學二曰薦賢才以輔治道三曰遵祖訓以處<lb/>
　　内官四曰興禮樂以化天下數十萬言極其愷切<lb/>
　　皆人人所不敢道者使得見於行事天下可幾而<lb/>
　　理矣處家篤恩義正倫理厚姻戚睦鄉黨救災恤<lb/>
　　患重本抑末冠婚䘮祭一遵古禮不根之言纎毫<lb/>
　　不入其耳子姓能言與行者必薫陶之以孝弟之<lb/>
<pb n="KR2k0040_WYG_118-20a"/>
　　義僮僕與人相接者不問其曲直必撻以記之鄉<lb/>
　　俗溺於異端凡䘮𦵏者皆作佛事啖酒肉肆為奢<lb/>
　　僭而不顧其於奉先事親之禮背戾尤甚先生以<lb/>
　　身範之日改月化漸入佳境仍舊習者百無二三<lb/>
　　焉性酷愛山林每時和景明必攜門人子姓登髙<lb/>
　　涉逺徜徉嘯咏而歸充然獨有所得為學雖不務<lb/>
　　詩文然應酬之際信口流出一皆藹然仁義之言<lb/>
　　大有闗于名教故得其片紙隻字者莫不寳之正<lb/>
<pb n="KR2k0040_WYG_118-20b"/>
　　徳初年錦義二城激變鉅室鮮不為其所撓獨相<lb/>
　　約不敢犯於先生之族雅量汪濊喜愠不形惟愛<lb/>
　　君憂國之念老而彌篤每聞朝廷用一善人行一善<lb/>
　　政輒喜而不寐如有愆違則疾首蹙額不能安也<lb/>
　　庚午十二月四日以疾終于正寢壽七十有四配<lb/>
　　席氏本城官家女有賢行與先生同徳比義相賔<lb/>
　　友少先生三嵗先四日而卒生男四長即士諮次<lb/>
　　士誾士謨士詔皆積學待聘女一適本城都指揮<lb/>
<pb n="KR2k0040_WYG_118-21a"/>
　　史文孫男十一世雍世和世泰世平世清世<lb/>
　　寜世安餘幼孫女八長適錦州都指揮梁臣次適<lb/>
　　本城馬都指揮冡子倫次適指揮劉渭餘俱㓜以次年<lb/>
　　二月十五日合𦵏于閭山之光明谷中先生少讀<lb/>
　　書於此山之西因以醫閭山人自號人遂稱為之<lb/>
　　閭山先生云於戲以先生之迹言之其學雖未大<lb/>
　　明于天下而能名于一家與一鄉先生之道雖未<lb/>
　　大行于天下而能行于一家與一鄉先生之徳雖<lb/>
<pb n="KR2k0040_WYG_118-21b"/>
　　未大被于天下而能化其一鄉一郡之强暴以先<lb/>
　　生之功論之則其學之醇其道之正其徳之粹其<lb/>
　　節之髙其名之稱表表昻昻所以風勵天下垂範<lb/>
　　後世者固無窮也豈曰行於一家化於一鄉被于<lb/>
　　一時一世而已耶是不可以銘乎銘曰允矣先生<lb/>
　　偉哉男子力到功深逢源達委時行則行時止則<lb/>
　　止諌則忘身隠則樂已不愧不怍盡善盡美表今<lb/>
　　風後寜有窮己我作斯銘用補國史<lb/>
<pb n="KR2k0040_WYG_118-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0040_WYG_118-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷一百十四<lb/>
</p>
<p>
</p>
  </div>
</body>
</text>
</TEI>
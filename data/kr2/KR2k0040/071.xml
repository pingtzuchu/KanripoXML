<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_071-1a"/>
欽定四庫全書<lb/>
欽定盛京通志巻六十七<lb/>
　國朝人物<hi>三</hi>
　　宗室貝勒子公<lb/>
<pb n="KR2k0040_WYG_071-2a"/>
　欽定四庫全書<lb/>
　欽定盛京通志巻六十七<lb/>
　　國朝人物<hi>三</hi>
　　　宗室貝勒貝子公<lb/>
　　　誠毅貝勒穆爾哈齊<lb/>
顯祖宣皇帝第二子也性驍勇每遇戰攻輙冐矢石先登<lb/>
　　　䧟陣<lb/>
賜號誠毅嵗乙酉夏四月隨<lb/>
<pb n="KR2k0040_WYG_071-2b"/>
太祖率歩騎五百人征哲陳部值大水遣衆還留八十人<lb/>
　　　前畧地有嘉哈人潛告哲陳部主於是託摩河章<lb/>
　　　嘉巴勒逹薩爾滸界藩五城俱集衆以待我兵既<lb/>
　　　深入見敵衆之驟合也頗有戒心惟穆爾哈齊及<lb/>
　　　近侍延布禄烏凌阿隨<lb/>
太祖直前奮擊射死二十餘人敗其衆敵奔界藩争渡渾<lb/>
　　　河而遁時熱甚<lb/>
太祖少憇起追之穆爾哈齊隨<lb/>
<pb n="KR2k0040_WYG_071-3a"/>
太祖至吉林岡見敗兵五十餘人望山奔竄<lb/>
太祖恐為敵所見去盔纓隠身待之射其前至一人貫脊<lb/>
　　　而殪穆爾哈齊復射殪一人餘悉墜崖死<lb/>
太祖曰今日之役以四人而敗八百衆<lb/>
天助我也天命五年九月以疾卒<lb/>
太祖親往奠之順治十年五月追封多羅貝勒諡勇壯子<lb/>
　　　務逹海以軍功封貝子<lb/>
　　　篤義貝勒巴雅喇<lb/>
<pb n="KR2k0040_WYG_071-3b"/>
顯祖宣皇帝第五子也戊戌年正月<lb/>
太祖命與臺吉禇英征安楚拉庫路有功<lb/>
賜號篤義丁未年四月復奉<lb/>
命征東海窝集部取赫濟赫等三路俘二千人歸天命九<lb/>
　　　年二月卒順治十年五月追封多羅貝勒諡剛果<lb/>
　　　廣畧貝勒禇英<lb/>
太祖髙皇帝第一子也<lb/>
太祖嘗命征安楚拉庫路取屯寨二十餘<lb/>
<pb n="KR2k0040_WYG_071-4a"/>
賜號洪巴圖魯授貝勒丁未年正月同貝勒舒爾哈齊代<lb/>
　　　善率兵往徙東海瓦爾哈部盡收屯寨五百户令<lb/>
　　　侍衛扈爾漢衛之先行烏拉布占泰以衆邀諸路<lb/>
　　　翼日禇英與代善至䇿馬哲衆曰<lb/>
上每有征伐無不以少敵衆今雖未親厯行間我等奉<lb/>
命來等耳爾衆士毋畏昔擒布占泰宥之歸俾主其地為<lb/>
　　　時不乆背恩如故今豈遂不能縳之邪衆士咸奮<lb/>
　　　遂與代善各率兵五百夾擊之敵大敗死者相枕<lb/>
<pb n="KR2k0040_WYG_071-4b"/>
　　　藉於道<lb/>
太祖嘉其勇復<lb/>
賜號廣畧戊申三月征烏拉克其城嵗乙夘閏八月卒安<lb/>
　　　平貝勒杜度禇英第一子也天命六年二月從攻<lb/>
　　　明奉集堡有功封貝勒天聰元年正月從征朝鮮<lb/>
　　　克義州等城師逼平壤其王李倧乞和大貝勒阿<lb/>
　　　敏欲弗許杜度力持不可卒定盟還三年十一月<lb/>
　　　從征至燕京畧通州克張家灣還軍薊州遇明援<lb/>
<pb n="KR2k0040_WYG_071-5a"/>
　　　兵杜度䧟陣殱之傷足尋聞石門驛馬蘭峪等十<lb/>
　　　一城俱叛馳至遵化叛者復歸明兵犯遵化擊却<lb/>
　　　之獲駝馬以千計七年五月明叛帥孔有徳耿仲<lb/>
　　　明來降杜度逆之於鎮江岸追兵不敢近遂䕶歸<lb/>
　　　八年五月駐防海州崇徳元年四月封安平貝勒<lb/>
　　　十二月從征朝鮮䕶輜重後行二年正月將抵臨<lb/>
　　　津江前二日聞氷觧不可渡一夕天大雨雪寒甚<lb/>
　　　氷復凝遂徑渡以狀聞<lb/>
<pb n="KR2k0040_WYG_071-5b"/>
太宗喜曰嘉祥薦至皆<lb/>
天意也嗣與睿親王多爾衮取江華島敗朝鮮水師克其<lb/>
　　　島城三年六月從楊武大將軍岳託由墻子嶺入<lb/>
　　　明境岳託薨於軍遂代將與多爾衮㑹畧山東諸<lb/>
　　　地十六戰皆㨗四年四月凱旋<lb/>
賜馬二駝一銀五千兩八月<lb/>
命掌禮部事九月與阿濟格畧明寕錦地五年六月築城<lb/>
　　　屯田義州嗣聞眀經畧洪承疇率四總兵營於杏<lb/>
<pb n="KR2k0040_WYG_071-6a"/>
　　　山城外杜度偕諸貝勒掩殺至其城壕乃還仍伏<lb/>
　　　兵於寕逺路截明運道獲其米千石復偵知敵騎<lb/>
　　　保松山馳廹之三戰三㨗敵兵遁走六年八月<lb/>
太宗還<lb/>
　　盛京獨留杜度圍錦州七年六月薨於軍<lb/>
賜祭𦵏雍正二年立碑墓道旌其功<lb/>
　　　貝勒博洛阿巴秦第三子也天聰九年五月大軍<lb/>
　　　由山西伐明愽洛奉<lb/>
<pb n="KR2k0040_WYG_071-6b"/>
命從貝勒多鐸率兵駐寧逺錦州界以為聲援且畧地有<lb/>
　　　功崇徳元年封固山貝子二年四月<lb/>
命議政三年十月<lb/>
太宗親率大軍由義州伐明<lb/>
命從多鐸率䕶軍出寕逺錦州之間將過中後所猝遇明<lb/>
　　　總兵祖大夀兵襲我師後䕶軍統領喀寕阿等且<lb/>
　　　戰且退慱洛麾兵擊却之五年五月随濟爾哈朗<lb/>
　　　等迎䝉古多羅特降人於五里臺擊敗錦州松山<lb/>
<pb n="KR2k0040_WYG_071-7a"/>
　　　杏山兵師還<lb/>
賜良馬一六年八月<lb/>
太宗親征洪承疇於錦州明總兵八員來犯我前鋒軍從<lb/>
　　　阿濟格逐之至塔山盡獲其筆架山積粟我<lb/>
太宗既敗承疇兵明八總兵潛師遁博洛截擊之復同多<lb/>
　　　鐸設伏以待明總兵吳三桂王樸率衆奔髙橋伏<lb/>
　　　起前後夾擊敗之三桂樸僅以身免七年九月同<lb/>
　　　貝子尼堪等駐防錦州順治元年四月隨多爾衮<lb/>
<pb n="KR2k0040_WYG_071-7b"/>
　　　入山海闗破流賊十月晋封多羅貝勒十一月從<lb/>
　　　多鐸南征二年正月破流賊於潼闗四月定河南<lb/>
　　　並有功<lb/>
賜弓一六月多鐸己定南京令博洛等引兵擊明潞王朱<lb/>
　　　常淓於杭州東渡錢塘江潞王窮蹙降浙東西郡<lb/>
　　　縣皆下十月叙功<lb/>
賜金二百兩銀五千兩鞍馬一時明福王朱由崧己滅而<lb/>
　　　唐王朱聿釗復僭號於閩魯王朱以海稱監國於<lb/>
<pb n="KR2k0040_WYG_071-8a"/>
　　　紹興自浙以南尚未歸化三年二月<lb/>
世祖命為征南大將軍往平浙閩五月師扺杭州敵營於<lb/>
　　　錢塘江東岸綿亘二百里我軍無舟楫不得渡忽<lb/>
　　　江沙瀑漲水淺可渉遂䇿馬徑渡敵大驚偽國公<lb/>
　　　方國安盡棄戰艦奔還紹興携魯王走臺州尋入<lb/>
　　　海八月克金華衢州擒斬明蜀王朱盛澧等全浙<lb/>
　　　平分兵由衢州廣信二道趨福建遣圖頼等擊敗<lb/>
　　　偽閣部黄鳴駿兵於仙霞闗遂破浦城攻克建寕<lb/>
<pb n="KR2k0040_WYG_071-8b"/>
　　　延平時明唐王朱聿釗遁走汀州襲㧞其城斬之<lb/>
　　　撫定興化漳泉等府克福州前後破敵二十餘陣<lb/>
　　　降偽總兵以下官一百三十餘員馬歩兵六萬有<lb/>
　　　竒福建平四年二月進師廣東克潮惠等州時聿<lb/>
　　　釗弟聿鐭復僭號廣州遣署兩廣總督佟養甲等<lb/>
　　　率師進勦斬聿鐭廣州平四月班師晉封多羅郡<lb/>
　　　王<lb/>
賜號端重五年大同總兵姜瓖叛代州被困與碩塞往援<lb/>
<pb n="KR2k0040_WYG_071-9a"/>
　　　觧代州圍六年三月敗大同援兵及姜瓖兵擊斬<lb/>
　　　殆盡特晉和碩親王四月賊䧟汾州<lb/>
命為定西大將軍統兵討之五月克復清源交城等五城<lb/>
　　　六月賊圍平陽遣副都統譚布擊敗之賊渡黄河<lb/>
　　　遁七月賊圍絳州遣副都統羅碩等往勦斬二千<lb/>
　　　餘級遂進攻孝義㧞其城又敗賊於夀陽平遥遼<lb/>
　　　州榆社等處九月同滿逹海協攻汾州克之斬偽<lb/>
　　　廵撫姜建勲等盡復所䧟州縣全晉底定八年三<lb/>
<pb n="KR2k0040_WYG_071-9b"/>
　　　月<lb/>
命掌户部事九年三月薨諡曰定十六年十月濟爾哈朗<lb/>
　　　等追議慱洛嘗謟事多爾衮追降多羅貝勒奪諡<lb/>
　　　及碑<lb/>
　　　貝勒杜爾祜杜度第一子也初封輔國公崇徳六<lb/>
　　　年八月<lb/>
太宗圍松山大敗明兵<lb/>
命諸將士截殺明兵之宵遁者杜爾祜在事有功七年從<lb/>
<pb n="KR2k0040_WYG_071-10a"/>
　　　大軍圍錦州六月襲封鎮國公順治元年十一月<lb/>
　　　隨豫親王多鐸南征有功<lb/>
賜金五十兩餘二千兩六月六年隨鄭親王濟爾哈朗平<lb/>
　　　定廣西七年四月凱旋<lb/>
賜銀六百兩八年二月晉封多羅貝勒<lb/>
命議政十二年二月卒諡慤厚<lb/>
　　　貝勒喀爾楚渾岳託第三子也順治元年四月隨<lb/>
　　　睿親王多爾衮定燕京敗流冦李自成于山海闗<lb/>
<pb n="KR2k0040_WYG_071-10b"/>
　　　又追敗其兵于慶都二年二月封鎮國公三年正<lb/>
　　　月隨肅親王豪格西征五月同貝子滿逹海率兵<lb/>
　　　進勦流賊于陜西降偽叅將石國璽等偽官五十<lb/>
　　　二人賊首髙如礪遁守三台山進師圍之豪格用<lb/>
　　　降將周徳昌為内應破平之遂從征四川俱有功<lb/>
　　　六年正月同敬謹親王尼堪討大同叛鎮姜瓖至<lb/>
　　　太原府賊兵由寕武闗迎戰敗之進圍寕武賊乗<lb/>
　　　夜犯我鑲黄鑲紅兩旗營擊走之取右衛城連戰<lb/>
<pb n="KR2k0040_WYG_071-11a"/>
　　　皆㨗是年十月晉封多羅貝勒尋攝理藩院事九<lb/>
　　　年八月卒諡顯榮康熙二十七年<lb/>
聖祖立碑旌之<lb/>
　　　貝子務逹海穆爾哈齊第四子也崇徳元年八月<lb/>
　　　隨睿親王多爾衮伐明攻沙河南和及臨洺闗魏<lb/>
　　　縣並有功三年八月隨岳託伐明敗明兵於開平<lb/>
　　　獲馬五十餘匹同和洛輝等連敗沙河三河兵又<lb/>
　　　敗明兵於渾河岸至趙州復敗之進攻山東克臨<lb/>
<pb n="KR2k0040_WYG_071-11b"/>
　　　清安邱臨淄還軍宻雲俘二千餘人四年八月論<lb/>
　　　功封三等輔國将軍順治元年四月隨多爾衮定<lb/>
　　　燕京尋追流賊至延安城中兵乗夜出拒奮擊破<lb/>
　　　之十月隨豫親王多鐸南征我兵破賊第二營於<lb/>
　　　潼闗賊遁務逹海率兵躡其後斬偽總兵一員二<lb/>
　　　年二月叙定燕京功晉二等輔國將軍三年五月<lb/>
　　　隨多鐸北征蘇尼特部騰吉思克之并敗土謝圖<lb/>
　　　汗及碩雷汗援兵四年六月晉一等輔國将軍九<lb/>
<pb n="KR2k0040_WYG_071-12a"/>
　　　月復晉三等鎮國將軍五年三月率兵駐防漢中<lb/>
　　　六年四月同巴布泰率師往大同代阿濟格討叛<lb/>
　　　鎮姜瓖七年五月<lb/>
命議政八年三月晉固山貝子十一年十二月隨鄭親王<lb/>
　　　子濟度討福建海冦鄭成功中途疾甚<lb/>
命還京卒諡襄敏<lb/>
　　　貝子滿逹海<hi>嗣襲代善親王爵改號曰巽</hi>代善第七子也天聰<lb/>
　　　二年從大兵圍明錦州邀明杏山軍餉於海上盡<lb/>
<pb n="KR2k0040_WYG_071-12b"/>
　　　取以還崇徳五年九月復從圍錦州擊敗杏山援<lb/>
　　　兵又以礟擊破松山騎隊六年五月封輔國公八<lb/>
　　　月從肅親王豪格駐防松山以本旗兵擊敗敵衆<lb/>
　　　明經畧洪承疇統兵來援從大軍破其三隊承疇<lb/>
　　　兵復來犯力拒之人馬俱被創豪格往援於陣曰<lb/>
　　　爾馬傷矣此有黄馬宜速易之比易馬而敵衆大<lb/>
　　　至鼓勇復擊之殿後而還明縂兵吳三桂依山結<lb/>
　　　營自固領兵往毁其營十一月從多鐸畧寕逺七<lb/>
<pb n="KR2k0040_WYG_071-13a"/>
　　　年從濟爾哈朗伐明俱有功八年八月掌都察院<lb/>
　　　事順治元年四月從多爾衮入山海闗擊破流賊<lb/>
　　　二年勦逐流賊於陜西扼黄河渡克沿邉三城及<lb/>
　　　延安府又追賊至湖廣屡敗之十月晉封固山貝<lb/>
　　　子三年正月從靖逺大將軍豪格征四川破流冦<lb/>
　　　張献忠先令搜勦漢中賊圍髙如礪等於三台山<lb/>
　　　降之川冦悉平六年七月授征西大將軍與兄謙<lb/>
　　　郡王瓦克逹征大同叛鎮姜瓖八月克朔州馬邑<lb/>
<pb n="KR2k0040_WYG_071-13b"/>
　　　降寕武偽縂兵劉偉偽道趙夢龍等九月克汾州<lb/>
　　　府斬偽廵撫姜建勲偽布政使劉秉業十月復平<lb/>
　　　遥太谷兩縣時潞安賊分兵拒沁州又圍遼州遣<lb/>
　　　貝勒拜音圖統領索渾馳赴沁州賊聞風遁遂㧞<lb/>
　　　之趨潞安府偽道胡國鼎來戰擊斬其衆又遣鎮<lb/>
　　　國公漢岱統領希爾根赴遼州擊賊大破之屯留<lb/>
　　　襄垣榆社武鄉皆降是月<lb/>
召還京尋掌吏部事九年二月薨<lb/>
<pb n="KR2k0040_WYG_071-14a"/>
賜祭𦵏如禮諡曰簡立碑紀功十六年十月追謟媚多爾<lb/>
　　　衮奪諡及碑<lb/>
　　　貝子博和託阿巴泰第二子也初封輔國公崇徳<lb/>
　　　元年十二月隨多鐸征朝鮮圍其都城朝鮮王棄<lb/>
　　　國遁守南漢山城進圍之時有瓦爾喀在朝鮮者<lb/>
　　　凡二百户皆來降朝鮮廵撫副將各率兵援南漢<lb/>
　　　山城博和託同尼堪等破走之旋守諸要隘迎擊<lb/>
　　　朝鮮兵五百人㡬盡又有援兵將入南漢山城城<lb/>
<pb n="KR2k0040_WYG_071-14b"/>
　　　中兵亦出應同勞薩武拜等分擊均大敗之自是<lb/>
　　　朝鮮王聲援俱絶<lb/>
太宗統大將軍親征朝鮮遂降三年九月多爾衮伐明自<lb/>
　　　董家口東入畧燕京西六府逹山西界四年三月<lb/>
　　　師還<lb/>
賜銀二千兩六年三月圍錦州同多爾衮駐杏山七年七<lb/>
　　　月代父阿巴泰戍錦州八年六月隨父阿巴泰伐<lb/>
　　　明分路踏邉㑹師於延慶州九月畧保定至安州<lb/>
<pb n="KR2k0040_WYG_071-15a"/>
　　　師還<lb/>
賜銀三千兩十月與輔國公芬古更畨駐防錦州順治元<lb/>
　　　年四月隨睿親王多爾衮入山海闗破流賊有功<lb/>
　　　十月晉封固山貝子五年九月卒諡温良<lb/>
　　　貝子穆爾祜杜度第二子也天聰九年五月大軍<lb/>
　　　由山西入明邉<lb/>
命隨多鐸率偏師駐寕逺錦州之間以制明兵之援山西<lb/>
　　　者仍畧地獲馬二百匹攻克一臺封輔國公順治<lb/>
<pb n="KR2k0040_WYG_071-15b"/>
　　　元年十一月随多鐸西征破流賊李自成於潼闗<lb/>
　　　身先䧟陣拔兩營我前鋒兵從近山設伏有賊自<lb/>
　　　山後來襲穆爾祜又連敗其衆賊遁走二年二月<lb/>
　　　封三等鎮國将軍三年正月晋一等鎮國將軍五<lb/>
　　　月随多鐸北征騰吉思敗之并擊破土謝圖汗及<lb/>
　　　碩雷汗援兵復封輔國公六年正月大同縂兵姜<lb/>
　　　瓖叛奉<lb/>
命同敬謹親王尼堪等率兵討之敗賊於寕武闗并破左<lb/>
<pb n="KR2k0040_WYG_071-16a"/>
　　　衛兵十月封固山貝子卒<lb/>
　　　貝子特爾祜杜度第三子也崇徳四年八月封輔<lb/>
　　　國公六年随大兵圍明錦州連戰於松山杏山間<lb/>
　　　有功順治元年四月隨多爾衮入山海闗破流賊<lb/>
　　　追至慶都又敗之十一月隨多鐸南征敗流賊于<lb/>
　　　潼闗封輔國公十月厯叙随征功<lb/>
賜金五十兩銀二千兩六年十月封固山貝子十五年二<lb/>
　　　月卒諡恪僖<lb/>
<pb n="KR2k0040_WYG_071-16b"/>
　　　鎮國公阿拜<lb/>
太祖髙皇帝第三子也天命十年與弟塔拜巴布泰統兵<lb/>
　　　征瑚爾哈部俘其衆以還<lb/>
太祖迎勞而宴之授備禦陞三等副將崇徳三年五月任<lb/>
　　　吏部承政尋封鎮國將軍復率兵往錦州南乳峯<lb/>
　　　山駐防順治四年晉二等鎮國將軍五年卒追封<lb/>
　　　鎮國公諡勤敏塔拜以征瑚爾哈功授逰擊世職<lb/>
　　　累封三等輔國將軍卒順治間追封輔國公諡慤<lb/>
<pb n="KR2k0040_WYG_071-17a"/>
　　　厚<lb/>
　　　鎮國公巴布泰<lb/>
太祖髙皇帝第九子也天命十年十月同兄阿拜塔拜征<lb/>
　　　東海北路瑚爾哈部有功十一年八月初設十六<lb/>
　　　大臣<lb/>
命理正黄旗事天聰四年五月罷職八年四月授三等副<lb/>
　　　将順治元年四月從多爾衮定燕京同都統譚泰<lb/>
　　　用步戰擊敗流冦追至慶都復連敗之二年二月<lb/>
<pb n="KR2k0040_WYG_071-17b"/>
　　　晉一等奉國将軍三年征湖廣叛冦有功四年九<lb/>
　　　月晉三等輔國将軍尋封輔國公六年四月同務<lb/>
　　　逹海率兵征大同叛鎮姜瓖八年三月晉封鎮國<lb/>
　　　公十二年正月卒諡恪僖<lb/>
　　　鎮國公屯齊<lb/>
顯祖宣皇帝曾孫贈貝勒圖倫第二子也崇徳元年五月<lb/>
　　　随阿濟格率師伐明有功四年五月隨濟爾哈朗<lb/>
　　　畧明錦州松杏等處九戰九勝時屯齊被創功最<lb/>
<pb n="KR2k0040_WYG_071-18a"/>
　　　於賞格外加<lb/>
賜銀百兩八月封輔國公六年三月隨濟爾哈朗攻明塔<lb/>
　　　山十月随多爾衮圍明錦州順治元年十月封固<lb/>
　　　山貝子隨多鐸破流冦平陜西定河南並有功二<lb/>
　　　年四月<lb/>
賜圓補紗衣一襲五月從多鐸下江寕明福王朱由崧遁<lb/>
　　　走太平與尼堪等率兵追之至蕪湖就擒十月凱<lb/>
　　　旋<lb/>
<pb n="KR2k0040_WYG_071-18b"/>
賜金百兩銀五千兩鞍馬一三年正月随豪格西征五月<lb/>
　　　同尼堪破流賊賀珍觧漢中圍時二隻虎孫守法<lb/>
　　　䧟興安進師至漢隂賊遁去遂復興安五年四月<lb/>
命為平西大将軍同漢岱率兵討陜西叛囬平之九月攝<lb/>
　　　鑲藍旗事十二月同瓦克逹往就阿濟格軍駐防<lb/>
　　　大同六年十月晋封多羅貝勒九年七月随定逺<lb/>
　　　大将軍尼堪征明桂王朱由榔於湖南十一月尼<lb/>
　　　堪戰沒遂代為定逺大將軍督師進勦十年六月<lb/>
<pb n="KR2k0040_WYG_071-19a"/>
　　　進攻偽安西王李定國於永州至則定國己度龍<lb/>
　　　虎闗遁去遂進師寳慶至周家坡遇偽将軍馮㕠<lb/>
　　　禮白文選馬進忠等率衆四萬據山扼險以抗我<lb/>
　　　師㑹日暮天雨列陣相拒是夜偽秦王孫可望自<lb/>
　　　寳慶以兵來合衆號十萬屯齊分兵縱擊大破之<lb/>
　　　師還追論尼堪戰沒坐罪削爵十二年八月叙功<lb/>
　　　復授鎮國公品級旋封鎮國公康熙二年六月卒<lb/>
　　　輔國公芬古<lb/>
<pb n="KR2k0040_WYG_071-19b"/>
顯祖宣皇帝孫舒爾哈齊第八子也天聰五年八月随<lb/>
太宗伐明抵大凌河令諸将士分門而軍芬古率本旗兵<lb/>
　　　圍南城之西浚壕築塹㫁明兵出入採汲俱絶時<lb/>
太宗聞阿濟格敗明兵於松山將<lb/>
幸其營甫行大凌河城内兵突出來犯芬古等率師夾擊<lb/>
　　　大敗之九月令軍士偽為援兵自錦州至者以誘<lb/>
　　　城内兵距城十里礟聲不絶厮卒執旗幟向錦州<lb/>
　　　馳騁城内縂兵祖大夀望見之以為果援兵也統<lb/>
<pb n="KR2k0040_WYG_071-20a"/>
　　　衆出至西南隅攻軍臺芬古等率兵迎擊大夀敗<lb/>
　　　入城閉門不敢出七年六月<lb/>
詔問諸貝勒大臣用兵宜何先芬古奏言我軍蓄鋭已乆<lb/>
　　　其勢可用宜即進明邉毁其城堡戮力進取何憂<lb/>
　　　事之無成八年五月大軍征察哈爾芬古領前隊<lb/>
　　　六月率師進明邉獨石口七月攻克長安嶺殺其<lb/>
　　　城守備入保安州謁<lb/>
太宗於應州城九年五月大軍伐明别營於寕逺錦州之<lb/>
<pb n="KR2k0040_WYG_071-20b"/>
　　　間制明援兵以多鐸為帥芬古從崇徳元年五月<lb/>
　　　伐明入長城是年冬從征朝鮮俱有功封固山貝<lb/>
　　　子四年五月坐取外藩䝉古銀罪削爵八月復封<lb/>
　　　輔國公六年八月大軍圍松山明兵夜遁芬古率<lb/>
　　　所部追擊大破之七年十月随阿巴泰伐明至黄<lb/>
　　　崖口芬古與譚㤗等兩路夾攻邉口遂克其城八<lb/>
　　　年十月駐防錦州十二月卒子尚善襲封輔國公<lb/>
　　　尚善從征河南江南雲貴湖廣屡著戰功晋封多<lb/>
<pb n="KR2k0040_WYG_071-21a"/>
　　　羅貝勒順治十年五月贈如其爵諡請定<lb/>
　　　輔國公瑪瞻代善第六子也天聰元年大兵畧明<lb/>
　　　山西邉郡<lb/>
命随多鐸率兵入寕逺錦州界牽制明兵使不得援山西<lb/>
　　　崇徳元年封輔國公随阿濟格等伐明克十二城<lb/>
　　　而還三年随岳託伐明由北京至山東所向皆㨗<lb/>
　　　尋卒於軍<lb/>
　<lb/>
<pb n="KR2k0040_WYG_071-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定盛京通志巻六十七<lb/>
</p>
<p>
</p>
  </div>
</body>
</text>
</TEI>
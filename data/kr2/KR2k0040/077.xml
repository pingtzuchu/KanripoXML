<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_077-1a"/>
欽定四庫全書<lb/>
欽定盛京通志卷七十三<lb/>
　國朝人物<hi>九</hi>
　　鑲黄旗滿洲<lb/>
<pb n="KR2k0040_WYG_077-2a"/>
　欽定四庫全書<lb/>
　欽定盛京通志卷七十三<lb/>
　　國朝人物<hi>九</hi>
　　　鑲紅旗滿洲<lb/>
　　　博爾晉世居完顔以地為氏<lb/>
太祖時來歸任佐領𨽻鑲紅旗滿洲尋以侍衛從征富勒<lb/>
　　　嘉齊挾族弟錫喇布與哈達錫特庫戰錫喇布中<lb/>
　　　兩矢博爾晉㧞其矢還射錫特庫殪之天命六年<lb/>
<pb n="KR2k0040_WYG_077-2b"/>
命董築薩爾滸城工竣從大軍攻瀋陽擊敗明總兵賀世<lb/>
　　　賢陳䇿軍既下其城進攻遼陽明總兵李懷信侯<lb/>
　　　世禄蔡國柱姜弼童仲揆等率衆五萬陣于城東<lb/>
　　　南五里與我左翼兵戰方酣城中兵復自西門出<lb/>
　　　援博爾晉方偵敵城西遂合兩紅旗兵奮擊明兵<lb/>
　　　退入城争門相蹂踐死者枕籍及左翼兵大捷乘<lb/>
　　　勝薄城下縁雲梯登城博爾晉麾衆畢登又下之<lb/>
　　　分兵攻沙嶺擊敗廣寧援軍八年以叅領征扎嚕<lb/>
<pb n="KR2k0040_WYG_077-3a"/>
　　　特貝勒昂安進兵額爾格埒搗其巢昂安挽牛車<lb/>
　　　挈妻子遁追及之昂安殊死戰格殺之車下俘獲<lb/>
　　　甚衆凱旋十年擢副都統東征瑚爾哈部降五百<lb/>
　　　户以歸<lb/>
太祖勞之渾河尋與理事十大臣之列<lb/>
太宗即位擢都統天聰元年大軍圍錦州距城西二里而<lb/>
　　　營明寧逺兵來援㑹博爾晉自瀋陽率兵至擊敗<lb/>
　　　之追殱之寧逺城下累功授一等男爵尋卒康熙<lb/>
<pb n="KR2k0040_WYG_077-3b"/>
　　　三年追諡忠直長子夲托輝官佐領兼都察院理<lb/>
　　　事官苐四子特津以戰績知名天聰中授騎都尉<lb/>
　　　崇徳五年從鄭親王濟爾哈朗屯田義州多羅特<lb/>
　　　部䝉古素班岱來歸以兵迎其孥于杏山西五里<lb/>
　　　臺明總兵祖大壽吳三桂劉周智踞杏山邀戰擊<lb/>
　　　敗之六年從圍松山攻寧逺並有功順治元年從<lb/>
　　　入闗以步卒敗李自成于望都明年任兵部理事<lb/>
　　　官三年從肅親王豪格西征張獻忠敗賊將胡敬<lb/>
<pb n="KR2k0040_WYG_077-4a"/>
　　　徳于三水髙汝礪于禮縣進𠞰獻忠于西充平之<lb/>
　　　又敗其黨楊正于馬湖六年大同總兵姜瓖以衛<lb/>
　　　城叛由絳州侵及夀陽特津率兵往𠞰斬級千餘<lb/>
　　　連敗之阻馬得勝二路移師次汾州賊七千夜犯<lb/>
　　　兩紅旗營特津擊走之遂𠞰賊于平遥遼州榆社<lb/>
　　　次第就平七年擢兵部侍郎兼副都統十二年再<lb/>
　　　擢都統列議政大臣十五年從信郡王多尼平貴<lb/>
　　　州雲南前後敘功洊晉爵至二等男康熙十一年<lb/>
<pb n="KR2k0040_WYG_077-4b"/>
　　　卒<lb/>
予祭𦵏諡襄壯<lb/>
　　　哈哈納姓那木都魯𨽻鑲紅旗滿洲<lb/>
太祖時以佐領從征烏拉身中數創猶力戰尋將所部兵<lb/>
　　　戍賽明吉未至聞其渠率衆叛兼程疾進斬三百<lb/>
　　　餘級收男婦五百餘人而還天命四年經略楊鎬<lb/>
　　　合四路兵來犯戰於界藩尚間崖及阿布達哩岡<lb/>
　　　大破之遂取開原鐵嶺二城哈哈納俱在事有功<lb/>
<pb n="KR2k0040_WYG_077-5a"/>
　　　從征遼陽㫁其援兵分攻沙嶺城敗廣寧兵之赴<lb/>
　　　救者<lb/>
太宗即位列十六大臣任副都統天聰八年略錦州進征<lb/>
　　　寧逺所乘馬仆於陣徒步戰益力不少卻修繕海<lb/>
　　　州城明人來撓我版築擊走之尋援耀州釋其圍<lb/>
　　　追敗明兵于渾河崇徳元年從入長城攻克昌平<lb/>
　　　涿州二城未幾以創發致仕<lb/>
　　　布顔岱姓博爾濟吉特初為烏魯特貝子天命中<lb/>
<pb n="KR2k0040_WYG_077-5b"/>
　　　率所部自錫拉塔喇來歸尚主為額駙予二等輕<lb/>
　　　車都尉世職𨽻滿洲鑲紅旗十一年從攻寧逺未<lb/>
　　　下分兵取覺華島殱其衆焚所積芻糧而還天聰<lb/>
　　　元年從征朝鮮三年從入龍井闗克大安口取遵<lb/>
　　　化薄燕京四戰皆捷循海子而南趨良鄉下其城<lb/>
　　　還軍至盧溝橋明副將申甫結車營以拒布顔岱<lb/>
　　　麾七騎直前蹂其營大軍繞營後縱擊之御車者<lb/>
　　　惶懼不能轉殱戮殆盡明年春移駐遵化屢卻敵<lb/>
<pb n="KR2k0040_WYG_077-6a"/>
　　五年授禮部承政兼副都統從圍大凌河城明兵<lb/>
　　出城戰身被創戰益厲陣斬其驍將一人六年從<lb/>
　　略宣府大同西抵察哈爾招降其部衆時察哈爾<lb/>
　　汗林丹竄走土黙特其部衆多潰散八年偕侍衛<lb/>
　　星訥等復往招之取道哈瑪爾嶺進次錫喇穆倫<lb/>
　　降其户百餘其宰桑方率衆來歸遇諸道遂攜以<lb/>
　　還是年敘功晉爵三等男九年擢都統崇徳元年<lb/>
　　從武英郡王阿濟格征明克昌平安州等城既凱<lb/>
<pb n="KR2k0040_WYG_077-6b"/>
　　旋坐旋軍不整並縱其軍校出掠罷都統降世職<lb/>
　　為一等輕車都尉順治元年復為前鋒叅領從入<lb/>
　　關敗流賊李自成再敗之望都從豫親王多鐸擊<lb/>
　　賊潼闗並有功明年加一雲騎尉四月從征江南<lb/>
　　戰于黄河濱所乘馬蹶身中數創猶䇿馬直前發<lb/>
　　矢殪敵尋以創發卒於軍年六十有一<lb/>
　　庫爾禪姓鈕祜禄𨽻鑲紅旗滿洲父索塔蘭尚公<lb/>
　　主為額駙生子四庫爾禪其次子也自幼育於<lb/>
<pb n="KR2k0040_WYG_077-7a"/>
　　宫禁性頴悟好學比長給事文館兼任為佐領天命<lb/>
　　　四年如喀爾喀五部莅盟九年使科爾沁部還報<lb/>
　　　稱<lb/>
㫖授騎都尉世職天聰元年征朝鮮其王李悰遁走海島<lb/>
太宗不欲究武遣庫爾禪往諭降之朝鮮讋服立要誓乞<lb/>
　　　輸嵗幣如約三年<lb/>
命同在廷諸臣編緝國史尋從征明薄燕京明年還軍取<lb/>
　　　灤州有功五年朝鮮入貢愆期<lb/>
<pb n="KR2k0040_WYG_077-7b"/>
遣庫爾禪賚諭責悰悰惶恐報謝庫爾禪通習漢文與達<lb/>
　　　海齊名並<lb/>
賜號巴克什屢出奉使能得其要領六年<lb/>
遣諭明邊臣釋兵以休養百姓還報逾期又嘗以百口保<lb/>
　　　降將劉興祚至是興祚叛去庫爾禪下吏論死順<lb/>
　　　治元年<lb/>
世祖追念前勞擢其子瑪拉為户部郎中<lb/>
　　　庫拜庫爾禪之弟也天命三年從取撫順明總兵<lb/>
<pb n="KR2k0040_WYG_077-8a"/>
　　張承廕以兵來援擊走之六年從取瀋陽遼陽以<lb/>
　　　功授騎都尉世職天聰五年從征瓦爾喀部裹創<lb/>
　　力戰攻克其一屯尋授吏部叅政八年從征黑龍<lb/>
　　江諸部俘獲無算諭降瑚爾哈部人遷之來歸前<lb/>
　　後敘功晉世職至二等輕車都尉崇徳三年改吏<lb/>
　　部理事官五年卒<lb/>
　　巴奇蘭姓納喇𨽻鑲紅旗滿洲少從征伐積功授<lb/>
　　三等輕車都尉世職天命十一年從攻寧逺未下<lb/>
<pb n="KR2k0040_WYG_077-8b"/>
　　分兵攻覺華島破之尋與十六大臣之列天聰三<lb/>
　　年從征明薄燕京戰永定門外大捷七年以步軍<lb/>
　　統領從攻旅順口與薩穆什喀駕輕舸先進明將<lb/>
　　黄龍陳兵拒於岸巴奇蘭冒矢石登岸面中創及<lb/>
　　於肩脇戰益厲龍斂兵退守城我軍進圍之巴奇<lb/>
　　蘭號於軍曰孰能超躍先登者於是葉赫珠瑪喇<lb/>
　　永順躍而登巴奇蘭率兵繼之明兵殊死拒城上<lb/>
　　我兵有欲下者巴奇蘭復號于軍曰殺敵人矣又<lb/>
<pb n="KR2k0040_WYG_077-9a"/>
　　　曰敵走矣我兵益奮而前克其城八年以副都統<lb/>
　　　將兵征瑚爾哈諸部盡收其地俘獲人畜無算凱<lb/>
　　　旋悉以俘獲賜之已而旅順口被創潰遂卒贈爵<lb/>
　　　一等男予世襲<lb/>
　　　葉臣姓完顔𨽻鑲紅旗滿洲初從<lb/>
太祖敗䝉古兵于鐵嶺遂以驍勇知名天命六年從克遼<lb/>
　　　陽授三等輕車都尉世職<lb/>
太宗即位設理事十六大臣葉臣與焉天聰元年從征朝<lb/>
<pb n="KR2k0040_WYG_077-9b"/>
　　　鮮以八十人先驅過明邊境獲其哨卒殱之既抵<lb/>
　　　朝鮮薄義州城先登進二等輕車都尉尋䝉古降<lb/>
　　　人遁叛葉臣追斬其酋悉縳其從行者以還功最<lb/>
　　　晉爵三等男四年從攻永平城守者方燃礟以拒<lb/>
　　　火未及發葉臣已躍登城遂破之晉三等子五年<lb/>
　　　任都統從攻大凌河明將祖大夀勒兵出戰連敗<lb/>
　　　之城下七年從取旅順八年入明邊徇得勝堡略<lb/>
　　　大同以西至于黄河擊破朔州騎兵崇徳元年從<lb/>
<pb n="KR2k0040_WYG_077-10a"/>
　　　征明越燕京而南别將兵克安州寶坻縣是年再<lb/>
　　　征朝鮮入其國都俘獲多二年偕都統阿山攻皮<lb/>
　　　島斬其守將沈世奎敘功晉一等子四年復入明<lb/>
　　　邊道出太平寨克青山闗七年駐防錦州順治元<lb/>
　　　年督兵征山西𠞰平偽伯陳永福招降諸將吏撫<lb/>
　　　輯居民山西悉定還軍平定州土賊是役也凡下<lb/>
　　　府九州二十七縣一百四十一二年偕勒克徳渾<lb/>
　　　討武昌餘寇平之五年卒<lb/>
<pb n="KR2k0040_WYG_077-10b"/>
　　　永順姓棟鄂𨽻鑲紅旗滿洲先世居瓦爾喀<lb/>
太祖時偕其從兄阿蘭珠來歸阿蘭珠為十大臣之冠從<lb/>
　　　征烏拉殁于陣别見忠節傳永順素英鋭每攻戰<lb/>
　　　輒為軍鋒天聰三年從克遵化明年還軍取永平<lb/>
　　　明兵敗入昌黎以敖漢巴林諸部兵攻其城久不<lb/>
　　　下乃<lb/>
命永順往助之有功授二等輕車都尉予世襲尋以事革<lb/>
　　　七年從貝勒岳託以舟師攻旅順口明將黄龍悉<lb/>
<pb n="KR2k0040_WYG_077-11a"/>
　　　力以拒初陳兵拒于厓繼又斂兵拒於城城守具<lb/>
　　　甚備我軍奮勇攻之乃拔及論功先登厓者巴奇<lb/>
　　　蘭薩穆什喀第一先登城者永順葉赫珠瑪喇第<lb/>
　　　一身皆被數創永順自是益名驍將復世職如故<lb/>
　　　八年從征薩哈連烏拉獲丁壯五百以還崇徳二<lb/>
　　　年從克皮島四年從征索倫師旋薩哈連烏拉復<lb/>
　　　結烏魯蘇酋博穆博果爾合兵六千邀於路永順<lb/>
　　　與索海設伏擊敗之加一等輕車都尉六年從圍<lb/>
<pb n="KR2k0040_WYG_077-11b"/>
　　　錦州别將兵扼要隘遏其奔潰所斬獲甚衆順治<lb/>
　　　初洊晉爵二等男累官至都統卒弟喀爾瑚從圍<lb/>
　　　松山城以力戰死亦見忠節傳從子和托事<lb/>
太宗為副都統屢從征伐有功順治元年從定燕京尋率<lb/>
　　　寧逺兵討山東流賊時流賊趙應元者詐降入青<lb/>
　　　州據其城叛和託設計擒斬應元復青州二年敘<lb/>
　　　功授騎都尉世職明年加三等輕車都尉擢吏部<lb/>
　　　侍郎兼副都統如故卒於官<lb/>
<pb n="KR2k0040_WYG_077-12a"/>
　　　康喀勒姓納喇輝發貝勒旺吉努之孫也<lb/>
太祖時來歸𨽻滿洲鑲紅旗授佐領天聰六年從征察哈<lb/>
　　　爾其汗林丹驚竄部人皆流散八年分遣諸臣招<lb/>
　　　降之康喀勒與岱青塔布囊等以兵詣錫爾哈錫<lb/>
　　　伯圖所降甚衆予騎都尉世職崇徳三年兼授刑<lb/>
　　　部理事官五年擢副都統六年從圍錦州松山二<lb/>
　　　城七年二城皆下復從克塔山城順治元年從入<lb/>
　　　闗擊流賊李自成以功加雲騎尉尋從豫親王多<lb/>
<pb n="KR2k0040_WYG_077-12b"/>
　　　鐸征江南偕都統準塔先驅抵徐州水陸並進師<lb/>
　　　次清河明總兵劉澤清遣部將馬化豹張思義等<lb/>
　　　以戰艦千餘拒戰淮黄口康喀勒發礟毀其艦河<lb/>
　　　流頓為之赤遂分兵襲澤清澤清遁乘勝下淮安<lb/>
　　　進擊明總漕田仰兵于湖口橋敗步卒三千再敗<lb/>
　　　之三里橋三敗之如臯攻克通州招降其旁近城<lb/>
　　　邑二年授鎮守江寧副都統時江北諸城未靖江<lb/>
　　　寧奸民將作亂謀以城應賊康喀勒偕駐防總管<lb/>
<pb n="KR2k0040_WYG_077-13a"/>
　　　巴山偵知之先期誅倡亂者三十人乃定已而偽<lb/>
　　　潞安王朱誼石引衆二萬餘分三道來犯並擊走<lb/>
　　　之三年敘功晉三等輕車都尉予世襲四年卒<lb/>
　　　洪尼雅喀姓烏扎庫𨽻鑲紅旗滿洲世居噶哈里<lb/>
　　　幼為烏拉所擄既有家乘間棄妻子脱走故居遂<lb/>
　　　奉父母挈諸弟來歸<lb/>
太祖察其義勇任以佐領天聰初積功為三等輕車都尉<lb/>
　　　予世襲從功錦州城奮身躋頽堞堞毁而墮傷其<lb/>
<pb n="KR2k0040_WYG_077-13b"/>
　　　足城上矢石雨下其弟薩穆唐阿力衛之出而其<lb/>
　　　弟竟以創重死八年大録開創勲臣晉洪尼雅喀<lb/>
　　　世職為二等輕車都尉尋卒䕶軍統領薩蘇喀者<lb/>
　　　亦洪尼雅喀弟也<lb/>
太宗時屢從征伐功多順治元年追擊流賊李自成别見<lb/>
　　　忠節傳<lb/>
　　　布善姓伊爾根覺羅𨽻鑲紅旗滿洲事<lb/>
太宗為䕶軍叅領尋擢統領列議政大臣崇徳五年從圍<lb/>
<pb n="KR2k0040_WYG_077-14a"/>
　　　錦州擊敗杏山騎兵六年七月明總督洪承疇以<lb/>
　　　兵十三萬來援營松山西北岡與大軍相持兩閲<lb/>
　　　月饟運不繼<lb/>
大宗度敵必遁分遣諸將斷其歸路是夜明兵果遁諸將<lb/>
　　　迭擊之布善窮追至海濱殱敵無算八年從鄭親<lb/>
　　　王濟爾哈朗攻克前屯衛復與阿濟格尼堪攻中<lb/>
　　　前所拔其城順治元年從入闗擊敗李自成敘功<lb/>
　　　予騎都尉世職二年從豫親王多鐸征江南卒於<lb/>
<pb n="KR2k0040_WYG_077-14b"/>
　　　軍<lb/>
賜祭𦵏如例<lb/>
　　　富喀禪姓那木都魯𨽻鑲紅旗滿洲天聰三年以<lb/>
　　　䕶軍校從征明敗敵大安口五年從攻大凌河城<lb/>
　　　明監軍叅政張春總兵吳襄宋偉來援戰于長山<lb/>
　　　身被數創馬中流矢死裹創步戰戰益力搴其大<lb/>
　　　纛以還八年從攻大同克其城東寨是年任佐領<lb/>
　　　崇徳元年從征朝鮮有斬獲三年授工部理事官<lb/>
<pb n="KR2k0040_WYG_077-15a"/>
　　　兼叅領從攻寧逺中後所破敵西山岡順治元年<lb/>
　　　從入闗擊走流賊李自成三年擢西安總管時流<lb/>
　　　賊劉文炳郭君鎮等寇掠延安慶陽四年富喀禪<lb/>
　　　督兵往𠞰遇賊邠州擊敗之追蹙之三水斬君鎮<lb/>
　　　别遣遊擊胡來覲等擒文炳于藍莊溝殱其黨殆<lb/>
　　　盡五年回人米喇印丁國棟等嘯聚河州作亂富<lb/>
　　　喀禪偕總督孟喬芳撫降之既而國棟米喇印復<lb/>
　　　踞甘州叛結纒頭賊土倫泰等陷肅州富喀禪遣<lb/>
<pb n="KR2k0040_WYG_077-15b"/>
　　　副將馬寧張勇𠞰平國棟身率兵圍米喇印㫁其<lb/>
　　　樵採賊既疲以雲梯攻城城破米喇印突圍欲遁<lb/>
　　　躡斬之于陣甘肅悉平六年總兵姜瓖據大同叛<lb/>
　　　連陷山西郡邑富喀禪遣協領根特叅領都敏赴<lb/>
　　　援敗賊猗氏擒其黨衛登方七年復遣兵𠞰賊合<lb/>
　　　水斬其渠劉宏才先後報捷得<lb/>
㫖嘉奬屢晉爵至一等男<lb/>
聖祖即位改西安將軍初李自成竄死賊將劉二虎郝摇<lb/>
<pb n="KR2k0040_WYG_077-16a"/>
　　　旗袁宗第皆降于明大學士何騰蛟騰蛟就擒二<lb/>
　　　虎等復聚匿歸州興山間康熙二年富喀禪與總<lb/>
　　　督李國英副都統都敏等進兵巫山擊二虎等于<lb/>
　　　陳家坡二虎敗走天池寨窮蹙自經死摇旗宗第<lb/>
　　　走黄草坪追擒之並獲偽東安王朱宗蒗偽官洪<lb/>
　　　育鰲等斬于軍敘功晉三等子七年以疾致仕八<lb/>
　　　年卒年六十有三<lb/>
賜祭𦵏如例<lb/>
<pb n="KR2k0040_WYG_077-16b"/>
　　　瑪喇希姓完顔𨽻鑲紅旗滿洲錫喇布次子也錫<lb/>
　　　喇布事<lb/>
太祖為理事十大臣嵗癸巳戰于富勒嘉齊中兩矢殁事<lb/>
　　　見忠節傳<lb/>
太祖追䘏錫喇布蔭其長子噶嚕為三等輕車都尉噶嚕<lb/>
　　　從征沙嶺以功晉世職為二等輕車都尉尋卒無<lb/>
　　　嗣天聰九年<lb/>
太宗録功臣子以瑪喇希為佐領並襲其兄職崇徳中從<lb/>
<pb n="KR2k0040_WYG_077-17a"/>
　　　征卦勒察有功任刑部理事官擢副都統再擢都<lb/>
　　　統從貝勒阿巴泰征明奪黄崖口入長城所至克<lb/>
　　　捷順治元年從破流賊李自成追敗之望都偕都<lb/>
　　　統阿山征山西陜西濟蒲津擊賊多所斬獲移師<lb/>
　　　㑹豫親王多鐸南征明年自歸徳渡河奪泗北淮<lb/>
　　　河橋明兵焚橋遁大軍遂夜涉抵武岡寨攻拔之<lb/>
　　　引兵而東擊敗明總兵黄蜚等于常州下宜興進<lb/>
　　　攻崑山破其水軍薄城下乘頽堞先登遂克之又<lb/>
<pb n="KR2k0040_WYG_077-17b"/>
　　　克常熟四年從肅親王豪格西征敗叛將賀珍于<lb/>
　　　漢中珍走西鄉躡及于楚湖復大敗之前後累晉<lb/>
　　　爵至三等子九年偕䕶軍統領阿爾津平定廣東<lb/>
　　　移鎮漢中尋以所部兵征湖廣並有功十一年卒<lb/>
賜祭𦵏諡忠僖<lb/>
　　　瑪沁姓完顔𨽻鑲紅旗滿洲都統博爾晉之孫也<lb/>
　　　初為䕶軍校洊擢䕶軍叅領崇徳三年從貝勒岳<lb/>
　　　託入牆子嶺敗明總督吳阿衡軍六年從圍錦州<lb/>
<pb n="KR2k0040_WYG_077-18a"/>
　　　戰松山皆有功順治元年從定燕京敗流賊李自<lb/>
　　　成于望都授騎都尉世職五年擢副都統七年遇<lb/>
恩詔加一雲騎尉是年從鄭親王濟爾哈朗征湖廣軍次<lb/>
　　　衡州疾卒<lb/>
賜祭𦵏<lb/>
　　　瓦爾喀姓完顔𨽻鑲紅旗滿洲天聰時任前鋒校<lb/>
　　　每臨陣輒奮爭先中創不少卻屢得<lb/>
恩賚崇徳三年從貝勒岳託入牆子嶺越燕京趨山東攻<lb/>
<pb n="KR2k0040_WYG_077-18b"/>
　　　海豐縣先登七年從貝勒阿巴泰入黄崖口轉戰<lb/>
　　　至山東攻范縣以長鎗鑿垣為磴縁以登城克之<lb/>
　　　順治三年從肅親王豪格𠞰流賊張獻忠于四川<lb/>
　　　屢擊敗賊斬級二十餘生擒哨騎十人有䕶軍阿<lb/>
　　　納海者陷于陣攢刃將及瓦爾喀馳騎罙前格殺<lb/>
　　　二人援以出五年從副都統烏拉禪駐防大名𠞰<lb/>
　　　土賊于祁州於臨洺闗並多斬獲洊晉三等輕車<lb/>
　　　都尉世職九年授工部理事官十三年董修<lb/>
<pb n="KR2k0040_WYG_077-19a"/>
　　乾清宫成十五年<lb/>
奉先殿成再晉一等輕車都尉十六年署前鋒叅領從都<lb/>
　　　統卓洛駐防雲南元江土司那嵩據城叛攻克之<lb/>
　　　康熙元年還京授叅領五年遷西安副都統七年<lb/>
　　　擢西安將軍十二年冬吳三桂反四川巡撫羅森<lb/>
　　　提督鄭蛟鱗總兵譚洪吳之茂等並叛附三桂十<lb/>
　　　三年瓦爾喀率所部馳赴漢中分三路疾進擊譚<lb/>
　　　洪兵于野狐嶺並發其伏殱之乘勝趨陽平關復<lb/>
<pb n="KR2k0040_WYG_077-19b"/>
　　　之連復七盤朝天二闗先後擒斬賊萬餘獲旗幟<lb/>
　　　器械無算進攻保寧鑿濠塹而圍之相持久未下<lb/>
　　　尋卒于軍十六年議政大臣等追論瓦爾喀圍保<lb/>
　　　寧時不乘賊未備疾攻乃奪原官削其世職<lb/>
　　　徹爾布都統葉臣長子也初任叅領崇徳六年從<lb/>
　　　攻錦州設伏髙橋敗明兵之遁自杏山者尋擢䕶<lb/>
　　　軍統領順治元年從入關擊敗流賊李自成追擊<lb/>
　　　之安肅望都皆捷是年冬大軍分兩道𠞰自成于<lb/>
<pb n="KR2k0040_WYG_077-20a"/>
　　陜西一軍自河南入潼闗以豫親王多鐸領之一<lb/>
　　軍自土黙特鄂爾多斯入榆林以英親王阿濟格<lb/>
　　領之徹爾布從英親王出邊鑿黄河氷濟師明年<lb/>
　　進圍延安大破賊賊遁走湖廣躡至安陸賊將渡<lb/>
　　江而南横擊之獲其船八十復敗其騎兵於九宫<lb/>
　　山凱旋進列議政大臣三年西征張獻忠與貝勒<lb/>
　　尼堪等分徇遵義夔州斬獲甚多六年討大同叛<lb/>
　　鎮姜瓖圍其城賊黨自阻馬得勝二路來援倚北<lb/>
<pb n="KR2k0040_WYG_077-20b"/>
　　山而軍以逼我師瓖率衆出城應之列營拒戰勢<lb/>
　　張甚䕶軍統領鰲拜縱兵奮擊破其一營徹爾布<lb/>
　　麾所部繼進殱之城下十二年偕大將軍伊勒徳<lb/>
　　征海賊于浙江先是明魯王朱以海與偽侯阮進<lb/>
　　等據舟山大軍𠞰之進就擒偽伯阮思等奉以海<lb/>
　　遁尋依鄭成功於兩島及是以海既前死成功稱<lb/>
　　明桂王偽號剽掠海上遣思及偽總制陳六御等<lb/>
　　犯舟山陷之而偽總兵王長樹毛光祚沈爾序等<lb/>
<pb n="KR2k0040_WYG_077-21a"/>
　　　復竊發大嵐山以為之援浙東大擾十三年師至<lb/>
　　　浙先檄兵擊大嵐賊陣斬長樹光祚爾序於南斗<lb/>
　　　門遂以舟師自寧波趨定海賊以戈船二百迎戰<lb/>
　　　擊敗之追至衡水洋斬思及六御擒偽總兵林徳<lb/>
　　　等百餘人遂定舟山十四年班師先後遇<lb/>
恩詔並論戰功晉爵至一等伯兼一雲騎尉十五年與將<lb/>
　　　軍明安達哩駐防貴州明年移駐荆州聞成功寇<lb/>
　　　江寧自荆州赴援敗偽都督楊文英於楊子江港口<lb/>
<pb n="KR2k0040_WYG_077-21b"/>
　　　十七年還京十八年遷都統康熙三年以疾罷七<lb/>
　　　年卒<lb/>
予祭𦵏如例弟徹楞以戰功授三等輕車都尉<lb/>
　　　察哈泰姓薩克達𨽻鑲紅旗滿洲天聰時以䕶軍<lb/>
　　　累從征伐積功授驍騎校視佐領事崇徳元年從<lb/>
　　　征朝鮮先驅敗敵于納穆山三年從貝勒兵託征<lb/>
　　　明越燕京趨山東攻克濟南府城六年從圍錦州<lb/>
　　　敗明總督洪承疇援兵于松山八年從取前屯衛<lb/>
<pb n="KR2k0040_WYG_077-22a"/>
　　中後所二城順治元年從豫親王多鐸進兵河南<lb/>
　　𠞰李自成于陜西大破之潼闗遂定西安二年從<lb/>
　　貝勒博洛征福建五年從大將軍譚泰討叛鎮金<lb/>
　　聲桓于江西聲桓遣其黨拒戰擊敗之焚其戰艦<lb/>
　　進圍南昌屢戰皆捷下其城六年從䕶軍統領敦<lb/>
　　拜𠞰獻縣任邱諸土賊盡殱之擢户部理事官尋<lb/>
　　改太僕寺理事官累加世職至三等輕車都尉十<lb/>
　　四年授叅領兼太僕寺卿十六年擢副都統十七<lb/>
<pb n="KR2k0040_WYG_077-22b"/>
　　年偕寜古塔總管巴海征俄羅斯敗其衆于江隈<lb/>
　　招降費雅喀百二十餘户而還十八年追論俄羅<lb/>
　　斯之役舟師有失利者匿不以聞遂革世職罷副<lb/>
　　都統專任佐領事尋從靖東將軍濟什哈征山東<lb/>
　　土賊于七破其黨吕思曲俞三等數千人進圍岠<lb/>
　　嵎山擣平賊巢康熙三年復授副都統十二年遷<lb/>
　　䕶軍統領加太子少保十三年授鎮東將軍駐防<lb/>
　　兖州十四年以所部兵赴荆州協𠞰逆藩吳三桂<lb/>
<pb n="KR2k0040_WYG_077-23a"/>
　　　十五年卒于軍<lb/>
賜祭𦵏如例<lb/>
　　　羅璧勞薩弟也勞薩見忠節傳羅璧初任佐領於<lb/>
　　　新城遇明將毛文龍採叅船斬馘甚衆並毁其船<lb/>
　　　崇徳五年從征明圍錦州擊松山兵敗之六年復<lb/>
　　　圍錦州松山明兵來劫我巨礟擊卻之時有明兵<lb/>
　　　出城樵採羅璧領纛直前復敗之旋設伏木城破<lb/>
　　　其馬軍明經略洪承疇以三營兵來戰領纛敗其<lb/>
<pb n="KR2k0040_WYG_077-23b"/>
　　　衆身受八傷戰彌厲七年敘功授佐領世職順治<lb/>
　　　元年隨征流賊追至慶都敗之二年追敗流賊于<lb/>
　　　延安招撫鳯翔等處連破賊營嗣三遇<lb/>
恩詔加一等輕車都尉世職十二年兄子呈尼陣殁以羅<lb/>
　　　璧襲一等伯兼一雲騎尉又併已所得世職為二<lb/>
　　　等公呈尼亦見忠節傳<lb/>
　　　布爾蓀都統葉臣族孫也崇徳七年從圍錦州破<lb/>
　　　明經略洪承疇軍追至筆架山塔山嶺連戰皆捷<lb/>
<pb n="KR2k0040_WYG_077-24a"/>
　　俘馘無算尋復屢敗明兵于杏山塔山連山寧逺<lb/>
　　沙河等處順治元年入闗敗賊將唐通兵追至安<lb/>
　　肅慶都連敗之敘功授佐領世職從弟泰什哈崇<lb/>
　　徳元年從征明攻保定先登積功於順治初加三<lb/>
　　等輕車都尉世職歴官副都統<lb/>
　　珊延庫拜子也崇徳八年從征明攻前屯衛有功<lb/>
　　順治元年擊敗流賊于山海關追破之加二等男<lb/>
　　世職官副都統族弟哈爾薩於崇徳三年從征明<lb/>
<pb n="KR2k0040_WYG_077-24b"/>
　　至山東攻克海豐六年從圍錦州誘敗明松山兵<lb/>
　　復松山北山明兵來犯我汛地擊卻之八年從征<lb/>
　　薩哈連烏拉圍其城斷其汲道招降之順治初加<lb/>
　　佐領世職<lb/>
　　岱禄哈哈納子也初任佐領崇徳八年從征明連<lb/>
　　敗明兵于薊州玉田等處及攻河間先登至山東<lb/>
　　攻滕縣曹縣皆先登賚銀幣名馬順治初從征福<lb/>
　　建浙江康熙時從征西安平涼秦州保寧皆身先<lb/>
<pb n="KR2k0040_WYG_077-25a"/>
　　　進戰有功<lb/>
　　　珠希齊瓦爾喀族子也天聰八年授三等叅領世<lb/>
　　　職從征察哈爾朝鮮及山東濟南山西大同等處<lb/>
　　　皆有功崇徳八年隨征明攻永平被創落齒順治<lb/>
　　　三年隨追騰吉思撃土謝圖汗等俱敗之俘獲無<lb/>
　　　算嗣三遇<lb/>
恩詔加一等輕車都尉又一雲騎尉世職<lb/>
　　　訥濟蘭𨽻鑲紅旗滿洲世居長白山<lb/>
<pb n="KR2k0040_WYG_077-25b"/>
　　國初自烏拉來歸攻理發伊罕山等處有功授備禦<lb/>
　　　天命四年從攻葉赫進戰有功加遊擊世職<lb/>
　　　喜福𨽻鑲紅旗滿洲隨其父葉古徳來歸初任兵<lb/>
　　　部理事官隨征薩哈連烏拉有招撫及俘獲功順<lb/>
　　　治三年從征山西敗賊于寧武左衛至四川賊渠<lb/>
　　　賀珍方圍漢中擊走之五年考績並遇<lb/>
恩詔加三等輕車都尉世職及卒晉贈二等子科爾崐襲<lb/>
　　　喀爾岱𨽻鑲紅旗滿洲<lb/>
<pb n="KR2k0040_WYG_077-26a"/>
　　國初來歸令管佐領事天聰八年從征瓦爾喀有招<lb/>
　　　撫功及卒子穆爾泰襲職順治二年隨征陜西山<lb/>
　　　西潞安肅州屢立軍功<lb/>
　　　查哈泰穆爾泰弟也初隨征棟奎及攻明永平大<lb/>
　　　同大凌河等處皆有功天聰元年從征朝鮮圍納<lb/>
　　　穆山奮勇先驅崇徳六年攻塔山克之八年攻前<lb/>
　　　屯衛中後所復有功追破流賊于潼闗二年從征<lb/>
　　　福建有功加佐領世職五年征江西叛鎮金聲桓<lb/>
<pb n="KR2k0040_WYG_077-26b"/>
　　　五戰皆捷六年𠞰河間土寇屢敗之保定任邱雄<lb/>
　　　縣加世職三等輕車都尉任太僕寺卿兼副都統<lb/>
　　　縁事罷為佐領十八年征山東土賊于七敗之凱<lb/>
　　　旋仍擢副都統康熙十三年擢䕶軍統領加太子<lb/>
　　　少保統軍討逆藩吳三桂耿精忠<lb/>
恩賚有加改鎮東將軍鎮兖州明年征湖廣十五年卒於<lb/>
　　　軍<lb/>
賜祭𦵏如例<lb/>
<pb n="KR2k0040_WYG_077-27a"/>
　　　和托姓納喇𨽻鑲紅旗滿洲崇徳二年隨征明擊<lb/>
　　　豐潤縣兵敗之攻深州博平皆先登四年隨征薩<lb/>
　　　哈連烏拉伏兵擊敗之加世職佐領任兵部理事<lb/>
　　　官五年七年隨圍錦州皆屢著有戰功八年擊敗<lb/>
　　　明寧逺兵順治元年入闗破流賊追至慶都大敗<lb/>
　　　之累加世職一等叅領兼一雲騎尉子和布索襲<lb/>
　　　勞翰𨽻鑲紅旗滿洲少事<lb/>
太祖每行軍隨侍不離左右會有敵兵猝犯大營勞翰奪<lb/>
<pb n="KR2k0040_WYG_077-27b"/>
　　　其刃傷四指遂成殘廢然居恒常宿衛終其身効<lb/>
　　　力勤勞順治十一年追贈騎都尉以其孫額素承<lb/>
　　　襲<lb/>
　　　愛圖𨽻鑲紅旗滿洲世居尼瑪察以地為姓性驍<lb/>
　　　勇果敢曾率二十人襲取十三站寨授備禦世職<lb/>
賜號巴圖魯天聰元年從攻朝鮮義州首先衝入遂克其<lb/>
　　　城敘功加世職為三等叅領子艾達漢崇徳元年<lb/>
　　　從征朝鮮臂傷不能從軍順治初授一等輕車都<lb/>
<pb n="KR2k0040_WYG_077-28a"/>
　　　尉兼一雲騎尉<lb/>
　　　剛吉納姓錫克特哩𨽻鑲紅旗滿洲天聰五年從<lb/>
　　　征明大凌河連擊監軍道張春軍時我兵未進剛<lb/>
　　　吉納獨執纛當先殺入敗之八年敘功授佐領世<lb/>
　　　職<lb/>
　　　噶爾糾姓錫克特哩𨽻鑲紅旗滿洲天聰八年授<lb/>
　　　佐領世職崇徳二年追逃人葉雷至温都悉斬俘<lb/>
　　　以歸凡在行間六踰月<lb/>
<pb n="KR2k0040_WYG_077-28b"/>
太宗命都統以下出迎五里宴賚之順治七年<lb/>
恩詔加二等輕車都尉<lb/>
　　　布色赫𨽻鑲紅旗滿洲崇徳三年從征明攻深州<lb/>
　　　以第二人登城克之四年論功<lb/>
賜號巴圖魯授佐領世職順治元年隨入闗擊敗流寇又<lb/>
　　　隨定山西至太原土寇千餘來犯擊敗之又擒其<lb/>
　　　偽帥嗣累遇<lb/>
恩詔加一等輕車都尉<lb/>
<pb n="KR2k0040_WYG_077-29a"/>
　　　布善𨽻鑲紅旗滿洲崇徳六年隨征明圍錦州領<lb/>
　　　纛擊敗明杏山兵又敗明經略洪承疇軍八年隨<lb/>
　　　取前屯衛圍中前所克其城順治元年從入闗擊<lb/>
　　　流寇有功二年授佐領世職嗣加二等輕車都尉<lb/>
　　　瑚䕶納𨽻鑲紅旗滿洲崇徳五年隨圍錦州擊敗<lb/>
　　　松山兵六年重圍錦州明經略洪承疇以兵來犯<lb/>
　　　我汛地擊敗其衆順治三年從追騰吉思擊土謝<lb/>
　　　圖汗碩雷汗兵進戰有功所至擒逐哨騎斬馘甚<lb/>
<pb n="KR2k0040_WYG_077-29b"/>
　　　衆五年敘功累遇<lb/>
恩詔加三等輕車都尉<lb/>
　　　蘇完拜姓伊爾根覺羅𨽻鑲紅旗滿洲崇徳六年<lb/>
　　　隨征明圍錦州擊松山兵三敗其衆順治元年隨<lb/>
　　　入闗擊流賊有功從定河南連敗流賊於潼闗又<lb/>
　　　敗之西安二年隨定浙江至平湖屢敗敵軍七年<lb/>
恩詔加騎都尉同旗有布達禮崇徳七年攻塔山城先登<lb/>
　　　論功順治初加三等輕車都尉<lb/>
<pb n="KR2k0040_WYG_077-30a"/>
　　　塔爾吉善姓錫克特哩𨽻鑲紅旗滿洲崇徳八年<lb/>
　　　隨征明攻順徳以第二人登凱旋敘功<lb/>
賜號巴圖魯順治初三遇<lb/>
恩詔加一等輕車都尉<lb/>
　　　勒徳姓納喇𨽻鑲紅旗滿洲崇徳八年隨征明至<lb/>
　　　山東攻臨清州以第三人登順治初三遇<lb/>
恩詔加三等輕車都尉縁事降騎都尉<lb/>
　　　覺羅肇班𨽻鑲紅旗滿洲<lb/>
<pb n="KR2k0040_WYG_077-30b"/>
景祖長兄之二世孫也崇徳八年隨征明山東擊敗明總<lb/>
　　　兵白騰蛟等軍進攻朝城先登克其城順治二年<lb/>
　　　隨征流賊至潼闗再敗賊衆賊兵夜犯我營復擊<lb/>
　　　敗之論功嗣累遇<lb/>
恩詔加三等輕車都尉世職<lb/>
　　　科齊姓翁鄂𨽻鑲紅旗滿洲崇徳八年隨征明至<lb/>
　　　山東攻費縣以第二人登城克之順治初三遇<lb/>
恩詔加三等輕車都尉世職<lb/>
<pb n="KR2k0040_WYG_077-31a"/>
　　　七哈拉𨽻鑲紅旗滿洲世居倪沙以地為姓崇徳<lb/>
　　　八年隨征明至山東攻魚臺先登克之論功加優<lb/>
　　　敘順治初三遇<lb/>
恩詔加三等輕車都尉縁事降雲騎尉<lb/>
　　　克什格𨽻鑲紅旗滿洲世居棟鄂以地為姓崇徳<lb/>
　　　八年從征明攻東安衛先登克之凱旋録其功順<lb/>
　　　治初累遇<lb/>
恩詔加騎都尉<lb/>
<pb n="KR2k0040_WYG_077-31b"/>
　　　烏爾東阿姓富察𨽻鑲紅旗滿洲崇徳八年隨征<lb/>
　　　明至山東攻日照先登克其城敘功並遇<lb/>
恩詔加三等輕車都尉十四年卒<lb/>
　　　松果圖𨽻鑲紅旗滿洲崇徳八年從征明山東攻<lb/>
　　　臨清先登<lb/>
賜號巴圖魯授佐領世職順治元年從征山西下太原尋<lb/>
　　　至陜西三敗賊衆於延安前往招撫鳯翔遇賊潼<lb/>
　　　闗敗還之衆迎擊敗之二年至江南招撫池州并<lb/>
<pb n="KR2k0040_WYG_077-32a"/>
　　　獲沿河戰艦論功嗣遇<lb/>
恩詔加一等輕車都尉同旗有丹達立亦以崇徳八年從<lb/>
　　　征明山東攻朝城以第二人登論功加優敘順治<lb/>
　　　初加三等輕車都尉<lb/>
　<lb/>
　<lb/>
　<lb/>
　<lb/>
<pb n="KR2k0040_WYG_077-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定盛京通志卷七十三<lb/>
</p>
<p>
</p>
  </div>
</body>
</text>
</TEI>
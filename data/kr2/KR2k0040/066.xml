<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_066-1a"/>
欽定四庫全書<lb/>
欽定盛京通志巻六十二<lb/>
　　　歴朝人物<hi>五</hi>
　　金<hi>瀋遼諸路隸屬人</hi>
<pb n="KR2k0040_WYG_066-2a"/>
欽定四庫全書<lb/>
欽定盛京通志卷六十二<lb/>
　　　歴朝人物<hi>五</hi>
　　金<hi>瀋遼諸路隸屬人</hi>
　　田灝字黙之興中人遼天慶進士太祖定燕以功<lb/>
　　權節度使四遷知真定府事招降賊衆五千餘人<lb/>
　　賊壘悉平遷行臺左丞彰徳軍節度使是時新定<lb/>
　　力役灝捐籍之半而上之故相之徭役比他州獨<lb/>
<pb n="KR2k0040_WYG_066-2b"/>
　　輕同知河北東路都總管改同僉燕京留守司事<lb/>
　　民遮留不得出易服夜去累遷刑部尚書請老<lb/>
　　卒<lb/>
　　王伯龍瀋州雙城人天輔二年率衆歸太祖從攻<lb/>
　　臨潢以兵䕶糧餉遇遼兵五千餘邀路擊敗之四<lb/>
　　年從攻下中京并克境内諸山寨為靜江軍節度<lb/>
　　從宗望討張覺及伐宋皆有功睿宗經畧山東下<lb/>
　　青州伯龍功第一加太子少保攻濮州及徐泗廬<lb/>
<pb n="KR2k0040_WYG_066-3a"/>
　　和等州敗韓世忠酈瓊等軍功尤最皇統初累官<lb/>
　　寧昌軍節度使封廣平郡王正隆間贈特進定國<lb/>
　　公<lb/>
　　王政辰州熊岳人遼季高永昌據遼東知政材畧<lb/>
　　欲用之不就永昌敗渤海人爭縳以為功政獨逡<lb/>
　　巡引退吳王棟摩聞而異之言於太祖授廬州渤<lb/>
　　海軍穆昆從破白霫下燕都皆有功及伐宋降滑<lb/>
　　州留政為安撫使釋繫囚發倉廩民大悦時州郡<lb/>
<pb n="KR2k0040_WYG_066-3b"/>
　　皆殺守將為宋守獨政至州逺近降附宗望撫其<lb/>
　　背曰吾以汝為死矣乃復成功耶慰諭久之尋除<lb/>
　　同知金勝軍節度使時軍旅始定筦庫未立吏因<lb/>
　　縁為姦政獨明㑹計嚴扃鑰出納無錙銖之失吳<lb/>
　　王棟摩戲之曰官久而不加富何也對曰政以楊<lb/>
　　震四知自守安得富吳王笑曰前言戲之耳以黄<lb/>
　　金乗馬遺之天眷元年仕至保靜軍節度使致仕<lb/>
　　卒子遵仁遵義遵古皆知名<lb/>
<pb n="KR2k0040_WYG_066-4a"/>
　　高彪辰州渤海人彪始生其父陸格用術者言為<lb/>
　　其時日不利於已欲不舉賴彪母為營䕶數嵗竟<lb/>
　　逐之匿於外家遼人調兵東京時陸格已老當從<lb/>
　　軍悵然謂所親曰吾兒若在可勝兵矣彪聞之因<lb/>
　　見父代其行戰於珠赫店遼兵敗走彪獨力戰軍<lb/>
　　帥見之曰此勇士也令生致之東京既降彪遂從<lb/>
　　幹魯屢戰有功及從宗望伐宋屢敗宋軍於霸州<lb/>
　　河間天㑹五年授靜江軍節度使從帥府徇地山<lb/>
<pb n="KR2k0040_WYG_066-4b"/>
　　東嘗從宗弼與宋韓世宗戰於黄天蕩破其南岸<lb/>
　　舟師及攻陜西屢破宋軍彪勇健絶人能日行三<lb/>
　　百里身被重鎧行險如飛及臨敵身先士卒未嘗<lb/>
　　反顧大小數十戰率以少擊衆無不勝捷歴官樞<lb/>
　　密副使封舒國公卒諡桓壯彪性機巧通音律人<lb/>
　　無貴賤皆温顔下之<hi>陸格原作六哥今譯改</hi>
　　毛子廉臨潢長泰人材勇善射遼季應募捕盜以<lb/>
　　功授東頭供奉官天輔四年率戸二千六百來歸<lb/>
<pb n="KR2k0040_WYG_066-5a"/>
　　令就領其衆天㑹三年除上京副留守兼鹽鐵事<lb/>
　　在臨潢十餘年吏民畏愛如一日除寧昌軍節度<lb/>
　　使海陵弑熙宗子廉聞之嘆曰不念國王定策之<lb/>
　　功耶遂致仕<lb/>
　　李三錫字懷邦錦州安昌人遼季盜攻錦州州人<lb/>
　　衆推三錫主兵事設機應變城賴以完入金攝臨<lb/>
　　海軍節度副使改知嚴州宗望伐宋三錫敗郭藥<lb/>
　　師軍於白河克汴京從棟摩䕶送宋二主北歸復<lb/>
<pb n="KR2k0040_WYG_066-5b"/>
　　知嚴州後三遷至武勝軍節度使察廉第一除河<lb/>
　　北西路轉運使致仕三錫政事强明所至稱治世<lb/>
　　宗舊聞其名大定初起為北京路轉運使制下而<lb/>
　　三錫已卒<lb/>
　　趙隇字徳固遼陽人仕遼為太子左衞率歸金後<lb/>
　　以伐宋攻真定有功累遷檢校尚書右僕射及齊<lb/>
　　國廢河南皆以宿將守之授隇宿州防禦使隇重<lb/>
　　義接儒士嘗以事至汴有故人子負官錢百萬以<lb/>
<pb n="KR2k0040_WYG_066-6a"/>
　　槖金贈之其子悉為私費復代輸之後坐事罷海<lb/>
　　陵時起為保大軍節度使再入為太子詹事鎮沁<lb/>
　　南卒<lb/>
　　高楨遼陽渤海人少好學嘗業進士幹魯討高永<lb/>
　　昌已下瀋州楨以母在瀋遂降幹魯以楨同知東<lb/>
　　京留守事天㑹六年以尚書左僕射判廣寧尹在<lb/>
　　鎮八年政令肅清吏畏而民懷之為中京留守平<lb/>
　　寇盜嚴禁令權貴皆震懾及在臺省彈劾無所畏<lb/>
<pb n="KR2k0040_WYG_066-6b"/>
　　避後封河内郡王卒年六十九楨性方嚴家無聲<lb/>
　　伎雖甚暑未嘗解衣緩帶對妻孥黙坐終日不一<lb/>
　　談笑其簡黙如此<lb/>
　　張浩字浩然渤海人好賢樂善博通經史尤長於<lb/>
　　詩初天輔中以策干太祖即命承應御前文字天<lb/>
　　㑹八年賜進士及第天眷二年詳定内外儀式歴<lb/>
　　戸工禮三部侍郎遷禮部尚書田㲄黨事起臺省<lb/>
　　一空以浩行六部事簿書叢委決遣無留人服其<lb/>
<pb n="KR2k0040_WYG_066-7a"/>
　　才以疾求外補歴平陽尹平陽多盜臨汾男子夜<lb/>
　　掠人婦浩捕得榜殺之盜遂衰息撤淫祠黜墨吏<lb/>
　　郡中大治大定初拜太師尚書令封南陽郡王所<lb/>
　　薦赫舎哩志寧等後皆為名臣初近侍有欲罷科<lb/>
　　舉者世宗問浩曰自古帝王有不用文字者乎對<lb/>
　　曰秦始皇世宗顧左右曰豈可使朕為始皇乎事<lb/>
　　遂寢七年十月勅有司於東宫涼樓前増設殿位<lb/>
　　浩諫曰皇太子雖為儲貳宜示以儉徳不當與至<lb/>
<pb n="KR2k0040_WYG_066-7b"/>
　　尊宫室侔乃罷之平生所著有華表山人集卒諡<lb/>
　　文康明昌中配享世宗廟庭五子皆貴顯<lb/>
　　盧克忠貴徳州鳳集人高永昌據遼陽克忠歸金<lb/>
　　源郡王幹魯幹魯克東京永昌走長松島克忠與<lb/>
　　渤海人托卜嘉追獲之收國二年授世襲穆昆其<lb/>
　　後定燕伐宋皆與有功除登州刺史天徳間同知<lb/>
　　保大軍節度使時綏徳州軍卒數人道過鄜城求<lb/>
　　宿民家是夜其家被盜剽主人財有司執夜宿卒<lb/>
<pb n="KR2k0040_WYG_066-8a"/>
　　榜掠誣服克忠察其寃獨不肯署未幾果得賊大<lb/>
　　定二年除北京副都留守㑹民艱食克忠下令凡<lb/>
　　民有蓄積者計留一嵗悉平其價糴之由是無捐<lb/>
　　瘠之患<lb/>
　　張元素字子貞與浩同曽祖高永昌據遼陽元素<lb/>
　　出歸幹魯世襲銅州明安天眷元年知涿州察廉<lb/>
　　最進一階遷東路都轉運使改興平軍節度使正<lb/>
　　隆末年天下盜起元素發民夫増築城郭同僚止<lb/>
<pb n="KR2k0040_WYG_066-8b"/>
　　之不聽未幾寇掠鄰郡皆無備而興平獨安世宗<lb/>
　　即位元素來見於東京與李石力言早幸燕都世<lb/>
　　宗深然之遷戸部尚書出鎮武定遂致仕年八十<lb/>
　　四卒元素厚重剛毅人俱畏憚之往往以片紙署<lb/>
　　字其上治瘧輒驗人皆異之<lb/>
　　李石字子堅遼陽人貞懿皇后弟也父綽爾齊任<lb/>
　　桂州觀察使高永昌據東京率兵攻永昌不勝死<lb/>
　　之石敦厚寡言而器識過人天㑹二年授世襲穆<lb/>
<pb n="KR2k0040_WYG_066-9a"/>
　　昆屬之宗弼天眷初為汴京都巡檢使海陵時託<lb/>
　　疾還鄉大定元年以定策功為戸部尚書參知政<lb/>
　　事石少貧貞懿后周之不受曰國家方急用人正<lb/>
　　宜自勉何患乎貧有慢之者初不校及為相其人<lb/>
　　以事見石惶恐石曰吾豈念舊惡者待之彌厚山<lb/>
　　東河南軍民交惡爭田不絶有司謂兵為國本姑<lb/>
　　宜假借石曰兵民一也惟當明其疆里示以法禁<lb/>
　　使之無爭趣有司拯問軍民之爭遂息北鄙嵗警<lb/>
<pb n="KR2k0040_WYG_066-9b"/>
　　朝廷欲發民穿塹以禦之石與丞相赫舎哩良弼<lb/>
　　皆以為無益勞民議遂寢大定中致仕進封廣平<lb/>
　　郡王卒諡襄簡明昌中配享世宗廟庭子獻可大<lb/>
　　定十年進士世宗喜曰太后家有子孫舉進士甚<lb/>
　　盛事也累官戸部侍郎封道國公<hi>綽爾齊䝉古語吹笳人也原作</hi>
　　<hi>雛訛只今譯改</hi>
　　梁肅字孟容廣寧奉聖州人幼篤志好學天眷二<lb/>
　　年擢進士第調平遥主簿遷絳縣令以廉入為尚<lb/>
<pb n="KR2k0040_WYG_066-10a"/>
　　書省令史遷定海軍節度副使營治汴宫肅分䕶<lb/>
　　役事攝大名少尹正隆末境内盜起百姓陷賊中<lb/>
　　不能自辨者數千人皆繫大名獄肅至官廉得其<lb/>
　　情讞出者十八九大定四年通檢東平大名兩路<lb/>
　　戸籍物力稱其平允他使者所至皆以苛刻増益<lb/>
　　為功百姓訴苦之朝廷勅諸路咸以東平大名通<lb/>
　　檢為準於是始定七年河決李固詔肅視之遂奏<lb/>
　　決河水六分舊河水四分今塞決河復故道為一<lb/>
<pb n="KR2k0040_WYG_066-10b"/>
　　再決而南則南京憂再決而北則山東河北皆可<lb/>
　　憂不若止於李固南築隄使兩河分流以殺水勢<lb/>
　　世宗從之十四年充宋國詳問使稱㫖遷濟南尹<lb/>
　　召拜參知政事肅知無不言致仕卒諡正憲<hi>按奉聖州</hi>
　　<hi>金時隸廣寧</hi>
　　張九思字全行錦州人皇統初補行臺省國書譯<lb/>
　　史三遷至亳州防禦使副劉仲延受宋國貢於泗<lb/>
　　州往嵗受貢毎以幣物不精責使者私饋不貲至<lb/>
<pb n="KR2k0040_WYG_066-11a"/>
　　九思獨不肯受仲延從之私饋遂絶累遷工部尚<lb/>
　　書清約終身<lb/>
　　高徳基字元履遼陽渤海人皇統二年進士大定<lb/>
　　九年為刑部尚書有犯應死者宰相欲從末減徳<lb/>
　　基曰法無二門失出猶失入也不從及奏世宗曰<lb/>
　　刑部議是也召諭之曰自朕即位以來與宰相爭<lb/>
　　是非者徳基一人而已十一年改戸部尚書徳基<lb/>
　　上疏乞免軍需房税農税鹽酒等課不報尋以坐<lb/>
<pb n="KR2k0040_WYG_066-11b"/>
　　朝官折支俸粟濫出官錢事罷職十二年卒<lb/>
　　楊伯雄字希雲臨潢人皇統二年進士調韓州軍<lb/>
　　事判官有二盜詐稱賈販為逆旅主人見欺至州<lb/>
　　陳訴實欲劫取伯雄伯雄覺其詐執詰之並獲其<lb/>
　　黨一郡駭服遷應奉翰林文字時海陵執政頻屬<lb/>
　　至其第伯雄諾之而不一往及海陵立遷右補闕<lb/>
　　召語至夜分問鬼神事對以未學必使言之乃曰<lb/>
　　臣家有一卷書記人死復生或問冥官何以免罪<lb/>
<pb n="KR2k0040_WYG_066-12a"/>
　　答曰汝置一厯白晝所為暮夜書之不可書者是<lb/>
　　不可為也海陵為之改容大定初為太子詹事集<lb/>
　　古太子賢不肖為書號瑶山往鑒進之及進羽獵<lb/>
　　保成等箴皆見嘉納及為諫議頗有獻納世宗嘗<lb/>
　　曰伯雄忠實人莫及也後除定武軍節度使改平<lb/>
　　陽尹先是張浩尹平陽有惠政至是百姓並稱之<lb/>
　　曰前有張後有楊卒諡莊獻<lb/>
　　張汝霖浩之子字仲澤聰慧好學浩嘗稱之曰吾<lb/>
<pb n="KR2k0040_WYG_066-12b"/>
　　家千里駒也貞元二年進士授左補闕大定九年<lb/>
　　以汝霖有學術允人望授太子諭徳兼禮部郎中<lb/>
　　進太子少師兼禮部尚書拜參知政事朝奏日世<lb/>
　　宗謂羣臣曰唐太宗明天子也晩年亦有過舉朕<lb/>
　　雖不能比迹聖帝明王毎思始終如一今年已高<lb/>
　　敬慎之心無時或怠汝霖對曰古人云靡不有初<lb/>
　　鮮克有終魏徵所言守成難者正謂此也上然之<lb/>
　　二十八年拜平章政事封芮國公世宗不豫受顧<lb/>
<pb n="KR2k0040_WYG_066-13a"/>
　　命進封莘章宗冬獵汝霖切諫詔答曰卿能毎事<lb/>
　　如此朕復何憂明昌元年卒諡文襄<lb/>
　　劉瑋字徳玉咸平人幼警悟業進士熙宗録其舊<lb/>
　　特賜及第轉尚書省都事奏擬經畫軍民田土世<lb/>
　　宗見其名曰劉瑋尚淹此乎遷戸部員外郎充使<lb/>
　　宋信國副使父兄皆以是官使江左當時榮之明<lb/>
　　年擢戸部尚書時河決於衞自衞抵清滄皆被其<lb/>
　　害詔兼工部尚書往塞之瑋齋戒禱於河功役齊<lb/>
<pb n="KR2k0040_WYG_066-13b"/>
　　舉河乃復故明昌三年拜尚書右丞卒諡安啓<lb/>
　　鄧儼字子威懿州宜民人天徳三年進士大定中<lb/>
　　有司奏使宋者世宗命選漢官一人梁肅以王翛<lb/>
　　張大節鄧儼對世宗曰翛大節苦無資歴與左右<lb/>
　　司官辛苦不同其命儼往累遷吏部侍郎明昌初<lb/>
　　為戸部尚書上命尚書省集百官議如何使民棄<lb/>
　　末務本以廣儲蓄儼言今之風俗競為侈靡莫若<lb/>
　　定制度使貴賤上下衣冠車馬室宇器用各有等<lb/>
<pb n="KR2k0040_WYG_066-14a"/>
　　差裁抑婚姻喪葬過度之禮罷去鄉社追逐無名<lb/>
　　之費用度有節則蓄積日廣矣後出知歸徳府致<lb/>
　　仕<lb/>
　　高竑渤海人以廕補官調貴徳縣尉提刑司舉任<lb/>
　　繁劇遷奉聖州録事察廉遷内黄令累官左藏副<lb/>
　　使元妃李氏以皁幣易紅幣竑獨不肯妃奏之章<lb/>
　　宗大喜諭曰所執甚善尋進同知大名府以功遷<lb/>
　　三官貞祐二年遷河北西路按察轉運使致仕<lb/>
<pb n="KR2k0040_WYG_066-14b"/>
　　孫徳淵字資深興中州人大定十六年進士調淶<lb/>
　　水丞察廉遷沙河令剛正幹能可任繁劇有盜秋<lb/>
　　桑者主逐之盜自以义刺足曰秋桑不禁採汝何<lb/>
　　得刺我訴之縣徳淵曰逐捕而傷瘡必在後今在<lb/>
　　前乃自刺也盜遂引服及去官民為刻石祠之貞<lb/>
　　祐二年拜工部尚書是時山東乏兵食有司請鬻<lb/>
　　恩例舉人居喪者許納穀就試徳淵奏此大傷名<lb/>
　　教事遂寢及致仕御史許古論徳淵忠亮明敏可<lb/>
<pb n="KR2k0040_WYG_066-15a"/>
　　大用近許告老士大夫竊歎望朝廷起復必能建<lb/>
　　明以利國家宣宗喜納未及用而卒<lb/>
　　孟奎字元秀遼陽人大定二十一年進士調黎陽<lb/>
　　主簿遷汲縣令察廉改定興令遷中都警巡使時<lb/>
　　平章政事完顔守貞禮接士大夫在其門者號冷<lb/>
　　岩十俊奎其一也累遷同知中都路都轉運使值<lb/>
　　旱詔審録寃獄多所平反大安初除博州防禦使<lb/>
　　凡屬縣事應赴州者不得迫於逆旅以防吏姦遷<lb/>
<pb n="KR2k0040_WYG_066-15b"/>
　　北京臨潢等路按察轉運使劾監軍虚造功狀詔<lb/>
　　以奎為宣差都提控貞祐初卒諡莊肅<lb/>
　　李英字子賢遼陽人明昌五年進士調通逺令蕃<lb/>
　　部取民物不與值英論如法貞祐初歴監察御史<lb/>
　　右副元帥珠格高琪辟為經歴官乃上書高琪曰<lb/>
　　中都之有居庸猶秦之崤函蜀之劍門也邇者撤<lb/>
　　居庸兵我勢遂去今土豪守之朝廷當遣官節制<lb/>
　　琪奏其書即以英充宣差都提控居庸等關隘悉<lb/>
<pb n="KR2k0040_WYG_066-16a"/>
　　隸焉英夜與壯士李雄等四百餘人出城縁西山<lb/>
　　至佛岩寺令李雄下山招募軍民得萬餘人擇衆<lb/>
　　所推服者統之時時出戰英被召還遷翰林待制<lb/>
　　因獻十策大槩謂居中土以鎮四方委賢親以守<lb/>
　　中都立藩屏以固關隘集人力以防不虞養馬力<lb/>
　　以助軍威愛禾稼以結民心明賞罰以勸百官遷<lb/>
　　守令以復郡縣并州縣以省民力頗施行之嗣督<lb/>
　　運救中都殁於兵<hi>珠格原作术虎今譯改</hi>
<pb n="KR2k0040_WYG_066-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_057-1a"/>
欽定四庫全書<lb/>
欽定盛京通志卷五十三<lb/>
　　　名宦<hi>一</hi>
　　漢<lb/>
　　後漢<lb/>
　　三國魏<lb/>
　　晉<hi>前燕附</hi>
　　北齊<lb/>
<pb n="KR2k0040_WYG_057-1b"/>
　　隋<lb/>
　　唐<lb/>
<pb n="KR2k0040_WYG_057-2a"/>
欽定盛京通志<lb/>
　　　　名宦<lb/>
　　　　<hi>臣</hi>等謹案遼東於漢初雖已置郡而地以浿水<lb/>
　　　　為界自浿以外皆燕人衛滿所據故其時遼東<lb/>
　　　　太守特與滿申禁約而政蹟未有聞也建孝武<lb/>
　　　　元封三年悉定遼東分設真番臨屯樂浪元莬<lb/>
　　　　四郡益置官吏於是循聲卓然可紀矣自漢已<lb/>
　　　　後宦其地牧其民俎豆其土者代不乏人矧今<lb/>
<pb n="KR2k0040_WYG_057-2b"/>
　　留都重地自将軍五部以及尹丞守令莫不整勅紀<lb/>
　　　　綱仰副我<lb/>
　　國家澄敘官方之至意吏治蒸蒸不惟其名惟其實<lb/>
　　　　此名之所以克稱也歟謹志名宦二十二<lb/>
<pb n="KR2k0040_WYG_057-3a"/>
欽定四庫全書<lb/>
欽定盛京通志卷五十三<lb/>
　　　名宦<hi>一</hi>　<hi>忠節附</hi>
　　漢<lb/>
　　謹案舊志於漢名宦首列荀彘楊僕葢以其有<lb/>
　　定遼之功也考史記朝鮮傳燕人衛滿據朝鮮<lb/>
　　至其孫右渠殺遼東東部都尉涉何為冠亂元<lb/>
　　封二年秋遣樓船將軍楊僕與左將軍荀彘討<lb/>
<pb n="KR2k0040_WYG_057-3b"/>
　　之彘數與僕期戰僕欲約降右渠不㑹彘疑其<lb/>
　　有反計執捕之并其軍急撃朝鮮三年夏朝鮮<lb/>
　　人殺右渠來降遂定為真番臨屯樂浪元莬四<lb/>
　　郡彘還坐與僕争功相嫉棄市據此則僕初無<lb/>
　　定遼之功彘雖定遼而以争功見誅不掩其罪<lb/>
　　且僕本酷吏史氏黜之與張湯同傳則其人皆<lb/>
　　不足以冠名宦之首爰録自甘延夀以下庶于<lb/>
　　循名責實之義或有當焉<lb/>
<pb n="KR2k0040_WYG_057-4a"/>
　　甘延夀字君況北地郁郅人少良家子善騎射嘗<lb/>
　　超距踰羽林亭樓由是遷為郎累遷至遼東太守<lb/>
　　車騎將軍有治行<lb/>
　　范明友宣帝時人拜度遼將軍嘗將二萬騎出遼<lb/>
　　東擊烏桓破之遼東西之民賴以安輯以功封平<lb/>
　　陵侯<lb/>
　　後漢<lb/>
　　祭彤字次孫潁川人建武十七年拜遼東太守時<lb/>
<pb n="KR2k0040_WYG_057-4b"/>
　　匈奴鮮卑及赤山烏桓連和强盛數入塞殺掠士<lb/>
　　民彤厲兵馬廣斥堠冦至數破走之二十一年秋<lb/>
　　鮮卑萬餘騎寇遼東彤率數千人迎擊之自被甲<lb/>
　　陷陣斬首三千餘級獲馬數千匹鮮卑震怖不敢<lb/>
　　復窺塞彤乃離其黨與撫以恩信威聲暢於北方<lb/>
　　西自武威東盡元莬及樂浪皆來内附野無風塵<lb/>
　　悉罷縁邊屯兵彤在遼東幾三十年衣無兼副顯<lb/>
　　宗徵為太僕及卒烏桓鮮卑追思無已毎朝賀京<lb/>
<pb n="KR2k0040_WYG_057-5a"/>
　　師過冡拜謁號泣乃去遼東吏人為立祠四時奉<lb/>
　　祭焉<lb/>
　　耿䕫字定公扶風茂陵人耿國次子少有氣決以<lb/>
　　功封栗邑侯遷遼東太守有治績和帝元興元年<lb/>
　　貃人寇郡界夔追斬其渠帥南單于叛夔率鮮卑<lb/>
　　及諸部兵追至屬國故城追擊破之遷行度遼將<lb/>
　　軍事安帝建光中拜度遼將軍<lb/>
　　蔡諷安帝時人始拜遼東太守元初五年髙句驪<lb/>
<pb n="KR2k0040_WYG_057-5b"/>
　　王宫與濊貊宼元莬攻華麗城諷與元莬太守姚<lb/>
　　光擊破之夏髙句驪復與鮮卑入寇攻遼隊諷追<lb/>
　　擊于新昌戰殁功曹耿耗兵曹掾龍瑞兵馬掾公<lb/>
　　孫鬴以身扞諷俱歿於陣<hi>忠節附載</hi>
　　陳禪字紀山巴郡安漢人安帝永寧元年轉元莬<lb/>
　　侯城障尉拜遼東太守時邊人畏其威强北寇入<lb/>
　　邊禪不加兵但使吏卒往曉諭之單于隨使還郡<lb/>
　　禪于學行禮為説道義以感化之懐服而去<lb/>
<pb n="KR2k0040_WYG_057-6a"/>
　　龎參字仲達緱氏人河南尹龎奮舉為孝亷歴官<lb/>
　　遼東太守恩信大著後遷度遼將軍<lb/>
　　馮緄字鴻卿巴郡宕渠人緄父煥前在安帝時為<lb/>
　　幽州刺史疾惡致罰時元莬太守姚光亦失人和<lb/>
　　建光初怨者詐作璽書譴責煥光下遼東都尉龎<lb/>
　　奮使速行刑奮即斬光收煥煥欲自殺緄疑詔文<lb/>
　　有異止之煥乃上書自訟果詐者所為徵奮抵罪<lb/>
　　而煥已歿帝愍之賜煥光錢各十萬以子為郎中<lb/>
<pb n="KR2k0040_WYG_057-6b"/>
　　緄由是知名順帝時鮮卑寇邊以緄為遼東太守<lb/>
　　曉諭降集寇皆弭服邊陲以安<lb/>
　　耿曄字季遇耿恭之孫也順帝時為烏桓校尉破<lb/>
　　敵有功鮮卑震怖數萬人赴遼東降及敵寇遼東<lb/>
　　屬國曄移屯無慮城以拒之威振北方後遷度遼<lb/>
　　將軍<lb/>
　　种暠字景伯河南洛陽人舉孝亷順帝時遷遼東<lb/>
　　太守有政聲烏桓望風率服迎拜界上<lb/>
<pb n="KR2k0040_WYG_057-7a"/>
　　度尚字博平山陽湖陸人桓帝時為遼東太守數<lb/>
　　月鮮卑率兵來攻尚與戰破之邊人憚畏逺近綏<lb/>
　　寧延熹九年卒于官<lb/>
　　公沙穆字文乂北海膠東人習韓詩公羊春秋尤<lb/>
　　鋭思河洛推步之術舉孝亷桓帝永夀時累遷至<lb/>
　　遼東屬國都尉善得吏人歡心卒于官<lb/>
　　趙苞字威豪甘陵東武城人舉孝亷為遼西太守<lb/>
　　抗厲威嚴名振邊俗遣使迎母及妻子道經栁城<lb/>
<pb n="KR2k0040_WYG_057-7b"/>
　　值鮮卑入塞刼苞母以擊郡苞督兵禦之賊出母<lb/>
　　示苞苞號謂母曰為子無狀本欲以微禄養不圖<lb/>
　　為母作禍今不得顧私恩毁忠節母遥謂曰人各<lb/>
　　有命何得相顧以虧忠義即進戰賊悉摧破母妻<lb/>
　　皆為所害事平封苞為鄃侯苞歸葬訖謂鄉人曰<lb/>
　　食禄而避難非忠也殺母以全義非孝也如是何<lb/>
　　面目立于天下遂嘔血而死<lb/>
　　段熲字紀明姑臧人舉孝亷桓帝時遷遼東屬國<lb/>
<pb n="KR2k0040_WYG_057-8a"/>
　　　都尉時鮮卑犯塞熲率所領馳擊恐賊驚去乃使<lb/>
　　　驛騎詐齎璽書詔熲熲偽退設伏敵以為信入追<lb/>
　　　熲熲縱兵大破之在邊十餘年秋毫不累民與將<lb/>
　　　士同甘苦未嘗一日蓐寢故所向有功<lb/>
　　　公孫琙桓帝時為元莬太守永康元年扶餘王夫<lb/>
　　　台將二萬餘人寇元莬琙擊破之熹平三年扶餘<lb/>
　　　遂奉章貢獻<lb/>
　　　橋元字公祖睢陽人桓帝末鮮卑髙句驪並叛舉<lb/>
<pb n="KR2k0040_WYG_057-8b"/>
　　元為度遼將軍假黄鉞元至鎮休兵養士然後督<lb/>
　　諸將討擊悉破散之在職三年邊陲安静<lb/>
　　耿臨靈帝建寧元年遼西邱力居有衆五千餘落自稱王<lb/>
　　遼東蘇僕延有衆千餘落自稱峭王右北平烏延<lb/>
　　有衆人百餘落自稱汗魯王耿臨為元莬太守討<lb/>
　　降之先是殤帝安帝時髙句驪王宫數寇遼東蔡<lb/>
　　諷討之不能克宫死子伯固立犯遼東西安平殺<lb/>
　　帶方令建寧二年為臨所敗伯固降服乞屬元莬<lb/>
<pb n="KR2k0040_WYG_057-9a"/>
　　遼東西乃寧<lb/>
　　公孫瓚遼西令支人舉孝亷靈帝時除遼東屬國<lb/>
　　長史嘗從數十騎出塞見鮮卑數百騎瓚乃退入<lb/>
　　空亭中約從騎曰彼衆十倍于我今不衝之則死<lb/>
　　矣乃自持矛兩頭施刃馳殺數十人寇遁去憚其<lb/>
　　勇健不敢犯邊後以功封都亭侯<lb/>
　　謹按漢昭帝元鳳三年置度遼將軍後罷至東<lb/>
　　漢明帝永平八年復置屯五原曼柏葢在今榆<lb/>
<pb n="KR2k0040_WYG_057-9b"/>
　　林北邊境去遼東絶逺其曰度遼者宋劉恕云<lb/>
　　遼訓逺謂度絶逺以征伐也考後漢李膺張奐<lb/>
　　皇甫規諸人皆拜度遼將軍而實未嘗莅遼東<lb/>
　　之地舊志概引入遼東名宦未免冗濫今悉置<lb/>
　　不録<lb/>
　　三國魏<lb/>
　　牽招字子經安平觀津人曹操將擊袁譚而栁城<lb/>
　　烏桓欲出騎助譚操以招嘗領烏桓遣詣栁城説<lb/>
<pb n="KR2k0040_WYG_057-10a"/>
　　令罷兵後從討烏桓至栁城拜䕶烏桓校尉文帝<lb/>
　　立拜招使持節䕶鮮卑校尉廣布恩信招懐降附<lb/>
　　至十餘萬落<lb/>
　　田豫字國讓漁陽雍奴人魏文帝時持節䕶烏桓<lb/>
　　校尉牽招解雋並䕶鮮卑自髙栁以東濊貊以西<lb/>
　　鮮卑數十部相連結豫皆以計破散之豫清約儉<lb/>
　　素朝廷賞賜皆散之將士鮮卑素利等數來客見<lb/>
　　私意一無所受咸髙其節<lb/>
<pb n="KR2k0040_WYG_057-10b"/>
　　母邱儉字仲恭河東聞喜人青龍中加度遼將軍<lb/>
　　使持節䕶烏桓校尉率幽州軍至襄平屯邊隧遼<lb/>
　　西烏桓䕶留等隨袁尚奔遼東者並相率降從討<lb/>
　　公孫淵定遼東以功封安邑侯正始中髙句驪數<lb/>
　　叛儉督步騎萬人出元莬境與句驪王宫大戰沸<lb/>
　　流水連破之遂登丸都破滅其城宫㩦妻子逺竄<lb/>
　　初句驪沛者名得來數諫宮不從歎曰立見此地<lb/>
　　將生蓬蒿遂不食死舉國賢之儉令諸軍不壊其<lb/>
<pb n="KR2k0040_WYG_057-11a"/>
　　墓不伐其樹並釋其妻子令贍養得所遼人悦服<lb/>
　　正始七年復討髙驪及濊貊破之韓那奚等數十<lb/>
　　國皆降<lb/>
　　王頎字孔碩東萊人官元莬太守正始中母邱儉<lb/>
　　復征髙句驪其王宫遂奔買溝時儉遣頎追宫過<lb/>
　　沃沮千有餘里至肅慎氏南界刻石紀功刋丸都<lb/>
　　山銘不耐城穿山溉灌民賴其利<lb/>
　　張邈鉅鹿人為遼東太守著自然好學論為人有<lb/>
<pb n="KR2k0040_WYG_057-11b"/>
　　逺識吏民懐之<lb/>
　　晉<lb/>
　　張華字茂先范陽方城人都督幽州軍事撫納馬<lb/>
　　韓新彌諸國依山帶海去州四千餘里前代所未<lb/>
　　附者二十餘國咸來朝獻<lb/>
　　謹按張華都督幽州宦績似不専在遼東境内但<lb/>
　　史言馬韓新彌東方諸國去幽州四千餘里則實<lb/>
　　兼今奉天吉林寧古塔之地因志之<lb/>
<pb n="KR2k0040_WYG_057-12a"/>
　　賈沈太康時為遼東都䕶先是慕容廆破扶餘其<lb/>
　　王依慮自殺其子依羅求請援于東吳校尉何龕<lb/>
　　龕使沈救之廆遣其將孫丁率騎邀之于路沈力<lb/>
　　戰斬丁遂復扶餘國<lb/>
　　慕容廆字弈洛瓌先世居遼秦漢之際分保鮮卑<lb/>
　　山三國魏初曽祖莫䕶跋率諸部入居遼西從伐<lb/>
　　公孫淵有功拜率義王乃以慕容為姓自云慕二<lb/>
　　儀之徳繼三光之容也父涉歸以全栁城功拜單<lb/>
<pb n="KR2k0040_WYG_057-12b"/>
　　于遷邑於遼東北生廆雄傑有大度張華一見許<lb/>
　　為命世之器晉愍帝建興中拜廆昌黎遼東二國<lb/>
　　公時中原多故邊圉淪陷廆在遼東教民農桑修<lb/>
　　明刑政舉賢任能招撫流亡士庶歸之敗髙句麗<lb/>
　　之衆立遼東郡元帝太興中進封遼東郡公廆嘗<lb/>
　　言獄不可不慎賢不可不敬稼穡不可不急酒色<lb/>
　　便佞不可不戒著家令數千言卒贈車騎將軍開<lb/>
　　府儀同三司謚曰襄<lb/>
<pb n="KR2k0040_WYG_057-13a"/>
　　裴嶷字文冀河東聞喜人清方有幹畧累官滎陽<lb/>
　　太守以兄武守元莬求為昌黎太守武卒嶷被徵<lb/>
　　道梗不得達乃與武子開投廆廆以嶷為長史用<lb/>
　　其䇿遂破悉獨官嶷嘗獻㨗于晉帝試留之以觀<lb/>
　　其意嶷辭曰慕容將軍越在海表乃心王室故遣<lb/>
　　臣萬里歸誠今若留臣必謂國家遺其僻陋孤其<lb/>
　　丹心是以微臣區區貪還反命耳帝乃遣還廆嘗<lb/>
　　謂羣僚曰裴長史名貴中朝而屈于此殆天所以<lb/>
<pb n="KR2k0040_WYG_057-13b"/>
　　授我也後出為遼東相轉樂浪太守<lb/>
　　韓恒字景山灌津人永嘉之亂避地遼東依校尉<lb/>
　　崔毖毖敗為慕容廆所得拜参軍咸和中廆僚屬<lb/>
　　宋該等建議表請廆為大將軍燕王之號恒駁曰<lb/>
　　晉室喪亂無復綱紀明公忠武篤敬憂勤社稷抗<lb/>
　　節孤危之中建功萬里之外終古勤王之義未之<lb/>
　　有也夫立功者患信義不著不患名位不髙今宜<lb/>
　　繕完甲兵以清四海若要君以求寵爵者非為臣<lb/>
<pb n="KR2k0040_WYG_057-14a"/>
　　之義廆未用其言後遷營邱太守政化大行<lb/>
　　慕容翰字元邕廆之庶長子性雄豪多權畧猨臂<lb/>
　　工射永嘉三年遼東太守龎本以私憾殺東夷校<lb/>
　　尉李臻遼東鮮卑素喜連木丸津等因欲為亂翰<lb/>
　　言于廆曰求諸侯莫如勤王今連津跋扈托為龎<lb/>
　　本報仇内實幸災為寇遼東傾沒中原離亂勤王<lb/>
　　仗義今其時也宜合義兵問連津之罪興復遼東<lb/>
　　並吞二部以立霸王之基廆從之以翰為前鋒率<lb/>
<pb n="KR2k0040_WYG_057-14b"/>
　　騎東擊連津破斬之立遼東郡而歸于晉廆復遣<lb/>
　　翰攻段疾陸眷遂鎮徒河壁青山及鎮遼東撫安<lb/>
　　民人甚有威惠<lb/>
　　陽躭北平無終人清直端敏仕為遼西太守慕容<lb/>
　　翰攻段氏于陽樂獲躭廆甚敬禮用為謀主官東<lb/>
　　夷校尉<lb/>
　　前後燕<hi>附</hi>
　　皇甫真字楚季安定朝那人弱冠髙才慕容皝即<lb/>
<pb n="KR2k0040_WYG_057-15a"/>
　　位任平州别駕時百姓勞瘁真意欲寛賦減税休<lb/>
　　息戸役時不能從後以敗麻秋功拜奉車都尉守<lb/>
　　遼東營邱二郡皆有善政<lb/>
　　謹案裴嶷韓恒慕容翰雖皆為慕容廆所臣然當<lb/>
　　時廆率其僚屬尚臣事于晉故志内悉𨽻為晉名<lb/>
　　宦至慕容皝僭號稱王皇甫真以下諸人始另列<lb/>
　　諸燕以别之並附識于卷<lb/>
　　慕容恪字元恭皝之第四子從皝征伐臨機多奇<lb/>
<pb n="KR2k0040_WYG_057-15b"/>
　　䇿使為遼東鎮將甚有威惠髙句驪憚之不敢為<lb/>
　　寇及伐夫餘身當矢石摧鋒而進所嚮輒潰<lb/>
　　劉佩河間人為元莬太守咸康四年趙石虎攻慕<lb/>
　　容皝皝欲奔慕輿根諫而止劉佩曰今强寇在外<lb/>
　　衆心恟懼臣請出擊之縱無大捷足以安衆乃將<lb/>
　　敢死數百騎出衝趙軍所向披靡于是士氣百倍<lb/>
　　慕輿根等遂敗趙兵境内以安<lb/>
　　慕容農廆之裔孫初髙句驪寇遼東司馬郝景率<lb/>
<pb n="KR2k0040_WYG_057-16a"/>
　　衆救之為所敗遼東元莬遂沒農進伐髙句驪克<lb/>
　　之復遼東元莬二郡及慕容垂立國封農為遼西<lb/>
　　王在龍城五年庶政修舉後召還以慕容隆代之<lb/>
　　隆因農舊規修而廣之遼境遂安<lb/>
　　北齊<lb/>
　　髙寳寧武平末為營州刺史鎮黄龍夷夏重其威<lb/>
　　信周師將至鄴寳寧率驍鋭并契丹韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>萬餘騎<lb/>
　　將赴救至北平聞鄴都不守便歸營州周遣使招<lb/>
<pb n="KR2k0040_WYG_057-16b"/>
　　慰寳寧却其勅書還據黄龍竟不臣周<lb/>
　　隋<lb/>
　　韋冲京北杜陵人文帝時封義豐侯遷營州總管<lb/>
　　冲寛厚得衆撫韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>契丹皆能致其死力奚霫朝<lb/>
　　貢相續髙驪主元率韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>萬餘騎宼遼西冲擊走<lb/>
　　之<lb/>
　　麥鐵杖始興人大業八年征髙驪為將時賊阻遼<lb/>
　　水拒守鐵杖將度遼謂其三子曰吾荷國厚恩今<lb/>
<pb n="KR2k0040_WYG_057-17a"/>
　　乃吾報命之秋唯誠與孝汝其勉之時造浮橋于<lb/>
　　遼水西岸既成引橋趨東岸橋短去岸丈餘賊大<lb/>
　　至鐵杖奮躍登岸與錢士雄孟金釵等皆力戰死<lb/>
　　詔贈鐵杖宿公諡武烈<hi>忠節附載</hi>
　　謹按隋唐時從征髙麗諸將非宦于遼東著有<lb/>
　　名蹟者比舊志録為名宦殊失區别而其中固<lb/>
　　有攻克名城拓疆闢土與夫死節諸臣捐軀致<lb/>
　　命于其地者其豐功亮節不可不紀爰擇而志<lb/>
<pb n="KR2k0040_WYG_057-17b"/>
　　之<lb/>
　　來獲爾字從善江都人以平壤道行軍總管率樓<lb/>
　　船指滄海入自浿水去平壤六十里與髙麗遇進<lb/>
　　擊大破之追奔至城下毁其郛㑹宇文述兵敗乃<lb/>
　　旋大業十年又帥師渡海至卑奢城髙麗舉國迎<lb/>
　　戰獲爾擊破之髙元震懼執叛臣斛斯政詣遼東<lb/>
　　城下請降帝許之遂旋師<lb/>
　　李景字道興天水休官人大業七年從征髙麗為<lb/>
<pb n="KR2k0040_WYG_057-18a"/>
　　將攻武厲城破之九年復出遼東師旋追兵大至<lb/>
　　景擊走之進爵滑國公十二年煬帝令景營遼東<lb/>
　　戰具于北平粟帛山積景無所私江都之變盜賊<lb/>
　　蜂起遼西太守鄧暠救景遂歸栁城將還幽州遇<lb/>
　　賊見害契丹韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>素感其恩聞之莫不流涕<lb/>
　　唐<lb/>
　　張儉字師約京兆新豐人以功累遷營州都督兼<lb/>
　　䕶東夷校尉營州部與契丹韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>奚霫諸部切畛<lb/>
<pb n="KR2k0040_WYG_057-18b"/>
　　髙麗引衆入寇儉擊破之太宗征遼儉率兵渡遼<lb/>
　　水趨建安城破髙麗兵封皖城郡公後改東夷校<lb/>
　　尉官為都䕶府即以儉為都䕶<lb/>
　　李道宗字承範太祖曽孫貞觀中髙麗莫支離阻<lb/>
　　兵不服太宗征之以道宗為遼東道副大總管道<lb/>
　　宗請將百騎先覘形勢帝問往返幾日對曰往返<lb/>
　　兼旬周覽十日遂秣馬束兵傍南山直入遼東城<lb/>
　　南相險易度營陣便處將還髙麗兵斷其後更走<lb/>
<pb n="KR2k0040_WYG_057-19a"/>
　　間道如期謁見詔與李勣為前鋒拔葢年城㑹救<lb/>
　　至道宗等所將纔四千虜十倍軍中議保險以須<lb/>
　　道宗曰吾屬為前軍當清道迎乘輿尚何待遂選<lb/>
　　壯騎數十突進賊營左右出入勣合擊大破之<lb/>
　　李勣字懋功離狐人貞觀十六年以勣為遼東道<lb/>
　　行軍大總管率十六總管兵以伐髙麗十九年勣<lb/>
　　趨遼東自通定濟遼水拔葢牟遼東白崖等城從<lb/>
　　戰駐蹕山功最多二十一年復與牛進達伐髙麗<lb/>
<pb n="KR2k0040_WYG_057-19b"/>
　　勣克南蘇木底進達克石城乾封初仍充遼東道<lb/>
　　行臺大總管擊髙麗下十七城總章元年拔扶餘<lb/>
　　南蘇木底蒼巖城進圍平壤執髙藏男建等分其<lb/>
　　地州縣之<lb/>
　　薛仁貴絳州龍門人名禮以字行躬耕時將改葬<lb/>
　　其先妻栁曰天子自征遼東求猛將君盍圖功名<lb/>
　　以自顯富貴還鄉葬未晚仁貴乃應募至安邑㑹<lb/>
　　郎將劉君卬被圍仁貴馳救斬賊擊馬鞍由是知<lb/>
<pb n="KR2k0040_WYG_057-20a"/>
　　名王師攻安市髙麗率衆拒戰仁貴白衣持㦸鍵<lb/>
　　兩弓呼而馳所向披靡帝遣使馳問白衣者誰曰<lb/>
　　薛仁貴帝召見喜得彪將授遊擊將軍顯慶三年<lb/>
　　詔副程名振伐髙麗破之於貴端城四年破温沙<lb/>
　　多門於横山及戰石城有善射者多殺官軍仁貴<lb/>
　　乃單騎突擊賊弓矢俱廢遂生擒之乾封初援泉<lb/>
　　男生大破髙麗進拔扶餘威振遼海髙麗平進檢<lb/>
　　校安東都䕶封平陽郡公移治新城撫孤存老檢制盜<lb/>
<pb n="KR2k0040_WYG_057-20b"/>
　　賊隨材任職褒崇節義髙麗士衆皆欣然忘亡<lb/>
　　契苾何力鐵勒人太宗征髙麗烏骨城為白巖聲<lb/>
　　援何力挺身陷陣槊中腰尚輦奉御薛萬徹單騎<lb/>
　　往救出何力於萬衆之中帝親傅瘡藥何力益憤<lb/>
　　束瘡再戰城既拔得刺何力者髙突勃騶使自殺<lb/>
　　辭曰彼為主冐白刃以刺臣義士也捨之龍朔初<lb/>
　　拜遼東道行軍總管擊髙麗進兵鴨緑餘衆多降<lb/>
　　乾封初詔以何力為遼東道行軍大總管安撫大<lb/>
<pb n="KR2k0040_WYG_057-21a"/>
　　使副李勣同趨髙麗何力大破髙麗於南蘇進拔<lb/>
　　扶餘先引兵趨平壤勣軍繼之髙麗平<lb/>
　　程名振洺州平恩人破劉黑闥有功拜營州長史<lb/>
　　封東平郡王從征髙麗拜平壤道行軍總管攻沙<lb/>
　　卑城破獨山陣皆以少擊衆永徽六年以營州都<lb/>
　　督兼東夷都䕶擊髙麗於貴端水焚其新城顯慶<lb/>
　　三年與仁貴攻拔赤熢鎮破髙麗大將豆方婁龍<lb/>
　　朔三年與蘇定方等復伐髙麗敗之<lb/>
<pb n="KR2k0040_WYG_057-21b"/>
　　龎同善乾封初以遼東道行軍總管援泉男生及<lb/>
　　髙麗戰敗之男生率師來㑹詔拜同善特進遼東<lb/>
　　大都督封元莬郡公<lb/>
　　髙偘永徽中為北道安撫使以功厯安東都䕶乾<lb/>
　　封初進營州都督為遼東道行軍總管討髙麗咸<lb/>
　　亨初以東州道行軍總管破髙麗于泉山總章二<lb/>
　　年髙麗鉗牟岑叛復以偘為東州行軍總管與將<lb/>
　　軍李謹行討之鉗牟岑走新羅徙都䕶府治遼東<lb/>
<pb n="KR2k0040_WYG_057-22a"/>
　　州破叛兵於安市又敗之于泉山蘇定方名烈以<lb/>
　　字行冀州武邑人永徽六年為遼東道行軍大總<lb/>
　　管伐髙麗敗之於貴端水龍朔元年復破之於浿<lb/>
　　江<lb/>
　　劉仁軌尉氏人麟徳初為帶方州刺史破百濟立<lb/>
　　唐社稷頒正朔及廟諱然後屯田儲糗糧訓士卒<lb/>
　　以圖髙麗總章元年為遼東道副大總管兼安撫<lb/>
　　大使與李勣討髙麗平之<lb/>
<pb n="KR2k0040_WYG_057-22b"/>
　　泉男生字元徳髙麗葢蘇子為弟男建男産産等<lb/>
　　所逼遂率衆與契丹靺鞨兵内附明年入朝遷大<lb/>
　　都督遼東郡公詔還軍與李勣攻平壤擒髙藏進<lb/>
　　卞國公奉詔安撫遼東並置州縣招流亡平斂賦<lb/>
　　罷力役民悦其寛卒諡曰襄勒碑著功龎孝泰龍<lb/>
　　朔元年為沃沮道行軍總管伐髙麗二年及髙麗<lb/>
　　戰于蛇水死之<hi>忠節附載</hi>
　　許欽寂安陸人萬嵗通天元年契丹入寇詔為安<lb/>
<pb n="KR2k0040_WYG_057-23a"/>
　　東討擊使戰崇州敗被禽時契丹方圍安東脅令<lb/>
　　説屬城未下者欽寂呼安東都䕶裴元理曰賊朝<lb/>
　　夕當滅幸謹守遂遇害贈刺史諡曰忠<hi>忠節附載</hi>
　　王元志天寳時為安東都䕶安禄山反與營州侯<lb/>
　　希逸共斬其親將拜元志平盧節度使兼御史大<lb/>
　　夫蘇元明奏徳宗有云御史大夫王元志壓巫閭<lb/>
　　臨幽都其為時倚重如此<lb/>
　　全客努懐州武涉人開元中室韋首領段普洛數<lb/>
<pb n="KR2k0040_WYG_057-23b"/>
　　苦邊節度使薛楚玉使客努單騎襲之斬其首以<lb/>
　　歸拜左驍尉將軍數戰有功安禄山反平盧節度<lb/>
　　副使吕知誨降賊害安東副都䕶馬靈詧客努與<lb/>
　　諸將殺知誨遣使與安東將王元志相聞天寳十<lb/>
　　五載以客努為栁城郡太守賜名正臣以元志為<lb/>
　　安東副大都䕶正臣遣使道海至平原與太守顔<lb/>
　　真卿相結且請出師未至而平原失乃還<lb/>
欽定盛京通志卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_131-1a"/>
欽定四庫全書<lb/>
欽定盛京通志卷一百二十七<lb/>
　國朝藝文<hi>十三</hi>
　　記<hi>一</hi>
<pb n="KR2k0040_WYG_131-2a"/>
　欽定四庫全書<lb/>
　欽定盛京通志卷一百二十七<lb/>
　　國朝藝文<hi>十三</hi>
　　　記<lb/>
勅建䕶國寺墖記<hi>崇徳庚辰</hi>　　　　　　剛　林<lb/>
　　　夫幽谷無私有至斯響洪鐘虚受無叩不鳴而况<lb/>
　　　於法身圓對規矩㝠立一音稱物宫商潛運故如<lb/>
　　　來利見迦維託生王室憑五衍之軾拯溺㳺川開<lb/>
<pb n="KR2k0040_WYG_131-2b"/>
　　　八正之門大庇交䘮法力維持乎八極慈威鎭攝<lb/>
　　　乎羣魔大智靜㴠靈源普挹<lb/>
聖主道濟蒼生化隆無外念兹功徳允合瞻依<lb/>
特敕工部遴委喇嘛錫伯札綽爾吉弼勒圖朗蘓相為度<lb/>
　　　鳩工<lb/>
　　盛京四面各建莊嚴寳寺每寺中大佛一尊左右佛<lb/>
　　　二尊菩薩八尊天王四位浮屠一座東為慧燈朗<lb/>
　　　照名曰永光寺南為普安衆庶名曰廣慈寺西為<lb/>
<pb n="KR2k0040_WYG_131-3a"/>
　　　䖍祝<lb/>
聖夀名曰延夀寺北為流通正法名曰法輪寺各立穹碑<lb/>
　　　永垂來禩銘曰<lb/>
　皇圖肇啓寳域宏開仰兹佛日躋扵春臺雨暘時叙國<lb/>
　　　無祲災三途靡忒五福斯來<lb/>
　　　銀岡書院記<hi>康熈乙夘</hi>　　　　郝　浴<lb/>
　　　鐵嶺古銀州也浴甲午九月謫奉天戊戌五月下<lb/>
　　　嶺卜築扵南門之右方十許畝中為書屋三間前<lb/>
<pb n="KR2k0040_WYG_131-3b"/>
　　　有圃種蔬後有園種花左壁吾卧室也右壁一帯<lb/>
　　　皆吾友連屋而居也屋中造甓床一丈風月之夕<lb/>
　　　吾友畢來登牀趺坐床下鑽火烹茶漉酒縱談名<lb/>
　　　理至夜分不散架揷天下古今圖書恣吾友展玩<lb/>
　　　有化人來則焚香晤對參騐竺乘屋後一岡隱然<lb/>
　　　龍卧所謂銀岡者也雨後登之見郭外羣山紫翠<lb/>
　　　交冩其北山錦亘西繞而東山迤邐南屬簇擁萬<lb/>
　　　狀中控一背是為鐵嶺然總維於一線之銀岡殆<lb/>
<pb n="KR2k0040_WYG_131-4a"/>
　　　物之鼻祖者乎吾岡下所種桃李皆數度開花而<lb/>
　　　成實矣所舉二三子亦裒然冠而似丈夫矣吾歸<lb/>
　　　之嵗嵗徳在邜西牕北有杏一株發花數十蓓如<lb/>
　　　蠟撚白梅香色䨇絶而花枝婉轉皆回頸西視是<lb/>
　　　皆不足記獨念吾霜天雪夜一燈炳照大靜之餘<lb/>
　　　徹四壁扵環海晤羣聖扵斯須截然有覺心目為<lb/>
　　　豁於戲非吾銀岡吾安得有此一日也非吾<lb/>
至尊又安得有此銀岡之一日也泣撫銀岡留為書院有<lb/>
<pb n="KR2k0040_WYG_131-4b"/>
　　　踵至吾岡而黙識浴一日之㫖者浴即近待於數<lb/>
　　　十年逺待於千百世心皎然如一日也<lb/>
　　　封長白山記<hi>康熈丁巳</hi>　　　　　方象瑛<lb/>
　　　康熈十有六年四月望日<lb/>
上以長白山發祥要地<lb/>
特命内大臣覺羅武穆訥一等侍衛兼親隨侍衛費雅什<lb/>
　　　一等侍衛塞䕶禮等扵大暑前馳驛往五月四日<lb/>
　　　啓行十四日至<lb/>
<pb n="KR2k0040_WYG_131-5a"/>
　　盛京二十三日至烏拉宣<lb/>
諭鎮守將軍等召村莊獵户皆無知長白者都綂尼雅罕<lb/>
　　　族祖岱穆布魯世採獵以老退閒自言祖居額赫<lb/>
　　　額音聞其父嘗云獵鹿長白山負以歸四日可抵<lb/>
　　　家以此度之長白與額音距當不逺因問額音路<lb/>
　　　幾何獵户噶拉達額赫等曰陸行十日水路乗小<lb/>
　　　舟二十日乃命獵人喀喇前導各持三月粮又慮<lb/>
　　　食盡馬乏不能歸也期將軍巴海載米一舟候於<lb/>
<pb n="KR2k0040_WYG_131-5b"/>
　　　額音於是噶拉達額赫等由舟覺羅武穆訥率薩<lb/>
　　　布素由陸六月三日啓行經温徳亨河防虎山庫<lb/>
　　　勒訥林竒爾薩河温都河布爾堪河納丹佛勒地<lb/>
　　　方輝發江發河穆敦林巴克坦河納爾琿河敦敦<lb/>
　　　山扎倫果河几數十處抵額音而噶拉達額赫等<lb/>
　　　亦至葢自江逆溯由呼努瑚河至佛多和河復順<lb/>
　　　流來㑹纔七日耳十一日發額音一望林莾迷不<lb/>
　　　得路薩布素率旂甲二百人伐木開道十二日悉<lb/>
<pb n="KR2k0040_WYG_131-6a"/>
　　　衆行是日薩布素遣顧愫等先後馳報前進約百<lb/>
　　　數十里登一山升樹而望遥見逺峯白光片片殆<lb/>
　　　長白山也因留噶拉達額赫等督米珠蚌十四日<lb/>
　　　與薩布素等㑹密樹茂林揣摩開路十六日黎明<lb/>
　　　聞鶴鳴六七聲雲霧迷漫不復見山乃從鶴鳴處<lb/>
　　　覔徑得鹿蹊循之以進則山麓矣始至一處樹木<lb/>
　　　環密中頗坦而圓有草無木前臨水林盡處有白<lb/>
　　　樺木宛如栽植香木叢生黄花爛漫隨移駐林中<lb/>
<pb n="KR2k0040_WYG_131-6b"/>
　　　然雲霧漫漫無所見也衆惶惑前誦<lb/>
綸音禮甫畢雲披霧捲歴歴可覩莫不歡呼稱異遂攀躋<lb/>
　　　而上有勝地平敞如臺遥望山形長濶近視頗圓<lb/>
　　　所見白光皆氷雪也山高約百里五峯環繞慿水<lb/>
　　　而立頂有池約三四十里無草木碧水澄清波紋<lb/>
　　　蕩漾繞池諸峯望之摇摇若墜觀者駭焉南有峯<lb/>
　　　稍低宛然如門池水不流山間則處處有水左流<lb/>
　　　為松阿哩烏拉河右流為大小額音河瞻眺之頃<lb/>
<pb n="KR2k0040_WYG_131-7a"/>
　　　峯頂遊鹿一羣皆駭逸惟七鹿忽墜落衆喜曰神<lb/>
　　　賜也葢登山適七人時正乏食拜而受之回首望<lb/>
　　　山倐復雪霧遂扵十八日南回至前登山高望處<lb/>
　　　一氣杳㝠并不見有山光矣二十一日至二額音<lb/>
　　　河合流處二十五日至阿嚕河則額音東流合處<lb/>
　　　也二十九日由阿嚕庫河厯色克騰圖畢赫噶爾<lb/>
　　　罕噶達琿薩滿薩克錫法克錫松阿哩多觀大江<lb/>
　　　險絶處凡九七月二日次烏拉十二日抵寜古塔<lb/>
<pb n="KR2k0040_WYG_131-7b"/>
　　　遍閲㑹寜諸府八月二十一日還京具疏<lb/>
　聞<lb/>
上以發祥之地竒蹟甚多山靈宜加封號下内閣禮部議<lb/>
　　　封為長白山之神嵗時享祀如五嶽焉夫封山之<lb/>
　　　典肇始唐虞然報祀嶽瀆非有闗扵鍾祥之自也<lb/>
　　　志稱長白山横亘千里高二百里巔有潭周八十<lb/>
　　　里南注為鴨緑北流為混同<lb/>
　　國家龍興所自然至今無知其處者<lb/>
<pb n="KR2k0040_WYG_131-8a"/>
睿慮周詳穆然念<lb/>
祖宗所由興專官訪求備厯險異卒光大典以答<lb/>
　神庥其享天心而致靈貺宜哉謹摭原䟽綴葺為記用<lb/>
　　　志千萬世無疆之盛云<lb/>
　　　奉天府文廟志<hi>康熈己未</hi>　　　　梁拱辰<lb/>
　　　嘗讀班史有曰文徳者帝皇之利器武功其輔也<lb/>
　　　余則以為武功者帝皇之利器所以開治者也文<lb/>
　　　徳所以保治者也武功之所定者逺文徳之所化<lb/>
<pb n="KR2k0040_WYG_131-8b"/>
　　　者深漢唐以來莫不皆然我<lb/>
太祖高皇帝之起於東陲也始以武功定全遼扵學校未<lb/>
　　　遑也<lb/>
太宗文皇帝修建廟學而文敎聿興<lb/>
世祖章皇帝平定方夏首崇文治改衛為<lb/>
　　盛京設立師儒以訓子弟<lb/>
今皇帝即位多士克生先後繼美文明之化日隆而文廟<lb/>
　　　漸起前後京兆以請時兵餉方殷増華有待猶眷<lb/>
<pb n="KR2k0040_WYG_131-9a"/>
　　　眷不忘特<lb/>
諭守臣設法修建至康熈十八年秋拱辰再奉<lb/>
命尹兹土乃奉行前<lb/>
㫖率二府二州七縣之官儒紳士捐俸出財修治之於是<lb/>
　聖殿櫺星門暨四周垣墻皆鼎新焉師儒得以瞻仰人<lb/>
　　　士得以矜式豈非武功定而文徳興乎然予觀詩人<lb/>
　　　所言景員之祥發扵殷土生民之慶本扵姜嫄則<lb/>
　　本朝之肇基必有出扵武功之先者也今也武功已<lb/>
<pb n="KR2k0040_WYG_131-9b"/>
　　　定文敎復興人才扵是軰出治化扵是休隆矣然<lb/>
　　　予願司敎者之求其實也夫詩書禮樂非徒以飭<lb/>
　　　容觀琴瑟笙簧非徒以美聲律要以調習其性情<lb/>
　　　消釋其鄙戾使之居家處鄉則有孝恭禮遜之行<lb/>
　　　服官蒞政則有公忠亷仁之節斯學校為育才之<lb/>
　　　區人士有治平之任不然雖實枚其磨礱閟洫其<lb/>
　　　宫宇亦何益乎若溺扵文辭習扵佻達此又人才<lb/>
　　　風俗所由敗壊者不可不豫為防也<lb/>
<pb n="KR2k0040_WYG_131-10a"/>
　　　逰遼陽千山記<hi>康熈壬戌</hi>　　　　張玉書<lb/>
　　　康熈二十一年嵗在壬戌海㝢削平慶典具舉春<lb/>
　　　三月<lb/>
車駕至<lb/>
　　盛京告成功於<lb/>
列祖<lb/>
三陵畢謁<lb/>
巡蒞邊塞<lb/>
<pb n="KR2k0040_WYG_131-10b"/>
特敕扈<lb/>
蹕部院諸臣留都祗候臣玉書叨與侍從自<lb/>
　　興京奉<lb/>
命返轡時日休暇將徧厯州邑諏訪舊聞㑹積雨中阻不<lb/>
　　　獲逺渉遼陽城南五十里為千頂山迤邐盤互夙<lb/>
　　　擅竒勝望後十日持襆被杖䇿以行比過遼城獲<lb/>
　　　覩<lb/>
太祖髙皇帝駐師築壘㩀河克敵之遺蹟又延問故老得<lb/>
<pb n="KR2k0040_WYG_131-11a"/>
　　　年八十以上者二人指述舊事尤詳越宿冐雨入<lb/>
　　　山既至風日開霽恣覽縱陟往返凡八日山多竒<lb/>
　　　峰㠝坑稠疊不可指屈故名千頂僧寺最著者五<lb/>
　　　曰祖越龍泉中㑹大安香巖志無紀載或曰唐貞<lb/>
　　　觀中征高麗曾駐軍扵此語多附㑹據元皇慶中<lb/>
　　　直學士陳景元撰僧雪庵塔記言僧自毉巫閭駐<lb/>
　　　馬大安後移居鴨緑江復還香巖具有異蹟今香<lb/>
　　　巖寺西有雪菴塔而諸山所傳名勝亦往往以雪<lb/>
<pb n="KR2k0040_WYG_131-11b"/>
　　　庵著則五寺舊址雖不可考而其創建在元以前<lb/>
　　　興起在皇慶以後亦可信矣夫遼陽為<lb/>
　　國家肇基重地<lb/>
陵宫相望百有餘里此山蟺蜒瑰異嫓之往代當在東都<lb/>
　　　瀍澗西京灞杜之間而闗塞遼逺輪蹄罕及致使<lb/>
　　　靈峯鷲嶺鬰而不彰臣玉書來觀欣嘆希覯隨跡<lb/>
　　　所至用志梗概山不勝紀仍以五寺繫焉循遼城<lb/>
　　　而南里許山色凝碧籬落類江左至八里村有梨<lb/>
<pb n="KR2k0040_WYG_131-12a"/>
　　數百株雨後吹白如雪踰石門度七嶺東南行湯<lb/>
　　泉泉近濁可滌不可飲也入山經邢崖徑路逼仄<lb/>
　　萬峯回互烏鳴樹底雜卉蓊翳梨最盛彌漫溪谷<lb/>
　　七八里不絶過南塔有官亭遺址勝國時將吏宴<lb/>
　　㳺休暇之地又數武至祖越寺寺環山而搆面俯<lb/>
　　背倚左右拱揖高輙數百仞巒岩洞石各各肖形<lb/>
　　有神人仙佛蓮月盂鉢螺髻獅象之屬惜無高人<lb/>
　　勝流持擇評品雖稱名近鄙仍而不變也由寺東<lb/>
<pb n="KR2k0040_WYG_131-12b"/>
　　縁磴而上脱㡌杖藜盤薄沙礫數百歩得巨石石<lb/>
　　形如丸圍徑以丈許兀踞峯頂凌虚聳特不欹不<lb/>
　　仄石上為松坡為石佛崖為羅漢洞洞對峙曰振<lb/>
　　衣岡磨崖大書蒼潤可愛名氏已蕪蝕畧見彷彿<lb/>
　　而已又里許厯危磴數百級至巔鑿壁為斗室顔<lb/>
　　曰無梁昔有老僧精梵律者常棲宿其地他僧處<lb/>
　　之或觸鬼物或虎嘯扵側中夜惴慄輙携軍持而<lb/>
　　下僧浩然云自祖越折而西可五百歩兩崖夾峙<lb/>
<pb n="KR2k0040_WYG_131-13a"/>
　　劃然如門既入泉流潨激泠泠如操石琴溯流而<lb/>
　　上一徑盤紆古木間植達龍泉寺聞竹鼓聲遥與<lb/>
　　泉聲應而軥輈鳥語雜㳫其中泉出寺後彌勒峯<lb/>
　　峯左有石洞方幅數尺珠光噴湧穿澗而溢寺僧<lb/>
　　截木承之刳腹類竹引入牖下有若懸溜凡祖越<lb/>
　　所見西北諸峯皆在寺東峯勢詭異險幻正側殊<lb/>
　　狀逰者心目駭蕩不諦視不能辨也寺延袤僅數<lb/>
　　畝其築室架壑皆依山偃仰有清越環映之致故<lb/>
<pb n="KR2k0040_WYG_131-13b"/>
　　山徑峭窄而取境特竒寺為故相國范文肅公舊<lb/>
　　逰地其子忠貞公所書字存藏經閣中寺僧寳而<lb/>
　　藏之出以示客結搆嚴泠如見其人龍泉距中㑹<lb/>
　　不十里山徑曠衍林隩暢蔚虎跡交錯竟日無行<lb/>
　　人晨興循龍泉東麓折而南有牝鹿十數注坂徐<lb/>
　　下僧曰此鹿就飲溪澗水耳畋獵罕至故與人狎<lb/>
　　時墮虎口至中㑹寺寺前為水閣方廣半畝夏秋<lb/>
　　之交霪潦演溢九峪之水滙注扵下閣因是得名<lb/>
<pb n="KR2k0040_WYG_131-14a"/>
　　其盛時水石交映禽鳴魚沫頗極登臨瞻眺之勝<lb/>
　　今閣久廢僅存石址而水勢亦湮塞尋所謂九谷<lb/>
　　水故道無識其源流者可為太息中㑹在五寺為<lb/>
　　簡寂禅宇剥落無復舊觀僧恥若遼陽人有學行<lb/>
　　築室數楹書史盈案龍泉西南諸山皆倚室東隅<lb/>
　　而松苔峯西峙與粥魚庵故址相望嵐氣環匝視<lb/>
　　靜而聽逺坐移時窅然深也出中㑹行十里許草<lb/>
　　樹藂宻溪流鏘然水穿石中時露時伏是為大安<lb/>
<pb n="KR2k0040_WYG_131-14b"/>
　　寺山址又里許徑路盤紆下馬拾級而上行五百<lb/>
　　餘歩徑漸平復騎距寺半里許竒峯疊嶂聳出雲<lb/>
　　表如立如踞如拱如戴孤挺峭厲率去地數千尺<lb/>
　　寺枕山之中前俯後仰萬象盤鬰入寺憇五峯丈<lb/>
　　室閣鈴松韻時發異響坐久之邀兩僧導㳺人授<lb/>
　　一藤杖循百佛堂過薛菴至瓔珞峯峯突兀無梯<lb/>
　　膝行而上有泉出石旁如盎既下入萬松林逶迤<lb/>
　　里許隱蔽日月野卉數十本色丹而妍錯互於古<lb/>
<pb n="KR2k0040_WYG_131-15a"/>
　　松之隂幽麗特甚自此山益竒徑益偪沙礫雜糅<lb/>
　　積葉盈數尺怪石怒攫下視無際心𢥠然而危乃<lb/>
　　令兩僧前挈後掖䇿杖其中同行七人穿叢莽排<lb/>
　　株朽纍纍然趾背之相錯也行十餘里至羅漢洞<lb/>
　　洞深五六丈懸崖後阻蘚壁對峙有明嘉靖中華<lb/>
　　學士察題石出洞口折而西遥望石穴如牖為雲<lb/>
　　封洞背雲封過馬蹄㠗當衆山之中南而通明北<lb/>
　　俯中㑹若襟帯然又百餘歩經石門渡嶺天風乍<lb/>
<pb n="KR2k0040_WYG_131-15b"/>
　　起山木盡號仰睇仙人臺一峯斗絶空際疑不可<lb/>
　　即循磴道徐上約數十尋至臺址左深潭右絶壁<lb/>
　　環顧諸山盡在肘腋之下臺距趾二丈許上布石<lb/>
　　枰桞桞州記仙奕山庶幾似之而其矗立萬仞之<lb/>
　　巔崚嶒竒詭飛鳥垂翼虎豹却顧海内諸山所罕<lb/>
　　覯也此峯居大安中㑹香巖之間山脈之所薈萃<lb/>
　　故逰大安者指為盡境折而下則去香巖為近於<lb/>
　　時夕陽在山隂氣慘肅不及還大安遂尋香巖而<lb/>
<pb n="KR2k0040_WYG_131-16a"/>
　　西距仙人臺二百歩有徑東南行孤峯旁突為觀<lb/>
　　音閣閣久廢而其地特勝衆山環列蒼靄畢㑹蔚<lb/>
　　然巨觀又東為夾峯元僧雪庵棲息之地峯下為<lb/>
　　洞洞口正黑傾亞不能措手足捫一穴僅容兩膝<lb/>
　　兩石離立横木其中背石履木下見深塹側身而<lb/>
　　入攀穴而出極山行之險甫出穴復對立一峯架<lb/>
　　木為梁闊僅踰尺引絙乃度夾峯之名以此峯頂<lb/>
　　有巨石有古屋有斷碑峯外道絶仍觸險出洞口<lb/>
<pb n="KR2k0040_WYG_131-16b"/>
　　厯鸚鵡石雨花臺循錦繡坡至香巖日已暝矣僧<lb/>
　　言深夜常聞虎嘯繞佛閣數匝而去遂墐户就宿<lb/>
　　曉起捫石碑得元直學士陳景元撰雪庵塔記碑<lb/>
　　覆土中百餘年掘土得之苔蘚瘢胝雜以塵垢字<lb/>
　　畫漫漶不可辨强起衆僧鉤剔滌除纎翳盡去所<lb/>
　　刓缺者纔七八字文載雪庵始末甚詳字體亦遒<lb/>
　　潤諸寺碑版之文此居第一由山後循舊徑度嶺<lb/>
　　又尋别峯東過䨇井撫朝陽寺碣折入松林經大<lb/>
<pb n="KR2k0040_WYG_131-17a"/>
　　安而返千頂勝概以大安為最而山徑竒特實在<lb/>
　　香巖大安交㑹之介以道出諸山之背邃奥深隱<lb/>
　　故多見側勢登覽者惮其僻逺往往避險而就夷<lb/>
　　皆未能窮極兹山之勝者也<lb/>
　　廣寜縣義學記<hi>康熈庚申</hi>　　　　項　蕙<lb/>
　　蕙以庚申正月莅廣寜再閲月規治東隙地將誅<lb/>
　　茅為舍招邑子弟而延師敎之邑之父老似有疑<lb/>
　　而議者蕙悉其狀集諸公廨而問之曰吾儕小人<lb/>
<pb n="KR2k0040_WYG_131-17b"/>
　　誠不知治要竊見號神君者雖多殊績大抵不過<lb/>
　　急所當急緩所當緩而已矣我公下車勵精圖治<lb/>
　　以休息民力為心乃聞割清俸誅茅為舍以敎邑<lb/>
　　子弟是近迂非所望扵我公也余曰必何務之為<lb/>
　　急曰敎民稼穡力作貿易使勿興訟而耗財余曰<lb/>
　　若軰何知急其所緩正以急其所急也試畧言之<lb/>
　　吏治衰則民風敝而民風之敝不敝扵椎魯鄙模<lb/>
　　之氓而敝扵聰明才智之士椎魯鄙樸者或農或<lb/>
<pb n="KR2k0040_WYG_131-18a"/>
　　工或商即上之人不以督迫亦從事焉唯聰明才<lb/>
　　智者敎之農或越其畔敎之工或躍其冶敎之商<lb/>
　　或折其本彼之聰明才智心有所弗屑也其父兄<lb/>
　　初或溺而縱之繼雖不欲縱業已成習放蕩不可<lb/>
　　收拾呼朋引類忘三餐所自來視六愽為正業招<lb/>
　　尤啓釁蕩産傾家其為害一也又煽惑彼椎魯鄙<lb/>
　　樸者為其所為相率而從惡以致夫不之督迫而<lb/>
　　業農業工業商者竟日加督迫而不農不工不商<lb/>
<pb n="KR2k0040_WYG_131-18b"/>
　　矣游惰滿街滛酗成俗究厥病源實為戎首其為<lb/>
　　害二也况又不但不農而為之辭曰地瘠不但不<lb/>
　　工而為之辭曰力殫不但不商而為之辭曰貧無<lb/>
　　母曷子焉久則地不糞真成瘠矣力不用坐成殫<lb/>
　　矣家無以為生貧果徹骨矣夫乃縁餬口之艱難<lb/>
　　致輸公之濡滯為乾餱之過失起雀䑕之忿爭其<lb/>
　　為害三也嗟乎幸而生聰明才智之子弟是人所<lb/>
　　禱祀而求者而其為害至此無他不學之過亦不<lb/>
<pb n="KR2k0040_WYG_131-19a"/>
　　使之學之過也使之學則彼方澤身禮義之林奮<lb/>
　　志勲名之路翹翹自命曰吾士也向被其煽惑者<lb/>
　　榮其若是亦欲從為士而不可得不得不歸而各<lb/>
　　業其業從此四民莫不見義而遷家給人足比户<lb/>
　　可封矣蕙之欲為舍以敎邑子弟者職是故也在<lb/>
　　所緩耶急耶諸父老乃悦欲子來其事余不可爰<lb/>
　　興工於三月十二日乙丑落成扵三十日己未舍<lb/>
　　三楹苫以蘆垣以甓西依縣治東面龍山弁其門<lb/>
<pb n="KR2k0040_WYG_131-19b"/>
　　曰義學而典史邢君式巡檢秦君涵亦與有力焉<lb/>
　　異日者踵事増華尤余所望也因筆其經營之始<lb/>
　　事而勒諸石<lb/>
　　奉天府學兩廡記<hi>康熈壬戌</hi>　　　高爾位<lb/>
　國家以人才為本而人才以敎化為先自古培植人<lb/>
　　才靡不以學校為亟亟况<lb/>
龍興發祥之地將相名臣先後蔚起則宫牆爼豆之規<lb/>
　　有司又安敢不加之意哉位自順治丁亥叨列仕<lb/>
<pb n="KR2k0040_WYG_131-20a"/>
　　　籍歴躋京尹膺豊沛之重任思廣植户口以培元<lb/>
　　　氣凡無藝之征侵漁之弊以次釐剔夙夜兢兢與<lb/>
　　　諸僚屬飲水茹蘗庶幾杜苞苴而絶耗羡仰報<lb/>
皇上加惠元元至意恭惟我<lb/>
太祖高皇帝以武功肇基遼左逮<lb/>
太宗文皇帝纘承鴻業建修文廟<lb/>
世祖章皇帝撫御區夏以瀋陽為<lb/>
　　盛京設京兆立州縣置師儒扵時從龍碩彦彬彬濟<lb/>
<pb n="KR2k0040_WYG_131-20b"/>
　　　濟我<lb/>
皇上臨雍誦學尊禮<lb/>
　先師可稱盛矣惟是奉天文廟肇創之初大殿雖已告<lb/>
　　　成而兩廡尚未營構夫崇祀先哲所以式後進也<lb/>
　　　恢宏廡廟所以肅瞻觀也邇者<lb/>
皇威赫濯干羽兩階聲敎四訖行見比户絃歌盛扵曩時<lb/>
　　　式廓前規尤在今日顧念長吏俸入僅足養亷文<lb/>
　　　武青衿率多貧士又難以營度之功重煩我父老<lb/>
<pb n="KR2k0040_WYG_131-21a"/>
　　　子弟於是獨捐薄俸飭材庀工補建兩廡各三楹<lb/>
　　　列諸賢之主而祭器亦具焉多士瞻仰之餘庶其<lb/>
　　　景行往哲濯磨砥礪以襄<lb/>
聖天子升平之治乎是役也肇扵壬戌七月至九月告竣<lb/>
　　　謹勒諸貞石用垂不朽<lb/>
　　　開原縣文廟記<hi>康熈壬戌</hi>　　　　周志煥<lb/>
　　　厯觀世之盛也比户絃歌崇儒明道必自學校始<lb/>
　　　鄉學三代異名國學遞仍其號鄉學即今之郡縣<lb/>
<pb n="KR2k0040_WYG_131-21b"/>
　　　學也論道明倫接洙泗之淵源續斯文扵不墜養<lb/>
　　　老而敎射尚徳而毓才無不出於是也典最盛矣<lb/>
　　　值今<lb/>
聖天子稽古右文<lb/>
躬親釋奠<lb/>
經筵講學博徴碩儒聖賢之道昭明于世誠唐虞三代之<lb/>
　　　時也近又奉<lb/>
俞㫖敕滇黔諸省各官創建學宫使山陬蠻瘴之區得沾<lb/>
<pb n="KR2k0040_WYG_131-22a"/>
　　　聲敎矧<lb/>
　　畿輔近地<lb/>
鑾輿臨幸若開原者而文廟茅茨不翦土階湫隘豈所以<lb/>
　　　尊崇<lb/>
　先聖之意乎但斯邑建立未久前任何公金序披荆剪<lb/>
　　　棘剏茅屋三楹奉祀先賢繼任劉公超凡復立櫺<lb/>
　　　星門外置左右二坊規模已備惟兩廡神牌俱未<lb/>
　　　之設煥司牧是邦踰越二載心懐修葺力不能逮<lb/>
<pb n="KR2k0040_WYG_131-22b"/>
　　　今敬捐資購工以瓦易茅餙<lb/>
　　聖殿而重新之置四配十哲兩廡先賢先儒神位葢<lb/>
　　　欲為荒邑尚斯文之統以覲揚我<lb/>
皇上文治之盛即瞻仰宫牆者或亦有所感發焉<lb/>
　　　重修奉天府學宫記<hi>康熈己丑</hi>　　廖騰煃<lb/>
　　　王化非聖道不行聖道非王化不久王化洽則孔<lb/>
　　　子之道益尊聖道尊則王者之化大啟故建學明<lb/>
　　　倫所以崇道統正人心而廣治化於無窮者也粤<lb/>
<pb n="KR2k0040_WYG_131-23a"/>
　　　稽奉天自<lb/>
太祖高皇帝神武建基<lb/>
太宗文皇帝式廓隆業創興學校<lb/>
世祖章皇帝統一區夏文命誕敷今<lb/>
皇上天縱聖神徳威翔洽無逺弗届仁義漸摩無思不服<lb/>
　　　編户之子釋耒横經羽林之士投戈講藝詩書禮<lb/>
　　　樂之盛四方郡國皆然矧奉天為<lb/>
　發祥首善之地設學以來雖規制漸増而二十餘年未<lb/>
<pb n="KR2k0040_WYG_131-23b"/>
　　　遑修葺其何以仰副我<lb/>
皇上崇文重道之至意顧念遼左沃野千里生聚日滋騰<lb/>
　　　煃以謭劣材承乏京兆亦惟是勞來拊循之不暇<lb/>
　　　其又何忍以兹役重煩我父老子弟為爰捐俸入<lb/>
　　　不足謀之同事諸鉅公不足謀之諸長吏謀之諸<lb/>
　　　紳士僉樂相予志遂鳩工庀材自聖殿而啓聖祠<lb/>
　　　而兩廡而廟門而明倫堂胥巍然煥然此皆昔圮<lb/>
　　　而今修者也殿以外繚垣奕奕廟以前㦸門峩峩<lb/>
<pb n="KR2k0040_WYG_131-24a"/>
　　　又皆昔無而今有者也經始於康熈四十八年七<lb/>
　　　月十三日落成扵康熈四十九年閠七月初十日<lb/>
　　　計工五千三百有竒計費一千一百二十兩有竒<lb/>
　　　役成而遊聖人之門者共知聖道之大將伯之助<lb/>
　　　其可冺歟夫明政刑正風俗者<lb/>
天子之化也謹庠序飭倫紀者孔子之敎也今學校之振<lb/>
　　　興若此滿漢士子服習其中優㳺徳敎人文蔚起<lb/>
　　　不將與鎬京鐘鼓並美千古而不朽哉謹彚襄事<lb/>
<pb n="KR2k0040_WYG_131-24b"/>
　　　諸賢鐫之扵石俾後有可考因并記之以詔學者<lb/>
　　　重修銀岡書院記<hi>康熈乙未</hi>　　　屠　沂<lb/>
　　　復陽郝中丞留居時所築室為書院公之自記備<lb/>
　　　矣重修者誰邑今焦君釐正之宋令光大之也余<lb/>
　　　惟天下之書院多矣惟嵩陽白鹿嶽麓石鼓四書<lb/>
　　　院以大稱豈高閣周建長廊四起云爾哉葢大其<lb/>
　　　人故大其書院也余讀公之文章想公之行事而<lb/>
　　　有以識公矣公學探理窟才蔚國華嶽嶽懐方不<lb/>
<pb n="KR2k0040_WYG_131-25a"/>
　　　移不屈前後厯任政績昭然而直言敢諌則吕獻<lb/>
　　　可之先見范景仁之勇决殆又兼之矣顧公﨑嶇<lb/>
　　　龍塞二十餘年讀書深造味道之腴有大過人者<lb/>
　　　觀公之自記非眞聞道者而能言之乎後人登公<lb/>
　　　之堂因依手澤有能識公之旨證公之心或聞風<lb/>
　　　興起薰其徳而善良鄒魯文物近在海隅以成<lb/>
聖天子夀考作人之化則是公有大造於此邦也兹鐵嶺<lb/>
　　　片石即與嵩陽白鹿嶽麓石鼓四大書院而五焉<lb/>
<pb n="KR2k0040_WYG_131-25b"/>
　　　奚不可也夫興行敎化守土之責也表彰前哲後<lb/>
　　　學之事也今余忝京兆後又與司空中美君為同<lb/>
　　　垣友扵公為子姪行故因宋令之修復書院為文<lb/>
　　　以記之宋令者誰江西鄉進士一驤也有善政與<lb/>
　　　邑廣文何師曾者共襄斯舉則其人可知矣<lb/>
　　　錦州府文廟記<hi>康熈丙申</hi>　　　　馬鍾華<lb/>
　　　錦郡之有學葢即明之中左屯衛學也攷之誌書<lb/>
　　　創建扵正統元年繼増修扵成化隆慶間嗣是廢<lb/>
<pb n="KR2k0040_WYG_131-26a"/>
　　　修無常泊明季兵燹之餘學宫遂湮沒扵荒烟蔓<lb/>
　　　草中矣今<lb/>
上龍飛之三年以錦州為府而府學復設郡伯宋公因遺<lb/>
　　　址而重建焉凡殿廡祠堂門坊池橋之屬釐然具<lb/>
　　　舉但厯年已久棟摧瓦解砂礫滿地蓬茨盈堦過<lb/>
　　　者每興茂草之嘆余下車之始目覩心傷每與錦<lb/>
　　　令周君議欲更新之適年值荒䘲物力維艱姑少<lb/>
　　　待焉前大司成尹公入廟瞻禮不禁歎息曰廟貎<lb/>
<pb n="KR2k0040_WYG_131-26b"/>
　　　傾圮若是非所以重道而崇<lb/>
　先聖也遂慨然有捐修之志夫致仕者尚鋭意從事况<lb/>
　　　余職守兹土則是役烏可已乎爰率諸僚屬與縉<lb/>
　　　紳士庶或捐財或輸力無不踴躍從事經始扵戊<lb/>
　　　戌之仲夏越次年秋告成構正殿三楹因舊規而<lb/>
　　　加増其制兩廡各三楹啟聖祠三楹明倫堂五楹<lb/>
　　　又拓㦸門坊砌亞字墻界之櫺星門舊制卑隘今<lb/>
　　　易以木下實上空中高旁低壯若牌樓兩旁砌八<lb/>
<pb n="KR2k0040_WYG_131-27a"/>
　　　字牆規模嚴整左右建坊峙耀通衢他如泮橋拜<lb/>
　　　臺靡不盡制入其門者仰宫牆之巍煥睹芹藻之<lb/>
　　　青葱而釋菜鼓篋講學行禮俾人勃勃然有希賢<lb/>
　　　希聖之思洵陶鑄人才而振興斯文之盛地也是<lb/>
　　　役也倡之者尹公和之者余而至於程工飭材營<lb/>
　　　建措置則錦今周君之功居多云<lb/>
　　　海城縣文廟記<hi>雍正戊申</hi>　　　　張士毅<lb/>
　　　海邑文廟舊在縣治西南今明倫堂其故址地地<lb/>
<pb n="KR2k0040_WYG_131-27b"/>
　　　既僻凹又經風兩剥蝕差不肅觀士毅以中州末<lb/>
　　　學來令兹土每逄祗謁仰止庭除徘徊悚息即有<lb/>
　　　更新之志恭惟我<lb/>
　　國家崇儒重道逺軼漢唐矧海邑為<lb/>
　龍興盛地王化所昭廟貎不肅其何以振興文學對揚<lb/>
休命也乎越嵗丁未廣文齊公王謨秉鐸縣庠雅意襄贊<lb/>
　　　並詢諸闔邑紳士等僉有同志而移建之議遂决<lb/>
　　　因卜建扵新城厝石山陽逺山如屏近水若帯池<lb/>
<pb n="KR2k0040_WYG_131-28a"/>
　　擅龍蟠之勝峯環虎踞之竒地滿百弓力輸衆助<lb/>
　　工始扵是嵗八月越戊申嵗九月告成自照壁八<lb/>
　　字牆起内建櫺星門三間東西廡各三間大成殿<lb/>
　　三間因舊明倫堂為啟聖宫周圍紅牆八十餘丈<lb/>
　　越翼日迎位扵廟用特士毅偕諸紳士人等拜奠<lb/>
　　堂下朱楹丹渥廷陛崇高視諸舊制頗肅觀焉至<lb/>
　　扵祭器樂府尚須完整新甫徂徠容俟栽培不具<lb/>
　　論敬以事之始訖勒之扵石<lb/>
<pb n="KR2k0040_WYG_131-28b"/>
　　奉天試院記<hi>雍正癸丑</hi>　　　　　吕耀曽<lb/>
　　拔士之必有試院非僅以壯觀瞻崇體統也葢欲<lb/>
　　覘其學者必令有以盡其長而欲盡其長者必先<lb/>
　　有以安其所奉天為<lb/>
　國家發祥之地體重<lb/>
　留都故與直𨽻共省而不與他府埒嵗科兩試學政<lb/>
　　之事亦屬府丞示有别也第裒集生徒每考與試<lb/>
　　不過數百人又不若直省之衆多是以昔之日未<lb/>
<pb n="KR2k0040_WYG_131-29a"/>
　　　建試院皆臨期架木設棚遇風雨則不免淋衣汚<lb/>
　　　卷多致草率成篇或有未盡其長之慨焉<lb/>
今天子御極之十有一年予䝉<lb/>
恩特簡來尹兹土而同榜族兄果初先生先予來視學建<lb/>
　　　院之議已有成規即丞署之東偏崇舊基而廣之<lb/>
　　　堂分前後塲列東西門楹井竈吏舍鼓亭三閲月<lb/>
　　　而告竣葢已煥然而可觀矣約其費八百餘金果<lb/>
　　　初首先捐俸各屬官紳及生童慕義者均有助而<lb/>
<pb n="KR2k0040_WYG_131-29b"/>
　　　治中王柱國承徳今蔡書升則力贊而捐助為多<lb/>
　　　錦府一屬亦聞風興起同時建一試院云憶壬辰<lb/>
　　　嵗予世父司農坦菴公視學於此樂育人才刋有<lb/>
　　　文萃一編一時紙貴猶未獲創興斯舉今果初毅<lb/>
　　　然而成之夫豈非不朽之業歟予新承<lb/>
上恩命以左副都仍管尹事吏治民生尚需整頓仕而未<lb/>
　　　優遑敢言學而不虞不文以為之記者以果初之<lb/>
　　　創是學也葢欲多士之安其所而盡其長非僅以<lb/>
<pb n="KR2k0040_WYG_131-30a"/>
　　壯觀瞻崇體統已也果初行將内調甘棠之愛固<lb/>
　　能信其不朽且樂多士之相礪於有成也而予也<lb/>
　　更將竟果初之志置學田以給供膳矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0040_WYG_131-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷一百二十七<lb/>
</p>
<p>
</p>
  </div>
</body>
</text>
</TEI>
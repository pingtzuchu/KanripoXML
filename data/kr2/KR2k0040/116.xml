<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_116-1a"/>
欽定四庫全書<lb/>
欽定盛京通志巻一百十二<lb/>
　　　厯朝藝文<hi>四</hi>
　　書<lb/>
　　簡牘<lb/>
　　序<lb/>
<pb n="KR2k0040_WYG_116-2a"/>
欽定四庫全書<lb/>
欽定盛京通志巻一百十二<lb/>
　　　厯朝藝文<lb/>
　　書<lb/>
　　貽邴原書　　　　　　　　<hi>後漢</hi>孔　融<lb/>
　　隨㑹在秦賈季在翟諮仰靡所歎息増懐頃知來<lb/>
　　至近在三山詩不云乎來歸自鎬我行永久今遣<lb/>
　　五官掾奉問榜人舟楫之勞禍福動静告慰亂階<lb/>
<pb n="KR2k0040_WYG_116-2b"/>
　　未己阻兵之雄若棋奕争梟<lb/>
　　與陶侃書　　　　　　　　<hi>晉</hi>慕容廆<lb/>
　　明公使君轂下振徳耀威撫寧方夏勞心文武士<lb/>
　　馬無恙欽髙仰止注情彌久王塗險逺隔以燕越<lb/>
　　每瞻江湄延首遐外天降艱難禍害屢臻舊都不<lb/>
　　守奄為邊庭使皇輿遷幸假勢吳楚大晉啟基祚<lb/>
　　流萬世天命未改元象著明是以義烈之士深懐<lb/>
　　憤踴猥以功薄受國殊寵上不能掃除羣逆下不<lb/>
<pb n="KR2k0040_WYG_116-3a"/>
　　能身赴國難仍縱賊臣屢逼京輦王敦倡禍於前<lb/>
　　蘓峻肆毒於後凶暴過於董卓悪逆甚於傕氾普<lb/>
　　天率土誰不同忿深怪文武之士過荷朝榮不能<lb/>
　　滅中原之冦刷天下之恥君侯植根江陽發曜荆<lb/>
　　衡杖葉公之權有包胥之志而令白公伍員得極<lb/>
　　其暴竊為邱明耻之區區楚國子重之徒猶恥君<lb/>
　　弱臣强臣不及先大夫厲已戒衆以服陳鄭越之<lb/>
　　種蠡尚能弼佐勾踐取威黄池况今吴士英賢比<lb/>
<pb n="KR2k0040_WYG_116-3b"/>
　　肩而不聞輔翼聖主陵江北伐以義聲之直討逆<lb/>
　　暴之徒檄命舊都之士招懐存本之人豈不因風<lb/>
　　振落頓坂走輪哉且孫氏之初以長沙之衆推破<lb/>
　　董卓志匡漢室雖中罹㓂害雅志不遂原其誠心<lb/>
　　乃忽身命及權據揚越外仗周張内慿顧陸拒魏<lb/>
　　赤壁克取襄陽自兹以降世主相襲咸能侵逼徐<lb/>
　　豫令魏朝旰食不知今之江表為賢儁匿志藏其<lb/>
　　勇略耶將呂䝉凌統髙蹤曠世哉况今凶敵逆暴<lb/>
<pb n="KR2k0040_WYG_116-4a"/>
　　中州人士逼迫世促顛沛之危甚於累卵假號之<lb/>
　　彊衆心所去敵有釁矣易可震蕩王郎袁術雖自<lb/>
　　詐偽皆基淺根㣲禍不旋踵此皆君侯之所見聞<lb/>
　　者矣王司徒清虚寡欲善於全已昔曹參亦崇此<lb/>
　　道著畫一之稱也庾公居元舅之尊處申伯之任<lb/>
　　超然髙蹈明智之權廆於㓂難之際受大晉累世<lb/>
　　之恩自恨絶域無益聖朝徒係心萬里望風懐憤<lb/>
　　今海内之望足為楚漢輕重者惟在君侯若戮力<lb/>
<pb n="KR2k0040_WYG_116-4b"/>
　　盡心悉五州之衆㨿兖豫之郊使向義之士倒戈<lb/>
　　釋甲則外患必除國恥必雪廆在一方敢不竭命<lb/>
　　孤軍輕進不足使勒畏首畏尾則懐舊之士内應<lb/>
　　無由自發故也故逺陳冩言不盡宣<lb/>
　　與庾冰書　　　　　　　　　<hi>晉</hi>慕容皝<lb/>
　　君以椒房之親舅氏之昵總㨿樞機出内王命兼<lb/>
　　擁列將州司之位昆弟網羅顯布畿甸自秦漢以<lb/>
　　來隆赫之極豈有若此者乎以吾觀之若功就事<lb/>
<pb n="KR2k0040_WYG_116-5a"/>
　　舉必享申伯之名如或不立不免梁竇之迹矣每<lb/>
　　觀史傳未嘗不寵恣母族使執權亂朝先有殊世<lb/>
　　之榮尋有負乗之累所謂愛之適足以為害吾嘗<lb/>
　　忿厯代之主不盡防萌終寵之術何不業以一土<lb/>
　　之封令藩國相承如周之齊陳如此則永保南面<lb/>
　　之尊復何黜辱之有乎竇武何進虚已好善賢士<lb/>
　　歸心雖為閹竪所危天下嗟痛猶有能履以不驕<lb/>
　　圖國㤀身故也方今四海有倒懸之急中夏逋僭<lb/>
<pb n="KR2k0040_WYG_116-5b"/>
　　逆之㓂家有漉血之怨人有復讐之憾寜得安枕<lb/>
　　逍遥雅談卒嵗耶吾雖寡徳過䝉先帝列將之授<lb/>
　　以數郡之人尚欲并吞强敵是以自頃及今交鋒<lb/>
　　授刄一時務農三時用武而猶師徒不頓倉有餘<lb/>
　　粟敵人日畏我境日廣况乃王者之威堂堂之勢<lb/>
　　豈可同年而語哉<lb/>
　　上陶侃書　　　　　　　　　<hi>晉</hi>韓　矯<lb/>
　　自古有國有家鮮不極盛而衰自大晉龍興克平<lb/>
<pb n="KR2k0040_WYG_116-6a"/>
　　㟭㑹神武之畧邁蹤前史惠皇之末后黨搆難禍<lb/>
　　結京畿釁成公族遂使逆㓂乘虚傾覆諸夏舊都<lb/>
　　淪滅山陵掘毁人神悲悼幽明發憤昔玁狁之强<lb/>
　　匈奴之盛未有如今日强㓂之暴跨躡華裔盗稱<lb/>
　　尊號者也天祚有晉挺授英傑車騎將軍慕容廆<lb/>
　　自弱冠蒞國忠於王室明允恭肅志在立勲屬海<lb/>
　　内分崩皇輿遷幸元皇中興初倡大業肅祖繼統<lb/>
　　蕩平江外廆雖限以山海隔以强㓂翹首引領係<lb/>
<pb n="KR2k0040_WYG_116-6b"/>
　　心京師常假寤寐欲憂國忘身貢篚相尋連舟載<lb/>
　　路馬<hi>一作戎</hi>不税駕動成義舉今㓂亂滔天怙其醜<lb/>
　　類樹基趙魏誇略燕齊廆雖率義衆誅討大逆然<lb/>
　　管仲相齊猶曰寵不足以御下况廆輔翼王室有<lb/>
　　匡霸之功而位卑爵輕九命未加非所以寵異藩<lb/>
　　翰敦奬殊勲者也今方詔命隔絶王路嶮逺貢使<lb/>
　　徃來動彌年載今燕之舊壤北周沙漠東盡樂浪<lb/>
　　西暨代土<hi>一作山</hi>南極冀方悉為外庭非復國家之<lb/>
<pb n="KR2k0040_WYG_116-7a"/>
　　域將佐等以為宜逺尊周室近凖漢初進封廆為<lb/>
　　燕王大行將軍事上以總統諸部下以割損賊境<lb/>
　　使冀州之民望風向化廆得祇承詔命率合諸國<lb/>
　　奉辭夷逆以成桓文之功茍利社稷専之可也而<lb/>
　　廆固執謙光守節彌髙每詔所加讓動積年非將<lb/>
　　佐等所能敦逼今區區所陳不欲茍相崇重而愚<lb/>
　　情至心實為國計<lb/>
　　報封抽韓矯等書　　　　　　<hi>晉</hi>陶　侃<lb/>
<pb n="KR2k0040_WYG_116-7b"/>
　　車騎將軍憂國忘身貢筐載路冦賊來和執使送<lb/>
　　之西討叚國北伐塞外逺綏索頭荒服以獻惟北<lb/>
　　部未賔屢遣征伐又知東方官號上下齊班進無<lb/>
　　統攝之權退無等差之降欲進車騎為燕王一二<lb/>
　　具之夫功成進爵古之成制也車騎雖未能為官<lb/>
　　摧勒然忠義竭誠今騰牋上聴可否遲速當任天<lb/>
　　臺也<lb/>
　　與遼東撫巡諸公書　　　　　<hi>明</hi>陳　綰<lb/>
<pb n="KR2k0040_WYG_116-8a"/>
　　夫遼東之荒極矣敝闗切近觸目劌心愧不能上<lb/>
　　鄭俠之圖亦嘗抱隣父之憂竊為議之今之所謂<lb/>
　　救荒者非請發内帑乎非悉發官廩乎非勸借富<lb/>
　　民乎夫請發内帑大工鼎興司農告匱年例外不<lb/>
　　能多發矣悉發官廩遼之廩庾所積幾何勸借富<lb/>
　　民自霖雨壊蓋蔵外國掠屯堡富者轉為貧矣今<lb/>
　　之所恃惟闗西糴買一節耳然薊永嵗本不登加<lb/>
　　以沿邊糴買軍餉其資遼東者所謂以升合之水<lb/>
<pb n="KR2k0040_WYG_116-8b"/>
　　救涸魚也近以薊永米少遼人糴買者多則有商<lb/>
　　販轉市山東之粟自天津等處下船徑抵豐臺鎮<lb/>
　　遼人有力者從此轉搬無力者止赴山海㩦數十<lb/>
　　百文覔升斗於商販之手夫米價已騰貴加以輾<lb/>
　　轉接買大者驢䭾車輦小者背負手提盤桓中途<lb/>
　　計車脚之費浮於米值亦止可達廣寧以西耳遼<lb/>
　　陽以東不惟隔三岔河而平陸溝渠車牛莫達其<lb/>
　　所仰給者惟金復等處及黄山一帶些須之産而<lb/>
<pb n="KR2k0040_WYG_116-9a"/>
　　闗西之米踰河東者絶少夫轉輸不通糴買無從<lb/>
　　則米價日増雖月散數金無益也説者以為海禁<lb/>
　　少寛使天津直沽之船不抵豐臺鎮得抵三岔河<lb/>
　　不惟廣寧以西可濟而遼陽以東豈至踣斃如今<lb/>
　　日哉夫救荒如救焚溺海禁固不可弛然與活遼<lb/>
　　東千萬人旦夕之命孰重夫從權以濟一時之急<lb/>
　　而年豐禁復如故是從權以活千萬人之命而禁<lb/>
　　復在也夫遼鎮之𨽻山東者本以通海道也成化<lb/>
<pb n="KR2k0040_WYG_116-9b"/>
　　以前禁例未行文移往來花布鈔錠解送皆取海<lb/>
　　上㨗徑故有無相通緩急相濟自禁例一行公私<lb/>
　　船隻盡廢究其所以不過杜絶逃軍之路又或以<lb/>
　　為泛海恐引外冦也夫欲絶逃軍惟嚴盤禁若倭<lb/>
　　冦自劉江望海堝之㨗其不至遼東者且百餘年<lb/>
　　就慮其至不過逺哨望謹烽火而已即如江南時<lb/>
　　有倭冦豈能使江海之間不行隻艘乎此所謂失<lb/>
　　火之家不火食之計也嗚呼使遼境時和年豐道<lb/>
<pb n="KR2k0040_WYG_116-10a"/>
　　路無梗則可萬一山海寧前咽喉一線之地少有<lb/>
　　隔阻則遼境不孤懸絶域乎即今盗窺衢路轉輸<lb/>
　　萬難則咽喉之不塞者直一間耳其可不為寒心<lb/>
　　哉且登萊二府去金復等州不浹日而近考之㑹<lb/>
　　典正統年間登州衛猶存海船三十餘隻海道既<lb/>
　　廢船亦無存夫登萊阻山依海商賈不行其地有<lb/>
　　羡粟而無厚售設若少寛其禁使金復之人得以<lb/>
　　泛海貿易則一葦航之而遼陽以東皆可獲濟其<lb/>
<pb n="KR2k0040_WYG_116-10b"/>
　　與廣寧以西輦輸闗内之粟者勞逸奚啻十倍也<lb/>
　　誠欲設為防範則嘉靖二十一年巡按嘗奏添邊<lb/>
　　備僉事駐金州矣今建議復添亦無不可不然則<lb/>
　　専責守備等官時為督察亦不至於滋奸而長弊<lb/>
　　就使有之較今日脱巾枵腹恐恐然慮蕭牆之變<lb/>
　　利害不有間乎夫斗米六七百錢人相食不顧而<lb/>
　　猶泄泄然守懲噎之過計愚窃以為過矣夫惟仁<lb/>
　　人君子切痌瘝之念而不惑於拘攣之議當必有<lb/>
<pb n="KR2k0040_WYG_116-11a"/>
　　以處此者綰曷容贅<lb/>
　　簡牘<lb/>
　　簡石齋陳先生　　　　　　　<hi>明</hi>賀　欽<lb/>
　　欽往年京師承教誨之勤恩同父母奉别至今忽<lb/>
　　忽九載企慕之私無間時刻屢辱惠書教并紀夢<lb/>
　　説自䇿讀近思録諸詩及門下從遊諸友論學書<lb/>
　　每一拜領如饑之得食渴之得飲欽感佩恩教莫<lb/>
　　可云喻苐昏昧之質立志弗堅加以壬辰析居以<lb/>
<pb n="KR2k0040_WYG_116-11b"/>
　　來創搆室廬課治田事不克専意于學是以雖荷<lb/>
　　教誨屢屢未能少進愧懼之至推其病源又以不<lb/>
　　知其要耳何者往時見書冊中先聖賢垂教之言<lb/>
　　及親承先生之誨或涵養或省察或致知力行無<lb/>
　　所不信無所不悦隨所聞見以用其力特以實非<lb/>
　　自得不知大要見無一定力且弗専坐是迄今無<lb/>
　　少改于其故耳今者屢承開示潛玩久之乃知此<lb/>
　　理充塞天地貫徹古今無處不有無時不然事事<lb/>
<pb n="KR2k0040_WYG_116-12a"/>
　　物物各有本然之理吾人何必勞攘勿忘勿助循<lb/>
　　其所謂本然者而已然雖見得大意如此茍非格<lb/>
　　物致知灼見事事物物本然之妙烏能勉强以循<lb/>
　　之此知之所以當先也然非敬以涵養此心使其<lb/>
　　常主於中不馳於外則身且無主雖視不見雖聴<lb/>
　　不聞至麤至近者且不能酬應之况於究義理精<lb/>
　　㣲之極乎此涵養之功又在知之先也以是知今<lb/>
　　日用功之始惟當先事涵養放心不收終難為學<lb/>
<pb n="KR2k0040_WYG_116-12b"/>
　　此則决無疑也林絶熙端黙有見誠晚學所當遵<lb/>
　　行欽又欲求僻靜處或山寺中靜坐以收久放之<lb/>
　　心苐老母年髙無他兄弟備養理無可出今春二<lb/>
　　月㩦一二生始就本城奉國僧寺杜門調攝旬日<lb/>
　　一歸省母於是收心讀書然亦弗能累旬端黙但<lb/>
　　孜孜持敬以收放心之意則弗敢忘耳前時因循<lb/>
　　負教罪過千萬自今稍識用功寧敢蹈故轍以自<lb/>
　　取絶于大賢君子耶自是以後積累久之幸有所<lb/>
<pb n="KR2k0040_WYG_116-13a"/>
　　疑所得續當請教仰惟先生道明教行樂莫大焉<lb/>
　　欽之不肖再得親炙函丈不識在何年耳相望萬<lb/>
　　里不勝馳情謹貢此書不罪僭易幸甚<lb/>
　　簡都閫王公　　　　　　　　<hi>明</hi>賀　欽<lb/>
　　昨日進拜䝉厚欵承喻教家人紡績推之以及城<lb/>
　　堡居人甚大惠也蓋此方之人素不曉此用是困<lb/>
　　於無衣若上之人教勸之使一方無一家之不紡<lb/>
　　績日後人人遂暖衣之願無號寒之苦則大人恩<lb/>
<pb n="KR2k0040_WYG_116-13b"/>
　　澤之漙極於久逺人之感惠不但有五袴之謡也<lb/>
　　桑棗之植亦有久逺之利不三數年便見成效又<lb/>
　　云欲作射圃於府中以教射藝亦大好事凡此俱<lb/>
　　望及時行之邊方之大幸也恐公務繁多或以此<lb/>
　　為不急則非吾民之福矣用敢凟告惟髙明留意<lb/>
　　焉<lb/>
　　與鄧都閫書　　　　　　　　　賀　欽<lb/>
　　欽之不才荷䝉誤舉母老身病有孤盛意愧負愧<lb/>
<pb n="KR2k0040_WYG_116-14a"/>
　　負更望執事充此為國薦才之心廣詢博訪不間<lb/>
　　幽顯茍得其人隨其才徳之巨細或上之朝廷或<lb/>
　　薦之鎮守或用以自輔或委拔衛所以主軍政此<lb/>
　　忠藎之大端也或以生之不才有孤盛意而遂沮<lb/>
　　夫薦賢之心豈可乎哉惟髙明勉圖之<lb/>
　　序<lb/>
　　放懐詩自序　　　　　　　<hi>遼</hi>耶律孟簡<lb/>
　　禽獸有哀樂之音螻蟻有動靜之形在物猶然况<lb/>
<pb n="KR2k0040_WYG_116-14b"/>
　　於人乎然賢達哀樂不在窮通禍福之間易曰樂<lb/>
　　天知命故不憂顔淵簞瓢自得此知命而樂者也<lb/>
　　予雖流放以道自安又何疑耶<lb/>
　　湛然居士集序　　　　　　　<hi>元</hi>行　秀<hi>萬松野老</hi>
　　湛然居士年二十有七受顯訣于萬松盡棄宿學<lb/>
　　冒寒暑無晝夜者三年以至扈從西征六萬餘里<lb/>
　　厯艱險困行役而志不少沮跨崑崙瞰瀚海而志<lb/>
　　不加大客問其故曰汪洋法海涵養之力也又嘗<lb/>
<pb n="KR2k0040_WYG_116-15a"/>
　　慨然曰惟屏山閒閒可照吾心耳片言隻字皆出<lb/>
　　于萬化之原而膚淺未臻其奥者方索諸聲偶鍜<lb/>
　　錬之餘正如撿指䝉學對句之牧竪望涯于少陵<lb/>
　　詩史者矣平水王鄰曰中書湛然有天然之才如<lb/>
　　寳鑑無塵寒氷絶翳按元裕之中州集載右相文<lb/>
　　獻公詩又稱趙閒閒為吾道主盟李屏山為中州<lb/>
　　豪傑如晉卿學問淵源有自來矣旁通詣極而要<lb/>
　　以儒者為歸故當經營創制之初馳驅絶域宜若<lb/>
<pb n="KR2k0040_WYG_116-15b"/>
　　無暇于文而雄篇秀句散落人間為一代詞臣倡<lb/>
　　始非偶然也<lb/>
　　贈金徳容之任石州序　　　　<hi>明</hi>賀　欽<lb/>
　　𢎞治丁巳仲冬吉月古宜金徳容之任石州幕友<lb/>
　　人户科給事中賀欽時病居於家令其子士諮書<lb/>
　　贈徳容曰當官三事古今所尚徳容平生自誓曰<lb/>
　　居官取賄天罰其嗣又能謙謙自牧不忤于人自<lb/>
　　逰京師十數年來安於儉約常假貸以自遣若是<lb/>
<pb n="KR2k0040_WYG_116-16a"/>
　　者可謂有志於清慎勤者矣况徳容厯事刑曺國<lb/>
　　朝憲章擬議熟矣讀書讀律修己治人尚可謂無<lb/>
　　術者耶兹行也首舉一州與賢太守相可否布善<lb/>
　　政以蘇窮民必有可觀者焉程子曰一命之士茍<lb/>
　　存心愛物於人必有所濟况操一州之幾要者乎<lb/>
　　徳容勉乎哉勿若俗吏惟讎怨於齊民而竭智力<lb/>
　　於鞭扑也州之侍御崔公武選陳公欽之故人也<lb/>
　　今不知厯何官已投老否徳容倘往拜而請焉必<lb/>
<pb n="KR2k0040_WYG_116-16b"/>
　　有善言也徳容勉乎哉巡撫都憲侯公大參前兵<lb/>
　　部亞卿張公欽之同年友也今不知遷轉否徳容<lb/>
　　為之治屬進謁之際必有善教也徳容勉乎哉孔<lb/>
　　子曰事其大夫之賢者友其士之仁者此之謂也<lb/>
　　又何患善政之不布窮民之不蘇哉若然則病夫<lb/>
　　亦與有光矣徳容勉乎哉<lb/>
　　醫閭先生集序　　　　　　　<hi>明</hi>李承勲<lb/>
　　予昔從伯氏世卿子大崖山中讀書至古之學者<lb/>
<pb n="KR2k0040_WYG_116-17a"/>
　　為己大崖慨然嘆而問曰今天下有若人乎予未<lb/>
　　能對復嘆曰白沙陳先生公甫醫閭賀先生克恭<lb/>
　　真其人也吾將焚舉子業從之遊越數載還自白<lb/>
　　沙稱其緒論以為人心通塞之㡬生生化化之妙<lb/>
　　有非見聞所及者必深思而自得之未易言也白<lb/>
　　沙之學以自得為宗喫𦂳工夫全在涵養端居靜<lb/>
　　坐不為私妄間隔至心虚氣靈天理流通大本立<lb/>
　　矣喜怒未發而非空萬感交集而不動舍是則滯<lb/>
<pb n="KR2k0040_WYG_116-17b"/>
　　礙於形器支離於佔畢力愈勞而心愈亂不足以<lb/>
　　語道矣故其詩云吾能握其幾安用窺塵編先生<lb/>
　　之學亦出陳氏在諌垣時聞為已端黙之㫖篤信<lb/>
　　不疑謝病歸搆小齋讀書其中隨事體驗未知其<lb/>
　　要潛心玩味杜門不出者十餘年乃見實理充塞<lb/>
　　無間化機顯行莫非道體事事物物各具本然實<lb/>
　　理吾人之學不必求之髙逺在主敬以收放心勿<lb/>
　　忘勿助循其所謂本然者而已故為臣必盡其忠<lb/>
<pb n="KR2k0040_WYG_116-18a"/>
　　為子必盡其孝推之家庭里閭間冠婚𦵏祭服食<lb/>
　　起居必求本然之理而力行之久久純熟心跡相<lb/>
　　應不期信於人而人自信有邊將撲殺獻績者見<lb/>
　　先生即吐實曰不忍欺也城中亂卒焚刼不入其<lb/>
　　坊人扶先生往諭之衆見即羅拜而泣曰吾父也<lb/>
　　遂解散待罪城賴以全非盛徳能至是乎嘗並而<lb/>
　　論之二先生之學均於為己白沙資質髙明而虚<lb/>
　　靜涵養之益為多故其見髙妙至其徳立道尊體<lb/>
<pb n="KR2k0040_WYG_116-18b"/>
　　任自然從容和易不事矯飾不善學者見其暮年<lb/>
　　氣象之可親而不知其早年自治之甚力憚深思<lb/>
　　而欲徑造自然怠克治而欲妄效和易故多流于<lb/>
　　放蕩先生性本篤實其學主於躬行循循然自下<lb/>
　　學始法地之下以固其基法地之廣以聚其業如<lb/>
　　是而自治如是而誨人如是而始如是而終篤實<lb/>
　　之積光輝發外傑黠者心服而獻誠叛亂者醉徳<lb/>
　　而革面予昔撫東土訪先生之閭見其子進士士<lb/>
<pb n="KR2k0040_WYG_116-19a"/>
　　諮文行不忝所生又聞有老門生百戸胡深者亟<lb/>
　　欲招致匿不肯見先生之風髙矣逺矣今夏士諮<lb/>
　　輩録先生言行詩文奏議共若干卷遺余於戲先<lb/>
　　生之學本不可以言語文字求今先生往矣舍言<lb/>
　　語文字何可以見先生之心謹叙而傳之先生諱<lb/>
　　欽世為定海人以戍籍隸遼之義州衛登成化丙<lb/>
　　戍進士任户科給事中養疾回隠居醫閭山下克<lb/>
　　恭其字也遼人無老少貴賤至今稱為醫閭先生<lb/>
<pb n="KR2k0040_WYG_116-19b"/>
　　云<lb/>
　　定三城序　　　　　　　　　<hi>明</hi>程啟充<lb/>
　　功名之際人之所開也殘慢之習政之所激也遲<lb/>
　　速之宜幾之所投也是以君子致覽焉石塘曽子<lb/>
　　舉進士拜縣令擢御史來按遼東當是時吕九州<lb/>
　　為巡撫乙未春御史南巡都御史北巡㑹於海州<lb/>
　　相得甚歡也已乃御史行而南都御史行而北北<lb/>
　　抵開原而返遼陽又兩日而難作時御史尚在熊<lb/>
<pb n="KR2k0040_WYG_116-20a"/>
　　岳報至趨歸馳檄往諭門啟檄入張檄衆號檄下<lb/>
　　仆旗息鼓坐甲解櫜鞬釋官吏縳奉吕中丞入居<lb/>
　　都司衆驚曰御史至矣登陴走集日四五起逺近<lb/>
　　風靡列城響應御史兼程至官屬父老走逆入院<lb/>
　　諸叛卒呶呶待命軍民啼泣陳説御史慰勞父老<lb/>
　　問所便宜更張之人人自喜曰御史愛我也往唁<lb/>
　　吕中丞移之行臺上言曰臣待罪邊圉邊人不靖<lb/>
　　敢干制使罪唯在臣愚民不足誅唯聖明矜宥詔<lb/>
<pb n="KR2k0040_WYG_116-20b"/>
　　勿問諸臺諫請用師遣工部侍郎林公來按是月<lb/>
　　丙辰廣寧再變其夜撫順刧辱主帥御史復上状<lb/>
　　朝野洶洶司馬憂益劇御史日事拊循涣其羣佯<lb/>
　　莫與較物色大憝稽其所往來謀稍解七月甲子<lb/>
　　晨集將校官屬下令曰三城干紀罔治脅從首亂<lb/>
　　者死其捕之國憲母登叛人左右相顧<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>舌御史<lb/>
　　出袖中姓名分配校卒即走西城指授未移晷而<lb/>
　　縳八人明日撫順擒七人來獻又明日計殺陳羊<lb/>
<pb n="KR2k0040_WYG_116-21a"/>
　　兒陳羊兒者倡亂廣寧者也驍悍難敵故先事收<lb/>
　　之丁夘再擒十有二人後先遲速悉仰成筭地方<lb/>
　　底綏反側震悚御史復上言曰遼東三變臣不佞<lb/>
　　見大同失畫屠戮慘毒臣欲以計滅賊故請勿問<lb/>
　　臣憤恨不敢忘已討擒元惡二十七人殺一人取<lb/>
　　其首賴陛下神靈軍民帖服唯臣死罪死罪天子<lb/>
　　覽之喜詔司冦議辟詔冢宰陟御史大僚詔司馬<lb/>
　　論功賞詔使者還别遣御史勘奏敕至遼人呼曰<lb/>
<pb n="KR2k0040_WYG_116-21b"/>
　　㣲公吾為大同矣我東人曷以報公諸父老請建<lb/>
　　生祠御史不許請肖像俎豆之又不可請為文紀<lb/>
　　寔御史又謝乃守臺下不去御史曰父老且休予<lb/>
　　方辭功請罪未遑也諸父老乃以李張二生來蒲<lb/>
　　河謁予以状啟充受狀太息曰嗟乎事幾之不可<lb/>
　　失也邊兵搆患始寧夏而甘肅而大同當其時非<lb/>
　　無撫按也特以處置失宜玩兵激冦損師累月費<lb/>
　　數十萬殺傷數萬俾朝廷旰食可慨也唯遼變起<lb/>
<pb n="KR2k0040_WYG_116-22a"/>
　　三城五路震撼先是御史請勿問悉解關鑰予心<lb/>
　　窃疑之比寓書於予曰兹舉終當别圖先生幸教<lb/>
　　我也予固謝未省也及其赫然決䇿不假兵革羣<lb/>
　　兇就繫弭兵裕民萬全無害雖古管葛豈其過之<lb/>
　　孔子不云乎必也臨事而懼好謀而成者也乃知<lb/>
　　諸鎮之變唯無人焉當患而謀以致喪師糜財禍<lb/>
　　亂薦作絜此相度宏濟孰多父老俎豆之朝廷爵<lb/>
　　賞之不亦宜乎<lb/>
<pb n="KR2k0040_WYG_116-22b"/>
　　重刻醫閭賀先生稿序　　　　<hi>明</hi>陳仁錫<lb/>
　　賀先生三十登進士三十一官給諌灾異乞罷免<lb/>
　　其最沉痛之言曰但今所謂修省惟陛下一人耳<lb/>
　　三十二歸讀書醫閭山疏薦陳白沙宜居宰輔任<lb/>
　　經筵懸像靜室率子弟拜之廿載事母薦起不赴<lb/>
　　尋遘艱上書陳四事劾内鎮守甚力執政迂之公<lb/>
　　輙自忖不學無術盡削其草剛毅類羅一峯一峯<lb/>
　　先生年友也事之亞于白沙教人先小學敦古禮<lb/>
<pb n="KR2k0040_WYG_116-23a"/>
　　革習俗義州化之冦不敢犯其里見先生且羅拜<lb/>
　　止殺嵗庚午余承匱司業上然大司成馬言有㫖<lb/>
　　本雍坊翰㑹議孔廟從祀公最無間知其人不讀<lb/>
　　其書可乎是書得之前屯賀訓導君卿以選貢捍<lb/>
　　危城率先道義及進香河令勤政凜操撫恤遺黎<lb/>
　　公賢子孫也乞余序以傳先生生於義州古曰宜<lb/>
　　州醫閭山居其右余奉使遼東都司即其地今移<lb/>
　　而之寧逺矣初髙皇帝命功臣龍虎上將軍都督<lb/>
<pb n="KR2k0040_WYG_116-23b"/>
　　馬公雲葉公旺自登萊渡遼招附經營設都司馬<lb/>
　　東廣寧南錦州西大寧北一面鄰敵耳自徙大寧<lb/>
　　諸城人民盡予諾延此州兩面受敵緣邊最要害<lb/>
　　云先生亟稱王中丞九臯創六馬營堡𢎞治間王<lb/>
　　參戎銘修建大清堡而大寧大平大康大安大定<lb/>
　　堡踰年皆復多者七百少者四百授之堡田耕且<lb/>
　　守而又極稱遼當世祠莫如馬葉二公大都開創<lb/>
　　衛所建立學校報徳報功何可忘也公嘗言洪永<lb/>
<pb n="KR2k0040_WYG_116-24a"/>
　　間遼兵八分農種二分守城以八養二今盡反之<lb/>
　　銀糴中鹽尚若不足亟反二八農守之數使戰兵<lb/>
　　雖少而精不求給於農種之外邊防無虞大費亦<lb/>
　　省至哉言也予憩寧逺屯計工而分粒土甚沃美<lb/>
　　公言猶信公以銀的教射語人曰進不為朝廷用<lb/>
　　退不為鄉里益吾恥之雖老病不敢不勉又稱懐<lb/>
　　柔伯念久雨治水口既僝工設酒筵所部將士有<lb/>
　　禮節其守臺貼臺不習于射官軍半私門敵至如<lb/>
<pb n="KR2k0040_WYG_116-24b"/>
　　入無人而爭買漢首以充級則齒牙憤裂各記姓<lb/>
　　名俟天道報復又念此方之人不習蠶織於是教<lb/>
　　家人紡績以及城堡公於貼臺守臺勸耕勸績用<lb/>
　　心如此躬行君子不虛耳嗟嗟中山王垂老薊門<lb/>
　　經營九載而從海之役屬之二將薊遼可兼中山<lb/>
　　兼之矣髙皇帝必使中山兼之者意者山遼海濶<lb/>
　　闗外金城遼海相注灌遥呼山東舒吻近控薊門<lb/>
　　張翼遼薊各自為而全體相首尾耶意者大寧一<lb/>
<pb n="KR2k0040_WYG_116-25a"/>
　　失兩受敵兩受牽左枝右梧情形迫遽昔離之乃<lb/>
　　合今合之乃離耳茍求其故宜閱此書茍求其故<lb/>
　　而不得宜閲此書揣公之心若曰為人臣不保疆<lb/>
　　土保父母保鄉里以貽君父之憂豈人也哉兹余<lb/>
　　評閲意也<lb/>
　<lb/>
　<lb/>
　<lb/>
<pb n="KR2k0040_WYG_116-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志巻一百十二<lb/>
</p>
<p>
</p>
  </div>
</body>
</text>
</TEI>
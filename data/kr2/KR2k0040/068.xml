<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_068-1a"/>
欽定四庫全書<lb/>
欽定盛京通志卷六十四<lb/>
　　　歴朝人物<hi>七</hi>
　　明<lb/>
<pb n="KR2k0040_WYG_068-2a"/>
欽定四庫全書<lb/>
欽定盛京通志巻六十四<lb/>
　　　厯朝人物<hi>七</hi>
　　明<lb/>
　　呉成遼陽人從成祖起兵設伏淝河進兵小河合<lb/>
　　戰齊眉山靈璧皆殊死鬬功最多由都指揮僉事<lb/>
　　擢都指揮使永樂初三從出塞有功洪熙元年進<lb/>
　　左都督宣徳初以成嘗宿衛東宫錄舊勞封清平<lb/>
<pb n="KR2k0040_WYG_068-2b"/>
　　伯三年帝北征從敗賊於寛河進侯爵尋卒贈渠<lb/>
　　國公諡壯勇<lb/>
　　畢恭廣寜前屯衛人其先山東濟寜籍恭有文武<lb/>
　　才正統間以廵撫王翺薦授百户厯指揮僉事圖<lb/>
　　上方畧開設迤西邊堡墻壕増置烽堠兵威大振<lb/>
　　進署都指揮僉事守備寜前等衛在任五年邉鄙<lb/>
　　寜謐進掌都司撫士卒革姦弊廣屯田興學校政<lb/>
　　事平理軍民咸稱之所著有邉城吟稿<lb/>
<pb n="KR2k0040_WYG_068-3a"/>
　　范廣遼東人正統中嗣世職為寜逺衛指揮僉事<lb/>
　　積功進遼東都指揮僉事廣性剛果精騎射驍勇<lb/>
　　絶倫毎臨陣身先士卒英宗北狩廷議舉將材于<lb/>
　　謙薦廣充左副總兵額森犯京師廣躍馬䧟陣敗<lb/>
　　之又敗之於紫荆闗録功進都督同知景泰初以<lb/>
　　總兵官廵邉駐居庸還京副石亨提督團營軍馬<lb/>
　　亨素銜之英宗復辟誣廣黨于謙下獄死成化初<lb/>
　　廷臣訟其寃命子昇仍襲世職<hi>額森蒙古語解見名宦卷原作也先</hi>
<pb n="KR2k0040_WYG_068-3b"/>
　　<hi>今譯改</hi>
　　顧能定遼前衛人性剛直與人寡合天順元年進<lb/>
　　士授户部主事有清操生平不妄受人一錢天順<lb/>
　　間監收通州糧盡革諸弊再往淮安收錢計一嵗<lb/>
　　所入九倍於昔尋陞本部員外郎成化初天下清<lb/>
　　官四員能居都御史楊繼宗之次憲宗刻名於便<lb/>
　　殿柱上惜不及大用云<lb/>
　　耿賢定遼前衛人由指揮陞都指揮僉事掌都司<lb/>
<pb n="KR2k0040_WYG_068-4a"/>
　　印備禦金復鐵嶺尋守備寜逺轉右㕘將分守開<lb/>
　　原善撫士卒不妄交際致仕歸所屬憫其清苦各<lb/>
　　餽金幣賢悉分之軍士後卒𦵏城東杏林山與其<lb/>
　　師顧能墓相近詩人弔之以為師弟雙清云<lb/>
　　胡深定遼後衛人早孤育於伯父登天順八年進<lb/>
　　士授監察御史剛正嫉邪不避權倖成化初與同<lb/>
　　官鄭已等争慈懿太后山陵事彗星見復與同官<lb/>
　　言大本未建異端太盛進退賞罰未公財用工役<lb/>
<pb n="KR2k0040_WYG_068-4b"/>
　　未省賑濟無䇿備禦無方凡八事帝優詔答之又<lb/>
　　上疏請斥奸邪痛詆大臣劾大學士商輅之失節<lb/>
　　兵部尚書程信之剛暴禮部尚書姚夔之黷貨不<lb/>
　　納深嘗廵按陜西諸大臣既被劾惡之坐以按陜<lb/>
　　時杖殺人謫黔陽縣丞稍遷鬰林知州辛於官祀<lb/>
　　鄉賢<lb/>
　　賀欽字克恭其先浙江定海人以戍邉籍義州又<lb/>
　　家廣寜少好學讀近思錄有悟成化二年登進士<lb/>
<pb n="KR2k0040_WYG_068-5a"/>
　　授户科給事中直言敢諌嘗書鄙夫章于壁以自<lb/>
　　警師事陳白沙先生獻章既歸肖其像事之𢎞治<lb/>
　　改元用閣臣薦起為陜西參議未至而母死乃上<lb/>
　　疏懇辭且陳四事一資真儒以講聖學二薦賢才<lb/>
　　　以輔治道三遵祖制以處内官四興禮樂以化天<lb/>
　　下疏凡數萬言其云處内官者指王振曹吉祥汪<lb/>
　　直輩䧟君誤國蠧政害民内不可使預大政外不<lb/>
　　可使掌兵權尤為切要奏入報聞正徳四年太監<lb/>
<pb n="KR2k0040_WYG_068-5b"/>
　　劉瑾括遼東田東人震恐義州守又貪横民變聚<lb/>
　　衆刼掠相戒曰毋驚賀黄門欽聞之急諭禍福以<lb/>
　　身任之亂遂定欽學不務博涉靜思黙識専讀四<lb/>
　　書六經小學期于反身實踐謂為學不必求之髙<lb/>
　　逺在主敬以收放心而已毎教人讀白鹿洞教條<lb/>
　　嚴為己為人之辨隠居醫巫閭山下讀書之暇釣<lb/>
　　游凌溪徜徉自得有醫巫閭集行世别號醫閭没<lb/>
　　後鄉士大夫為之立祠於釣臺<lb/>
<pb n="KR2k0040_WYG_068-6a"/>
　　陳夀字本仁其先新淦人祖志𢎞代兄戍遼東遂<lb/>
　　籍寜逺衛夀少貧甚得遺金坐至夜分還其主從<lb/>
　　鄉人賀欽學登成化八年進士授户科給事中言<lb/>
　　時政無隠彈劾不避權貴𢎞治十三年以右僉都<lb/>
　　御史廵撫延綏敵兵入掠擊却之未幾何碩托囉<lb/>
　　率衆大至夀自出帳擁數十騎㨿烏皮几指揮敵<lb/>
　　疑之遂引去既而授諸路将領方畧邀擊之皆克<lb/>
　　㨗軍聲大振尋遷右副都御史掌南院正徳初劉<lb/>
<pb n="KR2k0040_WYG_068-6b"/>
　　瑾矯詔逮南京科道戴銑等夀抗章論救瑾怒罷<lb/>
　　其官九年復起廵撫陜西盜賊屏息亷名尤著夏<lb/>
　　大旱戒刑清獄齋心誠禱天乃雨嵗大熟尋拜南<lb/>
　　京兵部侍郎陜人呼號擁輿移日不得行進刑部<lb/>
　　尚書致仕卒年八十三夀清廉厯官四十年無家<lb/>
　　可歸寓南都所居不蔽風雨其卒也尚書李充嗣<lb/>
　　府尹冦天敘為之殮<hi>和碩國語解見闗郵卷䝉古語解見黒龍江山川卷原作</hi>
　　<hi>火篩托囉國語解見黒龍江山川卷原作脱羅今譯改</hi>
<pb n="KR2k0040_WYG_068-7a"/>
　　潘輔廣寜人𢎞治六年進士授順天永清縣尹有<lb/>
　　冰蘗聲時盜賊竊發境江緝捕有方畏威逺遁民<lb/>
　　皆安堵後卒於官<lb/>
　　孫磐定遼右衛人少有氣節登𢎞治九年進士初<lb/>
　　觀政即上疏言近日諌官以言為諱請定建言者<lb/>
　　為四等最上不避禍患抗彈權貴者其次揚清激<lb/>
　　濁能補闕拾遺又其次建白時政有裨軍國皆分<lb/>
　　别擢叙而粉飾文具循黙不言者則罷黜之庶言<lb/>
<pb n="KR2k0040_WYG_068-7b"/>
　　官知警不至曠瘝時不見用尋擢吏部主事正徳<lb/>
　　元年宦官漸用事磐復上疏言今日弊政莫甚於<lb/>
　　内臣典兵乞盡撤各鎮中官還京専以邊務責将帥<lb/>
　　不從時劉瑾得志深嫉之斥磐為奸黨遂免官瑾<lb/>
　　誅復起河南按察司僉事值流賊猖獗資給軍餉<lb/>
　　鎧仗以至保障留都遏賊東殄磐之籌畫居多<lb/>
　　王春廣寜左屯衛人𢎞治九年進士授翰林院檢<lb/>
　　討陞周府長史時宗室以廵撫勾稽廩禄聚衆往<lb/>
<pb n="KR2k0040_WYG_068-8a"/>
　　譟於門後因治兵備大盜宗室疑之皆挾兵自衛<lb/>
　　春啟王徧諭其故且止廵撫兵衆乃安有復菴詩<lb/>
　　集行世<lb/>
　　崔哲遼陽人𢎞治十二年進士正徳初知威州以<lb/>
　　徳服逺邊陲無警後改任澤州撤淫祠廣儲蓄善<lb/>
　　奬進後學課試皆有程期<lb/>
　　張經字天敘瀋陽中衛人正徳六年進士授新樂<lb/>
　　縣知縣擢監察御史按宣府劾鎮守太監丁喜貪<lb/>
<pb n="KR2k0040_WYG_068-8b"/>
　　肆罪嗣為喜所訐逮繫詔獄都御史彭澤及兩京<lb/>
　　監官論辨其誣謫河南河内縣典史憂忿卒於途<lb/>
　　妻子扶柩歸𦵏嘉靖改元追贈光禄少卿<lb/>
　　范鏓字平甫其先江西樂平人遷瀋陽舉正徳十<lb/>
　　二年進士授工部主事擢員外郎嘉靖三年伏闕<lb/>
　　爭大禮下獄廷杖遷河南知府嵗大饑廵撫潘塤<lb/>
　　駮諸請賑文牒候勘實乃發鏓不待報輙開倉賑<lb/>
　　之全活十餘萬人厯遷右副都御史廵撫寜夏鏓<lb/>
<pb n="KR2k0040_WYG_068-9a"/>
　　為人持重有方畧既莅鎮不尚首功一意練步騎<lb/>
　　廣儲蓄善治闗隘亭障㓂為逺徙居數年引疾歸<lb/>
　　起故官撫河南尋召為兵部右侍郎奉詔總理邉<lb/>
　　闗阨隘奏上經畧潮河川居庸闗諸處事宜帝才<lb/>
　　鏓甚即命為兵部尚書鏓以老辭帝怒削其籍時<lb/>
　　嚴嵩當國而鏓本由徐階薦天下推為長者惜其<lb/>
　　去不以罪久之乃卒隆慶元年復官鏓為官剛斷<lb/>
　　明察其廵撫寜夏時清查侵盜糧草裁革冒功陞<lb/>
<pb n="KR2k0040_WYG_068-9b"/>
　　賞弛廢振興邊境肅然<lb/>
　　傅鑰字希凖廣寜人正徳六年進士授給事中嘗<lb/>
　　論邉事為尚書王瓊嘆服㑹宣大將領失利亡卒<lb/>
　　甚多廷議遣鑰覆視上曰是嘗言邉事者稱是選<lb/>
　　矣鑰至鎮考治甄别不隨不苛得實以報嘉靖間<lb/>
　　累陞山西按察使用法平恕兼得大體富民某殺<lb/>
　　人當死以貨免鑰收鞫之寘於法知縣某主薄某<lb/>
　　皆良吏為姦人所搆事下按察司或謂鑰云是當<lb/>
<pb n="KR2k0040_WYG_068-10a"/>
　　道所欲入也鑰曰法如此可枉狥乎竟白之終河<lb/>
　　南廵撫<lb/>
　　徐景嵩定遼中衛人正徳九年進士尹咸寜陞户<lb/>
　　科給事中彈劾不避權貴厯河間知府山西按察<lb/>
　　副使<lb/>
　　趙國忠字伯進錦州衛人嗣指揮職嘉靖初舉武<lb/>
　　㑹試進都指揮僉事擢錦義右参將連破敵進署<lb/>
　　都督僉事為遼東總兵官有功進都督同知嗣代<lb/>
<pb n="KR2k0040_WYG_068-10b"/>
　　趙卿鎮宣府命部將逆擊諳達於大滹沱敗之㓂<lb/>
　　盡走及諳達薄京師國忠趨入衛移䕶諸陵㓂見<lb/>
　　國忠陣於紅門畏不敢入三十一年再鎮遼東禦<lb/>
　　却小王子數萬騎明年逐敵出塞多斬獲進秩一<lb/>
　　等國忠善戰射穿札為將有威嚴厯兩鎮繕亭障<lb/>
　　練士馬邉防賴之<hi>諳達國語解見吉林山川巻原作俺答今譯改</hi>
　　李景登廣寜人神宗二十年進士任猗氏縣才敏<lb/>
　　氣恬不以崖岸自異請除荒地課贍書生陞吏部<lb/>
<pb n="KR2k0040_WYG_068-11a"/>
　　主事出知漢中府冰操嚴潔明敏果斷蒞任三年<lb/>
　　案無留牘獄無沉滯<lb/>
　　佟卜年遼陽人神宗四十四年進士知河間縣節<lb/>
　　用愛人除門則俵馬大户三害境内獲安邑人立<lb/>
　　祠祀之事見畿輔通志<lb/>
　　祖寛遼東人少從軍有功累官寜逺㕘將勇敢善<lb/>
　　戰部卒多塞外降人所向克㨗崇禎五年叛將李<lb/>
　　九成圍萊州詔發闗外兵討之寛為前鋒率五百<lb/>
<pb n="KR2k0040_WYG_068-11b"/>
　　騎遇賊兵三千於沙河寛殊死戰賊退走解萊州<lb/>
　　圍進都督僉事八年為總兵官討流賊挫張獻忠<lb/>
　　於焦村復遇汝州賊寛率軍至大敗之十一年<lb/>
王師下山東濟南失守時誣寛以失䧟藩封被逮棄市<lb/>
　　寛敢戰有功稱良將性剛使氣不為文吏所喜卒<lb/>
　　罹大辟莫為救論人頗謂失刑云<lb/>
　<lb/>
欽定盛京通志卷六十四<lb/>
</p>
<p>
</p>
  </div>
</body>
</text>
</TEI>
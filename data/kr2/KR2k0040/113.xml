<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_113-1a"/>
欽定四庫全書<lb/>
欽定盛京通志卷一百九<lb/>
　　　厯朝藝文<hi>一</hi>
　　前代帝王詔勅<lb/>
　　　制<lb/>
　　　祭告文<lb/>
　　　赦文<lb/>
　　　詩<lb/>
<pb n="KR2k0040_WYG_113-2a"/>
欽定四庫全書<lb/>
欽定盛京通志卷一百九<lb/>
　　　厯朝藝文<lb/>
　　　<hi>臣</hi>等謹案文章者經世之大業是以觀於人文<lb/>
　　　可以稽察時變考鏡得失遼瀋山川雄秀<lb/>
　王氣鍾靈自古帝王拓迹開統文武名臣謀謨獻替<lb/>
　　　頒之詔令見之章奏布在方䇿咸可觀焉至如<lb/>
　　　唐皇遼城之篇金宗上京之作風雅所存遺韻<lb/>
<pb n="KR2k0040_WYG_113-2b"/>
　　　斯在兹篇輯厯代帝王詔勅詩文及臣下奏議<lb/>
　　　雜著凡六卷謹志厯朝藝文第三十八<lb/>
<pb n="KR2k0040_WYG_113-3a"/>
欽定四庫全書<lb/>
欽定盛京通志卷一百九<lb/>
　　　厯朝藝文<lb/>
　　前代帝王詔勅<lb/>
　　東漢安帝詔元菟太守姚光等<lb/>
　　遂成等桀逆無狀當明正刑章以示百姓幸㑹赦<lb/>
　　令乞罪請降鮮卑濊貊連年有事遷徙小民動以<lb/>
　　千數而裁送數十百人非向化之心也自今以後<lb/>
<pb n="KR2k0040_WYG_113-3b"/>
　　不與縣官戰鬬而自以親附送生口者皆與贖直<lb/>
　　縑人四十匹小口半之<lb/>
　　唐太宗征髙麗詔<lb/>
　　朕所過營頓每飭飲食毋豐怪水可涉者勿作橋<lb/>
　　梁行在非近州縣不得令學生父老迎謁朕昔提<lb/>
　　戈撥亂無盈月儲猶所向風靡今幸家給人足止<lb/>
　　恐勞於轉餉故驅牛羊以飼軍且朕必勝有五以<lb/>
　　大撃小以順討逆以安乗亂以逸敵彼勞以悦當<lb/>
<pb n="KR2k0040_WYG_113-4a"/>
　　彼怨渠憂不克耶<lb/>
　　遼太祖天贊三年詔<lb/>
　　上天降監恵及蒸民聖主明王萬載一遇朕上承<lb/>
　　天命下統羣生每有征行皆奉天意是以機謀在<lb/>
　　已取舎如神國令既行人情大附舛訛歸正遐邇<lb/>
　　無愆可謂大含溟海安納㤗山矣自我國之經營<lb/>
　　為羣方之父母憲章斯在允嗣何憂升降有期去<lb/>
　　来在我良籌聖㑹自有契於天人衆國羣王豈可<lb/>
<pb n="KR2k0040_WYG_113-4b"/>
　　化其凡骨三年之後嵗在丙戍時值初秋必有歸<lb/>
　　處然未終兩事豈負親誠日月非遥戒嚴是速<lb/>
　　遼道宗賜左伊勒希巴詔<lb/>
　　朕以眇沖獲嗣大位夙夜憂懼恐弗克任欲聞直<lb/>
　　言以匡其失今以數月未見所以副朕委任股肱<lb/>
　　耳目之意其令内外百官比秩滿各言一事仍轉<lb/>
　　諭所部無貴賤老幼皆得直言無諱<hi>伊勒希巴國語解見人物</hi>
　　　<hi>二原作夷離畢今譯改</hi>
<pb n="KR2k0040_WYG_113-5a"/>
　　金太祖諭内外諸軍都統杲詔<lb/>
　　遼政不綱人神共棄之欲中外一統故命汝帥大<lb/>
　　軍以行討罪爾其慎重兵事擇用善謀賞罰必行<lb/>
　　糧餉必繼勿擾降服勿縦俘掠見可而進無淹師<lb/>
　　期事有從權毋須申禀<lb/>
　　金太祖撫諭遷民詔<lb/>
　　郡縣今皆撫定有逃散未降者已釋其罪更宜招<lb/>
　　諭之前後起遷户民去鄊未乆豈無懐土之心可<lb/>
<pb n="KR2k0040_WYG_113-5b"/>
　　令所在有司深加存恤毋輒有騷動衣食不足者<lb/>
　　官賑貸之<lb/>
　　金太祖諭東京諸路詔<lb/>
　　頃因兵事未息諸路闗津絶其徃来今天下一家<lb/>
　　若仍棄之非所以便民也自今顯咸東京等路徃<lb/>
　　来從其便其間被畧及鬻身者並許自贖為良仍<lb/>
　　令馳驛布告<lb/>
　　金太宗敦勸農功詔<lb/>
<pb n="KR2k0040_WYG_113-6a"/>
　　朕惟國家四境雖逺而兵革未息田野雖廣而畎<lb/>
　　畆未闢百工畧備而禄秩未均方貢僅修而賓館<lb/>
　　未贍是皆出乎民力苟不務本業而抑遊手欲上<lb/>
　　下皆足其可得乎其令所在長吏敦勸農功<lb/>
　　金世宗封長白山敕<lb/>
　　自兩儀剖判山嶽神秀各種其分野國將興者天<lb/>
　　實作之對越神休必以祀事故肇基王迹有若岐陽<lb/>
　　望秩山川于稽虞典厥惟長白載我金徳仰止其<lb/>
<pb n="KR2k0040_WYG_113-6b"/>
　　其髙實惟我舊邦之鎮混同流光源所從出秩秩<lb/>
　　幽幽有相之道列聖蕃衍熾昌迄于太祖神武徴<lb/>
　　應無敵于天下爰作神主肆予冲人紹休聖緒四<lb/>
　　海之内名山大川靡不咸秩矧王業所因瞻彼旱<lb/>
　　麓可儉其禮服章爵號非位于公侯之上不足以<lb/>
　　稱焉今遣某官某持節備物冊命兹山之神為興<lb/>
　　國靈應王仍勅有司嵗時奉祀於戯廟食之享亘<lb/>
　　萬億年維金之禎與山無極豈不偉與<lb/>
<pb n="KR2k0040_WYG_113-7a"/>
　　金世宗封混同江敕<lb/>
　　昔我太祖武元皇帝受天明命掃遼季荒茀成師<lb/>
　　以出至於大江浩浩洪流不舟而濟雖穆滿渡江<lb/>
　　而黿梁光武濟河而水氷自今觀之無足言矣執徐之<lb/>
　　嵗四月孟夏朕時邁舊邦臨江永嘆仰藝祖之開基嘉<lb/>
　　江神之効靈至止上都議所以尊崇之典盖古者五嶽祀<lb/>
　　三公四瀆視諸侯至有唐以来遂享帝王之尊稱<lb/>
　　非直後世靡文而崇徳報功理亦有當然者矧兹<lb/>
<pb n="KR2k0040_WYG_113-7b"/>
　　江源出於長白經營帝鄊實相興運非錫以上公<lb/>
　　之號則無以昭答神休今遣某官某持節備物冊<lb/>
　　命神為興國應聖公申命有司嵗時奉祀於戲嚴<lb/>
　　廟貌正封爵禮亦至矣惟神其衍靈長之徳用輔<lb/>
　　我國家彌億年神亦享廟食于無窮豈不休哉<lb/>
　　元成宗加封五鎮詔<lb/>
　　三代以降九州皆有鎮山所以阜民生安地徳也<lb/>
　　五嶽四瀆先朝已嘗加封惟五鎮之祀未舉殆非<lb/>
<pb n="KR2k0040_WYG_113-8a"/>
　　敬恭明神之義其加東鎮沂山為元徳東安王南<lb/>
　　鎮㑹稽山為昭徳順應王西鎮呉山為成徳永靖<lb/>
　　王北鎮醫巫閭山為貞徳廣寜王中鎮霍山為宗<lb/>
　　徳靈應王仍敕有司嵗時與嶽瀆同祀著為定<lb/>
　　式<lb/>
　　明太祖正神名號詔<lb/>
　　自有元失馭土宇分裂聲教不同朕奮起布衣以<lb/>
　　安民為念訓將練兵平安華夏天統以正永惟為<lb/>
<pb n="KR2k0040_WYG_113-8b"/>
　　治之道必本於禮考諸祀典知五嶽五鎮四海四<lb/>
　　瀆之封起自唐世崇名美號厯代有加在朕思之<lb/>
　　則有不然夫嶽鎮海瀆皆髙山廣水自天地開闢<lb/>
　　以至於今英靈之氣萃而為神必受命于上帝幽<lb/>
　　㣲莫測豈國家封號之所可加黷禮背經莫此為<lb/>
　　甚至如忠臣烈士雖可以加封號亦惟當時為宜<lb/>
　　夫禮所以明神人正名分不可以僭自今依古定<lb/>
　　制凡嶽鎮海瀆並去其前代所封名號止以山<lb/>
<pb n="KR2k0040_WYG_113-9a"/>
　　水本名稱其神郡縣城隍神號一體改正厯代忠<lb/>
　　臣烈士亦依當時初封以為實號後世溢美之稱<lb/>
　　皆與革去至孔子善明先王之要道為天下師以<lb/>
　　濟後世非有功於一方一時者可比所有封爵宜<lb/>
　　仍其舊庶㡬神人之際名正言順于理為當因稱<lb/>
　　朕以禮事神之意所定各神名號一五嶽稱東嶽<lb/>
　　㤗山之神南嶽衡山之神中嶽嵩山之神西嶽華<lb/>
　　山之神北嶽恒山之神一五鎮稱東鎮沂山之神<lb/>
<pb n="KR2k0040_WYG_113-9b"/>
　　南鎮㑹稽山之神中鎮霍山之神西鎮吳山之神<lb/>
　　北鎮醫巫閭山之神一四海稱東海之神南海之<lb/>
　　神西海之神北海之神一四瀆稱東瀆大淮之神<lb/>
　　南瀆大江之神西瀆大河之神北瀆大濟之神一<lb/>
　　各處府州縣城隍之神府城隍之神某州城隍之<lb/>
　　神某縣城隍之神一厯代忠臣烈士並依當時初<lb/>
　　封爵名稱之一大小神祠無功于民不應祀典者<lb/>
　　即係滛祠有司勿得致祭嗚呼明則有禮樂幽則<lb/>
<pb n="KR2k0040_WYG_113-10a"/>
　　有鬼神其理既同其名當正故兹詔示咸使聞<lb/>
　　知<lb/>
　　明成祖建北鎮廟敕<lb/>
　　北鎮醫巫閭山之神自昔靈應彰顯而為國祐民<lb/>
　　厥績光著獨其廟宇至今弗克修治朕心惓切夙<lb/>
　　夜弗忘敕至爾等擇日興工建立祠宇飭嚴祀事<lb/>
　　以稱朕崇仰之意<lb/>
　　制<lb/>
<pb n="KR2k0040_WYG_113-10b"/>
　　唐文宗授劉悟幽州節度使制<lb/>
　　門下朕聞將星明則英豪用靈旗指則妖<hi>集作氛</hi>祲<lb/>
　　銷勁草可以受疾風盤根然後見利器苟非處劇<lb/>
　　何以用長況幽并少年燕趙竒士居常以紫騮自<lb/>
　　騁失意則白刃相批將領斯難是先才傑昭義軍<lb/>
　　節度副大使知節度事澤潞磁邢洺等州觀察制<lb/>
　　置使金紫光禄大夫檢校尚書左僕射兼潞州大<lb/>
　　都督府長史御火大夫上柱國彭城郡王食邑三<lb/>
<pb n="KR2k0040_WYG_113-11a"/>
　　百户劉悟天與忠誠人推敬讓藴孟賁之勇不以<lb/>
　　力聞避亷頗之强使之心伏是以居危邦而智免<lb/>
　　臨大節而功髙嘗見委於先朝屢作藩於右地朕<lb/>
　　以遼陽巨鎮自我底寧始欲撫之以仁然後示之<lb/>
　　以禮而守臣嬰疾幕吏擅權撓政行私虧恩剥下<lb/>
　　過為捶楚妄作威稜不均饗士之羊但養乘軒之<lb/>
　　鶴致兹擾變職此之由不有將材孰懲兒戯敷求<lb/>
　　朕志深謂汝諧是用拔竒式冀宣力升以亞相寵<lb/>
<pb n="KR2k0040_WYG_113-11b"/>
　　之上公俾光十乗之行以壯三軍之氣可檢校司<lb/>
　　空兼幽州大都督長史御史大夫充幽州契丹兩<lb/>
　　番經畧盧龍等使散官勲封如故<lb/>
　　唐宣宗授張允伸幽州節度使制<lb/>
　　門下統制方隅昭宣威略苟非績効之茂孰當委<lb/>
　　寄之權故開幕任青登壇拜信建置斯重古今為<lb/>
　　常幽州節度留後檢校左散騎常侍張允伸性禀<lb/>
　　誠明才推倜儻端已每存于忠孝嗜學早習乎天<lb/>
<pb n="KR2k0040_WYG_113-12a"/>
　　人偘然器能冠于戎籍自維城遥領留務在躬惟<lb/>
　　専報國之心以洽奉公之道節度既煥儉恪彌勤<lb/>
　　況遼陽甲兵之雄幽都控馭之逺假機謀以董雜<lb/>
　　俗資刑賞以靖朔隣由是錫鈇鉞之正名授喉舌<lb/>
　　之顯秩升以亞相示之殊榮於戯施令在嚴失之<lb/>
　　者則虐為仁由恵過之者則非所宜政不建法苛<lb/>
　　不隳制講武備以禦冦舉化條以育人服吾寵光<lb/>
　　佇爾休問可檢校工部尚書幽州節度使<lb/>
<pb n="KR2k0040_WYG_113-12b"/>
　　祭告文<lb/>
　　明英宗禱雨告北鎮廟文<lb/>
　　予奉天育民愧凉于徳致兹久旱災及羣生夙夜<lb/>
　　省躬中心惓切神司方鎮憂憫諒同雨農于晴宜<lb/>
　　在其手特兹致禱尚冀感通𢎞布甘霖用臻豐稔<lb/>
　　匪予之恵時乃神庥<lb/>
　　明憲宗告北鎮廟文<lb/>
　　國家欽奉神明聿嚴祀事所期黙運化機庇祐民<lb/>
<pb n="KR2k0040_WYG_113-13a"/>
　　庶乃近嵗以来或天時不順或地道欠寧或雷電<lb/>
　　失常雨晹爽侯或妖孽漸作疫癘交行逺近人民<lb/>
　　頻遭饑饉流離困苦痛何可言惕然於中罔知攸<lb/>
　　措惟神奠鎮一方民所恃頼睹兹災沴能不疚心<lb/>
　　是用特具香幣遺官祭告尚冀體上帝好生之徳<lb/>
　　鑒予憂元元之意斡旋造化𢎞闡威靈悍患禦災<lb/>
　　變禍為福庶㡬民生獲遂享報無窮惟神鑒之<lb/>
　　明孝宗禱雨告北鎮廟文<lb/>
<pb n="KR2k0040_WYG_113-13b"/>
　　伏自去年無雪今春無雨田苖未能播種民庶實<lb/>
　　相憂懼予甚兢惕用是側身修省䖍致禱祈惟神<lb/>
　　矜憫小民斡旋大造早霈甘霖以滋禾稼以濟民<lb/>
　　艱庶年有豐稔之祥則神亦享無窮之報<lb/>
　　明武宗平寧藩告鎮北廟文<lb/>
　　去嵗以来寧孽作逆命官致討逆黨就擒内變甫<lb/>
　　清中外底定匪承洪祐曷克臻兹因循至今未申<lb/>
　　告謝屬者四方多事水旱相仍餓莩載途人民困<lb/>
<pb n="KR2k0040_WYG_113-14a"/>
　　苦盜賊嘯聚勦捕未平修省咎由實深兢惕伏望<lb/>
　　神慈昭格幽贊化機災沴潛消禎祥叶應永庇生<lb/>
　　民<lb/>
　　明世宗即位告北鎮廟文<lb/>
　　惟神功參造化永鎮北土奠安民物兹予嗣承大<lb/>
　　統謹用告祭神其歆鑒佑我國家<lb/>
　　赦文<lb/>
　　魏文帝諭赦遼東<lb/>
<pb n="KR2k0040_WYG_113-14b"/>
　　告遼東元菟將校吏民逆賊孫權遭遇亂階因其<lb/>
　　先人刼略州郡遂成羣凶自擅江表含垢藏疾冀<lb/>
　　其可化故割地王權使南面稱孤位以上將禮以<lb/>
　　九命權親叉手北向稽顙假人臣之寵受人臣之<lb/>
　　榮未有如權者也狼子野心告令難移卒歸反覆<lb/>
　　背恩叛主滔天逆神乃敢僭號恃江湖之險阻王<lb/>
　　誅未加比年以来復逺遣船越渡大海多持貨物<lb/>
　　誑誘邊民邊民無知與之交闗長吏以下莫肯禁<lb/>
<pb n="KR2k0040_WYG_113-15a"/>
　　止至使周賀浮舟百艘沉滯津岸貿遷有無既不<lb/>
　　疑拒齎以名馬又使宿舒隨賀通好十室之邑猶<lb/>
　　有忠信陷君于惡春秋所書也今遼東元菟奉事<lb/>
　　國朝紆青拖紫以千百為數載纚垂纓咸佩印綬<lb/>
　　曽無匡正納善之言龜玉毀于匵虎兕出於匣是<lb/>
　　誰之過歟國朝為子大夫羞之昔狐突有言父教<lb/>
　　子貳何以事君䇿名委質貳乃辟也今乃阿順邪<lb/>
　　謀脇從姦惑豈獨父兄之教不詳子弟之舉習非<lb/>
<pb n="KR2k0040_WYG_113-15b"/>
　　而已哉若苖穢害田隨風烈火芝艾俱焚安能白<lb/>
　　别乎且又此事固然易見不及鑒古成敗書傳所<lb/>
　　傳也江南海北有萬里之限遼東君臣無怵惕之<lb/>
　　患利則義所不利貴則義所不貴此為厭安樂之<lb/>
　　居求危亡之禍賤忠貞之節重背叛之名蠻貊之<lb/>
　　長猶知愛禮以此事人亦難為顔且又宿舒無罪<lb/>
　　擠使入呉奉不義之使始與家訣涕泣而行及至<lb/>
　　賀死之日覆衆成山舒雖脱死魂魄離身何所逼<lb/>
<pb n="KR2k0040_WYG_113-16a"/>
　　迫乃至於此今忠臣烈將咸忿遼東反覆擕貳皆<lb/>
　　欲乗桴浮海期于肆意朕為天下父母加念天下<lb/>
　　新定既不欲勞動干戈逺涉大川費役如彼又悼<lb/>
　　邊陲遺餘黎民迷誤如此故遣郎中衞慎邵琩等<lb/>
　　且先奉詔示意若股肱忠良能効節立信以輔時<lb/>
　　君反邪就正以建大功福莫大焉儻恐自嫌已為<lb/>
　　惡逆所見染汙不敢倡言永懐伊感其諸與賊使<lb/>
　　交通皆赦除之與之更始<lb/>
<pb n="KR2k0040_WYG_113-16b"/>
　　詩<lb/>
　　魏武帝古樂府碣石篇<lb/>
　　東臨碣石以觀滄海水何澹澹山島竦峙木樹藂生<lb/>
　　百草豐茂秋風蕭瑟波濤涌起日月之行若出其<lb/>
　　中星漢燦爛若出其裏幸甚至哉歌以咏志<lb/>
　　梁元帝燕歌行<lb/>
　　燕趙佳人本自多遼東少婦學春歌黄龍戍北花<lb/>
　　如錦元菟城邊月似蛾如何此時别夫婿金覊翠<lb/>
<pb n="KR2k0040_WYG_113-17a"/>
　　毦徃交河聞言入漢去燕營怨妾愁心百恨生漫<lb/>
　　漫悠悠天未曉遥遥夜夜聴寒更自從異縣同心<lb/>
　　别偏恨同時成異節横波滿眼萬行啼翠眉乍歛<lb/>
　　千重結並海連天合不開那堪春日上春臺乍見<lb/>
　　逺舟如落葉遥看浮艇似行杯汀沙夜鶴嘯覊雌<lb/>
　　妾心無趣坐傷離翻嗟漢使音塵斷空傷賤妾燕<lb/>
　　南垂<lb/>
　　隋煬帝紀遼詩<lb/>
<pb n="KR2k0040_WYG_113-17b"/>
　　遼東海北翦長鯨風雲萬里清方當銷鋒散牛馬<lb/>
　　旋師宴鎬京前歌後舞振軍威飲至解戎衣判不<lb/>
　　徒行萬里去空道五原歸<lb/>
　　秉旄杖節定遼東俘馘變彛風清歌凱㨗九都水<lb/>
　　歸宴洛陽宫䇿功行賞不淹留全軍藉智謀詎似<lb/>
　　南宫複道上先封雍齒侯<lb/>
　　唐太宗遼城望月詩<lb/>
　　元菟月初明澄輝照遼碣映雲光暫隠隔樹光如<lb/>
<pb n="KR2k0040_WYG_113-18a"/>
　　綴魄滿桂枝圓輪虧鏡影缺臨城却影散帶暈重<lb/>
　　圍結駐蹕俯九都佇覩妖氛滅<lb/>
　　金世宗幸上京歌辭<lb/>
　　猗歟我祖聖矣武元誕膺明命功光于天拯溺救<lb/>
　　焚深根固蒂克開我後傳福萬世無何海陵滛昏<lb/>
　　多罪反易天道荼毒海内自昔肇基至於繼體積<lb/>
　　累之業淪胥且墜望戴所歸不謀同意宗廟至重<lb/>
　　人心難拒勉副樂推肆予嗣緒二十四年兢業萬<lb/>
<pb n="KR2k0040_WYG_113-18b"/>
　　㡬億兆庶姓懐保安綏國家閒暇廓然無事乃眷<lb/>
　　上都興帝之第屬兹来遊惻然予思風物減耗殆<lb/>
　　非昔時於鄊於里皆非初始雖非初始朕自樂此<lb/>
　　雖非昔時朕無異視瞻戀慨想祖宗舊宇屬屬音<lb/>
　　容宛然如睹童嬉孺慕厯厯其處壯嵗經行恍然<lb/>
　　如故舊嵗從遊依稀如昨歡誠契濶旦暮之若吁<lb/>
　　嗟濶别云胡不樂<lb/>
欽定盛京通志卷一百九<lb/>
</p>
<p>
</p>
  </div>
</body>
</text>
</TEI>
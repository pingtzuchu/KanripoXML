<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_091-1a"/>
欽定四庫全書<lb/>
欽定盛京通志卷八十七<lb/>
　　　孝義<lb/>
　　三國魏<lb/>
　　晉<lb/>
　　遼<lb/>
　　金<lb/>
　　元<lb/>
<pb n="KR2k0040_WYG_091-1b"/>
　　明<lb/>
　國朝<lb/>
<pb n="KR2k0040_WYG_091-2a"/>
欽定四庫全書<lb/>
欽定盛京通志卷八十七<lb/>
　　　孝義<lb/>
　　　<hi>臣</hi>等謹案聖王教孝以重倫明義以訓俗是以<lb/>
　　　表厥宅里樹之風聲<lb/>
　　盛京風俗醇厚<lb/>
　聲教所先前史孝義著聞若魏之王簡遼之耶律安<lb/>
　　　圖其可謂敦行不怠慕義無窮者歟金元迄明<lb/>
<pb n="KR2k0040_WYG_091-2b"/>
　　　代有可稱我<lb/>
　朝崇起教化扶植綱常其孝義著稱者可以光前可<lb/>
　　　以勸後謹志孝義第二十六<lb/>
<pb n="KR2k0040_WYG_091-3a"/>
欽定四庫全書<lb/>
欽定盛京通志卷八十七<lb/>
　　　孝義<lb/>
　　三國魏<lb/>
　　王簡元莬郡髙顯縣民也吏民叛令長熙為賊所<lb/>
　　殺簡負熙䘮星夜行致本州魏正元二年詔以簡<lb/>
　　忠節可嘉特拜為忠節都尉以旌殊行<lb/>
　　晉<lb/>
<pb n="KR2k0040_WYG_091-3b"/>
　　李信襄平人父敏避公孫度將家屬浮於海不知<lb/>
　　所終信出塞徧求不得越二十年不娶欲行䘮制<lb/>
　　服則疑父尚存遂欲終不聘娶燕國徐邈責之曰<lb/>
　　不孝莫大於無後可終身不娶乎乃娶妻生子屏<lb/>
　　逺房帷常如居䘮之禮悲鬱數年而卒子宣伯生<lb/>
　　不識父母及長蔬食哀戚恒如居三年之䘮以父<lb/>
　　祖皆不知存殁設木主事之詳見本志人物卷按<lb/>
　　　<hi>三國志公孫度傳裴松之註云敏將家屬入海而復與子相失未詳其故或舊史有誤姑存之</hi>
<pb n="KR2k0040_WYG_091-4a"/>
　　　<hi>以志闕疑</hi>
　　遼<lb/>
　　耶律安圖父迪里因建言立東丹王被誅安圖自<lb/>
　　㓜若成人居父䘮哀毁過禮見者傷之太宗屢加<lb/>
　　慰諭嘗曰此兒必為令器既長寡言笑重然諾動<lb/>
　　遵繩矩事母至孝以父死非罪未𦵏不預宴樂世<lb/>
　　宗在藩邸尤加憐恤太宗崩諸將欲立世宗以魯<lb/>
　　呼及夀安在朝猶豫未决時安圖直宿衛世宗宻<lb/>
<pb n="KR2k0040_WYG_091-4b"/>
　　召問計安圖曰大王聰安寛恕人皇王之嫡長先<lb/>
　　帝雖有夀安天下屬意多在大王今若不斷後悔<lb/>
　　無及安圖乃與北院大王斡南院大王吼等定計<lb/>
　　整軍召諸將奉世宗即位以安圖為腹心總知宿<lb/>
　　衛是嵗和于潢河横渡太后問安圖曰吾與汝有<lb/>
　　何隙安圖以父死為對太后黙然<hi>安圖國語解見吉林城池卷原</hi>
　　　<hi>作安摶魯呼解見人物卷原作李胡迪里解見名宦卷原作迭里今俱譯改  又按耶律斡耶</hi>
　　　<hi>律吼俱詳本志人物卷</hi>
<pb n="KR2k0040_WYG_091-5a"/>
　　耶律淵臨潢長夀人任奉聖州礬山監淵課耕稼<lb/>
　　勞來有方在軍十有五年與士卒同甘苦未嘗妄<lb/>
　　笞一人比休致親已殁即于縣西卜地以𦵏因家<lb/>
　　礬山哭必盡哀祭必盡敬一時士民皆化之<lb/>
　　張寳錦州人四世同居道宗嘉之令其子為三班<lb/>
　　祗候<lb/>
　　金<lb/>
　　耶律安禮系出約尼氏㓜孤事母以孝聞天眷初<lb/>
<pb n="KR2k0040_WYG_091-5b"/>
　　從元帥于山西遭母䘮冒大暑挽柩行千里餘哀<lb/>
　　毁骨立天徳間歴工部尚書被詔鞫韓王亨獄白<lb/>
　　無反狀海陵怒再遣李老僧殺亨於獄海陵將伐<lb/>
　　宋安禮宻諫忤海陵意罷為南京留守安禮嘗從<lb/>
　　帥府再伐宋寳貨人口一無所取時議賢之<hi>約尼解見</hi>
　　　<hi>人物卷原作遥輦今譯改</hi>
　　盧亨嗣字繼祖臨潢人彦倫之孫也初由祖廕得<lb/>
　　官以課最遷至定逺大將軍莒州刺史與弟亨益<lb/>
<pb n="KR2k0040_WYG_091-6a"/>
　　盡友愛之道大定十六年父璣為同知宣徽院當<lb/>
　　廕子亨嗣以讓弟弟早卒子兟兟㓜稚乃悉以舊<lb/>
　　業田宅奴畜與之<lb/>
　　翟巽貴徳州人章宗明昌元年詔賜絹十匹以旌<lb/>
　　其孝行<lb/>
　　舒穆嚕元字希明懿州路人七嵗䘮父號泣不食<lb/>
　　者數日年十三居母䘮如成人嘗為撃鞠戲馬踣<lb/>
　　歎曰生無兄弟而數乗此險適有不測奈何由是<lb/>
<pb n="KR2k0040_WYG_091-6b"/>
　　終身不復為之補樞宻院尚書省譯史遷監察御<lb/>
　　史同知淄川軍州事歴知濟南府卒生平寡言笑<lb/>
　　尚節儉居官自守不交權要人以是稱之<hi>舒穆嚕八旗姓</hi>
　　　<hi>原作石抹今譯改</hi>
　　趙仁榮忠愍公炳之子炳為郭琮郭叔雲所害<hi>詳見</hi>
　　<hi>人物卷趙炳傳</hi>事發琮叔雲皆伏誅命籍其家以付仁榮<lb/>
　　仁榮曰父為所害不共戴天之讐且所蓄之物皆<lb/>
　　取于民何忍受之帝乃别賜鈔二萬二千五百緡<lb/>
<pb n="KR2k0040_WYG_091-7a"/>
　　使治䘮具仁榮後仕至中書平章政事<lb/>
　　完顔鼎一名色埒黙字國器完顔彜之從兄也年<lb/>
　　二十以善戰知名貞祐中彜為元兵所虜母留豐<lb/>
　　州鼎事之甚謹彜在北大帥甚愛之嵗餘托以省<lb/>
　　母乞還大帥以卒監之至豐鼎乃與彜刧殺監卒<lb/>
　　奉彜母南奔既而失馬載以鹿車兄弟共挽南渡<lb/>
　　河宣宗竒之鼎以世官授都統未幾行夀泗元帥<lb/>
　　府事以彜自隨軍中事彜皆得預鼎病軍中李大<lb/>
<pb n="KR2k0040_WYG_091-7b"/>
　　和與方城鎮防軍葛宜翁相毆訴於彜彜知宜翁<lb/>
　　事不直量笞之宜翁死其妻訟之官彜久繋獄鼎<lb/>
　　入朝哀宗怪其瘦問卿寜以方城獄未决故耶吾<lb/>
　　今赦之矣未幾鼎卒上聞使馳赦彜曰有司奏汝<lb/>
　　以私忿殺人汝兄死失吾一名將今以汝兄故曲<lb/>
　　法赦汝他日汝奮發立功名始知我不妄赦矣彛<lb/>
　　後卒為良將死于難<hi>色埒黙國語解見忠節卷原作斜烈今譯改</hi>
　　劉慶祐錦州人有孝行明昌三年詔賜慶祐絹粟<lb/>
<pb n="KR2k0040_WYG_091-8a"/>
　　旌門閭復其身<lb/>
　　　謹按金史如完顔蘇埒史稱其居䘮廬墓至孝<lb/>
　　　昭然因其死節已載入忠節門是卷不更臚載<lb/>
　　　謹附識其孝行于卷<lb/>
　　元<lb/>
　　舒穆嚕昌齡興中人性至孝以廬墓特旌<hi>舒穆嚕八旗姓</hi>
　　　<hi>原作石抹今譯改</hi>
　　張洪範北京人親䘮廬墓三年詔旌之<lb/>
<pb n="KR2k0040_WYG_091-8b"/>
　　郭全遼陽人㓜䘮母哀戚如成人及壯父廷玉又<lb/>
　　卒倚廬三載啜粥面墨事繼母唐古氏孝繼母生<lb/>
　　四子皆㓜全躬耕奉養四子既長娶婦各求分析<lb/>
　　全不能止凡田廬器物皆取朽敝者奉繼母甘㫖<lb/>
　　無乏唐古氏卒全年六十餘哀毁廬墓詔旌其門<lb/>
　　孫秀實大寜人性剛毅喜周人急里中王仲和常<lb/>
　　託秀實貸富人鈔二千貧不能償逃去數年其親<lb/>
　　思之成疾秀實日饋米薪存問又為代償取劵還<lb/>
<pb n="KR2k0040_WYG_091-9a"/>
　　其親後命奴訪仲和使歸父子歡聚聞者莫不嗟<lb/>
　　嘆又有貸秀實鈔多至數千不能償者盡以劵還<lb/>
　　之事聞詔旌焉<lb/>
　　劉廷讓大寜人至順初北方兵起遇亂挈家走避<lb/>
　　山中有㓜弟方乳母王氏置于懐賊追急廷讓棄<lb/>
　　其子一手抱㓜弟一手扶母疾驅得免事聞旌之<lb/>
　　髙守質瀋陽人事親篤孝詔旌其門<lb/>
　　明<lb/>
<pb n="KR2k0040_WYG_091-9b"/>
　　尚忠義州人百户劉雄部軍景泰中敵入犯邊雄<lb/>
　　率忠力戰雄馬中箭死忠以已馬授之雄潰圍出<lb/>
　　忠亦幸得免人稱其義烈為難<lb/>
　　蘭英葢州軍人也成化九年隨總兵歐信出塞追<lb/>
　　敵敵因風縱火軍潰信馬中箭死英以馬授信信<lb/>
　　乃得出而英遂遇害巡撫李貢作碑表其義<lb/>
　　劉鼎遼陽人初喪生母嫡母姚氏撫之成化中任<lb/>
　　鴻臚序班姚氏殁鼎在京師聞訃奔至葬所悲哀<lb/>
<pb n="KR2k0040_WYG_091-10a"/>
　　廬墓負土築墳事聞旌表<lb/>
　　李用廣寜人生員𢎞治間母張氏卒既葬廬於墓<lb/>
　　側晨昏哭奠事聞旌之<lb/>
　　邵義鐵嶺人未婚父母皆亡義廬墓三年鄉人憫<lb/>
　　其孝勸之娶妻親迎畢不入房室復廬墓三年<lb/>
　　劉定遼陽人父玉任正千户以疾卒定悲哀廬墓<lb/>
　　事聞旌表<lb/>
　　吳裕廣寜衛人少孤母王氏教育之比長遊庠貢<lb/>
<pb n="KR2k0040_WYG_091-10b"/>
　　於禮部㑹母疾衣不解帶藥必先嘗母卒裕哀毁<lb/>
　　慘悴既殯廬於墓朝夕哭泣三年如一日後裕仕<lb/>
　　至和州判官年八十餘卒於家<lb/>
　　紀刺漢廣寜衛人五嵗䘮母及長父聰病篤思肉<lb/>
　　乃割股煎湯以進父遂愈六載乃故廬墓三年撫<lb/>
　　臣書孝行扁以旌其門<lb/>
　　史璠廣寜衛人天性和平樂聴善言母病朝夕侍<lb/>
　　立病篤益勤苦夜不就枕及母卒行古䘮禮倚廬<lb/>
<pb n="KR2k0040_WYG_091-11a"/>
　　中門絶酒肉逺帷薄三年不出給事中賀欽作倚<lb/>
　　廬記表之<lb/>
　　文淵葢州衛人居父母喪哀毁盡禮先後廬墓六<lb/>
　　年仕至陳州知州髙陵吕柟銘其墓<lb/>
　　李光祖遼陽人父敏以學行稱正徳間敏以疾卒<lb/>
　　光祖三日不食哀毁踰節比𦵏廬墓三年<lb/>
　　程錤廣寜衛人太學生母病日侍湯藥夜不解衣<lb/>
　　母轉病痢錤聞醫者言糞甘滑者不治錤嘗之果<lb/>
<pb n="KR2k0040_WYG_091-11b"/>
　　甘悲號幾死母旋卒值鄰家失火風急勢迫錤撫<lb/>
　　棺號曰萬一不虞與母俱焚耳忽焉風反火滅人<lb/>
　　以為孝感所致<lb/>
　　姜節金州衛人父早亡正徳間母周氏病節日夕<lb/>
　　拜禱因獨宿戒酒肉宻刲股和羔奉母食之遂愈<lb/>
　　至九十餘無恙<lb/>
　　宫守禮寜逺衛人生員性端謹好古守禮父思問<lb/>
　　病衣不解帶藥必親嘗及卒廬墓三年有白雀來<lb/>
<pb n="KR2k0040_WYG_091-12a"/>
　　巢於墓上事繼母尤謹朝夕率妻拜問繼母初欲<lb/>
　　改適感其孝遂止與鄉人飲守禮在坐少長莫敢<lb/>
　　諠譁其風動流俗如此嘉靖間守臣上其事詔旌<lb/>
　　其門<lb/>
　　朱國禎廣寜衛人父殁居䘮盡禮力營葬事治墳<lb/>
　　塋松楸鬰然皆手植也結廬墓側朝夕哭奠如初<lb/>
　　比終制羸瘠而死妻劉氏艾年守志撫孤成立同<lb/>
　　時節孝並稱<lb/>
<pb n="KR2k0040_WYG_091-12b"/>
　　葉洪廣寜衛人㓜孤依母度日嘉靖間母病思食<lb/>
　　肉麫餅不能辦乃傭于人得麫一升又苦無肉遂<lb/>
　　刲股肉以進母病即愈<lb/>
　　趙堂廣寜人父母先後俱病甚堂刲股進食病咸<lb/>
　　愈<lb/>
　　王斌開原衛人母聞氏久病無方可療斌向土神<lb/>
　　廟祈祝乃割肋取肝一片煎湯以進母食之病即<lb/>
　　愈斌亦無恙<lb/>
<pb n="KR2k0040_WYG_091-13a"/>
　　周顯時葢州衛人父愛㓜子臨終以三千金私與<lb/>
　　之及卒顯時廬墓三年終身篤友于之誼若勿知<lb/>
　　予金事者後官至總兵<lb/>
　　李慶錦州人官百戸四世百口同居慶年百餘嵗<lb/>
　　人咸重其齒徳同郡張寳亦四世同居一時義之<lb/>
　國朝<lb/>
　　繆鴻業海城人親殁廬墓知縣王沛恂嘉其孝書<lb/>
　　忠孝節義四大字於學宫之壁而以鴻業廬墓事<lb/>
<pb n="KR2k0040_WYG_091-13b"/>
　　註孝字下以奬之<lb/>
　　鐵範金字式之承徳縣人性至孝母疾篤範金親<lb/>
　　侍湯藥衣不解帶一夕母忽昏絶範金以暮夜難<lb/>
　　于延醫遂割腕肉以進母立甦丁丑範金成進士<lb/>
　　選庶常授翰林院檢討尋擢江南學政未至卒<lb/>
　　祁祖西正白旗人素有孝行母殁廬墓三年康熙<lb/>
　　五十二年<lb/>
　旌表<lb/>
<pb n="KR2k0040_WYG_091-14a"/>
　　　王瓚奉天人事親孝乾隆六年<lb/>
　旌表<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0040_WYG_091-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷八十七<lb/>
</p>
<p>
</p>
  </div>
</body>
</text>
</TEI>
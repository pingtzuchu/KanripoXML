<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_061-1a"/>
欽定四庫全書<lb/>
欽定盛京通志卷五十七<lb/>
　　　名宦<hi>五</hi>
　國朝<lb/>
<pb n="KR2k0040_WYG_061-2a"/>
　欽定四庫全書<lb/>
　欽定盛京通志卷五十七<lb/>
　　　　名宦<hi>五</hi>
　　國朝<lb/>
　　　烏庫禮姓扎庫塔滿洲鑲白旗人年十六即効力<lb/>
　　　戎行入關破流賊李自成屢著戰功順治十五年<lb/>
　　　授<lb/>
　　盛京總管<lb/>
<pb n="KR2k0040_WYG_061-2b"/>
賜鞍馬<lb/>
聖祖仁皇帝康熈元年改總管為將軍仍以烏庫禮任之<lb/>
　　　是年疏陳所屬兵丁宜定更番直役之例以均勞<lb/>
　　　逸<lb/>
詔如所請先是<lb/>
　　盛京設户禮工三部侍郎等官而兵民獄訟悉𨽻其<lb/>
　　事於總管未設刑部至是烏庫禮請增設疏下廷議<lb/>
　　　始設刑部侍郎以下等員四年四月以疾卒於任<lb/>
<pb n="KR2k0040_WYG_061-3a"/>
　　　烏庫禮居官清慎時初設将軍辦理奉天旗民事<lb/>
　　　宜俱有條理旗民俱稱其名<lb/>
　　　巴海姓𤓰爾佳滿洲鑲藍旗人沙爾瑚達長子也<lb/>
　　　初任佐領順治十四年授秘書院侍讀學士十六<lb/>
　　　年襲父一等男爵<lb/>
世祖章皇帝諭吏部曰寧古塔係邊疆要地沙爾瑚達駐<lb/>
　防年乆甚得人心今已病故其子巴海素著勤慎堪代<lb/>
　其父授為寧古塔總管十七年俄羅斯犯邊境巴海同<lb/>
<pb n="KR2k0040_WYG_061-3b"/>
　　　副都統尼哈哩等率兵至黑龍江松花江交會處<lb/>
　　　偵賊在費雅喀西境即疾趨使犬部界分布舟師<lb/>
　　　潛伏江隈賊船踵至合擊之賊敗郤棄船登岸竄<lb/>
　　　走巴海督兵追戰斬六十餘級溺水死者甚衆獲<lb/>
　　　其船及鎗礟軍器因招降費雅喀百二十餘户叙<lb/>
　　　功加一雲騎尉康熙元年改總管為將軍仍以巴<lb/>
　　　海任之十年<lb/>
聖祖詣盛京<lb/>
<pb n="KR2k0040_WYG_061-4a"/>
召巴海問寧古塔及瓦爾喀瑚爾哈人民風俗<lb/>
諭曰朕向聞爾賢能今益知爾矣費雅喀赫哲雖服然其<lb/>
　性暴戾當廣布教化多方訓迪俄羅斯雖云投誠當加<lb/>
　意防禦訓練士馬整備器械毋墮狡計爾膺邊方重任<lb/>
　尚其黽勉以報朕知遇之恩初邊境蒙古有墨爾哲勒<lb/>
　　　氏者累世輸貢至是巴海招之其長扎努喀布克<lb/>
　　　托等願率衆内移巴海請安輯于寧古塔附近地<lb/>
　　　設佐領四十以扎努喀布克托及諸族屬任之分<lb/>
<pb n="KR2k0040_WYG_061-4b"/>
　　　轄其衆號為新滿洲十三年冬巴海率諸佐領入<lb/>
覲<lb/>
頒賚有差<lb/>
聖祖特賜巴海黑狐裘貂朝衣各一襲十七年<lb/>
諭奬巴海暨副都統安珠瑚實心任事撫輯新滿洲户咸<lb/>
　令得所各予一等輕車都尉兼一雲騎尉世職二十一<lb/>
　　　年巴海疏言巡緝採葠官兵宜分别所獲多寡定<lb/>
　　　奬賞之例<lb/>
<pb n="KR2k0040_WYG_061-5a"/>
聖祖諭部曰盗採者緝獲視所獲多寡議叙甚為允當其<lb/>
　非葠而孑身採捕他物者毋得妄拘並詳議著為令時<lb/>
聖祖幸吉林旋蹕<lb/>
諭巴海以吉林兵丁勞苦宜加憐憫<lb/>
命除捕鷹取魚諸徭役俾勤耕種二十二年以奏報田禾<lb/>
　　　歉收分數不實經部臣議以革世職<lb/>
聖祖諭曰巴海遷移新滿洲不可謂無功應仍令襲三等<lb/>
　輕車都尉世職惟罷其将軍任三十五年卒<lb/>
<pb n="KR2k0040_WYG_061-5b"/>
賜祭葬如例巴海父子俱鎮守吉林寧古塔綏輯有方深<lb/>
　　　得民心<lb/>
　　　薩布蘇姓富察滿洲鑲黄旗人順治初年由驍騎<lb/>
　　　校擢協領皆在吉林康熈十六年四月<lb/>
聖祖仁皇帝以長白山為本朝<lb/>
肇迹發祥宜崇秩祀<lb/>
勅遣内大臣覺羅武穆納侍衛費雅什塞䕶禮索鼐前往<lb/>
　　　瞻視至吉林欲選曾往者導引弗可得寧古塔将<lb/>
<pb n="KR2k0040_WYG_061-6a"/>
　　　軍巴海令薩布蘇率兵二百攜糧三月以隨循温<lb/>
　　　徳亨河陸行七日至札倫果河復乗舟由斡穆呼<lb/>
　　　河逆流二日至佛多和河順流一日抵額音陸路<lb/>
　　　為林所阻翼日薩布蘇率兵伐木開路行三十餘<lb/>
　　　里陟山巔升樹而望又行數里登高峯望之遣人<lb/>
　　　還告武穆納等望見片片白光即長白山計相距<lb/>
　　　止百餘里矣武穆納等後一日至復開路行一日<lb/>
　　　詰朝又行雲霧塞徑恍惚有鶴鳴六七聲尋聲疾<lb/>
<pb n="KR2k0040_WYG_061-6b"/>
　　　走因得鹿蹊密林叢翳進至山麓跪誦<lb/>
勅旨畢雲霧忽開有路可登半山石砌若平臺五峰環拱<lb/>
　　　南一峯稍下如門山水左流有松花江右流為大<lb/>
　　　小額音河中潭不流者周三十餘里由潭邊陟山<lb/>
　　　五十餘丈香樹紛郁黄花燦爛徧地積雪即向所<lb/>
　　　望見片片白光也薩布蘇曰此地人跡罕到不宜<lb/>
　　　乆留遂叩拜而返有羣鹿自山奔墜時竚立視者<lb/>
　　　七人鹿適仆其七薩布納謂武穆蘓曰此山靈所<lb/>
<pb n="KR2k0040_WYG_061-7a"/>
　　　贈也令從者縶之以行不數十步囬首瞻望已雲<lb/>
　　　霧漫山矣仍由額音行十五日乃還吉林武穆納<lb/>
　　　等還奏十七年擢薩布蘓寧古塔副都統二十一<lb/>
　　　年將討俄羅斯遣薩布蘓往視水陸路徑是年建<lb/>
　　　木城于黑龍江呼瑪爾二處調寧古塔兵一千五<lb/>
　　　名往造戰船運礟具以薩布蘓同将軍巴海統之<lb/>
　　　二十二年薩布蘓與巴海奏言黑龍江呼瑪爾距<lb/>
　　　雅克薩城尚逺若駐兵兩處則勢分道阻且過雅<lb/>
<pb n="KR2k0040_WYG_061-7b"/>
　　　克薩有尼布楚等城羅刹倘水陸運糧增兵救援<lb/>
　　　更難為計宜乗其積貯未備速行征勦一俟造船<lb/>
　　　畢度七月初旬能抵雅克薩即統兵直薄城下疏<lb/>
　　　入<lb/>
聖祖諭曰寧古塔兵未諳行軍紀律将軍與副都統又不<lb/>
　能齊心巴海可留守吉林薩布蘓同寧古塔副都統瓦<lb/>
　禮祐領兵前往俟抵彼相度形勢奏請酌行尋允王大<lb/>
　　　臣等議額蘇哩在黒龍江呼瑪爾之間可以藏船<lb/>
<pb n="KR2k0040_WYG_061-8a"/>
　　　且有田隴舊跡宜建木城令薩布蘓瓦禮祜統兵<lb/>
　　　駐守十月以薩布蘓為黑龍江将軍十一月疏言<lb/>
　　　前自羅刹来歸之宜畨鄂噶番錫圗頒三人効力<lb/>
　　　勤勞宜與新投誠之吉禮固哩鄂佛那西等酌給<lb/>
　　　官職以示鼓勵得<lb/>
㫖授宜番驍騎校餘授七品官其新投誠之鄂佛那西等<lb/>
賜裘帽令馳驛赴薩布蘓軍前酌遣招撫二十三年二月<lb/>
　　　疏報宜番等抵羅刹界招撫二十一人以歸二十<lb/>
<pb n="KR2k0040_WYG_061-8b"/>
　　　四年五月薩布蘓等軍于雅克薩城南集戰船於<lb/>
　　　城東南列紅衣礟于城北夾攻之先積柴城下為<lb/>
　　　焚城狀城中大驚其頭目額哩克舍窮蹙乞降先<lb/>
　　　是薩布蘓等屢奉<lb/>
聖祖恩諭行軍不可多行殺戮至是與朋春等宣<lb/>
上恩徳額哩克舍垂涕稽顙謝引六百餘人徙去我軍毁<lb/>
　　　雅克薩城捷<lb/>
聞<lb/>
<pb n="KR2k0040_WYG_061-9a"/>
聖祖諭議政王大臣曰大兵迅速征行破四十年盤踞之羅刹<lb/>
　於數日之間今雅克薩城雖已克取防禦决不可疎應<lb/>
　于何地駐兵彈壓其速議具奏尋<lb/>
允所議以副都統温岱那秦駐守黑龍江薩布蘓移駐墨<lb/>
　　　爾根建城防禦二十五年正月薩布蘓奏偵知羅<lb/>
　　　刹復至雅克薩築城盤踞請于氷消時督修戰艦<lb/>
　　　相機進勦<lb/>
聖祖諭曰羅刹復築雅克薩城若不速行撲滅勢必積糧<lb/>
<pb n="KR2k0040_WYG_061-9b"/>
　堅守圗之不易其令薩布蘓暫停墨爾根處兵遷移家<lb/>
　口速修船艦統寧古塔等處兵赴勦其黑龍江城酌留<lb/>
　奉天兵守之八月薩布蘓奏言臣等圍雅克薩城已三<lb/>
　　　面掘壕築壘壕外置木樁鹿角分汛防禦城西對<lb/>
　　　江另設一軍于未流澌時泊船東西兩岸令堵截<lb/>
　　　尼布楚援兵至流澌時即藏船上流之港内以資<lb/>
　　　守禦九月俄羅斯察罕汗遣使上疏納欵乞撤雅<lb/>
　　　克薩之圍<lb/>
<pb n="KR2k0040_WYG_061-10a"/>
聖祖諭以别遣使来議地界<lb/>
命薩布蘓撤圍城兵列艦結營二十八年四月俄羅斯使<lb/>
　　　臣費耀多囉等至尼布楚與内大臣索額圗等定<lb/>
　　　議令俄羅斯自毁雅克薩城徙其人去以吉爾巴<lb/>
　　　齊河北岸為彼界立碑垂示久逺二十九年薩布<lb/>
　　　蘓以前此索倫總管安珠瑚等所種官田二千餘<lb/>
　　　晌分給墨爾根兵丁屯種三十一年同寧古塔将<lb/>
　　　軍佟寳奏建齊齊哈爾城及白都訥木城以科爾<lb/>
<pb n="KR2k0040_WYG_061-10b"/>
　　　沁所進獻之錫伯卦勒察達瑚哩壯丁萬四千有<lb/>
　　　竒分駐二城編佐領𨽻上三旗並設防守尉防禦<lb/>
　　　等官先是有黙爾哲勒屯長扎努喀布克托請内<lb/>
　　　附因于墨爾根編四十佐領號為新滿洲三十四<lb/>
　　　年薩布蘓奏于墨爾根兩翼各設一學設助教選<lb/>
　　　新滿洲及錫伯索倫達瑚哩每佐領下幼童一名<lb/>
　　　教習書義是為黑龍江建學之始薩布蘓為将軍<lb/>
　　　在任年乆經理地方事務諳練明敏深得軍民之<lb/>
<pb n="KR2k0040_WYG_061-11a"/>
　　　心其平定羅刹及建興黑龍江學時稱其有文武<lb/>
　　　幹濟之才<lb/>
　　　沃内姓性佳滿洲正黄旗人順治三年隨端重親<lb/>
　　　王博洛征明屢立戰功授一等輕車都尉世職康<lb/>
　　　熙十二年擢<lb/>
　　盛京将軍撫兵恤民繕治城郭並<lb/>
　　奏設各城防禦得<lb/>
㫖允行沃内在任數年訓練士卒嚴整有節制十四年察<lb/>
<pb n="KR2k0040_WYG_061-11b"/>
　　　哈爾布爾尼叛<lb/>
聖祖命沃内同寧古塔将軍巴海固守邊界境内晏然<lb/>
　　　安珠瑚姓瓜爾佳滿洲正黄旗人先世居蘇完父阿<lb/>
　　　喇穆任佐領順治元年隨睿親王多爾衮至山海<lb/>
　　　闗擊流賊李自成力戰陣亡<lb/>
恩加雲騎尉世職尋令安珠瑚襲隨征湖南山東及舟山<lb/>
　　　海賊屢立戰功康熈六年擢寧古塔副都統十年<lb/>
　　　増設吉林烏拉副都統調安珠瑚任之時安珠瑚<lb/>
<pb n="KR2k0040_WYG_061-12a"/>
　　　與寧古塔將軍巴海奏遷松花江新滿洲扎努喀<lb/>
　　　布克托等各姓户口於所屬境内編四十佐領令<lb/>
　　　扎努喀等分轄其衆十七年<lb/>
聖祖諭巴海暨安珠瑚實心任事撫輯新滿洲户口咸令<lb/>
　　　得所下部議叙旋擢<lb/>
　　盛京将軍十九年疏請裁金州巡檢改為金州營設<lb/>
　　　守備千總等官以招徕民户五百餘丁選兵百分<lb/>
　　　習騎射標鎗鳥鎗又請于沿邊展界二十餘里設<lb/>
<pb n="KR2k0040_WYG_061-12b"/>
　　　柵隘口移兵防守疏並下部議行二十一年<lb/>
聖祖詣盛京<lb/>
巡行邊地見立界處枯骨多暴露者<lb/>
諭安珠瑚徧察瘞之二十二年以疾乞休安珠瑚任将軍<lb/>
　　　時繕城郭興屯田招来逺人興利除弊皆有成效<lb/>
　　　至今旗民追念其徳感佩不已<lb/>
　　　張尚賢遼東人順治十一年知遼陽府事時<lb/>
　　國初新設有司地方遼濶多招来流徙之民尚賢拊<lb/>
<pb n="KR2k0040_WYG_061-13a"/>
　　循有道一二年中遂致殷富後陞奉天府尹凡新<lb/>
　　設州縣皆遵尚賢教令户口日増民人樂業去官<lb/>
　　後遼人為立祠于城西嵗時祀之<lb/>
　　王國安葢平人康熙二十八年任奉天府尹廉静<lb/>
　　不擾三十七年再任晉兵部左侍郎卒入名宦先<lb/>
　　是國安撫浙省整飭漕務清理𣙜税革陋規建隄<lb/>
　　閘具有條制杭城兵民雜處營債素為重累國安<lb/>
　　捐金代償焚劵息争浙人徳之亦祠名宦<lb/>
<pb n="KR2k0040_WYG_061-13b"/>
　　王克寛漢軍正白旂人少聰穎兼通滿漢文字<lb/>
　國初授尚陽堡四品官凡以罪徙者皆𨽻焉克寛除<lb/>
　　科𣲖濟貧苦一時流移之人咸得其所及奉天建<lb/>
　　郡縣流徙俱赦為民克寛改授佐領尤善其職常<lb/>
　　命子國卿建養生堂安置孤貧施粥及棺木及僱<lb/>
　　乳嫗育嬰孩凡受生全之恵者不可殫述<lb/>
　　徐廷璽漢軍正白旗人康熙三十四年任奉天府<lb/>
　　丞次年擢任府尹有幹濟才抑奸暴扶善良振興<lb/>
<pb n="KR2k0040_WYG_061-14a"/>
　　禮讓旗民大和至今稱良吏者猶不忘徐府尹云<lb/>
　　吕履恒河南新安人進士康熙五十年任奉天府<lb/>
　　府丞奉天兩府科歲考例以府丞代其事履恒簡<lb/>
　　拔寒素接引後學考道論文無倦意一時士子鼓<lb/>
　　舞奮興文風大振刻有留都文萃内多觀風月課<lb/>
　　賞識之作至今傳誦不衰<lb/>
　　梁世勲陜西三原人康熙時為奉天治中時有防<lb/>
　　禦兵借住民房之議世勲視屋大小均給之又編<lb/>
<pb n="KR2k0040_WYG_061-14b"/>
　　為保伍調置有法民賴以安<lb/>
　　范時崇漢軍鑲黄旗人忠貞公承謨子也康熙二<lb/>
　　十三年任遼陽州知州寛簡愛民凡徵收錢糧並<lb/>
　　無火耗時議撥民屯田民多遷徙時崇以本境地<lb/>
　　屯種有餘請不他徙以故遼陽州民得安生業後<lb/>
　　陞浙閩總督有惠政閩人思之從祀道山忠貞公<lb/>
　　祠又劉貞胡祚逺陳學海先後任遼陽俱有徳政<lb/>
　　百姓奉牌祀本州城隍廟<lb/>
<pb n="KR2k0040_WYG_061-15a"/>
　　　劉文亮漢軍鑲黄旗人順治十五年襲父承義佐<lb/>
　　　領仍駐錦州招民十八年設府州縣康熙元年以<lb/>
　　　孔允檜知錦縣事邑人以文亮父子乆蒞兹土並<lb/>
　　　有恵澤不忍他属凡訟獄者猶奔控于文亮曰非<lb/>
　　　劉青天不能决府尹徐繼煒以<lb/>
聞奉<lb/>
㫖以文亮帶佐領銜兼知錦縣而調孔允檜于開原文亮<lb/>
　　　莅任招民入籍為之度邑居給牛種課勤惰而勸<lb/>
<pb n="KR2k0040_WYG_061-15b"/>
　　　相之縣境多旗莊侵占地文亮正其畛界為民立<lb/>
　　　印冊預杜侵奪故無兼併之患又設義學延師以<lb/>
　　　教文風自此始振有上駟院總管因緝逃盜妄繫<lb/>
　　　邊民數百入關文亮聞之兼程追及之於永平與<lb/>
　　　争是非繫者乃歸至今父老猶能道其事<lb/>
　<lb/>
　<lb/>
　欽定盛京通志卷五十七<lb/>
</p>
<p>
</p>
  </div>
</body>
</text>
</TEI>
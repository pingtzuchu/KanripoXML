<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_096-1a"/>
欽定四庫全書<lb/>
欽定盛京通志卷九十二<lb/>
　　　仙釋<lb/>
　　後漢<lb/>
　　金<lb/>
　　元<lb/>
　　明<lb/>
　國朝<lb/>
<pb n="KR2k0040_WYG_096-2a"/>
欽定四庫全書<lb/>
欽定盛京通志卷九十二<lb/>
　　　仙釋<lb/>
　　　<hi>臣</hi>等謹案隋虞綽銘遼比之蓬瀛仙都明文貴<lb/>
　　　亦稱為招提勝境以故前代頗傳有仙釋之蹟<lb/>
　　　雖其事或涉俶詭然魏收志釋老范蔚宗傳方<lb/>
　　　術仙釋之志亦纂述所不廢也謹志仙釋第三<lb/>
　　　十一<lb/>
<pb n="KR2k0040_WYG_096-3a"/>
欽定四庫全書<lb/>
欽定盛京通志卷九十二<lb/>
　　　仙釋<lb/>
　　後漢<lb/>
　　丁令威遼東人學道於太平府靈波山後化鶴來<lb/>
　　集於遼陽華表柱歌曰有鳥有鳥丁令威去家千<lb/>
　　載今來歸城郭如故人民非何不學仙塜纍纍又<lb/>
　　搜神記云遼東城門有華表柱忽有一白鶴集柱<lb/>
<pb n="KR2k0040_WYG_096-3b"/>
　　頭時有少年舉弓欲射之鶴乃飛去徘佪空中而<lb/>
　　言如是遂高上冲天今遼東諸丁氏云其先世有<lb/>
　　升仙者不知名字<lb/>
　　帛和字仲理遼東海州人初入地肺山師事董奉<lb/>
　　又到西城山事王君王君與和大道訣曰往北山<lb/>
　　石室中熟視北壁當見壁有文字則得道矣仲理<lb/>
　　視壁三年乃見文字後入林慮山為地仙相傳謂<lb/>
　　既成神丹作金以濟窮民云<hi>按水經注神仙傳等書皆作帛仲理晉時</hi>
<pb n="KR2k0040_WYG_096-4a"/>
　　　<hi>有帛道猷帛本古姓舊志誤作白仲理林慮山或作徐無山</hi>
　　金<lb/>
　　王予可字南雲遼西人父本軍校南雲亦常預籍<lb/>
　　年三十大病後忽發狂能把筆作詩文及說世外<lb/>
　　恍惚事南渡後游上蔡為人軀幹雄偉貌亦奇古<lb/>
　　戴青葛巾項後垂雙帶狀若牛耳一金縷環在頂<lb/>
　　額之間兩頰以青湼之指為翠靨衣長不能掩脛<lb/>
　　故時有哨腿王之目落魄嗜酒每入城市人爭以<lb/>
<pb n="KR2k0040_WYG_096-4b"/>
　　酒食遺之夜宿土室中人或問以故事其應如響<lb/>
　　諸所引書皆世所無有烹茶詩云簾捲緑隂花外<lb/>
　　月玉山冰雪醉扶翁凌霄花詩云啼鳥倒啣金羽<lb/>
　　舞驚蛇斜傍玉簾飛張伯玉與之游最狎壬辰兵<lb/>
　　亂有軍將欲挈之北歸館於州之瑞雲觀南雲明<lb/>
　　日見將領自言云我不能住君家瑞雲觀也越三<lb/>
　　日卒後有見之淮上者見大金國志<hi>按元好問中州集劉祁歸</hi>
　　　<hi>潛志又稱王予可係河東人</hi>
<pb n="KR2k0040_WYG_096-5a"/>
　　王元粹字子正平州人系出遼世衣冠年十八九<lb/>
　　作詩有高趣性習専固世事不以累其業流寓襄<lb/>
　　陽遭亂隻身北歸寄食燕中遂為黄冠主太極道<lb/>
　　院其卒也淄川楊叔能挽之有五言造平淡隻影<lb/>
　　臥黄昬之句<lb/>
　　元<lb/>
　　劉秉忠本瑞州人<hi>按瑞州今廣寧縣境</hi>因曾祖官邢州徙家<lb/>
　　焉初名侃字仲晦少補邢臺節度使令史慨然投<lb/>
<pb n="KR2k0040_WYG_096-5b"/>
　　筆去𨼆武安山中遂從浮屠法更名子聰後游雲<lb/>
　　中留居南堂寺世祖在潛邸時海雲禪師被召過<lb/>
　　雲中聞其博學多材藝邀與俱入見應對稱㫖屢<lb/>
　　承顧問秉忠於書無所不讀尤邃於易及邵氏經<lb/>
　　世書至於天文地理律厯三式六壬遁甲之屬無<lb/>
　　不精通世祖正大位一時規模制作皆所草定賜<lb/>
　　第奉先坊拜光禄大夫太保參領中書省事至元<lb/>
　　十一年扈從至上都築精舍於南屏山居之秋八<lb/>
<pb n="KR2k0040_WYG_096-6a"/>
　　月無疾端坐而逝<hi>按劉秉忠在元既以勲名顯貴位至師保本不當以釋日之然</hi>
　　　<hi>其始也寄跡禪林其没也亦以禪脫是終始以禪悅者也故仍志之仙釋</hi>
　　明<lb/>
　　張三丰遼東懿州人名全一一名君寶三丰其號<lb/>
　　也生有異質龜形鶴骨大耳圓目鬚髯如㦸以其<lb/>
　　不飾邊幅又號張邋遢洪武初入武當山修煉寒<lb/>
　　暑惟一衲一蓑或處窮寂或游市井或數日一食<lb/>
　　或數月不食浩浩自得書經目不忘有問之者終<lb/>
<pb n="KR2k0040_WYG_096-6b"/>
　　日不答若與論三教經書則吐辭滚滚皆本道徳<lb/>
　　忠孝行則一日千里靜則暝目旬日太祖聞其名<lb/>
　　嘗遣三山道士訪之不至其在揚州咏瓊花詩云<lb/>
　　瓊枝玉樹屬仙家未識人間有此花清致不沾凡<lb/>
　　雨露高標猶帶古烟霞厯年既久何曾老舉世無<lb/>
　　雙莫浪誇便欲載回天上去擬從博望借靈槎葢<lb/>
　　自况也既而羽化於甘州張指揮園中復屢見他<lb/>
　　處或言三丰金時人元初與劉秉忠同師後學道<lb/>
<pb n="KR2k0040_WYG_096-7a"/>
　　於鹿邑之太清宫說鈴云今西域入貢者猶見為<lb/>
　　台吉供養云然皆不可考<lb/>
　　黄花老人不知所從來天順中居葢州山寺有道<lb/>
　　術修煉數年一旦鶴來即乗之以去後人因名其<lb/>
　　地為伴仙山<lb/>
　　馬真一河南人年百餘歲矣明季居廣寧之北鎮<lb/>
　　廟中採蘑菇拾野果為食會廣寧大旱經畧袁崇<lb/>
　　煥使禱雨立應後去之山海闗與士人談經論藝<lb/>
<pb n="KR2k0040_WYG_096-7b"/>
　　剖決如流為人言休咎率奇驗後不知所終<lb/>
　　連姓僧葢平人成化間約百歲不計飢飽毎與羣<lb/>
　　兒戲於市歲旱祈雨輒應將死先以時日告人後<lb/>
　　有人自南來者遇之於途計其日即僧死之次日<lb/>
　　雪庵居千山香巖寺生有異質殁有舍利其葬處<lb/>
　　至今呼為雪庵塔<lb/>
　　行榮遼陽人精通禪理經史子集無不究覽尤深<lb/>
　　於詩律編註大藏釋音寳鏡凡十卷辛苦三十年<lb/>
<pb n="KR2k0040_WYG_096-8a"/>
　　始成<lb/>
　　馬禪居遼陽清風寺相貌竒古每夜環走首山喃<lb/>
　　喃三匝東方始白今寺中塑像在焉<lb/>
　國朝<lb/>
　　古林湖廣長沙人朱氏子既而為僧居奉天諸刹<lb/>
　　康熙乙亥十月忽延僧俗至囑以後事夜半歸方<lb/>
　　丈留偈端坐而逝衆用僧法荼毘之現金色毘盧<lb/>
　　像從辰至午衣文數珠儼然可辨古林說法時有<lb/>
<pb n="KR2k0040_WYG_096-8b"/>
　　一顛僧相往來古林甚敬之人問其故古林曰此<lb/>
　　人行甚深吾不及也後此僧至村堡中覔車輪一<lb/>
　　具端坐輪上須臾火發與輪俱化至今相傳為異<lb/>
　　碧庵㓜不茹葷出家居保安寺能前知荼毘日火<lb/>
　　光中現觀音大士像及樓閣獅象種種異境人咸<lb/>
　　異之<lb/>
　　顛僧廣寧人不知姓名頗顛常與羣兒戲或畫兒<lb/>
　　掌中使拳之放拳則雷聲殷然兒輩往往乞雷以<lb/>
<pb n="KR2k0040_WYG_096-9a"/>
　　為笑樂又能煑石為糧或與羣兒食之以為味如<lb/>
　　芋也善醫請療者身到即愈後一難産家延之僧<lb/>
　　不肯行强之至門而婦遂産僧頂暴裂濃血不止<lb/>
　　每悵然曰吾行已壞真寃孽也從此不復至人家<lb/>
　　來就醫者或以濃血塗之往往而愈後不知所終<lb/>
　<lb/>
　<lb/>
　<lb/>
<pb n="KR2k0040_WYG_096-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盛京通志卷九十二<lb/>
</p>
<p>
</p>
  </div>
</body>
</text>
</TEI>
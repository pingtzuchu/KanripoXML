<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_026-1a"/>
欽定四庫全書<lb/>
欽定盛京通志巻二十二<lb/>
　　　星土<lb/>
　　尾箕分野圖<lb/>
　　躔次分野宿度長短<lb/>
　　星宿宫位釋義<lb/>
　　其尾形數<lb/>
　　分星外占<lb/>
<pb n="KR2k0040_WYG_026-2a"/>
　欽定四庫全書<lb/>
　欽定盛京通志巻二十二<lb/>
　　　　星土<lb/>
　　　　<hi>臣</hi>等謹案分野之説自古有之推星定度經緯<lb/>
　　　　昭然至若五辰聚東井興漢氏之炎靈三星見<lb/>
　　　　攝提王軒轅之土徳瑞符凝命於此徵焉我<lb/>
　　國家受籙膺圖璣衡在握<lb/>
天命既集象緯告祥箕尾之躔寅賓日出福徳所鍾也<hi>臣</hi>
<pb n="KR2k0040_WYG_026-2b"/>
　　　　等謹詳稽疆域博採羣書凡夫躔次分野星宿宫<lb/>
　　　　位以及箕尾形數分星考驗並録於篇列為星<lb/>
　　　　土第八<lb/>
<pb n="KR2k0040_WYG_026-3a"/>
</p>
<p>
<pb n="KR2k0040_WYG_026-4a"/>
欽定四庫全書<lb/>
欽定盛京通志巻二十二<lb/>
　　　星土<lb/>
　　禮記月令孟冬之月日在尾註孟冬者日月㑹於<lb/>
　　析木之津而斗建亥之辰也<lb/>
　　周禮總義析木燕之分星幽州之星土也<lb/>
　　春秋元命苞箕星散為幽州分為燕國<lb/>
　　帝王世紀黄帝始推分星次以定律度自尾十度<lb/>
<pb n="KR2k0040_WYG_026-4b"/>
　　至斗七度百三十五分而終曰析木之次於辰在<lb/>
　　寅謂之攝提格於律為應鐘斗建在亥今燕分野<lb/>
　　漢書地理志燕地尾箕之分野也自尾四度至斗<lb/>
　　六度謂之析木之次燕之分也<lb/>
　　漢書律厯志析木初尾十度立冬中箕七度小雪終<lb/>
　　於斗十一度<lb/>
　　晉書天文志班固取三統厯配十二野其言最詳<lb/>
　　自尾十度至南斗十一度為析木於辰在寅燕之<lb/>
<pb n="KR2k0040_WYG_026-5a"/>
　　分野屬幽州又陳卓范蠡鬼谷先生張良諸葛亮<lb/>
　　譙周京房張衡並云尾箕燕幽州入箕中十度遼<lb/>
　　東西入尾十度渤海入箕一度樂浪入箕三度元<lb/>
　　莵入箕六度廣陽入箕九度<lb/>
　　唐書天文志尾九星十八度舊去極一百二十度<lb/>
　　一云一百四十一度今一百二十四度箕四星十<lb/>
　　度舊去極一百一十八度今一百二十度<lb/>
　　又河北道古幽冀二州之域為娵訾大梁析木津<lb/>
<pb n="KR2k0040_WYG_026-5b"/>
　　分析木為雲漢末派山河極焉故其分野自北河<lb/>
　　窮北紀之曲東北負海為析木尾箕析木津也初<lb/>
　　尾七度中箕五度終南斗八度自渤海九河之北<lb/>
　　得廣陽遼西東樂浪元莵古北燕孤竹無終九夷<lb/>
　　諸國尾得雲漢之末流龜魚麗焉當九河之下流<lb/>
　　濵於渤碣皆北紀之所窮也箕與南斗相近為遼<lb/>
　　水之陽盡朝鮮三韓之地<lb/>
　　五代史尾十八度箕十一度<lb/>
<pb n="KR2k0040_WYG_026-6a"/>
　　宋史天文志東方尾宿九星按漢永元銅儀尾宿<lb/>
　　十八度唐開元㳺儀同舊去極百二十度一云百<lb/>
　　四十度今百二十四度景祐測驗亦十八度距西<lb/>
　　行從西第二星去極百二十八度在赤道外二十<lb/>
　　二度乾象新書二十七度箕宿四星按漢永元銅<lb/>
　　儀箕宿十度唐開元㳺儀十一度舊去極百八十<lb/>
　　度今百二十度景祐測驗箕四星十度距西北第<lb/>
　　一星去極百二十三度<lb/>
<pb n="KR2k0040_WYG_026-6b"/>
　　宋史律厯志赤道宿度尾十八箕十一黄道宿度<lb/>
　　尾十七箕十<lb/>
　　元史厯志赤道宿度尾十九少箕十半黄道宿度<lb/>
　　尾十八少箕九半<lb/>
　　又黄道十二次宿度尾三度九十七分七十二杪<lb/>
　　外入燕分析木之次辰在寅<lb/>
　　淮南子星分度尾十八箕一十四分一<lb/>
　　玊海陳卓謂尾箕燕幽也自尾十至南斗十一費<lb/>
<pb n="KR2k0040_WYG_026-7a"/>
　　直謂起尾九蔡邕謂起尾四<lb/>
　　古今律厯考尾漢太初厯所測十八度宋皇祐所<lb/>
　　測十九度元授時厯所測十九度箕太初厯所測<lb/>
　　十一度皇祐所測十度元豐所測十一度授時所<lb/>
　　測十度四十分<lb/>
　　厯象考成尾宿一黄道經度十一宫一十度五十<lb/>
　　四分黄道緯度南一十五度等四箕宿一黄道經<lb/>
　　度十一宫二十六度五十分黄道緯度南六度五<lb/>
<pb n="KR2k0040_WYG_026-7b"/>
　　十六分等三<lb/>
　　又尾宿一赤道經度十一宫六度四十二分赤道<lb/>
　　緯度南三十六度五十七分箕宿一赤道經度十<lb/>
　　一宫二十六度二十一分赤道緯度南三十度二<lb/>
　　十三分<lb/>
　　明清類天文分野書以斗牛為星分之首次苐配<lb/>
　　之尾三度至斗二度屬燕分幽州北平府尾箕分<lb/>
　　析木之次涿通二州皆尾分霸州尾箕分薊州尾<lb/>
<pb n="KR2k0040_WYG_026-8a"/>
　　分保定府尾箕分昜安二州皆尾分河間府景州<lb/>
　　皆尾箕分永平府尾分灤州箕尾分遼東都指揮<lb/>
　　司尾箕分廣寜大寜尾分興中尾分建州義州錦<lb/>
　　州皆尾分朝鮮箕分<lb/>
　　陳藻樂軒集星度分野十二次東西南北相反者<lb/>
　　四疑似者七所可據者其維析木乎其宿尾箕亦<lb/>
　　艮之維燕可以言東北也<lb/>
　　　以上紀躔次分野所屬及宿度短長<lb/>
<pb n="KR2k0040_WYG_026-8b"/>
　　爾雅析木謂之津箕斗之間漢津也䟽云析木之<lb/>
　　津箕斗之次名也析别水木以箕斗之間是天漢<lb/>
　　之津也天漢即天河也天河在箕斗二星之間箕<lb/>
　　在東方木位斗在北方水位分析水木以箕星為<lb/>
　　隔隔河須津梁以渡故謂此次為析木之津也不<lb/>
　　言析水而言析木者此次自南而盡北故依此次<lb/>
　　而言析木也箕龍尾斗南斗天漢之津梁四方皆<lb/>
　　有七宿各成一形東方成龍形西方成虎形皆南<lb/>
<pb n="KR2k0040_WYG_026-9a"/>
　　首而北尾南方成鳥形北方成龜形皆西首而東<lb/>
　　尾箕在蒼龍之末故云龍尾斗至南方即見故云<lb/>
　　南斗左傳昭八年今在析木之津國語日在析木<lb/>
　　之津是也<lb/>
　　詩正義按二十八宿連四方為名者惟箕斗井壁<lb/>
　　四星而已壁者室之外院箕在南則壁在室東故<lb/>
　　稱東壁鄭稱參傍有玉井則井星在參東故稱東<lb/>
　　井推此則箕斗並在南方之時箕在南而斗在北<lb/>
<pb n="KR2k0040_WYG_026-9b"/>
　　故云南箕北斗也<lb/>
　　史記天官書東宫尾為九子箕為赦客宋均曰子<lb/>
　　必九者取尾有九星也正義曰箕主八風索隠曰<lb/>
　　箕以播陽調弄為象<lb/>
　　遼史國語觧野旅寅野謂星野旅謂躔次寅者辰<lb/>
　　舎東方之位燕分析津之所也<lb/>
　　通志天漢歌天河亦一名天漢起自東方箕尾間<lb/>
　　註天漢起東方經箕尾之間謂之天河亦謂<lb/>
<pb n="KR2k0040_WYG_026-10a"/>
　　之漢津乃分為二道其北經龜貫箕下<lb/>
　　厯代地理指掌圖尾箕星曰析木宫曰人馬時曰<lb/>
　　寅州曰幽<lb/>
　　　以上紀星宿宫位所在及釋名義<lb/>
　　史記索隠宋均云尾屬後宫塲故得兼子子必九<lb/>
　　者取尾有九星也元命苞云尾九星箕四星為後<lb/>
　　宫之塲也<lb/>
　　星經蒼龍七宿有尾有箕氐胸房腹箕所糞也<lb/>
<pb n="KR2k0040_WYG_026-10b"/>
　　中西星經同異考西歌曰接心是尾九㸃曲卓如<lb/>
　　衣角飄風前箕星有四明相等大口如箕正向西<lb/>
　　文殊所説善惡宿曜經苐五尾四足箕四足斗一<lb/>
　　足在寅歳星位焉其神如弓故曰人馬宫<lb/>
　　丹元子歩天歌尾九星如鈎蒼龍尾下頭五㸃號<lb/>
　　龜星尾上天江四横是尾東一個名傅説傅説東<lb/>
　　畔一魚子尾西一室是神宫所以列在后妃中箕<lb/>
　　四星形狀如簸箕箕下三星名木杵箕前一㸃是<lb/>
<pb n="KR2k0040_WYG_026-11a"/>
　　糠粃註云龜五星在尾南天江四星在尾之北傅<lb/>
　　説一星在尾後江東魚一星在尾後江中箕一曰<lb/>
　　天雞杵臼三星在箕南糠一星在箕口前杵臼西<lb/>
　　北<lb/>
　　法苑珠林尾七星形如蝎尾箕四星形如牛角<lb/>
　　　以上紀箕尾形數<lb/>
　　周禮保章氏以星土辨九州之地所封封域皆有<lb/>
　　分星以觀妖祥注云析木燕也此分野之妖<lb/>
<pb n="KR2k0040_WYG_026-11b"/>
　　祥主用客星彗孛之氣為象䟽引春秋緯文耀鉤<lb/>
　　云太行以東至碣石王屋砥柱冀州屬樞星三河<lb/>
　　雷澤東至海岱以北兗州青州屬機星九州屬北<lb/>
　　斗星有七州有九兗青徐揚并屬二州故七星主<lb/>
　　九州也周之九州差之義亦可知云<lb/>
　　史記天官書天則有列宿地則有州域二十八舎<lb/>
　　主十二州燕齊之疆候在辰星占於虛<lb/>
　　又玊衡第八星主幽州常以五寅日候之<lb/>
<pb n="KR2k0040_WYG_026-12a"/>
　　晉書天文志九州十二域或係之北斗或係之二<lb/>
　　十八宿或係之五星析木燕此係之二十八宿者<lb/>
　　也辰星主燕趙代此係之五星者也<lb/>
　　隋書天文志二十八宿之外凡齊楚晉燕趙列國<lb/>
　　皆有星燕冀一星在楚南星有變各以其國<lb/>
　　石氏星經北斗七星一主秦二主楚三主梁四主<lb/>
　　吳五主燕六主趙七主齊<lb/>
　　劉熈釋名古有營州於天文屬營室取其名也按<lb/>
<pb n="KR2k0040_WYG_026-12b"/>
　　凡言天者其占必以所屬之分星為主自春秋以<lb/>
　　來列史所記詳矣遼與燕同分必候尾箕二宿然<lb/>
　　觀司馬氏及甘石諸家所云則又不獨當占驗箕<lb/>
　　尾也又考蔡邕月令章句自尾四度至斗六度謂<lb/>
　　之析木之次則并當占其南斗或曰遼故堯時青<lb/>
　　州之域故兼於虚危存之以備説云<lb/>
　　　以上推分星之外諸占<lb/>
欽定盛京通志巻二十二<lb/>
</p>
<p>
</p>
  </div>
</body>
</text>
</TEI>
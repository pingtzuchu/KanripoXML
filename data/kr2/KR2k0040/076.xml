<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0040_WYG_076-1a"/>
欽定四庫全書<lb/>
欽定盛京通志卷七十二<lb/>
　國朝人物<hi>八</hi>
　　鑲白旗滿洲<lb/>
<pb n="KR2k0040_WYG_076-2a"/>
　欽定四庫全書<lb/>
　欽定盛京通志卷七十二<lb/>
　　國朝人物<hi>八</hi>
　　　鑲白旗滿州<lb/>
　　　吉思哈姓烏蘇世居瓦爾喀豐佳屯初臣于烏拉<lb/>
　　　見其貝勒不足事與弟吉普喀達歸我<lb/>
太祖並任為佐領𨽻滿洲正白旗既而改𨽻鑲白旗天命<lb/>
　　　四年吉思哈從征明有功授三等輕車都尉世職<lb/>
<pb n="KR2k0040_WYG_076-2b"/>
　　　六年以叅領將兵圍遼陽城先登天聰八年晉世<lb/>
　　　職二等輕車都尉偕叅領武巴海征東海瑚爾哈<lb/>
　　　部俘獲男婦一千五百有奇輜重無算九年偕副<lb/>
　　　都統巴齊蘭等征黒龍江收丁壯二千以歸晉一<lb/>
　　　等輕車都尉崇徳元年<lb/>
太宗親征朝鮮聞明兵潛入鹻場遣吉思哈率兵躡其後<lb/>
　　　擊走之二年大軍攻克朝鮮國都<lb/>
命吉思哈偕侍衛尼堪等分兵征瓦爾喀遇平壤兵二萬<lb/>
<pb n="KR2k0040_WYG_076-3a"/>
　　　於道設伏夾擊之斬其巡撫于陣殱數千人悉降<lb/>
　　　其餘衆進兵瓦爾喀大捷累遷至吏部叅政三年<lb/>
　　　卒初吉思哈之授世職也吉普喀達亦以戰功同<lb/>
　　　授為三等輕車都尉天命六年任叅領從攻奉集<lb/>
　　　堡明總兵李秉誠來援擊敗之吉普喀達追擊至<lb/>
　　　城濠中礟卒天聰八年贈二等輕車都尉<lb/>
　　　揚善姓𤓰爾佳𨽻鑲白旗滿洲費英東從子也<lb/>
太祖時以其祖索爾和歸附功授揚善為騎都尉予世襲<lb/>
<pb n="KR2k0040_WYG_076-3b"/>
太宗即位列十六大臣天聰元年任䕶軍統領三年從征<lb/>
　　　明敗其將馬世龍兵五年戰大凌河陷陣被二創<lb/>
　　　戰益力六年征察哈爾其部人竄入沙河堡揚善<lb/>
　　　往收之俘獲甚衆晉世職為三等輕車都尉崇徳<lb/>
　　　元年從征大同有功尋授議政大臣順治元年睿<lb/>
　　　親王多爾衮攝政與肅親王豪格不相能都統和<lb/>
　　　洛㑹遂搆其間訐揚善黨肅親王相與私詆睿親<lb/>
　　　王謀作亂獄成削肅親王爵揚善論斬未幾肅親<lb/>
<pb n="KR2k0040_WYG_076-4a"/>
　　　王以入關功復爵及平蜀歸和洛輝復傾陷王王<lb/>
　　　以幽卒而揚善長繫如故八年<lb/>
世祖親政察揚善無罪出之獄復其世職於是肅親王之<lb/>
　　　事盡白和洛㑹以磔死揚善弟伊遜納都瑚皆知<lb/>
　　　名<lb/>
　　　伊遜揚善第三弟也早從征伐屢有功任為叅領<lb/>
太宗即位與揚善並列理事大臣天聰三年從攻遵化先<lb/>
　　　登礟傷其臂創甚<lb/>
<pb n="KR2k0040_WYG_076-4b"/>
太宗親勞之授世職為三等輕車都尉尋擢兵部承政七<lb/>
　　　年兼䕶軍統領崇徳元年明兵犯海州往擊卻之<lb/>
　　　四年兼副都統工部承政薩穆什喀將左翼兵征<lb/>
　　　索倫伊遜為副攻克烏庫爾城戰於鐸陳索倫援<lb/>
　　　兵大至與叅領薩弼圖設伏敗之陣斬七十人八<lb/>
　　　年卒順治十二年追諡襄壯<lb/>
　　　納都瑚揚善第八弟也初事<lb/>
太宗為䕶軍叅領順治元年從入闗擊破流賊李自成自<lb/>
<pb n="KR2k0040_WYG_076-5a"/>
　　　成奔陜西是年冬廷議分二軍𠞰賊一軍出河南<lb/>
　　　搗其前以豫親王多鐸將之一軍出土黙特鄂爾<lb/>
　　　多斯自榆林攻其後以英親王阿濟格將之納都<lb/>
　　　瑚𨽻豫親王軍屢敗賊潼關明年進克西安自成<lb/>
　　　走湖廣捷聞<lb/>
詔英親王以所部逐賊而<lb/>
命豫親王移師征福王由崧納都瑚遂從定江南三年復<lb/>
　　　從豫親王追騰吉思西渡圖拉河土謝圖汗及碩<lb/>
<pb n="KR2k0040_WYG_076-5b"/>
　　　雷汗以衆拒戰連敗之斬獲無算五年從討江西<lb/>
　　　叛鎮金聲桓蹙之南昌聲桓赴水死納都瑚積官<lb/>
　　　至副都御史副都統先後敘功並遇<lb/>
恩詔晉爵一等男予世襲已而卒於官<lb/>
　　　尼堪姓納喇𨽻鑲白旗滿洲姓好儒雅通習䝉古<lb/>
　　　漢文<lb/>
賜號巴克什以諭降科爾沁功授騎都尉世職天命六年<lb/>
　　　將兵徇瑚爾哈部收五百餘户以還天聰初擢一<lb/>
<pb n="KR2k0040_WYG_076-6a"/>
　　等侍衛從征大同錦州皆有功九年從貝勒岳託<lb/>
　　守歸化城獲喀爾喀諜者訊得其通明狀益嚴偵<lb/>
　　備敵咸憚之崇徳初從岳託征瓦爾喀部道於朝<lb/>
　　鮮將出㑹寜朝鮮兵拒戰於吉木海尼堪設伏敗<lb/>
　　之降其哈忙城進攻瓦爾喀多所俘獲遂頒赦詔<lb/>
　　於䝉古諸部因理其獄訟莫不折服歸擢理藩院<lb/>
　　右叅政五年考滿晉世職三等輕車都尉順治二<lb/>
　　年從定河南自南陽趨歸徳招降州一縣五洊晉<lb/>
<pb n="KR2k0040_WYG_076-6b"/>
　　一等輕車都尉從追騰吉思擊敗喀爾喀援兵于<lb/>
　　圖拉河西斬馘無算論功晉三等子未幾卒<lb/>
　　哈寧阿姓富察𨽻鑲白旗滿洲嵗丁未隨其父阿<lb/>
　　爾圖山率衆來歸即任為佐領從征雅蘭諸部所<lb/>
　　向皆捷天聰二年授䕶軍統領三年從征明薄燕<lb/>
　　京戰廣渠門外以功授騎都尉世職五年從攻大<lb/>
　　凌河八年畧大同並有功崇徳二年擢議政大臣<lb/>
　　從攻皮島克之三年縁事免官尋復起為䕶軍統<lb/>
<pb n="KR2k0040_WYG_076-7a"/>
　　　領六年從圍錦州戰松山多所斬馘八年征瑚爾<lb/>
　　　哈部俘獲無算得<lb/>
恩賚順治元年從入闗逐流賊李自成破之真定二年論<lb/>
　　　功授三等輕車都尉世職從英親王阿濟格西𠞰<lb/>
　　　流賊連敗之綏徳延安時自成為豫親王多鐸所<lb/>
　　　敗竄走湖廣英親王移師追之哈寧阿從擊之武<lb/>
　　　昌又蹴之承天浮江而南又殱之富池口三年從<lb/>
　　　討流賊張獻忠於四川屢率偏師破賊積功至一<lb/>
<pb n="KR2k0040_WYG_076-7b"/>
　　　等輕車都尉予世襲尋卒<lb/>
　　　葉赫珠瑪喇姓畢魯𨽻鑲白旗滿洲先世居葉赫<lb/>
　　　及葉赫既滅遂率衆來歸任為佐領有瓦爾喀珠<lb/>
　　　瑪喇者與同名乃冠以葉赫為别天聰三年從入<lb/>
　　　大安口連破明兵於遵化進薄燕京明武經畧滿<lb/>
　　　桂總兵黑雲龍等引兵拒戰敗之永定門外東略<lb/>
　　　張家灣焚其舟還克永平攻昌黎以功授騎都尉<lb/>
　　　世職五年從圍大凌河城明監軍叅政張春來援<lb/>
<pb n="KR2k0040_WYG_076-8a"/>
　　　分兵摧其前後隊六年從征察哈爾擒斬其台吉<lb/>
　　　布顔圖俘其衆以歸七年從攻旅順樹雲梯傅於<lb/>
　　　城城上矢石雨下步軍統領巴奇蘭號于軍曰孰<lb/>
　　　敢先登者珠瑪喇大呼曰我登城矣遂超躍而登<lb/>
　　　巴奇蘭從之城守者殊死格鬬珠瑪喇身被數創<lb/>
　　　揮刀益前卒拔其城<lb/>
太宗嘉之賜以巵酒崇徳六年從征朝鮮旋師擊開平並<lb/>
　　　多斬獲三年任兵部理事官從圍錦州攻廣寧明<lb/>
<pb n="KR2k0040_WYG_076-8b"/>
　　　兵分屯大凌河城北依山結砦與城中相犄角珠<lb/>
　　　瑪喇徇下之六年復從圍錦州八年征瑚爾哈部<lb/>
　　　招降户口甚衆順治元年從定燕京擢副都統再<lb/>
　　　擢兵部侍郎二年駐防杭州擊走明大學士馬士<lb/>
　　　英明將方國安以舟師來犯大破之錢塘江三年<lb/>
　　　從征福建明唐王朱聿鍵就擒五年從征江西叛<lb/>
　　　鎮金聲桓收復府一縣五洊加世職至二等輕車<lb/>
　　　都尉八年擢吏部尚書屢晉三等男十一年以都<lb/>
<pb n="KR2k0040_WYG_076-9a"/>
　　　統為靖南將軍進征廣東時明桂王朱由榔竊據<lb/>
　　　安隆其將李定國寇陷廣東諸郡邑勢張甚比珠<lb/>
　　　瑪喇至解新㑹圍追敗定國於興業再敗之横州<lb/>
　　　盡復南寧髙州雷州亷州諸府以功晉三等子十<lb/>
　　　五年致仕康熙元年卒諡襄毅<lb/>
　　　齊爾格申世居寧古塔以地為氏<lb/>
太祖時隨其兄納林率丁壯百餘來歸𨽻鑲白旗滿洲初<lb/>
　　　任佐領鎮守達卜遜木城明人攻耀州率所部往<lb/>
<pb n="KR2k0040_WYG_076-9b"/>
　　　援敗之淤泥河還駐平山㑹鹽徒千人㰕舟海濱<lb/>
　　　欲謀為明應乘夜襲而殪之明錦州將來犯齊爾<lb/>
　　　格申引兵迎戰面被創戰益力明將大敗去天聰<lb/>
　　　六年修葢州城遷人户以實之遂從副都統石國<lb/>
　　　柱等移兵駐其地八年授騎都尉世職時明邊將<lb/>
　　　數誘我降人齊爾格申嘗沿海偵緝有七人將竄<lb/>
　　　歸明明人自海道來迎舟已發齊爾格申涉水追<lb/>
　　　之射殪二人遂躍入其舟生擒明備禦一及邏卒<lb/>
<pb n="KR2k0040_WYG_076-10a"/>
　　　十三人尋率兵扼北新渡口詗知明人潛入島伐<lb/>
　　　木舟五十餘泊島岸設伏伺其歸截擊之獲二十<lb/>
　　　餘人二人者既登舟張帆度不能追遥呼曰我行<lb/>
　　　矣誰敢追逐我者齊爾格申拏小舟應聲猝至擒<lb/>
　　　其一斬其一崇徳元年從征明薄大同戰城下再<lb/>
　　　敗明兵還師過延慶州俘人户牲畜以還順治七<lb/>
　　　年加一雲騎尉屢進爵至三等男康熙十二年卒<lb/>
賜祭𦵏如例弟多尼喀崇徳八年從征明山東攻萊陽以<lb/>
<pb n="KR2k0040_WYG_076-10b"/>
　　　勇稱授佐領世職早卒<lb/>
　　　察哈喇姓果羅絡初𨽻鑲黄旗滿洲後改𨽻鑲白<lb/>
　　　旗父常舒為沾河寨長<lb/>
太祖時率衆來歸授為佐領既卒察哈喇代其任<lb/>
太宗即位進理事大臣天聰三年從取遵化薄燕京明年<lb/>
　　　正月還取永平灤州大軍既東歸以貝勒阿敏守<lb/>
　　　永平都統納穆泰守灤州察哈喇守遵化五月明<lb/>
　　　兵陷灤州納穆泰走永平阿敏令察哈喇撤兵俱<lb/>
<pb n="KR2k0040_WYG_076-11a"/>
　　歸㑹明兵已逼遵化乃率所部突圍出全師以還<lb/>
　　五年從都統楞額禮徇南海島次海濱明人渡海<lb/>
　　來犯督兵力禦之别遣人沈其舟敵敗至渡所不<lb/>
　　得舟我兵自後奮擊溺水死者過半九年從貝勒<lb/>
　　多鐸攻錦州以兵四百先驅遇明兵三千於大凌<lb/>
　　河西列陣相持已而大軍繼至明兵皆驚潰追斬<lb/>
　　無算逾年卒于富拉克塔代為佐領兼都察院理<lb/>
　　事官崇徳八年進工部叅政兼參領順治元年擢<lb/>
<pb n="KR2k0040_WYG_076-11b"/>
　　副都統再擢都統從入關擊敗流賊李自成追至<lb/>
　　望都連破之敘功授騎都尉世職是年冬從豫親<lb/>
　　王多鐸𠞰自成師抵潼關賊將劉宗敏據山而陣<lb/>
　　富拉克塔以礟擊潰之賊犯我䝉古營復督兵殱<lb/>
　　賊無算明年陜西底定移師征江南偕都統阿山<lb/>
　　瑪喇希先驅自泗州渡淮進克揚州三年從貝勒<lb/>
　　博洛征浙江攻克處州乘勝征福建下分水關趨<lb/>
　　泉州連敗明兵招撫州一縣三凱旋加一雲騎尉<lb/>
<pb n="KR2k0040_WYG_076-12a"/>
　　　五年肅親王豪格誤舉佐領吉賽為䕶軍統領富<lb/>
　　　拉克塔坐扶同列奏解都察院任尋從大將軍譚<lb/>
　　　泰討江西叛鎮金聲桓敗賊九江截其運道進攻<lb/>
　　　南昌富拉克塔督河船二千薄城合長圍以困之<lb/>
　　　明年賊平乃班師富拉克塔道卒先是遇<lb/>
恩詔晉世職為三等輕車都尉七年追敘江西戰功晉一<lb/>
　　　等輕車都尉<lb/>
　　　舜松古姓納喇世居葉赫天命四年來歸𨽻滿洲<lb/>
<pb n="KR2k0040_WYG_076-12b"/>
　　　鑲白旗屢從征伐崇徳元年互市殺虎口往徵敖<lb/>
　　　漢奈曼扎嚕特烏拉特諸部兵征明並有勞績三<lb/>
　　　年授理藩院副理事官詣歸化城導厄魯特部長<lb/>
　　　墨爾根岱青來歸順治元年任佐領從都統葉臣<lb/>
　　　𠞰偽伯陳永福於太原以巨礟轟其城城圮永福<lb/>
　　　突圍出舜松古以䝉古兵縱擊之斬獲無算又獲<lb/>
　　　賊將馬驥於黄河獲舟十有五二年從都統已哈<lb/>
　　　納圍延安賊悉衆拒戰力破之尋率八旗兵躡賊<lb/>
<pb n="KR2k0040_WYG_076-13a"/>
　　獲自成孥三年蘇尼特部騰吉思等叛奔喀爾喀<lb/>
　　舜松古從擊之鄂克特山斬其台吉茂海遂循圖<lb/>
　　拉河而西喀爾喀土謝圖汗以步騎二萬來拒舜<lb/>
　　松古敗其騎兵追逐三十餘里四年敘功予雲騎<lb/>
　　尉世職五年駐防太原敗涇陽賊李陽斬陽以徇<lb/>
　　又敗賊王享明於交城是時叛鎮姜瓖據大同瓖<lb/>
　　黨劉遷擁衆萬餘犯代州舜松古馳赴代偕遊擊<lb/>
　　髙國勝登陴守賊以雲梯薄城下鈎致其梯九賊<lb/>
<pb n="KR2k0040_WYG_076-13b"/>
　　皆顛遂縋城擊斬之馘三百級賊益衆來穴城城<lb/>
　　上發矢石斃賊無算賊遂走繁峙六年賊復來犯<lb/>
　　潛結奸人為内應陷外郛舜松古力卻之嬰内城<lb/>
　　守十餘日端重親王博洛督兵赴援擊敗賊斬其<lb/>
　　渠郭芳遷遁乃還駐太原四月瓖黨十餘萬自清<lb/>
　　源來犯舜松古與巡撫祝世昌遣兵禦之徐溝㑹<lb/>
　　端重親王兵至擊賊晉祠賊大潰去八年累擢副<lb/>
　　都統三遇<lb/>
<pb n="KR2k0040_WYG_076-14a"/>
恩詔晉世職為二等輕車都尉九年流賊張獻忠餘黨孫<lb/>
　　　可望等附于明桂王朱由榔寇掠湖南舜松古從<lb/>
　　　敬謹親王尼堪𠞰之大戰衡州王殁於陣師還降<lb/>
　　　世職為騎都尉兼一雲騎尉十六年致仕康熙十<lb/>
　　　四年卒<lb/>
賜祭𦵏如典禮<lb/>
　　　棟阿賚姓蒙郭𨽻鑲白旗滿洲事<lb/>
太宗為䕶軍叅領天聰八年從征錦州破明兵於南岡崇<lb/>
<pb n="KR2k0040_WYG_076-14b"/>
　　　徳三年從入牆子嶺敗明總督吳阿衡兵六年圍<lb/>
　　　錦州明總督洪承疇以兵十三萬來援軍於松山<lb/>
　　　北岡棟阿賚屢破之八年從征瑚爾哈部從攻寧<lb/>
　　　逺中前所屯衛並有功順治元年從入關追擊流<lb/>
　　　賊以功加騎都尉世職三年從征湖廣敗賊荆州<lb/>
　　　四年駐防杭州破孝豐柏山賊時海寇鄭彩縱掠<lb/>
　　　閩南遂督右翼兵往征之大破之同安進克建寧<lb/>
　　　分定諸郡邑屢加一等輕車都尉世職七年卒<lb/>
<pb n="KR2k0040_WYG_076-15a"/>
　　　鄂屯姓富察𨽻鑲白旗滿洲初任佐領天聰五年<lb/>
　　　從副都統蒙阿圖征瓦爾喀進師額赫庫楞及額<lb/>
　　　勒岳索降其部衆崇徳元年授騎都尉世職三年<lb/>
　　　任户部理事官六年大軍圍錦州明總督洪承疇<lb/>
　　　率兵赴援營松山西北岡犯我兩紅旗及鑲藍旗<lb/>
　　　營鄂屯率所屬三十五人扼山巔力戰卒卻之順<lb/>
　　　治元年從入闗擊敗流賊李自成騎兵再敗之望<lb/>
　　　都三年以協領駐防江寧𠞰賊巢縣復其城六年<lb/>
<pb n="KR2k0040_WYG_076-15b"/>
　　　偕提督張大猷𠞰賊六安陣斬其渠張福寰先後<lb/>
　　　敘功並遇<lb/>
恩詔晉世職至一等輕車都尉九年海賊鄭成功據海澄<lb/>
　　　平南將軍金礪請增兵㑹𠞰部檄江寧駐防兵二<lb/>
　　　百助之鄂屯乃與理事官額赫哩烏庫哩將之以<lb/>
　　　行比抵海澄賊悉衆十餘萬逆戰火器競發勢鋭<lb/>
　　　甚鄂屯麾所部縱擊呼聲震天人皆一當百賊衆<lb/>
　　　敗走遂連破其營賊毁橋以拒鄂屯偕烏庫哩等<lb/>
<pb n="KR2k0040_WYG_076-16a"/>
　　　策馬徑涉大軍隨之畢渡薄其城攻毀百餘丈賊<lb/>
　　　殊死禦未下移兵平賊寨數十降其黨數千敘功<lb/>
　　　加一雲騎尉十三年成功屢為我兵所敗遁歸兩<lb/>
　　　島其將黄梧乃以海澄降十六年鄂屯以老致仕<lb/>
　　　康熙十五年卒<lb/>
　　　額色赫姓富察𨽻鑲白旗滿洲初事<lb/>
太宗為䕶軍校屢從征討天聰初任兵部理事官崇徳中<lb/>
　　　擢秘書院學士額色赫明敏習事奉職恪謹大軍<lb/>
<pb n="KR2k0040_WYG_076-16b"/>
　　　先後平黒龍江克錦州下山東諸郡額色赫出宣<lb/>
諭入奏捷往來軍中厯著勞勩方錦州之未下也明總督<lb/>
　　　洪承疇合八旗兵來援軍松山乳峰山而列七營<lb/>
　　　於兩山間環以長濠為持久計額色赫往勞師遂<lb/>
　　　覘其軍歸言明兵甚衆壁壘甚固然以十三萬兵<lb/>
　　　仰給轉餫于關内必不能持久請濟師以困之乘<lb/>
　　　其粮匱欲遁而縱兵截擊可一舉殱也<lb/>
太宗深然之乃<lb/>
<pb n="KR2k0040_WYG_076-17a"/>
統師親征卒擒承疇及明將祖大夀以錦州降額色赫往<lb/>
　　　撫其衆偕大夀來歸順治元年從入關定燕京二<lb/>
　　　年敘功授騎都尉世職四年加一雲騎尉五年遷<lb/>
　　　刑部啓心郎八年擢國史院大學士修<lb/>
太宗實録充總裁官列議政大臣屢遇<lb/>
恩詔晉世職至一等輕車都尉十二年加少保兼太子太<lb/>
　　　保纂輯<lb/>
太祖<lb/>
<pb n="KR2k0040_WYG_076-17b"/>
太宗聖訓充總裁官十五年改保和殿大學士十六年洊<lb/>
　　　加少師兼太子太師十八年卒<lb/>
賜祭𦵏諡文恪<lb/>
聖祖即位念額色赫宣力有年擢其子塞色赫為秘書院<lb/>
　　　學士而以其孫常明襲世職雍正中入祀賢良祠<lb/>
　　　覺羅巴哈納𨽻鑲白旗滿洲年十七從征伐有功<lb/>
　　　天聰八年授騎都尉世職九年任為佐領崇徳三<lb/>
　　　年授刑部理事官明年擢刑部叅政尋兼副都統<lb/>
<pb n="KR2k0040_WYG_076-18a"/>
　　　七年以勘獄不當革世職任副都統如故順治元<lb/>
　　　年進都統將兵徇霸州滄州徳州臨清皆下之移<lb/>
　　　師㑹都統葉臣軍平定山西招降明總督李化熙<lb/>
　　　等自汾州趨平陽大破賊于西山寨俘斬甚多降<lb/>
　　　偽副將三人進抵黑龍關降明守備三人所降卒<lb/>
　　　凡六千餘人以功授三等輕車都尉世職三年從<lb/>
　　　肅親王豪格𠞰流賊張獻忠于四川分兵平遵義<lb/>
　　　夔州茂州斬偽官數百人降甲士數千獲馬驘輜<lb/>
<pb n="KR2k0040_WYG_076-18b"/>
　　　重無算餘寇悉平五年追論討獻忠時核軍功不<lb/>
　　　實又肅親王誤舉佐領吉賽為䕶軍統領不阻止<lb/>
　　　之坐降世職為騎都尉尋遷户部尚書八年<lb/>
世祖親政詢以民間疾苦具言磚厰沿明舊制採辦臨清<lb/>
　　　滋為民累且言通州轉粟京師莫如陸運便顧由<lb/>
　　　通惠河舟運大通橋橋距通州石壩地勢髙四丈<lb/>
　　　流沙易淤旋濬旋塞嵗縻工費不貲宜革並<lb/>
諭所司革之尋兼都統坐給餉不均罷官革世職明年起<lb/>
<pb n="KR2k0040_WYG_076-19a"/>
　　　授兵部尚書十一年分賑畿輔還報稱<lb/>
㫖未幾晉太子太保十二年加少傅兼太子太傅授𢎞文<lb/>
　　　院大學士十五年改中和殿大學士十八年復設<lb/>
　　　内三院授為秘書院大學士康熙五年卒贈少師<lb/>
　　　兼太子太師<lb/>
賜祭𦵏諡敏壯弟普爾朋巴朗俱以入關擊流寇著績<lb/>
　　　辰布禄姓果羅絡𨽻鑲白旗滿洲初任佐領兼工<lb/>
　　　部理事官崇徳三年從睿親王多爾衮征明南下<lb/>
<pb n="KR2k0040_WYG_076-19b"/>
　　　山東攻克信陽縣城順治三年從擊叛鎮賀珍於<lb/>
　　　漢中敗走之進𠞰流賊張獻忠偕叅領達素鄂謨<lb/>
　　　克圖錫卜臣等屢挫賊卒殪獻忠兩遇<lb/>
恩詔予騎都尉世職十一年海賊鄭成功遣其黨陳六御<lb/>
　　　等犯浙江陷舟山辰布禄從大軍𠞰之敗六御等<lb/>
　　　於衡水洋遂復舟山敘功晉世職為三等輕車都<lb/>
　　　尉十七年卒<lb/>
　　　徹克姓𤓰爾佳𨽻鑲白旗滿洲天聰八年征明徹<lb/>
<pb n="KR2k0040_WYG_076-20a"/>
　　　克以佐領從入大同趨懷逺薄左衛城設伏敗明<lb/>
　　　將曹文詔騎兵略地越代州至五臺山還遇明將<lb/>
　　　祖大弼兵擊敗之崇徳三年授户部副理事官六<lb/>
　　　年從鄭親王濟爾哈朗圍錦州破明總督洪承疇<lb/>
　　　步卒三營順治元年從入關五年擢户部侍郎從<lb/>
　　　英親王阿濟爾征大同叛將姜瓖分兵援太原𠞰<lb/>
　　　瓖黨劉遷萬鍊八年改都察院叅政尋擢户部尚<lb/>
　　　書九年列議政大臣十年授二等輕車都尉世職<lb/>
<pb n="KR2k0040_WYG_076-20b"/>
　　　十二年擢秘書院大學士十三年以練于國計復<lb/>
　　　任户部尚書累加少師兼太子太師十七年偕安<lb/>
　　　南將軍洛託總兵𠞰海賊鄭成㓛<lb/>
聖祖即位<lb/>
詔還京遷吏部尚書康熙元年復授祕書院大學士六年<lb/>
　　　以疾致仕十年卒<lb/>
賜祭𦵏諡文端<lb/>
　　　覺羅果科𨽻鑲白旗滿洲事<lb/>
<pb n="KR2k0040_WYG_076-21a"/>
太宗為䕶軍叅領崇徳六年從圍錦州分兵扼杏山明兵<lb/>
　　　自寧逺來援擊敗之追至連山斬級三十獲馬三<lb/>
　　　十二七年偕統領努山略地寧逺遇明兵於中後<lb/>
　　　所擊之潰八年復偕努山偵界嶺口明將以步騎<lb/>
　　　邀戰斬其將馘三百有奇順治元年從入關擊敗<lb/>
　　　流賊李自成追至望都二年從英親王阿濟格西<lb/>
　　　𠞰自成克綏徳自成兄子錦踞延安數引兵拒戰<lb/>
　　　果科三戰三捷㑹豫親王多鐸已破西安自成走<lb/>
<pb n="KR2k0040_WYG_076-21b"/>
　　　湖廣遂移師追之至安陸獲其船八十三年從肅<lb/>
　　　親王豪格𠞰流賊張獻忠過漢中擊走叛鎮賀珍<lb/>
　　　獻忠自西充逆戰殪之于陣與統領希爾根搜斬<lb/>
　　　其餘黨悉平之五年改前鋒叅領從鄭親王濟爾<lb/>
　　　哈朗征明桂王朱由榔時由榔據廣西其大學士<lb/>
　　　何騰蛟踞湖南之湘潭我兵薄城下騰蛟分兵禦<lb/>
　　　三門果科與叅領瑚沙敗其城西兵奪門入騰蛟<lb/>
　　　就擒乘勝趨衡州戰于城北三十里大捷敗偽總<lb/>
<pb n="KR2k0040_WYG_076-22a"/>
　　　兵陶養用于石橋拔其寨又敗偽伯胡一清軍逐<lb/>
　　　北至全州尋還京授刑部理事官敘功並遇<lb/>
恩詔晉世職至騎都尉兼一雲騎尉十一年擢工部左侍<lb/>
　　　郎十三年<lb/>
　　乾清宫成加尚書銜十五年<lb/>
壇<lb/>
廟工成晉二等輕車都尉十七年擢工部尚書十八年卒<lb/>
　　　後輔政大臣鼇拜追論工部繕京師通州諸倉浮<lb/>
<pb n="KR2k0040_WYG_076-22b"/>
　　　給磚直議削果科階降世職為雲騎尉<lb/>
聖祖親政復之<lb/>
　　　錫卜臣姓𤓰爾佳𨽻鑲白旗滿洲費英東從孫也<lb/>
　　　崇徳三年從征明至通州敗明太監髙起潛兵五<lb/>
　　　年圍錦州敗其杏山援兵六年復圍錦州明總督<lb/>
　　　洪承疇以馬步兵十三萬自寧逺來援錫卜臣破<lb/>
　　　其步卒三營追擊其騎兵于連山斬獲無算順治<lb/>
　　　元年從擊李自成敗賊將唐通于一片石尋𠞰自<lb/>
<pb n="KR2k0040_WYG_076-23a"/>
　　　成於陜西追擊於安陸毁其舟敗叛將賀珍於漢<lb/>
　　　中殪張獻忠於四川討叛將姜瓖於大同擊其黨<lb/>
　　　劉遷於代州五年之間屢以戰功晉世職至二等<lb/>
　　　輕車都尉自前鋒侍衛積官至䕶軍叅領十一年<lb/>
　　　擢統領十二年與都統卓洛等駐防荆州時獻忠<lb/>
　　　遺孽孫可望降於明桂王朱由榔擁衆據辰州其<lb/>
　　　黨分陷湖南郡邑十三年錫卜臣往𠞰之進兵澧<lb/>
　　　州常徳賊棄城遁追破之瀘溪遂復辰州十六年<lb/>
<pb n="KR2k0040_WYG_076-23b"/>
　　　海賊鄭成功犯江寧錫卜臣偕安南將軍明安達<lb/>
　　　哩自荆州赴援破偽都督楊文英等於揚子江康<lb/>
　　　熙九年擢都統十二年加太子少傅十三年四川<lb/>
　　　巡撫羅森提督鄭蛟鱗總兵譚宏吳之茂等叛應<lb/>
　　　逆藩吳三桂<lb/>
聖祖命錫卜臣為鎮西將軍駐守陜西是年各與都統赫<lb/>
　　　業等𠞰賊保寧軍蟠龍山失利引還漢中㑹陜西<lb/>
　　　提督王輔臣叛於寧𦍑賊黨分踞棧道漢中餫道<lb/>
<pb n="KR2k0040_WYG_076-24a"/>
　　　遂阻明年退駐西安十九年還京追論蟠龍山之<lb/>
　　　役坐免官革世職<lb/>
　　　興鼐姓納喇𨽻鑲白旗滿洲天聰中授騎都尉世<lb/>
　　　職崇徳元年從英親王阿濟格征明攻順義縣先<lb/>
　　　登克其城三年任工部理事官順治元年從征李<lb/>
　　　自成於陜西大敗之延安二年追𠞰自成於武昌<lb/>
　　　躡擊之富池口移軍江南擊敗明總兵黄蜚於池<lb/>
　　　州三年蘇尼特部騰吉思等叛奔喀爾喀從豫親<lb/>
<pb n="KR2k0040_WYG_076-24b"/>
　　　王多鐸追之西渡圖拉河喀爾喀汗土謝圖遣兵<lb/>
　　　迭出邀戰大敗之七年擢工部侍郎先後敘功復<lb/>
　　　遇<lb/>
恩詔晉世職至一等輕車都尉兼一雲騎尉康熙三年卒<lb/>
　　　索歡姓𤓰爾佳𨽻鑲白旗滿洲初任佐領兼前鋒<lb/>
　　　叅領崇徳三年偵事義州擒明游徼兵八人歸四<lb/>
　　　年從征錦州分兵略杏山獲牲畜無算五年六年<lb/>
　　　兩圍錦州屢敗明兵于松山杏山復偕叅領瑚哩<lb/>
<pb n="KR2k0040_WYG_076-25a"/>
　　　布攻破其山巔寨七年從貝勒阿巴泰下薊州敗<lb/>
　　　明總督范志完兵戰于三河明兵赴援者踵至力<lb/>
　　　擊之潰八年從征寧逺明守將以千騎拒戰復分<lb/>
　　　兵擾我牧羣皆敗之以功授雲騎尉世職順治元<lb/>
　　　年從入闗敗賊將唐通于一片石尋從豫親王多<lb/>
　　　鐸剿賊渠李自成師至陜州乘夜先驅襲破賊將<lb/>
　　　張有曾營于靈寶先後敘功並遇<lb/>
恩詔晉世職至一等輕車都尉六年擢䕶軍統領從巽親<lb/>
<pb n="KR2k0040_WYG_076-25b"/>
　　　王滿達海討叛鎮姜瓖别將兵圍平遥下其城七<lb/>
　　　年任吏部侍郎八年改副都統十五年擢都統十<lb/>
　　　六年偕内大臣達素𠞰海賊鄭成功于福建明年<lb/>
　　　師次厦門以不習水戰久無功康熙元年罷任奪<lb/>
　　　世職尋卒<lb/>
　　　赫勒姓𤓰爾佳𨽻鑲白旗滿洲崇徳三年以驍騎<lb/>
　　　校從入青山口越燕京攻獻縣先登克其城六年<lb/>
　　　任佐領七年從貝勒阿巴泰征明自薊州南下山<lb/>
<pb n="KR2k0040_WYG_076-26a"/>
　　　東屢戰皆捷順治元年豫親王多鐸追𠞰流賊李<lb/>
　　　自成破潼闗二年移師平河南江南赫勒並在事<lb/>
　　　有功尋從貝勒博洛征浙江散敵于嘉興四年敘<lb/>
　　　功予雲騎尉職世襲罔替遇<lb/>
恩詔晉騎都尉尋卒次子噶思特康熙中屢著軍功以忠<lb/>
　　　節著<lb/>
　　　達克薩喀姓賽宻勒𨽻鑲白旗滿洲初為䕶軍校<lb/>
　　　崇徳中從征錦州寧逺有功擢侍衛順治六年從<lb/>
<pb n="KR2k0040_WYG_076-26b"/>
　　　討叛鎮姜瓖以巨礟毀渾源州城遂乘所毁先登<lb/>
　　　克之十五年從信郡王多尼討明桂王朱由榔自<lb/>
　　　湖南入貴州明將李定國白文選祁三省竇名望<lb/>
　　　等分扼險隘大軍抵永寧州三省擁衆萬餘自雞<lb/>
　　　公背迎戰敗之乘勝追擊至畢節蹙之響水河橋<lb/>
　　　斬級多進攻七星闗敗文選兵十六年大軍克雲<lb/>
　　　南由榔走永昌達克薩哈將兵先驅進𠞰至普淜<lb/>
　　　挫其軍生擒十一人再敗文選于玉龍關遂渡潞<lb/>
<pb n="KR2k0040_WYG_076-27a"/>
　　　江而南既踰磨盤山定國以伏卒邀截我後軍達<lb/>
　　　克薩喀聞之返軍力戰㑹將軍卓布泰引八隊兵<lb/>
　　　來援定國乃大敗去乘勝攻名望營破其木柵擒<lb/>
　　　斬名望由榔走緬甸十八年緬人執由榔以獻師<lb/>
　　　旋敘功予騎都尉世職康熙十年授䕶軍叅領改<lb/>
　　　前鋒叅領十三年從信郡王鄂扎征察哈爾布爾<lb/>
　　　尼師至達嚕布爾尼伏兵山谷突出犯我師達克<lb/>
　　　薩喀以前鋒擊敗其中權布爾尼收合潰衆踞山<lb/>
<pb n="KR2k0040_WYG_076-27b"/>
　　　岡列火器以拒達克薩喀麾所部登岡大呼奮擊<lb/>
　　　賊潰遁敘功晉世職至三等輕車都尉二十年擢<lb/>
　　　副都統二十二年以年老致仕二十四年卒<lb/>
賜祭𦵏<lb/>
　　　伊成格哈寧阿弟也天命八年從征扎魯特超衆<lb/>
　　　擊敵有功天聰六年從攻大同率衆前行遇敵擊<lb/>
　　　之斬級十餘時我軍往收察哈爾遺民伊成格為<lb/>
　　　偵探前哨殱敵復敗明兵於平魯衛崇徳元年從<lb/>
<pb n="KR2k0040_WYG_076-28a"/>
　　　征朝鮮攻長山嶺大破之三年征明追敵至豐潤<lb/>
　　　多斬馘又擊敗明太監髙起潛等軍順治初授雲<lb/>
　　　騎尉世職<lb/>
　　　尼滿吉普喀達次子也崇徳七年從征明圍錦州<lb/>
　　　明松山兵欲劫我巨礟擊敗之順治元年入闗追<lb/>
　　　敗流寇于慶都敘功加一等叅領族人名達爾布<lb/>
　　　崇徳八年從征明至山東攻昌邑先衆躍入克其<lb/>
　　　城<lb/>
<pb n="KR2k0040_WYG_076-28b"/>
賜號巴圖魯授佐領世職順治元年入關從破流寇有功<lb/>
　　　累加世職至一等輕車都尉<lb/>
　　　錫賴富拉克塔族弟也崇徳三年從征明山東入<lb/>
　　　邊敗其臺頭營馬軍又駐守宻雲以為聲援屢出<lb/>
　　　竒兵制勝順治元年從入關擊流賊有功累加二<lb/>
　　　等輕車都尉世職<lb/>
　　　古魯𨽻鑲白旗滿洲父圖爾齊葉爾登本䝉古察<lb/>
　　　哈爾貝子率衆來歸授三等副將世職天聰八年<lb/>
<pb n="KR2k0040_WYG_076-29a"/>
　　　卒古魯其長子也初授佐領世職崇徳元年古魯<lb/>
　　　從征明遇明巡撫袁應泰兵擊敗之又從征克錫<lb/>
　　　克騰有功六年圍錦州擊敗松山兵八年隨征明<lb/>
　　　山東同擊敗明八總兵軍順治元年隨入闗破流<lb/>
　　　賊累加三等子以病乞休<lb/>
　　　安泰鄂屯從弟也初任王府二等䕶衛<lb/>
太宗親統六師征朝鮮及明大同山東錦州松山等處俱<lb/>
　　　在行間每戰輒奮勇直前順治元年入闗擊敗流<lb/>
<pb n="KR2k0040_WYG_076-29b"/>
　　　賊偽總兵唐通又追敗之安肅慶都師至潼闗四<lb/>
　　　戰皆捷連破賊營二年從征江南浙江攻克湖州<lb/>
　　　等處三年征四川賊渠張獻忠等九戰俱克捷五<lb/>
　　　年征湖廣於沅靖等州六敗賊渠一隻虎等授世<lb/>
　　　職騎都尉官副都統<lb/>
　　　鄂穆克圖姓𤓰爾佳𨽻鑲白旗滿洲父多鼐<lb/>
太祖時來歸己亥年復征哈達奮勇擊敵被創賚以白鏹<lb/>
　　　尋授三等遊擊世職天命十一年擢置十六大臣<lb/>
<pb n="KR2k0040_WYG_076-30a"/>
　　　之列天聰六年卒鄂穆克圖襲職仍任佐領隨征<lb/>
　　　朝鮮喀爾喀及大同等處並在行間有功又從征<lb/>
　　　寧逺並圍義州俱以力戰被創攻保安奮勇先登<lb/>
　　　積功加一等叅領世職崇徳三年擢禮部叅政六<lb/>
　　　年復授䝉古都統<lb/>
　　　遜達禮姓魯布哩𨽻鑲白旗滿洲崇徳三年隨征<lb/>
　　　明山東攻濟南先登克之<lb/>
賜號巴圖魯授一等叅領世職順治初累加二等男尋擢<lb/>
<pb n="KR2k0040_WYG_076-30b"/>
　　　䕶軍統領康熙二年流賊餘孽郝摇旗等竄伏鄖<lb/>
　　　陽襄陽山中猖獗梗化奉<lb/>
命往勦三年奏捷賊渠授首十二年加太子少傅十四年<lb/>
　　　卒<lb/>
賜祭𦵏立碑如典禮諡果壯<lb/>
　　　拜都哈𨽻鑲白旗滿洲崇徳八年從征明攻商河<lb/>
　　　先登七年加騎都尉世職又同旗有納穆泰烏濟<lb/>
　　　赫天聰九年征薩哈連烏拉有功累加二等輕車<lb/>
<pb n="KR2k0040_WYG_076-31a"/>
　　　都尉世職<lb/>
　　　多格蘇哩𨽻鑲白旗滿洲崇徳三年從征明攻南<lb/>
　　　皮先登<lb/>
賜號巴圖魯授佐領累加二等輕車都尉世職子彰庫襲<lb/>
　　　其族人彰山從征錦州屢立戰功亦加二等輕車<lb/>
　　　都尉世職<lb/>
　　　夀艮𨽻鑲白旗滿洲其父以罪正法後夀艮奉<lb/>
命往探輝發情形至輝發誑言我父無辜被殺故來歸輝<lb/>
<pb n="KR2k0040_WYG_076-31b"/>
　　　發貝勒信之告以我等欲投往烏拉爾宜速來尋<lb/>
　　　又至烏拉亦如所云烏拉貝勒亦信之遂與言收<lb/>
　　　降輝發事比歸備奏其事始知輝發有叛志丁未<lb/>
太祖討輝發夀艮從征攻克彰儀門並以計固守山城論<lb/>
　　　功授三等副都統世職崇徳五年卒順治初追敘<lb/>
　　　功績加騎都尉兼一雲騎尉<lb/>
　　　雅爾納姓西林覺羅𨽻鑲白旗滿洲<lb/>
　　國初來歸授備禦世職值明兵侵我格格沙漢地追<lb/>
<pb n="KR2k0040_WYG_076-32a"/>
　　　敗之擢遊擊天命八年從克遼東諸城有功加二<lb/>
　　　等叅領順治初累遇<lb/>
恩詔加三等男<lb/>
　　　充什哈姓伊爾庫勒𨽻鑲白旗滿洲<lb/>
太祖時來歸授備禦及從攻明寧逺奮勇進擊一目被創<lb/>
　　　又攻錦州足亦被創授遊擊世職天聰八年縁事<lb/>
　　　降世職為佐領順治初三遇<lb/>
恩詔加二等輕車都尉<lb/>
<pb n="KR2k0040_WYG_076-32b"/>
　　　哈珠姓富察𨽻鑲白旗滿洲<lb/>
太祖時同其兄哲爾吉納來歸天聰八年授三等叅領世<lb/>
　　　職九年從征黒龍江有功加二等叅領崇徳三年<lb/>
　　　征明擊敗明太監髙起潛軍將出邊又敗太平寨<lb/>
　　　兵五年從征烏扎拉俘獲甚衆六月凱旋<lb/>
太宗命於五里外設宴迎之順治元年隨入關追流賊至<lb/>
　　　慶都五月隨定山西攻太原城内兵出犯四敗其<lb/>
　　　衆尋至潼闗破流賊第二營又往偵賊蹤迎擊敗<lb/>
<pb n="KR2k0040_WYG_076-33a"/>
　　　之三年敘功加授一等叅領世職七年<lb/>
恩詔加一等輕車都尉兼一雲騎尉<lb/>
　　　拜珠哈姓扎庫塔𨽻鑲白旗滿洲<lb/>
太祖時偕其弟烏爾布哩來歸從征瓦爾喀有斬馘及招<lb/>
　　　撫功界藩之役超衆陷陣及攻克遼東並在行間<lb/>
　　　有功授三等叅領其族人曰特特齊崇徳八年從<lb/>
　　　征明敗明兵于渾河岸出邊復敗明兵於牆子嶺<lb/>
　　　攻山東寧海州先登授佐領順治初入闗擊流賊<lb/>
<pb n="KR2k0040_WYG_076-33b"/>
　　　復有功加二等輕車都尉世職<lb/>
　　　扈彌碩姓伊爾根覺羅𨽻鑲白旗滿洲初隨我<lb/>
太祖征遼東開原即有功及崇徳時從攻大凌河杏山松<lb/>
　　　山錦州義州厯著戰績順治元年隨入闗追流賊<lb/>
　　　至慶都敗之二年敘功授佐領世職嗣三遇<lb/>
恩詔加二等輕車都尉十一年以其勤勞素著加授一等<lb/>
　　　輕車都尉康熙四年加兼一雲騎尉<lb/>
　　　甘珠翰姓索綽羅𨽻鑲白旗滿洲天聰二年從征<lb/>
<pb n="KR2k0040_WYG_076-34a"/>
　　　明錦州連敗明杏山松山錦州軍崇徳三年隨征<lb/>
　　　山東敗徳州及安肅兵六年圍錦州松山兵來奪<lb/>
　　　我巨礟擊卻之順治三年從下江南分守蘇州與<lb/>
　　　偽帥黄斐等戰五戰皆捷一目被創傷四年授佐<lb/>
　　　領世職七年加三等輕車都尉世職<lb/>
　　　錫爾度姓寧古塔𨽻鑲白旗滿洲天聰三年擊賊<lb/>
　　　於蘆道有功是年隨征明至燕京遇滿桂黑雲龍<lb/>
　　　等四總兵來援力戰有功授世職為佐領尋擢叅<lb/>
<pb n="KR2k0040_WYG_076-34b"/>
　　　領又從征義州錦州遵化並在行間陷陣衝鋒凡<lb/>
　　　六被創崇徳七年復從征錦州以病卒於官<lb/>
　　　多貝姓索勒多𨽻鑲白旗滿洲天聰六年從征察<lb/>
　　　哈爾旋入明邊明兵出拒擊敗之崇徳三年隨征<lb/>
　　　明敗明太監馮永忠軍順治元年隨入闗擊流賊<lb/>
　　　有功累遇<lb/>
恩詔加二等輕車都尉<lb/>
　　　鄂彌納姓伊爾庫勒𨽻鑲白旗滿洲初以辦事有<lb/>
<pb n="KR2k0040_WYG_076-35a"/>
　　　幹才授備禦世職天聰八年從征阿庫哩尼滿等<lb/>
　　　部効力行間崇徳元年隨征明攻順義克其城論<lb/>
　　　功加授三等叅領世職順治初<lb/>
恩詔加一等輕車都尉兼一雲騎尉<lb/>
　　　基布舒𨽻鑲白旗滿洲天聰八年征額赫庫倫及<lb/>
　　　額勒岳索額赫庫楞額勒岳索僧庫勒額赫庫楞<lb/>
　　　並為嚮導有功加佐領世職崇徳三年卒<lb/>
　　　碩圖姓富察𨽻鑲白旗滿洲天聰九年隨征瑚爾<lb/>
<pb n="KR2k0040_WYG_076-35b"/>
　　　哈部有功順治元年從入關論功加優敘兼任工<lb/>
　　　部副理事官十三年督造<lb/>
　　乾清宫等殿成加授一等輕車都尉世職<lb/>
　　　烏魯哈姓寧古塔𨽻鑲白旗滿洲崇徳元年守牛<lb/>
　　　莊襲明水師于遼河勝之三年任户部副理事官<lb/>
　　　八年從征明屢擊敗其軍並攻克萊陽順治初遇<lb/>
恩詔加二等輕車都尉<lb/>
　　　拜庫達姓納喇𨽻鑲白旗滿洲崇徳元年從征明<lb/>
<pb n="KR2k0040_WYG_076-36a"/>
　　　攻容城先登克之順治七年<lb/>
恩詔授三等輕車都尉十一年隨征浙江舟山屢敗賊兵<lb/>
　　　又擊偽總兵李順獲其戰艦十四年加授二等輕<lb/>
　　　車都尉<lb/>
　　　桓達理姓舒舒覺羅𨽻鑲白旗滿洲崇徳三年從<lb/>
　　　征明攻博野先登遂下其城五年圍錦州擊敗杏<lb/>
　　　山松山兵七年圍錦州松山兵來犯敗之又隨敗<lb/>
　　　明經略洪承疇三營軍順治元年隨入關追流寇<lb/>
<pb n="KR2k0040_WYG_076-36b"/>
　　　至慶都敗之復從南征擊賊於潼闗六戰皆捷二<lb/>
　　　年至江寧浙江屢立戰功偽帥黄斐自湖州來犯<lb/>
　　　擊敗之又敗之長樂宜興并殱太□之衆聞嘉興<lb/>
　　　松江兵叛率師往擊皆敗之加授佐領嗣三遇<lb/>
恩詔加二等輕車都尉縁事降世職為騎都尉十一年隨<lb/>
　　　征浙江舟山連敗偽總兵陳六御等十四年加授<lb/>
　　　三等輕車都尉世職<lb/>
　　　和托姓伊爾庫勒𨽻鑲白旗滿洲崇徳三年從征<lb/>
<pb n="KR2k0040_WYG_076-37a"/>
　　　明攻文安先登克之<lb/>
賜號巴圖魯順治初三遇<lb/>
恩詔加二等輕車都尉同旗有徳休姓伊爾根覺羅亦以<lb/>
　　　崇徳三年征明至山東攻恩縣先登以功累加授<lb/>
　　　三等輕車都尉<lb/>
　　　科啓納姓伊爾庫勒𨽻鑲白旗滿洲崇徳三年隨<lb/>
　　　征明文安以第二人登克之順治初三遇<lb/>
恩詔加三等輕車都尉以老乞休<lb/>
<pb n="KR2k0040_WYG_076-37b"/>
　　　惠美𨽻鑲白旗滿洲崇徳三年隨征明山東攻齊<lb/>
　　　河奮勇先登克其城順治元年從入闗擊賊有功<lb/>
　　　授佐領世職<lb/>
　　　彰泰姓納拉𨽻鑲白旗滿洲崇徳三年隨征明攻<lb/>
　　　獻縣先登克之順治七年三遇<lb/>
恩詔加三等輕車都尉<lb/>
　　　烏達禪姓趙佳𨽻鑲白旗滿洲崇徳三年隨征明<lb/>
　　　攻直𨽻任邱奮勇登城遂克之至山東攻濟陽以<lb/>
<pb n="KR2k0040_WYG_076-38a"/>
　　　第一人先登克其城<lb/>
賜號巴圖魯授佐領順治初三遇<lb/>
恩詔由騎都尉加一雲騎尉子莽伊圖平定廣西為名臣<lb/>
　　　傅喀𨽻鑲白旗滿洲崇徳六年隨圍錦州武英郡<lb/>
　　　王阿濟格遣之來奏捷<lb/>
恩賜鏹七年隨征明自黄崖口入邊圍錦州連敗明總兵<lb/>
　　　白騰蛟白廣恩軍順治四年隨征流賊有功五年<lb/>
　　　從征江西叛鎮金聲桓破賊于南康康熙十七年<lb/>
<pb n="KR2k0040_WYG_076-38b"/>
　　　從征逆藩吳三桂至廣東韶州連敗偽將馬寶吳<lb/>
　　　世琮范齊韓詹仰等軍十九年從征雲南二十年<lb/>
　　　奪石門次黄草壩乘勝進抵雲南省城俱在事有<lb/>
　　　功二十五年授騎都尉<lb/>
　　　賴達哈𨽻鑲白旗滿洲世居瑚克沙哈里以地為<lb/>
　　　姓<lb/>
　　國初從征綳博果爾効力行間崇徳七年從圍錦州<lb/>
　　　以步戰衝入明營擊敗敵衆八年隨征山東攻兖<lb/>
<pb n="KR2k0040_WYG_076-39a"/>
　　　州以第二人登<lb/>
賜號巴圖魯授叅領順治初累遇<lb/>
恩詔加三等男康熙十七年卒<lb/>
賜祭𦵏如典禮<lb/>
　　　薩魯姓烏蘇𨽻鑲白旗滿洲崇徳七年從圍錦州<lb/>
　　　擊松山兵有功又連破明經畧洪承疇三營軍嗣<lb/>
　　　遇明總兵吳三桂軍擊却其衆順治元年隨入闗<lb/>
　　　敗賊於慶都二年授佐領世職三年從擊破流賊<lb/>
<pb n="KR2k0040_WYG_076-39b"/>
　　　賀珍復敗流賊一隻虎于商州攻西平先登克之<lb/>
　　　論功嗣累遇<lb/>
恩詔加一等輕車都尉世職<lb/>
　　　鼐格姓他塔拉𨽻鑲白旗滿洲崇徳七年隨征明<lb/>
　　　圍錦州擊明經畧洪承疇軍有功時松山兵遁出<lb/>
　　　衝入<lb/>
御營擊卻之八年從攻明攻臨清奮勇先登克其城<lb/>
賜號巴圖魯授佐領順治七年遇<lb/>
<pb n="KR2k0040_WYG_076-40a"/>
恩詔加三等輕車都尉世職十六年從征貴州凱旋至江<lb/>
　　　寧破海賊鄭成功於鎮江𤓰洲敘功加二等<lb/>
　　　庚格姓固倫覺羅𨽻鑲白旗滿洲崇徳七年從征<lb/>
　　　明圍錦州明松山兵夜犯我汛地庚格擊敗其衆<lb/>
　　　順治元年隨入闗擊流賊於慶都四年任刑部理<lb/>
　　　事官授佐領世職嗣累遇<lb/>
恩詔加二等輕車都尉弟圖希海崇徳八年從征明擊敗<lb/>
　　　三總兵軍至山東青州復敗其採樵兵回軍至渾<lb/>
<pb n="KR2k0040_WYG_076-40b"/>
　　　河岸復敗明兵授騎都尉世職<lb/>
　　　邁思哈姓趙佳𨽻鑲白旗滿洲崇徳八年隨征明<lb/>
　　　至山東攻齊東首先登城克之順治初累遇<lb/>
恩詔加騎都尉兼一雲騎尉<lb/>
　　　瓦星阿姓富察𨽻鑲白旗滿洲崇徳八年隨征明<lb/>
　　　山東攻諸城以第二人登克之順治元年隨南征<lb/>
　　　至潼關設伏擊賊衝入賊營二年至江南攻常熟<lb/>
　　　首登克其城嗣累遇<lb/>
<pb n="KR2k0040_WYG_076-41a"/>
恩詔加二等輕車都尉世職同旗有武興格姓伊爾根覺<lb/>
　　　羅崇徳八年從征明攻寧海州先登克之論功順<lb/>
　　　治初加三等輕車都尉<lb/>
　　　阿布岱姓𤓰爾佳𨽻鑲白旗滿洲崇徳八年隨征<lb/>
　　　明攻昌邑縣以第二人先登克其城順治初累遇<lb/>
恩詔加三等輕車都尉世職<lb/>
　　　阿爾哈姓伊爾庫勒𨽻鑲白旗滿洲崇徳八年隨<lb/>
　　　征明攻陽信先衆登城克之順治初追録其功加<lb/>
<pb n="KR2k0040_WYG_076-41b"/>
　　　三等輕車都尉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定盛京通志卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>入蜀記卷一</head> <lb/>
    <p>
<pb n="KR2g0056_WYG_001-1a"/>
欽定四庫全書<lb/>
　入蜀記卷一<lb/>
　　　　　　　　　　　　　宋　陸游　撰<lb/>
乾道五年十二月六日得報差通判䕫州方久病未堪<lb/>
　逺役謀以夏初離鄉里<lb/>
六年閏五月十八日晚行夜至法雲寺兄弟餞别五鼓<lb/>
　始決去<lb/>
十九日黎明至柯橋館見送客已時至錢清食亭中凉爽如<lb/>
<pb n="KR2g0056_WYG_001-1b"/>
　秋與諸子及送客步過浮橋橋堅好非昔比亭亦華潔<lb/>
　皆史丞相所建也申後至蕭山縣憩夢筆驛驛在覺苑<lb/>
　寺旁世傳寺乃江文通舊居也有大碑葉道卿文寺額<lb/>
　及佛殿榜皆沈睿逹所書有碑亦睿達書尤精古又有<lb/>
　毘陵人戚舜臣所畫水葢佛後座大壁也卒然見之覺<lb/>
　濤瀾洶湧可駭前輩或謂之死水過矣縣丞權縣事紀<lb/>
　旬尉曽槃來曽原伯逢招飲於其子槃廨中二鼓歸原<lb/>
　伯復來共坐驛門月如晝極涼四鼓解舟行至西興鎮<lb/>
<pb n="KR2g0056_WYG_001-2a"/>
二十日黎明渡江江平無波少休仙林寺寺僧為開館<lb/>
　設湯飲遂買小舟出北關登漕司所假舟於紅亭税<lb/>
　務之西夜無蚊<lb/>
二十一日省三兄<lb/>
二十二日至二十四日皆留兄家<lb/>
二十五日晚葉夢錫侍郎衡招飲案間設山礬數盆望<lb/>
　之如雪<lb/>
二十六日晚芮國器司業曄招飲同集仲高兄詹道子<lb/>
<pb n="KR2g0056_WYG_001-2b"/>
　大著亢宗張叔潜編修淵坐中國器云頃在廣東作<lb/>
　漕有提舉茶鹽石端義者性殘忍每捕官吏繫獄輒<lb/>
　以石鹽木枷枷之蓋木之至堅重者毎曰木名石鹽<lb/>
　天生此為我用也其後石坐罪竟荷校云<lb/>
二十七日<lb/>
二十八日同仲高出闇門買小舟泛西湖至長橋寺予不<lb/>
　至臨安八年矣湖上園苑竹樹皆老蒼高栁造天僧<lb/>
　寺益葺而舊交多已散去或貴不復相通為之絶嘆<lb/>
<pb n="KR2g0056_WYG_001-3a"/>
二十九日沈持要檢正樞招飲邂逅趙徳莊少卿彦端<lb/>
　晚出湧金門並湖繞城至舟中<lb/>
三十日<lb/>
六月一日早移舟出閘幾盡一日始能出三閘船舫櫛<lb/>
　比熱甚午後小雨熱不解泊糴塲前<lb/>
二日禺中解舟鄉僕來言鄉中閔雨村落家家車水比連三<lb/>
　年頗稔今春父老言占嵗可憂不知終何如也過赤岸班<lb/>
　荆館小休前亭班荆者北使宿頓及賜燕之地距臨安三<lb/>
<pb n="KR2g0056_WYG_001-3b"/>
　十六里晚急雨頗涼宿臨平臨平者太師蔡京葬其父凖於<lb/>
　此以錢塘江為水會稽山為案山形如駱駝葬於駝之耳<lb/>
　而築塔於駝之峯盖葬師云駝負重則行逺也然東坡先<lb/>
　生樂府固已云誰似臨平山上塔亭亭迎客西來送客行<lb/>
　則臨平有塔亦久矣當是蔡氏葬後増築或遷之耳京責<lb/>
　太子少保制云託祝聖而飾臨平之山是也夜半解舟<lb/>
三日黎明至長河堰亦小市也魚蟹甚富午後至秀州崇徳<lb/>
　縣縣令右從政郎具道夫丞右承直郎李植監秀州都税<lb/>
<pb n="KR2g0056_WYG_001-4a"/>
　務右從政郎章湜來舊聞戴子㣲云崇徳有市人吳隠忽<lb/>
　棄家寓旅邸終日黙坐一室室中惟一卧榻客至共坐榻<lb/>
　上或載酒過之亦不拒清談竟日隠初不學問至是間與<lb/>
　人言易數皆造精㣲亦能先知人吉凶夀夭見者莫能測<lb/>
　也因見吳令問之云皆信然今徙居村落間矣是晚行<lb/>
<hi>闕</hi>
　<lb/>
　<lb/>
<pb n="KR2g0056_WYG_001-4b"/>
　<lb/>
　<lb/>
　時可讀蘇州刺史于頔書大畧言祕書監陸公齊望始作<lb/>
　尼寺於此其後灞滻灃兄弟又新之後又有賢妹字意者<lb/>
　陸氏嘗有女子為尼云然不言宣公所以有祠者<hi>家譜灃賴此證</hi>
　<hi>誤諱灞者則宣公之父也</hi>老尼妙濟大師法淳及其弟子居白留啜茶<lb/>
　且言方新祠堂也移舟北門宣化亭晚復過務徳飯<lb/>
六日右奉議郎新通判荆南吕援來援字彦能進士聞<lb/>
<pb n="KR2g0056_WYG_001-5a"/>
　人綱來綱字伯紀方務徳館客自言識毛德昭德昭<lb/>
　名文衢州江山縣人居於秀予兒時從之甚久德昭<lb/>
　極苦學中年不幸病盲而卒無子綱言其盲後猶終<lb/>
　日危坐黙誦六經至數千言不已可哀也赴郡集於<lb/>
　倅廨中坐花月亭有小碑乃張先子野雲破月來花<lb/>
　弄影樂章云得句於此亭也晚赴方夷吾導之集於<lb/>
　陳大光縣丞家二樊吕倅皆在大光字子充瑩中諫<lb/>
　議孫居第潔雅末利花盛開<lb/>
<pb n="KR2g0056_WYG_001-5b"/>
七日早徧辭諸人赴方務德素飯晚移舟出城泊禾興<lb/>
　館前館亦頗閎壯終日大雨不止招姜醫視家人及<lb/>
　綯<lb/>
八日雨霽極涼如深秋遇順風舟人始張㠶過合路居<lb/>
　人繁夥賣鮓者尤衆道旁多軍中牧馬運河水泛溢<lb/>
　高於近村地至數尺兩岸皆車出積水婦人兒童竭<lb/>
　作亦或用牛婦人足踏水車手猶績麻不置過平望<lb/>
　遇大雨暴風舟中盡濕少頃齊止宿八尺聞行舟有<lb/>
<pb n="KR2g0056_WYG_001-6a"/>
　覆溺者小舟叩舷賣魚頗賤蚊如蠭蠆可畏<lb/>
九日晴而風舟人懲昨夕狼狽不敢解舟日高方行自<lb/>
　至崇德行大澤中至此始望見震澤遠山午間至吳<lb/>
　江縣渡松江風極靜癯庵竹樹益茂而主人死矣知<lb/>
　縣右承議郎管銃尉右迪功郎周郔來縣治有石刻<lb/>
　曾文清公漁具圖詩前知縣事栁楹所刻也漁具比<lb/>
　松陵倡和集所載又增十事云託周尉招醫鄭端誠<lb/>
　為統綯胗脈皆病暑也市中賣魚鮓頗珍晚解舟中<lb/>
<pb n="KR2g0056_WYG_001-6b"/>
　流回望長橋層塔煙波渺然真若圖畫宿尹橋登橋<lb/>
　觀月<lb/>
十日至平江以疾不入沿城過盤門望武丘樓塔正如<lb/>
　吾鄉寳林為之慨然宿楓橋寺前唐人所謂夜半鐘<lb/>
　聲到客船者<lb/>
十一日五更發楓橋曉過許市居人極多至望亭小憩<lb/>
　自是夾河皆長岡高壟多陸種菽粟或灌木叢篠氣象<lb/>
　窘隘非楓橋以東比也近無錫縣始稍平曠夜泊縣<lb/>
<pb n="KR2g0056_WYG_001-7a"/>
　驛近邑有錫山出錫漢末䜟記云有錫天下兵無錫<lb/>
　天下清有錫天下争無錫天下寜至今錫見輒揜之<lb/>
　莫敢取者<lb/>
十二日早謁喻子材郎中樗子材來謝以兩夫荷轎不<lb/>
　持胡牀手自授謁云知縣右奉議郎吳灃來晚行夜<lb/>
　四鼓至常州城外<lb/>
十三日早入常州泊荆溪館夜月如晝與家人步月驛<lb/>
　外綯始小愈<lb/>
<pb n="KR2g0056_WYG_001-7b"/>
十四日早見知州右朝奉大夫李安國通判右朝奉郎<lb/>
　蔣誼員外倅左朝散郎張堅堅文定公綱之子敎授<lb/>
　左文林郎陳伯達員外敎授左從政郎沈瀛司戸右<lb/>
　從政郎許伯虎來伯達字兼善瀛字子夀皆未識子<lb/>
　夀仍出近文一卷伯虎字子威余兒時筆硯之舊也<lb/>
　至東嶽廟觀古檜數百年物也又小憩崇勝寺納凉<lb/>
　遂解舟甲夜過奔牛閘宋明帝遣沈懐明擊孔覬至<lb/>
　奔牛築壘即此也閘水湍激有聲甚壯遂抵吕城閘<lb/>
<pb n="KR2g0056_WYG_001-8a"/>
　自祖宗以來天下置堰軍止四處而吕城及京口二<lb/>
　閘在焉<lb/>
十五日早過吕城閘始見獨轅小車過陵口見大石獸<lb/>
　偃仆道旁已殘缺蓋南朝陵墓齊明帝時王敬則反<lb/>
　至陵口慟哭而過是也予頃嘗至宋文帝陵道路猶<lb/>
　極廣石柱承露盤及麒麟辟邪之類皆在柱上刻太<lb/>
　祖文皇帝之神道八字又至梁文帝陵文帝武帝父<lb/>
　也亦有二辟邪尚存其一為藤蔓所纒若縶縛者然<lb/>
<pb n="KR2g0056_WYG_001-8b"/>
　陵已不可識矣其旁有皇業寺葢史所謂皇基寺也<lb/>
　疑避唐諱所改二陵皆在丹陽距縣三十餘里郡士<lb/>
　蔣元龍子雲謂予曰毛達可作守時有賣黄金石榴<lb/>
　來禽者疑其盜捕得之果發梁陵所得夜抵丹陽古<lb/>
　所謂曲阿或曰雲陽謝康樂詩云朝日發雲陽落日<lb/>
　到朱方葢謂此也<lb/>
十六日早發丹陽汲玊乳井水井在道旁觀音寺名列<lb/>
　水品色類牛乳甘冷熨齒井額陳文忠公所作堆玊<lb/>
<pb n="KR2g0056_WYG_001-9a"/>
　八分也寺前又有練光亭下闞練湖亦佳境距官道<lb/>
　甚近然過客罕至是日見夜合花方開故山開過已<lb/>
　月餘氣候不齊如此過夾岡有二石人植立岡上俗<lb/>
　謂之石翁石媪其實亦古陵墓前物自京口抵錢塘<lb/>
　梁陳以前不通漕至隋煬帝始鑿渠八百里皆濶十<lb/>
　丈夾岡如連山盖當時所積之土朝廷所以能駐蹕錢<lb/>
　塘以有此渠耳汴與此渠皆假手隋氏而為吾宋之<lb/>
　利豈亦有數耶過新豐小憩李太白詩云南國新豐<lb/>
<pb n="KR2g0056_WYG_001-9b"/>
　酒東山小妓歌又唐人詩云再入新豐市猶聞舊酒<lb/>
　香皆謂此非長安之新豐也然長安之新豐亦有名<lb/>
　酒見王摩詰詩至今居民市肆頗盛夜抵鎮江城外<lb/>
　是日立秋<lb/>
十七日平旦入鎮江泊船西驛見知府右朝㪚郎直祕<lb/>
　閣蔡洸子平都統慶遠軍節度使成閔通判右朝奉<lb/>
　大夫章汶右朝奉郎陶之真府學教授左文林郎熊<lb/>
　克總領司幹辦公事右承奉郎史彌正端叔<lb/>
<pb n="KR2g0056_WYG_001-10a"/>
十八日右奉議郎簽書節度判官㕔公事葛郇觀察推<lb/>
　官右文林郎徐務滋司戸參軍左迪功郎楊冲焦山<lb/>
　長老定圜甘露長老化昭來<lb/>
十九日金山長老寳印來字坦叔嘉州人自言峽州以<lb/>
　西灘不可勝計白傅詩所謂白狗到黄牛灘如竹節<lb/>
　稠是也赴蔡守飯於丹陽樓熱特甚堆冰滿坐了無<lb/>
　涼意蔡自㸃茶頗工而茶殊下同坐熊教授建寜人<lb/>
　云建茶舊雜以米粉復更以薯蕷兩年來又更以楮<lb/>
<pb n="KR2g0056_WYG_001-10b"/>
　芽與茶味頗相入且多乳惟過梅則無復氣味矣非<lb/>
　精識者未易察也申後移舟出三閘至潮閘而止<lb/>
二十日遷入嘉州王知義船㣲雨極涼<lb/>
二十一日<lb/>
二十二日郡集衛公堂後圃比舊唯增染香亭飲半登<lb/>
　夀丘普照寺終宴夀丘者宋高祖宅有故井尚存寺<lb/>
　本名延慶隆興中復泗州有普照寺僧奉僧伽像來<lb/>
　歸寓焉因賜名普照寺僑置僧伽道塲東望京山連<lb/>
<pb n="KR2g0056_WYG_001-11a"/>
　亘抱合勢如繚墻官寺樓觀如畫西闞大江氣象極<lb/>
　雄偉也<lb/>
二十三日至甘露寺飯僧甘露盖北固山也有狠石世<lb/>
　傳以為漢昭烈吳大帝嘗據此石共謀曹氏石亡已<lb/>
　久寺僧輒取一石充數游客摩挲太息僧及童子輩<lb/>
　往往竊笑也拜李文饒祠登多景樓樓亦非故趾主<lb/>
　僧化昭所築下臨大江淮南草木可數登覽之勝實<lb/>
　過於舊邂逅左迪功郎新太平州教授徐容容字子<lb/>
<pb n="KR2g0056_WYG_001-11b"/>
　公泉州人此山多峭崖如削然皆土也國史以為石<lb/>
　壁峭絶誤矣<lb/>
二十四日<lb/>
二十五日早以一豨壺酒謁英靈助順王祠所謂下元<lb/>
　水府也祠屬金山寺寺常以二僧守之無他祝史然<lb/>
　牓云賽祭猪頭例歸本廟觀者無不笑初紹興末完<lb/>
　顔亮入境樞宻葉公審言督視六軍守江禱於水府<lb/>
　祠請事平奏加帝號既而不果隆興中敵再入有近<lb/>
<pb n="KR2g0056_WYG_001-12a"/>
　臣申言之議者謂四瀆止封王水府不應在四瀆上<lb/>
　乃但加美稱而已廟中遇武人王秀自言博州人年<lb/>
　五十一完顔亮入邊時自河朔從義軍攻下大名以<lb/>
　待王師既歸朝不見録且自言孤逺無路自通歔欷<lb/>
　不已是晚欲出江舟人辭以潮不應遂宿江口<lb/>
二十六日五鼓發船是日舟人始伐鼓遂㳺金山登玉<lb/>
　鑑堂妙高臺皆窮極壯麗非昔比玊鑑葢取蘇儀甫<lb/>
　詩云僧於玊鑑光中坐客蹋金鼇背上行儀甫果終<lb/>
<pb n="KR2g0056_WYG_001-12b"/>
　於翰苑當時以為詩䜟新作寺門亦甚雄翟耆年伯<lb/>
　夀篆額然門乃不可泊舟凡至寺中者皆由雄跨閣<lb/>
　長老寳印言舊額仁宗皇帝御飛白張之則風濤洶<lb/>
　湧蛟鼉出没遂藏之寺閣今不復存矣印住山近十<lb/>
　年興作皆其力寺有兩塔本曾子宣丞相用西府俸<lb/>
　所建以薦其先者政和中寺為神霄宫道士乃去塔<lb/>
　上相輪而屋之謂之鬱羅霄臺至是五十餘年印乃<lb/>
　復為塔且增飾之工尚未畢山絶頂有吞海亭取毛<lb/>
<pb n="KR2g0056_WYG_001-13a"/>
　吞巨海之意登望尤勝每北使來聘例延至此亭烹<lb/>
　茶金山與焦山相望皆名藍每爭雄長焦山舊有吸<lb/>
　江亭最為佳處故此名吞海以勝之可笑也夜風水<lb/>
　薄船鞺鞳有聲<lb/>
二十七日留金山極涼冷印老言蜀中梁山軍鷺鷥為<lb/>
　天下第一<lb/>
二十八日夙興觀日出江中天水皆赤真偉觀也因登<lb/>
　雄跨閣觀二島左曰鶻山舊傳有栖鶻今無有右曰<lb/>
<pb n="KR2g0056_WYG_001-13b"/>
　雲根島皆特起不附山俗謂之郭璞墓奉使金國起<lb/>
　居郎范至能至山遣人相招食於玉鑑堂至能名成<lb/>
　大聖政時同官相别八年今借資政殿大學士提舉<lb/>
　萬夀觀侍讀為金國祈請使云午間過瓜洲江平如<lb/>
　鏡舟中望金山樓觀重複尤為巨麗中流風雷大作<lb/>
　電影騰掣止在江面去舟纔丈餘急繫纜俄而開霽<lb/>
　遂至瓜洲自到京口無蚊是夜蚊多始復設㡡<lb/>
二十九日泊瓜洲天氣澄爽南望京口月觀甘露寺水<lb/>
<pb n="KR2g0056_WYG_001-14a"/>
　府廟皆至近金山尤近可辨人眉目也然江不可横<lb/>
　絶放舟而西乃能達故渡者皆遲回久之舟人以帆<lb/>
　弊往姑蘇買帆是日方至<hi>檣高五丈六尺帆二十六幅</hi>兩日間閲<lb/>
　往來渡者無慮千人大抵多軍人也夜觀金山塔燈<lb/>
七月一日黎明離瓜洲便風掛帆晚至真州泊鑒遠亭<lb/>
　州本唐揚州揚子縣之白沙鎮楊溥有淮南徐温自<lb/>
　金陵來覲溥於白沙因改曰迎鑾鎮或謂周世宗征<lb/>
　淮時諸將嘗於此迎謁非也國朝乾徳中升為建<lb/>
<pb n="KR2g0056_WYG_001-14b"/>
　安軍祥符中建玊清昭應宫即軍之西北小山置冶<lb/>
　鑄玉皇聖祖太祖太宗四聖像既成遣丁謂李宗諤<lb/>
　為迎奉<hi>闕</hi>副至京車駕出迎肆赦建軍曰真州而於<lb/>
　故治築儀真觀政和中修九域圖志又名曰儀真郡<lb/>
　舊以水陸之衝為發運使治所今廢<lb/>
二日見知州右朝奉郎王察市邑官寺比數年前頗盛<lb/>
　擕統游東園園在東門外里餘自建炎兵火後廢壞<lb/>
　滌地漕司租與民嵗入錢數千昔之閎壯巨麗復為<lb/>
<pb n="KR2g0056_WYG_001-15a"/>
　荆棘荒墟之地者四十餘年乃更葺為園以記考之<lb/>
　惟清讌堂拂雲亭澄虚閣麄復其舊與右之清池北<lb/>
　之高臺尚存若所謂流水横其前者湮塞僅如一帶<lb/>
　而百畆之園廢為蔬畦者尚過半也可為太息登臺<lb/>
　望下蜀諸山平遠可愛裴回久之過報㤙光孝寺少<lb/>
　留辛巳之變儀真焚蕩無餘而此寺獨存堂中僧百<lb/>
　人長老妙湍常州人<lb/>
三日右迪功郎監稅務聞人堯民來堯民茂德删定之<lb/>
<pb n="KR2g0056_WYG_001-15b"/>
　兄子以恩科入官北山永慶長老藴常來郡集於平<lb/>
　易堂徧游澄瀾閣快哉亭遂至壯觀以歸壯觀舊有<lb/>
　米元章所作賦石刻今亡矣初問王守儀真觀去城<lb/>
　遠近云在城南里許方怪與國史異既歸亟往㳺則<lb/>
　信城南也有老道士年七十餘自言廬州人能述儀<lb/>
　真本末云舊觀實在城西北數里小<hi>闕</hi>山之麓祥符<lb/>
　所鑄乃金銅像并座高三丈以黄麾全仗道門幢節<lb/>
　迎赴京師皆與國史合故當時樂章曰范金肖像申<lb/>
<pb n="KR2g0056_WYG_001-16a"/>
　嚴奉宫館狀翬飛萬靈拱衛瑞煙披堤栁映黄麾道<lb/>
　士又言賜號瑞應福地則史所不載也今所謂儀真<lb/>
　觀者昔黄冠入城休憩道院耳晚大風舟人增纜<lb/>
四日風便解纜掛帆發真州岸下舟相先後發者甚衆<lb/>
　煙帆映山縹緲如畫有頃風愈厲舟行愈疾過瓜歩<lb/>
　山山蜿蜒蟠伏臨江起小峯頗巉峻絶頂有元魏太<lb/>
　武廟廟前大木可三百年一井已眢傳以為太武所<lb/>
　鑿不可知也太武以宋文帝元嘉二十七年南侵至<lb/>
<pb n="KR2g0056_WYG_001-16b"/>
　瓜步建康戒嚴太武鑿瓜步山為蟠道於其上設氊<lb/>
　廬大會羣臣疑即此地王文公詩所謂叢祠瓜步認<lb/>
　前朝是也梅聖俞題廟云魏武敗忘歸孤軍駐山頂<lb/>
　按太武初未嘗敗聖俞誤以佛貍為曹瞞耳山出瑪<lb/>
　瑙石多虎豹害人往時大將劉寳每募人捕虎於此<lb/>
　周世宗伐南唐齊王景達自𤓰步渡江距六合二十<lb/>
　里設栅亦此地也入夾行數里沿岸園疇衍沃廬舍<lb/>
　竹樹極盛大抵多長蘆寺莊出夾望長蘆樓塔重複<lb/>
<pb n="KR2g0056_WYG_001-17a"/>
　自江淮兵火官寺民廬莫不殘壞獨此寺之盛不減<lb/>
　承平至今日常數百衆江面渺瀰無際殊可畏李太<lb/>
　白詩云維舟至長蘆目送煙雲高是也晚泊竹篠港<lb/>
　有居民三十餘家距金陵三十里<lb/>
五日大風將曉覆裌衾晨起淒然如暮秋過龍灣浪湧<lb/>
　如山望石頭山不甚高而峭立江中繚繞如垣牆凡<lb/>
　舟皆由此下至建康故江左有變必先固守石頭真<lb/>
　控扼要地也自新河入龍光門城上舊有賞心亭白<lb/>
<pb n="KR2g0056_WYG_001-17b"/>
　鷺亭在門右近又創二水亭在門左誠為壯觀然賞<lb/>
　心為二亭所蔽頗失往日登望之勝泊秦淮亭説者<lb/>
　以為鍾阜艮山得庚水為宗廟水秦鑿淮本欲破金<lb/>
　陵王氣然庚水反為吉天下事信非人力所能勝也<lb/>
　見留守右朝請大夫祕閣修撰唐瑑通判右朝散郎<lb/>
　潘恕建康行宫在天津橋北橋琢青石為之頗精緻<lb/>
　意其南唐之舊也晚小雨右文林郎監大軍倉王烜<lb/>
　來王言京口人用七月六日為七夕蓋南唐重七夕<lb/>
<pb n="KR2g0056_WYG_001-18a"/>
　而常以帝子鎮京口六日輒先乞巧翌旦馳入建康赴<lb/>
　内讌故至今為俗云然太宗皇帝時常下詔禁以<lb/>
　六日為七夕則是北俗亦如此此説恐不然<lb/>
六日見左朝㪚大夫太府少卿總領兩淮財賦沈夏武<lb/>
　泰軍節度使建康諸軍都統郭振右宣教郎知江寜<lb/>
　縣何作善右文林郎觀察推官褚意來作善字百祥<lb/>
　意字誠叔晚見秦伯和侍郎伯和名塤故相益公檜<lb/>
　之孫延坐畫堂棟宇閎麗前臨大池池外即御書閣<lb/>
<pb n="KR2g0056_WYG_001-18b"/>
　蓋賜第也家人病創託何令招醫劉仲寳視脈<lb/>
七日早游天慶觀在冶城山之麓地理家以為此山脈<lb/>
　絡自蔣山來不可知也吳晉間城壘大抵多因山為<lb/>
　之觀西有忠烈廟卞壼廟也以嵇紹及壼二子眕盱<lb/>
　配食紹死於惠帝時在壼前且非江左事而以配壼<lb/>
　非也廟後叢木甚茂傳以為壼墓墓東北又有亭頗<lb/>
　疎豁曰忠孝亭亭本南唐忠貞亭後避諱改焉忠貞<lb/>
　壼謚今曰忠孝則并以其二子死父難也雲堂道士<lb/>
<pb n="KR2g0056_WYG_001-19a"/>
　陳德新字可久姑蘇人頗開敏相從登覽久之遂出<lb/>
　西門游清涼廣慧寺寺距城里餘據石頭城下臨大江<lb/>
　南直牛頭山氣象甚雄然壞於兵火舊有德慶堂在<lb/>
　法堂前堂榜乃南唐後主撮襟書石刻尚存而堂徙<lb/>
　於西偏矣又有祭悟空禪師文曰保大九年嵗次辛<lb/>
　亥九月皇帝以香茶乳藥之奠致祭於右街清涼寺<lb/>
　悟空禪師按南唐元宗以癸夘嵗嗣位改元保大當<lb/>
　晉出帝之天福八年至辛亥實保大九年當周太祖<lb/>
<pb n="KR2g0056_WYG_001-19b"/>
　之廣順元年則祭悟空者元宗也建康志以為後主<lb/>
　非是長老寳餘楚州人留食贈徳慶堂榜墨本食已<lb/>
　同登石頭西望宣化渡及厯陽諸山真形勝之地若<lb/>
　異時定都建康則石頭當仍為關要或以為今都城<lb/>
　徙而南石頭雖守無益蓋未之思也惟城既南徙秦<lb/>
　淮乃橫貫城中六朝立栅斷航之類緩急不可復施<lb/>
　然大江天險都城臨之金湯之勢比六朝為勝豈必<lb/>
　依淮為固耶左迪功郎新湖州武康尉劉煒右迪功<lb/>
<pb n="KR2g0056_WYG_001-20a"/>
　郎監比較務李膺來煒秦伯和館客也言秦氏衰落<lb/>
　可念至屢典質生産亦薄問其嵗入㡬何曰米十萬<lb/>
　斛耳<lb/>
八日晨至鍾山道林真覺大師塔焚香塔在太平興國<lb/>
　寺上寳公所塟也塔中金銅寳公像有銘在其膺葢<lb/>
　王文公守金陵時所作僧言古像取入東都啟聖院<lb/>
　祖宗時每有祈禱啟聖及此塔皆設道塲考之信然<lb/>
　塔西南有小軒曰木末其下皆大松髯甲夭矯如蛟<lb/>
<pb n="KR2g0056_WYG_001-20b"/>
　龍往往數百年物木末盖後人取王文公詩木末北<lb/>
　山雲冉冉之句名之建康志謂公自命此名非也塔<lb/>
　後又有定林菴舊聞先君言李伯時畫文公像於菴<lb/>
　之昭文齋壁著帽束帶神彩如生文公没齋常扄閉<lb/>
　遇重客至寺僧開戶客忽見像皆驚聳覺生氣逼人<lb/>
　寫照之妙如此今菴經火尺椽無復存者予乙酉秋<lb/>
　嘗雨中獨來游留字壁間後人移刻崖石讀之感歎<lb/>
　蓋已五六年矣歸途過半山少留半山者王文公舊<lb/>
<pb n="KR2g0056_WYG_001-21a"/>
　宅所謂報寜禪院也自城中上鍾山此為中途故曰<lb/>
　半山殘毁尤甚寺西有土山今謂之培塿亦後人取<lb/>
　文公詩所謂溝西顧丁壯擔土為培塿名之也寺後<lb/>
　又有謝安墩文公詩云在冶城西北即此是也<lb/>
九日至保寜戒壇二寺保寜有鳳凰臺攬輝亭臺有李<lb/>
　太白詩云三山半落青天外二水中分白鷺洲今已<lb/>
　廢為大軍甲仗庫惟亭因舊趾重築亦頗宏壯寺僧<lb/>
　言亭牓本朱希真𨽻書已為俗子易之矣堂後有片<lb/>
<pb n="KR2g0056_WYG_001-21b"/>
　石瑩潤如黒玉乃宋子嵩詩題云鳳臺山亭子陳獻<lb/>
　司空鄉貢進士宋齊丘司空者徐知誥也後改姓名<lb/>
　曰李昇是為南唐烈祖而齊丘為大臣後又有題字<lb/>
　云昇元三年奉敕刻石盖烈祖既有國追念君臣相<lb/>
　遇之始而表顯之昇齊丘雖皆不足道然當攘奪分裂<lb/>
　横潰之時其君臣相遇不如是亦不能粗成其功業<lb/>
　也戒壇額曰崇勝戒壇寺古謂之瓦棺寺有閣因岡<lb/>
　阜其髙十丈李太白所謂鍾山對北戸淮水入南榮<lb/>
<pb n="KR2g0056_WYG_001-22a"/>
　者又横江詞一風三日吹倒山白浪高於瓦棺閣是<lb/>
　也南唐後主時朝廷遣武人魏丕來使南唐意其不<lb/>
　能文即宴於是閣因求賦詩丕攬筆成篇末句云莫<lb/>
　敎雷雨損基扄後主君臣皆失色及南唐之亡為吳<lb/>
　越兵所焚國朝承平二百年金陵為大府寺觀競以<lb/>
　崇飾土木為事然閣終不能復紹興中有北僧來居<lb/>
　講惟識百法論誓復興造求偉材於江湖間事垂集<lb/>
　者屢矣會建宫闕有司往往輒取之僧不以此動心<lb/>
<pb n="KR2g0056_WYG_001-22b"/>
　愈益經營卒成盧舍那閣平地高七丈雄麗冠於江<lb/>
　東舊閣基相距無百步今廢為軍營秦伯和遣醫柴<lb/>
　安恭來視家人疾柴邢州龍岡人晚禇誠叔來誠叔<lb/>
　嘗為福州閩清尉獲盜應格當得京官不忍以人死<lb/>
　為己利辭不就至今在選調又有為他邑尉者亦獲<lb/>
　盜營賞甚力卒得京官將解去入郡過刑人處輒掩<lb/>
　目大呼數日神志方定後至他郡見通衢有石幢問<lb/>
　此何為從者曰法塲也亦大駭呌呼㡬墜車自此所<lb/>
<pb n="KR2g0056_WYG_001-23a"/>
　至皆迂道以避刑人之地人之不可有媿於心如此<lb/>
　移舟泊賞心亭下秦伯和送藥<lb/>
十日早出建康城至石頭得便風張帆而行然港淺而<lb/>
　狹行亦甚緩宿大城岡金陵岡隴重複如梅嶺岡石<lb/>
　子岡佘<hi>讀如蛇</hi>婆岡尤其著者也居民數十家亦有店<lb/>
　肆<lb/>
十一日早出夾行大江過三山磯烈洲慈姥磯采石鎮<lb/>
　泊太平州江口謝𤣥暉登三山還望京邑李太白登<lb/>
<pb n="KR2g0056_WYG_001-23b"/>
　三山望金陵皆有詩凡山臨江皆曰磯水湍急篙工<lb/>
　併力撑之乃能上然今年閏餘秋早水落已數尺矣<lb/>
　則盛夏可知也三山自石頭及鳯皇臺望之杳杳有<lb/>
　無中耳及過其下則距金陵纔五十餘里晉伐吳王<lb/>
　濬舟師過三山王渾要濬議事濬舉帆曰風利不得<lb/>
　泊即此地也是日便風擊鼓掛帆而行有兩大舟東<lb/>
　下者阻風泊浦溆見之大怒頓足詬罵不已舟人不<lb/>
　答但撫掌大笑鳴鼓愈厲作得意之狀江行淹速常<lb/>
<pb n="KR2g0056_WYG_001-24a"/>
　也得風者矜而阻風者怒可謂兩失之矣世事蓋多<lb/>
　類此者記之以寓一笑烈洲在江中上有小山曰烈<lb/>
　山草木極茂宻有神祠在山巔慈姥磯磯之尤巉絶<lb/>
　峭立者徐師川有慈姥磯詩序云磯與望夫石相望<lb/>
　正可為的對而詩人未嘗掛齒牙故其詩云離鸞只<lb/>
　説閨中恨䑛犢誰知目下情然梅聖俞䕶母䘮歸宛<lb/>
　陵發長蘆江口詩云南國山川都不改傷心慈姥舊<lb/>
　時磯師川偶忘之耳聖俞又有過慈姥磯下及慈姥<lb/>
<pb n="KR2g0056_WYG_001-24b"/>
　山石崖上竹鞭詩皆極高奇與此山稱采石一名牛<lb/>
　渚與和州對岸江面比瓜洲為狹故隋韓擒虎平陳<lb/>
　及本朝曹彬下南唐皆自此渡然㣲風輒浪作不可<lb/>
　行劉賔客云蘆葦晚風起秋江鱗甲生王文公云一<lb/>
　風㣲吹萬舟阻皆謂此磯也磯即南唐樊若冰獻䇿<lb/>
　作浮梁渡王師處初若冰不得志於李氏詐祝髪為<lb/>
　僧廬於采石山鑿石為竅及建石浮圖又月夜繋繩<lb/>
　於浮圖棹小舟急渡引繩至江北以度江面既習知<lb/>
<pb n="KR2g0056_WYG_001-25a"/>
　不謬即亡走京師上書其後王師南渡浮梁果不差<lb/>
　尺寸予按隋煬帝征遼盖嘗用此䇿渡遼水造三浮<lb/>
　橋於西岸既成引趨東岸橋短丈餘不合隋兵赴水<lb/>
　接戰高麗乗岸上擊之麥鐵杖戰死始斂兵引橋復<lb/>
　就西岸而更命何稠接橋二日而成遂乗以濟然隋<lb/>
　終不能平髙麗國朝遂下南唐者實天意也若冰何<lb/>
　力之有方若冰之北走也江南皆知其獻南征之䇿<lb/>
　或請誅其母妻李煜不敢但覊置池州而已其後若<lb/>
<pb n="KR2g0056_WYG_001-25b"/>
　冰自陳母妻在江南朝廷命煜䕶送煜雖憤切終不<lb/>
　敢違厚遺而遣之然若冰所鑿石竅及石浮圖皆不<lb/>
　毁王師卒用以繫浮梁則李氏君臣之暗且怠亦可<lb/>
　知矣雖㣲若冰有不亡者乎張文潛作平江南議謂<lb/>
　當縛若冰送李煜使甘心焉不然正其叛主之罪而<lb/>
　誅之以示天下豈不偉哉文潛此説實天下正論也<lb/>
　予自金陵得疾是日方小愈尚未能食夜雨<lb/>
十二日早移舟泛姑熟溪五里泊閲武亭初詢舟人云<lb/>
<pb n="KR2g0056_WYG_001-26a"/>
　江口泊船處距城二十里須步乃可入及至閲武乃<lb/>
　止在城闉之外徽猷閣直學士左朝請郎知州周元<lb/>
　特操聞予病與醫郭師顯俱來視疾自都下相别迨<lb/>
　今八年矣太平州本金陵之當塗縣周世宗時南唐<lb/>
　元宗失淮南僑置和州於此謂之新和州改為雄遠<lb/>
　軍國朝開寳八年下江南改為平南軍然獨領當塗<lb/>
　一邑而已太平興國二年遂以為州且割蕪湖繁昌<lb/>
　來屬而治當塗與興國軍同時建置故分紀年以名<lb/>
<pb n="KR2g0056_WYG_001-26b"/>
　之<lb/>
十三日通判右朝請郎葉棼員外通判左朝奉郎錢同<lb/>
　仲耕軍事判官左文林郎趙子覭知當塗縣右通直<lb/>
　郎王權來午後入州見元特呼郭醫就坐問為予切<lb/>
　脈且議所用藥州正據姑熟溪北土人但謂之姑溪<lb/>
　水色正緑而澄澈如鏡纎鱗往來可數溪南皆漁家<lb/>
　景物幽奇兩浮橋悉在城外其一通宣城其一可至<lb/>
　浙中姑熟堂最號得溪山之勝適有客寓家其間故<lb/>
<pb n="KR2g0056_WYG_001-27a"/>
　不得至又有一酒樓登望尤佳皆城之南也往時溪<lb/>
　流分一支貫城中湮塞已久近嵗嘗浚治然惟春夏<lb/>
　之交暫通今七月已絶流矣李太白集有姑熟十詠<lb/>
　予族伯父彥遠嘗言東坡自黄州還過當塗讀之撫<lb/>
　手大笑曰贋物敗矣豈有李白作此語者郭功父爭<lb/>
　以為不然東坡又笑曰但恐是太白後身所作耳功<lb/>
　父甚愠蓋功父少時詩句俊逸前輩或許之以為太<lb/>
　白後身功父亦遂以自負故東坡因是戲之或曰十<lb/>
<pb n="KR2g0056_WYG_001-27b"/>
　詠及歸來乎笑矣乎僧伽歌懷素草書歌太白舊集<lb/>
　本無之宋次道再編時貪多務得之過也<lb/>
十四日晚晴開南窗觀溪山溪中絶多魚時裂水面躍<lb/>
　出斜日映之有如銀刀垂釣挽罟者彌望以故價甚<lb/>
　賤僮使輩日皆饜飫土人云此溪水肥宜魚及飲之<lb/>
　水味果甘豈信以肥故多魚耶溪東南數峯如黛蓋<lb/>
　青山也<lb/>
　入蜀記卷一<lb/>
</p>
<p>
</p>
  </div>
<div>
<head>入蜀記卷二</head> <lb/>
    <p>
<pb n="KR2g0056_WYG_002-1a"/>
欽定四庫全書<lb/>
　入蜀記卷二<lb/>
　　　　　　　　　　　　宋　陸㳺　撰<lb/>
十五日早州學敎授左文林郎吳博古敏叔員外敎授<lb/>
　左文林郎楊恂信伯來飯已游黄山東嶽廟廣福寺<lb/>
　遂登凌歊臺嶽廟棟宇頗盛本謂之黄山大監廟大<lb/>
　監者不知何神盖淫祠也今既為嶽廟而大監反寓<lb/>
　食廡下廣福本夀聖寺以紹興壬午詔書改額敗屋<lb/>
<pb n="KR2g0056_WYG_002-1b"/>
　二十餘間殘僧三四人蕭然如古驛主僧慧明温州<lb/>
　平陽人凌歊臺正如鳳凰雨花之類特因山顛名之<lb/>
　宋高祖所營面勢虛曠高出氛埃之表南望青山龍<lb/>
　山九井諸峯如在几席龍山即孟嘉登高落帽處九<lb/>
　井山有桓元僭位壇稍西江中二小山相對云東梁<lb/>
　西梁也北戸臨和州新城樓櫓厯厯可辨蓋自絶江<lb/>
　至和州纔十餘里李太白有黄山凌歊臺送族弟泛<lb/>
　舟赴華隂詩即此地也臺後有一塔塔之後又有亭<lb/>
<pb n="KR2g0056_WYG_002-2a"/>
　曰懷古云余初至當塗飲姑熟溪水喜其甘滑已而<lb/>
　徧飲城中水皆甘葢泉脈佳也<lb/>
十六日郡集於道院厯游城上亭榭有坐歗亭頗宜登<lb/>
　覽城濠皆植荷花是夜月白如晝影入溪中揺蕩如<lb/>
　玉塔始知東坡玉塔卧㣲瀾之句為妙也<lb/>
十七日郡集於青山李太白祠堂二教授同集祠在青<lb/>
　山之西北距山尚十五里墓在祠後有小岡阜起伏<lb/>
　葢亦青山之别支也祠莫知其始有唐劉全白所作<lb/>
<pb n="KR2g0056_WYG_002-2b"/>
　墓碣及近嵗張真甫舍人所作重修祠碑太白烏巾<lb/>
　白衣錦袍又有道帽氅裘侑食於側者郭功甫也早<lb/>
　飯罷游青山山南小市有謝𤣥暉故宅基今為湯氏<lb/>
　所居南望平野極目而環宅皆流泉奇石青林文篠真<lb/>
　佳處也遂由宅後登山路極險巇凡三四里有兩道<lb/>
　人持湯飯迎勞於松石間又里許至一菴老道人出<lb/>
　迎年七十餘姓周濰州人居此山三十年顴頰如丹<lb/>
　鬚鬢無白者又有李媪八十矣耳目聰明談笑不衰<lb/>
<pb n="KR2g0056_WYG_002-3a"/>
　自言嘗得異人祕訣菴前有小池曰謝公池水味甘<lb/>
　冷雖盛夏不竭絶頂又有小亭亦名謝公亭下視四<lb/>
　山如蛟龍奔放爭赴川谷絶類吾鄉舜山但舜山之<lb/>
　巔豐沃夷曠無異平陸此所不及也亭北望正對厯<lb/>
　陽周生言元顔亮入寇時戰鼓之聲震於山中云夜<lb/>
　歸舟次已一鼓盡矣坐間信伯言桓温墓亦在近郊<lb/>
　有石獸石馬製作精妙又有碑悉刻當時車馬衣冠<lb/>
　之類極可觀恨不一到也<lb/>
<pb n="KR2g0056_WYG_002-3b"/>
十八日小雨解舟出姑熟溪行江中江溪相接水清濁<lb/>
　各不相亂挽行夾中三十里至大信口泊舟葢自此<lb/>
　出大江須風便乃可行往往連日阻風兩小山夹江<lb/>
　即東梁西梁一名天門山李太白詩云兩岸青山相<lb/>
　對出孤㠶一片日邉來王文公詩云崔嵬天門山江<lb/>
　水遶其下梅聖俞云東梁如仰蠶西梁如浮魚徐師<lb/>
　川云南人北人朝暮船東梁西梁古今山皆得句於<lb/>
　此也水滸小兒賣蔆芡蓮藕者甚衆夜行堤上觀月<lb/>
<pb n="KR2g0056_WYG_002-4a"/>
　大信口歐陽文忠公于役志謂之帶星口未詳孰是<lb/>
　于役志葢謫夷陵時所著也<lb/>
十九日便風過大小褐山磯奇石巉絶漁人依石挽罾<lb/>
　宛如畫圖間所見過梟磯在大江中聳㧞特起有道<lb/>
　士結廬其上政和中賜名寜淵觀舊説梟磯有梟能<lb/>
　害人故得名方郡縣奏乞觀額時惡其名因曰磯在<lb/>
　水中水常沃石故曰澆磯今觀屋亦二十餘間然止<lb/>
　　一道人居之相傳有二人則其一輒死故無敢往者<lb/>
<pb n="KR2g0056_WYG_002-4b"/>
　至蕪湖縣泊舟吳波亭知縣右通直郎呂昭問來按<lb/>
　漢丹陽郡有蕪湖縣吳陸遜屯蕪湖又杜預注春秋<lb/>
　楚子伐吳克鳩兹亦云在蕪湖至東晉乃改名于湖<lb/>
　不知所自王敦反屯于湖今故城尚存又有玩鞭亭<lb/>
　亦當時遺迹唐温飛卿有湖隂曲叙其事近時張文<lb/>
　潛以為晉書所云帝至于湖隂察營壘當以于湖為<lb/>
　句飛卿葢誤讀也作于湖曲以反之劉夢得厯陽書<lb/>
　事詩叙道中事云望夫人化石夢帝日環營葢夢得<lb/>
<pb n="KR2g0056_WYG_002-5a"/>
　自䕫州移牧厯陽過此邑也邑人云數年前邑境有<lb/>
　盜發大墓棺槨已壞得鏡及刀劍之屬甚衆甃塼有<lb/>
　大將軍墓四字或疑為敦墓云<lb/>
二十日寜國太平縣主簿左迪功郎陳炳來見泛小舟<lb/>
　往謝之則寓寜淵觀下院以提刑司檄來督大禮錢<lb/>
　帛寜淵在梟磯隔大江故置下院於近邑道流十餘<lb/>
　壇宇像設甚盛有觀主何守誠者今選居太一宫矣<lb/>
　炳字德先婺州義烏人自言其從姑得道徽宗朝賜<lb/>
<pb n="KR2g0056_WYG_002-5b"/>
　號妙靜鍊師結廬葛仙峯下平生不火食惟飲酒啗<lb/>
　生果為人言禍福死生無毫釐差毎風日清和時輒<lb/>
　掩關獨處或於戸外竊聽之但聞若二嬰兒聲或歌<lb/>
　或笑往往至中夜方止莫有能測者年九十正旦自<lb/>
　言四月八日當遠行果以是日坐逝每為德先言汝<lb/>
　有仙骨當遇異人後因得疾委頓有皖山徐先生來<lb/>
　餌以藥即日疾平徐因留敎以絶粒訣德先父母方<lb/>
　望其成名固不許然自是絶滋味日食淡湯餅及飯<lb/>
<pb n="KR2g0056_WYG_002-6a"/>
　而已如此者六年益覺身輕能日行二百里會中第<lb/>
　娶妻復近葷血徐遂告别臨行語德先曰汝二紀後<lb/>
　當復從我究此事德先送至溪上方呼舟欲渡徐褰<lb/>
　裳疾行水上而去呼之不復應德先至今悵恨有棄<lb/>
　官入灊皖之意予遂游東寺登王敦城以歸城並大<lb/>
　江氣象宏敞邑出緑毛龜就船賣者不可勝數將午<lb/>
　解舟過三山磯磯上新作龍祠有道人半醉立蘚崖<lb/>
　峭絶處下觀行舟望之使人寒心亦奇士也江中江<lb/>
<pb n="KR2g0056_WYG_002-6b"/>
　豚十數出没色或黒或黄俄又有物長數尺色正赤<lb/>
　類大蜈蚣奮首逆水而上激水高三二尺殊可畏也<lb/>
　宿過道口<lb/>
二十一日過繁昌縣南唐所置初𨽻宣城及置太平州<lb/>
　復割𨽻焉晚泊荻港散步堤上游龍廟有老道人守<lb/>
　之台州仙居縣人自言居此十年日伐薪二束賣之<lb/>
　以自給雨雪則從人乞未嘗他營也又至一菴僧言<lb/>
　隔港即銅陵界遠山嶄然臨大江者即銅官山太白<lb/>
<pb n="KR2g0056_WYG_002-7a"/>
　所謂我愛銅官樂千年未擬還是也恨不一到最後<lb/>
　至鳳凰山延禧觀觀廢於兵燼者四十餘年近方興<lb/>
　葺羽流五六人觀主陳廷瑞婺州義烏縣人言此古<lb/>
　青華觀也有趙先生荻港市中人父賣茗先生幼名<lb/>
　王九年十三疾亟父抱詣青華願使入道是夕先生<lb/>
　夢老人引之登高山謂曰我隂翁也出柏枝啗之及<lb/>
　覺遂不火食後又夢前老人敎以天篆數百字比覺<lb/>
　悉記不遺太宗皇帝召見度為道士賜冠簡易名自<lb/>
<pb n="KR2g0056_WYG_002-7b"/>
　然給裝錢遣還遂為觀主祥符間再召至京師賜紫<lb/>
　衣改青華額曰延禧先生懇求還山養母得歸一日<lb/>
　無疾而逝門人塟之山中行半途棺忽大重不可舉<lb/>
　其母曰吾兒必有異命發棺果空無尸惟劒履在耳<lb/>
　遂即其處𦵏之今冢猶在謂之劔冢自然國史有傳<lb/>
　大槩與廷瑞言頗合惟劔冢一事無之荻港葢繁昌<lb/>
　小墟市也歸舟已夜矣<lb/>
二十二日過大江入丁家洲夹復行大江自離當塗風<lb/>
<pb n="KR2g0056_WYG_002-8a"/>
　日清美波平如席白雲青嶂逺相映帶終日如行圖<lb/>
　畫殊忘道途之勞也過銅陵縣不入晚泊水洪口江<lb/>
　湖間謂分流處為洪王文公詩云東江木落水分洪<lb/>
　是也<lb/>
二十三日過陽山磯始見九華山九華本名九子李太<lb/>
　白為易名太白與劉夢得皆有詩而劉至以為可兼<lb/>
　太華女几之奇秀南唐宋子嵩辭政柄歸隱此山號<lb/>
　九華先生封青陽公由是九華之名益盛惟王文公<lb/>
<pb n="KR2g0056_WYG_002-8b"/>
　詩云盤根雖巨壯其末乃修纖最極形容之妙大抵<lb/>
　此山之奇在修纎耳然無含蓄敦大氣象與廬山天<lb/>
　台異矣岸旁荻花如雪舊見天井長老彦威云廬山<lb/>
　老僧用此絮裝衣威少時在惠日亦為之佛燈珣禪<lb/>
　師見而大嗔云汝少年輒求温暖如此豈有心學道<lb/>
　耶退而問兄弟則堂中百人有荻花衣者纔三四皆<lb/>
　年七十餘矣威愧恐亟除去泊梅根港巨魚十數色<lb/>
　蒼白大如黄犢出没水中每出水輒激起沸白成浪<lb/>
<pb n="KR2g0056_WYG_002-9a"/>
　真壯觀也<lb/>
二十四日到池州泊税務亭子州唐置南唐嘗為康化<lb/>
　軍節度今省又嘗割青陽𨽻建康今復故惟所置銅<lb/>
　陵東流二縣及改秋浦為貴池今因之葢南唐都金<lb/>
　陵故當塗蕪湖銅陵繁昌廣徳青陽并江寜上元溧<lb/>
　陽溧水句容凡十一縣皆𨽻畿内今建康為行都而<lb/>
　纔有江寜等五邑有司所當議也李太白往來江東<lb/>
　此州所賦尤多如秋浦歌十七首及九華山清溪白<lb/>
<pb n="KR2g0056_WYG_002-9b"/>
　笴陂玉鏡潭諸詩是也秋浦歌云秋浦長似秋蕭條<lb/>
　使人愁又曰兩鬢入秋浦一朝颯已衰猨聲催白鬢<lb/>
　長短盡成絲則池州之風物可見矣然觀太白此歌<lb/>
　高妙乃爾則知姑熟十詠決為贋作也杜牧之池州<lb/>
　諸詩正爾觀之亦清婉可愛若與太白詩並讀醇醨<lb/>
　異味矣初王師平南唐命曹彬分兵自荆州順流東<lb/>
　下以樊若冰為鄉導首克池州然後能取蕪湖當塗<lb/>
　駐軍采石而浮橋成則池州今實要地不可不備也<lb/>
<pb n="KR2g0056_WYG_002-10a"/>
二十五日見知州右朝議大夫直祕閣楊師中通判右<lb/>
　朝奉郎孫德芻游光孝寺寺有西峯聖者所留鐵笛<lb/>
　聖者生當吳武王楊行宻時陽狂不羈好吹笛能役<lb/>
　鬼神蛟龍嘗寓池州乾明寺乾明即光孝也及去留<lb/>
　笛付主事僧笛似銅鐵而非色綠而瑩潤如綠玊不<lb/>
　知何物僧懼為好事者所奪郡官求觀之輒出一凡<lb/>
　鐵笛充數予偶與監寺僧有舊獨得一見有石刻沈<lb/>
　叡達所作西峯銘文辭古雅可愛恨非其自書也僧<lb/>
<pb n="KR2g0056_WYG_002-10b"/>
　言貴池去城八十里在秀山下江之一支别匯為池<lb/>
　四隅皆因山石為岸産鯉魚金鱗朱尾味極美本以<lb/>
　此得貴池之目秀山有梁昭明太子墓拱木森然今<lb/>
　池州城西有神甚靈者曰九郎或云九郎即昭明晚登<lb/>
　弄水亭杜牧之所賦詩也亭殊不葺然正對清溪齊<lb/>
　山景物絶佳州雖瀕江然據岡阜上頗難得水<lb/>
二十六日解舟過長風沙羅刹石李太白江上贈竇長<lb/>
　史詩云萬里南遷夜郎國三年歸及長風沙梅聖俞<lb/>
<pb n="KR2g0056_WYG_002-11a"/>
　送方進士游廬山云長風沙浪屋許大羅刹石齒水<lb/>
　下排厯此二險過湓浦始見瀑布懸蒼崖即此地也<lb/>
　又太白長干行云早晚下三巴預將書報家相迎不<lb/>
　道逺直到長風沙蓋自金陵至此七百里而室家來<lb/>
　迎其夫甚言其遠也地屬舒州舊最號湍險仁廟時<lb/>
　發運使周湛役三十萬夫疏支流十里以避之至今<lb/>
　為行舟之利羅刹石在大江中正如京口鶻峯而稍<lb/>
　大白石拱起其上叢篠喬木亦有小神祠旛竿不知<lb/>
<pb n="KR2g0056_WYG_002-11b"/>
　何神也西望羣山靡迤巖嶂深秀宛如吾廬南望鏡<lb/>
　中諸山為之累欷宿懷家洑懷姓也吳有尚書郎懷<lb/>
　敘見顧雍傳<lb/>
二十七日五鼓大風自東北來舟人不告乘便風解船<lb/>
　過雁翅夾有税塲居民二百許家岸下泊船甚衆遂<lb/>
　經皖口至趙屯未朝食已行百五十里而風益大乃<lb/>
　泊夾中皖口即王師破江南大將朱令贇水軍處趙<lb/>
　屯有戍兵亦小市聚也是日大風至暮不止登岸行<lb/>
<pb n="KR2g0056_WYG_002-12a"/>
　至夾口觀江中驚濤駭浪雖錢塘八月之潮不過也<lb/>
　有一舟掀簸浪中欲入夹者再三不可得㡬覆溺矣<lb/>
　號呼救久方能入北望望正見皖山太白江上望皖<lb/>
　公山詩云巉絶稱人意巉絶二字不刋之妙也南唐<lb/>
　元宗南遷豫章舟中望皖山愛之謂左右曰此青峭<lb/>
　數峰何名答曰舒州皖山時方新失淮南伶人李家<lb/>
　明侍側獻詩曰龍舟千里颺東風漢武潯陽事正同<lb/>
　回首皖公山色好日斜不到夀杯中元宗為悲憤欷<lb/>
<pb n="KR2g0056_WYG_002-12b"/>
　歔故王文公詩云南狩皖山非故地北師淮水失名<lb/>
　王計其處當去此不遠也夜雨<lb/>
二十八日過東流縣不入自雷江口行大江江南羣山<lb/>
　蒼翠萬疊如列屏障凡數十里不絶自金陵以西所<lb/>
　未有也是日便風張帆舟行甚速然江面浩渺白浪<lb/>
　如山所乗二千斛舟揺兀掀舞纔如一葉過獅子磯<lb/>
　一名佛指磯蘚壁百尺青林緑篠倒生壁上圖畫有<lb/>
　所不及猶恨舟行北岸不得過其下旁有數磯亦奇<lb/>
<pb n="KR2g0056_WYG_002-13a"/>
　峭然皆非獅子比也至馬當所謂下元水府山勢尤<lb/>
　秀拔正面山脚直揷大江廟依峭崖架空為閣登降<lb/>
　者皆自閣西崖腹小石徑捫蘿側足而上宛若登梯<lb/>
　飛甍曲檻丹碧縹緲江上神祠惟此最佳舟至石壁<lb/>
　下忽晝晦風勢横甚舟人大恐失色急下帆趨小港<lb/>
　竭力牽挽僅能入港繫纜同泊者四五舟皆來助牽<lb/>
　早間同行一舟亦蜀舟也忽有大魚正緑腹下赤如<lb/>
　丹躍起柂旁高三尺許人皆異之是晚果折檣破帆<lb/>
<pb n="KR2g0056_WYG_002-13b"/>
　㡬不能全亦可怪也入夜風愈厲增十餘纜迨曉方<lb/>
　少定<lb/>
二十九日阻風馬當港中風雨淒冷初御裌衣有小舟<lb/>
　冒風濤來賣薪菜豨肉亦有賣野彘肉者云獵蘆塲<lb/>
　中所得飯已登南岸望馬當廟北風吹人勁甚至不<lb/>
　能語既暮風少定然怒濤未息擊船終夜有聲<lb/>
八月一日過烽火磯南朝自武昌至京口列置烽燧此<lb/>
　山當是其一也自舟中望山突兀而已及抛江過其<lb/>
<pb n="KR2g0056_WYG_002-14a"/>
　下嵌巖竇穴怪奇萬狀色澤瑩潤亦與它石迥異又<lb/>
　有一石不附山傑然特起高百餘尺丹藤翠蔓羅絡<lb/>
　其上如寳裝屏風是日風靜舟行頗遲又秋深潦縮<lb/>
　故得盡見老杜所謂幸有舟楫遲得盡所厯妙也過<lb/>
　澎浪磯小孤山二山東西相望小孤屬舒州宿松縣<lb/>
　有戍兵凡江中獨山如金山焦山落星之類皆名天<lb/>
　下然峭拔秀麗皆不可與小孤比自數十里外望之<lb/>
　碧峯巉然孤起上干雲霄已非他山可擬愈近愈秀<lb/>
<pb n="KR2g0056_WYG_002-14b"/>
　冬夏晴雨姿態萬變信造化之尤物也但祠宇極於<lb/>
　荒殘若稍飾以樓觀亭榭與江山相發揮自當高出<lb/>
　金山之上矣廟在山之西麓額曰惠濟神曰安濟夫<lb/>
　人紹興初張魏公自湖湘還嘗加營葺有碑載其事<lb/>
　又有别祠在澎浪磯屬江州彭澤縣三面臨江倒影<lb/>
　水中亦占一山之勝舟過磯雖無風亦浪湧盖以此<lb/>
　得名也昔人詩有舟中估客莫漫狂小姑前年嫁彭<lb/>
　郎之句傳者因謂小孤廟有彭郎像澎浪廟有小姑<lb/>
<pb n="KR2g0056_WYG_002-15a"/>
　像實不然也晚泊沙夾距小孤一里㣲雨復以小艇<lb/>
　游廟中南望彭澤都昌諸山烟雨空濛鷗鷺滅没極<lb/>
　登臨之勝徙倚久之而歸方立廟門有俊鶻搏水禽<lb/>
　掠江東南去甚可壯也廟祝云山有栖鶻甚多<lb/>
二日早行未二十里忽風雲騰湧急繫纜俄復開霽遂<lb/>
　行泛彭蠡口四望無際乃知太白開帆入天鏡之句<lb/>
　為妙始見廬山及大孤大孤狀類西梁雖不可擬小<lb/>
　孤之秀麗然小孤之旁頗有沙洲葭葦大孤則四際<lb/>
<pb n="KR2g0056_WYG_002-15b"/>
　渺瀰皆大江望之如浮水面亦一奇也江自湖口分<lb/>
　一支為南江盖江西路也江水渾濁毎汲用皆以杏<lb/>
　仁澄之過夕乃可飲南江則極清澈合處如引繩不<lb/>
　相亂晚抵江州州治德化縣即唐之潯陽縣柴桑栗<lb/>
　里皆其地也南唐為奉化軍節度今為定江軍岸土<lb/>
　赤而壁立東坡先生所謂舟人指㸃岸如赬者也泊<lb/>
　湓浦水亦甚清不與江水亂自七月二十六日至是<lb/>
　首尾纔六日其間一日阻風不行實以四日半泝流<lb/>
<pb n="KR2g0056_WYG_002-16a"/>
　行七百里云<lb/>
三日移泊琵琶亭見知州左朝請郎周昪强仲通判左<lb/>
　朝散郎胡适發運使戸部侍郎史正志志道發運司<lb/>
　幹辦公事程坦履道察推左文林郎蔡戡定夫始得<lb/>
　䕫州公移<lb/>
四日游天慶觀李太白詩所謂潯陽紫極宫也蘇黄詩<lb/>
　刻皆不復存太白詩有一石亦近時俗書見觀主李<lb/>
　守智問玉芝亦不能答觀皆古屋初不更兵燼而遺<lb/>
<pb n="KR2g0056_WYG_002-16b"/>
　迹掃地獨太清殿老君像乃唐人所塑特為奇古真<lb/>
　人女真仙官力士童子各二軀又有唐明皇帝金銅<lb/>
　像衣冠如道士而氣宇粹穆有五十年安享太平富<lb/>
　貴氣象李守智者滁州來安人自言家故富饒遇亂<lb/>
　棄家為道人大將岳飛以度牒與之始為道士至今<lb/>
　畫岳氏父子事之史志道招飲於發運廨中登高遠<lb/>
　亭望廬山天氣澄霽諸峯盡見志道出新鼓鑄鐵錢<lb/>
五日郡集於庾樓樓正對廬山之雙劔峯北臨大江氣<lb/>
<pb n="KR2g0056_WYG_002-17a"/>
　象雄麗自京口以西登覽之地多矣無出庾樓右者<lb/>
　樓不甚高而覺江山烟雲皆在几席間真絶景也庾<lb/>
　亮嘗為江荆豫州刺史其實則治武昌若武昌南樓<lb/>
　名庾樓猶有理今江州治所在晉特柴桑縣之湓口<lb/>
　關耳此樓附會甚明然白樂天詩固已云潯陽欲到<lb/>
　思無窮庾亮樓南湓口東則承誤亦久矣張芸叟南<lb/>
　遷録云庾亮鎮潯陽經始此樓其誤尤甚<lb/>
六日甲夜有大燈毬數百自湓浦蔽江而下至江面廣<lb/>
<pb n="KR2g0056_WYG_002-17b"/>
　處分散漸逺赫然如繁星麗天土人云此乃一家放<lb/>
　五百椀以禳災祈福蓋江鄉舊俗云<lb/>
七日往廬山小憩新橋市盖吳蜀大路市肆壁間多蜀<lb/>
　人題名並溪喬木往往皆三二百年物盖山之麓也<lb/>
　自江州至太平興國宫三十里此適當其半是日車<lb/>
　馬及徒行者憧憧不絶云上觀蓋往太平宫焚香自<lb/>
　八月一日至七日乃已謂之白蓮會蓮社本逺法師<lb/>
　遺迹舊傳遠公嘗以一日借道流故至今太平宫嵗<lb/>
<pb n="KR2g0056_WYG_002-18a"/>
　以為常東林寺亦自作會然來者反不若太平之盛<lb/>
　亦可笑也晚至清虚菴菴在撥雲峯下皇甫道人所<lb/>
　居皇甫名坦嘉州人出游旁郡獨見其弟子曹彌深<lb/>
　登紹興煥文閣實藏光堯皇帝御書又有神泉清虚<lb/>
　堂皆宸翰題榜宿清虚西室曹君置酒堂中炙鹿肉<lb/>
　甚珍酒尤清醇夜寒可附火<lb/>
八日早由山路至太平興國宫門庭氣象極閎壯正殿<lb/>
　為九天采訪使者像衮冕如帝者舒州灊山靈仙觀<lb/>
<pb n="KR2g0056_WYG_002-18b"/>
　祀九天司命真君而採訪使者為之佐故南唐名靈<lb/>
　仙曰丹霞府太平曰通元府崇奉有自來矣至太宗<lb/>
　皇帝時嘗遣中使送泥金絳羅雲鶴帔仍命三年一<lb/>
　易神宗皇帝時又加封應元保運真君及賜塗金殿<lb/>
　額兩壁圖十真人本吳生筆建炎中李成何世清二<lb/>
　盜以廬山為巢宫屋焚蕩無餘先是山中有太一宫<lb/>
　摹吳筆於殿廡及太平再興得摹取太一本所託非<lb/>
　善工無復髣髴憩於雲無心堂葢冷翠亭故趾也溪<lb/>
<pb n="KR2g0056_WYG_002-19a"/>
　聲如大風雨至使人毛骨寒慄一宫之最勝䖏也采<lb/>
　訪殿前有鐘樓高十許丈三層累塼所成不用一木<lb/>
　而櫩桷翬飛雖木工之良者不能加也但鐘為塼所<lb/>
　揜蔽聲不甚揚亦是一病觀主胡思齊云此一樓為<lb/>
　費三萬緡鐘重二萬四千餘斤又有經藏亦佳扁曰<lb/>
　雲章瓊室太平䂓模大槩類南昌之玊隆然玊隆不<lb/>
　經焚尚有古趣為勝也遂至東林太平興龍寺寺正<lb/>
　對香爐峯峯分一支東行自北而西環合四抱有如<lb/>
<pb n="KR2g0056_WYG_002-19b"/>
　城郭東林在其中相地者謂之倒掛龍格寺門外虎<lb/>
　溪本小澗比年甃以塼但若一溝無復古趣予勸其<lb/>
　主僧法才去塼使少近自然不知能用吾言否食已<lb/>
　煑觀音泉啜茶登華嚴羅漢閣閣與盧舍閣鐘樓鼎<lb/>
　峙皆極天下之壯麗雖閩浙名藍所不能逮遂至上<lb/>
　方五杉閣舍利塔白公草堂上方者自寺後支徑穿<lb/>
　松隂躡石磴而上亦不甚高五杉閣前舊有老杉五<lb/>
　本傳以為晉時物白傅所謂大十尺圍者今又數百<lb/>
<pb n="KR2g0056_WYG_002-20a"/>
　年其老可知矣近嵗主僧了然輒伐去殊可惜也塔<lb/>
　中作如來示寂像本宋佛駝跋陀尊者自西域持舍<lb/>
　利五粒來塟於此草堂以白公記考之略是故處三<lb/>
　間兩注亦如記所云其它如瀑水蓮池亦皆在高風<lb/>
　逸韻尚可想見白公嘗以文集留草堂後屢亡逸真<lb/>
　宗皇帝嘗令崇文院寫校包以斑竹帙送寺建炎中<lb/>
　又壞於兵今獨有姑蘇版本一帙備故事耳草堂之<lb/>
　旁又有一故址云是王子醇樞宻菴基盖東林為禪<lb/>
<pb n="KR2g0056_WYG_002-20b"/>
　苑始於王公而照覺禪師常總實第一祖總公有塑<lb/>
　像嚴重英特人也宿東林<lb/>
九日至晉慧遠法師祠堂及神運殿焚香憩官㕔堂中<lb/>
　有耶舍尊者劉遺民等十八人像謂之十八賢逺公<lb/>
　之側又有一人執軍持侍立謂之辟蛇童子傳云東<lb/>
　林故多蛇此童子盡拾取投之蘄州神運殿本龍潭<lb/>
　深不可測一夕鬼神塞之且運良材以作此殿皆不<lb/>
　知實否也然神運殿三字唐相裴休書則此説亦久<lb/>
<pb n="KR2g0056_WYG_002-21a"/>
　矣官㕔重堂邃廡厨廐備設壁間有張文潛題詩寺<lb/>
　極大連日游厯猶不能徧唐碑亦甚多惟顔魯公題<lb/>
　名最為時所傳又有聰明泉在方丈之西卓錫泉在<lb/>
　遠公祠堂後皆久廢不汲不可食為之太息食已游<lb/>
　西林乾明寺西林在東林之西二林之間有小市曰<lb/>
　鴈門市傳者以為遠公鴈門人老而懷故鄉遂髣髴<lb/>
　鴈門邑里作此市漢作新豐之比也西林本晉江州<lb/>
　刺史陶範捨地建寺紹興十五六年間方為禪居褊<lb/>
<pb n="KR2g0056_WYG_002-21b"/>
　小非東林比又絕敝壞主僧仁聰閩人方漸興葺然<lb/>
　流泉泠泠環繞庭際殊有野趣正殿釋迦像著寳冠<lb/>
　他處未見僧云唐塑也殿側有慧永法師祠堂永公<lb/>
　葢遠公之兄像下一虎偃伏又有一居士立侍不知<lb/>
　何人方丈後有塼塔不甚髙制度古朴予登二級而<lb/>
　止東廂有小閣曰待賢葢往時館客之地今亦頽敝<lb/>
　東西林寺舊額皆牛奇章八分書筆力極渾厚西林<lb/>
　亦有顔魯公題名書家以為二林題名顔書之冠冕<lb/>
<pb n="KR2g0056_WYG_002-22a"/>
　也舊聞廬山天池塼塔初成有僧施經二匣未幾塔<lb/>
　震一角經亦失所在是日因登望以問僧僧云誠然<lb/>
　或謂經乃刺血書故致此異又云今年天池火尺椽<lb/>
　不遺葢旁野火所及也晚復取太平宫路還江州小<lb/>
　憩於新亭距州二十五里過董真人煉丹井汲飲味<lb/>
　亦佳董真人者奉也<lb/>
十日史志道餉谷簾水數器真絶品也甘腴清冷具備<lb/>
　衆美前輩或斥水品以為不可信水品固不必盡當<lb/>
<pb n="KR2g0056_WYG_002-22b"/>
　然谷簾卓然非惠山所及則亦不可誣也水在廬山<lb/>
　景德觀晚别諸人連夕在山中極寒可擁爐比還舟<lb/>
　秋暑殊未又終日揮扇<lb/>
十一日解舟吳發幹約待䕫州書因小留江口望廬山<lb/>
　自到江州至是凡十日皆晴秋髙氣清長空無纎雲<lb/>
　甚宜登覽亦客中可喜事也泊赤沙湖口東北望猶<lb/>
　見廬山老杜潭州道林詩云殿角插入赤沙湖此湖<lb/>
　當在湖南然岳州華容縣及此皆有赤沙湖葢江湖<lb/>
<pb n="KR2g0056_WYG_002-23a"/>
　間地名多同猶赤壁也<lb/>
十二日江中見物有雙角遠望正如小犢出没水中有<lb/>
　聲晚泊艣臍洑隔江大山中有火兩㸃若鐙開闔久<lb/>
　之問舟人皆不能知或云蛟龍之目或云靈芝丹藥<lb/>
　光氣不可得而詳也<lb/>
十三日至富池昭勇廟以壺酒特豕謁昭毅武惠遺愛<lb/>
　靈顯王神神吳大帝時折衝將軍甘興霸也興霸嘗<lb/>
　為西陵太守故廟食於此開寳中既平江南增江淮<lb/>
<pb n="KR2g0056_WYG_002-23b"/>
　神祠封爵始封襃國公宣和中進爵為王建炎中大<lb/>
　盜張遇號一窩蜂擁兵過廟下相率卜珓一珓騰空<lb/>
　中不下一珓躍出户外羣盜惶恐引去未㡬遂敗大<lb/>
　將劉光世以聞後詔加封岳飛為宣撫使大葺祠宇<lb/>
　江上神祠皆不及也門起大樓曰卷雪有釘洲正對<lb/>
　廟故廟雖俯大江而可泊舟釘洲者以鋭下得名神<lb/>
　妃封順祐夫人神二子封紹威紹靈侯神女封柔懿<lb/>
　夫人皆有像而後殿復有王與妃像偶坐祭享之盛<lb/>
<pb n="KR2g0056_WYG_002-24a"/>
　以夜繼日廟祝嵗輸官錢千二百緡則神之靈可知<lb/>
　也舟人云若精䖍致禱則神能分風以應往來之舟<lb/>
　廡下有關雲長像雲長不應祀於興霸之廟者豈各<lb/>
　忠所事神靈共食皆可以無媿耶徹奠自祠後步至旌<lb/>
　教寺寺為酒務及酒官廨像設歛置一屋盡逐去僧<lb/>
　輩亦事之已甚者富池葢𨽻興國軍<lb/>
十四日曉雨過一小石山自頂直削去半與餘姚江濵<lb/>
　之蜀山絶相𩔖抛大江遇一木栰廣十餘丈長五十<lb/>
<pb n="KR2g0056_WYG_002-24b"/>
　餘丈上有三四十家妻子雞犬臼碓皆具中為阡陌<lb/>
　相往來亦有神祠素所未覩也舟人云此尚其小者<lb/>
　耳大者於栰上鋪土作蔬圃或作酒肆皆不復能入<lb/>
　夾但行大江而已是日逆風挽船自平旦至日昳纔<lb/>
　行十五六里泊劉官磯旁蘄州界也兒輩登岸歸云<lb/>
　得小徑至山後有陂湖渺然蓮芰甚富沿湖多木芙<lb/>
　蕖數家夕陽中蘆藩茅舍宛有幽致而寂然無人聲<lb/>
　有大梨欲買之不可得湖中小艇采菱呼之亦不譍<lb/>
<pb n="KR2g0056_WYG_002-25a"/>
　更欲窮之會見道旁設機疑有虎狼遂不敢往劉官<lb/>
　磯者傳云漢昭烈入吳嘗檥舟於此晚觀大黿浮沈<lb/>
　水中<lb/>
十五日㣲隂西風益勁挽船尤艱自富池以西沿江之<lb/>
　南皆大山起伏如濤頭山麓時有居民往往作棚持<lb/>
　弓矢伏其上以伺虎過龍眼磯江中拳石耳磯旁山<lb/>
　上有龍祠晡後得便風次蘄口鎮居民繁錯蜀舟泊<lb/>
　岸下甚衆監税秉義郎高世棟來舊在京中識之言<lb/>
<pb n="KR2g0056_WYG_002-25b"/>
　此鎮嵗課十五萬緡鴈翅嵗課二十六萬緡夜與諸<lb/>
　子登岸臨大江觀月江面逺與天接月影入水蕩揺<lb/>
　不定正如金虬動心駭目之觀也是日買熟藥於蘄<lb/>
　口市藥貼中皆有煎煑所須如薄荷烏梅之𩔖此等<lb/>
　皆客中不可倉卒求者藥肆用心如此亦可嘉也<lb/>
　<lb/>
　<lb/>
　入蜀記卷二<lb/>
</p>
<p>
</p>
  </div>
<div>
<head>入蜀記卷三</head> <lb/>
    <p>
<pb n="KR2g0056_WYG_003-1a"/>
欽定四庫全書<lb/>
　入蜀記卷三<lb/>
　　　　　　　　　　　　　宋　陸游　撰<lb/>
十六日過新野夾有石瀨茂林始聞秋鶯沙際水牛至<lb/>
　多往往數十為羣吳中所無也地屬興國軍大治縣<lb/>
　當是土産所宜爾晚過道士磯石壁數百尺色正青<lb/>
　了無竅穴而竹樹迸根交絡其上蒼翠可愛自過小<lb/>
　孤臨江峯嶂無出其右磯一名西塞山即元真子漁<lb/>
<pb n="KR2g0056_WYG_003-1b"/>
　父辭所謂西塞山前白鷺飛者李太白送弟之江東<lb/>
　云西塞當中路南風欲進船必在荆楚作故有中路<lb/>
　之句張文潛云危磯揷江生石色擘青玉殆為此山<lb/>
　寫真又云已逢娬媚散花峽不泊艱難道士磯蓋江<lb/>
　行惟馬當及西塞最為湍險難上抛江泊散花洲洲<lb/>
　與西塞相直前一夕月猶未極圎蓋望正在是夕空<lb/>
　江萬頃月如紫金盤自水中涌出平生無此中秋也<lb/>
十七日過回風磯無大山盖江濵石磧耳然水急浪湧<lb/>
<pb n="KR2g0056_WYG_003-2a"/>
　舟過甚艱過蘭溪東坡先生所謂山下蘭芽短浸谿<lb/>
　者買鹿肉供膳晚泊巴河口距黄州二十里一市聚<lb/>
　也有馬祈寺吳大帝刑馬壇傳云吳攻夀春刑白馬<lb/>
　祭江神於此自蘭溪而西江面尤廣山阜平遠兩日<lb/>
　皆逆風舟人以食盡欲來巴河糴米極力牽挽日皆<lb/>
　行八九十里蘇黄門謫高安東坡先生送至巴河即<lb/>
　此地也張文潛亦有巴河道中詩云東南地缺天連<lb/>
　水春夏風高浪卷山<lb/>
<pb n="KR2g0056_WYG_003-2b"/>
十八日食時方行晡時至黄州州最僻陋少事杜牧之<lb/>
　所謂平生睡足處雲夢澤南州然自牧之王元之出<lb/>
　守又東坡先生張文潛謫居遂為名邦泊臨皋亭東<lb/>
　坡先生所嘗寓與秦少游書所謂門外數步即大江<lb/>
　是也煙波渺然氣象疎豁見知州右朝奉郎直祕閣<lb/>
　楊由義通判右奉議郎陳紹復州治陋甚㕔事僅可<lb/>
　容數客倅居差勝晚移舟竹園步蓋臨皋多風濤不<lb/>
　可夜泊也黃州與樊口正相對東坡所謂武昌樊口<lb/>
<pb n="KR2g0056_WYG_003-3a"/>
　幽絶處也漢昭烈用吳魯子敬䇿自當陽進住鄂縣<lb/>
　之樊口即此地也<lb/>
十九日早游東坡自州門而東岡壟高下至東坡則地<lb/>
　勢平曠開豁東起一壟頗高有屋三間一龜頭曰居<lb/>
　士亭亭下面南一堂頗雄四壁皆畫雪堂中有蘇公<lb/>
　像烏帽紫裘横按笻杖是為雪堂堂東大栁傳以為<lb/>
　公手植正南有橋牓曰小橋以莫忘小橋流水之句<lb/>
　得名其下初無渠澗遇雨則有涓流耳舊止片石布<lb/>
<pb n="KR2g0056_WYG_003-3b"/>
　其上近輒增廣為木橋覆以一屋頗敗人意東一井<lb/>
　曰暗井取蘇公詩中走報暗井出之句寒泉熨齒但<lb/>
　不甚甘又有四望亭正與雪堂相直在高阜上覽觀<lb/>
　江山為一郡之最亭名見蘇公及張文潛集中坡西<lb/>
　竹林古氏故物號南坡今已殘伐無幾地亦不在古<lb/>
　氏矣出城五里至安國寺亦蘇公所嘗寓兵火之餘<lb/>
　無復遺迹惟遶寺茂林啼鳥似猶有當時氣象也郡<lb/>
　集於棲霞樓本太守閭丘孝終公顯所作蘇公樂府<lb/>
<pb n="KR2g0056_WYG_003-4a"/>
　云小舟横截春江卧看翠壁紅樓起正謂此樓也下<lb/>
　臨大江煙樹㣲茫遠山數㸃亦佳處也樓頗華潔先<lb/>
　是郡有慶瑞堂謂一故相所生之地後毁以新此樓<lb/>
　酒味殊惡蘇公韲湯蜜汁之戲不虚發郡人何斯舉<lb/>
　詩亦云終年飲惡酒誰敢憎督郵然文潛乃極稱黄<lb/>
　州酒以為自京師之外無過者故其詩云我初讁官<lb/>
　時帝問司酒神同此好飲徒聊給酒養真去國一千<lb/>
　里齊安酒最醇失火而得雨仰戴天公仁豈文潛謫<lb/>
<pb n="KR2g0056_WYG_003-4b"/>
　黄時適有佳匠乎循小徑繚州宅之後至竹樓規模<lb/>
　甚陋不知當三元之時亦止此耶樓下稍東即赤壁<lb/>
　磯亦茅岡爾畧無草木故韓子蒼待制詩云豈有危<lb/>
　巢與棲鶻亦無陳迹但飛鷗此磯圖經及傳者皆以<lb/>
　為周公瑾敗曹操之地然江上多此名不可考質李<lb/>
　太白赤壁歌云烈火張天照雲海周瑜於此敗曹公<lb/>
　不指言在黄州蘇公尤疑之賦云此非曹孟德之困<lb/>
　於周郎者乎樂府云故壘西邉人道是當日周郎赤<lb/>
<pb n="KR2g0056_WYG_003-5a"/>
　壁葢一字不輕下如此至韓子蒼云此地能令阿瞞<lb/>
　走則真指為公瑾之赤壁矣又黄人實謂赤壁曰赤<lb/>
　鼻尤可疑也晚復移舟菜園步又遠竹園三四里葢<lb/>
　黄州臨大江了無港澳可泊或云舊有澳郡官厭過<lb/>
　客故塞之<lb/>
二十日曉離黄州江平無風挽船正自赤壁磯下過多<lb/>
　奇石五色錯雜粲然可愛東坡先生怪石供是也挽<lb/>
　行十四五里江面始稍狹隔江岡阜延袤竹樹葱蒨<lb/>
<pb n="KR2g0056_WYG_003-5b"/>
　漁家相映幽邃可愛復出大江過三江口極望無際<lb/>
　泊戚磯港<lb/>
二十一日過雙栁夾回望江上遠山重複深秀自離黄<lb/>
　雖行夾中亦皆曠遠地形漸高多種菽粟蕎麥之屬<lb/>
　晚泊楊羅洑大隄高栁居民稠衆魚賤如土百錢可<lb/>
　飽二十口又皆巨魚欲覓小魚飼猫不可得<lb/>
二十二日平旦㣲雨過青山磯多碎石及淺灘晚泊白<lb/>
　楊夾口距鄂州三十里陸行止十餘里居民及泊舟<lb/>
<pb n="KR2g0056_WYG_003-6a"/>
　甚多然大抵皆軍人也<lb/>
二十三日便風掛帆自十四日至是始得風食時至鄂<lb/>
　州泊税務亭賈船客舫不可勝計御尾不絶者數里<lb/>
　自京口以西皆不及李太白贈江夏韋太守詩云萬<lb/>
　舸此中來連帆過揚州葢此郡自唐為衝要之地夔<lb/>
　州迓兵來參見知州右朝奉郎張郯之彥輔運判官<lb/>
　右朝奉大夫謝師稷市邑雄富列肆繁錯城外南市<lb/>
　亦數里雖錢塘建康不能過隱然一大都會也吳所<lb/>
<pb n="KR2g0056_WYG_003-6b"/>
　都武昌乃今武昌縣此州在吳名夏口亦要害故周<lb/>
　公瑾求以精兵進住夏口而晉武帝亦詔王濬唐彬<lb/>
　既定巴丘與胡奮王戎共平夏口武昌順流長騖也<lb/>
　自江州至此七百里泝流雖日得便風亦須三四日<lb/>
　韓文公云湓城去鄂渚風便一日耳過矣葢退之未<lb/>
　嘗行此路也<lb/>
二十四日早謝漕招食於漕園光華堂依山亭館十餘<lb/>
　不甚葺晚郡集於奇章堂以唐牛思黯嘗為武昌節<lb/>
<pb n="KR2g0056_WYG_003-7a"/>
　度使也<lb/>
二十五日觀大軍敎習水戰大艦七百艘皆長二三十<lb/>
　丈上設城壁樓櫓旗幟精明金鼓鞺鞳破巨浪往來<lb/>
　捷如飛翔觀者數萬人實天下之壯觀也<lb/>
二十六日與統紓同游頭陀寺寺在州城之東隅石城<lb/>
　山山繚繞如伏蛇自西亘東因其上為城缺壞僅存<lb/>
　州治及漕司皆依此山寺毁於兵火汴僧舜廣住持<lb/>
　三十年興葺畧備自方丈西北躡支徑至絶頂舊有<lb/>
<pb n="KR2g0056_WYG_003-7b"/>
　奇章亭今已廢四顧江山井邑靡有遺者李太白江<lb/>
　夏贈韋南陵詩云頭陀雲外多僧氣正謂此寺也黄<lb/>
　魯直亦云頭陀全盛時宫殿梯空級藏殿後有南齊<lb/>
　王簡棲碑唐開元六年建蘇州刺史張庭珪温玉書<lb/>
　韓熈載撰碑隂徐鍇題額最後云唐嵗在己巳武昌<lb/>
　軍節度觀察留後在軍州事楊州忠重立前鄂州唐<lb/>
　年縣主簿祕書省正字韓夔書碑隂云乃命猶子夔<lb/>
　正其舊本而刋寫之以是知夔為熈載兄弟之子也<lb/>
<pb n="KR2g0056_WYG_003-8a"/>
　碑字前後一手又作温字不全葢南唐尊徐温為義<lb/>
　祖而避其名則此碑葢䕫重書也碑隂又云皇上鼎<lb/>
　新文物敎被華夷如來妙㫖悉已徧窮百代文章罔<lb/>
　不備舉故是寺之碑不言而興按此碑立於己巳嵗<lb/>
　當皇朝之開寳二年南唐危蹙日甚距其亡六年爾<lb/>
　熈載大臣不以覆亡為懼方且言其主鼎新文物敎<lb/>
　被華夷固已可怪又以窮佛㫖舉遺文及興是碑為<lb/>
　盛誇誕妄謬真可為後世發笑然熈載死李主猶恨<lb/>
<pb n="KR2g0056_WYG_003-8b"/>
　不及相之君臣之惑如此雖欲久存得乎唐制節度<lb/>
　使不在鎮而以副大使或留後居任則云知節度事<lb/>
　此云知軍州事葢漸變也唐年縣本故唐時名梁改<lb/>
　曰臨夏後唐復晉又改臨江然歴五代鄂州未嘗屬<lb/>
　中原皆遥改耳故此碑開寳中建而猶曰唐年也至<lb/>
　江南平始改崇陽云簡棲為此碑駢儷卑弱初無過<lb/>
　人世徒以載於文選故貴之耳自漢魏之間駸駸為<lb/>
　此體極於齊梁而唐尤貴之天下一律至韓吏部柳<lb/>
<pb n="KR2g0056_WYG_003-9a"/>
　栁州大變文格學者翕然慕從然駢儷之作終亦不<lb/>
　衰故熈載鍇號江左辭宗而拳拳於簡棲之碑如此<lb/>
　本朝楊劉之文擅天下傳夷人亦駢儷也及歐陽公<lb/>
　起然後掃蕩無餘後進之士雖有工拙要皆近古如<lb/>
　此碑者今人讀不能終篇已坐睡矣而况效之乎則<lb/>
　歐陽氏之功可謂大矣若魯直云唯有簡棲碑文章<lb/>
　巋然立葢戲也<lb/>
二十七日郡集於南樓在儀門之南石城上一曰黄鶴<lb/>
<pb n="KR2g0056_WYG_003-9b"/>
　山制度閎偉登望尤勝鄂州樓觀為多而此獨得江<lb/>
　山之要會山谷所謂江東湖北行畫圖鄂州南樓天<lb/>
　下無是也下闞南湖荷葉彌望中為橋曰廣平其上<lb/>
　皆列肆兩旁有水閣極佳但以賣酒不可住山谷云<lb/>
　凭欄十里芰荷香謂南湖也是日早㣲雨晚晴<lb/>
二十八日同章冠之秀才甫登石鏡亭訪黄鶴樓故址<lb/>
　石鏡亭者石城山一隅正枕大江其西與漢陽相對<lb/>
　止隔一水人物草木可數唐沔州治漢陽縣故李太<lb/>
<pb n="KR2g0056_WYG_003-10a"/>
　白沔州泛城南郎官湖詩序云白遷於夜郎遇故人<lb/>
　尚書郎張謂出使夏口沔州牧杜公漢陽令王公觴<lb/>
　於江城之南湖其後沔州廢漢陽以縣𨽻鄂州周世<lb/>
　宗平淮南得其地復以為軍太白詩云誰道此水廣<lb/>
　狹如一疋練江夏黄鶴樓青山漢陽縣大語猶可聞<lb/>
　故人難可見形容最妙黄魯直宵征江夏縣睡起漢<lb/>
　陽地亦此意老杜有公安送李晉肅入蜀余下沔鄂<lb/>
　及登舟將適漢陽詩而卒於耒水可恨也漢陽負山<lb/>
<pb n="KR2g0056_WYG_003-10b"/>
　帶江其南小山有僧寺者大别山也又有小别謂之<lb/>
　二别云黄鶴樓舊傳費禕飛升於此後忽乗黄鶴來<lb/>
　歸故以名樓號為天下絶景崔顥詩最傳而太白奇<lb/>
　句得於此者尤多今樓已廢故趾亦不復存問老吏<lb/>
　云在石鏡亭南樓之間正對鸚鵡洲猶可想見其地<lb/>
　樓榜李監篆石刻獨存太白登此樓送孟浩然詩云<lb/>
　孤帆遠映碧山盡惟見長江天際流葢帆檣映遠山<lb/>
　尤可觀非江行久不能知也復與冠之出漢陽門游<lb/>
<pb n="KR2g0056_WYG_003-11a"/>
　仙洞止是石壁數尺皆直裂無洞穴之狀舊傳有仙<lb/>
　人隱其中嘗啟洞出游老兵遇之得黄金數餅後化<lb/>
　為石東坡先生有詩紀其事初不云所遇何人且太<lb/>
　白固已云頗聞列仙人於此學飛術一朝向蓬海千<lb/>
　載空石室今鄂人謂之吕公洞葢流俗附會也有道<lb/>
　人澶州人結廬洞側設吕公像其中洞少南即石鏡<lb/>
　山麓麤頑石也色黄赤皴駁了不能鑑物可謂浪得<lb/>
　名者由江濵堤上還船民居市肆數里不絶其間復<lb/>
<pb n="KR2g0056_WYG_003-11b"/>
　有巷陌往來憧憧如織葢四方商賈所集而蜀人為<lb/>
　多<lb/>
二十九日早有廣漢僧世全左緜僧了證來附從人舟<lb/>
　日昳移舟江口回望堤上樓閣重複燈火歌呼夜分<lb/>
　乃已招醫趙隨為靈照視脈<lb/>
三十日黎明離鄂州便風掛帆沿鸚鵡洲南行洲上有<lb/>
　茂林神祠遠望如小山洲葢禰正平被殺處故太白<lb/>
　詩云至今芳洲上蘭蕙不敢生梁王僧辯擊邵陵王<lb/>
<pb n="KR2g0056_WYG_003-12a"/>
　綸軍至鸚鵡洲即此地也自此以南為漢水禹貢所<lb/>
　謂嶓冢導漾東流為漢者水色澄澈可鑑太白云楚<lb/>
　水清若空葢言此也過謝家磯金雞洑磯不甚高而<lb/>
　石皆横裂如累層甓得縮頸鯿魚重十斤洑中有聚<lb/>
　落如小縣出鱘魚居民率以賣鮓為業晚泊通濟口<lb/>
　自此入沌沌讀如篆字書云水名在江夏過九月則<lb/>
　沌涸不可行必由巴陵至荆渚<lb/>
九月一日始入沌實江中小夾也過新潭有龍祠甚華<lb/>
<pb n="KR2g0056_WYG_003-12b"/>
　潔自是遂無復居人兩岸皆葭葦彌望祠之百里荒<lb/>
　又無挽路舟人以小舟引百丈入夜纔行四五十里<lb/>
　泊叢葦中平時行舟多於此遇盜通濟巡檢持兵來<lb/>
　警邏不寐達旦<lb/>
二日東岸葦稍薄缺時見大江渺瀰葢巴陵路也晡時<lb/>
　次下郡始有二十餘家皆業漁釣蘆藩茅屋宛有幽<lb/>
　致魚尤不論錢自此始復有挽路登舟背望竟陵遠<lb/>
　山泊白臼有莊居數家門外皆古栁侵雲<lb/>
<pb n="KR2g0056_WYG_003-13a"/>
三日自入沌食無菜是日始得菘及蘆服然不肯斸根<lb/>
　皆刈葉而已過八疊洑口皆有民居晚泊歸子保亦<lb/>
　有十餘家多桑柘榆栁<lb/>
四日平旦始解舟舟人云自此陂澤深阻虎狼出没未<lb/>
　明而行則挽卒多為所害是日早見舟人焚香祈神<lb/>
　云告紅頭須小使頭長年三老莫令錯呼錯喚問何<lb/>
　謂長年三老云梢工是也長讀如長幼之長乃知老<lb/>
　杜長年三老長歌裏白晝攤錢髙浪中之語葢如此<lb/>
<pb n="KR2g0056_WYG_003-13b"/>
　因問何謂攤錢云博也按梁冀能意錢之戲注云即<lb/>
　攤錢也則攤錢之為博亦信矣過綱步有二十餘家<lb/>
　在夕陽高栁中短籬曬罾小艇往來正如畫圖所見<lb/>
　沌中之最佳處也泊畢家池地勢爽塏居民頗衆有<lb/>
　一二家雖茅荻結廬而窗戶整潔藩籬堅壯舍旁有<lb/>
　果園甚盛葢亦一聚之雄也與諸子及二僧步登岸<lb/>
　游廣福永固寺閴然無一人東偏白雲軒前橙方結<lb/>
　實雖小而極香相與烹茶破橙抵莫乃還舟中畢家<lb/>
<pb n="KR2g0056_WYG_003-14a"/>
　池葢屬復州玉沙縣滄浪鄉云<lb/>
五日泊紫湄<lb/>
六日過東塲並水皆茂竹高林隄淨如掃鷄犬間暇鳬<lb/>
　鴨浮没人往來林樾間亦有臨渡喚船者使人怳然<lb/>
　如造異境舟人云皆村豪園廬也泊雞鳴<lb/>
七日泊湛江<lb/>
八日早次江陵之建寜鎮葢沌口也晉王澄棄荆州别<lb/>
　駕郭舒不肯從澄下乃留留屯沌口陳侯安都討王<lb/>
<pb n="KR2g0056_WYG_003-14b"/>
　琳至沌口皆此地也阻風大魚浮水中無數凡行沌<lb/>
　中七日自是泛江入石首縣界夜觀隔江燒蘆場煙<lb/>
　焰亘天如火城光照舟中皆赤<lb/>
九日早謁后土祠道旁民屋苫茅皆厚尺餘整潔無一<lb/>
　枝亂掛帆抛江行三十里泊塔子磯江濵大山也自<lb/>
　離鄂州至是始見山買羊置酒葢村步以重九故屠<lb/>
　一羊諸舟買之俄頃而盡求菊花於江上人家得數<lb/>
　枝芬馥可愛為之頽然徑醉夜雨極寒始覆絮衣<lb/>
<pb n="KR2g0056_WYG_003-15a"/>
十日阻風雨遣小舟横絶江面至對岸買肉食得大魚<lb/>
　之半又得一烏牡鷄不忍殺畜於舟中俄有村翁持<lb/>
　茭萌一束來餉不肯受直遣人先之夔晚晴開船窗<lb/>
　觀月<lb/>
十一日舟行望西南一角水與天接舟人云是為潛軍<lb/>
　港古嘗潛軍伺敵於此遥見港中有兩㸃正黒疑其<lb/>
　遠樹則下不屬地久之漸近可辨葢二千五百斛大<lb/>
　舟也又有水禽雙浮江中色白𩔖鵞而大楚人謂之<lb/>
<pb n="KR2g0056_WYG_003-15b"/>
　天鵞飛騫絶高有弋得者味甚美或曰即鵠也泊三<lb/>
　江口水淺舟行甚艱自此遂不復有山太白詩山隨<lb/>
　平野盡江入大荒流葢荆渚所作也<lb/>
十二日過石首縣不入石首自唐始為縣在龍葢山之<lb/>
　麓下臨漢水亦形勝之地杜子美有送石首薛明府<lb/>
　詩即此邑也泊藕池<lb/>
十三日泊栁子夜過全證二僧舟中聽誦梵語般若心<lb/>
　經此經惟蜀僧能誦<lb/>
<pb n="KR2g0056_WYG_003-16a"/>
十四日次公安古所謂油口也漢昭烈駐軍始更今名<lb/>
　規模氣象甚壯兵火之後民居多茅竹然茅屋尤精<lb/>
　緻可愛井邑亦頗繁富米斗六七十錢知縣右儒林<lb/>
　郎周謙孫來湖州人游二聖報恩光孝禪寺二聖謂<lb/>
　青葉髻如來婁至徳如來也皆示鬼神力士之形高<lb/>
　二丈餘隂威凛然可畏正殿中為釋迦右為青葉髻<lb/>
　號大聖左為婁至德號二聖三像皆南面予按藏經<lb/>
　駒字函娑羅浮殊童子成道為青葉髻如來青葉髻<lb/>
<pb n="KR2g0056_WYG_003-16b"/>
　如來再出世為樓至如來則二如來本一身耳有碑<lb/>
　言邑人一夕同夢二神大言我青葉髻婁至德如來<lb/>
　也有二巨木在江干我所運者俟鄯行者來令刻為<lb/>
　我像已而果有人自稱鄯行者又善肖像邑人欣然<lb/>
　請之像成人皆謂酷𩔖所夢然碑無年月不知何代<lb/>
　也長老祖珠南平軍人寺後有廢城髣髴尚存圖經<lb/>
　謂之吕蒙城然老杜乃曰地曠吕䝉營江深昭烈城<lb/>
　葢𤣥徳子明皆屯於此也老杜曉發公安詩注云數<lb/>
<pb n="KR2g0056_WYG_003-17a"/>
　月憩息此縣按公移居公安詩云水煙通徑草秋露<lb/>
　接園葵而留别公安太易沙門詩云沙村白雪仍含<lb/>
　凍江縣紅梅已放春則是以秋至此縣暮冬始去其<lb/>
　曰數月憇息葢為此也泊彌節亭馴鷗低飛往來竟<lb/>
　日不去<lb/>
十五日周令説縣本在近北枕漢水沙虚岸摧漸徙而<lb/>
　南今江流乃昔市邑也又云縣有五鄉然共不及二<lb/>
　千戸地曠民寡如此民耕尤苦隄防數壞嵗嵗増築<lb/>
<pb n="KR2g0056_WYG_003-17b"/>
　不止晚攜家再游二聖寺衆寮有維摩刻木像甚佳<lb/>
　云沙市工人所為也方丈西有竹軒頗佳珠老説五<lb/>
　祖法演禪師初住四面山了然獨處凡二年始有一<lb/>
　道士來問道乃請作知事又三年僧寳艮來與道士<lb/>
　朝夕叅叩皆得法於是演公之道寖為人知而四方<lb/>
　學者始稍有至者雖其後門人之盛稱天下然終身<lb/>
　不過數十衆珠聞此於其師卍菴顔禪師荆州絶無<lb/>
　禪林惟二聖而已然蜀僧出關必走江浙回者又已<lb/>
<pb n="KR2g0056_WYG_003-18a"/>
　自謂有得不復參叩故語云下江者疾走如煙上江<lb/>
　者鼻孔撩天徒勞他二佛打供了不見一僧坐禪<lb/>
十六日過白湖渺然無津抛江至升子舖有天鵞數百<lb/>
　翔泳水際日入泊沙市自公安至此六十里自此至<lb/>
　荆南陸行十里舟不復進矣老杜詩云買薪猶白帝<lb/>
　鳴艣已沙頭劉夢得云沙頭檣干上始見春江潤皆<lb/>
　謂此也<lb/>
十七日日入後遷行李過嘉州趙青船葢入峽船也沙<lb/>
<pb n="KR2g0056_WYG_003-18b"/>
　市堤上居者大抵皆蜀人不然則與蜀人為㛰姻者<lb/>
　也<lb/>
十八日見知府資政殿學士劉恭父珙通判右奉議郎<lb/>
　權嗣衍左宣教郎陳孺荆南圖經以為楚之郢都梁<lb/>
　元帝亦嘗都焉唐為江陵府荆南節度今因之然牧<lb/>
　守署銜但云知荆南軍府與永興河陽正同初無意<lb/>
　義但㳂舊而已<lb/>
十九日郡集於新橋馬監監在西門外四十里自出城<lb/>
<pb n="KR2g0056_WYG_003-19a"/>
　即黄茅彌望每十餘里有村疃數家而已道遇數十<lb/>
　騎從獵獲狐兔皆繫鞍上割鮮藉草而飲云襄陽軍<lb/>
　人也是日極寒如窮冬土人云此月初己嘗有雪<lb/>
二十日倒檣竿立於牀葢上峽惟用檣及百丈不復張<lb/>
　帆矣百丈以巨竹四破為之大如人臂予所乗千六<lb/>
　百斛舟凡用檣六枝百丈兩車<lb/>
二十一日劉師丁内艱分迓兵之半負肩輿自山路先<lb/>
　歸夔州是日重霧四塞<lb/>
<pb n="KR2g0056_WYG_003-19b"/>
二十二日五鼓赴能仁院建會慶節道塲中夜後舟人<lb/>
　祀峽神屠一豨<lb/>
二十三日奠劉師母安定郡太夫人卓氏劉師受弔禮<lb/>
　與吳人同<lb/>
二十四日見左朝奉郎湖北安撫司主管機宜文字牛<lb/>
　達可右奉議郎安撫司幹辦公事湯衡右朝奉郎安<lb/>
　撫同幹辦公事趙藴<lb/>
二十五日右文林郎知歸州興山縣高祁來<lb/>
<pb n="KR2g0056_WYG_003-20a"/>
二十六日修船始畢骨肉入新船祭江瀆廟用壺酒特<lb/>
　豕廟在沙市之東三四里神曰昭靈孚應威惠廣源<lb/>
　王葢四瀆之一最為祀典之正者然兩廡淫祠尤多<lb/>
　葢荆楚舊俗也司法參軍右迪功郎王師㸃録其叔<lb/>
　祖君儀待制訟卦講義來君儀嚴州人師事先大父<lb/>
　精於易然遺書不傳講義止存一篇而已然亦其少<lb/>
　作也<lb/>
　<lb/>
<pb n="KR2g0056_WYG_003-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　入蜀記卷三<lb/>
</p>
<p>
</p>
  </div>
<div>
<head>入蜀記卷四</head> <lb/>
    <p>
<pb n="KR2g0056_WYG_004-1a"/>
欽定四庫全書<lb/>
　入蜀記卷四<lb/>
　　　　　　　　　　　　　宋　陸游　撰<lb/>
二十七日解舟擊鼓鳴鉦舟人皆大噪擁堤觀者如堵<lb/>
　牆泊新河口距沙市三四里葢蜀人修船處<lb/>
二十八日泊方城有嘉州人王百一者初應募為船之<lb/>
　招頭招頭葢三老之長顧直差厚每祭神得胙肉倍<lb/>
　衆人既而船戸趙清改用所善程小八為招頭百一<lb/>
<pb n="KR2g0056_WYG_004-1b"/>
　失職怏怏又不决去遂發狂赴水予急遣人拯之流<lb/>
　一里餘三没三踊僅得出一招頭得䘮能使人至死<lb/>
　况大於此者乎<lb/>
二十九日阻風<lb/>
十月一日過𤓰州壩倉頭百里洲泊沱㴩皆聚落竹樹<lb/>
　鬱然民居相望亦有村夫子聚徒敎授羣童見船過<lb/>
　皆挾書出觀亦有誦書不輟者沱江别名詩江有沱<lb/>
　禹貢岷山導江東别為沱是也㴩則爾雅所謂春夏<lb/>
<pb n="KR2g0056_WYG_004-2a"/>
　秋有水冬無水曰㴩也<lb/>
二日泊桂林灣全證二僧陸行來云沿路民居大抵多<lb/>
　四方人土著纔十一也舟人殺猪十餘口祭神謂之<lb/>
　開頭<lb/>
三日舟人分胙行差晚與兒輩登堤觀蜀江乃知李太<lb/>
　白荆門望蜀江詩江色緑且明為善狀物也自離塔<lb/>
　子磯至是始望見巴山山在松滋縣泊灌子口葢松<lb/>
　滋枝江兩邑之間松滋晉縣自此入蜀江枝江唐縣<lb/>
<pb n="KR2g0056_WYG_004-2b"/>
　古羅國也江陵九十九洲在焉晉栁約之羅述甄季<lb/>
　之聞桓𤣥死自白帝至枝江即此地也歐陽文忠公<lb/>
　有枝江山行五言二十四韻葢文忠赴夷時自此陸<lb/>
　行至峽州故其望州坡詩云崎嶇㡬日山行倦却喜<lb/>
　陂頭見峽州灌子口一名松滋渡劉賔客有詩云巴<lb/>
　人淚應猨聲落蜀客船從鳥道回<lb/>
四日過楊木寨葢松滋有四寨曰楊木車羊高平税家<lb/>
　云泊龍灣<lb/>
<pb n="KR2g0056_WYG_004-3a"/>
五日過白羊市葢峽州宜都縣境上宜都唐縣也謁張文<lb/>
　忠公天覺墓殘伐墓木横道㡬不可行天覺之子直<lb/>
　龍圖閣茂巳卒二孫一有官病狂易一白丁也初作<lb/>
　墓江濵已而不果𦵏改𦵏山間今墓是也而舊墓亦<lb/>
　不復毁啟隧道出入中可容數十人坐有道人結屋<lb/>
　其旁守之道人出一石刻草書云莫将外物尋奇寳<lb/>
　須問真師决永鈆寄八瓊張子高鍾離權始自王屋<lb/>
　游都下弟子浮玉山人來乞此字今又將西還丹元<lb/>
<pb n="KR2g0056_WYG_004-3b"/>
　子再請書卷之末紹聖元年仲冬望日權即世所謂<lb/>
　鍾離先生子髙即天覺丹元子即東坡先生與之醻<lb/>
　倡者後有魏㤗道輔跋云天覺修黄籙醮法成浮玉<lb/>
　山人謂之曰上天録公之功為須彌山八瓊洞主宜<lb/>
　刻印謝帝而佩之天覺不以為信故浮玉又出鍾離<lb/>
　公書為證後丹元子又為天覺求書卷末又有徐注<lb/>
　者跋云天覺舟過真州方出謁有布衣幅巾者徑入<lb/>
　舟中索筆大書閒人吕洞賓來謁張天覺十字擲筆<lb/>
<pb n="KR2g0056_WYG_004-4a"/>
　即去而天覺適歸墨猶未乾注真州人云親見之墳<lb/>
　前碑樓壁間有詩一篇云秋風十驛望台星想見氷<lb/>
　壺照坐清霖雨已回公旦駕挽須聊聽野王箏三朝<lb/>
　元老心方壯四海蒼生耳已傾白髪故人來一别却<lb/>
　歸林下看昇平葢魏道輔贈天覺詩後人所題者唐<lb/>
　立夫舍人亦有一詩末句云無碑堪墮淚著句與招<lb/>
　魂宜都知縣右文林郎呂大辨來泊赤崖<lb/>
六日過荆門十二碚皆高崖絶壁嶄巖突兀則峽中之<lb/>
<pb n="KR2g0056_WYG_004-4b"/>
　險可知矣過碚望五龍及雞籠山嵳峩正如夏雲之<lb/>
　奇峯荆門者當以險固得名碚上有石穴正方髙可<lb/>
　通人俗謂之荆門則妄也晚至峽州泊至嘉亭下峽<lb/>
　州在唐為硤州後改峽而印文則為陜州元豐中郎<lb/>
　官何洵直建言陜與陜相亂請改鑄印文從山事下<lb/>
　少府監而監丞歐陽發言湖北之陜州從阜從夾<hi>夾從</hi>
　<hi>兩人</hi>陜西之陜州從阜從夾<hi>夾從兩入</hi>偏旁不同本不相亂<lb/>
　恐四方謂少府監官皆不識字當時朝士之議皆是<lb/>
<pb n="KR2g0056_WYG_004-5a"/>
　發而卒從洵直言改鑄云至嘉亭記歐陽公撰黄魯<lb/>
　直書<lb/>
七日見知州右朝奉大夫葉安行字履道以小舟游西<lb/>
　山甘泉寺竹橋石磴甚有幽趣有靜練洗山二亭下<lb/>
　臨江山頗疎豁法堂之右小徑數十步至一泉曰孝<lb/>
　婦泉謂姜詩妻龎氏也泉上亦有龎氏祠然歐陽文<lb/>
　忠公不以為信故其詩曰叢祠已廢姜祠在事迹難<lb/>
　尋楚語訛又此篇首章云江上孤峯蔽緑蘿初讀之<lb/>
<pb n="KR2g0056_WYG_004-5b"/>
　但謂孤峯䝉藤蘿耳及至此乃知山下為緑蘿谿也<lb/>
　又至漢景帝廟及山東寺景帝不知何以有廟於此<lb/>
　歐陽公為令時有祈雨文在集中東山寺亦見歐陽<lb/>
　公詩距望京門五里寺外一亭臨小池有山如屏環<lb/>
　之頗佳亭前冬青及柏皆百餘年物遂至夷陵縣令<lb/>
　見縣左從政郎胡振聽事東至喜堂郡守朱虞部為<lb/>
　歐陽公所築者已焚壞柱礎尚存規模頗雄深又東<lb/>
　則祠堂亦簡陋肖像殊不𩔖可嘆聽事前一井相傳<lb/>
<pb n="KR2g0056_WYG_004-6a"/>
　為歐陽公所浚水極甘寒為一郡之冠井旁一柟合<lb/>
　抱亦傳為公手植晚郡集於楚塞樓遍厯爾雅臺錦<lb/>
　障亭亭前海棠二本亦百年物爾雅臺者圖經以為<lb/>
　郭景純註爾雅於此又有絳雪亭取歐陽公千葉紅<lb/>
　梨詩而紅梨已不存矣<lb/>
八日五鼓盡解船過下牢關夾江千峯萬嶂有競起者<lb/>
　有獨拔者有崩欲壓者有危欲墜者有横裂者有直<lb/>
　坼者有凸者有窪者有鏬者竒怪不可盡狀初冬草<lb/>
<pb n="KR2g0056_WYG_004-6b"/>
　木皆青蒼不彫西望重山如闕江出其間則所謂下<lb/>
　牢谿也歐陽文忠公有下牢津詩云入峡山漸曲轉<lb/>
　灘山更多即此也繫船與諸子及證師登三游洞躡<lb/>
　石磴二里其險處不可著脚洞大如三間屋有一穴<lb/>
　通人過然陰黒峻嶮尤可畏繚山腹傴僂自巖下至<lb/>
　洞前差可行然下臨溪潭石壁十餘丈水聲恐人又<lb/>
　一穴後有壁可居鍾乳嵗久垂地若柱正當穴門上<lb/>
　有刻云黄大臨弟庭堅同辛紘子大方紹聖二年三<lb/>
<pb n="KR2g0056_WYG_004-7a"/>
　月辛亥來游旁石壁上刻云景祐四年七月十日夷<lb/>
　陵歐陽永叔下缺一字又云判官丁下又缺數字丁<lb/>
　者寳臣也字元珍今丁字下二字亦髣髴可見殊不<lb/>
　𩔖元珍字又永叔但曰夷陵不稱令洞外溪上又有<lb/>
　一崩石偃仆刻云黄庭堅弟叔向子相姪㯳同道人<lb/>
　唐履來游觀辛亥舊題如夢中事也建中靖國元年<lb/>
　三月庚寅按魯直初謫黔南以紹聖二年過此嵗在<lb/>
　乙<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>今云辛亥者誤也泊石碑峽石穴中有石如老<lb/>
<pb n="KR2g0056_WYG_004-7b"/>
　翁持魚竿狀畧無少異<lb/>
九日㣲雪過扇子峽重山相掩政如屏風扇疑以此得<lb/>
　名登蝦蟆碚水品所載第四泉是也蝦蟆在山麓臨<lb/>
　江頭鼻吻頷絶𩔖而背脊皰處尤逼真造物之巧有<lb/>
　如此者自背上深入得一洞穴石色緑潤泉泠泠有<lb/>
　聲自洞出垂蝦蟆口鼻間成水簾入江是日極寒巖<lb/>
　嶺有積雪而洞口温然如春碚洞相對稍西有一峯<lb/>
　孤起侵雲名天柱峯自此山勢稍平然江岸皆大石<lb/>
<pb n="KR2g0056_WYG_004-8a"/>
　堆積彌望正如濬渠積土狀晚次黄牛廟山復高峻<lb/>
　村人來賣茶菜者甚衆其中有婦人皆以青斑布帕<lb/>
　首然頗白晳語音亦頗正茶則皆如柴枝草葉苦不<lb/>
　可入口廟靈感神封嘉應保安侯皆紹興以來制書<lb/>
　也其下即無義灘亂石塞中流望之可畏然舟過乃<lb/>
　不甚覺葢操舟之妙也傳云神佐夏禹治水有功故<lb/>
　食於此門左右各一石馬頗卑小以小屋覆之其右<lb/>
　馬無左耳葢歐陽公所見也廟後業木似冬青而非<lb/>
<pb n="KR2g0056_WYG_004-8b"/>
　莫能名者落葉有黒文𩔖符篆葉葉不同兒輩亦求<lb/>
　得數葉歐詩刻石廟中又有張文忠一贊其詞曰壯<lb/>
　哉黄牛有大神力輦聚巨石百千萬億劒㦸齒牙磥<lb/>
　硊江側壅激波濤險不可測威脅舟人駭怖失色刲<lb/>
　羊釃酒千載廟食張公之意似謂神聚石壅流以脅<lb/>
　人求祭饗使神之用心果如此豈能巍然廟食千載<lb/>
　乎葢過論也夜舟人來告請無擊更鼓云廟後山中<lb/>
　多虎聞鼓則出<lb/>
<pb n="KR2g0056_WYG_004-9a"/>
十日早以特豕壺酒祭靈感廟遂行過鹿角虎頭史君<lb/>
　諸灘水縮已三之二然湍險猶可畏泊城下歸州秭<lb/>
　歸縣界也與兒曹步沙上回望正見黄牛峽廟後山<lb/>
　如屏風疊嵳峩揷天第四疊上有若牛狀其色赤黄<lb/>
　前有一人如著帽立者昨日及今早雲冒山頂至是<lb/>
　始見之因至白沙市慈濟院見主僧志堅問地名城<lb/>
　下之由云院後有楚故城今尚在因相與訪之城在<lb/>
　一岡阜上甚小南北有門前臨江水對黄牛峽城西<lb/>
<pb n="KR2g0056_WYG_004-9b"/>
　北一山蜿蜒回抱山上有伍子胥廟大抵自荆以西<lb/>
　子胥廟至多城下多巧石如靈壁湖口之𩔖<lb/>
十一日過達洞灘灘惡與骨肉皆乘轎陸行過灘灘際<lb/>
　多奇石五色粲然可愛亦或有文成物象及符書者<lb/>
　猶見黄牛峽廟後山太白詩云三朝上黄牛三暮行<lb/>
　太遲三朝又三暮不覺鬢成絲歐陽公云朝朝暮暮<lb/>
　見黄牛徒使行人過此愁山高更遠望猶見不是黄<lb/>
　牛滯客舟葢諺謂朝見黄牛暮見黄牛一朝一暮黄<lb/>
<pb n="KR2g0056_WYG_004-10a"/>
　牛如故故二公皆及之歐陽公自荆渚赴夷陵而有<lb/>
　下牢三㳺及蝦蟇碚黄牛廟詩者葢在官時來游也<lb/>
　故憶夷陵山詩云憶嘗祗吏役鉅細悉經覯其後又<lb/>
　云荒烟下牢戍百仭塞溪潄蝦蟇噴水簾甘液勝飲<lb/>
　酎亦甞到黄牛泊舟聽猨狖也晚泊馬肝峽口兩山<lb/>
　對立修聳摩天畧如廬山江岸多石百丈縈絆極難<lb/>
　過夜小雨<lb/>
十二日早過東<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>灘入馬肝峽石壁高絶處有石下垂<lb/>
<pb n="KR2g0056_WYG_004-10b"/>
　如肝故以名峽其傍又有獅子巖巖中有一小石罇<lb/>
　踞張頤碧草被之正如一青獅子㣲泉泠泠自巖中<lb/>
　出舟行急不能取嘗當亦佳泉也溪上又有一峯孤<lb/>
　起秀麗略如小孤山晚抵新灘登岸宿新安驛夜雪<lb/>
十三日舟上新灘由南岸上及十七八船底為石所損<lb/>
　急遣人往拯之僅不至沈然鋭石穿船底牢不可動<lb/>
　葢舟人載陶器多所致新灘兩岸南曰官漕<hi>平聲</hi>北曰<lb/>
　龍門龍門水尤湍急多暗石官漕差可行然亦多鋭<lb/>
<pb n="KR2g0056_WYG_004-11a"/>
　石故為峽中最嶮處非輕舟無一物不可上下舟人<lb/>
　冐利以至此可為戒云游江瀆北廟廟正臨龍門其<lb/>
　下石罅中有温泉淺而不涸一村賴之婦人汲水皆<lb/>
　背負一全木盎長二尺下有三足至泉旁以杓挹水<lb/>
　及八分即倒坐旁石束盎背上而去大抵峽中負物<lb/>
　率著背又多婦人不獨水也有婦人負酒賣亦如負<lb/>
　水狀呼買之長跪以獻未嫁者率為同心髻高二尺<lb/>
　插銀釵至六隻後插大象牙梳如手大<lb/>
<pb n="KR2g0056_WYG_004-11b"/>
十四日留驛中晚以小舟渡江南登山至江瀆南廟新<lb/>
　修未畢有一碑前進士曾華旦撰言因山崩石壅成<lb/>
　此灘害舟不可計於是著令自十月至二月禁行舟<lb/>
　知歸州尚書都官員外郎趙誠聞於朝疏鑿之用工<lb/>
　八十日而灘害始去皇祐三年也葢江絶於天聖中<lb/>
　至是而復通然灘害至今未能悉去若乗十二月正<lb/>
　月水落石盡出時亦可併力盡鑱去鋭石然灘上居<lb/>
　民皆利於敗舟賤賣板木及滯留買賣必揺沮此役<lb/>
<pb n="KR2g0056_WYG_004-12a"/>
　不則賂石工以為石不可去須斷以必行乃可成又<lb/>
　舟之所以敗皆失於重載當以大字刻石置驛前則<lb/>
　過者必自懲創二者皆不可不講當以告當路者<lb/>
十五日舟人盡出所載始能挽舟過灘然須修治遂易<lb/>
　舟離新灘過白狗峽泊舟興山口肩輿游玉虛洞去<lb/>
　江岸五里許隔一溪所謂香溪也源出昭君村水未<lb/>
　美録於水品色碧如黛呼小舟以渡過溪又里餘洞<lb/>
　門小纔袤丈既入則極大可容數百人宏敞壯麗如<lb/>
<pb n="KR2g0056_WYG_004-12b"/>
　入大宫殿中有石成幢葢幡旗芝草竹笋仙人龍虎<lb/>
　鳥獸之屬千狀萬態莫不逼真其絶異者東石正圓<lb/>
　如日西石半䂓如月予平生所見巖竇無能及者有<lb/>
　熙寜中謝師厚岑巖起題名又有陳堯咨所作記叙<lb/>
　此洞本末云唐天寳中獵者始得之比歸已夜風急<lb/>
　不可秉燭炬然月明如晝兒曹與全師皆杖䇿相從<lb/>
　殊不覺崖谷之險也<lb/>
十六日到歸州見知州右奉議郎賈選子公通判左朝<lb/>
<pb n="KR2g0056_WYG_004-13a"/>
　奉郎陳端彥民瞻館於報恩光孝寺距城一里許蕭<lb/>
　然無僧歸之為州纔三四百家負卧牛山臨江州前<lb/>
　即入鮓罋城中無尺寸平土灘聲常如暴風雨至隔<lb/>
　江有楚王城亦山谷間然地比歸州差平或云楚始<lb/>
　封於此山海經及啓封孟除於丹陽城郭璞注云在<lb/>
　秭歸縣南疑即此也然史記成王封熊繹於丹陽裴<lb/>
　駰乃云在枝江未詳孰是<lb/>
十七日郡集於望洋堂玩芳亭亦皆沙石犖确之地賈<lb/>
<pb n="KR2g0056_WYG_004-13b"/>
　守云州倉嵗收秋夏二料麥粟秔米共五千餘石僅<lb/>
　比吳中一下户耳<lb/>
十八日初得艬船羌小然底濶而輕於上灘為便<lb/>
十九日郡集於歸鄉堂欲以是晚行不果訪宋玉宅在<lb/>
　秭歸縣之東今為酒家舊有石刻宋玉宅三字近以<lb/>
　為人避太守家諱去之或遂由此失傳可惜也<lb/>
二十日早離歸州出巫峰門過天慶觀少留觀唐天寳<lb/>
　元年碑載明皇夢老子事巴東太守劉瑫所立字畫<lb/>
<pb n="KR2g0056_WYG_004-14a"/>
　頗清逸碑側題當時郡官吏胥姓名字亦佳又有周<lb/>
　顯德中荆南判官孫光憲為知歸州高從讓所立碑<lb/>
　從讓葢南平王家子弟光憲亦知名國史有事迹葢<lb/>
　五代時歸峽皆𨽻荆渚也殿前有柏數百年物觀下<lb/>
　即吒灘亂石無數飯於靈泉寺遂登舟過業灘亦名<lb/>
　灘也水落舟輕俄頃遂過<lb/>
二十一日舟中望石門關僅通一人行天下至險也晚<lb/>
　泊巴東縣江山雄麗大勝秭歸但井邑極於蕭條邑<lb/>
<pb n="KR2g0056_WYG_004-14b"/>
　中纔百餘戸自令廨而下皆茅茨了無片瓦權縣事<lb/>
　秭歸尉右迪功郎王康年尉兼主簿右迪功郎杜德<lb/>
　先來皆蜀人也謁寇萊公祠堂登秋風亭下臨江山<lb/>
　是日重隂㣲雪天氣飂飃復觀亭名使人悵然始有<lb/>
　流落天涯之歎遂登雙柏堂白雲亭堂下舊有萊公<lb/>
　所植柏今已槁死然南山重複秀麗可愛白雲亭則<lb/>
　天下幽奇絶境羣山環擁層出間見古木森然往往<lb/>
　二三百年物欄外雙瀑瀉石澗中跳珠濺玉冷入人<lb/>
<pb n="KR2g0056_WYG_004-15a"/>
　骨其下是為慈溪奔流與江會予自吳入楚行五千<lb/>
　餘里過十五州亭榭之勝無如白雲者而止在縣廨<lb/>
　聽事之後巴東了無一事為令者可以寢飯於亭中<lb/>
　其樂無涯而闕令動輒二三年無肯補者何哉<lb/>
二十二日發巴東山益奇怪有夫子洞者一竇在峭壁<lb/>
　絶髙處人迹所不可至然髣髴若有欄楯不知所謂<lb/>
　夫子者何也過三分泉自山竇中出止兩派俗云三<lb/>
　派有年兩派中熟一派或絶流饑饉泊疲石夜雨<lb/>
<pb n="KR2g0056_WYG_004-15b"/>
二十三日過巫山凝真觀謁妙用真人祠真人即世所<lb/>
　謂巫山神女也祠正對巫山峯巒上入霄漢山脚直<lb/>
　揷江中議者謂太華衡廬皆無此奇然十二峯者不<lb/>
　可悉見所見八九峯惟神女峯最為纎麗奇峭宜為仙<lb/>
　真所託祝史云每八月十五夜月明時有絲竹之音<lb/>
　往來峯頂山猿皆鳴達旦方漸止廟後山半有石壇<lb/>
　平曠傳云夏禹見神女授符書於此壇上觀十二峯<lb/>
　宛如屛障是日天宇晴齊四顧無纎翳惟神女峯上<lb/>
<pb n="KR2g0056_WYG_004-16a"/>
　有白雲數片如鸞鶴翔舞裴徊久之不散亦可異也<lb/>
　祠舊有鳥數百送迎客舟自唐夔州刺史李貽詩已<lb/>
　云羣鳥幸胙餘矣近乾道元年忽不至今絶無一鳥<lb/>
　不知其故泊清水洞洞極深後門自山後出但黮闇<lb/>
　水流其中鮮能入者嵗旱祈雨頗應權知巫山縣左<lb/>
　文林郎冉徽之尉右迪郎文庶㡬來<lb/>
二十四日早抵巫山縣在峽中亦壯縣也市井勝歸峽<lb/>
　二郡隔山南陵山極髙大有路如綫盤屈至絶頂謂<lb/>
<pb n="KR2g0056_WYG_004-16b"/>
　之一百八盤葢施州正路黄魯直詩云一百八盤攜<lb/>
　手上至今歸夢繞羊腸即謂此也縣廨有故鐵盆底<lb/>
　銳似半甕狀極堅厚銘在其中葢漢永平中物也缺<lb/>
　處鐵色光黑如佳漆字畫淳質可愛玩有石刻魯直<lb/>
　作盆記大畧言建中靖國元年予弟叔向嗣直是涪<lb/>
　陵尉攝縣事予起戎州來寓縣廨此盆舊以種蓮余<lb/>
　洗滌乃見字云游楚故離宫俗謂之細腰宫有一池<lb/>
　亦當時宫中燕游之地今堙没畧盡矣三面皆荒山<lb/>
<pb n="KR2g0056_WYG_004-17a"/>
　南望江山奇麗又有將軍墓東晉人也一碑在墓後<lb/>
　趺陷入地碑傾前欲壓字纔半存<lb/>
二十五日晡後至大溪口泊舟出美梨大如升<lb/>
二十六日發大溪口入瞿唐峽兩壁對聳上入霄漢其<lb/>
　平如削成仰視天如疋練然水已落峽中平如油盎<lb/>
　過聖姥泉葢石上一罅人大呼於旁則泉出屢呼則<lb/>
　屡出可怪也晚至瞿唐關唐故夔州與白帝城相連<lb/>
　杜詩云白帝夔州各異城葢言難辨也關西門正對<lb/>
<pb n="KR2g0056_WYG_004-17b"/>
　灔澦堆堆碎石積成出水數十丈土人云方夏秋水<lb/>
　漲時水又髙於堆數十丈肩輿入關謁白帝廟氣象甚<lb/>
　古松柏皆數百年物有數碑皆孟蜀時所立庭中石<lb/>
　筍有黄魯直建中靖國元年題字又有越公堂隋楊<lb/>
　素所創少陵為賦詩者已毁今堂近嵗所築亦甚宏<lb/>
　壯自關而東即東屯少陵故居也<lb/>
二十七日早至夔州州在山麓沙上所謂魚復永安宫<lb/>
　也宫今為州倉而州治在宫西北甘夫人墓西南景<lb/>
<pb n="KR2g0056_WYG_004-18a"/>
　德中轉運使丁謂薛顔所徙比白帝頗平曠然失關<lb/>
　險無復形勢在瀼之西故一曰瀼西土人謂山間之<lb/>
　流通江者曰瀼云州東南有八陣磧孔明之遺迹碎<lb/>
　石行列如引繩每嵗江漲磧上水數十丈比退陣石<lb/>
　如故<lb/>
　<lb/>
　<lb/>
　<lb/>
<pb n="KR2g0056_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　入蜀記卷四<lb/>
</p>
<p>
</p>
  </div>
        </body>
</text>\m</TEI>
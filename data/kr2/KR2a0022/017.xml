<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十七</head> <lb/>
    <p>
<pb n="KR2a0022_WYG_017-1a"/>
欽定四庫全書<lb/>
　周書卷十七<lb/>
　　唐　令　狐　德　棻　等　撰<lb/>
　列傳第九<lb/>
　　梁禦<lb/>
　　若干惠<lb/>
　　怡峯<lb/>
　　劉亮<lb/>
<pb n="KR2a0022_WYG_017-1b"/>
　　王德<lb/>
梁禦字善通其先安定人也後因官北邉遂家於武川<lb/>
改姓為紇豆陵氏高祖俟力提從魏太祖征討位至揚<lb/>
武將軍定陽侯禦少好學進趨詳雅及長更好弓馬爾<lb/>
朱天光西討知禦有志畧引為左右授宣威將軍都将<lb/>
共平闗右除鎮西將軍東益州刺史第一領民酋長封<lb/>
白水縣伯邑三百戸轉征西将軍金紫光禄大夫後從<lb/>
賀拔岳鎮長安及岳被害禦與諸将同謀翊戴太祖從<lb/>
<pb n="KR2a0022_WYG_017-2a"/>
征侯莫陳悦遷武衛将軍太祖既平秦隴方欲引兵東<lb/>
下雍州刺史賈顯持兩端通使於齊神武太祖㣲知其<lb/>
意以禦為大都督雍州刺史領前軍先行既與顯相見<lb/>
因説顯曰魏室陵遲天下鼎沸高歡志在凶逆梟夷非<lb/>
遠宇文夏州英姿不世算畧無方方欲扶危定傾匡復<lb/>
京洛公不於此時建立功効乃懐猶豫恐禍不旋踵矣<lb/>
顯即出迎太祖禦遂入鎮雍州授車騎大将軍儀同三<lb/>
司大統元年轉右衞将軍進爵信都縣公邑一千戸尋<lb/>
<pb n="KR2a0022_WYG_017-2b"/>
授尚書右僕射從太祖復𢎞農破沙苑加侍中開府儀<lb/>
同三司進爵廣平郡公増邑一千五百戸出為東雍州<lb/>
刺史為政舉大綱而已民庶稱焉四年薨於州臨終唯<lb/>
以國歩未康為恨言不及家贈太尉尚書令雍州刺史<lb/>
諡曰武昭子睿襲爵天和中拜開府儀同三司以預佐<lb/>
命有功進蔣國公大象末除益州總管加授柱國睿將<lb/>
之任而王謙舉兵拒不授代仍詔睿為行軍元帥討謙<lb/>
破之進位上柱國<lb/>
<pb n="KR2a0022_WYG_017-3a"/>
若干惠字惠保代郡武川人也其先與魏氏俱起以國<lb/>
為姓父樹利周從魏廣陽王深征葛榮戰沒贈兾州刺<lb/>
史惠年弱冠從爾朱榮征伐定河北破元顥以功拜中<lb/>
堅将軍復以别將從賀拔岳西征解岐州圍擒万俟醜<lb/>
奴平永洛定隴右每力戰有功封北平縣男邑二百戸<lb/>
累遷鎮遠將軍都督直寢征西将軍金紫光禄大夫及<lb/>
岳為侯莫陳悦所害惠與宼洛趙貴等同謀翊戴太祖<lb/>
仍從平悦拜直閤将軍魏孝武西遷除右衞将軍大都<lb/>
<pb n="KR2a0022_WYG_017-3b"/>
督進爵魏昌縣伯邑五百戸出為北華州刺史加使持<lb/>
節驃騎将軍大統初拜儀同三司進爵為公増邑五百<lb/>
戸從擒竇泰復𢎞農破沙苑惠每先登陷陣加侍中開<lb/>
府進爵長樂郡公増邑通前二千二百戸四年魏文帝<lb/>
東廵洛陽與齊神武戰於河橋惠力戰破之大收降卒<lb/>
七年遷中領軍及高仲密舉北豫州來附太祖帥師迎<lb/>
之軍至洛陽齊神武於邙山将以邀我太祖乃徙輜重<lb/>
於瀍曲夜勒兵襲之及戰惠為右軍與中軍大破之逐<lb/>
<pb n="KR2a0022_WYG_017-4a"/>
北數里虜其歩卒齊神武兵乃萃於左軍軍将趙貴等<lb/>
與戰不利諸軍因之竝退時㑹日暮齊神武兵屢来攻<lb/>
惠惠撃之皆披靡至夜中齊神武騎復来追惠惠徐乃<lb/>
下馬顧命厨人營食食訖謂左右曰長安死此中死異<lb/>
乎乃建旗鳴角收諸敗軍而還齊神武追騎憚惠疑有<lb/>
伏兵不敢逼至𢎞農見太祖陳賊形勢恨其垂成之功<lb/>
覆於一簣於是歔欷不能自勝太祖壯之尋拜秦州刺<lb/>
史未及之部遷司空惠性剛質有勇力容貎魁岸善於<lb/>
<pb n="KR2a0022_WYG_017-4b"/>
撫御将士莫不懐恩人思効節十二年東魏将侯景侵<lb/>
襄州惠率兵擊走之明年景請内附朝議欲收輯河南<lb/>
令惠以本官鎮魯陽以為聲援遇疾薨於軍惠於諸将<lb/>
年最少早喪父事母以孝聞太祖嘗造射堂新成與諸<lb/>
将宴射惠竊歎曰親老矣何時辦此乎太祖聞之即日<lb/>
徙堂於惠宅其見重如此及薨太祖為之流涕者久之<lb/>
惠喪至又臨撫焉贈本官加秦州刺史諡曰武烈子鳳<lb/>
嗣鳳字達摩少沉深有識度大統末襲父爵長樂郡公<lb/>
<pb n="KR2a0022_WYG_017-5a"/>
尚太祖女魏廢帝二年授驃騎大将軍開府儀同三司<lb/>
魏恭帝三年除左宫伯尋出為洛州刺史徴拜大馭中<lb/>
大夫保定四年追録佐命之功封鳳徐國公増邑并前<lb/>
五千戸建德二年拜柱國<lb/>
怡峯字景阜遼西人也本姓黙台因避難改焉高祖寛<lb/>
燕遼西郡守魏道武時率戸歸朝拜羽眞賜爵長虵公<lb/>
曽祖文兾州刺史峯少從征役以驍勇聞永安中假龍<lb/>
驤將軍為都將從賀拔岳討万俟醜奴以功授給事中<lb/>
<pb n="KR2a0022_WYG_017-5b"/>
明威将軍轉征虜将軍都督賜爵蒲隂縣男及岳被害<lb/>
峯與趙貴等同謀翊戴太祖進爵為伯時原州刺史史<lb/>
歸猶為侯莫陳悦守太祖令峯與侯莫陳崇討擒之及<lb/>
齊神武與魏孝武帝構隙帝頻勑太祖簡鋭卒入衞京<lb/>
邑太祖乃令峯與都督趙貴等率輕騎赴洛陽至潼闗<lb/>
值魏孝武西遷峯即從太祖拔囘洛復潼闗拜安東将<lb/>
軍華州刺史尋轉大都督討曹泥有功進爵華陽縣公<lb/>
邑一千戸大統二年從太祖破竇泰於小闗還拜散騎<lb/>
<pb n="KR2a0022_WYG_017-6a"/>
常侍車騎大将軍儀同三司又從復𢎞農破沙苑進爵<lb/>
樂陵郡公乃與元季海獨孤信復洛陽峯率竒兵至成<lb/>
臯入其郛收其戸口而還東魏遣行臺任祥率歩騎萬<lb/>
餘攻潁川峯復以輕騎五百邀撃之自是威名轉盛加<lb/>
授開府儀同三司東魏圍洛陽峯與季海守金墉太祖<lb/>
至圍解即與東魏戰於河橋時峯為左軍不利與李遠<lb/>
先還太祖因此班師詔原其罪拜東西北三夏州諸軍<lb/>
事夏州刺史後與于謹討劉平伏從解玉壁圍平栢谷<lb/>
<pb n="KR2a0022_WYG_017-6b"/>
塢竝有功涼州刺史宇文仲和反峯與于謹討之十五<lb/>
年東魏圍潁川峯與趙貴赴援至南陽遇疾卒時年五<lb/>
十峯沉毅有膽畧得士卒心當時號為驍将太祖嗟悼<lb/>
者久之贈華州刺史諡曰襄威子昻嗣官至開府儀同<lb/>
三司朝廷追録峯功封昻鄭國公昻弟光少以峯勲賜<lb/>
爵安平縣侯起家員外散騎常侍累遷司土中大夫左<lb/>
武伯出為汾涇豳三州刺史加開府儀同三司進爵龍<lb/>
河縣公光弟春少知名歴官吏部下大夫儀同三司<lb/>
<pb n="KR2a0022_WYG_017-7a"/>
劉亮中山人也本名道德祖祐連魏蔚州刺史父持眞<lb/>
鎮遠将軍領民酋長魏大統中以亮著勲追贈車騎大<lb/>
将軍儀同三司恒州刺史亮少倜儻有從横計畧姿貎<lb/>
魁傑見者憚之普泰初以都督從賀拔岳西征解岐州<lb/>
圍撃侯伏侯元進万俟道洛万俟醜奴宿勒明達及諸<lb/>
賊亮常先鋒陷陣以功拜大都督封廣興縣子邑五百<lb/>
戸侯莫陳悦害岳亮與諸将謀迎太祖悦平悦之黨豳<lb/>
州刺史孫定兒仍據州不下涇秦靈等諸州悉與定兒<lb/>
<pb n="KR2a0022_WYG_017-7b"/>
相應衆至數萬推定兒為主以拒義師太祖令亮襲之<lb/>
定兒以義兵猶遠未為之備亮乃将二十騎先豎纛於<lb/>
近城高嶺即馳入城中定兒方置酒高㑹卒見亮至衆<lb/>
皆駭愕莫知所為亮乃麾兵斬定兒縣首號令賊黨仍<lb/>
遥指城外纛命二騎曰出追大軍賊黨忷懼一時降服<lb/>
於是諸州羣賊皆即歸欵及太祖置十二軍簡諸将以<lb/>
将之亮領一軍每征討常與怡峯俱為騎将魏孝武西<lb/>
遷以迎駕功除使持節右光禄大夫左大都督南秦州<lb/>
<pb n="KR2a0022_WYG_017-8a"/>
刺史大統元年以復潼闗功進位車騎大将軍儀同三<lb/>
司改封饒陽縣伯邑五百戸尋加侍中從擒竇泰復𢎞<lb/>
農及沙苑之役亮竝力戰有功遷開府儀同三司大都<lb/>
督進爵長廣郡公邑通前二千戸以母憂去職居喪毁<lb/>
瘠太祖嗟其至性每愛惜之俄起復本官亮以勇敢見<lb/>
知為時名将兼屢陳謀榮多合機宜太祖乃謂之曰卿<lb/>
文武兼資即孤之孔明也乃賜名亮并賜姓侯莫陳氏<lb/>
十年出為東雍州刺史為政清淨百姓安之在職三嵗<lb/>
<pb n="KR2a0022_WYG_017-8b"/>
卒於州時年四十喪還京師太祖親臨之泣而謂人曰<lb/>
股肱喪矣腹心何寄令鴻臚卿監䕶喪事追贈太尉諡<lb/>
曰襄配享太祖廟庭子昶尚太祖女西河長公主大象<lb/>
中位至柱國秦靈二州總管以亮功封彭國公邑五千<lb/>
戸昶弟靖天水郡守靖弟恭開府儀同三司饒陽縣伯<lb/>
恭弟幹上儀同三司褒中侯<lb/>
王德字天恩代郡武川人也少善騎射雖不經師訓而<lb/>
以孝悌見稱魏永安二年從爾朱榮討元顥攻河内應<lb/>
<pb n="KR2a0022_WYG_017-9a"/>
募先登以功除討夷将軍進爵同官縣子又從賀拔岳<lb/>
討万俟醜奴平之别封深澤縣男邑二百戸加龍驤将<lb/>
軍中散大夫及侯莫陳悦害岳德與宼洛等定議翊戴<lb/>
太祖加征西将軍金紫光禄大夫平涼郡守德雖不知<lb/>
書至於斷决處分良吏無以過也涇州所部五郡而德<lb/>
常為最及魏孝武西遷以奉迎功進封下愽縣伯邑五<lb/>
百戸行東雍州事在州未㡬百姓懐之賜姓烏丸氏大<lb/>
統元年拜衞將軍右光禄大夫進爵為公増邑一千戸<lb/>
<pb n="KR2a0022_WYG_017-9b"/>
加車騎大将軍儀同三司北雍州刺史其後常從太祖<lb/>
征伐累有戰功又從破齊神武於沙苑加開府侍中進<lb/>
爵河間郡公増邑通前二千七百戸先是河渭間種羌<lb/>
屢叛以德有威名為夷民所附除河州刺史德綏撫有<lb/>
方羣羌率服十三年授大都督原靈顯三州五原蒲川<lb/>
二鎮諸軍事十四年除涇州刺史卒於州諡曰獻德性<lb/>
厚重㢘慎言行無擇母年㡬百嵗後德終子慶小名公<lb/>
奴性謹厚官至開府儀同三司初德喪父家貧無以𦵏<lb/>
<pb n="KR2a0022_WYG_017-10a"/>
乃賣公奴并一女以營𦵏事因遭兵亂不復相知及德<lb/>
在平涼始得之遂名曰慶<lb/>
史臣曰梁禦等負将率之材藴驍鋭之氣遭逢喪亂馳<lb/>
騖干戈艱難險阻備嘗而功名未立及殷憂啓聖豫奉<lb/>
興王參謀締構之初宣力經綸之始遂得連衡灌酈方<lb/>
駕張徐可謂遇其時也竝中年即世遠志未申惜哉惠<lb/>
德本以果毅知名而能率由孝道難矣圗史所歎何以<lb/>
加焉勇者不必有仁斯不然矣<lb/>
<pb n="KR2a0022_WYG_017-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十七<lb/>
</p>
<p>
</p>
  </div>
</body>
</text>
</TEI>
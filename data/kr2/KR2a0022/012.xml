<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十二</head> <lb/>
    <p>
<pb n="KR2a0022_WYG_012-1a"/>
欽定四庫全書<lb/>
　周書卷十二<lb/>
　　唐　令　狐　德　棻　等　撰<lb/>
　列傳第四<lb/>
　　齊煬王憲<hi>子貴</hi>　<hi>質</hi>
齊煬王憲字毗賀突太祖第五子也性通敏有度量雖<lb/>
在童齔而神彩凝然初封涪城縣公少與高祖俱受詩<lb/>
𫝊咸綜機要得其指歸太祖嘗賜諸子良馬惟其所擇<lb/>
<pb n="KR2a0022_WYG_012-1b"/>
憲獨取駁馬太祖問之對曰此馬色類既殊或多駿逸<lb/>
若從軍征伐牧圉易分太祖喜曰此兒智識不凡當成<lb/>
重器後從獵隴上經官馬牧太祖每見駁馬輒曰此我<lb/>
兒馬也命左右取以賜之魏恭帝元年進封安城郡公<lb/>
孝閔帝踐阼拜驃騎大將軍開府儀同三司世宗即位<lb/>
授大將軍武成初除益州總管益寧巴盧等二十四州<lb/>
諸軍事益州刺史進封齊國公邑萬户初平蜀之後太<lb/>
祖以其形勝之地不欲使宿將居之諸子之中欲有推<lb/>
<pb n="KR2a0022_WYG_012-2a"/>
擇徧問高祖已下誰能此行並未及對而憲先請太祖<lb/>
曰刺史當撫衆治民非爾所及以年授者當歸爾兄憲<lb/>
曰才用有殊不闗大小試而無効甘受靣欺太祖大悦<lb/>
以憲年尚幼未之遣也世宗追遵先㫖故有此授憲時<lb/>
年十六善於撫綏留心政術辭訟輻輳聴受不疲蜀人<lb/>
懐之共立碑頌德尋進位柱國保定中徵還京拜雍州<lb/>
牧及晉公護東伐以尉遲迥為先鋒圍洛陽憲與達奚<lb/>
武王雄等軍於邙山自餘諸軍各分守險要齊兵數萬<lb/>
<pb n="KR2a0022_WYG_012-2b"/>
奄出軍後諸軍恇駭竝各退散唯憲與王雄達奚武率<lb/>
衆拒之而雄為齊人所斃三軍震懼憲親自督勵衆心<lb/>
乃安時晉公䕶執政雅相親委賞罰之際皆得預焉天<lb/>
和三年以憲為大司馬治小冢宰雍州牧如故四年齊<lb/>
將獨孤永業来寇盜殺孔城防主能奔達以城應之詔<lb/>
憲與柱國李穆將兵出宜陽築崇德等五城絶其糧道<lb/>
齊將斛律眀月率衆四萬築壘洛南五年憲渉洛邀之<lb/>
眀月遁走憲追之及於安業屢戰而還是歲眀月又率<lb/>
<pb n="KR2a0022_WYG_012-3a"/>
大衆於汾北築城西至龍門晉公䕶謂憲曰寇賊充斥<lb/>
戎馬交馳遂使疆場之間生民委弊豈得坐觀屠滅而<lb/>
不思救之汝謂計將安出曰如憲所見兄宜暫出同州<lb/>
以為威勢憲請以精兵居前隨機攻取非惟邊境清寧<lb/>
亦當别有克獲䕶然之六年乃遣憲率衆二萬出自龍<lb/>
門齊將新蔡王王康德以憲兵至潛軍宵遯憲乃西歸<lb/>
仍掘移汾水水南堡壁復入於齊齊人謂略不及遠遂<lb/>
弛邊備憲乃渡河攻其伏龍等四城二日盡拔又進攻<lb/>
<pb n="KR2a0022_WYG_012-3b"/>
張壁克之獲其軍實夷其城壘斛律眀月時在華谷弗<lb/>
能救也北攻姚襄城䧟之時汾州又見圍日久糧援路<lb/>
絶憲遣柱國宇文盛運粟以饋之憲自入兩乳谷襲克<lb/>
齊柏社城進軍姚襄齊人嬰城固守憲使柱國譚公㑹<lb/>
築石殿城以為汾州之援齊平原王叚孝先蘭陵王高<lb/>
長恭引兵大至憲命將士陣而待之大將軍韓歡為齊<lb/>
人所乘遂以奔退憲身自督戰齊衆稍却㑹日暮乃各<lb/>
收軍及晉公䕶誅高祖召憲入憲免冠拜謝帝謂之曰<lb/>
<pb n="KR2a0022_WYG_012-4a"/>
天下者太祖之天下吾嗣守鴻基常恐失墜冢宰無君<lb/>
凌上將圖不軌吾所以誅之以安社稷汝親則同氣休<lb/>
戚共之事不相渉何煩致謝乃詔憲往䕶第收兵符及<lb/>
諸簿書等尋以憲為大冡宰時高祖既誅宰臣親覽朝<lb/>
政方欲導之以政齊之以刑爰及親親亦為刻薄憲既<lb/>
為䕶所委任自天和之後威勢漸隆䕶欲有所陳多令<lb/>
憲聞奏其間或有可不憲慮主相嫌隙每曲而暢之高<lb/>
祖亦悉其心故得無患然猶以威名過重終不能平雖<lb/>
<pb n="KR2a0022_WYG_012-4b"/>
遥授冢宰寔奪其權也開府裴文舉憲之侍讀高祖常<lb/>
御内殿引見之謂曰晉公不臣之迹朝野所知朕所以<lb/>
泣而誅者安國家利百姓耳昔魏末不綱太祖匡輔元<lb/>
氏有周受命晉公復執威權積習生常便謂法應湏爾<lb/>
豈有三十歳天子而可為人所制乎且近代以来又有<lb/>
一弊暫經𨽻屬便即禮若君臣此乃亂代之權宜非經<lb/>
國之治術詩云夙夜匪解以事一人一人者止據天子<lb/>
耳雖陪侍齊公不得即同臣主且太祖十兒寧可悉為<lb/>
<pb n="KR2a0022_WYG_012-5a"/>
天子卿宜規以正道勸以義方輯睦我君臣協和我骨<lb/>
肉無令兄弟自致嫌疑文舉拜謝而出歸以白憲憲指<lb/>
心撫几曰吾之夙心公寧不悉但當盡忠竭節耳知復<lb/>
何言建德二年進爵為王憲友劉休徵獻王箴一首憲<lb/>
美之休徵後又以此箴上高祖高祖方剪削諸弟甚悦<lb/>
其文憲常以兵書繁廣難求指要乃自刋定為要略五<lb/>
篇至是表陳之高祖覽而稱善其秋髙祖幸雲陽宫遂<lb/>
寢疾衛王直於京師舉兵反高祖召憲謂曰衛王搆逆<lb/>
<pb n="KR2a0022_WYG_012-5b"/>
汝知之乎憲曰臣初不知今始奉詔直若逆天犯順此<lb/>
則自取滅亡高祖曰汝即為前軍吾亦續發直尋敗走<lb/>
髙祖至京師憲與趙王招俱入拜謝高祖曰管蔡為戮<lb/>
周公作輔人心不同有如其靣但愧兄弟親尋干戈於<lb/>
我為不足耳初直内深忌憲憲隠而容之且以帝之母<lb/>
弟每加友敬晉公䕶之誅也直固請及憲高祖曰齊公<lb/>
心迹吾自悉之不得更有所疑也及文宣皇后崩直又<lb/>
密啟云憲飲酒食肉與平日不異高祖曰吾與齊王異<lb/>
<pb n="KR2a0022_WYG_012-6a"/>
生俱非正嫡特為吾意今袒括是同汝當愧之何論得<lb/>
失汝親太后之子偏荷慈愛今但湏自朂無暇説人直<lb/>
乃止四年高祖將欲東討獨與内史王誼謀之餘人莫<lb/>
得知也後以諸弟才略無出於憲右遂告之憲即贊成<lb/>
其事及大軍將出憲表上私財以助軍費曰臣聞撫機<lb/>
適運理籍時来兼弱攻昧事資權道伏惟陛下繼眀作<lb/>
聖闡業𢎞風思順天心用恢武略方使長虵外剪宇宙<lb/>
大同軍民内向車書混一竊以龍旗雷動天網雲布芻<lb/>
<pb n="KR2a0022_WYG_012-6b"/>
粟糧餼或湏周給昔邊隅未靜卜式願上家財江海不<lb/>
澄衛兹請獻私粟臣雖不敏敢忘景行謹上金寳等一<lb/>
十六件少助軍資詔不納而以憲表示公卿曰人臣當<lb/>
如此朕貴其心耳寧湏物乎乃詔憲率衆二萬為前軍<lb/>
趣黎陽高祖親圍河隂未克憲攻㧞武濟進圍洛口收<lb/>
其東西二城以高祖疾班師是歳初置上柱國官以憲<lb/>
為之五年大舉東討憲率精騎二萬復為前鋒守雀䑕<lb/>
谷髙祖親圍晉州憲進兵克洪同永安二城更圖進取<lb/>
<pb n="KR2a0022_WYG_012-7a"/>
齊人焚橋守險軍不得進遂屯於永安齊主聞晉州見<lb/>
圍乃將兵十萬自来援之時柱國陳王純頓軍千里徑<lb/>
大將軍永昌公椿屯雞棲原大將軍宇文盛守汾水闗<lb/>
並受憲節度憲密謂椿曰兵者詭道去留不定見機而<lb/>
作不得遵常汝今為營不湏張幕可伐柏為菴示有形<lb/>
勢令兵去之後賊猶致疑也時齊主分軍萬人向千里<lb/>
徑又令其衆出汾水闗自率大兵與椿對陣宇文盛馳<lb/>
騎告急憲自以千騎救之齊人望谷中塵起相率遽退<lb/>
<pb n="KR2a0022_WYG_012-7b"/>
盛與柱國侯莫陳芮渉汾逐之多有斬獲俄而椿告齊<lb/>
衆稍逼憲又回軍赴之㑹椿被𠡠追還率兵夜返齊人<lb/>
果謂栢菴為帳幕也不疑軍退翌日始悟時高祖已去<lb/>
晉州留憲為後拒齊主自率衆来追至於高梁橋憲以<lb/>
精騎二千阻水為陣齊領軍叚暢直進至橋憲隔水招<lb/>
暢與語語畢憲問暢曰若何姓名暢曰領軍叚暢也公<lb/>
復為誰憲曰我虞侯大都督耳暢曰觀公言語不是凡<lb/>
人今日相見何用隠其名位陳王純梁公侯莫陳芮内<lb/>
<pb n="KR2a0022_WYG_012-8a"/>
史王誼等並在憲側暢固問不巳憲乃曰我天子太弟<lb/>
齊王也指陳王以下並以名位告之暢鞭馬而去憲即<lb/>
命旋軍而齊人遽追之戈甲甚鋭憲與開府宇文忻各<lb/>
統精卒百騎為殿以拒之斬其驍將賀蘭豹子山褥瓌<lb/>
等百餘人齊衆乃退憲渡汾而及高祖於玉壁高祖又<lb/>
令憲率兵六萬還援晉州憲遂進軍營于涑水齊主攻<lb/>
圍晉州晝夜不息間諜還者或云巳䧟憲乃遣柱國越<lb/>
王盛大將軍尉遲迥開府宇文神舉等輕騎一萬夜至<lb/>
<pb n="KR2a0022_WYG_012-8b"/>
晉州憲進軍據蒙坑為其後援知城未䧟乃歸涑川尋<lb/>
而髙祖東轅次于髙顯憲率所部先向晉州眀日諸軍<lb/>
總集稍逼城下齊人亦大出兵陣於營南高祖召憲馳<lb/>
往觀之憲返命曰是易與耳請破之而後食帝悦曰如<lb/>
汝所言吾無憂矣憲退内史栁虯私謂憲曰賊亦不少<lb/>
王安得輕之憲曰憲受委前鋒情兼家國掃此逋寇事<lb/>
等摧枯商周之事公所知也賊兵雖衆其如我何既而<lb/>
諸軍俱進應時大潰其夜齊主遁走憲輕騎追之既及<lb/>
<pb n="KR2a0022_WYG_012-9a"/>
永安高祖續至齊人收其餘衆復據髙壁及洛女砦高<lb/>
祖命憲攻洛女破之眀日與大軍㑹於介休時齊主已<lb/>
走鄴留其從兄安德王延宗據并州延宗因僭偽號出<lb/>
兵拒戰高祖進圍其城憲攻其西面克之延宗遁走追<lb/>
而獲之以功進封第二子安城公質為河間王拜第三<lb/>
子賨為大將軍仍詔憲先驅趣鄴眀年進克鄴城齊任<lb/>
城王湝廣寧王孝珩等據守信都有衆數萬高祖復詔<lb/>
憲討之仍令齊主手書與湝曰朝廷遇緯甚厚諸王無<lb/>
<pb n="KR2a0022_WYG_012-9b"/>
恙叔若釋甲則無不優待湝不納乃大開賞募多出金<lb/>
帛沙門求為戰士者亦數千人憲軍過趙州湝令間諜<lb/>
二人覘窺形勢候騎執以白憲憲乃集齊之舊將遍示<lb/>
之又謂之曰吾所爭者大不在汝等今放汝還可即充<lb/>
我使乃與湝書曰山川有間每深勞佇仲春戒節納履<lb/>
惟宜承始屆兩河仍圖三位二者交戰想無虧德昔魏<lb/>
厯云季海内横流我太祖撫運乘時大庇黔首皇上嗣<lb/>
膺下武式隆景業興稽山之㑹總盟津之師雷駭唐郊<lb/>
<pb n="KR2a0022_WYG_012-10a"/>
則野無横陣雲騰晉水則地靡嚴城襲偽之酋既奔竄<lb/>
於草澤竊號之長亦委命於旌門德義振於無垠威風<lb/>
被於有截彼朝宿將舊臣良家戚里俱升榮寵皆縻好<lb/>
爵是使臨漳之下効死爭驅營丘之前奮身畢命此豈<lb/>
唯人事抑亦天時宜訪之道路無俟傍説吾以不武任<lb/>
總元戎受命安邊路指幽冀列邑名藩莫不屈膝宣風<lb/>
導禮皆荷来蘇足下高氏令王英風夙著古今成敗傋<lb/>
諸懐抱豈不知一木不維大厦三諌可以逃身哉且殷<lb/>
<pb n="KR2a0022_WYG_012-10b"/>
微去商侯服周代項伯背楚賜姓漢朝去此弗圖茍狥<lb/>
亡轍家破身殞為天下笑又足下諜者為候騎所拘軍<lb/>
中情實具諸執事知以弱卒瑣甲欲抗堂堂之師縈帶<lb/>
汚城冀保區區之命戰非上計無待卜疑守乃下策或<lb/>
未相許巳勒諸軍分道並進相望非遠憑軾有期兵交<lb/>
命使古今通典不俟終日所望知㡬也憲至信都湝陣<lb/>
於城南憲登張耳冡以望之俄而湝所署領軍尉相願<lb/>
偽出略陣遂以衆降相願湝心腹也衆甚駭懼湝大怒<lb/>
<pb n="KR2a0022_WYG_012-11a"/>
殺其妻子眀日復戰遂破之俘斬三萬人擒湝及孝珩<lb/>
等憲謂湝曰任城王何苦至此湝曰下官神武帝子兄<lb/>
弟十五人幸而獨存逄宗社顚覆今日得死無愧墳陵<lb/>
憲壯之命歸其妻子厚加資給又問孝珩孝珩布陳國<lb/>
難辭淚俱下俯仰有節憲亦為之改容憲素善謀多算<lb/>
略尤長於撫御達於任使摧鋒䧟陣為士卒先羣下感<lb/>
悦咸為之用齊人夙聞威聲無不憚其勇略及并州之<lb/>
捷長驅敵境蒭牧不擾軍無私焉先是稽胡劉没鐸自<lb/>
<pb n="KR2a0022_WYG_012-11b"/>
稱皇帝又詔憲督趙王招等討平之語在稽胡𫝊憲自<lb/>
以威名日重潛思屏退及高祖欲親征北蕃乃辭以疾<lb/>
高祖變色曰汝若憚行誰為吾使憲懼曰臣陪奉鑾輿<lb/>
誠為本願但身嬰疹疾不堪領兵帝許之尋而高祖崩<lb/>
宣帝嗣位以憲屬尊望重深忌憚之時高祖未𦵏諸王<lb/>
在内治服司衛長孫覽總兵輔政恐諸王有異志奏令<lb/>
開府于智察其動靜及高祖山陵還諸王歸第帝又命<lb/>
智就宅候憲因是告憲有謀帝乃遣小冡宰宇文孝伯<lb/>
<pb n="KR2a0022_WYG_012-12a"/>
謂憲曰三公之位宜屬親賢今欲以叔為太師九叔為<lb/>
太傅十一叔為太保叔以為何如憲曰臣才輕位重滿<lb/>
盈是懼三師之任非所敢當且太祖勲臣宜膺此舉若<lb/>
専用臣兄弟恐乖物議孝伯反命尋而復来曰詔王晚<lb/>
共諸王俱至殿門憲獨被引進帝先伏壯士於别室至<lb/>
即執之憲辭色不撓固自陳説帝使于智對憲憲目光<lb/>
如炬與智相質或謂憲曰以王今日事勢何用多言憲<lb/>
曰我位重屬尊一旦至此死生有命寧復圖存但以老<lb/>
<pb n="KR2a0022_WYG_012-12b"/>
母在堂恐留兹恨耳因擲笏於地乃縊之時年三十五<lb/>
以于智為柱國封齊國公又殺上大將軍安邑公王興<lb/>
上開府獨孤熊開府豆盧紹等皆以昵於憲也帝既誅<lb/>
憲無以為辭故託興等與憲結謀遂加其戮時人知其<lb/>
冤酷咸云伴憲死也憲所生母達歩干氏茹茹人也建<lb/>
德三年冊為齊國太妃憲有至性事母以孝聞太妃舊<lb/>
患風熱屢經發動憲衣不解帶扶侍左右憲或東西從<lb/>
役每心驚其母必有疾乃馳使參問果如所慮憲六子<lb/>
<pb n="KR2a0022_WYG_012-13a"/>
貴質賨貢乾禧乾洽<lb/>
貴字乾福少聰敏渉獵經史尤便騎射始讀孝經便謂<lb/>
人曰讀此一經足為立身之本天和四年始十歳封安<lb/>
定郡公邑一千五百户太祖之初為丞相也始封此郡<lb/>
未嘗假人至是封貴焉年十一從憲獵於鹽州一圍之<lb/>
中手射野馬及鹿十有五頭建德二年冊拜齊國世子<lb/>
四年授車騎大將軍儀同三司尋出為幽州刺史貴雖<lb/>
出自深宫而留心庶政性聰敏過目輒記嘗道逄二人<lb/>
<pb n="KR2a0022_WYG_012-13b"/>
謂其左右曰此人是縣黨何因輒行左右不識貴便説<lb/>
其姓名莫不嗟伏白獸烽經為商人所燒𤇺帥納貨不<lb/>
言其罪他日此帥隨例来參貴乃問云商人燒烽何因<lb/>
私放𤇺帥愕然遂即首服其眀察如此五年四月卒年<lb/>
十七高祖甚痛惜之<lb/>
質字乾祐初封安城公後以憲勲進封河間郡王賨字<lb/>
乾禮大將軍中垻公貢出後莒莊公乾禧安城公乾洽<lb/>
龍涸公並與憲俱被誅<lb/>
<pb n="KR2a0022_WYG_012-14a"/>
史臣曰自兩漢逮乎魏晉其帝弟帝子衆矣唯楚元河<lb/>
間東平陳思之徒以文儒播美任城琅邪以武功馳譽<lb/>
何則體自尊極長於宫闈佚樂侈其心驕貴蕩其志故<lb/>
使竒才高行終鮮於天下之士焉齊王竒姿傑出獨牢<lb/>
籠於前載以介弟之地居上將之重智勇冠世攻戰如<lb/>
神敵國繫以存亡鼎命由其輕重比之異姓則方召韓<lb/>
白何以加兹挟震主之威屬道消之日斯人而嬰斯戮<lb/>
君子是以知周祚之不永也昔張耳陳餘賓客厮役所<lb/>
<pb n="KR2a0022_WYG_012-14b"/>
居皆取卿相而齊之文武僚吏其後亦多至台牧異世<lb/>
同符可謂賢矣<lb/>
　<lb/>
　<lb/>
　<lb/>
　<lb/>
　<lb/>
　周書卷十二<lb/>
<pb n="KR2a0022_WYG_012-15a"/>
　周書卷十二考證<lb/>
齊煬王憲𫝊雖陪侍齊公○北史云爾雖陪侍齊公此<lb/>
　似脱一爾字<lb/>
時年三十五○北史云時年四十<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十二考證<lb/>
</p>
<p>
</p>
  </div>
</body>
</text>
</TEI>
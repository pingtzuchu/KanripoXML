<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷二十六</head> <lb/>
    <p>
<pb n="KR2a0022_WYG_026-1a"/>
欽定四庫全書<lb/>
　周書卷二十六<lb/>
　　唐　令　狐　徳　棻　等　撰<lb/>
　列傳第十八<lb/>
　　長孫儉<lb/>
　　長孫紹逺<hi>弟澄</hi>　<hi>兄子兕</hi>
　　斛斯徵<lb/>
長孫儉河南洛陽人也本名慶明其先魏之枝族姓拓<lb/>
<pb n="KR2a0022_WYG_026-1b"/>
拔氏孝文遷洛改為長孫五世祖嵩魏太尉北平王儉<lb/>
少方正有操行狀貌魁梧神彩嚴肅雖在私室終日<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>
然性不妄交非其同志雖貴遊造門亦不與相見孝昌<lb/>
中起家員外散騎侍郎從爾朱天光破隴右太祖臨夏<lb/>
州以儉為録事深器敬之賀拔岳被害太祖赴平涼凡<lb/>
有經綸謀䇿儉皆參預從平侯莫陳悦留儉為秦州長<lb/>
史時西夏州仍未内屬而東魏遣許和為刺史儉以信<lb/>
義招之和乃舉州歸附即以儉為西夏州刺史總統三<lb/>
<pb n="KR2a0022_WYG_026-2a"/>
夏州時荆襄初附太祖表儉功績尤羙宜委東南之任<lb/>
授荆州刺史東南道行臺僕射所部鄭縣令泉璨為民<lb/>
所訟推治獲實儉即大集僚屬而謂之曰此由刺史教<lb/>
誨不明信不被物是我之愆非泉璨之罪遂於廰事前<lb/>
肉袒自罰捨璨不問於是屬城肅勵莫敢犯法魏文帝<lb/>
璽書勞之太祖又與儉書曰近行路傳公以部内縣令<lb/>
有罪遂自杖三十用肅羣下吾昔聞王臣蹇蹇匪躬之<lb/>
故盖謂憂公忘私知無不為而已未有如公刻身罰已<lb/>
<pb n="KR2a0022_WYG_026-2b"/>
以訓羣僚者也聞之嘉歎荆蠻舊俗少不敬長儉殷勤<lb/>
勸導風俗大革務廣耕桑兼習武事故得邉境無虞民<lb/>
安其業吏民表請為儉構淸徳樓樹碑刻頌朝議許焉<lb/>
在州遂歴二載徵授大行臺尚書兼相府司馬嘗與羣<lb/>
公侍坐於太祖及退太祖謂左右曰此公閑雅孤每與<lb/>
語嘗肅然畏敬恐有所失他日太祖謂儉曰名實理須<lb/>
相稱尚書既志安貧素可改名儉以彰雅操又除行臺<lb/>
僕射荆州刺史時梁嶽陽王蕭詧内附初遣使入朝至<lb/>
<pb n="KR2a0022_WYG_026-3a"/>
荆州儉於廰事列軍儀具戎服與使人以賔主禮相見<lb/>
儉容貌魁偉音聲如鐘大為鮮卑語遣人𫝊譯以問客<lb/>
客惶恐不敢仰視日晚儉乃著帬𥜗紗帽引客宴於别<lb/>
齋因序梁國䘮亂朝廷招擕之意發言可觀使人大悦<lb/>
出曰吾所不能測也及梁元帝嗣位於江陵外敦隣睦<lb/>
内懷異計儉宻啟太祖陳攻取之謀於是徴儉入朝問<lb/>
其經畧儉對曰今江陵既在江北去我不逺湘東即位<lb/>
已渉三年觀其形勢不欲東下骨肉相殘民厭其毒荆<lb/>
<pb n="KR2a0022_WYG_026-3b"/>
州軍資器械儲積已久若大軍西討必無匱乏之慮且<lb/>
兼弱攻昧武之善經國家既有蜀土若更平江漢撫而<lb/>
安之收其貢賦以供軍國天下不足定也太祖深然之<lb/>
乃謂儉曰如公之言吾取之晚矣令儉還州宻為之備<lb/>
尋令柱國燕公于謹總戎衆伐江陵平以儉元謀賞奴<lb/>
婢三百口太祖與儉書曰本圖江陵由公畫計今果如<lb/>
所言智者見未萌何其妙也但呉民離散事藉招懐南<lb/>
服重鎮非公莫可遂令儉鎮江陵進爵昌寕公遷大將<lb/>
<pb n="KR2a0022_WYG_026-4a"/>
軍移鎭荆州總管五十二州儉舊嘗詣闕奏事時値大<lb/>
雪遂立於雪中待報自旦逹暮竟無惰容其奉公勤至<lb/>
皆此類也三年以疾還京為夏州總管薨遺啟世宗請<lb/>
葬於太祖陵側并以官所賜之宅還官詔皆從之追封<lb/>
鄶公荆民儀同趙超等七百人感儉遺愛詣闕請為儉<lb/>
立廟樹碑詔許之詔曰昔叔敖辭沃壤之地蕭何就窮<lb/>
僻之鄉以古方今無慙曩哲言尋嘉尚弗忘于懷而有<lb/>
司未逹大體遽以其第即便給外今還其妻子子隆<lb/>
<pb n="KR2a0022_WYG_026-4b"/>
長孫紹逺字師河南洛陽人少名仁父稚魏太師録尚<lb/>
書上黨王紹逺性寛容有大度望之<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然朋儕莫敢䙝<lb/>
狎雅好墳籍聪慧過人時稚作牧夀春紹逺幼年甫十<lb/>
三稚管記王碩聞紹逺彊記心以為不然遂白稚曰伏<lb/>
承世子聰慧之姿發於天性目所一見誦之於口此既<lb/>
歴世罕有竊願騐之於是命紹逺試焉讀月令數紙纔<lb/>
一徧誦之若流自是碩乃歎服魏孝武初累遷司徒右<lb/>
長史及齊神武稱兵而帝西遷紹逺隨稚奔赴又累遷<lb/>
<pb n="KR2a0022_WYG_026-5a"/>
殿中尚書録尚書事太祖每謂羣公曰長孫公任使之<lb/>
處令人無反顧憂漢之蕭宼何足多也然其容止堂堂<lb/>
足為當今模楷六官建拜大司樂孝閔踐阼封上黨公<lb/>
初紹逺為太常廣召工人創造樂器土木絲竹各得其<lb/>
宜為黄鍾不調紹逺每以為意嘗因退朝經韓使君佛<lb/>
寺前過浮圖三層之上有鳴鐸焉忽聞其音雅合宫調<lb/>
取而配奏方始克諧紹逺乃啟世宗行之紹逺所奏樂<lb/>
以八為數故梁黄門侍郎裴正上書以為昔者大舜欲<lb/>
<pb n="KR2a0022_WYG_026-5b"/>
聞七始下洎周武爰創七音持林鐘作黄鐘以為正調<lb/>
之首詔與紹逺詳議徃復於是遂定以八為數焉授小<lb/>
司空髙祖讀史書見武王克殷而作七始又欲廢八而<lb/>
懸七并除黄鐘之正宫用林鐘為調首紹逺奏云天子<lb/>
懸八肇自先民百王共軌萬世不易下逮周武甫修七<lb/>
始之音詳諸經義又無廢八之典且黄鐘為君天子正<lb/>
位今欲廢之未見其可後髙祖竟廢七音屬紹逺遘疾<lb/>
未獲靣陳慮有司遽損樂器乃書與樂部齊樹之<hi>缺</hi>後<lb/>
<pb n="KR2a0022_WYG_026-6a"/>
疾甚乃上遺表又陳之而卒帝省表涕零深痛惜之<lb/>
澄字士亮年十嵗司徒李琰之見而奇之遂以女妻焉<lb/>
十四從征討有䇿謀勇冠諸將及長容貌魁岸風儀温<lb/>
雅魏孝武初除征東將軍渭州刺史魏文帝嘗與太祖<lb/>
及羣公宴從容言曰孝經一卷人行之本諸公宜各引<lb/>
要言澄應聲曰夙夜匪懈以事一人座中有人次曰匡<lb/>
救其惡既而出閤太祖深歎澄之合機而譴其次荅者<lb/>
後從太祖援玉壁又從戰邙山進位驃騎大將軍開府<lb/>
<pb n="KR2a0022_WYG_026-6b"/>
孝閔踐阼拜大將軍封義門公為玉壁總管卒自喪初<lb/>
至及𦵏世宗三臨之典祀中大夫宇文容諫曰君臨臣<lb/>
喪自有節制今乗輿屢降恐乖禮典世宗不從澄操履<lb/>
清約家無餘財太祖嘗謂曰我於公間志無所惜公有<lb/>
所須宜即具道澄曰澄自頂至足皆是明公恩造即如<lb/>
今者實無所須雅對賓客接引忘疲雖不飲酒而好觀<lb/>
人酣興常恐座客請歸每勅中厨别進異饌留之止<lb/>
兕字若汗性機辯彊記愽聞雅重賔遊尤善談論從魏<lb/>
<pb n="KR2a0022_WYG_026-7a"/>
孝武西遷天和初累遷驃騎大將軍開府遷絳州刺史<lb/>
斛斯徵字士亮河南洛陽人父椿太傅尚書令徴幼聰<lb/>
頴五嵗誦孝經周易識者異之及長博渉羣書尤精三<lb/>
禮兼解音律有至性居父喪朝夕共一溢米以父勲累<lb/>
遷太常卿自魏孝武西遷雅樂廢缺徴博採遺逸稽諸<lb/>
典故創新改舊方始備焉又樂有錞于者近代絶無此<lb/>
器或有自蜀得之皆莫之識徴見之曰此錞于也衆弗<lb/>
之信徴遂依干寳周禮注以芒筒捋之其聲極振衆乃<lb/>
<pb n="KR2a0022_WYG_026-7b"/>
歎服徴乃取以合樂焉六官建拜司樂中大夫進位驃<lb/>
騎大將軍開府後髙祖以徴治經有師法詔令教授皇<lb/>
太子宣帝時為魯公與諸皇子等咸服青衿行束修之<lb/>
禮受業於徴仍並呼徴為夫子儒者榮之宣帝嗣位遷<lb/>
上大將軍大宗伯時髙祖初崩梓宫在殯帝意欲速𦵏<lb/>
令朝臣議之徵與内史宇文孝伯等固請依禮七月帝<lb/>
竟不許帝之為太子也宫尹鄭譯坐不能以正道調護<lb/>
被讁除名而帝雅親愛譯至是拜譯内史中大夫甚委<lb/>
<pb n="KR2a0022_WYG_026-8a"/>
任之譯乃獻新樂十二月各一笙每一笙用十六管帝<lb/>
令與徴議之徵駮而奏帝頗納焉及髙祖山陵還帝欲<lb/>
作樂復令議其可不徵曰孝經云聞樂不樂聞尚不樂<lb/>
其况作乎鄭譯曰既云聞樂明即非無止可不樂何容<lb/>
不奏帝遂依譯議譯因此銜之帝後肆行非度昬虐日<lb/>
甚徵以荷髙祖重恩嘗備位師傅若生不能諫死何以<lb/>
見髙祖乃上疏極諫指陳帝失帝不納譯因譛之遂下<lb/>
徴獄獄卒張元哀之乃以佩刀穿獄牆遂出之元卒被<lb/>
<pb n="KR2a0022_WYG_026-8b"/>
拷而終無所言徵遇赦得免隋文踐極例復官除太子<lb/>
太傅詔修撰樂書開皇初薨子諺徵所撰樂典十卷<lb/>
　<lb/>
　<lb/>
　<lb/>
　<lb/>
　<lb/>
　周書卷二十六<lb/>
<pb n="KR2a0022_WYG_026-9a"/>
　周書卷二十六考證<lb/>
長孫儉傳總戎衆伐江陵平以儉元謀賞奴婢三百口<lb/>
　○北史平字上有事字此處脱去<lb/>
遽以其第即便給外今還其妻子子隆○給外北史作<lb/>
　外給又云夫追善念功先王令典豈得遂其謙挹致<lb/>
　乖懲勸今以本宅還其妻子俾清風逺播無替聿修<lb/>
　次子隆位司金中大夫從長潮公元定伐陳沒江南<lb/>
　卒隆弟平最知名<hi>臣文淳</hi>按此書詔文無刪節之例<lb/>
<pb n="KR2a0022_WYG_026-9b"/>
　此獨不全子隆句文氣不完其為遺脱無疑<lb/>
長孫紹逺傳父稚○北史云父承業又北史長孫冀歸<lb/>
　傳云孝文以其幼承家業賜名幼字承業<hi>臣文淳</hi>按<lb/>
　北魏書髙祖以其幼承家業賜名稚字承業幼與稚<lb/>
　同義唐人諱治髙宗諱也北史上于髙宗時故李延<lb/>
　夀改稚為幼此書成于貞觀時故不諱嫌名也<lb/>
乃書與樂部齊樹之<hi>缺</hi>○此句下北史叙次甚詳本傳<lb/>
　所缺宜以北史補之又北史傳末有重贈柱國大將<lb/>
<pb n="KR2a0022_WYG_026-10a"/>
　軍諡曰獻號樂祖配饗廟廷子覽嗣二十字此亦脱<lb/>
　去<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷二十六考證<lb/>
</p>
<p>
</p>
  </div>
</body>
</text>
</TEI>
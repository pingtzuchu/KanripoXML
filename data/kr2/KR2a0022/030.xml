<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷三十</head> <lb/>
    <p>
<pb n="KR2a0022_WYG_030-1a"/>
欽定四庫全書<lb/>
　周書卷三十<lb/>
　　唐　令　狐　徳　棻　等　撰<lb/>
　列傳第二十二<lb/>
　　竇熾<hi>兄子毅</hi>
　　于翼<hi>李穆</hi>
竇熾字光成扶風平陵人也漢大鴻臚章十一世孫章<lb/>
子綂靈帝時為鴈門太守避竇武之難亡奔匃奴遂為<lb/>
<pb n="KR2a0022_WYG_030-1b"/>
部落大人後魏南徙子孫因家於代賜姓紇豆陵氏累<lb/>
世仕魏皆至大官父畧平逺將軍以熾著勲贈少保柱<lb/>
國大將軍建昌公熾性嚴明有謀畧羙鬚髯身長八尺<lb/>
二寸少從范陽祈忻受毛詩左氏春秋畧通大義善騎<lb/>
射膂力過人魏正光末北鎮擾亂熾乃隨畧避地定州<lb/>
因没於葛榮榮欲官畧畧不受榮疑其有異志遂留畧<lb/>
於冀州將熾及熾兄善隨軍魏永安元年爾朱榮破葛<lb/>
榮熾乃將家隨榮於并州時葛榮别帥韓婁郝長衆數<lb/>
<pb n="KR2a0022_WYG_030-2a"/>
萬人據薊城不下以熾為都督從驃騎將軍侯深討之<lb/>
熾手斬婁以功拜揚烈將軍三年除員外散騎侍郎遷<lb/>
給事中建明元年加武厲將軍魏孝武即位茹茹等諸<lb/>
番竝遣使朝貢帝臨軒宴之有鴟飛鳴於殿前帝素知<lb/>
熾善射因欲示逺人乃給熾御箭兩隻命射之鴟乃應<lb/>
弦而落諸番人咸歎異焉帝大悦賜帛五十疋尋率兵<lb/>
隨東南道行臺樊子鵠追爾朱仲逺仲逺奔梁時梁主<lb/>
又遣元樹入㓂攻䧟譙城遂據之子鵠令熾率騎兵撃<lb/>
<pb n="KR2a0022_WYG_030-2b"/>
破之封行唐縣子邑五百戸尋拜直閤將軍銀青光禄<lb/>
大夫領華騮令進爵上洛縣伯邑一千戸時帝與齊神<lb/>
武搆隙以熾有威重堪處爪牙之任拜閤内大都督遷<lb/>
撫軍將軍朱衣直閤遂從帝西遷仍與其兄善重至城<lb/>
下與武衛將軍髙金龍戰於千秋門敗之因入宫城取<lb/>
御馬四十疋并鞍勒進之行所帝大悦賜熾及善駿馬<lb/>
各二疋駑馬十疋大綂元年以從駕功别封真定縣公<lb/>
除東豫州刺史加衛將軍從擒竇泰復𢎞農破沙苑皆<lb/>
<pb n="KR2a0022_WYG_030-3a"/>
有功增邑八百戸河橋之戰諸將退走熾時獨從兩騎<lb/>
為敵人所追至邙山熾乃下馬背山抗之俄而敵衆漸<lb/>
多三靣攻圍矢下如雨熾騎士所執弓竝為敵人所射<lb/>
破熾乃總收其箭以射之所中人馬皆應弦而倒敵以<lb/>
殺傷既多乃相謂曰得此人未足為功乃稍引退熾因<lb/>
其怠遂突圍得出又從太保李弼討白額稽胡破之除<lb/>
車騎將軍髙仲宻以北豫州來附熾率兵從太祖援之<lb/>
至洛陽㑹東魏人據邙山為陣太祖命留輜重於瀍曲<lb/>
<pb n="KR2a0022_WYG_030-3b"/>
率輕騎奮撃中軍與右軍大破之悉虜其歩卒熾獨追<lb/>
至石濟而還遷車騎大將軍儀同三司散騎常侍增邑<lb/>
一千戸十三年進使持節驃騎大將軍開府儀同三司<lb/>
加侍中增邑通前三千九百戸出為涇州刺史莅職數<lb/>
年政號清净改封武安縣公進授大將軍魏廢帝元年<lb/>
除大都督原州刺史熾抑挫豪右申理幽滯每親廵壟<lb/>
畝勸民耕桑在州十載甚有政績州城之北有泉水焉<lb/>
熾屢經遊踐嘗與僚吏宴於泉側因酌水自飲曰吾在<lb/>
<pb n="KR2a0022_WYG_030-4a"/>
北州唯當飲水而已及去職之後人吏感其遺惠每至<lb/>
此泉者莫不懐之魏恭帝元年進爵廣武郡公屬茹茹<lb/>
宼廣武熾率兵與柱國趙貴分路討之茹茹聞軍至引<lb/>
退熾度河至麴伏川追及與戰大破之斬其酋帥郁久<lb/>
閭是發獲生口數千及雜畜數萬頭孝閔帝踐阼增邑<lb/>
二千戸武成二年拜柱國大將軍世宗以熾前朝忠勲<lb/>
望實兼重欲獨為造第熾辭以天下未定干戈未偃不<lb/>
宜輒發徒役世宗不許尋而帝崩事方得寢保定元年<lb/>
<pb n="KR2a0022_WYG_030-4b"/>
進封鄧國公邑一萬戸别食資陽縣一千戸收其租賦<lb/>
四年授大宗伯隨晉公護東征天和五年出為宜州刺<lb/>
史先是太祖田於渭北令熾與晉公䕶分射走兎熾一<lb/>
日獲十七頭䕶獲十一頭䕶耻其不及因以為嫌至是<lb/>
熾又以髙祖年長有勸䕶歸政之議䕶惡之故左遷焉<lb/>
及䕶誅徵太𫝊熾既朝之元老名位素隆至於軍國大<lb/>
謀常與參議嘗有疾髙祖至其第而問之因賜金石之<lb/>
藥其見禮如此帝於大徳殿將謀伐齊熾時年已衰老<lb/>
<pb n="KR2a0022_WYG_030-5a"/>
乃扼腕曰臣雖朽邁請執干櫓首啟戎行得一覩誅翦<lb/>
鯨鯢廓清寰宇省方觀俗登岳告成然後歸魂泉壤無<lb/>
復餘恨髙祖壯其志節遂以熾第二子武當公恭為左<lb/>
二軍總管齊平之後帝乃召熾歴觀相州宮殿熾拜賀<lb/>
曰陛下真不負先帝矣帝大悦賜奴婢三十人及雜繒<lb/>
帛千疋進位上柱國宣政元年兼雍州牧及宣帝營建<lb/>
東京以熾為京洛營作大監宮苑制度皆取決焉大象<lb/>
初改食樂陵縣邑戸如舊隋文帝輔政停洛陽宮作熾<lb/>
<pb n="KR2a0022_WYG_030-5b"/>
請入朝屬尉遲迥舉兵熾乃移入金墉城簡練闗中軍<lb/>
士得數百人與洛州刺史平涼公元亨同心固守仍權<lb/>
行洛州鎮事相州平熾方入朝屬隋文帝初為相國百<lb/>
官皆勸進熾自以累代受恩遂不肯署牋時人髙其節<lb/>
隋文帝踐極拜太𫝊加殊禮賛拜不名開皇四年八月<lb/>
薨時年七十八贈本官冀滄瀛趙衛貝魏洛八州諸軍<lb/>
事冀州刺史諡曰恭熾事親孝奉諸兄以悌順聞及其<lb/>
位望隆重而子孫皆處列位遂為當時盛族子茂嗣茂<lb/>
<pb n="KR2a0022_WYG_030-6a"/>
有弟十三人恭威最知名恭位至大將軍從髙祖平齊<lb/>
封賛國公除西兗州總管以罪賜死熾兄善以中軍大<lb/>
都督南城公從魏孝武西遷後仕至太僕衛尉卿汾北<lb/>
華瀛三州刺史驃騎大將軍開府儀同三司永富縣公<lb/>
諡曰忠子榮定嗣起家魏文帝千牛備身稍遷平東將<lb/>
軍大都督進驃騎大將軍儀同三司歴佽飛中大夫右<lb/>
司衛上大夫大象中位至大將軍熾兄子毅<lb/>
毅字天武父岳早卒及毅著勲追贈大將軍冀州刺史<lb/>
<pb n="KR2a0022_WYG_030-6b"/>
毅深沉有器度事親以孝聞魏孝武初起家為員外散<lb/>
騎侍郎時齊神武擅朝毅慨然有殉主之志及孝武西<lb/>
遷遂從入闗封奉髙縣子邑六百戸除符璽郎從擒竇<lb/>
泰復𢎞農戰沙苑皆有功拜右將軍太中大夫進爵為<lb/>
侯增邑一千戸累遷持節撫軍將軍通直散騎常侍魏<lb/>
廢帝二年授車騎大將軍儀同三司大都督進爵安武<lb/>
縣公增邑一千四百戸魏恭帝元年進授驃騎大將軍<lb/>
開府儀同三司大都督改封永安縣公出為幽州刺史<lb/>
<pb n="KR2a0022_WYG_030-7a"/>
孝閔帝踐阼進爵神武郡公增邑通前五千戸保定三<lb/>
年徵還朝治左宮伯轉小宗伯尋拜大將軍時與齊人<lb/>
争衡戎車嵗動竝交結突厥以為外援在太祖之時突<lb/>
厥已許納女於我齊人亦甘言重幣遣使求㛰狄固貪<lb/>
惏便欲有悔朝廷乃令揚荐等累使結之徃反十餘方<lb/>
復前好至是雖期徃逆猶懼改圖以毅地兼勛戚素有<lb/>
威重乃命為使及毅之至齊使亦在焉突厥君臣猶有<lb/>
貳志毅抗言正色以大義責之累旬乃定卒以皇后歸<lb/>
<pb n="KR2a0022_WYG_030-7b"/>
朝議嘉之别封成都縣公邑一千戸進位柱國出為同<lb/>
州刺史遷蒲州總管徙金州總管加授上柱國入為大<lb/>
司馬隋開皇初拜定州總管累居藩鎮咸得民和二年<lb/>
薨於州年六十四贈襄郢等六州刺史諡曰肅毅性温<lb/>
和每以謹慎自守又尚太祖第五女襄陽公主特為朝<lb/>
廷所委信雖任兼出入未嘗有矜惰之容時人以此稱<lb/>
焉子賢嗣賢字託賢志業通敏少知名天和二年䇿拜<lb/>
神武國世子宣政元年授使持節儀同大將軍隋開皇<lb/>
<pb n="KR2a0022_WYG_030-8a"/>
中襲爵神武公除遷州刺史有二女即唐太穆皇后武<lb/>
徳元年詔贈司空穆總管荆郢硤夔復沔岳沅澧鄂十<lb/>
州諸軍事荆州刺史封把國公并追贈賢金遷房直均<lb/>
五州諸軍事金州刺史襲把國公又追贈賢子紹宣秦<lb/>
州刺史并襲賢爵紹宣無子仍以紹宣兄孝宣子徳藏<lb/>
為嗣<lb/>
于翼字文若太師燕公謹之子羙風儀有識度年十一<lb/>
尚太祖女平原公主拜員外散騎常侍封安平縣公邑<lb/>
<pb n="KR2a0022_WYG_030-8b"/>
一千戸大綂十六年進爵郡公加大都督領太祖帳下<lb/>
左右禁中宿衛遷鎮南將軍金紫光禄大夫散騎常侍<lb/>
武衛將軍謹平江陵所贈得軍實分給諸子翼一無所<lb/>
取唯簡賞口内名望子弟有士風者别待遇之太祖聞<lb/>
之特賜奴婢二百口翼固辭不受尋授車騎大將軍儀<lb/>
同三司加侍中驃騎大將軍開府儀同三司六官建除<lb/>
左宮伯孝閔帝踐阼出為渭州刺史翼兄寔先莅此州<lb/>
頗有惠政翼又推誠布信事存寛簡夷夏感悦比之大<lb/>
<pb n="KR2a0022_WYG_030-9a"/>
小馮君焉時吐谷渾入㓂河右涼鄯河三州咸被攻圍<lb/>
使來告急秦州都督遣翼赴援不從寮屬咸以為言翼<lb/>
曰攻取之術非夷俗所長此宼之來不過抄掠邊牧耳<lb/>
安能頓兵城下久事攻圍掠而無獲勢將自走勞師以<lb/>
徃亦無所及翼揣之已了幸勿復言居數日問至果如<lb/>
翼所䇿賀蘭祥討吐谷渾翼率州兵先鋒深入以功增<lb/>
邑一千二百戸尋徵拜右宮伯世宗雅愛文士立麟趾<lb/>
學在朝有藝業者不限貴賤皆預聼焉乃至蕭撝王褒<lb/>
<pb n="KR2a0022_WYG_030-9b"/>
等與卑鄙之徒同為學士翼言於帝曰蕭撝梁之宗子<lb/>
王褒梁之公卿今與趨走同儕恐非尚賢貴爵之義帝<lb/>
納之詔翼定其班次於是有等差矣世宗崩翼與晉公<lb/>
䕶同受遺詔立髙祖保定元年徙軍司馬三年改封常<lb/>
山縣公邑二千九百戸天和初遷司㑹中大夫增邑通<lb/>
前三千七百戸三年皇后阿史那氏至自突厥髙祖行<lb/>
親迎之禮命翼總司儀制狄人雖蹲踞無節然咸憚翼<lb/>
之禮法莫敢違犯遭父憂去職居䘮過禮為時軰所稱<lb/>
<pb n="KR2a0022_WYG_030-10a"/>
尋有詔起令視事髙祖又以翼有人倫之鑒皇太子及<lb/>
諸王等相𫝊以下竝委翼選置其所擢用皆民譽也時<lb/>
論僉謂得人遷大將軍總中外宿衛兵事晉公䕶以帝<lb/>
委翼腹心内懐猜忌轉為小司徒加拜柱國雖外示崇<lb/>
重實疎斥之及誅䕶帝召翼遣徃河東取䕶子中山公<lb/>
訓仍代鎮蒲州翼曰冡宰無君陵上自取誅夷元惡既<lb/>
除餘孽宜殄然皆陛下骨肉猶謂疎不間親陛下不使<lb/>
諸王而使臣異姓非直物有横議愚臣亦所未安帝然<lb/>
<pb n="KR2a0022_WYG_030-10b"/>
之乃遣越王盛代翼先是與齊陳二境各修邉防雖通<lb/>
聘好而每嵗交兵然一彼一此不能有所克獲髙祖既<lb/>
親萬機將圖東討詔邊城鎮竝益儲偫加戍卒二國聞<lb/>
之亦增修守禦翼諫曰宇文䕶專制之日興兵至洛不<lb/>
戰而敗所喪實多數十年委積一朝麋散雖為䕶無制<lb/>
勝之䇿亦由敵人之有備故也且疆塲相侵互有勝敗<lb/>
徒損兵儲非䇿之上者不若解邊嚴減戎防繼好息民<lb/>
敬待來者彼必善於通和懈而少備然後出其不意一<lb/>
<pb n="KR2a0022_WYG_030-11a"/>
舉而山東可圖若猶習前蹤恐非蕩定之計帝納之建<lb/>
徳二年出為安隨等六州五防諸軍事安州總管時屬<lb/>
大旱溳水絶流舊俗每逢亢陽禱白兆山祈雨髙祖先<lb/>
禁羣祀山廟已除翼遣主簿祭之即日澍雨霑洽嵗遂<lb/>
有年民庶感之聚㑹歌舞頌翼之徳四年髙祖將東伐<lb/>
朝臣未有知者遣納言盧韞等前後乗驛三詣翼問䇿<lb/>
焉翼賛成之及軍出詔翼率荆楚兵二萬自宛葉趣襄<lb/>
城大將軍張光洛鄭恪等竝隸焉旬日下齊一十九城<lb/>
<pb n="KR2a0022_WYG_030-11b"/>
所部都督輒入民村即斬以狥由是百姓欣悦赴者如<lb/>
歸屬髙祖有疾班師翼亦旋鎮五年轉陜熊等七州十<lb/>
六防諸軍事宜陽總管翼以宜陽地非襟帶請移鎮於<lb/>
陜詔從之仍除陜州刺史總管如舊其年大軍復東討<lb/>
翼自陜入九曲攻拔造澗等諸城徑到洛陽齊洛州刺<lb/>
史獨狐永業開門出降河南九州三十鎮一時俱下襄<lb/>
城民庶等喜復見翼竝壺漿塞道尋即除洛懐等九州<lb/>
諸軍事河陽總管尋徙豫州總管給兵五千人馬千疋<lb/>
<pb n="KR2a0022_WYG_030-12a"/>
以之鎮并配開府及儀同等二十人仍勑河陽襄州安<lb/>
州荆州泗州總管内有武幹者任翼徵牒不限多少儀<lb/>
同以下官爵承制先授後聞陳將魯天念久圍光州聞<lb/>
翼到汝南望風退散霍州蠻首田元顯負險不賓於是<lb/>
送質請附陳將任蠻奴悉衆攻顯顯立柵拒戰莫有異<lb/>
心及翼還朝元顯便叛其得殊俗物情皆此類也大象<lb/>
初徵拜大司徒詔翼廵長城立亭鄣西自鴈門東至碣<lb/>
石創新改舊咸得其要害云仍除幽定七州六鎮諸軍<lb/>
<pb n="KR2a0022_WYG_030-12b"/>
事幽州總管先是突厥屢為宼掠居民失業翼素有威<lb/>
武兼明斥候自是不敢犯塞百姓安之及尉遲迥據相<lb/>
州舉兵以書招翼翼執其使并書送之于時隋文帝執<lb/>
政賜翼雜繒一千五百叚粟麥一千五百石并珍寳服<lb/>
玩等進位上柱國封任國公增邑通前五千戸别食任<lb/>
城縣一千戸收其租賦翼又遣子讓通表勸進并請入<lb/>
朝隋文帝許之開皇初拜太尉或有告翼云徃在幽州<lb/>
欲同尉遲迥者隋文召致清室遣理官按驗尋以無實<lb/>
<pb n="KR2a0022_WYG_030-13a"/>
見原仍復本位三年五月薨贈本官加蒲晉懐絳邵汾<lb/>
六州諸軍事蒲州刺史諡曰穆翼性恭儉與物無競常<lb/>
以滿盈自戒故能以功名終子璽官至上大將軍軍司<lb/>
馬黎陽郡公璽弟詮上儀同三司吏部下大夫常山公<lb/>
詮弟讓儀同三司尉遲迥之舉兵也河西公李賢弟穆<lb/>
為并州總管亦執迥子送之<lb/>
李穆字顯慶少明敏有度量太祖入闗便給事左右深<lb/>
被親遇穆亦小心謹肅未嘗懈怠太祖嘉之遂處以腹<lb/>
<pb n="KR2a0022_WYG_030-13b"/>
心之任出入卧内當時莫與為比及侯莫陳悦害賀拔<lb/>
岳太祖自夏州赴難而悦黨史歸據原州猶為悦守太<lb/>
祖令侯莫陳崇輕騎襲之穆先在城中與兄賢逺等據<lb/>
城門應崇遂擒歸以功授都督從迎魏孝武封永平縣<lb/>
子邑三百戸擒竇泰復𢎞農竝有戰功沙苑之捷穆又<lb/>
言於太祖曰髙歡今日已䘮膽矣請速逐之則歡可擒<lb/>
也太祖不聼論前後功進爵為公河橋之戰太祖所乗<lb/>
馬中流矢驚逸太祖墜於地軍中大擾敵人追及之左<lb/>
<pb n="KR2a0022_WYG_030-14a"/>
右皆奔散穆乃以策抶太祖因大罵曰爾曹主何在爾<lb/>
獨住此敵人不疑是貴人也遂捨之而過穆以馬授太<lb/>
祖遂得俱免是日㣲穆太祖已不濟矣自是恩盻更隆<lb/>
擢授武衛將軍加大都督車騎大將軍儀同三司進爵<lb/>
安武郡公增邑一千七百戸前後賞賜不可勝計久之<lb/>
太祖羙其志節乃歎曰人之所貴唯身命耳李穆遂能<lb/>
輕身命之重濟孤於難雖復加之以爵位賞之以玉帛<lb/>
未足為報也乃特賜鐵券恕以十死進驃騎大將軍開<lb/>
<pb n="KR2a0022_WYG_030-14b"/>
府儀同三司侍中初穆授太祖以驄馬其後中廐有此<lb/>
色馬者悉以賜之又賜穆世子惇安樂郡公姊一人為<lb/>
郡君餘姊妹竝為縣君兄弟子姪及緦麻以上親并舅<lb/>
氏皆霑厚賜其見褒崇如此從解玉壁圍拜安定國中<lb/>
尉尋授同州刺史入為太僕卿征江陵功封一子長城<lb/>
縣侯邑千戸尋進位大將軍賜姓拓拔氏俄除原州刺<lb/>
史又以賢子為平髙郡守逺子為平髙縣令竝加鼓吹<lb/>
穆自以叔姪一家三人皆牧宰鄉里恩遇過隆固辭不<lb/>
<pb n="KR2a0022_WYG_030-15a"/>
拜太祖不許後轉雍州刺史入為小冢宰孝閔帝踐阼<lb/>
增邑通前三千七百戸又别封一子為縣伯穆請迴封<lb/>
賢子孝軌許之及逺子植謀害晉公䕶植誅死穆亦坐<lb/>
除名時植弟基任浙州刺史例合從坐穆頻詣䕶請以<lb/>
子惇怡等代基死辭理酸切聞者莫不動容護矜之遂<lb/>
特免基死世宗即位拜驃騎大將軍開府儀同三司大<lb/>
都督安武郡公直州刺史武成二年拜少保保定二年<lb/>
進位大將軍三年從隋公楊忠東伐還拜小司徒遷柱<lb/>
<pb n="KR2a0022_WYG_030-15b"/>
國大將軍别封一子郡公邑二千戸五年遷大司空天<lb/>
和二年進封申國公邑五千戸舊爵迴授一子建徳元<lb/>
年遷太保尋出為原州總管四年髙祖東征令穆率兵<lb/>
三萬别攻軹闗及河北諸縣竝破之後以帝疾班師棄<lb/>
而不守六年進位上柱國除并州總管時東夏再平人<lb/>
情尚擾穆鎮之以静百姓懐之大象元年遷大左輔總<lb/>
管如舊二年加太傅仍總管及尉遲迥舉兵穆子榮欲<lb/>
應之穆弗聼曰周徳既衰愚智共悉天時若此吾豈能<lb/>
<pb n="KR2a0022_WYG_030-16a"/>
違天乃遣使謁隋文帝并上十三環金帶盖天子之服<lb/>
也以㣲申其意時迥子誼為朔州刺史亦執送京師迥<lb/>
令其所署行臺韓長業攻䧟潞州執刺史趙威署城民<lb/>
郭子勝為刺史穆遣兵討之獲子勝隋文帝嘉之以穆<lb/>
勞効同破鄴城第一勲加三轉聼分授其二子榮才及<lb/>
兄賢子孝軌榮及才竝儀同大將軍孝軌進開府儀同<lb/>
大將軍又别封子雄為宻國公邑三千戸穆長子惇字<lb/>
士宇大綂四年以穆功賜爵安平縣侯尋授車騎大將<lb/>
<pb n="KR2a0022_WYG_030-16b"/>
軍儀同三司大都督進爵為公太祖令功臣世子竝與<lb/>
畧陽公遊處惇於時輩之中特被引接每有遐方服玩<lb/>
異域珍奇無不班錫俄受小武伯進爵安樂郡公天和<lb/>
三年遷驃騎大將軍開府儀同三司鳳州刺史卒於位<lb/>
贈大將軍原靈豳三州刺史<lb/>
史臣曰竇熾儀表魁梧器識雄逺入參朝政則嘉謀以<lb/>
陳出總蕃條則惠政斯洽竇毅忠肅奉上温恭接下茂<lb/>
實彰於本朝義聲揚於殊俗竝以國華民望論道當官<lb/>
<pb n="KR2a0022_WYG_030-17a"/>
榮映一時慶流來葉及熾遲疑勸進有送故之心雖王<lb/>
公恨恨何以加此語曰君使臣以禮臣事君以忠然則<lb/>
効忠之迹或殊處臣之理斯一𣙜言指要其維致命乎<lb/>
是以典午擅朝葛公休為之投袂新都簒盗翟仲文所<lb/>
以稱兵及東郡誅夷竟速漢朝之禍淮南覆敗無救魏<lb/>
室之亡而烈士貞臣赴蹈不已豈忠義所感視死如歸<lb/>
者歟于李之送徃事居有曲於此翼既功臣之子地即<lb/>
姻親穆乃早著勲庸深寄肺腑竝兼文武之任荷累世<lb/>
<pb n="KR2a0022_WYG_030-17b"/>
之恩理宜與存與亡同休同戚加以受扞城之託總戎<lb/>
馬之權勢力足以勤王智能足以衛難乃宴安寵禄曾<lb/>
無釋位之心報使獻誠但務隨時之義𢎞名節以髙貴<lb/>
豈所望於二公若捨彼天時徵諸人事顯慶起晉陽之<lb/>
甲文若發幽薊之兵叶契岷峨約從漳滏北控沙漠西<lb/>
指崤函則成敗之數未可量也<lb/>
　<lb/>
　周書卷三十<lb/>
</p>
<p>
</p>
  </div>
</body>
</text>
</TEI>
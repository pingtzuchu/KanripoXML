<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四十九</head> <lb/>
    <p>
<pb n="KR2a0022_WYG_049-1a"/>
欽定四庫全書<lb/>
　周書卷四十九<lb/>
　　唐　令　狐　徳　棻　等　撰<lb/>
　列傳第四十一<lb/>
　　異域上<lb/>
　　　高麗<lb/>
　　　百濟<lb/>
　　　蠻<lb/>
<pb n="KR2a0022_WYG_049-1b"/>
　　　獠<lb/>
　　　宕昌<lb/>
　　　鄧至<lb/>
　　　白蘭<lb/>
　　　氐<lb/>
　　　稽胡<lb/>
　　　厙莫奚<lb/>
蓋天地之所覆載至大矣日月之所照臨至廣矣然則<lb/>
<pb n="KR2a0022_WYG_049-2a"/>
萬物之内民人寡而禽獸多兩儀之間中土局而殊俗<lb/>
曠求之鄒説詭怪之迹實繁考之山經竒譎之詞匪一<lb/>
周孔存而不論是非紛而莫辯秦皇鞭笞天下黷武於<lb/>
遐方漢武士馬彊盛肆志於逺畧匈奴既却其國已虛<lb/>
犬馬既來其民亦困是知鴈海龍堆天所以絶夷夏也<lb/>
炎方朔漠地所以限内外也况乎時非秦漢志甚嬴劉<lb/>
違天道以求其功殫民力而從所欲顛墜之釁固不旋<lb/>
踵是以先王設教内諸夏而外夷狄往哲垂範羙樹徳<lb/>
<pb n="KR2a0022_WYG_049-2b"/>
而鄙廣地雖禹迹之東漸西被不過海及流沙王制之<lb/>
自北徂南裁稱穴居交趾豈非道貫三古義髙百代者<lb/>
乎有周承喪亂之後屬戰爭之日定四表以武功安三<lb/>
邊以權道趙魏尚梗則結姻於北狄厩庫未實則通好<lb/>
於西戎由是徳刑具舉聲名遐洎卉服氊裘輻輳於屬<lb/>
國商胡販客填委於旗亭雖東畧漏三吳之地南廵阻<lb/>
百越之境而國威之所肅服風化之所覃被亦足為𢎞<lb/>
矣其四夷來朝聘者今竝紀之於後至於道路逺近物<lb/>
<pb n="KR2a0022_WYG_049-3a"/>
産風俗詳諸前史或有不同斯皆録其當時所記以備<lb/>
遺闕云爾<lb/>
髙麗者其先出於夫餘自言始祖曰朱蒙河伯女感日<lb/>
影所孕也朱蒙長而有材畧夫餘人惡而逐之土于紇<lb/>
斗骨城自號曰髙句麗仍以髙為氏其孫莫來漸盛擊<lb/>
夫餘而臣之莫來裔孫璉始通使於後魏其地東至新<lb/>
羅西渡遼水二千里南接百濟北隣靺鞨千餘里治平<lb/>
壤城其城東西六里南臨浿水城内唯積倉儲器備寇<lb/>
<pb n="KR2a0022_WYG_049-3b"/>
賊至日方入固守王則别為宅於其側不常居之其外<lb/>
有國内城及漢城亦别都也復有遼東𤣥莬等數十城<lb/>
皆置官司以相統攝大官有大對盧次有太大兄大兄<lb/>
小兄意俟奢烏拙太大使者大使者小使者褥奢翳屬<lb/>
仙人幷褥薩凡十三等分掌内外事焉其大對盧則以<lb/>
彊弱相陵奪而自為之不由王之署置也其刑法謀反<lb/>
及叛者先以火焚爇然後斬首籍没其家盗者十餘倍<lb/>
徴贓若貧不能備及負公私債者皆聽評其子女為奴<lb/>
<pb n="KR2a0022_WYG_049-4a"/>
婢以償之丈夫衣同袖衫大口袴白韋帶黄革履其冠<lb/>
曰骨蘇多以紫羅為之雜以金銀為飾其有官品者又<lb/>
揷二鳥羽於其上以顯異之婦人服裙襦裾袖皆為襈<lb/>
書籍有五經三史三國志晉陽秋兵器有甲弩弓箭戟<lb/>
矟矛鋌賦税則絹布及粟隨其所有量貧冨差等輸之<lb/>
土田塉薄居處節儉然尚容止多詐偽言辭鄙穢不簡<lb/>
親踈乃至同川而浴共室而寢風俗好淫不以為愧有<lb/>
遊女者夫無常人婚娶之禮畧無財幣若受財者謂之<lb/>
<pb n="KR2a0022_WYG_049-4b"/>
賣婢俗甚恥之父母及夫喪其服制同於華夏兄弟則<lb/>
限以三月敬信佛法尤好淫祀又有神廟二所一曰夫<lb/>
餘神刻木作婦人之象一曰登髙神云是其始祖夫餘<lb/>
神之子竝置官司遣人守護蓋河伯女與朱䝉云璉五<lb/>
世孫成大統十二年遣使獻其方物成死子湯立建徳<lb/>
六年湯又遣使來貢高祖拜湯為上開府儀同大將軍<lb/>
遼東郡開國公遼東王<lb/>
百濟者其先蓋馬韓之屬國夫餘之别種有仇台者始<lb/>
<pb n="KR2a0022_WYG_049-5a"/>
國於帶方故其地界東極新羅北接髙句麗西南俱限<lb/>
大海東西四百五十里南北九百餘里治固麻城其外<lb/>
更有五方中方曰古沙城東方曰得安城南方曰乆知<lb/>
下城西方曰刀先城北方曰熊津城王姓夫餘氏號於<lb/>
羅瑕民呼為鞬吉支夏言竝王也妻號於陸夏言妃也<lb/>
官有十六品左平五人一品逹率三十人二品恩率三<lb/>
品徳率四品扞率五品柰率六品六品已上冠飾銀華<lb/>
將徳七品紫帶施徳八品皂帶固徳九品赤𢃄李徳十<lb/>
<pb n="KR2a0022_WYG_049-5b"/>
品青帶對徳十一品文督十二品皆黄帶武督十三品<lb/>
佐軍十四品振武十五品克虞十六品皆白帶自恩率<lb/>
以下官無常員各有部司分掌衆務内官有前内部穀<lb/>
部肉部内掠部外掠部馬部刀部功徳部藥部木部法<lb/>
部後官部外官有司軍部司徒部司空部司㓂部點口<lb/>
部客部外舎部綢部日官部都市部都下有萬家分為<lb/>
五部曰上部前部中部下部後部綂兵五百人五方各<lb/>
有方領一人以逹率為之郡將三人以徳率為之方綂<lb/>
<pb n="KR2a0022_WYG_049-6a"/>
兵一千二百人以下七百人以上城之内外民庶及餘<lb/>
小城咸分隸焉其衣服男子畧同於髙麗若朝拜祭祀<lb/>
其冠兩廂加翅戎事則不拜謁之禮以兩手據地為敬<lb/>
婦人衣以袍而袖微大在室者編髪盤於首後垂一道<lb/>
為飾出嫁者乃分為兩道焉兵有弓箭刀矟俗重騎射<lb/>
兼愛墳史其秀異者頗解屬文又解陰陽五行用宋元<lb/>
嘉厯以建寅月為嵗首亦解醫藥卜筮占相之術有投<lb/>
壺樗蒲等雜戲然尤尚奕棊僧尼寺塔甚多而無道士<lb/>
<pb n="KR2a0022_WYG_049-6b"/>
賦税以布絹絲麻及米等量歲豐儉差等輸之其刑罰<lb/>
反叛退軍及殺人者斬盗者流其贓兩倍徵之婦人犯<lb/>
姦者没入夫家為婢婚娶之禮畧同華俗父母及夫死<lb/>
者三年治服餘親則葬訖除之土田下濕氣候温暖五<lb/>
穀雜果菜蔬及酒醴餚饌藥品之屬多同於内地唯無<lb/>
駞驢騾羊鵝鴨等其王以四仲之月祭天及五帝之神<lb/>
又每歲四祠其始祖仇台之廟自晉宋齊梁據江左後<lb/>
魏宅中原竝遣使稱藩兼受封拜齊氏擅東夏其王隆<lb/>
<pb n="KR2a0022_WYG_049-7a"/>
亦通使焉隆死子昌立建徳六年齊滅昌始遣使獻方<lb/>
物宣政元年又遣使來獻<lb/>
蠻者盤瓠之後族類蕃衍散處江淮之間汝豫之郡憑<lb/>
險作梗世為寇亂逮魏人失馭其暴滋甚有冉氏向氏<lb/>
田氏者陬落尤盛餘則大者萬家小者千户更相崇樹<lb/>
僭稱王侯屯據三峽斷遏水路荆蜀行人至有假道者<lb/>
太祖畧定伊瀍聲敎南被諸蠻畏威靡然向風矣大綂<lb/>
五年蔡陽蠻王魯超明内屬以為南雍州刺史仍世襲<lb/>
<pb n="KR2a0022_WYG_049-7b"/>
焉十一年蠻首梅勒特來貢其方物尋而蠻帥田杜清<lb/>
及沔漢諸蠻擾動大将軍楊忠擊破之其後蠻帥杜青<lb/>
和自稱巴州刺史以州入附朝廷因其所稱而授之青<lb/>
和後遂反攻圍東梁州其唐州蠻田魯嘉亦叛自號豫<lb/>
州伯王雄權景宣等前後討平之語在泉仲遵及景宣<lb/>
傳魏廢帝初蠻酋樊舍舉落内附以為淮北三州諸軍<lb/>
事淮州刺史淮安郡公于謹等平江陵諸蠻騷動詔豆<lb/>
盧寧蔡祐等討破之魏恭帝二年蠻酋宜民王田興彦<lb/>
<pb n="KR2a0022_WYG_049-8a"/>
北荆州刺史梅季昌等相繼款附以興彦季昌竝為開<lb/>
府儀同三司加季昌洛州刺史賜爵石臺縣公其後巴<lb/>
西人譙淹扇動羣蠻以附於梁蠻帥向鎮侯向日彪等<lb/>
應之向五子王又攻陷信州田烏度田都唐等抄斷江<lb/>
路文子榮復據荊州之汶陽郡自稱仁州刺史并隣州<lb/>
刺史蒲微亦舉兵逆命詔田𢎞賀若敦潘招李遷哲討<lb/>
破之語在敦及遷哲陽雄等傳武成初文州蠻叛州選<lb/>
軍討定之尋而冉令賢向五子王等又攻陷白帝殺開<lb/>
<pb n="KR2a0022_WYG_049-8b"/>
府楊長華遂相率作亂前後遣開府元契趙剛等總兵<lb/>
出討雖頗剪其族類而元惡未除天和元年詔開府陸<lb/>
騰督王亮司馬裔等討之騰水陸俱進次于湯口先遣<lb/>
喻之而令賢方増浚城池嚴設扞禦遣其長子西黎次<lb/>
子南王領其支屬於江南險要之地置立十城逺結涔<lb/>
陽蠻為其聲援令賢率其精卒固守水邏城騰乃總集<lb/>
將帥謀其進趣咸欲先取水邏然後經畧江南騰言於<lb/>
衆曰令賢内恃水邏金湯之險外託涔陽輔車之援兼<lb/>
<pb n="KR2a0022_WYG_049-9a"/>
復資糧充實器械精新以我懸軍攻其嚴壘脱一戰不<lb/>
尅更成其氣不如頓軍湯口先取江南剪其羽毛然後<lb/>
進軍水邏此制勝之計也衆皆然之乃遣開府王亮率<lb/>
衆渡江旬日攻㧞其八城凶黨奔散獲賊帥冉承公并<lb/>
生口三千人降其部衆一千户遂簡募驍勇數道入攻<lb/>
水邏路經石壁城此城峻嶮四靣壁立故以名焉唯有<lb/>
一小路縁梯而上蠻蜑以為峭絶非兵衆所行騰被甲<lb/>
先登衆軍繼進備經危阻累月乃得舊路且騰先任隆<lb/>
<pb n="KR2a0022_WYG_049-9b"/>
州總管雅知蠻帥冉伯犁冉安西與令賢有隙騰乃招<lb/>
誘伯犂等結為父子又多遺其金帛伯犁等悦遂為郷<lb/>
導水邏側又有石勝城者亦是險要令賢使兄子龍真<lb/>
據之騰又密誘龍真云若平水邏使其代令賢處龍真<lb/>
大悦密遣其子詣騰騰乃厚加禮接賜以金帛蠻貪利<lb/>
既深仍請立効乃謂騰曰欲翻所據城恐人力寡少騰<lb/>
許以三百兵助之既而遣二千人銜枚夜進龍真力不<lb/>
能禦遂平石勝城晨至水邏蠻衆大潰斬首萬餘級虜<lb/>
<pb n="KR2a0022_WYG_049-10a"/>
獲一萬口令賢遁走追而𫉬之并其子弟等皆斬之司<lb/>
馬裔又别下其二十餘城𫉬蠻帥冉三公等騰乃積其<lb/>
骸骨於水邏城側為京觀後蠻蜑望見輙大號哭自此<lb/>
狼戾之心輟矣時向五子王據石黙城令其子寳勝據<lb/>
雙城水邏平後頻遣喻之而五子王猶不從命騰又遣<lb/>
王亮屯牢坪司馬裔屯雙城以圖之騰慮雙城孤峭攻<lb/>
未易㧞賊若委城奔散又難追討乃令諸軍周回立柵<lb/>
遏其走路賊乃大駭於是縱兵擊破之擒五子王於石<lb/>
<pb n="KR2a0022_WYG_049-10b"/>
黙獲寳勝於雙城悉斬諸向首領生擒萬餘口信州舊<lb/>
治白帝騰更於劉備故宫城南八陣之北臨江岸築城<lb/>
移置信州又以巫縣信陵秭歸竝是硤中要險於是築<lb/>
城置防以為襟帶焉天和六年蠻渠冉祖喜冉龍驤又<lb/>
反詔大將軍趙誾討平之自此羣蠻懾息不復為寇矣<lb/>
獠者蓋南蠻之别種自漢中逹于卭笮川洞之間在所<lb/>
皆有之俗多不辨姓氏又無名字所生男女唯以長幼<lb/>
次第呼之其丈夫稱阿謩阿叚婦人阿夷阿第之類皆<lb/>
<pb n="KR2a0022_WYG_049-11a"/>
其語之次第稱謂也喜則羣聚怒則相殺雖父子兄弟<lb/>
亦手刃之遞相掠賣不避親戚被賣者號呌不服逃竄<lb/>
避之乃将買人指撝捕逐若追亡叛獲便縛之但經被<lb/>
縛者即服為賤𨽻不敢更稱良矣俗畏鬼神尤尚淫祀<lb/>
巫祝至有賣其昆季妻孥盡者乃自賣以祭祀焉往往<lb/>
推一酋帥為王亦不能逺相綂攝自江左及中州遞有<lb/>
巴蜀多恃險不賔太祖平梁益之後令所在撫慰其與<lb/>
華民雜居者亦頗從賦役然天性暴亂旋至擾動每歲<lb/>
<pb n="KR2a0022_WYG_049-11b"/>
命隨近州鎮出兵討之獲其口以充賤𨽻謂之為壓獠<lb/>
焉後有商旅往來者亦資以為貨公卿逮于民庶之家<lb/>
有獠口者多矣魏恭帝三年陵州木籠獠反詔開府陸<lb/>
騰討破之俘斬萬五千人保定二年鐵山獠又反抄斷<lb/>
江路陸騰復攻㧞其三城虜獲三千人降其種三萬落<lb/>
語在騰傳天和三年梁州恒稜獠叛總管長史趙文表<lb/>
討之軍次巴州文表欲率衆徑進軍吏等曰此獠旅拒<lb/>
日乆部衆甚彊討之者皆四靣攻之以分其勢今若大<lb/>
<pb n="KR2a0022_WYG_049-12a"/>
軍直進不遣竒兵恐併力於我未可制勝文表曰往者<lb/>
既不能制之今湏别為進趣若四面遣兵則獠降走路<lb/>
絶理當相率以死拒戰如從一道則吾得示威恩分遣<lb/>
使人以理曉諭為惡者討之歸善者撫之善惡既分易<lb/>
為經畧事有變通奈何欲遵前轍也文表遂以此意遍<lb/>
令軍中時有從軍熟獠多與恒稜親識即以實報之恒<lb/>
稜獠相與聚議猶豫之間文表軍已至其界獠中先有<lb/>
二路一路稍平一路極險俄有生獠酋帥數人來見文<lb/>
<pb n="KR2a0022_WYG_049-12b"/>
表曰我恐官軍不悉山川請為郷導文表謂之曰此路<lb/>
寛平不湏導引卿但先去好慰諭子弟也乃遣之文表<lb/>
謂其衆曰向者獠帥語吾從寛路而行必當設伏要我<lb/>
若從險路出其不虞獠衆自離散矣於是勒兵從險道<lb/>
進其有不通之處隨即治之乘高而望果見其伏兵獠<lb/>
既失計爭携妻子退保險要文表頓軍大蓬山下示以<lb/>
禍福遂相率來降文表皆慰撫之仍徴其税租無敢動<lb/>
者後除文表為蓬州刺史又大得獠和建徳𥘉李暉為<lb/>
<pb n="KR2a0022_WYG_049-13a"/>
梁州總管諸獠亦竝從附然其種類滋蔓保據巖壑依<lb/>
林走險若履平地雖屢加兵弗可窮討性又無知殆同<lb/>
禽獸諸夷之中最難以道義招懷者也<lb/>
宕昌羗者其先蓋三苗之𦙍周時與庸蜀微盧等八國<lb/>
從武王滅商漢有先零燒當等世為邊患其地東接中<lb/>
華西通西域南北數千里姓别自為部落各立酋帥皆<lb/>
有地分不相統攝宕昌即其一也俗皆土著居有棟宇<lb/>
其屋織犛牛尾及羖羊毛覆之國無法令又無徭賦唯<lb/>
<pb n="KR2a0022_WYG_049-13b"/>
征伐之時乃相屯聚不然則各事生業不相往來皆衣<lb/>
裘褐牧養犛牛羊豕以供其食父子伯叔兄弟死者即<lb/>
以其繼母世叔母及嫂姊妹等為妻俗無文字但候草<lb/>
木榮落以記嵗時三年一相聚殺牛羊以祭天有梁勒<lb/>
者世為酋帥得羗豪心乃自稱王焉其界自仇池以西<lb/>
東西千里帶水以南南北八百里地多山阜部衆二萬<lb/>
餘落勒孫彌忽始通使於後魏太武因其所稱而授之<lb/>
自彌忽至仚定九世每修職貢不絶後見兩魏分隔遂<lb/>
<pb n="KR2a0022_WYG_049-14a"/>
懷背誕永熈末仚定乃引吐谷渾宼金城大統初又率<lb/>
其種人入寇詔行臺趙貴督儀同侯莫陳順等擊破之<lb/>
仚定懼稱藩請罪太祖捨之拜撫軍將軍四年以仚定<lb/>
為南洮州刺史要安蕃王後改洮州為岷州仍以仚定<lb/>
為刺史是歲秦州濁水羗反州軍討平之七年仚定又<lb/>
舉兵入寇獨孤信時鎮隴右詔信率衆便討之軍未至<lb/>
而仚定為其下所殺信進兵破其餘黨朝廷方欲招懷<lb/>
殊俗乃更以其弟彌定為宕昌王十六年彌定宗人獠<lb/>
<pb n="KR2a0022_WYG_049-14b"/>
甘襲奪其位彌定來奔先是羗酋傍乞鐵忽等因仚定<lb/>
反叛之際遂擁衆據渠林川與渭州民鄭五醜扇動諸<lb/>
羗阻兵逆命至是詔大将軍宇文貴豆盧寧凉州刺史<lb/>
史寧等率兵討獠甘等竝擒斬之納彌定而還語在貴<lb/>
等傳其後羗酋東念姐鞏亷俱和等反大將軍豆盧寧<lb/>
王勇等前後討平之保定𥘉彌定遣使獻方物三年又<lb/>
遣使獻生猛獸四年彌定寇洮州總管李賢擊走之是<lb/>
歲彌定又引吐谷渾宼石門戍賢復破之高祖怒詔大<lb/>
<pb n="KR2a0022_WYG_049-15a"/>
将軍田𢎞討滅之以其地為宕州<lb/>
鄧至羗者羗之别種也有像舒治者世為白水酋帥自<lb/>
稱王焉其地北與宕昌相接風俗物産亦與宕昌畧同<lb/>
自舒治至檐桁十一世魏恭帝元年檐桁失國來奔太<lb/>
祖令章武公導率兵送復之<lb/>
白蘭者羗之别種也其地東北接吐谷渾西北至利模<lb/>
徒南界那鄂風俗物産與宕昌畧同保定元年遣使獻<lb/>
犀甲鐵鎧<lb/>
<pb n="KR2a0022_WYG_049-15b"/>
氐者西夷之别種三代之際蓋自有君長而世一朝見<lb/>
故詩稱自彼氐羗莫敢不來王也漢武帝滅之以其地<lb/>
為武都郡自汧渭抵於巴蜀種類實繁漢末有氐帥楊<lb/>
駒始據仇池百頃最為彊族其後漸盛乃自稱王至裔<lb/>
孫纂為符堅所滅堅敗其族人定又自稱王定為乞伏<lb/>
乾歸所殺定從弟盛代有其國世受魏氏封拜亦通使<lb/>
於江左然其種落分散叛服不恒隴漢之間屢被其害<lb/>
盛之苗裔曰集始魏封為武興王集始死子紹先立遂<lb/>
<pb n="KR2a0022_WYG_049-16a"/>
僭稱大號魏将傅豎眼滅之執紹先歸諸京師以其地<lb/>
為武興鎮魏氏洛京未定天下亂紹先奔還武興復自<lb/>
立為王太祖定秦隴紹先稱藩送妻子為質大綂元年<lb/>
紹先請其妻女太祖奏魏帝還之紹先死子辟邪立四<lb/>
年南岐州氐符安夀反攻䧟武都自號太白王詔大都<lb/>
督侯莫陳順與渭州刺史長孫澄討破之安夀以其衆<lb/>
降九年清水氐酋李鼠仁據險作亂氐帥梁道顯叛攻<lb/>
南由太祖遣典籤趙昶慰諭之鼠仁等相繼歸附語在<lb/>
<pb n="KR2a0022_WYG_049-16b"/>
昶傳十一年於武興置東益州以辟邪為刺史十五年<lb/>
安夷氐復叛趙昶時為郡守収其首逆者二十餘人斬<lb/>
之餘衆乃定於是以昶行南秦州事氐帥蓋閙等相率<lb/>
作亂閙據北谷其黨覃洛聚洮中楊興徳符雙圍平氐<lb/>
城姜樊噲亂武階西結宕昌羗獠甘共推蓋閙為主昶<lb/>
分道遣使宣示禍福然後出兵討之擒蓋閙散其餘黨<lb/>
興州叛氐復侵逼南岐州刺史叱羅恊遣使告急昶率<lb/>
兵赴救又大破之先是氐首楊法深據陰平自稱亦盛<lb/>
<pb n="KR2a0022_WYG_049-17a"/>
之苗裔也魏孝昌中舉衆内附自是職貢不絶廢帝元<lb/>
年以法深為黎州刺史二年楊辟邪據州反羣氐復與<lb/>
同逆詔叱羅恊與趙昶討平之太祖乃以大将軍宇文<lb/>
貴為大都督六州諸軍事興州刺史貴威名先著羣氐<lb/>
頗畏服之是歲楊法深從尉遲廻平蜀軍回法深旋鎮<lb/>
尋與其宗人楊崇集楊陳侳各擁其衆遞相攻討趙昶<lb/>
時督成武沙三州諸軍事成州刺史遣使和解之法深<lb/>
等從命乃分其部落更置州郡以處之魏恭帝末武興<lb/>
<pb n="KR2a0022_WYG_049-17b"/>
氐反圍利州鳯州固道氐魏天王等亦聚衆響應大将<lb/>
軍豆盧寧等討平之世宗時興州人叚吒及下辯栢樹<lb/>
二縣民反相率破蘭臯戍氐酋姜多復率厨中氐蜀攻<lb/>
陷落叢郡以應之趙昶率衆討平二縣并斬叚吒而隂<lb/>
平盧北二郡氐復往往屯聚與厨中相應昶乃簡擇精<lb/>
騎出其不意徑入厨中至大竹坪連破七柵誅其渠率<lb/>
二郡竝降及昶還厨中主氐復為宼掠昶又遣儀同劉<lb/>
崇義宇文琦率兵入厨中討之大破氐衆斬姜多及符<lb/>
<pb n="KR2a0022_WYG_049-18a"/>
肆王等於是羣氐竝平及王謙舉兵沙州氐帥開府楊<lb/>
永安又據州應謙大将軍逹奚儒討平之<lb/>
稽胡一曰歩落稽蓋匈奴别種劉元海五部之苗裔也<lb/>
或云山戎赤狄之後自離石以西安定以東方七八百<lb/>
里居山谷間種落繁熾其俗土著亦知種田地少桑蠶<lb/>
多麻布其丈夫衣服及死亡殯葬與中夏畧同婦人則<lb/>
多貫蜃貝以為耳及頸飾又與華民錯居其渠帥頗識<lb/>
文字然語類夷狄因譯乃通蹲踞無禮貪而忍害俗好<lb/>
<pb n="KR2a0022_WYG_049-18b"/>
淫穢處女尤甚将嫁之夕方與淫者叙離夫氏聞之以<lb/>
多為貴既嫁之後頗亦防閑有犯姦者隨事懲罰又兄<lb/>
弟死皆納其妻雖分統郡縣列於編户然輕其徭賦有<lb/>
異齊民山谷阻深者又未盡役屬而凶悍恃險數為宼<lb/>
亂魏孝昌中有劉䗍升者居雲陽谷自稱天子立年號<lb/>
署百官屬魏氏政亂力不能討䗍升遂分遣部衆抄掠<lb/>
居民汾晉之間畧無寧歲齊神武遷鄴後始密圖之偽<lb/>
許以女妻䗍升太子䗍升信之遂遣其子詣鄴齊神武<lb/>
<pb n="KR2a0022_WYG_049-19a"/>
厚為之禮緩以婚期䗍升既恃和親不為之備大綂元<lb/>
年三月齊神武潛師襲之䗍升率輕騎出外徴兵為其<lb/>
北部王所殺斬首送於齊神武其衆復立蠡升第三子<lb/>
南海王為主率兵拒戰齊神武擊滅之獲其偽主及其<lb/>
弟西海王并皇后夫人王公以下四百餘人歸於鄴居<lb/>
河西者多恃險不賔時方與齊神武爭衡未遑經畧太<lb/>
祖乃遣黄門郎楊忠就安撫之五年黒水部衆先叛七<lb/>
年别帥夏州刺史劉平伏又據上郡反自是北山諸部<lb/>
<pb n="KR2a0022_WYG_049-19b"/>
連歲宼暴太祖前後遣李逺于謹侯莫陳崇李弼等相<lb/>
繼討平之武成𥘉延州稽胡郝阿保郝狼皮率其種人<lb/>
附於齊氏阿保自署丞相狼皮自署柱國并與其别部<lb/>
劉桑徳共為影響柱國豆盧寜督諸軍與延州刺史高<lb/>
琳擊破之二年狼皮等餘黨復叛詔大将軍韓杲討之<lb/>
俘斬甚衆保定中離石生胡數寇汾北勲州刺史韋孝<lb/>
寛於險要築城置兵糧以遏其路及楊忠與突厥伐齊<lb/>
稽胡等復懷旅拒不供糧餼忠乃詐其酋帥云與突厥<lb/>
<pb n="KR2a0022_WYG_049-20a"/>
欲回兵討之酋帥等懼乃相率供饋焉語在忠傳其後<lb/>
丹州綏州銀州等部内諸胡與蒲川别帥郝三郎等又<lb/>
頻年逆命復詔逹奚震辛威于實等前後窮討散其種<lb/>
落天和二年延州總管宇文盛率衆城銀州稽胡白郁<lb/>
乆同喬是羅等欲邀襲盛軍盛竝討斬之又破其别帥<lb/>
喬三勿同等五年開府劉雄出綏州廵檢北邊川路稽<lb/>
胡帥喬白郎喬素勿同等渡河逆戰雄復破之建徳五<lb/>
年高祖敗齊師於晉州乘勝逐北齊人所棄甲仗未暇<lb/>
<pb n="KR2a0022_WYG_049-20b"/>
収歛稽胡乘閒竊出竝盗而有之乃立䗍升孫没鐸為<lb/>
主號聖武皇帝年曰石平六年高祖定東夏将討之議<lb/>
欲窮其巢穴齊王憲以為種類既多又山谷阻絶王師<lb/>
一舉未可盡除且當剪其魁首餘加慰撫高祖然之乃<lb/>
以憲為行軍元帥督行軍總管趙王招譙王儉滕王逌<lb/>
等討之憲軍次馬邑乃分道俱進没鐸遣其黨天柱守<lb/>
河東又遣其大帥穆支據河西䂓欲分守險要犄角憲<lb/>
軍憲命譙王儉攻天柱滕王逌擊穆支竝破之斬首萬<lb/>
<pb n="KR2a0022_WYG_049-21a"/>
餘級趙王招又擒没鐸餘衆盡降宣政元年汾州稽胡<lb/>
帥劉受羅千復反越王盛督諸軍討擒之自是寇盜頗<lb/>
息<lb/>
厙莫奚鮮卑之别種也其先為慕容晃所破竄於松漠<lb/>
之間後種類漸多分為五部一曰辱紇主二曰莫賀弗<lb/>
三曰契箇四曰木昆五曰室得毎部置俟斥一人有阿<lb/>
會氏者最為豪帥五部皆受其節度役屬於突厥而數<lb/>
與契丹相攻虜獲財畜因而行賞死者則以葦薄裹尸<lb/>
<pb n="KR2a0022_WYG_049-21b"/>
懸之樹上大綂五年遣使獻其方物<lb/>
史臣曰凡民肖形天地禀靈陰陽愚智本於自然剛柔<lb/>
繫於水土故雨露所會風流所通九川為紀五嶽作鎮<lb/>
此之謂諸夏生其地者則仁義出焉昧谷嵎夷孤竹北<lb/>
户限以丹徼紫塞隔以滄海交河此之謂荒裔感其氣<lb/>
者則凶徳成焉若夫九夷八狄種落繁熾七戎六蠻充<lb/>
牣邊鄙雖風土殊俗嗜欲不同至於貪而無厭狠而好<lb/>
亂彊則旅拒弱則稽服其揆一也斯蓋天之所命使其<lb/>
<pb n="KR2a0022_WYG_049-22a"/>
然乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_049-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十九<lb/>
<pb n="KR2a0022_WYG_049-23a"/>
　周書卷四十九考證<lb/>
高麗傳土于紇斗骨城○魏書作紇升骨城<lb/>
宕昌羗傳有梁勒者世為酋帥○勒魏書作懃<lb/>
氐傳有氐帥楊駒始據仇池百頃○楊駒魏書作楊騰<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_049-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷六</head> <lb/>
    <p>
<pb n="KR2a0022_WYG_006-1a"/>
欽定四庫全書<lb/>
　周書卷六<lb/>
　　唐　令　狐　德　棻　等　撰<lb/>
　帝紀第六<lb/>
　　武帝下<lb/>
建徳四年春正月戊辰以柱國枹罕公辛威為寧州總<lb/>
管太原公王康為襄州總管初置營軍器監壬申詔曰<lb/>
今陽和布氣品物資始敬授民時義兼敦勸詩不云乎<lb/>
<pb n="KR2a0022_WYG_006-1b"/>
弗躬弗親庶民弗信刺史守令宜親勸農百司分番躬<lb/>
自率導事非機要並停至秋鰥寡孤獨不能自存者所<lb/>
在量加賑䘏逋租懸調兵役殘功並宜蠲免癸酉行幸<lb/>
同州二月丙戌朔日有蝕之辛卯改置宿衛官員巳酉<lb/>
柱國廣徳公李意有罪免三月丙辰遣小司寇淮南公<lb/>
元衛納言伊婁謙使於齊郡縣各省主簿一人丙寅至<lb/>
自同州甲戌以柱國趙王招為雍州牧夏四月甲午柱<lb/>
國燕國公于寔有罪免丁酉初令上書者並為表於皇<lb/>
<pb n="KR2a0022_WYG_006-2a"/>
太子以下稱啓六月詔東南道四總管内自去年以來<lb/>
新附之戸給復三年秋七月丙辰行幸雲陽宮己未禁<lb/>
五行大布錢不得出入關布泉錢聽入而不聽出丁卯<lb/>
至自雲陽宮甲戌陳遣使來聘丙子召大將軍以上於<lb/>
大徳殿帝曰太祖神武膺運創造王基兵威所臨有征<lb/>
無戰唯彼偽齊猶懐跋扈雖復戎車屢駕而大勲未集<lb/>
朕以寡昧纂承鴻緒往以政出權宰無所措懐自親覽<lb/>
萬機便圗東討惡衣菲食繕甲治兵數年已來戰備稍<lb/>
<pb n="KR2a0022_WYG_006-2b"/>
足而偽主昏虐恣行無道伐暴除亂斯實其時今欲數<lb/>
道出兵水陸兼進北拒太行之路東扼黎陽之險若攻<lb/>
拔河陰兖豫則馳檄可定然後養鋭享士以待其至但<lb/>
得一戰則破之必矣王公以為何如羣臣咸稱善丁丑<lb/>
詔曰髙氏因時放命據有汾漳擅假名器厯年永久朕<lb/>
以亭毒為心遵養時晦遂敦聘好務息黎元而彼懐惡<lb/>
不悛尋事侵軼背言負信竊邑藏姦往者軍下宜陽釁<lb/>
由彼始兵興汾曲事非我先此獲俘囚禮送相繼彼所<lb/>
<pb n="KR2a0022_WYG_006-3a"/>
拘執曾無一反加以淫刑妄逞毒賦繁興齊魯軫殄悴<lb/>
之哀幽并啓來蘇之望既禍盈惡稔衆叛親離不有一<lb/>
戎何以大定今白藏在辰涼風戒節厲兵詰暴時事惟<lb/>
宜朕當親御六師龔行天罰庶憑祖宗之靈潛資将士<lb/>
之力風馳九有電掃八紘可分命衆軍指期進發以柱<lb/>
國陳王純為前一軍總管榮陽公司馬消難為前二軍<lb/>
總管鄭國公逹奚震為前三軍總管越王盛為後一軍<lb/>
總管周昌公侯莫陳瓊為後二軍總管趙王招為後三<lb/>
<pb n="KR2a0022_WYG_006-3b"/>
軍總管齊王憲率衆二萬趣黎陽隋國公楊堅廣寧侯<lb/>
薛廻舟師三萬自渭入河柱國梁國公侯莫陳芮率衆<lb/>
一萬守太行道申國公李穆帥衆三萬守河陽道常山<lb/>
公于翼帥衆二萬出陳汝壬午上親率六軍衆六萬直<lb/>
指河陰八月癸卯入于齊境禁伐樹踐苗稼犯者以軍<lb/>
法從事丁未上親率諸軍攻河陰大城拔之進攻子城<lb/>
未克上有疾九月辛酉夜班師水軍焚舟而退齊王憲<lb/>
及于翼李穆等所在克㨗降拔三十餘城皆棄而不守<lb/>
<pb n="KR2a0022_WYG_006-4a"/>
唯以王藥城要害令儀同三司韓正守之正尋以城降<lb/>
齊戊寅至自東伐己卯以華州刺史畢王賢為荆州總<lb/>
管冬十月戊子初置上柱國上大將軍官改開府儀同<lb/>
三司為開府儀同大將軍儀同三司為儀同大將軍又<lb/>
置上開府上儀同官甲午行幸同州閏月齊將尉相貴<lb/>
寇大寧延州總管王慶擊走之以柱國齊王憲蜀國公<lb/>
尉遲迥為上柱國柱國代王逹為益州總管大司寇滎<lb/>
陽公司馬消難為梁州總管詔諸畿郡各舉賢良十一<lb/>
<pb n="KR2a0022_WYG_006-4b"/>
月己亥改置司内官員十二月辛亥朔日有食之庚午<lb/>
至自同州丙子陳遣使來聘是嵗岐寧二州民饑開倉<lb/>
賑給<lb/>
五年春正月癸未行幸同州辛卯行幸河東涑川集關<lb/>
中河東諸軍校獵甲午還同州丁酉詔曰朕克已思治<lb/>
而風化未𢎞永言前古載懐夕惕可分遣大使周省四<lb/>
方察訟聽謠問民䘏𨼆其獄犴無章侵漁黎庶隨事䆒<lb/>
驗條録以聞若政績有施治綱克舉及行宣圭蓽道著<lb/>
<pb n="KR2a0022_WYG_006-5a"/>
邱園並須撿審依名騰奏其鰥寡孤獨實可哀矜亦宜<lb/>
賑給務使周贍廢布泉錢戊申初令鑄錢者絞其從者<lb/>
遠配為民二月辛酉遣皇太子贇廵撫西土仍討吐谷<lb/>
渾戎事節度並宜隨機專决三月庚子月犯東井第一<lb/>
星壬寅至自同州文宣皇后服再期戊申祥夏四月乙<lb/>
卯行幸同州開府清河公宇文神舉攻拔齊陸渾等五<lb/>
城五月壬辰至自同州六月戊申朔日有食之辛亥祠<lb/>
太廟丙辰利州總管紀王康有罪賜死丁巳行幸雲陽<lb/>
<pb n="KR2a0022_WYG_006-5b"/>
宮月掩心後星庚午熒惑入輿鬼秋七月乙未京師旱<lb/>
八月戊申皇太子伐吐谷渾至伏俟城而還乙卯至自<lb/>
雲陽宮乙丑陳遣使來聘九月丁丑大醮於正武殿以<lb/>
祈東伐冬十月帝謂羣臣曰朕去嵗屬有疹疾遂不得<lb/>
克平逋寇前入賊境備見敵情觀彼行師殆同兒戲又<lb/>
聞其朝政昏亂政由羣小百姓嗷然朝不謀夕天與不<lb/>
取恐貽後悔若復同往年出軍河外直為撫背未扼其<lb/>
喉然晉州本髙歡所起之地鎭攝要重今往攻之彼必<lb/>
<pb n="KR2a0022_WYG_006-6a"/>
來援吾嚴軍以待撃之必克然後乘破竹之勢鼓行而<lb/>
東足以窮其窟穴混同文軌諸將多不願行帝曰幾者<lb/>
事之微不可失矣若有沮吾軍者朕當以軍法裁之己<lb/>
酉帝總戎東伐以越王盛為右一軍總管杞國公亮為<lb/>
右二軍總管隋國公楊堅為右三軍總管譙王儉為左<lb/>
一軍總管大將軍竇泰為左二軍總管廣化公丘崇為<lb/>
左三軍總管齊王憲陳王純為前軍庚戍熒惑犯太㣲<lb/>
上將戊午嵗星犯太陵癸亥帝至晉州遣齊王憲率精<lb/>
<pb n="KR2a0022_WYG_006-6b"/>
騎二萬守雀鼠谷陳王純步騎二萬守千里徑鄭國公<lb/>
逹奚震步騎一萬守統軍川大将軍韓明步騎五千守<lb/>
齊子嶺焉氏公尹昇步騎五千守鍾鼓鎮涼城公辛韶<lb/>
歩騎五千守蒲津關柱國趙王招步騎一萬自華谷攻<lb/>
齊汾州諸城柱國宇文盛步騎一萬守汾水關遣内史<lb/>
王誼監六軍攻晉州城帝屯於汾曲齊王憲攻洪洞永<lb/>
安二城並拔之是夜虹見於晉州城上首向南尾入紫<lb/>
微宮長十餘丈帝每日自汾曲赴城下親督戰城中惶<lb/>
<pb n="KR2a0022_WYG_006-7a"/>
窘庚午齊行䑓左丞侯子欽出降壬申齊晉州刺史崔<lb/>
景嵩守城北面夜密遣使送款上開府王軌率衆應之<lb/>
未明登城鼓噪齊衆潰遂克晉州擒其城主特進開府<lb/>
海昌王尉相貴俘甲士八千人送關中甲戍以上開府<lb/>
梁士彦為晉州刺史加授大將軍留精兵一萬以鎮之<lb/>
又遣諸軍徇齊諸城鎮並相次降欵十一月己卯齊主<lb/>
自并州率衆來援帝以其兵新集且避之乃詔諸軍班<lb/>
師遣齊王憲為後拒是日齊主至晉州憲不與戰引軍<lb/>
<pb n="KR2a0022_WYG_006-7b"/>
度汾齊主遂圍晉州晝夜攻之齊王憲屯諸軍於涑水<lb/>
為晉州聲援河東地震癸巳至自東伐獻俘於太廟甲<lb/>
午詔曰偽齊違信背約惡稔禍盈是以親總六師問罪<lb/>
汾晉兵威所及莫不摧殄賊衆危惶烏栖自固暨元戎<lb/>
反斾方來聚結遊魂境首尚敢趦趄朕今更率諸軍應<lb/>
機除剪丙申放齊諸城鎮降人還丁酉帝發京師壬寅<lb/>
度河與諸軍合十二月戊申次於晉州初齊攻晉州恐<lb/>
王師卒至於城南穿塹自喬山屬於汾水庚戍帝帥諸<lb/>
<pb n="KR2a0022_WYG_006-8a"/>
軍八萬人置陣東西二十餘里帝乘常御馬從數人廵<lb/>
陣處分所至輙呼主帥姓名以慰勉之將士感見知之<lb/>
恩各思自厲將戰有司請換馬帝曰朕獨乘良馬何所<lb/>
之齊主亦扵塹北列陣申後齊人塡塹南引帝大喜勒<lb/>
諸軍擊之齊人便退齊主與其麾下數十騎走還并州<lb/>
齊衆大潰軍資甲仗數百里間委棄山積辛亥帝幸晉<lb/>
州仍率諸軍追齊主諸將固請還師帝曰縱敵患生卿<lb/>
等若疑朕將獨往諸將不敢言甲寅齊主遣其丞相髙<lb/>
<pb n="KR2a0022_WYG_006-8b"/>
阿那肱守高壁帝麾軍直進那肱望風退散丙辰師次<lb/>
介休齊將韓建業舉城降以為上柱國封郇國公丁巳<lb/>
大軍次并州齊主留其從兄安徳王延宗守并州自將<lb/>
輕騎走鄴是日詔曰<hi>此下缺</hi>
<pb n="KR2a0022_WYG_006-9a"/>
　<lb/>
　　　　　　　人寄喉脣之重棟梁骨鯁翦為仇讐<lb/>
狐趙緒餘降成皁𨽻民不見徳唯虐是聞朕懐兹漏網<lb/>
置之度外正欲各靜封疆共紓民瘼故也爾之主相曽<lb/>
不是思欲構厲階反貽其梗我之率土咸求倳刃帷幄<lb/>
獻兼弱之謀爪牙奮干戈之勇贏糧坐甲若赴私讐是<lb/>
以一鼓而定晉州再舉而摧逋醜偽丞相髙阿那肱驅<lb/>
逼餘燼竊據高壁偽定南王韓建業作守介休規相抗<lb/>
<pb n="KR2a0022_WYG_006-9b"/>
擬聊示兵威應時崩潰那肱則單馬宵遁建業則面縳<lb/>
軍和爾之逃卒所知見也若其懐遠以德則爾難以徳<lb/>
綏處隣以義則爾難以義服且天與不取道家所忌攻<lb/>
昧侮亡兵之上術朕今親馭羣雄長驅宇内六軍舒斾<lb/>
萬隊啓行勢與雷電爭威氣逐風雲齊舉王師所次已<lb/>
逹近郊望嵗之民室家相慶來蘇之后思副厥誠偽主<lb/>
若妙盡人謀深逹天命牽羊道左銜璧轅門當惠以焚<lb/>
櫬之恩待以列侯之禮偽将相王公已下衣冠士民之<lb/>
<pb n="KR2a0022_WYG_006-10a"/>
族如有深識事宜建功立効官榮爵賞各有加隆若下<lb/>
愚不移守迷莫改則委之執憲以正刑書嗟爾庶士胡<lb/>
寧自棄或我之將卒逃彼逆朝無問貴賤皆從蕩滌善<lb/>
求多福無貽後悔璽書所至咸使聞知自是齊之將帥<lb/>
降者相繼封其特進開府賀拔伏恩為郜國公其餘官<lb/>
爵各有差戊午髙延宗僭即偽位改年徳昌己未軍次<lb/>
并州庚申延宗擁兵四萬出城抗拒帝率諸軍合戰齊<lb/>
人退帝乘勝逐北率千餘騎入東門詔諸軍繞城置陣<lb/>
<pb n="KR2a0022_WYG_006-10b"/>
至夜延宗率其衆排陣而前城中軍却人相蹂踐大為<lb/>
延宗所敗死傷略盡齊人欲閉門以閽下積尸扉不得<lb/>
闔帝從數騎崎嶇危險僅得出門至明率諸軍更戰大<lb/>
破之擒延宗并州平壬戍詔曰昔天厭水運龍戰于野<lb/>
兩京圮隔四紀于兹朕垂拱巖廊君臨宇縣相邠民於<lb/>
海内混楚弓於天下一物失所有若推溝方欲徳綏未<lb/>
服義征不譓偽主髙緯放命燕齊怠慢典刑俶擾天紀<lb/>
加以背惠怒鄰棄信忘義朕應天從物伐罪弔民一鼓<lb/>
<pb n="KR2a0022_WYG_006-11a"/>
而蕩平陽再舉而摧勍敵偽署王公相繼道左髙緯智<lb/>
窮數屈逃竄草間偽安徳王髙延宗擾攘之間遂竊名<lb/>
號與偽齊昌王莫多婁敬顯等收合餘燼背城抗敵王<lb/>
威既振魚潰鳥離破竹更難建瓴非易延宗衆散解甲<lb/>
軍門根本既傾枝葉自霣幽青海岱折簡而來冀北河<lb/>
南傳檄可定八紘共貫六合同風方當偃伯靈臺休牛<lb/>
桃塞無疆之慶非獨在余漢皇約法除其苛政姬王輕<lb/>
典刑彼新邦思覃惠澤被之率土新舊臣民皆從蕩滌<lb/>
<pb n="KR2a0022_WYG_006-11b"/>
可大赦天下髙緯及王公以下若釋然歸順咸許自新<lb/>
諸亡入偽朝亦從寛宥官榮次序依例無失其齊偽制<lb/>
令即宜削除鄒魯缙紳幽并騎士一介可稱並宜銓錄<lb/>
百年去殺雖或難希期月有成庶幾可勉丙寅出齊宮<lb/>
中金銀寶器珠翠麗服及宮女二千人班賜將士以柱<lb/>
國趙王招陳王純越王盛把國公亮梁國公侯莫陳苪<lb/>
庸國公王謙北平公冦紹鄭國公逹奚震並為上柱國<lb/>
封齊王憲子安城郡公質為河間王大將軍廣化公丘<lb/>
<pb n="KR2a0022_WYG_006-12a"/>
崇為潞國公神水公姬願為原國公廣業公尉遲運為<lb/>
盧國公諸有功者封授各有差癸酉帝率六軍趣鄴以<lb/>
上柱國陳王純為并州總管<lb/>
六年春正月乙亥齊主傳位於其太子恒改年承光自<lb/>
號為太上皇壬辰帝至鄴齊主先於城外掘壍豎柵癸<lb/>
巳帝率諸軍圍之齊人拒守諸軍奮擊大破之遂平鄴<lb/>
齊主先送其母并妻子於青州及城陷乃率數十騎走<lb/>
青州遣大將軍尉遲勤率二千騎追之是戰也於陣獲<lb/>
<pb n="KR2a0022_WYG_006-12b"/>
其齊昌王莫多婁敬顯帝責之曰汝有死罪者三前從<lb/>
并走鄴㩦妾棄母是不孝外為偽主戮力内實通啓於<lb/>
朕是不忠送款之後猶持両端是不信如此用懷不死<lb/>
何待遂斬之是日西方有聲如雷者一甲午帝入鄴城<lb/>
齊任城王湝先在冀州齊主至河遣其侍中斛律孝卿<lb/>
送傳國璽禪位於湝孝卿未逹被執送鄴詔去年大赦<lb/>
班宣未及之處皆從赦例封齊開府洛州刺史獨孤永<lb/>
業為應國公丙申以上柱國越王盛為相州總管己亥<lb/>
<pb n="KR2a0022_WYG_006-13a"/>
詔曰自晉州大陣至於平鄴身殞戰塲者其子即授父<lb/>
本官尉遲勤擒齊主及其太子恒於青州庚子詔曰偽<lb/>
齊之末姦佞擅權濫罰淫刑動挂羅網偽右丞相咸陽<lb/>
王故斛律明月偽侍中特進開府故崔季舒等七人或<lb/>
功髙𫉬罪或直言見誅朕兵以義動翦除凶暴表閭封<lb/>
墓事切下車宜追贈諡并窆措其見存子孫各隨蔭敘<lb/>
錄家口田宅没官者並還之辛丑詔曰偽齊叛渙竊有<lb/>
漳濵世縱淫風事窮彫飾或穿池運石為山學海或層<lb/>
<pb n="KR2a0022_WYG_006-13b"/>
臺累構槩日凌雲以暴亂之心極奢侈之事有一於此<lb/>
未或弗亡朕菲食薄衣以𢎞風教追念生民之費尚想<lb/>
力役之勞方當易兹弊俗率歸節儉其東山南園及三<lb/>
臺可並毁撤瓦木諸物凡入用者盡賜下民山園之田<lb/>
各還本主二月丙午論定諸軍功勲置酒於齊太極殿<lb/>
㑹軍士以上班賜有差丁未齊主至帝降自阼階以賔<lb/>
主之禮相見髙湝在冀州擁兵未下遣上柱國齊王憲<lb/>
與柱國隋公楊堅率軍討平之齊定州刺史范陽王高<lb/>
<pb n="KR2a0022_WYG_006-14a"/>
紹義叛入突厥齊諸行臺州鎮悉降關東平合州五十<lb/>
五郡一百六十二縣三百八十五戸三百三十萬二千<lb/>
五百二十八口二千萬六千六百八十六乃於河陽幽<lb/>
青南兖豫徐北朔定並置總管府相并二總管各置宫<lb/>
及六府官癸丑詔曰無侮焭獨事顯前書哀彼矜人惠<lb/>
流往訓偽齊末政昏虐寔繁災甚滔天毒流比屋無罪<lb/>
無辜係虜三軍之手不飲不食僵仆九逵之門朕為民<lb/>
父母職養黎人念甚泣辜誠深罪已除其苛政事屬改<lb/>
<pb n="KR2a0022_WYG_006-14b"/>
張宜加寛宥兼行賑䘏自偽武平三年以來河南諸州<lb/>
之民偽齊被掠為奴婢者不問官私並宜放免其住在<lb/>
淮南者亦即聽還願往淮北者可隨便安置其有癃殘<lb/>
孤老饑餒絶食不能自存者仰刺史守令及親民長司<lb/>
躬自檢校無親屬者所在給其衣食務使存濟乙卯帝<lb/>
自鄴還京丙辰以柱國隋公楊堅為定州總管三月壬<lb/>
午詔山東諸州各舉明經幹治者二人若竒才異術卓<lb/>
爾不羣者弗拘多少夏四月乙巳至自東伐列齊主於<lb/>
<pb n="KR2a0022_WYG_006-15a"/>
前其王公等並從車轝旗幟及器物以次陳於其後大<lb/>
駕布六軍備凱樂獻俘於太廟京邑觀者皆稱萬嵗戊<lb/>
申封齊主為温國公庚戍大㑹羣臣及諸蕃客於露寢<lb/>
乙卯廢蒲陜涇寧四州總管己巳祠太廟詔曰東夏既<lb/>
平王道初被齊氏弊政餘風未殄朕劬勞萬幾念存康<lb/>
濟恐清净之志未形四海下民疾苦不能上逹寢興軫<lb/>
慮用切於懷宜分遣使人廵方撫慰觀風省俗宣揚治<lb/>
道有司明立條科務在𢎞益五月丁丑以柱國譙王儉<lb/>
<pb n="KR2a0022_WYG_006-15b"/>
為大冢宰庚辰以上柱國把國公亮為大司徒鄭國公<lb/>
逹奚震為大宗伯梁國公侯莫陳芮為大司馬柱國應<lb/>
國公獨孤永業為大司寇鄖國公韋孝寛為大司空辛<lb/>
巳大醮於正武殿以報功也己丑祠方丘詔曰朕欽承<lb/>
丕緒寢興寅畏惡衣菲食貴昭儉約上棟下宇土階茅<lb/>
屋猶恐居之者逸作之者勞詎可廣厦髙堂肆其嗜欲<lb/>
往者冡臣專任制度有違正殿别寢事窮壯麗非直雕<lb/>
牆峻宇深戒前王而締構𢎞敞有踰清廟不軌不物何<lb/>
<pb n="KR2a0022_WYG_006-16a"/>
以示後兼東夏初平民未見德率先海内宜自朕始其<lb/>
露寢㑹義崇信含仁雲和思齊諸殿等農隙之時悉可<lb/>
毁撤雕斵之物並賜貧民繕造之宜務從卑朴癸巳行<lb/>
幸雲陽宫戊戍詔曰京師宮殿已從撤毁并鄴二所華<lb/>
侈過度誠復作之非我豈容因而弗革諸堂殿壯麗並<lb/>
宜除蕩甍宇雜物分賜窮民三農之隙别漸營構止蔽<lb/>
風雨務在卑狹庚子陳遣使來聘是月青城門無故自<lb/>
崩六月丁未至自雲陽宮辛亥御正武殿錄囚徒癸亥<lb/>
<pb n="KR2a0022_WYG_006-16b"/>
於河州鷄鳴防置旭州甘松防置芳州廣川防置𢎞州<lb/>
甲子帝東廵丁卯詔曰同姓百世婚姻不通盖惟重别<lb/>
周道然也而娶妻買妾有納母氏之族雖曰異宗猶為<lb/>
混雜自今以後悉不得娶母同姓以為妾其已定未成<lb/>
者即令改聘秋七月己卯封齊王憲第四子廣都公負<lb/>
為莒國公紹莒莊公洛生後癸未應州獻芝草丙戍行<lb/>
幸洛州己丑詔山東諸州舉有才者上縣六人中縣五<lb/>
人下縣四人赴行在所共論治政得失戊戍以上柱國<lb/>
<pb n="KR2a0022_WYG_006-17a"/>
庸公王謙為益州總管八月壬寅議定權衡度量頒於<lb/>
天下其不依新式者悉追停詔曰以刑止刑世輕世重<lb/>
罪不及嗣皆有定科雜役之徒獨異常憲一從罪配百<lb/>
世不免罰既無窮刑何以措道有沿革宜從寛典凡諸<lb/>
雜戸悉放為民配雜之科因之永削甲子鄭州獻九尾<lb/>
狐皮肉銷盡骨體猶具帝曰瑞應之來必昭有德若使<lb/>
五品時敘四海和平家識孝慈人知禮讓乃能致此今<lb/>
無其時恐非實錄乃命焚之九月壬申以柱國鄧國公<lb/>
<pb n="KR2a0022_WYG_006-17b"/>
竇熾申國公李穆並為上柱國戊寅初令民庶已上唯<lb/>
聽衣綢綿綢絲布圓綾紗絹綃葛布等九種餘悉停斷<lb/>
朝祭之服不拘此例甲申絳州獻白雀壬辰詔東土諸<lb/>
州儒生明一經已上並舉送州郡以禮發遣癸卯封上<lb/>
大將軍上黄公王軌為郯國公吐谷渾遣使獻方物冬<lb/>
十月戊申行幸鄴宮戊午改葬德皇帝於冀州帝服緦<lb/>
哭於太極殿百官素服哭是月誅温國公髙緯十一月<lb/>
庚午百濟遣使獻方物壬申封皇子充為道王兌為蔡<lb/>
<pb n="KR2a0022_WYG_006-18a"/>
王癸酉陳將吳明徹侵呂梁徐州總管梁士彦出軍與<lb/>
戰不利退守徐州遣上大將軍郯國公王軌率師討之<lb/>
是月稽胡反遣齊王憲率軍討平之詔自永熙三年七<lb/>
月已來去年十月已前東土之民被抄畧在化内為奴<lb/>
婢者及平江陵之後良人沒為奴婢者並宜放免所在<lb/>
附籍一同民伍若舊主人猶須共居聽留為部曲及客<lb/>
女詔曰正位於中有聖通典質文相革損益不同五帝<lb/>
則四星之象三王制六宮之數劉曹已降等列彌繁選<lb/>
<pb n="KR2a0022_WYG_006-18b"/>
擇遍於生民命秩方於庶職椒房丹地有衆如雲本由<lb/>
嗜欲之情非關風化之義朕運當澆季思復古始無容<lb/>
廣集子女屯聚宮掖𢎞贊後庭事從約簡可置妃二人<lb/>
世婦三人御妻三人自兹以外悉宜減省己亥晦日有<lb/>
蝕之初行刑書要制持杖羣彊盗一匹以上不持杖羣<lb/>
彊盗五匹以上監臨主掌自盗二十匹以上小盗及詐<lb/>
偽請官物三十匹以上正長𨼆五戸及十丁以上𨼆地<lb/>
三頃以上者至死刑書所不載者自依律科十二月戊<lb/>
<pb n="KR2a0022_WYG_006-19a"/>
午吐谷渾遣使獻方物己未東夀陽土人反率衆五千<lb/>
襲并州城刺史東平公宇文神舉破平之庚申行幸并<lb/>
州宫移并州軍人四萬戸於關中丙寅以柱國滕王逌<lb/>
為河陽總管丁卯以柱國隋國公楊堅為南兖州總管<lb/>
上柱國申國公李穆為并州總管戊辰廢并州宮及六<lb/>
府是月北營州刺史髙寳寧據州反<lb/>
宣政元年春正月癸酉吐谷渾偽趙王他婁屯來降壬<lb/>
午行幸鄴宮分相州廣平郡置洺州清河郡置貝州黎<lb/>
<pb n="KR2a0022_WYG_006-19b"/>
陽郡置黎州汲郡置衛州分定州常山郡置恒州分并<lb/>
州上黨郡置潞州辛卯行幸懷州癸巳幸洛州詔於懷<lb/>
州置宮二月甲辰柱國大冢宰譙王儉薨丁已帝至自<lb/>
東廵乙丑以上柱國越王盛為大冢宰陳王純為雍州<lb/>
牧三月戊辰於蒲州置宮廢同州及長春二宮壬申突<lb/>
厥遣使獻方物甲戌初服常冠以皁紗為之加簪而不<lb/>
施纓導其制若今之折角巾也上大将軍郯國公王軌<lb/>
破陳師於呂梁擒其將吳明徹等俘斬三萬餘人丁亥<lb/>
<pb n="KR2a0022_WYG_006-20a"/>
詔柱國故豆盧寧征江南武陵南平等郡所有民庶為<lb/>
人奴婢者悉依江陵放免壬辰改元夏四月壬子初令<lb/>
遭父母喪者聽終制庚申突厥入寇幽州殺掠吏民議<lb/>
將討之五月己丑帝總戎北伐遣柱國原公姬願東平<lb/>
公宇文神舉等率軍五道俱入發關中公私驢馬悉從<lb/>
軍癸巳帝不豫止于雲陽宮丙申詔停諸軍事六月丁<lb/>
酉帝疾甚還京其夜崩於乘輿時年三十六遺詔曰人<lb/>
肖形天地禀質五常修短之期莫非命也朕君臨宇縣<lb/>
<pb n="KR2a0022_WYG_006-20b"/>
十有九年未能使百姓安樂刑措罔用所以昧旦求衣<lb/>
分宵忘寢昔魏室將季海内分崩太祖扶危翼傾肇開<lb/>
王業燕趙榛蕪久竊名號朕上述先志下順民心遂與<lb/>
王公將帥共平東夏雖復妖氛蕩定而民勞未康毎一<lb/>
念此如臨氷谷將欲包舉六合混同文軌今遘疾大漸<lb/>
氣力稍微有志不申以此歎息天下事重萬幾不易王<lb/>
公以下爰及庶僚宜輔導太子副朕遺意令上不負太<lb/>
祖下無失為臣朕雖瞑目九泉無所復恨朕平生居處<lb/>
<pb n="KR2a0022_WYG_006-21a"/>
每存菲薄非直以訓子孫亦乃本心所好喪事資用須<lb/>
使儉而合禮墓而不墳自古通典隨吉即葬葬訖公除<lb/>
四方士庶各三日哭妃嬪以下無子者悉放還家諡曰<lb/>
武皇帝廟稱髙祖己未葬於孝陵帝沉毅有智謀初以<lb/>
晉公䕶專權常自晦迹人莫測其深淺及誅䕶之後始<lb/>
親萬機克己勵精聽覽不怠用法嚴整多所罪殺號令<lb/>
懇惻唯屬意於政羣下畏服莫不肅然性既明察少於<lb/>
恩惠凡布懷立行皆欲踰越古人身衣布袍寢布被無<lb/>
<pb n="KR2a0022_WYG_006-21b"/>
金寶之飾諸宮殿華綺者皆撤毁之改為土階數尺不<lb/>
施櫨栱其雕文刻鏤錦繡纂組一皆禁斷後宮嬪御不<lb/>
過十餘人勞謙接下自彊不息以海内未康銳情教習<lb/>
至於校兵閱武步行山谷履涉勤苦皆人所不堪平齊<lb/>
之役見軍士有跣行者帝親脫靴以賜之每宴㑹將士<lb/>
必自執杯勸酒或手付賜物至於征伐之處躬在行陣<lb/>
性又果决能斷大事故能得士卒死力以弱制强破齊<lb/>
之後遂欲窮兵極武平突厥定江南一二年間必使天<lb/>
<pb n="KR2a0022_WYG_006-22a"/>
下一統此其志也<lb/>
史臣曰自東西否隔二國爭彊戎馬生郊干戈日用兵<lb/>
連禍結力敵勢均疆場之事一彼一此髙祖纘業未親<lb/>
萬機慮遠謀深以蒙養正及英威電發朝政惟新内難<lb/>
既除外畧方始乃苦心焦思克己勵精勞役為士卒之<lb/>
先居處同匹夫之儉修富民之政務彊兵之術乘讐人<lb/>
之有釁順大道而推亡五年之間大勲斯集攄祖宗之<lb/>
宿憤拯東夏之阽危盛矣哉其有成功者也若使翌日<lb/>
<pb n="KR2a0022_WYG_006-22b"/>
之瘳無爽經營之志獲申黷武窮兵雖見譏於良史䧺<lb/>
圖遠畧足方駕於前王者歟<lb/>
　<lb/>
　<lb/>
　<lb/>
　<lb/>
　<lb/>
　周書卷六<lb/>
<pb n="KR2a0022_WYG_006-23a"/>
　周書卷六考證<lb/>
武帝紀下隋國公楊堅廣寧侯薛㢠廻舟師三萬自渭入<lb/>
　河○廣寧侯薛廻北史作廣寧公侯莫陳廻未知孰<lb/>
　是<lb/>
封皇子充為道王○通鑑云周立皇子衍為道王胡三<lb/>
　省注云皇子當作皇孫周太子之長子<hi>臣文淳</hi>按武<lb/>
　皇七男道王充字乾仁建德六年封王正與此合又<lb/>
　云宣帝三子鄴王衍大象二年封王武帝時無封皇<lb/>
<pb n="KR2a0022_WYG_006-23b"/>
　孫為王之事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷九</head> <lb/>
    <p>
<pb n="KR2a0022_WYG_009-1a"/>
欽定四庫全書<lb/>
　周書卷九<lb/>
　　唐　令　狐　德　棻　等　撰<lb/>
　列𫝊第一<lb/>
　　皇后<lb/>
　　　文帝元皇后<lb/>
　　　文宣叱奴皇后<lb/>
　　　孝閔帝元皇后<lb/>
<pb n="KR2a0022_WYG_009-1b"/>
　　　眀帝獨孤皇后<lb/>
　　　武帝阿史那皇后<lb/>
　　　武帝李皇后<lb/>
　　　宣帝楊皇后<lb/>
　　　宣帝朱皇后<lb/>
　　　宣帝陳皇后<lb/>
　　　宣帝元皇后<lb/>
　　　宣帝尉遲皇后<lb/>
<pb n="KR2a0022_WYG_009-2a"/>
　　　靜帝司馬皇后<lb/>
書紀有虞之德載釐降二女詩述文王之美稱刑于寡<lb/>
妻是知婚姻之道男女之别實有國有家者之所愼也<lb/>
自三代迄於魏晉興衰之數得失之迹備乎𫝊記故其<lb/>
詳可得聞焉若娉納以德防閑以禮大義正於宫闈王<lb/>
化行於邦國則坤儀式固而鼎命惟永矣至於邪僻既<lb/>
進法度莫修冶容迷其主心私謁橐其朝政則風化凌<lb/>
替而宗社不守矣夫然者豈非皇王之龜鑑與周氏率<lb/>
<pb n="KR2a0022_WYG_009-2b"/>
由姫制内職有序太祖創基修衽席以儉約髙祖嗣厯<lb/>
節情欲於矯枉宫闈有貫魚之美戚里無私溺之尤可<lb/>
謂得人君體也宣皇外行其志内逞其欲溪壑難滿採<lb/>
擇無厭恩之所加莫限厮皂榮之所及無隔險詖於是<lb/>
升蘭殿而正位踐椒庭而齊體者非一人焉階房帷而<lb/>
拖青紫承恩倖而擁玉帛者非一族焉雖辛癸之荒淫<lb/>
趙李之傾惑曽未足比其髣髴也民厭苛政弊事實多<lb/>
太祖之祚忽諸特由於此故叙其事以為皇后𫝊云<lb/>
<pb n="KR2a0022_WYG_009-3a"/>
文帝元皇后魏孝武帝之妹初封平原公主適開府張<lb/>
歡歡性貪殘遇后無禮又嘗殺后侍婢后怒訴之於帝<lb/>
帝乃執歡殺之改封后為馮翊公主以配太祖生孝閔<lb/>
帝大統七年薨魏恭帝三年十二月合𦵏成陵孝閔帝<lb/>
踐祚追尊為王后武成初又追尊為皇后<lb/>
文宣叱奴皇后代人也太祖為丞相納后為姬生高祖<lb/>
天和元年六月尊為皇太后建德二年三月癸酉崩四<lb/>
月丁巳葬固陵<lb/>
<pb n="KR2a0022_WYG_009-3b"/>
孝閔帝元皇后名胡摩魏文帝第五女初封晉安公主<lb/>
帝之為略陽公也尚焉及踐祚立為王后帝被廢后出<lb/>
俗為尼建德初髙祖誅晉國公䕶上帝尊號為孝閔帝<lb/>
以后為孝閔皇后居崇義宫隋氏革命后出居里第大<lb/>
業十二年殂<lb/>
眀帝獨孤皇后太保衛國公信之長女帝之在藩也納<lb/>
為夫人二年正月立為王后四月崩𦵏昭陵武成初追<lb/>
崇為皇后世宗崩與后合葬<lb/>
<pb n="KR2a0022_WYG_009-4a"/>
武帝阿史那皇后突厥木扞可汗俟斤之女突厥滅茹<lb/>
茹之後盡有塞表之地控弦數十萬志陵中夏太祖方<lb/>
與齊人爭衡結以為援俟斤初欲以女配帝既而悔之<lb/>
髙祖即位前後累遣使要結乃許歸后於我保定五年<lb/>
二月詔陳國公純許國公宇文貴神武公竇毅南陽公<lb/>
揚存等奉備皇后文物及行殿并六宫以下百二十人<lb/>
至俟斤牙帳所迎后俟斤又許齊人以婚將有異志純<lb/>
等在彼累載不得反命雖諭之以信義俟斤不從㑹大<lb/>
<pb n="KR2a0022_WYG_009-4b"/>
雷風起飄壊其穹廬等旬日不止俟斤大懼以為天譴<lb/>
乃備禮送后及純等設行殿列羽儀奉之以歸天和三<lb/>
年三月后至髙祖行親迎之禮后有姿貌善容止髙祖<lb/>
深敬焉宣帝即位尊為皇太后大象元年二月改為天<lb/>
元皇太后二年二月又尊為天元上皇太后册曰天元<lb/>
皇帝臣贇奉璽綬册謹上天元皇太后尊號曰天元上<lb/>
皇太后伏惟窮神盡智含𢎞載物道洽萬邦儀刑四海<lb/>
聖慈訓誘恩深眀德雖册徽號未極尊嚴是用增奉鴻<lb/>
<pb n="KR2a0022_WYG_009-5a"/>
名光縟常禮俾誠敬有展歡慰在兹福祉無疆億兆斯<lb/>
賴宣帝崩靜帝尊為太皇太后隋開皇二年殂年三十<lb/>
二隋文帝詔有司備禮册袝葬於孝陵<lb/>
武帝李皇后名娥姿楚人也于謹平江陵后家被籍没<lb/>
至長安太祖以后賜髙祖後稍得親幸大象元年二月<lb/>
改為天元帝太后七月又尊為天皇太后二年尊為天<lb/>
元聖皇太后册曰天元皇帝臣贇奉璽綬册謹上天皇<lb/>
太后尊號曰天元聖皇太后伏惟月精効祉坤靈表貺<lb/>
<pb n="KR2a0022_WYG_009-5b"/>
瑞肇丹陵慶流華渚雖率由令典夙奉徽號而因心盡<lb/>
敬未極尊名是用思𢎞稱首上昭聖德敢竭誠敬永綏<lb/>
福履顯揚慈訓貽厥孫謀宣帝崩靜帝尊為太帝太后<lb/>
隋開皇元年三月出俗為尼改名常悲八年殂年五十<lb/>
三以尼禮葬于京城南<lb/>
宣帝楊皇后名麗華隋文帝長女帝在東宫髙祖為帝<lb/>
納后為皇太子妃宣政元年閏六月立為皇后帝後自<lb/>
稱天元皇帝號后為天元皇后尋又立天皇后及左右<lb/>
<pb n="KR2a0022_WYG_009-6a"/>
皇后與后為四皇后焉二年詔曰帝降二女后德所以<lb/>
儷君天列四星妃象於焉垂耀朕取法上𤣥稽諸令典<lb/>
爰命四后内正六宫庶𢎞贊柔德廣修粢盛比殊禮雖<lb/>
降稱謂曷宜其因天之象增錫嘉名於是后與三皇后<lb/>
並加太焉帝遣使持節冊后為天元太皇后曰咨爾含<lb/>
章載德體順居貞肅恭享祀儀則邦國是用嘉兹顯號<lb/>
式暢徽音爾其敬踐厥猷寅荅靈命對揚休烈可不愼<lb/>
與尋又立為天中太皇后與后為五皇后后性柔婉不<lb/>
<pb n="KR2a0022_WYG_009-6b"/>
妬忌四皇后及嬪御等咸愛而仰之帝後昏曓滋甚喜<lb/>
怒乖度嘗譴后欲加之罪后進止詳閑辭色不撓帝大<lb/>
怒遂賜后死逼令引訣后母獨孤氏聞之詣閤陳謝叩<lb/>
頭流血然後得免帝崩靜帝尊后為皇太后居𢎞聖宫<lb/>
初宣帝不豫詔后父入禁中侍疾及大漸劉昉鄭譯等<lb/>
因矯詔以后父受遺輔政后初雖不預謀然以嗣主幼<lb/>
冲恐權在他族不利於已聞昉譯已行此詔心甚悦之<lb/>
後知其父有異圖意頗不平形於言色及行禪代憤惋<lb/>
<pb n="KR2a0022_WYG_009-7a"/>
逾甚隋文帝既不能譴責内甚愧之開皇六年封后為<lb/>
樂平公主後又議奪其志后誓不許乃止大業五年從<lb/>
煬帝幸張掖殂於河西年四十九煬帝還京詔有司備<lb/>
禮袝葬后於定陵<lb/>
宣帝朱皇后名滿月吴人也其家坐事没入東宫帝之<lb/>
為太子后被選掌帝衣服帝年少召而幸之遂生靜帝<lb/>
大象元年立為天元帝后尋改為天皇后二年又改為<lb/>
天大皇后冊曰咨爾彌宣四德訓範六宫軒庭列序堯<lb/>
<pb n="KR2a0022_WYG_009-7b"/>
門表慶嘉稱既降盛典宜膺爾其飾性履道無愆禮正<lb/>
永固休祉可不愼歟后本非良家子又年長於帝十餘<lb/>
歳踈賤無寵以靜帝故特尊崇之班亞楊皇后焉宣帝<lb/>
崩靜帝尊為帝太皇后隋開皇元年出俗為尼名法净<lb/>
六年殂年四十以尼禮葬京城<lb/>
宣帝陳皇后名月儀自云潁川人大將軍山提第八女<lb/>
也大象元年六月以選入宫拜為德妃月餘立為天左<lb/>
皇后二年二月改天左大皇后冊曰咨爾儀範柔閑操<lb/>
<pb n="KR2a0022_WYG_009-8a"/>
履凝潔淑問彰於遠近令則冠於宫闈是用申彼寵章<lb/>
加兹徽號爾其復禮問詩披圖顧史永隆嘉命可不愼<lb/>
歟三月又詔曰正内之重風化之基嘉耦之制代多殊<lb/>
典軒嚳繼軌次妃並四虞舜受命厥娶猶三禮非相襲<lb/>
隨時不無朕祗承寳圖載𢎞徽號自我改作超革先古<lb/>
曰天元居極五帝所以仰崇王者稱尊列后於焉上儷<lb/>
且坤儀比德土數惟五既縟恒典宜取斯儀四太皇后<lb/>
外可增置天中大皇后一人天中大皇后爰主粢盛徽<lb/>
<pb n="KR2a0022_WYG_009-8b"/>
音日躋肇建嘉名宜膺顯冊於是以后為天中大皇后<lb/>
帝崩后出家為尼改名華光后父山提本髙氏之𨽻仕<lb/>
齊官至特進開府東兗州刺史謝陽王髙祖平齊拜大<lb/>
將軍封浙陽郡公大象元年以后父超授上柱國進封<lb/>
鄅國公除大宗伯<lb/>
宣帝元皇后名樂尚河南洛陽人也開府晟之第二女<lb/>
年十五被選入宫拜為貴妃大象元年七月立為天右<lb/>
皇后二年二月改為天右太皇后冊曰咨爾資靈姜水<lb/>
<pb n="KR2a0022_WYG_009-9a"/>
載德塗山懿淑内融徽音潛暢是用加兹寵數式光踐<lb/>
禮爾其聿修儀範肅膺顯冊祗承休命可不愼歟帝崩<lb/>
后出俗為尼改名華勝初后與陳后同時被選入宫俱<lb/>
拜為妃及升后位又同日受冊帝寵遇二后禮數均等<lb/>
年齒復同特相親愛及為尼後李朱及尉遲后等並相<lb/>
繼殞没而二后于今尚存后父晟少以元氏宗室拜開<lb/>
府大象元年七月以后父進位上柱國封翼國公<lb/>
宣帝尉遲皇后名熾繁蜀國公迥之孫女有美色初適<lb/>
<pb n="KR2a0022_WYG_009-9b"/>
把國公亮子西陽公温以宗婦例入朝帝逼而幸之及<lb/>
亮謀逆帝誅温進后入宫拜為長貴妃大象二年三月<lb/>
立為天左太皇后冊曰咨爾門膺積善躬表靈貺徽音<lb/>
茂德朕實嘉之是用𢎞兹盛典申彼寵章爾其克愼厥<lb/>
猷寅荅景命永承休烈可不愼歟帝崩后出俗為尼改<lb/>
名華首隋開皇十五年殂年三十<lb/>
靜帝司馬皇后名令姬柱國滎陽公消難之女大象元<lb/>
年二月宣帝𫝊位於帝七月為帝納為皇后冊曰坤道<lb/>
<pb n="KR2a0022_WYG_009-10a"/>
成形厚德於焉載物隂精迭運重光所以麗天在昔皇<lb/>
王膺乾御厯内政為助昭被圖篆惟爾門積慶靈家韜<lb/>
休烈徽音令範無背一時是用命爾作儷皇極爾其克<lb/>
勵婉心肅膺盛典追皇英之逸軌庶任姒之芳塵禕翟<lb/>
有光粢盛無怠雖休勿休以隆嘉祚二年九月隋文帝<lb/>
以后父擁衆奔陳廢后為庶人後嫁為隋司州刺史李<lb/>
丹妻于今尚存<lb/>
史臣曰孔子稱夷狄之有君不如諸夏之亡也是以周<lb/>
<pb n="KR2a0022_WYG_009-10b"/>
納狄后富辰謂之禍階晉升戎女卜人以為不吉斯固<lb/>
非謬焉自周氏受命逮乎髙祖年逾三紀世厯四君業<lb/>
非草昧之辰事殊權宜之日乃弃同即異以夷亂華捐<lb/>
婚姻之彝序求豺狼之外利既而報者倦矣施者無厭<lb/>
向之所謂和親未㡬已成讐敵竒正之道有異於斯于<lb/>
時髙祖雖受制於人未親庶政而謀士韞竒直臣鉗口<lb/>
過矣哉厯觀前載以外戚而居宰輔者多矣申吕則曠<lb/>
代無聞吕霍則與時俱盛傾漢室者王族喪周祚者楊<lb/>
<pb n="KR2a0022_WYG_009-11a"/>
氏何滅亡之禍合若符契焉斯魏文所以發一槩之詔<lb/>
也已<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷九<lb/>
<pb n="KR2a0022_WYG_009-12a"/>
　周書卷九考證<lb/>
宣帝楊皇后𫝊尋又立為天中太皇后○<hi>臣文淳</hi>按天<lb/>
　中太皇后陳月儀也楊后本冊立為天元太皇后未<lb/>
　嘗改冊為天中太皇后北史立下無為字於文義為<lb/>
　協<lb/>
宣帝陳皇后𫝊改名華光○此句下北史有永徽初終<lb/>
　四字諸𫝊同此獨不載又父山提本髙氏之𨽻北史<lb/>
　作本爾朱兆之𨽻未知孰是<lb/>
<pb n="KR2a0022_WYG_009-12b"/>
宣帝元皇后𫝊改為天右太皇后○天右舊本俱訛作<lb/>
　天元<lb/>
靜帝司馬皇后𫝊後嫁為隋司州刺史李丹妻○司州<lb/>
　諸本俱訛為司隸今據北史改正<lb/>
　<lb/>
　<lb/>
　<lb/>
　周書卷九考證<lb/>
</p>
<p>
</p>
  </div>
</body>
</text>
</TEI>
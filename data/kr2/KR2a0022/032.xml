<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷三十二</head> <lb/>
    <p>
<pb n="KR2a0022_WYG_032-1a"/>
欽定四庫全書<lb/>
　周書卷三十二<lb/>
　　唐　令　狐　徳　棻　等　撰<lb/>
　列傳第二十四<lb/>
　　申徽<lb/>
　　陸通<hi>弟逞</hi>
　　柳敏<hi>子昻</hi>
　　盧柔<lb/>
<pb n="KR2a0022_WYG_032-1b"/>
　　唐瑾<lb/>
申徽字世儀魏郡人也六世祖鐘爲後趙司徒冉閔末<lb/>
中原喪亂鐘子邃避地江左曾祖爽仕宋位雍州刺史<lb/>
祖隆道宋北兖州刺史父明仁郡功曹早卒徽少與母<lb/>
居盡心孝養及長好經史性審慎不妄交遊遭母憂喪<lb/>
畢乃歸於魏元顥入洛以元邃爲東徐州刺史邃引徽<lb/>
爲主簿顥敗邃被檻車送洛陽故吏賔客並委去唯徽<lb/>
送之及邃得免乃廣集賔友歎徽有古人風尋除太尉<lb/>
<pb n="KR2a0022_WYG_032-2a"/>
府行參軍孝武初徽以洛陽兵難未已遂間行入闗見<lb/>
文帝文帝與語竒之薦之於賀拔岳岳亦雅相敬待引<lb/>
爲賔客文帝臨夏州以徽爲記室參軍兼府主簿文帝<lb/>
察徽沉密有度量每事信委之乃爲大行臺郎中時軍<lb/>
國草創幕府務殷四方書檄皆徽之辭也以迎孝武功<lb/>
封愽平縣子本州大中正大統初進爵爲侯四年拜中<lb/>
書舎人修起居注河橋之役大軍不利近侍之官分散<lb/>
者衆徽獨不離左右魏帝稱歎之十年遷給事黄門侍<lb/>
<pb n="KR2a0022_WYG_032-2b"/>
郎先是東陽王元榮爲𤓰州刺史其女壻劉彦随焉及<lb/>
榮死𤓰州首望表榮子康爲刺史彦遂殺康而取其位<lb/>
屬四方多難朝廷不遑問罪因授彦刺史頻徴不奉詔<lb/>
又南通吐谷渾將圖叛逆文帝難於動衆欲以權略致<lb/>
之乃以徽爲河西大使密令圖彦徽輕以五十騎行既<lb/>
至止於賔館彦見徽單使不以爲疑徽乃遣一人微勸<lb/>
彦歸朝以揣其意彦不從徽又使贊成其住計彦便從<lb/>
之遂來至館徽先與𤓰州豪右密謀執彦遂叱而縛之<lb/>
<pb n="KR2a0022_WYG_032-3a"/>
彦辭無罪徽數之曰君無尺寸之功濫居方嶽之重恃<lb/>
逺背誕不恭貢職戮辱使人輕忽詔命計君之咎實不<lb/>
容誅但授詔之日本令相送歸闕所恨不得申明罰以<lb/>
謝邊逺耳於是宣詔慰勞吏人及彦所部復云大軍續<lb/>
至城内無敢動者使還遷都官尚書十二年𤓰州刺史<lb/>
成慶爲城人張保所殺都督令狐延等起義逐保啓請<lb/>
刺史以徽信洽西土拜假節𤓰州刺史徽在州五稔儉<lb/>
約率下邊人樂而安之十六年徴兼尚書右僕射加侍<lb/>
<pb n="KR2a0022_WYG_032-3b"/>
中驃騎大將軍開府儀同三司廢帝二年進爵爲公正<lb/>
右僕射賜姓宇文氏徽性勤敏凡所居官案牘無大小<lb/>
皆親自省覽以是事無稽滯吏不得爲姦後雖歴公卿<lb/>
此志不懈出爲襄州刺史時南方初附舊俗官人皆通<lb/>
餉遺徽性廉慎乃畫楊震像於寢室以自戒及代還人<lb/>
吏送者數十里不絶徽自以無德於人慨然懐愧因賦<lb/>
詩題於清水亭長㓜聞之競來就讀遞相謂曰此是申<lb/>
使君手迹並寫誦之明帝以御正任總絲綸更崇其秩<lb/>
<pb n="KR2a0022_WYG_032-4a"/>
爲上大夫員四人號大御正又以徽爲之歴小司空少<lb/>
保出爲荆州刺史入爲小司徒小宗伯天和六年上疏<lb/>
乞骸骨詔許之薨贈泗州刺史諡曰章子康嗣位瀘州<lb/>
刺史司織下大夫上開府康弟敦汝南郡守敦弟靜齊<lb/>
安郡守靜弟處上開府同昌縣侯卒<lb/>
陸通字仲明吳郡人也曾祖載從宋武帝平闗中軍還<lb/>
留載隨其子義真鎮長安遂沒赫連氏魏太武平赫連<lb/>
氏載仕魏任中山郡守父政性至孝其母吳人好食魚<lb/>
<pb n="KR2a0022_WYG_032-4b"/>
北土魚少政求之常苦難後宅側忽有泉出而有魚遂<lb/>
得以供膳時人以爲孝感所致因謂其泉爲孝魚泉初<lb/>
從爾朱天光討伐及天光敗歸文帝文帝爲行臺以政<lb/>
爲行臺左丞原州長史賜爵中都縣伯大統中卒通少<lb/>
敦敏好學有志節㓜從在河西遂逢寇難與政相失通<lb/>
乃自㧞東歸從爾朱榮榮死又從爾朱兆及爾朱氏滅<lb/>
乃入闗文帝時在夏州引爲帳内督頃之賀拔岳爲侯<lb/>
莫陳悦所害時有傳兵軍府已亡散者文帝憂之通以<lb/>
<pb n="KR2a0022_WYG_032-5a"/>
爲不然居數日問至果如所策自是愈見親禮遂晝夜<lb/>
陪侍家人罕見其面通雖處機密愈自恭謹文帝以此<lb/>
重之後以迎孝武功封都昌縣伯大統元年進爵爲侯<lb/>
從禽竇泰復𢎞農沙苑之役力戰有功又從解洛陽圍<lb/>
軍還屬趙青雀反於長安文帝將討之以人馬疲弊不<lb/>
可速行又謂青雀等一時陸梁不足爲慮乃云我到長<lb/>
安但輕騎臨之必當而縛通進曰青雀等既以大軍不<lb/>
利謂朝廷傾危同惡相求遂成反亂然其逆謀久定必<lb/>
<pb n="KR2a0022_WYG_032-5b"/>
無遷善之心且其詐言大軍敗績東寇將至若以輕騎<lb/>
往百姓謂爲信然更沮兆庶之望大兵雖疲弊精鋭猶<lb/>
多以明公之威率思歸之衆以順討逆何慮不平文帝<lb/>
深納之因從平青雀録前後功進爵爲公徐州刺史以<lb/>
寇難未平留不之部與于謹討劉平伏加大都督從文<lb/>
帝援玉壁進儀同三司九年高仲密以地來附通從若<lb/>
干惠戰於邙山衆軍皆退唯惠與通率所部力戰至夜<lb/>
中乃隂引還敵亦不敢逼進授驃騎大將軍開府儀同<lb/>
<pb n="KR2a0022_WYG_032-6a"/>
三司太僕卿賜姓歩六孤氏進爵綏徳郡公周孝閔踐<lb/>
阼拜小司空保定五年累遷大司寇通性柔謹雖久處<lb/>
列位常清慎自守所得禄賜盡與親故共之家無餘財<lb/>
常曰凡人患貧而不貴不患貴而貧也建徳元年轉大<lb/>
司馬其年薨通弟逞<lb/>
逞字季明初名彦字世雄魏文帝常從容謂之曰爾既<lb/>
温裕何因乃字世雄且爲世之雄非所宜也於爾兄弟<lb/>
又復不類遂改焉逞少謹密早有名譽兄通先以軍功<lb/>
<pb n="KR2a0022_WYG_032-6b"/>
别受茅土乃讓父爵中都縣伯令逞襲之起家羽林監<lb/>
文帝内親信時軰皆以驍勇自達唯逞獨兼文雅文帝<lb/>
由此加禮遇焉大統十四年參大丞相府軍事尋兼記<lb/>
室保定初累遷吏部中大夫歴藩部御伯中大夫進驃<lb/>
騎大將軍開府儀同三司徙授司宗中大夫轉軍司馬<lb/>
逞幹識詳明歴任三府所在著績朝廷嘉之進爵爲公<lb/>
天和三年齊遣侍中斛斯文略中書侍郎劉逖來聘初<lb/>
修隣好盛選行人詔逞爲使主尹公正爲副以報之逞<lb/>
<pb n="KR2a0022_WYG_032-7a"/>
美容止善辭令敏而有禮齊人稱焉還屆近畿詔令路<lb/>
車飾服郊迎而入時人榮之四年除京兆尹都界有豕<lb/>
生數子經旬而死其家又有豶遂乳養之諸豚賴之以<lb/>
活時論以逞仁政所致俄遷司會中大夫出爲河州刺<lb/>
史晉公護雅重其才表爲中外府司馬頗委任之尋復<lb/>
爲司會兼納言遷小司馬及䕶誅坐免官頃之起爲納<lb/>
言又以疾不堪劇任乃除宜州刺史故事刺史奉辭例<lb/>
備鹵簿逞以時屬農要奏請停之武帝深嘉焉詔遂其<lb/>
<pb n="KR2a0022_WYG_032-7b"/>
所請以彰雅操逞在州有惠政吏人稱之東宮初建授<lb/>
太子太保卒贈大將軍子操嗣<lb/>
柳敏字白澤河東解縣人晉太常純之七世孫也父懿<lb/>
魏車騎大將軍儀同三司汾州刺史敏九歲而孤事母<lb/>
以孝聞性好學渉獵經史隂陽卜筮之術靡不習焉年<lb/>
未弱冠起家員外散騎侍郎累遷河東郡丞朝議以敏<lb/>
之本邑故有此授敏雖統御鄉里而處物平允甚得時<lb/>
譽及文帝剋復河東見而器異之乃謂之曰今日不喜<lb/>
<pb n="KR2a0022_WYG_032-8a"/>
得河東喜得卿也即拜丞相府參軍事俄轉戸曹參軍<lb/>
掌記室每有四方賔客恒令接之爰及吉凶禮儀亦令<lb/>
監綜又與蘇綽等修撰新制爲朝廷政典遷禮部郎中<lb/>
封武城縣子加帥都督領本鄉兵俄進大都督遭母憂<lb/>
居喪旬日之間鬢髮半白尋起爲吏部郎中毁瘠過禮<lb/>
杖而後起文帝見而歎異之特加廩賜及尉遲迥伐蜀<lb/>
以敏爲行軍司馬軍中籌略並以委之益州平進驃騎<lb/>
大將軍開府儀同三司加侍中遷尚書賜姓宇文氏六<lb/>
<pb n="KR2a0022_WYG_032-8b"/>
官建拜禮部中大夫孝閔帝踐阼進爵爲公又除河東<lb/>
郡守尋復徴拜禮部出爲郢州刺史甚得物情及將還<lb/>
朝夷夏士人感其惠政並齎酒餚及土産候之於路敏<lb/>
乃從他道而還復拜禮部後改禮部爲司宗仍以敏爲<lb/>
之敏操履方正性又恭勤每日將朝必夙興待旦又久<lb/>
處臺閤明練故事近儀或乖先典者皆按據舊章刋正<lb/>
取中遷小宗伯監修國史轉小司馬又監修律令進位<lb/>
大將軍出爲鄜州刺史以疾不之部武帝平齊進爵武<lb/>
<pb n="KR2a0022_WYG_032-9a"/>
徳郡公敏自建徳以後寢疾積年武帝及宣帝並親幸<lb/>
其第問疾焉開皇元年進位上大將軍太子太保其年<lb/>
卒贈五州諸軍事晉州刺史臨終誠其子等喪事所須<lb/>
務從簡約其子等並涕泣奉行少子昻<lb/>
昻字千里㓜聰潁有器識幹局過人武帝時爲内史中<lb/>
大夫開府儀同三司賜爵文城郡公當途用事百寮皆<lb/>
出其下昻竭誠獻替知無不爲謙虛自處未嘗驕物時<lb/>
論以此重之武帝崩受遺輔政稍被宣帝疎然不離本<lb/>
<pb n="KR2a0022_WYG_032-9b"/>
職隋文帝爲丞相深自結納文帝以爲大宗伯拜日遂<lb/>
得偏風不能視事文帝受禪疾愈加上開府拜潞州刺<lb/>
史昻見天下無事上表請勸學行禮上覽而善之優詔<lb/>
荅昻自是天下州縣皆置愽士習禮焉昻在州甚有惠<lb/>
政卒官子調嗣<lb/>
盧柔字子剛少孤爲叔母所養撫視甚於其子柔盡心<lb/>
温清亦同已親宗族歎重之性聰敏好學未弱冠解屬<lb/>
文但口吃不能持論頗使酒誕節爲世所譏司徒臨淮<lb/>
<pb n="KR2a0022_WYG_032-10a"/>
王彧見而器之以女妻焉及魏孝武與齊神武有隙詔<lb/>
賀拔勝出牧荆州柔謂因此可著功績遂從勝之荆州<lb/>
以柔爲大行臺郎中掌書記軍中機務柔多預之及勝<lb/>
爲太保以柔爲掾加冠軍將軍孝武後召勝引兵赴洛<lb/>
勝以問柔曰髙歡託晉陽之甲意實難知公宜席卷赴<lb/>
都與決勝負存沒以之此忠之上策也若北阻魯陽南<lb/>
并舊楚東連兗豫西接闗中帶甲十萬觀釁而動亦中<lb/>
策也舉三荆之地通款梁國可以身免功名去矣策之<lb/>
<pb n="KR2a0022_WYG_032-10b"/>
下者勝輕柔年少笑而不應及孝武西遷東魏遣侯景<lb/>
襲穰勝敗遂南奔梁柔亦從之勝頻表梁求歸武帝覽<lb/>
表嘉其辭彩既知柔所製因遣舍人勞問并遺縑錦後<lb/>
與勝俱還行至襄陽齊神武懼勝西入遣侯景以輕騎<lb/>
邀之勝及柔懼乃棄船山行贏糧冒險經數百里時屬<lb/>
秋霖徒侣凍餒死者大半至豐陽界柔迷失道獨宿僵<lb/>
木之下寒雨衣濕殆至於死大統二年至長安封容城<lb/>
縣男邑二百戸太祖重其才引爲行臺郎中加平東將<lb/>
<pb n="KR2a0022_WYG_032-11a"/>
軍除從事中郎與蘇綽對掌機密時沙苑之後大軍屢<lb/>
㨗汝潁之間多舉義來附書翰徃反日百餘牒柔隨機<lb/>
報荅皆合事宜進爵爲子增邑三百戸除中書舍人遷<lb/>
司農少卿轉郎兼著作撰起居注後拜黄門侍郎文帝<lb/>
知其貧解衣賜之魏廢帝元年加車騎大將軍儀同三<lb/>
司散騎常侍中書監孝閔帝踐阼拜小内史遷内史大<lb/>
夫進位開府卒於位所作詩頌碑銘檄表啓行於世者<lb/>
數十篇子愷嗣愷字長仁渉獵經史有當世幹能起家<lb/>
<pb n="KR2a0022_WYG_032-11b"/>
齊王記室歴吏部内史上士禮部下大夫尋爲聘陳副<lb/>
使大象初拜東京吏部下大夫<lb/>
唐瑾字附璘父永性温恭有器量愽渉經史雅好屬文<lb/>
身長八尺二寸容貌甚偉年十七周文聞其名乃貽永<lb/>
書曰聞公有二子曰陵從横多武略瑾雍容富文雅可<lb/>
並遣入朝孤欲委以文武之任因召拜尚書員外郎相<lb/>
府記室參軍事軍書羽檄瑾多掌之從破沙苑戰河橋<lb/>
並有功封姑臧縣子累遷尚書右丞吏部郎中于時魏<lb/>
<pb n="KR2a0022_WYG_032-12a"/>
室播遷庶務草剙朝章國典瑾並參之遷戸部尚書進<lb/>
位驃騎大將軍開府儀同三司賜姓宇文氏時燕公于<lb/>
謹勲髙望重朝野所屬白文帝言瑾學行兼修願與之<lb/>
同姓結爲兄弟庶子孫承其餘論有益義方文帝歎異<lb/>
者久之更賜瑾姓萬紐于氏瑾乃深相結納敦長幼之<lb/>
序謹亦庭羅子孫行弟姪之敬其爲朝望所宗如此進<lb/>
爵臨淄縣伯轉吏部尚書銓綜衡流雅有人倫之鑒以<lb/>
父憂去職尋起令視事時六尚書皆一時之秀周文自<lb/>
<pb n="KR2a0022_WYG_032-12b"/>
謂得人號爲六俊然瑾尤見器重于謹南伐江陵以瑾<lb/>
爲元帥府長史軍中謀略多出瑾焉江陵既平衣冠仕<lb/>
伍並沒爲僕隸瑾察其才行有片善者輒議免之賴瑾<lb/>
獲濟者甚衆時論多焉及軍還諸將多因虜掠大獲財<lb/>
物瑾一無所取唯得書兩車載之以歸或白文帝曰唐<lb/>
瑾大有輜重悉是梁朝珍玩文帝初不信之然欲眀其<lb/>
虚實密遣使檢閲之唯見墳籍而已乃歎曰孤知此人<lb/>
來二十許年明其不以利干義向若不令檢視恐常人<lb/>
<pb n="KR2a0022_WYG_032-13a"/>
有投杼之疑所以益明之耳凡受人委任當如此也論<lb/>
平江陵功進爵爲公六官建授禮部中大夫出爲蔡州<lb/>
刺史歴柘州硤州所在皆有徳化人吏稱之轉荆州總<lb/>
管府長史入爲吏部中大夫歴御正納言中大夫曾未<lb/>
十旬遂遷四職搢紳以爲榮久之除司宗中大夫兼内<lb/>
史尋卒于位贈小宗伯諡曰方瑾性方重有風格退朝<lb/>
休暇恒著衣冠以對妻子遇迅雷烈風雖閑夜宴寢必<lb/>
起冠帶端笏危坐又好施與家無餘財所得祿賜常散<lb/>
<pb n="KR2a0022_WYG_032-13b"/>
之宗族其尤貧者又割膏腴田宇以賑之所留遺子孫<lb/>
者並墝埆之地朝野以此稱之撰新儀十篇所著賦頌<lb/>
碑誄二十餘萬言孫大智嗣瑾次子令則性好篇章兼<lb/>
解音律文多輕豔爲時人所傳天和中以齊馭下大夫<lb/>
使於陳大象中官至樂部下大夫仕隋位太子左庶子<lb/>
皇太子勇廢被誅<lb/>
　<lb/>
　周書卷三十二<lb/>
</p>
<p>
</p>
  </div>
</body>
</text>
</TEI>
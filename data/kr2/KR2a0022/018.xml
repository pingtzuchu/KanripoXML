<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十八</head> <lb/>
    <p>
<pb n="KR2a0022_WYG_018-1a"/>
欽定四庫全書<lb/>
　周書卷十八<lb/>
　　唐　令　狐　德　棻　等　撰<lb/>
　列𫝊第十<lb/>
　　王羆<hi>子慶遠</hi>　<hi>孫述</hi>
　　王思政<lb/>
王羆字熊羆京兆霸城人漢河南尹王遵之後世為州<lb/>
郡著姓羆剛直木彊處物平當州郡敬憚之魏太和中<lb/>
<pb n="KR2a0022_WYG_018-1b"/>
除殿中将軍先是南岐東益氐羌反叛王師戰不利乃<lb/>
令羆領羽林五千鎮梁州討平諸賊還授右将軍西河<lb/>
内史辭不拜時人謂之曰西河大邦俸禄殷厚何為致<lb/>
辭羆曰京洛材木盡出西河朝貴營第宅者皆有求假<lb/>
如其私辦即力所不堪若科發民間又違法憲以此辭<lb/>
耳梁将曹義宗圍荆州勑羆與别将裴衍率兵赴救遂<lb/>
與梁人戰大破之于時諸方鼎沸所在凋殘荆州新經<lb/>
宼難尤藉慰撫以羆為荆州刺史進號撫軍将軍梁復<lb/>
<pb n="KR2a0022_WYG_018-2a"/>
遣曹義宗衆數萬圍荆州堰水灌城不沒者數板時既<lb/>
内外多虞未遑救援乃遺羆鐵劵云城全當授本州刺<lb/>
史城中糧盡羆煮粥與将士均分而食之每出戰嘗不<lb/>
擐甲胄大呼曰荆州城孝文皇帝所置天若不祐國家<lb/>
使賊箭中王羆不爾王羆須破賊屢經戰陣亦不被傷<lb/>
彌歴三年義宗方退進封霸城縣公尋遷車騎大将軍<lb/>
涇州刺史未及之部屬太祖徴兵為勤王之舉請前驅<lb/>
効命遂為大都督鎮華州魏孝武西遷拜驃騎大将軍<lb/>
<pb n="KR2a0022_WYG_018-2b"/>
加侍中開府嘗修州城未畢梯在外齊神武遣韓軌司<lb/>
馬子如從河東宵濟襲羆羆不之覺比曉軌衆已乘梯<lb/>
入城羆尚卧未起聞閤外洶洶有聲便袒身露髻徒跣<lb/>
持一白挺大呼而出敵見之驚逐至東門左右稍集合<lb/>
戰破之軌衆遂投城遁走時闗中大饑徴税民間榖食<lb/>
以供軍費或隠匿者令遞相告多被篣棰以是人有逃<lb/>
散唯羆信著於人莫有隠者得粟不少諸州而無怨讟<lb/>
沙苑之役齊神武士馬甚盛太祖以華州衝要遣使勞<lb/>
<pb n="KR2a0022_WYG_018-3a"/>
羆令加守備羆語使人曰老羆當道臥貆子安得過太<lb/>
祖聞而壯之及齊神武至城下謂羆曰何不早降羆乃<lb/>
大呼曰此城是王羆冡生死在此欲死者来齊神武遂<lb/>
不敢攻時茹茹渡河南宼候騎已至豳州朝廷慮其深<lb/>
入乃徴發士馬屯守京城塹諸街巷以備侵軼左僕射<lb/>
周惠達召羆議之羆不應命謂其使曰若茹茹至渭北<lb/>
者王羆率鄉里自破之不煩國家兵馬何為天子城中<lb/>
遂作如此驚動由周家小兒恇怯致此羆輕侮權勢守<lb/>
<pb n="KR2a0022_WYG_018-3b"/>
正不回皆此類也未㡬還鎮河東羆性儉率不事邉幅<lb/>
嘗有臺使羆為其設食使乃裂其薄餅縁羆曰耕種收<lb/>
穫其功已深舂爨造成用力不少乃爾選擇當是未饑<lb/>
命左右撤去之使者愕然大慙又有客與羆食𤓰侵膚<lb/>
稍厚羆意嫌之及𤓰皮落地乃引手就地取而食之客<lb/>
甚有愧色性又嚴急嘗有吏挟私陳事者羆不暇命捶<lb/>
扑乃手自取鞾履持以撃之毎至享㑹親自秤量酒肉<lb/>
分給将士時人尚其均平嗤其鄙碎大統七年卒於鎮<lb/>
<pb n="KR2a0022_WYG_018-4a"/>
贈太尉<lb/>
子慶遠弱冠以功臣子拜直閤將軍先羆卒孫述嗣<lb/>
述字長述少聰敏有識度年八歳太祖見而竒之曰王<lb/>
公有此孫足為不朽即以為鎮逺將軍拜太子舍人以<lb/>
祖憂去職述幼喪父為羆所鞠養及居喪深合禮度于<lb/>
時東西交争金革方始羣官遭喪者卒哭之後皆起令<lb/>
視事述請終禮制辭理懇切太祖令中使就視知其哀<lb/>
毁乃特許之喪畢襲爵扶風郡公累遷上大将軍<lb/>
<pb n="KR2a0022_WYG_018-4b"/>
王思政字思政太原祁人容貎魁偉有籌䇿魏正光中<lb/>
解褐員外散騎侍郎屬万俟醜奴宿勒明達等擾亂闗<lb/>
右北海王顥率兵討之啓思政隨軍軍事所有謀議竝<lb/>
與之參詳時魏孝武在藩素聞其名顥軍還乃引為賔<lb/>
客遇之甚厚及登大位委以心膂遷安東将軍預定策<lb/>
功封祁縣侯俄而齊神武濳有異圗帝以思政可任大<lb/>
事拜中軍大将軍大都督總宿衞兵思政乃言於帝曰<lb/>
高歡之心行路所共知矣洛陽四靣受敵非用武之地<lb/>
<pb n="KR2a0022_WYG_018-5a"/>
闗中有崤函之固一人可禦萬夫且士馬精彊糧儲委<lb/>
積進可以討除逆命退可以保據關河宇文夏州紏合<lb/>
同盟願立功効若聞車駕西幸必當奔走奉迎藉天府<lb/>
之資因已成之業一二年間習戰陣勸耕桑修舊京何<lb/>
慮不克帝深然之及齊神武兵至河北帝乃西遷進爵<lb/>
太原郡公大統之後思政雖被任委自以非相府之舊<lb/>
毎不自安太祖曽在同州與羣公宴集出錦罽及雜綾<lb/>
絹數段命諸将樗蒱取之物既盡太祖又解所服金帶<lb/>
<pb n="KR2a0022_WYG_018-5b"/>
令諸人遍擲曰先得盧者即與之羣公将遍莫有得者<lb/>
次至思政乃歛容跪而自誓曰王思政羇旅歸朝䝉<lb/>
宰相國士之遇方願盡心効命上報知己若此誠有實<lb/>
令宰相賜知者願擲即為盧若内懐不盡神靈亦當明<lb/>
之使不作也便當殺身以謝所奉辭氣慷慨一坐盡驚<lb/>
即㧞所佩刀横於膝上攬樗蒱拊髀擲之比太祖止之<lb/>
已擲為盧矣徐乃拜而受自此之後太祖期寄更深轉<lb/>
驃騎將軍令募精兵從獨孤信取洛陽仍共信鎮之及<lb/>
<pb n="KR2a0022_WYG_018-6a"/>
河橋之戰思政下馬用長矟左右横撃一撃踏數人時<lb/>
陷陣既深從者死盡思政被重創悶絶㑹日暮敵将收<lb/>
軍思政久經軍旅每戰唯著破弊甲敵人疑非将帥故<lb/>
免有帳下督雷五安於戰處哭求思政㑹其已蘓遂相<lb/>
得乃割衣裹創扶思政上馬夜久方得還仍鎮𢎞農思<lb/>
政以玉壁地在險要請築城即自營度移鎮之遷并州<lb/>
刺史仍鎮玉壁八年東魏來寇思政守禦有備敵人書<lb/>
夜攻圍卒不能克乃收軍還以全城功受驃騎大将軍<lb/>
<pb n="KR2a0022_WYG_018-6b"/>
復命思政鎮𢎞農於是修城郭起樓櫓營田農積芻秣<lb/>
凡可以守禦者皆具焉𢎞農之有備自思政始也十二<lb/>
年加特進荆州刺史州境卑濕城壍多壊思政方命都<lb/>
督藺小歡督工匠繕治之掘得黄金三十斤夜中宻送<lb/>
之至旦思政召佐吏以金示之曰人臣不宜有私悉封<lb/>
金送上太祖嘉之賜錢二十萬思政之去玉壁也太祖<lb/>
命舉代已者思政乃進所部都督韋孝寛其後東魏來<lb/>
宼孝寛卒能全城時論稱其知人十三年侯景叛東魏<lb/>
<pb n="KR2a0022_WYG_018-7a"/>
擁兵梁鄭為東魏所攻景乃請援乞師當時未即應接<lb/>
思政以為若不因機進取後悔無及即率荆州歩騎萬<lb/>
餘從魯闗向陽翟思政入守潁川景引兵向豫州外稱<lb/>
畧地乃宻遣送𣢾於梁思政分布諸軍據景七州十二<lb/>
鎮太祖乃以所授景使持節太傅大将軍兼中書令河<lb/>
南大行臺河南諸軍事囘授思政思政竝讓不受頻使<lb/>
敦喻唯受河南諸軍事東魏太尉高嶽行臺慕容紹宗<lb/>
儀同劉豐生等率歩騎十萬來攻潁川城内臥鼓偃旗<lb/>
<pb n="KR2a0022_WYG_018-7b"/>
若無人者嶽恃其衆謂一戰可屠乃四面鼓噪而上思<lb/>
政選城中驍勇開門出突嶽衆不敢當引軍亂退嶽知<lb/>
不可卒攻乃多修營壘又隨地勢高處築土山以臨城<lb/>
中飛梯火車晝夜攻之思政亦作火䂎因迅風便投之<lb/>
土山又以火箭射之燒其攻具仍募勇士縋而出戰嶽<lb/>
衆披靡其守土山人亦棄山而走齊文襄更益嶽兵堰<lb/>
洧水以灌城城中水泉涌溢不可防止懸釡而炊糧力<lb/>
俱竭慕容紹宗劉豐生及其将慕容永珍共乘樓船以<lb/>
<pb n="KR2a0022_WYG_018-8a"/>
望城内令善射者俯射城中俄而大風暴起船乃飄至<lb/>
城下城上人以長鈎牽船弓弩亂𤼵紹宗窮急投水而<lb/>
死豐生浮向土山復中矢而斃生擒永珍思政謂之曰<lb/>
僕之破亡在於晷漏誠知殺卿無益然人臣之節守之<lb/>
以死乃流涕斬之并收紹宗等尸以禮埋瘞齊文襄聞<lb/>
之乃率歩騎十一萬來攻自至堰下督勵士卒水壯城<lb/>
北靣遂崩水便滿溢無措足之地思政知事不濟率左<lb/>
右據土山謂之曰吾受國重任本望平難立功精誠無<lb/>
<pb n="KR2a0022_WYG_018-8b"/>
感遂辱王命今力屈道窮計無所出唯當効死以謝朝<lb/>
恩因仰天大哭左右皆號慟思政西向再拜便欲自刎<lb/>
先是齊文襄告城中人曰有能生致王大将軍者封侯<lb/>
重賞若大将軍身有損傷親近左右皆從大戮都督駱<lb/>
訓謂思政曰公常語訓等但将我頭降非但得富貴亦<lb/>
是活一城人今高相既有此言公豈不哀城中士卒也<lb/>
固共止之不得引决齊文襄遣其常侍趙彦深就土山<lb/>
執手申意引見文襄辭氣慷慨無撓屈之容文襄以其<lb/>
<pb n="KR2a0022_WYG_018-9a"/>
忠於所事禮遇甚厚思政初入潁川士卒八千人城既<lb/>
無外援亦無叛者思政常以勤王為務不營資産嘗被<lb/>
賜園地思政出征後家人種桑果及還見而怒曰匈奴<lb/>
未滅去病辭家況大賊未平何事産業命左右拔而棄<lb/>
之故身陷之後家無畜積及齊受禪以為都官尚書子<lb/>
秉<lb/>
史臣曰王羆剛峭有餘𢎞雅未足情安儉率志在公平<lb/>
既而奮節危城抗辭勍敵梁人為之退舍高氏不敢加<lb/>
<pb n="KR2a0022_WYG_018-9b"/>
兵以此見稱信非虗述不隕門風亦足稱也王思政驅<lb/>
馳有事之秋慷慨功名之際及乎䇿名霸府作鎮潁川<lb/>
設縈帶之險修守禦之術以一城之衆抗傾國之師率<lb/>
疲乏之兵當勁勇之卒猶能亟摧大敵屢建竒功忠節<lb/>
冠於本朝義聲動於隣聼雖運窮事蹙城陷身囚壯志<lb/>
高風亦足奮於百世矣<lb/>
　<lb/>
　周書卷十八<lb/>
<pb n="KR2a0022_WYG_018-10a"/>
　周書卷十八考證<lb/>
王羆𫝊乃令羆領羽林五千鎭梁州○北史作乃拜羆<lb/>
　冠軍將軍鎭梁州<lb/>
持一白挺大呼而出○北史此句下即載老羆當道臥<lb/>
　貉子那得過二語下方載敵見驚退逐至東門文帝<lb/>
　聞而壯之與此不同又通鑑從周書不從北史北史<lb/>
　以兩事合為一事訛也<lb/>
貆子安得過○貆北史通鑑俱作貉胡三省通鑑注云<lb/>
<pb n="KR2a0022_WYG_018-10b"/>
　貉子曰貆<hi>臣文淳</hi>按貉子曰貆貆未可以言貉也<lb/>
齊神武遂不敢攻○此句下北史有後移鎭河東語本<lb/>
　𫝊失載<hi>臣文淳</hi>按下有未㡬還鎭河東句其為遺脱<lb/>
　無疑王羆一𫝊以北史較之脱訛甚多但無善本可<lb/>
　考姑存其舊<lb/>
子慶遠○不當另自為傳當依北史叙於羆傳之末<lb/>
王思政𫝊太原祁人○北史此句下有漢司徒允之後<lb/>
　也七字<lb/>
<pb n="KR2a0022_WYG_018-11a"/>
子秉○北史作子康<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十八考證<lb/>
</p>
<p>
</p>
  </div>
</body>
</text>
</TEI>
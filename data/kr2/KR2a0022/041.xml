<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四十一</head> <lb/>
    <p>
<pb n="KR2a0022_WYG_041-1a"/>
欽定四庫全書<lb/>
　周書卷四十一<lb/>
　　唐　令　狐　德　棻　等　撰<lb/>
　列傳第三十三<lb/>
　　王襃<lb/>
　　庾信<lb/>
王襃字子淵琅邪臨沂人也曾祖儉齊侍中太尉南昌<lb/>
文憲公祖騫梁侍中金紫光禄大夫南昌安侯父規梁<lb/>
<pb n="KR2a0022_WYG_041-1b"/>
侍中左民尚書南昌章侯竝有重名於江左襃識量淵<lb/>
通志懷沉靜美風儀善談笑博覽史傳尤工屬文梁國<lb/>
子祭酒蕭子雲襃之姑夫也特善草隸襃少以姻戚去<lb/>
來其家遂相模範俄而名亞子雲竝見重於世梁武帝<lb/>
喜其才藝遂以弟鄱陽王恢之女妻之起家祕書郎轉<lb/>
太子舎人襲爵南昌縣侯稍遷祕書丞宣成王大器簡<lb/>
文帝之冢嫡即襃之姑子也于時盛選僚佐乃以襃為<lb/>
文學尋遷安成郡守及侯景渡江建業擾亂襃輯寧所<lb/>
<pb n="KR2a0022_WYG_041-2a"/>
部見稱於時梁元帝承制轉智武將軍南平内史及嗣<lb/>
位於江陵欲待襃以不次之位襃時猶在郡敕王僧辯<lb/>
以禮發遣襃乃將家西上元帝與襃有舊相得甚歡拜<lb/>
侍中累遷吏部尚書左僕射襃既世胄名家文學優贍<lb/>
當時咸相推挹故旬月之間位升端右寵遇日隆而襃<lb/>
愈自謙虛不以位地矜人時論稱之初元帝平侯景及<lb/>
擒武陵王紀之後以建業彫殘方須修復江陵殷盛便<lb/>
欲安之又其故府臣僚皆楚人也竝願即都荆郢嘗召<lb/>
<pb n="KR2a0022_WYG_041-2b"/>
羣臣議之領軍將軍胡僧祐吏部尚書宗懍太府卿黃<lb/>
羅漢御史中丞劉㲄等曰建業雖是舊都王氣已盡且<lb/>
與北㓂隣接止隔一江若有不虞悔無及矣臣等又嘗<lb/>
聞之荆南之地有天子氣今陛下龍飛纘業其應斯乎<lb/>
天時人事徵祥如此臣等所見遷徙非宜元帝深以為<lb/>
然時襃及尚書周𢎞正咸侍座乃顧謂襃等曰卿意以<lb/>
為何如襃性謹慎知元帝多猜忌弗敢公言其非當時<lb/>
唯唯而已後因清閒密諫言辭甚切元帝頗納之然其<lb/>
<pb n="KR2a0022_WYG_041-3a"/>
意好荆楚已從僧祐等䇿明日乃於衆中謂襃曰卿昨<lb/>
日勸還建業不為無理襃以宣室之言豈宜顯之於衆<lb/>
知其計之不用也於是止不復言及大軍征江陵元帝<lb/>
授襃都督城西諸軍事襃本以文雅見知一旦委以總<lb/>
戎深自勉勵盡忠勤之節被圍之後上下猜懼元帝唯<lb/>
於襃深相委信朱買臣率衆出宣陽之西門與王師戰<lb/>
買臣大敗襃督進不能禁乃貶為䕶軍將軍王師攻其<lb/>
外柵城陷襃從元帝入子城猶欲固守俄而元帝出降<lb/>
<pb n="KR2a0022_WYG_041-3b"/>
襃遂與衆俱出見柱國于謹謹甚禮之襃曾作燕歌行<lb/>
妙盡闗塞寒苦之状元帝及諸文士竝和之而競為淒<lb/>
切之詞至此方驗焉襃與王克劉㲄宗懍殷不害等數<lb/>
十人俱至長安太祖喜曰昔平吳之利二陸而已今定<lb/>
楚之功羣賢畢至可謂過之矣又謂襃及王克曰吾即<lb/>
王氏甥也卿等竝吾之舅氏當以親戚為情勿以去鄉<lb/>
介意於是授襃及克殷不害等車騎大將軍儀同三司<lb/>
常從容上席資餼甚厚襃等亦竝荷恩眄忘其羈旅焉<lb/>
<pb n="KR2a0022_WYG_041-4a"/>
孝閔帝踐阼封石泉縣子邑三百户世宗即位篤好文<lb/>
學時襃與庾信才名最高特加親待帝每遊宴命襃等<lb/>
賦詩談論常在左右尋加開府儀同三司保定中除内<lb/>
史中大夫高祖作象經令襃注之引據該洽甚見稱賞<lb/>
襃有器局雅識治體既累世在江東為宰輔高祖亦以<lb/>
此重之建德以後頗參朝議凡大詔冊皆令襃具草東<lb/>
宮既建授太子少保遷小司空仍掌綸誥乗輿行幸襃<lb/>
常侍從初襃與梁處士汝南周𢎞讓相善及𢎞讓兄𢎞<lb/>
<pb n="KR2a0022_WYG_041-4b"/>
正自陳來聘高祖許襃等通親知音問襃贈𢎞讓詩幷<lb/>
致書曰嗣宗窮途楊朱歧路征蓬長逝流水不歸舒慘<lb/>
殊方炎凉異節木皮春厚桂樹冬榮想攝衛惟宜動靜<lb/>
多豫賢兄入闗敬承款曲猶依杜陵之水尚保池陽之<lb/>
田鏟迹幽蹊銷聲穹谷何期愉樂幸甚幸甚弟昔因多<lb/>
疾亟覽九仙之方晚渉世途常懷五嶽之舉同夫闗令<lb/>
物色異人譬彼客卿服膺高士上經說道屢聽𤣥牝之<lb/>
談中藥飬神每稟丹沙之說頃年事遒盡容髪衰謝芸<lb/>
<pb n="KR2a0022_WYG_041-5a"/>
其黃矣零落無時還念生涯繁憂總集視隂愒日猶趙<lb/>
孟之徂年負杖行吟同劉琨之積慘河陽北臨空思鞏<lb/>
縣霸陵南望還見長安所冀書生之魂來依舊壤射聲<lb/>
之鬼無恨他鄉白雲在天長離别矣會見之期邈無日<lb/>
矣援筆攬紙龍鍾横集𢎞讓復書曰甚矣悲哉此之為<lb/>
别也雲飛泥沉金鑠蘭滅玉音不嗣瑤華莫因家兄至<lb/>
自鎬京致書於穹谷故人之跡有如對面開題申紙流<lb/>
臉沾膝江南燠熱橘柚冬青渭北沍寒楊榆晚葉土風<lb/>
<pb n="KR2a0022_WYG_041-5b"/>
氣候各集所安餐衞適時寢興多福甚善甚善與弟分<lb/>
袂西陜言反東區雖保周陵還依蔣徑三姜離析二仲<lb/>
不歸麋鹿為曹更多悲緒丹經在握貧病莫諧芝术可<lb/>
求恒為採掇昔吾壮日及弟富年俱値邕熙竝歡衡泌<lb/>
南風雅操清商妙曲絃琴促坐無乏名晨玉瀝金華冀<lb/>
獲難老不虞一旦翻覆波欄吾已愒隂弟非茂齒禽尚<lb/>
之契各在天涯永念生平難為胷臆且當視隂數箭排<lb/>
愁破涕人生樂耳憂戚何為豈能遽悲次房遊魂不反<lb/>
<pb n="KR2a0022_WYG_041-6a"/>
逺<hi>缺二字</hi>產骸柩無託但願愛玉體珍金箱保期頤享黃<lb/>
髮猶冀蒼膺頳鯉時傳尺素清風朗月俱寄相思子淵<lb/>
子淵長為别矣握管操觚聲淚俱咽尋出為宣州刺史<lb/>
卒於位時年六十四子鼒嗣<lb/>
庾信字子山南陽新野人也祖易齊徵士父肩吾梁散<lb/>
騎常侍中書令信幼而俊邁聰敏絶倫愽覽羣書尤善<lb/>
春秋左氏傳身長八尺腰帶十圍容止頽然有過人者<lb/>
起家湘東國常侍轉安南府參軍時肩吾為梁太子中<lb/>
<pb n="KR2a0022_WYG_041-6b"/>
庶子掌管記東海徐摛為左衞率摛子陵及信竝為抄<lb/>
撰學士父子在東宫出入禁闥恩禮莫與比隆既有盛<lb/>
才文竝綺豔故世號為徐庾體焉當時後進競相模範<lb/>
每有一文京都莫不傳誦累遷尚書度支郎中通直正<lb/>
員郎出為郢州别駕尋兼通直散騎常侍聘于東魏文<lb/>
章辭令盛為鄴下所稱還為東宮學士領建康令侯景<lb/>
作亂梁簡文帝命信率宮中文武千餘人營於朱雀航<lb/>
及景至信以衆先退臺城陷後信奔於江陵梁元帝承<lb/>
<pb n="KR2a0022_WYG_041-7a"/>
制除御史中丞及即位轉右衞將軍封武康縣侯加散<lb/>
騎常侍來聘于我屬大軍南討遂留長安江陵平拜使<lb/>
持節撫軍將軍右金紫光禄大夫大都督尋進車騎大<lb/>
將軍儀同三司孝閔帝踐阼封臨清縣子邑五百户除<lb/>
司水下大夫出為𢎞農郡守遷驃騎大將軍開府儀同<lb/>
三司司憲中大夫進爵義城縣侯俄拜洛州刺史信多<lb/>
識舊章為政簡靜吏民安之時陳氏與朝廷通好南北<lb/>
流寓之士各許還其舊國陳氏乃請王襃及信等十數<lb/>
<pb n="KR2a0022_WYG_041-7b"/>
人高祖唯放王克殷不害等信及襃竝留而不遣尋徵<lb/>
為司宗中大夫世宗高祖竝雅好文學信特蒙恩禮至<lb/>
於趙滕諸王周旋款至有若布衣之交羣公碑誌多相<lb/>
請託唯王襃頗與信相埓自餘文人莫有逮者信雖位<lb/>
望通顯常有鄉關之思乃作哀江南賦以致其意云其<lb/>
辭曰粤以戊辰之年建亥之月大盗移國金陵瓦解余<lb/>
乃竄身荒谷公私塗炭華陽奔命有去無歸中興道消<lb/>
窮於甲戌三日哭於都亭三年囚於别館天道周星物<lb/>
<pb n="KR2a0022_WYG_041-8a"/>
極不反傅夑之但悲身世無所求生袁安之每念王室<lb/>
自然流涕昔桓君山之志事杜元凱之生平竝有著書<lb/>
咸能自序潘岳之文彩始述家風陸機之詞賦多陳世<lb/>
德信年始二毛即逄喪亂藐是流離至于暮齒燕謌逺<lb/>
别悲不自勝楚老相逢泣將何及畏南山之雨忽踐秦<lb/>
庭讓東海之濵遂飡周粟下亭漂泊臯橋羈旅楚歌非<lb/>
取樂之方魯酒無忘憂之用追為此賦聊以記言不無<lb/>
危苦之辭唯以悲哀為主日暮途逺人間何世將軍一<lb/>
<pb n="KR2a0022_WYG_041-8b"/>
去大樹飄零壮士不還寒風蕭瑟荆璧睨柱受連城而<lb/>
見欺載書橫階捧珠盤而不定鍾儀君子入就南冠之<lb/>
囚季孫行人留守西河之館申包胥之頓地碎之以首<lb/>
蔡威公之淚盡加之以血釣臺移柳非玉闗之可望華<lb/>
亭唳鶴豈河橋之可聞孫䇿以天下為三分衆裁一旅<lb/>
項羽用江東之子弟人唯八千遂乃分裂山河宰割天<lb/>
下豈有百萬義師一朝卷甲芟夷斬伐如草木焉江淮<lb/>
無涯岸之阻亭壁無藩籬之固頭㑹箕歛者合從締交<lb/>
<pb n="KR2a0022_WYG_041-9a"/>
鉏耰棘矜者因利乗便將非江表王氣應終三百年乎<lb/>
是知幷吞六合不免軹道之災混一車書無救平陽之<lb/>
禍嗚呼山嶽崩頽既履危亡之運春秋迭代必有去故<lb/>
之悲天意人事可以悽愴傷心者矣况復舟檝路窮星<lb/>
漢非乗槎可上風颷道阻蓬萊無可到之期窮者欲逹<lb/>
其言勞者須歌其事陸士衡聞而撫掌是所甘心張平<lb/>
子見而陋之固其宜矣我之掌庾承周以世功而為族<lb/>
經邦佐漢用論道而當官稟嵩華之玉石潤河洛之波<lb/>
<pb n="KR2a0022_WYG_041-9b"/>
瀾居負洛而重世邑臨河而晏安逮永嘉之艱虞始中<lb/>
原之乏主民枕倚於墻壁路交橫於豺虎值五馬之南<lb/>
奔逢三星之東聚彼凌江而建國此播遷於吾祖分南<lb/>
陽而賜田裂東嶽而胙土誅茅宋玉之宅穿徑臨江之<lb/>
府水木交運山川崩竭家有直道人多全節訓子見於<lb/>
純深事君彰於義烈新野有生祠之廟河南有胡書之<lb/>
碣况乃少微真人天山逸民階庭空谷門巷蒲輪移談<lb/>
講樹就簡書筠降生世德載誕貞臣文詞高於甲觀模<lb/>
<pb n="KR2a0022_WYG_041-10a"/>
楷盛於漳濱嗟有道而無鳯歎非時而有麟既姦回之<lb/>
奰匿終不悅於仁人王子洛濱之歲蘭成射策之年始<lb/>
含香於建禮仍矯翼於崇賢游洊雷之講肆齒明離之<lb/>
胄筵既傾蠡而酌海遂側管以窺天方塘水白釣渚池<lb/>
圓侍戎韜於武帳聽雅曲於文絃乃解懸而通籍遂崇<lb/>
文而㑹武居笠轂而掌兵出蘭池而典午論兵於江漢<lb/>
之君拭圭於西河之主于時朝野歡娛池臺鐘鼔里為<lb/>
冠蓋門成鄒魯連茂苑於海陵跨橫塘於江浦東門則<lb/>
<pb n="KR2a0022_WYG_041-10b"/>
鞭石成橋南極則鑄銅為柱樹則園植萬株竹則家封<lb/>
千户西賮浮玉南琛没羽吳歈越吟荆豔楚舞草木之<lb/>
藉春陽魚龍之得風雨五十年中江表無事王歙為和<lb/>
親之侯班超為定遠之使馬武無預於兵甲馮唐不論<lb/>
於將帥豈知山嶽闇然江湖潛沸漁陽有閭左戍卒離<lb/>
石有將兵都尉天子方刪詩書定禮樂設重雲之講開<lb/>
士林之學談劫燼之灰飛辯常星之夜落地平魚齒城<lb/>
危獸角臥刁斗於榮陽絆龍媒於平樂宰衡以干戈為<lb/>
<pb n="KR2a0022_WYG_041-11a"/>
兒戲縉紳以清談為廟略乗漬水而膠船馭奔駒以朽<lb/>
索小人則將及水火君子則方成猨鶴弊箄不能救鹽<lb/>
池之鹹阿膠不能止黃河之濁既而魴魚頳尾四郊多<lb/>
壘殿狎江鷗宮鳴野雉湛盧去國艅皇失水見被髮於<lb/>
伊川知其時為戎矣彼姦逆之熾盛久遊魂而放命大<lb/>
則有鯨有鯢小則為梟為獍負其牛羊之力凶其水草<lb/>
之性非玉燭之能調豈璿璣之可正値天下之無為尚<lb/>
有欲於羈縻飲其琉璃之酒賞其虎豹之皮見胡桐於<lb/>
<pb n="KR2a0022_WYG_041-11b"/>
大夏識鳥卯於條支豺牙密厲虺毒潛吹輕九鼎而欲<lb/>
問聞三川而遂窺始則王子召戎姦臣介胄既官政而<lb/>
離逷遂師言而泄漏望廷尉之逋囚反淮南之窮宼飛<lb/>
狄泉之蒼鳥起橫江之困獸地則石鼓鳴山天則金精<lb/>
動宿北闕龍吟東陵麟鬭爾乃桀黠構扇憑陵畿甸擁<lb/>
狼望於黃圖填盧山於赤縣青袍如草白馬如練天子<lb/>
履端廢朝單于長圍高宴兩觀當戟千門受箭白虹貫<lb/>
日蒼鷹擊殿競遭夏臺之禍遂視堯城之變官守無奔<lb/>
<pb n="KR2a0022_WYG_041-12a"/>
問之人干戚非平戎之戰陶侃則空裝米船顧榮則虛<lb/>
摇羽扇將軍死綏路絶重圍烽隨星落書逐鳶飛遂乃<lb/>
韓分趙裂鼓卧旗折失羣班馬迷輪亂轍猛士嬰城謀<lb/>
臣卷舌昆陽之戰象走林常山之陣虵奔穴五郡則兄<lb/>
弟相悲三州則父子離别護軍慷慨忠能死節三世為<lb/>
將終於此滅濟陽忠壮身參末將兄弟三人義聲俱唱<lb/>
主辱臣死名存身喪狄人歸元三軍悽愴尚書多算守<lb/>
備是長雲梯可拒地道能防有齊將之閉璧無燕帥之<lb/>
<pb n="KR2a0022_WYG_041-12b"/>
卧墻大事去矣人之云亡申子奮發勇氣咆勃實總元<lb/>
戎身先士卒胄落魚門兵填馬窟屢犯通中頻遭刮骨<lb/>
功業夭枉身名埋没或以隼翼鷃披虎威狐假霑漬鋒<lb/>
鏑脂膏原野兵弱虜強城孤氣寡聞鶴唳而虛驚聽胡<lb/>
笳而淚下據神亭而亡戟臨橫江而棄馬崩於鉅鹿之<lb/>
沙碎於長平之瓦於是桂林顛覆長洲麋鹿潰潰沸騰<lb/>
茫茫慘黷天地離阻人神怨酷晉鄭靡依魯衛不睦競<lb/>
動天闗爭回地軸探雀<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>而未飽待熊蹯而詎熟乃有<lb/>
<pb n="KR2a0022_WYG_041-13a"/>
車側郭門筋懸廟屋鬼同曹社之謀人有秦庭之哭余<lb/>
乃假刻璽於闗塞稱使者之詶對逢鄂坂之譏嫌値耏<lb/>
門之征税乗白馬而不前䇿青騾而轉礙吹落葉之扁<lb/>
舟飄長颿於上游彼鋸牙而勾爪又巡江而習流排青<lb/>
龍之戰艦鬭飛鷰之船樓張遼臨於赤壁王濬下於巴<lb/>
丘乍風驚而射火或箭重而回舟未辨聲於黃蓋已先<lb/>
沈於杜侯落㠶黃鶴之浦藏船鸚鵡之洲路已分於湘<lb/>
漢星猶看於斗牛若乃隂陵失路釣臺斜趣望赤㟁而<lb/>
<pb n="KR2a0022_WYG_041-13b"/>
霑衣艤烏江而不度雷池柵浦鵲陵焚戍旅舍無烟巢<lb/>
禽失樹謂荆衡之杞梓庶江漢之可恃淮海維揚三千<lb/>
餘里過漂渚而寄食託蘆中而度水届于七澤濵于十<lb/>
死嗟天保之未定見殷憂之方始本不逹於危行又無<lb/>
情於禄仕謬掌衛於中軍濫尸丞於御史信生世等於<lb/>
龍門辭親同於河洛奉立身之遺訓受成書之顧託昔<lb/>
三世而無慙今七葉而始落泣風雨於梁山惟枯魚之<lb/>
銜索入欹斜之小徑掩蓬藋之荒扉就汀洲之杜若待<lb/>
<pb n="KR2a0022_WYG_041-14a"/>
蘆葦之單衣于時西楚霸王劔及繁陽鏖兵金匱校戰<lb/>
玉堂蒼鷹赤雀鐡舳牙檣沈白馬而誓衆負黃龍而度<lb/>
湘海潮迎艦江萍送王戎車屯于石城戈船掩乎淮泗<lb/>
諸侯則鄭伯前驅盟主則荀罃暮至剖巢燻穴奔魑走<lb/>
魅埋長狄於駒門斬蚩尤於中冀然腹為燈飲頭為器<lb/>
直虹貫壘長星屬地昔之虎據龍盤加以黄旗紫氣莫<lb/>
不隨狐兎而窟穴與風塵而殄瘁西瞻博望北臨𤣥圃<lb/>
月榭風臺池平樹古倚弓於玉女<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>扉繫馬於鳳凰樓<lb/>
<pb n="KR2a0022_WYG_041-14b"/>
柱仁夀之鏡徒懸茂陵之書空聚若夫立德立言謨明<lb/>
寅亮聲超於繫表道高於河上既不遇於浮丘遂無言<lb/>
於師曠指愛子而託人知西陵而誰望非無北闕之兵<lb/>
猶有雲臺之仗司徒之表裏經綸狐偃之惟王實勤橫<lb/>
琱戈而對霸主執金鼓而問賊臣平吳之功壯於杜元<lb/>
凱王室是頼深於温太真始則地名全節终以山稱枉<lb/>
人南陽校書去之已逺上蔡逐獵知之何晚鎮北之負<lb/>
譽矜前風颷懍然水神遭箭山靈見鞭是以蟄熊傷馬<lb/>
<pb n="KR2a0022_WYG_041-15a"/>
浮蛟沒船才子幷命俱非百年中宗之夷凶靜亂大雪<lb/>
冤耻去代邸而承基遷唐郊而纂祀反舊章於司隸歸<lb/>
餘風於正始沉猜則方逞其欲藏疾則自矜於己天下<lb/>
之事沒焉諸侯之心搖矣既而齊交北絶秦患西起况<lb/>
背闗而懷楚異端委而開吳驅緑林之散卒拒驪山之<lb/>
叛徒營軍梁溠蒐乗巴渝問諸滛昏之鬼求諸厭劾之<lb/>
巫荆門遭廩延之戮夏首濫逵泉之誅蔑因親於敎愛<lb/>
忍和樂於彎弧慨無謀於肉食非所望於論都未深思<lb/>
<pb n="KR2a0022_WYG_041-15b"/>
於五難先自擅於二端登陽城而避險卧底柱而求安<lb/>
既言多於忌刻實志勇於刑殘但坐觀於時變本無情<lb/>
於急難地惟黑子城猶彈丸其怨則黷其盟則寒豈冤<lb/>
禽之能塞海非愚叟之可移山況以沴氣朝浮妖精夜<lb/>
殞赤鳥則三朝夾日蒼雲則七重圍軫亡吳之歲既窮<lb/>
入郢之年斯盡周含鄭怒楚結秦冤有南風之不競値<lb/>
西隣之責言俄而梯衝亂舞冀馬雲屯棧秦車於暢轂<lb/>
沓漢鼓於雷門下陳倉而連弩度臨晉而橫船雖復楚<lb/>
<pb n="KR2a0022_WYG_041-16a"/>
有七澤人稱三户箭不麗於六麋雷無驚於九虎辭洞<lb/>
庭兮落木去涔陽兮極浦熾火兮焚旗貞風兮害蠱乃<lb/>
使玉軸揚灰龍文斫柱下江餘城長林故營徒思箝馬<lb/>
之秣未見燒牛之兵章曼支以轂走宮之奇以族行河<lb/>
無氷而馬度闗未曉而雞鳴忠臣解骨君子吞聲章華<lb/>
望祭之所雲夢偽逰之地荒谷縊於莫敖冶父囚乎羣<lb/>
帥硎穽摺拉鷹鸇批㩌冤霜夏零憤泉秋沸城崩把婦<lb/>
之哭竹染湘妃之淚水毒秦涇山高趙陘十里五里長<lb/>
<pb n="KR2a0022_WYG_041-16b"/>
亭短亭饑隨蟄䴏闇逐流螢秦中水黑闗上泥青于時<lb/>
瓦解氷泮風飛電散渾然千里淄澠一亂雪暗如沙氷<lb/>
橫似㟁逢赴洛之陸機見離家之王粲莫不聞隴水而<lb/>
掩泣向闗山而長歎況復君在交河妾在清波石望夫<lb/>
而逾逺山望子而逾多才人之憶代郡公主之去清河<lb/>
栩陽亭有離别之賦臨江王有愁思之歌别有飄颻武<lb/>
威羈旅金微班超生而望反温序死而思歸李陵之䨇<lb/>
鳬永去蘇武之一鴈空飛昔江陵之中否乃金陵之禍<lb/>
<pb n="KR2a0022_WYG_041-17a"/>
始雖借人之外力實蕭墻之内起撥亂之主忽焉中興<lb/>
之宗不祀伯兮叔兮同見戮於猶子荆山鵲飛而玉碎<lb/>
隨岸虵生而珠死鬼火亂於平林殤魂驚於新市梁故<lb/>
豐徙楚實秦亡不有所廢其何以昌有媯之後遂育于<lb/>
姜輸我神器居為讓王天地之大德曰生聖人之大寶<lb/>
曰位用無頼之子孫舉江東而全棄惜天下之一家遭<lb/>
東南之反氣以鶉首而賜秦天何為而此醉且夫天道<lb/>
回旋民生預焉余烈祖於西晉始流播於東川洎余身<lb/>
<pb n="KR2a0022_WYG_041-17b"/>
而七葉又遭時而北遷提挈老幼闗河累年死生契闊<lb/>
不可問天况復零落將盡靈光巋然日窮于紀歲將復<lb/>
始逼切危慮端憂暮齒踐長樂之神臯望宣平之貴里<lb/>
渭水貫於天門驪山回於地市幕府大將軍之愛客丞<lb/>
相平津侯之待士見鍾鼎於金張聞絃謌於許史豈知<lb/>
灞陵夜獵猶是故時將軍咸陽布衣非獨思歸王子大<lb/>
象初以疾去職卒隋文帝深悼之贈本官加荆淮二州<lb/>
刺史子立嗣<lb/>
<pb n="KR2a0022_WYG_041-18a"/>
史臣曰兩儀定位日月揚暉天文彰矣八卦以陳書契<lb/>
有作人文詳矣若乃墳索所紀莫得而云典謩以降遺<lb/>
風可述是以曲阜多才多藝鑒二代以正其本闕里性<lb/>
與天道修六經以維其末故能範圍天地綱紀人倫窮<lb/>
神知化稱首於千古經邦緯俗藏用於百代至矣哉斯<lb/>
固聖人之述作也逮乎兩周道喪七十義乖淹中稷下<lb/>
八儒三墨辯愽之論蜂起漆園黍谷名法兵農宏放之<lb/>
詞霧集雖雅誥奥義或未盡善考其所長蓋賢逹之源<lb/>
<pb n="KR2a0022_WYG_041-18b"/>
流也其後逐臣屈平作離騷以叙志宏才豔發有惻隱<lb/>
之美宋玉南國詞人追逸轡而亞其迹大儒荀況賦禮<lb/>
智以陳其情含章鬱起有諷論之義賈生洛陽才子繼<lb/>
清景而奮其暉竝陶鑄性靈組織風雅詞賦之作實為<lb/>
其冠自是著述滋繁體制匪一孝武之後雅尚斯文揚<lb/>
葩振藻者如林而二馬王楊為之傑東京之朝兹道愈<lb/>
扇咀徵含商者成市而班傅張蔡為之雄當塗受命尤<lb/>
好蟲篆金行勃興無替前烈曹王陳阮負宏衍之思挺<lb/>
<pb n="KR2a0022_WYG_041-19a"/>
棟幹於鄧林潘陸張左擅侈麗之才飾羽儀於鳳穴斯<lb/>
竝高視當世連衡孔門雖時運推移質文屢變譬猶六<lb/>
代竝凑易俗之用無爽九流競逐一致之理同歸歴選<lb/>
前英於兹為盛既而中州板蕩戎狄交侵僭偽相屬士<lb/>
民塗炭故文章黜焉其潛思於戰爭之間揮翰於鋒鏑<lb/>
之下亦往往而間出矣若乃魯徽杜廣徐光尹弼之儔<lb/>
知名於二趙宋諺封奕朱彤梁讜之屬見重於燕秦然<lb/>
皆迫於倉卒牽於戰爭競奏符檄則粲然可觀體物緣<lb/>
<pb n="KR2a0022_WYG_041-19b"/>
情則寂寥於世非其才有優劣時運然也至朔漠之地<lb/>
蕞爾夷俗胡義周之頌國都足稱宏麗區區河右而學<lb/>
者埒於中原劉延明之銘酒泉可謂清典子曰十室之<lb/>
邑必有忠信豈徒言哉洎乎有魏定鼎沙朔南包河淮<lb/>
西吞闗隴當時之士有許謙崔宏崔浩高允高閭游雅<lb/>
等先後之間聲實俱茂詞義典正有永嘉之遺烈焉及<lb/>
太和之辰雖復崇尚文雅方驂竝路多乖往轍渉海登<lb/>
山罕値良寶其後袁翻才稱澹雅常景思摽沉鬱彬彬<lb/>
<pb n="KR2a0022_WYG_041-20a"/>
焉蓋一時之俊秀也周氏創業運屬陵夷纂遺文於既<lb/>
喪聘奇士如弗及是以蘇亮蘇綽盧柔唐瑾元偉李昶<lb/>
之徒咸奮鱗翼自致青紫然綽建言務存質朴遂糠粃<lb/>
魏晉憲章虞夏雖屬詞有師古之美矯枉非適時之用<lb/>
故莫能常行焉既而革車電邁渚宮雲撤爾其荆衡把<lb/>
梓東南竹箭備器用於廟堂者衆矣唯王襃庾信奇才<lb/>
秀出牢籠於一代是時世宗雅詞雲委滕趙二王雕章<lb/>
間發咸築宮虛館有如布衣之交由是朝廷之人閭閻<lb/>
<pb n="KR2a0022_WYG_041-20b"/>
之士莫不忘味於遺韻眩精於末光猶丘陵之仰嵩岱<lb/>
川流之宗溟渤也然則子山之文發源於宋末盛行於<lb/>
梁季其體以淫放為本其詞以輕險為宗故能誇目侈<lb/>
於紅紫蕩心逾於鄭衞昔楊子雲有言詩人之賦麗以<lb/>
則詞人之賦麗以淫若以庾氏方之斯又詞賦之罪人<lb/>
也原夫文章之作本乎情性覃思則變化無方形言則<lb/>
條流遂廣雖詩賦與奏議異軫銘誄與書論殊塗而撮<lb/>
其指要舉其大抵莫若以氣為主以文傳意考其殿最<lb/>
<pb n="KR2a0022_WYG_041-21a"/>
定其區域摭六經百氏之英華探屈宋卿雲之祕奥其<lb/>
調也尚逺其旨也在深其理也貴當其辭也欲巧然後<lb/>
瑩金璧播芝蘭文質因其宜繁約適其變權衡輕重斟<lb/>
酌古今和而能壮麗而能典煥乎若五色之成章紛乎<lb/>
猶八音之繁㑹夫然則魏文所謂通才足以備體矣士<lb/>
衡所謂難能足以逮意矣<lb/>
　<lb/>
　<lb/>
<pb n="KR2a0022_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十一<lb/>
<pb n="KR2a0022_WYG_041-22a"/>
　周書卷四十一考證<lb/>
庾信傳過漂渚而寄食○日知録云漂渚當是溧渚之<lb/>
　訛張勃吳録曰子胥乞食處在丹陽溧陽縣金陵志<lb/>
　曰江上有渚曰瀨渚是也古溧瀨同字<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_041-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十一考證<lb/>
</p>
<p>
</p>
  </div>
</body>
</text>
</TEI>
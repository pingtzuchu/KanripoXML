<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十五</head> <lb/>
    <p>
<pb n="KR2a0022_WYG_015-1a"/>
欽定四庫全書<lb/>
　周書卷十五<lb/>
　　唐　令　狐　德　棻　等　撰<lb/>
　列傳第七<lb/>
　　寇洛<lb/>
　　李弼<hi>弟㯹</hi>
　　于謹<hi>子寔</hi>
寇洛上谷昌平人也累世為將吏父延壽和平中以良<lb/>
<pb n="KR2a0022_WYG_015-1b"/>
家子鎭武川因家焉洛性明辨不拘小節正光末以北<lb/>
邉賊起遂率鄉親避地於并肆因從爾朱榮征討及賀<lb/>
㧞岳西征洛與之鄉里乃募從入闗破赤水蜀以功拜<lb/>
中堅将軍屯騎校尉别将封臨邑縣男邑二百戸又從<lb/>
岳𫉬賊帥尉遲菩薩於渭水破侯伏侯元進於百里細<lb/>
川擒万俟醜奴於長坑洛每力戰並有功加龍驤将軍<lb/>
都督進爵安鄉縣子累遷征北将軍衛將軍於平涼以<lb/>
洛為右都督侯莫陳悦既害岳欲并其衆時初喪元帥<lb/>
<pb n="KR2a0022_WYG_015-2a"/>
軍中惶擾洛於諸將之中最為舊齒素為衆所信乃收<lb/>
集將士志在復讐共相紏合遂全衆而反既至原州衆<lb/>
咸推洛為盟主統岳之衆洛復自以非才乃固辭與趙<lb/>
貴等議迎太祖魏帝以洛有全師之功除武衞將軍太<lb/>
祖至平涼以洛為右大都督從討侯莫陳悦平之拜涇<lb/>
州刺史魏孝武西遷進爵臨邑縣伯邑五百戸尋進位<lb/>
驃騎大將軍儀同三司進爵為公増邑五百戸大統初<lb/>
魏文帝詔曰徃者侯莫陳悦遠同逆賊潛害故清水公<lb/>
<pb n="KR2a0022_WYG_015-2b"/>
岳志在兼并當時造次物情驚駭使持莭驃騎大將軍<lb/>
儀同三司前涇州刺史大都督臨邑縣開國公宼洛忠<lb/>
欵自心勲誠早立遂能紏合義軍以待大丞相見危授<lb/>
命推賢而奉此而不賞何以勸勵將来可加開府進爵<lb/>
京兆郡公封洛母宋氏為襄城郡君又轉領軍將軍三<lb/>
年出為華州刺史加侍中與獨孤信復洛陽移鎮𢎞農<lb/>
四年從太祖與東魏戰於河橋軍還洛率所部鎮東雍<lb/>
五年卒於鎮時年五十三贈使持節侍中都督雍華豳<lb/>
<pb n="KR2a0022_WYG_015-3a"/>
涇原三秦二岐十州諸軍事太尉尚書令驃騎大將軍<lb/>
雍州刺史諡曰武子和嗣世宗二年録勲舊以洛配享<lb/>
太祖廟庭賜和姓若口引氏改封松陽郡公後至開府<lb/>
儀同三司賔部中大夫洛弟紹位至上柱國北平郡公<lb/>
李弼字景和遼東襄平人也六世祖根慕容垂黄門侍<lb/>
郎祖貴醜平州刺史父永太中大夫贈涼州刺史弼少<lb/>
有大志膂力過人屬魏室䘮亂語所親曰丈夫生死㑹<lb/>
須履鋒刃平寇難安社稷以取功名安能碌碌依階資<lb/>
<pb n="KR2a0022_WYG_015-3b"/>
以求榮位乎魏永安元年爾朱天光辟為别将從天光<lb/>
西討破赤水蜀以功拜征虜将軍封石門縣伯邑五百<lb/>
戸又與賀拔岳討万俟醜奴万俟道洛王慶雲皆破之<lb/>
弼恒先鋒陷陣所向披靡賊咸畏之曰莫當李將軍前<lb/>
也天光赴洛弼因𨽻侯莫陳悦為大都督加通直散騎<lb/>
常侍太昌初受清水郡守恒州大中正尋除南秦州刺<lb/>
史隨悦征討屢有尅㨗及悦害賀拔岳軍停隴上太祖<lb/>
自平涼進軍討悦弼諫悦曰岳既無罪而公害之又不<lb/>
<pb n="KR2a0022_WYG_015-4a"/>
能撫納其衆使無所歸宇文夏州收而用之得其死力<lb/>
咸云為主将報讐其意固不小也今宜解兵謝之不然<lb/>
恐必受禍悦惶惑計無所出弼知悦必敗乃謂所親曰<lb/>
宇文夏州才略冠世德義可宗侯莫陳公智小謀大豈<lb/>
能自保吾等若不為計恐與之同至族滅㑹太祖軍至<lb/>
悦乃棄秦州南出㩀險以自固翌日弼密通使太祖許<lb/>
背悦来降夜弼乃勒所部云侯莫陳公欲還秦州汝等<lb/>
何不束裝弼妻悦之姨也特為悦所親委衆咸信之人<lb/>
<pb n="KR2a0022_WYG_015-4b"/>
情驚擾不可復定皆散走爭趣秦州弼乃先馳㩀城門<lb/>
以慰輯之遂擁衆以歸太祖悦由此遂敗太祖謂弼曰<lb/>
公與吾同心天下不足平也破悦得金寳奴婢悉以好<lb/>
者賜之仍令弼以本官鎮原州尋拜秦州刺史太祖率<lb/>
兵東下徴弼為大都督領右軍攻潼闗及㢠廻洛城剋之<lb/>
大統初進位儀同三司雍州刺史尋又進位驃騎大將<lb/>
軍開府儀同三司從平竇泰先鋒陷敵斬獲居多太祖<lb/>
以所乘騅馬及竇泰所著牟甲賜弼又從平𢎞農與齊<lb/>
<pb n="KR2a0022_WYG_015-5a"/>
神武戰於沙苑弼率軍居右而左軍為敵所乘弼呼其<lb/>
麾下六十騎身先士卒横截之賊遂為三因大破以功<lb/>
拜特進爵趙郡公増邑一千戸又與賀拔勝攻剋河東<lb/>
略定汾綘四年從太祖東討洛陽弼為前驅東魏將莫<lb/>
多婁貸文率衆數千奄至榖城弼倍道而前遣軍士鼓<lb/>
噪曵柴揚塵貸文以為大軍至遂遁走弼追躡之虜其<lb/>
衆斬貸文傳首大軍所翌日又從太祖與齊神武戰於<lb/>
河橋每入深陷陣身被七創遂為所𫉬圍守數重弼佯<lb/>
<pb n="KR2a0022_WYG_015-5b"/>
若創重殞絶於地守者稍懈弼睨其旁有馬因躍上西<lb/>
馳得免五年遷司空六年侯景㩀荆州弼與獨孤信禦<lb/>
之景乃退走九年從戰邙山轉太尉十三年侯景率河<lb/>
南六州来附東魏遣其將韓軌圍景於潁川太祖遣弼<lb/>
率軍援景諸将咸受弼節度弼至軌退王思政又進㩀<lb/>
潁川弼乃引還十四年北稽胡反弼討平之遷太保加<lb/>
柱國大將軍魏廢帝元年賜姓徒河氏太祖西廵令弼<lb/>
居守後事皆諮禀焉六官建拜太傅大司徒屬茹茹為<lb/>
<pb n="KR2a0022_WYG_015-6a"/>
突厥所逼舉國請降弼率前軍迎之給前後部羽葆鼔<lb/>
吹賜雜綵六千段及晉公護執政朝之大事皆與于謹<lb/>
及弼等參議孝閔帝踐阼除太師進封趙國公邑萬戸<lb/>
前後賞賜累巨萬弼每率兵征討朝受令夕便引路不<lb/>
問私事亦未嘗宿於家其憂國忘身類皆如此兼復性<lb/>
沉雄有深識故能以功名終元年十月薨於位年六十<lb/>
四世宗即日舉哀比𦵏三臨其喪發卒穿冢給大輅龍<lb/>
旂陳軍至于墓所諡曰武尋追封魏國公配食太祖廟<lb/>
<pb n="KR2a0022_WYG_015-6b"/>
庭子耀次子輝尚太祖女義安長公主遂以為嗣輝大<lb/>
統中起家員外散騎侍郎賜爵義城郡公歴撫軍将軍<lb/>
大都督鎮南将軍散騎常侍輝常臥疾朞年太祖憂之<lb/>
日賜錢一千供其藥石之費及魏廢帝有異謀太祖乃<lb/>
授輝武衞将軍總宿衛事尋而帝廢除車騎大將軍儀<lb/>
同三司魏恭帝二年加驃騎大將軍儀同三司出為岐<lb/>
州刺史從太祖西巡率公卿子弟别為一軍孝閔帝踐<lb/>
阼除荆州刺史尋襲爵趙國公改魏國公保定中年加<lb/>
<pb n="KR2a0022_WYG_015-7a"/>
将軍天和六年進位柱國建徳元年出為總管梁洋等<lb/>
十州諸軍事梁州刺史時渠蓬二州生獠積年侵暴輝<lb/>
至州綏撫竝來歸附璽書勞之耀既不得為嗣朝廷以<lb/>
弼功重乃封耀邢國公位至開府子寛大象末大將<lb/>
軍蒲山郡公輝弟衍大象末大將軍眞鄉郡公衍弟綸<lb/>
最知名有文武才用以功臣子少居顯職歴吏部内史<lb/>
下大夫竝獲當官之譽位至司㑹中大夫開府儀同三<lb/>
司封河陽郡公為聘齊使主早卒子長雅嗣綸弟宴建<lb/>
<pb n="KR2a0022_WYG_015-7b"/>
德中開府儀同三司大将軍趙郡公從高祖平齊殁於<lb/>
并州子璟以宴死王事即襲其爵弼弟㯹<lb/>
㯹字靈傑長不盈五尺性果決有膽氣少事爾朱榮魏<lb/>
永安元年以兼别将從榮破元顥拜討逆将軍及榮被<lb/>
害㯹從爾朱世隆奉榮妻奔河北又隨爾朱兆入洛賜<lb/>
爵淝城郡男遷都督普泰元年元樹自梁入㩀譙城㯹<lb/>
從行臺樊子鵠撃破之遷右將軍魏孝武西遷㯹從大<lb/>
都督元斌之與齊神武戰於成臯兵敗遂與斌之奔梁<lb/>
<pb n="KR2a0022_WYG_015-8a"/>
梁主待以賔禮後得逃歸大統元年授撫軍将軍進封<lb/>
晉陽縣子邑四百戸尋為大祖帳内都督從復𢎞農破<lb/>
沙苑㯹跨馬運矛衝鋒陷陣隠身鞍甲之中敵人見之<lb/>
皆曰避此小兒不知㯹之形貎正自如是太祖初亦聞<lb/>
㯹驍悍未見其能至是方嗟歎之謂㯹曰但使膽決如<lb/>
此何必須要八尺之軀也以功進爵為公増邑四百戸<lb/>
尋從宇文貴與東魏将任祥堯雄等戰於潁川皆破之<lb/>
徴為太子中庶子九年從戰邙山遷持節大都督十三<lb/>
<pb n="KR2a0022_WYG_015-8b"/>
年拜車騎大将軍儀同三司又從弼討稽胡㯹功居多<lb/>
除幽州刺史増邑三百戸十五年拜驃騎大将軍開府<lb/>
儀同三司魏廢帝初從趙貴征茹茹論功為最改封封<lb/>
山縣公増邑并前二千一百戸孝閔帝踐阼進位大將<lb/>
軍武成初又從豆盧寕征稽胡大獲而還進爵汝南郡<lb/>
公出為總管延綏丹三州諸軍事延州刺史四年卒於<lb/>
鎮贈恒朔等五州刺史㯹無子以弼子椿嗣先以㯹勲<lb/>
功封魏平縣子大象末開府儀同三司大将軍右宫伯<lb/>
<pb n="KR2a0022_WYG_015-9a"/>
改封河東郡公<lb/>
于謹字思敬河南洛陽人也小名巨彌曽祖婆魏懐荒<lb/>
鎮將祖安定平涼郡守高平郡将父提隴西郡守荏平<lb/>
縣伯保定二年以謹著勲追贈使持節柱國大将軍太<lb/>
保建平郡公謹性沉深有識量略窺經史尤好孫子兵<lb/>
書屏居閭里未有仕進之志或有勸之者謹曰州郡之<lb/>
職昔人所鄙台鼎之位須待時来吾所以優游郡邑聊<lb/>
以卒嵗耳太宰元穆見之歎曰王佐材也及破六汗拔<lb/>
<pb n="KR2a0022_WYG_015-9b"/>
陵首亂北境引茹茹為援大行臺僕射元纂率衆討之<lb/>
宿聞謹名辟為鎧曹參軍事從軍北伐茹茹聞大軍之<lb/>
逼遂逃出塞纂令謹率二千騎追之至郁對原前後十<lb/>
七戰盡降其衆後率輕騎出塞覘賊屬鐵勒數千騎奄<lb/>
至謹以衆寡不敵退必不免乃散其衆騎使匿叢薄之<lb/>
間又遣人升山指麾若分部軍衆者賊望見雖疑有伏<lb/>
兵既恃其衆不以為慮乃進軍逼謹謹以常乘駿馬一<lb/>
紫一騧賊先所識乃使二人各乘一馬突陣而出賊以<lb/>
<pb n="KR2a0022_WYG_015-10a"/>
為謹也皆爭逐之謹乃率餘軍撃之其追騎遂奔走因<lb/>
得入塞正光四年行臺廣陽王元深治兵北伐引謹為<lb/>
長流參軍特相禮接所有謀議皆與謹參之乃使其子<lb/>
佛陁拜焉其見待如此遂與廣陽王破賊主斛律野榖<lb/>
禄等時魏末亂羣盗蜂起謹乃從容謂廣陽王曰自正<lb/>
光以後海内沸騰郡國荒殘農商廢業今殿下奉義行<lb/>
誅遠臨關塞然醜類蟻聚其徒實繁若極武窮兵恐非<lb/>
計之上者謹願禀大王之威略馳徃喻之必不勞兵甲<lb/>
<pb n="KR2a0022_WYG_015-10b"/>
可致清蕩廣陽王然之謹兼解諸國語乃單騎入賊示<lb/>
以恩信於是西部鐵勒酋長乜列河等領三萬餘戸並<lb/>
欵附相率南遷廣陽王欲與謹至折敷嶺迎接之謹曰<lb/>
破六汗拔陵兵衆不少聞乜列河等歸附必來要撃彼<lb/>
若先㩀險要則難與爭鋒今以乜列河等餌之當競来<lb/>
抄掠然後設伏以待必指掌破之廣陽然其計拔陵果<lb/>
來要擊破乜列河於嶺上部衆皆殁謹伏兵𤼵賊遂大<lb/>
敗悉收得乜列河之衆魏帝嘉之除積射将軍孝昌元<lb/>
<pb n="KR2a0022_WYG_015-11a"/>
年又隨廣陽王征鮮于脩禮軍次白牛邏㑹章武王為<lb/>
脩禮所害遂停軍中山侍中元宴宣言於靈太后曰廣<lb/>
陽王以宗室之重受律專征今乃盤桓不進坐圖非望<lb/>
又有于謹者智略過人為其謀主風塵之隙恐非陛下<lb/>
之純臣矣靈太后深納之詔於尚書省門外立牓募能<lb/>
獲謹者許重賞謹聞之乃謂廣陽曰今女主臨朝取信<lb/>
讒佞脱不明白殿下素心便恐禍至無日謹請束身詣<lb/>
闕歸罪有司披露腹心自免殃禍廣陽許之謹遂到牓<lb/>
<pb n="KR2a0022_WYG_015-11b"/>
下曰吾知此人衆人共詰之謹曰我即是也有司以聞<lb/>
靈太后引見之大怒謹傋論廣陽忠欵兼陳停軍之狀<lb/>
靈后意稍解遂捨之尋加别將二年梁将曹義宗㩀守<lb/>
穰城數為邉患乃令謹與行臺尚書辛纂率兵討之相<lb/>
持累年經數十戰進拜都督宣威將軍冗從僕射孝莊<lb/>
帝即位除鎮遠將軍尋轉直寢又隨太宰元天穆討葛<lb/>
榮平邢杲拜征虜将軍從爾朱天光破万俟醜奴封石<lb/>
城縣伯邑五百戸普泰元年除征北大將軍金紫光禄<lb/>
<pb n="KR2a0022_WYG_015-12a"/>
大夫散騎常侍又隨天光平宿勤明逹别討夏州賊賀<lb/>
遂有伐等平之授大都督從天光與齊神武戰於韓陵<lb/>
山天光既敗謹遂入闗賀㧞岳表謹留鎮除衛将軍咸<lb/>
陽郡守太祖臨夏州以謹為防城大都督兼夏州長史<lb/>
及岳被害太祖赴平涼謹乃言於太祖曰魏祚陵遲權<lb/>
臣擅命羣盜蜂起黔首嗷然明公仗超世之姿懐濟時<lb/>
之略四方遠近咸所歸心願早建良圗以副衆望太祖<lb/>
曰何以言之謹對曰闗右秦漢舊都古稱天府將士驍<lb/>
<pb n="KR2a0022_WYG_015-12b"/>
勇厥壤膏腴西有巴蜀之饒北有羊馬之利今若據其<lb/>
要害招集英雄養卒勸農足觀時變且天子在洛逼廹<lb/>
羣兇若陳明公之懇誠算時事之利害請都闗右帝必<lb/>
嘉而西遷然後挾天子而令諸侯奉王命以討暴亂桓<lb/>
文之業千載一時也太祖大悦㑹有勑追謹為闗内大<lb/>
都督謹因進都闗中之䇿魏帝納之尋而齊神武逼洛<lb/>
陽謹從魏帝西遷仍從太祖征潼闗破廻洛城授使持<lb/>
節車騎大将軍儀同三司北雍州刺史進爵藍田縣公<lb/>
<pb n="KR2a0022_WYG_015-13a"/>
邑一千戸大統元年拜驃騎大将軍開府儀同三司其<lb/>
年夏陽人王遊浪聚據楊氏壁謀逆謹討擒之是嵗大<lb/>
軍東伐謹為前鋒至盤豆東魏将高叔禮守險不下攻<lb/>
破之拔虜其卒又因此拔𢎞農擒東魏陜州刺史李徴<lb/>
伯齊神武至沙苑謹從太祖與諸将力戰破之進爵常<lb/>
山郡公増邑一千戸又從戰河橋拜大丞相府長史兼<lb/>
大行臺尚書稽胡帥夏州刺史劉平叛謹率衆討平之<lb/>
除大都督恒并燕肆雲五州諸軍事大将軍恒州刺史<lb/>
<pb n="KR2a0022_WYG_015-13b"/>
入為太子太師九年復從太祖東征别攻柏谷塢拔之<lb/>
邙山之戰大軍不利謹率其麾下偽降立於路左齊神<lb/>
武軍乘勝逐北不以為虞追騎過盡謹乃自後撃之敵<lb/>
人大駭獨孤信又集兵士於後奮擊齊神武軍遂亂以<lb/>
此大軍得全十二年拜尚書左僕射領司農卿及侯景<lb/>
欵附請兵為援太祖命李弼率兵應之謹諫曰侯景少<lb/>
習兵權情實難測且宜厚其禮秩以觀其變即欲遣兵<lb/>
良用未可太祖不聼尋復兼大行臺尚書丞相府長史<lb/>
<pb n="KR2a0022_WYG_015-14a"/>
率兵鎮潼闗加授華州刺史贈秬鬯一卣圭瓚副焉俄<lb/>
拜司空増邑四百戸十五年進位柱國大将軍齊氏稱<lb/>
帝太祖征之以謹為後軍大都督别封一子鹽亭縣侯<lb/>
邑一千戸魏恭帝元年除雍州刺史初梁元帝平侯景<lb/>
之後於江陵嗣位密與齊氏通使将謀侵軼其兄子岳<lb/>
陽王詧時為雍州刺史以梁元帝殺兄譽遂結讐隙據<lb/>
襄陽來附仍請王師乃令謹率衆出討太祖餞於青泥<lb/>
谷長孫儉問謹曰為蕭繹之計将欲如何謹曰耀兵漢<lb/>
<pb n="KR2a0022_WYG_015-14b"/>
沔席卷渡江直㩀丹陽是其上䇿移郭内居民退保子<lb/>
城峻其陴堞以待援至是其中䇿若難於移動據守羅<lb/>
郭是其下䇿儉曰揣繹定出何䇿謹曰必用下䇿儉曰<lb/>
彼棄上而用下何也對曰蕭氏保據江南綿歴數紀屬<lb/>
中原多故未遑外略又以我有齊氏之患必謂力不能<lb/>
分且繹愞而無謀多疑少斷愚民難與慮始皆戀邑居<lb/>
既惡遷移當保羅郭所以用下䇿也謹乃令中山公䕶<lb/>
及大將軍楊忠等率精騎先據江津斷其走路梁人竪<lb/>
<pb n="KR2a0022_WYG_015-15a"/>
木柵於外城廣輪六十里尋而謹至悉衆圍之梁王屢<lb/>
遣兵於城南出戰輙為謹所破旬有六日外城遂陷梁<lb/>
主退保子城翌日率其太子以下靣縛出降尋殺之虜<lb/>
其男女十餘萬人收其府庫珍寳得宋渾天儀梁日晷<lb/>
銅表魏相風烏銅蟠螭跌大玉徑四尺圍七尺及諸轝<lb/>
輦法物以獻軍無私焉立蕭詧為梁主振旅而旋太祖<lb/>
親至其第宴語極歡賞謹奴婢一千口及梁之寳物并<lb/>
金石絲竹樂一部别封新野郡公邑二千戸謹固辭太<lb/>
<pb n="KR2a0022_WYG_015-15b"/>
祖不許又令司樂作常山公平梁歌十首使工人歌之<lb/>
謹自以久當權勢位望隆重功名既立願保優閑乃上<lb/>
先所乘駿馬及所著鎧甲等太祖識其意乃曰今巨猾<lb/>
未平公豈得便爾獨善遂不受六官建拜大司徒及太<lb/>
祖崩孝閔帝尚幼中山公護雖受顧命而名位素下羣<lb/>
公各圖執政莫相率服䕶深憂之密訪於謹謹曰夙蒙<lb/>
丞相殊睠情深骨肉今日之事必以死爭之若對衆定<lb/>
䇿公必不得辭讓明日羣公㑹議謹曰昔帝室傾危人<lb/>
<pb n="KR2a0022_WYG_015-16a"/>
圖問鼎丞相志在匡救投袂荷戈故得國祚中興羣生<lb/>
遂性今上天降禍奄棄庶寮嗣子雖幼而中山公親則<lb/>
猶子兼受顧託軍國之事理須歸之辭色抗厲衆皆悚<lb/>
動䕶曰此是家事素雖庸昧何敢有辭謹既太祖等夷<lb/>
䕶每申禮敬至是謹乃趨而言曰公若統理軍國謹等<lb/>
便有所依遂再拜羣公廹於謹亦再拜因是衆議始定<lb/>
孝閔帝踐阼進封燕國公邑萬戸遷太傅大宗伯與李<lb/>
弼侯莫陳崇等參議朝政及賀蘭祥討吐谷渾也謹遥<lb/>
<pb n="KR2a0022_WYG_015-16b"/>
統其軍授以方略保定二年謹以年老上表乞骸骨詔<lb/>
報曰昔師尚父年踰九十召公奭㡬将百歳皆勤王家<lb/>
自彊不息今元惡未除九州不一将以公為舟檝𢎞濟<lb/>
於艱難豈容忘二公之雅操而有斯請朕用恧焉公若<lb/>
更執謙沖有司宜斷啓三年四月詔曰樹以元首主乎<lb/>
敎化率民孝悌置之仁壽是以古先明后咸若斯典立<lb/>
三老五更躬自袒割朕以眇身處兹南靣何敢遺此黄<lb/>
髮不加尊敬太傅燕國公謹執德淳固為國元老饋以<lb/>
<pb n="KR2a0022_WYG_015-17a"/>
乞言朝野所屬可為三老有司具禮擇日以聞謹上表<lb/>
固辭詔答不許又賜延年杖高祖幸太學以食之三老<lb/>
入門皇帝迎拜門屏之間三老答拜有司設三老席於<lb/>
中楹南向太師晉國公護升階設几施席三老升席南<lb/>
靣憑凡而坐以師道自居大司馬楚國公寕升階正舄<lb/>
皇帝升階立於斧扆之前西靣有司進饌皇帝跪設醬<lb/>
豆親自袒割三老食訖皇帝又親跪授爵以酳有司撤<lb/>
訖皇帝北面立而訪道三老乃起立於席後皇帝曰猥<lb/>
<pb n="KR2a0022_WYG_015-17b"/>
當天下重任自惟不才不知政治之要公其誨之三老<lb/>
答曰木受䋲則正后從諫則聖自古明王聖主皆虚心<lb/>
納諫以知得失天下乃安唯陛下念之又曰為國之本<lb/>
在乎忠信是以古人云去食去兵信不可失國家興廢<lb/>
莫不由之願陛下守而勿失又曰治國之道必須有法<lb/>
法者國之綱紀綱紀不可不正所正在於賞罰若有功<lb/>
必賞有罪必罰則有善者日益為惡者日止若有功不<lb/>
賞有罪不罰則天下善惡不分下民無所措其手足矣<lb/>
<pb n="KR2a0022_WYG_015-18a"/>
又曰言行者立身之基言出行隨誠宜相顧願陛下三<lb/>
思而言九慮而行若不思不慮必有過失天子之過事<lb/>
無大小如日月之蝕莫不知者願陛下慎之三老言畢<lb/>
皇帝再拜受之三老答拜焉禮成而出及晉公䕶東伐<lb/>
謹時老病䕶以其宿将舊臣猶請與同行詢訪戎略軍<lb/>
還賜鐘磬一部天和二年又賜安車一乘尋授雍州牧<lb/>
三年薨於位年七十六高祖親臨詔譙王儉監䕶䘮事<lb/>
賜繒綵千段粟麥五千斛贈本官加使持節太師雍恒<lb/>
<pb n="KR2a0022_WYG_015-18b"/>
等二十州諸軍事雍州刺史諡曰文及葬王公已下咸<lb/>
送出郊外配享於太祖廟庭謹有智謀善於事上名位<lb/>
雖重愈存謙挹每朝參徃来不過從兩三騎而已朝廷<lb/>
凡有軍國之務多與謹決之謹亦竭其智能弼諧帝室<lb/>
故功臣之中特見委信始終若一人無間言每敎訓諸<lb/>
子務存静退加以年齒遐長禮遇隆重子孫繁衍皆至<lb/>
顯逹當時莫與為比焉子寔嗣<lb/>
寔字賔實少和厚年未弱冠入太祖幕府從征潼闗及<lb/>
<pb n="KR2a0022_WYG_015-19a"/>
迴洛城大統三年又從復𢎞農戰沙苑以前後功封萬<lb/>
年縣子邑五百戸授主衣都統河橋之役先鋒陷陣軍<lb/>
還寔又為内殿除通直散騎常侍轉太子右衞率加都<lb/>
督又從太祖戰於邙山十一年詔寔侍講東宫侯景来<lb/>
附遣寔與諸軍援之平九曲城進大都督遷儀同三司<lb/>
加散騎常侍十四年除尚書是歳太祖與魏太子西廵<lb/>
寔時從太祖刻石於隴山之上録功臣位以次鐫勒預<lb/>
以寔為開府儀同三司至十五年方授之尋除滑州刺<lb/>
<pb n="KR2a0022_WYG_015-19b"/>
史特給鼓吹一部進爵為公増邑二百戸魏恭帝二年<lb/>
羌東念姐率部落反結連吐谷渾每為邉患遣大将軍<lb/>
豆盧寕討之踰時不尅又令寔徃遂破之太祖手書勞<lb/>
問賜奴婢一百口馬一百疋孝閔帝踐阼授民部中大<lb/>
夫進爵延夀郡公邑二千戸又進位大将軍除勲州刺<lb/>
史入為小司冦天和二年延州蒲川賊郝三郎等反攻<lb/>
逼丹州遣寔率衆討平之斬三郎首𫉬雜畜萬餘頭乃<lb/>
除延州刺史五年襲爵燕國公進位柱國以罪免尋復<lb/>
<pb n="KR2a0022_WYG_015-20a"/>
本官除涼州總管大象二年加上柱國拜大左輔隋開<lb/>
皇元年薨贈司空諡曰安子顗大象末上開府吳州總<lb/>
管新野郡公顗弟仲文大将軍延夀郡公仲文弟象賢<lb/>
儀同三司尚高祖女寔弟翼自有傳翼弟義上柱國潼<lb/>
州總管建平郡公義弟禮上大将軍趙州刺史安平郡<lb/>
公禮弟智初為開府以受宣帝㫖告齊王憲反遂封齊<lb/>
國公尋拜柱國涼州總管大司空智初弟紹上開府綏<lb/>
州刺史華陽郡公紹弟弼上儀同平恩縣公弼弟蘭上<lb/>
<pb n="KR2a0022_WYG_015-20b"/>
儀同襄陽縣公蘭弟曠上儀同贈恒州刺史<lb/>
史臣曰賀拔岳變起倉卒侯莫陳悦意在兼并于時将<lb/>
有離心士無固志洛撫緝散亂抗禦仇讐全師而還敵<lb/>
人絶覬覦之望度徳而處霸王建匡合之謀此功固不<lb/>
細也李弼于謹懐佐時之略逢啓聖之運綢繆顧遇締<lb/>
構艱難帷幄盡其謨猷方面宣其庸績擬巨川之舟艥<lb/>
為大厦之棟梁非惟攀附成名抑亦材謀自取及謹以<lb/>
耆年碩德譽重望高禮備上庠功歌司樂常以滿盈為<lb/>
<pb n="KR2a0022_WYG_015-21a"/>
戒覆折是憂不有君子何以能國<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_015-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十五<lb/>
<pb n="KR2a0022_WYG_015-22a"/>
　周書卷十五考證<lb/>
李弼𫝊遼東襄平人也○北史作隴西成紀人<lb/>
翌日弼宻通使太祖○翌日北史作是日<lb/>
于謹𫝊曽祖婆魏懐荒鎮将祖安定平凉郡守髙平郡<lb/>
　将○<hi>臣文淳</hi>按北史于栗殚𫝊魏書外戚𫝊俱云栗<lb/>
　殚孫勁勁弟天恩子仁生仁生子安定平原郡守髙<lb/>
　平郡将是謹之曽祖乃仁生無所謂婆者又按謹父<lb/>
　提魏書入節義𫝊本𫝊亦失載<lb/>
<pb n="KR2a0022_WYG_015-22b"/>
廣平王欲與謹至折敷嶺迎接之○折敷嶺北史作折<lb/>
　廓嶺<lb/>
智初弟紹○按齊王憲𫝊及通鑑皆作于智此云智初<lb/>
　因上文禮弟智初為開府初字連讀而訛耳<lb/>
　<lb/>
　<lb/>
　<lb/>
　周書卷十五考證<lb/>
</p>
<p>
</p>
  </div>
</body>
</text>
</TEI>
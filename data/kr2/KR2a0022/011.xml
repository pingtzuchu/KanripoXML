<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十一</head> <lb/>
    <p>
<pb n="KR2a0022_WYG_011-1a"/>
欽定四庫全書<lb/>
　周書卷十一<lb/>
　　唐　令　狐　德　棻　等　撰<lb/>
　列𫝊第三<lb/>
　　晉蕩公䕶<hi>叱羅協</hi>　<hi>馮/</hi>　<hi>遷</hi>
晉蕩公䕶字薩保太祖之兄邵恵公顥之少子也幼方<lb/>
正有志度特為徳皇帝所愛異於諸兄年十一恵公薨<lb/>
隨諸父在葛榮軍中榮敗遷晉陽太祖之入闗也䕶以<lb/>
<pb n="KR2a0022_WYG_011-1b"/>
年小不從普泰初自晉陽至平凉時年十七太祖諸子<lb/>
並幼遂委䕶以家務内外不嚴而肅太祖嘗歎曰此兒<lb/>
志度類我及出臨夏州留䕶事賀㧞岳岳之被害太祖<lb/>
至平凉以䕶為都督從征侯莫陳悦破之後以迎魏帝<lb/>
功封水池縣伯邑五百户大統初加通直散騎常侍征<lb/>
虜將軍以預定筞勲進爵為公增邑通前一千户從太<lb/>
祖擒竇泰復𢎞農破沙苑戰河橋並有功遷鎭東將軍<lb/>
大都督八年進車騎大將軍儀同三司邙山之役䕶率<lb/>
<pb n="KR2a0022_WYG_011-2a"/>
衆先鋒為敵人所圍都督侯伏侯龍恩挺身扞禦方得<lb/>
免是時趙貴等軍亦退太祖遂班師䕶坐免官尋復本<lb/>
位十二年加驃騎大將軍開府儀同三司進封中山公<lb/>
增邑四百户十五年出鎭河東遷大將軍與于謹征江<lb/>
陵䕶率輕騎為先鋒晝夜兼行乃遣裨將攻梁臨邊城<lb/>
鎭並㧞之并擒其候騎進兵徑至江陵城下城中不意<lb/>
兵至惶窘失圖䕶又遣騎二千斷江津收舟艦以待大<lb/>
軍之至圍而克之以功封子㑹為江陵公初襄陽蠻帥<lb/>
<pb n="KR2a0022_WYG_011-2b"/>
向天保等萬有餘落恃險作梗及師還䕶率軍討平之<lb/>
初行六官拜小司空太祖西廵至牽屯山遇疾馳驛召<lb/>
䕶䕶至涇州見太祖而太祖疾已綿篤謂䕶曰吾形容<lb/>
若此必是不濟諸子幼小寇賊未寧天下之事屬之於<lb/>
汝宜勉力以成吾志䕶涕泣奉命行至雲陽而太祖崩<lb/>
䕶祕之至長安乃發喪時嗣子冲弱彊寇在近人情不<lb/>
安䕶綱紀内外撫循文武於是衆心乃定先是太祖常<lb/>
云我得胡力當時莫曉其㫖至是人以䕶字當之尋拜<lb/>
<pb n="KR2a0022_WYG_011-3a"/>
柱國太祖山陵畢䕶以天命有歸遣人諷魏帝遂行禪<lb/>
代之事孝閔帝踐阼拜大司馬封晉國公邑一萬户趙<lb/>
貴獨狐信等謀襲䕶䕶因貴入朝遂執之黨與皆伏誅<lb/>
拜大冢宰時司㑹李植軍司馬孫恒等在太祖之朝久<lb/>
居權要見䕶執政恐不見容乃密要宫伯乙弗鳯張光<lb/>
洛賀拔提元進等為腹心説帝曰䕶誅朝貴以来威權<lb/>
日盛謀臣宿將爭往附之大小政事皆決於䕶以臣觀<lb/>
之將不守臣節恐其滋蔓願早圖之帝然其言鳯等又<lb/>
<pb n="KR2a0022_WYG_011-3b"/>
曰以先王之聖眀猶委植恒以朝政今若左提右挈何<lb/>
向不成且晉公常云我今夾輔陛下欲行周公之事臣<lb/>
聞周公攝政七年然後復子眀辟陛下今日豈能七年<lb/>
若此乎深願不疑帝愈信之數將武士於後園講習為<lb/>
執縳之勢䕶微知之乃出植為梁州刺史恒為潼州刺<lb/>
史欲遏其謀後帝思植等每欲召之䕶諌曰天下至親<lb/>
不過兄弟若兄弟自搆嫌隙他人何易可親太祖以陛<lb/>
下富於春秋顧命托臣以後事臣既情兼家國寔願竭<lb/>
<pb n="KR2a0022_WYG_011-4a"/>
其股肱若使陛下親覽萬機威加四海臣死之日猶生<lb/>
之年但恐除臣之後姦回得逞其欲非唯不利陛下亦<lb/>
恐社稷危亡臣所以勤勤懇懇干觸天威者但不負太<lb/>
祖之顧託保安國家之鼎祚耳不意陛下不照愚臣款<lb/>
誠忽生疑阻且臣既為天子兄復為國家宰輔知更何<lb/>
求而懐冀望伏願陛下有以明臣無惑讒人之口因泣<lb/>
涕久之乃止帝猶猜之鳯等益懼密謀滋甚遂尅日將<lb/>
召羣公入醼執䕶誅之光洛具以其前後謀告䕶䕶乃<lb/>
<pb n="KR2a0022_WYG_011-4b"/>
召柱國賀蘭祥小司馬尉遲綱等以鳯謀告之祥等竝<lb/>
勸䕶廢帝時綱總領禁兵䕶乃遣綱入宫召鳯等議事<lb/>
及出以次執送䕶第因罷散宿衛兵遣祥逼帝幽於舊<lb/>
邸於是召諸公卿畢集䕶流涕謂曰先王起自布衣躬<lb/>
親行陣勤勞王業三十餘年寇賊未平奄棄萬國寡人<lb/>
地則猶子親受顧命以略陽公既居正嫡與公等立而<lb/>
奉之革魏興周為四海主自即位以來荒淫無度昵近<lb/>
羣小疎忌骨肉大臣重將咸欲誅夷若此謀遂行社稷<lb/>
<pb n="KR2a0022_WYG_011-5a"/>
必致傾覆寡人若死將何靣目以見先王今日寧負略<lb/>
陽不負社稷爾寜都公年德兼茂仁孝聖慈四海歸心<lb/>
萬方注意今欲廢昏立眀公等以為如何羣臣咸曰此<lb/>
公之家事敢不唯命是聴於是斬鳯等於門外并誅植<lb/>
恒等尋亦弑帝迎世宗於岐州而立之二年拜太師賜<lb/>
輅車冕服封子至為崇業郡公初改雍州刺史為牧以<lb/>
䕶為之并賜金石之樂武成元年䕶上表歸政帝許之<lb/>
軍國大事尚委於䕶帝性聰睿有識量䕶深憚之有李<lb/>
<pb n="KR2a0022_WYG_011-5b"/>
安者本以鼎爼得寵於䕶稍被升擢位至膳部下大夫<lb/>
至是䕶乃密令安因進食於帝加以毒藥帝遂寢疾而<lb/>
崩䕶立髙祖百官總已以聴於䕶自太祖為丞相立左<lb/>
右十二軍總屬相府太祖崩後皆受䕶處分凡所徵發<lb/>
非䕶書不行䕶第屯兵禁衛盛於宫闕事無巨細皆先<lb/>
斷後聞保定元年以䕶為都督中外諸軍事令五府總<lb/>
於天官或有希䕶㫖云周公德重魯立文王之廟以䕶<lb/>
功比周公宜用此禮於是詔於同州晉國第立德皇帝<lb/>
<pb n="KR2a0022_WYG_011-6a"/>
别廟使䕶祭焉三年詔曰大冢宰晉國公智周萬物道<lb/>
濟天下所以克成我帝業安養我蒼生况親則懿昆任<lb/>
當元輔而可同班羣品齊位衆臣自今詔誥及百司文<lb/>
書並不得稱公名以彰殊禮䕶抗表固讓初太祖創業<lb/>
即與突厥和親謀為掎角共圖髙氏是年乃遣柱國楊<lb/>
忠與突厥東伐破齊長城至并州而還期後年更舉南<lb/>
北相應齊主大懼先是䕶母閻姬與皇第四姑及諸戚<lb/>
屬並没在齊皆被幽縶䕶居宰相之後每遣間使尋求<lb/>
<pb n="KR2a0022_WYG_011-6b"/>
莫知音息至是並許還朝且請和好四年皇姑先至齊<lb/>
主以䕶既當權重乃留其母以為後圖仍令人為閻作<lb/>
書報䕶曰天地隔塞子母異所三十餘年存亡斷絶肝<lb/>
腸之痛不能自勝想汝悲思之懐復何可處吾自念十<lb/>
九入汝家今已八十矣既逄喪亂備嘗艱阻恒冀汝等<lb/>
長成得見一日安樂何期罪釁深重存没分離吾凡生<lb/>
汝軰三男三女今日目下不覩一人興言及此悲纒肌<lb/>
骨賴皇齊恩䘏差安衰暮又得汝楊氏姑及汝叔母紇<lb/>
<pb n="KR2a0022_WYG_011-7a"/>
干汝嫂劉新婦等同居頗亦自適但為微有耳疾大語<lb/>
方聞行動飲食幸無多悉今大齊聖德遠被特降鴻慈<lb/>
既許歸吾於汝又聴先致音耗積稔長悲豁然𫉬展此<lb/>
乃仁侔造化將何報德汝與吾别之時年尚幼小以前<lb/>
家事或不委曲昔在武川鎭生汝兄弟大者屬鼠次者<lb/>
屬兔汝身屬蛇鮮于修禮起日吾之闔家大小先在博<lb/>
陵郡住相將欲向左入成行至唐河之北被定州官軍<lb/>
打敗汝祖及二叔時俱戰亡汝叔母賀拔及兒元寳汝<lb/>
<pb n="KR2a0022_WYG_011-7b"/>
叔母紇干及兒菩提并吾與汝六人同被擒捉入定州<lb/>
城未㡬間將吾及汝送與元寳掌賀㧞紇干各别分散<lb/>
寳掌見汝云我識其祖翁形狀相似時寳掌營在唐城<lb/>
内經停三日寳掌所掠得男夫婦女可六七十人悉送<lb/>
向京吾時與汝同被送限至定州城南夜宿同鄉人姬<lb/>
庫根家茹茹奴望見鮮于修禮營火語吾云我今走向<lb/>
本軍既至營遂告吾軰在此眀旦日出汝叔將兵邀截<lb/>
吾及汝等還得向營汝時年十二共吾並乘馬隨軍可<lb/>
<pb n="KR2a0022_WYG_011-8a"/>
不記此事縁由也於後吾共汝在夀陽住時元寳菩提<lb/>
及汝姑兒賀蘭盛洛并汝身四人同學博士姓成為人<lb/>
嚴惡汝等四人謀欲加害吾共汝叔母等聞之各捉其<lb/>
兒打之唯盛洛無母獨不被打其後尒朱天柱亡歳賀<lb/>
拔阿斗泥在闗西遣人迎家累時汝叔亦遣奴来富迎<lb/>
汝及盛洛等汝時著緋綾袍銀裝帶盛洛著紫織成纈<lb/>
通身袍黄綾裏竝乘騾同去盛洛小於汝汝等三人竝<lb/>
呼吾作阿摩敦如此之事當分眀記之耳今又寄汝小<lb/>
<pb n="KR2a0022_WYG_011-8b"/>
時所著錦袍表一領至宜檢看知吾含悲戚多厯年祀<lb/>
屬千載之運逄大齊之德矜老開恩許得相見一聞此<lb/>
言死猶不朽況如今者勢必聚集禽獸草木母子相依<lb/>
吾有何罪與汝分離今復何福還望見汝言此悲喜死<lb/>
而更蘇世間所有求皆可得母子異國何處可求假汝<lb/>
貴極王公富過山海有一老母八十之年飄然千里死<lb/>
亡旦夕不得一朝蹔見不得一日同處寒不得汝衣饑<lb/>
不得汝食汝雖窮榮極盛光耀世間汝何用為於吾何<lb/>
<pb n="KR2a0022_WYG_011-9a"/>
益吾今日之前汝既不得申其供養事往何論今日以<lb/>
後吾之殘命唯繫於汝爾戴天履地中有鬼神勿云㝠<lb/>
昧而可欺負汝楊氏姑今雖炎暑猶能先發闗河阻遠<lb/>
隔絶多年書依常體慮汝致惑是以每存款質兼亦載<lb/>
吾姓名當識此理不以為怪䕶性至孝得書悲不自勝<lb/>
左右莫能仰視報書曰區宇分崩遭遇災禍違離膝下<lb/>
三十五年受形禀氣皆知母子誰同薩保如此不孝宿<lb/>
殃積戾唯應賜鍾豈悟網羅上嬰慈母但立身立行不<lb/>
<pb n="KR2a0022_WYG_011-9b"/>
負一物明神有識宜見哀憐而子為公侯母為俘𨽻熱<lb/>
不見母熱寒不見母寒衣不知有無食不知饑飽泯如<lb/>
天地之外無由暫聞晝夜悲號繼之以血分懐寃酷終<lb/>
此一生死若有知冀奉見於泉下爾不謂齊朝觧網恵<lb/>
以德音摩敦四姑並許矜放初聞此㫖魂爽飛越號天<lb/>
叩地不能自勝四姑即䝉禮送平安入境以今月十八<lb/>
日於河東拜見遥奉顔色崩動肝腸但離絶多年存亡<lb/>
阻隔相見之始口未忍言唯叙齊朝寛𢎞每存大德云<lb/>
<pb n="KR2a0022_WYG_011-10a"/>
與摩敦雖處宫禁常䝉優禮今者来鄴恩遇彌隆矜哀<lb/>
聴許摩敦垂敕曲盡悲酷備述家事伏讀未周五情屠<lb/>
割書中所道無事敢忘摩敦年尊又加憂苦常謂寢膳<lb/>
貶損或多遺漏伏奉論述次第分眀一則以悲一則以<lb/>
喜當鄉里破敗之日薩保年已十餘歲隣曲舊事猶自<lb/>
記憶况家門禍難親戚流離奉辭時節先後慈訓刻肌<lb/>
刻骨常纒心腑天長喪亂四海横流太祖乘時齊朝撫<lb/>
運兩河三輔各値神機原其事跡非相負背太祖升遐<lb/>
<pb n="KR2a0022_WYG_011-10b"/>
未定天保薩保屬當猶子之長親受顧命雖身居重任<lb/>
職當憂責至於歳時稱慶子孫在庭顧視悲摧心情斷<lb/>
絶胡顔履戴負媿神眀霈然之恩既以霑洽愛敬之至<lb/>
施及旁人草木有心禽魚感澤况在人倫而不銘戴有<lb/>
家有國信義為本伏度来期已應有日一得奉見慈顔<lb/>
永畢生願生死肉骨豈過今恩負山戴岳未足勝荷二<lb/>
國分隔理無書信主上以彼朝不絶子母之恩亦賜許<lb/>
奉荅不期今日得通家問伏紙嗚咽言不宣心䝉寄薩<lb/>
<pb n="KR2a0022_WYG_011-11a"/>
保别時所留錦袍表年歳雖久宛然猶識抱此悲戚至<lb/>
于拜見事歸忍死知復何心齊朝不即發遣更令與䕶<lb/>
書要䕶重報往返再三而母竟不至朝議以其失信令<lb/>
有司移齊曰夫有義則存無信不立山岳猶輕兵食非<lb/>
重故言誓弗違重耳所以享國祝史無媿隨㑹所以為<lb/>
盟未有司牧生民君臨有國可以忘義而多食言者也<lb/>
自數屬屯夷時鍾圯隔皇家親戚淪䧟三紀仁姑世母<lb/>
望絶生還彼朝以去夏之初德音爰發已送仁姑許歸<lb/>
<pb n="KR2a0022_WYG_011-11b"/>
世母乃稱煩暑指尅來秋謂其信必由衷嘉言無爽今<lb/>
落木戒候氷霜行及方為世母虚設詭詞未議言歸更<lb/>
徵酬荅子女玉帛既非所湏保境寧民又云匪報詳觀<lb/>
此意全乖本圖愛人以禮豈為姑息要子責誠質親求<lb/>
報實傷和氣有悖天經我之周室太祖之天下也焉可<lb/>
捐國顧家殉名虧實不害所養斯曰仁人卧鼔潛鋒孰<lb/>
非深計若令迭爭尺寸兩競錐刀瓦震長平則趙分為<lb/>
二兵出函谷則韓裂為三安得猶全謂無損益大冢宰<lb/>
<pb n="KR2a0022_WYG_011-12a"/>
位隆將相情兼家國銜悲茹血分畢寃魂豈意噬指可<lb/>
尋倚門應至徒聞善始卒無令終百辟震驚三軍憤惋<lb/>
不為孝子當作忠臣去歳北軍深入數俘城下雖曰班<lb/>
師餘功未遂今兹馬首南向更期重入晉人角之我之<lb/>
職矣聞諸道路早已戒嚴非直北拒又將南略儻欲自<lb/>
送此之願也如或嬰城未能求敵詰朝請見與君周旋<lb/>
為恵不終祗增深怨愛親無慢垂訓尼父矜恤窮老貽<lb/>
則周文環玦之義事不由此自應内省豈宜有間移書<lb/>
<pb n="KR2a0022_WYG_011-12b"/>
未送而母至舉朝慶悦大赦天下䕶與母暌隔多年一<lb/>
旦聚集凡所資奉窮極華盛每四時伏臘高祖率諸親<lb/>
戚行家人之禮稱觴上夀榮貴之極振古未聞是年也<lb/>
突厥復率衆赴期䕶以齊氏初送國親未欲即事征討<lb/>
復慮失信蕃夷更生邊患不得已遂請東征九月詔曰<lb/>
神若軒皇尚云三戰聖如姬武且曰一戎弧矢之威干<lb/>
戈之用帝王大器誰能去兵太祖丕受天眀造我周室<lb/>
日月所照罔不率從高氏乘釁跋扈竊有并冀世濟其<lb/>
<pb n="KR2a0022_WYG_011-13a"/>
惡腥穢彰聞皇天震怒假手突厥驅略汾晉掃地無遺<lb/>
季孟勢窮伯珪日蹙坐待滅亡鑒之愚智故突厥班師<lb/>
仍屯彼境更集諸部傾國齊至星流電擊數道俱進期<lb/>
在仲冬同㑹并鄴大冡宰晉公朕之懿昆任隆伊吕平<lb/>
一宇宙惟公是屬朕當親執斧鉞廟庭祗受有司宜勒<lb/>
衆軍量程赴集進止遲速委公處分於是徵二十四軍<lb/>
及左右廂散隸及秦隴巴蜀之兵諸蕃國之衆二十萬<lb/>
人十月帝於廟庭授護斧鉞出軍至潼闗乃遣柱國尉<lb/>
<pb n="KR2a0022_WYG_011-13b"/>
遲迥率精兵十萬為前鋒大將軍權景宣率山南之兵<lb/>
出豫州少師楊<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>出軹闗䕶連營漸進屯軍𢎞農迥攻<lb/>
圍洛陽柱國齊公憲鄭國公達奚武等營於邙山䕶性<lb/>
無戎略且此行也又非其本心故師出雖久無所克𫉬<lb/>
䕶本令壍斷河陽之路遏其救兵然後同攻洛陽使其<lb/>
内外隔絶諸將以為齊兵必不敢出唯斥候而已值連<lb/>
日隂霧齊騎直前圍洛之軍一時潰散唯尉遲迥率數<lb/>
十騎扞敵齊公憲又督邙山諸將拒之乃得全軍而返<lb/>
<pb n="KR2a0022_WYG_011-14a"/>
權景宣攻克豫州尋以洛陽圍觧亦引軍退楊<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>於軹<lb/>
闗戰没䕶於是班師以無功與諸將稽首請罪帝弗之<lb/>
責也天和二年䕶母薨尋有詔起令視事四年䕶廵厯<lb/>
北邊城鎭至靈州而還五年又詔曰光宅曲阜魯用郊<lb/>
天之樂地處參墟晉有大蒐之禮所以言時計功昭德<lb/>
紀行使持節太師都督中外諸軍事柱國大將軍大冡<lb/>
宰晉國公體道居貞含和誕德地居戚右才表棟隆國<lb/>
歩艱難寄深夷險皇綱締構事均休戚故以迹㝠殆庶<lb/>
<pb n="KR2a0022_WYG_011-14b"/>
理契如仁今文軌尚隔方隅猶阻典䇿未備聲名多闕<lb/>
宜賜軒懸之樂六佾之舞䕶性甚寛和然暗於大體自<lb/>
恃建立之功久當權軸凡所委任皆非其人兼諸子貪<lb/>
殘僚屬縱逸恃護威勢莫不蠧政害民上下相䝉曾無<lb/>
疑慮高祖以其㬥慢密與衛王直圖之七年三月十八<lb/>
日䕶自同州還帝御文安殿見䕶訖引䕶入含仁殿朝<lb/>
皇太后先是帝於禁中見䕶常行家人之禮䕶謁太后<lb/>
太后必賜之坐帝立侍焉至是䕶將入帝謂之曰太后<lb/>
<pb n="KR2a0022_WYG_011-15a"/>
春秋既尊頗好飲酒不親朝謁或廢引進喜怒之間時<lb/>
有乖爽比雖犯顔屢諌未䝉垂納兄今既朝拜願更啟<lb/>
請因出懐中酒誥以授䕶曰以此諌太后䕶既入如帝<lb/>
所戒讀示太后未訖帝以玉珽自後擊之䕶踣於地又<lb/>
令宦者何泉以御刀斫之泉惶懼斫不能傷時衛王直<lb/>
先匿於户内乃出斬之初帝欲圖䕶王軌宇文神舉宇<lb/>
文孝伯頗豫其謀是日軌等並在外更無知者殺䕶訖<lb/>
乃召宫伯長孫覽等告之即令收䕶子柱國譚國公㑹<lb/>
<pb n="KR2a0022_WYG_011-15b"/>
大將軍莒國公至崇業公靜正平公乾嘉及乾基乾光<lb/>
乾蔚乾祖乾威等并柱國侯伏侯龍恩龍恩弟大將軍<lb/>
萬夀大將軍劉勇中外府司録尹公正袁傑膳部下大<lb/>
夫李安等於殿中殺之齊王憲白帝曰李安出自皂隸<lb/>
所典唯庖厨而已既不預時政未足加戮高祖曰公不<lb/>
知耳世宗之崩安所為也十九日詔曰君親無將將而<lb/>
必誅太師大冡宰晉公䕶地實宗親義兼家國爰初草<lb/>
創同濟艱難遂任總朝權寄深國命不能竭其誠効罄<lb/>
<pb n="KR2a0022_WYG_011-16a"/>
以心力盡事君之節申送往之情朕兄故略陽公英風<lb/>
秀遠神機頴悟地居聖𦙍禮歸當璧遺訓在耳忍害先<lb/>
加永尋摧割貫切骨髓世宗眀皇帝聰眀神武<hi>缺二字</hi>蔵<lb/>
智䕶内懐凶悖外託尊崇凡厥臣民誰亡怨憤朕纂承<lb/>
洪基十有三載委政師輔責成宰司䕶志在無君義違<lb/>
臣節懐兹蠆毒逞彼狼心任情誅暴肆行威福朋黨相<lb/>
扇賄貨公行所好加羽毛所惡生瘡痏朕約已菲躬情<lb/>
存庶政每思施寛恵下輒抑而不行遂使户口凋殘征<lb/>
<pb n="KR2a0022_WYG_011-16b"/>
賦勞劇家無日給民不聊生且三方未定邊隅尚阻疆<lb/>
場待戎旗之備武夫資扞城之力侯伏龍恩萬夀劉勇<lb/>
等未効庸勲先居上將高門峻宇甲第彫墻寔繁有徒<lb/>
同惡相濟民不見德唯利是眎百姓嗷嗷道路以目含<lb/>
生業業相顧鉗口常恐七百之基忽焉顛墜億兆之命<lb/>
一旦阽危上累祖宗之靈下負蒼生之責今肅正典刑<lb/>
䕶已即罪其餘凶黨咸亦伏誅氛霧既清遐邇同慶朝<lb/>
政惟新兆民更始可大赦天下改天和七年為建德元<lb/>
<pb n="KR2a0022_WYG_011-17a"/>
年䕶世子訓為蒲州刺史其夜遣柱國越國公盛乘傳<lb/>
往蒲州徵訓赴京師至同州賜死䕶長史代郡叱羅協<lb/>
司録𢎞農馮遷及所親任者皆除名䕶子昌城公深使<lb/>
突厥遣開府宇文德齎璽書就殺之三年詔復䕶及諸<lb/>
子先封諡䕶曰蕩並改葬之<lb/>
叱羅協本名與髙祖諱同後改焉少寒微嘗為州小吏<lb/>
以恭謹見知恒州刺史楊鈞擢為從事及魏末六鎭搔<lb/>
擾客於冀州冀州為葛榮所圍刺史以協為統軍委以<lb/>
<pb n="KR2a0022_WYG_011-17b"/>
守禦俄而城陷協没於榮榮敗事汾州刺史爾朱兆頗<lb/>
被親遇補録事參軍兆為天柱大將軍轉司馬兆與齊<lb/>
神武初戰不利還上黨令協在建州督軍糧後使協至<lb/>
洛陽與其諸叔計事謀討齊神武兆等軍敗還并州令<lb/>
協治肆州刺史兆死遂事竇泰泰甚禮之泰為御史中<lb/>
尉以協為治書侍御史泰向潼闗協為監軍泰死協亦<lb/>
見獲太祖以其在闗歳久授大丞相府東閤祭酒撫軍<lb/>
將軍銀青光禄大夫轉録事參軍遷主簿加通直散騎<lb/>
<pb n="KR2a0022_WYG_011-18a"/>
常侍攝大行臺郎中累遷相府屬從事中郎協厯仕二<lb/>
京詳練故事又深自克勵太祖頗委任之然猶以其家<lb/>
屬在東疑其有戀本之望及河橋戰不利協隨軍而還<lb/>
太祖知協不貳封冠軍縣男邑二百户尋加車騎將軍<lb/>
左光禄大夫九年除直閤將軍恒州大中正加都督進<lb/>
爵為伯增邑八百户尋遷大都督儀同三司初太祖欲<lb/>
經略漢中令協行南岐州刺史并節度東益州戎馬事<lb/>
魏廢帝元年即授南岐州刺史時東益州刺史楊辟邪<lb/>
<pb n="KR2a0022_WYG_011-18b"/>
據州反二年協率所部兵討之軍次涪水㑹有氐賊一<lb/>
千人斷道破橋協遣儀同仇買等行前擊之賊開路協<lb/>
乃領所部漸進又有氐賊一千人邀協協乃將兵四百<lb/>
人守硤道與賊短兵接戰賊乃退避辟邪棄城走協追<lb/>
斬之羣氐皆伏以功授開府仍為大將軍尉遲迥長史<lb/>
率兵伐蜀既入劒閤迥令協行潼州事時有五城郡氐<lb/>
酋趙雄傑等扇動新潼始三州民反叛聚結二萬餘人<lb/>
在州南三里隔涪水據槐林山置柵拒守梓潼郡民鄧<lb/>
<pb n="KR2a0022_WYG_011-19a"/>
朏王令公等招誘鄉邑萬餘人復在州東十里涪水北<lb/>
置柵以應之同逼州城城中糧少軍人乏食協撫安内<lb/>
外咸無異心遣儀同伊婁訓大都督司馬裔等將歩騎<lb/>
千餘人夜渡涪水擊雄傑一戰破之令公以雄傑敗亦<lb/>
棄柵走還本郡復與鄧朏等更率萬餘人於郡東南隔<lb/>
水置柵斷絶驛路協遣儀同楊長樂與司馬裔等率師<lb/>
討之復遣大都督裴孟嘗領百姓繼進為其聲勢孟嘗<lb/>
既至梓潼值水漲不得即渡而王令公鄧朏見孟嘗騎<lb/>
<pb n="KR2a0022_WYG_011-19b"/>
少乃將三千餘人圍之數重孟嘗以衆寡不敵各棄馬<lb/>
短兵接戰從辰至午於陣斬令公及朏等賊徒既失渠<lb/>
帥遂即散走其徒黨仍據舊柵而孟嘗方得渡水與長<lb/>
樂合即勒兵攻柵經三日賊乃請降此後數有反叛協<lb/>
輒遣兵討平之魏恭帝三年太祖徵協入朝論蜀中事<lb/>
乃賜姓宇文氏増邑通前一千五百户晉公䕶既殺孫<lb/>
恒李植等欲委腹心於司㑹栁慶司憲令狐整等慶整<lb/>
並辭不堪俱薦協語在慶整𫝊䕶遂徵協入朝既至䕶<lb/>
<pb n="KR2a0022_WYG_011-20a"/>
引與同宿深寄託之協欣然承奉誓以軀命自効䕶大<lb/>
悦以為得協之晚即授軍司馬委以兵事尋轉治御正<lb/>
又授䕶府長史進爵為公増邑一千户常在䕶側陳説<lb/>
時事多被納用世宗知其材識庸淺每折之數謂之曰<lb/>
汝何知也猶以䕶所親任難即屏黜每含容之及世宗<lb/>
崩便授協司㑹中大夫中外府長史協形貎瘦小舉措<lb/>
褊急既以得志每自矜高朝士有来請事者輒云汝不<lb/>
解吾今教汝及其所言多乖事衷當時莫不笑之保定<lb/>
<pb n="KR2a0022_WYG_011-20b"/>
二年追論平蜀功别封一子縣侯又於蜀中食邑一千<lb/>
户入其租賦之半晉公䕶以協竭忠於己每提奬之頻<lb/>
考上中賞以粟帛遷少保轉少傅進位大將軍爵南陽<lb/>
郡公兼營作副監宫室既成以功賜爵洛邑縣公回授<lb/>
一子協既受䕶重委冀得婚連帝室乃求復舊姓叱羅<lb/>
氏䕶為奏請高祖許之又進位柱國䕶以協年老許其<lb/>
致仕而協貪榮未肯告退䕶誅協除名建德三年高祖<lb/>
以協宿齒授儀同三司賜爵南陽郡公時與論説舊事<lb/>
<pb n="KR2a0022_WYG_011-21a"/>
是歳卒年七十六子金嗣<lb/>
馮遷字羽化父漳州從事及遷官達追贈儀同三司陕<lb/>
州刺史遷少修謹有幹能州辟從事魏神龜中刺史楊<lb/>
鈞引為中兵參軍事轉定襄令尋為并州水曹參軍所<lb/>
歴之職咸以勤恪著稱及魏孝武西遷乃棄官與直閤<lb/>
將軍馮靈豫入闗即從魏孝武復潼闗定回洛除給事<lb/>
中後從太祖擒竇泰復𢎞農戰沙苑皆有功授都督龍<lb/>
驤將軍羽林監封獨顯縣伯邑六百户及洛陽之戰遷<lb/>
<pb n="KR2a0022_WYG_011-21b"/>
先登䧟陣遂中重瘡僅得不死以功加輔國將軍軍師<lb/>
都督進爵為侯久之出為廣漢郡守時蜀土初平人情<lb/>
擾動遷政存簡恕夷俗頗安之魏恭帝二年就加車騎<lb/>
將軍大都督通直散騎常侍鎭樊城尋拜漢東郡守孝<lb/>
閔帝踐阼入為晉公䕶府掾加車騎大將軍儀同三司<lb/>
進爵臨高縣公尋遷䕶府司録進授驃騎大將軍開府<lb/>
儀同三司遷性質直小心畏愼雖居樞要不以勢位加<lb/>
人兼眀練時事善於斷决每校閲文簿孜孜不倦從辰<lb/>
<pb n="KR2a0022_WYG_011-22a"/>
逮夕未嘗休止以此甚為䕶所委任後以其朝之舊齒<lb/>
欲以衣錦榮之乃授陕州刺史進爵隆山郡公増邑并<lb/>
前二千户遷本寒微不為時軰所重一旦刺舉本州唯<lb/>
以謙恭接待鄉邑人無怨者復入為司録轉工部中大<lb/>
夫厯軍司馬遷小司空自天和已後遷以年老委任稍<lb/>
衰及䕶誅猶除名建德末卒於家時年七十八子恕位<lb/>
至儀同三司伏夷鎭將平寇縣伯䕶所委信者又有朔<lb/>
方邊平位至大將軍軍司馬䕶府司馬䕶敗亦除名<lb/>
<pb n="KR2a0022_WYG_011-22b"/>
史臣曰仲尼有言可與適道未可與權夫道者率禮之<lb/>
謂也權者反經之謂也率禮由乎正理易以成佐世之<lb/>
功反經繫乎非常難以定匡時之業故得其人則治伊<lb/>
尹放太甲周旦相孺子是也不得其人則亂新都遷漢<lb/>
鼎晉氏傾魏族是也是以先王眀上下之序聖人重君<lb/>
臣之分委質同於股肱受爵均其休戚當其親受顧託<lb/>
位居宰衡雖復承利劒臨沸鼎不足以讋其慮據帝圖<lb/>
君海内不足以回其心若斯人者固以功與山嶽爭其<lb/>
<pb n="KR2a0022_WYG_011-23a"/>
髙名與穹壤齊其久矣有周受命之始宇文䕶寔預艱<lb/>
難及太祖崩殂諸子冲幼羣公懐等夷之志天下有去<lb/>
就之心卒能變魏為周俾危獲乂者䕶之力也向使加<lb/>
之以禮讓繼之以忠貞桐宫有悔過之期未央終天年<lb/>
之數則前史所載焉足以道哉然䕶寡於學術昵近羣<lb/>
小威福在已征伐自出有人臣無君之心為人主不堪<lb/>
之事忠孝大節也違之而不疑廢弑至逆也行之而無<lb/>
悔終於身首横分妻孥為戮不亦宜乎<lb/>
<pb n="KR2a0022_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十一<lb/>
<pb n="KR2a0022_WYG_011-24a"/>
　周書卷十一考證<lb/>
晉蕩公䕶𫝊侯伏龍恩萬夀劉勇等○上文云并柱國<lb/>
　侯伏侯龍恩此疑脱一侯字<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_011-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷七</head> <lb/>
    <p>
<pb n="KR2a0022_WYG_007-1a"/>
欽定四庫全書<lb/>
　周書卷七<lb/>
　　唐　令　狐　德　棻　等　撰<lb/>
　帝紀第七<lb/>
　　宣帝<lb/>
宣皇帝諱贇字乾伯髙祖長子也母曰李太后武成无<lb/>
年生於同州保定元年五月丙午封魯國公建德元年<lb/>
四月癸巳髙祖親告廟冠於阼階立為皇太子詔皇太<lb/>
<pb n="KR2a0022_WYG_007-1b"/>
子廵撫西土文宣皇后崩髙祖諒闇詔太子總朝政五<lb/>
旬而罷髙祖每廵幸四方太子常留監國五年二月又<lb/>
詔皇太子廵西土因討吐谷渾宣政元年六月丁酉髙<lb/>
祖崩戊戍皇太子即皇帝位尊皇后為皇太后癸丑嵗<lb/>
星熒惑太白合於東井甲子誅上柱國齊王憲封開府<lb/>
于智為齊國公閏月乙亥詔山東流民新復業者及突<lb/>
厥侵掠家口破亡不能存濟者竝給復一年立妃楊氏<lb/>
為皇后辛巳以上柱國趙王招為太師陳王純為太傅<lb/>
<pb n="KR2a0022_WYG_007-2a"/>
柱國代王達滕王逌盧國公尉遲運薛國公長孫覽竝<lb/>
為上柱國進封柱國平陽郡公王誼為揚國公是月幽<lb/>
州人盧昌期據范陽反詔柱國東平公宇文神舉帥衆<lb/>
討平之秋七月辛丑月犯心前星乙巳祠太廟丙午祠<lb/>
圓丘戊申祠方丘庚戍以小宗伯岐國公斛斯徵為太<lb/>
宗伯丙辰熒惑太白合於七星己未太白犯軒轅大星<lb/>
壬戍以柱國南兗州總管隋公楊堅為上柱國大司馬<lb/>
癸亥尊所生李氏為帝太后八月丙寅夕月於西郊長<lb/>
<pb n="KR2a0022_WYG_007-2b"/>
安萬年二縣民居在京城者給復三年壬申行幸同州<lb/>
遣大使廵察諸州詔制九條宣下州郡一曰決獄科罪<lb/>
皆准律文二曰母族絶服外者聴婚三曰以杖決罰悉<lb/>
令依法四曰郡縣當境賊盗不擒獲者竝仰録奏五曰<lb/>
孝子順孫義夫節婦表其門閭才堪任用者即宜申薦<lb/>
六曰或昔經驅使名位未達或沉淪蓬蓽文武可施宜<lb/>
竝採訪具以名奏七曰偽齊七品以上已敕收用八品<lb/>
以下爰及流外若欲入仕皆聴預選降二等授官八曰<lb/>
<pb n="KR2a0022_WYG_007-3a"/>
州舉髙才博學者為秀才郡舉經眀行修者為孝廉上<lb/>
州上郡歳一人下州下郡三歳一人九曰年七十以上<lb/>
依式授官鰥寡困乏不能自存者竝加稟恤以大司徒<lb/>
把國公亮為安州總管上柱國薛國公長孫覽為大司<lb/>
徒柱國揚國公王誼為大司空庚辰太白入太微丙戍<lb/>
以柱國永昌公椿為大司寇九月丁酉熒惑入太微以<lb/>
柱國宇文盛張掖公王傑枹罕公辛威鄖國公韋孝寛<lb/>
竝為上柱國庚戍封皇弟元為荆王詔諸應拜者皆以<lb/>
<pb n="KR2a0022_WYG_007-3b"/>
三拜成禮汾州稽胡帥劉受邏千舉兵反詔上柱國越<lb/>
王盛為行軍元帥率衆討平之庚申熒惑犯左執法冬<lb/>
十月癸酉至自同州以大司空揚國公王誼為襄州總<lb/>
管戊子百濟遣使獻方物十一月己亥講武於道㑹苑<lb/>
帝親擐甲胄是月突厥寇邊圍酒泉殺掠吏民十二月<lb/>
甲子以柱國畢王賢為大司空癸未熒惑入氐仍留經<lb/>
一月己丑以上柱國河陽總管滕王逌為行軍元帥率<lb/>
衆伐陳免京師見徒竝令從軍<lb/>
<pb n="KR2a0022_WYG_007-4a"/>
大象元年春正月癸巳受朝於露門帝服通天冠絳紗<lb/>
袍羣臣皆服漢魏衣冠大赦改无大成初置四輔官以<lb/>
上柱國大冢宰越王盛為大前疑相州總管蜀國公尉<lb/>
遲逈為大右弼申國公李穆為大左輔大司馬隋國公<lb/>
楊堅為大後丞癸夘封皇子衍為魯王甲辰東廵狩丙<lb/>
午日有背以柱國常山公于翼為大司徒辛亥以柱國<lb/>
許國公宇文善為大宗伯癸丑日又背戊午行幸洛陽<lb/>
立魯王衍為皇太子二月癸亥詔曰河洛之地世稱朝<lb/>
<pb n="KR2a0022_WYG_007-4b"/>
市上則於天隂陽所㑹下紀於地職貢路均聖人以萬<lb/>
物阜安乃建王國時經五代世厯千祀規模𢎞遠邑居<lb/>
壯麗自魏氏失馭城闕為墟君子有戀舊之風小人深<lb/>
懐土之思我太祖受命酆鎬胥宇崤函蕩定四方有懐<lb/>
光宅髙祖神功聖略混一區宇往廵東夏省方觀俗布<lb/>
政此宫遂移氣序朕以𦕈身祇承寳祚庶㡬聿修之志<lb/>
敢忘燕翼之心一昨駐蹕金墉備嘗遊覽百王制度基<lb/>
址尚存今若因修為功易立宜命邦事修復舊都奢儉<lb/>
<pb n="KR2a0022_WYG_007-5a"/>
取文質之間功役依子来之義北瞻河内咫尺非遥前<lb/>
詔經營今宜停罷於是發山東諸州兵增一月功為四<lb/>
十五日役起洛陽宫常役四萬人以迄于晏駕并移相<lb/>
州六府於洛陽稱東京六府殺柱國徐州總管郯國公<lb/>
王軌停南討諸軍以趙王招女為千金公主嫁於突厥<lb/>
戊辰以上柱國鄖國公韋孝寛為徐州總管乙亥行幸<lb/>
鄴丙子初令授總管刺史及行兵者加持節餘悉罷之<lb/>
辛巳詔曰有聖大寳實惟重器𤣥天表命人事與能幽<lb/>
<pb n="KR2a0022_WYG_007-5b"/>
顯同謀確乎不易域中之大實懸定於杳冥天下為公<lb/>
葢不避於内舉我大周感蒼昊之精受河洛之錫武功<lb/>
文德光格區宇創業垂統永光無窮朕以寡薄祇承鴻<lb/>
緖上頼先朝得一之迹下藉羣后不貳之心職貢與雲<lb/>
雨俱通憲章共光華竝亘圓首方足咸登仁夀思隆國<lb/>
本用𢎞天厯皇太子衍地居上嗣正統所歸逺憑積德<lb/>
之休允叶無疆之祚帝王之量未肅而成天禄之期不<lb/>
謀已至朕今𫝊位於衍乃睠四海深合謳歌之望俾予<lb/>
<pb n="KR2a0022_WYG_007-6a"/>
一人髙蹈風塵之表萬方兆庶知朕意焉可大赦天下<lb/>
改大成元年為大象元年帝於是自稱天元皇帝所居<lb/>
稱天臺冕有二十四旒室服旗鼓皆以二十四為節内<lb/>
史御正皆置上大夫皇帝衍稱正陽宫置納言御正諸<lb/>
衛等官皆准天臺尊皇太后為天元皇太后封内史上<lb/>
大夫鄭譯為沛國公癸未日初出及將入時其中竝有<lb/>
烏色大如雞卵經四日滅戊子以上柱國大前疑越王<lb/>
盛為太保大右弼蜀公尉遲迥為大前疑代王達為大<lb/>
<pb n="KR2a0022_WYG_007-6b"/>
右弼辛夘詔徙鄴城石經於洛陽又詔曰洛陽舊都今<lb/>
既修復凡是元遷之户竝聴還洛州此外諸民欲往者<lb/>
亦任其意河陽幽相豫亳青徐七總管受東京六府處<lb/>
分三月壬寅以上柱國薛國公長孫覽為涇州總管庚<lb/>
申至自東廵大陳軍伍帝親擐甲胄入自青門皇帝衍<lb/>
備法駕從入百官迎於青門外其時驟雨儀衛失容辛<lb/>
酉封趙王招第二子貫為永康縣王夏四月壬戍朔有<lb/>
司奏言日蝕不視事過時不食乃臨軒立妃朱氏為天<lb/>
<pb n="KR2a0022_WYG_007-7a"/>
元帝后癸亥以柱國畢王賢為上柱國己巳祠太廟壬<lb/>
午大醮於正武殿戊子太白歳星辰星合於東井五月<lb/>
辛亥以洺州襄國郡為趙國以齊州濟南郡為陳國以<lb/>
豐州武當安富二郡為越國以潞州上黨郡為代國以<lb/>
荆州新野郡為滕國邑各一萬户令趙王招陳王純越<lb/>
王盛代王逹滕王逌竝之國癸丑有流星大如斗出太<lb/>
微落落如遺火是月遣使簡視京兆及諸州士民之女<lb/>
充選後宫突厥寇并州六月丁夘有流星大如雞子出<lb/>
<pb n="KR2a0022_WYG_007-7b"/>
氐西北流長一丈入月中己巳月犯房北頭第二星乙<lb/>
酉有流星大如斗出營室流入東壁是月咸陽有池水<lb/>
變為血發山東諸州民修長城秋七月庚寅以大司空<lb/>
畢王賢為雍州牧大後丞隋國公楊堅為大前疑柱國<lb/>
滎陽公司馬消難為大後丞壬辰熒惑掩房北頭第一<lb/>
星丙申納大後丞司馬消難女為正陽宫皇后尊天元<lb/>
帝太后李氏為天皇太后壬子改天元帝后朱氏為天<lb/>
皇后立妃元氏為天右皇后妃陳氏為天左皇后八月<lb/>
<pb n="KR2a0022_WYG_007-8a"/>
庚申行幸同州壬申還宫甲戍以天左皇后父大將軍<lb/>
陳山提天右皇后父開府元晟竝為上柱國山提封鄅<lb/>
國公晟封翼國公開府楊雄為䢴國公乙弗寔戴國公<lb/>
初高祖作刑書要制用法嚴重及帝即位以海内初平<lb/>
恐物情未附乃除之至是大醮於正武殿告天而行焉<lb/>
辛巳熒惑犯南斗第五星壬午以上柱國雍州牧畢王<lb/>
賢為太師上柱國郇國公韓建業為大左輔是月所在<lb/>
有蟻羣鬬各方四五尺死者什八九九月己酉太白入<lb/>
<pb n="KR2a0022_WYG_007-8b"/>
南斗乙夘以酆王貞為大冢宰上柱國鄖國公韋孝寛<lb/>
為行軍元帥率行軍總管把國公亮郕國公梁士彦以<lb/>
伐陳遣御正杜杲禮部薛舒使於陳冬十月壬戍歳星<lb/>
犯軒轅大星是日帝幸道㑹苑大醮以高祖武皇帝配<lb/>
醮訖論議於行殿是歳初復佛像及天尊像至是帝與<lb/>
二像俱南面而坐大陳雜戲令京城士民縱觀乙酉熒<lb/>
惑鎭星合於虛是月相州人叚德舉謀反伏誅十一月<lb/>
乙未幸温湯戊戍行幸同州壬寅還宫己酉有星大如<lb/>
<pb n="KR2a0022_WYG_007-9a"/>
斗出張東南流光明燭地丁已初鑄永通萬國錢以一<lb/>
當十與五行大布竝行是月韋孝寛㧞夀陽杞國公亮<lb/>
拔黄城梁士彦㧞廣陵陳人退走於是江北盡平十二<lb/>
月戊午以災異屢見帝御路寢見百官詔曰穹昊在上<lb/>
聰眀自下吉凶由人妖不自作朕以寡德君臨區㝢大<lb/>
道未行小信非福始於秋季及此𤣥冬幽顯殷勤屢貽<lb/>
深戒至有金入南斗木犯軒轅熒惑干房又與土合流<lb/>
星照夜東南而下然則南斗主於爵禄軒轅為於後宫<lb/>
<pb n="KR2a0022_WYG_007-9b"/>
房曰眀堂布政所也火土則憂孽之兆流星乃兵凶之<lb/>
驗豈其官人失序女謁尚行政事乖方憂患將至何其<lb/>
昭著若斯之甚上瞻俯察朕實懼焉將避正寢齋居克<lb/>
念惡衣減膳去飾撤懸披不諱之誠開直言之路欲使<lb/>
刑不濫及賞弗踰等選舉以才宫闈修德宜宣諸内外<lb/>
庶盡弼諧允叶民心用消天譴於是舎仗衛往天興宫<lb/>
百官上表勸復寢膳許之甲子還宫御正武殿集百官<lb/>
及宫人内外命婦大列妓樂又縱胡人乞寒用水澆沃<lb/>
<pb n="KR2a0022_WYG_007-10a"/>
為戲樂乙丑行幸洛陽帝親御驛馬日行三百里四皇<lb/>
后及文武侍衛數百人竝乘驛以從仍令四后方駕齊<lb/>
驅或有先後便加譴責人馬頓仆相屬己夘還宫<lb/>
二年春正月丁亥帝受朝于道㑹苑癸巳祀太廟乙巳<lb/>
造二扆畫日月之象以置左右戊申雨雪雪止又雨細<lb/>
黄土移時乃息乙夘詔江左諸州新附民給復二十年<lb/>
初税入市者人一錢二月丁巳帝幸露門學行釋奠之<lb/>
禮戊午突厥遣使獻方物且逆千金公主乙丑改制詔<lb/>
<pb n="KR2a0022_WYG_007-10b"/>
為天制詔敕為天敕壬午尊天元皇太后為天元上皇<lb/>
太后天皇太后李氏曰天元聖皇太后癸未立天元皇<lb/>
后楊氏為天元太皇后天皇后朱氏為天太皇后天右<lb/>
皇后元氏為天右太皇后天左皇后陳氏為天左太皇<lb/>
后正陽宫皇后直稱皇后是日洛陽有秃鶖鳥集於新<lb/>
營太極殿前榮州有黒龍見與赤龍鬬於汴水之側黒<lb/>
龍死三月丁亥賜百官及民大酺詔曰盛德之後是稱<lb/>
不絶功施於民義昭祀典孔子德惟藏往道實生知以<lb/>
<pb n="KR2a0022_WYG_007-11a"/>
大聖之才屬千古之運載𢎞儒業世叙彝倫至如幽贊<lb/>
天人之理裁成禮樂之務故以作範百王垂風萬葉朕<lb/>
欽承寳厯服膺教義眷言洙泗懐道滋深且褒成啟號<lb/>
雖彰故實旌崇聖績猶有闕如可追封為鄒國公邑數<lb/>
准舊并立後承襲别於京師置廟以時祭享戊子行軍<lb/>
總管杞國公亮舉兵反襲行軍元帥鄖國公韋孝寛於<lb/>
豫州亮不勝孝寛獲而殺之辛夘以永昌公椿為杞國<lb/>
公紹簡公連後行幸同州增候正前驅戒道為三百六<lb/>
<pb n="KR2a0022_WYG_007-11b"/>
十重自應門至於赤岸澤數十里間幡旗相蔽鼔樂俱<lb/>
作又令武賁持鈒馬上稱警蹕以至於同州乙未改同<lb/>
州宫為天成宫庚子至自同州詔天臺侍衛之官皆著<lb/>
五色及紅紫緑衣以雜色為縁名曰品色衣有大事與<lb/>
公服間服之壬寅詔内外命婦皆執笏其拜宗廟及天<lb/>
臺皆俛伏甲辰初置天中大皇后立天左大皇后陳氏<lb/>
為天中大皇后立妃尉遲氏為天左大皇后夏四月乙<lb/>
丑有星大如斗出天厨流入紫宫抵鈎陳乃滅己巳祀<lb/>
<pb n="KR2a0022_WYG_007-12a"/>
太廟己夘詔曰朕以寡薄昧於治方不能使天地休和<lb/>
隂陽調序自春渉夏甘澤未豐既軫西郊之歎將虧南<lb/>
畝之業興言夕惕無忘鑒昧良由德化未敷政刑多舛<lb/>
萬方有罪責在朕躬思覃寛恵被之率土見囚死罪竝<lb/>
降從流流罪從徒五歳刑已下悉皆原宥其反叛惡逆<lb/>
不道及常赦所不免者不在降例壬午幸中山祈雨至<lb/>
咸陽宫雨降甲申還宫令京城士女於衢巷作音樂以<lb/>
迎候五月己丑以上柱國大前疑隋國公楊堅為揚州<lb/>
<pb n="KR2a0022_WYG_007-12b"/>
總管甲午夜帝備法駕幸天興宫乙未帝不豫還宫詔<lb/>
隋國公堅入侍疾甲辰有星大如三斗出太微端門流<lb/>
入翼聲若風鼓幡旗丁未追趙陳越代滕五王入朝已<lb/>
酉大漸御正下大夫劉昉與内史上大夫鄭譯矯制以<lb/>
隋國公堅受遺輔政是日帝崩於天德殿時年二十二<lb/>
諡曰宣皇帝七月丙申葬定陵帝之在東宫也高祖慮<lb/>
其不堪承嗣遇之甚嚴朝見進止與諸臣無異雖隆寒<lb/>
盛暑亦不得休息性既嗜酒高祖遂禁醪醴不許至東<lb/>
<pb n="KR2a0022_WYG_007-13a"/>
宫帝每有過輒加捶扑嘗謂之曰古来太子被廢者幾<lb/>
人餘兒豈不堪立耶於是遣東宫官屬録帝言語動作<lb/>
每月奏聞帝憚高祖威嚴矯情修飾以是過惡遂不外<lb/>
聞嗣位之初方逞其欲大行在殯曽無戚容即閲視先<lb/>
帝宫人逼為淫亂纔及踰年便恣聲樂采擇天下子女<lb/>
以充後宫好自矜夸飾非拒諫禪位之後彌復驕奢躭<lb/>
<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>於後宫或旬日不出公卿近臣請事者皆附奄官奏<lb/>
之所居宫殿帷帳皆飾以金玉珠寳光華炫燿極麗窮<lb/>
<pb n="KR2a0022_WYG_007-13b"/>
奢及營洛陽宫雖未成畢其規模壯麗踰於漢魏遠矣<lb/>
唯自尊崇無所顧憚國典朝儀率情變改後宫位號莫<lb/>
能詳録每對臣下自稱為天以五色土塗所御天德殿<lb/>
各隨方色又於後宫與皇后等列坐用宗廟禮噐罇彛<lb/>
珪瓚之屬以飲食焉又令羣臣朝天臺者皆致齋三日<lb/>
清身一日車旗章服倍於前王之數既自比上帝不欲<lb/>
令人同已嘗自帶綬及冠通天冠加金附蟬顧見侍臣<lb/>
武弁上有金蟬及王公有綬者竝令去之又不聴人有<lb/>
<pb n="KR2a0022_WYG_007-14a"/>
高大之稱諸姓高者改為姜九族稱高祖者為長祖曾<lb/>
祖為次長祖官名凡稱上及大者改為長有天者亦改<lb/>
之又令天下車皆以渾成木為輪禁天下婦人皆不得<lb/>
施粉黛之飾唯宫人得乘有輻車加粉黛焉西陽公温<lb/>
把國公亮之子即帝之從祖兄子也其妻尉遲氏有容<lb/>
色因入朝帝遂飲之以酒逼而淫之亮聞之懼誅乃反<lb/>
纔誅温即追尉遲氏入宫初為妃尋立為皇后每召侍<lb/>
臣論議唯欲興造變革未嘗言及政治其後遊戲無恒<lb/>
<pb n="KR2a0022_WYG_007-14b"/>
出入不飾羽儀仗衛晨出夜還或幸天興宫或遊道㑹<lb/>
苑陪侍之官皆不堪命散樂雜戲魚龍爛漫之伎常在<lb/>
目前好令京城少年為婦人服飾入殿歌舞與後宫觀<lb/>
之以為喜樂擯斥近臣多所猜忌又吝於財略無賜與<lb/>
恐羣臣規諌不得行已之志常遣左右密伺察之動止<lb/>
所為莫不鈔録小有乖違輒加其罪自公卿已下皆被<lb/>
楚撻其間誅戮黜免者不可勝言每笞捶人皆以百二<lb/>
十為度名曰天杖宫人内職亦如之后妃嬪御雖被寵<lb/>
<pb n="KR2a0022_WYG_007-15a"/>
嬖亦多被杖背於是内外恐懼人不自安皆求茍免莫<lb/>
有固志重足累息以逮於終<lb/>
史臣曰高祖識嗣子之非才顧宗祏之至重滯愛同於<lb/>
晉武則哲異於宋宣但欲威之以檟楚期之於懲肅義<lb/>
方之教豈若是乎卒使昏虐君臨姦回肆毒善無小而<lb/>
必棄惡無大而弗為窮南山之簡未足書其過盡東觀<lb/>
之筆不能記其罪然猶獲全首領及子而亡幸哉<lb/>
　<lb/>
<pb n="KR2a0022_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷七<lb/>
<pb n="KR2a0022_WYG_007-16a"/>
　周書卷七考證<lb/>
宣帝紀癸夘封皇子衍為魯王○衍通鑑作闡<hi>臣文淳</hi>
　按靜帝本紀靜皇帝諱衍後改為闡武帝本紀建德<lb/>
　二年書皇孫衍生據通鑑則靜帝諱衍當武帝時已<lb/>
　改為闡矣而周書北史俱尚書衍得無訛乎<lb/>
　<lb/>
　<lb/>
　<lb/>
<pb n="KR2a0022_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷七考證<lb/>
</p>
<p>
</p>
  </div>
</body>
</text>
</TEI>
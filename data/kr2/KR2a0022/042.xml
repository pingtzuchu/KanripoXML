<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四十二</head> <lb/>
    <p>
<pb n="KR2a0022_WYG_042-1a"/>
欽定四庫全書<lb/>
　周書卷四十二<lb/>
　　唐　令　狐　德　棻　等　撰<lb/>
　列傳第三十四<lb/>
　　蕭　撝<hi>子濟</hi>
　　蕭世怡<lb/>
　　蕭圓肅<lb/>
　　蕭大圜<lb/>
<pb n="KR2a0022_WYG_042-1b"/>
　　宗　懍<lb/>
　　劉　璠<hi>子祥</hi>
　　柳　霞<hi>子靖</hi>　<hi>莊</hi>
蕭撝字智遐蘭陵人也梁武帝弟安成王秀之子也性<lb/>
温裕有儀表年十二入國學博觀經史雅好屬文在梁<lb/>
封永豐縣侯邑一千戸初為給事中歴太子洗馬中舍<lb/>
人東魏遣李諧廬元明使於梁梁武帝以撝辭令可觀<lb/>
令兼中書侍郎受幣於賓館尋遷黃門侍郎出為寧逺<lb/>
<pb n="KR2a0022_WYG_042-2a"/>
將軍宋寧宋興二郡守轉輕車將軍巴西梓潼二郡守<lb/>
及侯景作亂武陵王紀承制授撝使持節忠武將軍又<lb/>
遷平北將軍散騎常侍領益州刺史軍防事紀稱尊號<lb/>
於成都除侍中中書令封秦郡王邑三千户給鼓吹一<lb/>
部紀率衆東下以撝為中書令征西大將軍都督益梁<lb/>
秦潼安瀘青戎寧華信渠萬江新邑楚義十八州諸軍<lb/>
事益州刺史守成都又令梁州刺史楊乾運守潼州太<lb/>
祖知蜀兵寡弱遣大將軍尉遲迥總衆討之及迥入劔<lb/>
<pb n="KR2a0022_WYG_042-2b"/>
閣乾運以州降蜀中因是大駭無復抗拒之志迥長驅<lb/>
至成都撝見兵不滿萬人而倉庫空竭軍無所資遂為<lb/>
城守之計迥圍之五旬撝屢遣其將出城挑戰多被殺<lb/>
傷外援雖至又為迥所破語在迥傳撝遂請降迥許之<lb/>
撝於是率文武於益州城北共迥升壇歃血立盟以城<lb/>
歸國魏恭帝元年授侍中驃騎大將軍開府儀同三司<lb/>
封歸善縣公邑一千户孝閔帝踐阼進爵黃臺郡公增<lb/>
邑一千户武成中世宗令諸文儒於麟趾殿校定經史<lb/>
<pb n="KR2a0022_WYG_042-3a"/>
仍撰世譜撝亦預焉尋以母老兼有疾疹五日番上便<lb/>
隔晨昏請在外著書有詔許焉保定元年授禮部中大<lb/>
夫又以撝有歸款之功别賜食多陵縣五百户收其租<lb/>
賦三年出為上州刺史為政仁恕以禮讓為本嘗至元<lb/>
日獄中所有囚繫悉放歸家聽三日然後赴獄主者固<lb/>
執不可撝曰昔王長虞延見稱前史吾雖寡德竊懐景<lb/>
行導民以信方自此始以之獲罪彌所甘心幸勿慮也<lb/>
諸囚荷恩竝依限而至吏民稱其惠化秩滿當還部民<lb/>
<pb n="KR2a0022_WYG_042-3b"/>
李<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>等三百餘人上表乞更留兩載詔雖弗許甚嘉美<lb/>
之及撝入朝屬置露門學高祖以撝與唐瑾元偉王褒<lb/>
等四人俱為文學博士撝以母老表請歸飬私門曰臣<lb/>
聞出忠入孝理深人紀昏定晨省事切天經伏惟陛下<lb/>
握鎮臨朝垂衣御宇孝治天下仁覃草木是以微臣冐<lb/>
陳至願臣母妾褚年過飬禮乞解今職侍奉私庭伏願<lb/>
天慈特垂矜許臣披款歸朝十有六載恩深海岳報淺<lb/>
涓埃肆師掌禮竟無稱職浙隈督察空妨能官方辭違<lb/>
<pb n="KR2a0022_WYG_042-4a"/>
闕庭屏迹閭里低佪係慕戀悚兼深高祖未許詔曰開<lb/>
府梁之宗英今則任等三事所謂楚雖有材周實用之<lb/>
方藉謀猷匡朕不逮然進思盡忠退安侍飬者義在公<lb/>
私兼濟豈容全欲狥已虧此至公乖所望也尋以母憂<lb/>
去職天和六年授少保建德元年轉少傅後改封蔡陽<lb/>
郡公增邑通前三千四百户二年卒時年五十九高祖<lb/>
舉哀於正武殿賜穀麥三百石布帛三百匹贈使持節<lb/>
大將軍大都督少傅益新始信四州諸軍事益州刺史<lb/>
<pb n="KR2a0022_WYG_042-4b"/>
諡曰襄撝善草隸名亞於王褒算數醫方咸亦留意所<lb/>
著詩賦雜文數萬言頗行于世子濟嗣濟字德成少仁<lb/>
厚頗好屬文蕭紀承制授貞威將軍蜀郡太守遷東中<lb/>
郎將從紀東下至巴東聞迥圍成都紀命濟率所部赴<lb/>
援比至撝已降仍從撝入朝孝閔帝踐阼除中外府記<lb/>
室參軍後至蒲陽郡守車騎大將軍儀同三司<lb/>
蕭世怡梁武帝弟鄱陽王恢之子也以名犯太祖諱故<lb/>
稱字焉幼而聰慧頗涉經史梁大同元年封豐城縣侯<lb/>
<pb n="KR2a0022_WYG_042-5a"/>
邑五百户除給事中轉太子洗馬尋入直殿省轉太子<lb/>
中舍人出為持節仁威將軍譙州刺史及侯景為亂路<lb/>
由城下襲而陷之世怡遂被執尋遁逃得免至于江陵<lb/>
梁元帝承制授侍中及平侯景以世怡為兼太宰太常<lb/>
卿與中衞長史樂子雲拜謁山陵承聖二年授使持節<lb/>
平西將軍臨川内史既以陸納據湘川道路擁塞改授<lb/>
平南將軍桂陽内史未至郡屬于謹平江陵遂隨兄修<lb/>
在郢州及修卒即以世怡為刺史湘州刺史王琳率舟<lb/>
<pb n="KR2a0022_WYG_042-5b"/>
師襲世怡世怡以州輸琳時陳武帝執政徴為侍中世<lb/>
怡疑而不就乃奔于齊除車騎大將軍散騎常侍尋出<lb/>
為永州刺史保定四年晉公護東伐大將軍權景宣略<lb/>
地河南世怡聞豫州刺史王士良已降遂來歸款五年<lb/>
拜使持節驃騎大將軍開府儀同三司封義興郡公邑<lb/>
一千三百户天和二年授蔡州刺史政存簡惠不尚苛<lb/>
察深為吏民所安三年卒於州贈本官加幷洛永三州<lb/>
刺史子子寶嗣子寶美風儀善談笑年未弱冠名重一<lb/>
<pb n="KR2a0022_WYG_042-6a"/>
時隋文帝輔政引為丞相府典籖深被識遇開皇中官<lb/>
至吏部侍郎後坐事被誅<lb/>
蕭圓肅字明恭梁武帝之孫武陵王紀之子也風度淹<lb/>
雅敏而好學紀稱尊號封宜都郡王邑三千户除侍中<lb/>
寧遠將軍紀率兵下峽令蕭撝守成都以圓肅為之副<lb/>
及尉遲迥至圓肅與撝俱降授驃騎大將軍開府儀同<lb/>
三司侍中封安化縣公邑一千户世宗初進封棘城郡<lb/>
公增邑一千户以圓肅有歸款之勲别賜食思君縣五<lb/>
<pb n="KR2a0022_WYG_042-6b"/>
百户收其租賦保定三年除畿伯中大夫五年拜咸陽<lb/>
郡守圓肅寛猛相濟甚有政績天和四年遷陵州刺史<lb/>
尋詔令隨衞國公直鎮襄陽遂不之部建德三年授太<lb/>
子少傅增邑九百户圓肅以任當師傅調護是職乃作<lb/>
少傅箴曰惟王建國辨方正位左史記言右史記事莫<lb/>
不援立太子為皇之貳是以易稱明兩禮云上嗣東序<lb/>
飬德震方主器束髮就學宵雅更肄朝讀百篇乙夜乃<lb/>
寐愛日惜力寸隂無棄視膳再飯寝門三至小心翼翼<lb/>
<pb n="KR2a0022_WYG_042-7a"/>
大孝蒸蒸謀謨計慮問對疑丞安樂必敬無忘戰兢夫<lb/>
天道益謙人道惡盈漢嗣不絶乎馳道魏儲回環於鄴<lb/>
城前史攸載後世揚名三善既備萬國以貞姬周長久<lb/>
實頼元良嬴秦短祚誠由少陽雖卜年七百有德過歴<lb/>
而昌數世萬一無德不及而亡敬之敬之天惟顯思光<lb/>
副皇極永固洪基觀德審諭授告職司太子見而悅之<lb/>
致書勞問六年授豐州刺史增邑通前三千七百户尋<lb/>
進位上開府儀同大將軍宣政元年入為司宗中大夫<lb/>
<pb n="KR2a0022_WYG_042-7b"/>
俄授洛州刺史大象末進位大將軍隋開皇初授貝州<lb/>
刺史以母老請歸就飬隋文帝許之四年卒時年四十<lb/>
六有文集十卷又撰時人詩筆為文海四十卷廣堪十<lb/>
卷淮海亂離志四卷行於世<lb/>
蕭大圜字仁顯梁簡文帝之子也幼而聰敏神情俊悟<lb/>
年四歲能誦三都賦及孝經論語七歲居母喪便有成<lb/>
人之性梁大寶元年封樂梁郡王邑二千户除宣惠將<lb/>
軍丹陽尹屬侯景肆虐簡文見弑大圜潛遁獲免明年<lb/>
<pb n="KR2a0022_WYG_042-8a"/>
景平大圜歸建康時既喪亂之後無所依託乃寓居善<lb/>
覺佛寺人有以告王僧辯者僧辯乃給船餼得往江陵<lb/>
梁元帝見之甚悅賜以越衫胡帶等改封晉熙郡王邑<lb/>
二千户除寧遠將軍琅邪彭城二郡太守時梁元帝既<lb/>
有克復之功而大圜兄汝南王大封等猶未通謁梁元<lb/>
帝性既忌刻甚恨望之乃謂大圜曰汝兩兄久不出汝<lb/>
可以意召之大圜即日曉諭兩兄相繼出謁元帝乃安<lb/>
之大圜以世多故恐讒愬生焉乃屏絶人事門客左右<lb/>
<pb n="KR2a0022_WYG_042-8b"/>
不過三兩人不妄遊狎兄姊之間止牋疏而已恒以讀<lb/>
詩禮書易為事元帝嘗自問五經要事數十條大圜辭<lb/>
約指明應答無滯元帝甚歎美之因曰昔河間好學爾<lb/>
既有之臨淄好文爾亦兼之然有東平為善彌高前載<lb/>
吾重之愛之爾當效焉及于謹軍至元帝乃令大封充<lb/>
使請和大圜副焉其實質也出至軍所信宿元帝降魏<lb/>
恭帝二年客長安太祖以客禮待之保定二年詔曰梁<lb/>
汝南王蕭大封晉熙王蕭大圜等梁國子孫宜存優禮<lb/>
<pb n="KR2a0022_WYG_042-9a"/>
式遣茅土寔允舊章大封可封晉陵縣公大圜封始寧<lb/>
縣公邑各一千户尋加大圜車騎大將軍儀同三司幷<lb/>
賜田宅奴婢牛馬粟帛等俄而開麟趾殿招集學士大<lb/>
圜預焉梁武帝集四十卷簡文集九十卷各止一本江<lb/>
陵平後竝藏祕閤大圜既入麟趾方得見之乃手寫二<lb/>
集一年竝畢識者稱歎之大圜深信因果心安閑放嘗<lb/>
言之曰拂衣褰裳無吞舟之漏網挂冠懸節慮我志之<lb/>
未從儻獲展禽之免有美慈明之進如蒙北叟之放實<lb/>
<pb n="KR2a0022_WYG_042-9b"/>
勝濟南之徵其故何哉夫閭閻者有優遊之美朝廷者<lb/>
有簪佩之累蓋由來久矣留侯追蹤於松子陶朱成術<lb/>
於辛文良有以焉況乎智不逸羣行不高物而欲辛苦<lb/>
一生何其僻也豈如知足知止蕭然無累北山之北棄<lb/>
絶人間南山之南超踰世網面修原而帶流水倚郊甸<lb/>
而枕平臯築蝸舍於叢林構環堵於幽薄近瞻煙霧逺<lb/>
睇風雲藉纎草以䕃長松結幽蘭而援芳桂仰翔禽於<lb/>
百仞俯泳鱗於千潯果園在後開窻以臨花卉蔬圃居<lb/>
<pb n="KR2a0022_WYG_042-10a"/>
前坐簷而看灌甽二頃以供饘粥十畝以給絲麻侍兒<lb/>
五三可充絍織家僮數四足代耕耘沽酪牧羊恊潘生<lb/>
之志畜鷄種黍應莊叟之言穫菽尋汜氏之書露葵徵<lb/>
尹君之錄烹羔豚而介春酒迎伏臘而候歲時披良書<lb/>
探至賾歌纂纂唱烏烏可以娛神可以散慮有朋自遠<lb/>
揚㩁古今田畯相過劇談稼穡斯亦足矣樂不可支永<lb/>
保性命何畏憂責豈若蹙足入絆申脰就羈遊帝王之<lb/>
門趨宰衡之勢不知飄塵之少選寧覺年祀之斯須萬<lb/>
<pb n="KR2a0022_WYG_042-10b"/>
物營營靡存其意天道昧昧安可問哉嗟乎人生若浮<lb/>
雲朝露寧俟長繩繫景寔不願之執燭夜遊驚其迅邁<lb/>
百年何幾擎跽曲拳四時如流俛眉躡足出處無成語<lb/>
黙奚當非直丘明所恥抑亦宣尼恥之建德四年除滕<lb/>
王逌友逌嘗問大圜曰吾聞湘東王作梁史有之乎餘<lb/>
傳乃可抑揚帝紀奚若隱則非實記則攘羊對曰言者<lb/>
之妄也如使有之亦不足怪昔漢明為世祖紀章帝為<lb/>
顯宗紀殷鑒不遠足為成例且君子之過如日月之蝕<lb/>
<pb n="KR2a0022_WYG_042-11a"/>
彰於四海安得而隱之如有不彰亦安得而不隱蓋子<lb/>
為父隱直在其中諱國之惡抑又禮也逌乃大笑其後<lb/>
大軍東討攻拔晉州或問大圜曰齊遂克不對曰高歡<lb/>
昔以晉州肇基偽迹今本既拔矣能無亡乎所謂以此<lb/>
始者必以此終也居數日齊氏果滅聞者以為知言宣<lb/>
政元年增邑通前二千二百户隋開皇初拜内史侍郎<lb/>
出為西河郡守尋卒大圜性好學務於著述撰梁舊事<lb/>
三十卷寓記三卷士喪儀注五卷要決兩卷幷文集二<lb/>
<pb n="KR2a0022_WYG_042-11b"/>
十卷大封位至開府儀同三司大象末為陳州刺史<lb/>
宗懍字元懍南陽湼陽人也八世祖承永嘉之亂討陳<lb/>
敏有功封柴桑縣侯除宜都郡守尋卒官子孫因居江<lb/>
陵父高之梁山隂令懔少聰敏好讀書晝夜不倦語輒<lb/>
引古事鄉里呼為小兒學士梁普通六年舉秀才以不<lb/>
及二宮元會例不對䇿及梁元帝鎮荆州謂長史劉之<lb/>
遴曰貴鄉多士為舉一有志少年之遴以懍應命即日<lb/>
引見令兼記室嘗夕被召宿省使制龍川廟碑一夜便<lb/>
<pb n="KR2a0022_WYG_042-12a"/>
就喆朝呈上梁元帝歎美之及移鎮江州以懔為刑獄<lb/>
參軍兼掌書記歴臨汝建成廣晉三縣令遭母憂去職<lb/>
哭輒歐血兩旬之内絶而復蘇者三每有羣烏數千集<lb/>
於廬舍候哭而來哭止而去時論稱之以為孝感所致<lb/>
梁元帝重牧荆州以懍為别駕江陵令及帝即位擢為<lb/>
尚書侍郎又手詔曰昔扶柳開國止曰故人西鄉胙土<lb/>
本由賓客況事渉勲庸而無爵賞尚書侍郎宗懍亟有<lb/>
帷幄之謀誠深股肱之寄從我於邁多歴歲時可封信<lb/>
<pb n="KR2a0022_WYG_042-12b"/>
安縣侯邑一千户累遷吏部郎中五兵尚書吏部尚書<lb/>
初侯景平後梁元帝議還建業唯懍勸都渚宮以其鄉<lb/>
里在荆州故也及江陵平與王襃等入闗太祖以懍名<lb/>
重南土甚禮之孝閔帝踐阼拜車騎大將軍儀同三司<lb/>
世宗即位又與王襃等在麟趾殿刋定羣書數蒙宴賜<lb/>
保定中卒年六十四有集二十卷行於世<lb/>
劉璠字寶義沛國沛人也六世祖敏以永嘉喪亂徙居<lb/>
廣陵父臧性方正篤志好學居家以孝聞梁天監初為<lb/>
<pb n="KR2a0022_WYG_042-13a"/>
著作郎璠九歲而孤居喪合禮少好讀書兼善文筆年<lb/>
十七為上黃侯蕭曄所器重范陽張綰梁之外戚才高<lb/>
口辯見推於世以曄之懿貴亦假借之璠年少未仕而<lb/>
負才使氣不為之屈綰嘗於新渝侯坐因酒後詬京兆<lb/>
杜騫曰寒士不遜璠厲色曰此坐誰非寒士璠本意在<lb/>
綰而曄以為屬已辭色不平璠曰何王之門不可曵長<lb/>
裾也遂拂衣而去曄辭謝之乃止後隨曄在淮南璠母<lb/>
在建康遘疾璠弗之知嘗忽一日舉身楚痛尋而家信<lb/>
<pb n="KR2a0022_WYG_042-13b"/>
至云其母病璠即號泣戒道絶而又蘇當身痛之辰即<lb/>
母死之日也居喪毁瘠遂感風氣服闋後一年猶杖而<lb/>
後起及曄終於毗陵故吏多分散璠獨奉曄喪還都墳<lb/>
成乃退梁簡文時在東宮遇曄素重諸不送者皆被劾<lb/>
責唯璠獨被優賞解褐王國常侍非其好也璠少慷慨<lb/>
好功名志欲立事邊城不樂隨牒平進㑹宜豐侯蕭循<lb/>
出為北徐州刺史即請為其輕車府主簿兼記室參軍<lb/>
又領刑獄循為梁州除信武府記室參軍領南鄭令又<lb/>
<pb n="KR2a0022_WYG_042-14a"/>
板為中記室補華陽太守屬侯景度江梁室大亂循以<lb/>
璠有才略甚親委之時宼難繁興未有所定璠乃喟然<lb/>
賦詩以見志其末章曰隨㑹平王室夷吾匡覇功虚薄<lb/>
無時用徒然慕昔風循開府置佐史以璠為諮議參軍<lb/>
仍領記室梁元帝承制授樹功將軍鎮西府諮議參軍<lb/>
賜書曰鄧禹文學尚或執戈葛洪書生且云破賊前修<lb/>
無逺屬望良深梁元帝尋又以循紹鄱陽之封且為雍<lb/>
州刺史復以璠為循平北府司馬及武陵王紀稱制於<lb/>
<pb n="KR2a0022_WYG_042-14b"/>
蜀以璠為中書侍郎屢遣召璠使者八返乃至蜀又以<lb/>
為黃門侍郎令長史劉孝勝深布腹心使工畫陳平度<lb/>
河歸漢圖以遺之璠苦求還中記室韋登私曰殿下忍<lb/>
而蓄憾足下不留將至大禍脫使盗遮於葭萌則卿殆<lb/>
矣孰若共構大厦使身名俱美哉璠正色曰卿欲緩頰<lb/>
於我耶我與府侯分義已定豈以寵辱夷險易其心乎<lb/>
丈夫立志當死生以之耳殿下方布大義於天下終不<lb/>
逞志於一人紀知必不為已用乃厚其贈而遣之臨别<lb/>
<pb n="KR2a0022_WYG_042-15a"/>
紀又解其佩刀贈璠曰想見物思人璠對曰敢不奉揚<lb/>
威靈尅剪姦宄紀於是遣使就拜循為益州刺史封隋<lb/>
郡王以璠為循府長史加蜀郡太守還至白馬西屬逹<lb/>
奚武軍已至南鄭璠不得入城遂降於武太祖素聞其<lb/>
名先誡武曰勿使劉璠死也故武先令璠赴闕璠至太<lb/>
祖見之如舊謂僕射申徽曰劉璠佳士古人何以過之<lb/>
徽曰昔晉主滅吳利在二陸明公今平梁漢得一劉璠<lb/>
也時南鄭尚拒守未下逹奚武請屠之太祖將許焉唯<lb/>
<pb n="KR2a0022_WYG_042-15b"/>
令全璠一家而已璠乃請之於朝太祖怒而不許璠泣<lb/>
而固請移時不退栁仲禮侍側曰此烈士也太祖曰事<lb/>
人當如此遂許之城竟獲全璠之力也太祖既納蕭循<lb/>
之降又許其反國循至長安累月未之遣也璠因侍宴<lb/>
太祖曰我於古誰比對曰常以公命世英主湯武莫逮<lb/>
今日所見曾齊桓晉文之不若太祖曰我不得比湯武<lb/>
望與伊周為匹何桓文之不若乎對曰齊桓存三亡國<lb/>
晉文不失信於伐原語未終太祖撫掌曰我解爾意欲<lb/>
<pb n="KR2a0022_WYG_042-16a"/>
激我耳於是即命遣循循請與璠俱還太祖不許以璠<lb/>
為中外府記室尋遷黃門侍郎儀同三司嘗臥疾居家<lb/>
對雪興感乃作雪賦以遂志云其詞曰天地否閉凝而<lb/>
成雪應乎𤣥冬之辰在於沍寒之節蒼雲暮同嚴風曉<lb/>
别散亂徘徊雰霏皎潔違朝陽之暄照就陵陰之慘烈<lb/>
若乃雪山峙於流沙之右雪宮建於碣石之東混二儀<lb/>
而竝色覆萬有而皆空埋沒河山之上籠罩寰宇之中<lb/>
日馭潛於濛氾地險失於華嵩既奪朱而成素實矯異<lb/>
<pb n="KR2a0022_WYG_042-16b"/>
而為同始飄颻而稍落遂紛糅而無窮縈回兮瑣散暠<lb/>
皓兮溟濛綏綏兮颯颯瀌瀌兮渢渢因高兮累仭藉少<lb/>
兮成豐曉分光而映淨夜合影而通朧似北荒之明月<lb/>
若西崑之閬風爾乃憑集異區遭隨所適遇物淪形觸<lb/>
途湮跡何淨穢之可分豈高卑之能擇體不常消質無<lb/>
定白深谷夏凝小山春積偶仙宮而為絳値河濱而成<lb/>
赤廣則彌綸而交四海小則淅瀝而緣間隙淺則不過<lb/>
二寸大則平地一尺乃為五谷之精寔長衆川之魄大<lb/>
<pb n="KR2a0022_WYG_042-17a"/>
壑所以朝宗洪波資其消釋家有趙王之璧人聚漢帝<lb/>
之金既藏牛而沒馬又冰木而凋林已墮白登之指實<lb/>
愴黃竹之心楚客埋魂於樹裏漢使遷飢於海隂斃雲<lb/>
中之狡獸落海上之驚禽庚辰有七尺之厚甲子有一<lb/>
丈之深無復垂霙與雲合唯有變白作泥沉本為白雪<lb/>
唱翻作白頭吟吟曰昔從天山來忽與狂風閲遡河隂<lb/>
而散漫望衡陽而委絶朝朝自消盡夜夜自凝結徒云<lb/>
雪之可賦竟何賦之能雪初蕭循在漢中與蕭紀牋及<lb/>
<pb n="KR2a0022_WYG_042-17b"/>
答國家書移襄陽文皆璠之辭也世宗初授内史中大<lb/>
夫掌綸誥尋封平陽縣子邑九百户在職清白簡亮不<lb/>
合於時左遷同和郡守璠善於撫御莅職未朞生羌降<lb/>
附者五百餘家前後郡守多經營以致貲産唯璠秋毫<lb/>
無所取妻子竝隨羌俗食麥衣皮始終不改洮陽洪和<lb/>
二郡羌民常越境詣璠訟理焉其德化為他界所歸仰<lb/>
如此蔡公廣時鎮隴右嘉璠善政及遷鎮陜州欲取璠<lb/>
自隨羌人樂從者七百人聞者莫不歎異陳公純作鎮<lb/>
<pb n="KR2a0022_WYG_042-18a"/>
隴右引為總管府司錄甚禮敬之天和三年卒時年五<lb/>
十九著梁典三十卷有集二十卷行於世子祥嗣<lb/>
祥字休徵幼而聰慧占對俊辯賓客見者皆號神童事<lb/>
嫡母以至孝聞其伯父黃門郎璆有名江左在嶺南聞<lb/>
而奇之乃令名祥字休徵後以字行於世年十歲能屬<lb/>
文十二通五經解褐梁宜豐侯主簿遷記室參軍江陵<lb/>
平隨例入國齊公憲以其善於詞令召為記室府中書<lb/>
記皆令掌之尋授都督封漢安縣子食邑七百户轉從<lb/>
<pb n="KR2a0022_WYG_042-18b"/>
事中郎憲進爵為王以休徵為王友俄除内史上士高<lb/>
祖東征休徵陪侍帷幄平齊露布即休徵之文也累遷<lb/>
車騎大將軍儀同大將軍尋以去官領萬年令未朞月<lb/>
轉長安令頻宰二縣頗獲時譽大象二年卒於官時年<lb/>
四十七初璠所撰梁典始就未及刋定而卒臨終謂休<lb/>
徵曰能成我志其在此書乎休徵修定繕冩勒成一家<lb/>
行於世<lb/>
柳霞字子昇河東解人也曾祖卓晉汝南太守始自本<lb/>
<pb n="KR2a0022_WYG_042-19a"/>
郡徙居襄陽祖叔珍宋員外散騎常侍義陽内史父季<lb/>
逺梁臨川王諮議參軍宜都太守霞幼而爽邁神彩嶷<lb/>
然髫歳便有成人之量篤好文學動合規矩其世父慶<lb/>
逺特器異之謂霞曰吾昔逮事伯父太尉公嘗語吾云<lb/>
我昨夢汝登一樓樓甚峻麗吾以坐席與汝汝後名宦<lb/>
必逹恨吾不及見耳吾向聊復晝寢又夢將昔時座席<lb/>
還以賜汝汝之官位當復及吾特宜勉勵以應嘉祥也<lb/>
梁西昌侯深藻鎮雍州霞時年十二以民禮修謁風儀<lb/>
<pb n="KR2a0022_WYG_042-19b"/>
端肅進止詳雅深藻美之試遣左右踐霞衣裾欲觀其<lb/>
舉措霞徐歩稍前曾不顧眄廬陵王續為雍州刺史辟<lb/>
霞為主簿起家平西邵陵王綸府法曹參軍仍轉外兵<lb/>
除尚書工部郎謝舉時為僕射引霞與語甚嘉之顧謂<lb/>
人曰江漢英靈見於此矣岳陽王蕭察莅雍州選為治<lb/>
中尋遷别駕及察於襄陽承制授霞吏部郎員外散騎<lb/>
常侍俄遷車騎大將軍儀同三司大都督賜爵聞喜縣<lb/>
公尋進位持節侍中驃騎大將軍開府儀同三司及蕭<lb/>
<pb n="KR2a0022_WYG_042-20a"/>
詧踐帝位於江陵以襄陽歸于我霞乃辭察曰陛下中<lb/>
興鼎運龍飛舊楚臣昔因幸會早奉名節理當以身許<lb/>
國期之始終自晉氏南遷臣宗族蓋寡從祖太尉世父<lb/>
儀同從父司空竝以位望隆重遂家于金陵唯留先臣<lb/>
獨守墳栢常誡臣等使不違此志今襄陽既入北朝臣<lb/>
若陪隨鑾蹕進則無益塵露退則有虧先旨伏願曲垂<lb/>
照鑒亮臣此心察重違其志遂許之因留鄉里以經籍<lb/>
自娛太祖世宗頻有徵命霞固辭以疾及察殂霞舉哀<lb/>
<pb n="KR2a0022_WYG_042-20b"/>
行舊君之服保定中又徵之霞始入朝授使持節驃騎<lb/>
大將軍開府儀同三司霍州諸軍事霍州刺史霞導民<lb/>
務先以德再三不用命者乃微加貶異示之耻而已其<lb/>
下感而化之不復為過咸曰我君仁惠如此其可欺乎<lb/>
天和中卒時年七十二宣政初贈金安二州刺史霞有<lb/>
志行初為州主簿其父卒於揚州霞自襄陽奔赴六日<lb/>
而至哀感行路毁瘁殆不可識後奉喪泝江西歸中流<lb/>
風起舟中之人相顧失色霞抱棺號慟愬天求哀俄頃<lb/>
<pb n="KR2a0022_WYG_042-21a"/>
之間風浪止息其母嘗乳間發疽醫云此病無可救之<lb/>
理唯得人吮膿或望微止其痛霞應聲即吮旬日遂瘳<lb/>
咸以為孝感所致性又温裕略無喜愠之容𢎞奨名教<lb/>
未嘗論人之短尤好施與家無餘財臨終遺誡薄葬其<lb/>
子等竝奉行之有十子靖莊最知名<lb/>
靖字思休少方雅愽覽墳籍梁大同末釋褐武陵王國<lb/>
左常侍轉法曹行參軍大定初除尚書度支郎遷正員<lb/>
郎隨霞入朝授大都督歴河南德廣二郡守靖雅逹政<lb/>
<pb n="KR2a0022_WYG_042-21b"/>
事所居皆有治術吏民畏而愛之然性愛閑素其於名<lb/>
利澹如也及秩滿還便有終焉之志隋文帝踐極特詔<lb/>
徵之靖遂以疾固辭優游不仕閉門自守所對惟琴書<lb/>
而已足不歴園庭殆將十載子弟等奉之若嚴君焉其<lb/>
有過者靖必下帷自責於是長幼相率拜謝於庭靖然<lb/>
後見之朂以禮法鄉里亦慕而化之或有不善者皆曰<lb/>
唯恐栁德廣知也時論方之王烈前後總管到官皆親<lb/>
至靖家問疾遂以為故事秦王俊臨州賚以几杖幷致<lb/>
<pb n="KR2a0022_WYG_042-22a"/>
衣物靖唯受几杖餘竝固辭其為當時所重如此開皇<lb/>
中以夀終<lb/>
莊字思敬器量貞固有經世之才初仕梁歴中書舍人<lb/>
尚書右丞給事黃門侍郎尚書吏部郎中鴻臚太府卿<lb/>
入隋位至開府儀同三司給事黃門侍郎饒州刺史<lb/>
史臣曰蕭撝世怡圓肅大圜竝有梁之令望也雖羈旅<lb/>
異國而終享榮名非有兹基夙懷文質亦何能至於此<lb/>
乎方武陵擁衆東下任撝以蕭何之事君臣之道既篤<lb/>
<pb n="KR2a0022_WYG_042-22b"/>
家國之情亦隆金石不足比其心河山不足盟其誓及<lb/>
魏安之至城下旬日而智力俱竭委金湯而不守舉庸<lb/>
蜀而來王若乃見機而作誠有之矣守節沒齒則未可<lb/>
焉宗懍幹局才辭見稱於梁元之世逮乎俘囚楚甸播<lb/>
越秦中屬太祖思治之辰遇世宗好士之日在朝不預<lb/>
政事就列纔忝戎章豈懷道圖全優遊卒歲將用與不<lb/>
用留滯當年乎梁氏據有江東五十餘載挾䇿紀事勒<lb/>
成不朽者非一家焉劉璠學思通愽有著述之譽雖傳<lb/>
<pb n="KR2a0022_WYG_042-23a"/>
疑傳信頗有詳略而屬辭比事足為清典蓋近代之佳<lb/>
史歟柳霞立身之道進退有節觀其眷戀墳隴其孝可<lb/>
移於朝廷盡禮舊王其忠可事於新君夫能推此類以<lb/>
求賢則知人幾於易矣<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_042-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十二<lb/>
<pb n="KR2a0022_WYG_042-24a"/>
　周書卷四十二考證<lb/>
宗懍傳梁普通六年○普通北史作大同<lb/>
柳霞傳柳霞○北史作柳遐<lb/>
梁西昌侯深藻○北史無深字<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_042-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十二考證<lb/>
</p>
<p>
</p>
  </div>
</body>
</text>
</TEI>
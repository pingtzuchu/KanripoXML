<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷二十五</head> <lb/>
    <p>
<pb n="KR2a0022_WYG_025-1a"/>
欽定四庫全書<lb/>
　周書卷二十五<lb/>
　　唐　令　狐　徳　棻　等　撰<lb/>
　列傳第十七<lb/>
　　李賢<hi>弟逺</hi>　<hi>逺子基</hi>
李賢字賢和其先隴西成紀人也會祖富魏太武時以<lb/>
子都督討两山屠各殁於陣贈寕西將軍隴西郡守祖<lb/>
斌襲領父兵鎭於髙平因家焉父文保早卒魏大統末<lb/>
<pb n="KR2a0022_WYG_025-1b"/>
以賢兄弟著勲追贈涇原東秦三州刺史司空賢幼有<lb/>
志節不妄舉動嘗出遊遇一老人鬚眉皓白謂之曰我<lb/>
年八十觀士多矣未有如卿者必為台牧卿其勉之九<lb/>
嵗從師受業畧觀大旨而已不尋章句或謂之曰學不<lb/>
精勤不如不學賢曰夫人各有志賢豈能彊學待問領<lb/>
徒授業耶唯當粗聞教義𥙷已不足至如忠孝之道實<lb/>
銘之於心問者慙服年十四遭父䘮撫訓諸弟友愛甚<lb/>
篤魏永安中万俟醜奴據岐涇等諸州反叛魏孝莊遣<lb/>
<pb n="KR2a0022_WYG_025-2a"/>
爾朱天光率兵撃破之其黨万俟道洛費連少渾猶據<lb/>
原州未知醜奴已敗天光遣使造賢令宻圖道洛天光<lb/>
率兵續進㑹賊黨万俟阿寳戰敗逃還私告賢曰醜奴<lb/>
已敗王師行至此阿寳以性命相投願能存濟賢因令<lb/>
阿寳偽為醜奴使紿道洛等曰今已破臺軍須與公計<lb/>
事令阿寳權守原州公宜速徃道洛等信之是日便發<lb/>
既出而天光至遂克原州道洛乃將麾下六千人奔于<lb/>
牽屯山天光見賢曰道洛之出子之力也賢又率鄉人<lb/>
<pb n="KR2a0022_WYG_025-2b"/>
出馬千匹以助軍天光大悦時原州亢旱天光以乏水<lb/>
草乃退舍城東五十里牧馬息兵令都督長孫邪利行<lb/>
原州事以賢為主簿道洛復乗虗忽至時賊黨千餘人<lb/>
在城中宻為内應引道洛入城遂殺邪利賢復率鄉人<lb/>
殊死拒戰道洛乃退走又有賊帥達符顯圍逼州城晝<lb/>
夜攻戰屢被摧衂賢間道赴雍州詣天光請援天光許<lb/>
之賢乃返而賊營壘四合無因入城候日向夕乃偽負<lb/>
薪與賊樵采者俱得至城下城中垂布引之賊衆方覺<lb/>
<pb n="KR2a0022_WYG_025-3a"/>
乃弓弩亂發射之不中遂得入城告以大軍將至賊聞<lb/>
之便即散走累遷威烈將軍殿中將軍髙平令賀拔岳<lb/>
為侯莫陳悦所害太祖西征賢與其弟逺穆等宻應侯<lb/>
莫陳崇以功授都督仍守原州及大軍將至秦州悦棄<lb/>
城走太祖令兄子導勒兵追之以賢為前驅轉戰四百<lb/>
餘里至牽屯山及之悦自剄於陣賢亦被重瘡馬中流<lb/>
矢太祖嘉之賞奴婢布帛及雜畜等授持節撫軍大將<lb/>
軍都督魏孝武西遷太祖令賢率騎兵迎衛時山東之<lb/>
<pb n="KR2a0022_WYG_025-3b"/>
衆多欲逃歸帝乃令賢以精騎三百為殿衆皆憚之莫<lb/>
敢亡叛封下邽縣公邑一千戸俄授左都督安東將軍<lb/>
還鎭原州大統二年州民豆盧狼害都督大野樹兒等<lb/>
據州城反賢乃招集豪傑與之謀曰賊起倉卒便誅二<lb/>
將其勢雖盛其志已驕然其政令莫施唯以殘剥為業<lb/>
夫以羇旅之賊而馭烏合之衆勢自離解今若從中撃<lb/>
之賊必䘮膽如吾計者指日取之衆皆從焉賢乃率敢<lb/>
死士三百人分為两道乗夜鼓噪而出羣賊大驚一戰<lb/>
<pb n="KR2a0022_WYG_025-4a"/>
而敗狼乃斬闗遁走賢輕與三騎追斬之遷原州長史<lb/>
尋行原州事四年莫折後熾連結賊黨所在㓂掠賢率<lb/>
鄉兵與行涇州事史寕討之後熾列陣以待賢謂寕曰<lb/>
賊聚結嵗久徒衆甚多數州之人皆為其用我若總一<lb/>
陣併力撃之彼既同惡相濟理必總萃於我其勢不分<lb/>
衆寡莫敵我便救尾無以制之今若令諸軍分為數隊<lb/>
多設旗鼓掎角而前以脅諸柵公别綂精兵直指後熾<lb/>
按甲而待莫與交鋒後熾欲前則憚公之鋭諸柵欲出<lb/>
<pb n="KR2a0022_WYG_025-4b"/>
則懼我疑兵令其進不得戰退不得走以候其懈撃之<lb/>
必破後熾一敗則衆柵不攻自拔矣寕不從屢戰頻北<lb/>
賢乃率數百騎徑掩後熾營收其妻子僮𨽻五百餘人<lb/>
并輜重等屬後熾與寕戰勝方欲追奔忽聞賢至乃棄<lb/>
寕與賢接戰賢手斬十餘級生獲六人賊遂大敗後熾<lb/>
單騎遁走師還以功賞奴婢四十口雜畜數百頭八年<lb/>
授原州刺史賢雖少從戎旅而頗閑政事撫導鄉里甚<lb/>
得民和十二年隨獨孤信征涼州平之又撫慰張掖等<lb/>
<pb n="KR2a0022_WYG_025-5a"/>
五郡而還俄而茹茹圍逼州城剽掠居民驅擁畜牧賢<lb/>
欲出戰大都督王徳猶豫未決賢固請徳乃從之賢勒<lb/>
兵將出賊宻知之乃引軍退賢因率騎士追撃斬二百<lb/>
餘級捕虜百餘人獲駞馬牛羊二萬頭財物不可勝計<lb/>
所掠之人還得安堵加授使持節車騎大將軍儀同三<lb/>
司十六年遷驃騎大將軍開府儀同三司太祖之奉魏<lb/>
太子西廵也至原州遂幸賢第讓齒而坐行鄉飲酒禮<lb/>
焉其後太祖又至原州令賢乗輅備儀服以諸侯會遇<lb/>
<pb n="KR2a0022_WYG_025-5b"/>
禮相見然後幸賢第歡宴終日凡是親族頒賜有差魏<lb/>
恭帝元年進爵河西郡公增邑通前二千戸後以弟子<lb/>
植被誅賢坐除名俄授使持節車騎大將軍儀同三司<lb/>
時荆州羣蠻反開府潘招討之令賢與賀若敦率騎士<lb/>
七千别道邀截擊蠻帥文子榮大破之遂於平州北築<lb/>
汶陽城以鎭之尋治郢州刺史時以巴湘初附詔賢總<lb/>
監諸軍畧定乃遷江夏民二千餘戸以實安州并築甑<lb/>
山城而還保定二年詔復賢官爵仍授𤓰州刺史髙祖<lb/>
<pb n="KR2a0022_WYG_025-6a"/>
及齊王憲之在襁褓也以避忌不利居宮中太祖令於<lb/>
賢家處之六載乃還宮因賜賢妻呉姓宇文氏養為姪<lb/>
女賜與甚厚及髙祖西廵幸賢第詔曰朕昔冲幼爰寓<lb/>
此州使持節驃騎大將軍開府儀同三司大都督𤓰州<lb/>
諸軍事𤓰州刺史賢斯土良家勲徳兼著受委居朕輔<lb/>
導積年念其規弼功勞甚茂食彼桑椹尚懷好音矧兹<lb/>
惠矣其庸可忘今廵撫居此不殊代邑舉目依然益增<lb/>
舊想雖無屬籍朕處之若親凡厥昆季乃至子姪等可<lb/>
<pb n="KR2a0022_WYG_025-6b"/>
並豫宴賜於是令中侍上士尉遲愷徃𤓰州降璽書勞<lb/>
賢賜衣一襲及被褥并御所服十三環金帶一要中廏<lb/>
馬一匹金裝鞍勒雜綵五百叚銀錢一萬賜賢弟申國<lb/>
公穆亦如之子姪男女中外諸孫三十四人各賜衣一<lb/>
襲又拜賢甥庫狄樂為儀同賢門生昔經侍奉者二人<lb/>
授大都督四人授帥都督六人别將奴已免賤者五人<lb/>
授軍主未免賤者十二人酬㬱放之四年王師東討朝<lb/>
議以西道空虗慮羌渾侵擾乃授賢使持節河州總管<lb/>
<pb n="KR2a0022_WYG_025-7a"/>
三州七防諸軍事河州刺史河州舊非總管至是創置<lb/>
焉賢乃大營屯田以省運漕多設斥候以備㓂戎於是<lb/>
羌渾歛迹不敢向東五年宕昌㓂邉百姓失業乃於洮<lb/>
州置總管府以鎮遏之遂廢河州總管改授賢洮州總<lb/>
管七防諸軍事洮州刺史屬羌宼石門戍撤破橋道以<lb/>
絶援軍賢率千騎禦之前後斬𫉬數百人賊乃退走羌<lb/>
復引吐谷渾數千騎將入西疆賢宻知之又遣兵伏其<lb/>
隘路復大敗之虜遂震懾不敢犯塞俄廢洮州總管還<lb/>
<pb n="KR2a0022_WYG_025-7b"/>
於河州置總管府復以賢為之髙祖思賢舊恩徴拜大<lb/>
將軍天和四年三月卒於京師時年六十八髙祖親臨<lb/>
哀動左右贈使持節柱國大將軍大都督涇原秦等十<lb/>
州諸軍事原州刺史諡曰桓子端嗣端字永貴歴位開<lb/>
府儀同三司司㑹中大夫中州刺史從髙祖平齊於鄴<lb/>
城戰殁贈上大將軍追封襄陽公諡曰果端弟吉儀同<lb/>
三司吉弟崇位至太府中大夫上柱國廣宗郡公崇弟<lb/>
孝軌開府儀同大將軍升遷縣伯孝軌弟詢少歴顯位<lb/>
<pb n="KR2a0022_WYG_025-8a"/>
大象末上柱國隴西郡公<lb/>
賢弟逺字萬嵗幼有器局志度恢然嘗與羣兒為戰鬭<lb/>
之戲指麾部分便有軍陣之法郡守見而異之召使更<lb/>
戲羣兒懼而散走逺持杖叱之復為向勢意氣雄壯殆<lb/>
甚於前郡守曰此小兒必為將軍非常人也及長渉獵<lb/>
書𫝊畧知指趣而已魏正光末天下鼎沸勅勒賊胡琮<lb/>
侵逼原州其徒甚盛逺昆季率勵鄉人欲圖拒守而衆<lb/>
情猜懼頗有異同逺乃按劒而言曰頃年以來皇家多<lb/>
<pb n="KR2a0022_WYG_025-8b"/>
難匈黨乗機肆其毒螫王畧未振緩其梟夷正是忠臣<lb/>
立節之秋義士建功之日丈夫豈可臨難茍免當在死<lb/>
中求生耳諸人並世載忠貞沐浴教義今若棄同即異<lb/>
去順効逆雖五尺童子猶或非之將復何顔以見天下<lb/>
之士有異議者請以劒斬之於是衆皆股慄莫不聼命<lb/>
乃相與盟歃遂深壁自守而外無救援城遂陷其徒多<lb/>
被殺害唯逺兄弟並為人所匿得免逺乃言於賢曰今<lb/>
逆賊孔熾屠戮忠良逺欲間行入朝請兵救援兄晦迹<lb/>
<pb n="KR2a0022_WYG_025-9a"/>
和光可以免禍内伺釁隙因變立功若王師西指得復<lb/>
表裏相應既殉國家之急且全私室之危豈若窘廹凶<lb/>
威坐見夷滅賢曰是吾心也遂定東行之䇿逺乃崎嶇<lb/>
宼境得逹京師魏朝嘉之授武騎常侍俄轉别將賜帛<lb/>
千匹并弓刀衣馬等及爾朱天光西伐乃配逺精兵使<lb/>
為鄉導天光欽逺才望特相引接除伏波將軍長城郡<lb/>
守原州大中正後以應侯莫陳崇功遷髙平郡守太祖<lb/>
見逺與語悦之令居麾下甚見親遇及魏孝武西遷授<lb/>
<pb n="KR2a0022_WYG_025-9b"/>
假節銀青光禄大夫主衣都統封安定縣伯邑五百戸<lb/>
魏丈帝嗣位之始思享遐年以逺字可嘉令扶帝升殿<lb/>
遷使持節征東大將軍進爵為公增邑千戸仍領左右<lb/>
從征竇泰復𢎞農並有殊勲授都督原州刺史太祖謂<lb/>
逺曰孤之有卿若身體之有手臂之用豈可暫輟於身<lb/>
本州之榮乃私事耳卿若述職則孤無所寄懷於是遂<lb/>
令逺兄賢代行州事沙苑之役逺功居最除車騎大將<lb/>
軍儀同三司進爵陽平郡公邑三千戸尋從獨孤信東<lb/>
<pb n="KR2a0022_WYG_025-10a"/>
畧遂入洛陽為東魏將侯景等所圍太祖至乃解及河<lb/>
橋之戰逺與獨孤信為右軍不利而退除大丞相府司<lb/>
馬軍國機務逺皆參之畏避權勢若不在已時河東初<lb/>
復民情未安太祖謂逺曰河東國之要鎮非卿無以撫<lb/>
之乃授河東郡守逺敦奨風俗勸課農桑肅遏姦匪兼<lb/>
修守禦之備曾未朞月百姓懷之太祖嘉焉降書勞問<lb/>
徴為侍中驃騎大將軍開府儀同三司魏建東宮授太<lb/>
子少傅尋轉少師東魏北豫州刺史髙仲宻請舉州來<lb/>
<pb n="KR2a0022_WYG_025-10b"/>
附時齊神武屯兵河陽太祖以仲宻所據遼逺難為應<lb/>
接諸將皆憚此行逺曰北豫逺在賊境髙歡又屯兵河<lb/>
陽常理而論實難救援但兵務神速事貴合機古人有<lb/>
言不入獸穴安得獸子若以奇兵出其不意事或可濟<lb/>
脱有利鈍故是兵家之常如其顧望不行便無克定之<lb/>
日太祖喜曰李萬嵗所言差强人意乃授行臺尚書前<lb/>
驅東出太祖率大軍繼進逺乃潜師而徃拔仲宻以歸<lb/>
仍從太祖戰於邙山時大軍不利逺獨整所部為殿尋<lb/>
<pb n="KR2a0022_WYG_025-11a"/>
授都督義州𢎞農等二十一防諸軍事逺善綏撫有幹<lb/>
畧守戰之備無不精鋭每厚撫外人使為間諜敵中動<lb/>
静必先知之至有事泄被誅戮者亦不以為悔其得人<lb/>
心如此嘗校獵於莎柵見石於叢蒲中以為伏兎射之<lb/>
而中鏃入寸餘就而視之乃石也太祖聞而異之賜書<lb/>
曰昔李將軍廣親有此事公今復爾可謂世載其徳雖<lb/>
熊渠之名不能獨擅其羙東魏將叚孝先率歩騎二萬<lb/>
趨宜陽以送糧為名然實有窺窬之意逺宻知其計遣<lb/>
<pb n="KR2a0022_WYG_025-11b"/>
岳襲破之獲其輜重器械孝先遁走太祖乃賜所乗馬<lb/>
及金帶牀帳衣被等并雜綵二千匹拜大將軍頃之除<lb/>
尚書左僕射逺白太祖曰逺秦隴匹夫才藝俱爾平生<lb/>
念望不過一郡守耳遭逢際㑹得奉聖明主貴臣遷以<lb/>
至於此今位居上列爵邁通侯受委方面生殺在手非<lb/>
直榮寵一時亦足光華身世但尚書僕射任居端揆今<lb/>
以賜授適所以重其罪責明公若欲全之乞寢此授太<lb/>
祖曰公勲徳兼羙朝廷欽屬𨕖衆而舉何足為辭且孤<lb/>
<pb n="KR2a0022_WYG_025-12a"/>
之於公義等骨肉豈容於官位之間便致退讓深乖所<lb/>
望也逺不得已方拜職太祖又以第十一子達令逺子<lb/>
之即代王也其見親待如此時太祖嫡嗣未建明帝居<lb/>
長已有成徳孝閔處嫡年尚幼冲乃召羣公謂之曰孤<lb/>
欲立子以嫡恐大司馬有疑大司馬即獨孤信明帝敬<lb/>
后父也衆皆黙未有言者逺曰夫立子以嫡不以長禮<lb/>
經明義畧陽公為世子公何所疑若以信為嫌請即斬<lb/>
信便拔刀而起太祖亦起曰何事至此信又自陳説逺<lb/>
<pb n="KR2a0022_WYG_025-12b"/>
乃止於是羣公並從逺議出外拜謝信曰臨大事不得<lb/>
不爾信亦謝逺曰今日賴公决此大議六官建授小司<lb/>
宼孝閔帝踐阼進位柱國大將軍邑千戸復鎮𢎞農逺<lb/>
子植在太祖時已為相府司録參軍掌朝政及晉公護<lb/>
執權恐不𬒳任用乃宻欲誅護語在孝閔帝紀謀頗漏<lb/>
泄護知之乃出植為梁州刺史尋而廢帝召逺及植還<lb/>
朝逺恐有變沉吟久之乃曰大丈夫寕為忠鬼安能作<lb/>
叛臣乎遂就徴既至京師護以逺功名素重猶欲全宥<lb/>
<pb n="KR2a0022_WYG_025-13a"/>
之乃引與相見謂之曰公兒遂有異謀非止屠戮護身<lb/>
乃是傾危宗社叛臣賊子理宜同疾公可早為之所乃<lb/>
以植付逺逺素鍾愛於植植又口辯乃云初無此謀逺<lb/>
謂為信然詰朝將植謁護護謂植已死乃曰陽平公何<lb/>
意乃自來也左右云植亦在門外護大怒曰陽平公不<lb/>
信我矣乃召入仍命逺同坐令帝與植相質於逺前植<lb/>
辭窮謂帝曰本為此謀欲安社稷利至尊耳今日至此<lb/>
何事云云逺聞之自投於牀曰若爾誠合萬死於是護<lb/>
<pb n="KR2a0022_WYG_025-13b"/>
乃害植并逼逺令自殺時年五十一植弟叔諧叔謙叔<lb/>
讓亦死餘並以年幼得免建徳元年晉公護誅乃詔曰<lb/>
故使持節柱國大將軍大都督陽平郡開國公逺早蒙<lb/>
驅任夙著勲績内參帷幄外屬藩維竭誠王室乃罹横<lb/>
禍言念貞良追增傷悼宜加榮寵用彰忠節贈本官加<lb/>
陜熊等十五州諸軍事陜州刺史諡曰忠隋開皇初追<lb/>
贈上柱國黎國公邑三千戸改諡曰懐植及諸弟並加<lb/>
贈諡<lb/>
<pb n="KR2a0022_WYG_025-14a"/>
植弟基字仲和幼有聲譽羙容儀善談論渉獵羣書尤<lb/>
工騎射太祖召見奇之乃令尚義歸公主大統十年釋<lb/>
褐員外散騎常侍後以父勲封建安縣公邑一千戸累<lb/>
遷撫軍將軍銀青光禄大夫通直散騎常侍領大丞相<lb/>
親信俄轉大都督進爵清河郡公太祖扶危定傾威權<lb/>
震主及魏廢帝即位之後猜隙彌深時太祖諸子年皆<lb/>
幼冲章武公導中山公護復東西作鎮唯託意諸壻以<lb/>
為心膂基與義城公李暉常山公于翼等俱為武衛將<lb/>
<pb n="KR2a0022_WYG_025-14b"/>
軍分掌禁旅帝深憚之故宻謀遂泄魏恭帝即位遷使<lb/>
持節車騎大將軍儀同三司加散騎常侍進爵燉煌郡<lb/>
公尋加侍中驃騎大將軍開府儀同三司拜陽平國世<lb/>
子六官建授御正中大夫孝閔帝踐阼出為海州刺史<lb/>
尋以兄植被收例合坐死既以主貴又為季父穆所請<lb/>
得免武成二年除江州刺史既𬒳譴謫常憂懼不得志<lb/>
保定元年卒於位年三十一申公穆尤所鍾愛每哭輒<lb/>
悲慟謂其所親曰好兒捨我去門戸豈是欲興宣政元<lb/>
<pb n="KR2a0022_WYG_025-15a"/>
年追贈使持節上開府儀同三司大將軍曹徐譙三州<lb/>
刺史燉煌郡公諡曰孝子威嗣威字安民起家右侍上<lb/>
士累遷至開府儀同三司又改襲逺爵陽平郡公從髙<lb/>
祖平齊以功授上開府拜軍司馬宣帝即位進授大將<lb/>
軍出為熊州刺史大象末位至柱國<lb/>
史臣曰李賢和兄弟屬亂離之際居戎馬之間志畧縱<lb/>
横忠勇奮發亟摧勍敵屢渉艱危而功未書於王府仕<lb/>
不過於州郡及逢時値主䇿名委質或使煩莫府或契<lb/>
<pb n="KR2a0022_WYG_025-15b"/>
闊戎行荷生成之恩蒙國士之遇俱縻好爵各著勲庸<lb/>
遂得任兼文武聲彰内外位髙望重光國榮家跗蕚連<lb/>
暉椒聊繁衍冠冕之盛當時莫比焉自周迄隋鬱為西<lb/>
京盛族雖金張在漢不之尚也然而太祖初崩嗣君冲<lb/>
幼内則功臣放命外則强㓂臨邉晉公以猶子之親膺<lb/>
負圖之託遂能撫寕家國開剪異端革魏興周逺安邇<lb/>
悦功勤已著過惡未彰李植受遇先朝宿參機務恐威<lb/>
權之已去懼將來之不容生此厲階成兹貝錦乃以小<lb/>
<pb n="KR2a0022_WYG_025-16a"/>
謀大由疎間親主無昭帝之明臣有上官之訴嫌隙既<lb/>
兆釁故因之啟冡宰無君之心成閔皇廢弑之禍植之<lb/>
由也李逺既闕義方之訓又無先見之明以是誅夷非<lb/>
為不幸<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_025-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷二十五<lb/>
<pb n="KR2a0022_WYG_025-17a"/>
　周書卷二十五考證<lb/>
李賢傳吉弟崇崇弟孝軌孝軌弟詢○北史云吉弟孝<lb/>
　軌孝軌弟詢詢弟崇未知孰是<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_025-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷二十五考證<lb/>
</p>
<p>
</p>
  </div>
</body>
</text>
</TEI>
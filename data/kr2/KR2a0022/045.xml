<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四十五</head> <lb/>
    <p>
<pb n="KR2a0022_WYG_045-1a"/>
欽定四庫全書<lb/>
　周書卷四十五<lb/>
　　唐　令　狐　徳　棻　等　撰<lb/>
　列𫝊第三十七<lb/>
　　儒林<lb/>
　　　盧誕<lb/>
　　　盧光<lb/>
　　　沈重<lb/>
<pb n="KR2a0022_WYG_045-1b"/>
　　　樊深<lb/>
　　　熊安生<lb/>
　　　樂遜<lb/>
自書契之興先哲可得而紀者莫不備乎經𫝊若乃選<lb/>
君徳於列辟觀遺烈於風聲帝莫髙於堯舜王莫顯於<lb/>
文武是以聖人祖述其道垂文於六學憲章其敎作範<lb/>
於百王自兹以降三㣲驟遷五紀逓襲損益異術治亂<lb/>
殊塗秦承累世之基任刑法而殄滅漢無尺土之業崇<lb/>
<pb n="KR2a0022_WYG_045-2a"/>
經術而長久彫蟲是貴魏道所以陵夷𤣥風既興晉綱<lb/>
於焉大壊考九流之殿最校四代之興衰正君臣明貴<lb/>
賤美敎化移風俗莫尚於儒故皇王以之致刑措而反<lb/>
淳朴賢逹以之鏤金石而彫竹素儒之時義大矣哉自<lb/>
有魏道消海内板蕩<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>倫攸斁戎馬生郊先王之舊章<lb/>
徃聖之遺訓掃地盡矣及太祖受命雅好經術求闕文<lb/>
於三古得至理於千載黜魏晉之制度復姬旦之茂典<lb/>
盧景宣學通羣藝修五禮之缺長孫紹逺才稱洽聞正<lb/>
<pb n="KR2a0022_WYG_045-2b"/>
六樂之壊由是朝章漸備學者向風世宗纂厯敦尚學<lb/>
藝内有崇文之觀外重成均之職握素懐鈆重席解頤<lb/>
之士間出於朝廷圓冠方領執經負笈之生著錄於京<lb/>
邑濟濟焉足以踰於向時矣洎髙祖保定三年乃下詔<lb/>
尊太傅燕公為三老帝於是服袞冕乗碧輅陳文物備<lb/>
禮容清蹕而臨太學袒割以食之奉觴以酳之斯固一<lb/>
世之盛事也其後命輶軒以致玉帛徴沈重於南荆及<lb/>
定山東降至尊而勞萬乗待熊生以殊禮是以天下慕<lb/>
<pb n="KR2a0022_WYG_045-3a"/>
嚮文敎逺覃衣儒者之服挾先王之道開黌舍延學徒<lb/>
者比肩勵從師之志守専門之業辭親戚甘勤苦者成<lb/>
市雖遺風盛業不逮魏晉之辰而風移俗變抑亦近代<lb/>
之美也其儒者自有别傳及終於隋之中年者則不兼<lb/>
錄自餘撰於此篇云<lb/>
盧誕范陽涿人也本名恭祖曽祖晏博學善𨽻書有名<lb/>
於世仕燕為給事黄門侍郎營丘成周二郡守祖夀太<lb/>
子洗馬燕滅入魏為魯郡守父叔仁年十八州辟主簿<lb/>
<pb n="KR2a0022_WYG_045-3b"/>
舉秀才除員外郎以親老乃辭歸就養父母既殁哀毁<lb/>
六年躬營墳壟遂有終焉之志魏景明中被徴入洛授<lb/>
威逺將軍武賁中郎將非其好也尋除鎮逺將軍通直<lb/>
散騎常侍並稱<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>不朝乃出為幽州司馬又辭歸鄉里<lb/>
當時咸稱其髙尚焉誕幼而通亮博學有詞彩郡辟功<lb/>
曹州舉秀才不行起家侍御史累遷輔國將軍太中大<lb/>
夫幽州别駕北豫州都督府長史時刺史髙仲密以州<lb/>
歸朝朝廷遣大將軍李逺率軍赴援誕與文武二千餘<lb/>
<pb n="KR2a0022_WYG_045-4a"/>
人奉候大軍以功授鎮東將軍金紫光祿大夫封固安<lb/>
縣伯邑五百户尋加散騎侍郎拜給事黄門侍郎魏帝<lb/>
詔曰經師易求人師難得朕諸兒稍長欲令卿為師於<lb/>
是親幸晉王第敇晉王以下皆拜之於帝前因賜名曰<lb/>
誕加征東將軍散騎常侍太祖又以誕儒宗學府為當<lb/>
世所推乃拜國子祭酒進車騎大將軍儀同三司魏恭<lb/>
帝二年除祕書監後以<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>卒<lb/>
盧光字景仁小字伯范陽公辯之弟也性温謹博覽羣<lb/>
<pb n="KR2a0022_WYG_045-4b"/>
書精於三禮善隂陽解鐘律又好𤣥言孝昌初釋褐司<lb/>
空府参軍事稍遷明威將軍員外侍郎及魏孝武西遷<lb/>
光於山東立義遙授大都督晉州刺史安西將軍銀青<lb/>
光祿大夫大統六年携家西入太祖深禮之除丞相府<lb/>
記室参軍賜爵范陽縣伯俄拜行䑓郎中専掌書記十<lb/>
年改封安息縣伯邑五百户遷行䑓右丞出為華州長<lb/>
史尋徴拜将作大匠魏廢帝元年加車騎大将軍儀同<lb/>
三司除京兆郡守遷侍中六官建授小匠師下大夫進<lb/>
<pb n="KR2a0022_WYG_045-5a"/>
授開府儀同三司匠師中大夫進爵為侯増邑五百户<lb/>
轉工部中大夫大司馬賀蘭祥討吐谷渾以光為長史<lb/>
進爵燕郡公武成二年詔光監營宗廟既成増邑四百<lb/>
户出為虞州刺史尋治陜州總管府長史重論討渾之<lb/>
功増邑并前一千九百户天和二年卒時年六十二髙<lb/>
祖少時嘗受業於光故贈賻有加恒典贈少傅諡曰簡<lb/>
光性崇佛道至誠信敬嘗從太祖狩於檀䑓山時獵圍<lb/>
既合太祖遥指山上謂羣公等曰公等有所見不咸曰<lb/>
<pb n="KR2a0022_WYG_045-5b"/>
無所見光獨曰見一桑門太祖曰是也即解圍而還令<lb/>
光於桑門立處造浮圖掘基一丈得瓦鉢錫杖各一太<lb/>
祖稱歎因立寺焉及為京兆而郡舍先是數有妖怪前<lb/>
後郡將無敢居者光曰吉凶由人妖不妄作遂入居之<lb/>
未幾光所乗馬忽升㕔事登牀南首而立又食器無故<lb/>
自破光並不以介懐其精誠守正如此撰道徳經章句<lb/>
行於世子賁嗣大象中開府儀同大將軍<lb/>
沈重字徳厚呉興武康人也性聰悟有異常童弱嵗而<lb/>
<pb n="KR2a0022_WYG_045-6a"/>
孤居喪合禮及長専心儒學從師不逺千里遂博覽羣<lb/>
書尤明詩禮及左氏春秋梁大通三年起家王國常侍<lb/>
梁武帝欲髙置學官以崇儒敎中大通四年乃革選以<lb/>
重補國子助敎大同二年除五經博士梁元帝之在藩<lb/>
也甚歎異之及即位乃遣主書何武迎重西上及江陵<lb/>
平重乃留事梁主蕭察除中書侍郎兼中書舍人累遷<lb/>
員外散騎侍郎廷尉卿領江陵令還拜通直散騎常侍<lb/>
都官尚書領羽林監詧又令重於合歡殿講周禮髙祖<lb/>
<pb n="KR2a0022_WYG_045-6b"/>
以重經明行修廼遣宣納上士栁裘至梁徵之仍致書<lb/>
曰皇帝問梁都官尚書沈重觀夫八聖六君七情十義<lb/>
殊方所以㑹軌異代於是率由莫不趣大順之遥塗履<lb/>
中和之盛致及青緗起熖素篆從風文逐世疎義隨運<lb/>
舛大禮存於玉帛之間至樂形於鐘鼓之外雖分蛇聚<lb/>
緯郁郁之辭盖闕當塗典午抑抑之㫖無聞有周開基<lb/>
爰蹤聖哲拯蒼生之已淪補文物之将墜天爵具修人<lb/>
紀咸理朕寅奉神器恭惟寳闕常思復禮殷周之年遷<lb/>
<pb n="KR2a0022_WYG_045-7a"/>
化唐虞之世懼三千尚乖於治俗九變未叶於移風欲<lb/>
定畫一之文思杜二家之説知卿學冠儒宗行標士則<lb/>
卞寳復潤於荆隂隨照更明於漢浦是用寤寐増勞瞻<lb/>
望軫念爰致束帛之聘命翹車之招所望鳯舉鴻翻俄<lb/>
而萃止明斯隐滯合彼異同上庠弗墜於㣲言中經罔<lb/>
闕於逸義近取無獨善之譏逺應有兼濟之美可不盛<lb/>
歟昔申涪鮐背方辭東國公孫黄髮始造西京遂使道<lb/>
為藝基功参治本今者一徴諒兼其二若居形聲而去<lb/>
<pb n="KR2a0022_WYG_045-7b"/>
影響尚迷邦而忘觀國非所謂也又敕襄州總管衞公<lb/>
直敦喻遣之在途供給務從優厚保定末重至于京師<lb/>
詔令討論五經并校定鐘律天和中復於紫極殿講三<lb/>
敎義朝士儒生桑門道士至者二千餘人重辭義優洽<lb/>
樞機明辯凡所解釋咸為諸儒所推六年授驃騎大將<lb/>
軍開府儀同三司露門博士仍於露門館為皇太子講<lb/>
論建徳末重自以入朝既久且年過時制表請還梁髙<lb/>
祖優詔答之曰開府漢南把梓毎軫虚衿江東竹箭亟<lb/>
<pb n="KR2a0022_WYG_045-8a"/>
疲延首故束帛聘申蒲輪徴伏加以梁朝舊齒結綬三<lb/>
世沐浴榮光秪承寵渥不忘戀本深足嘉尚而楚材晉<lb/>
用豈無先哲方事求賢義乖來肅重固請乃許焉遣小<lb/>
司門上士楊注送之梁主蕭巋拜重散騎常侍太常卿<lb/>
大象二年來朝京師開皇三年卒年八十四隋文帝遣<lb/>
舍人蕭子寳祭以少牢贈使持節上開府儀同三司許<lb/>
州刺史重學業該博為當世儒宗至於隂陽圖緯道經<lb/>
釋典靡不畢綜又多所撰述咸得其指要其行於世者<lb/>
<pb n="KR2a0022_WYG_045-8b"/>
周禮義三十一卷儀禮義三十五卷禮記義三十卷毛<lb/>
詩義二十八卷喪服經義五卷周禮音一卷儀禮音一<lb/>
卷禮記音二卷毛詩音二卷<lb/>
樊深字文深河東猗氏人也早喪母事繼母甚謹弱冠<lb/>
好學負書從師於三河講習五經晝夜不倦魏永安中<lb/>
隨軍征討以功除蕩冦將軍累遷伏波征虜將軍中散<lb/>
大夫嘗讀書見吾丘子遂歸侍養魏孝武西遷樊王二<lb/>
姓舉義為東魏所誅深父保周叔父歡周並被害深因<lb/>
<pb n="KR2a0022_WYG_045-9a"/>
避難墜崖傷足絶食再宿於後遇得一簞餅欲食之然<lb/>
念繼母年老患痺或免虜掠乃弗食夜中匍匐尋母偶<lb/>
得相見因以饋母還復遁去改易姓名逰學於汾晉之<lb/>
間習天文及筭厯之術後為人所告囚送河東屬魏將<lb/>
韓軌長史張曜重其儒學延深至家因是更得逃隐太<lb/>
祖平河東贈保周南郢州刺史歡周儀同三司深歸葬<lb/>
其父負土成墳尋而于謹引為其府参軍令在館敎授<lb/>
子孫除撫軍將軍銀青光祿大夫遷開府屬轉從事中<lb/>
<pb n="KR2a0022_WYG_045-9b"/>
郎謹拜司空以深為諮議大統十五年行下邽縣事太<lb/>
祖置學東館敎諸將子弟以深為博士深經學通贍每<lb/>
解書嘗多引漢魏以來諸家義而說之故後生聴其言<lb/>
者不能曉悟皆背而譏之曰樊生講書多門户不可解<lb/>
然儒者推其博物性好學老而不怠朝暮還徃常據鞍<lb/>
讀書至馬驚墜地損折支體終亦不改後除國子博士<lb/>
賜姓萬紉于氏六官建拜太學助教遷博士加車騎大<lb/>
將軍儀同三司天和二年遷縣伯中大夫加開府儀同<lb/>
<pb n="KR2a0022_WYG_045-10a"/>
三司建徳元年表乞骸骨詔許之朝廷有疑議常召問<lb/>
焉後以<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>卒深既專經又讀諸史及蒼雅篆籕隂陽卜<lb/>
筮之書學雖博贍訥於辭辯故不為當時所稱撰孝經<lb/>
喪服問疑各一卷撰七經異同說三卷義經畧論并月<lb/>
録三十一卷並行於世<lb/>
熊安生字植之長樂阜城人也少好學勵精不倦初從<lb/>
陳逹受三傳又從房虬受周禮並通大義後事徐遵明<lb/>
服膺厯年東魏天平中受禮於李寳鼎遂博通五經然<lb/>
<pb n="KR2a0022_WYG_045-10b"/>
專以三禮教授弟子自逺方至者千餘人乃討論圖緯<lb/>
捃摭異聞先儒所未悟者皆發明之齊河清中陽休之<lb/>
特奏為國子博士時朝廷既行周禮公卿以下多習其<lb/>
業有宿疑礩滯者數十條皆莫能詳辨天和三年齊請<lb/>
通好兵部尹公正使焉與齊人語及周禮齊人不能對<lb/>
乃令安生至賓館與公正言公正有口辯安生語所未<lb/>
至者便撮機要而驟問之安生曰禮義𢎞深自有條貫<lb/>
必欲昇堂覩奥寧可汨其先後但能留意當為次第陳<lb/>
<pb n="KR2a0022_WYG_045-11a"/>
之公正於是具問所疑安生皆為一一演說咸究其根<lb/>
本公正深所嗟服還具言之於髙祖髙祖大欽重之及<lb/>
髙祖入鄴安生遽令掃門家人怪而問之安生曰周帝<lb/>
重道尊儒必將見我矣俄而髙祖幸其第詔不聼拜親<lb/>
執其手引與同坐謂之曰朕未能去兵以此為愧安生<lb/>
曰黄帝尚有阪泉之戰况陛下龔行天罰乎髙祖又曰<lb/>
齊氏賦役繁興竭民財力朕救焚拯溺思革其弊欲以<lb/>
府庫及三䑓雜物散之百姓公以為何如安生曰昔武<lb/>
<pb n="KR2a0022_WYG_045-11b"/>
王克商散鹿䑓之財發鉅橋之粟陛下此詔異代同美<lb/>
髙祖又曰朕何如武王安生曰武王伐紂縣首白旗陛<lb/>
下平齊兵不血刃愚謂聖畧為優髙祖大悅賜帛三百<lb/>
匹米三百石宅一區并賜象笏及九環金帶自餘什物<lb/>
稱是又詔所司給安車駟馬隨駕入朝并敕所在供給<lb/>
至京敕令於大乗佛寺参議五禮宣政元年拜露門學<lb/>
博士下大夫其時年已八十餘尋致仕卒於家安生既<lb/>
學為儒宗當時受其業擅名於後者有馬榮伯張黒奴<lb/>
<pb n="KR2a0022_WYG_045-12a"/>
竇士榮孔籠劉焯劉炫等皆其門人焉所撰周禮義疏<lb/>
二十卷禮記義疏四十卷孝經義疏一卷並行於世<lb/>
樂遜字遵賢河東猗氏人也年在幼童便有成人之操<lb/>
弱冠為郡主簿魏正光中聞碩儒徐遵明領徒趙魏乃<lb/>
就學孝經喪服論語詩書禮易左氏春秋大義尋而山<lb/>
東冦亂學者散逸遜於擾攘之中猶志道不倦永安中<lb/>
釋褐安西府長流参軍大統七年除子都督九年太尉<lb/>
李弼請遜教授諸子既而太祖盛選賢良授以守令相<lb/>
<pb n="KR2a0022_WYG_045-12b"/>
府户曹栁敏行䑓郎中盧光河東郡丞辛粲相繼舉遜<lb/>
稱有牧民之才弼請留不遣十六年加授建忠將軍左<lb/>
中郎將遷輔國將軍中散大夫都督歴弼府西閤祭酒<lb/>
功曹諮議参軍魏廢帝二年太祖召遜敎授諸子在館<lb/>
六年與諸儒分授經業遜講孝經論語毛詩及服䖍所<lb/>
注春秋左氏傳魏恭帝二年授太學助敎孝閔帝踐阼<lb/>
以遜有理務材除秋官府上士其年治太學博士轉治<lb/>
小師氏下大夫自譙王儉以下並束脩行弟子之禮遜<lb/>
<pb n="KR2a0022_WYG_045-13a"/>
以經術敎授甚有訓導之方及衛公直鎮蒲州以遜為<lb/>
直府主簿加車騎將軍左光祿大夫武成元年六月以<lb/>
霖雨經時詔百官上封事遜陳時宜一十四條其五條<lb/>
切於政要其一崇治方曰竊惟今之在官者多求清身<lb/>
克濟不至恵民爱物何者比來守令年期既促嵗責有<lb/>
成盖謂猛濟為賢未甚優養此政既代後者復然夫政<lb/>
之於民過急則刻薄傷緩則弛慢是以周失舒緩秦敗<lb/>
急酷民非赤子當以赤子遇之宜在舒疾得𠂻不使勞<lb/>
<pb n="KR2a0022_WYG_045-13b"/>
擾頃承魏之衰政人習逋違先王朝憲備行民咸識法<lb/>
但可宣風正俗納民軌訓而已自非軍旅之中何用過<lb/>
為廹切至於興邦致治事由徳敎漸以成之非在倉卒<lb/>
竊謂姬周盛徳治興文武政穆成康自斯厥後不能無<lb/>
事昔申侯將奔楚子誨之曰無適小國言以政狹法峻<lb/>
將不汝容敬仲入齊稱曰幸若獲宥及於寛政然関東<lb/>
諸州淪陷日久人在塗炭當慕息肩若不布政優優聞<lb/>
諸境外將何以使彼勞民歸就樂土其二省造作曰頃<lb/>
<pb n="KR2a0022_WYG_045-14a"/>
者魏都洛陽一時殷盛貴勢之家各營第宅車服器玩<lb/>
皆尚奢靡世逐浮競人習澆薄終使禍亂交興天下喪<lb/>
敗比來朝貢器服稍華百工造作務盡竒巧臣誠恐物<lb/>
逐好移有損政俗如此等事頗宜禁省記言無作淫巧<lb/>
以蕩上心傳稱宫室崇侈民力彫弊漢景有云黄金珠<lb/>
玉饑不可食寒不可衣彫文刻鏤傷農事者也錦繡纂<lb/>
組害女功者也以二者為饑寒之本源矣然國家非為<lb/>
軍戎器用時事要須而造者皆徒費功力損國害民未<lb/>
<pb n="KR2a0022_WYG_045-14b"/>
如廣勸農桑以衣食為務使國儲豐積大功易舉其三<lb/>
明選舉曰選曹賞錄勲賢補擬官爵必宜與衆共之有<lb/>
明揚之授使人得盡心如覩白日其材有升降其功有<lb/>
厚薄祿秩所加無容不審即如州郡選置猶集鄉閭况<lb/>
天下選曹不取物<hi>以下缺</hi>州郡自可内除此外付曹銓<lb/>
者既非機事何足可密人生處世以榮祿為重修身履<lb/>
行以纂身為名然逄時既難失時為易其選置之日宜<lb/>
令衆心明白然後呈奏使功勤見知品物稱悅其四重<lb/>
<pb n="KR2a0022_WYG_045-15a"/>
戰伐曰魏祚告終天睠在徳而髙洋稱僣先迷未敗擁<lb/>
逼山東事切肘腋譬猶棊劫相持爭行先後若一行非<lb/>
當或成彼利誠應捨小營大先保封域不宜貪利在邊<lb/>
輕為興動捷則勞兵分守敗則所損已多國家雖彊洋<lb/>
不受弱詩云徳則不競何憚於病唯徳可以庇民非恃<lb/>
彊也夫力均勢敵則進徳者勝君子道長則小人道消<lb/>
故昔之善戰者先為不可勝以待敵之可勝彼行暴戾<lb/>
我則寛仁彼為刻薄我必恵化使徳澤旁流人思有道<lb/>
<pb n="KR2a0022_WYG_045-15b"/>
然後觀釁而作可以集事其五禁奢侈曰按禮人有貴<lb/>
賤物有等差使用之有節品類之有度馬后為天下母<lb/>
而身服大練所以率下也季孫相三君矣家無衣帛之<lb/>
妾所以勵俗也比來富貴之家為意稍廣無不資装婢<lb/>
隷作車後容儀服飾華美昡曜街衢仍使行者輟足路<lb/>
人傾盖論其輸力公家未若介胄之士然其坐受優賞<lb/>
自踰攻戰之人縱令不惜功費豈不有虧厥徳必有儲<lb/>
蓄之餘孰與務恤軍士魯莊公有云衣食所安不敢愛<lb/>
<pb n="KR2a0022_WYG_045-16a"/>
也必以分人詩言豈曰無衣與子同袍皆所以取人力<lb/>
也又陳事上議之徒亦應不少當有上徹天聼者未聞<lb/>
是非陛下雖念存物議欲盡天下之情而天下之情猶<lb/>
為未盡何者取人受言貴在顯用若納而不顯是而不<lb/>
用則言之者或寡矣保定二年以訓導有方頻加賞賜<lb/>
遷遂伯中大夫授驃騎將軍大都督四年進車騎大將<lb/>
軍儀同三司五年詔魯公贇畢公賢等俱以束脩之禮<lb/>
同受業焉天和元年岐州刺史陳公純舉遜為賢良五<lb/>
<pb n="KR2a0022_WYG_045-16b"/>
年遜以年在懸車上表致仕優詔不許於是賜以粟帛<lb/>
及錢等授湖州刺史封安邑縣子邑四百户民多蠻左<lb/>
未習儒風遜勸勵生徒加以課試數年之間化洽州境<lb/>
蠻俗生子長大多與父母别居遜每加勸導多革前弊<lb/>
在任數載頻被襃錫秩滿還朝拜皇太子諫議復在露<lb/>
門教授皇子増邑一百户宣政元年進位上儀同大將<lb/>
軍大象初進爵崇業郡公増邑通前二千户又為露門<lb/>
博士二年進位開府儀同三司大將軍出為汾隂郡守<lb/>
<pb n="KR2a0022_WYG_045-17a"/>
遜以老病固辭詔許之乃改授東揚州刺史仍賜安車<lb/>
衣服及奴婢等又於本郡賜田十頃儒者以為榮隋開<lb/>
皇元年卒於家年八十二贈本官加蒲陜二州刺史遜<lb/>
性柔謹寡於交游立身以忠信為本不自矜尚每在衆<lb/>
中言論未嘗為人之先學者以此稱之所著孝經論語<lb/>
毛詩左氏春秋序論十餘篇又著春秋序義通賈服說<lb/>
發杜氏違辭理並可觀<lb/>
史臣曰前世通六藝之士莫不兼逹政術故云拾青紫<lb/>
<pb n="KR2a0022_WYG_045-17b"/>
如地芥近代守一經之儒多暗於時務故有貧且賤之<lb/>
恥雖通塞有命而大抵皆然嘗論之曰夫金之質也至<lb/>
剛鑄之可以成器水之性也柔弱壅之可以壊山况乎<lb/>
肖天地之貌含五常之徳朱藍易染薫蕕可變固以隨<lb/>
鄒俗而好長纓化齊風而貴紫服若乃進趣矜尚中庸<lb/>
之常情髙秩厚禮上智之所欲是以兩漢之朝重經術<lb/>
而輕律令其聰明特逹者咸勵精於專門以通賢之質<lb/>
挾黼藻之美大則必至公卿小則不失守令近代之政<lb/>
<pb n="KR2a0022_WYG_045-18a"/>
先法令而後經術其沉黙孤㣲者亦篤志於章句以先<lb/>
王之道飾腐儒之姿逹則不過侍講訓胄窮則終於弊<lb/>
衣簞食由斯言之非兩漢棟梁之所育近代薪樗之所<lb/>
産哉盖好尚之道殊遭遇之時異也史臣每聞故老稱<lb/>
沈重所學非止六經而已至於天官律厯隂陽緯候流<lb/>
畧所載釋老之典靡不博綜窮其幽賾故能馳聲海内<lb/>
為一代儒宗雖前世徐廣何承天之儔不足過也<lb/>
　<lb/>
<pb n="KR2a0022_WYG_045-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十五<lb/>
<pb n="KR2a0022_WYG_045-19a"/>
　周書卷四十五考證<lb/>
沈重傳沈重字徳厚○北史云字子厚<lb/>
熊安生傳並行於世○北史安生傳末尚有數十行此<lb/>
　書不載<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_045-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷二十一</head> <lb/>
    <p>
<pb n="KR2a0022_WYG_021-1a"/>
欽定四庫全書<lb/>
　周書卷二十一<lb/>
　　唐　令　狐　徳　棻　等　撰<lb/>
　列傳第十三<lb/>
　　尉遲迥<lb/>
　　王謙<lb/>
　　司馬消難<lb/>
尉遲迥字薄居羅代人也其先魏之别種號尉遲部因<lb/>
<pb n="KR2a0022_WYG_021-1b"/>
而姓焉父俟兜性宏裕有鑒識尚太祖姊昌樂大長公<lb/>
主生迥及綱俟兜病且卒呼二子撫其首曰汝等並有<lb/>
貴相但恨吾不見爾各宜勉之迥少聰敏美容儀及長<lb/>
有大志好施愛士稍遷大丞相帳内都督尚魏文帝女<lb/>
金明公主拜駙馬都尉從太祖復𢎞農破沙苑皆有功<lb/>
累遷尚書左僕射兼領軍将軍迥通敏有幹能雖任兼<lb/>
文武頗允時望太祖以此深委仗焉後拜大将軍侯景<lb/>
之渡江梁元帝時鎮江陵既以内難方殷請修隣好其<lb/>
<pb n="KR2a0022_WYG_021-2a"/>
弟武陵王紀在蜀稱帝率衆東下将攻之梁元帝大懼<lb/>
乃移書請救又請伐蜀太祖曰蜀可圖矣取蜀制梁在<lb/>
兹一舉乃與羣公㑹議諸将多有異同唯迥以為紀既<lb/>
盡鋭東下蜀必空虚王師臨之必有征無戰太祖深以<lb/>
為然謂迥曰伐蜀之事一以委汝計将安出迥曰蜀與<lb/>
中國隔絶百有餘年恃其山川險阻不虞我師之至宜<lb/>
以精甲鋭騎星夜襲之平路則倍道兼行險途則緩兵<lb/>
漸進出其不意衝其腹心蜀人既駭官軍之臨速必望<lb/>
<pb n="KR2a0022_WYG_021-2b"/>
風不守矣於是乃令迥督開府元珍乙弗亞万俟吕陵<lb/>
始叱奴興綦連宇文昇等六軍甲士一萬二千騎萬疋<lb/>
伐蜀以魏廢帝二年春自㪚闗由固道出白馬趣晉夀<lb/>
開平林舊道前軍臨劒閣紀安州刺史樂廣以州先降<lb/>
紀梁州刺史楊乾運時鎮潼州又降六月迥至潼州大<lb/>
饗将士引之而西紀益州刺史蕭撝不敢戰遂嬰城自<lb/>
守進軍圍之初紀至巴郡聞迥來侵遣譙淹囬師為撝<lb/>
外援迥分遣元珍乙弗亞等以輕騎破之遂降撝前後<lb/>
<pb n="KR2a0022_WYG_021-3a"/>
戰數十合皆為迥所破撝與紀子宜都王肅及其文武<lb/>
官屬詣軍門請見迥以禮接之其吏人等各令復業唯<lb/>
收僮𨽻及儲積以賞将士號令嚴肅軍無私焉詔迥為<lb/>
大都督益潼等十八州諸軍事益州刺史以平蜀功封<lb/>
一子為公自劒閣以南得承制封拜及黜陟迥乃明賞<lb/>
罰布恩威綏輯新邦經畧未附夷夏懐而歸之迥性至<lb/>
孝色養不怠身雖在外所得四時甘脆必先薦奉然後<lb/>
敢嘗大長公主年髙多病迥往在京師每朝退參候起<lb/>
<pb n="KR2a0022_WYG_021-3b"/>
居憂形於容色大長公主每為之和顔進食以寜迥之<lb/>
心太祖知其至性徴迥入朝以慰其母意遣大鴻臚郊<lb/>
勞仍賜迥衮冕之服蜀人思之立碑頌徳孝閔踐阼進<lb/>
位柱國大将軍又以迥有平蜀之功同霍去病冠軍之<lb/>
義封寜蜀公進蜀公爵邑萬户宣帝即位以迥為大前<lb/>
疑出為相州總管宣帝崩隋文帝輔政以迥望位夙重<lb/>
懼為異圖乃令迥子魏安公惇齎詔書以㑹葬徴迥尋<lb/>
以鄖公韋孝寛代迥為總管迥以隋文帝當權将圖簒<lb/>
<pb n="KR2a0022_WYG_021-4a"/>
奪遂謀舉兵留惇而不受代隋文帝又使候正破六汗<lb/>
裒詣迥喻㫖密與總管府長史晉昶等書令為之備迥<lb/>
聞之殺長史及裒乃集文武士庶登城北樓而令之曰<lb/>
楊堅以凡庸之才藉后父之勢挾㓜主而令天下威福<lb/>
自已賞罰無章不臣之迹暴於行路吾居将相與國舅<lb/>
甥同休共戚義由一體先帝處吾於此本欲寄以安危<lb/>
今欲與卿等糾合義勇匡國庇人進可以享榮名退可<lb/>
以終臣節卿等以為何如於是衆咸從命莫不感激乃<lb/>
<pb n="KR2a0022_WYG_021-4b"/>
自稱大總管承制署置官司于時趙王招已入朝留少<lb/>
子在國迥又奉以號令迥弟子勤時為青州總管亦從<lb/>
迥迥所管相衛黎毛洺貝趙冀瀛滄勤所統青膠光莒<lb/>
諸州皆從之衆數十萬榮州刺史邵國公宇文胄申州刺<lb/>
史李惠東楚州刺史費也利進東潼州刺史曹孝逹各<lb/>
據州以應迥迥又北結髙寳寜以通突厥南連陳人許<lb/>
割江淮之地隋文帝於是徴兵討迥即以韋孝寛為元<lb/>
帥惇率衆十萬入武徳軍於沁東孝寛等諸軍隔水相<lb/>
<pb n="KR2a0022_WYG_021-5a"/>
持不進隋文帝又遣髙熲馳驛督戰惇布兵二十里麾<lb/>
軍小却欲待孝寛軍半度撃之孝寛因其小却鳴鼔齊<lb/>
進惇大敗孝寛乘勝進至鄴迥與子惇祐等又悉其卒<lb/>
十三萬陳於城南迥别統萬人皆緑巾錦襖號曰黄龍<lb/>
兵勤率衆五萬自青州赴迥以三千騎先到迥舊習軍<lb/>
旅雖老猶被甲臨陣其麾下千兵皆闗中人為之力戰<lb/>
孝寛等軍失利而却鄴中士女觀者如堵髙熲與李詢<lb/>
整陣先犯觀者因其擾而乘之迥大敗遂入鄴迥走保<lb/>
<pb n="KR2a0022_WYG_021-5b"/>
北城孝寛縱兵圍之李詢賀樓子幹以其屬先登迥上<lb/>
樓射殺數人乃自殺勤惇祐東走并追獲之餘衆月餘<lb/>
皆斬之迥末年衰耄惑於後妻王氏而諸子多不睦以<lb/>
開府小御正崔達拏為長史餘委任亦多用齊人達挐<lb/>
文士無籌畧舉措多失綱紀不能有所匡救迥自起兵<lb/>
至敗六十八日武徳中迥從孫庫部員外郎耆福上表<lb/>
請改葬朝議以迥忠於周室有詔許之<lb/>
王謙字勑萬太保雄之子也性恭謹無他才能以父功<lb/>
<pb n="KR2a0022_WYG_021-6a"/>
累遷驃騎大将軍開府孝閔踐祚治右小武伯雄從晉<lb/>
公䕶東討為齊人所斃朝議以謙父殞身行陣特加殊<lb/>
寵乃授謙柱國大将軍以情禮未終固辭不拜髙祖手<lb/>
詔奪情襲爵庸公邑萬户後皇太子討吐谷渾力戰有<lb/>
功是時髙祖東征謙又力戰進上柱國益州總管時謙<lb/>
令司錄賀若昂奉表詣闕昂還具陳京師事勢謙以世<lb/>
受國恩将圖匡復遂舉兵署官司所管益潼新始龍卭<lb/>
青瀘戎寧汶陵遂合楚資眉普十八州及嘉渝臨渠蓬<lb/>
<pb n="KR2a0022_WYG_021-6b"/>
隆通興武庸十州之人多從之總管長史乙弗䖍益州<lb/>
刺史逹奚惎勸謙據險觀變隆州刺史阿史那瓌為謙<lb/>
畫三䇿曰公親率精鋭直指㪚闗蜀人知公有勤王之<lb/>
節必當各思効命此上策也出兵梁漢以顧天下此中<lb/>
䇿也坐守劒南發兵自衛此下䇿也謙參用其中下之<lb/>
䇿梁睿未至大劒謙遣兵鎮始州隋文即以睿為行軍<lb/>
元帥便發利鳳文秦成諸州兵討之達奚惎乙弗虔等<lb/>
衆十萬攻利州聞睿至衆潰睿乘其弊縱兵深入惎䖍<lb/>
<pb n="KR2a0022_WYG_021-7a"/>
密使詣睿請為内應以贖罪謙不知之並令守成都謙<lb/>
先無籌略承藉父勲遂居重任初謀舉兵咸以地有江<lb/>
山之險進可以立功退可以自守且任用多非其才及<lb/>
聞睿兵奄至惶懼乃自率衆迎戰又以惎䖍之子為左<lb/>
右軍行數十里軍皆叛謙以二十騎奔新都縣令王寳<lb/>
斬之傳首京師惎䖍以成都降隋文以其首謀斬之阿<lb/>
史那瓌亦誅<lb/>
司馬消難字道融河内温人父子如為齊神武佐命位<lb/>
<pb n="KR2a0022_WYG_021-7b"/>
至尚書令消難幼聰惠微渉經史好自矯飾以求名譽<lb/>
起家著作郎子如既當朝貴消難亦愛賓客邢子才王<lb/>
元景魏収陸卬崔贍等皆遊其門尋拜駙馬都尉光祿<lb/>
卿出為北豫州刺史齊文宣末年昏虐滋甚消難既懼<lb/>
禍及常有自全之謀曲意撫納頗為百姓所附屬文宣<lb/>
在并驛召其弟上黨王渙渙懼於屠害遂斬使者東奔<lb/>
數日間搜捕鄴中鄴中大擾後竟獲於濟州渙之初走<lb/>
朝士私相謂曰今上黨亡叛似赴成臯若與司馬北豫<lb/>
<pb n="KR2a0022_WYG_021-8a"/>
州連謀必為國患此言遂達於文宣文宣頗疑之消難<lb/>
懼密令所親裴藻間行入闗請舉州來附晉公䕶遣逹<lb/>
奚武楊忠迎之消難遂與武俱入朝授大将軍滎陽公<lb/>
從髙祖東伐遷大後丞納女為靜帝后尋出為交州總<lb/>
管隋文帝輔政消難既聞蜀公迥不受代遂欲與迥合<lb/>
勢亦舉兵應之以開府田廣等為腹心殺總管長史侯<lb/>
莫陳杲䢵州刺史蔡澤等四十餘人所管䢵随温應士<lb/>
順沔環岳九州魯山甑山沌陽應城平靖武陽上明須<lb/>
<pb n="KR2a0022_WYG_021-8b"/>
水八鎮並從之使其子泳質於陳以求援隋文帝命襄<lb/>
州總管王誼為元帥發荆襄兵以討之八月消難聞誼<lb/>
軍将至夜率其麾下歸於陳陳宣帝以為都督安趙九<lb/>
州八鎮車騎将軍司空隋公初楊忠之迎消難結為兄<lb/>
弟情好甚篤隋文每以叔禮事之及陳平消難至京特<lb/>
免死配為樂户經二旬放免猶被舊恩特蒙引見尋卒<lb/>
于家性貪淫輕於去就故世之言反覆者皆引消難云<lb/>
其妻髙氏齊神武之女在鄴敬重之後入闗便相弃薄<lb/>
<pb n="KR2a0022_WYG_021-9a"/>
消難之赴卬州留髙及三子在京髙言於隋文曰滎陽<lb/>
公性多變詐今以新寵自随必不顧妻子願防慮之消<lb/>
難入陳而髙母子因此獲免<lb/>
史臣曰尉遲迥地則舅甥職惟台衮沐恩累葉荷睠一<lb/>
時居形勝之地受藩維之託顛而不扶憂責斯在及主<lb/>
威云謝鼎業将遷九服移心三靈改卜遂能志存赴蹈<lb/>
投袂稱兵忠君之勤未宣違天之禍便及校其心翟義<lb/>
葛誕之儔歟<lb/>
<pb n="KR2a0022_WYG_021-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷二十一<lb/>
<pb n="KR2a0022_WYG_021-10a"/>
　周書卷二十一考證<lb/>
尉遲迥𫝊取蜀制梁○梁諸本訛作勝今從北史<lb/>
於是乃令迥督開府元珍乙弗亞万俟吕陵始叱奴興<lb/>
　綦連宇文昇等六軍○北史万俟吕陵始作侯吕陵<lb/>
　始綦連作綦連雄<lb/>
遣譙淹回師為撝外援○北史作遣前南梁州刺史史<lb/>
　欣景幽州刺史趙拔扈等為撝外援與此不同<lb/>
撝與紀子宜都王肅○北史王字下有圓字<lb/>
<pb n="KR2a0022_WYG_021-10b"/>
東楚州刺史費也利進○北史進下有國字<lb/>
其麾下千兵○北史無千字疑衍<lb/>
　<lb/>
　<lb/>
　<lb/>
　<lb/>
　<lb/>
　周書卷二十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十三</head> <lb/>
    <p>
<pb n="KR2a0022_WYG_013-1a"/>
欽定四庫全書<lb/>
　周書卷十三<lb/>
　　唐　令　狐　德　棻　等　撰<lb/>
　列𫝊第五<lb/>
　　文閔眀武宣諸子<lb/>
文帝十三子姚夫人生世宗後宫生宋獻公震文元皇<lb/>
后生孝閔皇帝文宣皇后叱奴氏生高祖衛刺王直達<lb/>
歩干妃生齊王憲王姬生趙僭王招後宫生譙孝王儉<lb/>
<pb n="KR2a0022_WYG_013-1b"/>
陳惑王純越野王盛代奰王達冀康公通滕聞王逌齊<lb/>
煬王别有𫝊<lb/>
宋獻公震字彌俄突幼而敏達年十歳誦孝經論語毛<lb/>
詩後與世宗俱受禮記尚書於盧誕大統十六年封武<lb/>
邑公二千户尚魏文帝女其年薨保定元年追贈使持<lb/>
節柱國大將軍少師大司馬大都督青徐等十州諸軍<lb/>
事青州刺史進封宋國公增邑并前一萬户無子以世<lb/>
宗第三子寔為嗣寔字乾辯建德三年進爵為王大象<lb/>
<pb n="KR2a0022_WYG_013-2a"/>
中為大前疑尋為隋文帝所害國除<lb/>
衛刺王直字豆羅突魏恭帝三年封秦郡公邑一千户<lb/>
武成初出鎮蒲州拜大將軍進衛國公邑萬户保定初<lb/>
為雍州牧尋進位柱國轉大司空出為梁州總管天和<lb/>
中陳湘州刺史華皎舉州来附詔直督綏德公陸通大<lb/>
將軍田𢎞權景宣元定等兵赴援與陳將淳于量吴明<lb/>
徹等戰於沌口直軍不利元定遂投江南直坐免官直<lb/>
高祖母弟性浮詭貪狠無頼以晉公䕶執政遂貳於帝<lb/>
<pb n="KR2a0022_WYG_013-2b"/>
而昵䕶及沌口還愠於免黜又請帝除之冀得其位帝<lb/>
夙有誅䕶之意遂與直謀之及䕶誅帝乃以齊王憲為<lb/>
大冢宰直既乖本望又請為大司馬意欲總知戎馬得<lb/>
擅威權帝揣知其意謂之曰汝兄弟長幼有序寧可反<lb/>
居下列也乃以直為大司徒建德三年進爵為王初高<lb/>
祖以直第為東宫更使直自擇所居直厯觀府署無稱<lb/>
意者至廢陟屺佛寺欲居之齊王憲謂直曰弟兒女成<lb/>
長理湏寛博此寺褊小詎是所宜直曰一身尚不自容<lb/>
<pb n="KR2a0022_WYG_013-3a"/>
何論兒女憲怪而疑之直嘗從帝校獵而亂行帝怒對<lb/>
衆撻之自是憤怨滋甚及帝幸雲陽宫直在京師舉兵<lb/>
反攻肅章門司武尉遲運閉門拒守直不得入語在運<lb/>
𫝊直遂遁走追至荆州獲之免為庶人囚於别宫尋而<lb/>
更有異志遂誅之及其子賀貢塞響賈祕津乾理乾璪<lb/>
乾悰等十人國除<lb/>
趙僭王招字豆盧突幼聰頴博渉羣書好屬文學庾信<lb/>
體詞多輕豔魏恭帝三年封正平郡公邑一千户武成<lb/>
<pb n="KR2a0022_WYG_013-3b"/>
初進封趙國公邑萬户保定中拜為柱國出為益州總<lb/>
管建德元年授大司空轉大司馬三年進爵為王除雍<lb/>
州牧四年大軍東討招為後三軍總管五年又從高祖<lb/>
東伐率歩騎一萬出華谷攻齊汾州及并州平進位上<lb/>
柱國東夏底定又為行軍總管與齊王討稽胡招擒賊<lb/>
帥劉没鐸斬之胡寇平宣政中拜太師大象元年五月<lb/>
詔以洺州襄國郡邑萬户為趙招出就國二年宣帝不<lb/>
豫徵招及陳越代滕五王赴闕比招等至而帝已崩隋<lb/>
<pb n="KR2a0022_WYG_013-4a"/>
文帝輔政加招等殊禮入朝不趨劒履上殿隋文帝將<lb/>
遷周鼎招密欲圖之以匡社稷乃邀隋文帝至第飲於<lb/>
寢室招子員貫及妃弟魯封所親人史胄皆先在左右<lb/>
佩刀而立又藏兵刃於帷席之間後院亦伏壯士隋文<lb/>
帝從者多在閤外唯楊𢎞元胄胄弟威及陶徹坐於户<lb/>
側招屢以佩刀割𤓰啖隋文帝隋文帝未之疑也元胄<lb/>
覺變扣刀而入招乃以大觴親飲胄酒又命胄向厨中<lb/>
取漿胄不為之動滕王逌後至隋文帝降階迎之元胄<lb/>
<pb n="KR2a0022_WYG_013-4b"/>
因得耳語曰形勢大異公宜速出隋文帝共逌等就坐<lb/>
湏臾辭出後事覺䧟以謀反其年秋誅招及其子德廣<lb/>
公員永康公貫越擕公乾銑弟乾鈴乾鏗等國除招所<lb/>
著文集十卷行於世<lb/>
譙孝王儉字侯幼突武成初封譙國公邑萬户天和中<lb/>
拜大將軍尋遷柱國出為益州總管建德三年進爵為<lb/>
王五年東伐以本官為左一軍總管攻永固城拔之進<lb/>
平并鄴拜大冢宰是歳稽胡反詔儉為行軍總管與齊<lb/>
<pb n="KR2a0022_WYG_013-5a"/>
王憲討之有胡帥自號天柱者據守河東儉攻破之斬<lb/>
首三千級宣政元年二月薨子乾惲嗣大定中為隋文<lb/>
帝所害國除<lb/>
陳惑王純字堙智突武成初封陳國公邑萬户保定中<lb/>
除岐州刺史加開府儀同三司使於突厥迎皇后拜大<lb/>
將軍尋進位柱國出為秦州總管轉陜州總管督鴈門<lb/>
公田𢎞拔齊宜陽等九城建德三年進爵為王四年大<lb/>
軍東伐純為前一軍總管以帝寢疾班師五年大軍復<lb/>
<pb n="KR2a0022_WYG_013-5b"/>
東討詔純為前一軍率歩軍二萬守千里徑并州平進<lb/>
位上柱國即拜并州總管宣政中除雍州牧遷太傅大<lb/>
象元年五月以濟南郡邑萬户為陳純出就國二年朝<lb/>
京師時隋文帝専政剪落宗枝遂害純并世子謙及弟<lb/>
扈公讓讓弟議等國除<lb/>
越野王盛字立久突武成初封越國公邑萬户天和中<lb/>
進爵為王四年大軍伐齊盛為後一軍總管五年大軍<lb/>
又東討盛率所領拔齊高顯等數城并州平進位上柱<lb/>
<pb n="KR2a0022_WYG_013-6a"/>
國從平鄴拜相州總管宣政元年入為大冢宰汾州稽<lb/>
胡帥劉愛邏干反詔盛率諸軍討平之大象元年遷大<lb/>
前疑轉太保其年詔以豐州武當安富二郡邑萬户為<lb/>
越盛出就國二年朝京師其秋為隋文帝所害并其子<lb/>
忱悰恢懫忻等五人國除<lb/>
代奰王達字度斤突性果決善騎射武成初封代國公<lb/>
邑萬户天和元年拜大將軍右宫伯拜左宗衛建德初<lb/>
進位柱國出為荆淮等十四州十防諸軍事荆州刺史<lb/>
<pb n="KR2a0022_WYG_013-6b"/>
在州有政績高祖手勑襃美之所管灃州刺史蔡澤黷<lb/>
貨被訟贓狀分眀以其世著勲庸不可加戮若曲法貸<lb/>
之又非奉上之體乃令所司精加按劾密表奏之事竟<lb/>
得釋終亦不言其處事周慎如此達雅好節儉食無兼<lb/>
膳侍姬不過數人皆衣綈衣又不營資産國無儲積左<lb/>
右嘗以為言達從容應之曰君子憂道不憂貧何煩於<lb/>
此三年進爵為王出為益州總管髙祖東伐以為右一<lb/>
軍總管齊淑妃馮氏尤為齊後主所幸齊平見獲帝以<lb/>
<pb n="KR2a0022_WYG_013-7a"/>
達不邇聲色特以馮氏賜之宣帝即位進位上柱國大<lb/>
象元年拜大右弼其年詔以潞州上黨郡邑萬户為代<lb/>
達出就國二年朝京其年冬為隋文帝所害及其世子<lb/>
執弟蕃國公轉等國除<lb/>
冀康公通字屈率突武成初封冀國公邑萬户天和六<lb/>
年十月薨子絢嗣建德三年進爵為王大象中為隋文<lb/>
帝所害國除<lb/>
滕聞王逌字爾固突少好經史解屬文武成初封滕國<lb/>
<pb n="KR2a0022_WYG_013-7b"/>
公邑萬户天和末拜大將軍建德初進位柱國三年進<lb/>
爵為王六年為行軍總管與齊王憲征稽胡逌破其渠<lb/>
帥穆友等斬首八千級還除河陽總管宣政元年進位<lb/>
上柱國其年伐陳詔逌為元帥節度諸軍事大象元年<lb/>
五月詔以荆州新野郡邑萬户為滕逌出就國二年朝<lb/>
京其年冬為隋文帝所害并子懐德公祐祐弟箕國公<lb/>
裕弟禮禧等國除逌所著文章頗行於世<lb/>
孝閔帝一男陸夫人生紀厲王康<lb/>
<pb n="KR2a0022_WYG_013-8a"/>
紀厲王康字乾定保定初封紀國公邑萬户建德三年<lb/>
進爵為王仍出為總管利始等五州大小劒二防諸軍<lb/>
事利州刺史康驕矜無軌度信任僚佐盧奕等遂繕脩<lb/>
戎器隂有異謀司録裴融諫止之康不聴乃殺融五年<lb/>
詔賜康死子湜嗣大定中為隋文帝所害國除<lb/>
眀帝三男徐妃生畢刺王賢後宫生酆王貞宋王寔<lb/>
畢刺王賢字乾陽保定四年封畢國公建德三年進爵<lb/>
為王出為華州刺史遷荆州總管進位柱國宣政中入<lb/>
<pb n="KR2a0022_WYG_013-8b"/>
為大司空大象初進位上柱國雍州牧太師眀年宣帝<lb/>
崩賢性強濟有威略慮隋文帝傾覆宗社言頗泄漏尋<lb/>
為所害并其子𢎞義恭道樹孃等國除<lb/>
酆王貞字乾雅初封酆國公建德三年進爵為王大象<lb/>
初為大冢宰後為隋文帝所害并子濟隂郡公德文國<lb/>
除<lb/>
武帝生七男李皇后生宣帝漢王贊厙汗姬生秦王贄<lb/>
曹王允馮姬生道王充薛世婦生蔡王兊鄭姬生荆王<lb/>
<pb n="KR2a0022_WYG_013-9a"/>
元<lb/>
漢王贊字乾依初封漢國公建德三年進爵為王仍柱<lb/>
國大象末隋文帝輔政欲順物情乃進上柱國右大丞<lb/>
相外示尊崇寔無綜理及諸方略定又轉太師尋為隋<lb/>
文帝所害并其子淮陽公道德弟道智道義等國除<lb/>
秦王贄字乾信初封秦國公建德三年進爵為王上柱<lb/>
國大冡宰大右弼尋為隋文帝所害并其子忠誠公靖<lb/>
智弟靖仁等國除<lb/>
<pb n="KR2a0022_WYG_013-9b"/>
曹王允字乾仕初封曹國公建德三年進爵為王<lb/>
道王充字乾仁建德六年封王<lb/>
蔡王兊字乾俊建德六年封王<lb/>
荆王元字乾儀宣政元年封王元及兊充允等竝為隋<lb/>
文帝所害國除<lb/>
宣帝三子朱皇后生靜皇帝王姬生鄴王衍皇甫姬生<lb/>
郢王術<lb/>
鄴王衍大象二年封王<lb/>
<pb n="KR2a0022_WYG_013-10a"/>
郢王術大象二年封王與衍並為隋文帝所害國除<lb/>
史臣曰昔賢之議者咸云以周建五等厯載八百秦立<lb/>
郡縣二世而亡雖得失之迹可尋是非之理互起而因<lb/>
循莫變復古未聞良由著論者溺於貴逺司契者難於<lb/>
易業詳求適變之道未窮於至當也嘗試論之夫皇王<lb/>
迭興為國之道匪一賢聖間出立德之指殊塗斯豈故<lb/>
為相反哉亦云治而已矣何則五等之制行於商周之<lb/>
前郡縣之設始於秦漢之後論時則澆淳理隔易地則<lb/>
<pb n="KR2a0022_WYG_013-10b"/>
用捨或殊譬猶干戈日用難以成垓下之業稷嗣所述<lb/>
不可施成周之朝是知因時制宜者為政之上務也觀<lb/>
民立教者經國之長䇿也且夫列封疆建侯伯擇賢能<lb/>
置牧守循名雖曰異軌責實抑亦同歸盛則與之共安<lb/>
衰則與之共患共安繫乎善惡非禮義無以敦風共患<lb/>
寄以存亡非甲兵不能靖亂是以齊晉帥禮鼎業傾而<lb/>
復振溫陶釋位王綱弛而更張然則周之列國非一姓<lb/>
也晉之羣臣非一族也豈齊晉強於列國溫陶賢於羣<lb/>
<pb n="KR2a0022_WYG_013-11a"/>
臣者哉葢勢重者易以立功權輕者難以盡節故也由<lb/>
此言之建侯置守乃古今之異術兵權勢位葢安危之<lb/>
所階乎太祖之定闗右日不暇給既以人臣禮終未遑<lb/>
藩屏之事晉蕩輔政爰樹其黨宗室長幼竝據勢位握<lb/>
兵權雖海内謝隆平之風而國家有盤石之固矣高祖<lb/>
克剪芒刺思𢎞政術懲専朝之為患忘維城之遠圖外<lb/>
崇寵位内結猜阻自是配天之基濳有朽壤之墟矣宣<lb/>
皇嗣位凶暴是聞芟刈先其本枝削黜遍於公族雖復<lb/>
<pb n="KR2a0022_WYG_013-11b"/>
地惟叔父親則同生文能附衆武能威敵莫不謝卿士<lb/>
於當年從侯服於下國號為千乘勢侔匹夫是以權臣<lb/>
乘其機謀士因其隙遷龜鼎速於俯拾殲王侯烈於燎<lb/>
原悠悠邃古未聞斯酷豈非摧枯振朽易為力乎向使<lb/>
宣皇采姬劉之制覽聖哲之術分命賢戚布於内外料<lb/>
其輕重間以親踈首尾相持遠近為用使其勢位也足<lb/>
以扶危其權力也不能為亂事業既定僥倖自息雖使<lb/>
卧赤子朝委裘社稷固以久安億兆可以無患矣何后<lb/>
<pb n="KR2a0022_WYG_013-12a"/>
族之地而勢能窺其神器哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十三<lb/>
<pb n="KR2a0022_WYG_013-13a"/>
　周書卷十三考證<lb/>
趙僭王招𫝊越携公乾銑○北史無携字<lb/>
紀厲王康𫝊康字乾定○北史作乾安<lb/>
宋王寔○各本皆注寔𫝊缺<hi>臣文淳</hi>按宋獻公震𫝊云<lb/>
　無子以世宗第三子寔為嗣寔字乾辨是寔𫝊已附<lb/>
　於前矣<lb/>
宣帝三子𫝊王姬生鄴王衍○此與下文鄴王衍大象<lb/>
　二年封王二衍字據本紀皆當作衎<lb/>
<pb n="KR2a0022_WYG_013-13b"/>
史臣論咸云以周建五等○北史無云字<lb/>
何后族之地而勢能窺其神噐哉○北史無勢字<lb/>
　<lb/>
　<lb/>
　<lb/>
　<lb/>
　<lb/>
　周書卷十三考證<lb/>
</p>
<p>
</p>
  </div>
</body>
</text>
</TEI>
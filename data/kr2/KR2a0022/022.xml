<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷二十二</head> <lb/>
    <p>
<pb n="KR2a0022_WYG_022-1a"/>
欽定四庫全書<lb/>
　周書卷二十二<lb/>
　　唐　令　狐　徳　棻　等　撰<lb/>
　列傳第十四<lb/>
　　周惠逹<lb/>
　　馮景<lb/>
　　楊寛<hi>兄穆</hi>　<hi>儉</hi>
　　柳慶<hi>子璣帶宏鷟子  韋</hi>　<hi>兄鷟</hi>
<pb n="KR2a0022_WYG_022-1b"/>
周惠逹字懐文章武文安人也父信少仕州郡歴樂鄉<lb/>
平舒平成三縣令皆以亷能稱惠逹幼有志操好讀書<lb/>
美容貎進退可觀見者莫不重之魏齊王蕭寳夤為瀛<lb/>
州刺史召惠達及河間馮景同在閤中甚禮之及寳夤<lb/>
還朝惠逹随入洛陽領軍元义勢傾海内惠逹嘗因寳<lb/>
夤與义言論义歎重之於座遺惠逹衣物孝昌初魏臨<lb/>
淮王彧北討以惠逹為府長流參軍及万俟醜奴等搆<lb/>
亂蕭寳夤西征惠逹復随入闗寳夤後與賊戰不利退<lb/>
<pb n="KR2a0022_WYG_022-2a"/>
還仍除雍州刺史令惠逹使洛陽未還而寳夤反謀聞<lb/>
於京師有司以惠逹是其行人将執之乃私馳還至潼<lb/>
闗遇大使楊侃侃謂惠逹曰蕭氏逆謀已成何為故入<lb/>
獸口惠逹曰蕭王為左右所誤今往庶其改圖及至寳<lb/>
夤反形已露不可彌縫遂用惠逹為光祿勲中書舍人<lb/>
寳夤既敗人悉逃㪚唯惠逹等數人從之寳夤語惠逹<lb/>
曰人生富貴左右咸言盡節及遭厄難乃知嵗寒也賀<lb/>
拔岳獲寳夤送洛留惠逹為府祭酒給其衣馬即與參<lb/>
<pb n="KR2a0022_WYG_022-2b"/>
議岳為闗中大行臺以惠逹為從事中郎嘗使至洛魏<lb/>
孝武與惠逹語及世難惠逹陳天下事勢述岳有誠節<lb/>
唯以憂國定亂為事言辭激切帝甚嘉之及還具以白<lb/>
岳岳曰人生於天受命於君豈有利人榮祿而不憂其<lb/>
禍難卿之所奏實𫉬吾心自是更被親禮岳每征討恒<lb/>
命惠逹居守又轉岳府屬岳為侯莫陳悦所害悦得惠<lb/>
逹欲官之惠逹辭以疾不見許乃遁入漢陽之麥積崖<lb/>
悦平惠逹歸於太祖即用秦州司馬安輯隴右及太祖<lb/>
<pb n="KR2a0022_WYG_022-3a"/>
為大都督總管兵起雍復以惠逹為府司馬便委任焉<lb/>
魏孝武詔太祖尚馮翊長公主以惠逹為長史赴洛陽<lb/>
奉迎至潼闗遇孝武已西即令惠逹先太祖謂惠逹曰<lb/>
昔周之東遷晉鄭是依今乘輿播越降臨闗右吾雖猥<lb/>
當其任而才愧昔人卿宜勠力共成功業以取富貴也<lb/>
對曰惠逹宦遊有年屬明公一匡之運富貴之事非所<lb/>
敢望但願明公威徳加於天下惠逹得効其尺寸則志<lb/>
願畢矣太祖為大将軍大行臺以惠逹為行臺尚書大<lb/>
<pb n="KR2a0022_WYG_022-3b"/>
将軍府司馬封文安縣子邑三百户太祖出鎮華州留<lb/>
惠逹知後事于時既承喪亂庻事多闕惠逹營造戎仗<lb/>
儲積食糧簡閲士馬以濟軍國之務時甚賴焉為安東<lb/>
将軍拜太子少傅進爵為伯增邑三百户尋除中書令<lb/>
進爵為公增邑通前九百户加衛大将軍左光祿大夫<lb/>
四年兼尚書右僕射其年太祖與魏文帝東征惠逹輔<lb/>
魏太子居守總留臺事惠逹前後辭譲帝手詔答曰西<lb/>
顧無憂唯公是屬蕭寇之重深所寄懐及邙山失律人<lb/>
<pb n="KR2a0022_WYG_022-4a"/>
情駭動趙青雀率東人據長安子城反惠逹奉太子出<lb/>
渭橋北以禦之軍還青雀等伏誅拜吏部尚書久之復<lb/>
為右僕射自闗右草創禮樂缺然惠逹與禮官損益舊<lb/>
章至是儀軌稍備魏文帝因朝奏樂顧謂惠逹曰此卿<lb/>
之功也尋拜儀同三司惠逹雖居顯職性謙退善下人<lb/>
盡心勤公進拔良士以此人皆敬而附之十年薨子題<lb/>
嗣隋開皇初以惠逹著績前代追封蕭國公<lb/>
馮景字長明少與惠逹同志相友延景中梁人寇抄徐<lb/>
<pb n="KR2a0022_WYG_022-4b"/>
揚景謂蕭寳夤曰今梁寇憑凌朝廷思靖邉之将王若<lb/>
能先驅効命非唯雪家國之恥亦是保身之長䇿也寳<lb/>
夤深然之及寳夤為大都督以景為功曹參軍後為右<lb/>
僕射引景入省領尚書都令史正光中寳夤為闗西大<lb/>
行臺又假景陵江将軍領大行臺都令史從寳夤征討<lb/>
寳夤将舉兵反景固諫不從寳夤敗後景還洛朝廷先<lb/>
聞景有諫言故免之除奉車都尉汝陽王元叔昭為隴<lb/>
右大行臺啓景為行臺郎中賀拔岳為大都督又以景<lb/>
<pb n="KR2a0022_WYG_022-5a"/>
為從事中郎太祖平侯莫陳悦除景洛陽郡守尋兼行<lb/>
臺左丞留守原州魏孝武西遷封髙陽縣伯邑三百户<lb/>
遷㪚騎常侍行臺尚書加瀛州刺史大統初行涇州事<lb/>
後以疾卒<lb/>
揚寛字景仁𢎞農華隂人也祖恩魏鎮逺将軍河間内<lb/>
史父鈞博學彊識舉秀才拜大理平轉廷尉正累遷歴<lb/>
洛陽令在中郎将軍華州大中正河南尹廷尉卿安北<lb/>
将軍七兵尚書北道大行臺恒州刺史懐朔鎮将軍卒<lb/>
<pb n="KR2a0022_WYG_022-5b"/>
於鎮贈侍中司空公追封臨貞縣伯諡曰恭寛少有大<lb/>
志毎與諸兒童遊處必擇髙大之物而坐之見者咸異<lb/>
焉及長頗解屬文尤尚武藝弱冠除奉朝請屬鈞出鎮<lb/>
恒州請從展効乃改授將軍髙闕戍主時茹茹既亂其<lb/>
主阿那瓌來奔魏帝遣使納之詔鈞率兵衛送寛亦從<lb/>
以功拜行臺郎中時北邉賊攻圍鎮城鈞卒城民等推<lb/>
寛守禦尋而城陷寛乃北走茹茹後討鎮賊破之寛始<lb/>
得還朝魏廣陽王深與寛素相委昵深犯法得罪寛被<lb/>
<pb n="KR2a0022_WYG_022-6a"/>
逮捕魏孝荘時為侍中與寛有舊藏之於宅遇赦得免<lb/>
除宗正丞北海王顥少相器重時為大行臺北征葛榮<lb/>
欲啓寛為左右丞與參謀議寛辭以孝荘厚恩未報義<lb/>
不見利而動顥未之許顥妹婿李神軌謂顥曰揚寛義<lb/>
士也匹夫猶不可奪志况義士乎王今彊之以行亦恐<lb/>
不為人用顥乃止孝荘踐阼拜通直㪚騎侍郎領河南<lb/>
尹丞行洛陽令邢杲反寛以都督從太宰上黨王元天<lb/>
穆討平之就拜通直散騎常侍師未還屬元顥自梁入<lb/>
<pb n="KR2a0022_WYG_022-6b"/>
洛孝荘出居河内天穆懼計無所出集諸将謀之寛曰<lb/>
吳人輕跳非王之敵况懸軍深入師老兵疲彊弩之末<lb/>
何能為也願徑取成臯㑹兵伊洛戮帶定襄於是乎在<lb/>
此事易同摧朽王何疑焉天穆然之乃引軍趣成臯令<lb/>
寛與爾朱能為後拒尋以衆議不可乃回赴石濟寛夜<lb/>
行失道後期諸将咸言寛少與北海周旋今不來矣天<lb/>
穆答曰揚寛非輕於去就者也其所逗留必有他故吾<lb/>
當為諸君保明之語訖候騎白寛至天穆撫髀而笑曰<lb/>
<pb n="KR2a0022_WYG_022-7a"/>
吾固知其必來遽出帳迎之握其手曰是所望也即給<lb/>
牛三十頭車五乗綿絹一十五車羊五十口與天穆俱<lb/>
謁孝荘於太行拜㪚騎常侍安東将軍仍為都督從平<lb/>
河内進圍北中時梁将陳慶之為顥兵守北門天穆駐<lb/>
馬圍外遣寛至城下説慶之寛先自稱姓名然後與語<lb/>
備陳利害勸令早降慶之不答久之乃曰賢兄撫軍在<lb/>
此頗欲相見寛答曰僕兄既力屈凶威迹淪逆黨人臣<lb/>
之理何煩相見向所以先申姓名者豈不知兄在彼乎<lb/>
<pb n="KR2a0022_WYG_022-7b"/>
直以信不見疑忠為令徳耳僕之昆季幸不待言但當<lb/>
議良圖自求多福天穆聞之謂左右曰揚寛大異人何<lb/>
至不惜形便如此自是彌敬重之孝荘反正拜中軍将<lb/>
軍太府卿華州大中正封澄城縣伯邑三百户爾朱榮<lb/>
被誅其從弟世隆等擁部曲燒城門出據河橋還逼京<lb/>
師進寛鎮北将軍使持節大都督随機扞禦世隆謂寛<lb/>
曰豈忘太宰相知之深也寛答曰太宰見愛以禮人臣<lb/>
之交耳今日之事事君常節世隆北走寛追至河内俄<lb/>
<pb n="KR2a0022_WYG_022-8a"/>
而爾朱兆陷洛陽囚執孝荘帝寛還洛不可遂自成臯<lb/>
奔梁至建業聞孝荘帝弑崩寛發哀盡禮梁武義之待<lb/>
之甚厚尋而禮送還朝至下邳爾朱仲逺啓復寛官爵<lb/>
留為大行臺吏部尚書孝武初改授㪚騎常侍驃騎将<lb/>
軍給事黄門侍郎監内典書事時夏州戍兵數千人據<lb/>
兗州反詔寛兼侍中節度諸軍討平之中尉綦擕與寛<lb/>
有宿憾誣以他罪劾之孝武謂侍臣等曰揚寛清直朕<lb/>
極知其無罪但不能杜法官之奏耳事下廷尉尋得申<lb/>
<pb n="KR2a0022_WYG_022-8b"/>
釋又除黄門侍郎兼武衛将軍孝武與齊神武有隙遂<lb/>
召募騎勇廣増宿衛以寛為閤内大都督專總禁旅從<lb/>
孝武入闗兼吏部尚書錄從駕勲進爵華山郡公邑一<lb/>
千二百户大統初遷車騎大将軍太子太傅儀同三司<lb/>
三年使茹茹迎魏文悼后還拜侍中都督涇州諸軍事<lb/>
涇州刺史五年除驃騎大将軍開府儀同三司都督東<lb/>
雍州諸軍事東雍州刺史即本州也十年轉河州刺史<lb/>
十六年兼大丞相府司馬朝議欲經畧漢川而梁宜豐<lb/>
<pb n="KR2a0022_WYG_022-9a"/>
侯蕭循固守南鄭十七年寛從大将軍逹奚武討之梁<lb/>
武陵王蕭紀遣將楊乾運率兵萬餘人救循武令寛督<lb/>
開府王傑賀蘭願徳等邀撃之軍至白馬與乾運合戰<lb/>
破之俘斬數千人軍還除南豳州刺史魏廢帝初入為<lb/>
尚書左僕射将作大監坐事免魏恭帝二年除廷尉卿<lb/>
世宗初拜大将軍増邑一千二百户從賀蘭祥討吐谷<lb/>
渾破之别封宜陽縣公邑一千户除小冡宰轉御正中<lb/>
大夫武成二年詔寛與麟趾學士參定經籍寛性通敏<lb/>
<pb n="KR2a0022_WYG_022-9b"/>
有器識頻牧數州號為清簡歴居臺閤有當官之譽然<lb/>
與栁慶不協欲按成其罪時論頗以此譏之保定元年<lb/>
除總管梁興等十九州諸軍事梁州刺史其年薨於州<lb/>
贈華陜虞上潞五州刺史諡曰元子紀嗣大象末官至<lb/>
上儀同大將軍虞部下大夫寛二兄穆儉穆字紹叔魏<lb/>
永安中除華州别駕孝武末寛請以澄城縣伯讓穆詔<lb/>
許之仍拜中軍将軍金紫光祿大夫除車騎将軍都督<lb/>
并州諸軍事并州刺史卒於家贈驃騎大将軍開府儀<lb/>
<pb n="KR2a0022_WYG_022-10a"/>
同三司華州刺史儉字景則偉容儀有才行魏正始中<lb/>
起家侍御史加奉朝請遷員外㪚騎侍郎孝昌中除鎮<lb/>
逺将軍頓邱太守未及述職元顥啓請随軍建義初兼<lb/>
給事黄門侍郎左将軍太府少卿元顥入洛授撫軍将<lb/>
軍孝荘反正廢於家尋拜㪚騎常侍都督潁州諸軍事<lb/>
潁州刺史建明中加征南将軍金紫光祿大夫孝武初<lb/>
除衛将軍北雍州刺史政尚寛恵夷夏安之孝武西遷<lb/>
除侍中驃騎将軍大統初以本官行東秦州事加使持<lb/>
<pb n="KR2a0022_WYG_022-10b"/>
節當州大都督從破齊神武於沙苑封夏陽縣侯邑八<lb/>
百户七年領大丞相府諮議參軍出為都督東雍華二<lb/>
州諸軍事驃騎大将軍開府儀同三司華州刺史八年<lb/>
卒於家贈本官諡曰靜<lb/>
柳慶字更興解人也五世祖恭仕後趙為河東郡守後<lb/>
以秦趙喪亂乃率民南徙居於汝潁之間故世仕江表<lb/>
祖縃宋同州别駕宋安郡守父僧習齊奉朝請魏景明<lb/>
中與豫州刺史裴叔業據州歸魏歴北地潁川二郡守<lb/>
<pb n="KR2a0022_WYG_022-11a"/>
揚州大中正慶㓜聰敏有器量博渉羣書不治章句好<lb/>
飲酒閑於占對年十三因曝書僧習謂慶曰汝雖聰敏<lb/>
吾未經特試乃令慶於雜賦集中取賦一篇千有餘言<lb/>
慶立讀三徧便即誦之無所遺漏時僧習為潁川郡地<lb/>
接都畿民多豪右将選鄉官皆依倚貴勢競來請託選<lb/>
用未定僧習謂諸子曰權貴請託吾並不用其使欲還<lb/>
皆須有答汝等各以意為吾作書也慶乃具書草云下<lb/>
官受委大邦選吏之日有能者進不肖者退此乃朝廷<lb/>
<pb n="KR2a0022_WYG_022-11b"/>
恒典僧習讀書歎曰此兒有意氣丈夫理當如是即依<lb/>
慶所草以報起家奉朝請慶出後第四叔及遭父憂議<lb/>
者不許為服重慶泣而言曰禮者盖縁人情若於出後<lb/>
之家更有苴斬之服可奪此從彼今四叔薨背已久情<lb/>
事不追豈容奪禮乖違天性時論不能抑遂以苫凷終<lb/>
喪既葬乃與諸兄負土成墳服闋除中堅将軍魏孝武<lb/>
将西還除慶㪚騎侍郎馳𫝊入闗慶至髙平見太祖共<lb/>
論時事太祖即請奉迎輿駕仍命慶先還復命時賀拔<lb/>
<pb n="KR2a0022_WYG_022-12a"/>
勝在荆州帝屏左右謂慶曰髙歡已屯河北闗中兵既<lb/>
未至朕欲徃荆州卿意何如慶對曰闗中金城千里天<lb/>
下之彊國也宇文泰忠誠奮發朝廷之良臣也以陛下<lb/>
之聖明仗宇文泰之力用進可以東向而制羣雄退可<lb/>
以閉闗而固天府此萬全之計也荆州地非要害衆又<lb/>
寡弱外迫梁寇内拒歡黨斯乃危亡是懼寧足以固鴻<lb/>
基以臣斷之未見其可帝深納之及帝西遷慶以母老<lb/>
不從獨孤信之鎮洛陽乃得入闗除相府東閤祭酒領<lb/>
<pb n="KR2a0022_WYG_022-12b"/>
記室轉户曹參軍八年遷大行臺郎中領北華州長史<lb/>
十年除尚書都兵郎中如故并領記室時北雍州獻白<lb/>
鹿羣臣欲草表陳賀尚書蘓綽謂慶曰近代以來文章<lb/>
華靡逮於江左彌復輕薄洛陽後進祖述不已相公柄<lb/>
民軌物君職典文房宜製此表以革前弊慶操筆立成<lb/>
辭兼文質綽讀而笑曰枳橘猶自可移况才子也尋以<lb/>
本官兼雍州别駕廣陵王元欣魏之懿親其甥孟氏屢<lb/>
為匈横或有告其盗牛慶捕推得實趣令就禁孟氏殊<lb/>
<pb n="KR2a0022_WYG_022-13a"/>
無懼容乃謂慶曰今若加以桎梏後復何以脱之欣亦<lb/>
遣使辨其無罪孟氏由此益驕慶於是大集僚吏盛言<lb/>
孟氏依倚權戚侵虐之状言畢便令笞殺之此後貴戚<lb/>
歛手不敢侵暴有賈人持金二十斤詣京師交易寄人<lb/>
停止每欲出行常自執管鑰無何緘閉不異而失之謂<lb/>
主人所竊郡縣訊問主人遂自誣服慶聞而歎之乃召<lb/>
問賈人曰卿鑰恒置何處對曰恒自帶之慶曰頗與人<lb/>
同宿乎曰無與人同飲乎曰日者曾與一沙門再度酣<lb/>
<pb n="KR2a0022_WYG_022-13b"/>
宴醉而晝寝慶曰主人特以痛自誣非盗也彼沙門乃<lb/>
真盗耳即遣吏逮捕沙門乃懐金逃匿後捕得盡獲所<lb/>
失之金十二年改三十六曹為十二部詔以慶為計部<lb/>
郎中别駕如故有胡家被刼郡縣按察莫知賊所隣近<lb/>
被囚繫者甚多慶以賊徒既衆似是烏合既非舊交必<lb/>
相疑阻可以詐求之乃作匿名書多牓官門曰我等共<lb/>
刼胡家徒侣混雜終恐泄露今欲首懼不免誅若聼先<lb/>
首免罪便欲來告慶乃復施免罪之牓居二日廣陽王<lb/>
<pb n="KR2a0022_WYG_022-14a"/>
欣家奴靣縛自告牓下因此推窮盡獲黨與慶之守正<lb/>
明察皆此類也每歎曰昔于公斷獄無私闢髙門可以<lb/>
待封儻斯言有驗吾其庶幾乎十三年封清河縣男邑<lb/>
二百户兼尚書右丞攝計部十四年正右丞太祖嘗怒<lb/>
安定國臣王茂將殺之而非其罪朝臣咸知而莫敢諌<lb/>
慶乃進曰王茂無罪奈何殺之太祖愈怒聲色甚厲謂<lb/>
慶曰王茂當死卿若明其無罪亦須坐之乃執慶於前<lb/>
慶辭氣不撓抗聲曰竊聞君有不逹者為不明臣有不<lb/>
<pb n="KR2a0022_WYG_022-14b"/>
爭者為不忠慶謹竭愚誠實不敢愛死但懼公為不明<lb/>
之君耳願深察之太祖乃悟而赦茂已不及矣太祖黙<lb/>
然明日謂慶曰吾不用卿言遂令王茂冤死可賜茂家<lb/>
錢帛以旌吾過尋進爵為子増邑三百户十五年加平<lb/>
南将軍十六年太祖東討以慶為大行臺右丞加撫軍<lb/>
將軍還轉尚書右丞加通直㪚騎常侍魏廢帝初除民<lb/>
部尚書慶威儀端肅樞機明辨太祖每發號令常使慶<lb/>
宣之天性抗直無所回避太祖亦以此深委仗焉二年<lb/>
<pb n="KR2a0022_WYG_022-15a"/>
授車騎大将軍儀同三司魏恭帝初進位驃騎大将軍<lb/>
開府儀同三司尚書右僕射轉左僕射領著作六官建<lb/>
拜司會中大夫孝閔帝踐祚賜姓宇文氏進爵平齊縣<lb/>
公増邑通前一千五百户晉公䕶初攝政欲引為腹心<lb/>
慶辭之頗忤旨又與楊寛有隙及寛參知政事慶遂見<lb/>
踈忌出為萬州刺史世宗尋悟留為雍州别駕領京兆<lb/>
尹武成二年除宜州刺史慶自為郎迄於司㑹府庫倉<lb/>
儲並其職也及在宜州寛為小冡宰乃囚慶故吏求其<lb/>
<pb n="KR2a0022_WYG_022-15b"/>
罪失按驗積六十餘日吏或有死於獄者終無所言唯<lb/>
得剰錦數匹時人服其亷慎保定三年又入為司㑹先<lb/>
是慶兄檜為魏興郡守為賊黄寳所害檜子三人皆幼<lb/>
弱慶撫養甚篤後寳率衆歸朝朝廷待以優禮居數年<lb/>
檜次子雄亮白日手刃寳於長安城中晉公護聞而大<lb/>
怒執慶及諸子姪皆囚之譲慶曰國家憲綱皆君等所<lb/>
為雖有私怨寜得擅殺人也對曰慶聞父母之讐不同<lb/>
天兄弟之讐不同國明公以孝治天下何乃責於此乎<lb/>
<pb n="KR2a0022_WYG_022-16a"/>
䕶愈怒慶辭色無所屈卒以此免天和元年十二月薨<lb/>
時年五十贈鄜綏丹三州刺史諡曰景子機嗣<lb/>
機字匡時少有令譽風儀辭令為當世所推歴小納言<lb/>
開府儀同三司司宗中大夫大象中御正上大夫華州<lb/>
刺史機弟𢎞字匡道少聰頴亦善草𨽻博渉群書辭彩<lb/>
雅贍與𢎞農楊素為莫逆之交解巾中外府記室參軍<lb/>
建徳初除内史上士厯小宫尹御正上士陳遣王偃民<lb/>
來聘髙祖令𢎞勞之偃民謂𢎞曰來日至於藍田正逢<lb/>
<pb n="KR2a0022_WYG_022-16b"/>
滋水暴長所齎國信溺而從流今所進者假之從吏請<lb/>
勒下流人見為追尋此物也𢎞曰昔淳于之獻空籠前<lb/>
史稱以為美足下假物而進詎是陳君之命乎偃民慙<lb/>
不能對髙祖聞而嘉之盡以偃民所進之物賜𢎞乃令<lb/>
報聘占對詳敏見稱於時使還拜内史都上士遷御正<lb/>
下大夫尋卒於官時年三十一髙祖甚惜之贈晉州刺<lb/>
史楊素誄之曰山陽王弼風流長逝潁川荀粲零落無<lb/>
時修竹夾池永絶梁園之賦長楊映沼無復洛川之文<lb/>
<pb n="KR2a0022_WYG_022-17a"/>
其為士友所痛惜如此有文集行於世慶三兄鷟虯檜<lb/>
虯檜並自有𫝊鷟好學善屬文魏臨淮王記室參軍事<lb/>
早卒子帶韋字孝孫深沉有度量少好學身長八尺三<lb/>
寸美風儀善占對韓賢素為洛州刺史召為主簿後與<lb/>
諸父歸朝太祖辟為參軍時侯景作亂江右太祖令帶<lb/>
韋使江郢二州與梁邵陵南平二王通好行至安州值<lb/>
假寳等反帶韋乃矯為太祖書以撫定之並即降伏既<lb/>
至郢見邵陵具申太祖意邵陵即時随帶韋報命以奉<lb/>
<pb n="KR2a0022_WYG_022-17b"/>
使稱旨授轉輔國将軍中散大夫十七年太祖遣大将<lb/>
軍逹奚武經畧漢川以帶韋為治行臺左丞從軍南討<lb/>
時梁宜豊侯蕭循守南鄭武攻之未拔乃令帶韋入城<lb/>
説循曰足下所固者險所恃者援所守者民今王師深<lb/>
入棧道長驅漢川此則所憑之險不足固也武興陷沒<lb/>
於前白馬破亡於後自餘川谷酋豪路阻而不敢進此<lb/>
則所望之援不可恃也夫顧親戚懼誅夷貪榮慕利此<lb/>
生人常也今大兵總至長圍四合戮逃亡以勸安居賞<lb/>
<pb n="KR2a0022_WYG_022-18a"/>
先降以招後服人人懐轉禍之計家家圖安堵之謀此<lb/>
則所部之民不可守也且足下本朝喪亂社稷無主盡<lb/>
忠将何所託死節不足成名竊為足下不取也僕聞賢<lb/>
者相時而動智者因變立功當今為足下計者莫若肉<lb/>
袒軍門歸命下吏免生民於塗炭全髮膚於孝道必當<lb/>
紆青拖紫裂土分珪名重當時業光後嗣豈若進退無<lb/>
據身名俱滅者哉循然之後乃降魏廢帝元年出為解<lb/>
縣令二年加授驃騎将軍左光祿大夫明年轉汾隂令<lb/>
<pb n="KR2a0022_WYG_022-18b"/>
𤼵摘姧伏百姓畏而懐之世宗初入為地官上士武成<lb/>
元年授帥都督治御伯下大夫遷武藏下大夫保定三<lb/>
年授大都督四年加儀同三司中外府掾天和六年封<lb/>
康城縣男邑五百户轉職方中大夫三年授兵部中大<lb/>
夫雖頻徙職仍領武藏尋丁母憂起為職方中大夫五<lb/>
年轉武藏中大夫俄遷驃騎大将軍開府儀同三司凡<lb/>
居劇職十有餘年處斷無滯官曹清肅時譙王儉為益<lb/>
州總管漢王贊為益州刺史髙祖乃以帶韋為益州總<lb/>
<pb n="KR2a0022_WYG_022-19a"/>
管府長史領益州别駕輔弼二王總知軍民事建徳中<lb/>
大軍東討徴帶韋為前軍總管齊王憲府長史齊平以<lb/>
功授上開府儀同大将軍進爵為公増邑一千户陳王<lb/>
純出并州以帶韋為并州司㑹并州總管府長史六年<lb/>
卒於位時年五十五諡曰愷子祚嗣少有名譽大象末<lb/>
宣納上士<lb/>
史臣曰周恵達見禮於寳夤揚寛荷恩於晉泰既而蕭<lb/>
氏𫉬罪荘帝出居遂能契闊寇戎不以興王革慮﨑嶇<lb/>
<pb n="KR2a0022_WYG_022-19b"/>
危難不以夷險易心斯固篤終之士栁慶束帶立朝懐<lb/>
匪躬之節蒞官從政著清白之美並遭逢興運各展志<lb/>
能譽重搢紳望隆端揆非虗云也然慶畏避權寵違忤<lb/>
宰臣雖取詘於一時實獲申於千載矣<lb/>
　<lb/>
　<lb/>
　<lb/>
　周書卷二十二<lb/>
<pb n="KR2a0022_WYG_022-20a"/>
　周書卷二十二考證<lb/>
揚寛𫝊子紀嗣○北史作子文紀嗣<lb/>
穆字紹叔○穆與儉係寛之兄自此以下至華州刺史<lb/>
　句當另自成𫝊<lb/>
柳慶𫝊今欲首懼不免誅○首字下脫一伏字<lb/>
　<lb/>
　<lb/>
　<lb/>
<pb n="KR2a0022_WYG_022-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷二十二考證<lb/>
</p>
<p>
</p>
  </div>
</body>
</text>
</TEI>
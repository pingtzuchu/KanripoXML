<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷三十九</head> <lb/>
    <p>
<pb n="KR2a0022_WYG_039-1a"/>
欽定四庫全書<lb/>
　周書卷三十九<lb/>
　　唐　令　狐　德　棻　等　撰<lb/>
　列傳第三十一<lb/>
　　韋瑱<lb/>
　　梁昕<hi>弟榮</hi>
　　皇甫璠<lb/>
　　辛慶之<hi>族子昂</hi>　<hi>族人仲景</hi>
<pb n="KR2a0022_WYG_039-1b"/>
　　王子直<lb/>
　　杜杲<lb/>
韋瑱字世珍京兆杜陵人也世為三輔著姓曾祖惠度<lb/>
姚泓尚書郎隨劉義真過江仕宋為鎮西府司馬順陽<lb/>
太守行南雍州事後於襄陽歸魏拜中書侍郎贈安西<lb/>
將軍洛州刺史祖千雄略陽郡守父英代郡守贈兖州<lb/>
刺史瑱幼聰敏有夙成之量閭里咸敬異之篤志好學<lb/>
兼善騎射魏孝昌三年起家太尉府法曹參軍稍遷直<lb/>
<pb n="KR2a0022_WYG_039-2a"/>
後除明威將軍雍州治中假鎮逺將軍防城州將累遷<lb/>
諫議大夫冠軍將軍太祖為丞相加前將軍太中大夫<lb/>
封長安縣男食邑三百户轉行臺左丞加撫軍將軍銀<lb/>
青光禄大夫遷使持節都督南郢州諸軍事南郢州刺<lb/>
史復入為行臺左丞瑱明察有幹局再居左轄時論榮<lb/>
之從復𢎞農戰沙苑加衞大將軍左光禄大夫又從戰<lb/>
河橋進爵為子增邑二百户大統八年齊神武侵汾絳<lb/>
瑱從太祖禦之軍還令瑱以本官鎮蒲津闗帶中潬城<lb/>
<pb n="KR2a0022_WYG_039-2b"/>
主尋除蒲州總管府長史頃之徵拜鴻臚卿以望族兼<lb/>
領鄉兵加帥都督遷大都督通直散騎常侍行京兆郡<lb/>
事進車騎大將軍儀同三司散騎常侍魏恭帝二年賜<lb/>
姓宇文氏三年除𤓰州諸軍事𤓰州刺史州通西域蕃<lb/>
夷徃來前後刺史多受賂遺胡㓂犯邊又莫能禦瑱雅<lb/>
性清儉兼有武略蕃夷贈遺一無所受胡人畏威不敢<lb/>
為㓂公私安靜夷夏懷之孝閔帝踐阼進爵平齊縣伯<lb/>
增邑五百户秩滿還京吏民戀慕老幼追送留連十數<lb/>
<pb n="KR2a0022_WYG_039-3a"/>
日方得出境世宗嘉之進授侍中驃騎大將軍開府儀<lb/>
同三司武成三年卒時年六十一贈岐宜二州刺史諡<lb/>
曰惠天和二年又追封為公增邑通前三千户仍詔其<lb/>
子峻襲峻後位至車騎大將軍儀同三司峻弟師起家<lb/>
中外府記室歴兵部小府下大夫建德末蒲州總管府<lb/>
中郎行河東郡事<lb/>
梁昕字元明安定烏氏人也世為闗中著姓其先因官<lb/>
徙居京兆之盩厔焉祖重耳漳縣令父勸儒州主簿冠<lb/>
<pb n="KR2a0022_WYG_039-3b"/>
軍將軍中散大夫贈涇州刺史昕少温恭見稱州里正<lb/>
光五年秦隴搆亂蕭寶夤為大都督統兵出討以昕為<lb/>
行臺參軍孝昌初拜盪宼將軍稍遷驤威將軍給事中<lb/>
仍從寶夤征万俟醜奴相持二年前後數十戰以功封<lb/>
征西將軍爾朱天光入闗復引為外兵參軍從天光征<lb/>
討拜右將軍太中大夫太祖迎魏孝武軍次雍州昕以<lb/>
三輔望族上謁太祖見昕容貎瓌偉深賞異之即授右<lb/>
府長流參軍大統初加鎮南將軍金紫光禄大夫轉丞<lb/>
<pb n="KR2a0022_WYG_039-4a"/>
相府户曹參軍從復𢎞農戰沙苑皆有功除車騎將軍<lb/>
丞相府主簿出為洛安郡守徵拜大將軍行臺兵部郎<lb/>
中加帥都督十二年除河南郡守鎮大塢尋又移鎮閻<lb/>
韓式遏邊壘甚著誠信遷東荆州刺史昕撫以仁惠蠻<lb/>
夷悦之流民歸附者相繼而至封安定縣子邑三百户<lb/>
累遷大都督車騎大將軍散騎常侍儀同三司孝閔帝<lb/>
踐阼進位驃騎大將軍開府儀同三司世宗初進爵胡<lb/>
城縣伯邑五百户三年除九曲城主保定元年遷中州<lb/>
<pb n="KR2a0022_WYG_039-4b"/>
刺史增邑八百户轉邵州刺史二年以母䘮去職尋起<lb/>
復本任天和初徵拜工部中大夫出為陜西總管府長<lb/>
史昕性温裕有幹能歴官内外咸著聲稱尋卒於位贈<lb/>
大將軍諡曰貞<lb/>
昕弟榮歴位匠師下大夫中外府中郎蕃部郡伯司倉<lb/>
計部下大夫開府儀同三司朝那縣伯贈涇寧豳三州<lb/>
刺史諡曰靜<lb/>
皇甫璠字景瑜安定三水人也世為西州著姓後徙居<lb/>
<pb n="KR2a0022_WYG_039-5a"/>
京兆焉父和本州治中大統末追贈散騎常侍儀同三<lb/>
司涇州刺史璠少忠謹有幹略永安中辟州都督太祖<lb/>
為牧補主簿以勤事被知每蒙襃賞大統四年引為丞<lb/>
相府行參軍尋轉田曹參軍東閤祭酒加散騎侍郎稍<lb/>
遷兼太常少卿都水使者歴蕃部兵部虞部民部吏部<lb/>
等諸曹郎中六官建拜計部下大夫孝閔帝踐阼轉守<lb/>
廟下大夫以選為東道大使撫巡州防尋加車騎大將<lb/>
軍儀同三司封長樂縣子邑五百户出為玉壁總管府<lb/>
<pb n="KR2a0022_WYG_039-5b"/>
長史保定中遷鴻州刺史入為小納言俄除隴右總管<lb/>
府司馬轉陜州總管府長史徵拜蕃部中大夫進驃騎<lb/>
大將軍開府儀同三司復出為隴右總管府長史璠性<lb/>
平和小心奉法安分守志恒以清白自處當時號為善<lb/>
人建德元年除民部中大夫三年授隨州刺史政存簡<lb/>
惠百姓安之其年增邑幷前二千户六年卒於位贈交<lb/>
渭二州刺史諡曰恭子諒少知名大象中位至吏部下<lb/>
大夫<lb/>
<pb n="KR2a0022_WYG_039-6a"/>
辛慶之字慶之隴西狄道人也世為隴右著姓父顯崇<lb/>
馮翊郡守贈雍州刺史慶之少以文學徵詣洛陽對䇿<lb/>
第一除祕書郎屬爾朱氏作亂魏孝莊帝令司空楊津<lb/>
為北道行臺節度山東諸軍以討之津啓慶之為行臺<lb/>
左丞典參謀議至鄴聞孝莊帝暴崩遂出兖冀間謀結<lb/>
義徒以赴國難尋而節閔帝立乃還洛陽普泰二年遷<lb/>
平北將軍太中大夫及賀㧞岳為行臺復啓慶之為行<lb/>
臺吏部郎中開府掾尋除雍州别駕大統初加車騎將<lb/>
<pb n="KR2a0022_WYG_039-6b"/>
軍俄遷衞大將軍左光祿大夫後太祖東討為行臺左<lb/>
丞時初復河東以本官兼鹽池都將四年東魏攻正平<lb/>
郡䧟之遂欲經略鹽池慶之守禦有備乃引軍退河橋<lb/>
之役大軍不利河北守令棄城走慶之獨因鹽池抗拒<lb/>
彊敵時論稱其仁勇六年行河東郡事九年入為丞相<lb/>
府右長史兼給事黃門侍郎除度支尚書復行河東郡<lb/>
事遷通直散騎常侍南荆州刺史加儀同三司慶之位<lb/>
遇雖隆而率性儉素車馬衣服亦不尚華侈志量淹和<lb/>
<pb n="KR2a0022_WYG_039-7a"/>
有儒者風度特為當時所重又以其經明行修令與盧<lb/>
誕等敎授諸王魏廢帝二年拜祕書監尋卒於位子加<lb/>
陵主寢上士慶之族子昂<lb/>
昂字進君年數歲便有成人志行有善相人者謂其父<lb/>
仲略曰公家雖世載冠冕然名德富貴莫有及此兒者<lb/>
仲略亦重昂志氣深以為然年十八侯景辟為行臺郎<lb/>
中加鎮逺將軍景後來附昂遂入朝除丞相府行參軍<lb/>
大統十四年追論歸朝之勳封襄城縣男邑二百户轉<lb/>
<pb n="KR2a0022_WYG_039-7b"/>
丞相府田曹參軍及尉遲迥伐蜀昂召募從軍蜀平以<lb/>
功授輔國將軍魏都督迥仍表昂為龍州長史領龍安<lb/>
郡事州帶山谷舊俗生梗昂威惠洽著吏民畏而愛之<lb/>
成都一方之㑹風俗舛雜迥以昂逹於從政復表昂行<lb/>
成都令昂到縣即與諸生祭文翁學堂因共歡宴謂諸<lb/>
生曰子孝臣忠師嚴友信立身之要如斯而已若不事<lb/>
斯語何以成名各宜自勉克成令譽昂言切理至諸生<lb/>
等並深感悟歸而告其父老曰辛君敎誡如此不可違<lb/>
<pb n="KR2a0022_WYG_039-8a"/>
之於是井邑肅然咸從其化遷梓潼郡守進位帥都督<lb/>
加通直散騎常侍六官建入為司隸上士襲爵繁昌縣<lb/>
公世宗初授天官府上士加大都督武成二年授小職<lb/>
方下大夫治小兵部保定二年進車騎大將軍儀同三<lb/>
司轉小吏部四年大軍東討昂與大將軍權景宣下豫<lb/>
州以功賞布帛二百匹時益州殷阜軍國所資經塗艱<lb/>
險每苦刼盗詔昂使於梁益軍民之務皆委決焉昂撫<lb/>
導荒梗安置城鎮數年之中頗得寧靜天和初陸騰討<lb/>
<pb n="KR2a0022_WYG_039-8b"/>
信州羣蠻歴時未克高祖詔昂便於通渠等諸州運糧<lb/>
饋之時臨信楚合等諸州民庶亦多從逆昂諭以禍福<lb/>
赴者如歸乃令老弱負糧壮夫拒戰咸願為用莫有怨<lb/>
者使還屬巴州萬榮郡民反叛攻圍郡城遏絶山路昂<lb/>
謂其同侶曰凶奴狂悖一至於此若待上聞或淹旬月<lb/>
孤城無援必淪宼黨欲救近溺寧暇逺求越人茍利百<lb/>
姓專之可也於是遂募開通二州得三千人倍道兼行<lb/>
出其不意又令其衆皆作中國歌直趣賊壘賊既不以<lb/>
<pb n="KR2a0022_WYG_039-9a"/>
為虞謂有大軍赴救於是望風瓦觧郡境獲寧朝廷嘉<lb/>
其權以濟事詔梁州總管杞國公亮即於軍中賞昂奴<lb/>
婢二十口繒綵四百匹亮又以昂威信布於宕渠遂表<lb/>
為渠州刺史俄轉通州刺史昂推誠布信甚得夷獠歡<lb/>
心秩滿還京首領皆隨昂詣闕朝覲以昂化洽夷華進<lb/>
位驃騎大將軍開府儀同三司時晉公䕶執政昂稍被<lb/>
䕶親待高祖以是頗銜之及䕶誅加之捶楚因此遂卒<lb/>
昂族人仲景好學有雅量其高祖欽後趙吏部尚書雍<lb/>
<pb n="KR2a0022_WYG_039-9b"/>
州刺史子孫因家焉父歡魏隴州刺史宋陽公仲景年<lb/>
十八舉文學對䇿高第拜司空府主簿遷員外散騎侍<lb/>
郎建德中位至内史下大夫開府儀同三司卒於官子<lb/>
衡<lb/>
王子直字孝正京兆杜陵人也世為郡右族父琳州主<lb/>
簿東雍州長史子直性節儉有幹能魏正光中州辟主<lb/>
簿起家奉朝請除太尉府水曹行參軍加明威將軍時<lb/>
梁人圍壽春臨淮王元彧率軍赴援子直以本官參彧<lb/>
<pb n="KR2a0022_WYG_039-10a"/>
軍事與梁人戰斬其軍主夏侯景超梁人乃退淮南民<lb/>
庶因兵宼之後猶聚為盗彧令子直招撫之旬日之間<lb/>
咸來復業自合肥以北安堵如舊永安初拜員外散騎<lb/>
常侍鴻臚少卿普泰初進後軍將軍大中大夫賀㧞岳<lb/>
入闗以子直為開府主簿遷行臺郎中魏孝武西遷封<lb/>
山北縣男邑二百户大統初漢熾屠各阻兵於南山與<lb/>
隴東屠各共為脣齒太祖令子直率涇州歩騎五千討<lb/>
破之南山平太祖嘉之賜書勞問除尚書左外兵郎中<lb/>
<pb n="KR2a0022_WYG_039-10b"/>
三年進車騎將軍兼中書舍人四年從太祖解洛陽圍<lb/>
經河橋戰兼尚書左丞出為秦州總管府司馬時涼州<lb/>
刺史宇文仲和據州逆命子直從隴右大都督獨孤信<lb/>
討平之復入為大行臺郎中兼丞相府記室吐谷渾宼<lb/>
西平以子直兼尚書兵部郎中出隴右經略之大破渾<lb/>
衆於長寧川渾賊遁走十五年進車騎將軍左光禄大<lb/>
夫除太子中庶子領齊王友尋行馮翊郡事十六年魏<lb/>
齊王廓出牧秦隴復以子直為秦州别駕仍領王友隨<lb/>
<pb n="KR2a0022_WYG_039-11a"/>
陸初平授安州長史領别駕加帥都督轉幷州長史魏<lb/>
廢帝元年拜使持節大都督行𤓰州事子直性清靜務<lb/>
以德政化民西土悦附魏恭帝初徵拜黃門侍郎卒於<lb/>
位子宣禮柱國府參軍事<lb/>
杜杲字子暉京兆杜陵人也祖建魏輔國將軍贈豫州<lb/>
刺史父皎儀同三司武都郡守杲學渉經史有當世幹<lb/>
略其族父瓚清貞有識鑒深器重之常曰吾家千里駒<lb/>
也瓚時仕魏為黃門侍郎兼度支尚書衞大將軍西道<lb/>
<pb n="KR2a0022_WYG_039-11b"/>
行臺尚孝武妹新豐公主因薦之於朝廷永熙二年起<lb/>
家奉朝請累遷輔國將軍成州長史漢陽郡守世宗初<lb/>
轉脩城郡守屬鳳州人仇周貢等搆亂攻逼修城杲信<lb/>
洽於民部内遂無叛者尋而開府趙昶諸軍進討杲率<lb/>
郡兵與昶合勢遂破平之入為司㑹上士初陳文帝弟<lb/>
安成王頊為質於梁及江陵平頊隨例遷長安陳人請<lb/>
之太祖許而未遣至是帝欲歸之命杲使焉陳文帝大<lb/>
悦即遣使報聘幷賂黔中數州之地仍請畫野分疆永<lb/>
<pb n="KR2a0022_WYG_039-12a"/>
敦隣好以杲奉使稱㫖進授都督治小御伯更徃分界<lb/>
焉陳人於是以魯山歸我帝乃拜頊柱國大將軍詔杲<lb/>
送之還國陳文帝謂杲曰家弟今蒙禮遣實是周朝之<lb/>
惠然不還彼魯山亦恐未能及此杲答曰安成之在闗<lb/>
中乃咸陽一布衣耳然是陳之介弟其價豈止一城本<lb/>
朝親睦九族恕己及物上遵太祖遺旨下思繼好之義<lb/>
所以發德音者蓋為此也若知止侔魯山固當不貪一<lb/>
鎮況魯山梁之舊地梁即本朝蕃臣若以始末言之魯<lb/>
<pb n="KR2a0022_WYG_039-12b"/>
山自合歸國云以尋常之土易已骨肉之親使臣猶謂<lb/>
不可何以聞諸朝廷陳文帝慚恧久之乃曰前言戯之<lb/>
耳自是接遇有加常禮及杲還命引升殿親降御座執<lb/>
手以别朝廷嘉之授大都督小載師下大夫治小納言<lb/>
復聘於陳中山公訓為蒲州總管以杲為府司馬州治<lb/>
中兼知州府事加使持節車騎大將軍儀同三司及華<lb/>
皎來附詔令衞公直督元定等援之與陳人交戰我師<lb/>
不利元定等竝没自是連兵不息東南騷動高祖患之<lb/>
<pb n="KR2a0022_WYG_039-13a"/>
乃授杲御正中大夫後四年遷温州刺史賜爵義興縣<lb/>
伯大象元年徵拜御正中大夫復使於陳二年除申州<lb/>
刺史加開府儀同大將軍進爵為侯邑一千三百户除<lb/>
同州司㑹隋開皇元年以杲為同州總管進爵為公俄<lb/>
遷工部尚書二年除西南道行臺兵部尚書尋以疾卒<lb/>
子運大象末宣納上士杲兄長暉位至儀同三司<lb/>
史臣曰韋辛皇甫之徒並闗右之舊族也或紆組登朝<lb/>
𫉬當官之譽或張旃出境有專對之才既茂國猷克隆<lb/>
<pb n="KR2a0022_WYG_039-13b"/>
家業美矣夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷三十九<lb/>
<pb n="KR2a0022_WYG_039-14a"/>
　周書卷三十九考證<lb/>
辛慶之傳辛慶之字慶之○北史云字餘慶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_039-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷三十九考證<lb/>
</p>
<p>
</p>
  </div>
</body>
</text>
</TEI>
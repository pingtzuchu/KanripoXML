<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷八</head> <lb/>
    <p>
<pb n="KR2a0022_WYG_008-1a"/>
欽定四庫全書<lb/>
　周書卷八<lb/>
　　唐　令　狐　德　棻　等　撰<lb/>
　帝紀第八<lb/>
　　靜帝<lb/>
靜皇帝諱衍後改為闡宣帝長子也母曰朱皇后建德<lb/>
二年六月生於東宫大象元年正月癸夘封魯王戊午<lb/>
立為皇太子二月辛巳宣帝於鄴宫𫝊位授帝居正陽<lb/>
<pb n="KR2a0022_WYG_008-1b"/>
宫二年夏五月乙未宣帝寢疾詔帝入宿於露門學已<lb/>
酉宣帝崩帝入居天臺廢正陽宫大赦天下停洛陽宫<lb/>
作庚戌上天无上皇太后尊號為太皇太后天无聖皇<lb/>
太后李氏為太帝太后天元大皇后楊氏為皇太后天<lb/>
大皇后朱氏為帝太后其天中大皇后陳氏天右大皇<lb/>
后元氏天左大皇后尉遲氏竝出俗為尼柱國漢王贊<lb/>
為上柱國右大丞相上柱國揚州總管隋國公楊堅為<lb/>
假黄鉞左大丞相柱國秦王贄為上柱國帝居諒闇百<lb/>
<pb n="KR2a0022_WYG_008-2a"/>
官總已以聴於左大丞相壬子以上柱國鄖國公韋孝<lb/>
寛為相州總管罷入市税錢六月戊午以柱國許國公<lb/>
宇文善神武公竇毅修武公侯莫陳瓊大安公閻慶竝<lb/>
為上柱國趙王招陳王純越王達代王盛滕王逌来朝<lb/>
庚申復行佛道二教舊沙門道士精誠自守者簡令入<lb/>
道辛酉以柱國把國公椿燕國公于寔郜國公賀拔伏<lb/>
恩竝為上柱國甲子相州總管尉遲迥舉兵不受代詔<lb/>
發闗中兵即以孝寛為行軍元帥率軍討之上柱國畢<lb/>
<pb n="KR2a0022_WYG_008-2b"/>
王賢以謀執政被誅以上柱國秦王贄為大冡宰杞國<lb/>
公椿為大司徒己巳詔南定北光衡巴四州民為宇文<lb/>
亮抑為奴婢者竝免為民復其本業甲戍有赤氣起西<lb/>
方漸東行遍天庚辰罷諸魚池及山澤公禁者與百姓<lb/>
共之以柱國蔣國公梁睿為益州總管秋七月甲申突<lb/>
厥送齊范陽王高紹義庚寅申州刺史李慧起兵辛夘<lb/>
月掩氐東南星甲午月掩南斗第六星庚子詔趙陳越<lb/>
代滕五王入朝不趨劒履上殿榮州刺史邵國公宇文<lb/>
<pb n="KR2a0022_WYG_008-3a"/>
胄舉兵遣大將軍清河公楊素討之青州總管尉遲勤<lb/>
舉兵丁未隋公楊堅為都督内外諸軍事己酉䢵州總<lb/>
管司馬消難舉兵以柱國楊國公王誼為行軍元帥率<lb/>
軍討之壬子歳星與太白合於張有流星大如斗出五<lb/>
軍東北流光眀燭地趙王招越王盛以謀執政被誅癸<lb/>
丑封皇弟術為鄴王衎為郢王是月豫州荆州襄州三<lb/>
總管内諸蠻各率種落反焚燒村驛攻亂郡縣八月庚<lb/>
申益州總管王謙舉兵不受代即以梁睿為行軍元帥<lb/>
<pb n="KR2a0022_WYG_008-3b"/>
率軍討之丁夘封上柱國枹罕公辛威為宿國公開府<lb/>
怡昂為鄯國公庚午韋孝寛破尉遲迥於鄴城迥自殺<lb/>
相州平移相州於安陽其鄴城及邑居皆毁廢之分相<lb/>
州陽平郡置毛州昌黎郡置魏州丙子以漢王贊為太<lb/>
師上柱國并州總管申國公李穆為大𫝊宋王實為大<lb/>
前疑秦王贄為大右弼燕國公于寔為大左輔己夘詔<lb/>
曰朕祗承洪業二載於兹藉祖考之休憑宰輔之力經<lb/>
天緯地四海晏如逆賊尉遲迥才質凡庸志懐姦慝因<lb/>
<pb n="KR2a0022_WYG_008-4a"/>
縁戚屬位冠朝倫屬上天降禍先皇晏駕萬國深鼎湖<lb/>
之痛四海窮遏密之悲獨幸天災欣然放命稱兵擁衆<lb/>
便懐問鼎乃詔六師肅兹九伐而凶徒孔熾充原蔽野<lb/>
諸將肆雷霆之威壯士縱貔貅之勢芟夷縈拂所在如<lb/>
莽直指漳濵擒斬元惡羣醜喪魄咸集鼔下順髙秋之<lb/>
氣就上天之誅兩河妖孽一朝清蕩自朝及野喜抃相<lb/>
趨昔上皇之時不言為治聖人宰物有教而已未戢干<lb/>
戈實深慚德思𢎞寛簡之政用副億兆之心可大赦天<lb/>
<pb n="KR2a0022_WYG_008-4b"/>
下其共迥元謀執迷不悟及迥子姪逆人司馬消難王<lb/>
謙等不在赦例庚辰司馬消難擁其衆以魯山甑山二<lb/>
鎭奔陳遣大將軍宋安公元景山率衆追擊俘斬五百<lb/>
餘人䢵州平沙州氐帥開府楊永安聚衆應王謙遣大<lb/>
將軍樂寧公達奚儒討之楊素破宇文胄於滎州斬胄<lb/>
於石濟以上柱國神武公竇毅為大司馬齊國公于智<lb/>
為大司空廢相青荆金晉梁六州總管九月甲申熒惑<lb/>
與歳星合於翼丙戌廢河陽總管為鎭隸洛州以小宗<lb/>
<pb n="KR2a0022_WYG_008-5a"/>
伯竟陵公陽慧為大宗伯壬辰廢皇后司馬氏為庶人<lb/>
甲午熒惑入太微戊戌以柱國楊國公王誼為上柱國<lb/>
辛丑分潼州管内新遂普合及瀘州管内瀘戎六州竝<lb/>
隸信州總管府己酉熒惑犯左執法庚戌以柱國常山<lb/>
公于翼化政公宇文忻竝為上柱國進封翼為任國公<lb/>
忻為英國公壬子丞相去左右之號隋公楊堅為大丞<lb/>
相冬十月甲寅日有蝕之乙酉有流星大如五斗出張<lb/>
南流光眀燭地壬戌陳王純以怨執政被誅大丞相隋<lb/>
<pb n="KR2a0022_WYG_008-5b"/>
國公楊堅加大冡宰五府總於天官戊寅梁睿破王謙<lb/>
於劒南追斬之傳首京師益州平十一月甲辰達奚儒<lb/>
破楊永安於沙州沙州平乙巳歳星守太微丁未上柱<lb/>
國鄖國公韋孝寛薨十二月壬子以柱國蔣國公梁睿<lb/>
為上柱國癸丑熒惑入氐丁巳以柱國䢴國公楊雄為<lb/>
普安公賀蘭謩郕國公梁士彦上大將軍新安公叱列<lb/>
長文武鄉公崔𢎞度大將軍中山公宇文恩濮陽公宇<lb/>
文述渭原公和干子任城公王景漁陽公楊鋭上開府<lb/>
<pb n="KR2a0022_WYG_008-6a"/>
廣宗公李崇隴西公李詢竝為上柱國庚申以柱國楚<lb/>
國公豆盧勣為上柱國癸亥詔曰詩稱不如同姓傳曰<lb/>
異姓為後葢眀辯親踈皎然不雜太祖受命龍德猶濳<lb/>
籙表革代之文星垂除舊之象三分天下志扶魏室多<lb/>
所改作冀允上𤣥文武羣官賜姓者衆本殊國邑實乖<lb/>
胙土不歆非類異骨肉而共烝嘗不愛其親在行路而<lb/>
叙昭穆且神徵革姓本為厯數有歸天命在人推讓終<lb/>
而弗獲故君臨區㝢累世於兹不可仍遵謙挹之㫖久<lb/>
<pb n="KR2a0022_WYG_008-6b"/>
行權宜之制諸改姓者悉宜復舊甲子大丞相隋國公<lb/>
楊堅進爵為王以十郡為國辛未代王達滕王逌竝以<lb/>
謀執政被誅壬申以大將軍長寧公楊勇為上柱國大<lb/>
司馬小冢宰始平公元孝矩為大司寇<lb/>
大定元年春正月壬午詔曰朕以不天夙遭極罰光隂<lb/>
遄速遽及此辰窮慕纒綿言增號絶踰祀革號憲章前<lb/>
典可改大象三年為大定元年乙酉歳星逆行守右執<lb/>
法熒惑掩房北第一星丙戍詔曰帝王設官惟才是務<lb/>
<pb n="KR2a0022_WYG_008-7a"/>
人臣報國薦賢為重去歳已来屢有妖寇宰臣英算咸<lb/>
得清蕩逆亂之後兵車始朅遐邇勞役生民未康居官<lb/>
之徒致治者寡斯故上失其道以至於兹亦由下有幽<lb/>
人未展其力今四海寧一八表無塵元輔執鈞垂風揚<lb/>
化若使天下英傑盡升於朝銓衡陟降量才而處垂拱<lb/>
無為庶㡬可至於是遣戎秩上開府以上職事下大夫<lb/>
以上外官刺史以上各舉清平勤幹者三人被舉之人<lb/>
居官三年有功過者所舉之人隨加賞罰以大司馬長<lb/>
<pb n="KR2a0022_WYG_008-7b"/>
寧公楊勇為洛州總管二月庚申大丞相隋王楊堅為<lb/>
相國總百揆更封十郡通前二十郡劒履上殿入朝不<lb/>
趨贊拜不名備九錫之禮加璽鉞遠遊冠相國印緑綟<lb/>
綬位在諸王上又加冕十有二旒建天子旌旗出警入<lb/>
蹕乘金根車駕六馬備五時副車置旄頭雲罕樂舞八<lb/>
佾設鐘簴宫懸王后王子爵命之號竝依魏晉故事甲<lb/>
子隋王楊堅稱尊號帝遜于别宫隋氏奉帝為介國公<lb/>
邑萬户車服禮樂一如周制上書不為表荅表不稱詔<lb/>
<pb n="KR2a0022_WYG_008-8a"/>
有其文事竟不行開皇元年五月壬申崩時年九歳隋<lb/>
志也諡曰靜皇帝葬恭陵<lb/>
史臣田靜帝越自幼冲紹兹衰緒内相挟孫劉之詐戚<lb/>
藩無齊代之彊隋氏因之遂遷龜鼎雖復岷峨投袂翻<lb/>
成陵奪之威漳滏勤王無救宗周之殞嗚呼以太祖之<lb/>
克隆景業未踰二紀不祀忽諸斯葢宣帝之餘殃非孺<lb/>
子之罪戾也<lb/>
　<lb/>
<pb n="KR2a0022_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷八<lb/>
<pb n="KR2a0022_WYG_008-9a"/>
　周書卷八考證<lb/>
靜帝紀封皇弟術為鄴王衎為郢王○按通鑑周主封<lb/>
　其弟衍為葉王術為郢王與此互異又按諸王𫝊宣<lb/>
　帝五子朱皇后生靜皇帝王姬生鄴王衍皇甫姬生<lb/>
　郢王術是衍為兄術為弟今本紀乃以術為兄衍為<lb/>
　弟而王號亦互異此本紀訛也又衍本紀作衎靜帝<lb/>
　初既名衍則其弟焉得復以衍為名此諸王𫝊訛也<lb/>
　<lb/>
<pb n="KR2a0022_WYG_008-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷八考證<lb/>
</p>
<p>
</p>
  </div>
</body>
</text>
</TEI>
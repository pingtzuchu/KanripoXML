<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷三十六</head> <lb/>
    <p>
<pb n="KR2a0022_WYG_036-1a"/>
欽定四庫全書<lb/>
　周書卷三十六<lb/>
　　唐　令　狐　德　棻　等　撰<lb/>
　列傳第二十八<lb/>
　　鄭偉<hi>族人頂</hi>
　　楊纂<lb/>
　　叚永<lb/>
　　王士良<lb/>
<pb n="KR2a0022_WYG_036-1b"/>
　　崔彦穆<lb/>
　　令狐整<hi>子熙</hi>　<hi>弟休</hi>
　　司馬裔<hi>子偘</hi>
　　裴果<hi>劉志</hi>
鄭偉字子直榮陽開封人也小名闍提魏將作大匠渾<lb/>
之十一世孫祖思明少勇悍仕魏至直閣將軍贈濟州<lb/>
刺史父先䕶亦以武勇聞起家員外散騎侍郎魏孝莊<lb/>
帝在藩先䕶早自結託及即位歴通直散騎常侍平南<lb/>
<pb n="KR2a0022_WYG_036-2a"/>
將軍廣州刺史賜爵平昌縣侯元顥入洛以禦扞之功<lb/>
累遷都督二豫郢雍四州諸軍征東將軍豫州刺史兼<lb/>
尚書右僕射進爵郡公尋入為車騎將軍左衛將軍及<lb/>
爾朱榮死徐州刺史爾朱仲逺擁兵將入洛詔先䕶以<lb/>
本官假驃騎將軍大都督率所部與行臺偒昱及都督<lb/>
賀㧞勝同討之勝於陣降仲逺又聞京師不守衆遂潰<lb/>
先䕶奔梁尋自梁歸為仲逺所害魏孝武初贈使持節<lb/>
都督青齊兖豫四州刺史偉少倜儻有大志每以功名<lb/>
<pb n="KR2a0022_WYG_036-2b"/>
自許善騎射膽力過人爾朱氏滅後自梁歸魏起家通<lb/>
直散騎侍郎及孝武西遷偉亦歸鄉里不求仕進大統<lb/>
三年河内公獨孤信既復洛陽偉乃謂其親族曰今嗣<lb/>
主中興鼎業據有崤函河内公親董衆軍克復瀍洛率<lb/>
土之内孰不延首望風况吾等世荷朝恩家傳忠義誠<lb/>
宜以此時効臣子之節成富貴之資豈可碌碌為懦夫<lb/>
之事也於是與宗人榮業糺合州里建義於陳留信宿<lb/>
間衆有萬餘人遂攻㧞梁州擒東魏刺史鹿永吉及鎮<lb/>
<pb n="KR2a0022_WYG_036-3a"/>
城令狐德幷獲陳留郡守趙季和乃率衆来附因是梁<lb/>
陳之間相次降欵偉馳入朝太祖與語歎美之拜龍驤<lb/>
將軍北徐州刺史封武陽縣伯邑六百户從戰河橋及<lb/>
解玉壁圍偉常先鋒陷陣侯景歸欵太祖命偉率所部<lb/>
應接之及景後叛偉亦全軍而還録前後功除中軍將<lb/>
軍滎陽郡守加散騎常侍大都督進爵襄城郡公邑二<lb/>
千户加車騎大將軍開府儀同三司魏恭帝二年進位<lb/>
大將軍除江陵防主都督十五州諸軍事偉性麄獷不<lb/>
<pb n="KR2a0022_WYG_036-3b"/>
遵法度睚眦之間便行殺戮朝廷以其有立義之効每<lb/>
優容之及在江陵乃專戮副防主把賓王坐除名保定<lb/>
元年詔復官爵仍除宜州刺史天和六年轉華州刺史<lb/>
偉前後莅職皆以威猛為治吏民莫敢犯禁盗賊亦為<lb/>
之休止雖無仁政然頗以此見稱其年卒於州時年五<lb/>
十七贈本官加少傅都督司豫洛相冀五州諸軍事司<lb/>
州刺史諡曰肅偉性吃少時嘗逐鹿於野失之遇牧豎<lb/>
而問焉牧豎答之其言亦吃偉怒謂其效已遂射殺之<lb/>
<pb n="KR2a0022_WYG_036-4a"/>
其忍暴如此子大士嗣偉族人頂字寧伯少有幹用起<lb/>
家員外散騎侍郎稍遷行臺左丞陽城陳留二郡守與<lb/>
偉同謀立義後隨偉入朝賜爵魏昌縣伯除太府少卿<lb/>
出為扶風郡守復為太府少卿轉衛尉少卿歴職内外<lb/>
竝有恪勤之稱尋卒官贈儀同三司豫州刺史子常字<lb/>
子元頗渉學有當官譽歴撫軍將軍通直𣪚騎常侍司<lb/>
皮下大夫遷信東徐南兖三州刺史以立義及累戰功<lb/>
授上開府儀同大將軍賜爵饒陽侯卒贈本官加郢鄯<lb/>
<pb n="KR2a0022_WYG_036-4b"/>
陕三州諸軍事郢州刺史子神符<lb/>
楊纂廣寧人也父安仁魏北道都督朔州鎮將纂少習<lb/>
軍旅慷慨有志略尤工騎射勇力兼人年二十從齊神<lb/>
武起兵於信都以軍功稍遷安西將軍武州刺史自以<lb/>
功髙賞薄志懐怨憤每歎曰大丈夫富貴何必故鄉若<lb/>
以妻子撓懐豈不沮人雄志大統初乃間行歸欵太祖<lb/>
執纂手曰人所貴者忠義也所懼者危亡也其能不憚<lb/>
危亡蹈兹忠義者今方見之於卿耳即授征南將軍大<lb/>
<pb n="KR2a0022_WYG_036-5a"/>
都督封永興縣侯邑八百户加通直散騎常侍從太祖<lb/>
解洛陽圍經河橋邙山之戰纂每先登軍中咸推其敢<lb/>
勇累遷使持節車騎大將軍儀同三司散騎常侍驃騎<lb/>
大將軍開府儀同三司加侍中進爵為公增邑通前一<lb/>
千户賜姓莫胡盧氏俄授岐州刺史孝閔帝踐阼進爵<lb/>
宋熙郡公保定元年進位大將軍改封隴東郡公除隴<lb/>
州刺史三年從隋公楊忠東伐至幷州而還天和六年<lb/>
進授柱國大將軍轉華州刺史纂性質樸又不識文字<lb/>
<pb n="KR2a0022_WYG_036-5b"/>
前後莅職但推誠信而已吏以其忠恕頗亦懐之尋卒<lb/>
於州時年六十七子睿嗣位至上柱國漁陽郡公<lb/>
叚永字永賓其先遼西石城人晉幽州刺史匹磾之後<lb/>
也曾祖愄仕魏黄龍鎮將因徙髙陸之河陽焉永㓜有<lb/>
志操閭里稱之魏正光末六鎮擾亂遂擕老㓜避地中<lb/>
山後赴洛陽拜殿中將軍稍遷平東將軍封沃陽縣伯<lb/>
邑五百户青州人崔社客舉兵反永討平之進爵為侯<lb/>
除左光禄大夫時有賊魁元伯生率數百騎西自崤潼<lb/>
<pb n="KR2a0022_WYG_036-6a"/>
東至鞏洛屠陷塢壁所在為患魏孝武遣京畿大都督<lb/>
匹婁昭討之昭請以五千人行永進曰此賊既無城柵<lb/>
唯以寇抄為資安則蟻聚窮則鳥散取之在速不在衆<lb/>
也若星馳電發出其不虞精騎五百自足平殄若徴兵<lb/>
而後徃彼必逺竄雖有大衆無所用之帝然其計於是<lb/>
命永代昭以五百騎討之永覘知所在倍道兼進遂破<lb/>
平之帝西遷永時不及從大統初乃結宗人潛謀歸欵<lb/>
宻與都督趙業等襲斬西中郎將慕容顯和傳首京師<lb/>
<pb n="KR2a0022_WYG_036-6b"/>
以功别封昌平縣子邑三百户除北徐州刺史從擒竇<lb/>
泰復𢎞農破沙苑竝有戰功進爵為公河橋之役永力<lb/>
戰先登授南汾州刺史累遷大都督車騎大將軍儀同<lb/>
三司散騎常侍驃騎大將軍開府儀同三司賜姓爾綿<lb/>
氏魏廢帝元年授恒州刺史于時朝貴多其部人謁永<lb/>
之日冠蓋盈路當時榮之孝閔帝踐阼進爵廣城郡公<lb/>
轉文州刺史入為工部中大夫遷軍司馬保定四年拜<lb/>
大將軍永歴任内外所在頗有聲稱輕財好士朝野以<lb/>
<pb n="KR2a0022_WYG_036-7a"/>
此重焉前後累增凡三千九百户天和四年授小司寇<lb/>
尋為右二軍總管率兵北道講武遇疾卒於賀葛城年<lb/>
六十八䘮還髙祖親臨贈使持節柱國大將軍同華等<lb/>
五州刺史諡曰基子岌嗣官至儀同三司兵部下大夫<lb/>
王士良字君明其先太原晉陽人也後因晉亂避地凉<lb/>
州魏太武平沮渠氏曾祖景仁歸魏為燉煌鎮將祖公<lb/>
禮平城鎮司馬因家於代父延蘭陵郡守士良少修謹<lb/>
不妄交遊魏建明初爾朱仲逺啓為府叅軍事歴大行<lb/>
<pb n="KR2a0022_WYG_036-7b"/>
臺郎中諫議大夫封石門縣男邑二百户後與紇豆陵<lb/>
歩藩交戰軍敗為歩藩所擒遂居河右偽行臺紇豆陵<lb/>
伊利欽其才擢授右丞妻以孫女士良既為姻好便得<lb/>
盡言遂曉以禍福伊利等竝即歸附朝廷嘉之太昌初<lb/>
進爵晉陽縣子邑四百户尋進爵琅邪縣侯授太中大<lb/>
夫右將軍出為殷州車騎府司馬東魏徙鄴之後置京<lb/>
畿府專典兵馬時齊文襄為大都督以士良為司馬領<lb/>
外兵叅軍尋遷長史加安西將軍徙封符壘縣侯增邑<lb/>
<pb n="KR2a0022_WYG_036-8a"/>
七百户武定初除行臺左中兵郎中又轉大將軍府屬<lb/>
從事中郎仍攝外兵事王思政鎮潁川齊文襄率衆攻<lb/>
之授士良大行臺右丞加鎮西將軍增邑一千户進爵<lb/>
為公令輔其弟演於并州居守齊文宣即位入為給事<lb/>
黄門侍郎領中書舍人仍總知并州兵馬事加征西將<lb/>
軍别封新豐縣子邑三百户俄除驃騎將軍尚書吏部<lb/>
郎中齊文宣自晉陽赴鄴宫復士良為尚書左丞統留<lb/>
後事仍遷御史中丞轉七兵尚書未㡬入為侍中轉殿<lb/>
<pb n="KR2a0022_WYG_036-8b"/>
中尚書項之復為侍中除吏部尚書士良頓首固讓文<lb/>
宣不許久之還為侍中又攝度支五兵二曹尚書士良<lb/>
少孤事繼母梁氏以孝聞及卒居喪合禮文宣尋起令<lb/>
視事士良屢表陳誠再三不許方應命文宣見其毁瘠<lb/>
乃許之因此卧疾歴年文宣每自臨視疾愈除滄州刺<lb/>
史乾明初徴還鄴授儀同三司孝昭即位遣三道使搜<lb/>
揚人物士良與尚書令趙郡王髙叡太常卿崔昻分行<lb/>
郡國但有一介之善者無不以聞齊武成初除太子少<lb/>
<pb n="KR2a0022_WYG_036-9a"/>
傅少師復除侍中轉太常卿尋加開府儀同三司出為<lb/>
豫州道行臺豫州刺史保定四年晉公䕶東伐權景宣<lb/>
以山南兵圍豫州士良舉城降授大將軍小司徒賜爵<lb/>
廣昌郡公尋除荆州總管行荆州刺史復入為小司徒<lb/>
俄除鄜州刺史轉金州總管七州諸軍事金州刺史建<lb/>
德六年授并州刺史士良去鄉既久忽臨本州耆舊故<lb/>
人猶有存者逺近咸以為榮加授上大將軍以老疾乞<lb/>
骸骨優詔許之隋開皇元年卒時年八十二子徳衡大<lb/>
<pb n="KR2a0022_WYG_036-9b"/>
象末儀同大將軍<lb/>
崔彦穆字彦穆清河東武城人也魏司空安陽侯林之<lb/>
九世孫曾祖顗魏平東府諮議祖蔚遭從兄司徒浩之<lb/>
難南奔江左仕宋為給事黄門侍郎汝南義陽二郡守<lb/>
延興初復歸於魏拜潁川郡守因家焉後終於郢州刺<lb/>
史父稚篤志經史不以世事嬰心起家祕書郎稍遷永<lb/>
昌郡守隋開皇初以獻后外曾祖追贈上開府儀同三<lb/>
司新州刺史彦穆㓜明悟神彩卓然年十五與河間邢<lb/>
<pb n="KR2a0022_WYG_036-10a"/>
子才京兆韋孝寛俱入中書學偏相友愛伏膺儒業為<lb/>
時輩所稱魏吏部尚書隴西李神儁有知人之鍳見而<lb/>
歎曰王佐才也永安末除司徒府叅軍事轉記室遷大<lb/>
司馬從事中郎魏孝武西遷彦穆時不得從大統三年<lb/>
乃與兄彦珍於成臯舉義因攻㧞滎陽擒東魏郡守蘇<lb/>
淑仍與鄉郡王元洪威攻潁川斬其刺史李景道孝武<lb/>
嘉之拜鎮東將軍金紫光禄大夫滎陽郡守四年兼行<lb/>
右民郎中潁川邑中正賜爵千乘縣侯十四年加使持<lb/>
<pb n="KR2a0022_WYG_036-10b"/>
節車騎大將軍儀同三司散騎常侍司農卿時軍國草<lb/>
剙衆務殷繁太祖乃詔彦穆入幕府兼掌文翰及于謹<lb/>
平江陵彦穆以本官從平之世宗初進驃騎大將軍開<lb/>
府儀同三司俄拜安州總管十一州諸軍事安州刺史<lb/>
入為御正中大夫陳氏請敦鄰好詔彦穆使焉彦穆風<lb/>
韻閑曠噐度方雅善𤣥言解談謔甚為江陵所稱轉民<lb/>
部中大夫進爵為公天和三年復為使主聘於齊使還<lb/>
除金州總管七州諸軍事金州刺史進位大將軍尋徴<lb/>
<pb n="KR2a0022_WYG_036-11a"/>
拜小司徒大象二年宣帝崩隋文帝輔政三方兵起以<lb/>
彦穆為行軍總管率兵與襄州總管王誼討司馬消難<lb/>
軍次荆州彦穆疑荆州總管獨孤永業有異志遂收而<lb/>
戮之及事平隋文帝徴王誼入朝即以彦穆為襄州總<lb/>
管六州諸軍事襄州刺史加授上大將軍進爵東郡公<lb/>
邑二千户頃之永業家自理得雪彦穆坐除名尋復官<lb/>
爵隋開皇元年卒子君綽嗣君綽性夷簡博覧經史有<lb/>
父風大象末丞相府賔曹叅軍君綽弟君肅解巾為道<lb/>
<pb n="KR2a0022_WYG_036-11b"/>
王侍讀大象末潁川郡守<lb/>
令狐整字延保燉煌人也本名延世為西土冠冕曾祖<lb/>
嗣祖詔安竝官至郡守咸為良二千石父虬早以名德<lb/>
著聞仕歴𤓰州司馬燉煌郡守郢州刺史封長城縣子<lb/>
大統末卒於家太祖傷悼之遣使者監䕶喪事又勅鄉<lb/>
人為營墳壟贈龍驤將軍𤓰州刺史整㓜聰敏沉深有<lb/>
識量學藝騎射竝為河右所推刺史魏東陽王元榮辟<lb/>
整為主簿加盪寇將軍整進趨詳雅對揚辨暢謁見之<lb/>
<pb n="KR2a0022_WYG_036-12a"/>
際州府傾目榮噐整德望嘗謂僚屬曰令狐延保西州<lb/>
令望方城重噐豈州郡之職所可縶維但一日千里必<lb/>
基武歩寡人當委以庶務書諾而巳頃之魏孝武西遷<lb/>
河右擾亂榮仗整防扞州境獲寧及鄧彦竊𤓰州拒不<lb/>
受代整與開府張穆等宻應使者申徽執彦送京師太<lb/>
祖嘉其忠節表為都督尋而城民張保又殺刺史成慶<lb/>
與凉州刺史宇文仲和搆逆規據河西晉昌人吕興等<lb/>
復害郡守郭肆以郡應保初保等將圖為亂慮整守義<lb/>
<pb n="KR2a0022_WYG_036-12b"/>
不從既殺成慶因欲及整以整人之望也復恐其下叛<lb/>
之遂不敢害雖外加禮敬内甚忌整整亦偽若親附而<lb/>
宻欲圖之隂令所親說保曰君與仲和結為脣齒今東<lb/>
軍漸逼凉州彼勢孤危恐不能敵若或摧衂則禍及此<lb/>
土宜分遣銳師星言救援二州合勢則東軍可圖然後<lb/>
保境息人計之上者保然之而未知所任整又令說保<lb/>
曰歴觀成敗在於任使所擇不善旋致傾危令狐延保<lb/>
兼資文武才堪統御若使為將蔑不濟矣保納其計具<lb/>
<pb n="KR2a0022_WYG_036-13a"/>
以整父兄等竝在城中弗之疑也遂令整行整至玉門<lb/>
郡召集豪傑說保罪逆馳還襲之先定晉昌斬吕興進<lb/>
軍擊保州人素服整威名竝棄保来附保遂奔吐谷渾<lb/>
衆議推整為刺史整曰本以張保肆逆毒害無辜闔州<lb/>
之人俱陷不義今者同心戮力務在除兇若其自相推<lb/>
薦復恐效尤致禍於是乃推波斯使主張道義行州事<lb/>
具以狀聞詔以申徽為刺史徴整赴闕授夀昌郡守封<lb/>
驤武縣男邑二百户太祖謂整曰卿少懐英略早建殊<lb/>
<pb n="KR2a0022_WYG_036-13b"/>
勲今者官位未足酬賞方當與卿共平天下同取富貴<lb/>
遂立為𤓰州義首仍除持節撫軍將軍通直散騎常侍<lb/>
大都督整以國難未寧常願舉宗効力遂率鄉親二千<lb/>
餘人入朝隨軍征討整善於撫馭躬同豊約是以人衆<lb/>
竝忘羈旅盡其力用遷使持節車騎將軍儀同三司散<lb/>
騎常侍太祖常從容謂整曰卿逺祖立忠而去卿今立<lb/>
忠而来可謂積善餘慶世濟其美者也整逺祖漢建威<lb/>
將軍邁不為王莽屈其子稱避地河右故太祖稱之云<lb/>
<pb n="KR2a0022_WYG_036-14a"/>
尋除驃騎大將軍開府儀同三司加侍中太祖又謂整<lb/>
曰卿勲同婁項義等骨肉立身敦雅可以範人遂賜姓<lb/>
宇文氏并賜名整焉宗人二百餘户竝列屬籍孝閔帝<lb/>
踐祚拜司憲中大夫處法平允為當時所稱進爵彭陽<lb/>
縣公增邑一千户初梁興州刺史席固以州来附太祖<lb/>
以固為豐州刺史固莅職既久猶習梁法凡所施為多<lb/>
虧治典朝議宻欲代之而難其選遂令整權鎮豐州委<lb/>
以代固之略整廣布威恩傾身撫接數月之間化洽州<lb/>
<pb n="KR2a0022_WYG_036-14b"/>
府於是除整豐州刺史以固為湖州豐州舊治不居人<lb/>
民賦役參集勞逸不均整請移治武當詔可其奏奬勵<lb/>
撫導遷者如歸旬月之間城府周備固之遷也其部曲<lb/>
多願留為整左右整諭以朝制弗之許也流涕而去及<lb/>
整秩滿代至民吏戀之老㓜送整逺近畢集數日停留<lb/>
方得出界其得人心如此拜御正中大夫出為中華郡<lb/>
守轉同州司㑹遷始州刺史整雅識情偽尤明政術恭<lb/>
謹廉慎常懼盈滿故歴居内外所在見稱天和六年進<lb/>
<pb n="KR2a0022_WYG_036-15a"/>
位大將軍增邑通前二千一百户晉公䕶之初執政也<lb/>
欲委整以腹心整辭不敢當頗迕其意䕶以此疎之及<lb/>
䕶誅附㑹者咸伏法而整獨保全時人稱其先覺建德<lb/>
二年卒時年六十一贈本官加鄜宜豳鹽四州諸軍事<lb/>
鄜州刺史諡曰襄子熙嗣熙字長熙性方雅有度量雖<lb/>
在私室容止儼然非一時賢俊未嘗與之遊處善騎射<lb/>
解音律渉羣書尤明三禮累遷居職任竝有能名大象<lb/>
中位至吏部中大夫儀同大將軍整弟休㓜聰敏有文<lb/>
<pb n="KR2a0022_WYG_036-15b"/>
武材起家太學生後與整同起兵逐張保授都督累遷<lb/>
大都督樂安郡守入為中外府樂曹參軍時諸功臣多<lb/>
為本州刺史晉公䕶謂整曰以公勲望應得本州但朝<lb/>
廷藉公委任無容逺出然公門之内須有衣錦之榮乃<lb/>
以休為燉煌郡守在郡十餘年甚有政績進位儀同三<lb/>
司遷合州刺史尋卒官<lb/>
司馬裔字遵𦙍河内温人也晉宣帝弟太常馗之後曾<lb/>
祖楚之屬宋武帝誅晉氏戚屬避難歸魏位至使持節<lb/>
<pb n="KR2a0022_WYG_036-16a"/>
侍中鎮西大將軍開府儀同三司朔州刺史封琅邪王<lb/>
裔少孤有志操州郡辟召竝不應命起家司徒府叅軍<lb/>
事後以軍功授中堅將軍員外散騎常侍及魏孝武西<lb/>
遷裔時在鄴潛歸鄉里志在立功大統三年大軍復𢎞<lb/>
農乃於温城起義遣使送欵與東魏將髙永洛王陵等<lb/>
晝夜交戰衆寡不敵義徒死傷過半及大軍東征裔率<lb/>
所部從戰河橋又别攻懐縣獲其將吳輔叔自此頻與<lb/>
東魏交戰每有克獲六年授河内郡守尋加持節平東<lb/>
<pb n="KR2a0022_WYG_036-16b"/>
將軍北徐州刺史八年率其義衆入朝太祖嘉之特蒙<lb/>
賞勞頃之河内有四千餘家歸附竝裔之鄉舊乃授前<lb/>
將軍太中大夫領河内郡守令安集流民十三年攻拔<lb/>
東魏平齊栁泉蓼塢三城獲其鎮將李熙之加授都督<lb/>
十五年太祖令山東立義諸將等能率衆入關者竝加<lb/>
重賞裔領户千室先至太祖欲以封裔裔固辭曰立義<lb/>
之士辭鄉里捐親戚逺歸皇化者皆是誠心内發豈裔<lb/>
能率之乎今以封裔便是賣義士以求榮非所願也太<lb/>
<pb n="KR2a0022_WYG_036-17a"/>
祖善而從之授帥都督拜其妻元為襄城郡公主十六<lb/>
年大軍東伐裔請為前鋒遂入建州破東魏將劉雅興<lb/>
㧞其五城魏廢帝元年徴裔令以本兵鎮漢中除白馬<lb/>
城主帶華陽郡守加授撫軍將軍大都督通直散騎常<lb/>
侍二年轉鎮宋熙郡尋率所部兵從尉遲迥伐蜀與叱<lb/>
羅協破叛兵趙雄傑於槐林平鄧朏於梓潼以功賜爵<lb/>
龍門縣子行蒲州刺史尋行新城郡事魏恭帝元年授<lb/>
使持節車騎大將軍儀同三司散騎常侍本郡中正孝<lb/>
<pb n="KR2a0022_WYG_036-17b"/>
閔帝踐阼除巴州刺史進使持節驃騎大將軍開府儀<lb/>
同三司進爵琅邪縣伯邑五百户保定二年入為御伯<lb/>
中大夫增邑通前一千五百户四年轉御正中大夫進<lb/>
爵為公大軍東討裔率義兵與少師楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>守軹關即授<lb/>
懷州刺史東道慰勞大使五年轉始州刺史天和初信<lb/>
州蠻酋冉令賢等反連結二千餘里裔隨上庸公陸勝<lb/>
討之裔自開州道入先遣使宣示禍福蠻酋冉三公等<lb/>
三十餘城皆来降附進次雙城蠻酋向寳勝等率其種<lb/>
<pb n="KR2a0022_WYG_036-18a"/>
落據險自固向天王之徒為其外援裔晝夜攻圍腹背<lb/>
受敵自春至秋五十餘戰寳勝糧仗俱竭力屈乃降時<lb/>
尚有籠東一城未下尋亦拔之又獲賊帥冉西梨向天<lb/>
王等出師再朞羣蠻率服拜信州刺史五年遷潼州刺<lb/>
史六年徴拜大將軍除西寧州刺史未及之部卒於京<lb/>
師裔性清約不事生業所得俸禄竝散之親戚身死之<lb/>
日家無餘財宅宇卑陋喪庭無所有詔為起祠堂焉贈<lb/>
大將軍加懷邵汾晉四州刺史諡曰定子偘嗣偘字道<lb/>
<pb n="KR2a0022_WYG_036-18b"/>
遷少敢勇未弱冠便從戎旅保定四年隨少師楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>東<lb/>
征與齊人交戰<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>為敵所擒偘力戰得免天和二年授<lb/>
右侍上士加都督進大都督從大軍攻晉州以功授使<lb/>
持節車騎將軍儀同三司又從平幷鄴除樂安郡守後<lb/>
更論晉州及平齊勲加驃騎大將軍開府儀同三司遷<lb/>
兖州刺史未之部而卒贈本官加豫州刺史諡曰惠子<lb/>
運嗣<lb/>
裴果字戎昭河東聞喜人也祖思賢魏青州刺史父遵<lb/>
<pb n="KR2a0022_WYG_036-19a"/>
齊州刺史果少慷慨有志略魏太昌初起家前將軍乾<lb/>
河軍主除陽平郡丞太祖曾使幷州與果相遇果知非<lb/>
常人宻託附焉永安末盗賊蜂起果從軍征討乘黄驄<lb/>
馬衣青袍每先登陷陣時人號為黄驄年少永熙中授<lb/>
河北郡守及齊神武敗於沙苑果乃率其宗黨歸闕太<lb/>
祖嘉之賜田宅奴婢牛馬衣服什物等從戰河橋解玉<lb/>
壁圍竝摧鋒奮撃所向披靡大統九年又從戰邙山於<lb/>
太祖前挺身䧟陣生擒東魏都督賀婁烏蘭勇冠當時<lb/>
<pb n="KR2a0022_WYG_036-19b"/>
人莫不歎服以此太祖愈親待之補帳内都督遷平東<lb/>
將軍後從開府楊忠平隨郡安陸以功加大都督除正<lb/>
平郡守正平果本郡也以威猛為政百姓畏之盗賊亦<lb/>
為之屛息遷使持節車騎大將軍儀同三司散騎常侍<lb/>
司農卿又從大將軍尉遲迥伐蜀果率所部為前軍開<lb/>
劍閣破李慶保降楊乾運皆有功魏廢帝三年授龍州<lb/>
刺史封冠軍縣侯邑五百户俄而州民張道李拓驅率<lb/>
百姓圍逼州城時糧仗皆闕兵士又寡果設方略以拒<lb/>
<pb n="KR2a0022_WYG_036-20a"/>
之賊便退走於是出兵追擊累戰破之旬月之間州境<lb/>
清晏轉陵州刺史孝閔帝踐阼除隆州刺史加使持節<lb/>
驃騎大將軍開府儀同三司進爵為公增邑一千户武<lb/>
成末轉眉州刺史保定五年授復州刺史果性嚴猛能<lb/>
斷决每抑挫豪右申理屈滯歴牧數州號為稱職天和<lb/>
二年卒於位贈本官加絳晉建三州刺史諡曰質子孝<lb/>
仁嗣孝仁幼聰敏渉獵經史有譽於時起家舍人上士<lb/>
累遷大都督儀同三司出為長寧鎮將扞禦齊人甚有<lb/>
<pb n="KR2a0022_WYG_036-20b"/>
威邊之略建德末遷建州刺史轉譙州刺史大象末又<lb/>
遷亳州刺史鄭偉等之以梁州歸欵時劉志亦以廣州<lb/>
来附<lb/>
志𢎞農華隂人本名思漢太尉寛之十世孫也髙祖隆<lb/>
宋武帝平姚泓以宗室首望召拜馮翊郡守後屬赫連<lb/>
氏入寇避地河洛因家於汝潁祖善魏大安中舉秀才<lb/>
拜中書博士後至𢎞農郡守北雍州刺史父瓌汝南郡<lb/>
守贈徐州刺史志少好學博渉羣書植性方重兼有武<lb/>
<pb n="KR2a0022_WYG_036-21a"/>
略魏正光中以明經徴拜國子助敎除行臺郎中永安<lb/>
初加宣威將軍給事中二年轉東中郎府司馬征虜將<lb/>
軍永熙二年除安北將軍銀青光禄大夫廣州别駕三<lb/>
年齊神武舉兵入洛魏孝武西遷志據城不從東魏潛<lb/>
遣間使奉表長安魏孝武嘉之授<hi>缺二字</hi>長史襄城郡守<lb/>
後齊神武遣兵攻圍志力屈城陷潛遯得免大統三年<lb/>
太祖遣領軍將軍獨孤信復洛陽志糺合義徒舉廣州<lb/>
歸國拜大丞相府墨曹叅軍封華隂縣男邑二百户加<lb/>
<pb n="KR2a0022_WYG_036-21b"/>
大都督撫軍將軍轉中外府屬遷國子祭酒世宗出牧<lb/>
宜州太祖以志為幕府司録世宗雅愛儒學特欽重之<lb/>
事無大小咸委於志志亦忠恕謹慎甚得匡贊之體太<lb/>
祖嘉之嘗謂之曰卿之所為每㑹吾志於是遂賜名志<lb/>
焉仍於宜州賜田宅令徙居之世宗遷蒞岐州又令志<lb/>
以本官翊從及世宗即位除右金紫光禄大夫車騎大<lb/>
將軍儀同三司進爵武鄉縣公增邑通前一千户仍賜<lb/>
姓宇文氏髙祖時為魯公詔又以志為其府司馬髙祖<lb/>
<pb n="KR2a0022_WYG_036-22a"/>
嗣位進授驃騎大將軍開府儀同三司拜刑部中大夫<lb/>
志執法平允甚得時譽蓮芍界内數有羣盗攻劫行旅<lb/>
郡縣不能制乃以志為延夀郡守以督之志示以恩信<lb/>
羣盗相率請罪志表陳其狀詔竝免之自是郡界肅清<lb/>
寇盗屏息遷使持節成州諸軍事成州刺史政存寛恕<lb/>
民吏愛之天和五年卒贈大將軍揚州刺史諡曰文子<lb/>
子明嗣子明𢎞雅有父風歴官右侍上士大都督絳州<lb/>
别駕隋文帝踐極除行臺郎中順陽郡守子明弟子陵<lb/>
<pb n="KR2a0022_WYG_036-22b"/>
司右中士帥都督凉州别駕隋開皇初拜姑臧郡守尋<lb/>
加儀同三司歴衛州蔚州長史幽州總管府長史<lb/>
史臣曰昔陽貨外叛庶其竊邑而春秋譏之韓信背項<lb/>
陳平歸漢而史遷美之蓋以運屬既安君道已著則狥<lb/>
利忘徳者罪也時逢擾攘臣禮未備則轉禍為福者可<lb/>
也鄭偉崔彦穆等之在山東竝以不羈之才邅回於鷰<lb/>
雀終能翻然豹變自致龜組其知機之士歟王士良之<lb/>
仕于齊班職上卿出為牧伯而臨危茍免失忠與義其<lb/>
<pb n="KR2a0022_WYG_036-23a"/>
背叛之徒歟令狐整噐幹確然雅望重於河右處州里<lb/>
則勲著方隅升朝廷則績宣中外而畏避權寵克保終<lb/>
吉不如是亦何以立韙名取髙位乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_036-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷三十六<lb/>
<pb n="KR2a0022_WYG_036-24a"/>
　周書卷三十六考證<lb/>
王士良傳復士良爲尚書左丞○北史復以士良爲尚<lb/>
　書左丞此脱以字<lb/>
裴果傳俄而州民張道○北史作張遁<hi>臣文淳</hi>按本書<lb/>
　宇文貴傳作張遁北史又作張道未知孰是<lb/>
　<lb/>
　<lb/>
　<lb/>
<pb n="KR2a0022_WYG_036-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷三十六考證<lb/>
</p>
<p>
</p>
  </div>
</body>
</text>
</TEI>
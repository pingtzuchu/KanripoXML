<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十六</head> <lb/>
    <p>
<pb n="KR2a0022_WYG_016-1a"/>
欽定四庫全書<lb/>
　周書卷十六<lb/>
　　唐　令　狐　德　棻　等　撰<lb/>
　列傳第八<lb/>
　　趙貴<lb/>
　　獨孤信<lb/>
　　侯莫陳崇<hi>弟瓊</hi>　<hi>凱</hi>
趙貴字元貴天水南安人也曾祖逹魏庫部尚書臨晉<lb/>
<pb n="KR2a0022_WYG_016-1b"/>
子祖仁以良家子鎮武川因家焉貴少頴悟有節槩魏<lb/>
孝昌中天下兵起貴率鄉里避難南遷屬葛榮陷中山<lb/>
遂被拘逼榮敗爾朱榮以貴為别将從討元顥有功賜<lb/>
爵燕樂縣子授伏波将軍武賁中郎將從賀拔岳平闗<lb/>
中賜爵魏平縣伯邑五百户累遷鎮北将軍光祿大夫<lb/>
都督及岳為侯莫陳悦所害将吏奔散莫有守者貴謂<lb/>
其黨曰吾聞仁義豈有常哉行之則為君子違之則為<lb/>
小人朱伯厚王叔治感意氣微恩尚能蹈履名節况吾<lb/>
<pb n="KR2a0022_WYG_016-2a"/>
等荷賀㧞公國士之遇寧可自同衆人乎涕泣歔欷於<lb/>
是從之者五十人乃詣悦詐降悦信之因請收葬岳言<lb/>
辭慷慨悦壮而許之貴乃收岳屍還與宼洛等糾合其<lb/>
衆奔平凉共圗拒悦貴首議迎太祖語在太祖紀太祖<lb/>
至以貴為大都督領府司馬悦平以本将軍持節行秦<lb/>
州事當州大都督為政清静民吏懐之齊神武舉兵向<lb/>
洛使其都督韓軌進據蒲坂太祖以貴為行臺與梁禦<lb/>
等討之未濟河而魏孝武已西入闗拜車騎大将軍儀<lb/>
<pb n="KR2a0022_WYG_016-2b"/>
同三司兼右衛將軍時曹泥據靈州拒守以貴為大都<lb/>
督與李弼等率衆討之進爵為侯増邑五百户又以預<lb/>
立魏文帝勲進爵為公増邑通前一千五百户尋授岐<lb/>
州刺史時以軍國多務藉貴力用遂不之部仍領大丞<lb/>
相府左長史加散騎常侍梁企定稱亂河右以貴為隴<lb/>
西行臺率衆討破之從太祖復𢎞農戰沙苑拜侍中驃<lb/>
騎大将軍開府儀同三司進爵中山郡公除雍州刺史<lb/>
從戰河橋貴與怡峯為左軍戰不利先還又從援玉壁<lb/>
<pb n="KR2a0022_WYG_016-3a"/>
齊神武遁去髙仲宻以北豫州降太祖率師迎之與東<lb/>
魏人戰於邙山貴為左軍失律諸軍因此竝潰坐免官<lb/>
以驃騎大都督領本軍尋復官爵拜御史中尉加大將<lb/>
軍東魏將髙岳慕容紹宗等圍王思政於潁川貴率軍<lb/>
援之東南諸州兵亦受貴節度東魏人遏洧水灌城軍<lb/>
不得至思政遂没貴乃班師尋拜柱國将軍賜姓乙弗<lb/>
氏茹茹宼廣武貴擊破之斬首數千級收其輜重振旅<lb/>
而還六官建以貴為太保大宗伯改封南陽郡公孝閔<lb/>
<pb n="KR2a0022_WYG_016-3b"/>
帝踐阼遷太傅大冢宰進封楚國公邑萬户初貴與獨<lb/>
孤信等皆與太祖等夷及孝閔帝即位晉公䕶攝政貴<lb/>
自以元勲佐命每懐怏怏有不平之色乃與信謀殺䕶<lb/>
及期貴欲發信止之尋為開府宇文盛所告被誅<lb/>
獨孤信雲中人也本名如願魏氏之初有三十六部其<lb/>
先伏留屯者為部落大人與魏俱起祖俟尼和平中以<lb/>
良家子自雲中鎮武川因家焉父庫者為領民酋長少<lb/>
雄豪有節義北州咸敬服之信羙容儀善騎射正光末<lb/>
<pb n="KR2a0022_WYG_016-4a"/>
與賀㧞度等同斬衛可孤由是知名以北邊䘮亂避地<lb/>
中山為葛榮所獲信既少年好自修飾服章有殊於衆<lb/>
軍中號為獨孤郎及爾朱氏破葛榮以信為别將從征<lb/>
韓婁信疋馬挑戰擒賊漁陽王袁肆周以功拜員外散<lb/>
騎侍郎尋轉驍騎将軍因鎮滏口元顥入洛榮以信為<lb/>
前驅與顥黨戰於河北破之拜安南将軍賜爵爰徳縣<lb/>
侯建明初出為荆州新野鎮將帶新野郡守尋遷荆州<lb/>
防城大都督帶南鄉守頻典二部皆有聲績賀㧞勝出<lb/>
<pb n="KR2a0022_WYG_016-4b"/>
鎮荆州乃表信為大都督從勝攻梁下溠戍破之遷武<lb/>
衛將軍及勝弟岳為侯莫陳悦所害勝乃令信入闗撫<lb/>
岳餘衆屬太祖已統岳兵信與太祖鄉里少相友善相<lb/>
見甚歡因令信入洛請事至雍州大使元毗又遣信還<lb/>
荆州尋徴信入朝魏孝武雅相委任及孝武西遷事起<lb/>
倉卒信單騎及之於瀍澗孝武歎曰武衛遂能辭父母<lb/>
捐妻子逺來從我世亂識忠良豈虚言哉即賜信御馬<lb/>
一疋進爵浮陽郡公邑一千户時荆州雖陥東魏民心<lb/>
<pb n="KR2a0022_WYG_016-5a"/>
猶戀本朝乃以信為衛大将軍都督三荆州諸軍事兼<lb/>
尚書右僕射東南道行臺大都督荆州刺史以招懐之<lb/>
信至武陶東魏遣其𢎞農郡守田八能率蠻左之衆拒<lb/>
信於浙陽又遣其都督張齊民以歩騎三千出信之後<lb/>
信謂其衆曰今我士卒不滿千人而首尾受敵若却撃<lb/>
齊民則敵人謂為退走必來要截未若先破八能遂奮<lb/>
擊八能敗而齊民亦潰信乘勝襲荆州東魏刺史辛纂<lb/>
勒兵出戰士庶既懐信遺惠信臨陣喻之莫不解體因<lb/>
<pb n="KR2a0022_WYG_016-5b"/>
而縱兵擊之纂大敗奔城趨門未及闔信都督楊忠等<lb/>
前驅斬纂語在忠傳於是三荆遂定就拜車騎大將軍<lb/>
儀同三司東魏又遣其将髙敖曹侯景等率衆奄至信<lb/>
以衆寡不敵遂率麾下奔梁居三載梁武帝方始許信<lb/>
還北信父母既在山東梁武帝問信所往信答以事君<lb/>
無二梁武帝深義之禮送甚厚大統三年秋至長安自<lb/>
以虧損國威上書謝罪魏文帝付尚書議之七兵尚書<lb/>
陳郡王王言等議以為邊将董戎龔行天罰喪師敗績<lb/>
<pb n="KR2a0022_WYG_016-6a"/>
國刑無捨荆州刺史獨孤如願任當推轂逺襲襄宛斬<lb/>
賊帥辛纂傳首京師論功語効實合嘉賞但庸績不終<lb/>
旋致淪没責成之義朝寄有違然孤軍數千後援未接<lb/>
賊衆我寡難以自固既經恩降理絶刑書昔秦宥孟明<lb/>
漢捨廣利卒能改過立功垂芳竹帛以今方古抑有成<lb/>
規臣等參議請赦罪復其舊職魏文帝詔曰如願荆㐮<lb/>
之役實展功効既屬強宼力屈道窮歸賊不可還朝路<lb/>
絶適事求宜未足稱過違難勾吳誠貫夷險義全終始<lb/>
<pb n="KR2a0022_WYG_016-6b"/>
良可嘉歎復情存謙退款心謝責寧容議及恩降止云<lb/>
免咎斯則事失權宜理乖通變可轉驃騎大将軍加侍<lb/>
中開府其使持節儀同三司浮陽郡公悉如故尋拜領<lb/>
軍仍從太祖復𢎞農破沙苑改封河内郡公增邑二千<lb/>
户時俘虜中有信親屬始得父凶問乃發䘮行服尋起<lb/>
為大都督率衆與馮翊王元季海入洛陽潁豫襄廣陳<lb/>
留之地竝相繼欵附四年東魏将侯景等率衆圍洛陽<lb/>
信據金墉城隨方拒守旬有餘日及太祖至瀍東景等<lb/>
<pb n="KR2a0022_WYG_016-7a"/>
退走信與李逺為右軍戰不利東魏遂有洛陽六年侯<lb/>
景宼荆州太祖令信與李弼出武闗景退以信為大使<lb/>
慰撫三荆尋除隴右十州大都督秦州刺史先是守宰<lb/>
闇弱政令乖方民有冤訟歴年不能斷決及信在州事<lb/>
無壅滯示以禮教勸以耕桑數年之中公私富實流民<lb/>
願附者數萬家太祖以其信著遐邇故賜名為信七年<lb/>
岷州刺史赤水蕃王梁企定舉兵反詔信討之企定尋<lb/>
為其部下所殺而企定子弟仍收其餘衆信乃勒兵向<lb/>
<pb n="KR2a0022_WYG_016-7b"/>
萬年頓三交口賊併力拒守信因詭道趨稠松嶺賊不<lb/>
虞信兵之至望風奔潰乗勝逐北徑至城下賊竝出降<lb/>
加授太子太保邙山之戰大軍不利信與于謹收散卒<lb/>
自後撃之齊神武追騎驚擾諸軍因此得全十二年涼<lb/>
州刺史宇文仲和據州不受代太祖令信率開府怡峯<lb/>
討之仲和嬰城固守信夜令諸将以衝梯攻其東北信<lb/>
親帥壮士襲其西南值明剋之擒仲和虜其民六千户<lb/>
送於長安拜大司馬十三年大軍東討時以茹茹為宼<lb/>
<pb n="KR2a0022_WYG_016-8a"/>
令信移鎮河陽十四年進位柱國大將軍錄剋下溠守<lb/>
洛陽破岷州平涼州等功增封聽回授諸子於是第二<lb/>
子善封魏寜縣公第三子穆文侯縣侯第四子藏義寜<lb/>
縣侯邑各一千戸第五子順項城縣伯第六子陁建忠<lb/>
縣伯邑各五百户信在隴右嵗久啟求還朝太祖不許<lb/>
或有自東魏來者又告其母凶問信發喪行服屬魏太<lb/>
子與世祖廵北邊因至河陽弔信信陳哀苦請終禮制<lb/>
又不許於是追贈信父庫者司空公追封信母費連氏<lb/>
<pb n="KR2a0022_WYG_016-8b"/>
常山郡君十六年大軍東討信率隴右數萬人從軍至<lb/>
崤坂而還遷尚書令六官建拜大司馬孝閔帝踐阼遷<lb/>
太保大宗伯進封魏國公邑萬户趙貴誅後信以同謀<lb/>
坐免居無幾晉公䕶又欲殺之以其名望素重不欲顯<lb/>
其罪逼令自盡於家時年五十五信風度𢎞雅有竒謀<lb/>
大畧太祖初啟覇業唯有闗中之地以隴右形勝故委<lb/>
信鎮之既為百姓所懐聲振鄰國東魏將侯景之南奔<lb/>
梁也魏收為檄梁文矯稱信據隴右不從宇文氏仍云<lb/>
<pb n="KR2a0022_WYG_016-9a"/>
無闗西之憂欲以威梁人也又信在秦州嘗因獵日暮<lb/>
馳馬入城其帽微側詰旦而吏民有戴帽者咸慕信而<lb/>
側帽焉其為鄰境及士庶所重如此子羅先在東魏乃<lb/>
以次子善為嗣及齊平羅至善卒又以羅為嗣羅字羅<lb/>
仁大象元年除楚安郡守授儀同大将軍善字伏陁㓜<lb/>
聰慧善騎射以父勲封魏寜縣公魏廢帝元年又以父<lb/>
勲授驃騎大將軍開府儀同三司加侍中進爵長安郡<lb/>
公孝閔帝踐阼除河州刺史以父負舋久廢於家保定<lb/>
<pb n="KR2a0022_WYG_016-9b"/>
三年乃授龍州刺史天和六年襲爵河内郡公邑二千<lb/>
户從髙祖東討以功授上開府尋除兗州刺史政存簡<lb/>
恵百姓安之卒於位年三十八贈使持節柱國定趙恒<lb/>
滄瀛五州諸軍事定州刺史信長女周明敬后第四女<lb/>
元貞皇后第七女隋文獻后周隋及皇家三代皆為外<lb/>
戚自古以來未之有也隋文帝踐極乃下詔曰褒德累<lb/>
行往代通規追逺慎終前王盛典故使持節柱國河内<lb/>
郡開國公信風宇髙曠獨秀生人睿哲居宗清猷映世<lb/>
<pb n="KR2a0022_WYG_016-10a"/>
宏謨長䇿道著於弼諧緯義經仁事深於拯濟方當宣<lb/>
風廊廟亮采台階而世屬艱危功髙弗賞眷言令範事<lb/>
切於心今景運初開椒闈肅建載懐塗山之義無忘褒<lb/>
紀之典可贈太師上柱國冀定相滄瀛趙恒洺貝十州<lb/>
諸軍事冀州刺史趙國公邑一萬户諡曰景追贈信父<lb/>
庫者使持節太尉上柱國定恒滄瀛平燕六州諸軍事<lb/>
定州刺史封趙國公邑一萬户諡曰恭信母費連氏贈<lb/>
太尉恭公夫人<lb/>
<pb n="KR2a0022_WYG_016-10b"/>
侯莫陳崇字尚樂代郡武川人其先魏之别部居庫斛<lb/>
真水五世祖曰太骨都侯其後世為渠帥祖允以良家<lb/>
子鎮武川因家焉父興殿中将軍羽林監崇少驍勇善<lb/>
馳射謹慤少言年十五隨賀㧞岳與爾朱榮征葛榮又<lb/>
從元天穆討邢杲平之以功除建威将軍别從岳破元<lb/>
顥於洛陽遷直寝後從岳入闗破赤水蜀時万俟醜奴<lb/>
圍岐州遣其将李尉遲菩薩将兵向武功崇從岳力戰<lb/>
破之乘勝逐北解岐州圍又赴百里細川破賊帥侯伏<lb/>
<pb n="KR2a0022_WYG_016-11a"/>
侯元進柵醜奴率其餘衆奔髙平崇與輕騎逐北至涇<lb/>
州長坑及之賊未成列崇單騎入賊中於馬上生擒醜<lb/>
奴於是大呼衆悉披靡莫敢當之後騎益集賊徒因悉<lb/>
逃散遂大破之岳以醜奴所乘馬及寳劍金帶賞崇除<lb/>
安北將軍大中大夫都督封臨涇縣侯邑八百户及岳<lb/>
為侯莫陳悦所害崇與諸將同謀迎太祖太祖至軍原<lb/>
州刺史史歸猶為悦守太祖遣崇襲歸崇潛軍夜往輕<lb/>
将七騎直到城下餘衆皆伏於近路歸見騎少遂不設<lb/>
<pb n="KR2a0022_WYG_016-11b"/>
備崇即入據城門時李逺兄弟在城内先知崇來於是<lb/>
中外鼓噪伏兵悉起遂擒歸斬之以崇行原州事仍從<lb/>
平悦轉征西将軍又遣崇慰撫秦州别封廣武縣伯邑<lb/>
七百户大統元年除涇州刺史加散騎常侍大都督進<lb/>
爵為公累遷車騎大将軍儀同三司驃騎大將軍開府<lb/>
儀同三司改封彭城郡公邑三千户三年從擒竇泰復<lb/>
𢎞農破沙苑增邑二千户四年從戰河橋崇功居多七<lb/>
年稽胡反崇率衆討平之尋除雍州刺史兼太子詹事<lb/>
<pb n="KR2a0022_WYG_016-12a"/>
十五年進位柱國大將軍轉少傅魏恭帝元年出為寜<lb/>
州刺史遷尚書令六官建拜大司空孝閔帝踐阼進封<lb/>
梁國公邑萬户加太保歴大宗伯大司徒保定二年崇<lb/>
從髙祖幸原州髙祖夜還京師竊怪其故崇謂所親人<lb/>
常昇曰吾昔聞卜筮者言晉公今年不利車駕今忽夜<lb/>
還不過是晉公死耳於是衆皆傳之或有𤼵其事者髙<lb/>
祖召諸公卿於大德殿責崇崇惶恐謝罪其夜䕶遣使<lb/>
将兵就崇宅逼令自殺禮葬如常儀諡曰躁䕶誅後改<lb/>
<pb n="KR2a0022_WYG_016-12b"/>
諡曰荘閔子芮嗣拜大將軍進位柱國從髙祖東伐率<lb/>
衆守太行道并州平授上柱國仍從平鄴拜大司馬崇<lb/>
弟瓊字世樂年八嵗䘮父飬母至孝善事諸兄内外莫<lb/>
不敬之以軍功封靈丘縣男邑三百户從魏孝武入闗<lb/>
為太祖直盪都督大統三年遷尚藥典御三年拜太子<lb/>
右衛率進爵為侯從獨孤信征梁企定累遷北秦州刺<lb/>
史十四年拜車騎大將軍儀同三司孝閔帝踐阼進爵<lb/>
武安縣公增邑并前二千户出為郢州刺史武成二年<lb/>
<pb n="KR2a0022_WYG_016-13a"/>
遷金州總管六州諸軍事金州刺史保定元年拜大將<lb/>
軍天和四年轉荆州總管十四州八防諸軍事荆州刺<lb/>
史尋進位柱國進爵同昌郡公建徳二年拜大宗伯出<lb/>
為秦州總管四年從髙祖東伐為後二軍總管尋改封<lb/>
武威郡公大象二年加上柱國瓊弟凱字敬樂性剛正<lb/>
頗好經史隨兄崇以軍功賜爵下蔡縣男大統元年為<lb/>
東宫侍書從太祖擒竇泰破沙苑陣以功拜寜逺将軍<lb/>
累遷羽林監東宫洗馬太子庶子進授都督十四年兄<lb/>
<pb n="KR2a0022_WYG_016-13b"/>
崇以平原州功賜爵靈武縣侯詔聽轉授凱累遷東宫<lb/>
武衛率尚書右丞轉左丞進位車騎大将軍儀同三司<lb/>
六官建授司門下大夫孝閔帝踐阼拜工部中大夫進<lb/>
位開府儀同三司轉司憲中大夫進爵為公復除工部<lb/>
中大夫世宗初出為宜州刺史武成二年入為禮部中<lb/>
大夫保定中復為陵州刺史轉丹州刺史所在頗有政<lb/>
績天和中入為司會中大夫建德二年為聘齊使主<lb/>
史臣曰蕭何文吏自愛懼秦法誅戮乃推奉漢髙李通<lb/>
<pb n="KR2a0022_WYG_016-14a"/>
家傳䜟術知劉氏當興遂翊戴光武終而白水復禹中<lb/>
陽纂堯方䇿以為羙談功臣仰其徽烈趙貴志懐忠義<lb/>
首倡大謀爰啟聖明克復讐恥闗中全百二之險周室<lb/>
定三分之業彼此一時足為連類獨孤信威申南服化<lb/>
洽西州信著遐方光照鄰國侯莫陳崇以勇悍之氣當<lb/>
戰争之利輕騎啟髙平之扉疋馬得長坑之㨗竝以宏<lb/>
材遠畧附鳯攀龍績著元勲位居上衮而識慙明悊咸<lb/>
以凶终惜哉信雖不免其身慶延於後三代外戚何其<lb/>
<pb n="KR2a0022_WYG_016-14b"/>
盛歟<lb/>
初魏孝荘帝以爾朱榮有翊戴之功拜榮柱國大將軍<lb/>
位在丞相上榮敗後此官遂廢大統三年魏文帝復以<lb/>
太祖建中興之業始命為之其後功參佐命望實俱重<lb/>
者亦居此職自大統十六年以前任者凡有八人太祖<lb/>
位總百揆督中外軍魏廣陵王欣元氏懿戚從容禁闈<lb/>
而已此外六人各督二大將軍分掌禁旅當爪牙禦侮<lb/>
之寄當時榮盛莫與為比故今之稱門閥者咸推八柱<lb/>
<pb n="KR2a0022_WYG_016-15a"/>
國家云今并十二大將軍錄之於左<lb/>
使持節太尉柱國大将軍大都督尚書左僕射隴右行<lb/>
臺少師隴西郡開國公李虎<lb/>
使持節太傅柱國大将軍大宗伯大司徒廣陵王元欣<lb/>
使持節太保柱國大將軍大都督大宗伯趙郡開國公<lb/>
李弼<lb/>
使持節柱國大将軍大都督大司馬河内郡開國公獨<lb/>
孤信<lb/>
<pb n="KR2a0022_WYG_016-15b"/>
使持節柱國大将軍大都督大司宼南陽郡開國公趙<lb/>
貴<lb/>
使持節柱國大将軍大都督大司空常山郡開國公于<lb/>
謹<lb/>
使持節柱國大將軍大都督少傅彭城郡開國公侯莫<lb/>
陳崇<lb/>
　　　　右與太祖為八柱國<hi>後竝改封此竝大祖時爵</hi>
使持節大將軍大都督少保廣平王元贊<lb/>
<pb n="KR2a0022_WYG_016-16a"/>
使持節大將軍大都督淮王元育<lb/>
使持節大将軍大都督齊王元廓<lb/>
使持節大将軍大都督秦七州諸軍事秦州刺史章武<lb/>
郡開國公宇文導<lb/>
使持節大将軍大都督平原郡開國公侯莫陳順<lb/>
使持節大将軍大都督雍七州諸軍事雍州刺史髙陽<lb/>
郡開國公逹奚武<lb/>
使持節大將軍大都督陽平公李逺<lb/>
<pb n="KR2a0022_WYG_016-16b"/>
使持節大將軍大都督范陽郡開國公豆盧寜<lb/>
使持節大將軍大都督化政郡開國公宇文貴<lb/>
使持節大将軍大都督荆州諸軍事荆州刺史博陵郡<lb/>
開國公賀蘭祥<lb/>
使持節大將軍大都督陳留郡開國公楊忠<lb/>
使持節大將軍大都督岐州諸軍事岐州刺史武威郡<lb/>
開國公王雄<lb/>
　　　　右十二大将軍又各統開府二人每一開府<lb/>
<pb n="KR2a0022_WYG_016-17a"/>
　　　　領一軍兵是為二十四軍自大統十六年以<lb/>
　　　　前十二大將軍外念賢及王思政亦作大將<lb/>
　　　　軍然賢作牧隴右思政出鎮河南竝不在領<lb/>
　　　　兵之限此後功臣位至柱國及大將軍者衆<lb/>
　　　　矣咸是散秩無所統御六柱國十二大將軍<lb/>
　　　　之後有以位次嗣掌其事者而徳望素在諸<lb/>
　　　　公之下不得預於此列<lb/>
　<lb/>
<pb n="KR2a0022_WYG_016-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十六<lb/>
<pb n="KR2a0022_WYG_016-18a"/>
　周書卷十六考證<lb/>
趙貴傳趙貴字元貴○北史作字元寳<lb/>
獨孤信傳陳郡王王元等○北史作陳郡王𤣥等為是<lb/>
第三子穆文侯縣侯○北史作必要縣侯<lb/>
侯莫陳崇傳遣其将李尉遲菩薩將兵向武功○李字<lb/>
　下有脱字<lb/>
　<lb/>
　<lb/>
<pb n="KR2a0022_WYG_016-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷十六考證<lb/>
</p>
<p>
</p>
  </div>
</body>
</text>
</TEI>
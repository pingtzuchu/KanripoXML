<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷十四</head> <lb/>
    <p>
<pb n="KR2a0022_WYG_014-1a"/>
欽定四庫全書<lb/>
　周書卷十四<lb/>
　　唐　令　狐　德　棻　等　撰<lb/>
　列𫝊第六<lb/>
　　賀拔勝<hi>弟岳</hi>　<hi>兄允</hi>
　　念賢<lb/>
賀拔勝字破胡神武尖山人也其先與魏氏同出隂山<lb/>
有如回者魏初為大莫弗祖爾頭驍勇絶倫以良家子<lb/>
<pb n="KR2a0022_WYG_014-1b"/>
鎮武川因家焉獻文時茹茹數為宼北邊患之爾頭將<lb/>
遊騎深入覘候前後以八十數悉知虜之倚仗後雖有<lb/>
寇至不能為害以功賜爵龍城侯父度拔性果毅為武<lb/>
川軍主魏正光末沃野鎮人破六汗拔陵反南侵城邑<lb/>
懐朔鎮將楊鈞聞度㧞名召補統軍配以一旅其賊偽<lb/>
署王衛可孤徒黨尤盛既圍武川又攻懐朔勝少有志<lb/>
操善騎射北邊莫不推其膽略時亦為軍主從度拔鎮<lb/>
守既圍經年而外援不至勝乃慷慨白楊鈞曰城圍蹙<lb/>
<pb n="KR2a0022_WYG_014-2a"/>
廹事等倒懸請告急於大軍乞師為援鈞許之乃募勇<lb/>
敢少年十餘騎夜伺隙潰圍而出賊追及之勝曰我賀<lb/>
拔破胡也賊不敢逼至朔州白臨淮王元或曰懐朔被<lb/>
圍旦夕淪陷士女延首企望官軍大王帝室藩維與國<lb/>
休戚受任征討理宜唯敵是求今乃頓兵不進猶豫不<lb/>
決懐朔若䧟則武川隨亦危矣逆賊因之鋭氣百倍雖<lb/>
有韓白之勇良平之謀亦不能為大王用也彧以勝辭<lb/>
義懇至許以出師還令報命勝復突圍而入賊追之射<lb/>
<pb n="KR2a0022_WYG_014-2b"/>
殺數人至城下大呼曰賀拔破胡與官軍至矣城中乃<lb/>
開門納之鈞復遣勝出覘武川而武川已䧟勝乃馳還<lb/>
懐朔亦潰勝父子遂為賊所虜後隨度拔與德皇帝合<lb/>
謀率州里豪傑輿珍念賢乙弗庫根尉遲真檀等招集<lb/>
義勇襲殺可孤朝廷嘉之未及封賞會度拔與鐵勒戰<lb/>
没孝昌中追贈安遠將軍肆州刺史初度㧞殺可孤之<lb/>
後令勝馳告朔州未反而度拔已卒刺史費穆竒勝才<lb/>
略厚禮留之遂委其事常為遊騎于時廣陽王元深在<lb/>
<pb n="KR2a0022_WYG_014-3a"/>
五原為破六汗賊所圍晝夜攻戰召勝為軍主勝乃率<lb/>
募二百人開東城門出戰斬首百餘級賊遂退軍數十<lb/>
里廣陽以賊稍却因拔軍向朔州勝常為殿以功拜統<lb/>
軍加伏波將軍又隸僕射元纂鎮恒州時有鮮于阿胡<lb/>
擁朔州流民南下為寇恒州城中人乃濳與謀以城應<lb/>
之勝與兄允弟岳相失南投肆州允岳投爾朱榮榮與<lb/>
肆州刺史尉慶賔搆隙引兵攻肆州肆州䧟榮得勝大<lb/>
悦曰吾得卿兄弟天下不足平也勝委質事榮時杜洛<lb/>
<pb n="KR2a0022_WYG_014-3b"/>
周阻兵幽定葛榮據有冀瀛榮謂勝曰井陘險要我之<lb/>
東門意欲屈君鎮之未知君意如何勝曰少逄兵亂險<lb/>
阻備嘗每思効力以報已知今蒙驅使實所願也榮乃<lb/>
表勝為鎮遠將軍别將領歩騎五千鎮井陘孝昌末從<lb/>
榮入洛以定䇿立孝莊帝功封易陽縣伯邑四百户累<lb/>
遷直閣將軍通直散騎常侍平南將軍光禄大夫撫軍<lb/>
將軍從太宰元穆北征葛榮為前鋒大都督戰於滏口<lb/>
大破之虜獲數千人時洛周餘燼韓婁在薊城結聚為<lb/>
<pb n="KR2a0022_WYG_014-4a"/>
逺近之害復以勝為大都督鎮中山婁素聞勝威名竟<lb/>
不敢南寇元顥入洛陽孝莊帝出居河内榮徵勝為前<lb/>
軍大都督領千騎與爾朱兆自硤石度大破顥軍擒其<lb/>
子領軍將軍冠受及梁將陳思保等遂前驅入洛拜武<lb/>
衛將軍金紫光禄大夫增邑六百户進爵真定縣公遷<lb/>
武衛將軍加散騎常侍及榮被誅事起倉卒勝復隨世<lb/>
隆至於河橋勝以為臣無讐君之義遂勒所部還都謁<lb/>
帝大悦以本官假驃騎大將軍東征都督率騎一千會<lb/>
<pb n="KR2a0022_WYG_014-4b"/>
鄭先䕶討爾朱仲遠為先䕶所疑置之營外人馬未得<lb/>
休息俄而仲遠兵至與戰不利乃降之復與爾朱氏同<lb/>
謀立節閔帝以功拜右衛將軍進車騎大將軍儀同三<lb/>
司左光禄大夫齊神武懐貳爾朱氏將討之度律自洛<lb/>
陽引兵兆起并州仲遠從滑臺三帥㑹於鄴東時勝從<lb/>
度律度律與兆不平勝以臨敵搆嫌取敗之道乃與斛<lb/>
斯椿詣兆營和解之反為兆所執度律太懼遂引軍還<lb/>
兆將斬勝數之曰爾殺可孤罪一也天柱薨後復不與<lb/>
<pb n="KR2a0022_WYG_014-5a"/>
世隆等俱来而東征仲遠罪二也我欲殺爾久矣今復<lb/>
何言勝曰可孤作逆為國巨患勝父子誅之其功不小<lb/>
反以為罪天下未聞天柱被戮以君誅臣勝寧負朝廷<lb/>
今日之事生死在王但去賊密邇骨肉搆隙自古迄今<lb/>
未有不破亡者勝不憚死恐王失䇿兆乃捨之勝既得<lb/>
免行百餘里方追及度律軍齊神武既克相州兵威漸<lb/>
盛於是爾朱兆及天光仲遠度律等衆十餘萬陣於韓<lb/>
陵兆率鐵騎䧟陣出齊神武之後將乘其背而擊之度<lb/>
<pb n="KR2a0022_WYG_014-5b"/>
律惡兆之驕悍懼其陵已勒兵不肯進勝以其携貳遂<lb/>
率麾下降於齊神武度律軍以此先退遂大敗太昌初<lb/>
以勝為領軍將軍尋除侍中孝武帝將圖齊神武以勝<lb/>
弟岳擁衆闗西欲廣其勢援乃拜勝為都督三荆二郢<lb/>
南襄南雍七州諸軍事進位驃騎大將軍開府儀同三<lb/>
司荆州刺史加授南道大行臺尚書左僕射勝攻梁下<lb/>
溠戍擒其戌主尹道珍等又使人誘動蠻王文道期率<lb/>
其種落歸<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>梁雍州刺史蕭續擊道期不利漢南大駭<lb/>
<pb n="KR2a0022_WYG_014-6a"/>
勝遣大都督獨孤信軍司史寧歐陽酇城南雍州刺史<lb/>
長孫亮南荆州刺史李魔憐大都督王元軌取久山白<lb/>
洎都督拔略昶史仵龍取義城均口擒梁將莊思延獲<lb/>
甲卒數千人攻馮翊安定馮陽竝平之勝軍於樊鄧之<lb/>
間梁武勅續曰賀㧞勝北間驍將爾宜慎之續遂城守<lb/>
不敢出尋進位中書令增邑二千户進爵琅邪郡公續<lb/>
遣栁仲禮守榖城勝攻之未拔屬齊神武與帝有隙詔<lb/>
勝引兵赴洛至廣州猶豫未進而帝已西遷勝還軍南<lb/>
<pb n="KR2a0022_WYG_014-6b"/>
陽遣右丞楊休之奉表入闗又令府長史元潁行州事<lb/>
勝自率所部將西赴闗中進至淅陽詔封勝太保録尚<lb/>
書事時齊神武已䧟潼闗屯軍華隂勝乃還荆州州民<lb/>
鄧誕執元潁北引侯景勝至景逆擊之勝軍不利率麾<lb/>
下數百騎南奔梁在江表三年梁武帝遇之甚厚勝常<lb/>
乞師北討齊神武既不果乃求還梁武帝許之親餞於<lb/>
南苑勝自是之後每行執弓矢見鳥獸南向者皆不射<lb/>
之以申懐德之志也既至長安詣闕謝罪朝廷嘉其還<lb/>
<pb n="KR2a0022_WYG_014-7a"/>
乃授太師後從太祖擒竇泰於小闗加授中軍大都督<lb/>
又從太祖攻𢎞農勝自陜津先渡河東魏將高干遁勝<lb/>
追獲囚之下河北擒郡守孫晏崔乂從破東魏軍於沙<lb/>
苑追奔至河上仍與李弼别攻河東略定汾絳增邑并<lb/>
前五千户河橋之役勝大破東魏軍太祖命勝收其降<lb/>
卒而還及齊神武悉衆攻玉璧勝以前軍大都督從太<lb/>
祖追之於汾北又從戰邙山時太祖見齊神武旗鼓識<lb/>
之乃募敢勇三千人配勝以犯其軍勝適與齊神武相<lb/>
<pb n="KR2a0022_WYG_014-7b"/>
遇因告之曰賀六渾賀拔破胡必殺汝也時募士皆用<lb/>
短兵接戰勝持矟追齊神武數里刃垂及之㑹勝馬為<lb/>
流矢所中死比副騎至齊神武已逸去勝歎曰今日之<lb/>
事吾不執弓矢者天也是歳勝諸子在東者皆為齊神<lb/>
武所害勝憤恨因動氣疾大統十年薨于位臨終手書<lb/>
與太祖曰勝萬里杖䇿歸身闕庭冀望與公掃除逋寇<lb/>
不幸殞斃微志不申願公内先協和順時而動若死而<lb/>
有知猶望魂飛賊庭以報恩遇耳太祖覽書流涕久之<lb/>
<pb n="KR2a0022_WYG_014-8a"/>
勝長於喪亂之中尤工武藝走馬射飛鳥十中其五六<lb/>
太祖每云諸將對敵神色皆動唯賀拔公臨陣如平常<lb/>
真大勇也自居重位始愛墳籍乃招引文儒討論義理<lb/>
性又通率重義輕財身死之日唯有隨身兵仗及書千<lb/>
餘卷而已初勝至闗中自以年位素重見太祖不拜尋<lb/>
而自悔太祖亦有望焉後從太祖宴於昆眀池時有䨇<lb/>
鳬游於池上太祖乃授弓矢於勝曰不見公射久矣請<lb/>
以為歡勝射之一發俱中因拜太祖曰使勝得奉神武<lb/>
<pb n="KR2a0022_WYG_014-8b"/>
以討不庭皆如此也太祖大悦自是恩禮日重勝亦盡<lb/>
誠推奉焉贈定冀等十州諸軍事定州刺史太宰録尚<lb/>
書事諡曰貞獻眀帝二年以勝配享太祖廟庭勝無子<lb/>
以弟岳子仲華嗣大統三年賜爵樊城公魏廢帝時為<lb/>
通直郎散騎常侍遷黄門郎加車騎大將軍儀同三司<lb/>
驃騎大將軍開府儀同三司六官建拜守廟下大夫孝<lb/>
閔帝踐阼襲爵琅邪公除利州刺史大象末位至江陵<lb/>
總管勝兄弟三人竝以豪俠知名兄允字阿泥魏孝武<lb/>
<pb n="KR2a0022_WYG_014-9a"/>
時位至太尉封燕郡王為神武所害<lb/>
岳字阿斗泥少有大志愛施好士初為太學生及長能<lb/>
左右馳射驍果絶人不讀兵書而暗與之合識者咸異<lb/>
之與父兄誅衛可孤之後廣陽王元深以岳為帳内軍<lb/>
主又表為彊弩將軍後與兄勝俱鎮恒州州䧟投爾朱<lb/>
榮榮待之甚厚以為别將尋為都督每居帳下與計事<lb/>
多與榮意合益重之榮士馬既衆遂與元天穆謀入匡<lb/>
朝廷謂岳曰今女主臨朝政歸近習盜賊蜂起海内沸<lb/>
<pb n="KR2a0022_WYG_014-9b"/>
騰王師屢出覆亡相繼吾累世受恩義同休戚今欲親<lb/>
率士馬電赴京師内除君側外清逆亂取勝之道計將<lb/>
安出岳對曰夫立非常之事必俟非常之人將軍士馬<lb/>
精彊位任隆重若首舉義旗伐叛匡主何往而不尅何<lb/>
向而不摧古人云朝謀不及夕言發不俟駕此之謂矣<lb/>
榮與天穆相顧良久曰卿此言眞丈夫之志也未㡬而<lb/>
魏孝眀帝暴崩榮疑有故乃舉兵赴洛配岳甲卒二千<lb/>
為先驅至河隂榮既殺害朝士時齊神武為榮軍都督<lb/>
<pb n="KR2a0022_WYG_014-10a"/>
勸榮稱帝左右多欲同之榮疑未决岳乃從容進而言<lb/>
曰將軍首舉義兵共除姦逆功勤未立逆有此謀可謂<lb/>
速禍未見其福榮尋亦自悟乃尊立孝莊岳又勸榮誅<lb/>
齊神武以謝天下左右咸言高歡雖復庸疎言不思難<lb/>
今四方尚梗事藉武臣請捨之收其後効榮乃止以定<lb/>
䇿功授前將軍太中大夫賜爵樊城郡男復為榮前軍<lb/>
都督破葛榮於滏口遷平東將軍金紫光禄大夫坐事<lb/>
免詔尋復之從平元顥轉左光禄大夫武衛將軍時万<lb/>
<pb n="KR2a0022_WYG_014-10b"/>
俟醜奴僭稱大號闗中騷動朝廷深以為憂榮將遣岳<lb/>
討之岳私謂其兄勝曰醜奴擁秦隴之兵足為勍敵若<lb/>
岳往而無功罪責立至假令尅定恐讒愬生焉勝曰汝<lb/>
欲何計自安岳曰請爾朱氏一人為元帥岳副貳之則<lb/>
可矣勝然之乃請於榮榮大悦乃以天光為使持節督<lb/>
二雍二岐諸軍事驃騎大將軍雍州刺史以岳為持節<lb/>
假衛將軍左大都督又以征西將軍代郡侯莫陳悦為<lb/>
右都督竝為天光之副以討之時赤水蜀賊阻兵斷路<lb/>
<pb n="KR2a0022_WYG_014-11a"/>
天光之衆不滿二千及軍次潼闗天光有難色岳曰蜀<lb/>
賊草竊而已公尚遲疑若遇大敵將何以戰天光曰今<lb/>
日之事一以相委公宜為吾制之於是進軍賊拒戰於<lb/>
渭北破之獲馬二千疋軍威大振天光與岳進至雍州<lb/>
榮又續遣兵至時醜奴自率大衆圍岐州遣其大行臺<lb/>
尉遲菩薩僕射万俟仵同向武功南渡渭水援菩薩攻<lb/>
柵已尅還岐州岳以輕騎八百北渡渭擒其縣令二人<lb/>
獲甲首四百殺掠其民以挑菩薩率歩騎二萬至渭北<lb/>
<pb n="KR2a0022_WYG_014-11b"/>
岳以輕騎數十與菩薩隔水交言岳稱揚國威菩薩自<lb/>
言彊盛往復數反菩薩乃自驕踞令省事𫝊語岳岳怒<lb/>
曰我與菩薩言卿是何人與我對語省事恃隔水應荅<lb/>
不遜岳舉弓射之應弦而倒時已逼暮於是各還岳密<lb/>
於渭南傍水分精騎數十為一處隨地形便置之眀日<lb/>
自將百餘騎隔水與賊相見岳漸前進先所置騎隨岳<lb/>
而進騎既漸增賊不復測其多少行二十里許至水淺<lb/>
可濟之處岳便馳馬東出以示奔遁賊謂岳走乃棄歩<lb/>
<pb n="KR2a0022_WYG_014-12a"/>
兵南渡渭水輕騎追岳岳東行十餘里依横岡設伏兵<lb/>
以待之賊以路險不得齊進前後繼至半度岡東岳乃<lb/>
回與賊戰身先士卒急擊之賊便退走岳號令所部賊<lb/>
下馬者皆不聼殺賊顧見之便悉投馬俄而虜獲三千<lb/>
人馬亦無遺遂擒菩薩仍渡渭北降歩卒萬餘竝收其<lb/>
輜重醜奴尋棄岐州北走安定置柵於平亭天光方自<lb/>
雍至岐與兵合勢軍至汧渭之間宣言遠近曰今氣候<lb/>
漸熱非征討之時待秋涼再圖進取醜奴聞之遂以為<lb/>
<pb n="KR2a0022_WYG_014-12b"/>
實分遣諸軍散營農於岐州之北百里細川使其太尉<lb/>
侯元進領兵五千據險立柵其千人以下為柵者有數<lb/>
處且戰且守岳知其勢分乃密與天光嚴備晡時濳遣<lb/>
輕騎先行路於後諸軍盡發昧旦攻圍元進柵拔之即<lb/>
擒元進諸所俘執皆放之自餘諸柵悉降岳星言徑趣<lb/>
涇州其刺史俟㡬長貴以城降醜奴乃棄平亭而走欲<lb/>
向高平岳輕騎急追眀日及醜奴於平涼之長坑一戰<lb/>
擒之高平城中又執蕭寳寅以歸賊行臺万俟道洛率<lb/>
<pb n="KR2a0022_WYG_014-13a"/>
衆六千退保牽屯山岳攻之道洛敗率千騎而走追之<lb/>
不及遂得入隴投略陽賊帥王慶雲慶雲以道洛驍果<lb/>
絶倫得之甚喜以為大將軍天光又與岳度隴至慶雲<lb/>
所居水洛城慶雲道洛頻出城拒戰竝擒之餘衆皆降<lb/>
悉坑之死者萬七千人三秦河渭𤓰涼鄯州咸来歸款<lb/>
賊帥夏州人宿勤眀達降於平涼後復叛岳又討擒之<lb/>
天光雖為元帥而岳功効居多加散騎將軍進爵為伯<lb/>
邑二千户尋授都督涇北豳二夏四州諸軍事涇州刺<lb/>
<pb n="KR2a0022_WYG_014-13b"/>
史進爵為公天光入洛使岳行雍州刺史建眀中拜驃<lb/>
騎大將軍增邑五百户普泰初除都督二岐東秦三州<lb/>
諸軍事儀同三司岐州刺史進封清水郡公增邑通前<lb/>
三千户尋加侍中給後部鼓吹進位開府儀同三司兼<lb/>
尚書左僕射隴右行臺仍停高平二年加都督三雍三<lb/>
秦二岐二華諸軍事雍州刺史天光將率衆拒齊神武<lb/>
遣問計於岳岳報曰王家跨據三方士馬殷盛高歡烏<lb/>
合之衆豈能為敵然師克在和但願同心戮力耳若骨<lb/>
<pb n="KR2a0022_WYG_014-14a"/>
肉離隔自相猜貳則圖存不暇安能制人如下官所見<lb/>
莫若且鎮闗中以固根本分遣鋭師與衆軍合勢進可<lb/>
以克敵退可以克全天光不從果敗岳率軍下隴赴雍<lb/>
擒天光弟顯夀以應齊神武魏孝武即位加闗中大行<lb/>
臺增邑千户永熙二年孝武宻令岳圖齊神武遂刺心<lb/>
血持以寄岳詔岳都督二雍二華二岐豳四梁三益巴<lb/>
二夏蔚寧涇二十州諸軍事大都督齊神武既忌岳兄<lb/>
弟功名岳懼乃與太祖協契語在太祖本紀岳自詣北<lb/>
<pb n="KR2a0022_WYG_014-14b"/>
境安置邊防率衆趣平涼西界布營數十里託以牧馬<lb/>
於原州為自安之計先是費也頭万俟受洛干鐵勒斛<lb/>
律沙門斛拔彌俄突紇豆陵伊利等竝擁衆自守至是<lb/>
皆款附秦南秦河渭四州刺史又㑹平涼受岳節度唯<lb/>
靈州刺史曹泥不應召乃通使於齊神武三年岳召侯<lb/>
莫陳悦於高平將討之令悦為前驅而悦受齊神武密<lb/>
旨圖岳弗之知也而先又輕悦悦乃誘岳入營共論兵<lb/>
事令其壻元洪景斬岳於幕中朝野莫不痛惜之贈侍<lb/>
<pb n="KR2a0022_WYG_014-15a"/>
中太傅録尚書都督闗中三十州諸軍事大將軍雍州<lb/>
刺史諡曰武壯𦵏以王禮子緯嗣拜開府儀同三司保<lb/>
定中録岳舊德進緯爵霍國公尚太祖女侯莫陳悦少<lb/>
隨父為駞牛都尉長於西好田獵便騎射㑹牧子作亂<lb/>
遂歸爾朱榮榮引為府長流参軍稍遷大都督魏孝莊<lb/>
帝初除征西將軍金紫光禄大夫封柏人縣侯邑五百<lb/>
户爾朱天光西討榮以悦為天光右都督本官如故西<lb/>
伐克獲功亞於賀拔岳以本將軍除鄯州刺史建眀中<lb/>
<pb n="KR2a0022_WYG_014-15b"/>
拜車騎大將軍渭州刺史進爵白水郡公増邑五百户<lb/>
普泰中除驃騎大將軍儀同三司秦州刺史及天光赴<lb/>
洛悦與岳俱下隴趣雍州擒天光弟顯夀魏孝武初加<lb/>
開府儀同三司都督隴右諸軍事仍加秦州刺史及悦<lb/>
殺岳岳衆皆不服從悦猶豫不即撫納乃遷隴右太祖<lb/>
勒衆討之悦遂亡敗語在太祖本紀悦子弟及同謀殺<lb/>
岳者八九人竝伏誅唯中兵參軍豆盧光走至靈州後<lb/>
奔晉陽悦自殺岳後神情恍忽不復如常恒言我纔睡<lb/>
<pb n="KR2a0022_WYG_014-16a"/>
即夢見岳云兄欲何處去隨逐我不相置因此彌不自<lb/>
安而致破滅<lb/>
念賢字葢盧美容質頗渉書史為兒童時在學中讀書<lb/>
有善相者過學諸生競詣之賢獨不往笑謂諸生曰男<lb/>
兒死生富貴在天也何遽相乎少遭父憂居喪有孝稱<lb/>
後以破衛可孤功除别將尋招慰雲州高車鮮卑等皆<lb/>
降下之除假節平東將軍封屯留縣伯邑五百户建義<lb/>
初為大都督鎮井陘加撫軍將軍黎陽郡守爾朱榮入<lb/>
<pb n="KR2a0022_WYG_014-16b"/>
洛拜車騎將軍右光禄大夫太僕卿兼尚書右僕射東<lb/>
行臺進爵平恩縣公增邑五百户普泰初除使持節瀛<lb/>
州諸軍事驃騎將軍瀛州刺史永熙中拜第一領民酋<lb/>
長加散騎常侍行南兖州事尋進號驃騎大將軍入為<lb/>
殿中尚書加儀同三司魏孝武欲討齊神武以賢為中<lb/>
軍北面大都督進爵安定郡公增邑一千户加侍中開<lb/>
府儀同三司大統初拜太尉出為秦州刺史加太傅給<lb/>
後部鼓吹三年轉太師都督河涼𤓰鄯渭洮沙七州諸<lb/>
<pb n="KR2a0022_WYG_014-17a"/>
軍事大將軍河州刺史久之還朝兼録尚書事河橋之<lb/>
役賢不力戰乃先還自是名譽頗減五年除都督秦渭<lb/>
原涇四州諸軍事秦州刺史薨於州諡曰昭定賢於諸<lb/>
公皆為父黨自太祖以下咸拜敬之子華性和厚有長<lb/>
者風官至開府儀同三司合州刺史<lb/>
史臣曰勝岳昆季以勇略之姿當馳競之際竝邀時投<lb/>
隙展効立功始則委質爾朱中乃結款高氏太昌之後<lb/>
即帝圖高察其所由固非守節之士及勝垂翅江左憂<lb/>
<pb n="KR2a0022_WYG_014-17b"/>
魏室之危亡奮翼闗西感梁朝之顧遇有長者之風矣<lb/>
終能保其榮寵良有以焉岳以二千之羸兵抗三秦之<lb/>
勍敵奮其智勇克翦凶渠雜種畏威遐方慕義斯亦一<lb/>
時之盛也卒以勲高速禍無備嬰戮惜哉陳渉首事不<lb/>
終有漢因而創業賀拔元功夙殞太祖藉以開基不有<lb/>
所廢君何以興信乎其然矣<lb/>
　<lb/>
　周書卷十四<lb/>
<pb n="KR2a0022_WYG_014-18a"/>
　周書卷十四考證<lb/>
賀拔勝𫝊以功賜爵龍城侯○侯北史作男<lb/>
遂委其事○北史作遂委以兵事文義較顯<lb/>
勝寧負朝廷○北史及通鑑俱云勝寧負王不負朝廷<lb/>
　本書脱去四字<lb/>
賀拔岳𫝊遣其大行臺尉遲菩薩僕射万俟仵同向武<lb/>
　功○万俟仵同北史作万俟行醜<lb/>
又執蕭寳寅以歸○歸舊本俱作降今依北史改正<lb/>
<pb n="KR2a0022_WYG_014-18b"/>
念賢𫝊念賢字蓋盧○此句下北史有金城枹罕人也<lb/>
　六字此𫝊缺載<lb/>
　<lb/>
　<lb/>
　<lb/>
　<lb/>
　<lb/>
　周書卷十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四</head> <lb/>
    <p>
<pb n="KR2a0022_WYG_004-1a"/>
欽定四庫全書<lb/>
　周書卷四<lb/>
　　唐　令　狐　德　棻　等　撰<lb/>
　帝紀第四<lb/>
　　明帝<lb/>
世宗明皇帝諱毓小名統萬突太祖長子也母曰姚夫<lb/>
人永熙三年太祖臨夏州生帝於綂萬城因以名焉大<lb/>
綂十四年封寧都郡公十六年行華州事尋拜開府儀<lb/>
<pb n="KR2a0022_WYG_004-1b"/>
同三司宜州諸軍事宜州刺史魏恭帝三年授大將軍<lb/>
鎮隴右孝閔帝踐阼進位柱國轉岐州諸軍事岐州刺<lb/>
史治有美政黎民懐之及孝閔帝廢晉公䕶遣使迎帝<lb/>
於岐州秋九月癸亥至京師止於舊邸甲子羣臣上表<lb/>
勸進備法駕奉迎帝固讓羣臣固請是日即天王位大<lb/>
赦天下乙丑朝羣臣於延夀殿冬十月癸酉太師趙國<lb/>
公李弼薨己卯以大將軍昌平公尉遲綱為柱國乙酉<lb/>
祠圓丘丙戍祠方丘甲午祠太社柱國陽平公李遠賜<lb/>
<pb n="KR2a0022_WYG_004-2a"/>
死是月梁相陳霸先廢其主蕭方智而自立是為陳武<lb/>
帝十一月庚子祠太廟丁未祠圓丘丁巳詔曰帝王之<lb/>
道以寛仁為大魏政諸有輕犯未至重罪及諸村民一<lb/>
家有犯乃及數家而被遠配者並宜放還十二月庚午<lb/>
謁成陵癸酉還宮庚辰以大將軍輔城公邕為柱國戊<lb/>
子赦長安見囚甲午詔曰善人之後猶累世獲宥况魏<lb/>
氏以德讓代終豈容不加𨼆䘏元氏子女自坐趙貴等<lb/>
事以來所有沒入為官口者悉宜放免<lb/>
<pb n="KR2a0022_WYG_004-2b"/>
二年春正月乙未以大冡宰晉公䕶為太師辛亥親耕<lb/>
籍田癸丑立王后獨孤氏丁巳雍州置十二郡又於河<lb/>
東置蒲州河北置虞州𢎞農置陜州正平置絳州宜陽<lb/>
置熊州邵郡置邵州二月癸未詔曰王者之宰民也莫<lb/>
不同四海一遠近為父母而子之一物失所若納于隍<lb/>
賊之境土本同大化徃因時難致阻東西遂使疆場之<lb/>
間互相抄掠興言及此良可哀傷自元年以來有被掠<lb/>
入賊者悉可放免自冬不雨至於是月方大雪三月甲<lb/>
<pb n="KR2a0022_WYG_004-3a"/>
午齊北豫州刺史司馬消難舉州來附遣柱國髙陽公<lb/>
逹奚武與大將軍楊忠率衆迎之改雍州刺史為雍州<lb/>
牧京兆郡守為京兆尹以廣業修城二郡置康州葭蘆<lb/>
郡置文州戊申長安獻白雀庚申詔曰三十六國九十<lb/>
九姓自魏氏南徙皆稱河南之民今周室既都關中宜<lb/>
改稱京兆人夏四月己巳以太師晉公䕶為雍州牧庚<lb/>
午熒惑入軒轅辛未降死罪一等五嵗刑已下皆原之<lb/>
甲戍王后獨孤氏崩甲申葬敬后五月乙未以大司空<lb/>
<pb n="KR2a0022_WYG_004-3b"/>
梁國公侯莫陳崇為大宗伯六月癸亥囐噠遣使獻方<lb/>
物己巳板授髙年刺史守令恤鰥寡孤獨各有差分長<lb/>
安為萬年縣並治京城辛未幸昆明池壬申長安獻白<lb/>
烏遣使分行州郡理囚徒察風俗掩骼埋胔秋七月甲<lb/>
午遣柱國寧蜀公尉遲迥率衆於河南築安樂城丙申<lb/>
順陽獻三足烏八月甲子羣臣上表稱慶詔曰夫天不<lb/>
愛寶地稱表瑞莫不威鳯巢閣圗龍躍沼豈直日月珠<lb/>
連風雨玉燭是以鈎命决曰王者至孝則出元命苞曰<lb/>
<pb n="KR2a0022_WYG_004-4a"/>
人君至治所有虞舜烝烝來兹異趾周文翼翼翔此靈<lb/>
禽文考至德下覃遺仁爰被遠符千載降斯三足將使<lb/>
三方歸本九州翕定惟此大體景福在民予安敢讓宗<lb/>
廟之善弗宣大惠可大赦天下文武官普進二級九月<lb/>
辛卯以大將軍楊忠大將軍王雄並為柱國甲辰封少<lb/>
師元羅為韓國公以紹魏後丁未幸同州過故宅賦詩<lb/>
曰玊燭調秋氣金輿厯舊宮還如過白水更似入新豐<lb/>
霜潭漬晚菊寒井落踈桐舉盃延故老令聞歌大風冬<lb/>
<pb n="KR2a0022_WYG_004-4b"/>
十月辛酉還宮乙丑遣柱國尉遲迥鎭隴右長安獻白<lb/>
兔十二月辛酉突厥遣使獻方物癸亥太廟成辛巳以<lb/>
功臣琅琊貞獻公賀拔勝等十三人配享太祖廟庭壬<lb/>
午大赦天下<lb/>
武成元年春正月己酉太師晉公䕶上表歸政帝始親<lb/>
覽萬機軍旅之事護猶總焉初改都督諸州軍事為總<lb/>
管丙辰封大將軍章武孝公導子亮為永昌公翼為西<lb/>
陽公三月癸巳陳六軍帝親擐甲胄迎太白於東方秦<lb/>
<pb n="KR2a0022_WYG_004-5a"/>
郡公直鎮蒲州吐谷渾寇邊庚戍遣大司馬博陵公賀<lb/>
蘭祥率衆討之四月戊午武當郡獻赤烏甲戍雲秦州<lb/>
獻白馬朱鬛五月戊子詔曰皇王之迹不一因革之道<lb/>
已殊莫不播八政以成物兆三元而為紀是以容成創<lb/>
定於軒轅羲和欽若於唐世鴻範九疇大𢎞五法易曰<lb/>
澤中有火革君子以治厯明時故厯之為義大矣但忽<lb/>
微成象象極則差分積命時時積斯舛開闢至於獲麟<lb/>
二百七十六萬嵗晷度推移餘分盈縮南正無聞疇人<lb/>
<pb n="KR2a0022_WYG_004-5b"/>
靡記暑往寒來理乖攸序敬授民時何其積謬昔漢世<lb/>
巴郡洛下閎善治厯云後八百嵗當有聖人定之自火<lb/>
行至今木德應其運矣朕何讓焉可命有司傍稽六歴<lb/>
仰觀七曜博推古今造我周厯量定以聞己亥聽訟於<lb/>
正武殿辛亥以大宗伯梁國公侯莫陳崇為大司徒大<lb/>
司寇髙陽公逹奚武為大宗伯武陽公豆盧寧為大司<lb/>
寇柱國輔城公邕為大司空乙卯詔曰比屢有紏發官<lb/>
司赦前事此雖意在疾惡但先王制肆眚之道令天下<lb/>
<pb n="KR2a0022_WYG_004-6a"/>
自新若又推問自新何由哉如此之徒有司勿為推䆒<lb/>
惟庫廄倉廩與海内所共漢帝有云朕為天下守財耳<lb/>
若有侵盗公家財畜錢粟者魏朝之事年月既遠一不<lb/>
湏問自周有天下以來雖經赦宥而事跡可知者有司<lb/>
宜即推窮得實之日但免其罪徴備如法賀蘭祥攻拔<lb/>
洮陽洪和二城吐谷渾遁走閏月庚申髙昌遣使獻方<lb/>
物六月戊子大雨霖詔曰昔唐咨四嶽殷告六眚覩災<lb/>
興懼咸寘時雍朕撫運應圗作民父母弗敢怠荒以求<lb/>
<pb n="KR2a0022_WYG_004-6b"/>
民瘼而霖雨作沴害麥傷苗隤屋漂垣洎于昏墊諒朕<lb/>
不德蒼生何咎刑政所失罔識厥由公卿大夫士爰及<lb/>
牧守黎庶等今宜各上封事讜言極諫罔有所諱朕將<lb/>
覽察以答天譴其遭水者有司可時廵檢條列以聞庚<lb/>
子詔曰潁川從我是曰元勲無忘父城實起王業文考<lb/>
屬天地草昧造化權輿極彼横流匡兹頺運頼英賢盡<lb/>
力文武同心翼贊大功克隆帝業而被堅執鋭櫛風沐<lb/>
雨永言疇昔良用憮然至若功成名遂建國剖符予惟<lb/>
<pb n="KR2a0022_WYG_004-7a"/>
休也其有致死王事妻子無歸者朕甚傷之凡是從先<lb/>
王向夏州發夏州從來見在及薨亡者並量賜錢帛稱<lb/>
朕意焉是月陳武帝薨兄子蒨立是謂文帝秋八月己<lb/>
亥改天王稱皇帝追尊文王為帝大赦改元壬子以大<lb/>
將軍安城公憲為益州總管癸丑増御正四人位上大<lb/>
夫九月乙卯以大將軍天水公廣為梁州總管辛未進<lb/>
封輔城公邕為魯國公安城公憲為齊國公秦郡公直<lb/>
為衛國公正平公招為趙國公封皇弟儉為譙國公純<lb/>
<pb n="KR2a0022_WYG_004-7b"/>
為陳國公盛為越國公逹為代國公通為冀國公逌為<lb/>
滕國公進封天水公廣為蔡國公髙陽公逹奚武為鄭<lb/>
國公武陽公豆盧寧為楚國公博陵公賀蘭祥為凉國<lb/>
公寕蜀公尉遲迥為蜀國公化政公宇文貴為許國公<lb/>
陳留公楊忠為隋國公昌平公尉遲綱為吳國公武威<lb/>
公王雄為庸國公邑各萬戸冬十月甲午以柱國吳國<lb/>
公尉遲綱為涇州總管是月齊文宣帝薨子殷嗣立以<lb/>
柱國蜀國公尉遲迥為秦州總管<lb/>
<pb n="KR2a0022_WYG_004-8a"/>
二年春正月癸丑朔大㑹羣臣於紫極殿始用百戲焉<lb/>
三月辛酉重陽閣成㑹羣公列將卿大夫及突厥使者<lb/>
於芳林園賜錢帛各有差夏四月帝因食遇毒庚子大<lb/>
漸詔曰人生天地之間禀五常之氣天地有窮已五常<lb/>
有推移人安得長在是以生而有死者物理之必然處<lb/>
必然之理修短之間何足多恨朕雖不德性好典墳披<lb/>
覽聖賢餘論未嘗不以此自曉今乃命也夫復何言諸<lb/>
公及在朝卿大夫士軍中大小督將軍等並立勲效積<lb/>
<pb n="KR2a0022_WYG_004-8b"/>
有年載輔翼太祖成我周家今朕纘承大業處萬乘之<lb/>
上此乃上不負太祖下不負朕躬朕得啟手啟足從先<lb/>
帝於地下實無恨於心矣所可恨者朕享大位可謂四<lb/>
年矣不能使政化循理黎庶豐足九州未一二方猶梗<lb/>
顧此懷恨目用不瞑唯冀仁兄冢宰洎朕先正先父公<lb/>
卿大臣等協和為心勉力相勸勿忘太祖遺志提挈後<lb/>
人朕雖沒九泉形體不朽今大位虗曠社稷無主朕兒<lb/>
幼稚未堪當國魯國公邕朕之介弟寛仁大度海内共<lb/>
<pb n="KR2a0022_WYG_004-9a"/>
聞能𢎞我周家必此子也夫人貴有始終公等事太祖<lb/>
輔朕躬可謂有始矣若克念世道艱難輔邕以主天下<lb/>
者可謂有終矣哀死事生人臣大節公等思念此言令<lb/>
萬代稱歎朕禀生儉素非能力行菲薄每寢大布之被<lb/>
服大帛之衣凡是器用皆無雕刻身終之日豈容違棄<lb/>
此好喪事所須務從儉約歛以時服勿使有金玊之飾<lb/>
若以禮不可闕皆令用瓦小歛訖七日哭文武百官各<lb/>
權辟衰麻且以素服從事葬日選擇不毛之地因地勢<lb/>
<pb n="KR2a0022_WYG_004-9b"/>
為墳勿封勿樹且厚葬傷生聖人所誡朕既服膺聖人<lb/>
之教安敢違之凡百官司勿異朕此意四方州鎮使到<lb/>
各令三日哭哭訖悉權辟凶服還以素服從事待大例<lb/>
除非有呼召各按部自守不得輙奔赴闕庭禮有通塞<lb/>
隨時之義葬訖内外悉除服從吉三年之内勿禁婚娶<lb/>
飲食一令如平常也時事殷猥病困心亂止能及此如<lb/>
其事有不盡准此以類為斷死而近思古人有之朕今<lb/>
忍死盡此懐抱其詔即帝口授也辛丑崩於延夀殿時<lb/>
<pb n="KR2a0022_WYG_004-10a"/>
年二十七諡曰明皇帝廟稱世宗五月辛未葬於昭陵<lb/>
帝寛明仁厚敦睦九族有君人之量幼而好學博覽羣<lb/>
書善屬文詞彩温麗及即位集公卿已下有文學者八<lb/>
十餘人於麟趾殿刋校經史又捃採衆書自羲農以來<lb/>
訖於魏末敘為世譜凡五百卷云所著文章十卷<lb/>
史臣曰世宗寛仁遠度叡哲博聞處代邸之尊實文昭<lb/>
之長豹姿已變龍德猶潛而百辟傾心萬方注意及乎<lb/>
迎宣黜賀入纂大宗而禮貌功臣敦睦九族率由恭儉<lb/>
<pb n="KR2a0022_WYG_004-10b"/>
崇尚文儒亹亹焉其有君人之德者矣始則權臣專制<lb/>
政出私門終乃鴆毒潛加享年不永惜哉<lb/>
　<lb/>
　<lb/>
　<lb/>
　<lb/>
　<lb/>
　周書卷四<lb/>
<pb n="KR2a0022_WYG_004-11a"/>
　周書卷四考證<lb/>
明帝紀以大將軍楊忠大將軍王雄並為柱國○諸本<lb/>
　王雄俱作楊雄<hi>臣文淳</hi>按楊雄至武帝時始顯又其<lb/>
　傳中無為柱國事王雄傳云孝閔帝踐祚授少傅増<lb/>
　邑二千户進位柱國大将軍其為王雄無疑今改正<lb/>
　但傳云孝閔帝踐祚進柱國大將軍而本紀雄為柱<lb/>
　國乃在明帝二年亦與傳不合<lb/>
死而近思○北史作死而可忍文義較顯又與下文朕<lb/>
<pb n="KR2a0022_WYG_004-11b"/>
　今忍死句句法相承宜從北史<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四考證<lb/>
</p>
<p>
</p>
  </div>
</body>
</text>
</TEI>
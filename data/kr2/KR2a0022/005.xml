<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷五</head> <lb/>
    <p>
<pb n="KR2a0022_WYG_005-1a"/>
欽定四庫全書<lb/>
　周書卷五<lb/>
　　唐　令　狐　德　棻　等　撰<lb/>
　帝紀第五<lb/>
　　武帝上<lb/>
髙祖武皇帝諱邕字禰羅突太祖第四子也母曰叱奴<lb/>
太后大統九年生於同州有神光照室幼而孝敬聰敏<lb/>
有器質太祖異之曰成吾志者必此兒也年十二封輔<lb/>
<pb n="KR2a0022_WYG_005-1b"/>
城郡公孝閔帝踐阼拜大將軍出鎮同州世宗即位遷<lb/>
柱國授蒲州諸軍事蒲州刺史武成元年入為大司空<lb/>
治御正進封魯國公領宗師甚為世宗所親愛朝廷大<lb/>
事多共參議性沉深有遠識非因顧問終不輙言世宗<lb/>
每歎曰夫人不言言必有中武成二年夏四月世宗崩<lb/>
遺詔傳帝位於髙祖髙祖固讓百官勸進乃從之壬寅<lb/>
即皇帝位大赦天下冬十二月改作露門應門是嵗齊<lb/>
常山王髙演廢其主殷而自立是為孝昭帝<lb/>
<pb n="KR2a0022_WYG_005-2a"/>
保定元年春正月戊申詔曰寒暑亟周奄及徂嵗改元<lb/>
命始國之典章朕祗承寶圖宜遵故實可改武成三年<lb/>
為保定元年嘉號既新惠澤宜布文武百官各増四級<lb/>
以大冢宰晉國公䕶為都督中外諸軍事令五府總於<lb/>
天官庚戍祠圓丘壬子祠方丘甲寅祠感生帝於南郊<lb/>
乙夘祠太社辛酉突厥遣使獻其方物戊辰詔曰履端<lb/>
開物實資元后代終成務諒惟宰棟故周文公以上聖<lb/>
之智翼彼姬周爰作六典用光七百自兹厥後代失其<lb/>
<pb n="KR2a0022_WYG_005-2b"/>
緒俾巍巍之化厯千祀而莫傳郁郁之風終百王而永<lb/>
墜我太祖文皇帝禀純和之氣挺天縱之英徳配乾元<lb/>
功侔造化故能捨末世之弊風蹈隆周之叡典誕述百<lb/>
官厥用允集所謂乾坤改而重構豈帝王洪範而已哉<lb/>
朕入嗣大寶思揚休烈今可班斯禮於太祖廟庭己巳<lb/>
祠太廟班太祖所述六官焉癸酉吐谷渾髙昌並遣使<lb/>
獻方物甲戍詔先經兵戎官年六十已上及民七十已<lb/>
上節級板授官乙亥親耕籍田丙子大射於正武殿賜<lb/>
<pb n="KR2a0022_WYG_005-3a"/>
百官各有差二月己夘遣大使廵察天下於洮陽置洮<lb/>
州甲午朝日於東郊乙未突厥宕昌並遣使獻方物丙<lb/>
午省轝輦去百戲𢎞農上言九尾狐見三月丙寅改八<lb/>
丁兵為十二丁兵率嵗一月役夏四月丙子朔日有食<lb/>
之庚寅以少傅吳公尉遲綱為大司空丁酉白蘭遣使<lb/>
獻犀甲鐡鎧五月丙午封孝閔皇帝子康為紀國公皇<lb/>
子贇為魯國公晉公護獲玊斗以獻戊辰突厥龜兹並<lb/>
遣使獻方物六月乙酉遣治御正殷不害等使於陳秋<lb/>
<pb n="KR2a0022_WYG_005-3b"/>
七月戊申詔曰亢旱厯時嘉苗殄悴豈獄犴失理刑罰<lb/>
乖衷歟其所在見囚死以下一嵗刑以上各降本罪一<lb/>
等百鞭以下悉原免之更鑄錢文曰布泉以一當五與<lb/>
五銖並行己酉追封皇伯父顥為邵國公以晉公子江<lb/>
陵公會為後次伯父連為把國公以章武孝公子永昌<lb/>
公亮為後第三伯父洛生為莒國公以晉公子崇業公<lb/>
至為後又追封武邑公震為宋國公以世宗子實為後<lb/>
並襲封己巳熒惑入輿鬼犯積尸九月甲辰南寧州遣<lb/>
<pb n="KR2a0022_WYG_005-4a"/>
使獻滇馬及蜀鎧乙巳客星見於翼冬十月甲戍日有<lb/>
蝕之戊寅熒惑犯太微上將合焉十一月乙巳以大將<lb/>
軍衛國公直為雍州牧陳遣使來聘進封柱國廣武公<lb/>
竇熾為鄧國公丁巳狩於岐陽是月齊孝昭帝薨弟長<lb/>
廣王湛代立是為武成帝十二月壬午至自岐陽是嵗<lb/>
追封皇族祖仲為虞國公<lb/>
二年春正月壬寅初於蒲州開河渠同州開龍首渠以<lb/>
廣灌溉丁未以陳主弟頊為柱國送還江南閏月己丑<lb/>
<pb n="KR2a0022_WYG_005-4b"/>
詔柱國以下帥都督以上母妻授太夫人夫人郡君縣<lb/>
君各有差癸巳太白入昴己亥柱國大司馬涼國公賀<lb/>
蘭祥薨洛州民周共妖言惑衆假署將相事發伏誅二<lb/>
月壬寅熒惑犯太微上相癸丑以久不雨降宥罪人京<lb/>
城三十里内禁酒梁主蕭察薨以大将軍蔡國公廣為<lb/>
秦州總管三月壬午熒惑犯左執法夏四月甲辰禁屠<lb/>
宰旱故也丁巳南陽獻三足烏湖州上言見二白鹿從<lb/>
三角獸而行己未於伏流城置和州癸亥詔曰比以冦<lb/>
<pb n="KR2a0022_WYG_005-5a"/>
難猶梗九州未一文武之官立功效者雖錫以茅土而<lb/>
未及租賦諸柱國等勲徳隆重宜有優崇各准别制邑<lb/>
戸聽寄食他縣五月庚午以山南衆瑞並集大赦天下<lb/>
百官及軍人普汎二級南陽宛縣三足烏所集免今年<lb/>
役及租賦之半壬辰以柱國隋國公楊忠為大司空吳<lb/>
國公尉遲綱為陜州總管六月己亥以柱國蜀國公尉<lb/>
遲迥為大司馬邵國公會為蒲州總管分山南荆州安<lb/>
州襄州江陵為四州總管秋七月己巳封開府賀抜緯<lb/>
<pb n="KR2a0022_WYG_005-5b"/>
為霍國公乙亥太白犯輿鬼九月戊辰朔日有蝕之陳<lb/>
遣使來聘冬十月戊戍詔曰樹之元首君臨海内本乎<lb/>
宣明教化亭毒黔黎豈唯尊貴其身侈富其位是以唐<lb/>
堯疎葛之衣麤糲之食尚臨汾陽而永歎登姑射而興<lb/>
想况無聖人之徳而嗜欲過之何以克厭衆心處於尊<lb/>
位朕甚恧焉今巨寇未平軍戎費廣百姓空虚與誰為<lb/>
足凡是供朕衣服飲食四時所須爰及宮内調度朕今<lb/>
手自減削縱不得頓行古人之道豈曰全無庶幾凡爾<lb/>
<pb n="KR2a0022_WYG_005-6a"/>
百司安得不思省約朂朕不逮者哉辛亥帝御大武殿<lb/>
大射公卿列將皆會戊午講武於少陵原分南寧州置<lb/>
恭州十一月丁夘以大將軍衛國公直大将軍趙國公<lb/>
招並為柱國又以招為益州總管壬午熒惑犯嵗星扵<lb/>
危南十二月益州獻赤烏<lb/>
三年春正月辛未改光遷國為遷州乙酉太保梁國公<lb/>
侯莫陳崇賜死壬辰於乞銀城置銀州二月庚子初頒<lb/>
新律辛丑詔魏大綂九年以前都督以上身亡而子孫<lb/>
<pb n="KR2a0022_WYG_005-6b"/>
未齒叙者節級授官渭州獻三足烏辛酉詔曰二儀創<lb/>
闢𤣥象著明三才已備厯數昭列故書稱欽若敬授易<lb/>
序治厯明時此先代一定之典百王不易之務伏惟太<lb/>
祖文皇帝敬順昊天憂勞庶政厯序六家以陰陽為首<lb/>
洎予小子弗克遵行惟斯不安夕惕若厲自頃朝廷權<lb/>
輿事多倉卒乖和爽序違失先志致風雨愆時疾厲屢<lb/>
起嘉生不遂萬物不長朕甚傷之自今舉大事行大政<lb/>
非軍機急速皆宜依月令以順天心三月乙丑朔日有<lb/>
<pb n="KR2a0022_WYG_005-7a"/>
蝕之丙子宕昌遣使獻生猛獸二詔放之南山乙酉益<lb/>
州獻三足烏夏四月乙未以柱國鄭國公逹奚武為太<lb/>
保大将軍韓果為柱國己亥帝御正武殿録囚徒癸卯<lb/>
大雩癸丑有牛足生於背戊午幸太學以太傅燕國公<lb/>
于謹為三老而問道焉初禁天下報讐犯者以殺人論<lb/>
壬戍詔百官及民庶上封事極言得失五月甲子朔避<lb/>
正寢不受朝旱故也甲戌雨秋七月戊辰行幸原州庚<lb/>
午陳遣使來聘丁丑幸津門問百年賜以錢帛又賜髙<lb/>
<pb n="KR2a0022_WYG_005-7b"/>
年板職各有差降死罪一等八月丁未改作露寢九月<lb/>
甲子自原州登隴山熒惑犯太㣲上将丙戍幸同州戊<lb/>
子詔柱國楊忠率騎一萬與突厥伐齊己丑蒲州獻嘉<lb/>
禾異畝同穎初令世襲州郡縣者改為五等爵州封伯<lb/>
郡封子縣封男冬十月壬辰熒惑犯左執法乙巳以開<lb/>
府杞國公亮為梁州總管庚戍陳遣使來聘十有二月<lb/>
辛夘至自同州遣太保鄭國公逹奚武率騎三萬出平<lb/>
陽以應楊忠是月有人生子男而陰在背後如尾両足<lb/>
<pb n="KR2a0022_WYG_005-8a"/>
指如獸爪有犬生子腰以後分為二身两尾六足<lb/>
四年春正月庚申楊忠破齊長城至晉陽而還二月庚<lb/>
寅朔日有蝕之甲午熒惑犯房右驂三月己未熒惑又<lb/>
犯房右驂庚辰初令百官執笏夏四月癸卯以柱國鄧<lb/>
公竇熾為大宗伯五月壬戍封世宗長子賢為畢國公<lb/>
丁卯突厥遣使獻方物癸酉以大将軍安武公李穆為<lb/>
柱國丁亥改禮部為司宗大司禮為禮部大司樂為樂<lb/>
部六月庚寅改御伯為納言秋七月戊午栗特遣使獻<lb/>
<pb n="KR2a0022_WYG_005-8b"/>
方物戊寅焉耆遣使獻名馬八月丁亥朔日有蝕之詔<lb/>
柱國楊忠率師與突厥東伐至北河而還戊子以柱國<lb/>
齊公憲為雍州牧許國公宇文貴為大司徒九月丁巳<lb/>
以柱國衛國公直為大司空封開府李昞為唐國公若<lb/>
干鳯為徐國公陳遣使來聘是月以皇世母閻氏自齊<lb/>
至大赦天下閏月己亥以大將軍韋孝寛大将軍長孫<lb/>
儉並為柱國冬十月癸亥以大將軍陸通大将軍宇文<lb/>
盛蔡國公廣並為柱國甲子詔大将軍大冢宰晉國公<lb/>
<pb n="KR2a0022_WYG_005-9a"/>
䕶率軍伐齊帝於太廟庭授以斧鉞於是䕶總大軍出<lb/>
潼關大將軍權景宣率山南諸軍出豫州少師楊<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>出<lb/>
枳關丁卯幸沙苑勞師癸酉還宮十一月甲午柱國蜀<lb/>
國公尉遲迥率師圍洛陽柱國齊國公憲營於邙山晉<lb/>
公䕶次於陜州十二月權景宣攻齊豫州刺史王士良<lb/>
以州降壬戍齊師渡河晨至洛陽諸軍驚散尉遲迥率<lb/>
麾下數十騎扞敵得却至夜引還柱國庸國公王雄力<lb/>
戰死之遂班師楊<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>於枳關戰没權景宣亦棄豫州而<lb/>
<pb n="KR2a0022_WYG_005-9b"/>
還<lb/>
五年春正月甲申朔廢朝以庸國公王雄死王事故也<lb/>
辛卯白虹貫日庚子令荆州安州江陵等總管並隸襄<lb/>
州總管府以柱國大司空衛國公直為襄州總管甲辰<lb/>
太白熒惑嵗星合於婁乙巳吐谷渾遣使獻方物以庸<lb/>
國公王雄世子開府謙為柱國二月辛酉詔陳國公純<lb/>
柱國許國公宇文貴神武公竇毅南安公楊薦等如突<lb/>
厥逆女甲子郢州獲綠毛龜丙寅以柱國安武公李穆<lb/>
<pb n="KR2a0022_WYG_005-10a"/>
為大司空綏德公陸通為大司寇壬申行幸岐州三月<lb/>
戊子柱國楚國公豆盧寧薨夏四月齊武成禪位於其<lb/>
太子緯自稱大上皇帝五月丙戍以皇族父興為大将<lb/>
軍襲虞國公封己亥詔左右武伯各置中大夫一人六<lb/>
月庚申彗星出三台入文昌犯上將後經紫宮西垣入<lb/>
危漸長一丈餘指室壁後百餘日稍短長二尺五寸在<lb/>
虚危㓕辛未詔曰江陵人年六十五以上為官奴婢者<lb/>
已令放免其公私奴婢有年至七十以外者所在官司<lb/>
<pb n="KR2a0022_WYG_005-10b"/>
宜贖為庶人秋七月辛巳朔日有蝕之庚寅行幸秦州<lb/>
降死罪以下辛丑遣大使廵察天下八月丙子至自秦<lb/>
州九月乙巳益州獻三足烏冬十月辛亥改函谷關城<lb/>
為通洛防十一月庚辰岐州上言一角獸見甲午吐谷<lb/>
渾遣使獻方物丁未陳遣使來聘<lb/>
天和元年春正月己卯日有蝕之辛巳露寢成幸之令<lb/>
羣臣賦古詩京邑耆老並預會焉頒賜各有差癸未大<lb/>
赦改元百官普加四級己亥親耕籍田丁未於宕昌置<lb/>
<pb n="KR2a0022_WYG_005-11a"/>
宕州以柱國昌寧公長孫儉為陜州總管遣小載師杜<lb/>
杲使於陳二月戊申以開府中山公訓為蒲州總管戊<lb/>
辰詔三公已下各舉所知庚午日鬬光遂微日裏烏見<lb/>
三月丙午祠南郊夏四月己酉益州獻三足烏辛亥雩<lb/>
甲子日有交暈白虹貫之是月陳文帝薨子伯宗嗣立<lb/>
五月庚辰帝御正武殿集羣臣親講禮記吐谷渾龍涸<lb/>
王莫昌率戸内附以其地為扶州甲午詔曰道徳交喪<lb/>
禮義嗣興褒四始於一言美三千於為敬是以在上不<lb/>
<pb n="KR2a0022_WYG_005-11b"/>
驕處滿不溢富貴所以長守邦國於焉乂安故能承天<lb/>
靜地和民敬鬼明並日月道錯四時朕雖庸昧有志前<lb/>
古甲子乙卯禮云不樂萇𢎞表昆吾之稔杜蕢有揚觶<lb/>
之文自世道喪亂禮儀紊毁此典茫然已墜於地昔周<lb/>
王受命請聞顓頊廟有戒盈之器室為復禮之銘矧伊<lb/>
末學而能忘此宜依是日省事停樂庶知為君之難為<lb/>
臣不易貽之後昆殷鑒斯在六月丙午以大将軍抱罕<lb/>
公辛威為柱國秋七月戊寅築武功郿斜谷武都留谷<lb/>
<pb n="KR2a0022_WYG_005-12a"/>
津坑諸城以置軍人壬午詔諸胄子入學但束脩於師<lb/>
不勞釋奠釋奠者學成之祭自今即為恒式八月己未<lb/>
詔諸有三年之喪或負土成墳或寢苫骨立一志一行<lb/>
可稱揚者仰本部官司隨事言上當加弔勉以厲薄俗<lb/>
九月乙亥信州蠻冉令賢向五子王反詔開府陸騰討<lb/>
平之冬十月乙卯太白晝見經天甲子初造山雲儛以<lb/>
備六代之樂十一月丙戍行幸武功等新城十二月庚<lb/>
申還宮<lb/>
<pb n="KR2a0022_WYG_005-12b"/>
二年春正月癸酉朔日有蝕之己亥親耕籍田三月癸<lb/>
酉改武逰園為道會苑丁亥初立郊丘壇壝制度夏四<lb/>
月乙巳省東南諸州以穎州歸州溳州均州入唐州油<lb/>
州入純州鴻州入淮州洞州入湖州雎州入襄州憲州<lb/>
入昌州以大將軍陳國公純為柱國五月壬申突厥吐<lb/>
谷渾安息並遣使獻方物丁丑進封柱國安武公李穆<lb/>
為申國公己丑嵗星與熒惑合於井六月辛亥尊所生<lb/>
叱奴氏為皇太后甲子月入畢閏月庚午地震戊寅陳<lb/>
<pb n="KR2a0022_WYG_005-13a"/>
湘州刺史華皎率衆來附遣襄州總管衛國公直率柱<lb/>
國綏國公陸通大將軍田𢎞權景宣元定等将兵援之<lb/>
因而南伐壬辰以大將軍譙國公儉為柱國丁酉嵗星<lb/>
太白合於桞戊戍襄州上言慶雲見秋七月辛丑梁州<lb/>
上言鳯凰集扵楓樹羣鳥列侍以萬數甲辰立露門學<lb/>
置生七十二人庚戍太白犯軒轅壬子以太傅燕國公<lb/>
于謹為雍州牧九月衛國公直等與陳将淳于量吳明<lb/>
徹戰於沌口王師失利元定以步騎數千先度遂没江<lb/>
<pb n="KR2a0022_WYG_005-13b"/>
南冬十月辛卯日出入時有黑氣一大如盃在日中甲<lb/>
午又加一焉經六日乃滅十一月戊戍朔日有蝕之癸<lb/>
丑太保許國公宇文貴薨<lb/>
三年春正月辛丑祠南郊二月丁卯幸武功丁亥還宮<lb/>
三月癸卯皇后阿史那氏至自突厥甲辰大赦天下亡<lb/>
官失爵並聽復舊丁未大㑹百寮及四方賓客於路寢<lb/>
賜衣馬錢帛各有差甲寅以柱國陳國公純為秦州總<lb/>
管蔡國公廣為陜州總管戊午太傅柱國燕國公于謹<lb/>
<pb n="KR2a0022_WYG_005-14a"/>
薨己未太白犯井北軒第一星夏四月辛巳以太保鄭<lb/>
國公逹奚武為大𫝊大司馬蜀國公尉遲迥為太保柱<lb/>
國齊國公憲為大司馬太白入輿鬼犯積尸五月庚戌<lb/>
祠太廟庚申行幸醴泉宮六月甲戍有星孛於東井北<lb/>
行一月至輿鬼乃滅秋七月壬寅柱國隋國公楊忠薨<lb/>
戊午至自醴泉宮己未客星見房漸東行入天市犯營<lb/>
室至奎四十餘日乃滅八月乙丑韓國公元羅薨齊請<lb/>
和親遣使來聘詔軍司馬陸程兵部尹公正報聘焉癸<lb/>
<pb n="KR2a0022_WYG_005-14b"/>
酉帝御大徳殿集百僚及沙門道士等親講禮記九月<lb/>
庚戍太白與鎮星合於角冬十月癸亥祠太廟丙戍太<lb/>
白入氐丁亥上親率六軍講武扵城南京邑觀者輿馬<lb/>
彌漫數十里諸蕃使咸在焉十一月壬辰朔日有蝕之<lb/>
甲辰行幸岐陽壬子遣開府崔彦穆小賓部元暉使於<lb/>
齊甲寅陳安成王頊廢其主伯宗而自立是為宣帝十<lb/>
二月丁丑至自岐陽是月齊武成帝薨<lb/>
四年春正月辛卯朔廢朝以齊武成薨故也遣司㑹河<lb/>
<pb n="KR2a0022_WYG_005-15a"/>
陽公李綸等會葬於齊仍弔賻焉二月癸亥以柱國昌<lb/>
寧公長孫儉為夏州總管戊辰帝御大徳殿集百僚道<lb/>
士沙門等討論釋老義嵗星逆行掩太微上将庚午有<lb/>
流星大如斗出左攝提流至天津滅後有聲如雷夏四<lb/>
月乙巳齊遣使來聘五月己丑帝制象經成集百僚講<lb/>
説封魏廣平公子元謙為韓國公以紹魏後庚戍行幸<lb/>
醴泉宮丁巳柱國吳國公尉遲綱薨六月築原州及涇<lb/>
州東城秋七月辛亥至自醴泉宮丁巳突厥遣使獻馬<lb/>
<pb n="KR2a0022_WYG_005-15b"/>
八月庚辰盜殺孔城防主以其地入齊九月辛卯遣柱<lb/>
國齊國公憲率衆於宜陽築崇徳等城冬十一月辛亥<lb/>
柱國昌寧公長孫儉薨十一月壬午罷隴州<lb/>
五年春二月己巳邵惠公顥孫胄自齊來歸改邵國公<lb/>
㑹為譚國公封胄為邵國公三月辛卯進封柱國韋孝<lb/>
寛為鄖國公甲辰初令宿衛官住關外者將家累入官<lb/>
不樂者解宿衛夏四月甲寅以柱國宇文盛為大宗伯<lb/>
行幸醴泉宮省帥督都官丙寅遣大使廵天下以陳國<lb/>
<pb n="KR2a0022_WYG_005-16a"/>
公純為陜州總管六月壬辰封開府梁睿為蔣國公庚<lb/>
子降宥罪人并免逋租懸調等以皇女生故也七月鹽<lb/>
州獻白兎乙卯至自醴泉宮辛巳以柱國譙國公儉為<lb/>
益州總管九月己卯太白嵗星合於亢冬十月辛巳朔<lb/>
日有蝕之丙戍太白鎮星合於氐丁酉太傅鄭國公逹<lb/>
奚武薨十一月乙丑追封章武孝公導為豳國公以蔡<lb/>
國併於豳丁卯柱國豳國公廣薨十二月癸巳大將軍<lb/>
鄭恪率師平越嶲置西寧州是冬齊将斛律明月寇邊<lb/>
<pb n="KR2a0022_WYG_005-16b"/>
於汾北築城自華谷至於龍門<lb/>
六年春正月己酉朔廢朝以露門未成故也詔柱國齊<lb/>
國公憲率師禦斛律明月丁卯以大將軍張掖公王傑<lb/>
譚國公㑹㕐門公田𢎞魏國公李暉等並為柱國二月<lb/>
己丑夜有蒼雲廣三尺許經天自戌加辰三月己酉齊<lb/>
國公憲自龍門度河斛律明月退保華谷憲攻抜其新<lb/>
築五城夏四月戊寅朔日有蝕之己卯熒惑犯輿鬼辛<lb/>
卯信州蠻渠冉祖喜冉龍驤舉兵反遣大將軍趙誾率<lb/>
<pb n="KR2a0022_WYG_005-17a"/>
師討平之甲午以柱國燕國公于實為涼州總管大將<lb/>
軍杞國公亮為秦州總管庚子以大将軍滎陽公司馬<lb/>
消難為柱國陳國公純㕐門公田𢎞率師取齊宜陽等<lb/>
九城以大將軍武安公侯莫陳瓊太安公閻慶神武公<lb/>
竇毅南陽公叱羅協平高公侯伏侯龍恩並為柱國封<lb/>
開府斛斯徴為岐國公右宮伯長孫覽為薛國公五月<lb/>
癸卯遣納言鄭詡使於陳丙寅以大将軍唐國公李昞<lb/>
中山公訓杞國公亮上庸公陸騰安義公宇文丘北平<lb/>
<pb n="KR2a0022_WYG_005-17b"/>
公寇紹許國公宇文善犍為公高琳鄭國公逹奚震隴<lb/>
東公楊纂常山公于翼並為柱國六月乙未以大将軍<lb/>
太原公王柬為柱國是月齊将叚孝先攻陷汾州秋七<lb/>
月乙丑以大將軍越國公盛為柱國八月癸未鎮星嵗<lb/>
星太白合於氐九月庚申月在婁蝕之既光不復癸酉<lb/>
省掖庭四夷樂後宮羅綺工人五百餘人冬十月壬午<lb/>
翼國公通薨乙未遣右武伯谷會琨御正蔡斌使於齊<lb/>
壬寅上親率六軍講武於城南十一月壬子以大将軍<lb/>
<pb n="KR2a0022_WYG_005-18a"/>
梁國公侯莫陳芮大将軍李意並為柱國丙辰齊遣使<lb/>
來聘丁巳行幸散關十二月己丑還宮是冬牛大疫死<lb/>
者十六七<lb/>
建徳元年春正月戊午帝幸𤣥都觀親御法座講説公<lb/>
卿道俗論難事畢還宮降死罪及流罪一等其五嵗刑<lb/>
已下並宥之二月癸酉遣大將軍昌城公孫深使於突<lb/>
厥司賓李際小賓部賀遂禮使於齊乙酉柱國安義公<lb/>
宇文丘薨三月癸卯朔日有蝕之齊遣使來聘丙辰誅<lb/>
<pb n="KR2a0022_WYG_005-18b"/>
大冢宰晉國公䕶䕶子柱國譚國公㑹㑹弟大将軍莒<lb/>
國公至崇業公靜并柱國侯伏侯龍恩龍恩弟大将軍<lb/>
萬夀大将軍劉勇等大赦改元罷中外府癸亥以太傅<lb/>
蜀國公尉遲迥為太師柱國鄧國公竇熾為太傅大司<lb/>
空申國公李穆為太保齊國公憲為大冢宰衛國公直<lb/>
為大司徒趙國公招為大司空柱國枹罕公辛威為大<lb/>
司寇綏徳公陸通為大司馬詔曰民亦勞止則星動於<lb/>
天作事不時則石言於國故知為政欲靜靜在寕民為<lb/>
<pb n="KR2a0022_WYG_005-19a"/>
治欲安安在息役頃興造無度徴發不已加以頻嵗師<lb/>
旅農畝廢業去秋灾蝗年榖不登民有散亡家空杼柚<lb/>
朕每旦恭已夕惕兢懐自今正調以外無妄徴發庶時<lb/>
殷俗阜稱朕意焉夏四月甲戍以代國公逹滕國公<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>
並為柱國詔荆州安州江陵等總管停隸㐮州己卯以<lb/>
柱國張掖公王傑為涇州總管魏國公李暉為梁州總<lb/>
管詔公卿以下各舉所知遣工部代公逹小禮部辛彦<lb/>
之使於齊丙戌詔百官軍民上封事極言得失丁亥詔<lb/>
<pb n="KR2a0022_WYG_005-19b"/>
斷四方非常貢獻庚寅追尊畧陽公為孝閔皇帝癸巳<lb/>
立魯國公贇為皇太子大赦天下百官各加封級五月<lb/>
封衛國公直長子賓為莒國公紹莒莊公洛生後壬戌<lb/>
帝以大旱集百官於庭詔之曰盛農之節亢陽不雨氣<lb/>
序愆度盖不徒然豈朕德薄刑賞乖中歟將公卿大臣<lb/>
或非其人歟宜盡直言無得有𨼆公卿各引咎自責其<lb/>
夜澍雨六月庚子改置宿衛官員秋七月辛丑陳遣使<lb/>
來聘丙午辰星太白合於東井己酉月犯心中星九月<lb/>
<pb n="KR2a0022_WYG_005-20a"/>
庚子朔日有蝕之庚申扶風掘地得玉盃以獻冬十月<lb/>
庚午詔江陵所獲俘虜充官口者悉免為民辛未遣小<lb/>
匠師楊勰齊馭唐則使於陳柱國大司馬綏德公陸通<lb/>
薨十一月丙午上親率六軍講武城南庚戌行幸羌橋<lb/>
集京城以東諸軍都督以上頒賜有差乙卯還宮壬戍<lb/>
以大司空趙國公招為大司馬乙未月犯心中星十二<lb/>
月壬申行幸斜谷集京城以西諸軍都督已上頒賜有<lb/>
差丙戌還宮己丑帝御正武殿親録囚徒至夜而罷庚<lb/>
<pb n="KR2a0022_WYG_005-20b"/>
寅幸道會苑以上善殿壯麗遂焚之<lb/>
二年春正月辛丑祠南郊乙巳以柱國㕐門公田𢎞為<lb/>
大司空大将軍徐國公若干鳯為柱國庚戌復置帥都<lb/>
督官乙卯祠太廟閏月己巳陳遣使來聘二月辛亥白<lb/>
虹貫日甲寅詔皇太子贇撫廵西土壬戌遣司㑹侯莫<lb/>
陳凱太子宮尹鄭譯使於齊熒惑犯輿鬼入積尸省雍<lb/>
州内八郡併入京兆馮翊扶風咸陽等郡三月己卯皇<lb/>
太子於岐州獲二白鹿以獻詔答曰在德不在瑞癸巳<lb/>
<pb n="KR2a0022_WYG_005-21a"/>
省六府諸司中大夫以下官府置四司以下大夫為之<lb/>
官長上士貳之夏四月己亥祠大廟丙辰増改東宮官<lb/>
員五月丁卯熒惑犯右執法丁丑以柱國周昌公侯莫<lb/>
陳瓊為大宗伯滎陽公司馬消難為大司寇上庸公陸<lb/>
騰為大司空六月庚子省六府員外諸官皆為丞甲辰<lb/>
月犯心中星壬子皇孫衍生文武官普加一階大選諸<lb/>
軍將帥丙辰帝御露寢集諸軍将朂以戎事庚申詔諸<lb/>
軍旌旗皆畫以猛獸鷙鳥之象秋七月己巳祠太廟自<lb/>
<pb n="KR2a0022_WYG_005-21b"/>
春末不雨至於是月壬申集百寮於大德殿帝責躬罪<lb/>
己問以政治得失戊子雨八月丙午改三夫人為三妃<lb/>
關内大蝗九月乙丑陳遣使來聘癸酉太白犯右執法<lb/>
戊寅以柱國鄭國公逹奚震為金州總管詔曰政在節<lb/>
財禮唯寧儉而頃者婚嫁競為奢靡牢羞之費罄竭資<lb/>
財甚乖訓典之理有司宜加宣勒使咸遵禮制壬午納<lb/>
皇太子妃楊氏冬十月癸卯齊遣使來聘甲辰六代樂<lb/>
成帝御崇信殿集百官以觀之十一月辛巳帝親率大<lb/>
<pb n="KR2a0022_WYG_005-22a"/>
軍講武於城東癸未集諸軍都督以上五十人於道㑹<lb/>
苑大射帝親臨射宮大備軍容十二月癸巳集羣臣及<lb/>
沙門道士等帝升高座辨釋三教先後以儒教為先道<lb/>
教為次佛教為後以大将軍樂川公赫連逹為柱國詔<lb/>
曰尊年尚齒列代𢎞規序舊酬勞哲王明範朕嗣承𢎞<lb/>
業君臨萬邦驅此兆庶寘諸仁夀軍民之間年多耆耋<lb/>
眷言衰暮宜有優崇可頒授老職使榮霑邑里戊午聽<lb/>
訟於正武殿自旦及夜繼之以燭<lb/>
<pb n="KR2a0022_WYG_005-22b"/>
三年春正月壬戌朝羣臣於露門冊柱國齊國公憲衛<lb/>
國公直趙國公招譙國公儉陳國公純越國公盛代國<lb/>
公逹滕國公逌並進爵為王己巳祠太廟庚午突厥遣<lb/>
使獻馬癸酉詔自今已後男年十五女年十三已上爰<lb/>
及鰥寡所在軍民以時嫁娶務從節儉勿為財幣稽留<lb/>
乙亥親耕籍田丙子初服短衣享二十四軍督將以下<lb/>
試以軍旅之法縱酒盡歡詔以往嵗年榖不登民多乏<lb/>
絶令公私道俗凡有貯積粟麥者皆准口聽留以外盡<lb/>
<pb n="KR2a0022_WYG_005-23a"/>
糶二月壬辰朔日有食之丁酉紀國公康畢國公賢酆<lb/>
國公貞宋國公實漢國公贊秦國公贄曹國公允並進<lb/>
爵為王丙午令六府各舉賢良清正之人癸丑柱國許<lb/>
國公宇文善有罪免乙卯行幸雲陽宮丙辰詔曰民生<lb/>
而靜純懿之性本均感物而遷嗜欲之情斯起雖復雲<lb/>
鳥殊世文質異時莫不限以隄防示之禁令朕君臨萬<lb/>
㝢覆養黎元思振頺綱納之軌式比因人有犯與衆棄<lb/>
之所在羣官有愆過者咸聽首露莫不輕重畢陳纎毫<lb/>
<pb n="KR2a0022_WYG_005-23b"/>
無𨼆斯則風行草偃從化無違導德齊禮庶幾可致但<lb/>
上失其道有自來矣凌夷之弊反本無由宜加蕩滌與<lb/>
民更始可大赦天下庚申皇太后不豫三月辛酉至自<lb/>
雲陽宮癸酉皇太后叱奴氏崩帝居倚廬朝夕共一溢<lb/>
米羣臣表請累旬乃止詔皇太子贇總釐庶政夏四月<lb/>
乙卯齊遣使弔贈㑹葬丁巳有星孛於東北紫宮垣長<lb/>
七尺五月庚申𦵏文宣皇后於永固陵帝袒跣至陵所<lb/>
辛酉詔曰齊斬之情經籍彜訓近代沿革遂亡斯禮伏<lb/>
<pb n="KR2a0022_WYG_005-24a"/>
奉遺令既𦵏便除攀慕几筵情實未忍三年之喪逹於<lb/>
天子古今無易之道王者之所常行但時有未諧不得<lb/>
全制軍國務重庶自聽朝縗麻之節苫廬之禮率遵前<lb/>
典以申罔極百寮以下宜依遺令公卿上表固請俯就<lb/>
權制過葬即吉帝不許引古禮答之羣臣乃止於是遂<lb/>
申三年之制五服之内亦令依禮初置太子諫議員四<lb/>
人文學十人皇弟皇子友員各二人學士六人丁卯荆<lb/>
州獻白烏戊辰詔故晉國公䕶及諸子並追復先封改<lb/>
<pb n="KR2a0022_WYG_005-24b"/>
𦵏加謚丙子初斷佛道二教經像悉毁罷沙門道士並<lb/>
令還民并禁諸淫祠禮典所不載者盡除之六月丁未<lb/>
集諸軍将教以戰陣之法壬子更鑄五行大布錢以一<lb/>
當十與布泉錢並行戊午詔曰至道𢎞深混成無際體<lb/>
包空有理極幽𤣥但岐路既分泒源逾遠淳離朴散形<lb/>
氣斯乖遂使三墨八儒朱紫交競九流七畧異説相騰<lb/>
道𨼆小成其來舊矣不有㑹歸争驅靡息今可立通道<lb/>
觀聖哲微言先賢典訓金科玉篆秘蹟𤣥文所以濟養<lb/>
<pb n="KR2a0022_WYG_005-25a"/>
黎元扶成教義者並宜𢎞闡一以貫之俾夫翫培塿者<lb/>
識嵩岱之崇崫守磧礫者悟渤澥之泓澄不亦可乎秋<lb/>
七月庚申行幸雲陽宮乙酉衛王直在京師舉兵反欲<lb/>
突入肅章門司武尉遲運等拒守直敗率百餘騎遁走<lb/>
京師連雨三旬是日霽戊子至自雲陽宮八月辛卯擒<lb/>
直於荆州免為庶人乙未詔自建德元年八月以前犯<lb/>
罪未被推糾於後事發失官爵者並聼復舊丙申行幸<lb/>
雲陽宮九月庚申幸同州戊辰以柱國大宗伯周昌公<lb/>
<pb n="KR2a0022_WYG_005-25b"/>
侯莫陳瓊為秦州總管冬十月丙申御正楊尚希禮部<lb/>
盧愷使於陳戊戍雍州獻蒼烏庚子詔蒲州民遭饑之<lb/>
絶者令向郿城以西及荆州管内就食甲寅行幸蒲州<lb/>
乙卯曲赦蒲州見囚大辟以下丙辰行幸同州始州民<lb/>
王鞅擁衆反大將軍鄭恪討平之十一月戊午以柱國<lb/>
大司空上庸公陸騰為涇州總管于闐遣使獻名馬己<lb/>
巳大閲扵城東甲戍至自同州十二月戊子大㑹衛官<lb/>
及軍人以上賜錢帛各有差辛夘月掩太白詔荆襄安<lb/>
<pb n="KR2a0022_WYG_005-26a"/>
延夏五州總管内有能率其從軍者授官各有差其貧<lb/>
下戸給復三年丙申改諸軍軍士並為侍官丁酉利州<lb/>
上言騶虞見癸卯集諸軍講武於臨臯澤凉州比年地<lb/>
震壊城郭地裂涌泉出<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷五<lb/>
<pb n="KR2a0022_WYG_005-27a"/>
　周書卷五考證<lb/>
武帝紀上楊忠破齊長城至晉陽而還○<hi>臣文淳</hi>按晉<lb/>
　陽之戰通鑑書周師大敗而還本紀與忠傳俱諱不<lb/>
　書盖此書雖令狐德棻等撰次其實本於隋之史官<lb/>
　所紀忠乃隋之太祖故為諱之也<lb/>
封開府李昞為唐國公○昞諸本俱作虎<hi>臣文淳</hi>按通<lb/>
　鑑李虎卒於魏大統十七年五月新舊唐書唐太祖<lb/>
　本紀太祖父昞封唐國公此唐有天下之號所自起<lb/>
<pb n="KR2a0022_WYG_005-27b"/>
　也大約此書原本凡李虎李昞俱稱李諱後人妄改<lb/>
　又不深考故此處與下文以大将軍唐國公李昞為<lb/>
　柱國並訛作李虎今改正<lb/>
遣大將昌城公孫深使於突厥○北史及通鑑俱無孫<lb/>
　字按深即宇文䕶之子孫字當衍<lb/>
司賓李際○司賓舊本及北史俱作司宗通鑑作司賓<lb/>
　注云盖周官大行人之職小賓部則小行人之職也<lb/>
　從通鑑改<lb/>
<pb n="KR2a0022_WYG_005-28a"/>
三年○建德三年陳大建六年也通鑑書六年春正月<lb/>
　壬戍朔周齊公憲等七人進爵為王本紀憲直招儉<lb/>
　純盛逹逌共八人通鑑又書二月丁酉周紀國公賢<lb/>
　等六人進爵為王本紀康賢貞實贊贄允共七人俱<lb/>
　與通鑑不同<lb/>
　<lb/>
　<lb/>
　<lb/>
<pb n="KR2a0022_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷五考證<lb/>
</p>
<p>
</p>
  </div>
</body>
</text>
</TEI>
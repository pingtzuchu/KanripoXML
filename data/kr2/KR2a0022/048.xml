<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷四十八</head> <lb/>
    <p>
<pb n="KR2a0022_WYG_048-1a"/>
欽定四庫全書<lb/>
　周書卷四十八<lb/>
　　唐　令　狐　徳　棻　等　撰<lb/>
　列傳第四十<lb/>
　　蕭察<hi>子巋子巋子琮八察長子嶚第第五子巖蔡第六  岌  第  子岑  巋  三子瓛</hi>
　　　　<hi>大寳薛大寳弟大業正    暉  許孝敬</hi>　<hi>王操成魏益徳/甄元    劉盈</hi>　<hi>尹岑</hi>
　　　　<hi>善方王傅准范宗如周君蕭欣袁栁洋岳    㳬    廸  沈  游    敞</hi>　<hi>徐</hi>
蕭察字理孫蘭陵人也梁武帝之孫昭明太子統之第<lb/>
<pb n="KR2a0022_WYG_048-1b"/>
三子㓜而好學善屬文尤長佛義特為梁武帝所嘉賞<lb/>
梁普通六年封曲江縣公中大通三年進封岳陽郡王<lb/>
歴官宣惠将軍知石頭戍事琅邪彭城二郡太守東揚<lb/>
州刺史初昭明卒梁武帝舍察兄弟而立簡文内常愧<lb/>
之寵亞諸子以㑹稽人物殷阜一都之會故有此授以<lb/>
慰其心察既以其昆弟不得為嗣常懐不平又以梁武<lb/>
帝衰老朝多秕政有敗亡之漸遂蓄聚貨財交通賔客<lb/>
招募輕俠折節下之其勇敢者多歸附左右遂至數千<lb/>
<pb n="KR2a0022_WYG_048-2a"/>
人皆厚加資給中大同元年除持節都督雍梁東益南<lb/>
北秦五州郢州之竟陵司州之隨郡諸軍事西中郎将<lb/>
領寧蠻校尉雍州刺史察以㐮陽形勝之地又是梁武<lb/>
創基之所時平足以樹根本世亂可以圗霸功遂克己<lb/>
勵節樹恩於百姓務修刑政志存綏養乃下教曰昔之<lb/>
善為政者不獨師所見藉聼衆賢則所聞自逺資鑒外<lb/>
物故在矚致明是以龎参䘏民蓋訪言於髙逸馬援居<lb/>
政每責成於掾史王沉爰加厚賞吕䖍功有所由故能<lb/>
<pb n="KR2a0022_WYG_048-2b"/>
顯美政於當年流芳塵於後代吾以陋識来牧盛藩每<lb/>
慮徳不被民政道或紊中宵拊枕對案忘饑思納良謨<lb/>
以匡弗逮雍州部内有不便於民不利於政長吏貪殘<lb/>
戍将愞弱闗市恣其裒刻豪猾多所苞藏並宻以名聞<lb/>
當加釐正若刺史治道之要弛張未允循酷乖理任用<lb/>
違才或愛狎邪佞或斥廢忠謇彌思啓告用祛未悟鹽<lb/>
梅舟檝允屬良規苦口藥石想勿余隐并廣示鄉閭知<lb/>
其欵意於是境内稱治太清二年梁武帝以察兄河東<lb/>
<pb n="KR2a0022_WYG_048-3a"/>
王譽為湘州刺史徙湘州刺史張纘為雍州以代察纘<lb/>
恃其才望志氣矜驕輕譽少年州府迎侯有闕譽深銜<lb/>
之及至鎮遂託疾不與纘相見後聞侯景作亂頗凌蹙<lb/>
纘纘懼為所擒乃輕舟夜遁将之雍部復慮察拒之梁<lb/>
元帝時鎮江陵與纘有舊纘将因之以斃察兄弟㑹梁<lb/>
元帝與譽及信州刺史桂陽王慥各率所領入援金陵<lb/>
慥下峡至江津譽次江口梁元帝屆郢州之武成屬侯<lb/>
景已請和梁武帝詔罷援軍譽自江口将旋湘鎮慥欲<lb/>
<pb n="KR2a0022_WYG_048-3b"/>
俟梁元帝至謁督府方還州纘時在江陵乃貽梁元帝<lb/>
書曰河東載檣上水欲襲江陵岳陽在雍共謀不逞江<lb/>
陵遊軍主朱榮又遣使報云桂陽住此欲應譽察梁元<lb/>
帝信之乃鑿船沉米斬纜而歸至江陵収慥殺之令其<lb/>
子方等王僧辯等相繼攻譽於湘州譽又告急於察察<lb/>
聞之大怒初梁元帝将援建業令所督諸州並發兵下<lb/>
赴國難察遣府司馬劉方貴領兵為前軍出漢口及将<lb/>
發元帝又使諮議参軍劉㲄喻察令自行詧辭頗不順<lb/>
<pb n="KR2a0022_WYG_048-4a"/>
元帝又怒而方貴先與察不協潛與元帝相知尅期襲<lb/>
察未及發㑹詧以他事召方貴方貴疑謀泄遂據樊城<lb/>
拒命察遣使魏益徳杜岸等衆軍攻之方貴窘急令其<lb/>
子遷超乞師於江陵元帝乃厚資遣纘若将述職而宻<lb/>
援方貴纘次大隄樊城已䧟察擒方貴兄弟及黨與並<lb/>
斬之纘因進至州察遷延不受代乃以西城居之待之<lb/>
以禮軍民之政猶歸於察察以搆其兄弟事始於纘将<lb/>
宻圗之纘懼請元帝召之元帝乃徴纘於察察留不遣<lb/>
<pb n="KR2a0022_WYG_048-4b"/>
杜岸兄弟紿纘曰民觀岳陽殿下勢不仰容不如且徃<lb/>
西山以避此禍使君既得物情逺近必當歸集以此義<lb/>
舉事無不濟纘深以為然因與岸等結盟誓纘又要雍<lb/>
州人席引等於西山聚衆纘乃服婦人衣乗青布轝與<lb/>
親信十餘人出奔引等與杜岸馳告察詧令中兵参軍<lb/>
尹正共岸等率兵追討並擒之纘懼不免因請為沙門<lb/>
詧時以譽危急乃留諮議参軍蔡大寳守㐮陽率衆二<lb/>
萬騎千匹伐江陵以救之于時江陵立栅周遶郭邑而<lb/>
<pb n="KR2a0022_WYG_048-5a"/>
北面未就察因攻之元帝大懼乃遣参軍庾㚟謂察曰<lb/>
正徳肆亂天下崩離汝復效尤将欲何謂吾蒙先帝愛<lb/>
顧以汝兄弟見屬今以姪伐叔逆順安在察謂㚟曰家<lb/>
兄無罪累被攻圍同氣之情豈可坐觀成敗七父若顧<lb/>
先恩豈應若是如能退兵湘水吾便旋斾㐮陽察既攻<lb/>
栅不尅退而築城又盡鋭攻之㑹大雨暴至平地水四<lb/>
尺察軍中霑漬衆頗離心其将杜岸岸弟㓜安及其兄<lb/>
子龕懼察不振以其屬降於江陵察衆大駭其夜遁歸<lb/>
<pb n="KR2a0022_WYG_048-5b"/>
㐮陽器械輜重多没於湕水初察囚張纘於軍至是先<lb/>
殺纘而後退焉杜岸之降也請以五百騎襲㐮陽去城<lb/>
三十里城中覺之蔡大寳乃輔察母保林龔氏登陴閉<lb/>
門拒戰㑹詧夜至襲氏不知其敗謂為賊也至曉見察<lb/>
乃納之岸等以察至遂奔其兄瓛於廣平察遣将尹正<lb/>
薛暉等攻拔之獲瓛岸等并其母妻子女並於㐮陽北<lb/>
門殺之盡誅諸杜宗族親者其㓜稚踈屬下𧖟室又發<lb/>
掘其墳墓燒其骸骨灰而揚之察既與江陵搆隙恐不<lb/>
<pb n="KR2a0022_WYG_048-6a"/>
能自固大統十五年乃遣使稱藩請為附庸太祖令丞<lb/>
相府東閤祭酒榮權使焉察大悦是嵗梁元帝令柳仲<lb/>
禮率衆進圗㐮陽察懼乃遣其妻王氏及世子嶚為質<lb/>
以請救太祖又令榮權報命仍遣開府楊忠率兵援之<lb/>
十六年楊忠擒仲禮平漢東察乃獲安時朝議欲令詧<lb/>
發喪嗣位察以未有璽命辭不敢當榮權時在詧所乃<lb/>
馳還具言其状太祖遂令假散騎常侍鄭穆及榮權持<lb/>
節䇿命察為梁王察乃於襄陽置百官承制封拜十七<lb/>
<pb n="KR2a0022_WYG_048-6b"/>
年察留蔡大寳居守乃自襄陽来朝太祖謂察曰王之<lb/>
来此頗由榮權王欲見之乎詧曰幸甚太祖乃召權與<lb/>
察相見仍謂之曰榮權吉士也寡人與之從事未嘗見<lb/>
其失信察曰榮常侍通二國之言無私故察今者得歸<lb/>
誠魏闕耳魏恭帝元年太祖令柱國于謹伐江陵察以<lb/>
兵會之及江陵平太祖立察為梁主居江陵東城資以<lb/>
江陵一州之地其㐮陽所統盡歸於我察乃稱皇帝於<lb/>
其國年號大定追尊其父統為昭明皇帝廟號髙宗統<lb/>
<pb n="KR2a0022_WYG_048-7a"/>
妃蔡氏為昭徳皇后又尊其所生母龔氏為皇太后立<lb/>
妻王氏為皇后子巋為皇太子其慶賞刑威官方制度<lb/>
並同王者惟上䟽則稱臣奉朝廷正朔至於爵命其下<lb/>
亦依梁氏之舊其戎章勲級則又兼用柱國等官又追<lb/>
贈叔父邵陵王綸太宰諡曰壯武贈兄河東王譽丞相<lb/>
諡曰武桓太祖乃置江陵防主統兵居於西城名曰助<lb/>
防外示助察備禦内實兼防察也初江陵滅梁元帝将<lb/>
王琳㨿湘州志圖匡復及察立琳乃遣其将潘純陁侯<lb/>
<pb n="KR2a0022_WYG_048-7b"/>
方兒来冦察出師禦之純陁等退歸夏口詧之四年察<lb/>
遣其大将軍王操率兵畧取王琳之長沙武陵南平等<lb/>
郡五年王琳又遣其将雷又柔襲陷監利郡太守蔡大<lb/>
有死之尋而琳與陳人相持稱藩乞師於察察許之師<lb/>
未出而琳軍敗附於齊是嵗其太子巋来朝京師詧之<lb/>
六年夏震其前殿崩壓殺二百餘人初江陵平察将尹<lb/>
徳毅説察曰臣聞人主之行與匹夫不同匹夫者飾小<lb/>
行競小廉以取名譽人主者定天下安社稷以成大功<lb/>
<pb n="KR2a0022_WYG_048-8a"/>
今魏虜貪惏罔顧弔民伐罪之義必欲肆其殘忍多所<lb/>
誅夷俘囚士庶並為軍實然此等戚屬咸在江東念其<lb/>
充餌豺狼見拘異域痛心疾首何日能忘殿下方清宇<lb/>
宙紹兹鴻緒悠悠之人不可門到户説其塗炭至此咸<lb/>
謂殿下為之殿下既殺人父兄孤人子弟人盡讐也誰<lb/>
與為國但魏之精鋭盡萃於此犒師之禮非無故事若<lb/>
殿下為設享㑹因請于謹等為歡彼無我虞當相率而<lb/>
至預伏武士因而斃之分命果毅掩其營壘斬馘逋醜<lb/>
<pb n="KR2a0022_WYG_048-8b"/>
俾無遺噍江陵百姓撫而安之文武官寮随即銓授既<lb/>
荷更生之恵孰不忻戴聖明魏人懾息未敢送死王僧<lb/>
辯之徒折簡可致然後朝服濟江入踐皇極纘堯復禹<lb/>
萬世一時晷刻之間大功可立古人云天與不取反受<lb/>
其咎時至不行反受其殃願殿下恢𢎞逺畧勿懐匹夫<lb/>
之行察不從謂徳毅曰卿之此䇿非不善也然魏人待<lb/>
我甚厚未可背徳若遽為卿計則鄧祁侯所謂人将不<lb/>
食吾餘也既而闔城長㓜被虜入闗又失㐮陽之地詧<lb/>
<pb n="KR2a0022_WYG_048-9a"/>
乃追悔曰恨不用尹徳毅之言以至於是又見邑居殘<lb/>
毁干戈日用恥其威畧不振常懐憂憤乃著愍時賦以<lb/>
見意其詞曰嗟余命之舛薄實賦運之逢屯既殷憂而<lb/>
彌嵗復坎壇以相隣晝營營而至晚夜耿耿而通晨望<lb/>
否極而云泰何杳杳而無津悲晉璽之遷趙痛漢鼎之<lb/>
移新無田范之明畧愧夷齊之得仁遂胡顔而茍免謂<lb/>
小屈而或申豈妖沴之無已何國歩之長淪恨少生而<lb/>
輕弱夲無志於爪牙謝兩章之雄勇恧二東之英華豈<lb/>
<pb n="KR2a0022_WYG_048-9b"/>
三石於杜鄠異五馬於琅邪直受性而好善類蓬生之<lb/>
在麻冀無咎而霑慶将保静而蠲邪何昊穹之弗惠值<lb/>
上帝之紆奢神州鞠為茂草赤縣遶於長虵徒仰天而<lb/>
太息空撫襟而咨嗟惟古人之有懐尚或感於知己况<lb/>
託萼於霄極寵渥流於無已或小善而必襃時片言而<lb/>
見美昔待罪於禹川歴三考而無紀𫉬免戾於明時遂<lb/>
超隆於宗子始觧印於稽山即驅傳於湘水彼南陽之<lb/>
舊國實天漢之嘉祉既川岳之形勝復龍躍之基趾此<lb/>
<pb n="KR2a0022_WYG_048-10a"/>
首賞之謬及謂維城之足恃值諸侯之攜貳遂留滯於<lb/>
樊川等勾踐之絶望同重耳之終焉望南枝而灑泣或<lb/>
東顧而潺湲歸歟之情何極首丘之思邈然忽值魏師<lb/>
入討于彼南荆既車徒之赩赫遂一鼓而陵城同寤生<lb/>
之舍許等小白之全邢伊社稷之不泯實有感於恩靈<lb/>
矧吾人之固陋逈飄薄於流萍忽沉滯於兹土復朞月<lb/>
而無成昔方千而畿甸今七里而磐縈寡田邑而可賦<lb/>
闕丘井而求兵無河内之資待同滎陽之未平夜騷騷<lb/>
<pb n="KR2a0022_WYG_048-10b"/>
而擊柝晝孑孑而揚旌烽凌雲而逈照馬伏櫪而悲鳴<lb/>
既有懐於斯日亦焉得而云寧彼雲夢之舊都乃標竒<lb/>
於昔者驗徃記而瞻今何名髙而實寡寂寥井邑荒涼<lb/>
原野徒揄揚於宋玉空稱嗟於司馬南方卑而歎屈長<lb/>
沙濕而悲賈余家國之一匡庶興周而祀夏忽縈憂而<lb/>
北屈豈年華之天假加以狗盗䑕竊蜂蠆狐狸羣圉隷<lb/>
而為寇聚臧𫉬而成師窺覦津渚跋扈江眉屢征肇於<lb/>
殷嵗頻戰起於軒時有扈興於夏典採芑著於周詩方<lb/>
<pb n="KR2a0022_WYG_048-11a"/>
叔振於蠻貊伯禽㨗於淮夷在逋穢其能幾㑹斬馘而<lb/>
搴旗彼積惡之必稔豈天靈之我欺交川路之云擁理<lb/>
惆悵而未怡察在位八載年四十四保定二年二月薨<lb/>
其羣臣等𦵏之於平陵諡曰宣皇帝廟號中宗察少有<lb/>
大志不拘小節雖多猜忌而知人善任使撫将士有恩<lb/>
能得其死力性不飲酒安於儉素事其母以孝聞又不<lb/>
好聲色尤惡見婦人雖相去数歩遇聞其臭經御婦人<lb/>
之衣不復更着又惡見人髪白事者必方便以避之其<lb/>
<pb n="KR2a0022_WYG_048-11b"/>
在東揚州頗放誕省覧簿領好為戲論之言以此獲譏<lb/>
於世篤好文義所著文集十五卷内典華嚴般若法華<lb/>
金光明義䟽四十六卷並行於世察疆土既狹居常怏<lb/>
怏每誦老馬伏櫪志在千里烈士暮年壮心不已未嘗<lb/>
不盱衡扼腕歎咤者乆之遂以憂憤發背而殂髙祖又<lb/>
命其太子巋嗣位年號天保<lb/>
巋字仁逺察之第三子也機辯有文學善於撫御能得<lb/>
其下歡心嗣位之元年尊其祖母龔太后曰太皇太后<lb/>
<pb n="KR2a0022_WYG_048-12a"/>
嫡母王皇后曰皇太后所生曹貴嬪曰皇太妃其年五<lb/>
月其太皇太后薨諡曰元太后九月其太妃又薨諡曰<lb/>
孝皇太妃二年皇太后薨諡曰宣静皇后五年陳湘州<lb/>
刺史華皎巴州刺史戴僧朔並来附皎送其子𤣥響為<lb/>
質於巋仍請兵伐陳巋上言其状髙祖詔衛公直督荆<lb/>
州總管權景宣大将軍元定等赴之巋亦遣其柱國王<lb/>
操率水軍二萬會皎於巴陵既而與陳将吳明徹等戰<lb/>
於沌口直軍不利元定遂没巋大将軍李廣等亦為陳<lb/>
<pb n="KR2a0022_WYG_048-12b"/>
人所虜長沙巴陵並䧟於陳衛公直乃歸罪於巋之柱<lb/>
國殷亮巋雖以退敗不獨在亮然不敢違命遂誅之吳<lb/>
明徹乗勝攻尅巋河東郡獲其守将許孝敬明年明徹<lb/>
進寇江陵引江水灌城巋出頓紀南以避其鋭江陵副<lb/>
總管髙琳與其尚書僕射王操拒守巋馬軍主馬武吉<lb/>
徹等擊明徹敗之明徹退保公安巋乃還江陵巋之八<lb/>
年陳又遣其司空章昭逹来冦江陵總管陸騰及巋之<lb/>
将士擊走之昭逹又寇章陵之青泥巋令其大将軍許<lb/>
<pb n="KR2a0022_WYG_048-13a"/>
世武赴援大為昭逹所破初華皎戴僧朔從衛公直與<lb/>
陳人戦敗率其麾下數百人歸於巋巋以皎為司空封<lb/>
江夏郡公以僧朔為車騎將軍封吳興縣侯巋之十年<lb/>
皎来朝至襄陽請衛公直曰梁主既失江南諸郡民少<lb/>
國貧朝廷興亡繼絶理宜資贍豈使齊桓楚莊獨擅救<lb/>
衛復陳之美望借數州以裨梁國直然之乃遣使言状<lb/>
髙祖髙祖許之詔以基平鄀三州歸之於巋及髙祖平<lb/>
齊巋朝於鄴髙祖雖以禮接之然未之重也巋知之後<lb/>
<pb n="KR2a0022_WYG_048-13b"/>
因宴承間乃陳其父荷太祖拯救之恩幷敘二國艱虞<lb/>
唇齒犄角之事詞理辯暢因涕泗交流髙祖亦為之歔<lb/>
欷自是大加賞異禮遇日隆後髙祖復與之宴齊氏故<lb/>
臣吒列長又亦預焉髙祖指謂巋曰是詧陴罵朕者也<lb/>
巋曰長乂未能輔桀飜敢吠堯髙祖大笑及酒酣髙祖<lb/>
又命琵琶自弹之仍謂巋曰當為梁主盡歡巋乃起請<lb/>
舞髙祖曰梁主乃能為朕舞乎巋曰陛下既親撫五絃<lb/>
臣何敢不同百獸髙祖大悦賜雜繒萬叚良馬數十匹<lb/>
<pb n="KR2a0022_WYG_048-14a"/>
并賜齊後主妓妾及常所乗五百里駿馬以遺之及隋<lb/>
文帝執政尉遲迥王謙司馬消難等各起兵時巋將帥<lb/>
皆宻請興師與迥等為連衡之勢進可以盡節於周氏<lb/>
退可以席卷山南巋固以為不可俄而消難奔陳迥等<lb/>
相次破滅隋文帝既踐極恩禮彌厚遣使賜金三百兩<lb/>
銀一千兩布帛萬叚馬五百匹開皇二年隋文帝備禮<lb/>
納巋女為晋王妃又欲以其子瑒尚蘭陵公主由是罷<lb/>
江陵總管巋專制其國四年巋来朝長安隋文帝甚敬<lb/>
<pb n="KR2a0022_WYG_048-14b"/>
待之詔巋位在王公之上賜縑萬匹珍玩稱是及還親<lb/>
執其手謂之曰梁主乆滯荆楚未復舊都故鄉之念良<lb/>
軫懐抱朕當振旅長江相送旋反耳巋在位二十三載<lb/>
年四十四五年五月薨其羣臣𦵏之於顯陵諡曰孝文<lb/>
皇帝廟號世宗巋孝悌慈仁有君人之量四時祭享未<lb/>
嘗不悲慕流涕性尤儉約御下有方境内稱治所著文<lb/>
集及孝經周易義記及大小乗幽㣲並行於世隋文帝<lb/>
又命其太子蕭琮嗣位年號廣運<lb/>
<pb n="KR2a0022_WYG_048-15a"/>
琮字温文性倜儻不羈博學有文義兼善弓馬初封東<lb/>
陽王尋立為皇太子及嗣位隋文帝徴琮叔父岑入朝<lb/>
因留不遣復置江陵總管以監之琮之二年隋文帝又<lb/>
徴琮入朝琮率其臣下二百餘人朝於長安隋文帝仍<lb/>
遣武鄉公崔𢎞度将兵戍江陵軍至鄀州琮叔父<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>及<lb/>
弟巚等懼𢎞度掩襲之遂虜居民奔於陳隋文帝於是<lb/>
廢梁國曲赦江陵死罪給民復十年梁二主各給守墓<lb/>
十戸尋拜琮為柱國封莒國公自察初即位嵗在乙亥<lb/>
<pb n="KR2a0022_WYG_048-15b"/>
至是嵗在丁未凡三十有三嵗矣察子嶚追諡孝恵太<lb/>
子<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>封安平王岌東平王岑河間王後改封吳郡王巋<lb/>
子瓛義興王瑑晋陵王璟臨海王珣南海王瑒義安王<lb/>
瑀新安王察之在藩及居帝位以蔡大寳為股肱王操<lb/>
為腹心魏益徳尹正薛暉許孝敬薛宣為爪牙甄𤣥成<lb/>
劉盈岑善方傅准禇珪蔡大業典衆務張綰以舊齒處<lb/>
顯位沈重以儒學蒙厚禮自餘多所奨拔咸盡其噐能<lb/>
及巋纂業親賢並用将相則華皎殷亮劉忠義宗室則<lb/>
<pb n="KR2a0022_WYG_048-16a"/>
蕭欣蕭翼民望則蕭確謝温栁洋王湜徐岳外戚則王<lb/>
凝王誦殷璉文章則劉孝勝范迪沈君游君公栁信言<lb/>
政事則袁敞柳莊蔡延夀甄詡皇甫兹故能保其疆土<lb/>
而和其民人焉今載察子嶚等及蔡大寳以下尤著者<lb/>
附於左其在梁陳隋已有傳及巋諸子未任職者則不<lb/>
兼録<lb/>
嶚字道逺察之長子也母曰宣静皇后㓜聰敏有成人<lb/>
之量察之為梁主立為世子尋病卒及察稱帝追諡焉<lb/>
<pb n="KR2a0022_WYG_048-16b"/>
<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>字義逺察第五子也性仁厚善於撫接歴侍中荆州<lb/>
刺史尚書令太尉太傅入陳授平東将軍東揚州刺史<lb/>
及陳亡百姓推<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>為主以禦隋師為總管宇文述所破<lb/>
伏法於長安<lb/>
岌察第六子也性淳和幼而好學位至侍中中衞将軍<lb/>
巋之五年卒贈侍中司空諡曰孝<lb/>
岑字智逺察第八子也位至太尉性簡貴御下嚴整及<lb/>
琮嗣位自以望重屬尊頗有不法故隋文徴入朝拜大<lb/>
<pb n="KR2a0022_WYG_048-17a"/>
将軍封懐義郡公<lb/>
瓛字欽文巋第三子也㓜有令譽能屬文特為巋所愛<lb/>
位至荆州刺史初隋師至鄀州梁之百寮咸恐懼計無<lb/>
所出唯瓛建議南奔入陳授侍中安東将軍吳州刺史<lb/>
及陳亡吳人推為主以禦隋師戰而敗與巖同時伏法<lb/>
蔡大寳字敬位濟陽考城人祖履齊尚書祠部郎父點<lb/>
梁尚書儀曹郎南兖州别駕大寳少孤而篤學不倦善<lb/>
屬文初以明經對策第一觧褐武陵王國左常侍嘗以<lb/>
<pb n="KR2a0022_WYG_048-17b"/>
書干僕射徐勉大為勉所賞異乃令與其子遊處所有<lb/>
墳籍盡以給之遂博覽羣書學無不綜察初出第勉仍<lb/>
薦大寳為侍讀兼掌記室尋除尚書儀曹郎出鎮㑹稽<lb/>
大寳為記室領長流察蒞襄陽遷諮議参軍及梁元帝<lb/>
與河東王譽結隙詧令大寳使江陵以觀之梁元帝素<lb/>
知大寳見之甚悦乃示所制𤣥覽賦令注觧焉三日而<lb/>
畢元帝大嗟賞之贈遺甚厚大寳還白察云湘東必有<lb/>
異圗禍亂将作不可下援臺城察納之及為梁主除中<lb/>
<pb n="KR2a0022_WYG_048-18a"/>
書侍郎兼吏部掌大選事領㐮陽太守遷員外散騎常<lb/>
侍吏部郎俄轉吏部尚書軍國之事咸委決焉加授大<lb/>
将軍遷尚書僕射進號輔國将軍又除使持節宣惠将<lb/>
軍雍州刺史察於江陵稱帝徴為侍中尚書令参掌選<lb/>
事又加雲麾将軍荆州刺史進位柱國軍師将軍領太<lb/>
子少傅轉安前将軍封安豊縣侯邑一千戸從巋入朝<lb/>
領太子少傅巋嗣位册授司空中書監中權大将軍領<lb/>
吏部尚書固讓司空許之加特進巋之三年卒巋哭之<lb/>
<pb n="KR2a0022_WYG_048-18b"/>
慟自卒及𦵏三臨其喪贈司徒進爵為公諡曰文凱配<lb/>
食察廟大寳性嚴整有智謀雅逹政事文詞贍速察之<lb/>
章表書記教令詔册並大寳專掌之詧推心委任以為<lb/>
謀主時人以察之有大寳猶劉先主之有孔明焉所著<lb/>
文集三十卷及尚書義䟽並行於世有四子次子延夀<lb/>
有器識博渉經籍尤善當世之務尚察女宣成公主歴<lb/>
中書郎尚書右丞吏部郎御史中丞從琮入隋授開府<lb/>
儀同三司祕書丞終於成州刺史大寳弟大業<lb/>
<pb n="KR2a0022_WYG_048-19a"/>
大業字敬道有至行父没居喪過禮性寛恕學渉經史<lb/>
有将命材屢充使詣闕初以西中郎府参軍隨察之鎮<lb/>
察稱帝歴尚書左丞開逺将軍監利郡守散騎常侍衞<lb/>
尉卿巋嗣位遷都官尚書除貞毅将軍漳川太守入為<lb/>
左民尚書太常卿巋之七年卒贈金紫光禄大夫諡曰<lb/>
簡有五子允恭最知名起家著作佐郎太子舍人梁滅<lb/>
入陳拜尚書庫部郎陳亡入隋授起居舍人<lb/>
王操字子髙其先太原晉陽人也察母龔氏之外弟也<lb/>
<pb n="KR2a0022_WYG_048-19b"/>
祖靈慶海鹽令父景休臨川内史操性敦厚有籌畧博<lb/>
渉經史在公恪勤初為察外兵参軍親任亞於蔡大寳<lb/>
察承制除尚書左丞及稱帝遷五兵尚書大将軍郢州<lb/>
刺史尋進位柱國封新康縣侯巋嗣位授鎮右将軍尚<lb/>
書僕射及吳明徹為寇巋出頓紀南操撫循將士莫不<lb/>
用命明徹既退江陵獲全操之力也遷侍中中衞将軍<lb/>
尚書令開府儀同三司参掌選事領荆州刺史操既位<lb/>
居朝右每自挹損深得當時之譽巋之十四年卒巋舉<lb/>
<pb n="KR2a0022_WYG_048-20a"/>
哀於朝堂流涕謂其羣臣曰天不使吾平蕩江表何奪<lb/>
吾賢相之速也及𦵏親祖於瓦官門贈司空進爵為公<lb/>
諡曰康節有七子次子衡最知名有才學起家祕書郎<lb/>
歴太子洗馬中書黄門侍郎<lb/>
魏益徳襄陽人也有才幹膽勇過人數從軍征討以功<lb/>
累遷至郡守詧莅㐮陽以益徳為其府司馬察承制拜<lb/>
将軍尋加大將軍及察稱帝進位柱國封上黄縣侯邑<lb/>
千户加車騎将軍察之二年卒贈司空諡曰忠壮進爵<lb/>
<pb n="KR2a0022_WYG_048-20b"/>
為公巋之五年以益徳配食察廟<lb/>
尹正其先天水人察莅雍州正為其府中兵参軍擒張<lb/>
纘𫉬杜岸皆正之力察承制以為将軍尋拜大将軍及<lb/>
稱帝除護軍將軍進位柱國封新野縣侯邑千戸察之<lb/>
三年卒贈開府儀同三司諡曰剛巋之五年以正配食<lb/>
察廟子徳毅多權畧位至大将軍後以見疑賜死<lb/>
薛暉河東人也有才畧身長八尺形貎甚偉嘗督禁旅<lb/>
為察爪牙當禦侮之任與尹正攻𫉬杜岸於南陽察承<lb/>
<pb n="KR2a0022_WYG_048-21a"/>
制拜将軍尋加大将軍進位柱國除領軍将軍巋之二<lb/>
年卒贈開府儀同三司有六子子建子尚知名<lb/>
許孝敬吳人小名洞兒勁勇過人為詧驍将以大将軍<lb/>
守河東既無救援為吳明徹所擒遂戮於建康市贈車<lb/>
騎大将軍子世武嗣少襲父大将軍好勇不拘行檢重<lb/>
賔客施與不節資産既盡欝欝不得志遂謀奔陳事覺<lb/>
伏誅又有大将軍李廣㑹稽人早事詧以敢勇聞沌口<lb/>
之役先登力戦及華皎軍敗為吳明徹所擒将降之廣<lb/>
<pb n="KR2a0022_WYG_048-21b"/>
辭色不屈遂被害贈太尉追封建興縣公諡曰忠武<lb/>
甄𤣥成字敬平中山人博逹經史善屬文少為簡文所<lb/>
知以録事参軍隨察鎮㐮陽轉中記室参軍掌書記頗<lb/>
参政事以江陵甲兵殷盛遂懐貳心密書與梁元帝申<lb/>
其誠欵遂有得其書者進之於察察深信佛法常願不<lb/>
殺誦法華經人𤣥成素誦法華經遂以此𫉬免詧後見<lb/>
之常曰甄公好得法華經力歴位中書侍郎御史中丞<lb/>
祠部尚書吏部尚書詧之六年卒贈侍中護軍将軍有<lb/>
<pb n="KR2a0022_WYG_048-22a"/>
文集二十卷子詡少沈敏閑習政事歴中書舍人尚書<lb/>
右丞從琮入隋授開府儀同三司終於太府少卿<lb/>
劉盈彭城人以西中郎府録事参軍隨察之鎮有器度<lb/>
勤於在公察之軍國經謀頗得参預歴黄門郎中書監<lb/>
雍州刺史尚書僕射巋之七年卒贈本官第三子然于<lb/>
時頗知名隋鷹擊郎将<lb/>
岑善方字思義南陽棘陽人漢征南大将軍彭之後也<lb/>
祖恵甫給事中父昶散騎侍郎善方有器局博綜經史<lb/>
<pb n="KR2a0022_WYG_048-22b"/>
善於辭令以刑獄参軍隨察至㐮陽察初請内附以善<lb/>
方兼記室充使詣闕應對閑敏深為太祖所嘉自此徃<lb/>
来凡數十反魏恭帝二年授驃騎大将軍開府儀同三<lb/>
司封長寕縣公察之承制也授中書舍人遷襄陽郡守<lb/>
及稱帝徴為太府卿領中書舍人轉太府領舍人如故<lb/>
尋遷散騎常侍起部尚書善方性清慎有當世幹能故<lb/>
察委以機宻詧之七年卒贈太常卿諡曰敬所著文集<lb/>
十卷有七子並有操行之元之利之象最知名之元太<lb/>
<pb n="KR2a0022_WYG_048-23a"/>
子舍人早卒髙祖録善方充使之功追之利之象入朝<lb/>
授之利帥都督代王記室参軍後仕隋歴安固令郴義<lb/>
江三州司馬零陵郡丞之象掌式中士隋文帝相府参<lb/>
軍事後仕隋歴尚書虞部員外郎邵陵上宜渭南邯郸<lb/>
四縣令<lb/>
傅准北地人祖照金紫光禄大夫父諝湘東王外兵参<lb/>
軍准有文才善詞賦以西中郎参軍隨察之鎮官至度<lb/>
支尚書巋之七年卒贈太常卿諡曰敬康所著文集二<lb/>
<pb n="KR2a0022_WYG_048-23b"/>
十卷有二子曰秉曰執並材兼文史秉尚書右丞執中<lb/>
書舍人尚書左丞<lb/>
宗如周南陽人有才學容止詳雅以府僚隨察歴黄門<lb/>
散騎列卿後至度支尚書巋之九年卒如周面狹長以<lb/>
法華經云聞經隨喜面不狹長嘗戲之曰卿何為謗經<lb/>
如周踧踖自陳不謗察又謂之如初如周懼出告蔡大<lb/>
寳大寳知其㫖笑謂之曰君當不謗餘經政應不信法<lb/>
華耳如周乃悟又嘗有人訴事於如周謂為經作如州<lb/>
<pb n="KR2a0022_WYG_048-24a"/>
官也乃曰某有屈滯故来訴如州官如周曰爾何小人<lb/>
敢呼我名其人慙謝曰秪言如州官作如州不知如州<lb/>
官名如周早知如州官名如周不敢喚如州官作如周<lb/>
如周乃笑曰命卿自責見侮反深衆咸服其寛雅有七<lb/>
子希顔希華知名希顔有文學仕至中書舍人希華博<lb/>
通經術為荆楚儒宗<lb/>
蕭欣梁武帝弟安成康王秀之孫煬王機之子也㓜聰<lb/>
警博綜墳籍善屬文察踐位以欣襲機封歴侍中中書<lb/>
<pb n="KR2a0022_WYG_048-24b"/>
令尚書僕射尚書令巋之二十三年卒贈司空欣與柳<lb/>
信言當巋之世俱為一時文宗有集三十卷又著梁史<lb/>
百卷遭亂失本<lb/>
柳洋河東觧人祖惔尚書左僕射父昭中書侍郎洋少<lb/>
有文學以禮度自拘與王湜俱以風範方正為當時所<lb/>
重位至吏部尚書出為上黄郡守梁國廢以郡歸隋授<lb/>
開府儀同三司尋卒<lb/>
徐岳東海人尚書左僕射開府儀同三司簡肅公勉之<lb/>
<pb n="KR2a0022_WYG_048-25a"/>
少子也少方正博通經史初為東陽王琮師琮為皇太<lb/>
子授詹事及嗣位除侍中左民尚書俄遷尚書僕射從<lb/>
琮入隋授上開府儀同三司終於陳州刺史子凱祕書<lb/>
郎岳兄矩有文學善吏事頗黷於貨賄位至度支尚書<lb/>
子敬鴻臚卿<lb/>
王㳬琅邪臨沂人祖琳侍中太府卿父錫侍中㳬少有<lb/>
令譽尚察妹廬陵長公主歴祕書郎太子舍人宣成王<lb/>
友廬陵内史察踐位授侍中吏部尚書巋之四年使詣<lb/>
<pb n="KR2a0022_WYG_048-25b"/>
闕卒於賔館贈侍中右光禄大夫子瓘有文詞黄門侍<lb/>
郎㳬弟湜方雅有器識位至都官尚書巋之二十年卒<lb/>
子懐祕書郎隋沔陽令<lb/>
范迪順陽人祖縝尚書左丞父胥鄱陽内史迪少機辯<lb/>
善屬文歴中書黄門侍郎尚書右丞散騎常侍巋之十<lb/>
七年卒有文集十卷子裒迪弟遹文采劣於迪而經術<lb/>
過之位至中衞東平王長史<lb/>
沈君游吳興人祖僧畟左民尚書父廵東陽太守君游<lb/>
<pb n="KR2a0022_WYG_048-26a"/>
博學有詞采位至散騎常侍巋之十二年卒有文集十<lb/>
卷弟君公有幹局美風儀文章典正特為巋所重歴中<lb/>
書黄門侍郎御史中丞自都官尚書為義興王瓛師從<lb/>
瓛奔陳授侍中太子詹事隋平陳以瓛同謀度江伏誅<lb/>
袁敞陳郡人祖昂司空父士俊安成内史敞少有器量<lb/>
博渉文史以吏部郎使詣闕時主者以敞班在陳使之<lb/>
後敞固不從命主者詰之敞對曰昔陳之祖父乃梁諸<lb/>
侯之下吏也棄忠與義盗有江東今大周朝宗萬國招<lb/>
<pb n="KR2a0022_WYG_048-26b"/>
攜以禮若使梁之行人在陳人之後便恐彛倫失序豈<lb/>
使臣之所望焉主者不能屈遂以状奏髙祖善之乃詔<lb/>
敞與陳使異日而進還以稱㫖遷侍中轉左民尚書從<lb/>
琮入隋授開府儀同三司終於譙州刺史子謐謙<lb/>
史臣曰梁主任術好謀知賢飬士蓋有英雄之志覇王<lb/>
之畧焉及淮海板蕩骨肉猜貳擁衆自固稱藩内欵終<lb/>
能據有全楚中興頽運雖土宇殊於舊邦而位號同於<lb/>
曩日貽厥自逺享國數世可不謂賢哉嗣子纂承舊業<lb/>
<pb n="KR2a0022_WYG_048-27a"/>
増修遺構賞罰得衷舉厝有方密邇寇讐則威畧具舉<lb/>
朝宗上國則聲猷逺振豈非繼世之令主乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_048-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷四十八<lb/>
</p>
<p>
</p>
  </div>
</body>
</text>
</TEI>
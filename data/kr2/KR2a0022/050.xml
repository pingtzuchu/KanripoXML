<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周書卷五十</head> <lb/>
    <p>
<pb n="KR2a0022_WYG_050-1a"/>
欽定四庫全書<lb/>
　周書卷五十<lb/>
　　唐　令　狐　徳　棻　等　撰<lb/>
　列𫝊第四十二<lb/>
　　異域下<lb/>
　　　突厥<lb/>
　　　吐谷渾<lb/>
　　　髙昌<lb/>
<pb n="KR2a0022_WYG_050-1b"/>
　　　鄯善<lb/>
　　　焉耆<lb/>
　　　龜兹<lb/>
　　　于闐<lb/>
　　　囐噠<lb/>
　　　粟特<lb/>
　　　安息<lb/>
　　　波斯<lb/>
<pb n="KR2a0022_WYG_050-2a"/>
突厥者盖匈奴之别種姓阿史那氏别為部落後為鄰<lb/>
國所破盡滅其族有一兒年且十嵗兵人見其小不忍<lb/>
殺之乃刖其足棄草澤中有牝狼以肉飼之及長與狼<lb/>
合遂有孕焉彼王聞此兒尚在重遣殺之使者見狼在<lb/>
側并欲殺狼狼遂逃于髙昌國之北山山有洞穴穴内<lb/>
有平壤茂草周回數百里四靣俱山狼匿其中遂生十<lb/>
男十男長大外託妻孕其後各有一姓阿史那即一也<lb/>
子孫蕃育漸至數百家經數世相與出穴臣於茹茹居<lb/>
<pb n="KR2a0022_WYG_050-2b"/>
金山之陽為茹茹鐵工金山形似兠鍪其俗謂兠鍪為<lb/>
突厥遂因以為號焉或云突厥之先出於索國在匈奴<lb/>
之北其部落大人曰阿謗歩兄弟十七人其一曰伊質<lb/>
泥師都狼所生也謗歩等性竝愚癡國遂被滅泥師都<lb/>
既别感異氣能徴召風雨娶二妻云是夏神冬神之女<lb/>
也一孕而生四男其一變為白鴻其一國於阿輔水劍<lb/>
水之間號為契骨其一國於䖏折水其一居踐斯䖏折<lb/>
施山即其大兒也山上仍有阿謗歩種類並多寒露大<lb/>
<pb n="KR2a0022_WYG_050-3a"/>
兒為出火温飬之咸得全濟遂共奉大兒為主號為突<lb/>
厥即訥都六設也訥都六有十妻所生子皆以母族為<lb/>
姓阿史那是其小妻之子也訥都六死十母子内欲擇<lb/>
立一人乃相率於大樹下共為約曰向𣗳跳躍能最高<lb/>
者即推立之阿史那子年幼而跳最高者諸子遂奉以<lb/>
為主號阿賢設此說雖殊然終狼種也其後曰土門部<lb/>
落稍盛始至塞上市繒絮願通中國大統十一年太祖<lb/>
遣酒泉胡安諾槃陁使焉其國皆相慶曰今大國使至<lb/>
<pb n="KR2a0022_WYG_050-3b"/>
我國將興也十二年土門遂遣使獻方物時鐵勒將伐<lb/>
茹茹土門率所部邀擊破之盡降其衆五萬餘落恃其<lb/>
彊盛乃求婚於茹茹茹茹主阿那瓌大怒使人罵辱之<lb/>
曰爾是我鍜奴何敢發是言也土門亦怒殺其使者遂<lb/>
與之絶而求婚於我太祖許之十七年六月以魏長樂<lb/>
公主妻之是嵗魏文帝崩土門遣使来弔贈馬二百匹<lb/>
魏廢帝元年正月土門發兵撃茹茹大破之於懐荒北<lb/>
阿那瓌自殺其子菴羅辰奔齊餘衆復立阿那瓌叔父<lb/>
<pb n="KR2a0022_WYG_050-4a"/>
鄧叔子為主土門遂自號伊利可汗猶古之單于也號<lb/>
其妻為可賀敦亦猶古之閼氏也土門死子科羅立科<lb/>
羅號乙息記可汗又破叔子於沃野北木賴山二年三<lb/>
月科羅遣使獻馬五萬匹科羅死弟俟斤立號木汗可<lb/>
汗俟斤一名燕都状貎多竒異靣廣尺餘其色甚赤眼<lb/>
若瑠璃性剛暴務於征伐乃率兵擊鄧叔子滅之叔子<lb/>
以其餘燼来奔俟斤又西破囐噠東走契丹北并契骨<lb/>
威服塞外諸國其地東自遼海以西西至西海萬里南<lb/>
<pb n="KR2a0022_WYG_050-4b"/>
自沙漠以北北至北海五六千里皆属焉其俗被髪左<lb/>
袵穹廬氈帳随水草遷徙以畜牧射獵為務賤老貴壮<lb/>
寡亷耻無禮義猶古之匈奴也其主初立近侍重臣等<lb/>
輿之以氈随日轉九回每一回臣下皆拜拜訖乃扶令<lb/>
乗馬以帛絞其頸使纔不至絶然後釋而急問之曰你<lb/>
能作㡬年可汗其主既神情瞀亂不能詳定多少臣下<lb/>
䓁随其所言以騐修短之數大官有葉護次沒次特勒<lb/>
次俟利發次吐屯發及餘小官凡二十八等皆世為之<lb/>
<pb n="KR2a0022_WYG_050-5a"/>
兵器有弓矢鳴鏑甲矟刀劍其佩餙則兼有伏突旗纛<lb/>
之上施金狼頭侍衛之士謂之附離夏言亦狼也盖本<lb/>
狼生志不忘舊其徴發兵馬科稅雜畜輙刻木為數并<lb/>
一金鏃箭蠟封印之以為信契其刑法反叛殺人及姦<lb/>
人之婦盜馬絆者皆死姦人女者重責財物即以其女<lb/>
妻之鬭傷人者随輕重輸物盗馬及雜物者各十餘倍<lb/>
徴之死者停屍於帳子孫及諸親属男女各殺羊馬陳<lb/>
於帳前祭之統帳走馬七匝一詣帳門以刀𠢐靣且哭<lb/>
<pb n="KR2a0022_WYG_050-5b"/>
血淚俱流如此者七度乃止擇日取亡者所乗馬及經<lb/>
服用之物并屍俱㷊之収其餘灰待時而葬春夏死者<lb/>
候草木黄落秋冬死者候華葉榮茂然始坎而瘞之葬<lb/>
之日親属設祭及走馬𠢐靣如初死之儀葬訖於墓所<lb/>
立石建標其石多少依平生所殺人數又以祭之羊馬<lb/>
頭盡懸挂於標上是日也男女咸盛服餙㑹於葬所男<lb/>
有恱愛於女者歸即遣人娉問其父母多不違也父伯<lb/>
叔死者子弟及姪等妻其後母世叔母及嫂惟尊者不<lb/>
<pb n="KR2a0022_WYG_050-6a"/>
得下淫雖移徙無常而各有地分可汗恒䖏於都斤山<lb/>
牙帳東開盖敬日之所出也每嵗率諸貴人祭其先窟<lb/>
又以五月中旬集他人水拜祭天神於都斤四五百里<lb/>
有髙山廻出上無草樹謂其為勃登凝黎夏言地神也<lb/>
其書字類胡而不知年歴惟以草青為記俟斤部衆既<lb/>
盛乃遣使請誅鄧叔子等太祖許之收叔子以下三千<lb/>
人付其使者殺之於青門外三年俟斤襲擊吐谷渾破<lb/>
之語在吐谷渾𫝊明帝二年俟斤遣使来獻方物保定<lb/>
<pb n="KR2a0022_WYG_050-6b"/>
元年又三軰遣使貢其方物時與齊人交争戎車嵗動<lb/>
故每連結之以為外援初魏恭帝世俟斤許進女於太<lb/>
祖契未定而太祖崩尋而俟斤又以他女許髙祖未及<lb/>
結納齊人亦遣求婚俟斤貪其幣厚將悔之至是詔遣<lb/>
涼州刺史楊荐武伯王慶等徃結之慶等至諭以信義<lb/>
俟斤遂絶齊使而定婚焉仍請舉國東伐語在荐等𫝊<lb/>
三年詔隋公楊忠率衆一萬與突厥伐齊忠軍度陘嶺<lb/>
俟斤率騎十萬来㑹明年正月攻齊主於晋陽不尅俟<lb/>
<pb n="KR2a0022_WYG_050-7a"/>
斤遂縦兵大掠而還忠言於髙祖曰突厥甲兵惡爵賞<lb/>
輕首領多而無法令何謂難制馭正由比者使人妄道<lb/>
其强盛欲令國家厚其使者身徃重取其報朝廷受其<lb/>
虗言將士望風畏慴但虜態詐健而實易與耳今以臣<lb/>
觀之前後使人皆可斬也髙祖不納是嵗俟斤復遣使<lb/>
来獻更請東伐詔楊忠率兵出沃野晉公護趣洛陽以<lb/>
應之會護戰不利俟斤引還五年詔陳公純大司徒宇<lb/>
文貴神武公竇毅南安公楊荐等徃逆女天和二年俟<lb/>
<pb n="KR2a0022_WYG_050-7b"/>
斤又遣使来獻陳公純等至俟斤復貳於齊㑹有風雷<lb/>
變乃許純等以后歸語在皇后𫝊四年俟斤又遣使獻<lb/>
馬俟斤死弟他鉢可汗立自俟斤以来其國富强有凌<lb/>
轢中夏志朝廷既與和親嵗給繒絮錦綵十萬叚突厥<lb/>
在京師者又待以優禮衣錦食肉者常以千數齊人懼<lb/>
其寇掠亦傾府藏以給之他鉢彌復驕傲至乃率其徒<lb/>
属曰但使我在南両箇兒孝順何憂無物邪建徳二年<lb/>
他鉢遣使獻馬及齊滅齊定州刺史范陽王髙紹義自<lb/>
<pb n="KR2a0022_WYG_050-8a"/>
馬邑奔之他鉢立紹義為齊帝召集所部云為之復讐<lb/>
宣政元年四月他鉢遂入冦幽州殺畧居民柱國劉雄<lb/>
率兵拒戦兵敗死之髙祖親總六軍將北伐㑹帝崩乃<lb/>
班師是冬他鉢復寇邉圍酒泉大掠而去大象元年他<lb/>
鉢復請和親帝册趙王招女為千金公主以嫁之并遣<lb/>
執紹義送闕他鉢不奉詔仍寇并州大象二年始遣使<lb/>
奉獻且逆公主而紹義尚留不遣帝又令賀若誼徃諭<lb/>
之始送紹義云<lb/>
<pb n="KR2a0022_WYG_050-8b"/>
吐谷渾本遼東鮮卑慕容廆之庶兄也初吐谷渾馬與<lb/>
廆馬鬭而廆馬傷廆遣讓之吐谷渾怒率其部落去之<lb/>
止於枹罕自為君長及孫葉延頗視書𫝊以古有王父<lb/>
字為氏遂以吐谷渾為氏焉自吐谷渾至伏連籌一十<lb/>
四世伏連籌死子夸吕立始自號為可汗治伏俟城在<lb/>
青海西十五里雖有城郭而不居之恒䖏穹廬随水草<lb/>
畜牧其地東西三千里南北千餘里官有王公僕射尚<lb/>
書及即中將軍之號夸呂椎髻眊珠以皂為㡌坐金師<lb/>
<pb n="KR2a0022_WYG_050-9a"/>
子牀號其妻為恪尊衣織成裙披錦大袍辮髪於後首<lb/>
戴金花其俗丈夫衣服畧同於華夏多以羃䍦為冠亦<lb/>
以繒為㡌婦人皆貫珠束髪以多為貴兵器有弓刀甲<lb/>
矟國無常賦須則稅富室商人以充用焉其刑罰殺人<lb/>
及盗馬者死餘則徴物量事决杖刑人必以氈䝉頭持<lb/>
石従髙撃殺之父兄亡後妻後母及嫂等與突厥俗同<lb/>
至於婚姻貧不能偹財物者輒盗女將去死者亦皆埋<lb/>
殯其服制葬訖則除之性貪婪忍於殺害好射獵以肉<lb/>
<pb n="KR2a0022_WYG_050-9b"/>
酪為糧亦知種田然其北界氣候多寒惟得蕪菁大麥<lb/>
故其俗貧多富少青海周回千餘里海内有小山每冬<lb/>
氷合後以良牝馬置此山至来冬收之馬皆有孕所生<lb/>
得駒號為龍種必多駿異世𫝊青海驄者也土出犛牛<lb/>
鳥多鸚鵡大綂中夸呂再遣使獻馬及羊牛等然猶寇<lb/>
抄不止緣邉多被其害魏廢帝二年太祖勒大兵至姑<lb/>
臧夸吕震懼遣使貢方物是嵗夸吕又通使於齊氏涼<lb/>
州刺史史寧覘知其還率輕騎襲之於州西赤泉獲其<lb/>
<pb n="KR2a0022_WYG_050-10a"/>
僕射乞伏觸扳將軍翟潘密啇胡二百四十人駞騾六<lb/>
百頭雜綵絲絹以萬計魏恭帝二年史寧又與突厥术<lb/>
汗可汗襲擊夸吕破之虜其妻子大獲珍物及雜畜語<lb/>
在史寧𫝊武成初夸吕復寇涼州刺史是云寳戰沒詔<lb/>
賀蘭祥宇文貴率兵討之夸吕遣其廣定王鐘留王拒<lb/>
戰祥等破之廣定䓁遁走又攻抜其洮陽洪和二城置<lb/>
洮州以還保定中夸呂前後三軰遣使獻方物天和初<lb/>
其龍涸王莫昌率衆降以其地為扶州二年五月復遣<lb/>
<pb n="KR2a0022_WYG_050-10b"/>
使来獻建徳五年其國大亂高祖詔皇太子征之軍渡<lb/>
青海至伏俟城夸呂遁走虜其餘衆而還明年又再遣<lb/>
奉獻宣政初其趙王他婁屯来降自是朝獻遂絶<lb/>
髙昌者車師前王之故地東去長安四千九百里漢西<lb/>
域長史及戊巳校尉並治於此晋以其地為髙昌郡張<lb/>
軌吕光沮渠䝉遜㩀河西皆置太守以統之其後有闞<lb/>
爽及沮渠無諱並自署為太守無諱死茹茹殺其弟安<lb/>
周以闞伯周為髙昌王高昌之稱王自此始也伯周之<lb/>
<pb n="KR2a0022_WYG_050-11a"/>
從子首歸為高車所滅次有張孟明馬儒相繼王之並<lb/>
為國人所害乃更推立麹嘉為王嘉字靈鳯金城榆中<lb/>
人本為儒右長史魏太和末立嘉死子竪立其地東西<lb/>
三百里南北五百里國内總有城一十六官有令尹一<lb/>
人比中夏相國次有公二人皆其王子也一為交河公<lb/>
一為田地公次有左右衛次有八長史曰吏部祠部庫<lb/>
部倉部主客禮部民部兵部䓁長史也次有建武威逺<lb/>
陵江殿中伏波等將軍次有八司馬長史之副也次有<lb/>
<pb n="KR2a0022_WYG_050-11b"/>
侍郎校書郎主簿從事階位相次分掌諸事次有省事<lb/>
専掌導引其大事决之於王小事則世子及二公随状<lb/>
斷决平章録記事訖即除籍書之外無久掌文按官人<lb/>
雖有列位並無曹府惟每旦集於牙門評議衆事諸城<lb/>
各有户曹水曹田曹每城遣司馬侍郎相監檢校名為<lb/>
城令服餙丈夫從胡法婦人畧同華夏兵噐有弓箭刀<lb/>
楯甲矟文字亦同華夏兼用胡書有毛詩論語孝經置<lb/>
學官弟子以相教授雖習讀之而皆為胡語賦稅則計<lb/>
<pb n="KR2a0022_WYG_050-12a"/>
輸銀錢無者輸麻布其刑法風俗婚姻䘮葬與華夏小<lb/>
異而大同地多石磧氣候温暖榖麥再熟宜蠶多五果<lb/>
有草曰羊刺其上生蜜焉自嘉以来世修藩軄於魏大<lb/>
綂十四年詔以其世子𤣥喜為王恭帝二年又以其田<lb/>
地公茂嗣位武成元年其王遣使獻方物保定初又遣<lb/>
使来貢自燉煌向其國多沙磧道里不可准記惟以人<lb/>
畜骸骨及駞馬糞為騐又有魍魎怪異故商旅来徃多<lb/>
取伊吾路云<lb/>
<pb n="KR2a0022_WYG_050-12b"/>
鄯善古樓蘭國也東去長安五千里所治城方一里地<lb/>
多沙鹵少水草北即白龍堆路魏太武時為沮渠安周<lb/>
所攻其王西奔且末西北有流沙數百里夏日有熱風<lb/>
為行旅之患風之欲至惟老駞知之即鳴而聚立埋其<lb/>
口鼻於沙中人每以為候亦即將氈擁蔽鼻口其風迅<lb/>
駛斯須過盡若不防者必至危斃大綂八年其兄鄯米<lb/>
率衆内附<lb/>
焉耆國在白山之南七十里東去長安五千八百里其<lb/>
<pb n="KR2a0022_WYG_050-13a"/>
王姓龍即前涼張軌所封龍熈之<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>所治城方二里部<lb/>
内凡有九城國小民貧無綱紀法令兵有弓刀甲矟婚<lb/>
姻畧同華夏死亡者皆㷊而後葬其服制滿七日則除<lb/>
之丈夫並剪髪以為首餙文字與婆羅門同俗事天神<lb/>
並崇信佛法尤重二月八日四月八日是日也其國咸<lb/>
依釋教齋戒行道焉氣候寒土田良沃榖有稻粟菽麥<lb/>
畜有駞馬牛羊養𧖟不以為絲惟充綿纊俗尚蒲桃酒<lb/>
兼爱音樂南去海十餘里有魚鹽蒲葦之饒保定四年<lb/>
<pb n="KR2a0022_WYG_050-13b"/>
其王遣使獻名馬<lb/>
龜兹國在白山之南一百七十里東去長安六千七百<lb/>
里其王姓白即後涼吕光所立白震之後所治城方五<lb/>
六里其刑法殺人者死刼賊則斷其一臂并刖一足賦<lb/>
稅准地徴租無田者則稅銀錢婚姻䘮葬風俗物産與<lb/>
焉支畧同惟氣候少温為異又出細氈麖皮氍毺鐃多<lb/>
鹽緑雌黄胡粉及良馬封牛等東有輪臺即漢貳師將<lb/>
軍李廣利所屠其南三百里有大水東流號計戍水即<lb/>
<pb n="KR2a0022_WYG_050-14a"/>
黄河也保定元年其王遣使来獻<lb/>
于闐國在葱嶺之北二百餘里東去長安七千七百里<lb/>
所治城方八九里部内有大城五小城數十其刑法殺<lb/>
人者死餘罪各随輕重懲罰之自外風俗物産與龜兹<lb/>
畧同俗重佛法寺塔僧尼甚衆王尤信向每設齋日必<lb/>
親自洒掃饋食焉城南五十里有贊摩寺即昔羅漢比<lb/>
丘比盧旃為其王造覆盆浮圗之所石上有辟支佛趺<lb/>
䖏雙跡猶存自高昌以西諸國人等多深目髙昌以東<lb/>
<pb n="KR2a0022_WYG_050-14b"/>
此一國貎不甚胡頗類華夏城東二十里有大水北流<lb/>
號樹枝水即黄河也城西十五里亦有大水名逹利水<lb/>
與樹枝俱北流同㑹於計戍建徳三年其王遣使獻名<lb/>
馬<lb/>
囐噠國大月氐之種類在于闐之西東去長安一萬百<lb/>
里其王治拔底延城盖王舍城也其城方十餘里刑法<lb/>
風俗與突厥畧同其俗又兄弟共娶一妻夫無兄弟者<lb/>
其妻戴一角㡌若有兄弟者依其多少之數更加㡌角<lb/>
<pb n="KR2a0022_WYG_050-15a"/>
焉其人㐫悍能戰闘于闐安息等大小二十餘國皆役<lb/>
属之大綂十二年遣使獻其方物魏廢帝二年明帝二<lb/>
年並遣使来獻後為突厥所破部落分散職貢遂絶<lb/>
粟特國在葱嶺之西盖古之庵蔡一名温那沙治於大<lb/>
澤在康居西北保定四年其王遣使獻方物<lb/>
安息國在葱嶺之西治蔚搜城北與康居西與波斯相<lb/>
接東去長安一萬七百五十里天和二年其王遣使来<lb/>
獻<lb/>
<pb n="KR2a0022_WYG_050-15b"/>
波斯國大月氐之别種治蘓利城古條支國也東去長<lb/>
安一萬五千三百里城方十餘里户十餘萬王姓波斯<lb/>
氐坐金羊牀戴金花冠衣錦袍織成帔皆餙以珍珠寳<lb/>
物其俗丈夫剪髪戴白皮帽貫頭衫両廂近下開之并<lb/>
有巾帔緣以織成婦女服大衫披大帔其髪前為髻後<lb/>
被之餙以金銀華仍貫五色珠絡之於膊王於其國内<lb/>
别有小牙十餘所猶中國之離宫也每年四月出遊䖏<lb/>
之十月乃還王即位以後擇諸子内賢者密書其名封<lb/>
<pb n="KR2a0022_WYG_050-16a"/>
之於庫諸子及大臣皆莫之知也王死乃衆共發書視<lb/>
之其封内有名者即立以為王餘子各出就邉任兄弟<lb/>
更不相見也國人號王曰翳囋妃曰防歩率王之諸子<lb/>
曰殺野大官有摸胡壇掌國内獄訟泥忽汗掌庫藏闗<lb/>
禁地卑勃掌文書及衆務次有遏羅訶地掌王之内事<lb/>
薩波勃掌四方兵馬其下皆有属官分綂其事兵噐有<lb/>
甲矟圎排劍弩弓箭戦並乗象每象百人随之其刑法<lb/>
重罪懸諸竿上射而殺之次則擊獄新王立乃釋之輕<lb/>
<pb n="KR2a0022_WYG_050-16b"/>
罪則劓刖若髠或翦半鬚及繫排於項上以為耻辱犯<lb/>
强盗者禁之終身姦貴人妻者男子流婦人割其耳鼻<lb/>
賦稅則准地輸銀錢俗事火祅神婚合亦不擇尊卑諸<lb/>
夷之中最為醜穢矣民女年十嵗以上有姿貎者王收<lb/>
養之有功勲人即以分賜死者多棄屍於山一月治服<lb/>
城外有人别居惟知䘮葬之事號為不浄人若入城市<lb/>
摇鈴自别以六月為嵗首尤重七月七日十二月一日<lb/>
其日民庶以上各相命召設㑹作樂以極歡娛又以每<lb/>
<pb n="KR2a0022_WYG_050-17a"/>
年正月二十日各祭其先死者氣候暑熱家自藏氷地<lb/>
多沙磧引水溉灌其五榖及禽獸等與中夏畧同惟無<lb/>
稻及黍秫土出名馬及駞富室至有數千頭者又出白<lb/>
象師子大鳥卵珍珠離珠頗黎珊瑚琥珀瑠璃馬瑙水<lb/>
晶瑟瑟金銀鍮石金剛火齊鑌鐵銅錫朱沙水銀綾錦<lb/>
白疊毼氍毹[翕*毛]㲪赤麞皮及薰六欝金蘓合青木䓁香<lb/>
胡椒蓽撥石蜜千牛棗香附子訶棃勒無食子塩緑雌<lb/>
黄䓁物魏廢帝二年其王遣使来獻方物<lb/>
<pb n="KR2a0022_WYG_050-17b"/>
史臣曰四夷之為中國患也久矣而北狄尤甚焉昔嚴<lb/>
尤班固咸以周及秦漢未有得其上䇿雖通賢之宏議<lb/>
而史臣嘗以為疑夫歩驟之来綿自今古澆淳之變無<lb/>
隔華戎是以反道徳棄仁義凌替之風嵗廣至涇陽入<lb/>
北地充斥之釁日深爰自金行逮乎水運戎夏離錯風<lb/>
俗混并夷裔之情偽中國畢知之矣中國之得失夷裔<lb/>
備聞之矣若乃不與約誓不就攻伐来而禦之去而守<lb/>
之夫然則敵有餘力我無寜嵗將士疲於奔命疆場苦<lb/>
<pb n="KR2a0022_WYG_050-18a"/>
其交侵欲使偃伯靈臺歐世仁夀其可得乎是知秩宗<lb/>
之雅㫖護軍之誠說實有㑹於當時而未允於後代也<lb/>
然則易稱見㡬而作𫝊云相時而動夫時者得失之所<lb/>
繫㡬者吉凶之所由况乎諸夏之朝治亂之運代有戎<lb/>
狄之地强弱之勢無恒若使臣畜之與羈縻和親之與<lb/>
征伐因其時而制變觀其㡬而立權則舉無遺䇿謀多<lb/>
上算獸心之虜革靣匪難沙幕之北雲撤何逺安有周<lb/>
秦漢魏優劣在其間哉<lb/>
<pb n="KR2a0022_WYG_050-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷五十<lb/>
<pb n="KR2a0022_WYG_050-19a"/>
　周書卷五十考證<lb/>
囐噠○魏書作嚈噠<lb/>
波斯國𫝊王姓波斯氐○魏書西域𫝊王姓波氏名斯<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0022_WYG_050-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周書卷五十考證<lb/>
</p>
<p>
</p>
  </div>
</body>
</text>
</TEI>
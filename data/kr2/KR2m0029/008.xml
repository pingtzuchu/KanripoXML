<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>頖宫禮樂疏卷八</head> <lb/>
    <p>
<pb n="KR2m0029_WYG_008-1a"/>
欽定四庫全書<lb/>
　頖宫禮樂疏卷八<lb/>
　　　　　　　　　　　　明　李之藻　撰<lb/>
樂舞疏<lb/>
吕覽隂康氏之始隂多滯伏民氣鬱閼故作舞以宣導<lb/>
之後世聖人因而用之乎樂配之以五聲八音以享以<lb/>
祀樂記曰詩言其志也歌咏其聲也舞動其容也葢聲<lb/>
可以聽而知容藏於心難以貌睹聖人假干戚羽旄以<lb/>
<pb n="KR2m0029_WYG_008-1b"/>
表其容發揚蹈厲以見其意盡筋骸之力以要鐘鼓拊<lb/>
㑹之節然後聲容選和而樂備焉而亦用以教育學校<lb/>
之人材故古者成均學政四術四教非不具備而大司<lb/>
樂以樂舞教國子樂師教國子小舞大胥掌學士之版<lb/>
以待致諸子小胥掌學士之徵令而比之巡舞列而撻<lb/>
其怠慢者籥師掌教國子舞羽吹籥小樂正學干大胥<lb/>
贊之樂師學戈樂師丞贊之葢設官若是之備云凡舞<lb/>
宗廟帗舞社稷羽舞旱暵皇舞辟雍旄舞兵事干舞星<lb/>
<pb n="KR2m0029_WYG_008-2a"/>
辰人舞又有雲門大卷大咸大韶大夏大濩大武之舞<lb/>
與夫來鼓臯舞射夫弓矢舞旄人教舞散樂夷樂而所<lb/>
舞葢無遺樂焉大胥春入學舍采合舞月令孟冬命樂<lb/>
正入學習舞仲春亦命樂正習舞釋菜文王世子曰凡<lb/>
學世子及學士必時春夏學干戈秋冬學羽籥内則曰<lb/>
十有三年學樂誦詩舞勺成童舞象二十而冠始學禮<lb/>
舞大夏是其舞殆無曠時也而至釋菜習舞天子乃帥<lb/>
三公九卿諸侯大夫親往視之祭統君執干戚就舞位<lb/>
<pb n="KR2m0029_WYG_008-2b"/>
樂記武王冕而總干則王太子王子與夫羣后之太子<lb/>
卿大夫元士之適子國之俊秀又不足言蓋無人不從<lb/>
事於舞矣而獨卑者之子不得舞宗廟之酹載在漢大<lb/>
樂律者可考焉當時除吏二千石到六百石及闗内侯<lb/>
到五大夫子先取適高七尺以上年十二到年三十顔<lb/>
色和順身體修治者以為舞人至隋而尚以品子為之<lb/>
號二舞郎葢典樂之教雖亡而胄子之選猶在也降至<lb/>
大觀乃詔罷雲門生舞而舞人皆菆陋屠沽或用羽流<lb/>
<pb n="KR2m0029_WYG_008-3a"/>
俚雜者混跡其間貴介志行之士於是乎羞與為伍而<lb/>
先王教化之道殆不可復行於叔季之世矣嗟乎先王<lb/>
之教所以必從事於舞者何也人生而成童血氣筋骨<lb/>
漸以充實而憤盈其嬉笑跳躍動於手足舞蹈之間如<lb/>
熊經鶴舞獅攫猨騰機自有所不容遏禁之鬱縱之蕩<lb/>
聖人因而導之曰來吾教爾舞進而示之以盤躃顧盼<lb/>
之容束之以俯仰進退之節而又鐘鼓悦其耳羽旄快<lb/>
其目而習之者亦相率而以為便不自知其閑於節範<lb/>
<pb n="KR2m0029_WYG_008-3b"/>
於正而㓜志之潛消也故曰聽雅頌之聲志意得廣焉<lb/>
執其干戚習其俯仰詘信容貌得莊焉行其綴兆要其<lb/>
節奏行列得正焉進退得齊焉古者之教灑掃應對以<lb/>
禁傲詩書羽籥以導和若夫動而有節則莫舞若矣固<lb/>
以動陽氣導萬物其於成就人才則尤親切焉由小學<lb/>
之書而進之以瞽宗之禮樂由瞽宗之禮樂而成之以<lb/>
東序之舞則聖王之教可想也三代而後新聲代變舞<lb/>
容從之於是乎有鞞舞鐸舞巾舞拂舞鞶舞幡舞鼔舞<lb/>
<pb n="KR2m0029_WYG_008-4a"/>
輪舞城舞師子舞白紵舞公莫舞巴渝舞渾脱舞景雲<lb/>
舞紫極舞柘枝舞清商舞伎舞毋論節族淫雜抑亦冠<lb/>
飾匪倫雲翹建華芙蓉鴝鵒矞嵬奇衺大抵皆俳優雜<lb/>
㺯羌胡蹀躞燕享恣其淫褻清廟寧復居歆所謂内則<lb/>
致疾損夀外則亂政傷民馴致大雅淪滅教化陵夷何<lb/>
怪乎士流厭薄置不屑講迨至身心性命之學興而此<lb/>
道益絶殆已逾千載矣孰知夫古人之於舞也童而習<lb/>
之既以治身亦以事人而終其身焉於是故有臣為君<lb/>
<pb n="KR2m0029_WYG_008-4b"/>
舞者大司樂王大射詔諸侯以弓矢舞是也有君為臣<lb/>
舞者食三老五更於太學天子冕而總干漢高帝置酒<lb/>
沛宫酒酣上自起舞是也有孫為祖舞者冕而總干率<lb/>
其羣臣以樂皇尸是也有子為親舞者老萊子著斑爛<lb/>
衣而舞是也有弟子為其師舞者子路援戚而舞是也<lb/>
有兄弟相舞者武帝時長沙定王起舞是也有賔主相<lb/>
舞者灌夫舞屬丞相張磐舞屬陶謙謝安舞屬桓嗣周<lb/>
武帝與梁明帝宴周主親彈琵琶梁主起舞是也而其<lb/>
<pb n="KR2m0029_WYG_008-5a"/>
用之祭祀則以事生之道事鬼神葢音者生之所聽舞<lb/>
者生之所睹故樂必有歌有舞以備觀聽之美而後神<lb/>
人之交始洽因而昭其德焉象其功焉歴代不沿舞名<lb/>
遞變然而總其大端不出文武二舞武舞亦名干舞文<lb/>
舞亦名羽舞又名籥舞古者雲門大咸大韶大夏是皆<lb/>
文舞而韶則文德之隆大濩大武是皆武舞而武為武<lb/>
烈之盛是故夫子論樂而美善獨評韶武無他舉其最<lb/>
焉耳已三代而降漢曰文始魏曰大韶晉曰正德宋曰<lb/>
<pb n="KR2m0029_WYG_008-5b"/>
凱容梁曰大觀唐曰治康曰九功而石晉觀象宇文崇<lb/>
德趙宋文德元崇德皆所謂文武也秦曰五行漢曰武<lb/>
德晉曰大豫宋曰宣烈梁曰大壯唐曰凱安曰七德以<lb/>
至石晉講功宇文象成宋曰武功元曰定功皆所謂武<lb/>
舞也文舞謙恭揖讓武舞蹈厲發揚文舞夏翟葦蘥武<lb/>
舞朱干玉戚容不同而器亦異焉至於進退疾徐變態<lb/>
離合周旋中規折旋中矩整齊嚴肅動應節奏則二舞<lb/>
同之干戚羽旄左右開闔亦各皆有其義凡總干持戚<lb/>
<pb n="KR2m0029_WYG_008-6a"/>
者左手干右手戚未開舞時干外而戚内干縱而戚横<lb/>
葢左屬仁右屬義義以待敵仁以自衛故左干而右戚<lb/>
仁統四端恩常掩義故干外而戚内干仁好生戚義果<lb/>
斷故干縱而戚横也凡執籥秉翟者皆左手籥右手翟<lb/>
未開舞時籥内而翟外籥横而翟縱葢左屬陽右屬隂<lb/>
陽主聲音主容故左籥而右翟和順積中英華發外故<lb/>
籥内而翟外籥象衡運準平翟象表端繩直故籥横而<lb/>
翟縱也此干戚羽籥之容也然古舞定立四表三進三<lb/>
<pb n="KR2m0029_WYG_008-6b"/>
退武取六伐止齊文取六爻變化文俯取諸隂武仰取<lb/>
諸陽文先舉左手足武先舉右手足文則左旋武則右<lb/>
旋諸皆揖遜征伐擬諸形容動盪迴旋以奮至德之光<lb/>
以動四氣之和以著萬物之理而後神明感通亦洋洋<lb/>
乎如臨其上近世失傳太常雅舞立定不移微示手足<lb/>
之容殆與古異今孔廟大成之舞即宋朝化成天下之<lb/>
舞元祐間命樂正開封葉防所撰義取揖遜彰宋受命<lb/>
之自不知何故輙以用之孔庭而至今仍之無改焉近<lb/>
<pb n="KR2m0029_WYG_008-7a"/>
世有私擬舞曲者固未見之實用藻伏思之夫子之樂<lb/>
不同百王惟是道德尊崇刪述垂憲非有揖讓征伐可<lb/>
為摹擬終難杜撰所以國初儒彦不敢輕有更易但與<lb/>
其遵用宋樂不如上取韶舞聞韶忘味葢聖心有獨契<lb/>
焉周制雲門之舞用之圜丘咸池之舞用之方澤九㲈<lb/>
之舞用之宗廟之中凡祭祀皆用古樂即歴代不相沿<lb/>
襲然名異而實則同非必其剏為之也矧㲈之為用更<lb/>
廣以祀四望亦以禮人鬼孔祀用㲈於古未悖雖其笙<lb/>
<pb n="KR2m0029_WYG_008-7b"/>
鏞綴兆不詳載籍然可考求潤飾略存古意至於有文<lb/>
無武近於婦人無武事者之樂夫子却萊夷墮三都奚<lb/>
為而不武乎韶兼干羽於德甚合於義甚允唐猶兼用<lb/>
文武宋乃罷武存文迄今沿之蓋闕典也<lb/>
節詁<lb/>
爾雅云和樂謂之節葢樂之聲有鼓以節之而其舞之<lb/>
容亦有節以節之故先代之舞皆有執節二人前引文<lb/>
舞以節武舞以旌宋享晉侯舞師題以旌夏旌夏者大<lb/>
<pb n="KR2m0029_WYG_008-8a"/>
旌也大射禮舉旌以宫偃旌以商今其詳不可考矣大<lb/>
抵武舞象成故旌參焉文舞則或用羽葆幢或析朱繒<lb/>
三重為節或謂之纛或謂之翿陳風宛丘值其鷺翿解<lb/>
者曰舞者所建則又以鷺為之也今制蔟紅纓七層下<lb/>
垂或用五色相間以象五聲每蔟用緑斜皮刻花為葢<lb/>
上銳下廣狀如偃鍾而以紅皮内托表而出之覆於纓<lb/>
上為飾顛之最鋭處皮金縁口貫以紅絨縧長七尺竿<lb/>
長八尺五寸朱髹塗金龍首銜節舞者當就列時雙節<lb/>
<pb n="KR2m0029_WYG_008-8b"/>
前引行列綴兆則執節者分立於東西兩階舞生之前<lb/>
以節其舞閑則植於架上<lb/>
<pb n="KR2m0029_WYG_008-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_008-9b"/>
籥詁<lb/>
周禮籥師掌教國子舞羽吹籥籥章掌土鼓豳籥文王<lb/>
世子秋冬學羽籥明堂位土鼓葦籥詩曰左手執籥右<lb/>
手秉翟夫籥者竹音之一器耳而執之以舞何也聲音<lb/>
之本於是乎寓焉命之曰籥以黍龠之法在是也説文<lb/>
龠者樂之竹管三孔以和衆聲龢龤字皆從龠旁而俗<lb/>
乃加竹為籥龠即律也黄鍾之律萬事根本體有長短<lb/>
檢以度物有多少受以量量有輕重平以權衡倍律所<lb/>
<pb n="KR2m0029_WYG_008-10a"/>
容謂龠通長二尺容黍二合稱重二兩而於律則具二<lb/>
均是謂五聲主宰八音領袖故文舞尚焉舜作大韶執<lb/>
籥秉翟周人舞象亦倣其制季札觀韶箾象箾箾即籥<lb/>
之别名古人舞則吹籥春秋萬入去籥杜註以為内舞<lb/>
去籥惡其聲聞可見文舞吹籥非如近世之不復成聲<lb/>
也爾雅大籥謂之産其中謂之仲小謂之箹或曰籥有<lb/>
緩吹急吹三孔以和衆聲禮書所謂主中聲而上下之<lb/>
律吕於是乎生葢一孔具三音故有上生下生之别非<lb/>
<pb n="KR2m0029_WYG_008-10b"/>
有三器然而既已有三名矣則亦安得無三器乎或謂<lb/>
黄大太夾為大龠姑仲蕤林為中籥夷南無應為小籥<lb/>
亦未可曉今亦只用黄倍為準足矣形制吹口類篴鄭<lb/>
注周禮郭注爾雅咸云三孔獨詩簡兮之注以為六孔<lb/>
皆出古傳宜並存之其開孔也有法取籥身勻作二十<lb/>
寸以墨界之自下而上至三至五至七之界各開一孔<lb/>
孔徑各如倍律内徑之半如黄倍内徑五分則孔開二<lb/>
分五釐足也若於三孔籥每孔之下各増一孔即為六<lb/>
<pb n="KR2m0029_WYG_008-11a"/>
孔之籥凡吹三孔者全閉之則緩宫急徵啟下一孔則<lb/>
緩商急羽啟中下二孔則緩角急清宫啟上下二孔緩<lb/>
為清宫急為清徵也吹六孔者全閉之則緩為黄鍾急<lb/>
為林自下啟第一孔緩為大急為夷啟第二孔緩為太<lb/>
急為南啟第三孔緩夾急無啟第四孔緩姑急應啟第<lb/>
五孔緩為仲急為清黄啟第六孔緩為蕤急為清大吕<lb/>
也但今舞者右手秉翟既難按管調律且兩手開合上<lb/>
下皆不暇於吹籥竊疑古舞三進三退别有吹籥之節<lb/>
<pb n="KR2m0029_WYG_008-11b"/>
與堂下八音相和而今不可攷矣<lb/>
<pb n="KR2m0029_WYG_008-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_008-12b"/>
翟詁<lb/>
周禮大司樂教六舞注謂帗舞析五采繒羽舞雜采羽<lb/>
如鳳凰色人舞無所執以手袖為威儀也一謂帗舞者<lb/>
全羽羽舞者析羽皇舞者以羽覆冒頭上衣飾翡翠之<lb/>
羽旄舞者氂牛之尾也社稷以帗宗廟以羽四方以皇<lb/>
辟雍以旄兵事以干星辰以人𤣥謂四方以羽宗廟以<lb/>
人山川以干旱暵以皇今孔庭之舞用翟為飾説文山<lb/>
雉曰翟江淮之間謂雉青質而五色皆備者謂翟其執<lb/>
<pb n="KR2m0029_WYG_008-13a"/>
之以舞者何休所謂以象文德之風化疾也古人舞大<lb/>
夏之器籥曰夏籥翟曰夏翟徐州厥貢羽畎夏翟夏大<lb/>
也文舞之最先者也九雉之名備於爾雅釋鳥一鸕雉<lb/>
二鷂雉三鷮雉四鳪雉五鷩雉六海雉七山雉是之曰<lb/>
翟葢長尾者其八雗雉其九鵫雉其雉絶有力曰奮素<lb/>
質五采成章曰翬青質五采成章曰鷂南方曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>東方<lb/>
曰鶅北方曰鵗西方曰鷷此四方雉名也雉身有文章<lb/>
其性耿介故先王貴而用焉用於五玉三帛二生一死<lb/>
<pb n="KR2m0029_WYG_008-13b"/>
之屬貴其性也用於山龍華蟲藻火貴其文也用之於<lb/>
舞則取其耿介而文章類士德也故詩言右手秉翟書<lb/>
紀舞干羽於兩階率皆用之堯之大章舜之韶禹之夏<lb/>
周之象文舞則無非是者特載籍所稱其配不同有以<lb/>
羽配旄者記稱飾以羽旄是也有以旄配翟者記稱旄<lb/>
翟以舞之是也有以翟配籥者簡兮之詩是也然而言<lb/>
羽則皆是翟羽自陳風有植其鷺羽之句先儒遂云用<lb/>
鷺易繫鴻羽為儀之爻先儒遂云用鴻殊不知鴻鷺之<lb/>
<pb n="KR2m0029_WYG_008-14a"/>
羽素質無文何以當於文舞哉其用翟之制亦有二説<lb/>
一謂柄長三尺其端刻龍口中植翟三莖一謂柄長五<lb/>
尺其端龍項下垂雉羽五層然惟引舞所持其名為節<lb/>
或用綵繒之帗或用彩羽之旌或用白羽之翿或用紅<lb/>
纓之旄自漢以降所尚不同翟則一而已矣前説今所<lb/>
遵用朱柄而龍首髹以金彩<lb/>
<pb n="KR2m0029_WYG_008-15a"/>
舞人章服詁<lb/>
古稱𦙍之舞衣以其制作之善故歴代傳以為寳今不可<lb/>
考矣太常之制舞人蟬冠服朱團領衫革帶皂雲履國學<lb/>
欽遣行禮用此則宜在外郡邑必遵集禮所載儒巾斕衫<lb/>
為當也蔡邕月令章句曰每佾八人各服冕而執戚有俯<lb/>
仰張翕之容然質之禮經冕而舞大武皮弁素積而舞大<lb/>
夏乃天子所以樂皇尸飬老更之服也即諸侯尚不敢僣<lb/>
矧今之舞人羽流猥雜而可為不衷之服乎藻守澶淵遵<lb/>
<pb n="KR2m0029_WYG_008-15b"/>
制為孔廟樂舞時未請於學使即衣巾亦不敢用權用民<lb/>
巾青衫皂縧如江南應試儒士之服諸皆能文通經子弟<lb/>
然亦一時權制後考禮記集説深衣可以為文可以為武<lb/>
可以擯相可以治軍旅方氏曰端冕則有敬色所以為文<lb/>
介胄則有不可辱之色所以為武然端冕不可為武介胄<lb/>
不可為文兼之者惟深衣而已深衣之制諸侯大夫庶人<lb/>
上下同之文舞武舞均之可用然則郡邑學校舞於孔庭<lb/>
者惟深衣最為古雅矣<lb/>
<pb n="KR2m0029_WYG_008-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_008-16b"/>
制用紅絹團領無襬如公服之製胷背繪大朶紅花緑<lb/>
葉扶疏不設邊襴以别補子<lb/>
其帶以革為鞓裹以青布上綴黑角為飾如朝祭之革<lb/>
帶<lb/>
<pb n="KR2m0029_WYG_008-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_008-17b"/>
夏布為之黑漆如梁冠樣梁上不設金線惟前抹額上<lb/>
下塗金飾邊中繪金蟬取義高潔可以交於神明也冠<lb/>
纓用青絲為之履用皁帛前後有雲縁面縫紃以白線<lb/>
以皮為底<lb/>
　　右舞人冠袍今郡學通用然近於僣姑存其製深<lb/>
　　衣冠服則性理大全及陳氏禮書俱載世所通知<lb/>
　　也<lb/>
舞佾詁<lb/>
<pb n="KR2m0029_WYG_008-18a"/>
左傳衆仲曰舞所以節八音而行八風故自八以降天<lb/>
子用八諸侯用六大夫用四士二傳曰天子舞行八佾<lb/>
諸侯舞行六佾大夫舞行四佾士舞行二佾晉悼公女<lb/>
樂二八賜魏絳以一八其可據者故服䖍注謂天子八<lb/>
八諸侯六八大夫四八士二八而杜預則以為六六三<lb/>
十六人宋太常傅隆辯之曰舞必以八人為列自天子<lb/>
至士降殺以兩減其二列預以為一列又減二人至士<lb/>
止餘四人豈復成樂乃鄭世子又從杜説以開方為舞<lb/>
<pb n="KR2m0029_WYG_008-18b"/>
位夫使立定不移苐如今之雅舞開方誠亦無礙若如<lb/>
古舞立表三進三退當從服説方成行綴也孔庭之舞<lb/>
自宋以來六佾我朝成化増用八佾嘉靖仍用六佾葢<lb/>
從諸侯之禮樂也六八用四十八人<lb/>
<pb n="KR2m0029_WYG_008-19a"/>
</p>
<p>
<pb n="KR2m0029_WYG_008-20a"/>
</p>
<p>
<pb n="KR2m0029_WYG_008-21a"/>
</p>
<p>
<pb n="KR2m0029_WYG_008-22a"/>
</p>
<p>
<pb n="KR2m0029_WYG_008-23a"/>
</p>
<p>
<pb n="KR2m0029_WYG_008-24a"/>
</p>
<p>
<pb n="KR2m0029_WYG_008-25a"/>
</p>
<p>
<pb n="KR2m0029_WYG_008-26a"/>
</p>
<p>
<pb n="KR2m0029_WYG_008-27a"/>
</p>
<p>
<pb n="KR2m0029_WYG_008-28a"/>
</p>
<p>
<pb n="KR2m0029_WYG_008-29a"/>
</p>
<p>
<pb n="KR2m0029_WYG_008-30a"/>
</p>
<p>
<pb n="KR2m0029_WYG_008-31a"/>
</p>
<p>
<pb n="KR2m0029_WYG_008-32a"/>
</p>
<p>
<pb n="KR2m0029_WYG_008-33a"/>
</p>
<p>
<pb n="KR2m0029_WYG_008-34a"/>
</p>
<p>
<pb n="KR2m0029_WYG_008-35a"/>
</p>
<p>
<pb n="KR2m0029_WYG_008-36a"/>
</p>
<p>
<pb n="KR2m0029_WYG_008-37a"/>
</p>
<p>
<pb n="KR2m0029_WYG_008-38a"/>
</p>
<p>
<pb n="KR2m0029_WYG_008-39a"/>
</p>
<p>
<pb n="KR2m0029_WYG_008-40a"/>
</p>
<p>
<pb n="KR2m0029_WYG_008-41a"/>
</p>
<p>
<pb n="KR2m0029_WYG_008-42a"/>
</p>
<p>
<pb n="KR2m0029_WYG_008-43a"/>
</p>
<p>
<pb n="KR2m0029_WYG_008-44a"/>
</p>
<p>
<pb n="KR2m0029_WYG_008-45a"/>
</p>
<p>
<pb n="KR2m0029_WYG_008-46a"/>
</p>
<p>
<pb n="KR2m0029_WYG_008-47a"/>
</p>
<p>
<pb n="KR2m0029_WYG_008-48a"/>
</p>
<p>
<pb n="KR2m0029_WYG_008-49a"/>
</p>
<p>
<pb n="KR2m0029_WYG_008-50a"/>
</p>
<p>
<pb n="KR2m0029_WYG_008-51a"/>
</p>
<p>
<pb n="KR2m0029_WYG_008-52a"/>
</p>
<p>
<pb n="KR2m0029_WYG_008-53a"/>
</p>
<p>
<pb n="KR2m0029_WYG_008-54a"/>
</p>
<p>
<pb n="KR2m0029_WYG_008-55a"/>
</p>
<p>
<pb n="KR2m0029_WYG_008-56a"/>
</p>
<p>
<pb n="KR2m0029_WYG_008-57a"/>
</p>
<p>
<pb n="KR2m0029_WYG_008-58a"/>
</p>
<p>
<pb n="KR2m0029_WYG_008-59a"/>
</p>
<p>
<pb n="KR2m0029_WYG_008-60a"/>
</p>
<p>
<pb n="KR2m0029_WYG_008-61a"/>
</p>
<p>
<pb n="KR2m0029_WYG_008-62a"/>
</p>
<p>
<pb n="KR2m0029_WYG_008-63a"/>
</p>
<p>
<pb n="KR2m0029_WYG_008-64a"/>
</p>
<p>
<pb n="KR2m0029_WYG_008-65a"/>
</p>
<p>
<pb n="KR2m0029_WYG_008-66a"/>
</p>
<p>
<pb n="KR2m0029_WYG_008-67a"/>
　右舞儀俱遵時制然自宋元相沿非令甲曽有所裁<lb/>
　定者也考之宋史葉防撰朝㑹二舞儀其文舞曰化<lb/>
　成天下之舞第一變舞人立南表之南聽舉樂則蹲<lb/>
　再鼓皆舞進一步正立再鼓皆稍前而正揖合手自<lb/>
　下而上再鼓皆左顧左揖再鼔皆右顧右揖再鼓皆<lb/>
　開手蹲再鼓皆舞進一步正立再鼓皆少卻身初辭<lb/>
　合手自上而下再鼔皆右顧以右手在前左手推後<lb/>
　為再辭再鼓皆左顧以左手在前右手推出為固辭<lb/>
<pb n="KR2m0029_WYG_008-67b"/>
　再鼔皆合手蹲再鼓皆舞進一步正立再鼓皆俛身<lb/>
　相顧初謙合手當胷再鼓皆右側身左垂手為再謙<lb/>
　再鼓皆左側手右垂手為三謙再鼓皆躬而授之遇<lb/>
　節樂則蹲第二變聽舉樂則蹲再鼔皆舞進一步轉<lb/>
　面相向再鼓皆稍前相揖再鼔皆左顧左揖再鼓開<lb/>
　手蹲正立再鼔皆舞進一步復相嚮再鼓皆卻身為<lb/>
　初辭再鼔皆舞辭如上儀再鼓皆再辭再鼓皆固辭<lb/>
　再鼓皆合手蹲正立再鼓皆舞進一步再鼔相嚮再<lb/>
<pb n="KR2m0029_WYG_008-68a"/>
　鼓皆顧為初謙再鼓皆再謙再鼓皆三謙再鼓皆躬<lb/>
　而授之正立遇節樂則蹲第三變聽舉樂則蹲再鼓<lb/>
　皆舞進一步兩兩相嚮再鼔皆相趨揖再鼔皆左揖<lb/>
　如上再鼓皆右揖再鼔皆開手蹲正立再鼔皆舞進<lb/>
　一步復相嚮再鼓皆卻身初辭再鼔皆再辭再鼓皆<lb/>
　固辭再鼓皆合手蹲正立再鼓皆舞進一步兩兩相<lb/>
　嚮再鼓皆相顧初謙再鼓皆再謙再鼓三謙躬而授<lb/>
　之正立節樂則蹲其舞節如此每變皆具三揖三辭<lb/>
<pb n="KR2m0029_WYG_008-68b"/>
　三謙之儀以明宋有天下本於揖遜協律郎陳沂按<lb/>
　視以為節奏詳備遂以用之朝㑹范鎮楊傑譏之其<lb/>
　用之孔庭三獻則稍有増損以就歌章實與歌義毫<lb/>
　不相蒙也古者不以舞配歌奏凡樂先登歌次歌奏<lb/>
　合作次文武二舞或别有舞曲今制歌奏舞一時並<lb/>
　作亦與古異學校禮樂之地似當彷彿古樂更定其<lb/>
　儀即成均之教未易驟復然使青衿士子肄雅有階<lb/>
　觀感而興深闗教化固不可視為迂濶而終置不講<lb/>
<pb n="KR2m0029_WYG_008-69a"/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_008-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頖宫禮樂疏卷八<lb/>
</p>
<p>
</p>
  </div>
</body>
</text>
</TEI>
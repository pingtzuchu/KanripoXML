<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>頖宫禮樂疏</head>
    <p>
<pb n="KR2m0029_WYG_000-1a"/>
欽定四庫全書　　　　　史部十三<lb/>
　頖宫禮樂疏　　　　　　政書類二<hi>儀制之屬</hi>
　　提要<lb/>
　　　　<hi>臣</hi>等謹案頖宫禮樂疏十卷明李之藻撰之<lb/>
　　　　藻字振之仁和人萬厯戊戌進士官至工部<lb/>
　　　　都水司郎中是編首列頖宫祀典次列儀注<lb/>
　　　　次列名物器數共成八卷第九卷為啓聖祠<lb/>
　　　　及名宦鄉賢祠附以鄉飲酒禮第十卷附以<lb/>
<pb n="KR2m0029_WYG_000-1b"/>
　　　　鄉射禮其中如釋奠儀之散齋演樂滌牲諸<lb/>
　　　　禮及時祭儀注皆明㑹典及南雍志諸書所<lb/>
　　　　未載又迎神樂章謂明制本宋舊一成三成<lb/>
　　　　相沿不易其樂章諸譜配以六律者唯填工<lb/>
　　　　尺等字頗能得其源流葢樂律自宋仁宗時<lb/>
　　　　始省去坐立二部及堂上堂下之分南宋諸<lb/>
　　　　儒又以舊樂加平減之制無髙上髙尺之律<lb/>
　　　　于是所用者惟中和韶樂明代實沿其制之<lb/>
<pb n="KR2m0029_WYG_000-2a"/>
　　　　藻所譜又註明時俗之一凡清凡諸調與舊<lb/>
　　　　調相合者分毫不爽又於琴瑟操縵之法别<lb/>
　　　　成一譜其琴譜不越松風閣之舊規以數音<lb/>
　　　　譜出一字少用鈎剔葢欲近以和緩以和韶<lb/>
　　　　樂瑟譜則以六律為主行遲其聲以應節又<lb/>
　　　　與元熊朋來瑟譜之一聲一字者逈殊葢律<lb/>
　　　　厯皆根於數之藻嫻於算法世所行天學初<lb/>
　　　　函即其所刻故因數制律足自為一家之學<lb/>
<pb n="KR2m0029_WYG_000-2b"/>
　　　　其末卷載鄉飲酒禮兼及鄉射禮者明初之<lb/>
　　　　制猶行射禮於頖宫迨其中葉此禮遂廢故<lb/>
　　　　明㑹典及南雍志諸書載之不詳之藻稽古<lb/>
　　　　證今考辨頗為賅悉唯褒崇一門僅採史𫝊<lb/>
　　　　不及馬端臨學校考之備又儀器圖内犧尊<lb/>
　　　　諸制既不本於三禮圖又不以考古博古諸<lb/>
　　　　圖證其異同僅以時俗陳設者為凖未免稍<lb/>
　　　　略然禮以時王所制為定是亦自有其義焉<lb/>
<pb n="KR2m0029_WYG_000-3a"/>
　　　　　未可盡非也乾隆四十六年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
<pb n="KR2m0029_WYG_000-4a"/>
頖宫禮樂疏凡例<lb/>
　一頖宫所最重者先師祀典歴代褒崇南宋有輯而<lb/>
　　其書久亡太常南雍諸志僅及本朝未該異代闕<lb/>
　　里志則泛及封錫蠲贍葢孔氏一家之書不闗禮<lb/>
　　樂兹集備考聖祀一切典禮沿革悉從諸史紀志<lb/>
　　中檢出例取編年提綱分目但有議論足裨悉附<lb/>
　　載焉其詔令文采可觀者亦為收録惟蕪泛不切<lb/>
　　者不取<lb/>
<pb n="KR2m0029_WYG_000-4b"/>
　一祀典之逮我朝屢經釐正是為不刋之典業已萬<lb/>
　　世欽遵故凡出詔令即為大書特書用昭尊王大<lb/>
　　義其有臣工建白儒賢著述或見行或有俟者均<lb/>
　　于禮樂有裨悉為拈出隨事分註以資考究<lb/>
　一辟雍典故自有成書是編所重郡國學校故不複<lb/>
　　載然考據禮樂度數疏綱詁目備儀兼譜頗似詳<lb/>
　　悉或堪為雍志補遺<lb/>
　一從祀先賢先儒嘉言懿行漢唐以後不患無徵其<lb/>
<pb n="KR2m0029_WYG_000-5a"/>
　　七十子之徒則併姓名齒邑有不可知者矣家語<lb/>
　　史記自多異同今主家語以其為孔壁遺文故也<lb/>
　　史記以下但有牴牾悉互存以備㕘考諸不能備<lb/>
　　厥言行間載前人述賛亦具大略論世者或有稽<lb/>
　　焉但藏書未博如隋志孔子弟子先儒傳十卷唐<lb/>
　　志五卷李畋孔子弟子賛傳六十卷至十萬餘言<lb/>
　　悉非管蠡所及博雅君子肯為采摭發覆執鞭所<lb/>
　　欣慕焉<lb/>
<pb n="KR2m0029_WYG_000-5b"/>
　一賢儒位次載在㑹典率循開元之舊其有増祀改<lb/>
　　祀更祀向于東西兩廡從便升躋西多東少致有<lb/>
　　凌躐因仍未改㕘考頒降圖位及闕里志禮樂志<lb/>
　　諸書自多錯雜似未畫一近瞿布衣論世論齒之<lb/>
　　說最合典禮今覆訂再具一圖膚見附焉明有所<lb/>
　　據似可施行<lb/>
　一八音次第先儒率謂金石絲竹匏土革木而周禮<lb/>
　　之序則金石土革絲木匏竹也漢志之序則土匏<lb/>
<pb n="KR2m0029_WYG_000-6a"/>
　　皮竹絲石金木也初無定序若論樂理則律始截<lb/>
　　竹應以竹音居先而匏土吹氣成聲音諧簫管皆<lb/>
　　所謂人籟者也樂重人聲用相比附次則絲音最<lb/>
　　備奥理非他器比其金石亦按律吕但不過始終<lb/>
　　條理而已併革木皆所以節也故以鍾磬居後而<lb/>
　　柷敔終焉<lb/>
　一古禮古樂世鮮𫝊習自學宫祀典飲射而外他無<lb/>
　　從睹古禮聞古樂者然尚不免雅俗相㕘是書所<lb/>
<pb n="KR2m0029_WYG_000-6b"/>
　　以志也所幸者禮失而義存器失而理存考索講<lb/>
　　求則文獻于今不乏入廟思問凡禮節禮物禮器<lb/>
　　樂器樂音樂律一一為詁為圖為辯為譜雖出自<lb/>
　　管窺未必有當然傳述有自不敢以臆説㕘之<lb/>
　一議禮之難擬于聚訟然頖宫頒降已有定制從周<lb/>
　　不倍又奚贅焉惟是雅樂不傳其理數聲器頗稱<lb/>
　　奥肆自専門學鮮而儒者徒言其義樂官第習其<lb/>
　　音茍兼究義審音古學亦非絶學故借大成雅樂<lb/>
<pb n="KR2m0029_WYG_000-7a"/>
　　切磋究之譜攷諸家間㕘鄙見然亦試之制器合<lb/>
　　之古經不致勦說<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>言如律吕元聲諸說者<lb/>
　一教化首重弦歌則絲音更為喫𦂳琴瑟之論所以<lb/>
　　特詳操縵安詩使學者循此津梁亦信為途不逺<lb/>
　　或者不以弦誦為迂<lb/>
　一古樂歌奏必取隂陽相合自旋宫法廢世儒惑于<lb/>
　　斗建之説牽附惉懘論樂既舛合樂全乖隋唐以<lb/>
　　來太和絶響太常雅樂此義未究今取大成詩樂<lb/>
<pb n="KR2m0029_WYG_000-7b"/>
　　配以律吕相生之義另擬一譜附歌譜後世或有<lb/>
　　知音者審焉<lb/>
　一樂器悉遵祀典見用盖自禮部頒行如横笛搏拊<lb/>
　　鼔皆非古樂今不敢去特鍾特磬管籥舂牘應雅<lb/>
　　播鼗古樂所有今不敢増大成之舞原自宋化成<lb/>
　　天下之舞强附三獻樂章今不敢釐其他祼獻之<lb/>
　　儀歌奏合舞之節考之古經總之不無可議但禮<lb/>
　　時為大道存講習義無擅更積徳百年其數則過<lb/>
<pb n="KR2m0029_WYG_000-8a"/>
　　固將拭目待之矣<lb/>
　一化民莫先鄉飲觀徳莫重鄉射令甲具載今射禮<lb/>
　　久廢不舉即飲禮亦漸失其初意矣考據而詮次<lb/>
　　焉附以雅樂總皆庠序之教故樂與同志習之<lb/>
　一鄉飲一嵗兩舉頒有圖式不敢輕議今注古禮諸<lb/>
　　圖非必謂有司之舉悉遵周道縁古者將射先飲<lb/>
　　其禮固然亦與時制義理相通慕古者似亦不妨<lb/>
　　㕘同盖律有廢禮之罰而無増樂之禁故也<lb/>
<pb n="KR2m0029_WYG_000-8b"/>
　一鄉射載之㑹典亦有定儀草昧之初未暇備禮備<lb/>
　　樂故不必盡與古合南雍志㕘考儀禮什得其三<lb/>
　　然於樂節無徵焉聞徐二學使圖解儀注詳略不<lb/>
　　同俱不及樂鄭世子頗詳樂舞又不兼及古禮兹<lb/>
　　悉取衷儀禮而以注附經以儀附圖以射節附詩<lb/>
　　樂以琴附瑟庶于肄習明備不俟他求大約飲與<lb/>
　　射相為表裏故自立司正以前旅酬以後飲禮有<lb/>
　　圖有注者射禮不復重列第釋經義而大㫖已晰<lb/>
<pb n="KR2m0029_WYG_000-9a"/>
　　焉其飲禮合樂之訛與射樂聽發之節舊說襲舛<lb/>
　　僣為訂正非以求為新異古樂自爾竊亦附從先<lb/>
　　之志云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0029_WYG_000-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頖宫禮樂疏凡例<lb/>
</p>
<p>
</p>
  </div>
</body>
</text>
</TEI>
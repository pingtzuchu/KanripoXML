<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百十三</head> <lb/>
    <p>
<pb n="KR2a0035_WYG_113-1a"/>
欽定四庫全書<lb/>
　金史卷一百十三<lb/>
　　元中書右丞相總裁托克托等修<lb/>
　列傳第五十一<lb/>
　　完顔薩布　　博索　<hi>名承裔</hi>　　持嘉喀齊喀<lb/>
完顔薩布始祖弟博和哩之後也狀貌魁偉沉厚有大<lb/>
畧初補親衛軍章宗時選充䕶衛明昌元年八月由宿<lb/>
直將軍為寧化州刺史未幾遷武衛軍副都指揮使泰<lb/>
<pb n="KR2a0035_WYG_113-1b"/>
和二年轉呼爾哈路節度使四年升武衛軍都指揮使<lb/>
尋為殿前左副都㸃檢及平章布薩揆伐宋為右翼都<lb/>
統六年六月宋將皇甫斌遣率步騎數萬由確山褒信<lb/>
分路侵蔡聞郭倬李爽之敗阻溱水不敢進于是揆遣<lb/>
薩布及副統尚廐局使布希萬努深州刺史完顔達希<lb/>
布等以騎七千往擊之㑹溱水漲宋兵扼橋以拒薩布<lb/>
等謀潛師夜出達希布以騎涉水出其右萬努等出其<lb/>
左薩布度其軍畢渡乃率副統阿嚕岱以精兵真趨橋<lb/>
<pb n="KR2a0035_WYG_113-2a"/>
宋兵不能遏比明大潰萬努以兵斷真陽路諸軍追擊<lb/>
至陳澤斬首二萬級獲戰馬雜畜千餘兵還進爵一級<lb/>
賜金幣甚厚貞祐初拜同簽樞密院事三年遷知臨洮<lb/>
府事兼陜西路副統軍上召見諭曰卿向在西京盡心<lb/>
為國及治華州亦嘗宣力今始及三品特升授汝此職<lb/>
者以陜西安撫副使烏庫哩揚珠不遵安撫使達希布<lb/>
節制多致敗事今已責罰揚珠命卿副之宜益務盡心<lb/>
其或不然復當别議行之八月知鳳翔府事兼本路兵<lb/>
<pb n="KR2a0035_WYG_113-2b"/>
馬都總管俄為元帥右都監四年四月調兵拔宋木陡<lb/>
闗五月夏人于來羌城界河修折橋以兵守䕶薩布遣<lb/>
兵焚之八月夏人寇結耶觜川遣兵擊走之尋又破其<lb/>
衆于車兒堡興定元年二月轉簽樞宻院事時上以宋<lb/>
嵗幣不至且復侵盜詔薩布討之四月與宋人戰于信<lb/>
陽斬首八千生擒統制周光獲馬數千牛羊五百又遇<lb/>
宋人于隴山七里山等處前後六戰斬獲甚衆尋遣兵<lb/>
渡淮畧中渡店拔光山羅山定城等縣破光州兩闗斬<lb/>
<pb n="KR2a0035_WYG_113-3a"/>
首萬餘獲馬牛及布分給將士詔賜玉兎鶻一内府重<lb/>
幣十端七月上章言京都天下之根本其城池宜極髙<lb/>
深今外城雖堅然周六十餘里倉粹有警難于拒守竊<lb/>
見城中有子城故基宜于農隙築而新之為國家久長<lb/>
之利及凡河南陜西州府皆乞量修從之二年正月破<lb/>
宋人于鐵山及上石店唐縣四月進兼西南等路招討<lb/>
使西安軍節度使陜州管内觀察使奉詔攻棗陽宋出<lb/>
兵三萬拒戰稍誘擊之宋兵敗走城薄諸濠殺及溺死<lb/>
<pb n="KR2a0035_WYG_113-3b"/>
者三千餘人遂進兵圍之宋騎兵千步卒萬來援逆戰<lb/>
復大敗之七月遷行山東西路兵馬都總管兼武寧軍<lb/>
節度使三年二月奪宋白石闗殺其守者千餘人獲鎧<lb/>
仗千計三月破宋兵于七口倉又奪宋小鶻倉獲糧九<lb/>
千石兵仗三十餘萬是月復敗宋兵三千于石鶻崖四<lb/>
年三月奉詔出兵河北招降晉安權府事皇甫珪正平<lb/>
縣令席永堅率五千餘人來歸得糧萬石時河北所在<lb/>
義軍官民堅守堡寨力戰破敵者衆薩布上章言此類<lb/>
<pb n="KR2a0035_WYG_113-4a"/>
忠赤可嘉若不旌酬無以激人心乞朝廷量加官賞萬<lb/>
一敵兵復來將爭先效用矣上覽奏召樞宻官曰朕與<lb/>
卿等亦嘗有此議以不見彼中事勢故一聴帥臣規畫<lb/>
今觀此奏甚稱朕意其令有司遷賞之是年四月遷樞<lb/>
宻副使五年五月奉詔引兵救河東戰屢捷復晉安平<lb/>
陽二城監察御史言其不能檢束士衆縱之虜畧請正<lb/>
其罪上以有功詔勿問元光二年五月復河中六月詔<lb/>
諭宰臣曰樞密副使薩布本皇族先世偶然脫遺朕重<lb/>
<pb n="KR2a0035_WYG_113-4b"/>
其舊人且久勞王家已命睦親府附于屬籍矣卿等宜<lb/>
知之正大元年五月拜平章政事未幾轉尚書右丞相<lb/>
雅與參知政事李蹊相得及蹊以公罪出尹京洛薩布<lb/>
數薦蹊比唐魏徵以故蹊得復相三年宣宗廟成將禘<lb/>
祭議配享功臣論者紛紜薩布為大禮使因言丞相福<lb/>
興死王事齊錦謹守河南以迎大駕功宜配享議遂定<lb/>
四年吏部郎中楊居仁上封事言宰相宜擇人上語大<lb/>
臣曰相府非其人御史諫官當言彼吏曹何與于此尚<lb/>
<pb n="KR2a0035_WYG_113-5a"/>
書左丞延扎舒嚕素嫉居仁亦以為僭薩布徐進曰天<lb/>
下有道庶人猶得獻言況在郎官陛下有寛𢎞之徳故<lb/>
不應言者猶言使其言可用則行之不可用不必示臣<lb/>
下也上是之居仁字行之大興人泰和二年進士天興<lb/>
末時北渡舉家投黄河死五年行尚書省于京兆謂都<lb/>
事商衡曰古來宰相必用文人以其知為相之道薩布<lb/>
何所知使居此位吾恐他日史官書之某時以某為相<lb/>
而國乃亡即促衡草表乞致仕平章政事侯摯朴直無<lb/>
<pb n="KR2a0035_WYG_113-5b"/>
藴藉朝廷鄙之天興元年兵事急自致仕起為大司農<lb/>
未㡬復致仕徐州行尚書省無敢行者復拜摯平章政<lb/>
事都堂㑹議摯以國勢不支因論數事曰只是更無擘<lb/>
劃博索怒曰平章出此言國家何望耶意在置之不測<lb/>
薩布顧謂博索曰侯相言甚當博索遂含憤而罷時大<lb/>
元兵薄汴博索䇿後日講和或出質必首相當行力謂<lb/>
薩布領省事拜為左丞相尋復致仕是年冬哀宗遷歸<lb/>
徳起復為右丞相樞密使兼左副元帥封夀國公扈從<lb/>
<pb n="KR2a0035_WYG_113-6a"/>
以行河北兵潰從至歸徳又請致仕二年七月復詔行<lb/>
尚書省事于徐州既至以州乏糧遣郎中王萬慶㑹徐<lb/>
宿靈璧兵取源州令元師郭恩統之九月恩至源州城<lb/>
下敗績而還再命卓翼攻豐縣破之初郭恩以敗為恥<lb/>
託疾不行乃密與河北諸叛將郭頁嚕輩謀歸國用安<lb/>
執元帥商瑀父子元帥左都監赫舍哩算卓併殺之乂<lb/>
逐都尉額哲埒訥尼瑪哈和勒端富察世謀元帥右都<lb/>
監李居仁員外郎常忠自是防城與守門者皆河北義<lb/>
<pb n="KR2a0035_WYG_113-6b"/>
軍出入自恣薩布先病疽久不視事重為賊黨所制束<lb/>
手聴命而已初源徐交攻郭頁嚕每辭疾不行薩布遂<lb/>
授頁嚕徐州節度副使兼防城都總領實羈之也頁嚕<lb/>
既見徐州空虚乃約源州叛將麻琮内外相應十月甲<lb/>
申詰旦襲破徐州時蔡已被圍徐州將士以朝命阻絶<lb/>
且逼大兵議出降蕯布弗從恐被執至是投河求死流<lb/>
三十餘步不没軍士援出之又五日自縊于州第麻琮<lb/>
乃遣人以州降大元子安春正大中充䕶衛坐與宗室<lb/>
<pb n="KR2a0035_WYG_113-7a"/>
女姦权一百收係居許州大兵至許安春開南門以降<lb/>
從攻京師曹王出質朝臣及近衛有從出者安春極口<lb/>
大罵以至指斥是冬復自北中逃迴詔令押入省問事<lb/>
情安春随近侍登階作揮涕之狀詔問丞相云安春自<lb/>
北中來丞相好與問彼中息耗薩布附奏曰老臣不幸<lb/>
生此賊事至今日恨不手刃之忍與對靣語乎十二月<lb/>
車駕東狩留後二相下開封擒捕斬之獄中<lb/>
贊曰薩布臨陣對壘既有將畧洎秉鈞衡觀其救解楊<lb/>
<pb n="KR2a0035_WYG_113-7b"/>
居仁侯摯等言殊有相度安春之事尤有古人之風焉<lb/>
晩以老病受制叛臣致修匹夫匹婦之節此猶大厦將<lb/>
傾非一木之所能支也悲夫<lb/>
内族博索一名承裔末帝承麟之兄也系出世祖諸孫<lb/>
幼為奉御貞祐間累官知臨洮府事兼本路兵馬都總<lb/>
管興定元年為元帥左都監行帥府事于鳳翔是年詔<lb/>
陜西行省伐宋博索出鞏州鹽井遇宋兵于皂郊堡敗<lb/>
之又遇宋兵于天水軍掩擊宋兵大潰二年四月復敗<lb/>
<pb n="KR2a0035_WYG_113-8a"/>
宋兵至雞公山遂㧞西和州毁其諸隘營屯遣哈濟都<lb/>
統完顔薩尼雅布率軍趨成州宋帥羅參政統制李大<lb/>
亨焚廬舍棄城遁留千餘人城守督兵赴之遂克焉獲<lb/>
糧七萬斛錢數千萬河池縣守將楊九鼎亦焚縣舍走<lb/>
保清野原統制髙千據黑谷闗甚固遣兵襲之千遁去<lb/>
獲糧二萬斛器械稱是因夷其險而還三年破虎頭闗<lb/>
敗宋兵于七盤子雞頭闗褒城縣官民自焚城宇遁因<lb/>
取其城興元府提刑兼知府事趙希昔聞兵將至率官<lb/>
<pb n="KR2a0035_WYG_113-8b"/>
民遁于是博索遂取興元以駐兵焉命提控張秀華馳<lb/>
視洋州官民亦遁又取其城尋聞漢江之南三十里宋<lb/>
兵二千據山而陣遣提控唐古伊實布擊走之行省以<lb/>
捷聞宣宗大悅進博索官一階時朝議以蘭州當西夏<lb/>
之衝久為敵據將遣博索復之博索奏曰臣近入宋境<lb/>
畧河池下鳳州破興元抵洋州而還經涉險阻數千里<lb/>
士馬疲弊未得少休而欲重為是舉甚非計也不若息<lb/>
兵養士以備從之未幾權參知政事行省事于平涼四<lb/>
<pb n="KR2a0035_WYG_113-9a"/>
年上言宋境山州宕昌東上拶一帶蕃族昔嘗歸附分<lb/>
處徳順鎮戎之間其後有司不能存撫相繼亡去近聞<lb/>
復有歸心然不招之亦無由自至誠得其衆可以助兵<lb/>
寧謐一方臣以同知通逺軍節度使事烏庫哩長夀及<lb/>
通逺軍節度副使温騰永昌皆本蕃屬且久鎮邊鄙深<lb/>
得彼心已命遣人招之其所遣及諸來歸者皆當甄奬<lb/>
請預定賞格以待之上是其言是年夏兵三萬由高峯<lb/>
嶺入冦定西州環城為柵博索遣刺史愛紳愛實拉與<lb/>
<pb n="KR2a0035_WYG_113-9b"/>
行軍提控烏庫哩長夀温騰永昌出戰大敗之斬首千<lb/>
餘獲馬仗甚衆五年五月博索言近詔臣遣官諭諸蕃<lb/>
族以討西夏臣即令臨洮路總管鈕祜祿古爾錦計約<lb/>
覺嘉巴哩族首領以諭餘族又别遣權左右司都事趙<lb/>
梅委差官遙授合河縣尉劉貞同往撫諭未幾梅貞報<lb/>
溪哥城等處諸族與先降族共願助兵七萬八千餘人<lb/>
本國蕃族願助兵九千若更以官軍繼為聲援勝夏必<lb/>
矣臣已令古爾錦將鞏州兵三萬宜更擇勇畧之臣副<lb/>
<pb n="KR2a0035_WYG_113-10a"/>
之梅貞等既悉事勢當假以軍前之職蕃僧納琳沁博<lb/>
亦招誘有功乞遷官授職以奬勵之上皆從其請元光<lb/>
元年二月行省上言近與延安元帥完顔哈達納哈塔<lb/>
邁珠議河北郡縣俱已殘毁陜西河南亦經抄掠比者<lb/>
西北二敵併攻鄜延城邑隨陷惟延安孤墉僅得保全<lb/>
若今秋復至必長驅深入雖京兆鳯翔慶陽平凉已各<lb/>
益軍而率皆步卒且相去闊逺卒難應援儻闗中諸鎮<lb/>
不支則河南亦不安矣今二敵逺去西北少休宜乗此<lb/>
<pb n="KR2a0035_WYG_113-10b"/>
隙徑取蜀漢實國家基業萬全之計詔樞密議之先是<lb/>
夏兵數十萬分冦龕谷鄜延大通諸城上召博索等授<lb/>
以方畧命發兵襲其浮橋遂趨西凉别遣將取大通城<lb/>
出溪哥路畧夏地博索徐出鎮戌哈達出環州以報二<lb/>
道之役博索馳至臨洮遣總管鈕祜禄古爾錦積石州<lb/>
刺使圖克坦雅爾烏各攝帥職率兵西入遇夏兵千餘<lb/>
於踏南寺擊走之夏人據大通城因圍之分兵奪其橋<lb/>
與守兵七千人戰大敗之幾殺其半入河死者無數餘<lb/>
<pb n="KR2a0035_WYG_113-11a"/>
兵焚橋西遁乃還軍攻大通克之斬首三千因招來諸<lb/>
寺族被脅僧俗人皆按堵如故以河梁既焚塞外地寒<lb/>
少草師遂還十二月行省言近有人自北來者稱國王<lb/>
穆呼哩悉兵㳂渭而西謀攻鳯翔鳯翔既下乃圖京兆<lb/>
京兆卒不可得留兵守之至春蹂踐二麥以困我未幾<lb/>
大兵果圍鳯翔帥府遣人告急臣以為二鎮唇齒也鳯<lb/>
翔蹉跌則京兆必危而陜右大震矣然平川廣野寔騎<lb/>
兵馳騁之地未可與之争鋒已遣提控羅桓將兵二千<lb/>
<pb n="KR2a0035_WYG_113-11b"/>
循南山而進伺隙攻其柵壘以紓城圍更乞發河南步<lb/>
騎以備潼闗詔付尚書省樞密院議之二年冬哀宗即<lb/>
位邊事益急正大五年八月召博索還朝拜尚書右丞<lb/>
未幾拜平章政事博索居西垂幾十年當宋夏之交雖<lb/>
頗立微效皆出諸將之力人本恇怯無能徒以儀體為<lb/>
事性愎貪鄙及入為相專愎尤甚嘗惡堂食不適口毎<lb/>
以家膳自随國家顛覆初不恤也九年正月諸軍敗績<lb/>
於三峯山大兵與白坡兵合長驅趨汴令史楊居仁請<lb/>
<pb n="KR2a0035_WYG_113-12a"/>
乗其逺至擊之博索不從且隂怒之遂遣完顔莾伊蘓<lb/>
邵公茂等部民萬人開短堤決河水以固京城功未畢<lb/>
騎兵奄至莾伊蘇等皆被害丁壯無二三百人得反者<lb/>
壬辰棄衛州運守其入京初大兵破衛州宣宗南遷移<lb/>
州治於宜村渡築新城於河北岸去河不數步惟北面<lb/>
受敵而以石包之嵗屯重兵於此大兵屢至不能近至<lb/>
是棄之隨為大兵所據甲午修京城樓櫓初宣宗以京<lb/>
城闊逺難守詔高琪築裏城公私力盡僅乃得成至是<lb/>
<pb n="KR2a0035_WYG_113-12b"/>
議所守朝臣有言裏城決不可守外城決不可棄大兵<lb/>
先得外城粮盡救絶走一人不出裏城或不測可用於<lb/>
是決計守外城時在城諸軍不滿四萬京城周一百二十<lb/>
里人守一乳口尚不能徧故議避遷之民充軍又召在<lb/>
京軍官有於上清宫平日防城得功者如内族按春塔<lb/>
呼喇劉伯綱等隨召而出截長補短假借而用已得百<lb/>
餘人又集京東西沿河舊屯兩都尉及衛州已起義軍<lb/>
通建威得四萬人益以丁壯六萬分置四城每面别選<lb/>
<pb n="KR2a0035_WYG_113-13a"/>
一千名飛虎軍以專救應然亦不能軍矣三月京城被<lb/>
攻大臣分守四面博索主西南受攻最急樓櫓垂就輒<lb/>
摧傳令取竹為䕶簾所司馳入城大索竟無所得博索<lb/>
怒欲斬之員外郎張衮附所司耳語曰金多則濟矣胡<lb/>
不即平章府求之所司懐金三百兩徑徃胳其家僮果<lb/>
得之已而兵退朝廷議罷博索博索不自安乃謂令使<lb/>
元好問曰我妨賢路久矣得退是幸為我撰乞致仕表<lb/>
頃之上已遣使持詔至其第令致仕既廢軍士恨其不<lb/>
<pb n="KR2a0035_WYG_113-13b"/>
戰誤國揚言欲殺之博索懼一夕數遷上以親軍二百<lb/>
隂為之衛軍士無以泄憤遂相率毁其别墅而去其黨<lb/>
元帥完顔薩尼雅布領本部軍戍汴聞之徑詣其所斬<lb/>
經垣下者一人以鎮之是時蘇布特等兵散屯河南汴<lb/>
城粮且盡累召援兵復無至者冬十月乃復起博索為<lb/>
平章政事權樞密使兼右副元帥於是羣臣為上畫出<lb/>
京計以薩布為右丞相樞密使兼左副元帥内族恩楚<lb/>
右副元帥兼樞密副使權㕘知政事李蹊兵部尚書權<lb/>
<pb n="KR2a0035_WYG_113-14a"/>
尚書左丞圗克坦拜扎元帥左監軍行統帥府事東面<lb/>
元帥高顯副以果毅都尉鈕祐禄耀珠兵五千南面元<lb/>
帥完顔殊爾副以建威都尉完顔額埒春兵五千西面<lb/>
元帥劉益上黨公張開副以安平都尉紀綱軍五千北<lb/>
面元帥内族羅索副以振威都尉張閏軍五千中翼都<lb/>
尉賀得希軍四千𨽻總帥伯嘉都尉内族玖珠副都尉<lb/>
王簡總領王福允神臂軍三千五百左翼元帥内族小<lb/>
羅索親衛軍一千右翼元帥完顔按春親衛軍一千總<lb/>
<pb n="KR2a0035_WYG_113-14b"/>
領完顔長樂副元帥温騰察遜馬軍三百郡王王義深<lb/>
馬軍一百五十郡王范成進總領蘇元孫珪軍三千𨽻<lb/>
總帥伯嘉飛騎都尉兼和爾和總領珠格扎勒罕總領<lb/>
𤓰爾佳都伯乣軍田重嘉努等百人及諸臣發京師十<lb/>
二月甲辰車駕至黄陵岡博索先降大兵兩寨得河朔<lb/>
降將上赦之授以印及金虎符羣臣議以河朔諸將前<lb/>
導鼔行入䦕州取大名東平豪傑當有響應者破竹之<lb/>
勢成矣温騰察遜曰太后中宫皆在南京北行萬一不<lb/>
<pb n="KR2a0035_WYG_113-15a"/>
如意聖主孤身欲何所為若往歸徳更五六月不能還<lb/>
京不如先取衞州還京為便博索奏曰聖體不便鞍馬<lb/>
且不可令大兵知上所在今可駐歸徳臣等率降將往<lb/>
東平俟諸軍到可一鼓而下因而經畧河朔且空河南<lb/>
之軍上以為然時上已遣官努將三百騎探漚麻岡未<lb/>
還上將御船賜博索劔得便宜從事決東平之䇿官努<lb/>
遂奏衞州有糧可取上召博索問之博索曰京師且不<lb/>
能守就得衛州欲何為耶以臣觀之東平之䇿為便上<lb/>
<pb n="KR2a0035_WYG_113-15b"/>
主官努之議明年正月朔次黄陵岡是日歸徳守臣以<lb/>
糧糗三百餘船來餉遂就其舟以濟南岸未濟者萬人<lb/>
大元將和爾古納率四千騎來追賀得希揮一黄旗督<lb/>
戰身中十六七箭軍殊死鬬得卒十餘人大兵少却上<lb/>
遣送酒百壺勞之須臾北風大作舟皆吹著南岸諸兵<lb/>
復擊之溺死者近千人元帥珠爾都尉赫舍哩額琳等<lb/>
死之建威都尉完顔額埓春降於大元上於北岸望之<lb/>
震懼率從官為珠爾等設祭哭之皆贈官錄用其子姪<lb/>
<pb n="KR2a0035_WYG_113-16a"/>
斬額埓春二弟以徇遂命博索攻衛州上駐兵河上留<lb/>
親衞軍三千䕶從都尉髙顯歩軍一萬元帥官努忠孝<lb/>
軍一千郡王范成進王義深上黨公張開元帥劉益等<lb/>
軍總帥伯嘉總之各齎十日糧聴承裔節制𤼵自蒲城<lb/>
上時已遣薩布將馬軍北向矣博索以三十騎追及謂<lb/>
薩布曰有旨令我將馬軍薩布謂上曰北行議已決不<lb/>
可中變上曰丞相當與平章和同完顏仲徳持輿馬銜<lb/>
苦諫曰存亡在此一舉衞州決不可攻上麾之曰參政<lb/>
<pb n="KR2a0035_WYG_113-16b"/>
不知博索遂攻衞州兵至城下御旗黄繖招之不下其<lb/>
夜北騎三千奄至官努哈薩喇烏達布按春併力拒戰<lb/>
北兵却六十里然自發蒲城遷延八日始至衞而猝無<lb/>
攻具縳槍為雲梯州人知不能攻守益嚴凡攻三日不<lb/>
克及聞河南大兵濟自張家渡至衞西南遂班師大兵<lb/>
踵其後戰於白公廟敗績博索等棄軍遁劉益張開皆<lb/>
為民家所殺車駕還次蒲城東三十里博索使人宻奏<lb/>
劉益一軍叛去㸃檢穆延烏登總領温騰察遜時侍行<lb/>
<pb n="KR2a0035_WYG_113-17a"/>
帳中請上登舟上曰正當決戰何遽退乎少頃博索至<lb/>
倉皇言於上曰今軍已潰大兵近在堤外請聖主幸歸<lb/>
徳上遂登舟侍衛皆不知廵警如故時夜已四更矣遂<lb/>
狼狽入歸徳博索收潰兵大橋得二萬餘人懼不敢入<lb/>
上聞遣近侍局提㸃伊喇寧古赫舍哩阿里哈䕶衞二<lb/>
人以舟往迎之既至不聴入見并其子下獄諸都尉司<lb/>
軍以博索不戰而退𤼵憤出怨言上乃暴其罪曰惟汝<lb/>
將士明聴朕言我提大軍初次黄陵岡得㨗博索即奏<lb/>
<pb n="KR2a0035_WYG_113-17b"/>
宜渡河取衞州可得糧十萬石乘勝恢復河北我從其<lb/>
計令率諸軍攻衞去蒲城二百餘里博索遷延八日方<lb/>
至又不預備攻具以致敗衂博索棄軍竄還蒲城便言<lb/>
諸軍已潰北兵勢大不當信從登舟㡬死之於水若當<lb/>
時知諸軍未嘗潰只河北戰死亦可垂名於後今博索<lb/>
已下獄不復錄用籍其家産以賜汝等其盡力國家無<lb/>
效此人囚博索七日而餓死發其弟承麟子果勒徐州<lb/>
安置當時議者衞州之舉本自官努歸之博索則亦過<lb/>
<pb n="KR2a0035_WYG_113-18a"/>
矣初瀕河居民聞官軍北渡築垣塞户潛伏洞穴及見<lb/>
官努一軍號令明肅撫勞周悉所過無絲髪之犯老幼<lb/>
婦子坦然相視無復畏避俄博索輩縱軍四出剽掠俘<lb/>
虜挑掘焚炙靡所不至哭聲相接屍骸盈野都尉髙祿<lb/>
謙苖用秀輩仍掠人食之而博索誅斬在口所過官吏<lb/>
殘虐不勝一飯之費有數十金不能給者公私皇皇日<lb/>
皆徯大兵至矣博索目不知書姦黠有餘簿書政字聞<lb/>
之節解善談議多知接人則喣喣然好貨殖能捭闔中<lb/>
<pb n="KR2a0035_WYG_113-18b"/>
人主心遂浸漬以取將相既富貴起第於汴之西城規<lb/>
模擬宫掖婢妾百數皆衣金縷奴𨽻月廩與列將等猶<lb/>
以為禾足也上嘗遣中使責之曰卿汲汲於此將無北<lb/>
歸意耶博索終不悛以及於禍<lb/>
贊曰博索本非將才恇怯誤國徒能阿合以取富貴性<lb/>
復貪鄙當此危亡方謀封殖以自逸此猶大厦將焚而<lb/>
燕雀不悟者歟<lb/>
持嘉喀齊喀性剛愎自用朝廷以其有力幹任之宣宗<lb/>
<pb n="KR2a0035_WYG_113-19a"/>
時累遷蘭州刺史提控軍馬貞祐四年十一月夏人四<lb/>
萬餘騎圍定西輦攻具將取其城喀齊喀及楊沃哩等<lb/>
率兵鏖戰走之斬首二千級俘數十人獲馬八百餘匹<lb/>
器械稱是餘悉遁去興定元年正月以屢敗夏人遥授<lb/>
同知臨洮府事兼前職是冬陜西行省奉詔伐宋喀齊<lb/>
喀權行元帥府駐來逺寨以張聲勢既而獲㨗二年四<lb/>
月宋兵數千侵臨洮喀齊喀擊之斬獲甚衆三年四月<lb/>
遷元帥左都監行元帥府事於鞏州四年四月夏人犯<lb/>
<pb n="KR2a0035_WYG_113-19b"/>
邊喀齊喀將兵次鹿兒原遇夏兵千人遣控提烏庫哩<lb/>
錫馨率偏師敗之都統王定亦破其衆於新泉城九月<lb/>
夏人攻鞏州喀齊喀遣兵擊之一日十餘戰夏人退據<lb/>
南岡遣精兵三萬傅城又擊走之生擒夏將喇卜丹置<lb/>
卜裕勒等訊知夏大将尼賜鼎烏明二人謀以為鞏帥<lb/>
府所在鞏既下則臨洮積石河洮諸城不攻自破故先<lb/>
及鞏且構宋統制程信等將兵四萬來攻喀齊喀聞之<lb/>
飭兵嚴備俄而兵果至督兵搏戰却之殺數千人攻益<lb/>
<pb n="KR2a0035_WYG_113-20a"/>
急將士殊死戰殺傷者以萬計夏人焚其攻具拔柵而<lb/>
去喀齊喀已先伏甲要地邀之復率衆躡其後斬首甚<lb/>
衆十月以功遙授平西軍節度使元光元年大將蒙古<lb/>
布哈攻鳯翔朝廷以主將完顔仲元孤軍不足守禦命<lb/>
喀齊喀往援之二年二月穆呼哩國王薩勒奇布哈等<lb/>
及夏人步騎數十萬圍鳯翔東自扶風岐山西連汧隴<lb/>
數百里間皆其營柵攻城甚急喀齊喀盡力僅能禦之<lb/>
時同知臨洮府事延扎哈瑪爾戰尤力喀齊喀以便宜<lb/>
<pb n="KR2a0035_WYG_113-20b"/>
升為通逺軍節度使上嘉其功許之是嵗升簽樞宻院<lb/>
事哀宗即位拜參知政事權樞宻副使正大八年十一<lb/>
月鄧州馳報大元兵破饒風闗由金州東下報至時日<lb/>
已暮省院官入奏上曰事至於此奈何上即位至是八<lb/>
年從在東官日立十三都尉每尉不下萬人彊壯趫㨗<lb/>
極為精練步卒負擔器甲糧糗重至六七斗一日夜行<lb/>
二百里忠孝軍萬八千人皆囘紇河西及中州人被掠<lb/>
而逃歸者人有從馬以騎射選之乃得補親衛騎兵武<lb/>
<pb n="KR2a0035_WYG_113-21a"/>
衛護衛選外諸軍又二十餘萬故頻年有太昌原倒囘<lb/>
谷之㨗士氣既振遂有一戰之資至是院官同奏北軍<lb/>
冒萬里之險厯二年之久方入武休其勞苦已極為吾<lb/>
計者以兵屯雎鄭昌武歸徳及京畿諸縣以大將守洛<lb/>
陽潼闗懷孟等處嚴兵備之京師積糧數百萬斛令河<lb/>
南州郡聖壁清野百姓不能入城者聚保山砦彼深入<lb/>
之師欲攻不能欲戰不得師老食盡不擊自歸矣上太<lb/>
息曰南渡二十年所在之民破田宅鬻妻子以養軍士<lb/>
<pb n="KR2a0035_WYG_113-21b"/>
且諸軍無慮二十餘萬今敵至不能迎戰徒以自保京<lb/>
城雖存何以為國天下其謂我何又曰存亡有天命惟<lb/>
不負民可也乃詔哈達布哈等屯軍襄鄧九年正月兩<lb/>
省軍潰于三峰山北兵進薄京師三月庚子議曹王出<lb/>
質大兵北行留蘓布特攻城攻具已辦既有納質之請<lb/>
即又云我受命攻城但曹王出則退不然不罷也壬寅<lb/>
曹王入辭宴於宫中癸卯北兵立攻具㳂壕列木柵以<lb/>
薪草填壕頃刻平十餘步主兵者以議和之故不敢與<lb/>
<pb n="KR2a0035_WYG_113-22a"/>
戰但於城上坐視而已城中喧閧上聞之從六七騎出<lb/>
端門至舟橋時新雨淖車駕忽出人驚愕失措但跪於<lb/>
道傍亦有望而拜者上自麾之曰勿拜恐泥汚汝衣倉<lb/>
皇中市肆米豆狼藉於地上勑衛士令各歸其家老幼<lb/>
遮擁至有誤觸御衣者少頃宰相從官皆至進笠不受<lb/>
曰軍士暴露我何用此為所過慰勞軍士皆踴躍稱萬<lb/>
嵗臣等戰死無所恨至有感泣者西南軍士五六十輩<lb/>
聚而若有言者上就問之跪曰大兵芻土填壕功已過<lb/>
<pb n="KR2a0035_WYG_113-22b"/>
半平章傳令勿放一鏃恐壊和事想豈有計耶上顧謂<lb/>
其中長者云朕為生靈稱臣進奉無不從順止有一子<lb/>
養來長成今往作質子矣汝等畧忍待曹王出大兵不<lb/>
退汝等死戰未晩復有拜泣者曰事急矣聖主毋望和<lb/>
事乃傳旨城上放箭西水門千户劉夀控御馬仰視曰<lb/>
聖主無信賊臣賊臣盡大兵退矣衛士欲擊之上止之<lb/>
曰醉矣勿問是日曹王出詣軍前大兵併力進攻甲辰<lb/>
上復出撫東門將士太學生楊奐等前白事上問何所<lb/>
<pb n="KR2a0035_WYG_113-23a"/>
欲言曰臣等皆太學生令執砲夫之役恐非國家百年<lb/>
以來待士之意勑記姓名即免其役過南熏門值被創<lb/>
者親傅以藥手酌巵酒以賜且出内府金帛以待有功<lb/>
者是日大兵驅漢俘及婦女老幼負薪草填壕塹城上<lb/>
箭鏃四下如雨頃刻壕為之平龍徳宫造砲石取宋太<lb/>
湖靈璧假山為之小大各有斤重其圓如燈毬之狀有<lb/>
不如度者杖其工人大兵用砲則不然破大磑或碌碡<lb/>
為二三皆用之攢竹砲有至十三稍者餘砲稱是每城<lb/>
<pb n="KR2a0035_WYG_113-23b"/>
一角置砲百餘砲更遞下上晝夜不息不數日石幾與<lb/>
裏城平而城上樓櫓皆故宫及芳華玉谿所拆大木為<lb/>
之合抱之木隨擊而碎以馬糞麥秸布其上綱索旃褥<lb/>
固獲之其縣風板之外皆以牛皮為障遂謂不可近大<lb/>
兵以火砲擊之隨即延爇不可撲救父老所傳周世宗<lb/>
築京城取虎牢土為之堅宻如鐵受砲所擊唯凹而已<lb/>
大兵壕外築城圍百五十里城有乳口樓櫓壕深丈許<lb/>
闊亦如之約三四十步置一舖舖置百許人守之初博<lb/>
<pb n="KR2a0035_WYG_113-24a"/>
索命築門外短牆委曲陿隘容二三人得過以防大兵<lb/>
奪門及被攻諸將請乘夜研營軍乃不能猝出比出已<lb/>
為北兵所覺後又夜募死士干人穴城由壕徑渡燒其<lb/>
砲坐城上懸紅紙燈為應約燈起渡壕又為圍者所覺<lb/>
又放紙鳶置文書其上至北營則斷之以誘被俘者識<lb/>
者謂前日紙燈今日紙鳶宰相以此退敵難矣右丞舒<lb/>
嚕命作江水曲使城上人靜夜唱之葢河朔先有此曲<lb/>
以寄謳吟之思其謬計如此喀齊喀先以守鳯翔自誇<lb/>
<pb n="KR2a0035_WYG_113-24b"/>
及令守西北隅其地受攻最急喀齊喀當之語言失措<lb/>
面無人色軍士特以車駕數出慰勞人自激昂爭為效<lb/>
命耳其攻城之具有火砲名震天雷者鐵礶盛藥以火<lb/>
點之砲起火𤼵其聲如雷聞百里外所爇圍半畝之上<lb/>
火㸃著甲鐵皆透大兵又為牛皮洞直至城下掘城為<lb/>
龕間可容人則城上不可奈何矣人有獻䇿者以鐵繩<lb/>
懸震天雷者順城而下至掘處火𤼵人與牛皮皆碎迸<lb/>
無迹又飛火槍注藥以火𤼵人輙前燒十餘步人亦不<lb/>
<pb n="KR2a0035_WYG_113-25a"/>
敢近大兵惟畏此二物云四月罷攻至是十六晝夜矣<lb/>
内外死者百萬計大兵知不可下乃謾為好語云兩國<lb/>
已講和更相攻耶朝廷亦就應之明日遣户部侍郎楊<lb/>
居仁出宜秋門以酒炙犒師於是營幕稍稍外遷遂退<lb/>
兵戊午喀齊喀以大兵退議入賀諸相皆不欲獨喀齊<lb/>
喀以守城為己功持論甚力呼令史元好問曰罷攻已<lb/>
三日而不入賀何也速召翰苑官作表好問白諸相權<lb/>
參政内族色埒曰城下之盟諸侯所恥況以罷攻為可<lb/>
<pb n="KR2a0035_WYG_113-25b"/>
賀歟喀齊喀怒曰社稷不亡帝后免難爾等不以為喜<lb/>
耶明日近侍局直長張天任至省好問私以賀議告之<lb/>
天任曰人不知恥乃若是耶因謂諸相曰京城受兵上<lb/>
深以為辱聞百官欲入賀誠有此否會學士趙秉文不<lb/>
肯撰表議遂寢是月尚書省兼樞宻院事喀齊喀罷樞<lb/>
宻失兵柄意殊不樂欲銷院印諸相謂院事仍在印有<lb/>
用時不宜毁喀齊喀怒欲笞其掾有投匿名書於御路<lb/>
云副樞喀齊喀總帥薩哈參政恩楚皆國賊朝廷不殺<lb/>
<pb n="KR2a0035_WYG_113-26a"/>
衆軍亦湏殺之為國除害衛士以聞薩哈飲藥死恩楚<lb/>
稱疾不出惟喀齊喀坦然若無事者上亦無所問由是<lb/>
軍國之事盡決于喀齊喀矣初大兵圍汴司諫陳岢屢<lb/>
疏言得失切中時病喀齊喀大怒召入省呼其名責之<lb/>
曰子為陳山可耶果如子言能退大兵我當世世與若<lb/>
為奴聞者皆竊笑葢不識岢字分為兩耳天興元年七<lb/>
月權參知政事色埒恒山公武仙合軍自汝州入援詔<lb/>
喀齊喀為樞密使統京城軍萬五千應之且命薩布為<lb/>
<pb n="KR2a0035_WYG_113-26b"/>
之助八月己酉朔駐於近郊候益兵乃進屯中牟古城<lb/>
凡三日聞色埒軍潰即夜棄輜重馳還黎明至鄭門聚<lb/>
軍乃入言者謂喀齊喀始則抗命不出中則追逼不進<lb/>
終則棄軍先遁委棄軍資不可勝計不斬之無以謝天<lb/>
下上貸其死免為庶人既而籍其家以賜軍士既廢居<lb/>
汴中常鞅鞅不樂會大將蘇布特遣人招之喀齊喀治<lb/>
裝砍行崔立邀至省酌酒餞送且以白金二百兩為贐<lb/>
明日復詣省傳立方對語適一人自歸徳持文書至𤼵<lb/>
<pb n="KR2a0035_WYG_113-27a"/>
視之乃行省傳哀宗語諭喀齊喀者其言曰卿朕老臣<lb/>
中間雖廢黜未嘗忘卿今崔立已變卿處舊人尚多若<lb/>
能反正與卿世襲公相立怒叱左右繫之獄是日斬之<lb/>
論曰喀齊喀初攻西夏屢著勞效要亦諸将延扎哈瑪<lb/>
爾等功也既當大任遂自矜伐汴城之役舉措煩擾質<lb/>
出兵退即圖稱賀此豈有體國之誠心者乎中牟之潰<lb/>
衆怒所歸幸逭一死猶懷異圖卒殞猜疑天葢假手於<lb/>
崔立也<lb/>
<pb n="KR2a0035_WYG_113-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百十三<lb/>
</p>
<p>
</p>
  </div>
</body>
</text>
</TEI>
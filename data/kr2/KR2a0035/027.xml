<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷二十七</head> <lb/>
    <p>
<pb n="KR2a0035_WYG_027-1a"/>
欽定四庫全書<lb/>
　金史卷二十七<lb/>
　　元中書右丞相總裁托克托等修<lb/>
　志第八<lb/>
　　河渠<hi>黄河河滹沱</hi>　<hi>漕渠河/  漳</hi>　<hi>盧溝河</hi>
黄河金始克宋兩河悉畀劉豫豫亡河遂盡入金境數<lb/>
十年間或決或塞遷徙無定金人設官置屬以主其事<lb/>
沿河上下凡二十五埽六在河南十九在河北埽設散<lb/>
<pb n="KR2a0035_WYG_027-1b"/>
廵河官一員雄武滎澤原武陽武延津五埽則兼汴河<lb/>
事設黄汴都廵河官一員於河陰以莅之懐州孟津孟<lb/>
州及城北之四埽則兼沁水事設黄沁都廵河官一員<lb/>
於懐州以臨之崇福上下衛南淇上四埽屬衛南都廵<lb/>
河官則居新鄉武城白馬書城教城四埽屬濬滑都廵<lb/>
河官則處敎城曹甸都廵河官則總東明西佳孟華凌<lb/>
城四埽曹濟都廵河官則司定陶濟北寒山金山四埽<lb/>
者也故都廵河官凡六員後又特設崇樞上下埽都廵<lb/>
<pb n="KR2a0035_WYG_027-2a"/>
河官兼石橋使凡廵河官皆從都水監亷舉總統埽兵<lb/>
萬二千人歲用薪百一十一萬三千餘束草百八十三<lb/>
萬七百餘束樁杙之木不與此備河之恒制也大定八<lb/>
年六月河決李固渡水潰曹州城分流于單州之境九<lb/>
年正月朝廷遣都水監梁肅徃視之河南統軍使宗室<lb/>
宗叙言大河所以決溢者以河道積淤不能受水故也<lb/>
今曹單雖被其患而兩州本以水利為生所害農田無<lb/>
幾今欲河復故道不惟大費工役又卒難成功縱能塞<lb/>
<pb n="KR2a0035_WYG_027-2b"/>
之他日霖潦亦将潰決則山東河患又非曹單比也又<lb/>
沿河數州之地驟興大役人心動揺恐宋人乗間構為<lb/>
邊患而肅亦言新河水六分舊河水四分今若塞新河<lb/>
則二水復合為一如遇漲溢南決則害於南京北決則<lb/>
山東河北皆被其害不若李固南築隄以防決溢為便<lb/>
尚書省以聞上從之三月拜宗叙為參知政事上諭之<lb/>
曰卿昨為河南統軍時嘗言黄河隄埽利害甚合朕意<lb/>
朕每念百姓凡有差調吏互為姦若不早計而廹期徴<lb/>
<pb n="KR2a0035_WYG_027-3a"/>
歛則民増十倍之費然其所徴之物或委積經年至腐<lb/>
朽不可復用使吾民數十萬之財皆為棄物此害非細<lb/>
卿既參朝政凡類此者皆當革其弊擇所利而行之十<lb/>
一年河決王村南京孟衛州界多被其害十二年正月<lb/>
尚書省奏檢視官言水東南行其勢甚大可自河陰廣<lb/>
武山循河而東至原武陽武東明等縣孟衛等州増築<lb/>
隄岸日役夫萬一千期以六十日畢詔遣太府少監張<lb/>
九思同知南京留守事赫舎哩邈<hi>小字阿卜薩</hi>監䕶工作十<lb/>
<pb n="KR2a0035_WYG_027-3b"/>
三年三月以尚書省請修孟津滎澤崇福埽堤以備水<lb/>
患上乃命雄武以下八埽並以類從事十七年秋七月<lb/>
大雨河決白溝十二月尚書省奏修築河堤日役夫一<lb/>
萬一千五百以六十日畢工詔以十八年二月一日𤼵<lb/>
六百里内軍夫并取職官人力之半餘聽發民夫以尚<lb/>
書工部郎中張大節同知南京留守事髙蘓董役先是<lb/>
祥符縣陳橋鎮之東至陳留潘崗黄河堤道四十餘里<lb/>
以縣官攝其事南京有司言乞專設埽官十九年九月<lb/>
<pb n="KR2a0035_WYG_027-4a"/>
乃設京埽廵河官一員二十年河決衛州及延津京東<lb/>
埽瀰漫至歸徳府檢視官南京副留守舒穆嚕和卓言<lb/>
河水因今秋霖潦暴漲遂失故道勢益南行宰臣以聞<lb/>
乃自衛州埽下接歸徳府南北兩岸増築堤以捍湍怒<lb/>
計工一百七十九萬六千餘日役夫二萬四千餘期以<lb/>
七十日畢工遂于歸徳府剏設廵河官一員埽兵二百<lb/>
人且詔頻役夫之地與免今年税賦二十一年十月以<lb/>
河移故道命築堤以備二十六年八月河決衛州堤壊<lb/>
<pb n="KR2a0035_WYG_027-4b"/>
其城上命户部侍郎王寂都水少監王汝嘉馳傳措畫<lb/>
備禦而寂視被災之民不為拯救乃專集衆以網魚取<lb/>
官物為事民甚怨嫉上聞而惡之既而河勢泛濫及大<lb/>
名上於是遣户部尚書劉瑋徃行户部事從宜規畫黜<lb/>
寂為蔡州防禦使冬十月上謂宰臣曰朕聞亾宋河防<lb/>
一歩置一人可添設河防軍數他日又曰比聞河水泛<lb/>
溢民罹其害者貲産皆空今復遣官於被災路分推排<lb/>
何耶右丞張汝霖曰今推排者皆非被災之處上曰雖<lb/>
<pb n="KR2a0035_WYG_027-5a"/>
然必其鄰道也既鄰水而居豈無驚擾遷避者乎計其<lb/>
貲産豈有餘哉尚何推排為十一月又謂宰臣曰河未<lb/>
決衛州時嘗有言者既決之後有司何故不令朕知命<lb/>
詢其故二十七年春正月尚書省言鄭州河陰縣聖后<lb/>
廟前代河水為患屢禱有應嘗加封號廟額今因禱祈<lb/>
河遂安流乞加褒贈上從其請特加號曰昭應順濟聖<lb/>
后廟曰靈徳善利之廟二月以衛州新鄉縣令張簴丞<lb/>
唐古騰格徹主簿温都威赫以河水入城閉塞救䕶有<lb/>
<pb n="KR2a0035_WYG_027-5b"/>
功皆遷賞有差御史臺言自來沿河京府州縣官坐視<lb/>
管内河防缺壊特不介意若令沿河京府州縣長貳官<lb/>
皆於名衘管勾河防事如任内規措有方能禦大患或<lb/>
守䕶不謹以致疎虞臨時聞奏以議賞罰上從之仍命<lb/>
每嵗将泛之時令工部官一員沿河檢視於是以南京<lb/>
府及所屬延津封邱祥符開封陳留胙城杞縣長垣歸<lb/>
徳府及所屬宋城寧陵虞城河南府及孟津河中府及<lb/>
河東懐州河内武陟同州朝邑衛州汲新鄉獲嘉徐州<lb/>
<pb n="KR2a0035_WYG_027-6a"/>
彭城蕭豐孟州河陽温鄭州河陰滎澤原武汜水濬州<lb/>
衛陜州閿鄉湖城靈寶曹州濟陰滑州白馬雎州襄邑<lb/>
滕州沛單州單父解州平陸開州濮陽濟州嘉祥金鄉<lb/>
鄆城四府十六州之長貳皆提舉河防事四十四縣之<lb/>
令佐皆管勾河防事初衛州為河水所壊乃命增築蘇<lb/>
門遷其州治至二十八年水息居民稍還皆不樂遷於<lb/>
是遣大理少卿康元弼按視之元弼還奏舊州民復業<lb/>
者甚衆且南使驛道館舎所在向以不為水備以故被<lb/>
<pb n="KR2a0035_WYG_027-6b"/>
害若但修其堤之薄缺者可以無虞比之遷治所省數<lb/>
倍不若從其民情修治舊城為便乃不遷州仍勑自今<lb/>
河防官司怠慢失備者皆重扺以罪二十九年五月河<lb/>
溢于曹州小堤之北六月上諭㫖有司曰比聞五月二<lb/>
十八日河溢而所報文字如此稽滯水事最急功不可<lb/>
緩稍緩時頃則難固䕶矣十二月工部言營築河堤用<lb/>
工六百八萬餘就用埽兵軍夫外有四百三十餘萬工<lb/>
當用民夫遂詔命去役所五百里州府差顧於不差夫<lb/>
<pb n="KR2a0035_WYG_027-7a"/>
之地均徴顧錢驗物力科之每工錢百五十文外日支<lb/>
官錢五十文米升半仍命彰化軍節度使内族裔都水<lb/>
少監大齡壽提控五百人徃來彈壓先是河南路提刑<lb/>
司言沿河居民多困乏逃移蓋以河防差役煩重故也<lb/>
竊惟禦水患者不過堤埽若土功從實計料薪藁樁杙<lb/>
以時徴斂亦復何難今者築堤都水監初料取土甚近<lb/>
及其興工乃逺數倍人夫懼不及程貴價買土一隊之<lb/>
間多至千貫又許州初料薪藁十八萬餘束既而又配<lb/>
<pb n="KR2a0035_WYG_027-7b"/>
四萬四千是皆常歲必用之物農隙均科則易輸納自<lb/>
今堤埽興工乞令本監以實計度量一歲所用物料驗<lb/>
數折稅或令和買於冬月分為三限輸納為便詔尚書<lb/>
省詳議以聞明昌元年春正月尚書省奏臣等以為自<lb/>
今凡興工役先量負土逺近增築髙卑定功立限牓諭<lb/>
使人先知無令增加力役并河防所用物色委都水監<lb/>
每嵗於八月以前先拘籍舊貯物外實闕之數及次年<lb/>
春工多寡移報轉運司計置於冬三月分限輸納如水<lb/>
<pb n="KR2a0035_WYG_027-8a"/>
勢不常夏秋暴漲危急則用相隣埽分防備之物不足<lb/>
則復於所近州縣和買然復慮人户道途泥淖艱于運<lb/>
納止依稅内科折他物更為增價當官支付違者並論<lb/>
如律仍令所屬提刑司正官一員馳驛監視體究如此<lb/>
則役作有程而河不失備制可之四年十一月尚書省<lb/>
奏河平軍節度使王汝嘉等言大河南岸舊有分流河<lb/>
口如可疏導足泄其勢及長堤以北恐亦有可以歸納<lb/>
排瀹之處乞委官視之濟北埽以北宜創起月堤臣等<lb/>
<pb n="KR2a0035_WYG_027-8b"/>
以為宜從所言其本監官皆以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>練河防故注以是職<lb/>
當使從汝嘉等同徃相視庶免異議如大河南北必不<lb/>
能開挑歸納其月堤宜依所料興修上從之十二月勅<lb/>
都水監官提控修築黄河堤及令大名府差正千户一<lb/>
員部甲軍二百人彈壓勾當五年春正月尚書省奏都<lb/>
水監丞田櫟同本監官講議黄河利害嘗以状上言前<lb/>
代每遇古堤南決多經南北清河分流南清河北下有<lb/>
枯河數道河水流其中者長至七八分北清河乃濟水<lb/>
<pb n="KR2a0035_WYG_027-9a"/>
故道可容三二分而已今河水趨北齧長堤而流者十<lb/>
餘處而堤外率多積水恐難依元料増修長堤與創築<lb/>
月堤也可於北岸墻村決河入梁山濼故道依舊作南<lb/>
北兩清河分流然北清河舊堤嵗乆不完當立年限增<lb/>
築大堤而梁山故道多有屯田軍户亦宜遷徙今擬先<lb/>
於南岸王村宜村兩處決堤導水使長堤可以固䕶姑<lb/>
宜仍舊如不能疏導即依上開決分為四道竢見水勢<lb/>
随宜料理尚書省以櫟等所言與明昌二年劉瑋等所<lb/>
<pb n="KR2a0035_WYG_027-9b"/>
案視利害不同及令陳言人馮徳輿與櫟面對亦有不<lb/>
合者送工部議復言若遽於墻村疏決緣瀕北清河州<lb/>
縣二十餘處兩岸連亘千有餘里其隄防素不修備恐<lb/>
所屯軍户亦卒難徙今嵗先於南岸延津縣堤決堤洩<lb/>
水其北岸長堤自白馬以下定陶以上並宜加功築䕶<lb/>
庶可以遏将來之患若定陶以東三埽棄堤則不必修<lb/>
止決舊壓河口引導積水東南行流堤北張彪白塔兩<lb/>
河間礙水軍户可使遷徙及梁山濼故道分屯者亦當<lb/>
<pb n="KR2a0035_WYG_027-10a"/>
預為安置宰臣奏曰若遽從櫟等所擬恐既更張利害<lb/>
非細比召河平軍節度使王汝嘉同計議先差幹濟官<lb/>
兩員行户工部事覆視之同則就令計實用工物量州<lb/>
縣逺近以調丁夫其督趣春工官即充今嵗守漲及與<lb/>
本監官同議經乆之利詔以知大名府事内族裔尚書<lb/>
户部郎中李敬義充行户工部事以參知政事胥持國<lb/>
都提控又奏差徳州防禦使李獻可尚書户部郎中焦<lb/>
旭於山東當水所經州縣築䕶城堤及北清河兩岸舊<lb/>
<pb n="KR2a0035_WYG_027-10b"/>
有堤處别率丁夫修築亦就令講䆒河防之計他日上<lb/>
以宋閻士良所述黄河利害一帙付參知政事馬琪曰<lb/>
此書所言亦有可用者今以賜卿二月上諭平章政事<lb/>
守貞曰王汝嘉田櫟専管河防此國家之重事也朕比<lb/>
問其曾於南岸行視否乃稱未也又問水決能行南岸<lb/>
乎又云不可知且水趨北久矣自去嵗便當經畫今不<lb/>
稱職如是耶可諭㫖令徃盡心固䕶無致失備及講究<lb/>
所以經乆之計稍渉違慢當併治罪三月行省并行户<lb/>
<pb n="KR2a0035_WYG_027-11a"/>
工部及都水監官各言河防利害事都水監元擬於南<lb/>
岸王村宜村兩處開導河勢緣北來水勢去宜村堤稍<lb/>
緩唯王村岸向上數里卧捲可以開決作一河且無所<lb/>
犯之城市村落又擬於北岸墻村疏決依舊分作兩清<lb/>
河入梁山故道北清河兩岸素有小堤不完復當築大<lb/>
堤尚書省謂以黄河之水勢若於墻村決注則山東州<lb/>
縣膏腴之地及諸鹽埸必被淪溺設使修築壊堤而又<lb/>
吞納不盡功役至重虚困山東之民非徒無益而又害<lb/>
<pb n="KR2a0035_WYG_027-11b"/>
之也况長堤已加固䕶復於南岸疏決水勢已寝決河<lb/>
入梁山濼之議水所經城邑已勸率作䕶城堤矣先所<lb/>
修清河舊堤宜遣罷之監丞田櫟言定陶以東三埽棄<lb/>
堤不當修止言決舊壓河口以導漸水入堤北張彪白<lb/>
塔兩河之間凡當水衝屯田户湏令遷徙臣等所見止<lb/>
當堤前作木岸以備之其間居人未當遷徙至夏秋水<lb/>
勢之溢權令避之水落則當各復業此亦户工部之所<lb/>
言也上曰地之相去如此其逺彼中利害安得悉知惟<lb/>
<pb n="KR2a0035_WYG_027-12a"/>
委行省盡心措畫可也四月以田櫟言河防事上諭㫖<lb/>
參知政事持國曰此事不惟責卿要卿等同心規畫不<lb/>
勞朕心爾如櫟所言築堤用二十萬工嵗役五十日五<lb/>
年可畢此役之大古所未有況其成否未可知就使可<lb/>
成恐難行也遷徙軍户四千則不為難然其水時決尚<lb/>
不知所歸儻有潰走若何枝梧如今南岸兩處疏決使<lb/>
其水趨南或可分殺其勢然水之形勢朕不親見難為<lb/>
條畫雖卿亦然丞相左丞皆不熟此可集百官詳議以<lb/>
<pb n="KR2a0035_WYG_027-12b"/>
行百官咸謂櫟所言棄長堤無起新堤放河入梁山故<lb/>
道使南北兩清河分流為省費息民長乆之計臣等以<lb/>
為黄河水勢非常變易無定非人力可以斟酌可以指<lb/>
使也况梁山濼淤填已高而北清河窄狹不能吞伏兼<lb/>
所經州縣農民廬井非一使大河北入清河山東必被<lb/>
其害櫟又言乞許都水監符下州府運司専其用度委<lb/>
其任責一切同於軍期仍委執政提控縁今監官已經<lb/>
添設又於外監署司多以沿河州府長官兼領之及令<lb/>
<pb n="KR2a0035_WYG_027-13a"/>
佐管勾河防其或怠慢已有同軍期㫁罪的決之法凡<lb/>
櫟所言無可用遂寝其議八月以河決陽武故堤灌封<lb/>
邱而東尚書省奏都水監行部官有失固䕶詔命同知<lb/>
都轉運使高旭武衛軍副都指揮使鈕祜禄奕<hi>小字罕嘉努</hi>
同往規措尚書省奏都水監官前來有犯已經戒諭使<lb/>
之常切固䕶今王汝嘉等殊不加意既見水勢趨南不<lb/>
預經畫承留守司累報輒為遷延以至害民即是故違<lb/>
制㫖私罪當的決詔汝嘉等各削官兩階杖七十罷職<lb/>
<pb n="KR2a0035_WYG_027-13b"/>
上謂宰臣曰李愈論河決事謂宜遣大臣往以慰人心<lb/>
其言良是嚮慮河北決措畫堤防猶嘗置行省況今方<lb/>
横潰為害而止差小官恐失衆望自國家觀之雖山東<lb/>
之地重於河南然民皆赤子何彼此之間乃命參知政<lb/>
事馬琪徃仍許便宜從事上曰李愈不得為無罪雖都<lb/>
水監官非提刑司統攝若與留守司以便宜率民固䕶<lb/>
或申聞省部亦何不可使朕聞之徒能張皇水勢而無<lb/>
經畫及其已決乃與王汝嘉一徃視之而還亦未嘗有<lb/>
<pb n="KR2a0035_WYG_027-14a"/>
所施行問王村河口開導之月則對以四月終其實六<lb/>
月也月日尚不知提刑司官當如是乎尋命户部員外<lb/>
郎何格振濟被浸之民時行省參知政事胥持國馬琪<lb/>
言已至光祿村周視堤口以其河水浸漫堤岸陷潰至<lb/>
十餘里外乃能取土而堤面窄狹僅可數歩人力不可<lb/>
施雖窮力可以暫成終當復毁而中道淤澱地有髙低<lb/>
流不得泄且水退新灘亦難開鑿其孟華等四埽與孟<lb/>
陽堤道沿汴河東岸但可施功者即悉力修䕶将於農<lb/>
<pb n="KR2a0035_WYG_027-14b"/>
隙興役及凍畢工則京城不至為害參知政事馬琪言<lb/>
都水外監員數冗多每事相倚或復邀功議論紛紜不<lb/>
一隳廢官事擬罷都水監掾設勾當官二員又自昔選<lb/>
用都散廵河官止由監官辟舉皆諸司人或有老疾避<lb/>
倉庫之繁行賄請託以致多不稱職擬升都廵河作從<lb/>
七品於應入縣令亷舉人内選注外散廵河依舊亦於<lb/>
諸司及丞簿亷舉人内選注並取年六十以下有精力<lb/>
能幹者到任一年委提刑司體察若不稱職即日罷之<lb/>
<pb n="KR2a0035_WYG_027-15a"/>
如守禦有方致河水安流任滿從本監及提刑司保申<lb/>
量與升除凡河橋司使副亦擬同此選注繼而胥持國<lb/>
亦以為言乃從其請閏十月平章政事守貞曰馬琪措<lb/>
畫河防事未見功役之數加之積嵗興功民力将困今<lb/>
持國復病請别遣有材幹者徃議之上曰堤防救䕶若<lb/>
能成功則財力固不敢惜苐恐財殫力屈成而復毁如<lb/>
重困何宰臣對曰如盡力固䕶縱為害亦輕若恬然不<lb/>
顧則為害滋甚上曰無乃因是致盗賊乎守貞曰宋以<lb/>
<pb n="KR2a0035_WYG_027-15b"/>
河決興役亦嘗致盗賊然多生於凶歉今時平嵗豐少<lb/>
有差役未必至此且河防之役理所當然今之當役者<lb/>
猶為可耳至於科徴薪芻不問有無督輸廹切則破産<lb/>
業以易之恐民益困爾上曰役夫湏近地差取若逺調<lb/>
之民益艱苦但使津濟可也然當俟馬琪至而後議之<lb/>
庚辰琪自行省還入見言孟陽河堤及汴堤已填築補<lb/>
修水不能犯汴城自今河勢趨北來嵗春首擬於中道<lb/>
疏決以解南北兩岸之危凡計工八百七十餘萬可於<lb/>
<pb n="KR2a0035_WYG_027-16a"/>
正月終興工臣乞前期再徃河上監視上以所言付尚<lb/>
書省而治檢覆河堤并守漲官等罪有差他日尚書省<lb/>
奏事上語及河防事馬琪奏言臣非敢不盡心然恐智<lb/>
力有所不及若别差官相度儻有竒畫亦未可知如適<lb/>
與臣䇿同方來興功亦庶幾稍寛朝廷憂顧上然之命<lb/>
翰林待制鄂屯忠孝權尚書户部侍郎太府少監温防<lb/>
權尚書工部侍郎行户工部事修治河防且諭之曰汝<lb/>
二人皆朕皆素識以故委任冀副朕意如有錯失亦不<lb/>
<pb n="KR2a0035_WYG_027-16b"/>
汝容承安元年七月勅自今沿河傍側州府縣官雖部<lb/>
除者皆勿令員闕㤗和二年九月勅御史臺官河防利<lb/>
害初不與卿等事然臺官無所不問應體究者亦體究<lb/>
之五年二月以崔守真言黄河危急芻藁物料雖云折<lb/>
税每年不下五六次或名為和買而未嘗還其直勅委<lb/>
右三部司正郭澥御史中丞孟鑄講究以聞澥等言大<lb/>
名府鄭州等處自承安二年以來所科芻藁未給價者<lb/>
計錢二十一萬九千餘貫遂命以各處見錢差能幹官<lb/>
<pb n="KR2a0035_WYG_027-17a"/>
同各州縣清强官一一酬之續令按察司體究宣宗貞<lb/>
祐三年壬申上遣參知政事侯摯祭河神於宜村三年<lb/>
四月單州刺史延扎天澤言守禦之道當決大河使北<lb/>
流徳博觀滄之境今其故堤宛然猶在工役不勞水就<lb/>
下必無漂没之患而難者若不以犯滄鹽埸損國利為<lb/>
說必以浸没河北良田為解臣嘗聞河側故老言水勢<lb/>
散漫則淺不可以馬渉深不可以舟濟此守禦之大計<lb/>
也若曰浸民田則河徙之後淤為沃壤正宜耕墾收倍<lb/>
<pb n="KR2a0035_WYG_027-17b"/>
于常利孰大焉若失此計則河南一路兵食不足而河<lb/>
北山東之民皆瓦解矣詔命議之四年三月延州刺史<lb/>
温薩克蘇言近世河離故道自衛東南而流由徐邳入<lb/>
海以此河南之地為狹臣竊見新鄉縣西河水可決使<lb/>
東北其南有舊堤水不能溢行五十餘里與清河合則<lb/>
由濬州大名觀州清州桞口入海此河之故道也皆有<lb/>
舊堤補其缺罅足矣如此則山東大名等路皆在河南<lb/>
而河北諸郡亦得其半退足以為禦備之計進足以壯<lb/>
<pb n="KR2a0035_WYG_027-18a"/>
恢復之基又言南岸居民既已籍其河夫修築河堰營<lb/>
作戍屋又使轉輸芻糧賦役繁殷倍於他所夏秋租稅<lb/>
猶所未論乞減其稍緩者以寛民力事下尚書省宰臣<lb/>
謂河流東南舊矣一旦決之恐故道不容衍溢而出分<lb/>
為數河不復可收水分則淺狹易渡天寒輙凍禦備愈<lb/>
難此甚不可詔但令量宜減南岸郡縣居民之賦役五<lb/>
年夏四月勅樞宻院沿河要害之地可壘石岸仍置撤<lb/>
星樁䧟馬壍以備敵<lb/>
<pb n="KR2a0035_WYG_027-18b"/>
漕渠金都於燕東去潞氷五十里故為牐以節髙良河<lb/>
白蓮潭諸水以通山東河北之粟凡諸路瀕河之城則<lb/>
置倉以貯傍郡之税若恩州之臨清厯亭景州之将陵<lb/>
東光清州之興濟㑹川獻州及深州之武强是六州諸<lb/>
縣皆置倉之地也其通漕之水舊黄河行滑州大名恩<lb/>
州景州滄州㑹川之境漳水東北為御河則通蘇門𫉬<lb/>
嘉新鄉衛州濬州黎陽衛縣彰徳磁州洺州之餽衡水<lb/>
則經深州㑹于滹沱以來獻州清州之餉皆合于信安<lb/>
<pb n="KR2a0035_WYG_027-19a"/>
海壖沂流而至通州由通州入牐十餘日而後至於京<lb/>
師其他若霸州之巨馬河雄州之沙河山東之北清河<lb/>
皆其灌輸之路也然自通州而上地峻而水不留其𫝑<lb/>
易淺舟膠不行故常從事陸輓人頗艱之世宗之世言<lb/>
者請開盧溝金口以通漕運役衆數年竟無成功事見<lb/>
盧溝其後亦以牐河或通或塞而但以車輓矣其制春<lb/>
運以冰消行暑雨畢秋運以八月行冰凝畢其綱将發<lb/>
也乃合衆以所載之粟苴而封之先以付所卸之地視<lb/>
<pb n="KR2a0035_WYG_027-19b"/>
與所封様同則受凡綱船以前期三日修治日装一綱<lb/>
裝畢以三日啟行計道里分沂流沿流為限至所受之<lb/>
倉以三日卸又三日給収付凡輓漕脚直水運鹽每石<lb/>
百里四十八文米五十文一分二釐七毫粟四十文一<lb/>
分三毫錢則每貫一文七分二釐八毫陸運傭直米每<lb/>
石百里百一十二文一分五毫粟五十七文六分八釐<lb/>
四毫錢毎貫三文九釐六毫餘物每百斤行百里平路<lb/>
則春冬百三十一文五分夏秋百五十七文八分山路<lb/>
<pb n="KR2a0035_WYG_027-20a"/>
則春冬百四十九文夏秋二百一文凡使司院務納課<lb/>
傭直春冬九十文三分夏秋百一十四文諸民户射賃<lb/>
官船漕運者其脚直以十分為率初年尅二分二年尅<lb/>
一分八釐三年尅一分七釐四年尅一分五釐五年以<lb/>
上尅一分初世宗大定四年八月以山東大熟詔移其<lb/>
粟以實京師十月上出近郊見運河湮塞召問其故主<lb/>
者云户部不為經畫所致上召户部侍郎曹望之責曰<lb/>
有河不加濬使百姓陸運勞甚罪在汝等朕不欲即加<lb/>
<pb n="KR2a0035_WYG_027-20b"/>
罪宜悉力使漕渠通也五年正月尚書省奏可調夫數<lb/>
萬上曰方春不可勞民令官籍監户東宫親王人從及<lb/>
五百里内軍夫濬治二十一年八月以京城儲積不廣<lb/>
詔沿河恩獻等六州粟百萬餘石運至通州輦入京師<lb/>
明昌三年四月尚書省奏遼東北京路米粟素饒宜航<lb/>
海以達山東昨以按視東京近海之地自大務清口并<lb/>
咸平銅善館皆可置倉貯粟以通漕運若山東河北荒<lb/>
歉即可運以相濟制可承安五年邊河倉州縣可令折<lb/>
<pb n="KR2a0035_WYG_027-21a"/>
納菽二十萬石漕以入京驗品級養馬於俸内帶支仍<lb/>
漕麥十萬石各支本色乃命都水監丞田櫟相視運糧<lb/>
河道㤗和元年尚書省以景州漕運司所管六河倉嵗<lb/>
稅不下六萬餘石其科州縣近者不下二百里官吏取<lb/>
賄延阻人不勝苦雖近官監之亦然遂命監察御史一<lb/>
員徃來糾察之五年上至霸州以故漕河淺澁勅尚書<lb/>
省發山東河北河東中都北京軍夫六千改鑿之犯屯<lb/>
田户地者官對給之民田則多酬其價六年尚書省以<lb/>
<pb n="KR2a0035_WYG_027-21b"/>
凡漕河所經之地州縣官以為無與於己多致淺滯使<lb/>
綱户以盤淺剝載為名姦弊百出於是遂定制凡漕河<lb/>
所經之地州府官銜内皆帶提控漕河事縣官則帶管<lb/>
勾漕河事俾催檢綱運營䕶堤岸為府三大興大名彰<lb/>
徳州十二恩景滄清獻深衛濬滑磁洺通縣三十三大<lb/>
名元城館陶夏津武城厯亭臨清吳橋将陵東光南皮<lb/>
清池靖海興濟㑹川交河樂壽武强安陽湯陰臨漳成<lb/>
安滏陽内黄黎陽衛蘇門獲嘉新鄉汲潞武清香河漷<lb/>
<pb n="KR2a0035_WYG_027-22a"/>
隂十二月通濟河剏設廵河官一員與天津河同為一<lb/>
司通管漕河牐岸上名天津河廵河官隸都水監八年<lb/>
六月通州刺史張行信言船自通州入牐凡十餘日方<lb/>
至京師而官支五日轉脚之費遂増給之貞祐三年既<lb/>
遷于汴以陳頴二州瀕水欲借民船以漕不便遂依觀<lb/>
州漕運司設提舉官募船户而籍之命户部勾當官徃<lb/>
來廵督四年從右丞侯摯言開沁水以便餽運上又念<lb/>
京師轉輸之勞命出尚廐牛及官車以助其力興定四<lb/>
<pb n="KR2a0035_WYG_027-22b"/>
年十月諭皇太子曰中京運糧䕶送官當擇其人萬有<lb/>
一失樞宻官亦有罪矣其船當用摩和納所造兩首尾<lb/>
者仍張幟如渡軍之状勿令敵知為糧也陜西行省巴<lb/>
古喇言陜西嵗運糧以助闗東民力浸困若以舟自渭<lb/>
入河順流而下可以紓民力遂命嚴其偵候如有警則<lb/>
皆維於南岸時朝廷以邳徐宿泗軍儲京東縣輓運者<lb/>
嵗十餘萬石民甚苦之元光元年遂於歸徳府置通濟<lb/>
倉設都監一員以受東郡之粟定國節度使李復亨言<lb/>
<pb n="KR2a0035_WYG_027-23a"/>
河南駐蹕兵不可闕糧不厭多比年少有匱乏即仰給<lb/>
陜西陜西地腴嵗豐十萬石之助不難但以軍運之費<lb/>
先去其半民何以堪宜造大船二十由大慶闗度入河<lb/>
東抵湖城徃還不過數日篙工不過百人使舟皆容三<lb/>
百五十斛則是百人以數日運七千斛矣自夏扺秋可<lb/>
漕三千餘萬斛且無稽滯之患上從之時又於靈璧縣<lb/>
潼郡鎮設倉都監及監支納以方開長直溝将由萬安<lb/>
湖舟運入汴至泗以貯粟也<lb/>
<pb n="KR2a0035_WYG_027-23b"/>
盧溝河大定十年議決盧溝以通京師漕運上忻然曰<lb/>
如此則諸路之物可徑達京師利孰大焉命計之當役<lb/>
千里内民夫上命免被災之地以百官從人助役已而<lb/>
勅宰臣曰山東嵗饑工役興則妨農作能無怨乎開河<lb/>
本欲利民而反取怨不可其姑罷之十一年十二月省<lb/>
臣奏復開之自金口疏導至京城北入壕而東至通州<lb/>
之北入潞水計工可八十日十二年三月上令人覆按<lb/>
還奏止可五十日上召宰臣責曰所餘三十日徒妨農<lb/>
<pb n="KR2a0035_WYG_027-24a"/>
費工卿等何為慮不及此及渠成以地勢髙峻水性渾<lb/>
濁峻則奔流漩洄齧岸善崩濁則泥淖淤塞積滓成淺<lb/>
不能勝舟其後上謂宰臣曰分盧溝為漕渠竟未見功<lb/>
若果能行南路諸貨皆至京師而價賤矣平章政事駙<lb/>
馬元忠曰請求識河道者按視其地竟不能行而罷二<lb/>
十五年五月盧溝決於上陽村先是決顯通寨詔𤼵中<lb/>
都三百里内民夫塞之至是復決朝廷恐枉費工物遂<lb/>
令且勿治二十七年三月宰臣以孟家山金口牐下視<lb/>
<pb n="KR2a0035_WYG_027-24b"/>
都城髙一百四十餘尺止以射糧軍守之恐不足恃儻<lb/>
遇暴漲人或為姦其害非細若固塞之則所灌稻田俱<lb/>
為陸地種植禾麥亦非曠土不然則更立重牐仍於岸<lb/>
上置埽官廨署及埽兵之室庻幾可以無虞也上是其<lb/>
言遣使塞之夏四月丙子詔封盧溝水神為安平侯二<lb/>
十八年五月詔盧溝河使旅徃來之津要令建石橋未<lb/>
行而世宗崩章宗大定二十九年六月復以渉者病河<lb/>
流湍急詔命造舟既而更命建石橋明昌三年三月成<lb/>
<pb n="KR2a0035_WYG_027-25a"/>
勅命名曰廣利有司謂車駕之所經行使客商旅之要<lb/>
路請官建東西廊令人居之上曰何必然民間自應為<lb/>
爾左丞守貞言但恐為豪右所占况㒺利之人多止東<lb/>
岸若官築則東西兩岸俱稱亦便於觀望也遂從之六<lb/>
月盧溝隄決詔速遏塞之無令泛溢為害右拾遺路鐸<lb/>
上疏言當從水勢分流以行不必補修元同口以下丁<lb/>
村以上舊堤上命宰臣議之遂命工部尚書胥持國及<lb/>
路鐸同檢視其隄道<lb/>
<pb n="KR2a0035_WYG_027-25b"/>
滹沱河大定八年六月滹沱犯真定命發河北西路及<lb/>
河間太原冀州民夫三萬八千繕完其隄岸十年二月<lb/>
滹沱河剏設廵河官二員十七年滹沱決白馬崗有司<lb/>
以聞詔遣使固塞發真定五百里内民夫以十八年二<lb/>
月一日興役命同知真定尹呼沙呼同知河北西路轉<lb/>
運使徐偉監䕶<lb/>
漳河大定二十年春正月詔有司修䕶漳河牐所須工<lb/>
物一切並從官給毋令擾民明昌六年六月漳河及盧<lb/>
<pb n="KR2a0035_WYG_027-26a"/>
溝河隄決詔命速塞之四年春正月癸未有司言修漳<lb/>
河隄埽計三十八萬餘工詔依盧溝河例招被水闕食<lb/>
人充夫官支錢米不足則調礙水人户依上支給<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_027-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷二十七<lb/>
</p>
<p>
</p>
  </div>
</body>
</text>
</TEI>
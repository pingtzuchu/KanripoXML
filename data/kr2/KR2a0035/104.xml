<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百四</head> <lb/>
    <p>
<pb n="KR2a0035_WYG_104-1a"/>
欽定四庫全書<lb/>
　金史卷一百四<lb/>
　　元中書右丞相總裁托克托等修<lb/>
　列傳第四十二<lb/>
　　納塔謀嘉　　鄒谷　　　　高霖<lb/>
　　孟奎　　　　烏凌阿與<hi>本名和卓</hi>郭俁<lb/>
　　温特赫達<hi>本名古勒</hi>王擴　　　　伊喇富森<lb/>
　　鄂屯忠孝<hi>本名雅格</hi>富察思忠<hi>本名烏延</hi>赫舍哩呼實黙<lb/>
<pb n="KR2a0035_WYG_104-1b"/>
　　完顔㝢<hi>本名恩楚</hi>　沃哷哈達　　富察伊埒圖<lb/>
納塔謀嘉上京路音徳爾明安人初習䇿論進士大定<lb/>
二十六年選入東宫教鄆王琮瀛王瓌讀書以終塲舉<lb/>
人試補上京提刑司書史以亷能著承安初契丹圖卜<lb/>
蘇徳壽宼掠韓州信州提刑司問諸書史誰入奏者皆<lb/>
難之謀嘉請行五年賜同進士出身調東京教授湯池<lb/>
主簿太學助教丁母憂服闋累除翰林修撰兼修起居<lb/>
注監察御史貞祐初遷吏部員外郎翰林待制侍御史<lb/>
<pb n="KR2a0035_WYG_104-2a"/>
完顔㝢舉謀嘉才行志在匡國可預軍政充元帥府經<lb/>
厯官中都被圍食且盡胥鼎奏京師官民能贍足貧民<lb/>
者計所贍遷官皆先給據謀家不受據而去中都危急<lb/>
謀嘉曰帥臣統數萬衆不能出城一戰何如自縛請降<lb/>
邪宣宗議遷都謀嘉曰不可河南地狹土薄他日宋夏<lb/>
交侵河北非我有矣當選諸王分鎮遼東河南中都不<lb/>
可去也不聽頃之除唐州刺史入為太常少卿兼左拾<lb/>
遺遷鄭州防禦使改左諭徳轉少詹事攝御史中丞未<lb/>
<pb n="KR2a0035_WYG_104-2b"/>
幾攝太子詹事興定元年潼闗失守遷河南統軍使兼<lb/>
昌武軍節度使攝遷樞密院事行院許州汰去冗食軍<lb/>
士二千餘人上書諌伐宋不聽三年降潁州防禦使有<lb/>
告宋人將襲潁州者已而宋兵果至謀嘉有備乃引去<lb/>
有司上功不及告者謀嘉請而賞之四年召為翰林侍<lb/>
講學士兼兵部侍郎同修國史五年卒<lb/>
鄒谷字應仲密州諸城人中大定十三年進士第累官<lb/>
瀋王府文學尚書省奏擬大理司直上曰司直爭論情<lb/>
<pb n="KR2a0035_WYG_104-3a"/>
法折正疑難谷非所長也宰臣曰谷有吏才陜西河南<lb/>
訪察及定課皆稱職上以谷為同知曹州軍州事召為<lb/>
刑部主事轉北京臨潢提刑判官入為大理寺丞尚書<lb/>
省㸃差接送伴宋國使官令史周昻具數員呈請左司<lb/>
都事李炳乘醉見之怒曰吾口舉兩人即是安用許為<lb/>
命左右攬昂衣欲杖之㑹左司官召昂去乃已詈諸令<lb/>
史為奴畜明日語權令史李秉鈞曰吾豈為箠罵汝進<lb/>
退去留亦皆在我羣吏將陳訴㑹官劾奏事下大理寺<lb/>
<pb n="KR2a0035_WYG_104-3b"/>
議差接送伴官事當奏聞炳謂口舉兩人當科違制谷<lb/>
曰口舉兩人一時之言當杖贖攬昂衣欲加杖當决三<lb/>
十上曰李炳讀書人何乃至是宰臣對曰李炳疾惡衆<lb/>
人不能容耳上曰炳誠過矣告者未必是也乃從谷議<lb/>
厯濟南彰徳府治中吏部郎中河東按察副使沂州防<lb/>
禦使厯定海泰寧軍節度使泰和六年致仕貞祐初卒<lb/>
高霖字子約東平人大定二十五年進士調符離主簿<lb/>
察亷遷泗水令再調安國軍節度判官以父憂還鄉里<lb/>
<pb n="KR2a0035_WYG_104-4a"/>
教授生徒恒數百人服除為絳陽軍節度判官用薦舉<lb/>
召為國史院編修官建言黄河所以為民害者皆以河<lb/>
流有曲折適逢隘狹故致湍決按水經當疏其㧖塞行<lb/>
所無事今若開雞爪河以殺其勢可免數埽之勞凡捲<lb/>
埽工物皆取於民大為時病乞竝河隄廣樹榆栁數年<lb/>
之後隄岸既固埽材亦便民力漸省朝廷從之遷應奉<lb/>
翰林文字兼前職改監察御史丁母憂起復太常博士<lb/>
改都水監承簽陜西路按察司事體訪官員能否仍赴<lb/>
<pb n="KR2a0035_WYG_104-4b"/>
闕待對時南征調發繁急民稍稽滯有司皆坐失誤軍<lb/>
期罪霖言其枉悉出之授都水少監大安初為耀州刺<lb/>
史三年遷河北東路按察副使改韓王傅兼翰林直學<lb/>
士崇慶初改工部侍郎兼直學士至寧元年八月霖奉<lb/>
儲㣥迎宣宗至新城勅霖南迎諸妃既至賜錢千貫遷<lb/>
官三階貞祐二年除河平軍節度使兼都水監請城宜<lb/>
村為衛州以謢北門從之入為兵部尚書知大興府事<lb/>
俄權參知政事與右丞相承暉行省于中都尋改中都<lb/>
<pb n="KR2a0035_WYG_104-5a"/>
留守兼本路兵馬都總管平章政事穆延盡忠棄中都<lb/>
南奔霖與子義傑率其徒夜出不能進謂義傑曰汝可<lb/>
求生吾死於此矣霖死義傑伏羣屍中以免贈翰林學<lb/>
士承㫖令立碑鄉里歲時致祭訪其子孫録用諡文簡<lb/>
孟奎字元秀遼陽人也大定二十一年進士調黎陽主<lb/>
簿丁母憂服闋調淄州軍事判官遷汲縣令察亷改定<lb/>
興令補尚書省令史從參知政事馬琪塞澶淵決河改<lb/>
中都左警巡使平章政事完顔守貞禮接士大夫在其<lb/>
<pb n="KR2a0035_WYG_104-5b"/>
門者號冷巖十俊奎其一也改都轉運司度支判官上<lb/>
京等路提刑判官初遼東契丹判額哩貝嘗殺驛使大<lb/>
理司直有契丹人同名者有司輒繋之獄奎按囚率賔<lb/>
路讞而出之既而果獲其殺司直者遷同知西京路轉<lb/>
運使事置行樞密院于鎮寧充宣差規措所官給軍用<lb/>
改簽河東南北路按察司事武州刺史上言三事其一<lb/>
曰親民之寄今吏部之選頗輕使武夫計資而得權歸<lb/>
胥吏毎縣宜參用土人使紀綱其事未幾改曹州刺史<lb/>
<pb n="KR2a0035_WYG_104-6a"/>
再調同知中都路都轉運使事旱詔審録中都路寃獄<lb/>
多平反大安初除博州防禦使凡屬縣事應赴州者不<lb/>
得泊於逆旅以防吏姦人便之改山東東西路安撫副<lb/>
使遷北京臨潢等路按察轉運使以本官為行六部侍<lb/>
郎劾奏監軍完顔恩楚虚造功狀恩楚坐免官詔以奎<lb/>
為宣差都提控貞祐初以疾卒諡莊肅<lb/>
烏凌阿與本名和卓大名路納琳必喇明安人充奉職<lb/>
奉御尚食局直長兼頓舍除監察御史累官武勝軍節<lb/>
<pb n="KR2a0035_WYG_104-6b"/>
度使北京按察轉運使太子詹事武衞軍都指揮使貞<lb/>
祐二年知東平府事權宣撫副使改西安軍節度使入<lb/>
為兵部尚書上言按察轉運使拘𣙜錢穀紏彈非違此<lb/>
平時之治法今四方兵動民心未定軍士動見刻削乞<lb/>
權罷按察及勸農使又曰東平屯兵萬餘可運濱鹽易<lb/>
糧芻給之又曰潼闗及黄河津要將校皆出卒伍類庸<lb/>
懦不可用乞選材武者代之又曰兗曹濮濬諸郡皆可<lb/>
屯重兵勅州縣官勸民力穡至於防秋則清野保城下<lb/>
<pb n="KR2a0035_WYG_104-7a"/>
尚書省竟不施行新制科買軍器材物稽緩者竝的決<lb/>
與奏有司必督責趣辦民將不堪可量罰月俸從之坐<lb/>
前在陜州市物虧直降鄭州防禦使㝷召為拱衛直都<lb/>
指揮使復為兵部尚書興定三年卒<lb/>
郭俁字伯有澤州人大定二十二年進士調長子主簿<lb/>
萊州觀察判官萊陽縣令補尚書省令史知管差除除<lb/>
大理司直丁母憂起復太常博士左司都事御史臺舉<lb/>
俁及前應奉翰林文字張檝吏部主事王質刑部主事<lb/>
<pb n="KR2a0035_WYG_104-7b"/>
穆延居中通事舍人完顔和卓𢎞文校理博斯呼吏部<lb/>
架閣管勾烏庫哩和尚尚書省令史温特赫思敬皆才<lb/>
幹可用詔各陞一等遷除俁平陽府治中張檝國子博<lb/>
士王質昭義軍節度副使穆延居中大理司直完顔和<lb/>
卓侍儀司令博斯呼同知𢎞文院事烏庫哩和尚利涉<lb/>
軍節度副使温特赫思敬同知定武軍節度事久之俁<lb/>
召為同知登聞鼔院兼秘書丞遷禮部郎中滕州刺史<lb/>
同知真定府事上言毎季合注巡尉官吏刑兩部斟酌<lb/>
<pb n="KR2a0035_WYG_104-8a"/>
盗賊多寡處選注詔議行之改中都西京按察副使遷<lb/>
國子祭酒泰和六年伐宋充宣差山東安撫副使七年<lb/>
遷山東宣撫副使大安元年遷遼東按察轉運使改中<lb/>
都路都轉運使泰定軍節度使陜西東路按察轉運使<lb/>
貞祐三年罷按察使仍充本路轉運使行六部尚書改<lb/>
河北西路轉運使致仕元光二年卒<lb/>
温特赫達字子達本名䝉古勒葢州安春明安人性敦<lb/>
厚寡言笑初舉進士廷試搜閲官易達藐小謂之曰汝<lb/>
<pb n="KR2a0035_WYG_104-8b"/>
欲求作官邪達曰取人以才學不以年貌衆咸異之明<lb/>
昌五年中第調固安主簿以憂去官服除調信州判官<lb/>
丞相襄辟行省幕府改順州刺史補尚書省令史除南<lb/>
京警巡使居父喪是時伐宋兵興起復給事行尚書省<lb/>
大安初遷徳興府判官再遷監察御史宣宗遷汴以本<lb/>
職䕶送衛士妻子復被詔運大名粟由御河扺通州事<lb/>
集遷一官轉户部員外郎左司郎中遇繼母憂起復太<lb/>
常少卿充陜西元帥府經厯官興定元年召還攝侍御<lb/>
<pb n="KR2a0035_WYG_104-9a"/>
史尚書論伐宋略曰天時尚暑士馬不利宜俟秋凉無<lb/>
不可者又曰遼東興王之地伊埒圖不能守走還南京<lb/>
度今之勢可令濮王守純行省葢州駐兵哈斯罕以繋<lb/>
一方之心昔祖宗封建諸王錯峙相維以定大業今乃<lb/>
委諸疎外非計也宣宗曰一子非所愛但幼不更事詎<lb/>
能辦此逾月復上言天下輕重係于宰相邇來每令權<lb/>
攝甚無謂也今之將帥謀者不能戰戰者不能謀今豈<lb/>
無其人但用之未盡耳宣宗曰人才難知故先試其稱<lb/>
<pb n="KR2a0035_WYG_104-9b"/>
否卿何患焉所謂用之未盡者為誰對曰陜西統軍使<lb/>
巴古拉忠直幹略知延安府𤓰爾佳實倫深沉有謀能<lb/>
得士心雖有微過不足以累大宰相高琪高汝礪惡其<lb/>
言俄充陜州行樞密院參議官二年召為户部侍郎改<lb/>
刑部兼左司諫同知集賢院改大理卿兼越王傅㝷遷<lb/>
河南統軍使昌武軍節度使行六部攝同簽樞密院行<lb/>
院許州改集慶軍節度使是時東方荐饑達上疏曰亳<lb/>
州户舊六萬今存者無十一何以為州且今調發數倍<lb/>
<pb n="KR2a0035_WYG_104-10a"/>
于舊乞量為減免是歲大水碭山下邑野無居民轉運<lb/>
司方憂兵食達謾聞二縣無主稲田且萬頃收可數萬<lb/>
斛即具奏朝廷大駭詔户部尚書高夔佩虎符專治其<lb/>
事所獲無幾夔坐累扺罪達自念失奏因感愧發病尋<lb/>
卒<lb/>
王擴字充之中山永平人明昌五年進士調鄧州録事<lb/>
潤色律令文字遷懷安令猾吏張執中誣敗二令擴到<lb/>
官執中挈家避去改徐州觀察判官補尚書省令史除<lb/>
<pb n="KR2a0035_WYG_104-10b"/>
同知徳州防禦使事被詔賑貸山東西路饑民棣州尤<lb/>
甚擴輒限數外給之泰和伐宋山東盗賊起被安撫使<lb/>
張萬公牒提控督捕擴行章丘道中遇一男子舉止不<lb/>
常捕訊果厯城大盜也衆以為有神再遷監察御史被<lb/>
詔詳讞寃獄是時凡闘殺奏決者章宗輒減死由是中<lb/>
外斷獄皆以出罪為賢擴謂同輩曰生者既讞地下之<lb/>
寃云何是時置三司治財擴上書曰大定間曹望之為<lb/>
户部財用殷阜亦存乎人而已今三司職掌皆户部舊<lb/>
<pb n="KR2a0035_WYG_104-11a"/>
式其官乃户部之舊官其吏亦户部之舊吏何愚於户<lb/>
部而智於三司乎既而三司亦竟罷張煒職辦西北路<lb/>
糧草者數年失亡多尚書省奏擴考按㑹煒亦舉王謙<lb/>
自代王謙發其姦蠧擴按之無所假借煒舊與擴厚使<lb/>
人諉擴曰君不念同舍邪擴曰既奉詔安得顧故人哉<lb/>
大安中同知横海軍節度事簽河東北路按察事貞祐<lb/>
二年上書陳河東守禦䇿大槩謂分軍守隘兵散而不<lb/>
成軍聚之隘内軍合則勢重饋餉一塗以逸待勞以主<lb/>
<pb n="KR2a0035_WYG_104-11b"/>
待客此上䇿也又曰軍校猥衆分例過優萬户一員其<lb/>
費可給兵士三十人本路三從宜萬户二百餘員十羊<lb/>
九牧類例可知乞以千人為一軍擇望重者一人萬户<lb/>
兩明安四穆昆足以教閲約束矣豈不簡易而省費哉<lb/>
又曰按察兼轉運本欲假紏劾之權以檢括錢穀邇來<lb/>
軍興糧道軍府得而制之今太原代嵐三軍皆其州府<lb/>
長官如令通掌資儲則弊立革按察之職舉矣又曰數<lb/>
免租税科糴益繁民不為恩徒増廩給教練無法軍不<lb/>
<pb n="KR2a0035_WYG_104-12a"/>
足用書奏不見省遷汴後召為户部侍郎遷南京路轉<lb/>
運使太府監奏羊瘦不可供御宣宗召擴詰問擴奏曰<lb/>
官無羊皆取於民今民心未安宜崇節省廷議肥瘠紛<lb/>
紛非所以示聖徳也宣宗首肯之平章政事高琪閲尚<lb/>
食物謂擴曰聖主焦勞萬機賴膳羞以安養臣子宜盡<lb/>
心擴曰此自食監事何勞宰相高琪黙然銜之有司奪<lb/>
市人衣以給往戍潼闗軍士京師大擾擴曰宰相請三<lb/>
日造之高琪怒不從潼闗已破大元兵至近郊遣擴行<lb/>
<pb n="KR2a0035_WYG_104-12b"/>
六部事規辦潼闗芻糧户部員外郎張好禮往商䝞過<lb/>
中牟不可進高琪奏擴畏避下吏論死宣宗薄其責削<lb/>
兩階杖七十張好禮削三階杖六十降為遥授隴州防<lb/>
禦使行六部侍郎規辦秦鞏軍食逾月權陜西東路轉<lb/>
運使行六部尚書致仕興定三年卒諡剛毅擴博學多<lb/>
才梗直不容物以是不振於時云<lb/>
伊喇富森東北路烏爾呼河明安人以廕補吏部令史<lb/>
轉樞密院調滕州軍事判官厯甄官署直長豳王府司<lb/>
<pb n="KR2a0035_WYG_104-13a"/>
馬順義軍節度副使部内世襲明安穆敦掠民婦女藏<lb/>
之窟室人頗聞之無敢發其罪者富森請于節度使願<lb/>
自効既跡得其所在率衆入索之得婦女四十三人穆<lb/>
敦扺罪徙横海軍轉同知開逺軍節度使簽北京臨潢<lb/>
按察事興中治中莫州刺史上言沿邊軍官私役軍人<lb/>
邊防不治及擾動等事按察司專一體究各路宣差提<lb/>
控嚴勒禁治詔尚書省行之大安初改沃州同知興中<lb/>
府事富森督民繕治城郭浚濠為禦守備百姓頗怨頃<lb/>
<pb n="KR2a0035_WYG_104-13b"/>
之兵果至攻其北城富森戰其北使備其西薄暮果攻<lb/>
其西已有偹乃解去㝷改廣寧崇慶元年秋富森被牒<lb/>
如鄰郡大兵薄城其子銅和尚率家奴拒戰廣寧賴之<lb/>
以完富森還悉放奴為良終不言子之功識者多之未<lb/>
幾充遼東宣撫副使歲大饑富森出沿海倉粟先賑其<lb/>
民而後奏之優詔奨諭至寧元年除鞏王傅兼吏部郎<lb/>
中呼沙呼作難富森稱疾不出宣宗封呼沙呼澤王百<lb/>
官皆賀富森不往呼沙呼欲摭而罪之詔除富森壽州<lb/>
<pb n="KR2a0035_WYG_104-14a"/>
防禦使貞祐三年遷山東西路按察轉運使是歲按察<lb/>
司罷仍充轉運使久之致仕興定二年十一月庚辰宣<lb/>
宗御登賢門召致仕官兵部尚書完顔富拉塔户部尚<lb/>
書蕭貢刑部尚書布薩偉工部尚書鄂屯扎勒嘉翰林<lb/>
學士完顔伯特轉運使富森河東北路轉運使趙重福<lb/>
沁南軍節度使準鎮南軍節度使舒穆嚕仲温泰定軍<lb/>
節度使李元輔中衛尉完顔諾爾布原州刺史赫舍哩<lb/>
博濟賜食訪問時政得失富森上書曰為今之計惟先<lb/>
<pb n="KR2a0035_WYG_104-14b"/>
招徠乣人選擇乣人舊有宿望雄辨者諭以恩信彼若<lb/>
内附然後中都可復遼東可通今西北多虞而南鄙不<lb/>
敢撤戍芻糧調度仰給河南賦役頻繁民力疲弊宜開<lb/>
宋人講和之端撫定河朔養兵蓄鋭策之上也又曰山<lb/>
東殘破羣盜滿野官軍既少且無騎兵若宋人資以糧<lb/>
餉假以官爵為患愈大當選才幹官充宣差招捕以恩<lb/>
賞諭使復業募其壮悍為兵亦致勝之一也又曰自承<lb/>
安用兵軍中設監戰官論議之間動相矛盾不懲其失<lb/>
<pb n="KR2a0035_WYG_104-15a"/>
反以為法若輩平居皆選材勇自衞一旦有急驅疲懦<lb/>
出戰寧不敗事罷之為便書奏朝廷略施用焉元光元<lb/>
年卒<lb/>
贊曰宣宗急於求賢而使小人間之悦於直言而使邪<lb/>
説亂之貞祐定興之間豈無其人哉是故直言蔽於所<lb/>
惑羣材詘於見忌耳自納塔謀嘉以下可攷見焉<lb/>
鄂屯忠孝字全道本名雅格懿州呼圖克明安人幼孤<lb/>
事母孝中大定二十二年進士科調蒲州司候察亷遷<lb/>
<pb n="KR2a0035_WYG_104-15b"/>
一官除校書郎兼太子司經三遷禮户員外郎遷翰林<lb/>
待至權户部侍郎左參知政事胥持國治決河以勞進<lb/>
一階除河平軍節度使兼都水監遂疏七祖佛河及王<lb/>
村周平道口雞爪孫家港復開東明南陽岡馬蹄孫村<lb/>
諸河忠孝常曰河之為患不免勞民復壘石為岸十餘<lb/>
里民不勝其病矣改沁南軍坐前在衞州勾集妨農軍<lb/>
借民錢不令償由是貧富不相假貸軍民不相安降寧<lb/>
海州刺史改滑州厯同知南京留守遷定國軍節度使<lb/>
<pb n="KR2a0035_WYG_104-16a"/>
復為沁南軍入為太子少保兼禮部尚書貞祐初議降<lb/>
衞紹王忠孝與富察思忠附呼沙呼議語在思忠傳頃<lb/>
之拜參知政事中都圍急糧運道絶詔忠孝捜括民間<lb/>
積粟存兩月食用悉令輸官酬以銀鈔或僧道戒牒是<lb/>
時知大興事事胥鼎計畫軍食奏許人納粟買官鼎已<lb/>
籍者忠孝再括之令百姓兩輸欲為己功左諫議大夫<lb/>
張行信上疏論之曰民食止存兩月而又奪之使當絶<lb/>
食不獨歸咎有司而亦怨朝廷之不察也宣宗善行信<lb/>
<pb n="KR2a0035_WYG_104-16b"/>
言命近臣與忠孝同審處焉謂忠孝曰國家本欲得糧<lb/>
今既得矣姑從民便可也頃之信行復奏曰參政鄂屯<lb/>
忠孝平生矯偽不近人情急於功名詭異要譽慘刻害<lb/>
物忍而不恤勾當河防河朔居民不勝其病軍負民錢<lb/>
抑不令償東海欲用呼沙呼舉朝皆曰不可忠孝獨力<lb/>
薦及呼沙呼作難忠孝自謂有功詔議東海爵號忠孝<lb/>
請籍没其子孫及論特黙也則云不當籍沒其偏黨不<lb/>
公如此無事之時猶不容一相非才況今多故乃使此<lb/>
<pb n="KR2a0035_WYG_104-17a"/>
人與政如社稷何宣宗曰朕初即位當以禮進退大臣<lb/>
卿語其親知諷之求去可也行信以語右司郎中巴古<lb/>
拉巴古拉以宣宗意白忠孝靦然不聽頃之遂罷為<lb/>
太子太保出知濟南府事改知中山府尋薨年七十諡<lb/>
惠敏<lb/>
富察思忠本名烏延隆安路海蘭烏珠明安人大定二<lb/>
十五年成進士調文徳漷陰主簿國子助教應奉翰林<lb/>
文字太學博士累遷涿州刺史吏部郎中遷潞王傅被<lb/>
<pb n="KR2a0035_WYG_104-17b"/>
詔與翰林侍讀學士張行簡封論武成王廟配等列思<lb/>
忠奏曰伏見武成王廟配享諸將不以世代為先後按<lb/>
唐祀典李靖李勣居吳起樂毅上聖朝太祖以二千之<lb/>
衆破百萬之師太宗克宋成此帝業秦王宗翰宋王宗<lb/>
望羅索古新與前代之將各以功徳間列可也思忠論<lb/>
多矯飾不盡録録其頗有理者云遷大理卿兼左司諫<lb/>
同修國史泰和六年平章政事布薩揆宣撫河南詔以<lb/>
備禦攻守之法集百官議于尚書省廷臣尚多異議思<lb/>
<pb n="KR2a0035_WYG_104-18a"/>
忠曰宋人攻圍城邑動至數千不得為小宼但當選擇<lb/>
賢將宜攻宜守臨時制變無不可者上以為然頃之遷<lb/>
翰林侍講學士兼左諫議大夫大理卿同修國史如故<lb/>
再閲月兼知審官院正職外兼四職自思忠始宋人請<lb/>
和賜銀五十兩重綵十端丁母憂起復侍講學士兼諫<lb/>
議修史知審官院轉侍讀兼兵部侍郎貞祐初呼沙呼<lb/>
請廢衞紹玉為庶人思忠與鄂屯忠孝阿附呼沙呼曰<lb/>
竊人之財猶謂之盜況偷大位以私已乎宣宗不從頃<lb/>
<pb n="KR2a0035_WYG_104-18b"/>
之遷太子太保兼侍讀修國史二年春享於太廟思忠<lb/>
攝太尉醉毆禮直官御史臺劾奏降秘書監兼同修國<lb/>
史頃之遷翰林學士同修國史卒<lb/>
赫舍哩呼實黙上京路明安人明昌五年進士累官補<lb/>
尚書省令史除中都路度支判官調河北東路都勾判<lb/>
官累官翰林直學士大理卿右諫議大夫興定二年伐<lb/>
宋充元帥左都監赫舍哩約赫徳參議官約赫徳至楚<lb/>
州不待行省布薩安貞節制輒進兵宋人堅壁不出野<lb/>
<pb n="KR2a0035_WYG_104-19a"/>
無所掠軍士疲乏餓死相望直前至江而復安貞劾奏<lb/>
之約赫徳坐不奉詔約呼實黙不矯正特詔原之改同<lb/>
知彰徳府事五遷吏部尚書五年拜御史大夫元光元<lb/>
年兼大司農二年薨宣宗輟朝百官致奠<lb/>
完顔㝢本名恩楚西南路明安人大定二十八年進士<lb/>
累調河東北路提刑司知事改同知遼州軍州事召為<lb/>
國史院編修官遷應奉翰林文字南京路轉運副使丁<lb/>
父憂起復太府監丞改吏部員外郎大安初除知登聞<lb/>
<pb n="KR2a0035_WYG_104-19b"/>
檢院累遷右司郎中翰林待制兼侍御史貞祐初議衞<lb/>
紹王事語在衞紹王紀中都圍急詔於東華門置招賢<lb/>
所内外士庶皆得言事或不次除官由是閭閻細民往<lb/>
往衒鬻求售王守信者本一村夫敢為大言以諸葛亮<lb/>
為不知兵㝢薦于朝詔署行軍都統募市井無頼為兵<lb/>
教閲進退跳擲大槩似童戲其陣法大書古今相對四<lb/>
字於旗上作黄布袍緇巾鑞牌各三十六事牛頭響環<lb/>
六十四枚欲以怖敵而走之大率皆誕妄因與其衆出<lb/>
<pb n="KR2a0035_WYG_104-20a"/>
城殺百姓之樵採者以為功賈耐兒者本岐路小説人<lb/>
俚語詼嘲以取衣食製運糧車千兩是時材木甚艱所<lb/>
費浩大觀者皆竊笑之草澤李棟在衞紹王時嘗事司<lb/>
天監李天惠依附天文假托占卜趨走貴臣俱為司天<lb/>
官棟嘗密奏曰氣貫紫微主京師兵亂幸不貫徹得不<lb/>
成禍既而高琪殺呼沙呼宣宗愈益信之左諫議大夫<lb/>
張行信奏曰狂子庸流猥蒙㧞擢參預機務甚無謂也<lb/>
司天之官占見天象據經陳奏使人主飭已修政轉禍<lb/>
<pb n="KR2a0035_WYG_104-20b"/>
為福如有天象乞令諸監官公同陳奏所見或異則各<lb/>
以狀聞不宜偏聽也上召信行與㝢面訂守信事復與<lb/>
近侍就決于高琪高琪言守信不可用上乃以信行之<lb/>
言為然頃之㝢遷禮部侍郎改東京副留守隴州防禦<lb/>
使遷安化軍節度使兼山東路統軍副使興定元年四<lb/>
月詔㝢以本官權元帥左都監行元帥府事和輯苖道<lb/>
潤伊喇特爾格軍事語在道潤傳十二月密州破㝢為<lb/>
亂軍所殺<lb/>
<pb n="KR2a0035_WYG_104-21a"/>
沃哷哈達葢州博多山明安人以蔭補官充親軍調山<lb/>
陰尉縣當兵衝哈達率土豪官兵身先行陣貞祐初以<lb/>
功遷本縣令縣陞為忠州哈達充刺史州被兵久耕桑<lb/>
俱廢詔徙其民于太和嶺南哈達遥授同知太原府事<lb/>
仍領其衆俄以本官遥授彰徳軍節度使權河東北路<lb/>
宣撫副使督糧餉往代州哈達不欲行因與宣撫使完<lb/>
顔伯嘉爭辨哈達恐伯嘉奏聞乃先奏伯嘉辱已御史<lb/>
臺亷得其事未及奏伯嘉哈達皆改遷哈達改武寧軍<lb/>
<pb n="KR2a0035_WYG_104-21b"/>
節度使數月召為勸農使久之為金安軍節度使興定<lb/>
元年復為勸農使厯知河間府權元帥右都監行元帥<lb/>
府事駐兵蔡息間權同簽樞密院事守河清改知歸徳<lb/>
府事哈達屢守邊要無他將略雖未嘗敗北亦無大功<lb/>
元光元年卒<lb/>
富察伊埒圖東京明安人父烏登太子太傅致仕伊埒<lb/>
圖勇健多力充䕶衞十人長調同知泰州防禦使事武<lb/>
衞軍鈐轄以憂去官起復武器署令從軍兵潰被執貞<lb/>
<pb n="KR2a0035_WYG_104-22a"/>
祐二年與降兵萬餘人俱脱歸遷隆安府治中賜銀百<lb/>
兩重幣六端遥授信州刺史有功遷扶餘路節度使兼<lb/>
同知上京留守事進三階改知隆安府事逾年充遼東<lb/>
上京等路宣撫使兼左副元帥再閲月就拜尚書右丞<lb/>
伊埒圖與上京行省富察烏錦爭權及賣隆安戰馬擅<lb/>
造銀牌睚眦殺人已而矯稱宣召棄隆安赴京京宣宗<lb/>
皆釋不問除知河南府事俄改元帥左監軍權左副元<lb/>
帥充陜西行省參議官無何兼陜西路統軍使興定二<lb/>
<pb n="KR2a0035_WYG_104-22b"/>
年四月改簽樞密院事權右副元帥行樞密院於鄧州<lb/>
御史臺奏伊埒圖在軍中買沙覆道盗用官銀矯制收<lb/>
禁書指斥鑾輿使親軍守門䕶衞押宿擬前後衞仗婢<lb/>
妾效内人粧飾等數事詔吏部尚書阿布哈希卜蘇鞫<lb/>
之坐是誅<lb/>
贊曰讀金史至張行信論鄂屯忠孝事曰嗟乎宣宗之<lb/>
不足與有為也如此夫進退宰執豈無其道也哉語其<lb/>
親知諷之求去豈禮邪是故鄂屯忠孝富察思忠之黨<lb/>
<pb n="KR2a0035_WYG_104-23a"/>
比赫舍哩呼實黙之疲衆完顔㝢之輕信誤國沃哷哈<lb/>
達之詆訟上官於是曾不之罪失政刑矣豈小懲大誠<lb/>
之道哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_104-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百四<lb/>
</p>
<p>
</p>
  </div>
</body>
</text>
</TEI>
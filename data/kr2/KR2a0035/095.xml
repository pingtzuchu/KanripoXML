<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷九十五</head> <lb/>
    <p>
<pb n="KR2a0035_WYG_095-1a"/>
欽定四庫全書<lb/>
　金史卷九十五<lb/>
　　元中書右丞相總裁托克托等修<lb/>
　列傳第三十三<lb/>
　　伊喇履　張萬公　富察通<hi>本名富埒琿</hi>鈕祜禄額持埓<lb/>
　　程　輝　劉　瑋　董師中　王　蔚<lb/>
　　馬惠廸　馬　琪　楊伯通　尼馬哈鑑<hi>本名威喇</hi>
伊喇履字履道遼東丹王托雲七世孫也父約囉早亡<lb/>
<pb n="KR2a0035_WYG_095-1b"/>
約囉之族兄興平軍節度使德元無子以履為後方五<lb/>
嵗晩卧廡下見微雲往來天際忽謂乳母曰此所謂卧<lb/>
看青天行白雲者耶德元聞之驚曰是子當以文學名<lb/>
世及長博學多藝善屬文初舉進士惡搜檢煩瑣去之<lb/>
廕補為承奉班祇候國史院書寫世宗方興儒術詔譯<lb/>
經史擢國史院編修官兼筆硯直長一日世宗召問曰<lb/>
朕比讀貞觀政要見魏徴嘉謀忠節良可稱歎近世何<lb/>
故無如徴者履曰忠諫之士何代無之但上之人用與<lb/>
<pb n="KR2a0035_WYG_095-2a"/>
不用耳世宗曰卿不見劉仲晦張汝霖耶朕超用二人<lb/>
者以嘗居諫職屢有忠言故也安得謂之不用第人材<lb/>
難得耳履曰臣未聞其諌也且海陵杜塞言路天下緘<lb/>
口習以成風願陛下懲艾前事開諌諍之門天下幸甚<lb/>
初議以時務策設女直進士科禮部以所學不同未可<lb/>
槩稱進士詔履定其事乃上議曰進士之科起於隋大<lb/>
業中始試以策唐初因之髙宗時雜以箴銘賦詩至文<lb/>
宗始專用賦且進士之初本專試策今女直諸生以試<lb/>
<pb n="KR2a0035_WYG_095-2b"/>
策稱進士又何疑焉世宗大恱事遂施行十五年授應<lb/>
奉翰林文字兼前職俄遷修撰二十年詔提控衍慶宫<lb/>
畫功臣像過期降應奉踰年復為修撰轉尚書禮部員<lb/>
外郎章宗為金源郡王喜讀春秋左氏傳聞履博洽召<lb/>
質所疑履曰左氏多權詐駮而不純尚書孟子皆聖賢<lb/>
純全之道願留意焉王嘉納之二十六年進本部郎中<lb/>
兼同修國史翰林修撰表進宋司馬光古文孝經指解<lb/>
曰臣竊觀近世皆以兵刑財賦為急而光獨以此進其<lb/>
<pb n="KR2a0035_WYG_095-3a"/>
君有天下者取其辭施諸宇宙則元元受賜俄以疾乞<lb/>
補外世宗曰履多病可與便州遂授薊州刺史無幾召<lb/>
為翰林待制同修國史明年擢尚書禮部侍郎兼翰林<lb/>
直學士世宗崩遺詔移梓宫夀安宫章宗詔百官議皆<lb/>
謂當如遺詔履獨曰非禮也天子七月而𦵏同軌畢至<lb/>
其可使萬國之臣朝大行於離宫乎上曰朕日夜思之<lb/>
捨正殿而奠於别宫情有所不忍且於禮未安遂殯於<lb/>
大安殿二十九年三月進禮部尚書兼翰林直學士賜<lb/>
<pb n="KR2a0035_WYG_095-3b"/>
大定三年孟崇獻牓下進士及第七月拜參知政事提<lb/>
控刋修遼史明昌元年進尚書右丞初河溢曹州帝問<lb/>
曰春秋二百四十二年不言河決何也履曰春秋止是<lb/>
魯史所以鮮及他國事二年六月薨年六十一是日履<lb/>
所生也諡曰文獻履秀峙通悟精厯算書繪事先是舊<lb/>
大明厯舛誤履上乙未厯以金受命於乙未也世脈其<lb/>
善初德元未有子以履為後既而生子震德元殁盡推<lb/>
家貲與之其自禮部兼直學士為執政乃舉前代光院<lb/>
<pb n="KR2a0035_WYG_095-4a"/>
故事以前五十萬送學士院學者榮之<lb/>
張萬公字良輔東平東阿人也幼聰悟喜讀書父彌學<lb/>
夢至一室牓曰張萬相公讀書堂已而萬公生因以名<lb/>
焉登正隆二年進士第調新鄭簿以憂去脈闋除費縣<lb/>
簿大定四年為東京辰淥鹽副使課増遷長山令時土<lb/>
寇未平一旦至城下者幾萬人萬公登陴諭以鄉里親<lb/>
舊意衆感悟相率而去邑人頼之為立生祠乆之補尚<lb/>
書省令史擢河北西路轉運司都勾判官改大理評事<lb/>
<pb n="KR2a0035_WYG_095-4b"/>
就陞司直四遷侍御史尚書右司員外郎丞相圖克坦<lb/>
克寧嘗曰後代我者必汝也俄授郎中敷奏明敏世宗<lb/>
嘉之謂侍臣曰張萬公純直人也遷刑部侍郎章宗即<lb/>
位初置九路提刑司遷為南京路提刑使以治最遷御<lb/>
史中丞㑹北邊屢有警上命樞密使𤓰爾佳清臣發兵<lb/>
擊之萬公言勞民非便詔百官議於尚書省遂罷兵尋<lb/>
為彰國軍節度使明昌二年知大興府事拜參知政事<lb/>
踰年以母老乞就養詔不許賜告省親還上問山東河<lb/>
<pb n="KR2a0035_WYG_095-5a"/>
北粟貴賤今春苗稼萬公具以實對上謂宰臣曰隨處<lb/>
雖得雨尚未霑足奈何萬公進曰自陛下即位以來興<lb/>
利除害凡益國便民之事聖心孜孜無不舉行至於旱<lb/>
灾皆由臣等若依漢典故皆當免官上曰卿等何罪殆<lb/>
朕所行有不逮者對曰天道雖逺實與人事相通唯聖<lb/>
人言行可以動天地昔成湯引六事自責周宣遇灾而<lb/>
懼側身修行莫不修飭人事方今宜崇節儉不急之務<lb/>
無名之費可俱罷去上曰灾異不可專言天道蓋必先<lb/>
<pb n="KR2a0035_WYG_095-5b"/>
盡人事耳故孟子謂王無罪嵗左丞完顔守貞曰陛下<lb/>
引咎自責社稷之福也上由是以萬公所言下詔罪已<lb/>
進士李邦乂者上封事因論世俗侈靡譏涉先朝有司<lb/>
議言者罪上謂宰臣曰昔唐張𤣥素以桀紂比文皇今<lb/>
若方我為桀紂亦不之罪至於世宗功德豈容譏毁顧<lb/>
問萬公曰卿謂何如萬公曰譏斥先朝固當治罪然舊<lb/>
無此法今宜定立使人知之乃命免邦乂罪惟殿三舉<lb/>
其奏對詳敏多類此四年復申前請授知東平府事諭<lb/>
<pb n="KR2a0035_WYG_095-6a"/>
之曰卿在政府非不稱職以卿母老乞侍養特畀鄉郡<lb/>
以遂孝養朕心所屬不汝忘也萬公謝且捧書言曰臣<lb/>
狂妄有一言欲今日以聞㑹受除未及耳夫内外之職<lb/>
憂責如一畎畝之臣猶不忘君芻蕘之言明主所擇伏<lb/>
望聖聰省察上嘉納之六年改知河中府時軍興調發<lb/>
叢劇悉為寛假使民力易辦人為繪像於薫風樓又建<lb/>
去思堂移鎮濟南以母憂去職卒哭詔起復拜平章政<lb/>
事躐遷資善大夫封壽國公時李淑妃有寵用事帝意<lb/>
<pb n="KR2a0035_WYG_095-6b"/>
惑之欲立為后大臣多不可御史姬端修上書論之帝<lb/>
怒御史大夫張暐削一官侍御史路鐸削兩官端修杖<lb/>
七十以贖論淑妃竟進封元妃又大兵雖罷而邊事方<lb/>
殷連嵗旱暵灾異數見又多變更制度民以為弗便而<lb/>
又改之紛紛無定萬公素沉厚深謹務安靜少事以為<lb/>
治與同列議多不合然頗嫌畏不敢犯顔强諌須帝有<lb/>
問然後審畫利害而質言之帝雖從而弗行也萬公於<lb/>
是兩上表以衰病匄閒詔諭曰近卿言數事朕未嘗行<lb/>
<pb n="KR2a0035_WYG_095-7a"/>
乃朕之過卿年未老而遽告病今特賜告兩月復起視<lb/>
事初明昌間有司建議自西南西北路沿臨潢達泰州<lb/>
開築壕塹以備大兵役者三萬人連年未就御史臺言<lb/>
所開旋為風沙所平無益於禦侮而徒勞民上因旱灾<lb/>
問萬公所由致萬公對以勞民之久恐傷和氣宜從御<lb/>
史臺所言罷之為便後丞相襄師還卒為開築民甚苦<lb/>
之主兵者又言比嵗征伐軍多敗衂蓋屯田地寡無以<lb/>
養贍至有不免饑寒者故無鬬志願括民田之冒税者<lb/>
<pb n="KR2a0035_WYG_095-7b"/>
分給之則戰士氣自倍矣朝臣議已定萬公獨上書言<lb/>
其不可者五大畧以為軍旅之後瘡痍未復百姓拊摩<lb/>
之不暇何可重擾一也通檢未久田有定籍括之必不<lb/>
能盡適足以增猾吏之敝長告訐之風二也浮費侈用<lb/>
不可勝計推之以養軍可斂不及民而無待於奪民之<lb/>
田三也兵士失於選擇强弱不别而使同田共食振厲<lb/>
者無以盡其力疲劣者得以容其姦四也奪民而與軍<lb/>
得軍心而失天下心其禍有不可勝言者五也必不得<lb/>
<pb n="KR2a0035_WYG_095-8a"/>
已乞以冒地之已括者召民蒔之以所入贍軍則軍有<lb/>
坐獲之利而民無被奪之怨矣皆不報一日奏事上謂<lb/>
萬公曰卿昨言天久陰晦亦由人君用人邪正不分君<lb/>
子當在内小人當在外甚有理也然孰為小人萬公奏<lb/>
張煒田櫟張嘉貞等雖有才幹無德可稱上即命三人<lb/>
補外泰和元年連章請老不許遷榮祿大夫賜其子進<lb/>
士及第明年章再上有㫖得非卿有所言朕有不從者<lb/>
乎或同列情見不一而多違卿意邪不然何求去如是<lb/>
<pb n="KR2a0035_WYG_095-8b"/>
之數也萬公謝無他第以病言三年正月章再上不允<lb/>
加銀青光祿大夫三月厯舉朝臣有名者以自代求去<lb/>
甚力上知其不能留諭曰朕初即位擢卿執政繼遷相<lb/>
位以卿先朝舊人練習典故朕甚重之且年雖高而精<lb/>
力未衰故以機務相勞為卿屢求退去故勉從之甚非<lb/>
朕意也加金紫光祿大夫致仕六年南鄙用兵上以山<lb/>
東重地須大臣鎮撫之先任完顔守貞卒於是特起萬<lb/>
公知濟南府山東路安撫使山東連嵗旱蝗沂密萊莒<lb/>
<pb n="KR2a0035_WYG_095-9a"/>
濰五州尤甚萬公慮民饑盜起當預備賑濟時兵興國<lb/>
用不給萬公乃上言乞將僧道度牒師德號觀院名額<lb/>
并鹽引付山東行部於五州給賣納粟易换又言督責<lb/>
有司禁戢盜賊之方上皆從之宋人請和復乞致仕許<lb/>
之加崇進仍給平章政事俸之半泰和七年薨命依宰<lb/>
臣故事燒飯賻𦵏贈儀同三司諡曰文貞萬公淳厚剛<lb/>
正門無雜賓典章文物多所裁正上嘗與司空襄言秋<lb/>
山之樂意將有事於春蒐也顧視萬公萬公曰動何如<lb/>
<pb n="KR2a0035_WYG_095-9b"/>
靜上改容而止輔政八年其所薦引多亷讓之士焉大<lb/>
安元年配享章宗廟庭<lb/>
富察通本名富埓琿中都路額特赫格們明安人也熙<lb/>
宗選護衞見通名以筆識之通以父老懇乞就養衆訝<lb/>
之曰得充侍衞終身榮貴今乃辭過人逺矣朝廷義而<lb/>
從之後因㑹葬宋王宗望於房山以門閥加昭信校尉<lb/>
授頓舍改御院通進海陵伐宋隆州諸軍尤精鋭付通<lb/>
總之兵壓淮令通率騎二百先濟覘敵及弇中敵兵躍<lb/>
<pb n="KR2a0035_WYG_095-10a"/>
出通按兵直前傍有舞槊來刺者回身射之應弦而斃<lb/>
諸軍併擊敗之海陵召見喜形於色曰兵事定汝勿憂<lb/>
爵賞至揚州通營别屯是夜海陵遇弑有來告者通欲<lb/>
執而殺之續聞其實哀悶仆地衆掖而起徑入營門哭<lb/>
之軍還入見世宗顧謂近臣曰朕素知是人幼嘗從游<lb/>
性温厚有識慮又精騎射授尚廐局副使又諭近臣曰<lb/>
常令見朕欲問以事而考其言朕將用之斡罕反命通<lb/>
佩金符詣軍前督戰賊破以功授世襲穆昆奚人亂承<lb/>
<pb n="KR2a0035_WYG_095-10b"/>
詔繼往涖軍遷本局使以母喪免起為殿前右衞將軍<lb/>
兼領閑廐尋命其子富色哩尚衞國公主出為肇州防<lb/>
禦使賜以金仍諭以補外之意因戒敕之語在世宗紀<lb/>
中尋擢扶餘路節度使移鎮歸德軍遷西南路招討入<lb/>
知大興府事除殿前都㸃檢初大理卿闕世宗欲令通<lb/>
為之問宰臣對曰通㸃檢器也上曰㸃檢繁冗無由顯<lb/>
其能通明敏才幹正掌法之官又曰通之機識崇尹不<lb/>
及也大定十七年拜尚書右丞轉左丞詔議推排明安<lb/>
<pb n="KR2a0035_WYG_095-11a"/>
穆昆事大臣皆以為止驗見在產業定貧富依舊科差<lb/>
為便通言必須通括各穆昆人户物力多寡則貧富自<lb/>
分貧富分則版籍定如有緩急驗籍科差富者不得隱<lb/>
貧者不重困與一例科差者大不侔矣上是通言謂宰<lb/>
臣曰議事當如通之盡心也閲三嵗進平章政事封任<lb/>
國公世宗將幸上京以通朝廷舊人命為上京留守先<lb/>
往鎮撫之二十五年除知真定府事世宗曰朕復欲相<lb/>
卿惜卿老矣故以此授卿仍賜錢千貫未幾改知平陽<lb/>
<pb n="KR2a0035_WYG_095-11b"/>
府事移鳯翔致仕明昌四年上諭宰臣曰通先朝重臣<lb/>
年雖高而未衰因命知廣寧府事累表請老復以開府<lb/>
儀同三司致仕承安三年薨諭旨於其弟曰舊制致仕<lb/>
宰相無祭葬禮通舊臣懿戚故特命勅祭及葬初通在<lb/>
政府舉太子率府完顏守貞監察御史裔俱可大用其<lb/>
後皆為名臣世多其知人云<lb/>
鈕祜祿額特埒蓋州巴喇瑪明安希楚穆昆人也貞元<lb/>
初以習女直字試補户部令史轉尚書省令史大定七<lb/>
<pb n="KR2a0035_WYG_095-12a"/>
年授吏部主事厯右補闕修起居注九年河南路統軍<lb/>
使宗敘以宋人欲啓兵釁上言求入見世宗遣額特埓<lb/>
就問之仍究其實至汴問宗敘及召凡嘗言邊事者詰<lb/>
之皆無狀還報世宗喜曰朕固知妄也授左司員外郎<lb/>
十年以夏國發兵築祁安城及襲殺喬嘉族首領扎實<lb/>
結又諜者言夏與宋人通謀犯邊詔大理卿李昌圖與<lb/>
額特埓往按其事夏人報言扎實結以兵犯夏境故殺<lb/>
之祁安城本上國所賜舊積石地發兵修築以備他盜<lb/>
<pb n="KR2a0035_WYG_095-12b"/>
耳又察知宋夏無交通狀及喬嘉族民户願令扎實結<lb/>
姪趙師古為首領具以聞世宗甚悦轉右將軍賜衣馬<lb/>
車牛弓矢鎧仗十二年為夏國生日使還授右司郎中<lb/>
遷右副都㸃檢乆之出為河南路統軍都監賜金帶及<lb/>
具裝馬十七年授昌武軍節度使兼領前職明年入為<lb/>
刑部尚書拜參知政事世宗嘗論平章政事唐古安禮<lb/>
曰朕思為治之道考擇人材最難其餘常務各有程式<lb/>
非此比也如額特埒所舉者頗稱朕意時右三部檢法<lb/>
<pb n="KR2a0035_WYG_095-13a"/>
䝉克滿都古額特埓與招討扎克丹朋黨乞付刑部詰<lb/>
問世宗曰若扎克丹免死則可謂朋黨今已伏誅乃誣<lb/>
謗耳又謂宰臣曰朕素知此人極有識慮貌雖柔而心<lb/>
甚剛直所行不率易也二十二年委提控代州阜通監<lb/>
召見諭之曰朕自任卿以來悉卿材幹故擢為執政卿<lb/>
亦體朕待遇之意能勉盡所職凡謀議奏對多副朕心<lb/>
莫倚上有宰相而自嫌外蓋舊人年老新人未苦經練<lb/>
是以委責於卿但有所見悉心以言勿持嫌以為不知<lb/>
<pb n="KR2a0035_WYG_095-13b"/>
也二十三年進尚書右丞兼樞密副使表乞解一職詔<lb/>
許解樞密世宗以明安穆昆抛留土田責宰臣曰此事<lb/>
皆卿輩所當陳舉乃俟朕言而後行蓋卿輩以為細務<lb/>
非天子所親朕嘗思之獄訟簿書有額特埓在餘事卿<lb/>
輩畧不介意朕亦安能置而不問邪俄坐事削一階令<lb/>
視事如故二十六年轉尚書左丞世宗謂曰朕昨與宰<lb/>
臣議可授執政者卿不在焉今阿里罕年老幹里雅多<lb/>
病吾欲用宗浩何如額特埓奏曰彼二人者恐不得力<lb/>
<pb n="KR2a0035_WYG_095-14a"/>
獨宗浩幹能可任遂用宗浩又謂曰朕於天下事無不<lb/>
用心一如草創時額特埓曰自古人君始勤終怠者多<lb/>
矣有始有終惟聖人能之上曰唐太宗至明之主也然<lb/>
魏徴諌以十事謂其不能有終是則有終始者實為難<lb/>
矣二十八年為上京留守賜通犀帶及射生馬一明昌<lb/>
二年致仕承安初有事北方朝廷欲得舊臣任之乃起<lb/>
為東京留守遣監察御史完顏綱諭旨曰知汝精神尚<lb/>
健故復用也明年改上京留守又諭之曰上京祖先基<lb/>
<pb n="KR2a0035_WYG_095-14b"/>
業之地卿馳驛之任到彼便宜行事邊事稍息即召卿<lb/>
還二年九月還朝拜平章政事封芮國公在位數月薨<lb/>
年六十九訃聞上傷悼乆之遣官致祭賻贈銀千二百<lb/>
五十兩重幣四十五端絹四百五十匹錢二千貫諡曰<lb/>
成肅額特埓性温厚醖藉嘗為丞相赫舍哩良弼所薦<lb/>
後世宗謂宰臣曰良弼善知人如額特埒輩其才真可<lb/>
用也在相位十餘年甚見寵遇唯奏定五品官子與外<lb/>
路司吏同試部令史及令隨朝吏員得試國史院書寫<lb/>
<pb n="KR2a0035_WYG_095-15a"/>
世宗以為非云<lb/>
程輝字日新蔚州靈仙人也皇統二年擢進士第由尚<lb/>
書省令史升左司都事久之為南京路轉運使以宫殿<lb/>
火降授磁州刺史有呉僧者殺州人張善友而取其妻<lb/>
輝督捕之命張母以長錐刺僧與其妻無完膚以死改<lb/>
陜西東路轉運使再遷户部尚書大定二十三年拜參<lb/>
知政事世宗諭之曰卿年雖老猶可宣力事有當言毋<lb/>
或隱黙卿其勉之一日輝侍朝世宗曰人嘗謂卿言語<lb/>
<pb n="KR2a0035_WYG_095-15b"/>
荒唐今遇事輙言過於王蔚顧謂宰臣曰卿等以為何<lb/>
如皆曰輝議政可否畧無隱情輝對曰臣年老耳瞶第<lb/>
患聽聞不審或失奏對苟有所聞敢不盡心舊廟祭用<lb/>
牛世宗晩年欲以他牲易之輝奏曰凡祭用牛者以牲<lb/>
之最重故號太牢語曰犁牛之子騂且角雖欲勿用山<lb/>
川其舎諸古禮不可廢也二十四年世宗幸上京尚書<lb/>
省奏來嵗正旦外國朝賀事世宗曰上京地逺天寒朕<lb/>
甚憫人使勞苦欲即南京受宋書何如輝對曰外國使<lb/>
<pb n="KR2a0035_WYG_095-16a"/>
來必面見天子今半途受書異時宋人託事效之何以<lb/>
辭為世宗曰朕以誠實彼若相詐朕自有處置耳輝以<lb/>
為不可於是議權免一年㑹有司市麵不時酬直世宗<lb/>
怒監察不舉劾杖責之以問輝輝對曰監察君之耳目<lb/>
所犯罪輕不贖而杖亦一時之怒也世宗曰職事不舉<lb/>
是故犯也杖之何不可輝對曰往者不可諫來者猶可<lb/>
追二十六年以老致仕次年復起知河南府事輝辭以<lb/>
衰老不任召入香閤諭之曰卿年老而精力尚强雖久<lb/>
<pb n="KR2a0035_WYG_095-16b"/>
厯外未嘗得嘉郡河南地勝事簡故以處卿卿可優游<lb/>
頤養輝曰臣猶老馬也芻豆待養豈可責以筋力向者<lb/>
南京宫殿火非聖恩寛貸臣死久矣今河之徑河南境<lb/>
上下千餘里河防之責視彼尤重此臣所以憂不任也<lb/>
於是特詔不預河事章宗立時輝年七十六復乞致仕<lb/>
詔許之仍給參知政事半俸承安元年卒諡曰忠簡輝<lb/>
性倜儻敢言喜雜學尤好論醫從河間劉守真說率用<lb/>
涼藥神童嘗添夀者方數嵗輝召之因書醫非細事四<lb/>
<pb n="KR2a0035_WYG_095-17a"/>
字添夀塗細字改書作相輝頗慙人亦以此為中其病<lb/>
云<lb/>
劉瑋字德玉咸平人也唐盧龍節度使仁敬之裔祖𢎞<lb/>
遼季鎮懿州王師至𢎞以州降太祖俾知咸州後以同<lb/>
平章政事致仕父君韶同知宣徽院事瑋幼警悟業進<lb/>
士舉熈宗錄其舊特賜及第調安次丞由遵化縣令補<lb/>
尚書省令史厯户部主事監察御史累轉尚書省都事<lb/>
宰臣奏擬瑋經畫軍民田土世宗見其名曰劉瑋尚淹<lb/>
<pb n="KR2a0035_WYG_095-17b"/>
此乎遷戸部員外郎時將東巡命瑋同工部郎中宋中<lb/>
往營行宫就陞郎中改同知宣徽院事為使宋國信副<lb/>
使瑋父兄皆以是官使江左當時榮之還授戸部侍郎<lb/>
初世宗器瑋材幹以為無施不可及將幸上京以行在<lb/>
所須皆隸太府欲瑋領其事嫌其稍下故移户部侍郎<lb/>
張大節於工部而以户部授瑋上還謂宰臣曰劉瑋極<lb/>
有心力臨事閑暇第用心不正耳若心正當其人才不<lb/>
可得也明年擢户部尚書時河決於衞自衞抵清滄皆<lb/>
<pb n="KR2a0035_WYG_095-18a"/>
被其害詔兼工部尚書往塞之或以謂天災流行非人<lb/>
力所能禦惟當徙民以避其衝瑋曰不然天生五材遞<lb/>
相休王今河決者土不勝水也俟秋冬之交水勢稍殺<lb/>
以漸興築庶幾可塞明年春瑋齋戒禱於河功役齊舉<lb/>
河乃復故召還增秩以為宋弔祭副使世宗不豫拜參<lb/>
知政事仍領户部既而為山陵使尋上表請外出知濟<lb/>
南府事移鎮河中明昌二年徙知大名府仍領河防事<lb/>
三年入拜尚書右丞上嘗問考課法今可行否右丞相<lb/>
<pb n="KR2a0035_WYG_095-18b"/>
𤓰爾佳清臣曰行之亦可但格法繁則有司難於承用耳<lb/>
瑋曰考課之法本於總核名實今提刑司體察亷能贓<lb/>
濫以行賞罰亦其意也若别議設法恐涉太繁上問唐<lb/>
代何如瑋對以四善二十七最明年六月卒是日上將<lb/>
擊毬於臨武殿聞瑋卒而止諡曰安敏後上謂宰臣曰<lb/>
人為小官或稱才幹及其大用則不然如劉瑋固甚幹<lb/>
然自世宗朝逮輔朕於事多有知而不言者若實愚人<lb/>
則不足論知及之而不肯盡心可乎平章政事完顏守<lb/>
<pb n="KR2a0035_WYG_095-19a"/>
貞曰春秋之法責偹賢者上曰夫為宰相而欲收恩避<lb/>
怨使人人皆稱己是賢者固若是乎<lb/>
董師中字紹祖洺州人也少敏贍好學强記擢皇統九<lb/>
年進士第調澤州軍事判官改平遙丞縣有劇賊王一<lb/>
素凶悍不可制師中捕得杖殺之一境遂安時大軍後<lb/>
野多枯胔縣有遺櫬寓於驛舍者悉為葬之遷綿上令<lb/>
補尚書省令史右相唐古額爾袞尤器重之撫其座曰<lb/>
子議論英發襟度開朗他日必居此座再考擢監察御<lb/>
<pb n="KR2a0035_WYG_095-19b"/>
史遷尚書省令史初師中為監察時漏察大名總管呼<lb/>
喇不公事及呼喇以罪誅世宗怒曰監察出使郡縣職<lb/>
在彈糾呼喇親貴尤當用意乃徇不以聞削官一階降<lb/>
授沁南軍節度副使累遷坊州刺史明昌元年初置九<lb/>
路提刑司師中選為陜西路副使坐修公廨濫支官錢<lb/>
罪以贖論及御史臺言其寛和有體召為大理卿御史<lb/>
中丞呉鼎樞舉以自代尚書省亦奏其才行遂擢中丞<lb/>
時西北路招討使宗肅以平章𤓰爾佳清臣薦知大興<lb/>
<pb n="KR2a0035_WYG_095-20a"/>
府事師中言宗肅近以贓罪鞫於有司獄未竟不宜改<lb/>
除上納其言曰朕知之矣有功不賞有罪不罰雖唐虞<lb/>
不能化天下命復送有司四年上將幸景明宫師中及<lb/>
侍御史賈鉉治書侍御史鈕祜祿遵古諌曰勞人費財<lb/>
蓋其小者變生不虞所繋非輕聖人法天地以順動故<lb/>
萬舉萬全今邊鄙不馴反側無定必里克巴噶貪暴强<lb/>
悍深可為慮陛下若問諸左右必有容悦而言者謂堂<lb/>
堂大國何彼之恤夫蠭蠆有毒患起所忽今都邑壯麗<lb/>
<pb n="KR2a0035_WYG_095-20b"/>
内外苑囿足以優佚皇情近畿山川飛走充牣足以閲<lb/>
習武事何必千車萬騎草居露宿逼介邊陲逺煩偵候<lb/>
以冒不測之悔哉上不納師中等又上疏曰近年水旱<lb/>
為沴明詔罪已求言罷不急之役省無名之費天下欣<lb/>
幸今方春東作而亟遣有司修建行宫揆之於事似為<lb/>
不急况西北二京臨潢諸路比嵗不登加以民有養馬<lb/>
簽軍挑壕之役財力大困流移未復米價甚貴若扈從<lb/>
至彼又必增價日糴升合者口以萬數舊籍北京等路<lb/>
<pb n="KR2a0035_WYG_095-21a"/>
商販給之倘以物貴或不時至則饑餓之徒將復有如<lb/>
曩嵗殺太尉馬毁太府𤓰果出忿怨言起而為亂者矣<lb/>
書曰民情大可見小人難保况南北兩屬部數十年捍<lb/>
邊者今為必里克巴噶誘脅傾族隨去邊境蕩搖如此<lb/>
可虞若忽之而往豈聖人萬舉萬全之道哉迺者太白<lb/>
畫見京師地震又北方有赤色遲明始散天之示象冀<lb/>
有以警悟聖意修德銷變矧夫逸遊古人所戒逺自周<lb/>
秦近逮隋唐與遼皆以是生釁可不慎哉可不畏哉左<lb/>
<pb n="KR2a0035_WYG_095-21b"/>
補闕許安仁右拾遺路鐸亦皆上書論諌是日上御後<lb/>
閤召師中等賜對即從其奏仍遣諭輔臣曰朕欲巡幸<lb/>
山後無他不禁暑熱故也今臺諌官咸言民間缺食處<lb/>
甚多朕初不盡知既已知之暑雖可畏其忍私奉而重<lb/>
民之困哉遣罷北幸尋為宋生日國信使還以所得金<lb/>
帛分遺親舊五年上復如景明宫師中及臺諌官各上<lb/>
疏極諌上怒遣近侍局直長李仁愿詣尚書省召師中<lb/>
等諭之曰卿等所言非無可取然亦有失君臣之體者<lb/>
<pb n="KR2a0035_WYG_095-22a"/>
今命平章諭旨其往聽焉户部尚書馬琪表舉自代擢<lb/>
吏部尚書初完顏守貞改為西京留守朝京師上欲復<lb/>
用監察御史富拉塔等糾彈數事師中辨其誣而舉守<lb/>
貞正人可用守貞由是復拜平章政事及守貞以罪斥<lb/>
上曰向薦守貞者應降黜如董師中言臺省無此人不<lb/>
治路鐸李敬義亦嘗推舉可左遷於外然三人者後俱<lb/>
可用今姑出之以正失舉罪除陜西西路轉運使嵗餘<lb/>
徴為御史大夫命與禮部尚書張暐看讀陳言文字踰<lb/>
<pb n="KR2a0035_WYG_095-22b"/>
三月拜參知政事進尚書左丞他日奏事上語輔臣曰<lb/>
御史姬端修言小人在側果誰歟師中曰應謂李喜兒<lb/>
輩上黙然師中通古今善敷奏練達典憲處事精敏嘗<lb/>
言曰宰相不當事細務要在知人才振綱紀但一心正<lb/>
兩目明足矣承安四年表乞致仕詔賜宅一區留居京<lb/>
師以寒食乞還家上冢許之且命賦寒食還家上冢詩<lb/>
毎節辰朝㑹召入侍宴其眷禮如此泰和二年薨年七<lb/>
十四上聞之甚悼惜顧謂大臣曰凡正人多執方而不<lb/>
<pb n="KR2a0035_WYG_095-23a"/>
通獨師中正而通詔依見任宰執例葬祭仍賻贈之諡<lb/>
曰文定師中工文性通達疏財尚義平居則樂易真率<lb/>
其臨事則剛決挺然不可奪弟師儉初業進士欲籍其<lb/>
資廕師中保任之密令人代給堂帖使之肄業師儉感<lb/>
其義方力學後遂登第方在政府近侍傳詔將錄用其<lb/>
子師中奏曰臣有姪孤幼若䝉恩錄勝於臣子上義之<lb/>
以其姪為筆硯承奉與胥持國同輔政頗相親附世以<lb/>
此少之<lb/>
<pb n="KR2a0035_WYG_095-23b"/>
王蔚字叔文香河人也登皇統二年進士第調良鄉丞<lb/>
治績優等補尚書省令史知管差除蔚性通敏曉析吏<lb/>
事尋授都事以喪去起復行左司員外郎遷郎中大定<lb/>
二年超授河東北路轉運使諭旨曰汝在海陵時行事<lb/>
多不法然朕素知爾才幹欲授以内除而憲臺有言以<lb/>
是補外如能澡心易行必當升擢否則勿望再用既而<lb/>
亷察為第一授中都路都轉運使改吏部尚書以斷䕶<lb/>
衞出職事不當奪官一階頃之出知河中府事遷南京<lb/>
<pb n="KR2a0035_WYG_095-24a"/>
留守十五年拜參知政事蔚懇辭不任負荷勅諭之曰<lb/>
卿但履正奉公無或阿順何以辭為十六年出知真定<lb/>
府事累轉知河中府明昌元年召拜尚書右丞致仕卒<lb/>
馬惠廸字吉甫漷陰人也擢天德三年進士第再調昌<lb/>
邑令察亷第一補尚書省令史大定中出為西京留守<lb/>
判官以治最擢同知崇義軍節度事累遷左司郎中先<lb/>
是鄧儼居是職世宗愛其明敏惠廸一日奏事退上謂<lb/>
宰臣曰人之聰明多失於浮衒若惠廸聰明而朴實甚<lb/>
<pb n="KR2a0035_WYG_095-24b"/>
可喜也朕嘗與論事五品以下朝官少有如者未幾超<lb/>
授御史中丞拜參知政事時烏達噶叛亡世宗已遣人<lb/>
討之又欲益以甲士毁其船栰惠廸奏曰得其人不可<lb/>
用有其地不可居恐不足勞聖慮上曰朕固知之所以<lb/>
毁其船栰正欲不使再窺邊境耳尋以憂去起為昭義<lb/>
軍節度使明昌元年為南京留守致仕卒<lb/>
馬琪字德玉大興寶坻人正隆五年擢進士第調清源<lb/>
主簿三遷永清令永清畿縣號難治前令要介有能聲<lb/>
<pb n="KR2a0035_WYG_095-25a"/>
琪繼以治聞補尚書省令史以永清治最授同知定武<lb/>
軍節度使事興中府治中召為户部員外郎改侍御史<lb/>
世宗謂宰臣曰比者馬琪主奏高德温獄其於富戸寄<lb/>
錢事皆畧不奏朕以琪明法律而正直所為乃爾稱職<lb/>
之才何其難也古人雖云罪疑惟輕非為全尚寛縱也<lb/>
尋轉左司員外郎扈從東巡遷右司郎中移左司時擇<lb/>
使宋國者世宗欲命琪宰臣言其資淺詔特遣之還授<lb/>
吏部侍郎改户部章宗即位除中都路都轉運使時戸<lb/>
<pb n="KR2a0035_WYG_095-25b"/>
部闗官上命宰臣選可任者或舉同知大興府事烏克<lb/>
遜仲和上曰仲和雖有智力恐不能主錢穀理財安得<lb/>
如劉晏者官用足而民不困唐以來一人而已或舉琪<lb/>
上然之曰琪不肯欺官亦不肯害民是可用也遂擢為<lb/>
戸部尚書久之削官一階初琪病告近侍傳旨不具服<lb/>
曳履而出有司議當徒二年減外猶追官解任大理少<lb/>
卿閻公貞以為琪本荒遽失措與非病告有違不同宜<lb/>
減徒二年三等論之上從公貞議任職如故明昌四年<lb/>
<pb n="KR2a0035_WYG_095-26a"/>
拜參知政事詔諭之曰戸部遽難得人顧無以代卿者<lb/>
故用卿晩耳一日上謂琪曰卿在省久矣比來事少於<lb/>
往時何也琪曰昔宰職多有異同今情見不同者甚少<lb/>
上曰往多情見為是耶今無者為是耶琪曰事狀明者<lb/>
不假情見便用情見亦要歸之是而已五年河決陽武<lb/>
灌封邱而東琪行尚書省事往治之訖役而還遷中大<lb/>
夫承安元年北邊用兵而連嵗旱暵表乞致仕不許明<lb/>
年出鎮安武軍致仕卒子師周閤門祗候當給假以聞<lb/>
<pb n="KR2a0035_WYG_095-26b"/>
上悼之以不奏聞責諭有司後二品官卒皆具以聞自<lb/>
琪始琪性明敏習吏事其治錢穀尤長然性吝好利頗<lb/>
為上所少云<lb/>
楊伯通字吉甫𢎞州人擢大定三年進士第由尚書省<lb/>
令史為吏部主事順義軍節度副使以憂去吏部侍郎<lb/>
馬琪表薦伯通㢘幹尚書省覆察如所舉召為尚書省<lb/>
都事授同知定武軍節度使事明昌元年擢左司員外<lb/>
郎轉郎中累遷吏部尚書尋移户部承安二年拜參知<lb/>
<pb n="KR2a0035_WYG_095-27a"/>
政事監察御史路鐸劾奏伯通引用鄉人李浩以公器<lb/>
結私恩左司郎中賈益承望風旨不復檢詳言之臺端<lb/>
欲加糾劾大夫張暐輙尼不行上命同知大興府事賈<lb/>
鉉詰之伯通居家待罪鉉奏暐言彈絀大臣須有實跡<lb/>
所劾不當徒壞臺綱益言除授皆宰執公議不言伯通<lb/>
私枉詔責鐸言事輕率而慰諭伯通治事伯通再上表<lb/>
辭不許四年進尚書左丞致仕卒<lb/>
尼瑪哈鑑本名威喇隆州人識女直小字漢字登大定<lb/>
<pb n="KR2a0035_WYG_095-27b"/>
十三年進士第調隆安教授改即墨主簿召授國子助<lb/>
教擢近侍局直長世宗器其材謂宰臣曰新進士中如<lb/>
圖克坦鎰𤓰爾佳衡尼瑪哈鑑皆可用也改太子侍丞<lb/>
踰年遷應奉翰林文字兼右三部司正世宗復謂宰臣<lb/>
曰鑑嘗近侍朕知其正直幹治及為東宫侍丞保䕶太<lb/>
孫禮節言動猶有國俗純厚舊風朕甚嘉之章宗立累<lb/>
遷尚書户部侍郎兼翰林直學士俄轉同知大興府用<lb/>
大臣薦改知大興府事明昌五年拜參知政事薨諡曰<lb/>
<pb n="KR2a0035_WYG_095-28a"/>
文肅<lb/>
贊曰伊喇履從容進說信孚於君至論經純傳駮以孝<lb/>
行為治本其得古人遺學歟昔臧孫達忠諫於魯君子<lb/>
知其有後信矣張萬公引正守己質言無華開壕括地<lb/>
之議明灼利害如指諸掌閉於羣説而不試致仕而歸<lb/>
理勢然也富察通之哭海陵君臣大義死生一之其志<lb/>
烈矣程輝額特埒之鯁直劉瑋董師中之通敏才皆足<lb/>
以發聞然師中有附胥之譏劉瑋見避事之責其視前<lb/>
<pb n="KR2a0035_WYG_095-28b"/>
人多有愧矣王蔚馬惠廸之徒何足算也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷九十五<lb/>
</p>
<p>
</p>
  </div>
</body>
</text>
</TEI>
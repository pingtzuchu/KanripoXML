<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百三十五</head> <lb/>
    <p>
<pb n="KR2a0035_WYG_135-1a"/>
欽定四庫全書<lb/>
　金史卷一百三十五<lb/>
　　元中書右丞相總裁托克托等修<lb/>
　列傳第七十三<lb/>
　外國下<lb/>
　　髙麗<lb/>
髙麗國王王楷其地鴨緑江以東海蘭路以南東南皆<lb/>
至于海自遼時嵗時遣使修貢事具遼史唐初靺鞨有<lb/>
<pb n="KR2a0035_WYG_135-1b"/>
粟末黑水兩部皆臣屬于髙麗唐滅髙麗粟末保東牟<lb/>
山漸彊大號渤海姓大氏有文物禮樂至唐末稍衰自<lb/>
後不復有聞金伐遼渤海來歸葢其遺裔也黒水靺鞨<lb/>
居古肅慎地有山曰白山葢長白山金國之所起焉女<lb/>
直雖舊屬髙麗不復相通者久矣及金滅遼髙麗以事<lb/>
遼舊禮稱臣于金初有醫者善治疾本髙麗人不知其<lb/>
始自何而來亦不著其姓名居女直之完顔部穆宗時<lb/>
戚屬有疾此醫者診視之穆宗謂醫者曰汝能使此人<lb/>
<pb n="KR2a0035_WYG_135-2a"/>
病愈則吾遣人送汝歸汝鄉國醫者曰諾其人疾果愈<lb/>
穆宗乃以初約歸之伊勒呼嶺布薩部和色哩貝勒居<lb/>
髙麗女直之兩間穆宗使族人桑阿招之因使桑阿送<lb/>
醫者歸之髙麗境上醫者歸至髙麗因謂髙麗人女直<lb/>
居黒水部者部族日彊兵益精悍年穀屢稔髙麗王聞<lb/>
之乃通使于女直既而和色哩來歸遂率伊勒呼嶺東<lb/>
諸部皆内附穆宗十年癸未阿蘇自遼使其徒徳濟來<lb/>
説海蘭甸人海蘭甸人執之穆宗以徳濟送髙麗謂髙<lb/>
<pb n="KR2a0035_WYG_135-2b"/>
麗王曰前此為亂於汝鄙者皆此軰也及破蕭哈里使<lb/>
鄂勒歡往髙麗報㨗髙麗亦使使來賀未幾復使色克<lb/>
與鄂勒歡往聘髙麗王曰色克女直之族弟也其禮有<lb/>
加矣乃以一大銀盤為謝厥後海蘭甸諸部盡欲來附<lb/>
髙麗聞之不欲使來附恐近於已而不利也使人邀止<lb/>
之色克在髙麗及往來海蘭道中具知其事遂使碩碩<lb/>
歡往納海蘭甸人未行而穆宗沒康宗嗣遣碩碩歡以<lb/>
錫馨圖們之兵往至伊勒呼嶺益募兵趨和尼水徇地<lb/>
<pb n="KR2a0035_WYG_135-3a"/>
海蘭甸收叛亡七城髙麗使人來告曰事有當議者海<lb/>
蘭甸官屬使色埒詳衮卓拉布詳衮往碩碩歡亦使博<lb/>
囉往髙麗執卓拉布等而遣博囉曰無與爾事於是五<lb/>
水之民皆附於髙麗團練使陷者十四人二年甲申髙<lb/>
麗來攻碩碩歡大破之殺獲甚衆追入其境焚畧其戍<lb/>
守而還四月髙麗復來攻碩碩歡以五百人禦於布騰<lb/>
水復大破之追入布騰水逐其殘衆踰境於是髙麗王<lb/>
曰吿邊釁者皆官屬錫爾丹巴圖嚕賽必罕軰也十四<lb/>
<pb n="KR2a0035_WYG_135-3b"/>
團練六路使人在髙麗者皆歸之遣使請和遂使色格<lb/>
經正疆界至伊勒呼水海蘭甸和尼水留之兩月色格<lb/>
不能聴訟每一事輒至支蔓民頗苦之康宗召色格還<lb/>
而遣碩碩歡往碩碩歡立幕府于三潺水其嘗隂與髙<lb/>
麗往來為亂階者即正其罪餘無所問康宗以為能四<lb/>
年丙戌髙麗使使黒歡方石來賀嗣位康宗使博囉報<lb/>
聘且尋前約取亡命之民髙麗許之曰使使至境上受<lb/>
之康宗以為信然使完顔部阿古烏凌阿部雙寛往境<lb/>
<pb n="KR2a0035_WYG_135-4a"/>
上受之康宗畋於瑪竒嶺伊智村以待之阿古雙寛至<lb/>
境上髙麗遣人殺之而出兵海蘭甸築九城康宗歸衆<lb/>
咸曰不可舉兵也恐遼人將以罪我太祖獨曰若不舉<lb/>
兵豈止失海蘭甸諸部皆非吾有也康宗以為然乃使<lb/>
烏色將兵伐之大破髙麗兵六月髙麗率兵來戰烏色<lb/>
敗之進圍其城七月髙麗復請和康宗曰事若酌中則<lb/>
與之和髙麗許歸亡入之民罷九城之戍復所侵故地<lb/>
遂與之和收國元年九月太祖已克黄龍府命瓜爾佳薩<lb/>
<pb n="KR2a0035_WYG_135-4b"/>
哈攻保州保州近髙麗遼侵髙麗置保州至是命薩哈<lb/>
取之久不下薩哈請濟師且言髙麗王將遣使來太祖<lb/>
使納哈塔烏珍益以百騎詔薩哈曰汝領偏師屢破重<lb/>
敵多所俘獲及聞和碩數戰有功朕甚嘉之若保州未<lb/>
下但守邊戍吾已克黄龍府聞遼主且至俟破大敵復<lb/>
益汝兵所言髙麗遣使事未知果否至則䕶送以來邊<lb/>
境之事慎之毋忽十一月係遼籍女直瑪穆丹等十五<lb/>
人皆降攻開州取之盡降保州諸部女直太祖以薩哈<lb/>
<pb n="KR2a0035_WYG_135-5a"/>
為保州路都統太祖已破走遼主軍薩哈破和卓順化<lb/>
二城復請濟師攻保州使斡魯以甲士千人往二年閏<lb/>
月髙麗遣使來賀㨗且曰保州本吾舊地願以見還太<lb/>
祖謂使者曰爾其自取之詔薩哈烏春等曰若髙麗來<lb/>
取保州益以呼嚕古錫馨等軍備之或欲合兵無得輙<lb/>
往但謹守邊戍及薩哈愛實拉等攻保州遼守將遯去<lb/>
而髙麗兵已在城中既而髙麗國王使佛們請保州詔<lb/>
諭髙麗王曰保州近爾邊境聴爾自取今乃勤我師徒<lb/>
<pb n="KR2a0035_WYG_135-5b"/>
破敵城下且富尼瑪止是口陳俟有表請即當别議天輔<lb/>
二年十二月詔諭髙麗國王曰朕始興師伐遼已嘗布<lb/>
吿賴皇天助順屢敗敵兵北自上京南至于海其間京<lb/>
府州縣部族人民皆撫定今遣貝勒卓巴克報諭仍賜<lb/>
馬一匹至可領也三年髙麗増築長城三尺邊吏發兵<lb/>
止之弗從報曰修補舊城海蘭甸貝勒呼嚕古錫馨以<lb/>
聞詔曰無得侵軼生事但慎固營壘廣布耳目而已四<lb/>
年咸州路都統司以兵分屯于保州博囉威二城請益<lb/>
<pb n="KR2a0035_WYG_135-6a"/>
兵詔曰汝等分列屯戍以固封守甚善髙麗累世臣事<lb/>
于遼或有交通可常遣人偵伺使錫馨以獲遼國州郡<lb/>
諭髙麗其國方誅亂者使謂錫馨曰此與先父國王之<lb/>
書錫馨就館凡誅官僚七十餘人即以舊禮接見而<lb/>
以表來賀并貢方物復以遼帝亡入夏國報之髙隨舍<lb/>
音奉使髙麗至境上接待之禮不遜隨等不敢往太宗<lb/>
曰髙麗世臣於遼當以事遼之禮事我而我國有新喪<lb/>
遼主未獲勿遽强之命髙隨等還天㑹二年同知南路<lb/>
<pb n="KR2a0035_WYG_135-6b"/>
都統和碩台奏髙麗納叛亡増邊備必有異圖詔曰凡<lb/>
有通問毋違常式或來侵略則整爾行列與之從事敢<lb/>
先犯彼者雖㨗必罰詔棟摩以甲士千人戍海島以偹<lb/>
之四年國王王楷遣使奉表稱藩優詔答之上使髙伯<lb/>
淑烏至忠使髙麗凡遣使往來當盡循遼舊仍取保州<lb/>
路及邊地人口在彼界者須盡數發還勅伯淑曰若一<lb/>
一聼從即以保州地賜之髙伯淑至髙麗王楷附表謝<lb/>
一依事遼舊制八年楷上表乞免索保州亡入邊户是<lb/>
<pb n="KR2a0035_WYG_135-7a"/>
嵗髙麗十人捕魚大風飄其船抵海岸哈斯罕人獲之<lb/>
詔還其國既而朂上表請不索保州亡入髙麗户口太<lb/>
宗從之自是保州封域始定皇統二年詔加楷開府儀<lb/>
同三司上柱國六年楷薨子晛嗣立大定四年詔鴨緑<lb/>
江堡戍頗被侵越焚毁五年正月世宗因正旦使朝辭<lb/>
諭之曰邊境小小不虞爾主使然邪疆吏為之邪若果<lb/>
疆吏為之爾主亦當懲戒之也初髙麗使者别有私進<lb/>
禮物以為常是嵗萬春節上以使者私進不應典禮詔<lb/>
<pb n="KR2a0035_WYG_135-7b"/>
罷之十年王晛弟翼陽公晧廢晛自立十月賜生日使<lb/>
大宗正丞乣至界上髙麗稱前稱前王已讓位不肯受<lb/>
使者十一年三月王晧以讓國來奏吿詔博索路勿受<lb/>
有司移文詳問髙麗吿曰前王久病昏耄不治以母弟<lb/>
晧權攝國事上曰讓國大事也何以不先陳請詔有司<lb/>
再問髙麗乃以王晛讓國表來大畧稱先臣楷遺訓令<lb/>
傳位於弟又言其子有罪不可立之意上疑之以問宰<lb/>
執丞相良弼奏曰此不可信晛止一子往年生孫嘗有<lb/>
<pb n="KR2a0035_WYG_135-8a"/>
表自陳生孫之喜一也晧嘗作亂晛囚之二也今晛不<lb/>
遣使晧乃遣使三也朝廷賜晛生日使晧不轉達於晛<lb/>
乃稱未敢奉受四也是晧篡兄誣情於天子安可忍也<lb/>
右丞孟浩曰當詢彼國士民果皆推服即當遺使封冊<lb/>
上曰封一國之君詢於士民此與除拜明安穆昆何異<lb/>
乃却其使者而以詔書詳問王晛吏部侍郎靖為宣門<lb/>
王晛使晧實簒國囚晛於海島靖至髙麗晧稱王晛已<lb/>
避位出居他所病加無損不能就位拜命往復險逺非<lb/>
<pb n="KR2a0035_WYG_135-8b"/>
使者所宜往靖竟不得見晛乃以詔授晧轉取晛表附<lb/>
奏其言與前表大槩相同靖還上問大臣皆曰晛表如<lb/>
此可遂封之丞相良弼平章政事守道曰待晧祈請未<lb/>
晩也十二月晧遣其禮部侍郎張翼明等請封十二年<lb/>
三月遂賜封冊晧生日在正月十九日是嵗十二月將<lb/>
盡未及遣使有司請至來嵗舉行焉十五年髙麗西京<lb/>
留守趙位寵叛晧遣徐彦寧等九十六人上表曰前王<lb/>
本非避讓大將軍鄭冲夫郎將李義方實弑之臣位寵<lb/>
<pb n="KR2a0035_WYG_135-9a"/>
請以慈悲嶺以西至鴨緑江四十餘城内屬請兵助援<lb/>
上曰王晧已加封冊位寵輙敢稱兵為亂且欲納土朕<lb/>
懐撫萬邦豈助叛臣為虐詔執徐彦寧等送髙麗頃之<lb/>
王晧定趙位寵之亂遣使奏謝自位寵之亂晧所遣生<lb/>
日回謝横賜回謝賀正旦進春萬春節等使皆阻不通<lb/>
至是晧并奏之詔答其意其合遣人使令節次入朝十<lb/>
七年賀正旦禮物玉帯乃石似玉者有司請移問上曰<lb/>
彼小國無能識者誤以為玉耳不必移問乃止十二月<lb/>
<pb n="KR2a0035_WYG_135-9b"/>
有司奏髙麗下節押馬官順成例外將帶甲三過界上<lb/>
以使人所坐罪重但令發還本國而已二十三年晧母<lb/>
任氏薨晧乞免賜生日及賀謝等事詔從之章宗即位<lb/>
詔使至界上頗稽滯詔移問髙麗遜謝明昌三年下節<lb/>
金挺回至平州撫寧縣毆死當驛人何恬爾有司請凡<lb/>
人使往還乞量設兵衞參知政事張萬公曰可於宿頓<lb/>
之地巡䕶之上可其奏詔自今接送伴使副失闗防者<lb/>
當坐故事賀正旦使十二月二十九日入見明昌六年<lb/>
<pb n="KR2a0035_WYG_135-10a"/>
十二月已卯立春詔於前二日丁丑入見云承安三年<lb/>
晧表自陳衰病以國讓其弟晫晫權國事是嵗晧薨晫<lb/>
嗣立泰和四年正月乙丑朔髙麗傔人以小佩刀割梨<lb/>
廡下廵廊奉職見而糾之詔館伴官自今前期移文禁<lb/>
止是嵗王晫薨子韺嗣立泰和七年正月是時用兵伐<lb/>
宋夏亦有故獨髙麗遣正旦使詔不賜曲宴及天夀節<lb/>
夏髙麗使者皆在有司奏大定初宋未請和夏髙麗使<lb/>
者賜曲宴今請依大定故事詔從之至寧元年八月王<lb/>
<pb n="KR2a0035_WYG_135-10b"/>
韺薨嗣子未行起復九月宣宗即位邊吏奏髙麗牒稱<lb/>
嗣子未起復不可以凶服迎吉詔又不可以草土名銜<lb/>
署表禮官議人臣不以私恩廢公義宜權用吉服迎詔<lb/>
署表用權國事名銜俟髙麗吿哀使至闕然後遣使致<lb/>
祭慰問及行封冊制可明年宣宗遷汴遼東道路不通<lb/>
興定三年遼東行省奏髙麗復有奉表朝貢之意宰臣<lb/>
奏可令行省受其表章其朝貢之禮俟他日徐議宣宗<lb/>
以為然乃遣使撫諭髙麗終以道路不通未遑迎迓詔<lb/>
<pb n="KR2a0035_WYG_135-11a"/>
行省且覊縻勿絶其好然自是不復通問矣<lb/>
贊曰金人本出靺鞨之附于髙麗者始通好為鄰國既<lb/>
而為君臣貞祐以後道路不通僅一再見而已入聖朝<lb/>
猶子孫相傳自為治故不復備論論其與金事相涉者<lb/>
焉<lb/>
　<lb/>
　<lb/>
　<lb/>
<pb n="KR2a0035_WYG_135-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百三十五<lb/>
</p>
<p>
</p>
  </div>
</body>
</text>
</TEI>
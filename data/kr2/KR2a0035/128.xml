<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百二十八</head> <lb/>
    <p>
<pb n="KR2a0035_WYG_128-1a"/>
欽定四庫全書<lb/>
　金史卷一百二十八<lb/>
　　元中書右丞相總裁托克托等修<lb/>
　列傳第六十六<lb/>
　循吏<lb/>
　　盧克忠　　　牛徳昌　　　范承吉<lb/>
　　王　政<hi>本名努色爾</hi>張　奕　　　李　瞻<lb/>
　　劉敏行　　　傅慎㣲　　　劉　煥<lb/>
<pb n="KR2a0035_WYG_128-1b"/>
　　髙昌福　　　孫徳淵　　　趙　鑑<lb/>
　　富察鄭留　　鈕祜禄守愚<hi>本名如倫□□</hi>舒穆嚕元<lb/>
　　張　彀　　　趙重福　　　武　都<lb/>
　　赫舍哩德　　張特立　　　王　浩<hi>師夔等附</hi>
金自穆宗號令諸部不得稱達貝勒於是諸部始列於<lb/>
統屬太祖令三百戸為穆昆十穆昆為明安一如縣郡<lb/>
置吏之法太宗既有中原申畫封疆分建守令熙宗遣<lb/>
亷察之使循行四方世宗承海陵彫攰之餘休養生息<lb/>
<pb n="KR2a0035_WYG_128-2a"/>
迄於明昌承安之間民物滋殖循吏迭出焉泰和用兵<lb/>
郡縣多故吏治衰矣宣宗尚刀筆之習嚴考核之法能<lb/>
吏不乏而豈弟之政罕見稱述焉金百餘年吏治始終<lb/>
可攷於是作循吏傳<lb/>
盧克忠貴徳州鳳集人髙永昌據遼陽克忠走詣金源<lb/>
郡王斡魯營降遂以薩固察為郷導斡魯克東京永昌<lb/>
走長松島克忠與渤海人托卜嘉追獲之收國二年授<lb/>
世襲穆昆其後定燕伐宋皆與有功除登州刺史改刺<lb/>
<pb n="KR2a0035_WYG_128-2b"/>
澶州天德間同知保大軍節度使綏德州軍卒數人道<lb/>
過鄜城求宿民家是夜有賊剽主人財而去有司執假<lb/>
宿之卒繫獄榜掠誣服克忠察其寃獨不肯署未幾果<lb/>
得賊假宿之卒遂釋大定二年除北京副留守㑹民艱<lb/>
食克忠下令凡民有蓄積者計留一嵗悉平其價糶之<lb/>
由是無捐瘠之患轉陳州防禦使後以靜難軍節度使<lb/>
致仕卒<lb/>
牛德昌字彦欽蔚州定安人父鐸遼將作大監德昌少<lb/>
<pb n="KR2a0035_WYG_128-3a"/>
孤其母教之學有勸以就䕃者其母曰大監遺命不使<lb/>
作承奉也中皇統二年進士第調礬山簿遷萬泉令屬<lb/>
蒲陜薦饑羣盜充斥州縣城門晝閉德昌到官即日開<lb/>
城門縱百姓出入牓曰民苦饑寒剽掠鄉聚以偷旦夕<lb/>
之命甚可憐也能自新者一不問賊皆感激解散縣境<lb/>
以安府尹王伯龍嘉之禮待甚厚累官刑部吏部侍郎<lb/>
中都路都轉運使廣寧太原尹卒贈中奉大夫<lb/>
范承吉字寵之好問學屬遼季盜賊起雖避地未甞廢<lb/>
<pb n="KR2a0035_WYG_128-3b"/>
書天慶八年中進士丙科授秘書省校書郎至大定府<lb/>
金源令歸朝為御前承應文字天眷初遷殿中少監四<lb/>
年從攻太原遷少府監五年宗翰克宋所得金珠承吉<lb/>
司其出入無毫髪欺及還犢車載書史而已尋遷昭文<lb/>
館直學士知綘州先是軍興民有為將士所掠而逃歸<lb/>
者承吉使吏遍諭俾其自實凡數千具白元帥府許自<lb/>
贖為良或貧無貲者以公厨代輸六年改河東北路轉<lb/>
運使時承宋季之弊民賦繁重失當承吉乃為經畫立<lb/>
<pb n="KR2a0035_WYG_128-4a"/>
法簡便所入増十數萬斛官既足而民有餘厯同知平<lb/>
陽尹西京副留守遷河東南路轉運使改同簽燕京留<lb/>
守事順天軍節度使屬地震壊民廬舍有欲爭先營葺<lb/>
者工匠過取其直承吉命官屬董其役先後以次不間<lb/>
貧富民賴以省費厯鎮西軍節度使行臺禮部尚書泰<lb/>
寧軍節度使復鎮順天奚卒散居境内率數千人為盜<lb/>
承吉繩以法不少貸懼而不敢犯貞元二年以光禄大<lb/>
夫致仕卒年六十六<lb/>
<pb n="KR2a0035_WYG_128-4b"/>
王政辰州熊岳人也其先仕渤海及遼皆有顯者政當<lb/>
遼季亂浮沉州里髙永昌據遼東知政材畧欲用之政<lb/>
度其無成辭謝不就永昌敗渤海人爭縳永昌以為功<lb/>
政獨逡巡引退吳王棟摩聞而異之言於太祖授盧州<lb/>
渤海軍穆昆從破白霫下燕雲及金兵伐宋滑州降留<lb/>
政為安撫使前此數州既降復殺守將反為宋守及是<lb/>
人以為政憂政曰苟利國家雖死何避宋王宗望壯之<lb/>
曰身沒王事利及子孫汝言是也政從數騎入州是時<lb/>
<pb n="KR2a0035_WYG_128-5a"/>
民多以饑為盜坐繫政皆釋之發倉廪以賑貧乏於是<lb/>
州民皆恱不復叛傍郡聞之亦多降者宋王召政至轅<lb/>
門撫其背曰吾以汝為死矣乃復成功耶慰諭者乆之<lb/>
天㑹四年為燕京都麴院同監未幾除同知金勝軍節<lb/>
度使事改權侍衛親軍都指揮使兼掌軍資是時軍旅<lb/>
始定筦庫紀綱未立掌吏皆因縁為姦政獨明㑹計嚴<lb/>
扄鐍金帛山積而出納無錙銖之失吴王棟摩戲之曰<lb/>
汝為官乆矣而貧不加富何也對曰政以楊震四知自<lb/>
<pb n="KR2a0035_WYG_128-5b"/>
守安得不貧吴王笑曰前言戲之耳以黄金百兩銀五<lb/>
百兩及所乗馬遺之六年授左監門將軍厯安州刺史<lb/>
檀州軍州事戸吏房主事天眷元年遷保靖軍節度使<lb/>
致仕卒年六十六政本名努色爾甞使髙麗因改名政<lb/>
子遵仁遵義遵古遵古有傳<lb/>
張奕字彦㣲其先澤州髙平人以廕補官仕齊為歸德<lb/>
府通判齊國廢齊兵之在郡者二萬人謀為亂約夜半<lb/>
舉燎相應奕知之選市人丁壯授以兵結陣扼其要巷<lb/>
<pb n="KR2a0035_WYG_128-6a"/>
開小南門以示生路亂不得作比明亡匿略盡擒其首<lb/>
惡誅之後五日都統完顔倫布以軍至歸德欲根株餘<lb/>
黨奕以闔門保郡人無他遂止行臺承制除同知歸德<lb/>
尹天眷元年以河南與宋改同知沂州防禦使事三年<lb/>
宗弼復取河南徵奕赴行省既定汴京授汴京副留守<lb/>
厯陳秦州防禦使同知太原尹晉寧軍報夏人侵界詔<lb/>
奕往征之奕至境上按籍各歸所侵土還奏曰折氏世<lb/>
守麟府以抗夏人本朝有其地遂以與夏夏人夷折氏<lb/>
<pb n="KR2a0035_WYG_128-6b"/>
墳壠而戮其屍折氏怨入骨髓而不得報也今復使守<lb/>
晉寧故激怒夏人使為鼠侵而條上其罪苟欲開邊釁<lb/>
以雪私讐耳獨可徙折氏他郡則夏人自安朝廷從之<lb/>
遂移折氏守青州正隆間同知西京留守事遷河東北<lb/>
路轉運使大定二年徵戸部尚書甫視事得疾卒<lb/>
李瞻薊州玉田人遼天慶二年進士為平州望雲令張<lb/>
覺據平州叛以瞻従事宗望復平州覺亡去城中復叛<lb/>
瞻踰城出降其子不能出為賊所害宋王宗望嘉之承<lb/>
<pb n="KR2a0035_WYG_128-7a"/>
制以為興平府判官天㑹三年遷大理少卿従宗望南<lb/>
伐為漢軍糧料使四年金兵圍汴宋人請割河北三鎮<lb/>
瞻與禮部侍郎李天翼安撫河北東西兩路略定懐濬<lb/>
衛等州衛湯陰等縣七年知寧州累遷德州防禦使為<lb/>
政寛平民懐其恵相率詣京師請留者數百千人貞元<lb/>
三年遷濟州路轉運使改忠順軍節度使正隆末盜賊<lb/>
蠭起瞻増築城壘為備蔚人賴之以安大定初卒于官<lb/>
劉敏行平州人登天㑹三年進士除太子校書郎累遷<lb/>
<pb n="KR2a0035_WYG_128-7b"/>
肥鄉令歲大饑盜賊掠人為食諸縣老弱入保郡城不<lb/>
敢耕種農事廢畎畆荒蕪敏行白州借軍士三十護縣<lb/>
民出耕多張旗幟為疑兵敏行率軍巡邏日暮則閱民<lb/>
入城由是盜不敢犯而耕稼滋殖轉髙平令縣城圯壊<lb/>
乆不修大盜横恣掠縣鎮不能禦敏行出已俸率僚吏<lb/>
出錢顧役繕治百姓欣然從之凡用二千人版築遂完<lb/>
鄉村百姓入保賊至不能犯累遷為河北東路轉運使<lb/>
致仕卒<lb/>
<pb n="KR2a0035_WYG_128-8a"/>
傅慎微字幾先其先秦州沙溪人後徙建昌慎㣲遷居<lb/>
長安宋末登進士累官河東路經制使宗翰已克汴京<lb/>
使羅索定陜西慎㣲率衆迎戰兵敗被獲送至元帥府<lb/>
元帥宗翰愛共才學弗殺羈置歸化州希尹收置門下<lb/>
宗弼復取河南地起為陜西經略使尋權同州節度使<lb/>
事明年陜西大旱饑死者十七八以慎微為京兆鄜延<lb/>
環慶三路經濟使許以便宜慎微募民入粟得二十餘<lb/>
萬石立養濟院飼餓者全活甚衆改同知京兆尹權陜<lb/>
<pb n="KR2a0035_WYG_128-8b"/>
西諸路轉運使復修三白龍首等渠以溉田募民屯種<lb/>
貸牛及種子以濟之民賴其利轉中京副留守用亷改<lb/>
忻州刺史累遷太常卿除定武軍節度使移靜難軍忤<lb/>
用事者蘇保衡救之得免大定初復為太常卿遷禮部<lb/>
尚書與翰林院侍講學士圖克坦子温翰林待制伊喇熙<lb/>
載俱兼同修國史卒年七十六慎㣲博學喜著書甞奏<lb/>
興亡金鏡錄一百卷性純質篤古喜談兵時人以為迂<lb/>
濶云<lb/>
<pb n="KR2a0035_WYG_128-9a"/>
劉煥字徳文中山人宋末兵起城中乆乏食煥尚幼煮<lb/>
糠覈而食之自飲其清者以醲厚者供其母鄊里異之<lb/>
稍長就學天寒擁糞火讀書不怠登天德元年進士調<lb/>
任邱尉縣令貪汙煥每規正之秩滿令持盃酒謝曰尉<lb/>
亷慎使我獲考調中都市令樞宻使布薩呼圖家有條<lb/>
結工牟利於市不肯從市籍役煥繫之呼圖召煥煥不<lb/>
往暴工罪而笞之煥初除市令過謝鄉人吏部侍郎石<lb/>
琚琚不恱曰京師浩穰不與外郡同棄簡就煩吾所不<lb/>
<pb n="KR2a0035_WYG_128-9b"/>
曉也至是始重之以亷升京兆推官再遷北京警巡使<lb/>
捕二惡少杖于庭中戒之曰孝弟敬慎則為君子暴戾<lb/>
隠賊則為小人自今以往無狃于故習國有明罰吾不<lb/>
得私也自是衆皆畏憚母敢犯者召為監察御史父老<lb/>
數百人或卧車下或挽其靴鐙曰我欲復留使君期年<lb/>
不可得也以本官攝戸部員外郎代州錢監雜青銅鑄<lb/>
錢錢色惡類鐵錢民間盜鑄扺罪者衆朝廷患之下尚<lb/>
書省議煥奏曰錢寳純用黄銅精治之中濡以錫若青<lb/>
<pb n="KR2a0035_WYG_128-10a"/>
銅可鑄厯代何緣不用自代州取二分與四六分青黄<lb/>
雜糅務省銅而功易就由是民間盜鑄陷罪者衆非朝<lb/>
廷意也必欲為天下利宜純用黄銅得數少而利逺其<lb/>
新錢已流行者宜驗數輸納準換從之再遷管州刺史<lb/>
耆老數百人疏其著蹟十一事詣節鎮請留煥曰刺史<lb/>
守職奉法乞留之以亷升鄭州防禦使遷官一階轉同<lb/>
知北京留守事世宗幸上京所過州郡大發民夫治橋<lb/>
梁馳道以希恩賞煥所部惟平治端好而已上嘉其意<lb/>
<pb n="KR2a0035_WYG_128-10b"/>
遷遼東路轉運使卒<lb/>
髙昌福中都宛平人父履遼御史中丞致仕太宗聞其<lb/>
名召之未及入見而卒特詔昌福釋服應舉登天㑹十<lb/>
年進士第補樞密院令史明年辟元帥府令史皇統初<lb/>
宗弼復河南元帥府治汴人有疑似被獲皆目為宋諜<lb/>
者即殺之昌福讞得其實釋去者甚衆許州都統韓常<lb/>
用法嚴好殺人遣介送囚於汴或道亡監吏自度失囚<lb/>
恐得罪欲盡殺諸囚以滅口昌福識監吏意窮竟其狀<lb/>
<pb n="KR2a0035_WYG_128-11a"/>
免死者十七八而諸吏遂怨昌福欲搆害之是時方用<lb/>
兵梁楚間夜多隂雨元帥府選人偵宋兵動靜諸吏遣<lb/>
昌福昌福不辭即行盡得敵軍虚實報元帥府師還除<lb/>
震武軍節度副使轉行臺禮部員外郎天徳間行臺罷<lb/>
改絳陽軍節度副使入為兵部員外郎改河間少尹世<lb/>
宗即位上書陳便宜事上披閱再三因謂侍臣曰内外<lb/>
官皆上書言事可以知人材優劣不然朕何由知之三<lb/>
除同知東京留守事治最遷山東西路轉運使工部尚<lb/>
<pb n="KR2a0035_WYG_128-11b"/>
書改彰德軍節度使上書言賦稅太重上問翰林學士<lb/>
張景仁曰稅法比近代為輕而以為重何也景仁曰今<lb/>
之稅殊輕若復輕之國用且不足事遂寢累遷河中尹<lb/>
致仕卒<lb/>
孫德淵字資深興中州人也大定十六年進士調石州<lb/>
軍事判官涞水丞察亷遷沙河令有盗秋桑者主逐捕<lb/>
之盜以义自刺其足面曰秋桑例不禁採汝何得刺我<lb/>
主懼賂而求免盜不従訴之縣德淵曰若逐捕而傷瘡<lb/>
<pb n="KR2a0035_WYG_128-12a"/>
必在後今在前乃自刺也盜遂引服選尚書省令史不<lb/>
就丁父憂去官民為刻石祠之察亷起復北京轉運使<lb/>
都勾判官以累薦遷中都左警巡使監察御史山東東<lb/>
路轉運副使累官大理丞兼左拾遺審官院奏德淵剛<lb/>
正幹能可任繁劇遂再任丁母憂服除特遷恩州刺史<lb/>
入為右司郎中滕州刺史遷同知河間府事厯大興治<lb/>
中同知府事大安初遷盤安軍節度使改河北西路按<lb/>
察轉運使尋改昭義軍節度使潞州破被執俄有拜于<lb/>
<pb n="KR2a0035_WYG_128-12b"/>
前者皆沙河舊民也宻護德淵遂得脫貞祐二年拜工<lb/>
部尚書攝御史中丞是時山東乏兵食有司請鬻恩例<lb/>
舉人居䘮者亦許納錢就試德淵奏此大傷名教事遂<lb/>
寢尋致仕監察御史許古論德淵忠亮明敏可以大用<lb/>
近許告老士大夫竊歎望朝廷起復必能建明以利國<lb/>
家宣宗嘉納未及用而卒<lb/>
趙鑑字擇善濟南章邱人宋建炎二年進士調廬州司<lb/>
理參軍是時江淮方用兵鑑棄官還鄉里齊國建除厯<lb/>
<pb n="KR2a0035_WYG_128-13a"/>
城丞轉長清令皆劇邑難治鑑政甚著劉豫召見遷直<lb/>
秘閣提舉涇原路弓箭手兼提㸃本路刑獄公事戒之<lb/>
曰邊將多不法可痛繩之原州守將武悍自用以鑑年<lb/>
少易之鑑發其姦守將坐免郡縣聞風無敢犯者齊廢<lb/>
除知城陽軍改山東東路轉運副使攝行臺左司郎中<lb/>
行臺宰相欲以故宋宦者權都水監鑑曰誤國閹豎汴<lb/>
人視為寇讐付以美官將失人望遂不用以母憂解職<lb/>
天德初起為濟州刺史移涿州海陵召鑑入朝應對失<lb/>
<pb n="KR2a0035_WYG_128-13b"/>
㫖遣還郡俄除知火山軍以病免大定初起知寧海軍<lb/>
秋禾方熟子方蟲生鑑出城行視蟲乃自死再遷鎮西<lb/>
軍節度使改河北西路轉運使致仕卒<lb/>
富察鄭留字文叔東京路威泰必喇明安人大定二十<lb/>
二年進士調髙苑主簿濬州司候補尚書省令史除監<lb/>
察御史累官北京臨潢按察副使戸部侍郎御史臺奏<lb/>
鄭留前任北京稱職遷陜西路按察使改順義軍節度<lb/>
使西京人李安兄弟爭財府縣不能決按察司移鄭留<lb/>
<pb n="KR2a0035_WYG_128-14a"/>
平理月餘不問㑹釋奠孔子廟鄭留乃引安兄弟與諸<lb/>
生敘齒列坐㑹酒陳說古之友悌數事安兄弟感悟謝<lb/>
曰節使父母也誓不復爭乃相讓而歸朔州多盜鄭留<lb/>
禁絶游食多蓄兵器因行春撫諭之盜乃衰息獄空賜<lb/>
錫宴錢以褒之改利渉軍節度使詔括馬鄭留使百姓<lb/>
飼養以須御史劾之既而伐宋諸路括馬皆瘦惟隆州<lb/>
馬肥乃釋鄭留大安初徙安國軍二年知慶陽府事三<lb/>
年夏人犯邊鄭留擊走之至寜元年改知平涼府是時<lb/>
<pb n="KR2a0035_WYG_128-14b"/>
平涼新被兵夏人復来攻鄭留招潰卒為禦守計夏兵<lb/>
退遷官四階貞祐二年改東京留守致仕貞祐四年卒<lb/>
鄭留重厚寡言笑人不見其喜愠臨終取奏藁盡焚之<lb/>
鈕祜祿守愚字仲晦本名和倫克們真定府路烏濟赫<lb/>
明安人也六嵗知讀書既齓或謂食肉昏神識乃戒而<lb/>
不食性至孝父沒時年十五營葬如禮治家有法鄉人<lb/>
稱之中明昌二年進士調深澤主簿治有聲遷懐仁令<lb/>
改宏文校理秩滿為臨沂令有不逞輩五百人結為黨<lb/>
<pb n="KR2a0035_WYG_128-15a"/>
社大擾境内守愚下車其黨散去蝗起莒密間獨不入<lb/>
臨沂境先是朝廷括河朔山東地隠慝者没入官告者<lb/>
給賞莒州刺史敎其奴告臨沂人冒地積賞錢三百萬<lb/>
先給官鏹乃徵于民民甚苦之守愚列其寃狀白州州<lb/>
不為理即聞于戸部而徵還之流民歸業縣人勒其事<lb/>
于石改秘書郎母䘮勺飲不入口三日終䘮未甞至内<lb/>
寢太常寺勸農司交辟守愚皆不聴服除除同知登聞<lb/>
檢院改著作郎永定軍節度副使泰和伐宋守愚為山<lb/>
<pb n="KR2a0035_WYG_128-15b"/>
東行六部員外郎改大興都總管判官大安元年除修<lb/>
起居注轉刑部員外郎戸部郎中太子左諭德貞祐初<lb/>
除戸部侍郎數月拜諫議大夫提㸃近侍局二年除保<lb/>
大軍節度使改翰林學士參議陜西路安撫司事安撫<lb/>
完顔弼重其為人每事咨而後行未幾有疾詔賜御藥<lb/>
三年卒守愚為人忠實無華孜孜于公盖天性然也<lb/>
舒穆嚕元字希明懿州路呼圖克明安人七嵗䘮父號<lb/>
泣不食者數日十三居母䘮如成人甞為擊鞠戯馬踣<lb/>
<pb n="KR2a0035_WYG_128-16a"/>
歎曰生無兄弟而數乗此險設有不測奈何由是終身<lb/>
不復為補樞宻院尚書省譯史調同知恩州軍州事遷<lb/>
監察御史為同知淄州軍州事劇盜劉竒乆為民患一<lb/>
日捕獲方訊鞠聞赦將至亟命杖殺之闔郡稱快改大<lb/>
興府判官沂王府司馬沁南軍節度副使河内民家有<lb/>
多美橙者嵗獲厚利仇家夜入殘毁之主人捕得乃以<lb/>
劫財誣其人仇家引服贓不可得元攝州事究得其情<lb/>
尋改河北西路轉運副使累遷山東西路按察轉運使<lb/>
<pb n="KR2a0035_WYG_128-16b"/>
貞祐初洪果烏登徵兵東平擁衆不進大括民財衆皆<lb/>
忿怨副統布薩素赫殺烏登於坐取其符佩之縱恣尤<lb/>
甚元宻疏劾素赫擅殺近臣無上不道素赫坐誅移知<lb/>
濟南府到官六月卒元生平寡言笑尚節儉居官自守<lb/>
不交權要人以是稱之<lb/>
張彀字伯英許州臨頴人大定二十八年進士調寧陵<lb/>
縣主簿改泰定軍節度判官率儒士行鄊飲酒禮改同<lb/>
州觀察判官是時出兵備邊州徵箭十萬限以鵰鴈羽<lb/>
<pb n="KR2a0035_WYG_128-17a"/>
為之其價翔躍不可得彀曰矢去物也何羽不可節度<lb/>
使曰當須省報彀曰州距京師二千里如民急何萬一<lb/>
有責下官身任其咎一日之間價減數倍尚書省竟如<lb/>
所請補尚書省令史除同知鄭州防禦使事改北京鹽<lb/>
使丁父憂服除再遷監察御史從伐宋遷武寧軍節度<lb/>
副使居母憂貞祐二年改惠民司令厯河南治中隰州<lb/>
刺史刑部郎中同知河南府事遷河東南路轉運使權<lb/>
行六部尚書安撫使興定元年以疾卒彀天性孝友任<lb/>
<pb n="KR2a0035_WYG_128-17b"/>
子悉先諸弟俸入所得亦委其弟掌之未甞問有無云<lb/>
趙重福字履祥豐州人通女直大小字試補女直誥院<lb/>
令史轉兵部譯史陜西提刑知法遷陜西東路都勾判<lb/>
官右藏庫副使同知陳州防禦事宋諜人蘇泉入河南<lb/>
重福迹之至魚臺將渡河見前一舟且渡令從者大呼<lb/>
泉姓名前舟中忽有倉皇失措者執之果泉也改滄州<lb/>
鹽副使嵗饑民煮鹵為鹽賣以給食鹽官往往杖殺之<lb/>
重福曰寧使課殿不忍殺人比嵗滿課殿當降尚書右<lb/>
<pb n="KR2a0035_WYG_128-18a"/>
丞完顔匡三司使按春知其事乃以嵗荒薄其罰除織<lb/>
染署令大安三年佐戸部尚書張煒調兵食于古北口<lb/>
遷都水少監行西北路六部郎中治宻雲縣俄兼戸部<lb/>
員外郎貞祐二年以守宻雲功遷同知河間府事行六<lb/>
部侍郎權清州防禦使攝河北東路兵馬都總管三年<lb/>
河間被圍有劉中者甞與重福密雲聮事勸重福出降<lb/>
重福不聴是時河間兵少多羸疾不任戰欲亡去重福<lb/>
勸其父老率其子弟强者戰弱者守㑹乆雨圍乃解去<lb/>
<pb n="KR2a0035_WYG_128-18b"/>
遷河東北路轉運使致仕元光二年卒<lb/>
武都字文伯東勝州人大定二十二年進士調陽穀主<lb/>
簿遷商水令縣素多盜凡姦民甞縦火行劫椎埋𤼵冢<lb/>
者都皆亷得姓名牓之通衢約毋再犯悉奔他境察亷<lb/>
遷南京路轉運度支判官累遷中都路都轉運副使以<lb/>
親老與弟監察御史郁俱乞侍尋丁憂服除調太原治<lb/>
中復為都轉運副使遷灤州刾史充宣差北京路規措<lb/>
官都拘括散逸官錢百萬入為戸部郎中權右司郎中<lb/>
<pb n="KR2a0035_WYG_128-19a"/>
奏事稱㫖被詔由海道漕遼東粟賑山東都髙其價直<lb/>
募人入粟招海賈船致之三遷中都西京按察副使大<lb/>
安三年充宣差行六部侍郎以勞遷本路按察使行西<lb/>
南路六部尚書位元帥穆延盡忠備禦西京有勞召為<lb/>
戸部尚書賞銀二百兩絹一百匹宣宗即位議衛紹王<lb/>
降封語在衛紹王紀頃之中都戒嚴都知大興府佩虎<lb/>
符便宜行事彈壓中外軍民都醉酒以䙝衣見詔使坐<lb/>
是解職起為刑部尚書中都解圍為河東路宣撫使俄<lb/>
<pb n="KR2a0035_WYG_128-19b"/>
以參知政事胥鼎代之興定元年以疾卒<lb/>
赫舍哩德字廣之真定路珊沁明安人明昌二年進士<lb/>
調南京教授察亷能遷厭次令補尚書省令史除同知<lb/>
泗州防禦事監察御史大名治中安曹裕三州刺史厯<lb/>
同知臨潢大興府事貞祐二年遷肇州防禦使是嵗肇<lb/>
州升為武興軍節度德為節度使宣撫司署都提控肇<lb/>
州圍急食且盡有糧三百船在鴨子河去州五里不能<lb/>
至德乃浚濠増陴築甬道導濠水屬之河鑿陷馬穽伏<lb/>
<pb n="KR2a0035_WYG_128-20a"/>
甲其旁以拒守一日兵數接士殊死戰渠成船至城下<lb/>
兵食足圍乃解改遼東路轉運使軍民遮道挽留乗夜<lb/>
乃得去布希萬弩逼上京德與歩將劉子元戰却之遷<lb/>
東京留守厯保靜武勝軍節度使興定二年以本官行<lb/>
六部事三年以節度權元帥右都監與左都監單州經<lb/>
略使完顔仲元俱行元帥府于宿州四年遷工部尚書<lb/>
明年召還中都是嵗卒<lb/>
張特立字文舉曹州東明人泰和三年中進士第調宣<lb/>
<pb n="KR2a0035_WYG_128-20b"/>
德州司候郡多皇族巨室特立律之以法闔境肅然調<lb/>
莱州節度判官不赴躬耕杞之韋城以經學自樂正大<lb/>
初左丞侯摰參政師安石薦其才授洛陽令四年拜監<lb/>
察御史拜章言鎬厲二宅乆加禁錮棘圍柝警如防冦<lb/>
盜近降赦恩謀反大逆皆䝉湔雪彼獨何罪幽囚若是<lb/>
世宗神靈在天得無傷其心乎聖嗣未立未必不由是<lb/>
也又言方今三面受敵百姓凋敝宰執非才臣恐中興<lb/>
之功未可以嵗月期也又言尚書右丞延扎舒嚕遣其<lb/>
<pb n="KR2a0035_WYG_128-21a"/>
奴與民爭田失大臣體參知政事圖克坦烏登諂事近<lb/>
習得居其位皆宜罷之當路者忌其直陰有以擠之因<lb/>
劾省掾髙楨輩受請託飲娼家時平章政事博索犒軍<lb/>
陜西歸楨等泣訴于道以當時同席并有省掾王賔張<lb/>
為其進士故不劾博索以其私且不實并治特立及賔<lb/>
特立左遷邳州軍士判官杖五十賔亦勒停士論皆惜<lb/>
特立之去後卒癸丑嵗年七十五<lb/>
王浩由吏起身初辟涇陽令亷曰為關輔第一時西臺<lb/>
<pb n="KR2a0035_WYG_128-21b"/>
檄州縣増植棗果督責嚴急民甚被擾浩獨無所問主<lb/>
司將坐之浩曰是縣所植已滿其數若欲増植必盜他<lb/>
人所有取彼置此未見其利其愛民多此類所在有善<lb/>
政民絲毫無所犯秦人為立生祠嵗時思之南遷後為<lb/>
扶溝令開興元年正月民錢大亨等執縣官送欵于北<lb/>
大亨以浩有恩于民不忍加刄日遣所知勸之降浩終<lb/>
不聴於是殺之無血主簿劉坦尉宋乙並見害棄屍道<lb/>
路自春徂夏獨浩屍儼然如生目且不瞑烏犬莫敢近<lb/>
<pb n="KR2a0035_WYG_128-22a"/>
殆若有神䕶者初辟舉法行縣官甚多得人如咸寧令<lb/>
張天綱長安令李獻甫洛陽令張特立三人有傳餘如<lb/>
興平師夔臨潼武天禎汜水党君玉偃師王登庸髙陵<lb/>
宋九嘉登封薛居中長社李天翼河津孫鼎臣郟城李<lb/>
無黨滎陽李過庭尉氏張瑜長葛張子玉猗氏安德璋<lb/>
三原蕭邦傑藍田張德直葉縣劉從益皆清慎才敏極<lb/>
一時之選而能扶持百年將傾之祚者亦曰吏得其人<lb/>
故也<lb/>
<pb n="KR2a0035_WYG_128-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百二十八<lb/>
</p>
<p>
</p>
  </div>
</body>
</text>
</TEI>
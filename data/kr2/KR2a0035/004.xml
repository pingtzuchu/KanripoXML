<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷四</head> <lb/>
    <p>
<pb n="KR2a0035_WYG_004-1a"/>
欽定四庫全書<lb/>
　金史卷四<lb/>
　　元中書右丞相總裁托克托等修<lb/>
　本紀第四<lb/>
　　熙宗<lb/>
熙宗𢎞基纘武莊靖孝成皇帝諱亶本諱哈喇太祖孫<lb/>
景宣皇帝子母富察氏天輔三年己亥歲生天㑹八年<lb/>
安班貝勒杲既薨天宗意久未决十年左副元帥宗翰<lb/>
<pb n="KR2a0035_WYG_004-1b"/>
左副元帥宗輔左監軍完顔希尹入朝與宗幹議曰安<lb/>
班貝勒虚位已久今若不早定恐授非其人哈喇先帝<lb/>
嫡孫當立相與請於太宗者再三廼從之四月庚午詔<lb/>
曰爾為太祖之嫡孫故命爾為安班貝勒爾其無自謂<lb/>
冲㓜狎于童戲惟敬厥徳安班貝勒者昔太宗嘗居是<lb/>
官及登大位以命弟杲杲薨帝定議為儲嗣故以是命<lb/>
焉十三年正月己巳太宗崩庚午即皇帝位甲戌詔中<lb/>
外詔公私禁酒癸酉遣使告哀於齊髙麗夏及報即位<lb/>
<pb n="KR2a0035_WYG_004-2a"/>
仍詔齊自今稱臣勿稱子二月乙巳追諡太祖后唐古<lb/>
氏曰聖穆皇后費摩氏曰光懿皇后追册太祖妃布薩<lb/>
氏曰徳妃烏庫哩氏曰賢妃辛酉改葬太祖於和陵三<lb/>
月己邜齊髙麗遣使來弔祭庚辰諡大行皇帝曰文烈<lb/>
廟號太宗乙酉葬太宗于和陵甲午以古倫右貝勒都<lb/>
元帥宗翰為太保領三省事封晉國王戊戌詔諸國使<lb/>
賜宴不舉樂四月戊午齊高麗遣使賀即位丙寅昬徳<lb/>
公趙佶薨遣使致祭及賻贈是月甘露降于熊岳縣五<lb/>
<pb n="KR2a0035_WYG_004-2b"/>
月甲申左副元帥宗輔薨九月壬申追尊皇考豐王為<lb/>
景宣皇帝廟號徽宗皇妣富察氏為惠昭皇后戊寅尊<lb/>
太祖后赫舍哩氏太宗后唐古氏皆為太皇太后詔中<lb/>
外乙酉改葬徽宗及惠昭后於興陵十一月以尚書令<lb/>
宋國王宗磐為太師乙亥初頒歴己邜以元帥左監軍<lb/>
完顔希尹為尚書左丞相兼侍中太子少保高慶裔為<lb/>
左丞平陽尹蕭慶為右丞己丑建天開殿于約羅十二<lb/>
月癸亥始定齊高麗夏朝賀賜宴朝辭儀以京西鹿囿<lb/>
<pb n="KR2a0035_WYG_004-3a"/>
賜農民十四年正月己巳朔上朝太皇太后于兩宫齊<lb/>
高麗夏遣使來賀癸酉頒歴于高麗丁丑太皇太后赫<lb/>
舍哩氏崩乙酉萬壽節齊高麗夏遣使來賀上本七月<lb/>
七日生以同皇考忌日改用正月十七日二月癸邜上<lb/>
尊諡曰欽獻皇后葬睿陵三月壬午以太保宗翰太師<lb/>
宗磐太傅宗幹並領三省事丁酉高麗遣使來弔八月<lb/>
丙辰追尊九代祖以下曰皇帝皇后定始祖景祖世祖<lb/>
太祖太宗廟皆不祧癸亥詔齊國與本朝軍民訴訟相<lb/>
<pb n="KR2a0035_WYG_004-3b"/>
關者文移署年止用天㑹十月甲寅以吳激為高麗王<lb/>
生日使蕭仲恭為齊劉豫回謝并生日正旦使十五年<lb/>
正月癸亥朔上朝太皇太后于明徳宫齊高麗夏遣使<lb/>
來賀初用大明歴己卯萬壽節齊高麗夏遣使來賀六<lb/>
月庚戌尚書左丞高慶裔轉運使劉思有罪伏誅七月<lb/>
辛巳太保領三省事晉國王宗翰薨丙戌夜京師地震<lb/>
封皇叔宗雋宗固叔祖暈皆為王丁亥汰兵興濫爵十<lb/>
月乙卯以元帥左監軍達蘭為左副元帥封魯國王宗<lb/>
<pb n="KR2a0035_WYG_004-4a"/>
弼右副元帥封瀋王知樞密院事兼侍中時立愛致仕<lb/>
十一月丙午廢齊國降封劉豫為蜀王詔中外置行臺<lb/>
尚書省于汴十二月戊辰劉豫上表謝封爵癸未詔改<lb/>
明年為天眷元年大赦命韓昉耶律紹文等編修國史<lb/>
以朂為尚書左丞同中書門下平章事徙蜀王劉豫臨<lb/>
潢府<lb/>
天眷元年正月戊子朔上朝明徳宫高麗夏遣使來賀<lb/>
頒女直小字封大司空昱為王甲辰萬夀節高麗夏遣<lb/>
<pb n="KR2a0035_WYG_004-4b"/>
使來賀二月壬戌上如約羅春水乙丑幸天開殿己巳<lb/>
詔罷拉林水混同江䕶邏地與民耕牧三月庚寅以禁<lb/>
苑隙地分給百姓戊申以韓昉為翰林學士四月丁卯<lb/>
命少府監盧彦倫營建宫室止從儉素壬午朝享于天<lb/>
元殿立費摩氏為貴妃五月己亥詔以經義詞賦兩科<lb/>
取士六月戊午至自天開殿秋七月辛卯左副元帥<lb/>
達蘭東京留守宗雋來朝丁酉按春河水溢壞廬舍民<lb/>
多溺死壬寅左丞相希尹罷八月甲寅朔頒行官制癸<lb/>
<pb n="KR2a0035_WYG_004-5a"/>
亥回鶻遣使朝貢己邜以河南地與宋以右司侍郎張<lb/>
通古等使江南以京師為上京府曰㑹寧舊上京為北<lb/>
京九月甲申朔以奭為㑹寧牧封鄧王乙未詔百官誥<lb/>
命女直契丹漢人各用本字渤海同漢人丁酉改燕京<lb/>
樞密院為行臺尚書省戊戌上朝明徳宫甲辰以奕為<lb/>
平章政事己酉省燕中西三京平州東西等路州縣辛<lb/>
亥權行臺左丞相張孝純致仕十月甲寅朔以御前管<lb/>
勾契丹文字李徳固為參知政事丙寅封叔宗强為紀<lb/>
<pb n="KR2a0035_WYG_004-5b"/>
王宗敏邢王太宗子呼拉布等十三人為王己巳始禁<lb/>
親王以下佩刀入宫辛未定封國制癸酉以東京留守<lb/>
宗雋為尚書左丞相兼侍中封陳王十一月丙辰以康<lb/>
宗以上畫像工畢奠獻於乾元殿十二月癸亥新宫成<lb/>
甲戌高麗遣使入貢丁丑立貴妃費摩氏為皇后<lb/>
二年正月壬午朔高麗夏遣使來賀戊戌萬壽節高麗<lb/>
夏遣使來賀以左丞相宗雋為太保領三省事進封兖<lb/>
國王興中尹完顔希尹復為尚書左丞相兼侍中二月<lb/>
<pb n="KR2a0035_WYG_004-6a"/>
乙未上如天開殿三月丙辰命百官詳定儀制四月甲<lb/>
戌百官朝參初用朝服己邜宋遣使謝河南地五月戊<lb/>
子太白晝見乙巳上至自天開殿六月己酉朔初御冠<lb/>
服辛亥烏舍謀反伏誅己未上從容謂侍臣曰朕每閲<lb/>
貞觀政要見其君臣議論大可規法翰林學士韓昉對<lb/>
曰皆由太宗温顔訪問房杜輩竭忠盡誠其書雖簡足<lb/>
以為法上曰太宗固一代賢君明皇何如昉曰唐自太<lb/>
宗以來惟明皇憲宗可數明皇所謂有始而無終者初<lb/>
<pb n="KR2a0035_WYG_004-6b"/>
以艱危得位用姚崇宋璟惟正是行故能成開元之治<lb/>
末年怠於萬幾委政李林甫奸諛是用以致天寳之亂<lb/>
苟能慎終如始則貞觀之風不難追矣上稱善又曰周<lb/>
成王何如主昉對曰古之賢君上曰成王雖賢亦周公<lb/>
輔佐之力後世疑周公殺其兄以朕觀之為社稷大計<lb/>
亦不當非也七月辛巳宋國王宗磐兖國王宗雋謀反<lb/>
伏誅丙戌以右副元帥宗弼為都元帥進封越國王丁<lb/>
亥以誅宗磐等詔中外己丑以左副元帥達蘭為行臺<lb/>
<pb n="KR2a0035_WYG_004-7a"/>
左丞相杜充為行臺右丞相蕭寶耶律暉行臺平章政<lb/>
事甲午咸州詳衮沂王暈坐與宗磐謀反伏誅辛丑以<lb/>
太傅領三省事宗幹為太師領三省如故進封梁宋國<lb/>
王八月辛亥行臺左丞相達蘭翼王呼蘭及呼勒希圖<lb/>
達蘭子斡泰額特布謀反伏誅丁丑太白晝見九月戊<lb/>
寅朔降封太宗諸子大司空昱罷丙申初居新宫立太<lb/>
祖原廟於慶元宫壬寅宋遣王倫等乞歸父喪及母韋<lb/>
氏等拘倫不遣以温都思忠諸路廉問十月癸酉夏國<lb/>
<pb n="KR2a0035_WYG_004-7b"/>
使來告喪十二月豫國公昱薨<lb/>
三年正月丁丑朔高麗夏遣使來賀癸巳萬壽節高麗<lb/>
夏遣使來賀以都元帥宗弼領行臺尚書省事四月乙<lb/>
巳朔温都思忠廉問諸路得廉吏杜遵晦以下百二十<lb/>
四人各進一階貪吏張軫以下二十一人皆罷之癸丑<lb/>
蜀國公完顔尼楚赫薨丁卯上如燕京五月丙子詔元<lb/>
帥府復取河南陜西地己卯詔册李仁孝為夏國王命<lb/>
都元帥宗弼以兵自黎陽趨汴右監軍薩里罕出河中<lb/>
<pb n="KR2a0035_WYG_004-8a"/>
趨陜西是月河南平六月陜西平上次涼陘大旱使蕭<lb/>
彦讓田瑴决西京囚秋七月癸卯朔日有食之乙卯宗<lb/>
弼遣使奏河南陜西㨗丁卯詔文武官五品以上致仕<lb/>
給俸祿之半職三品者仍給傔人八月辛巳詔撫諭陜<lb/>
西五路壬午初定公主郡縣主及駙馬官品九月壬寅<lb/>
朔宗弼來朝戊申上至燕京己酉親饗太祖廟庚申宗<lb/>
弼還軍中夏國遣使謝賻贈癸亥殺左丞相完顔希尹<lb/>
右丞相蕭慶及希尹子昭武大將軍巴達符寶郎滿達<lb/>
<pb n="KR2a0035_WYG_004-8b"/>
戊辰夏國遣使謝封册十一月癸丑以孔子四十九代<lb/>
孫璠襲封衍聖公癸亥以都㸃檢蕭仲恭為尚書右丞<lb/>
前西京留守昂為平章政事甲子行臺尚書右丞相杜<lb/>
充薨十二月乙亥都元帥宗弼上言宋將岳飛張俊韓<lb/>
世忠率衆渡江詔命擊之丁丑地震己亥以元帥左監<lb/>
軍阿里布為左副元帥右監軍薩里罕為右副元帥<lb/>
皇統元年正月辛丑朔高麗夏遣使來賀庚戌羣臣上<lb/>
尊號曰崇天體道欽明文武聖徳皇帝初御衮冕癸丑<lb/>
<pb n="KR2a0035_WYG_004-9a"/>
謝太廟大赦改元丁巳萬壽節高麗夏遣使來賀己未<lb/>
初定命婦封號夏國請置𣙜場許之己巳封平章政事<lb/>
昂為漆水郡王二月戊寅詔諸致仕官職俱至三品者<lb/>
俸禄人力各給其半宗弼克廬州乙酉改封海濱王耶<lb/>
律延禧為豫王昬徳公趙佶為天水郡王重昬侯趙桓<lb/>
為天水郡公戊午上親祭孔子廟北面再拜退謂侍臣<lb/>
曰朕㓜年遊佚不知志學歲月逾邁深以為悔孔子雖<lb/>
無位其道可尊使萬世景仰大凢為善不可不勉自是<lb/>
<pb n="KR2a0035_WYG_004-9b"/>
頗讀尚書論語及五代遼史諸書或以夜繼焉己未上<lb/>
宴羣臣於瑶池殿適宗弼遣使奏㨗侍臣多進詩稱賀<lb/>
帝覽之曰太平之世當尚文物自古致治皆由是也四<lb/>
月丙子以濟南尹韓昉參知政事辛巳宗弼請伐江南<lb/>
從之五月己酉太師領三省事梁宋國王宗幹薨庚戌<lb/>
上親臨日官奏戌亥不宜哭泣上曰君臣之義骨肉之<lb/>
親豈可避之遂哭之慟命輟朝七日六月甲戌詔都元<lb/>
帥宗弼與宰執同入奏事庚寅行臺平章政事耶律暉<lb/>
<pb n="KR2a0035_WYG_004-10a"/>
致仕壬辰有司請舉樂上以宗幹新喪不允甲午紀王<lb/>
宗强薨上親臨輟朝如宗幹喪七月癸卯以景宣皇帝<lb/>
忌辰命尚食徹肉丙午以宗弼為尚書左丞相兼侍中<lb/>
都元帥領行臺如故己酉宗弼還軍中辛亥參知政事<lb/>
耶律讓罷九月戊申上至自燕京朝太皇太后于明徳<lb/>
宫詔賜鰥寡孤獨不能自存者人絹二匹絮三斤是秋<lb/>
蝗都元帥宗弼伐宋渡淮以書讓宋宋復書乞罷兵宗<lb/>
弼以便宜畫淮為界十一月己酉高麗國賀受尊號稽<lb/>
<pb n="KR2a0035_WYG_004-10b"/>
古殿火十二月癸巳夏國賀受尊號天水郡公趙桓乞<lb/>
本品俸詔賙濟之左丞朂進先朝實錄三卷上焚香立<lb/>
受之<lb/>
二年正月乙未朔高麗夏遣使來賀己亥上獵於拉林<lb/>
河乙巳命伐高麗丁未上至自拉林河辛亥萬壽節高<lb/>
麗夏遣使來賀壬子衍聖公孔璠薨子拯襲二月丁卯<lb/>
上如天開殿甲戌賑熙河路戊子皇子濟安生辛卯宋<lb/>
使曹勛來許歲幣銀絹二十五萬兩匹畫淮為界世世<lb/>
<pb n="KR2a0035_WYG_004-11a"/>
子孫永守誓言改封蜀王劉豫為曹王壬辰以皇子生<lb/>
赦中外三月辛丑還自天開殿大雪丙午以宗弼為太<lb/>
傅丙辰遣左宣徽使劉筈以衮冕圭册册宋康王為帝<lb/>
歸宋帝母韋氏及故妻邢氏天水郡王并妻鄭氏喪于<lb/>
江南戊午立子濟安為皇太子丙寅以臣宋告中外庚<lb/>
午五雲樓重明等殿成五月癸巳朔不視朝上自去年<lb/>
荒于酒與近臣飲或繼以夜宰相入諌輒飲以酒曰知<lb/>
卿等意今既飲矣明日當戒因復飲乙夘賜宋誓詔辛<lb/>
<pb n="KR2a0035_WYG_004-11b"/>
酉宴羣臣於五雲樓皆盡醉而罷七月甲午回鶻遣使<lb/>
來貢北京廣寧府蝗丁酉賜宗弼金劵八月丁卯詔歸<lb/>
朱弁張邵洪皓於宋辛未復太宗子呼嚕為王賑陜西<lb/>
九月壬辰詔給天水郡王子姪婿天水郡公子俸給十<lb/>
一月甲寅平章政事漆水郡王昂薨追封鄆王十二月<lb/>
乙丑高麗王遣使謝封册庚午宋遣使謝歸三喪及母<lb/>
韋氏壬申上獵于和約爾瑪勒路癸未還宫甲申皇太<lb/>
子濟安薨<lb/>
<pb n="KR2a0035_WYG_004-12a"/>
三年正月己丑朔以皇太子喪不御正殿羣臣詣便殿<lb/>
稱賀宋高麗夏使詣皇極殿遙賀乙巳萬壽節如正旦<lb/>
儀三月辛卯以尚書左丞朂為平章政事殿前都㸃檢<lb/>
宗憲為尚書左丞丁酉太皇太后唐古氏崩己酉封子<lb/>
道濟為魏王五月丁巳朔京兆進瑞麥癸亥上致祭太<lb/>
皇太后甲申初立太廟社稷六月己酉初置驍毅軍七<lb/>
月丙寅上致祭太皇太后庚辰太原路進獬豸并瑞麥<lb/>
八月辛卯詔給天水郡王孫及天水郡公婿俸祿丙申<lb/>
<pb n="KR2a0035_WYG_004-12b"/>
老人星見乙巳諡太皇太后曰欽仁皇后戊申葬恭陵<lb/>
十二月癸未朔日有食之<lb/>
四年正月癸丑朔宋高麗夏遣使來賀甲寅詔以去年<lb/>
宋幣賜始祖以下宗室己未以宋使王倫為平州轉運<lb/>
使既受命復辭罪其反覆誅之乙丑陜西進嘉禾十有<lb/>
二莖莖皆七穗己巳萬壽節宋高麗夏遣使來賀乙亥<lb/>
上祭欽仁皇后哭盡哀二月癸未上如東京丙申次本<lb/>
巴河春水丁酉回鶻使來賀以鈕祜祿罕努報之五月<lb/>
<pb n="KR2a0035_WYG_004-13a"/>
辛亥朔次薰風殿六月辛巳朔日有食之七月庚午建<lb/>
原廟於東京八月癸未殺魏王道濟九月乙酉上如東<lb/>
京壬子畋于沙河射虎獲之十月乙邜遣使祭遼主陵<lb/>
辛酉詔薫風殿二十里内及巡幸所過五里内竝復一<lb/>
歲癸酉行臺左丞相張孝純薨十一月壬辰立借貸飢<lb/>
民酬賞格甲辰以河朔諸郡地震詔復百姓一年其壓<lb/>
死無人收葬者官為斂藏之陜西蒲解汝蔡等處因歲<lb/>
饑流民典顧為奴婢者官給絹贖為良放還其鄉十一<lb/>
<pb n="KR2a0035_WYG_004-13b"/>
月己酉上獵于海島十二月甲午至東京<lb/>
五年正月丁未朔宋高麗夏遣使來賀癸亥萬壽節宋<lb/>
高麗夏遣使來賀二月乙未次濟州春水三月戊辰次<lb/>
天開殿五月戊午初用御製小字壬申以平章政事朂<lb/>
諫上為止酒仍布告廷臣六月乙亥朔日有食之八月<lb/>
戊戌發天開殿九月庚申至自東京十月辛卯增諡太<lb/>
祖閏月戊寅大名府進牛生麟壬辰懷州進嘉禾十二<lb/>
月戊申増諡始祖以下十帝及太宗徽宗丁巳赦<lb/>
<pb n="KR2a0035_WYG_004-14a"/>
六年正月辛未朔宋高麗夏遣使來賀壬申封太祖諸<lb/>
孫為王乙亥畋于美稜甲申還京師丁亥萬壽節宋高<lb/>
麗夏遣使來賀庚寅以邊地賜夏國壬辰如春水帝從<lb/>
禽導騎悞入大澤中帝馬陷因歩出亦不罪導者乙未<lb/>
封威赫為王二月丙寅右丞相韓企先薨三月壬申以<lb/>
阿里布為行臺右丞相四月庚子朔上至自春水以同<lb/>
判大宗正事宗固為太保右丞相兼中書令戊午行臺<lb/>
右丞相阿里布薨五月壬申高麗王楷薨辛卯以左宣<lb/>
<pb n="KR2a0035_WYG_004-14b"/>
徽使劉筈為行臺右丞相六月乙巳殺宇文虚中及高<lb/>
士談乙丑遣使弔祭高麗并起復嗣王晛九月戊辰朔<lb/>
以許王破汴睿宗平陜西鄭王克遼及羅索尼楚赫皆<lb/>
有大功竝為立碑戊寅曹王劉豫薨是歲遣鈕祜祿罕<lb/>
努招耶律達實被害<lb/>
七年正月乙丑朔宋高麗夏遣使來賀辛巳萬壽節宋<lb/>
髙麗夏遣使來賀癸未以西京鹿囿為民田丁丑太白<lb/>
經天三月戊寅高麗遣使謝弔祭起復四月戊午宴便<lb/>
<pb n="KR2a0035_WYG_004-15a"/>
殿上醉酒殺戸部尚書宗禮六月丁酉殺横海軍節度使田<lb/>
瑴左司郎中奚毅翰林待制邢具聸反王植髙鳯廷王傚趙<lb/>
益興龔彛鑑等七月己巳太白經天曲赦畿内九月太保右<lb/>
丞相宗固薨以都元帥宗弼為太師領三省事都元帥行臺<lb/>
尚書省事如故平章政事朂為左丞相兼侍中都㸃檢宗賢<lb/>
為右丞相兼中書令行臺右丞相劉筈右丞蕭仲㳟為平章<lb/>
政事李徳固為尚書右丞秘書監蕭肄為叅知政事十月壬<lb/>
子平章行臺尚書省事奚寳薨十一月癸酉以工部侍郎布<lb/>
<pb n="KR2a0035_WYG_004-15b"/>
薩逹幹為御史大夫乙亥兵部尚書秉徳進三角羊己卯詔<lb/>
減常膳羊豕五之二癸未以尚書左丞宗憲為行臺平章政<lb/>
事同判大宗正事亮為尚書左丞十二月戊午叅知政事韓<lb/>
昉罷兵部尚書秉徳為叅知政事<lb/>
八年正月庚申朔宋高麗夏遣使來賀丙子萬壽節宋髙麗<lb/>
夏遣使來賀二月壬子以克哷克巴噶等為横賜髙麗夏<lb/>
國使甲寅以大理卿宗安等為髙麗王睍封册使乙<lb/>
卯上如天開殿四月戊子朔日有食之辛丑遣叅<lb/>
<pb n="KR2a0035_WYG_004-16a"/>
知政事秉徳等亷察官吏庚戌至自天開殿甲<lb/>
寅遼史成六月乙夘平章政事蕭仲恭為行臺<lb/>
左丞相左丞亮為平章政事都㸃檢唐古辯為尚<lb/>
書左丞高麗王遣使謝封冊七月乙亥御史大夫<lb/>
布薩逹斡罷以侍衛親軍都指揮使阿嚕岱為<lb/>
御史大夫戊寅以尚書左丞唐古辯奉職不謹杖<lb/>
之八月戊戌宗弼進太祖實録上焚香立受之庚<lb/>
子以尚書左丞相朂領行臺尚書省事右丞相宗<lb/>
<pb n="KR2a0035_WYG_004-16b"/>
賢為太保尚書左丞相丙午以行臺左丞相蕭仲恭<lb/>
為尚書右丞相閠月庚申宰臣以西林多鹿請上獵<lb/>
上恐害稼不允丙寅太廟成九月丙申尚書左丞唐古<lb/>
辯罷以左宣徽使禀為尚書左丞十月辛酉太師領三<lb/>
省事都元帥越國王宗弼薨十一月壬辰太白經天乙<lb/>
未左丞相宗賢左丞禀等言州郡長吏當竝用夲國人<lb/>
上曰四海之内皆朕臣子若分别待之豈能致一諺不<lb/>
云乎疑人勿使使人勿疑自今夲國及諸色人量才通<lb/>
<pb n="KR2a0035_WYG_004-17a"/>
用之辛丑以尚書左丞相宗賢為左副元帥平章政事<lb/>
亮為尚書左丞相兼侍中叅知政事秉徳為平章政事<lb/>
庚戌左副元帥宗賢復為太保左丞相左副元帥如故<lb/>
十二月乙卯以右丞相蕭仲恭為太傅領三省事左丞<lb/>
相亮為尚書右丞相乙亥以左丞相宗賢為太師領三<lb/>
省事兼都元都<lb/>
九月正月甲申朔宋高麗夏遣使來賀戊戌太師領三<lb/>
省事都元帥宗賢罷領行臺尚書省事朂為太師領三<lb/>
<pb n="KR2a0035_WYG_004-17b"/>
省事同判大宗正事充為尚書左丞相右丞相亮兼都<lb/>
元帥庚子萬壽節宋高麗夏遣使來賀壬寅左丞相充<lb/>
薨丙午以右丞相亮為左丞相判大宗正事宗本為尚<lb/>
書右丞相左副元帥宗敏為都元帥南京留守宗賢為<lb/>
左副元帥兼西京留守己酉宗賢復為太保領三省事<lb/>
二月甲寅㑹寕牧唐古辯復為尚書左丞尚書左丞禀<lb/>
為行臺平章政事三月癸未朔日有食之辛丑以司空<lb/>
宗本為尚書右丞相兼中書令左丞相亮為太保領三<lb/>
<pb n="KR2a0035_WYG_004-18a"/>
省事四月壬申夜大雨風雷電震壞寢殿鴟尾有火入<lb/>
上寢燒幃幔帝趨别殿避之丁丑有龍鬬于利州榆林<lb/>
河水上大風壞民居官舍瓦木人畜皆飄颺十數里死<lb/>
傷者數百人五月戊子以四月壬申丁丑天變肆赦命<lb/>
翰林學士張鈞草詔參知政事蕭肄擿其語以為誹謗<lb/>
上怒殺鈞是日曲赦上京囚庚寅出太保領三省事亮<lb/>
領行臺尚書省事戊申武庫署令耶律巴錦妄稱上言<lb/>
宿直將軍蕭榮與胙王元為黨誅之六月己未以都元<lb/>
<pb n="KR2a0035_WYG_004-18b"/>
帥宗敏為太保領三省事兼左副元帥左丞相宗賢兼<lb/>
都元帥八月庚申以劉筈為司空行臺右丞相如故宰<lb/>
臣議徙遼陽渤海之民於燕南從之侍從高壽星等當<lb/>
遷訴於后后以白上上怒議者杖平章政事秉徳殺左<lb/>
司郎中薩哈九月丙申以領行臺尚書省事亮復為平<lb/>
章政事戊戌以右丞相宗本為太保領三省事左副元<lb/>
帥宗敏領行臺尚書省事平章政事秉徳為尚書左丞<lb/>
相兼中書令司空劉筈為平章政事庚子以御史大夫<lb/>
<pb n="KR2a0035_WYG_004-19a"/>
宗甫為參知政事十月乙丑殺北京留守胙王元及弟<lb/>
安武軍節度使扎拉左衛将軍塔斯大赦癸酉以翰林<lb/>
學士京為御史大夫十一月癸未殺皇后費摩氏召胙<lb/>
王妃薩滿入宫戊子殺故鄧王子阿蘭達蘭癸巳上獵<lb/>
于和羅温圖琿遣使殺妃烏庫哩氏及𤓰爾佳氏張氏<lb/>
十二月己酉朔上至自獵所丙辰殺妃費摩氏於寢殿<lb/>
而平章政事亮因羣臣震恐與黨駙馬唐古辯寢殿實<lb/>
逹爾大興國䕶衛十人長呼圖額哷楚克等謀為亂丁<lb/>
<pb n="KR2a0035_WYG_004-19b"/>
巳以呼圖額哷楚克當内直命省令史李老僧語興國<lb/>
夜二鼔興國竊符矯詔開宫門召辯等亮懷刀與其妹<lb/>
夫塔斯隨辯入室宫門守者以辯駙馬不疑内之及殿<lb/>
門衛士覺抽刃刼之莫敢動呼圖額哷楚克至帝前帝<lb/>
求榻上常所置佩刀不知己為興國易置其處呼圖額<lb/>
哷楚克遂進弑帝亮復前手刄之血濺滿其面與衣帝<lb/>
崩時年三十一左丞相秉徳等遂奉亮坐羅拜呼萬歲<lb/>
立以為帝降帝為東昬王葬于皇后費摩氏墓中貞元<lb/>
<pb n="KR2a0035_WYG_004-20a"/>
三年改葬于大房山蓼香甸諸王同兆域大定初追諡<lb/>
武靈皇帝廟號閔宗陵曰思陵别立廟十九年升祔于<lb/>
太廟增諡𢎞基纘武莊靖孝成皇帝二十七年改廟號<lb/>
熙宗二十八年以思陵狹小改葬於峨眉谷仍號思陵<lb/>
詔中外<lb/>
贊曰熙宗之時四方無事敬禮宗室大臣委以國政其<lb/>
繼體守文之治有足觀者末年酗酒妄殺人懷危懼所<lb/>
謂前有䜛而不見後有賊而不知馴致其禍非一朝一<lb/>
<pb n="KR2a0035_WYG_004-20b"/>
夕故也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷四<lb/>
</p>
<p>
</p>
  </div>
</body>
</text>
</TEI>
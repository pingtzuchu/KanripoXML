<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷五</head> <lb/>
    <p>
<pb n="KR2a0035_WYG_005-1a"/>
欽定四庫全書<lb/>
　金史卷五<lb/>
　　元中書右丞相總裁托克托等修<lb/>
　本紀第五<lb/>
　　海陵<lb/>
廢帝海陵庶人亮字元功本諱都古嚕訥遼王宗幹次<lb/>
子也母大氏天輔六年壬寅嵗生天眷三年年十八以<lb/>
宗室子為奉國上將軍赴梁王宗弼軍前任使以為行<lb/>
<pb n="KR2a0035_WYG_005-1b"/>
軍萬户遷驃騎上將軍皇綂四年加龍虎衛上將軍為<lb/>
中京留守遷光禄大夫為人僄急多猜忌殘忍任數初<lb/>
熙宗以太祖嫡孫嗣位亮意以為宗幹太祖長子而已<lb/>
亦太祖孫遂懷覬覦在中京専務立威以厭伏小人明<lb/>
安蕭裕傾險敢決亮結納之每與論天下事裕揣知其<lb/>
意因勸海陵舉大事語在裕𫝊七年五月召為同判大<lb/>
宗正事加特進十一月拜尚書右丞務欖特權柄用其<lb/>
腹心為省臺要職引蕭裕為兵部侍郎一日因召對語<lb/>
<pb n="KR2a0035_WYG_005-2a"/>
及太祖創業艱難亮因嗚咽流涕熙宗以為忠八年六<lb/>
月拜平章政事十一月拜右丞相九年正月兼都元帥<lb/>
熙宗使小底大興國賜亮生日悼后亦附賜禮物熙宗<lb/>
不悦杖興國百追其賜物海陵由此不自安三月拜太<lb/>
保領三省事益邀求人譽引用勢望子孫結其驩心四<lb/>
月學士張鈞草詔忤㫖死熙宗問誰使為之左丞相宗<lb/>
賢對曰太保實然熙宗不悦遂出為領行臺尚書省事<lb/>
過中京與蕭裕定約而去至良鄉召還海陵莫測所以<lb/>
<pb n="KR2a0035_WYG_005-2b"/>
召還之意大恐既至復為平章政事由是益危迫熙宗<lb/>
嘗以事杖左丞唐古辯及右丞相秉徳辯乃與大理卿<lb/>
烏達謀廢立而烏達先以此謀告海陵他日海陵與辯<lb/>
語及廢立事曰若舉大事誰可立者辯曰胙王常勝乎<lb/>
問其次曰鄧王子阿蘭亮曰阿蘭屬疎安得立辯曰公<lb/>
豈有意邪海陵曰果不得已捨我其誰於是旦夕相與<lb/>
宻謀䕶衛將軍塔斯疑之以告悼后曰辯等公餘每竊<lb/>
竊聚語竊疑之后以告熙宗熙宗怒召辯謂曰爾與亮<lb/>
<pb n="KR2a0035_WYG_005-3a"/>
謀何事將如我何杖之亮因此忌常勝阿蘭且惡塔斯<lb/>
因河南兵士孫進自稱皇弟按察大王而熙宗之弟止<lb/>
有常勝扎拉海陵乘此搆常勝扎拉阿蘭達蘭熙宗使<lb/>
塔斯鞫之無狀海陵曰塔斯鞫不以實遂俱殺之䕶衛<lb/>
十人長布薩呼圖舊受宗幹恩圖克坦額哷楚克海陵<lb/>
姻家大興國給事寢殿時時乘夜從主者取符鑰歸家<lb/>
以為常興國嘗以李老僧屬海陵得為尚書省令史故<lb/>
使老僧結興國為内應而興國亦以被杖怨熙宗遂與<lb/>
<pb n="KR2a0035_WYG_005-3b"/>
亮約十二月丁巳呼圖額哷楚克内直是夜興國取符<lb/>
鑰啟門納海陵秉徳辯烏達圖克坦貞李老僧等入至<lb/>
寢殿弑熙宗秉徳等未有所屬呼圖曰始者儀立平章<lb/>
今復何疑乃奉海陵坐皆拜稱萬嵗詐以熙宗欲議立<lb/>
后召大臣遂殺曹國王宗敏左丞相宗賢是曰以秉徳<lb/>
為左丞相兼侍中左副元帥辯為右丞相兼中書令烏<lb/>
達為平章政事呼圖為左副㸃檢額哷楚克為右副㸃<lb/>
檢貞為左衛將軍興國為廣寧尹於是自太師領三省<lb/>
<pb n="KR2a0035_WYG_005-4a"/>
事朂以下二十人進爵增職各有差己未大赦改皇綂<lb/>
九年為天徳元年參知政事蕭肄除名鎮南綂軍博濟<lb/>
為尚書左丞賜左丞相秉徳右丞相辯平章政事烏達<lb/>
廣寧尹興國㸃檢呼圖額哷楚克左衛將軍貞尚書省<lb/>
令史老僧辯父刑部尚書阿里等錢絹馬牛羊有差甲<lb/>
子誓太祖廟召秉徳辯烏達呼圖額哷楚克興國六人<lb/>
賜誓劵丙寅以燕京路都轉運使劉麟為參知政事癸<lb/>
酉太𫝊領三省事蕭仲恭尚書右丞禀罷以行臺尚書<lb/>
<pb n="KR2a0035_WYG_005-4b"/>
左丞温都思忠為右丞乙亥追諡皇考太師憲古𢎞道<lb/>
文昭武烈章孝睿明皇帝廟號徳宗名其故居曰興聖<lb/>
宫宋髙麗夏賀正旦使中道遣還<lb/>
二年正月辛巳以同知中京留守事蕭裕為秘書監癸<lb/>
巳尊嫡母圖克坦氏母大氏皆為皇太后圖克坦氏宫<lb/>
曰永夀大氏宫曰永寧乙巳以勵官守務農時慎刑罰<lb/>
揚側陋恤窮民節財用審才實七事詔中外遣侍衛親<lb/>
軍步軍都指揮使完顔思恭等以廢立事報諭宋高麗<lb/>
<pb n="KR2a0035_WYG_005-5a"/>
夏國以左丞相兼左副元帥秉徳領行臺尚書省事二<lb/>
月戊申朔封子元壽為崇王庚戌降前帝為東昬王給<lb/>
天水郡公孫女二人月俸甲子以兵部尚書完顔元宜<lb/>
等充賀宋生日使戊辰羣臣上尊號曰法天膺運睿武<lb/>
宣文大明聖孝皇帝詔中外永夀永寧兩太后父祖贈<lb/>
官有差以右丞相唐古辯為左丞相平章政事烏達為<lb/>
右丞相三月丙戌宋高麗遣使賀即位以弟兖為司徒<lb/>
兼都元帥詔以天水郡王玉帶歸宋四月戊午殺太𫝊<lb/>
<pb n="KR2a0035_WYG_005-5b"/>
領三省事宗本尚書左丞相唐古辯判大宗正府事宗<lb/>
美遣使殺領行臺尚書省事秉徳東京留守宗懿北京<lb/>
留守卞及太宗子孫七十餘人周宋國王宗翰子孫三<lb/>
十餘人諸宗室五十餘人辛酉以尚書省譯史蕭玉為<lb/>
禮部尚書秘書監蕭裕為尚書左丞司徒兖領三省事<lb/>
封王都元帥如故右丞相烏達為司徒左丞相兼侍中<lb/>
平章政事劉筈為尚書右丞相兼中書令左丞宗義右<lb/>
丞温都思忠為平章政事參知政事劉麟為尚書右丞<lb/>
<pb n="KR2a0035_WYG_005-6a"/>
殿前左副㸃檢布薩呼圖為殿前都㸃檢五月戊子以<lb/>
平章行臺尚書省事右副元帥大㚖為行臺尚書右丞<lb/>
相元帥如故壬辰以左副元帥薩里罕為行臺尚書左<lb/>
丞相元帥如故同判大宗正事宗安為御史大夫六月<lb/>
丙午朔高麗遣使賀即位甲子太廟初設四神門及四<lb/>
隅罘罳七月己丑司空左丞相兼侍中烏達罷以平章<lb/>
政事温都思忠為左丞相尚書左丞蕭裕為平章政事<lb/>
右丞劉麟為左丞侍衛親軍步軍都指揮使完顔思恭<lb/>
<pb n="KR2a0035_WYG_005-6b"/>
為右丞參知政事張浩丁憂起復如故戊戌夏國遣使<lb/>
賀即位及受尊號八月戊申以司徒兖為太尉領三省<lb/>
事都元帥如故以禮部尚書蕭裕為參知政事九月甲<lb/>
午立惠妃圖克坦氏為后十月癸卯太師領三省事朂<lb/>
致仕辛未殺太皇太妃蕭氏及其子任王威赫使使殺<lb/>
行臺左丞相左副元帥薩里罕于汴并殺平章政事宗<lb/>
義前工部尚書穆里延御史大夫宗安皆夷其族以魏<lb/>
王威泰孫呼爾察好修飾亦族之十一月癸未尚書左<lb/>
<pb n="KR2a0035_WYG_005-7a"/>
丞相劉筈罷以㑹寧牧圖克坦恭為平章政事尚書左<lb/>
丞劉麟右丞完顔思恭罷以參知政事張浩為尚書右<lb/>
丞乙酉以行臺尚書左丞張通古為尚書左丞丙戌白<lb/>
虹貫日丁亥以太后㫖稱令㫖戊子以十二事戒約官<lb/>
吏乙丑命庶官許求次室二人百姓亦許置妾十二月<lb/>
癸卯朔詔去羣臣所上尊號丙午初定襲封衍聖公俸<lb/>
格命外官去所屬百里外者不許參謁百里内者徃還<lb/>
不得過三日癸丑立太祖射碑于赫舍哩部中上及皇<lb/>
<pb n="KR2a0035_WYG_005-7b"/>
后致奠于碑下甲寅野人來獻異香却之乙卯有司奏<lb/>
慶雲見上曰朕何徳以當此自今瑞應母得上聞若有<lb/>
災異當以諭朕使自警焉己未罷行臺尚書省改都元<lb/>
帥府為樞宻院詔改定繼絶法以右副元帥大㚖為尚<lb/>
書右丞相兼中書令參知行臺尚書省事張中孚為參<lb/>
知政事都元帥兖為樞宻使太尉領三省事如故元帥<lb/>
左監軍昻為樞宻副使刑部尚書趙資福為御史大夫<lb/>
三年正月癸酉朔宋高麗夏遣使來賀乙亥參知政事<lb/>
<pb n="KR2a0035_WYG_005-8a"/>
蕭玉丁憂起復如故癸未立春觀擊土牛丁亥初造燈<lb/>
山于宫中戊子生辰宋高麗夏遣使來賀甲午初置國<lb/>
子監謂御史大夫趙資福曰汝等多徇私情未聞有所<lb/>
彈劾朕甚不取自今百官有不法者必當舉劾無憚權<lb/>
貴乙未上出獵宰相以下辭於近郊上駐馬戒之曰朕<lb/>
不惜高爵厚禄以任汝等比聞事多留滯豈汝等苟圖<lb/>
自安不以民事自念耶自今朕將察其勤隋以為賞罰<lb/>
其各勉之丁酉白虹貫日二月丁巳還宫三月庚寅以<lb/>
<pb n="KR2a0035_WYG_005-8b"/>
翰林學士劉長言等為宋生日使壬辰詔廣燕城建宫<lb/>
室己亥謂侍臣曰昨太子生日皇后獻朕一物大是珍<lb/>
異卿試觀之即出諸綘囊中乃田家稼穯圖后意太子<lb/>
生深宫之中不知民間稼穯之艱難故以為獻朕甚賢<lb/>
之四月丙午詔遷都燕京辛酉有司圖上燕城宫室制<lb/>
度營建隂陽五姓所宜海陵曰國家吉凶在徳不在地<lb/>
使桀紂居之雖卜善地何益使堯舜居之何用卜為丙<lb/>
寅罷嵗貢鷹隼沂州男子吳真犯法當死有司以其母<lb/>
<pb n="KR2a0035_WYG_005-9a"/>
老疾無侍為請命官與養濟著為令閏月辛未朔命尚<lb/>
書右丞張浩調選燕京仍諭浩無私狥丙子命大官常<lb/>
膳惟進魚肉舊貢鵝鴨等悉罷之丁丑罷皇統間苑中<lb/>
所養禽獸歸徳軍節度使阿里布以撒官舍材木搆私<lb/>
第賜死戊戌詔朝官稱疾不治事者尚書省令監察御<lb/>
史與太醫同診視無實者坐之五月壬子以戒敕宰相<lb/>
以下官詔中外戊辰宰臣請益嬪御廣嗣續上命圖克<lb/>
坦貞語宰臣前所誅黨人諸婦人中多朕中表親欲納<lb/>
<pb n="KR2a0035_WYG_005-9b"/>
之宫中平章政事蕭裕不可上不從遂納宗本子蘇爾<lb/>
圖宗固子呼喇勒和碩台秉徳弟嘉哩等妻宫中六月<lb/>
丙子殺太府監完顔富魯宋遣使祈請山陵不許九月<lb/>
庚戌賜燕京役夫帛人一匹以東京路兵馬都總管府<lb/>
判官蕭子敏為高麗生日使修起居注蕭朋格為夏國<lb/>
生日使十月己巳殺蘭子山明安蕭拱以右副㸃檢富<lb/>
珠哩阿哈等為宋正旦使十一月癸亥詔罷世襲萬户<lb/>
官前後賜姓人各復本姓十二月戊辰杖夀寧縣主蘇<lb/>
<pb n="KR2a0035_WYG_005-10a"/>
尼癸酉獵于近郊乙酉還宫是嵗子崇王元夀薨<lb/>
四年正月丁酉朔宋高麗夏遣使來賀羣臣請立皇太<lb/>
子從之戊戌初定東宫官屬立捕盜賞格癸卯太白經<lb/>
天壬子生辰宋高麗夏遣使來賀癸亥朝謁世祖太祖<lb/>
太宗徳宗陵甲子還宫二月丁卯立子光英為皇太子<lb/>
庚午詔中外甲戌如燕京昭義軍節度使蕭仲宣家奴<lb/>
告其主怨謗上曰仲宣之姪達年鄂博近以誹謗誅故<lb/>
敢妄愬命殺告者達年鄂博者蕭拱也戊子次泰州三<lb/>
<pb n="KR2a0035_WYG_005-10b"/>
月丙申朔以刑部尚書田秀頴等為宋生日使四月丙<lb/>
寅朔有司請今嵗河南北選人竝赴中京銓注從之壬<lb/>
辰上自泰州如涼陘五月丁酉獵于伊拉齊山甲寅賜<lb/>
獵士人一羊乙卯次臨潢府丁巳太白經天六月甲子<lb/>
朔駐綿山戊寅權超泰部明安納延伏誅七月癸卯命<lb/>
崇義軍節度使烏達之妻唐古定格殺其夫而納之八<lb/>
月癸亥朔獵于托紐山甲戌以侍御史博囉鞫事不實<lb/>
杖之丙子次于達幹九月甲午次中京丙午尚書右丞<lb/>
<pb n="KR2a0035_WYG_005-11a"/>
相大㚖罷殺太府少監劉景以都水使者完顔滿丕為<lb/>
高麗生日使吏部郎中蕭中立為夏國生日使十月壬<lb/>
戌朔使使奉遷太廟神主御史大夫趙資福罷甲申以<lb/>
太子詹事張用直等為賀宋正旦使殺太祖長公主烏<lb/>
嚕杖罷其夫平章政事圖克坦恭封其侍婢呼達為國<lb/>
夫人恭兄定格初尚烏嚕定格死恭强納焉而不相能<lb/>
又與侍婢呼達不協呼達得幸于后遂譛于上故見殺<lb/>
而并罷恭十一月戊戌以咸平尹李徳固為平章政事<lb/>
<pb n="KR2a0035_WYG_005-11b"/>
辛丑買珠于烏爾古徳哷勒部及扶餘路禁私相貿易<lb/>
仍調兩路民採珠一年戊申以前平章政事圖克坦恭<lb/>
為司徒十二月甲子斬妾人敲僊于中京市辛未以汴<lb/>
京路都轉運使左瀛等為賀宋正旦使庚寅太尉領三<lb/>
省事樞宻使兖薨<lb/>
貞元元年正月辛卯朔上不視朝詔有司受宋高麗夏<lb/>
回紇貢獻丙午生辰宋高麗夏遣使來賀以中京留守<lb/>
高楨為御史大夫二月庚申上自中京如燕京三月辛<lb/>
<pb n="KR2a0035_WYG_005-12a"/>
亥上至燕京初備法駕甲寅選良家子百三十餘人充<lb/>
後官乙卯以遷都詔中外改元貞元改燕京為中都府<lb/>
曰大興汴京為南京中京為北京丙辰以司徒圖克坦<lb/>
恭為太保領三省事平章政事蕭俗為右丞相兼中書<lb/>
令右丞張浩左丞張通古為平章政事參知政事張中<lb/>
孚為左丞蕭玉為右丞平章政事李徳固為司空左宣<lb/>
徽使劉蕚為參知政事樞宻副使昻為樞宻使工部尚<lb/>
書布薩思恭為樞宻副使四月辛酉以右宣徽使赫舍<lb/>
<pb n="KR2a0035_WYG_005-12b"/>
哩薩哈連等為宋賀生日使辛未特封唐古定格為貴<lb/>
妃戊寅皇太后大氏崩五月辛卯殺弟西京留守博恰<lb/>
西京兵馬完顔穆喇幹編修官圓福弩通進伯特坐與<lb/>
博恰善井殺之乙卯以京城隙地賜朝官及衛士六月<lb/>
乙丑以安國軍節度使耶律恕為參知政事七月戊子<lb/>
朔元賜朝官京城隙地徴錢有差八月壬戌司空李徳<lb/>
固薨禁中都路捕射麞兔戊寅賜營建宫室工匠及役<lb/>
夫帛九月丁亥朔以翰林待制摩囉歡為夏國生日使<lb/>
<pb n="KR2a0035_WYG_005-13a"/>
吏部郎中幹克珊為高麗生日使十月丁巳獵于良鄉<lb/>
封料石岡神為靈應王初海陵嘗過此祠持杯珓禱曰<lb/>
使吾有天命當得吉卜投之吉又禱曰果如所卜他日<lb/>
當有報否則毁爾祠宇投之又吉故封之戊午還宫壬<lb/>
戌有司言太后園陵未畢合停冬享及祫祭從之丙子<lb/>
命内外官聞大功以上喪止給當日假若父母喪聴給<lb/>
假三日著為令十一月丙戌朔定州獻嘉禾詔自今不<lb/>
得復進己丑瑤池殿成丙申以户部尚書蔡松年等為<lb/>
<pb n="KR2a0035_WYG_005-13b"/>
賀宋正旦使戊戌左丞相諾延温都思忠致仕庚戌以<lb/>
樞宻使昻為左丞相樞宻副使布薩思恭為樞宻使十<lb/>
二月太白經天戊午特賜貴妃唐古定格家奴孫梅進<lb/>
士及第壬戌以簽書樞宻院事納蘇為樞宻副使辛未<lb/>
封所納皇叔曺國王宗敏妃阿蘭為昭妃丙子貴妃唐<lb/>
古定格坐與舊奴姦賜死閏月乙酉朔殺䕶衛特黙格<lb/>
癸巳定社稷制度太白經天癸卯以太保領三省事圖<lb/>
克坦恭為太師領三省事故如命西京路統軍達蘭西<lb/>
<pb n="KR2a0035_WYG_005-14a"/>
北路招討蕭懷忠臨潢府總管馬和尚烏爾古徳哷勒<lb/>
司招討舍音等北巡<lb/>
二年正月甲寅朔上不豫不視朝賜宋高麗夏使就館<lb/>
燕庚申太白經天尚書右丞相蕭裕與前真定尹蕭豐<lb/>
嘉努前御史中丞蕭珠展博州同知約索等謀反伏誅<lb/>
詔中外己巳生辰宋高麗夏遣使來賀二月甲申朔以<lb/>
平章政事張浩為尚書右丞相兼中書令甲午以尚書<lb/>
右丞蕭玉為平章政事前河南路統軍使張暉為尚書<lb/>
<pb n="KR2a0035_WYG_005-14b"/>
右丞西北路招討使蕭海呼為樞宻副使三月戊辰夏<lb/>
遣使賀遷都丙戌幸大興府及都轉運使司遣薦含桃<lb/>
于衍慶宫五月癸丑朔日有食之避正殿勑百官勿治<lb/>
事己未詔自今每月上七日不奏刑名尚食進饌不進<lb/>
肉丁卯始置交鈔庫設使副員丁丑太原尹圖克坦額<lb/>
哷楚克伏誅命其子珠蘇拉乗傳焚其骨擲水中七月<lb/>
庚申初設鹽鈔香茶文引印造庫使副丙子參知政事<lb/>
耶律恕罷八月丙午以左丞相昻去衣杖其弟婦命杖<lb/>
<pb n="KR2a0035_WYG_005-15a"/>
之戊申以御史大夫高楨為司空御史大夫如故九月<lb/>
己未常武殿擊鞠令百姓縱觀辛酉以吏部尚書蕭賾<lb/>
為參知政事癸亥獵于近郊丁卯次順州太師領三省<lb/>
事圖克坦恭薨是夜還宫乙亥復獵近郊十月庚辰朔<lb/>
殺廣寧尹韓王亨庚寅還宫庚子以左丞相致仕温都<lb/>
思忠起為太𫝊領三省事以刑部侍郎白彦恭等為賀<lb/>
宋正旦使十一月戊辰上命諸從姊妹皆分屬諸妃出<lb/>
入禁中與為淫亂卧内徧設地衣裸逐為戲是月初置<lb/>
<pb n="KR2a0035_WYG_005-15b"/>
惠民局高麗遣使謝賜生日十二月乙酉以太傅温都<lb/>
思忠為太師領三省事如故平章政事張通古為司徒<lb/>
平章政事如故<lb/>
三年正月己酉朔宋高麗夏遣使來賀辛酉以判東京<lb/>
留守大㚖為太𫝊領三省事甲子生辰宋高麗夏遣使<lb/>
來賀二月壬午以左丞相昻為太尉樞宻使右丞相張<lb/>
浩為左丞相兼侍中樞宻使布薩思恭為右丞相兼中<lb/>
書令尚書左丞張中孚罷右丞張暉為平章政事參知<lb/>
<pb n="KR2a0035_WYG_005-16a"/>
政事劉萼為左丞參知政事蕭賾為右丞吏部尚書蔡<lb/>
松年為參知政事三月壬子以左丞相張浩平章政事<lb/>
張暉每見僧法寳必坐其下失大臣體各杖二十僧法<lb/>
寳妄自尊大杖二百乙卯命以大房山雲峰寺為山陵<lb/>
建行宫其麓庚午以左司郎中李通為賀宋生日使夏<lb/>
四月丁丑朔昬霧四塞日無光凡十有七日五月丁未<lb/>
朔日有食之癸丑南京大内火乙卯命判大宗正事京<lb/>
等如上京奉還太祖太宗梓宫丙寅如大房山營山陵<lb/>
<pb n="KR2a0035_WYG_005-16b"/>
六月丙戌登寶昌門觀角抵百姓縱觀乙未命右丞相<lb/>
布薩思恭大宗正丞哈布爾如上京奉遷山陵及迎永<lb/>
夀宫皇太后七月癸丑太白晝見辛酉如大房山杖提<lb/>
舉營造官吏部尚書耶律安禮等乙亥還宫八月壬午<lb/>
如大房山甲申啟土賜役夫人絹一疋是日還宫甲午<lb/>
遣平章政事蕭玉迎祭祖宗梓宫於廣寧乙未增置教<lb/>
坊人數庚子杖左宣徽使敬嗣暉同知宣徽事烏居仁<lb/>
及尚食官九月戊申平章政事張暉迎祭梓宫于宗州<lb/>
<pb n="KR2a0035_WYG_005-17a"/>
乙卯上謂宰臣及左司官曰朝廷之事尤在慎宻昨授<lb/>
張中孚趙慶襲官除書未到先已知之皆汝等泄之也<lb/>
敢復爾者殺無赦己未如大房山庚申還宫丙寅以殿<lb/>
前都㸃檢納哈塔椿年為參知政事丁卯上迎梓宫及<lb/>
皇太后于沙流河命左右持杖二束跽太后前曰亮不<lb/>
孝久失温凊願痛笞之太后掖起之曰凡民有子克家<lb/>
猶愛之况我有子如此叱持杖者退庚午獵親射麞以<lb/>
薦梓宫壬申至自沙流河十月丙子皇太后至中都居<lb/>
<pb n="KR2a0035_WYG_005-17b"/>
夀康宫戊寅權奉安太廟神主于延聖寺致奠梓宫于<lb/>
東郊舉哀己卯梓宫至中都以大安殿為丕承殿安置<lb/>
壬午命省部諸司便服治事不奏死刑一月辛卯告于<lb/>
丕承殿乙未如菆宫冊諡永寧皇太后曰慈憲皇后丁<lb/>
酉大房山行宫成名曰磐寧戊戌還宫己亥以翰林學<lb/>
士承㫖耶律歸一等為賀宋正旦使十一月乙巳朔梓<lb/>
宫發丕承殿戊申山陵禮成甲寅詔内外大小職官覃<lb/>
遷一重貞元四年租稅竝與放免軍士久於屯戌不經<lb/>
<pb n="KR2a0035_WYG_005-18a"/>
替換者人賜絹三疋銀三兩羣臣稱賀丙辰燕百官於<lb/>
泰和殿丁卯奉安神主于太廟戊辰羣臣稱賀辛未獵<lb/>
于近郊十二月己丑還宫薦氷乙未上朝太后于夀康<lb/>
宫己亥太傅領三省事大㚖薨親臨哭之命有司廢務<lb/>
及禁樂三日<lb/>
正隆元年正月癸卯朔宋高麗夏遣使來賀己酉羣臣<lb/>
奉上尊號曰聖文神武皇帝上自九月廢朝常數月不<lb/>
出有急奏召左右司郎中省于卧内庚戌始視朝戊午<lb/>
<pb n="KR2a0035_WYG_005-18b"/>
生辰宋高麗夏遣使來賀乙丑觀角抵戲罷中書門下<lb/>
省以太師領三省事温都思忠為尚書令太尉樞院使<lb/>
昻為太師右丞相布薩思恭為太尉樞宻使左丞劉萼<lb/>
右丞蕭賾罷參知政事蔡松年為尚書右丞樞宻副使<lb/>
蕭懷忠罷吏部尚書耶律安禮為樞宻副使平章政事<lb/>
蕭玉為右丞相平章政事張暉罷不置平章政事官二<lb/>
<hi>月</hi>癸酉朔改元正隆大赦庚辰御宣華門觀迎佛賜諸<lb/>
寺僧絹五百疋綵五十段銀五百兩辛已改定内外諸<lb/>
<pb n="KR2a0035_WYG_005-19a"/>
司印記乙未司徒張通古致仕庚子謁山陵辛丑還都<lb/>
三月壬寅朔始定職事官朝參等格仍罷兵衛庚申以<lb/>
左宣徽使敬嗣暉等為賀宋生日使四月太尉樞宻使<lb/>
布薩思恭以父憂起復如故五月辛亥修容安氏閤女<lb/>
御為妖所憑舞譟宫中命殺之是月頒行正隆官制六<lb/>
月庚辰天水郡公趙桓薨丙戌以尚書右丞蔡松年為<lb/>
左丞樞宻副使耶律安禮為右丞駙馬都尉烏庫哩當<lb/>
堪為樞宻副使七月己酉命太保昻如上京奉遷始祖<lb/>
<pb n="KR2a0035_WYG_005-19b"/>
以下梓宫八月丁丑如大房山行視山陵十月乙酉葬<lb/>
始祖以下十帝于大房山丁酉還宫閏月己亥朔山陵<lb/>
禮成羣臣稱賀甲辰回鶻使使揚珠烏埒古來貢庚寅<lb/>
杖右丞相蕭玉左丞蔡松年右丞耶律安禮御史中丞<lb/>
馬諷等十一月己巳朔以右司郎中梁銶等為賀宋正<lb/>
旦使癸巳禁二月八日迎佛<lb/>
二年正月戊辰朔宋高麗夏遣使來賀庚辰太白晝見<lb/>
癸未生辰宋高麗夏遣使來賀庚寅以工部侍郎韓錫<lb/>
<pb n="KR2a0035_WYG_005-20a"/>
同知宣徽院事錫不謝杖百二十奪所授官二月辛丑<lb/>
初定太廟時享牲牢禮儀癸卯改定親王以下封爵等<lb/>
第命置局追取存亡誥身存者二品以上死者一品參<lb/>
酌削降公私文書但有王爵字者皆立限毁抺雖墳墓<lb/>
碑志竝發而毁之三月丙寅朔高麗遣使賀受尊號四<lb/>
月戊戌追降景宣皇帝為遼王以簽書宣徽院事張喆<lb/>
為横賜高麗使宣直將軍温都斡罕為横賜夏國使六<lb/>
月乙未參知政事納哈塔椿年薨以禮部尚書耶律守<lb/>
<pb n="KR2a0035_WYG_005-20b"/>
素等為賀宋生日使八月癸卯置登聞院甲寅罷上京<lb/>
留守司九月乙丑以宿直將軍布薩烏哷赫為夏國生<lb/>
日使戊子罷䕶駕軍置龍翔虎步軍罷尚書省文資令<lb/>
史出為外官是秋中都山東河東蝗十月壬寅命㑹寧<lb/>
府毀舊宫殿諸大族第宅及儲慶寺仍夷其址而耕種<lb/>
之丁未禁賣古器入他境乙卯初鑄銅錢十二月辛未<lb/>
以侍衛親軍副指揮使高珠巴克等為賀宋正旦使十<lb/>
二月己亥以侍衛親軍都指揮使赫舍哩良弼為參知<lb/>
<pb n="KR2a0035_WYG_005-21a"/>
政事<lb/>
三年正月壬戌朔宋高麗夏遣使來賀丙寅子舒蘇卾<lb/>
博死殺太醫副使謝友正及其乳母等丁丑生辰宋高<lb/>
麗夏遣使來賀己卯杖右諌議大夫楊伯雄二月壬辰<lb/>
朔都城及京兆初置錢監甲午遣使檢視隨路金銀銅<lb/>
鐵冶三月辛酉朔司天奏日食候之不見命自今遇日<lb/>
食面奏不須頒告辛巳以兵部尚書蕭恭等為賀宋生<lb/>
日使四月丙辰樞宻副使烏庫哩當堪罷以北京留守<lb/>
<pb n="KR2a0035_WYG_005-21b"/>
張暉為樞宻副使六月壬辰蝗入京師七月庚申封子<lb/>
廣陽為滕王甲申以右丞相蕭玉為司徒尚書左丞蔡<lb/>
松年為右丞相右丞耶律安禮為左丞參知政事赫舍<lb/>
哩良弼為右丞左宣徽使敬嗣暉户部尚書李通為參<lb/>
知政事九月己未太白經天甲子滕王廣陽薨庚午以<lb/>
宿直將軍阿勒巴為夏國生日使丁丑以教坊提㸃高<lb/>
存福為高麗生日使辛巳遷中都屯軍一明安於南京<lb/>
遣吏部尚書李惇等分地安置十月戊戌詔尚書省凡<lb/>
<pb n="KR2a0035_WYG_005-22a"/>
事理不當者許詣登聞檢院投狀院類奏覽訖付御史<lb/>
臺理問十一月辛酉以工部尚書蘇保衡等為賀宋正<lb/>
旦使癸亥詔有司勤政安民癸未尚書左丞耶律安禮<lb/>
罷參知政事李通以憂制起復如故詔左丞相張浩參<lb/>
知政事敬嗣暉營建南京宫室十二月乙卯以樞宻副<lb/>
使張暉為尚書左丞歸徳尹致仕高昭和碩起為樞宻<lb/>
副使<lb/>
四年正月丙辰朔宋高麗夏遣使來賀上朝太后于夀<lb/>
<pb n="KR2a0035_WYG_005-22b"/>
康宫丁巳御史大夫高楨薨庚申更定私相越境法竝<lb/>
論死辛酉罷鳳翔唐鄧頴蔡鞏洮膠西諸𣙜場置場泗<lb/>
州辛未生辰宋高麗夏遣使來賀二月己丑以左宣徽<lb/>
使許霖為御史大夫丁未修中都城造戰船于通州詔<lb/>
諭宰臣以伐宋事調諸路明安穆昆軍年二十以上五<lb/>
十以下者皆籍之雖親老丁多亦不許留侍三月丙辰<lb/>
朔遣兵部尚書蕭恭經畫夏國邊界遣使分詣諸道總<lb/>
管府督造兵器四月辛丑命增山東路泉水畢括兩營<lb/>
<pb n="KR2a0035_WYG_005-23a"/>
兵士廪給庚戌詔諸路舊貯軍器竝致于中都時方建<lb/>
宫室于南京又中都與四方所造軍器材用皆賦於民<lb/>
箭翎一尺至千錢村落間徃徃推牛以供筋革至於烏<lb/>
鵲狗彘無不被害辛亥尚書左丞張暉御史大夫許霖<lb/>
罷以大興尹圖克坦貞為樞宻副使以秘書監王可道<lb/>
等為賀宋生日使八月詔諸路調馬以户口為差計五<lb/>
十六萬餘疋富室有至六十疋者仍令户自養飼以俟<lb/>
己卯尚書右丞相蔡松年薨九月以翰林待制完顔達<lb/>
<pb n="KR2a0035_WYG_005-23b"/>
紀為高麗生日使宿直將軍𤓰爾佳達蘭為夏國生日<lb/>
使十月乙亥獵近郊觀造船通州賜尚書右丞赫舍哩<lb/>
良弼樞宻副使圖克坦貞佩刀入宫十一月甲辰以翰<lb/>
林侍講學士施宜生等為賀宋正旦使十二月乙卯宋<lb/>
遣使告母韋氏哀甲子太白晝見乙丑以左副㸃檢大<lb/>
懷忠等為宋弔祭使乙亥太醫使祈宰上疏諌伐宋殺<lb/>
之<lb/>
五年正月庚辰朔宋高麗夏遣使來賀乙未生辰宋高<lb/>
<pb n="KR2a0035_WYG_005-24a"/>
麗夏遣使來賀二月壬子宋遣使獻母后遺留物丁卯<lb/>
太白晝見辛未河東陜西地震鎮戎徳順軍大風壞廬<lb/>
舍人多壓死甲戌遣引進使高植刑部郎中海古勒分<lb/>
道監視所獲盜賊竝凌遲處死或鋸灼去皮截手足戒<lb/>
屯戌千户穆昆等後有獲者竝處死總管府官亦決罰<lb/>
三月辛巳東海縣民張旺徐元等反遣都水監徐文步<lb/>
軍指揮使張𢎞信同知大興尹事李惟忠宿直將軍蕭<lb/>
阿古率舟師九百浮海討之命之曰朕意不在一邑將<lb/>
<pb n="KR2a0035_WYG_005-24b"/>
試舟師耳庚子以司徒判大宗正事蕭玉為御史大夫<lb/>
司徒如故尚書右丞赫舍哩良弼為左丞横海軍節度<lb/>
使致仕劉長言起為右丞四月庚戌昭妃富蔡阿里庫<lb/>
有罪賜死甲寅宿州防禦使耶律翼使宋失體杖二百<lb/>
除名甲戌太白晝見六月徐文等破賊張旺徐元東海<lb/>
平七月辛巳詔東海縣徐元張旺詿誤者竝釋之壬午<lb/>
以張𢎞信被命討賊稱疾逗遛萊州與妓樂飲燕杖之<lb/>
二百癸卯遣使簽諸路漢軍八月丙午朔日有食之辛<lb/>
<pb n="KR2a0035_WYG_005-25a"/>
亥命𣙜貨務并印造鈔引庫起赴南京己巳樞宻副使<lb/>
圖克坦貞罷以太子少保圖克坦永年為樞宻副使辛<lb/>
未謁山陵見穫者問其豐耗以衣賜之九月己卯還宫<lb/>
十月庚午遣䕶衛完顔布琳等二十四人督捕山東河<lb/>
東河北中都盜賊籍諸路水手得三萬人十一月乙酉<lb/>
以濟南尹布薩烏哲等為賀宋正旦使尚書右丞劉長<lb/>
言罷命親軍司以所掌付大興府置左右驍騎都副指<lb/>
揮使隸㸃檢司步軍都指揮使隸宣徽院十二月癸丑<lb/>
<pb n="KR2a0035_WYG_005-25b"/>
禁中都河北山東河南河東京兆軍民網捕禽獸及畜<lb/>
養雕隼者戊辰禁朝官飲酒犯者死三國人使燕飲者<lb/>
罪<lb/>
六年正月甲戌朔宋高麗夏遣使來賀丁丑判大宗正<lb/>
圖克坦貞益都尹京安武軍節度使爽金吾衛上將軍<lb/>
阿蘇飲酒以貞近屬杖七十餘皆杖百壬午上將如南<lb/>
京以司徒御史大夫蕭玉為大興尹司徒如故樞宻副<lb/>
使圖克坦永年罷都㸃檢赫舍哩志寧為樞宻副使已<lb/>
<pb n="KR2a0035_WYG_005-26a"/>
丑生辰宋高麗夏遣使來賀癸丑命參知政事李通諭<lb/>
宋使徐度等曰朕昔從梁王軍樂南京風土常欲巡幸<lb/>
今營繕將畢功期以二月末先徃河南帝王巡守自古<lb/>
有之以淮右多隙地欲校獵其間從兵不踰萬人况朕<lb/>
祖宗陵廟在此安能久于彼乎汝等歸告汝主令有司<lb/>
宣諭朕意使淮南之民無懷疑懼庚子詔自中都至河<lb/>
南府所過州縣調從獵騎士二千辛丑殺富察阿古岱<lb/>
女徹辰徹辰慶宜公主出幼鞠宫中上屢欲納之太后<lb/>
<pb n="KR2a0035_WYG_005-26b"/>
不可至是以罪殺之二月乙巳杖衛王襄之妃及左宣<lb/>
徽使許霖申寅以參知政事李通為尚書右丞己未禁<lb/>
扈從縱獵擾民庚申徴諸道水手運戰船癸亥發中都<lb/>
丙寅次安肅州三月己卯改河南北邙山為太平山稱<lb/>
舊名者以違制論丁亥將至獲嘉有男子上書言事斬<lb/>
之所言莫得聞癸巳次河南府因出獵幸汝州温湯視<lb/>
行宫地自中都至河南所過麥皆為空復禁扈從母輒<lb/>
離次及游賞飲酒犯者罪皆死而莫有從者詔内地諸<lb/>
<pb n="KR2a0035_WYG_005-27a"/>
明安赴山後牧馬俟秋竝發弟兖之妻烏雅氏有罪賜<lb/>
死烏雅氏之弟南京兵馬副都指揮使實訥亦以罪誅<lb/>
四月丁未詔百官先赴南京治事尚書省樞宻院大宗<lb/>
正府勸農司太府少府皆從行吏户兵刑部四方館都<lb/>
水監大理司官各留一員以簽書樞宻院事高景山等<lb/>
為賀宋生日使戊申詔汝州百五十里内州縣量遣商<lb/>
賈赴温湯置市詔有司移問宋人蔡頴夀諸州對境創<lb/>
置堡戌者庚戌發河南府契丹本布自山馳下伏道左<lb/>
<pb n="KR2a0035_WYG_005-27b"/>
自陳破東海賊有功為李惟忠所抑立命斬之丁卯次<lb/>
温湯誡扈從母輒過汝水上獵奔鹿突之墮馬嘔血數<lb/>
日遣使徴諸道兵五月庚辰太師尚書令諾延温都思<lb/>
忠薨契丹諸部反遣右將軍蕭圖喇等討之六月癸卯<lb/>
命樞宻使布薩思恭西京留守蕭懷忠將兵一萬討契<lb/>
丹諸部上自汝州如南京壬戌次南京近郊左丞相張<lb/>
浩率百官迎謁是夜太風壞承天門鴟尾癸亥上備法<lb/>
駕入于南京七月丁亥以左丞相張浩為太𫝊尚書令<lb/>
<pb n="KR2a0035_WYG_005-28a"/>
司徒大興尹蕭玉為尚書左丞相吏部尚書白彦恭為<lb/>
樞宻副使樞宻副使赫舍哩志寧為開封尹安武軍節<lb/>
度使圖克坦貞為御史大夫己丑賜從駕從行軍及千<lb/>
户穆昆錢帛大括天下驘馬殺亡遼耶律氏宋趙氏子<lb/>
男凡百三十餘人八月壬寅單州賊杜奎據城叛遣都<lb/>
㸃檢耶律湛右驍騎副都指揮使大磐討之以樞宻副<lb/>
使白彦恭為北面兵馬都統開封尹赫舍哩志寧副之<lb/>
中都留守完顔古雲為西北面兵馬都統西北路招討<lb/>
<pb n="KR2a0035_WYG_005-28b"/>
使唐古布古徳副之討契丹癸丑以諫伐宋弑皇太后<lb/>
圖克坦氏于寧徳宫命即宫中焚之棄其骨水中并殺<lb/>
其侍婢等十餘人癸亥殺右將軍蕭圖喇䕶衛十人長<lb/>
卾勒博族樞宻使布薩思恭北京留守蕭賾西京留守<lb/>
蕭懷忠杖尚書令張浩左丞相蕭玉以太常博士張崇<lb/>
為高麗生日使蕭誼忠為夏國生日使甲子封所幸太<lb/>
后侍婢高福娘為鄖國夫人九月庚午朔以太保判大<lb/>
宗正事昂為樞宻使太保如故戊子殺前夀州刺史摩<lb/>
<pb n="KR2a0035_WYG_005-29a"/>
囉歡庚寅大名府賊王九據城叛衆至數萬所至盜賊<lb/>
蜂起大者連城邑小者保山澤或以十數騎張旗幟而<lb/>
行官軍莫敢近上又惡聞盜賊事言者輒罪之上自將<lb/>
三十二總管兵伐宋進自夀春以太保樞宻使昻為左<lb/>
領軍大都督尚書右丞李通副之尚書左丞赫舍哩良<lb/>
弼為右領軍大都督判太宗正烏雅富埒琿副之御史<lb/>
大夫圖克坦貞為左監軍同判大宗正事圖克坦永年<lb/>
為右監軍左宣徽使許霖為左都監河南尹富察卾倫<lb/>
<pb n="KR2a0035_WYG_005-29b"/>
為右都監皆從工部尚書蘇保衡為浙東道水軍都統<lb/>
制益都尹正嘉副之浮海趨臨安太原尹劉萼為漢南<lb/>
道行營兵馬都統制濟南尹布薩烏哲副之進自蔡州<lb/>
河中尹圖克坦喀齊喀為西蜀道行營兵馬都統制平<lb/>
陽尹張中彦副之由鳳翔取散闗駐軍俟命武勝武平<lb/>
武捷三軍為前鋒圖克坦貞别將兵二萬入淮隂甲午<lb/>
上發南京皇后及太子光英居守尚書令張浩左丞相<lb/>
蕭玉參知政事敬嗣暉留治省事丙申太白晝見將士<lb/>
<pb n="KR2a0035_WYG_005-30a"/>
自中軍亡歸者相屬于道哈斯罕明安福夀東京穆昆<lb/>
金住等始授甲于大名即舉部亡歸從者衆至萬餘皆<lb/>
公言於路曰我輩今徃東京立新天子矣十月乙巳隂<lb/>
迷失道二鼓始達營所丙午慶雲見東京留守曹國公<lb/>
烏禄即位于遼陽改元大定大赦數海陵過惡弑皇太<lb/>
后圖克坦氏殺太宗及宗翰宗弼子孫宗本諸王毁上<lb/>
京宫室殺遼豫王宋天水郡王郡公子孫等數十事丁<lb/>
未大軍渡淮將至廬州獲白鹿以為武王白魚之兆漢<lb/>
<pb n="KR2a0035_WYG_005-30b"/>
南道劉萼取通化軍蔣州信陽軍圖克坦貞敗宋王權<lb/>
于盱眙進取揚州前鋒軍至段寨宋戌兵皆遯去敗宋<lb/>
兵于蔚子橋敗宋兵于巢縣斬二百級至和州王權夜<lb/>
以兵千餘来襲射却之翼日雨宋人焚積聚宵遯詰旦<lb/>
追之宋人逆戰明安韓棠軍却遂失利温都敖拉奔北<lb/>
武捷軍副總管阿薩爾率明安穆昆力戰却之王權退<lb/>
保南岸癸亥上次和州阿薩爾等行賞有差西蜀道圖<lb/>
克坦喀齊喀駐散闗宋人攻秦州臘家城徳順州克之<lb/>
<pb n="KR2a0035_WYG_005-31a"/>
浙東道蘇保衡與宋人戰于海道敗績副統制正嘉死<lb/>
之十一月庚午左司郎中卾博庫等聞赦入白東京即<lb/>
位改元事上拊髀歎曰我本欲滅宋後改元大定豈非<lb/>
天命乎出其書示之即預志改元事也以勸農使完顔<lb/>
元宜為浙西道兵馬都統制刑部尚書郭安國副之上<lb/>
駐軍江北遣武平總管阿林先渡江至南㟁失利上還<lb/>
和州遂進兵揚州甲午㑹舟師于瓜洲渡期以明日渡<lb/>
江乙未浙西兵馬都統制完顔元宜等軍反帝遇弑崩<lb/>
<pb n="KR2a0035_WYG_005-31b"/>
年四十海陵在位十餘年每餙情貎以御臣下却尚食<lb/>
進鵝以示儉及㳺獵頓次不時需索一鵝一鶉民間或<lb/>
用數萬售之有以一牛易一鶉者或以敝衾覆衣以示<lb/>
近臣或服補綴令記注官見之或取軍士陳米飯與尚<lb/>
食同進先食軍士飯㡬盡或見民車陷泥澤令衛士下<lb/>
挽俟車出然後行與近臣燕語輒引昔古賢君以自况<lb/>
顯責大臣使進直言使張仲軻輩為諫官而祈宰竟以<lb/>
直諫死比昵羣小官賞無度左右有曠僚者人或以名<lb/>
<pb n="KR2a0035_WYG_005-32a"/>
呼之即授以顯階常置黄金裀褥間有喜之者令自取<lb/>
之而淫嬖不擇骨肉刑殺不問有罪至營南京宫殿運<lb/>
一木之費至二千萬牽一車之力至五百人宫殿之餙<lb/>
徧傅黄金而後間以五采金屑飛空如落雪一殿之費<lb/>
以億萬計成而復毁務極華麗其南征造戰艦江上毁<lb/>
民廬舍以為材煑死人膏以為油殫民力如馬牛費財<lb/>
用如土苴空國以圖人國遂至於敗都督府以其柩置<lb/>
之南京班荆館大定二年降封為海陵郡王諡曰煬二<lb/>
<pb n="KR2a0035_WYG_005-32b"/>
月世宗使實達爾羅索與南京官遷其柩於寧徳宫四月<lb/>
葬于大房山鹿門谷諸王兆域中二十年熙宗既祔廟<lb/>
有司奏曰焬王之罪未正準晉趙王倫廢惠帝自立惠<lb/>
帝反正誅倫廢為庶人焬帝罪惡過於倫不當有王封<lb/>
亦不當在諸王塋域乃詔降為海陵庶人改葬于山陵<lb/>
西南四十里<lb/>
贊曰海陵智足以拒諌言足以餙非欲為君則弑其君<lb/>
欲伐國則弑其母欲奪人之妻則使之殺其夫三綱絶<lb/>
<pb n="KR2a0035_WYG_005-33a"/>
矣何暇他論至於屠滅宗族翦刈忠良婦姑姊妹盡入<lb/>
嬪御方以三十二總管之兵圖一天下卒之戾氣感召<lb/>
身由惡終使天下後世稱無道主以海陵為首可不戒<lb/>
哉可不戒哉<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_005-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百二十</head> <lb/>
    <p>
<pb n="KR2a0035_WYG_120-1a"/>
欽定四庫全書<lb/>
　金史卷一百二十<lb/>
　　元中書右丞相總裁托克托等修<lb/>
　列傳第五十八<lb/>
　世戚<lb/>
　　實嘉努　　　　　費摩達<hi>本名呼達</hi>　　呼　敦<lb/>
　　圖克坦恭<hi>本名舍音</hi>　　烏庫哩富勒呼　唐古徳温<hi>本名阿里</hi>
　　烏庫哩尼瑪哈　富察額古徳　　烏凌阿暉<hi>木名摩羅歡</hi>
<pb n="KR2a0035_WYG_120-1b"/>
　　富察鼎壽<hi>本名和尚</hi>　圖克坦思忠<hi>本名/寧慶</hi>　圖克坦繹<hi>本名珠巴克</hi>
　　烏凌阿復<hi>本名額哩埒</hi>烏庫哩元忠<hi>子誼/</hi>　唐古貢<hi>本名達格</hi>
　　烏凌阿琳<hi>本名瑠珠</hi>　圖克坦公弼<hi>本名錫林</hi>　圖克坦銘<lb/>
　　圖克坦肆喜<lb/>
金昭祖娶圖克坦氏后妃之族自此始見世祖時烏春為<lb/>
難世祖欲求昏以結其驩心烏春曰女直與呼爾哈豈<lb/>
可為昏世宗時賜瓜爾佳清臣族同國人清臣呼爾哈人<lb/>
也然則四十七部之中亦有不通昏姻者矣其故則莫<lb/>
<pb n="KR2a0035_WYG_120-2a"/>
能詰也有國家者昏姻有恒族能使風氣淳固親義不<lb/>
渝而貴賤等威有别焉蓋良法也歟作世戚傳<lb/>
實嘉努富察部人世居按春水祖和勒端世祖外孫<lb/>
和諾克薩塔之亂昭肅皇后父母兄弟皆在敵境和勒端<lb/>
以計迎還之實嘉努自幼時撫義于太祖家及長太祖<lb/>
以女妻之年十五從攻寧江州敗遼主親軍攻臨潢府<lb/>
皆有功襲穆昆其後自山西䕶其國王摩囉歡之䘮歸<lb/>
上京道由興中是時方攻興中未下實嘉努置柩于驛<lb/>
<pb n="KR2a0035_WYG_120-2b"/>
率其所領明安兵助王帥遂破其城從宗望討張覺再<lb/>
從宗翰伐宋宗䎐聞宗望軍已圍汴遣實嘉努計事抵<lb/>
平定軍遇敵兵數萬敗之遂見宗望已還報宗翰聞其<lb/>
平定之戰甚嘉之明年復伐宋實嘉努隸羅索軍羅索<lb/>
討陜西未下實嘉努領所部兵援之既而以本部屯戍<lb/>
西京㑹契丹達實出奔以伊都為元帥實嘉努為副襲<lb/>
諸部族以還未幾疾退居郷里天眷間授侍中駙馬<lb/>
都尉再以都統定邊部熙中賜御書嘉奬之封蘭陵郡<lb/>
<pb n="KR2a0035_WYG_120-3a"/>
王除東京留守以病致仕卒年六十三加贈鄖王正隆<lb/>
例奪王爵封魯國公<lb/>
費摩逹本名呼達博勒和部人為人淳直孝友天輔六<lb/>
年從普嘉努追叛宼於徳里州力戰有功熙宗娶呼達<lb/>
女是為悼平皇后天眷元年授世襲明安明年以皇后<lb/>
父拜太尉封徐國公皇統元年除㑹寧牧居數歲以太<lb/>
尉奉朝請九年悼后死無何海陵殺熙宗欲邀衆譽揚<lb/>
熙宗過惡以悼后死非罪於是封呼達為王天徳三年<lb/>
<pb n="KR2a0035_WYG_120-3b"/>
薨子忽都為燕京留守以罪免居中都海陵命馳驛赴<lb/>
之及𦵏使秘書監納哈塔椿年致祭賻銀五百兩<lb/>
呼敦天眷三年權明安皇海元年為行軍明安歴横海<lb/>
崇義軍節度使以后戚怙勢贓汙不法其在横海拜富<lb/>
人為父及死為之行服而分其資在崇義諷寺僧設齋<lb/>
受其施留守中京益驕恣苟可以得財無不為者選諸<lb/>
明安富人子弟為章京規財物時號閑閑　君朝廷以<lb/>
呼敦與圖克坦㳟等汙濫至甚命秉徳黜陟天下官吏<lb/>
<pb n="KR2a0035_WYG_120-4a"/>
呼敦以贓罷海陵以呼敦所至從家奴擾民乃定禁外<lb/>
官任所閑雜人條約天徳三年復起為鄭州防禦使改<lb/>
安國軍節度使卒年三十九<lb/>
圖克坦㳟本名舍音天眷二年為奉國上將軍以告烏<lb/>
舍反超授龍虎衛上將軍為戸部侍郎遂出為濟南尹遷<lb/>
㑹寧牧封譚國公復出為太原尹舍音貪鄙使工繪一<lb/>
佛像自稱嘗見佛其像如此當以金鑄之遂賦屬縣金<lb/>
而未嘗鑄佛盡入其家百姓號為金總管秉徳廉訪官<lb/>
<pb n="KR2a0035_WYG_120-4b"/>
吏舍音以贓免海陵簒立其后圖克坦氏舍音女由是<lb/>
復用為㑹寧牧封王未幾拜平章政事海陵獵於和爾<lb/>
和水舍音編立圍場凡平日不相能者輒杖之海陵謂<lb/>
宰相曰舍音為相朕非私之今聞軍國大事凡舍音所<lb/>
言卿等一無取豈千慮無一得乎他宰相無以對温都<lb/>
思忠舉數事對曰某事本當如此舍音輒以為如彼皆<lb/>
妄生異議不達事宜臣逮事康宗累朝宰相未嘗有如<lb/>
舍音専恣者海陵黙然舍音於都堂脊杖令史馮仲尹<lb/>
<pb n="KR2a0035_WYG_120-5a"/>
御史臺劾之海陵杖之二十舍音明安部人薩克蘇者<lb/>
言舍音强率取部人財物海陵命侍御史博囉鞫之博<lb/>
囉鞫不以實海陵杖博囉而以薩克蘇為符寳祗候改<lb/>
隸哈濟明安舍音兄定格尚太祖長女烏嚕定格死無<lb/>
子以季弟子扎拉為後舍音謀取其兄家財物强納烏<lb/>
嚕為室而不相能烏嚕嘗怨詈舍音舍音妾呼達與烏<lb/>
嚕不叶乃譖烏嚕於海陵圖克坦后曰烏嚕怨上殺其<lb/>
兄宗敏有怨望語㑹韓王亨改廣寧尹諸公主宗婦往<lb/>
<pb n="KR2a0035_WYG_120-5b"/>
賀其母烏嚕以言慰亨母呼達亦以怨望指斥誣烏嚕<lb/>
海陵使蕭裕鞫之呼達得幸于圖克坦后左驗皆不敢言<lb/>
遂殺烏嚕舍音乃盡奪扎拉家財大定間皆追正之<lb/>
海陵以烏嚕有怨望語舍音不奏遂杖舍音免所居官<lb/>
俄復為司徒進拜太保領三省事兼勸農使再進太師<lb/>
封梁晉國王貞元二年九月舍音從海陵獵于順州方<lb/>
獵聞舍音薨即日罷獵臨其䘮親為擇葬地遣使營治<lb/>
及葬腸輼輬車上及后率百官祭之賜諡曰忠正隆間<lb/>
<pb n="KR2a0035_WYG_120-6a"/>
改封趙國公再進齊國公其妻先舍音卒海陵嘗至其<lb/>
葬所致祭起復其子率府率幹里雅布為諌議大夫大定<lb/>
間海陵降為庶人圖克坦氏為庶人妻降舎音特進鞏國<lb/>
公<lb/>
烏庫哩富勒呼父當堪國初有功富勒呼通契丹大小<lb/>
字娶宋王宗望女昭寧公主實庫熙宗初為䕶衛改牌<lb/>
印常侍左右轉通進襲父穆昆再遷臨海軍節度使改<lb/>
衛州防禦使海陵賜食内殿謂之曰衛州風土甚佳勿<lb/>
<pb n="KR2a0035_WYG_120-6b"/>
以防禦為降也對曰頗聞衛州官署不利守者即日改<lb/>
汾陽軍節度使賜衣服佩玉帶劔入為太子詹事卒年<lb/>
四十一海陵親臨哭之后妃皆弔祭賻贈甚厚有司給<lb/>
䘮事贈特進駙馬都尉正隆例贈光禄大夫<lb/>
唐古特溫本名阿里上京刷河人也曾祖實庫從太祖<lb/>
平拉必瑪察領穆昆祖特伯烈領其父穆昆從太祖伐<lb/>
遼攻寧江泰州戰有功父達蘭尚康安女從宋王宗望<lb/>
以軍二萬收平州至城東十里許遇敵兵甚衆戰敗之<lb/>
<pb n="KR2a0035_WYG_120-7a"/>
太祖賞賚甚厚授行軍明安皇統初遷龍虎衛上將軍<lb/>
歴興平臨海等軍節度使徳温善射尚睿宗皇帝女楚<lb/>
國長公主天眷三年授宣武將軍皇統元年從都元師<lb/>
宗弼南征以善突戰遷廣威將軍六年遷定逺大將軍<lb/>
七年授殿前右副都㸃檢天徳初改殿前左副都㸃檢<lb/>
遷兵部尚書出大名尹兼本路兵馬都總管官改横海<lb/>
軍節度使延安尹兼鄜延路兵馬都總管世宗即位封<lb/>
道國公為殿前都㸃檢駙馬都尉大定二年以父祖功<lb/>
<pb n="KR2a0035_WYG_120-7b"/>
授按春明安所管世襲穆昆三年九月九日世宗以故<lb/>
事出獵謂徳温曰扈從軍士二千人飲食芻秣能無擾<lb/>
百姓乎嚴為約束仍以錢一萬貫分給之四年為勸農<lb/>
使出為西京留守賜犀弓玉帶召入為皇太子太𫝊卒<lb/>
上輟朝親臨䘮奠祭賻贈甚厚十八年追録其父達蘭<lb/>
并徳温前後功授其長子駙馬都尉鼎世襲西北路摩<lb/>
哩山明安徙隸泰州<lb/>
烏庫哩尼瑪哈上京和倫屯人也移屯河間祖和勒端<lb/>
<pb n="KR2a0035_WYG_120-8a"/>
太祖伐遼常侍左右追遼主延禧却夏人援兵皆有功<lb/>
授世襲穆昆父罕都官至廣威將軍尼瑪哈尚睿宗女<lb/>
冀國長公主初為䕶衛天徳二年襲穆昆海陵伐宋為<lb/>
押軍明安世宗即位軍還授侍衛親軍步軍都指揮使<lb/>
加駙馬都尉歴左副㸃檢禁直被酒不親視扄鐍杖四<lb/>
十遷右宣徽使勸農使出為興平軍節度使改廣寧尹<lb/>
賜錢三千貫尼瑪哈至廣寧嗜酒不視事上以兵部員<lb/>
外郎宗安為少尹詔宗安戒諭之上謂宗安曰汝能繼<lb/>
<pb n="KR2a0035_WYG_120-8b"/>
修前政朕不忘汝勉之大定中尼瑪哈卒上聞之遣其<lb/>
子駙馬都尉公説馳驛奔䘮賜錢三千貫㳂路祭物並<lb/>
從官給<lb/>
富察額古徳初授信武將軍尚海陵姊遼國長公主都<lb/>
本為駙馬都尉遼國薨繼尚鄧國長公主催格皇統三<lb/>
年為右副㸃檢五年使宋為賀正旦使改左副檢檢禮<lb/>
部工部尚書廣寧咸平臨潢尹武定軍節度使封葛王<lb/>
薨年二十八海陵親臨葬贈譚王正隆例贈特進楚國<lb/>
<pb n="KR2a0035_WYG_120-9a"/>
公<lb/>
烏凌阿暉本名摩囉歡明徳皇后兄也天眷初充䕶衛<lb/>
以捕宗磐宗雋功授忠勇校尉遷明威將軍從宗弼北<lb/>
征遷廣威將軍賞以金幣尚廐擊毬馬久之除殿中侍<lb/>
御史再除布沙堪群牧使謹畜牧不事遊宴孳産蕃息<lb/>
進秩改特們群牧使世宗即位召見行在除中都兵馬<lb/>
都指揮使世宗至中都將遣使於宋以暉為使世宗曰<lb/>
暉嘗私用官錢五百貫廼數其罪而罷之遣髙忠建往<lb/>
<pb n="KR2a0035_WYG_120-9b"/>
因謂宰臣曰朕於賞罰毫髮無所假借果公㢘辦治雖<lb/>
素所不喜必加升擢抵冐公法雖至親亦不少恕遷都<lb/>
㸃檢兼侍衛親軍副都指揮使卒遣官致祭皇太子都<lb/>
王百官㑹䘮賻銀千兩重綵四十端絹四十匹詔以暉<lb/>
第三子天賜世襲納琳河明安親管穆昆<lb/>
富察鼎壽本名和尚上京和碩河人欽懐皇后父也賦<lb/>
性沉厚有明鑒通契丹漢字長於吏事尚熙宗女鄭國<lb/>
公主貞元三年以海陵女弟慶宜公主子加定逺大將<lb/>
<pb n="KR2a0035_WYG_120-10a"/>
軍為尚衣局使累官器物局使大定二年加駙馬都尉<lb/>
職如故歴符寶郎蠡州刺史濬州防禦使有恵政兩州<lb/>
百姓刻石紀之遷泰寧軍節度使歴東平府横海軍入<lb/>
為右宣徽使改左宣徽授中都路温圖琿山明安和碩<lb/>
穆丹世襲穆昆改河間尹號令必行豪左屏跡有宗室<lb/>
居河間侵削居民鼎壽奏徙其族于平州郡内大治卒<lb/>
官上聞之深加悼惜䘮至香山皇太子往奠百官致祭<lb/>
賻銀綵絹明昌三年以皇后父贈太尉越國公鼎壽既<lb/>
<pb n="KR2a0035_WYG_120-10b"/>
世連姻威女為皇后長子希卜蘇凡三尚定國景國道<lb/>
國公主其寵遇如此未嘗以富貴驕人當時以為外威<lb/>
之冠云<lb/>
圖克坦思忠字良弼本名寧慶曽祖薩布尚景祖女從<lb/>
太祖伐遼戰殁臨潢之渾河父賽音尚熈宗妹正隆末<lb/>
為乣椀羣牧使契丹賊斡罕擾北邊賽音與戰死之大<lb/>
定初贈金吾衛上將軍思忠通敏有才頗通經史世宗<lb/>
在潛邸撫養之賦性寛厚十有二嵗從上在濟南一日<lb/>
<pb n="KR2a0035_WYG_120-11a"/>
與姻戚公子出遊近郊有醉人腰弓矢䇿馬突過諸公<lb/>
子怒欲鞭之思忠曰醉人昏昧又何足責遂釋之其人<lb/>
行數十步忽執弓矢思忠恐上人速馳馳至其傍奪其<lb/>
弓弛而還之上聞之嘉有識量由是常使侍側尚皇第<lb/>
二女唐國公主大定初世宗使思忠迎南征萬戸髙忠<lb/>
建完顔福壽于遼口察其去就思忠知其誠意乃與俱<lb/>
至東京世宗即位如中都思忠從行軍國庶事補益𢎞<lb/>
多大定元年十月拜殿前左衛將軍二年加駙馬都尉<lb/>
<pb n="KR2a0035_WYG_120-11b"/>
卒上為輟朝即䘮所臨奠命有司備禮葬之營費從官<lb/>
給十九年上追念思忠輔立功贈驃騎衛上將軍仍授<lb/>
其子鐸武功將軍世襲中都路溫圖琿穆昆<lb/>
圖克坦繹本名珠巴克其先上京阿勒楚喀達人祖薩<lb/>
噶爾瑪克國初有功授隆安府路哈濟穆昆多科阿林<lb/>
明安繹美姿儀通諸國語尚熙宗第七女瀋國公主充<lb/>
符寳祇候遷御院通進授符寳郎歴宣徳泰安淄州刺<lb/>
史有亷名改同知廣寧府事以毋鄂國公主憂不赴世<lb/>
<pb n="KR2a0035_WYG_120-12a"/>
宗特許以憂制中襲父封服闋授同知濟南府事二十<lb/>
六年遷棣州防禦使以政迹聞升臨海軍節度使卒繹<lb/>
家世貴寵自曽祖繹尙公主者凡四世云<lb/>
烏凌阿復本名額哩埒東平人也奉御出身大定七年<lb/>
尙世宗第七女宛國公主授駙馬都尉改引進使兼符<lb/>
寳郎出為蠡州刺史三遷歸徳軍節度使明昌三年轉<lb/>
知興中府事久之為海蘭路兵馬都總管承安四年拜<lb/>
絳陽軍節度使卒<lb/>
<pb n="KR2a0035_WYG_120-12b"/>
烏庫哩元忠本名額哩頁其先上京特卜庫人父額琳<lb/>
尙太祖女畢國公主元忠㓜秀異世宗在潛邸以長女<lb/>
妻之後封魯國大長公主正隆末從海陵南伐世宗即<lb/>
位遼陽時太保昂為海陵左領軍大都督遣元忠朝于<lb/>
行在遂授定逺大將軍擢符寳郎諭之曰朕初即位親<lb/>
密無如汝者侍從宿衛宜戒不虞大定二年加駙馬都<lb/>
尉除近侍局使遷殿前左衛将軍從世宗獵上欲射虎<lb/>
元忠諌止之進殿前右副都㸃檢為賀宋正旦使還轉<lb/>
<pb n="KR2a0035_WYG_120-13a"/>
左副都檢檢坐家奴結㰖民税免官十一年復舊職明<lb/>
年升都㸃檢十五年北邊進獻命元忠往受之及還詔<lb/>
諭日朕每遇卿直宿其寢必安今夏幸景明宮卿去久<lb/>
朕甚思之㑹大興府守臣闕遂以元忠知府事有僧犯<lb/>
法<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>捕得寘獄皇姑梁國大長公主屬使釋之元忠不<lb/>
聴主奏其事世宗詔謂曰卿不徇情甚可嘉也治京如<lb/>
此朕復何憂秩滿授吏部尚書以其子誼尚顯宗長女<lb/>
薛國公主十八年擢御史夫夫授薩巴山世襲穆昆世<lb/>
<pb n="KR2a0035_WYG_120-13b"/>
宗問左丞相赫舍哩郎弼執可相者良弼以元忠對乃<lb/>
拜平章政事封任國公進尚書右丞相䇿論進士之科<lb/>
設元忠贊成之世宗將幸㑹寧元忠進諌不聴出知真<lb/>
定府尋復詔為右丞相世宗欲甓上京城元忠曰此邦<lb/>
遭正隆軍興百姓凋弊陛下休養二十餘年尚未完復<lb/>
况土性疎惡甓之恐難經久風雨摧壞嵗嵗繕完民將<lb/>
益困矣駕東幸久之未還元忠奏曰鸞輿駐此已閲歳<lb/>
倉儲日少市買漸貴禁衛暨諸局署多逃者有司捕寘<lb/>
<pb n="KR2a0035_WYG_120-14a"/>
諸法恐傷陛下仁愛世宗嘉納之尋出為北京留守責<lb/>
諭之曰汝强悍自用覬權而結近密汝心叵測其速之<lb/>
官後左丞張汝弼奏事世宗惡其阿順謂左右曰卿等<lb/>
毎事依違茍避不肯盡言髙爵厚禄何以勝任如烏庫<lb/>
哩元忠為相剛直敢言義不顧身誠可尚也於是改知<lb/>
真定府事移知河間明昌二年知廣寧府以河間修築<lb/>
毬塲擾民㑹赦下除順義軍節度使乞致仕不許特加<lb/>
開府儀同三司北京留守徙知濟南府過闕令預晏班<lb/>
<pb n="KR2a0035_WYG_120-14b"/>
平章政事之上承安二年移守南京尋改知彰徳府卒<lb/>
訃聞上遣宣徽使白琬燒飯賻物甚厚元忠素貴性麤<lb/>
豪而内深忌世宗嘗責之又所至不能戢奴僕世以此<lb/>
為訾云子誼<lb/>
誼本名雄名大定八年尚海陵女宴宗室及六品以上<lb/>
官命婦預焉上曰此女亦太祖之曽孫猶朕之女乃父<lb/>
廢亡非其女之罪也海陵女卒大定二十一年尚顯宗<lb/>
女廣平郡主誼歴仕宮衛為人麤豪類其父二十六年<lb/>
<pb n="KR2a0035_WYG_120-15a"/>
上謂原王曰元忠物望其可復相也雄名又不及乃父<lb/>
朕嘗宥待殊不知恩汝宜知其為人謂平章政事襄曰<lb/>
雄名可令補外自棭宫已有㫖補外者比及比及廷授<lb/>
即每令入宫於是誼除同知澄州軍州事章宗即位廣<lb/>
平郡主進封鄴國長公主誼改順天軍節度副使加駙<lb/>
馬都尉承安元年累遷秘書監兼吏部侍郎改刑部遷<lb/>
工部尚書泰和元年遇父元忠憂二年以本官起復三<lb/>
年知東平府事改知真定府事六年伐宋遷元帥左都<lb/>
<pb n="KR2a0035_WYG_120-15b"/>
監七年轉左監軍八年拜御史大夫大安中知大名府<lb/>
至寧初以謀逆伏誅<lb/>
唐古貢本名格哥太𫝊阿里之子也尚世宗第四女吳<lb/>
國公主授駙馬都尉充奉御特授拱衛直副都指揮使<lb/>
五遷刑部侍郎坐擅離職削官一階出為徳州防禦使<lb/>
升順天軍節度使移鎮横海召為左宣徽使遷兵部尚<lb/>
書改吏部轉禮部尚書兼大理卿先是大理卿闕世宗<lb/>
命宰臣選可授者左丞張汝弼舉西京副留守楊子益<lb/>
<pb n="KR2a0035_WYG_120-16a"/>
法律詳明上曰子益雖明法而用心不正豈可任之以<lb/>
分别天下是非也大理湏用公正人右丞鈕祜禄額特<lb/>
埓舉貢可任以閑簡部分兼領是職遂以貢為之二十<lb/>
八年拜樞密副使章宗立為御史大夫㑹貢生日右丞<lb/>
相襄參知政事劉瑋吏部郎中膏中都兵馬都指揮使<lb/>
和喜為貢壽遂犯夜禁和喜遣軍人送襄至第監察御<lb/>
史圖克坦徳勝劾奏下刑部逮膏等問狀上以襄瑋大<lb/>
臣釋之而貢等各解職尋知大興府事復為樞密副使<lb/>
<pb n="KR2a0035_WYG_120-16b"/>
乞致仕不許進樞密使封莘國公改封蕭復上表乞退<lb/>
上曰向已嘗告續知意欲外除今之告將復若何遂優<lb/>
詔許之尋起知真定府事泰知二年薨<lb/>
烏凌阿琳本名瑠珠尚郜國公主加駙馬都尉貞祐元<lb/>
年為靜難軍節度使夏人犯邠州琳降知延安府遣通<lb/>
事張福孫至夏國夏人使福孫見琳時已中風公主令<lb/>
人以狀付福孫屬以懇禱朝廷冀早太平得還鄉之意<lb/>
福孫具以聞詔賜以藥物<lb/>
<pb n="KR2a0035_WYG_120-17a"/>
圖克坦公弼本名錫林河北東路算卓和明安人父富<lb/>
均努尚熙宗女加駙馬都尉終武定軍節度使公弼初<lb/>
充奉御大定二十七年尚世宗女息國公主加定逺大<lb/>
將軍駙馬都尉改器物局直長轉副使兼近侍局直長<lb/>
丁父憂起復木局副使章宗秋出射虎虎怒突而前侍<lb/>
衛皆避去公弼不動虎亦隨斃詔責侍衛而尉諭公弼<lb/>
除濵州刺史再遷兵部侍郎累除知大名府事是時伐<lb/>
宋軍興有司督逋租及牛頭税甚急公弼奏軍士從戎<lb/>
<pb n="KR2a0035_WYG_120-17b"/>
民亦疲弊可緩徴以紓民朝廷從之大安初知大興府<lb/>
事讞武清盗疑其有寃已而果獲真盗歲餘拜參知政<lb/>
事進右丞轉左丞至寧初拜平章政事封定國公貞祐<lb/>
初進拜右丞相罷知中山府事是時中都圍急不可行<lb/>
圍解宣宗曰中山新被兵不如河中善乃改知河中府<lb/>
歴定國軍節度使事太孫太師同判大睦親府事興定<lb/>
五年薨宣宗輟朝賻贈諡恪愿<lb/>
圖克坦銘字國本顯宗賜名重泰祖貞有傳父特進涇<lb/>
<pb n="KR2a0035_WYG_120-18a"/>
國公性重黙寡言粗通經史事母盡孝大定末充奉御<lb/>
章宗即位特勅襲中都路歡塔山明安明昌五年授尚<lb/>
醖署直長累遷侍儀司令宿直將軍尚衣局使兵部郎<lb/>
中與大理評事孫人鑑為採訪使覆按提刑司事改右<lb/>
衛將軍轉左衛出為永定軍節度使移河南北路按察<lb/>
使轉運使大安三年改知大名府就陞河北東西大名<lb/>
路安撫使大名荐饑重困銘乞大出交鈔以振之崇慶<lb/>
初移知真定府復充河北東西大名路宣撫使至寧元<lb/>
<pb n="KR2a0035_WYG_120-18b"/>
年九月奉迎宣宗于彰徳府俄拜尚書右丞出為北京<lb/>
留守以路阻不能赴貞祐二年卒<lb/>
贊曰天子娶后王姬下嫁豈不重哉秦漢以來無世世<lb/>
甥舅之家關雎之道缺外戚驕盈何彼穠矣不作王姬<lb/>
肅雝之義幾希矣古者異姓世爵公侯與天子為昏<lb/>
姻他姓不得參焉女為皇后已尚王姬而自貴其貴富<lb/>
厚不加焉寵榮不與焉使漢唐行此道則無吕氏王氏<lb/>
武氏之難公主下嫁各安其分各得其所矣金之圖克坦<lb/>
<pb n="KR2a0035_WYG_120-19a"/>
納喇唐古富察費摩赫舍哩布薩皆貴族也天子娶后<lb/>
必于是公主下嫁必于是與周之齊紀無異此昏禮之<lb/>
最得宜者盛於漢唐矣<lb/>
圖克坦肆喜哀宗皇后之弟也天興二年正月辛酉夜肆<lb/>
喜内侍馬福恵至自歸徳時河朔已失利京城猶未知<lb/>
二人被㫖迎兩宮遂託以報㨗執小黄旗以入至則奏<lb/>
兩宮以奉迎之意是日召二相入議二相及烏克遜納<lb/>
新諌不可行肆喜作色曰我奉制㫖迎兩宫有敢言不<lb/>
<pb n="KR2a0035_WYG_120-19b"/>
行者當以别勅從事矣二相不復敢言行議遂決制㫖<lb/>
所取兩宮柔妃費摩氏及令人張秀蘃都轄承御湯藥<lb/>
皇乳母鞏國夫人等十餘人外皆放遣之又取宫中寳<lb/>
物馬蹄金四百枚大珠如粟黄者七千枚生金山一龍<lb/>
腦板二及信瑞御璽仍許賜忠孝軍以兩宮隨行物之<lb/>
半丙寅太后御仁安殿出錠金及七寳金洗分賜忠孝<lb/>
軍是夜兩宮騎而出至陳留見城外二三處火起疑有<lb/>
兵遲回問納新初不欲行即承太后㫖馳還丁卯入京<lb/>
<pb n="KR2a0035_WYG_120-20a"/>
頓肆喜家少頃還宫復議以是夜再往太后憊於鞍馬<lb/>
不能動遂止明曰崔立變肆喜珠嘉㙮克實布及㙮克<lb/>
實布之父耀珠肆喜妻完顏氏以忠孝卒九十七騎徑<lb/>
奪曹門往歸徳不得出轉陳州門亦為門卒所止門帥<lb/>
裕州防禦何阿布哈綏赫已遁經歴官完顔和卓權帥<lb/>
職麾門卒放㙮克實布等去且曰罪在我非汝等之過<lb/>
明日立以數十騎召和卓和卓自分必死易衣冠而往<lb/>
立左右扼腕欲加刃立遥見問汝是放忠孝軍出門者<lb/>
<pb n="KR2a0035_WYG_120-20b"/>
耶和卓曰然天子使命某實放之罪在某立忽若有所<lb/>
省顧羣卒言此官人我識之前築裏城時與我同事我<lb/>
所部十餘卒盗官木罪當死此官人不之問但笞數十<lb/>
而已此家能殺人能救人因好謂和卓曰業已放出吾<lb/>
不汝罪也肆喜等至歸徳上驚問兩宫何如二人奏京<lb/>
城軍變不及入宫上曰汝父汝妻獨得出耶下之獄皆<lb/>
斬於市<lb/>
贊曰肆喜奉迎兩宮而值崔立之變智者居此與兩宫<lb/>
<pb n="KR2a0035_WYG_120-21a"/>
周旋兵問以俟事變之定而徐圖之萬一不然以一死<lb/>
徇之耳他無䇿也四喜奉其私親以歸而望人主貸其<lb/>
死豈非愚乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_120-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百二十<lb/>
</p>
<p>
</p>
  </div>
</body>
</text>
</TEI>
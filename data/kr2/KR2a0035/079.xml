<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十九</head> <lb/>
    <p>
<pb n="KR2a0035_WYG_079-1a"/>
欽定四庫全書<lb/>
　金史卷七十九<lb/>
　　　元中書右丞相總裁托克托等修<lb/>
　列傳第十七<lb/>
　　酈瓊　　李成　　孔彦舟　徐文<lb/>
　　施宜生　張中孚　張中彦　宇文虚中<lb/>
　　王倫<lb/>
酈瓊字國寶相州臨漳人補州學生宋宣和間盜賊起<lb/>
<pb n="KR2a0035_WYG_079-1b"/>
瓊乃更學擊刺挽强試弓馬隸宗澤軍駐於磁州未幾<lb/>
告歸括集義軍七百人復從澤澤署瓊為七百人長澤<lb/>
死調戍滑州時宗望伐宋將渡河戍軍亂殺其統制趙<lb/>
世彦而推瓊為主瓊因誘衆號為勤王行且收兵比渡<lb/>
淮有衆萬餘康王以為楚州安撫使淮南東路兵馬鈐<lb/>
轄累遷武泰軍節宣使未幾率所領步騎十餘萬附於<lb/>
齊授靜難軍節度使知拱州齊國廢以為博州防禦使<lb/>
用亷遷驃騎上將軍宗弼復河南以瓊為山東路弩手<lb/>
<pb n="KR2a0035_WYG_079-2a"/>
千戸知亳州事丁母憂去官宗弼再伐江南以瓊素知<lb/>
南方山川險易召至軍與計事從容語同列曰瓊嘗從<lb/>
大軍南伐每見元帥國王親臨陣督戰矢石交集而王<lb/>
免胄指麾三軍意氣自若用兵制勝皆與孫呉合可謂<lb/>
命世雄材矣至於親冐鋒鏑進不避難將士視之孰敢<lb/>
愛死乎宜其所向無前日闢國千里也江南諸帥才能<lb/>
不及中人每當出兵必身居數百里外謂之持重或督<lb/>
召軍旅易置將校僅以一介之士持虛文諭之謂之調<lb/>
<pb n="KR2a0035_WYG_079-2b"/>
發制敵決勝委之偏禆是以智者解體愚者喪師幸一<lb/>
小捷則露布飛馳增加俘級以為已功歛怨將士縱或<lb/>
親臨亦必先遁而又國政不綱纔有微功已加厚賞或<lb/>
有大罪乃置而不誅不即覆亡已為天幸何能振起耶<lb/>
衆以為確論元帥謂宗弼也及宗弼問瓊以江南成敗<lb/>
誰敢相拒者瓊曰江南軍勢怯弱皆敗亡之餘又無良<lb/>
帥何以禦我頗聞秦檜當國用事檜老儒所謂亡國之<lb/>
大夫兢兢自守惟顛覆是懼吾以大軍臨之彼之君臣<lb/>
<pb n="KR2a0035_WYG_079-3a"/>
方且心破膽裂將哀鳴不暇蓋傷弓之鳥可以虚弦下<lb/>
也既而江南果稱臣宗弼喜瓊為知言初瓊去亳未幾<lb/>
宋兵䧟之而不守復棄去乃以州人宋超守之及大軍<lb/>
至超復以州事委其鈐轄衛經而遁去帥府使人招經<lb/>
經不下及城潰百姓惶懼待命瓊請於元帥曰城所以<lb/>
不下凶豎刼之也民何罪願慰安之元帥以瓊先嘗守<lb/>
亳因止戮經而釋其州人復命瓊守亳凡六年亳人徳<lb/>
之遷武寧軍節度使八年為泰寧軍節度使九年遷歸<lb/>
<pb n="KR2a0035_WYG_079-3b"/>
徳尹貞元元年加金紫光禄大夫卒於官年五十<lb/>
李成字伯友雄州歸信人勇力絶倫能挽弓三百斤宋<lb/>
宣和初試弓手挽强異等累官淮南招提使成乃聚衆<lb/>
為盜鈔掠江南宋遣兵破之成遂歸齊累除知開徳府<lb/>
從大軍伐宋齊廢再除安武軍節度使成在降附諸將<lb/>
中最勇鷙號令甚嚴衆莫敢犯臨陣身先諸將士卒未<lb/>
食不先食有病者親視之不持雨具雖沾濕自如也有<lb/>
告成反者宗弼察其誣使成自治成杖而釋之其不校<lb/>
<pb n="KR2a0035_WYG_079-4a"/>
如此以此士樂為用所至克捷宗弼再取河南宋李興<lb/>
據河南府成引軍入孟津興率衆薄城鼓譟請戰成不<lb/>
應日下昃興士卒倦且飢成開門急擊大破之興走漢<lb/>
南成遂取洛陽嵩汝等河南平宗弼奏成為河南尹都<lb/>
管押本路兵馬嘗取官羨粟充公費坐奪兩官解職正<lb/>
隆間起為真定尹封郡王例封濟國公卒年六十九<lb/>
孔彦舟字巨濟相州林慮人亾頼不事生産避罪之汴<lb/>
占籍軍中坐事繫獄說守者解其縛乗夜踰城遯去已<lb/>
<pb n="KR2a0035_WYG_079-4b"/>
而殺人亾命為盜宋靖康初應募累官京東西路兵馬<lb/>
鈐轄聞大將軍至山東遂率所部刼殺居民燒爐舍掠<lb/>
財物渡河南去宋人復招之以為沿江招捉使彦舟暴<lb/>
横不奉約束宋人將以兵執之彦舟走之齊從劉麟伐<lb/>
宋為行軍都統改行營左總管齊國廢累知淄州從宗<lb/>
弼取河南克鄭州擒其守劉政破孟邦傑於登封授鄭<lb/>
州防禦使討平太行車轅嶺賊從征江南渡淮破孫暉<lb/>
兵萬餘人下安豐霍邱及攻濠州以彦舟為先鋒順流<lb/>
<pb n="KR2a0035_WYG_079-5a"/>
薄城擒其水軍統制邵青遂克濠州師還累官工兵部<lb/>
尚書河南尹封廣平郡王正隆例降金紫光祿大夫改<lb/>
南京留守彦舟荒於色有禽獸行妾生女姿麗彦舟苦<lb/>
虐其母使自陳非已女遂納為妾其官屬負官錢私其<lb/>
妻與折券惟破濠州時諸軍凡係獲皆殺之彦舟號令<lb/>
毋輒殺免者數千人人頗以此稱之然自㓜至老常在<lb/>
行伍習兵事知利鈍海陵欲以為征南將佐正隆五年<lb/>
除南京留守彦舟有疾朝臣有傳彦舟死者而彦舟尚<lb/>
<pb n="KR2a0035_WYG_079-5b"/>
無恙海陵盡杖妄傳彦舟死者以激勵之無何竟死於<lb/>
汴年五十五遺表言伐宋當先取淮南云<lb/>
徐文字彦武萊州掖縣人徙膠水少時販鹽為業往來<lb/>
瀕海數州剛勇尚氣儕輩皆憚之宋季盜起募戰士為<lb/>
密州板橋左十將勇力過人揮巨刀重五十斤所向無<lb/>
前人呼為徐大刀後𨽻王龍圖麾下與夏人戰生擒一<lb/>
將補進武校尉東還破羣賊楊進等轉承信郎宋康王<lb/>
渡江召文為樞密院准備將擒苖傳及韓世績以功遷<lb/>
<pb n="KR2a0035_WYG_079-6a"/>
淮東淅西沿海水軍都統制諸將忌其材勇是時李成<lb/>
孔彦舟皆歸齊宋人亦疑文有北歸志大將閻臯與文<lb/>
有隙因而譛之宋使統制朱師敏來襲文文乃率戰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
數十艘泛海歸於齊齊以文為海密二州滄海都招捉<lb/>
使兼水軍統制遷海道副都統兼海道總管賜金帶文<lb/>
以䇿干劉豫欲自海道襲臨安豫不能用齊國廢元帥<lb/>
府承制以文為南京步軍都虞候權馬步軍都指揮使<lb/>
天眷元年破太行賊梁小哥以本職兼水軍統制朝廷<lb/>
<pb n="KR2a0035_WYG_079-6b"/>
以河南與宋除文山東路兵馬鈐轄宗弼復取河南文<lb/>
破宋將李寶於濮陽盂邦傑於登封宋蔣知軍㨿河陽<lb/>
文遲明至其城下使别將攻城東北自將精鋭潜師襲<lb/>
南門城中悉衆救東北文乃自南門斬闗入城宋軍潰<lb/>
去追擊敗之破郭清郭逺於汝州鄭州叛復取之擊走<lb/>
宋將戚方河南既平宗弼勞賞將士賞文銀幣鞍馬充<lb/>
行軍萬戸從宗弼取廬濠等州超換武義將軍知濟州<lb/>
在職七年移知泰安軍海陵即位錄舊功累遷中都兵<lb/>
<pb n="KR2a0035_WYG_079-7a"/>
馬都指揮使賜金帶改濬州防禦使未幾海陵謀伐宋<lb/>
改行都水監監造戰船於通州東海縣人徐元張旺作<lb/>
亂縣人房真等三人走海州及走總管府上變州府皆<lb/>
遣使効隨真等詣東海觀賊形勢皆為賊所害州府合<lb/>
兵攻之累月不下海陵且欲伐宋惡聞其事詔文與步<lb/>
軍指揮使張𢎞信同知大興尹李惟忠直宿將軍蕭阿<lb/>
古率舟師九有浮海討之謂文等曰朕意不在一邑將<lb/>
以試舟師耳文等至東海與賊戰敗之斬首五千餘級<lb/>
<pb n="KR2a0035_WYG_079-7b"/>
獲徐元張旺餘衆請降是役也張𢎞信行至萊州稱疾<lb/>
留止日與妓樂飲酒海陵聞之師還仗𢎞信二百文遷<lb/>
定海軍節度使房真三人官賞有差死賊者皆贈官三<lb/>
級以銀百兩絹百匹賜其家大定二年詣闕自陳年老<lb/>
目昏懇求致仕許之以覃恩遷龍虎衛上將軍卒於家<lb/>
施宜生字明望邵武人也博聞强記未冠由鄉貢入太<lb/>
學宋政和四年擢上舍第試學官授頴州教授及王師<lb/>
入汴宜生走江南復以罪北走齊上書陳取宋之䇿齊<lb/>
<pb n="KR2a0035_WYG_079-8a"/>
以為大總管府議亊官失意於劉麟左遷彰信軍節度<lb/>
判官齊國廢擢為太常博士遷殿中侍御史轉尚書吏<lb/>
部員外郎為本部郎中尋改禮部出為隰州刺史天徳<lb/>
二年用㕘知政事張浩薦宜生可備顧問海陵召為翰<lb/>
林直學士撰太師梁王宗弼墓銘進官兩階正隆元年<lb/>
出知深州召為尚書禮部侍郎遷翰林侍講學士四年<lb/>
冬為宋國正旦使宜生自以得罪北走恥見宋人力辭<lb/>
不許宋命張燾館之都亭因間以首邱風之宜生顧其<lb/>
<pb n="KR2a0035_WYG_079-8b"/>
介不在旁為廋語曰今日北風甚勁又取凡間筆扣之<lb/>
日筆來筆來於是宋始警其副使耶律必埓哩使還以<lb/>
聞坐是烹死初宜生困於塲屋遇僧善風鑒謂之曰子<lb/>
面有權骨可公可卿而視子身之毛皆逆上且覆腕必<lb/>
有以合乎此而後可貴也宜生聞其大喜竟從言范汝<lb/>
為於建劔已而汝為敗變服為傭泰之呉翁家三年翁<lb/>
異之一日屛人詰其姓名宜生曰我服傭事惟謹主人<lb/>
乃亦寘疑邪翁固詰之則請其故翁曰日者燕客執事<lb/>
<pb n="KR2a0035_WYG_079-9a"/>
咸餕而汝獨遜諸儕且撤器有歎聲是以識汝非真傭<lb/>
也宜生遂告之故翁贐之金夜濟淮以歸試一日獲熊<lb/>
三十六賦擢第一其後竟如僧言<lb/>
張中孚字信甫其先自安定徙居張義堡父達仕宋至<lb/>
太師封慶國公中孚以父任𥙷承節郎宗翰圍太原其<lb/>
父戰殁中孚泣涕請迹父屍乃獨率部曲十餘人入大<lb/>
軍中竟得其屍以還累官至鎮戎軍兼安撫使屢從吳<lb/>
玠張浚以兵拒大軍浚走巴蜀中孚權帥事天㑹八年<lb/>
<pb n="KR2a0035_WYG_079-9b"/>
睿宗以左副元帥次涇州中孚率其將吏來降睿宗以<lb/>
為鎮洮軍節度使知渭州兼涇原路經畧安撫使齊國<lb/>
建以什一法括民田籍丁壯為鄉軍中軍以為涇原地<lb/>
瘠無良田且保甲之法行之已習今遽紛更人必逃徙<lb/>
袛見其害未見其利也竟執不行時齊政甚急莫敢違<lb/>
人為中孚懼而中孚不之顧未㡬齊國廢一路獨免掊<lb/>
克之患天眷初為陜西諸路節制使知京兆府朝廷賜<lb/>
地江南中孚遂入宋宗弼再定河南陜西移文宋人使<lb/>
<pb n="KR2a0035_WYG_079-10a"/>
歸中孚至汴就除行䑓兵部尚書遷除參知行䑓尚書<lb/>
省事明年拜參知政事貞元元年遷尚書左丞封南陽<lb/>
郡王三年以疾告老乃為濟南尹加開府儀同三司封<lb/>
宿王移南京留守又進封崇王卒年五十九加贈鄧王<lb/>
中孚天性孝友剛毅與弟中彦居未嘗有間言喜讀書<lb/>
頗能書翰其御士卒嚴而有息西人尤畏愛之葬之日<lb/>
老穉扶柩流涕蓋數萬人至為罷市其得西人之望如<lb/>
此正隆例封崇進原國公<lb/>
<pb n="KR2a0035_WYG_079-10b"/>
張中彦字才甫中孚弟少以父任仕宋為涇原副將知<lb/>
徳順軍事睿宗經畧陜西中彦降除招撫使從下熈河<lb/>
階成州授彰武軍承宣使為本路兵馬鈐轄遷都總管<lb/>
宋將關師古圍鞏州與秦鳯李彦琦㑹兵攻之王師下<lb/>
饒風關得金洋諸州以中彦領興元尹撫輯新附師還<lb/>
代彦𤦺為秦鳯經畧使秦州當要衝而城不可守中彦<lb/>
徙治北山因險為壘今秦州是也築臘家諸城以扼蜀<lb/>
道帥秦凡十年改涇原路經畧使知平涼府朝廷以河<lb/>
<pb n="KR2a0035_WYG_079-11a"/>
南陜西賜宋中孚以官守随例當留關中熈河經畧使<lb/>
慕洧謀入夏将闚闗陜中彦與環慶趙彬㑹兩路兵討<lb/>
之洧敗入于夏中彦與兄中孚俱至臨安被留以為龍<lb/>
神衛四廂都指揮使清逺軍承宣使提舉佑神觀靖海<lb/>
軍節度使皇統初恢復河南詔徴中彦兄弟北歸為靜<lb/>
難軍節度使歴彰化軍鳳翔尹改尹慶陽兼慶原路兵<lb/>
馬都總管寧州刺史宗室宗淵毆死僚佐梁郁郁逺人<lb/>
家貧無能赴告者中彦力為正其罪竟寘于法改彰徳<lb/>
<pb n="KR2a0035_WYG_079-11b"/>
軍節度使均賦調法姦豪無所蔽匿人服其明正隆營<lb/>
汴京新宫中彦採運闗中材木青峰山巨木最多而高<lb/>
深阻絶唐宋以來不能致中彦使構崖駕壑起長橋十<lb/>
數里以車運木若行平地開六盤山水洛之路遂通汴<lb/>
梁明年作河上浮梁復領其役舟之始製匠者未得其<lb/>
法中彦手製小舟纔数寸許不假膠漆而首尾自相鉤<lb/>
帶謂之鼓子夘諸匠無不駭服其智巧如此浮梁巨艦<lb/>
畢功将𤼵旁郡民曵之就水中彦召役夫數十人治地<lb/>
<pb n="KR2a0035_WYG_079-12a"/>
勢順下傾㵼于河取新秫稭密布於地復以大木限其<lb/>
旁凌晨督衆乘霜滑曵之殊不勞力而致諸水俄遷平<lb/>
陽海陵将伐宋驛召赴闕授西蜀道行營副都統制賜<lb/>
細鎧使先取散闗俟後命世宗即位赦書至鳳翔諸将<lb/>
惶惑不能决去就中彦曉譬之諸将感悟受詔上召中<lb/>
彦入朝以軍付統軍喀齊喀及見賜以所御通犀帶封<lb/>
宗國公尋為吏部尚書上疏曰古者闗市譏而不征今<lb/>
使掌闗市者征而不譏苛留行旅至披剔囊笥甚於剽<lb/>
<pb n="KR2a0035_WYG_079-12b"/>
掠有傷國體乞禁止從之踰年除南京留守時淮楚用<lb/>
兵士民與戍兵雜居訟牒紛紜所司皆依違不決中彦<lb/>
得戍兵為盜者悉論如法帥府怒其専決劾奏之朝廷<lb/>
置而不問秩滿轉真定尹兼河北西路兵馬都總管未<lb/>
幾致仕西歸京兆明年起為臨洮尹兼熙秦路兵馬都<lb/>
總管華州劉海構亂既敗籍民從亂者數千人中彦惟<lb/>
論為首者戮之西羌吹濟雅密藏隆普彭布四族恃險<lb/>
不服使侍御史沙醇之就中彦論方畧中彦曰此羌服<lb/>
<pb n="KR2a0035_WYG_079-13a"/>
叛不常若非中彦自行勢必不可即至積石逹南寺酋<lb/>
長四人來與之約降事遂定賞而遣之還奏上大悦遣<lb/>
張汝玉馳驛勞之賜以毬文金帯用郊㤙加儀同三司<lb/>
以疾卒官年七十五百姓哀號輟市立像祀之<lb/>
贊曰自古健將武夫其不才者遭世變遷賣降恐後此<lb/>
其常態君子之所不責也酈瓊徐文是已施宜生反覆<lb/>
壬人李成盗賊之靡孔彦舟漁色親出自絶人類又何<lb/>
責也張中孚中彦雖有小惠足稱然以宋大臣之子父<lb/>
<pb n="KR2a0035_WYG_079-13b"/>
戰没於金若金若齊義皆不共戴天之讐金以地與齊<lb/>
則甘心臣齊以地歸宋則忍恥臣宋金取其地則又比<lb/>
肩臣金若趍市然惟利所在於斯時也豈復知所謂綱<lb/>
常也哉吁<lb/>
宇文虗中字叔通蜀人初仕宋累官資政殿大學士天<lb/>
㑹四年宋少帝已結盟宗望班師至孟陽宋姚平仲乗<lb/>
夜來襲明日復進兵圍汴少帝使虗中詣宗望軍告以<lb/>
襲兵皆將帥自為之復請和議如初且視康王安否頃<lb/>
<pb n="KR2a0035_WYG_079-14a"/>
之䑓諫以和議歸罪虗中罷為青州復下遷祠職建炎<lb/>
元年貶韶州二年康王求可為奉使者虗中自貶中應<lb/>
詔復資政殿大學士為祈請使是時興兵伐宋已留王<lb/>
倫朱弁不遣虗中亦被留實天㑹六年也朝廷方議禮<lb/>
制度頗愛虗中有才藝加以官爵虗中即受之與韓昉<lb/>
軰俱掌詞命明年洪皓至上京見虗中甚鄙之天㑹十<lb/>
三年熈宗即位宗翰為太保領三省事封晉國王乞致<lb/>
仕批荅不允其詞虗中作也天眷間累官翰林學士知<lb/>
<pb n="KR2a0035_WYG_079-14b"/>
制誥兼太常卿封河内郡開國公書太祖睿徳神功碑<lb/>
進階金紫光禄大夫皇統二年宋人請和其誓表曰自<lb/>
來流移在南之人經官陳説願自歸者更不禁止上國<lb/>
之於敝邑亦乞並用此約於是詔尚書省移文宋國理<lb/>
索張中孚張中彦鄭億年杜充張孝純宇文虗中王進<lb/>
家屬發遣李正民畢良史還宋惟孟庚去留聼其所欲<lb/>
時虚中子師瑗仕宋至轉運判官携家北來四年轉承<lb/>
㫖加特進遷禮部尚書承㫖如故虗中恃才輕肆好譏<lb/>
<pb n="KR2a0035_WYG_079-15a"/>
訕凡見女直人輙以礦野目之貴人逹官往往積不能<lb/>
平虗中嘗撰宫殿牓署本皆嘉美之名惡虗中者擿其<lb/>
字以為謗訕朝廷由是媒孽以成其罪矣六年二月唐<lb/>
古綽哈家奴杜塔富拉告虗中謀反詔有司鞫治無狀<lb/>
乃羅織虗中家圖書為反具虗中曰死是吾分至於圖<lb/>
籍南來士大夫家家有之髙士談圖書尤多於我家豈<lb/>
亦反耶有司承順風㫖并殺士談至今冤之士談字季<lb/>
黙髙瓊之後宣和末為忻州戸曹參軍入朝官至翰林<lb/>
<pb n="KR2a0035_WYG_079-15b"/>
直學士虗中士談俱有文集行于世<lb/>
王倫字正道故宋宰相王旦弟王勉𤣥孫俠邪無頼年<lb/>
四十餘尚與市井惡少羣遊汴中天會五年宋人以倫<lb/>
為假刑部侍郎與閤門舍人朱弁充通問使是時方議<lb/>
伐宋凡宋使者如倫及宇文虗中魏行可顧縱張邵等<lb/>
皆留之不遣居數年倫乆困乃倡為和議求歸元帥府<lb/>
使人謂之曰此非江南情實特汝自為此言耳倫曰使<lb/>
事有指不然何為來哉惟元帥察之天㑹十年劉豫連<lb/>
<pb n="KR2a0035_WYG_079-16a"/>
歳出師皆無功逹蘭為元帥左監軍經畧南邉密主和<lb/>
議乃遣倫歸先此宋已遣使乞和朝廷未之許也倫見<lb/>
康王言和議事康王大喜遷倫官并官其子弟宋方與<lb/>
齊用兵未可和天㑹十五年康王聞天水郡王已薨以<lb/>
倫假直學士來請其䘮使倫請逹蘭曰河南之地上國<lb/>
既不自有與其封劉豫曷若歸之趙氏是歲劉豫受封<lb/>
已八年不能自立其國尚勤屯戍朝廷厭其無能為也<lb/>
乃廢劉豫達蘭以左副元帥守汴京於是倫適至逹蘭<lb/>
<pb n="KR2a0035_WYG_079-16b"/>
太祖從父兄弟於熈宗為祖行太宗長子宗盤以太師<lb/>
領三省事位在宗幹上宗翰薨已乆宗幹不能與宗磐<lb/>
獨抗明年天眷元年逹蘭與東京留守宗雋俱入朝熈<lb/>
宗以宗雋為左丞相宗雋太祖子也逹蘭宗磐宗雋三<lb/>
人皆䟦扈嗜利隂有異圖遂合議以齊地與宋自宗幹<lb/>
以下爭之不能得以侍郎張通古為詔諭江南使遣倫<lb/>
先歸明年宋以倫為端明殿學士簽書樞密院事進金<lb/>
器千兩銀器萬兩復來請天水郡王喪柩及請母韋氏<lb/>
<pb n="KR2a0035_WYG_079-17a"/>
兄弟宗族等保信軍節度使藍公佐副之是嵗宗磐宗<lb/>
雋達蘭皆以謀反屬吏熙宗誅宗磐宗雋以達蘭屬尊<lb/>
赦其死以為行臺尚書省事左丞相奪其兵權右副元<lb/>
帥宗弼奏曰達蘭宗磐隂與宋人交通遂以河南陜西<lb/>
地與宋人㑹達蘭復謀反捕而殺之於祁州倫至上京<lb/>
有司詳讀康王表文不書年閲進奉狀稱禮物不言職<lb/>
貢上使宰相責問倫曰汝但知有元帥豈知有上國耶<lb/>
遂留不遣遣其副藍公佐歸三年五月宗弼復取河南<lb/>
<pb n="KR2a0035_WYG_079-17b"/>
陜西地遂伐江南已渡淮皇統元年宋人請和二年二<lb/>
月宋端明殿學士何鑄容州觀察使曹勛進誓表三月<lb/>
遣左副㸃檢色哩山東西路都轉運使劉祹送天水郡<lb/>
王喪柩及宋帝母韋氏還江南五月李正民畢良史南<lb/>
歸七月朱弁張邵洪皓南歸四年以倫為平州路轉運<lb/>
使倫已受命復辭遜上曰此反覆之人也遂殺之於上<lb/>
京年六十一<lb/>
贊云孔子曰行已有恥使於四方不辱君命可謂士矣<lb/>
<pb n="KR2a0035_WYG_079-18a"/>
宇文虚中朝至上京夕受官爵王倫紈袴之于市井為<lb/>
徒此豈行已有恥之士可以專使者耶二子之死雖寃<lb/>
其自取亦多矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_079-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷七十九<lb/>
</p>
<p>
</p>
  </div>
</body>
</text>
</TEI>
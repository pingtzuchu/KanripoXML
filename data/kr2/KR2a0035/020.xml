<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷二十</head> <lb/>
    <p>
<pb n="KR2a0035_WYG_020-1a"/>
欽定四庫全書<lb/>
　金史卷二十<lb/>
　　元中書右丞相總裁托克托等修<lb/>
　志第一<lb/>
　　天文<lb/>
自伏羲仰觀俯察黄帝迎日推䇿重黎序天地堯厯象<lb/>
日月星辰舜齊七政周武王訪箕子陳洪範協五紀而<lb/>
觀天之道備矣易曰天垂象見吉凶聖人象之故孔子<lb/>
<pb n="KR2a0035_WYG_020-1b"/>
因魯史作春秋於日星風雨霜雹雷霆皆書變而不書<lb/>
常所以明天道驗人事也秦漢而下治日患少陰陽愆<lb/>
違天象錯迕無代無之金百有十九年而日食四十二<lb/>
星辰風雨霜雹雷霆之變不知其幾金九主莫賢於世<lb/>
宗二十九年之間猶日食者十有一日珥虹貫者四五<lb/>
然終金之世慶雲環日者三皆見於世宗之世羲和之<lb/>
後漢有司馬唐有袁李皆世掌天官故其説詳且六合<lb/>
為一推歩之術不見異同金宋角立兩國置厯法有差<lb/>
<pb n="KR2a0035_WYG_020-2a"/>
殊而日官之選亦有精粗之異今奉詔作金史於志天<lb/>
文各因其舊特以春秋為凖云<lb/>
日薄食煇珥雲氣　太祖天輔三年夏四月丙子朔日<lb/>
食　四年冬十月戊辰朔日食　六年春二月庚寅朔<lb/>
日食　七年秋八月辛巳朔日食<lb/>
太宗天㑹七年三月己卯朔日中有黑子九月丙午朔<lb/>
日食　十三年正月丙午朔日食<lb/>
熙宗天會十四年十一月丙寅日中有黑子斜角交行<lb/>
<pb n="KR2a0035_WYG_020-2b"/>
天眷三年七月癸卯朔日食<lb/>
皇統三年十二月癸未朔日食　四年六月辛巳朔日<lb/>
食　五年六月乙亥朔日食　八年四月戊子朔日食<lb/>
　九年三月癸未朔日食<lb/>
海陵庶人天徳二年正月甲辰日有暈珥白虹貫之十<lb/>
一月丙戌白虹貫日十二月乙卯慶雲見狀如鸞鳯五<lb/>
彩　三年正月丁酉白虹貫日<lb/>
貞元二年五月癸丑朔日食　三年四月丁丑朔昏霧<lb/>
<pb n="KR2a0035_WYG_020-3a"/>
四塞日無光凡十有七日乃霽五月丁未朔日食<lb/>
正隆三年三月辛酉朔司天奏日食候之不見海陵勑<lb/>
自今日食皆面奏不須頒告中外　五年八月丙午朔<lb/>
日食庚午日中有黑子狀如人　六年二月甲辰朔日<lb/>
有暈珥戴背十月丙午慶雲見<lb/>
世宗大定二年正月戊辰朔日食伐鼓用幣命夀王京<lb/>
代拜行禮為制凡遇日月虧食禁酒樂屠宰一日　三<lb/>
年六月庚申朔日食上不視朝命官代拜有司不治務<lb/>
<pb n="KR2a0035_WYG_020-3b"/>
過時乃罷後為常　四年六月甲寅朔日食　七年四<lb/>
月戊辰朔日食上避正殿减膳伐鼓應天門内百官各<lb/>
於本司庭立明復乃止閏七月己卯午刻慶雲環日八<lb/>
月辛亥午刻慶雲環日　九年八月甲申朔有司奏日<lb/>
當食以雨不見為近奉安太社乃伐鼓于社用幣于應<lb/>
天門内　十三年五月壬辰朔日食　十四年十一月<lb/>
甲申朔日食　十六年三月丙午朔日食　十七年九<lb/>
月丁酉朔日食　二十三年十月己未慶雲見於日側<lb/>
<pb n="KR2a0035_WYG_020-4a"/>
十一月壬戌朔日食　二十八年八月甲子朔日食<lb/>
二十九年正月乙卯已初日有暈左右有珥上有背氣<lb/>
兩重其色青赤而厚復有白虹貫之亘天其東有㦸氣<lb/>
長四尺餘五刻而散丁己巳初刻有兩珥上有背氣兩<lb/>
重其色青赤而淡頃之背氣於日上為冠已而俱散二<lb/>
月辛酉朔日食甲子辰刻日上有重暈兩珥抱而復背<lb/>
背而復抱凡三四次乙丑日暈兩珥有負氣承氣而白<lb/>
虹亘天左右有㦸氣<lb/>
<pb n="KR2a0035_WYG_020-4b"/>
章宗明昌三年十二月丙辰北方微有赤氣　四年九<lb/>
月癸未日上有抱氣二戴氣一俱相連左右有珥其色<lb/>
鮮明　六年三月丙戌朔日食<lb/>
承安三年正月己亥朔日食陰雲不見　五年十一月<lb/>
癸丑日食<hi>宋史作六月乙酉朔</hi>
泰和二年五月甲辰朔日食　三年十月戊戌日將没<lb/>
色赤如赭甲辰申酉間天色赤夜將旦復然　四年三<lb/>
月丁卯日昏無光　五年九月戊子戌時西北方黑雲<lb/>
<pb n="KR2a0035_WYG_020-5a"/>
間有赤氣如火次及西南正南東南方皆赤中有白氣<lb/>
貫徹乍隠乍見既而為雨隨作風至二更初黑雲間赤<lb/>
氣復起於西北方及正西正東東北往來遊曵内有白<lb/>
氣數道時復出没其赤氣又滿中天約四更皆散　六<lb/>
年正月北京申龍山縣西見有雲結成車牛行帳之狀<lb/>
或如前後摧損之勢晡時乃散二月壬子朔日食七月<lb/>
癸巳申刻日上有背氣一内赤外青須史散九月乙酉<lb/>
夜將曙北方有赤白氣數道厯王良下徐行至北斗開<lb/>
<pb n="KR2a0035_WYG_020-5b"/>
陽揺光之東而散　八年四月癸卯巳刻日暈二重内<lb/>
黄外赤移時而散<lb/>
衛紹王大安元年四月壬申北方有黑氣如大道東西<lb/>
竟天至五更散十二月辛酉朔日食　三年三月辛酉<lb/>
辰刻北方有黑氣如堤内有白氣三似龍虎之狀十月<lb/>
己卯東北西北每至初更如月將出之狀明至夜半而<lb/>
滅經月乃已<lb/>
宣宗貞祐元年十月丙午夜有白氣三衝紫微而不貫<lb/>
<pb n="KR2a0035_WYG_020-6a"/>
十二月丙申白氣東西竟天移時散　二年九月壬戌<lb/>
朔日食大星皆見　三年正月壬戌日有左右珥上有<lb/>
冠氣移刻散二月丁巳日初出赤如血將没復然六月<lb/>
戊申夜有黑氣廣如大路自東南至於西北其長竟天<lb/>
　四年二月甲申朔日食閏七月壬午朔日食<lb/>
興定元年七月丙子朔日食　二年七月庚午朔日食<lb/>
　三年七月庚申五色雲見十月乙丑平凉府慶雲見<lb/>
遣官驗實以告太廟詔國中　五年正月山東行省蒙<lb/>
<pb n="KR2a0035_WYG_020-6b"/>
古綱奏慶雲見命圖以進四月丙子日正午有黄暈四<lb/>
匝其色鮮明五月甲申朔日食六月戊寅日將出有氣<lb/>
如大道經丑未厯虚危東西不見首尾移時没十二月<lb/>
己巳北方有白氣廣三尺餘東西亘天<lb/>
元光元年十一月丁未東北有赤雲如火　二年五月<lb/>
辛未日暈不匝而有背氣九月庚子朔日食<lb/>
哀宗正大二年正月甲申有黄黑䘲　三年三月庚午<lb/>
省前有氣微黄自東北亘西南其狀如虹中有白物十<lb/>
<pb n="KR2a0035_WYG_020-7a"/>
餘往來飛翔又有光倐見如二星移時方滅　四年十<lb/>
一月乙未日上有虹背而向外者二約長丈餘兩旁俱<lb/>
有白虹貫之是年六月丙辰有白氣經天或云太白入<lb/>
井　五年十二月庚子朔日食　八年三月庚戌酉正<lb/>
日忽白而失色乍明乍暗左右有氣似日而無光與日<lb/>
相凌而日光四出揺盪至没<lb/>
天興元年正月壬午朔日有兩珥　三年正月己酉日<lb/>
大赤無光京索之間雨血十餘里是日蔡城䧟金亡<lb/>
<pb n="KR2a0035_WYG_020-7b"/>
月五星凌犯及星變　太宗天會七年十一月甲寅天<lb/>
旗明河鼓直　十年閏四月丙申熒惑入氐八月辛亥<lb/>
彗星出於文昌　十一年五月乙丑月忽失行而南頃<lb/>
之復故七月己巳昏有大星隕于東南如散火十二月<lb/>
丙戌月食昴<lb/>
熙宗天會十三年十一月乙酉月食命有司用弊以救<lb/>
著為令　十四年正月辛巳太白晝見凡四十餘日伏<lb/>
壬辰熒惑入月三月丁酉夜中星揺九月癸未有星大<lb/>
<pb n="KR2a0035_WYG_020-8a"/>
如缶起西南流于正西十一月己巳狼星揺　十五年<lb/>
正月戊辰歲星犯積尸氣<lb/>
天眷二年三月辛巳朔歲星留逆在太微五月戊子太<lb/>
白晝見八月丁丑太白晝見九月辛巳犯軒轅左星乙<lb/>
巳犯左執法十一月戊寅入氐　三年七月壬戌月犯<lb/>
畢十二月壬午掩東井東轅南第一星<lb/>
皇統元年二月甲戌月掩畢大星　二年十一月己酉<lb/>
月犯軒轅大星甲寅月犯氐東北星　三年正月己丑<lb/>
<pb n="KR2a0035_WYG_020-8b"/>
熒惑逆犯軒轅次北一星二月乙丑月犯畢大星閏四<lb/>
月癸巳月掩軒轅左角星八月丙申老人星見九月丁<lb/>
丑月犯軒轅大星　四年八月癸未熒惑入輿鬼　五<lb/>
年四月丙申彗星見於西北長丈餘至五月壬戌始滅<lb/>
甲辰熒惑犯左執法　六年九月戊寅熒惑犯西垣上<lb/>
將己丑月犯軒轅第二星　七年正月辛未彗星出東<lb/>
方長丈餘凡十五日滅丁亥太白經天七月己巳太白<lb/>
經天庚辰熒惑犯房第二星十一月壬戌歲星逆犯井<lb/>
<pb n="KR2a0035_WYG_020-9a"/>
東扇第二星　八年閏八月丙子熒惑入太微垣十月<lb/>
甲申太白晝見十一月壬辰經天十二月丙寅太白晝<lb/>
見　九年二月癸亥月掩軒轅第二星七月甲辰太白<lb/>
辰星歲星合于張丁未熒惑犯南斗第四星八月壬子<lb/>
又厯南斗第三星<lb/>
海陵天徳元年十二月甲子土犯東井東星　二年正<lb/>
月乙酉月犯昴壬辰犯木乙未犯角二月丙寅犯心大<lb/>
星九月乙亥太白晝見至明年正月辛卯後不見丁酉<lb/>
<pb n="KR2a0035_WYG_020-9b"/>
月犯軒轅左角十月乙丑犯太微上將十二月癸丑犯<lb/>
昴　三年二月丙辰月食十月丁亥月犯軒轅左角<lb/>
四年正月癸卯太白經天二月乙亥月掩鬼犯鎮星五<lb/>
月己亥太白經天丁巳又經天六月癸巳太白犯井東<lb/>
第二星八月辛未太白犯軒轅大星十一月甲辰熒惑<lb/>
犯鈎鈐丙午月犯井北第一星十二月乙卯朔太白經<lb/>
天丙子月食閏月己亥太白經天<lb/>
貞元元年正月辛丑月犯井東第一星四月戊寅有星<lb/>
<pb n="KR2a0035_WYG_020-10a"/>
如杯自氐入于天市其光燭地十二月乙卯太白經天<lb/>
庚午月食閏月乙酉太白經天　二年正月庚申太白<lb/>
經天是夜月掩昴二月辛丑犯心前星三月辛巳月食<lb/>
七月癸丑太白晝見凡三十有三日伏八月戊戌熒惑<lb/>
入井凡十一日而出十一月甲子月食　三年八月乙<lb/>
酉月犯牛九月辛亥犯建星十一月戊午掩井鉞星<lb/>
正隆二年正月庚辰太白晝見凡六十七日伏　三年<lb/>
正月丁亥有流星如杯長二丈餘其光燭地出太微没<lb/>
<pb n="KR2a0035_WYG_020-10b"/>
於梗河之北二月己卯熒惑入鬼辛巳月食甲午月掩<lb/>
歲星六月丁酉犯氐九月己未太白經天至明年正月<lb/>
二十一日不見十二月戊申月入氐　四年九月壬寅<lb/>
月掩軒轅右角十一月壬辰入畢犯大星十二月太白<lb/>
晝見凡七日　五年正月海陵問司天提㸃馬貴中曰<lb/>
朕欲自將伐宋天道如何貴中對曰去年十月甲戌熒<lb/>
惑順入太微至屏星留退西出占書熒惑常以十月入<lb/>
太微庭受制出伺無道之國又去年十二月太白晝見<lb/>
<pb n="KR2a0035_WYG_020-11a"/>
經天占為兵喪為不臣為更主又主有兵兵罷無兵兵<lb/>
起甲午月食二月丁卯太白晝見四月甲戌復見凡百<lb/>
六十有九日乃伏　六年七月乙酉月食九月丙申太<lb/>
白晝見先是海陵問司天馬貴中曰近日天道何如貴<lb/>
中曰前年八月二十九日太白入太微右掖門九月二<lb/>
日至端門九日至左掖門出竝厯左右執法太微為天<lb/>
子南宮太白兵將之象其占兵入天子之庭海陵曰今<lb/>
將征伐而兵將出入太微正其事也貴中又言當端門<lb/>
<pb n="KR2a0035_WYG_020-11b"/>
而出其占為受制厯左右執法為受事此當有出使者<lb/>
或為兵或為賊海陵曰兵興之際小賊固不能無也是<lb/>
歲海陵南伐遇弑<lb/>
世宗大定元年十月丙午熒惑入太微垣在上將東丁<lb/>
巳月犯井西扇北第二星　二年正月癸巳太白晝見<lb/>
閏二月戊寅月掩軒轅大星三月戊申掩太微東藩南<lb/>
第一星八月乙酉犯井西扇北第二星九月庚戌犯畢<lb/>
距星十月戊辰有大星如太白起室壁間没於羽林軍<lb/>
<pb n="KR2a0035_WYG_020-12a"/>
尾跡長丈餘　三年正月庚子太白晝見凡百有十日<lb/>
乃伏五月辛丑月入氐七月庚戌太白晝見百二十有<lb/>
七日乃伏八月丁未月犯井距星丙寅太白晝見經天<lb/>
十月庚辰月犯太微垣西上將星十一月庚寅太白晝<lb/>
見經天歲星入氐凡二十四日伏壬子月入氐　四年<lb/>
正月戊子熒惑歲星同居氐己丑熒惑出氐二月壬午<lb/>
歲星退入氐凡二十九日九月丙午月犯軒轅大星北<lb/>
次星十一月丙申月食既十二月辛卯太白晝見經天<lb/>
<pb n="KR2a0035_WYG_020-12b"/>
癸卯月掩房北第一星　五年正月癸亥月掩軒轅大<lb/>
星北次星八月丁酉犯井東扇第一星十一月癸丑熒<lb/>
惑入氐凡二十一日　六年二月丙申月犯南斗東南<lb/>
第二星三月己未入氐四月辛丑太白晝見八十有八<lb/>
日伏六月太白晝見辛巳經天九月壬子太白晝見百<lb/>
有三日乃伏丙辰經天十月壬辰復晝見經天十一月<lb/>
辛亥金入氐凡七日庚申太白晝見經天十二月戊子<lb/>
復見經天癸巳月犯房北第二星　七年十月乙巳火<lb/>
<pb n="KR2a0035_WYG_020-13a"/>
入氐凡四日十一月壬申太白晝見九十有一日伏丁<lb/>
丑歲星晝見二日　八年正月癸未月掩心大星三月<lb/>
庚午掩軒轅大星北一星己丑大白晝見百五十有八<lb/>
日乃伏五月丁卯歲星晝見八月甲午太白犯軒轅大<lb/>
星十月庚子月掩熒惑十一月庚午犯昴　九年正月<lb/>
戊寅月掩心後星四月庚子掩心前星八月癸卯掩昴<lb/>
十二月丙戌犯土丁酉太白晝見十有六日伏　十年<lb/>
正月丙寅月掩軒轅大星七月庚子犯五車東南星八<lb/>
<pb n="KR2a0035_WYG_020-13b"/>
月戊申朔木星掩熒惑在參畢間　十一年二月壬戌<lb/>
熒惑犯井東扇北第一星八月癸卯太白晝見　十二<lb/>
年五月辛巳月犯心後星八月癸卯犯心大星辛亥熒<lb/>
惑掩井東扇北第二星丁亥太白晝見在日前九十有<lb/>
八日伏十月己酉熒惑掩鬼西北星歲星晝見在日後<lb/>
四十有七日伏　十三年閏正月辛酉太白晝見四十<lb/>
有九日伏二月己丑熒惑犯鬼西北星三月癸巳朔入<lb/>
鬼次日犯積尸氣六月辛未月犯心前星十月乙丑歲<lb/>
<pb n="KR2a0035_WYG_020-14a"/>
星晝見於日後五十有三日伏　十四年三月辛丑太<lb/>
白歲星晝見十有八日伏丙辰二星經天凡二日六月<lb/>
己未太白晝見三十有九日八月己卯晝見又百三十<lb/>
二日乃伏庚辰熒惑犯積尸氣十月丙寅歲星晝見六<lb/>
日十一月甲子太白晝見八十有六日伏十二月乙丑<lb/>
月掩井西扇北第一星　十六年三月庚申月食五月<lb/>
甲寅太白晝見五十有四日伏庚午月掩太白七月丁<lb/>
未犯角宿距星甲子掩畢宿距星八月丙子太白犯軒<lb/>
<pb n="KR2a0035_WYG_020-14b"/>
轅大星九月丁巳月食十月丁丑熒惑入太微十一月<lb/>
甲寅月掩畢距星戊辰熒惑犯太微上將十二月己丑<lb/>
月掩太微左執法　十七年春正月丙寅熒惑犯太微<lb/>
西藩上相九月庚戌歲星熒惑太白聚於尾十二月己<lb/>
巳太白晝見四十有四日伏　十八年七月庚辰土星<lb/>
犯井東扇北第二星九月己丑熒惑犯左執法十二月<lb/>
甲午鎮星掩井西扇北第一星凡十日　十九年正月<lb/>
甲戌月食既三月甲戌熒惑犯氐距星四月丁巳歲星<lb/>
<pb n="KR2a0035_WYG_020-15a"/>
晝見凡七日七月丙子太白晝見四十有五日伏八月<lb/>
癸卯犯軒轅御女辛亥熒惑掩南斗杓第二星九月壬<lb/>
申月掩畢大星十一月辛未熒惑掩歲星十二月丁亥<lb/>
月犯歲星　二十年二月己丑月掩畢大星三月丙辰<lb/>
掩畢西第二星　二十一年二月戊子月犯鎮星戊戌<lb/>
太白晝見二月甲子太白晝見四月壬申熒惑掩斗魁<lb/>
第二星十有四日六月甲戌客星見于華蓋凡百五十<lb/>
有六日滅七月乙亥朔熒惑順入斗魁中五日<hi>以下史</hi>
<pb n="KR2a0035_WYG_020-15b"/>
<hi>闕</hi>　二十二年五月甲申太白晝見六十有四日伏七<lb/>
月戊子歲星晝見二日八月戊辰太白晝見百二十有<lb/>
八日其經天者六十四日十一月辛未熒惑行氐中乙<lb/>
亥太白入氐辛巳夜月食既癸未熒惑太白皆出氐中<lb/>
十二月戊戌熒惑犯鈎鈐　二十三年五月己卯月食<lb/>
既九月甲申歲星晝見五十有五日伏十月辛酉太白<lb/>
晝見百四十有九日乃伏十一月丁卯歲星晝見三十<lb/>
有三日伏閏十一月庚申歲星晝見九十日伏　二十<lb/>
<pb n="KR2a0035_WYG_020-16a"/>
四年四月己未朔太白晝見百四十有五日乃伏甲申<lb/>
月掩太白九月庚子歲星犯軒轅大星甲辰晝見凡五<lb/>
十二日伏十月壬申太白辰星同度　二十五年三月<lb/>
乙酉太白與月相犯九月丁亥月在丁魁中犯西第五<lb/>
星十一月庚辰朔歲星晝見在日後凡七十四日壬午<lb/>
太白晝見在日後百十有一日乃伏十二月己未月犯<lb/>
熒惑甲子太白晝見經天　二十六年三月丙戌熒惑<lb/>
入井鎮星犯太微東藩上相壬辰月食四月丁丑熒惑<lb/>
<pb n="KR2a0035_WYG_020-16b"/>
犯鬼西南星七月丙申月掩心前大星又犯于朔日月<lb/>
五星會于軫十二月乙未月掩心前大星又犯于後星<lb/>
　二十七年五月壬子月犯心大星六月庚辰太白晝<lb/>
見百七十有三日乃伏癸巳月掩昴七月丙午犯房南<lb/>
第一星是日太白晝見經天十月己丑太白入氐十二<lb/>
月丁丑月掩昴　二十八年正月己未歲星留於房甲<lb/>
子守房北第一星十一月丙申鎮星入氐庚子太白晝<lb/>
見在日前四十有九日伏十二月壬申月掩昴　二十<lb/>
<pb n="KR2a0035_WYG_020-17a"/>
九年正月丁酉土星留氐中三十有七日逆行後七十<lb/>
九日出氐五月庚寅朔太白晝見在日後六月丙辰月<lb/>
犯太白月北星南同在柳宿十一月己未熒惑守軒轅<lb/>
至戊辰退行其色稍怒十二月辛丑月食既<lb/>
章宗明昌元年二月丁亥太白晝見六月丁酉月食既<lb/>
十二月乙未月食　二年六月壬辰月食十一月乙丑<lb/>
金木二星見在日前十三日方伏而順行危宿在羽林<lb/>
軍上壘壁陣下光芒明大十二月戊子木金相犯有光<lb/>
<pb n="KR2a0035_WYG_020-17b"/>
芒　三年三月戊戌熒惑順行犯太微西藩上將四月<lb/>
丁巳月食己未熒惑掩右執法色怒而稍赤　四年正<lb/>
月丙子月有暈白虹貫其中八月己亥卯初三刻歲星<lb/>
見未正二刻太白見俱在午位其夜歲星留胃十三度<lb/>
守天廪九月戊申月食　五年十月癸卯月食十一月<lb/>
癸丑太白晝見在日前三十有三日伏　六年正月庚<lb/>
寅太白晝見在日前百有二日乃伏六月庚辰復晝見<lb/>
在日後百六十七日唯是日經天<lb/>
<pb n="KR2a0035_WYG_020-18a"/>
承安元年四月司天奏河津星象事上諭宰相曰天道<lb/>
不測當預防之八月壬戌月食九月壬午太白晝見在<lb/>
日前百有七日乃伏　二年二月丁巳太白晝見在日<lb/>
後百九十有五日乃伏己未經天是夜月食既　三年<lb/>
正月甲寅月食七月庚戌月食　五年五月庚午月食<lb/>
六月庚戌月掩太白<lb/>
泰和元年十一月辛酉月食　二年五月己未月食<lb/>
三年三月癸未月食六月戊戌太白晝見在日後百有<lb/>
<pb n="KR2a0035_WYG_020-18b"/>
十日乃伏　四年九月乙亥月食　五年三月壬申月<lb/>
食八月己巳月食　六年五月甲申太白晝見在日前<lb/>
七十有六日庚戌經天六月辛未歲星晝見在日後七<lb/>
月戊申經天八月癸卯月暈圍太白熒惑二星辛亥歲<lb/>
星辰見至夜五更與東井距星相去七寸内癸丑夜半<lb/>
有流星如太白其色赤起於婁宿己未卯正初刻太白<lb/>
晝見在日前其夜五更熒惑與輿鬼積尸氣相犯在七<lb/>
寸内庚申卯正初刻太白晝見在日後其夜五更初熒<lb/>
<pb n="KR2a0035_WYG_020-19a"/>
惑在輿鬼積尸氣中壬申太白晝見經天在日後十月<lb/>
丙午歲星犯東井距星十一月壬午太白入氐　七年<lb/>
正月丙戌初更月有暈圍歲鎮二星在參畢間辛卯月<lb/>
食三月癸丑月掩軒轅大星七月戊子月食九月己卯<lb/>
初更月在南斗魁中旦歲星在輿鬼中　八年正月丙<lb/>
戌月食七月戊戌朔太白晝見在日後八月壬戌太白<lb/>
歲星光芒相及同在張一度十一月庚子未刻有流星<lb/>
如太白者二光芒如炬幾一丈起東北没東南<lb/>
<pb n="KR2a0035_WYG_020-19b"/>
衛紹王大安元年正月辛丑有飛星如火起天市垣尾<lb/>
跡如赤龍之狀移刻散二月乙丑朔太白晝見經天六<lb/>
月丁丑月食十月乙丑月食熒惑丙寅歲星犯左執法<lb/>
　二年正月庚戌朔日中有流星出大如盆其色碧西<lb/>
行漸如車輪尾長數丈没于濁中至地復起光散如火<lb/>
移刻滅二月客星入紫微中其光散如赤龍之狀　三<lb/>
年正月乙酉熒惑入氐中凡十有一日乃出二月熒惑<lb/>
犯房閏月犯鍵閉星十月癸巳犯壘壁陣<lb/>
<pb n="KR2a0035_WYG_020-20a"/>
崇慶元年春三月日正午日月太白皆相去咫尺<lb/>
宣宗貞祐元年十一月丙子熒惑入壘壁陣　二年二<lb/>
月庚戌月食八月丁未月食九月丁亥太白晝見於軫<lb/>
十一月庚辰鎮星犯太微東垣上相辛巳熒惑犯房鈎<lb/>
鈴　三年七月庚申有流星如太白其色青白有尾出<lb/>
紫微垣北極之旁入貫索中己卯月入畢至戊夜犯畢<lb/>
大星八月辛丑月食既十二月庚寅太白晝見於危八<lb/>
十有五日伏　四年正月乙卯夜中天有流星大如日<lb/>
<pb n="KR2a0035_WYG_020-20b"/>
色赤長丈餘墜於西南其聲如雷二月己亥月食四月<lb/>
丁酉太白晝見於奎百九十有六日乃伏六月丙申歲<lb/>
星晝見於奎百有一日乃伏閏七月乙未月食辛丑犯<lb/>
畢十一月丙戌月暈歲星歲在奎月在壁己丑犯畢大<lb/>
星十二月戊午復犯畢大星<lb/>
興定元年正月乙酉月犯畢左股第二星四月戊辰太<lb/>
白晝見於井百六十有二日乃伏八月戊申歲星晝見<lb/>
於昴六十有七日伏九月癸巳月犯東井西扇第二星<lb/>
<pb n="KR2a0035_WYG_020-21a"/>
十月癸丑夜有流星大如杯尾長丈餘自軒轅起貫太<lb/>
微没於角宿之上十一月癸未月暈歲星熒惑二星木<lb/>
在胃火在昴丙戌太白晝見十二月戊午月食　二年<lb/>
六月乙卯月食八月壬戌有流星大如杯尾長丈餘其<lb/>
光燭地起建星没尾中一云自東北至西南而墜其光<lb/>
如塔狀先有聲如風後若雷者三牕紙皆震十月庚申<lb/>
月犯軒轅左角之少民星十一月壬子月食既　三年<lb/>
五月庚戊月食既壬子太白晝見於參三十有六日經<lb/>
<pb n="KR2a0035_WYG_020-21b"/>
天又百八十四日乃伏七月壬寅初昏自西南來其光<lb/>
燭地狀如月而稍不圓色青白有小星千百無數環之<lb/>
若迸火然墜於東北少頃有聲如鼓八月丁卯歲星犯<lb/>
輿鬼東南星己巳歲星晝見於柳百有九日乃伏十一<lb/>
月乙巳月食癸丑白虹二夾月尋復貫之　四年正月<lb/>
庚子月犯東井三月甲寅歲星犯鬼積尸氣五月甲辰<lb/>
月食六月戊辰歲星晝見于太白晝見於張百八十有<lb/>
四日乃伏十一月壬辰歲星晝見于翼六十有七日夜<lb/>
<pb n="KR2a0035_WYG_020-22a"/>
又犯靈臺北第一星　五年正月辛丑太白晝見於牛<lb/>
二百三十有二日乃伏司天𤓰爾佳徳玉等奏以為臣<lb/>
强之象請祭以禳之宣宗曰斗牛吳分蓋宋境也他國<lb/>
有災吾禳之可乎九月庚戌歲星犯左執法閏十二月<lb/>
戊子熒惑犯軒轅甲午月犯熒惑戊戌鎮星晝見于軫<lb/>
己亥太白晝見於室　六年正月辛酉月犯熒惑壬戌<lb/>
犯軒轅三月壬子月食太白四月癸亥月食丙寅歲星<lb/>
犯太微左執法七月乙亥太白經天與日爭光八月己<lb/>
<pb n="KR2a0035_WYG_020-22b"/>
卯彗星出於亢宿右攝提周鼎之間指大角太史奏除<lb/>
舊布新之象宜改元修政以消天變於是改是年為元<lb/>
光元年九月丁未滅壬申月食歲星<lb/>
元光二年八月乙亥熒惑入輿鬼掩積尸氣十月壬午<lb/>
犯靈臺十一月又犯心大星<lb/>
哀宗正大元年正月丙午月犯昴三月癸丑犯熒惑是<lb/>
月熒惑逆行犯左執法四月癸酉熒惑犯右執法乙未<lb/>
太白辰星相犯　三年十一月丙辰月掩熒惑丁巳熒<lb/>
<pb n="KR2a0035_WYG_020-23a"/>
惑犯歲星庚申犯壘壁陣癸酉五星竝見於西南十二<lb/>
月熒惑入月　四年正月壬戌熒惑犯太白六月丙辰<lb/>
太白入井七月丁亥熒惑犯斗從西第二星　五年五<lb/>
月乙酉月掩心大星　七年十月己巳月暈至五更復<lb/>
有大連環貫之絡北斗内有㦸氣十二月庚寅有星出<lb/>
天津下大如鎮星而色不明初犯輦道二日見於東北<lb/>
在織女南乙未入天市垣戊申方出癸丑厯房北復東<lb/>
南行入積薪凡二十五日而滅<lb/>
<pb n="KR2a0035_WYG_020-23b"/>
天興元年七月乙巳太白歲星熒惑太陰俱會於軫翼<lb/>
司天武亢極言天變上惟歎息竟亦不之罪也八月甲<lb/>
戌太白歲星交閏九月己酉彗星見東方色白長丈餘<lb/>
彎曲如象牙出角軫南行至十二日長二丈十六日月<lb/>
燭不見二十七日五更復出東南約長四丈餘至十月<lb/>
一日始滅凡四十有八日司天奏其咎在北哀宗曰我<lb/>
亦北人今日之事我當滅也何乃不先不後適丁此乎<lb/>
　金史卷二十<lb/>
</p>
<p>
</p>
  </div>
</body>
</text>
</TEI>
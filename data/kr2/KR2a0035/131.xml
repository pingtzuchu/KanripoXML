<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百三十一</head> <lb/>
    <p>
<pb n="KR2a0035_WYG_131-1a"/>
欽定四庫全書<lb/>
　金史卷一百三十一<lb/>
　　元中書右丞相總裁托克托等修<lb/>
　列傳第六十九<lb/>
　宦者<lb/>
　　梁　珫<lb/>
　　宋　珪<hi>本名乞奴潘守恒附</hi>
古之宦者皆出於刑人刑餘不可列於士庶故掌宫寺<lb/>
<pb n="KR2a0035_WYG_131-1b"/>
之事謂之婦寺焉東漢以來宦者養子以繼世唐世繼<lb/>
者皆為閹人其初進也性多巧慧便辟善固恩寵及其<lb/>
得志黨比糾結不可制東漢以宦者亡唐又甚焉世儒<lb/>
論宦者之害如毒藥猛虎之不可拯也金法置近侍局<lb/>
嘗與政事而宦者少與焉惟海陵時有梁珫章宗時有<lb/>
梁道李新喜干政二君為所誤多矣世傳梁道勸章宗<lb/>
納李妃後宫金史不載梁道始末弗得而論次之惟宋<lb/>
珪潘守恒頗能諷詩宣哀時有裨益蓋傭之佼佼鐵之<lb/>
<pb n="KR2a0035_WYG_131-2a"/>
錚錚者也作宦者傳<lb/>
梁珫本大㚖家奴隨元妃入宫以閹豎事海陵珫性便<lb/>
佞善迎合特見寵信舊制宦者惟掌掖庭宫闈之事天<lb/>
徳三年始以王光道為内藏庫使衛愈梁安仁皆以宦<lb/>
官領内藏海陵謂光道等曰人言宦者不可用朕以為<lb/>
不然後唐莊宗委張承業以軍竟立大功此中豈無人<lb/>
乎卿等宜悉此意帑藏之物皆出民力費十致一當糾<lb/>
察姦弊犯者必罰無赦宦者始與政事而珫委任尤甚<lb/>
<pb n="KR2a0035_WYG_131-2b"/>
累官近侍局使及營建南京宫室海陵數數使珫往視<lb/>
工役是時一殿之費已不可勝計珫或言其未善即盡<lb/>
撤去雖丞相張浩亦曲意事之與之均禮海陵欲伐宋<lb/>
珫因極言宋劉貴妃絶色傾國海陵大喜及南征將行<lb/>
命縣君髙實古爾貯衾褥之新潔者俟得劉貴妃用之<lb/>
議者言珫與宋通謀勸帝伐宋徴天下兵以疲敝中國<lb/>
海陵至和州聞珫與宋人交通有狀謂珫曰聞汝與宋<lb/>
國交通傳泄事情汝本奴隷朕拔擢至此乃敢爾耶若<lb/>
<pb n="KR2a0035_WYG_131-3a"/>
至江南詢得實跡殺汝亦未晩也又謂校書郎田與信<lb/>
曰爾面目亦可疑必與珫同謀者皆命執於軍中海陵<lb/>
遇弑珫與信皆為亂軍所殺<lb/>
宋珪本名乞奴燕人也為内侍殿頭宣宗嘗以元夕欲<lb/>
觀燈戲命乞奴監作乞奴誶語云社稷棄之中都南京<lb/>
作燈戲有何看耶宣宗微聞之杖之二十既而悔之有<lb/>
㫖宣諭哀宗放鷂後苑鷂逸去勑近侍追訪之市中一<lb/>
農民臂此鷂近侍不敢言宫中所逸者百方索之農民<lb/>
<pb n="KR2a0035_WYG_131-3b"/>
不與與之物直僅乃得事聞哀宗欲送其人於有司乞<lb/>
奴從旁諫曰貴畜賤人豈可宣示四方哀宗惡其太訐<lb/>
又杖之尋亦悔賜物慰遣之及哀宗至歸徳馬軍元帥<lb/>
富察官努為變殺左丞李蹊參政實嘉紐勒歡以下從<lb/>
官三百餘人倉皇之際哀宗不得已以官努權參知政<lb/>
事既為所制含恨欲誅之未能也及官努往亳州珪與<lb/>
奉御烏克遜愛實納喇奇塔特䕶衛鈕祜祿温綽范察<lb/>
遜王善爾等謀誅之官努自亳還哀宗御臨漪亭詔參<lb/>
<pb n="KR2a0035_WYG_131-4a"/>
政張天綱及官努議事官努入見珪等即從旁殺之及<lb/>
其黨阿里哈博濟錫馨及蔡城破哀宗自縊於幽蘭軒<lb/>
珪與完顔色埒黙焦春和等皆從死有潘守恒者亦内<lb/>
侍素稱知書南遷後規益甚多及哀宗自蒲城走歸徳<lb/>
道次民家守恒進櫛曰願陛下還宫之日無忘此草廬<lb/>
中更加儉素以濟大業上聞其言悽惋咨嗟久之<lb/>
　方伎<lb/>
　　劉完素　　　張從正　　　李慶嗣<lb/>
<pb n="KR2a0035_WYG_131-4b"/>
　　紀天錫　　　張元素　　　馬貴中<lb/>
　　武　禎<hi>子亢</hi>　李　懋　　　胡徳新<lb/>
太史公序九流述日者龜策扁鵲倉公列傳劉歆校中<lb/>
秘書以術數方伎載之七畧後世史官作方伎傳蓋祖<lb/>
其意焉或曰素問内經言天道消長氣運贏縮假醫術<lb/>
託岐黄以傳其秘奥爾秦人至以周易列之卜筮斯豈<lb/>
易言哉第古之為術以吉凶導人而為善後世術者或<lb/>
以休咎導人為不善古之為醫以活人為功後世醫者<lb/>
<pb n="KR2a0035_WYG_131-5a"/>
或因以為利而誤殺人故為政於天下雖方伎之事亦<lb/>
必慎其所職掌而務旌别其賢否焉金世如武禎武亢<lb/>
之信而不誣劉完素張元素之治療通變學其術者皆<lb/>
師尊之不可不記云<lb/>
劉完素字守真河間人嘗遇異人陳先生以酒飲守真<lb/>
大醉及寤洞達醫術若有授之者乃撰運氣要㫖論精<lb/>
要宣明論慮庸醫或出妄說又著素問𤣥機原病式特<lb/>
舉二百八十八字注二萬餘言然好用涼劑以降心火<lb/>
<pb n="KR2a0035_WYG_131-5b"/>
益腎水為主自號通元處士云<lb/>
張從正字子和睢州考城人精於醫貫穿難素之學其<lb/>
法宗劉守真用藥多寒涼然起疾救死多取效古醫書<lb/>
有汗下吐法亦有不當汗者汗之則死不當下者下之<lb/>
則死不當吐者吐之則死各有經絡脉理世傳黄帝岐<lb/>
伯所為書也從正用之最精號張子和汗下吐法妄庸<lb/>
淺術習其方劑不知察脉原病往往殺人此庸醫所以<lb/>
失其傳之過也其所著有六門二法之目存於世云<lb/>
<pb n="KR2a0035_WYG_131-6a"/>
李慶嗣洛人少舉進士不第棄而學醫讀素問諸書洞<lb/>
曉其義天徳間嵗大疫廣平尤甚貧者往往闔門臥病<lb/>
慶嗣携藥與米分遺之全活者衆慶嗣年八十餘無病<lb/>
而終所著傷寒纂類四卷改證活人書二卷傷寒論三<lb/>
卷針經一卷傳於世<lb/>
紀天錫字齊卿泰安人早棄進士業學醫精於其技遂<lb/>
以醫名世集註難經五卷大定十五年上其書授醫學<lb/>
博士<lb/>
<pb n="KR2a0035_WYG_131-6b"/>
張元素字潔古易州人八嵗試童子舉二十七試經義<lb/>
進士犯廟諱下第乃去學醫無所知名夜夢有人用大<lb/>
斧長鑿鑿心開竅納書數卷於其中自是洞徹其術河<lb/>
間劉完素病傷寒八日頭痛脉𦂳嘔逆不食不知所為<lb/>
元素往候完素面壁不顧元素曰何見待之卑如此哉<lb/>
既為診脉謂之曰脉病云云曰然初服某藥用某味乎<lb/>
曰然元素曰子誤矣某味性寒下降走太陰陽亡汗不<lb/>
能出今脉如此當服某藥則效矣完素大服如其言遂<lb/>
<pb n="KR2a0035_WYG_131-7a"/>
愈元素自此顯名元素治病不用古方其説曰運氣不<lb/>
齊古今異軌古方新病不相能也自為家法云<lb/>
馬貴中天徳中為司天提㸃與校書郎髙守元奏天象<lb/>
災異忤㫖海陵皆杖之黜貴中為大同府判官久之遷<lb/>
司天監正隆三年三月辛酉朔日當食是日候之不食<lb/>
海陵謂貴中曰自今凡遇日食皆靣奏不湏頒示内外<lb/>
海陵伐宋問曰朕欲自将伐宋天道何如貴中對曰去<lb/>
年十月甲戌熒感順入太㣲至屏星留退西出占書熒<lb/>
<pb n="KR2a0035_WYG_131-7b"/>
惑常以十月入太㣲庭受制出伺無道之國十二月太<lb/>
白晝見經天占為兵喪為不臣為更主又主有兵兵罷<lb/>
無兵兵起鎮戎軍地震大風海陵以問貴中對曰伏隂<lb/>
逼陽所以震也又問曰當震大風何也對曰土失其性<lb/>
則地震風為號令人君命令嚴急則有烈風及物之災<lb/>
六年二月甲辰朔日有暈珥戴背海陵問近日天道何<lb/>
如貴中對曰前年八月二十九日太白入太㣲右掖門<lb/>
九月二日至端門九日至左掖門出並厯左右執法太<lb/>
<pb n="KR2a0035_WYG_131-8a"/>
㣲為天子南宫太白兵将之象其占兵入天子之廷海<lb/>
陵曰今将征伐而兵将出入太㣲正其事也貴中又曰<lb/>
當端門而出其占為受制厯左右執法為受事此當有<lb/>
出使者或為兵或為賊海陵曰兵興之際小盗固不能<lb/>
無也及被害于揚州貴中之言皆騐大定八年世宗擊<lb/>
毬於常武殿貴中上疏諫曰陛下為天下主守宗廟社<lb/>
稷之重圍獵擊毬皆危事也前日皇太子墜馬可以為<lb/>
戒臣願一切罷之上曰祖宗以武定天下豈以承平遽<lb/>
<pb n="KR2a0035_WYG_131-8b"/>
忘之耶皇統甞罷此事當時之人皆以為非朕所親見<lb/>
故示天下以習武爾十年十一月皇太子生日世宗宴<lb/>
百官于東宫上飲歡甚貴中被酒前跪欲言事錯亂失<lb/>
次上不之罪但令扶出<lb/>
武禎宿州臨渙人祖官太史靖康後業農後畫界屬金<lb/>
禎深數學貞祐間行樞宻院布薩安貞聞其名召至徐<lb/>
州以上客禮之毎出師必咨焉其占如響正大初徴至<lb/>
汴京待詔東華門其友王鉉問禎曰朝廷若問國祚脩<lb/>
<pb n="KR2a0035_WYG_131-9a"/>
短子何以對禎曰當以實告之但更言周過其厯秦不<lb/>
及期亦在修徳爾時久旱祈禱不應朝廷為憂禎忽謂<lb/>
鉉曰足下今日早歸恐為雨阻鉉曰萬里無雲赤日如<lb/>
此安得有雨禎笑日若是則天不誠也天何甞不誠既<lb/>
而東南有雲氣須㬰蔽天平地雨注二尺衆皆驚嘆尋<lb/>
除司天臺管勾子亢寡言笑不妄交甞與一學生終日<lb/>
相對握籌布畫目炯炯若有所營見者莫測也哀宗至<lb/>
蔡州右丞完顏仲徳薦其術召至屏人與語大説除司<lb/>
<pb n="KR2a0035_WYG_131-9b"/>
天長行賞賚甚厚上書曰比者有星變于周楚之分彗<lb/>
星起于大角西掃軫之左軸蓋除舊布新之象又言鄭<lb/>
楚周三分野當赤地千里兵㓙大起王者不可居也又<lb/>
曰蔡城有兵䘮之兆楚有亡國之徴三軍苦戰於西垣<lb/>
前後有日矣城壁傾頺内無見糧外無應兵君臣數盡<lb/>
之年也聞者悚然奪氣哀宗惟嗟嘆良久不以為罪性<lb/>
頗倨傲朝士以此非之天興二年九月蔡州被圍亢奏<lb/>
曰十二月三日必攻城及期果然哀宗問曰解圍當在<lb/>
<pb n="KR2a0035_WYG_131-10a"/>
何日對曰明年正月十三日城下無一人一騎矣帝不<lb/>
知其由乃喜圍觧有期日但宻計糧草使可給至其日<lb/>
不闕者明年甲午正月十日蔡州破十三日大元兵退<lb/>
是日亢赴水死云<lb/>
李懋不知何許人有異術正大間㳺京兆行省完顔哈<lb/>
達愛其術與俱至汴京薦於哀宗遣近侍宻問國運否<lb/>
泰言無忌避居之繁臺寺朝士日走問之懋能道隐事<lb/>
及吉㓙之變人以為神帝惡其言太洩遣使者殺之使<lb/>
<pb n="KR2a0035_WYG_131-10b"/>
者乃持酒殽入寺懋出迎笑曰是矣使者曰是何謂也<lb/>
懋曰我數當盡今日尚復何言遂索酒痛飲就死<lb/>
胡徳新河北士族也寓居南陽往来宛葉間嗜酒落魄<lb/>
不覊言禍福有奇驗正大七年夏與燕人王鉉邂逅于<lb/>
葉縣村落中與鉉初不相識坐中謬以兵官對胡曰此公<lb/>
在吾法中當登科甲何以謂之兵官衆愕然遂以實<lb/>
告二人相得甚歡即命家人具雞酒以待酒酣舉大白<lb/>
相屬曰君此去事業甚逺不必置問某有所見久不敢<lb/>
<pb n="KR2a0035_WYG_131-11a"/>
對人言今欲告子遂邀至野田宻謂曰某自去年来行<lb/>
宛葉道中見往来者十且八九有死氣今春至陳許間<lb/>
見其人亦有大半當死者若吾目可用則時事可知矣<lb/>
鉉驚問應驗遲速曰不過嵗月間爾某亦不逃此厄請<lb/>
宻誌之明年大元兵由金房入取峭石灘渡漢所過廬<lb/>
舎蕭然胡亦舉家及難其精驗如此<lb/>
　<lb/>
　<lb/>
<pb n="KR2a0035_WYG_131-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百三十一<lb/>
</p>
<p>
</p>
  </div>
</body>
</text>
</TEI>
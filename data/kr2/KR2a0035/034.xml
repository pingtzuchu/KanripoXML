<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十四</head> <lb/>
    <p>
<pb n="KR2a0035_WYG_034-1a"/>
欽定四庫全書<lb/>
　金史卷三十四<lb/>
　　　元中書右丞相總裁托克托等修<lb/>
　志第十五<lb/>
　　禮七<hi>社稷海瀆嶽鎭</hi>　<hi>風雨雷師</hi>
貞元元年閏十二月有司奏建社稷壇于燕京大定七<lb/>
年七月又奏建壇于中都社為制其外四周為垣南向<lb/>
開一神門門三間内又四周為垣東西南北各開一神<lb/>
<pb n="KR2a0035_WYG_034-1b"/>
門門三間各列二十四㦸四隅連飾罘罳無屋於中稍<lb/>
南為壇位令三方廣濶一級四陛以五色土各飾其方<lb/>
中央覆以黄土其廣五丈高五尺其主用白石下廣二<lb/>
尺剡其上形如鐘埋其半壇南栽栗以表之近西為稷<lb/>
壇如社壇之制而無石主四壝門各五間兩塾三門門<lb/>
列十二㦸壝有角樓樓之面皆隨方色飾之饌幔四楹<lb/>
在北壝門西北向神厨在西壝門外南向廨在南圍墻<lb/>
内東西向有望祭堂三楹在其北雨則於是堂望拜堂<lb/>
<pb n="KR2a0035_WYG_034-2a"/>
之南北各為屋二楹三獻及司徒致齋幕次也堂下南<lb/>
北相向有齋舍二十楹外門止一間不施鴟尾祭用春<lb/>
秋二仲月上戊日樂用登歌遣官行事太尉一司徒一<lb/>
已上奏差亞獻太常卿一終獻光禄卿一省差太常卿<lb/>
一光禄卿一郊社令一學士院官一請御署祝版大樂<lb/>
令一太官令三監祭御史二太常博士二廩犧令一奉<lb/>
禮郎一協律郎二司尊罍二奉爵酒官一大祝七祝史<lb/>
四盥洗官二爵洗官二執巾篚官四齋郎四十八贊者<lb/>
<pb n="KR2a0035_WYG_034-2b"/>
一禮直官十已上部差守衞十二人各衣其方色其服<lb/>
官給舉瘞四衣皂軍人内差其服自備前三日質明行<lb/>
事官受誓戒於尚書省御史臺太常寺引衆官就位禮<lb/>
直官贊揖對揖訖太尉誓曰某月某日上戊祭於太社<lb/>
各揚爾職不恭其事國有常刑讀訖對拜訖退凡與祭<lb/>
官散齋二日致齋一日已齋而闕者通攝行事仍習禮<lb/>
於社宮諸衛令率其屬各以其方器服守衞社宮門大<lb/>
樂工人俱清齋一宿前三日陳設局設祭官公卿以下<lb/>
<pb n="KR2a0035_WYG_034-3a"/>
次於齋房之内及設饌幔四於社宫西神門之外門南<lb/>
西向前二日郊社令率其屬掃除壇之上下大樂令設<lb/>
樂於壇上郊社令為瘞坎二於壬地方深取足容物南<lb/>
出陛又設望瘞位於坎之北南向前一日奉禮郎帥禮<lb/>
直官設祭官公卿以下褥位於西神門之内道南執事<lb/>
官於道北每等異位俱重行東向南上設御史位二於<lb/>
壇下一在太社東北西向一在太稷西北東向博士各<lb/>
在其北設奉禮郎位於稷壇上西北贊者一在北東向<lb/>
<pb n="KR2a0035_WYG_034-3b"/>
設協律郎位二於壇上東北隅俱西向設大樂令位於<lb/>
兩壇之間南向設獻官褥位於逐壇二神座前設省牲<lb/>
位於西神門外設牲榜於當門黝牲二居前又黝牲二<lb/>
少退<hi>二牲皆用黝</hi>北上設廩犧令位於牲東北南向設諸太<lb/>
祝位於牲西各當牲後祝史陪其後俱東向設太常卿<lb/>
省牲位於前近南北向又設御史位於太常卿之東北<lb/>
向太常卿帥其屬設酒罇之位太罇二著罇二犧罇二<lb/>
山罍二在壇上北隅南向象罇二壺罇二山罍二在壇<lb/>
<pb n="KR2a0035_WYG_034-4a"/>
下北陛之西南向后土氏象罇二著罇二山罍二在太社<lb/>
酒罇之西俱東南上設太稷后稷酒罇於壇之上下如太<lb/>
社后土之儀設洗位二於社壇西北南向罍在洗東篚在<lb/>
洗西北肆司罇罍篚羃者各位於其後設玉帛之篚於壇<lb/>
上罇坫之所設四座各籩十豆十簠二簋二鉶三槃一俎<lb/>
三坫四内籩一豆一簠一簋一俎三各設於饌幔内光禄<lb/>
卿率其屬入實籩之實魚鱐乾棗形鹽鹿脯榛實乾䕩<lb/>
桃菱芡栗以序為次豆之實芹菹笋菹葵菹菁菹韭菹魚<lb/>
<pb n="KR2a0035_WYG_034-4b"/>
醢兎醢豚拍鹿臡醓醢以序為次鉶實以羹加芼滑簠實<lb/>
以稲粱簋實以黍稷粱在稻前稷在黍前太官令入實罇<lb/>
罍以酒各一罇實以𤣥酒祭日未明五刻郊社令升設太社<lb/>
太稷神座各於壇上近南北向設后土氏神座於太社<lb/>
神座之左后稷氏神座於太稷神座之左俱東向席皆以<lb/>
莞加䄄褥如幣之色神位版各於座首前一日諸衛之屬禁<lb/>
斷行人郊社令與其屬以罇坫罍洗篚羃入設於位司罇<lb/>
罍奉禮郎及執事者升自太社壇西陛以俟其省牲器視<lb/>
<pb n="KR2a0035_WYG_034-5a"/>
滌溉竝如郊廟儀祭日未明十刻太官令率宰人以鸞刀<lb/>
割牲祝史以豆取毛血各置於饌所以盤取血置神座前<lb/>
遂烹牲未明三刻諸祭官各服其服郊社令太官令入實<lb/>
玉幣罇罍太官令帥進饌者實諸籩豆簠簋未明一刻奉<lb/>
禮郎贊者先入就位禮直官引光禄卿御史博士諸太祝<lb/>
祝史司罇罍篚羃者入自西門當太社壇北重行南向東<lb/>
上立定奉禮曰再拜贊者承𫝊御史以下皆再拜訖司罇<lb/>
罍篚羃者皆就位奉盤血祝史與太祝由西陛升壇各於<lb/>
<pb n="KR2a0035_WYG_034-5b"/>
罇所立祝史以俟瘞血太祝以次取玉幣大樂令帥工人<lb/>
入禮直官各引祭官入就位立定奉禮曰衆官再拜贊者<lb/>
曰在位者皆再拜其先拜者不拜禮直官進太尉之左<lb/>
曰有司謹具請行事退復位禮直官引光祿卿就瘞血所<lb/>
又引祝史奉盤血降自西陛至瘞位光禄卿瘞血訖復位<lb/>
祝史以盤還饌幔以俟奉毛血豆奉禮曰衆官再拜在位<lb/>
者皆再拜諸太祝取玉幣於篚各立於尊所禮直官引太<lb/>
尉詣盥洗位協律郎跪俛伏舉麾樂作太簇宫正寧之曲<lb/>
<pb n="KR2a0035_WYG_034-6a"/>
後盥洗同至洗位南向立樂止搢笏盥手帨手訖詣太<lb/>
社壇樂作應鐘宫嘉寧之曲後升壇同升自北陛樂止南<lb/>
向立太祝以玉帛西向授太尉太尉受玉帛禮神之玉奠<lb/>
於神前瘞玉加於幣配位不用玉玉用兩圭有邸盛以匣<lb/>
瘞玉以玉石為之帛用黒繒長一丈八尺樂作太簇宫嘉<lb/>
寧之曲太稷同禮直官引太尉進南向跪奠於太社座前<lb/>
俛伏興引太尉少退詣褥位南向再拜大祝以幣授太尉<lb/>
太尉受幣西向跪奠於后土神座前俛伏興禮直官引太<lb/>
<pb n="KR2a0035_WYG_034-6b"/>
尉少退西向再拜訖樂止禮直官引太尉降自北陛詣太<lb/>
稷壇盥洗升奠玉幣如太社后土之儀祝史奉毛血入各<lb/>
由其陛升毛血豆係别置一豆諸太祝迎取於壇上俱進<lb/>
奠於神座前祝史退立於罇所太尉既升奠玉幣太官令<lb/>
出帥進饌者奉饌陳於西門外禮直官引司徒出詣饌所<lb/>
司徒奉太社之俎諸太祝既奠毛血禮直官太官令引太<lb/>
社太稷之饌入自正門配座之饌入自左闥饌初入門樂<lb/>
作太簇宫正寧之曲饌至陛樂止祝史俱進徹毛血豆降<lb/>
<pb n="KR2a0035_WYG_034-7a"/>
自西陛以出太社太稷之饌升自北陛配座之饌升自西<lb/>
陛諸太祝迎引於壇上各於神座前設訖禮直官引司徒<lb/>
以下降自西陛樂作復位樂止諸太祝還罇所禮直官引<lb/>
太尉詣罍洗位樂作至位樂止盥手洗爵訖禮直官引太<lb/>
尉詣太社壇升自北陛樂作至太社酒罇所樂止執罇者<lb/>
舉羃執事者以爵授太尉執爵太官令酌酒訖樂作太<lb/>
蔟宫阜寧之曲太稷同太尉以爵授執事者禮直官引太<lb/>
尉詣太社神座前執事者以爵授太尉南向跪奠爵訖以<lb/>
<pb n="KR2a0035_WYG_034-7b"/>
爵授執事者俛伏興太尉少退樂止讀祝官與捧祝官進<lb/>
於神座前右西向跪讀祝讀訖讀祝官就一拜各還罇所太<lb/>
尉拜訖詣配位酒罇所執事者舉羃執事者以爵授太尉太<lb/>
尉執爵太官令酌酒訖樂作太蔟宫昭寧之曲太尉以爵<lb/>
授執事者禮直官引太尉進后土神座前執事者以爵授<lb/>
太尉西向跪奠爵訖以爵授執事者俛伏興太尉少退樂<lb/>
止讀祝如上儀太尉再拜訖禮直官引太尉降自北陛樂<lb/>
作至罍洗位樂止盥手洗爵訖禮直官引太尉詣太稷壇<lb/>
<pb n="KR2a0035_WYG_034-8a"/>
升自北陛竝如太社后土之儀樂曲同訖禮直官引太尉<lb/>
還本位亞終獻盥洗升獻竝如太尉之儀禮直官引終獻<lb/>
降復位樂止太祝各進徹豆樂作應鐘宫娯寧之曲還罇<lb/>
所樂止徹者籩豆各一少移於故處奉禮曰賜胙贊者曰<lb/>
衆官再拜在位者皆再拜禮直官進太尉之右請就望瘞<lb/>
位御史博士從南向立於衆官將拜之前太祝執篚進於<lb/>
神座前取玉幣齋郎以俎載牲體稷黍飯爵酒<hi>體謂牲之左髀</hi>
各由其陛降壇以玉幣饌物置於坎訖奉禮曰可瘞坎<lb/>
<pb n="KR2a0035_WYG_034-8b"/>
東西各二人置土半坎訖禮直官進太尉之左曰禮畢遂引<lb/>
太尉出祭官以下以次出禮直官引御史博士以下俱復<lb/>
執事位立定奉禮曰再拜御史以下皆再拜訖出工人以<lb/>
次出祝版燔於齋坊光祿卿以胙奉進御史就位展視光<lb/>
祿卿望闕再拜乃退其州郡祭享一遵唐宋舊儀<lb/>
風雨雷師明昌五年禮官言國之大事莫重於祭王者<lb/>
奉神靈祈福祐皆為民也我國家自祖廟禘祫五享外<lb/>
惟社稷嶽鎮海瀆定為常祀而天地日月風雨雷師其<lb/>
<pb n="KR2a0035_WYG_034-9a"/>
禮尚闕宜詔有司講定儀注以聞尚書省奏天地日月<lb/>
或親祀或令有司攝事若風雨雷師乃中祀合令有司<lb/>
攝之且又州縣之所通祀者也合先舉行制可乃為壇<lb/>
於景豐門外東南闕之巽地歲以立春後丑日以祀風<lb/>
師牲幣進熟如中祀儀又為壇於端禮門外西南闕之<lb/>
坤地以立夏後申日以祀雨師其儀如中祀羊豕各一<lb/>
是日祭雷師於位下禮同小祀一獻羊一無豕其祝稱<lb/>
天子謹遣臣某云<lb/>
<pb n="KR2a0035_WYG_034-9b"/>
嶽鎭海瀆大定四年禮官言嶽鎭海瀆當以五郊迎氣<lb/>
日祭之詔依典禮以四立土王日就本廟致祭其在他<lb/>
界者遥祀立春祭東嶽於泰安州東鎭于益都府東海<lb/>
于萊州東瀆大淮于唐州立夏望祭南嶽衡山南鎭㑹<lb/>
稽山于河南府南海南瀆大江于萊州季夏土王日祭<lb/>
中嶽于河南府中鎭霍山于平陽府立秋祭西嶽華山<lb/>
于華州西鎭吳山于隴州望祭西海西瀆于河中府立<lb/>
冬祭北嶽恒山于定州北鎭醫巫閭山于廣寧府望祭<lb/>
<pb n="KR2a0035_WYG_034-10a"/>
北海北瀆大濟于孟州其封爵並仍唐宋之舊明昌間<lb/>
從沂山道士楊道全請封沂山為東安王吳山為成徳<lb/>
王霍山為應靈王㑹稽山為永興王醫巫閭山為廣寧<lb/>
王淮為長源王江為㑹源王河為顯聖靈源王濟為清<lb/>
源王每歲遣使奉御署祝版奩薌乘驛詣所在率郡邑<lb/>
長貳官行事禮用三獻讀祝官一捧祝官二盥洗官二<lb/>
爵洗官二奉爵官一司尊彛一禮直官四以州府司吏<lb/>
充前三日應行事執事官散齋二日治事如故宿於正<lb/>
<pb n="KR2a0035_WYG_034-10b"/>
寢如常儀前二日有司設行事執事官次於廟門外掌<lb/>
廟者掃除廟之内外前一日有司牽牲詣祠所享官以<lb/>
下常服閱饌物視牲充腯享日丑前五刻執事者設祝<lb/>
版於神位之右置於玷及以血豆設於饌所次設祭器<lb/>
皆藉以席掌饌者實之左十籩為三行以右為上實以<lb/>
乾䕩乾棗形鹽魚鱐鹿脯榛實乾桃菱欠栗右十豆為<lb/>
三行以左為上實以芹菹筍菹韭菹葵菹菁菹魚醢兎<lb/>
醢豚胉鹿臡醓醢左簠二實以梁稻右簋二實以稷黍<lb/>
<pb n="KR2a0035_WYG_034-11a"/>
俎二實以牲體次設犧罇二象罇二在堂上東南隅北<lb/>
向西上犧罇在前實以法酒犧罇初獻官酌象罇亞終<lb/>
獻酌又設太罇一山罇一在神位前設而不酌有司設<lb/>
燭於神位前洗二在東階之下直東霤北向罍在洗東<lb/>
加勺篚在洗西南肆實以巾執罍篚者位於其後又設<lb/>
揖位於廟門外初獻在西東向亞終及祝在東南向北<lb/>
上開瘞坎於廟内廷之壬地享日丑前五刻執事官各<lb/>
就次掌饌者帥其屬實饌具畢凡祭官各服其服與執<lb/>
<pb n="KR2a0035_WYG_034-11b"/>
事官行止皆贊者引㸃視陳設訖退就次引初獻以下<lb/>
詣廟南門外揖位立定贊禮者贊揖次引祝升堂就位<lb/>
立次引初獻詣盥洗位北向立搢笏盥手帨手執笏詣<lb/>
爵洗位北向立搢笏洗爵以爵授執事者執笏升堂詣<lb/>
酌罇所西向立執事者以爵授初獻初獻搢笏執爵執<lb/>
罇者舉羃執事者酌酒初獻以爵授執事者執笏詣神<lb/>
位前北向立搢笏跪執事者以爵授初獻初獻執爵三<lb/>
祭酒奠爵訖執笏俛伏興少立次引祝詣神位前東向<lb/>
<pb n="KR2a0035_WYG_034-12a"/>
立搢笏跪讀祝訖執笏興退復位初獻再拜贊禮者引<lb/>
初獻復位次引亞獻酌獻並如初獻之儀次引終獻並<lb/>
如亞獻之儀贊者引初獻官詣神位前北向立執事者<lb/>
以爵酌清酒進初獻之右初獻跪祭酒啐酒奠爵執事<lb/>
者以俎進減神座前胙肉前脚第二節共置一俎上以<lb/>
授初獻初獻以授執事者初獻取爵遂飲卒爵執事者<lb/>
進受爵復於坫初獻興再拜贊者引初獻復位贊者曰<lb/>
已飲福受胙者不拜亞獻官以下皆再拜拜訖次引初<lb/>
<pb n="KR2a0035_WYG_034-12b"/>
獻已下就望瘞位以饌物置於坎東西廂各二人贊者<lb/>
曰可瘞置土半坎又曰禮畢遂引初獻官已下出祝與<lb/>
執罇罍篚羃者俱復位立定贊者曰再拜再拜訖遂出<lb/>
祝版燔於齋所<lb/>
　<lb/>
　<lb/>
　<lb/>
　金史卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十七</head> <lb/>
    <p>
<pb n="KR2a0035_WYG_077-1a"/>
欽定四庫全書<lb/>
　金史卷七十七<lb/>
　　　元中書右丞相總裁托克托等修<lb/>
　列傳第十五<lb/>
　　宗弼<hi>木名烏珠</hi>　　　亨<hi>本名伯特</hi>
　　張邦昌　　　　　　劉豫<lb/>
　　達蘭<lb/>
宗弼本名烏珠太祖第四子也希尹獲遼獲衛實訥埓<lb/>
<pb n="KR2a0035_WYG_077-1b"/>
問知遼天祚帝獵鴛鴦濼因與宗翰等定議分道襲之<lb/>
都統杲出清嶺宗望宗弼率百騎與馬和尚逐伊埓巴<lb/>
噶伊勒希等馳擊敗之宗弼矢盡遂遼奪兵士槍獨殺<lb/>
八人生獲五人遂審得遼主在鴛鴦濼畋獵尚未去可<lb/>
襲取者及宗望伐宋宗弼從軍取湯隂縣䧏其卒三千<lb/>
人至御河宋人已焚橋不得渡克爾叟以七十騎渉之<lb/>
殺宋焚橋軍五百人宗望遣呉孝民先入汴諭宋人宗<lb/>
弼以三千騎薄汴城宋上皇出奔選百騎追之弗及獲<lb/>
<pb n="KR2a0035_WYG_077-2a"/>
馬三千而還宗望薨宗輔為右副元帥徇地淄青宗弼<lb/>
敗宋鄭宗孟數萬衆遂克青州復破賊將趙成于臨朐<lb/>
大破黄瓊軍遂取臨朐宗輔軍還遇敵三萬衆于河上<lb/>
宗弼擊敗之殺萬餘人詔伐宋康王宗輔發河北宗弼<lb/>
攻開德府糧乏轉攻濮州前鋒烏淩阿托雲破王善二<lb/>
十萬衆遂克濮州䧏旁近五縣攻開德府宗弼以其軍<lb/>
先登奮擊破之攻大名府宗弼軍復先登破其城河北<lb/>
平宋主自揚州奔于江南宗弼等分道伐之進兵歸德<lb/>
<pb n="KR2a0035_WYG_077-2b"/>
城中有自西門北門出者當堪復敗之乃絶隍築道列<lb/>
礮隍上將攻之城中人懼遂䧏先遣阿里富埓琿至壽<lb/>
春宗弼軍繼之宋安撫使馬世元率官屬出䧏進䧏廬<lb/>
州再䧏巢縣王善軍當堪等破酈瓊萬餘衆于和州遂<lb/>
自和州渡江將至江寕西二十里宋杜充率步騎六萬<lb/>
來拒戰呼拉布當堪達呼大㚖合擊破之宋陳邦光以<lb/>
江寧府䧏留長安努烏哩雅守江寧使阿里布烏哩雅<lb/>
别將兵徇地下太平州濠州及句容溧陽等縣泝江而<lb/>
<pb n="KR2a0035_WYG_077-3a"/>
西屢敗張永等兵杜充遂䧏宗弼自江寧取廣德軍路<lb/>
追襲宋主于越州至湖州取之先使阿里富埓琿趨杭<lb/>
州具舟于錢塘江宗弼至杭州官守巨室皆逃去遂攻<lb/>
杭州取之宋主聞杭州不守遂自越奔明州宗弼留杭<lb/>
州使阿里富埓琿以精兵四千襲之鄂勒博珠爾蘇䧏<lb/>
越州大㚖破宋周汪軍阿里富埓琿破宋兵三千遂渡<lb/>
曹娥江去明州二十五里大破宋兵追至其城下城中<lb/>
出兵戰失利宋主走入于海宗弼中分麾下兵㑹攻明<lb/>
<pb n="KR2a0035_WYG_077-3b"/>
州克之阿里富埓琿泛海至昌國縣執宋明州守趙伯<lb/>
諤伯諤言宋主奔温州將自温州趨福州矣遂行海追<lb/>
三百餘里不及阿里富埒琿乃還宗弼軍自杭州遂取<lb/>
秀州持嘉暉敗宋軍于平江遂取平江阿里率兵先趨<lb/>
鎭江宋韓世忠以舟師扼江口宗弼舟小契丹漢軍没<lb/>
者二百餘人遂自鎮江泝流西上世忠襲之奪世忠大<lb/>
舟十艘於是宗弼循南岸世忠循北岸且戰且行世忠<lb/>
艨艟大艦數倍宗弼軍出宗弼軍前後數里擊柝之聲<lb/>
<pb n="KR2a0035_WYG_077-4a"/>
自夜達旦世忠以輕舟來挑戰一日數接將至黃天蕩<lb/>
宗弼乃因老鸛河故道開三十里通秦淮一日一夜而<lb/>
成宗弼乃得至江寧達蘭使伊喇古自天長趨江寜援<lb/>
宗弼烏淩阿托雲亦以兵來㑹連敗宋兵宗弼發江寧<lb/>
將渡江而北宗弼軍渡自東伊喇古渡自西與世忠戰<lb/>
于江渡世忠分舟師絶江流上下將左右掩擊之世忠<lb/>
舟皆張五緉宗弼選善射者乘輕舟以火箭射世忠舟<lb/>
上五緉五緉著火箭皆自焚煙熖滿江世忠不能軍追<lb/>
<pb n="KR2a0035_WYG_077-4b"/>
北七十里舟軍殱焉世忠僅能自免宗弼渡江北還遂<lb/>
從宗輔定陜西與張浚戰于富平宗弼䧟重圍中韓常<lb/>
流矢中目怒㧞去其矢血淋漓以土塞創躍馬奮呼搏<lb/>
戰遂解圍與宗弼俱出既敗張浚軍于富平遂與阿里<lb/>
布招䧏熙河涇原兩路及攻吳玠于和尚原抵險不可<lb/>
進乃退軍伏兵起且戰且走行三十里將至平地宋軍<lb/>
陣于山口宗弼大敗將士多戰沒明年復攻和尚原克<lb/>
之天㑹十五年為右副元帥封瀋王天眷元年達蘭宗<lb/>
<pb n="KR2a0035_WYG_077-5a"/>
磐執議以河南之地割賜宋詔遣張通古等奉使江南<lb/>
明年宋主遣端明殿學士韓肖胄奉表謝遣王倫等乞<lb/>
歸父䘮及母韋氏兄弟宗弼自軍中入朝進邦都元帥<lb/>
宗弼察達蘭與宋人交通賂遺遂以河南陜西與宋奏<lb/>
請誅達蘭復舊疆是時宗磐已誅達蘭在行臺復與呼<lb/>
蘭謀反㑹置行臺於燕京詔宗弼為太保領行臺尚書<lb/>
省都元帥如故往燕京誅達蘭達蘭自燕京南走將亡<lb/>
入于宋追至祁州殺之詔諸州郡軍旅之事决于帥府<lb/>
<pb n="KR2a0035_WYG_077-5b"/>
民訟錢糓行臺尚書省治之宗弼兼總其事遂議南伐<lb/>
太師宗幹以下皆曰搆䝉再造之恩不思報德妄自鴟<lb/>
張祈求無厭今若不取後恐難圖上曰彼將謂我不能<lb/>
奄有河南之地且都元帥久在方靣深究利害宜即舉<lb/>
兵誅之遂命元帥府復河南疆土詔中外宗弼由黎陽<lb/>
趨汴右監軍薩里罕出河中趨陜西宋岳飛韓世忠分<lb/>
據河南州郡要害復出兵涉河東駐嵐石保德之境以<lb/>
相牽制宗弼遣孔彦舟下汴鄭兩州王伯龍取陳州李<lb/>
<pb n="KR2a0035_WYG_077-6a"/>
成取洛陽自率衆取亳州及順昌府嵩汝等州相次皆<lb/>
下時暑宗弼還軍于汴岳飛等軍皆退去河南平時天<lb/>
眷三年也上使使勞問宗弼以下將士凡有軍功士三<lb/>
千竝加忠勇校尉攻嵐石保德皆克之宗弼入朝是時<lb/>
上幸燕京宗弼見於行在所居再句宗弼還軍上起立<lb/>
酌酒飲之賜以甲胄弓矢及馬二匹宗弼已啓行四日<lb/>
召還至日希伊誅越五日宗弼還軍進伐淮南克廬州<lb/>
上幸燕京宗弼朝燕京乞取江南上從之制詔都元帥<lb/>
<pb n="KR2a0035_WYG_077-6b"/>
宗弼北還軍與宰相同入奏事俄為尚書左丞相兼侍<lb/>
中太保都元帥領行臺如故詔以燕京路𨽻尚書省西<lb/>
京及山後諸部族𨽻元帥府乃還軍遂伐江南既渡淮<lb/>
以書責讓宋人宋人荅書乞加寛宥宗弼令宋主遣信<lb/>
臣來禀議宋主乞先歛兵許敝邑拜表闕下宗弼以便<lb/>
宜約以畫淮水為界上遣護衛將軍薩哈往軍中勞之<lb/>
三年二月宗弼朝京師兼監修國史宋主遣端明殿學<lb/>
士何鑄等進誓表其表曰臣構言今來畫疆合以淮水<lb/>
<pb n="KR2a0035_WYG_077-7a"/>
中流為界西有唐鄧州割屬上國自鄧州西四十里并<lb/>
南四十里為界屬鄧州其四十里外並西南盡屬光化<lb/>
軍為敝邑㳂邊州城既䝉恩造許備藩方世世子孫謹<lb/>
守臣節每年皇帝生辰并正旦遣使稱賀不絶嵗貢銀<lb/>
絹二十五萬兩匹自壬戌年為首每春季差人般送至<lb/>
泗州交納有渝此盟神明是殛墜命亡氏踣其國家臣<lb/>
今既進誓表伏望上國早䧏誓詔庶使敝邑永有憑焉<lb/>
宗弼進拜太傅廼遣左宣徽使劉筈使宋以衮冕圭寳<lb/>
<pb n="KR2a0035_WYG_077-7b"/>
珮璲玉册册康王為宋帝其册文曰皇帝若曰咨爾宋<lb/>
康王趙構不弔天䧏䘮于爾邦亟瀆齊盟自貽顚覆俾<lb/>
爾越在江表用勤我師旅蓋十有八年于兹朕用震悼<lb/>
斯民其何罪今天其悔禍誕誘爾衷封奏狎至願身列<lb/>
于藩輔今遣光祿大夫左宣徽使劉筈等持節册命爾<lb/>
為帝國號宋世服臣職永為屏翰鳴呼欽哉其恭聽朕<lb/>
命仍詔天下賜宗弼人口牛馬各千駝百羊萬仍每嵗<lb/>
宋國進貢内給銀絹二千兩匹宗弼表乞致仕不許優<lb/>
<pb n="KR2a0035_WYG_077-8a"/>
詔荅之賜以金劵皇統七年為太師領三省事都元帥<lb/>
領行臺尚書省事如故皇統八年薨大定十五年諡忠<lb/>
烈十八年配享太宗廟庭子伯特<lb/>
亨本名伯特熙宗時封苪王為明安加銀青光錄大夫<lb/>
天德初加特進海陵忌太宗諸子將謁太廟以亨為右<lb/>
衛將軍語在太宗諸王傳海陵賜良弓亨性直材勇絶<lb/>
人喜自負辭曰所賜弓弱不可用海陵遂忌之出為真<lb/>
定尹謂亨曰太宗諸子方强多在河朔山東眞定據其<lb/>
<pb n="KR2a0035_WYG_077-8b"/>
衝要如其有變欲倚卿為重耳其實忌亨也歴中京東<lb/>
京留守家奴梁遵告亨與衛士符公弼謀反考驗無狀<lb/>
遵坐誅海陵益疑之改廣陵尹再任李老僧使伺察亨<lb/>
動靜且令搆其罪狀亨初除廣寧諸公主宗婦往賀其<lb/>
母圖克坦氏太祖長女烏嚕曰伯特雖稍下遷勿以為<lb/>
嫌國家視京府一也况伯特年富何患不貴顯烏嚕與<lb/>
圖克坦舎音為室舎音妾呼達得幸於圖克坦后呼達<lb/>
詣后告烏嚕語涉怨望且指斥又言伯特當大貴海陵<lb/>
<pb n="KR2a0035_WYG_077-9a"/>
使蕭裕鞫之左驗皆不敢言遂殺烏嚕而杖舎音免其<lb/>
官以烏嚕怨望舎音不先奏聞故也乃封呼達為莘國<lb/>
夫人久之亨家奴祿錦頗黠給使總諸奴老僧謂祿錦<lb/>
曰爾渤海大族不幸坐累為奴寧不念為良乎祿錦識<lb/>
其意祿錦嘗與亨侍妾私通亨知之怒曰必殺此奴祿<lb/>
錦聞之懼密與老僧謀告亨謀逆亨有良馬將因海陵<lb/>
生辰進之以為生辰進馬者衆不能以良馬自異欲他<lb/>
日入見進之祿錦言亨笑海陵不識馬不足進亨之奴<lb/>
<pb n="KR2a0035_WYG_077-9b"/>
有自京師來者言圖克坦額哷楚克誅死亨曰彼有貸<lb/>
死誓劵安得誅之奴曰必欲殺之誓劵安足用哉亨曰<lb/>
然則將及我矣禄錦即以為怨望遂誣亨欲因問刺海<lb/>
陵老僧即捕繫亨以聞工部尚書耶律安禮大理正圖<lb/>
哩等鞫之亨言嘗論鐵劵事實無反心而錄錦亦自引<lb/>
伏與妾私通亨嘗言欲殺之狀安禮等還奏海陵怒復<lb/>
遣與老僧同鞫之與其家奴竝加搒掠皆不伏老僧夜<lb/>
至亨因所使人蹴其隂間殺之亨比至死不勝楚痛聲<lb/>
<pb n="KR2a0035_WYG_077-10a"/>
達於外海陵聞亨死佯為泣下遣人諭其母曰爾子所<lb/>
犯法當考掠不意飲水致死亨擊鞠為天下第一常獨<lb/>
當數人馬無良惡皆如意馬方馳輒投杖馬前側身附<lb/>
地取杖而去每畋臘持鐵連鎚擊狐兎一日與海陵同<lb/>
行道中遇羣豕亨曰吾能以鎚殺之即奮鎚遥擊中其<lb/>
腹穿入之終以勇力見忌焉正隆六年海陵遣使殺諸<lb/>
宗室於是殺亨妃圖克坦氏次妃大氏子音德等三人<lb/>
大定初追復亨官爵封韓王十七年詔有司改葬亨及<lb/>
<pb n="KR2a0035_WYG_077-10b"/>
妻子<lb/>
贊曰宋弼蹙宋主于海島卒定畫淮之約熙宗舉河南<lb/>
陜西以與宋人矯而正之者宗弼也宗翰死宗磐宗雋<lb/>
達蘭湛溺富貴人人有自為之心宗幹獨立不能如之<lb/>
何時無宗弼金之國勢亦曰殆哉世宗嘗有言曰宗翰<lb/>
之後惟宗弼一人非虚言也<lb/>
張邦昌宋史有傳天會五年宗望軍圍汴宋少帝請割<lb/>
三鎭地及輸嵗幣納質修好於是邦昌為宋太宰與肅<lb/>
<pb n="KR2a0035_WYG_077-11a"/>
王樞俱為質以來而少帝以書誘耶律伊都宗翰宗望<lb/>
復伐宋執二帝以歸劉彦宗乞復立趙氏太宗不許宋<lb/>
吏部尙書王時雍等請邦昌治國事天㑹五年三月立<lb/>
邦昌為大楚皇帝初少帝以康王構與邦昌為質既而<lb/>
肅王樞易之康王乃歸及宗望再舉兵少帝復使康王<lb/>
奉玉冊玉寶衮冕增上太宗尊號請和康王至磁州而<lb/>
宗望已自魏縣渡河圍汴矣及二帝出汴州從大軍北<lb/>
來而邦昌至汴康王入于歸德邦昌勸進于歸德康王<lb/>
<pb n="KR2a0035_WYG_077-11b"/>
已即位罪以隠事殺之邦昌死太宗聞之大怒詔元帥<lb/>
府伐宋宋主走揚州事具宗翰等傳其後太宗復立劉<lb/>
豫繼邦昌號大齊<lb/>
劉豫字彦游景州阜城人宋宣和末仕為河北兩路提<lb/>
刑徙浙西抵儀真喪妻翟氏繼值父憂康王至揚州樞<lb/>
密使張慤薦知濟南府是時山東盜賊滿野豫欲得江<lb/>
南一郡宰相不與忿忿而去達蘭攻濟南有闗勝者濟<lb/>
南驍將也屢出城拒戰豫遂殺闗勝出䧏遂為京東東<lb/>
<pb n="KR2a0035_WYG_077-12a"/>
西淮南安撫使知東平府兼諸路馬歩軍都縂管節制<lb/>
河外諸軍以豫子麟知濟南府達蘭屯兵衝要以鎮撫<lb/>
之初康王既殺張邦昌自歸德奔揚州詔左右副元帥<lb/>
合兵討之詔曰俟宋平當援立藩輔以鎮南服如張邦<lb/>
昌者及宋主自明州入海亡去宗弼北還乃議更立其<lb/>
人衆議折可求劉豫皆可立而豫亦有心達蘭為豫求<lb/>
封太宗用封張邦昌故事以九月朔旦授策受䇿之後<lb/>
以藩王禮見使者臣宗翰臣宗輔議既䇿為藩輔稱臣<lb/>
<pb n="KR2a0035_WYG_077-12b"/>
奉表朝廷報諭詔命避正位與使人抗禮餘禮竝從帝<lb/>
者詔曰今立豫為子皇帝既為鄰國之君又為大朝之<lb/>
子其見大朝使介惟使者始見躬問起居與靣辭有奏<lb/>
則立其餘竝行皇帝禮天㑹八年九月戊申備禮冊命<lb/>
立豫為大齊皇帝都大名仍號北京置丞相以下官赦<lb/>
境内復視大名還居東平以東平為東京汴州為汴京<lb/>
䧏宋南京為歸德府䧏淮寧永昌順昌興仁府俱為州<lb/>
張孝純等為宰相弟益為北京留守母翟氏為皇太后<lb/>
<pb n="KR2a0035_WYG_077-13a"/>
妾錢氏為皇后錢氏宣和内人也以辛亥年為阜昌元<lb/>
年以其子麟為尚書左丞相諸路兵馬大總管宋人畏<lb/>
之待以敵國禮國書稱大齊皇帝豫宰相張孝純鄭億<lb/>
年李鄴家人皆在宋宋人加意撫之阜昌二年豫遷都<lb/>
于汴睿宗定陜西太宗以其地賜豫從張邦昌所受封<lb/>
畧故也元帥府使蕭慶如汴與豫議以伐宋事豫報曰<lb/>
宋主軍帥韓世忠屯潤州劉光世屯江寧今舉大兵欲<lb/>
往采石渡江而劉光世拒守江寧若出宿州抵揚州則<lb/>
<pb n="KR2a0035_WYG_077-13b"/>
世忠必聚海船截𤓰洲渡若輕兵真趨采石彼未有備<lb/>
我必徑渡江矣光世海船亦在潤州韓世忠必先取之<lb/>
二將由此必不和以此逼宋主其可以也未幾宋主閤<lb/>
門宣贊舎人徐文將大小船六十隻軍兵七百餘人來<lb/>
奔至密州界中率將佐至汴豫與元帥府書曰徐文一<lb/>
行乆在海中盡知江南利害文言宋主在杭州其候潮<lb/>
門外錢塘江内有船二百隻宋主初走入海時於此上<lb/>
船過錢塘江别有河入越州向明州定海口迤邐前去<lb/>
<pb n="KR2a0035_WYG_077-14a"/>
昌國縣其縣在海中宋人聚船積糧之處今大軍可先<lb/>
往昌國縣攻取船糧還趨明州城下奪取宋主御船直<lb/>
抵錢塘江口今自密州上船如風勢順可五日亱到昌<lb/>
國縣或風勢稍慢十日或半月可至初宗弼自江南北<lb/>
還宗翰將入朝再議以伐宋事宗翰堅執以為可伐宗<lb/>
弼曰江南卑濕今士馬困憊糧儲未豐足恐無成功宋<lb/>
翰曰都監務偷安爾及豫以書報而睿宗亦不肯用豫<lb/>
䇿使達蘭帥師至𤓰洲而還天㑹十四年制詔齊國與<lb/>
<pb n="KR2a0035_WYG_077-14b"/>
本朝軍民相訴闗渉文移署年止用天㑹天㑹十五年<lb/>
詔廢齊國䧏封豫為蜀王豫稱大號凡八年於是置行<lb/>
臺尚書省於汴除去豫弊政人情大悦以故齊宰相張<lb/>
孝純權行臺左丞相遂遷豫家屬於臨潢府皇統元年<lb/>
賜豫錢一萬貫田五十頃牛五十頭三年進封曹王皇<lb/>
統三年薨子麟麟字元瑞豫之子也宋宣和間父廕補<lb/>
將仕郎累加承務郎天㑹七年豫以濟南䧏麟因從軍<lb/>
討水賊王江破䧏之豫節制東平以麟知濟南府事齊<lb/>
<pb n="KR2a0035_WYG_077-15a"/>
國建以濟南為興平軍麟為節制度使開府儀同三司梁<lb/>
國公充諸路兵馬大總管判濟南府事明年為齊尙書<lb/>
左丞相明年從豫遷汴罷判濟南依前開府聴置參謀<lb/>
豫請立麟為太子朝廷不許曰若與我伐宋有功則立<lb/>
之於是麟連歲帥兵南伐皆無功而還及朝廷議廢齊<lb/>
報以南伐之期俾豫先遣兵駐淮上達蘭以軍廢豫止<lb/>
刁馬河麟從數百騎出迎達蘭諭麟止從騎南岸獨占<lb/>
麟渡河因執麟豫廢麟遷臨潢頃之授北京路都轉運<lb/>
<pb n="KR2a0035_WYG_077-15b"/>
使歴中京燕京路都轉運使參知政事尚書左丞復為<lb/>
興平軍節度使上京路轉運使開府儀同三司封韓國<lb/>
公薨年六十四正隆間䧏二品以上官封改贈特進息<lb/>
國公<lb/>
昌本名達蘭穆宗子宗翰襲遼主于鴛鴦濼遼都統瑪<lb/>
格奔道蘭達蘭收其羣牧宗翰使達蘭追擊之不及獲<lb/>
遼樞密使德勒岱及其子摩格納延以還太祖自將襲<lb/>
遼主于大魚濼留輜重于草濼使達蘭雅穆守之奚路<lb/>
<pb n="KR2a0035_WYG_077-16a"/>
兵官琿楚不能安輔其衆遂以達蘭為奚六路軍帥鎮<lb/>
之實古納博勒和䕶送常勝軍及燕京豪族工匹自松<lb/>
亭闗入内地上戒之曰若遇險阨則分兵以往實古納<lb/>
博勒和廼合於達蘭乆之討噶珊蘓庫部奚人奚人據<lb/>
險戰殺且盡蘇庫卓琳托紐十三巖皆平之詔曰朕以<lb/>
奚路險阻經畧為難命汝往任其事而克副所託良用<lb/>
嘉歎今和勒博部族來附餘衆奔潰無能為已北命實<lb/>
古納博勒和䕶送䧏人若遇險阻即分兵以行餘衆悉<lb/>
<pb n="KR2a0035_WYG_077-16b"/>
與汝合䧏詔二十招諭未降汝當審度其事從宜處之<lb/>
其後撫定奚部及分南路邊界表請設官鎮守上曰依<lb/>
東京渤海例置千戸穆昆遼外戚約尼扎古雅部族在<lb/>
建州舍音襲走之獲其妻孥及官豪之族達蘭復擊之<lb/>
擒其隊將克爾叟博斯呼殺之降民戸千餘進降金源<lb/>
縣詔增賜銀牌十又降約尼二部再破興中兵降建州<lb/>
官屬得山砦二十村堡五百八十阿古復敗扎古雅降<lb/>
其官民尤多扎古雅勢蹙亦䧏興中建州皆平詔第將<lb/>
<pb n="KR2a0035_WYG_077-17a"/>
士功賞撫安新民達蘭請以約尼九營為九明安上以<lb/>
都林有功使領四明安扎古雅仍為親管明安五明安<lb/>
之都帥命達蘭擇人授之達蘭與劉彦宗舉蕭公翊為<lb/>
興中尹郡府各以契丹漢官攝治上皆從之及宗翰宗<lb/>
望伐宋達蘭為六部路都統宋望已受宋盟軍還達蘭<lb/>
乃歸中京八月復伐宋閠月宗翰宗望軍皆至汴州達<lb/>
蘭阿里庫破宋兵二萬於杞覆其三營獲京東路都總<lb/>
管胡直孺及其二子與南路都統制隨師元及其三將<lb/>
<pb n="KR2a0035_WYG_077-17b"/>
遂克拱州降寧陵破睢陽下亳州宋兵來復睢陽又擊<lb/>
走之擒其將石瑱宋二帝已降大軍北還達蘭為元帥<lb/>
左監軍徇地山東取宻州達呼取單州達蘭取鉅鹿阿<lb/>
里庫取宗城達呼布取清平臨清蒙克取趙州阿里庫<lb/>
徇下濬滑恩及髙唐分遣諸將趣磁信徳皆降之劉豫<lb/>
以濟南府降詔以豫為安撫使治東平達蘭以左監軍<lb/>
鎮撫之大事専决焉後為右副元帥天㑹十五年為左<lb/>
副元帥封魯國王初宋人既誅張邦昌太宗詔諸將復<lb/>
<pb n="KR2a0035_WYG_077-18a"/>
來如邦昌者立之或舉折可求達蘭力舉劉豫豫立為<lb/>
帝號大齊豫為帝數年無尺寸功遂降豫為蜀王達蘭<lb/>
與右副元帥宗弼俱在河南宋使王倫求河南陜西地<lb/>
于達蘭明年達蘭朝京師倡議以廢齊舊地與宋熙宗<lb/>
命羣臣議㑹東京留守宗雋來朝與達蘭合力宗幹等<lb/>
争之不能得宗雋曰我以地與宋宋必徳我宗憲折之<lb/>
曰我俘宋人父兄怨非一日若復資以土地是助讐也<lb/>
何徳之有勿與便達蘭弟朂亦以為不可既退達蘭責<lb/>
<pb n="KR2a0035_WYG_077-18b"/>
朂曰他人尚有從我者汝　異議乎朂曰苟利國家豈<lb/>
敢私耶是時太宗長子宗磐為宰相位在宗幹上達蘭<lb/>
宗雋附之竟執議以河南陜西地與宋張通古為詔諭<lb/>
江南使乆之宗磐跋扈尤甚宗雋亦為丞相達蘭持兵<lb/>
柄謀反有狀宗磐宗雋皆伏誅詔以達蘭屬尊有大功<lb/>
因釋不問出為行臺尚書左丞相手詔慰遣達蘭至燕<lb/>
京愈驕肆不法復與翼王呼蘭謀反而朝議漸知其初<lb/>
與宋交通而倡議割河南陜西之地宗弼請復取河南<lb/>
<pb n="KR2a0035_WYG_077-19a"/>
陝西㑹有上變告達蘭者熙宗乃下詔誅之達蘭自燕<lb/>
京南走追而殺之于　州并殺翼王及宗人呼勒希圖<lb/>
達蘭二子威泰烏達布而赦其黨與宗弼為都元帥再<lb/>
定河南陝西伐宋渡淮宋康王乞和遂稱臣畫淮為界<lb/>
乃罷兵<lb/>
贊曰君臣之位如冠屢定分不可頃刻易也五季亂極<lb/>
綱常斁壊遼之太宗慢䙝神器倒置冠　　立石晉以<lb/>
臣易君宇宙以來之一大變也金人效尤而張邦昌劉<lb/>
<pb n="KR2a0035_WYG_077-19b"/>
豫之事出焉邦昌雖非本心以死辭之孰曰不可豫乘<lb/>
時徼利金人欲倚以為功豈有是理哉達蘭初薦劉豫<lb/>
後以陜西河南歸宋視猶儻來初無固志以處此也積<lb/>
其輕躁終䧟逆圖事敗南奔適足以實通宋之事爾哀<lb/>
哉<lb/>
　<lb/>
　<lb/>
　金史卷七十七<lb/>
</p>
<p>
</p>
  </div>
</body>
</text>
</TEI>
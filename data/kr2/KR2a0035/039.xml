<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十九</head> <lb/>
    <p>
<pb n="KR2a0035_WYG_039-1a"/>
欽定四庫全書<lb/>
　金史卷三十九<lb/>
　　元中書右丞相總裁托克托等修<lb/>
　志第二十<lb/>
　　樂上<hi>雅樂樂曲本朝</hi>　<hi>散樂樂歌鼓吹樂郊祀</hi>
傳曰王者功成作樂治定制禮豈二帝三王之彌文哉<lb/>
蓋有天下者將一軌度正民俗合人神和上下舍禮樂<lb/>
何以焉金初得宋始有金石之樂然而未盡其美也及<lb/>
<pb n="KR2a0035_WYG_039-1b"/>
乎大定明昌之際日修月葺粲然大備其𨽻太常者卽<lb/>
郊廟祀享大宴大朝㑹宫縣二舞是也𨽻敎坊者則有<lb/>
鐃歌皷吹天子行幸鹵簿導引之樂也有散樂有渤海<lb/>
樂有本國舊音世宗嘗寫其意度爲雅曲史錄其一其<lb/>
俚者弗載云<lb/>
雅樂凡大祀中祀天子受冊寶御樓肆赦受外國使賀<lb/>
則用之初大宗取汴得宋之儀章鐘磬樂簴挈之以歸<lb/>
皇統元年熙宗如尊號始就用宋樂有司以鐘磬刻晟<lb/>
<pb n="KR2a0035_WYG_039-2a"/>
字者犯太宗諱皆以黄紙封之大定十四年太常始議<lb/>
歴代之樂各自為名今郊廟社稷所用宋樂器犯廟諱<lb/>
宜皆刮去更為製名於是命禮部學士院太常寺撰名<lb/>
乃取大樂與天地同和之義名之曰大和文武二舞皇<lb/>
統年間定文舞曰仁豐道洽之舞武舞曰功成治定之<lb/>
舞貞元儀又改文舞曰保大定功之舞武舞曰萬國來<lb/>
同之舞大定十一年又有四海會同之舞於是一代之<lb/>
制始備明昌五年詔用唐宋故事置所講議禮樂有司<lb/>
<pb n="KR2a0035_WYG_039-2b"/>
謂雅樂自周漢以來止存大法魏晉而後更造律度訖<lb/>
無定論至後周保定中得古玉斗於地中以造尺律其<lb/>
後牛𢎞以為不可止用蘇綽鐡尺至隋亦用之唐興因<lb/>
隋樂不改及黄巢之亂樂縣散失太常博士殷盈孫以<lb/>
周法鑄鎛鐘編鐘處士蕭承訓等校石磬合而奏之至<lb/>
周顯德以黍定律議者謂比唐樂高五律宋初亦用王<lb/>
朴所制樂時和峴以周顯德律音近哀思乃依西京銅<lb/>
望臬石尺重造十二管取聲下王朴一律景祐初李照<lb/>
<pb n="KR2a0035_WYG_039-3a"/>
取黍累尺成律以其聲猶高更用太府布帛尺遂下太<lb/>
常樂三律皇祐中阮逸胡瑗改造上下一律或謂其聲<lb/>
弇鬱不和依舊用王朴樂元豐間楊傑參用李照鐘磬<lb/>
加四淸聲下王朴樂二律以為新樂元祐間范鎭又造<lb/>
新律下李照樂一律而未用至崇寧間魏漢津以范鎭<lb/>
知舊樂之高無法以下之乃以時君指節為尺其所造<lb/>
鐘磬卽今所用樂是也然以王朴所制聲高屢命改作<lb/>
李照以太府尺制律人習舊聽疑於太重其後范鎭等<lb/>
<pb n="KR2a0035_WYG_039-3b"/>
論樂復用李照所用太府尺卽周隋所用鐡尺牛𢎞等<lb/>
以為近古合宜者也今取見有樂以唐初開元錢校其<lb/>
分寸亦同則漢津所用指尺殆與周隋唐所用之尺同<lb/>
矣漢津用李照范鎭之説而耻同之故用時君指節為<lb/>
尺使衆人不敢輕議其尺雖為詭説其制乃與古同而<lb/>
清濁高下皆適中非由於法數之外私意妄為者也蓋<lb/>
今之鐘磬雖崇寧之所製亦周隋唐之樂也閲今所用<lb/>
樂律聲調和平無太高太下之失可以久用唯辰鐘辰<lb/>
<pb n="KR2a0035_WYG_039-4a"/>
磬自昔數缺宜補鑄辰鐘十五辰磬二十一通舊名為<lb/>
二十四簴上曰嘗觀宋人論樂以為律主於人聲不當<lb/>
泥於其器要之在聲和而已於是命禮部符下南京取<lb/>
宋舊工更鑄辰鐘十有二又以舊鐘姑洗夷則皆高五<lb/>
律無射高二律别鑄以補之乃恊又琢辰磬各十有二<lb/>
以其半少劣擇其諧者而用之初正隆間海陵營太廟<lb/>
于汴貞祐南遷宣宗修之以祔諸帝神主其地故宋景<lb/>
靈宫之趾也掘其下得編鐘十三編磬八皆刻大晟字<lb/>
<pb n="KR2a0035_WYG_039-4b"/>
時朝廷多故禮器散亡竟亦不能備也大定十一年太<lb/>
常議按唐㑹要舊制南北郊宮縣用二十架周漢魏晉<lb/>
宋齊六朝及唐開元宋開寶禮其數皆同宋會要用三<lb/>
十六架五禮新儀用四十八架其數多似乎太侈今擬<lb/>
太常因革禮天子宫縣之樂三十六簴宗廟與殿庭同<lb/>
郊丘則二十簴宜用宮縣二十架登歌編鐘編磬各一<lb/>
簴又按周禮太司樂凡樂圜鐘為宮黄鐘為角太簇為<lb/>
徴姑洗為羽雷皷雷鼗孤竹之管雲和之瑟雲門之舞<lb/>
<pb n="KR2a0035_WYG_039-5a"/>
冬至日至地上之圜丘奏之若樂六變則天神皆降可<lb/>
得而禮矣六變謂六成也唐宋因之蓋圜鐘夾鐘也用<lb/>
為宫者以上應房心有天帝明堂之象也宫聲三奏角<lb/>
徴羽各一奏合陽之竒數欲神聽之也凡樂起於陽至<lb/>
少隂而止圜鐘自卯至申其數有六故大變而樂止則<lb/>
天神皆降可得而禮也樂曲之名唐以和宋以安本朝<lb/>
定樂曲以寧為名今止有太廟祫享樂曲而郊祀樂曲<lb/>
未備皇綂九年拜天用乾寧之曲今圜丘降神固可就<lb/>
<pb n="KR2a0035_WYG_039-5b"/>
用今太廟祫享皇帝升降行止奏昌寧之曲迎俎奏豐<lb/>
寧之曲酌獻舞出入奏肅寧之曲飲福奏福寧之曲宋<lb/>
開寶禮亦可就用餘有郊祀曲名皇帝入中壝奠玉幣<lb/>
迎俎酌獻舞出入樂曲宜皆以寧字製名遂命學士院<lb/>
撰焉皇帝入中壝奏昌寧之曲降神送神奏乾寧之曲<lb/>
昊天上帝奏洪寧之曲皇地祗奏坤寧之曲配位奏永<lb/>
寧之曲飲福奏福寧之曲升降望燎出入大小次並與<lb/>
入中壝同餘載儀注及樂章又命太常議文武二舞所<lb/>
<pb n="KR2a0035_WYG_039-6a"/>
當先後太常議按唐宋郊廟之禮並先文後武本朝自<lb/>
行禘祫之禮亦然惟唐韋萬石建議謂先儒相傳以揖<lb/>
讓得天下則先奏文以征伐得天下則先奏武當時雖<lb/>
從尋復改之其以開元禮先文後武為定方丘如圜丘<lb/>
之儀社稷則用登歌<lb/>
宗廟皇帝入門宮縣以無射宮升殿登歌以夾鐘皆奏<lb/>
昌寧之曲迎神送神奏來寧之曲九成天德二年晨祼<lb/>
畢還小次方奏迎神曲大定十一年朝享奏依開元開<lb/>
<pb n="KR2a0035_WYG_039-6b"/>
寶禮至版位卽奏黄鐘宫三大呂角二太簇徴二應鐘<lb/>
羽二曲詞皆同進爼奏豐寧之曲酌獻宮縣奏無射大<lb/>
元之曲諸室之曲德帝曰大熙安帝曰大安獻帝曰大<lb/>
昭昭祖曰大成景祖曰大昌世祖曰大武肅宗曰大明<lb/>
穆宗曰大章康宗曰大康太祖曰大定太宗曰大惠熙<lb/>
宗曰大同睿宗曰大和昭德皇后廟曰儀坤世宗曰大<lb/>
鈞顯宗曰大寧章宗曰大隆宣宗曰大慶皇帝還版位<lb/>
及亞終獻皆奏無射宫肅寧之曲飲福登歌奏夾鐘宮<lb/>
<pb n="KR2a0035_WYG_039-7a"/>
福寧之曲徹豆奏豐寧之曲皆用無射宫大定十二年<lb/>
制祫禘時享有司攝事初獻盥洗奏無射宫肅寧之曲<lb/>
升階登歌奏夾鐘宫嘉寧之曲餘並與親享同其别廟<lb/>
聖德皇后宣孝太子所用並載儀注樂章舊制太廟皇<lb/>
考廟樂工各三十九人大定二十九年升祔顯宗有司<lb/>
以為宋之太廟别廟堂上樂各四十八人今之樂工少<lb/>
十八人擬令皇考廟舊樂工皆充兩廟堂上樂以應前<lb/>
代九十六人之數尚書省議古樂工無定數遂奏太廟<lb/>
<pb n="KR2a0035_WYG_039-7b"/>
别廟通以百人為定明昌六年剙設宫縣樂工一百五<lb/>
十六人承安三年勑祭廟用敎坊奏古樂非禮也其自<lb/>
今召百姓材美者給以食直敎閲以待用泰和元年命<lb/>
宫縣樂工月給錢粟二貫石遇正樂工闕驗色收補四<lb/>
年尙書省奏宫縣樂工總用二百五十六人而舊所設<lb/>
止百人時或用之卽以貼部敎坊閱習自明昌間以渤<lb/>
海敎坊兼習而又創設九十二人且宫縣之樂須行大<lb/>
禮乃始用之若其數復闕但前期遣漢人敎坊及大興<lb/>
<pb n="KR2a0035_WYG_039-8a"/>
府樂人習之亦可備用遂詔罷創設者宣宗南遷祔諸<lb/>
帝主於汴京太廟禮官言祔享禮畢車駕還宮至承天<lb/>
門外百官奉迎宮縣奏采茨以樂簴未備遂止用敎坊<lb/>
樂哀宗遷蔡天興二年七月丁巳太祖太宗及后妃御<lb/>
容至自汴京奉安於乾元寺左宣徽使温都七十五奏<lb/>
當用樂上曰樂須太常柰何七十五曰市有優樂可假<lb/>
用之權左右司員外郎王鶚奏曰世俗之樂豈可施于<lb/>
帝王之前遂止<lb/>
<pb n="KR2a0035_WYG_039-8b"/>
樂舞名數太廟登歌鐘一簴磬一簴歌工四籥二塤二<lb/>
箎二笛二巢笙二和笙二簫二七星匏一九耀匏一閏<lb/>
餘匏一搏拊二柷一敔一麾一一弦琴三弦琴五弦琴<lb/>
七弦琴九弦琴各二瑟四别廟登歌並同親祠則用金<lb/>
鐘玉磬攝祭則用編鐘編磬宮縣樂三十六簴編鐘十<lb/>
二簴編磬十二簴大鐘搏鐘特磬各四簴建皷應皷鞞<lb/>
皷各四路皷二路鼗二晉皷一巢笙竽笙各十簫十籥<lb/>
十箎十笛十塤八一絃琴三三絃五絃七絃九絃琴各<lb/>
<pb n="KR2a0035_WYG_039-9a"/>
六瑟十二柷一敔一麾一文舞所執籥翟各六十四武<lb/>
舞所執朱干玉戚各六十四引舞所執旌二纛二牙杖<lb/>
二單鼗二單鐸二䨇鐸二金鐃二金錞二金鉦二相皷<lb/>
二雅皷二有司攝祭宮縣二十簴編鐘四編磬四辰鐘<lb/>
十二建皷四路皷四路鼗二晉皷一巢笙竽笙簫塤箎<lb/>
笛各一一絃琴三三絃五絃七絃九絃琴各六瑟八柷<lb/>
敔各一麾一登歌及二舞引舞所執與親祠同<lb/>
皇帝受冊寶前期大樂令與恊律郎設樂縣於殿廷又<lb/>
<pb n="KR2a0035_WYG_039-9b"/>
設舉麾位二一於殿西階一於樂縣西北又設登歌樂<lb/>
架於殿上至日侍中奏外辦宮縣樂作皇帝乃出卽坐<lb/>
樂止奉寶入門樂作置褥位上樂止初引時宫縣樂作<lb/>
至位立定樂止寶初行樂作至御前置訖樂止皇帝受<lb/>
寶訖樂作侍中奏稱賀樂作皇帝升殿登歌樂作復位<lb/>
樂止侍中奏禮畢宫縣樂作皇帝還幕次樂止<lb/>
御樓宣赦前期大樂署設宮縣於樓下又設皷一於宫<lb/>
縣之左至日金鷄初立大樂署擊皷立訖皷止侍中奏<lb/>
<pb n="KR2a0035_WYG_039-10a"/>
外辦大樂令撞黄鐘之鐘右五鐘皆應昌寧之樂作皇<lb/>
帝乃出宣讀訖百官舞蹈禮畢大樂令撞蕤賔之鐘左<lb/>
五鐘皆應昌寧之樂作皇帝降座樂止凡皇帝出入升<lb/>
降及分班合班皆樂作坐立定乃止其冊命中宫皇太<lb/>
子太孫受外國使賀宴外國使皆用宫縣<lb/>
散樂元日聖誕稱賀曲宴外國使則敎坊奏之其樂器<lb/>
名曲不傳皇統二年宰臣奏自古並無伶人赴朝叅之<lb/>
例所有敎坊人員只宜聽候宣喚不合同百寮赴起居<lb/>
<pb n="KR2a0035_WYG_039-10b"/>
從之章宗明昌二年十一月甲寅禁伶人不得以歴代<lb/>
帝王為戲及稱萬歲者以不應為事重法科泰和初有<lb/>
司又奏太常工人數少卽以渤海漢人敎坊及大興府<lb/>
樂人兼習以備用<lb/>
皷吹樂馬上樂也天子皷吹横吹各有前後部部又各<lb/>
分二節金初用遼故物其後雜用宋儀海陵遷燕及大<lb/>
定十一年鹵簿皆分皷吹為四節其他行幸惟用兩部<lb/>
而已<lb/>
<pb n="KR2a0035_WYG_039-11a"/>
　前部第一<lb/>
　　　皷吹令二人　　　　　金鉦十二<lb/>
　　　掆皷十二　　　　　　長鳴百二十<lb/>
　　　大皷百二十　　　　　歌二十四<lb/>
　　　鐃皷一十二　　　　　簫二十四<lb/>
　　　拱辰管二十四　　　　大横吹一百二十<lb/>
　　　笳二十四<lb/>
　前部第二<lb/>
<pb n="KR2a0035_WYG_039-11b"/>
　　　節皷二　　　　　　　笛二十四<lb/>
　　　簫二十四　　　　　　篳篥二十四<lb/>
　　　笳二十四　　　　　　桃皮篳篥二十四<lb/>
　　　掆皷十二　　　　　　金鉦十二<lb/>
　　　小皷百二十　　　　　中鳴百二十<lb/>
　　　羽葆皷十二　　　　　歌二十四<lb/>
　　　拱辰管二十四　　　　簫二十四<lb/>
　後部第一<lb/>
<pb n="KR2a0035_WYG_039-12a"/>
　　　皷吹丞二人<lb/>
　　　掆皷三　　　　　　　金鉦三<lb/>
　　　羽葆皷十二　　　　　歌二十四<lb/>
　　　拱辰管二十四　　　　簫二十四<lb/>
　　　笳二十四　　　　　　節皷二<lb/>
　　　鐃皷十二　　　　　　歌十六<lb/>
　　　簫二十四　　　　　　笳二十四<lb/>
　　　小横吹百二十<lb/>
<pb n="KR2a0035_WYG_039-12b"/>
　後部第二<lb/>
　　　笛二十四　　　　　　簫二十四<lb/>
　　　篳篥二十四　　　　　笳二十四<lb/>
　　　桃皮篳篥二十四<lb/>
本朝樂曲<lb/>
世宗大定九年十一月庚申皇太子生日上宴于東宮<lb/>
命奏新聲謂大臣曰朕製此曲名君臣樂今天下無事<lb/>
與卿等共之不亦樂乎辭律不傳十三年四月乙亥上<lb/>
<pb n="KR2a0035_WYG_039-13a"/>
御睿思殿命歌者歌女直詞顧謂皇太子曰朕思先朝<lb/>
所行之事未嘗暫忘故時聽此詞亦欲令汝輩知女直<lb/>
醇質之風至於文字語言或不通曉是忘本也二十五<lb/>
年四月幸上京宴宗室於皇武殿飲酒樂上諭之曰令<lb/>
日甚欲成醉此樂不易得也昔漢高祖過故鄕與父老<lb/>
歡飲擊筑而歌令諸兒和之彼起布衣尚且如是况我<lb/>
祖宗世有此土令天下一綂朕廵幸至此何不樂飲于<lb/>
時宗室婦女起舞進酒畢羣臣故老起舞上曰吾來故<lb/>
<pb n="KR2a0035_WYG_039-13b"/>
鄕數月矣令迴期已近未嘗有一人歌本曲者汝曹來<lb/>
前吾為汝歌乃命宗室子敘坐殿下者皆上殿面聽上<lb/>
歌曲道祖宗創業艱難及所以繼述之意上旣自歌至<lb/>
慨想祖宗音容如覩之語悲感不復能成聲歌畢泣下<lb/>
數行右丞相元忠曁羣臣宗戚捧觴上壽皆稱萬歲於<lb/>
是諸老人更歌本曲如私家相會暢然歡洽上復續調<lb/>
歌曲留坐一更極歡而罷其辭曰<lb/>
　猗歟我祖聖矣武元誕膺明命功光于天拯溺救焚<lb/>
<pb n="KR2a0035_WYG_039-14a"/>
　深根固蔕克開我後傳福萬世無何海陵淫昏多罪<lb/>
　反易天道荼毒海内自昔肇基至于繼體積累之業<lb/>
　淪胥且墜望戴所歸不謀同意宗廟至重人心難拒<lb/>
　勉副樂推肆予嗣緒二十四年兢業萬幾億兆庶姓<lb/>
　懐保安綏國家閒暇廓然無事乃眷上都興帝之第<lb/>
　屬兹來游惻然予思風物減耗殆非昔時于鄉于里<lb/>
　皆非初始雖非初始朕自樂此雖非昔時朕無異視<lb/>
　瞻戀慨想祖宗舊宇屬屬音容宛然如睹童嬉孺慕<lb/>
<pb n="KR2a0035_WYG_039-14b"/>
　歴歴其處壯歲經行恍然如故舊年從游依稀如昨<lb/>
　歡誠契濶日暮之若于嗟濶别兮云胡不樂<lb/>
郊祀樂歌<lb/>
皇帝入中壝宮縣黄鐘宫昌寧之曲<hi>凡歩武同</hi>
　衮服穆穆臨于中壝瞻言圜壇皇皇后帝禋祀肇稱<lb/>
　馨香維德爰曁百神於昭受職<lb/>
降神宫縣乾寧之曲仁豐道洽之舞圜鐘為宫黄鐘為<lb/>
角太簇為徵姑洗為羽圜鐘三奏黄鐘太簇姑洗皆一<lb/>
<pb n="KR2a0035_WYG_039-15a"/>
奏詞並同<lb/>
　我金之興皇天錫羡惟神之休爰兹郊見有玉其禮<lb/>
　有牲其薦將受厥明來寧來燕<lb/>
皇帝盥洗宫縣黄鐘宫昌寧之曲<lb/>
　因天事天惇宗將禮爰飭攸司奉時罍洗挹彼注兹<lb/>
　逎升壇陛先事而䖍神勞豈弟<lb/>
皇帝升壇登歌大呂宮昌寧之曲<lb/>
　相在國南崇崇其趾烝哉皇王維時涖止至誠通神<lb/>
<pb n="KR2a0035_WYG_039-15b"/>
　相在國南崇崇其趾烝哉皇王維時涖止<lb/>
昊天上帝奠玉幣登歌大呂宫洪寧之曲<lb/>
　穆穆君王有嚴有翼珮環鏘然圜壇是陟嘉德升聞<lb/>
　馨非黍稷高明降監百神受職<lb/>
皇地祗坤寧之曲<lb/>
　肅敬明祗躬行奠䞇其䞇維何黄琮制幣從祀羣靈<lb/>
　咸秩厥位維皇能饗允集熙事<lb/>
配位太祖皇帝永寜之曲<lb/>
<pb n="KR2a0035_WYG_039-16a"/>
　肇舉明禋皇天后土皇祖武爰爰作神主功昭耆定<lb/>
　歌以大吕綏我思成有秩斯祜<lb/>
司徒迎爼宮縣黄鐘宫豐寧之曲<lb/>
　穆穆皇皇天子躬祀羣臣相之罔不敬止爼豆畢陳<lb/>
　物其嘉矣馨香始升明神燕喜<lb/>
昊天上帝酌獻登歌大呂宮嘉寧之曲<lb/>
　郊禋展敬昭事上靈太尊在席有配斯馨酌言獻之<lb/>
　靈其醉止福祿來宜以答明祀<lb/>
<pb n="KR2a0035_WYG_039-16b"/>
皇地祗泰寧之曲<lb/>
　衮服穆穆臨被泰折於昭神宮埋幣瘞血爰稱匏爵<lb/>
　斟言薦潔方輿常安扶我帝業<lb/>
配位太祖皇帝燕寧之曲<lb/>
　烝哉高后肇廸丕基功與天合配天以推薦時清㫖<lb/>
　孔肅其儀來寧來燕福禄綏之<lb/>
文舞退武舞進宮縣黄鍾宮咸寜之曲<lb/>
　奉祀郊丘雲門變舞進秉朱干停揮翟羽於昭睿文<lb/>
<pb n="KR2a0035_WYG_039-17a"/>
　復肖聖武無疆維烈天子受祜<lb/>
亞終獻宮縣黄鐘宮咸寧之曲功成治定之舞<lb/>
　掃地南郊天神以竢於皇君在克禋克祀交於神明<lb/>
　𤣥酒陶器誠心靖純非貴食味<lb/>
皇帝飲福登歌大吕宮福寧之曲<lb/>
　所以承天無過乎質天其祐之惟精惟一泰尊爰挹<lb/>
　馨香薦德惠我無疆子孫千億<lb/>
徹豆登歌大呂宮豐寧之曲<lb/>
<pb n="KR2a0035_WYG_039-17b"/>
　大禮爰陳為豆孔碩肅肅其容於顯百辟皇靈降監<lb/>
　馨聞在德明禋斯成孚休罔極<lb/>
送神宮縣圜鐘宮乾寧之曲<lb/>
　赫赫上帝臨監禋祀居然來歆昭答祖配圜壇四成<lb/>
　神安其位升歌贊送天人悦喜<lb/>
方丘樂歌<lb/>
迎神鎭寧之曲林鐘宮再奏太簇角再奏姑洗徵再奏<lb/>
南呂羽再奏詞同<lb/>
<pb n="KR2a0035_WYG_039-18a"/>
　至哉坤儀萬彚資生稱物平施流謙變盈禮修泰折<lb/>
　祭極精誠皇皇靈睠永奠寰瀛<lb/>
初獻盥洗太簇宮肅寧之曲<lb/>
　禮有五經無先祭禮卽時伸䖍惟時盥洗品物吉蠲<lb/>
　威獻升壇應之純嘏來歆愷悌<lb/>
初獻升壇應鐘宮肅寧之曲<lb/>
　無疆之德至哉坤元沉潜剛克資生實蕃方丘之儀<lb/>
　惟敬無文神其來思時歆薦殷<lb/>
<pb n="KR2a0035_WYG_039-18b"/>
初獻奠玉幣太簇宮億寧之曲<lb/>
　禮行方澤文物備舉惟皇地祗昭假來下奠瘞玉帛<lb/>
　純誠内著神保是享陟降斯祜<lb/>
司徒捧爼太簇宮豐寧之曲<lb/>
　四階秩儀壇於方澤昭事皇祗卽隂以墌潔肆於祊<lb/>
　孔嘉且碩神其福之如幾如式<lb/>
正位酌獻太簇宫溥寧之曲<lb/>
　蕩蕩坤德物無不載柔順利貞含洪光大籩豆旣陳<lb/>
<pb n="KR2a0035_WYG_039-19a"/>
　金石斯在四海永寧福禄攸介<lb/>
配位酌獻<hi>配太宗也</hi>太簇宮保寧之曲詞闕<lb/>
亞終獻升壇太簇宮寧之曲<lb/>
　卓彼嘉壇奠玉方澤百辟祗肅八音純繹祀事孔明<lb/>
　柔祗感格<lb/>
徹豆應鐘宮豐寧之曲<lb/>
　修理方丘吉蠲是宜籩豆靜嘉登於有司芬芬馨香<lb/>
　來享來儀郊儀將終聲歌徹之<lb/>
<pb n="KR2a0035_WYG_039-19b"/>
送神林鐘宮鎭寧之曲<lb/>
　因地方丘濟濟多儀樂成八變靈祗格思薦餘徹豆<lb/>
　神貺昭垂億萬斯年永祐丕基<lb/>
詣望燎位太簇宮肅寧之曲詞同升壇<lb/>
　<lb/>
　<lb/>
　<lb/>
　金史卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三</head> <lb/>
    <p>
<pb n="KR2a0035_WYG_003-1a"/>
欽定四庫全書<lb/>
　金史卷三<lb/>
　　元中書右丞相總裁托克托等修<lb/>
　本紀第三<lb/>
　　太宗<lb/>
太宗體元應運世徳昭功哲恵仁聖文烈皇帝諱晟本<lb/>
諱烏竒邁世祖第四子母曰翼簡皇后納喇氏太祖母<lb/>
弟也遼太康元年乙卯嵗生初為穆宗養子収國元年<lb/>
<pb n="KR2a0035_WYG_003-1b"/>
七月為安班貝勒太祖四出征伐常居守天輔五年賜<lb/>
詔曰汝惟朕之母弟義均一體是用汝貳我國政凡軍<lb/>
事違者閲實其罪從宜處之其餘事無大小一依本朝<lb/>
舊制天輔七年六月太祖次鴛鴦濼有疾至諤都山驛<lb/>
召赴行在詔曰今遼主盡喪其師奔于夏國遼官多囉<lb/>
約索等刼其子雅里而立之已留宗翰等措畫朕親巡<lb/>
已久功亦大就所獲州部政須綏撫是用還都八月中<lb/>
旬可至春州汝率内戚迎我若至豹子崖尤善八月乙<lb/>
<pb n="KR2a0035_WYG_003-2a"/>
未㑹于渾河北戊申太祖崩九月乙卯葬太祖于宫城<lb/>
西南古倫貝勒杲鄆王昂宗峻宗幹率宗親百官請正<lb/>
帝位不許固請亦不許宗幹率諸弟以赭袍被體寘璽<lb/>
懐中丙辰即皇帝位己未告祀天地丙寅大赦中外改<lb/>
天輔七年為天㑹元年癸酉𤼵春州粟賑降人之徙于<lb/>
上京者戊寅詔諸明安賦米給戸口在内地匱乏者南<lb/>
路軍帥棟摩敗張覺于樓峯口十月壬辰詔以空名宣<lb/>
頭百道給西南西北兩路都統宗翰曰今寄爾以方靣<lb/>
<pb n="KR2a0035_WYG_003-2b"/>
如當遷授必待奏請恐致稽滯其以便宜從事己亥上<lb/>
京慶元寺僧獻佛骨却之棟摩及張覺戰于兎耳山棟<lb/>
摩敗績十一月壬子命宗望問棟摩罪以其兵討張覺<lb/>
壬戌復以空名宣頭及銀牌給上京路軍帥實右納博<lb/>
勒和等癸亥宗望以棟摩軍發廣寧下瀕海諸郡縣詔<lb/>
諭南京割武朔二州入于宋羅索破朔州西山擒其帥<lb/>
趙公直貝勒斡魯别及博爾蘇破走伊實布達於歸化<lb/>
己巳徙遷潤來隰四州之民于瀋州庚午宗望及張覺<lb/>
<pb n="KR2a0035_WYG_003-3a"/>
戰于南京東大敗之張覺奔宋城中人執其父及二子<lb/>
以獻戮之軍中壬申張忠嗣張敦固以南京降遣使與<lb/>
張敦固入諭城中復殺其使者以叛己卯詔女直人先<lb/>
有附于遼今復虜獲者悉從其所欲居而復之其奴婢<lb/>
部曲昔雖逃背今能復歸者並聼為民十二月辛巳蠲<lb/>
民間貸息詔以咸州以南蘇復州以北年榖不登其應<lb/>
輸南京軍糧免之甲午詔曰比聞民間貧苦乏食至有<lb/>
鬻其子者其聼以丁力相等者贖之是日以古倫貝勒<lb/>
<pb n="KR2a0035_WYG_003-3b"/>
杲為安班貝勒宗幹為古倫貝勒遣貝勒李靖如宋告<lb/>
哀<lb/>
二年春正月庚戌朔以們圖琿為阿斯罕貝勒參議國<lb/>
政壬子命賞宗望及將士克南京之功赦棟摩罪甲寅<lb/>
以空名宣頭五十銀牌十給宗望戊午詔貝勒完顏愛<lb/>
實拉曰先帝以同姓之人有自鬻及典質其身者命官<lb/>
為贖今聞尚有未復者其悉閱贖之癸亥以東京比嵗<lb/>
不登詔減田租市租之半甲戌西南西北兩路都統宗<lb/>
<pb n="KR2a0035_WYG_003-4a"/>
翰宗望請勿割山西郡縣與宋上曰是違先帝之命也<lb/>
其速與之夏國奉表稱藩以下寨以北陰山以南伊蘇<lb/>
伊喇部圖嚕濼西之地與之丙子貽宋書索俘虜叛亡<lb/>
丁丑始自京師至南京每五十里置驛二月詔有盜發<lb/>
遼諸陵者罪死庚寅詔命給宗翰馬七百匹田種千石<lb/>
米七千石以賑新附之民丁酉命徙伊蘭路達貝勒完<lb/>
顔忠于蘇伯水乙巳詔諭南京官僚小大之事必闗白<lb/>
軍帥無得専達朝廷丙午宗翰乞濟師詔有司選精兵<lb/>
<pb n="KR2a0035_WYG_003-4b"/>
五千給之丁未命宗望凡南京留守及諸闕員可選勲<lb/>
賢有人望者就注擬之具姓名官階以聞三月己酉朔<lb/>
命宗望以宋嵗幣銀絹分賜將士之有功者庚戌叛人<lb/>
呼必泰降詔釋之宗望請選良吏招撫遷潤來隰之民<lb/>
保山砦者從之己未宗望以南京反覆凡攻取之計乞<lb/>
與知樞密院事劉彥宗裁決之劉公胄王永福棄家踰<lb/>
城來降以公胄為廣寧尹永福為奉先軍節度使辛未<lb/>
夏國王李乾順遣使上誓表閏月戊寅朔賜夏國誓詔<lb/>
<pb n="KR2a0035_WYG_003-5a"/>
辛巳命置驛上京春泰之間己丑烏庫哩達魯特兩部<lb/>
來降丙午既許割山西諸鎮與宋以宗翰言罷之是月<lb/>
舍音襲約尼扎古雅走之獲其妻孥羣從及豪族貝勒<lb/>
琿楚等破奚七巖而撫其民人四月己酉以宗翰經略<lb/>
西夏及破遼功賜以十馬使自擇其二餘以分諸帥賑<lb/>
上京路西北路降者及新徙嶺東之人戊午以實古納<lb/>
所築上京新城名㑹平州乙亥詔贖上京路新遷寧江<lb/>
州戸口賣身者六百餘人宋遣使來弔喪以高卓佛和<lb/>
<pb n="KR2a0035_WYG_003-5b"/>
等充遺留國信使高興輔劉興嗣等充告即位國信使<lb/>
如宋五月丁丑朔上京軍帥實古納以所獲印綬二十<lb/>
二及銀牌來上癸未詔曰新降之民訴訟者衆今方農<lb/>
時或失田業可俟農隙聼決丁亥博索路明安富勒呼<lb/>
以贓罷以穆昆實訥埒代之乙巳海蘭路軍帥完顔呼<lb/>
嚕古等言往者嵗捕海狗海東青鴉鶻於高麗之境近<lb/>
以二舟往彼乃以戰艦十四要而擊之盡殺二舟之人<lb/>
奪其兵仗上曰以小故起戰爭甚非所冝今後非奉命<lb/>
<pb n="KR2a0035_WYG_003-6a"/>
毋輒往棟摩克南京殺都統張敦固七月壬午皇子宗<lb/>
峻薨丙戌禁外方使介冗從多者壬辰和碩台言高麗<lb/>
納吾叛亡增其邊備必有異圖詔曰納我叛亡而弗歸<lb/>
其曲在彼凡有通問毋違常式或來侵略整爾行列與<lb/>
之從事敢先犯彼者雖捷必罰乙未以烏琿部及諸營<lb/>
叛以齋貝勒昱等討平之八月乙巳朔以貝勒烏哲訥<lb/>
等為賀宋生辰使丁巳薩里罕部明安齊蘓以贓罷以<lb/>
奚金嘉努代之六部都統達蘭擊走扎古雅殺其隊將<lb/>
<pb n="KR2a0035_WYG_003-6b"/>
克爾叟博斯呼等又破降駱駞山金源興中諸軍詔增<lb/>
給銀牌十十月甲辰朔夏國遣使謝誓詔戊午天清節<lb/>
宋夏遣使來賀甲子詔𤼵寧江州粟賑泰州民被秋潦<lb/>
者約尼扎古雅率衆來降興中府降丙寅詔有司運米<lb/>
五萬石于廣寧以給南京潤州戍卒命南路軍帥棟摩<lb/>
以甲士千人益哈斯罕路貝勒完顏愛實拉以備高麗<lb/>
戊辰西南西北兩路權都統斡魯言遼詳衮托卜嘉來<lb/>
奔言耶律達實自稱為王置南北官屬有戰馬萬匹遼<lb/>
<pb n="KR2a0035_WYG_003-7a"/>
主從者不過四千戸有歩騎萬餘欲趨天徳駐伊都谷<lb/>
詔曰追襲遼主必酌事宜其討達實則俟報下十一月<lb/>
癸未棟摩下宜州拔杈枒山殺節度使韓慶民癸卯詔<lb/>
以米五萬石給達蘭實古納十二月戊申以貝勒高居<lb/>
慶等為賀宋正旦使<lb/>
三年正月癸酉朔宋夏遣使來賀戊子同知宣徽院事<lb/>
韓資正加尚書左僕射為諸宫都部署乙未夏遣使奠<lb/>
幣及賀即位宋遣使賀即位二月壬戌羅索獲遼主于<lb/>
<pb n="KR2a0035_WYG_003-7b"/>
伊都谷丁夘以巴噶城地分授所徙烏庫哩徳哷勒二<lb/>
部及契丹民三月乙亥阿斯罕貝勒們圖琿薨丙子賑<lb/>
奚契丹新附之民辛巳建乾元殿斡魯獻傳國寳以瑪<lb/>
克實來附請授印綬是日賜完顔羅索鐵劵四月壬寅<lb/>
朔詔以遼主赴京師丁巳南路軍帥扎拉以罪罷五月<lb/>
己丑蕭巴錦獲遼玉寳來獻六月庚申以獲遼主遣李<lb/>
用和等充告慶使如宋七月壬申禁内外官宗室毋私<lb/>
役百姓己卯南京帥以錦州野蠶成蠒奉其絲綿來獻<lb/>
<pb n="KR2a0035_WYG_003-8a"/>
命賞其長吏詔權勢之家母買貧民為奴其脅買者一<lb/>
人償十五人詐買者一人償二人皆杖一百甲申詔南<lb/>
京括官豪牧馬以等第取之分給諸軍以耶律固等為<lb/>
宋報謝使八月癸卯斡魯以遼主至京師甲辰告于太<lb/>
祖廟丙午遼主延禧入見降封海濵王壬子詔有司㨂<lb/>
閱善射勇徤之士以備宋九月壬午廣寧府獻嘉禾癸<lb/>
巳保州路達貝勒𤓰爾佳薩哈以罪誅以貝勒圖克坦<lb/>
烏里代之十月甲辰詔諸將伐宋以安班貝勒杲兼領<lb/>
<pb n="KR2a0035_WYG_003-8b"/>
都元帥伊拉齊貝勒宗翰兼左副元帥先鋒經略使完<lb/>
顔希尹為元帥右監軍左金吾上將軍耶律伊都為元<lb/>
帥右都監自西京入太原六部路軍帥達蘭為六部路<lb/>
都統舍音副之宗望為南京路都統棟摩副之知樞密<lb/>
院事劉彦宗兼領漢軍都統自南京入燕山詔建太祖<lb/>
廟于西京召頁嚕赴京師敎授女直字戊申有司言權<lb/>
南路軍帥和碩台官吏貪縱詔鞫之壬子天清節宋夏<lb/>
遣使來賀丁巳以棟摩為南京路都統素赫副之宗望<lb/>
<pb n="KR2a0035_WYG_003-9a"/>
為棟摩劉彦宗兩軍監戰壬戌詔曰今大有年無儲蓄<lb/>
則何以備饑饉其令牛一具賦粟一石每穆昆為一廩<lb/>
貯之宋易州戍將韓民毅以軍降處之蔚州十一月庚<lb/>
辰以降封遼主為海濵王詔中外辛卯南路軍帥司諸<lb/>
禁契丹奚漢人挾兵器詔勿禁以張忠嗣權簽南京中<lb/>
書樞密院事十二月庚子宗翰下朔州甲辰宗望諸軍<lb/>
及宋郭藥師張企徽劉舜仁戰于白河大破之布希敗<lb/>
宋兵于古北口丙午郭藥師降燕山州縣悉平戊申宗<lb/>
<pb n="KR2a0035_WYG_003-9b"/>
翰克代州乙卯中山降丙辰宗望破宋兵五千于真定<lb/>
戊午宗翰圍太原耶律伊都破宋河東陜西援兵于汾<lb/>
河北甲子宗望克信徳府<lb/>
四年春正月丁卯朔始朝日降臣郭藥師董才皆賜姓<lb/>
完顔氏戊辰宗弼取湯陰大㚖攻下濬州達呼布取黎<lb/>
陽己巳諸軍渡河庚午取滑州宗望使吳孝民等入汴<lb/>
問宋取首謀平山童貫譚稹詹度及張覺等宋太上皇<lb/>
帝出奔癸酉諸軍圍汴甲戌宋使李梲來謝罪且請修<lb/>
<pb n="KR2a0035_WYG_003-10a"/>
好宗望許宋修好約質割三鎮地増嵗幣載書稱伯姪<lb/>
戊寅宋以康王構少宰張邦昌為質辛巳宋上誓書地<lb/>
圖稱姪大宋皇帝伯大金皇帝癸未諸軍解圍二月丁<lb/>
酉朔夜宋將姚平仲兵四十萬來襲宗望營敗之己亥<lb/>
復進師圍汴宋使宇文虚中以書來改以肅王樞為質<lb/>
遣康王構歸師還壬子以滑濬二州與宋宗翰定威勝<lb/>
軍攻下隆德府丁巳次澤州海濵王家奴誣其主欲亡<lb/>
去詔誅其首惡餘並杖之三月癸未尼楚赫圍太原宗<lb/>
<pb n="KR2a0035_WYG_003-10b"/>
翰還西京四月癸卯宗望使宗弼來奏㨗乙丑耿守忠<lb/>
等大敗宋人于西都谷五月辛未宋种師中以兵出井<lb/>
陘癸酉完顔和尼敗之于殺熊嶺斬師中於陣是日巴<lb/>
爾斯敗宋姚古軍於隆州谷六月丙申朔高麗國王王<lb/>
楷奉表稱藩庚戌宗望獻所獲三象庚申以宗望為右<lb/>
副元帥七月丙寅遣高伯淑等宣諭高麗壬申出金牌<lb/>
命貝勒大㚖以所領渤海軍八明安為萬戸戊子以圖<lb/>
埒部長多囉鑾不從其兄古爾班叛賜馬十一豕百錢<lb/>
<pb n="KR2a0035_WYG_003-11a"/>
五百萬蕭仲恭使宋還以所持宋帝與耶律伊都蠟書<lb/>
自陳八月庚子詔左副元帥宗翰右副元帥宗望伐宋<lb/>
宋張灝率兵出汾州巴爾斯擊走之劉臻以兵出壽陽<lb/>
羅索破之庚戌宗翰伐西京辛亥羅索等破宋張灝軍<lb/>
于文水癸丑宗望發保州是日耶律鐸破宋兵于雄州<lb/>
納延等敗宋兵于中山甲寅新城縣進白烏庚申托紐<lb/>
取新樂九月丙寅宗翰克太原執經略使張孝純呼沙<lb/>
呼取平遙靈石孝義介休諸縣己巳復以南京為平州<lb/>
<pb n="KR2a0035_WYG_003-11b"/>
辛未宗望破宋种師閔軍於井陘取天威軍克真定殺<lb/>
其守李邈十月羅索克汾州石州降芬徹克平定軍遼<lb/>
州降丁未天清節高麗夏遣使來賀中京進嘉禾十一<lb/>
月甲子宗翰自太原趨汴丙寅宗望自真定趨汴戊辰<lb/>
宗翰下威勝軍癸酉薩喇達破天井闗乙亥宗翰克隆<lb/>
徳府和尼渡盟津西京永安軍鄭州皆降庚辰宗翰克<lb/>
澤州宗望諸軍渡河臨河大名二縣徳清軍開徳府皆<lb/>
下丙戌克懐州是日宗望至汴閏月壬辰朔宋出兵拒<lb/>
<pb n="KR2a0035_WYG_003-12a"/>
戰宗望等擊敗之癸巳宗翰至汴丙辰克汴城庚申以<lb/>
高隨充高麗生日使辛酉宋主桓出居青城十二月癸<lb/>
亥宋主桓降是日歸于汴城庚辰詔曰朕惟國家四境<lb/>
雖逺而兵革未息田野雖廣而畎畝未闢百工略備而<lb/>
祿秩未均方貢僅修而賔館未贍是皆出乎民力茍不<lb/>
務本業而抑游手欲上下皆足其可得乎其令所在長<lb/>
吏敦勸農功<lb/>
五年正月辛卯朔高麗夏遣使來賀癸巳宗翰宗望使<lb/>
<pb n="KR2a0035_WYG_003-12b"/>
使以宋主降表來上乙未知樞密院事劉彦宗上表請<lb/>
復立趙氏不聽丁巳回鶻哈喇汗遣使入貢二月丙寅<lb/>
詔降宋二帝為庶人三月丁酉立宋少宰張邦昌為大<lb/>
楚皇帝割地賜夏國四月乙酉克陜府取虢州丙戌以<lb/>
六部路都統達蘭為元帥左監軍南京路都統棟摩為<lb/>
元帥左都監宗翰宗望以宋二帝歸己丑詔曰哈斯罕<lb/>
諸部與新附人民其在降附之後同姓為婚者離之五<lb/>
月庚寅朔宋康王構即位於歸徳宋殺張邦昌羅索降<lb/>
<pb n="KR2a0035_WYG_003-13a"/>
解絳慈隰石河中岢嵐寧化保徳火山諸城達蘭徇地<lb/>
山東下密州達呼下單州廣信軍降六月庚申詔曰自<lb/>
河之北今既分畫重念其民或見城邑有被殘者不無<lb/>
疑懼遂命堅守若即討伐生靈可愍其申諭以理招輯<lb/>
安全之儻執不移自當致討若諸軍敢利於俘掠輒肆<lb/>
蕩毁者底于罰庚辰右副元帥宗望薨漢國王宗傑繼<lb/>
薨七月甲午賜宗翰劵書除反逆外咸貰勿論以石州<lb/>
戍將烏琿棄城喪師杖之削其官八月戊寅以宋捷遣<lb/>
<pb n="KR2a0035_WYG_003-13b"/>
耶律居謹等充宣慶使使高麗丙戌以宗輔為右副元<lb/>
帥詔曰河北河東郡縣職員多闕宜開貢舉取士以安<lb/>
新民其南北進士各以所業試之九月丁未詔曰内地<lb/>
諸路每耕牛一具賦粟五斗以備歉嵗辛亥賜元帥右<lb/>
監軍完顔希尹萬戸尼楚赫劵書除赦所不原餘並勿<lb/>
論棟摩取河間大敗宋兵于莫州雄州降達蘭克祁州<lb/>
永寧軍保州順安軍皆降冬十月丁卯沙州回鶻呼喇<lb/>
繖汗復遣使入貢辛未天清節高麗夏遣使來賀宋二<lb/>
<pb n="KR2a0035_WYG_003-14a"/>
帝自燕徙居于中京十二月丙寅右副元帥宗輔伐宋<lb/>
徇地淄青烏凌阿托雲敗宋將李成于淄州趙州降阿<lb/>
里庫徇地濬州敗敵兵遂取滑州乙亥西南路都統斡<lb/>
魯薨己夘色哩下汝州<lb/>
六年正月丙戌朔高麗夏遣使來賀宗弼破宋鄭宗孟<lb/>
軍于青州尼楚赫取鄧州蘇瑪拉入襄陽巴爾斯入均<lb/>
州馬武取房州癸巳克青州癸夘棟摩克濰州丁未達<lb/>
呼布敗宋將趙子昉兵薩里罕敗宋兵于河上甲寅宋<lb/>
<pb n="KR2a0035_WYG_003-14b"/>
將馬括兵次樂安宗輔擊敗之聞宋主在維揚以農時<lb/>
還師宗弼敗宋兵于河上二月乙卯朔巴爾斯取唐州<lb/>
癸亥取蔡州己巳伊喇古敗宋將臺宗雋等兵于大名<lb/>
庚午再破其軍獲臺宗雋及宋忠甲戌巴爾斯取陳州<lb/>
癸未克頴昌府鄭州叛入于宋復取鄭州遷洛陽襄陽<lb/>
頴昌汝鄭均房唐鄧陳蔡之民于河北宗翰復遣羅索<lb/>
攻下同華京兆鳯翔擒宋經制使𫝊亮阿林破河中斡<lb/>
魯入馮翊三月壬辰命南路軍帥實古納籍節度使完<lb/>
<pb n="KR2a0035_WYG_003-15a"/>
顔慎思所領諸部及未置明安穆昆戸來上己酉達蘭<lb/>
下恩州五月戊戌伊遜特古斯以本部來附六月己未<lb/>
詔求祖宗遺事達蘭遣兵徇下磁州信徳府真定賊自<lb/>
稱元帥秦王薩里罕討平之七月乙巳宋主遣使奉表<lb/>
請和詔進兵伐之以宋二庶人赴上京八月乙卯羅索<lb/>
敗宋兵于華州額特埒破敵于渭水遂取下邽丁丑以<lb/>
宋二庶人素服見太祖廟遂入見于乾元殿封其父昬<lb/>
徳公子重昬侯是日告于太祖廟以州郡職員名稱及<lb/>
<pb n="KR2a0035_WYG_003-15b"/>
俸給因革詔中外九月辛丑勝額等敗宋兵于蒲城甲<lb/>
辰又破敵于同州乙丑取丹州十月丙寅天清節高麗<lb/>
夏遣使來賀癸酉知樞密院事劉彦宗薨丁丑芬徹羅<lb/>
索敗宋兵于臨真戊寅徙昬徳公重昬侯于韓州庚辰<lb/>
宗翰宗輔㑹于濮伐宋十一月庚寅芬徹羅索取延安<lb/>
府壬辰賑伊蘭路乙未取濮州綏徳軍降羅索再攻晉<lb/>
寧軍其守徐徽言固守不能克十二月丙辰宗弼取開<lb/>
徳府丁夘宗輔克大名府呼沙呼敗宋兵于鞏<lb/>
<pb n="KR2a0035_WYG_003-16a"/>
七年正月庚辰朔高麗夏遣使來賀辛巳呉國王棟摩<lb/>
薨甲午以南京留守韓企先同中書門下平章事知樞<lb/>
密院事二月戊辰宋麟府路安撫使折可求以麟府豐<lb/>
三州降己巳羅索色哩呼沙呼等破晉寧軍其守徐徽<lb/>
言據子城拒戰庚午率衆潰圍走擒之使之拜不拜臨<lb/>
之以兵不動命降將折可求諭之降指可求大罵出不<lb/>
遜語遂殺之其統制孫昂及士卒皆不屈盡殺之甲戌<lb/>
詔禁醫巫閭山遼代山陵樵採三月己卯朔日中有黒<lb/>
<pb n="KR2a0035_WYG_003-16b"/>
子壬寅詔軍興以來良人被略為驅者聼其父母夫妻<lb/>
子贖之尚書左僕射高真罷四月芬徹羅索取鄜坊二<lb/>
州五月乙卯巴爾斯等襲宋主于揚州九月丙午朔日<lb/>
有食之庚午宗弼敗宋兵于睢陽辛未降其城是月曹<lb/>
州降十月丙子朔京兆府降丁丑鞏州降庚寅天清節<lb/>
高麗夏遣使來賀丁酉阿里當堪大㚖破敵于壽春已<lb/>
亥安撫使馬世元以城降甲辰廬州降十一月庚戌徙<lb/>
哈斯罕都統司治寧州乙卯高麗遣使來貢丙辰宗弼<lb/>
<pb n="KR2a0035_WYG_003-17a"/>
取和州壬戌宗弼渡江敗宋副元帥杜充軍于江寧丁<lb/>
卯守臣陳邦光以城降十二月丙戌宗弼取湖州丁亥<lb/>
克杭州阿里富埓琿追宋主于明州越州降大㚖敗宋<lb/>
樞密使周望于秀州又敗宋兵于杭州東北戊戌阿里<lb/>
富埓琿敗宋兵于東闗遂濟曹娥江壬寅敗宋兵于高<lb/>
橋宋主入于海<lb/>
八年正月甲辰朔高麗夏遣使來賀丁巳以同中書門<lb/>
下平章事韓企先為尚書左僕射兼侍中己未阿里富<lb/>
<pb n="KR2a0035_WYG_003-17b"/>
埓琿克明州執其守臣趙伯諤庚申詔曰避役之民以<lb/>
㣲直鬻身權貴之家者悉出還本貫阿里布色哩頁下<lb/>
太平順昌及濠州是月宋副元帥杜充以其衆降二月<lb/>
乙亥宗弼還自杭州庚寅取秀州戊戌取平江汴京亂<lb/>
三月丁夘達達哩復取之宗弼及宋韓世忠戰于鎮江<lb/>
不利四月丙申復戰于江寧敗之諸軍渡江是日阿里<lb/>
布戰于拓臯己亥周企戰于壽春辛丑羅索戰于淳化<lb/>
皆勝之醴州降遂克邠州五月癸卯禁私度僧尼及繼<lb/>
<pb n="KR2a0035_WYG_003-18a"/>
父繼母之男女無相嫁娶戊申詔曰河北河東簽軍其<lb/>
家屬流寓河南被俘掠為奴婢者官為贖之俾復其業<lb/>
六月壬申詔遣遼統軍使耶律喀勒扎節度使蕭必埓<lb/>
哩等十人分治新附州鎮癸酉詔以昬徳公六女為宗<lb/>
婦七月辛亥詔給泰州都統博勒和所部諸穆昆甲胄<lb/>
各五十先遣羅索經略陜西所下城邑叛服不常其監<lb/>
戰阿里布請益兵帥府㑹諸將議曰兵威非不足綏懐<lb/>
之道有所未盡誠得位望隆重恩威兼濟者以往可指<lb/>
<pb n="KR2a0035_WYG_003-18b"/>
日而定若以皇子右副元帥宗輔往為宜以聞詔曰羅<lb/>
索往者所向輒克今使専征陜西淹延未定豈倦于兵<lb/>
而自愛耶闗陜重地卿等其戮力焉丁卯上如東京温<lb/>
湯徙昬徳公重昬侯于呼爾哈路九月戊申立劉豫為<lb/>
大齊皇帝世修子禮建都大名府辛酉安班貝勒都元<lb/>
帥杲薨癸亥宗輔等敗宋張浚軍于富平耀州降乙丑<lb/>
鳯翔府降十月乙亥上至自東京齊帝劉豫遣使謝封<lb/>
册甲申天清節齊高麗夏遣使來賀以鐵驪圖嚕拉同<lb/>
<pb n="KR2a0035_WYG_003-19a"/>
中書門下平章事詔遼宋官上本國誥命等第換授十<lb/>
一月甲辰宗輔下涇州丁未渭州降敗宋劉倪軍于瓦<lb/>
亭戊申原州降宋涇原路統制張中孚知鎮戎軍李彥<lb/>
𤦺以衆降馬武等擊宋吳玠軍于隴州庚戌以遙鎮節<lb/>
度使烏克紳等為齊劉豫生日使癸亥宗輔以陜西事<lb/>
狀聞詔奬諭之十二月丁丑完顔羅索薨乙酉宗輔敗<lb/>
宋劉維輔軍壬辰熙州降<lb/>
九年正月己亥朔齊高麗夏遣使來賀戊申命以圖們<lb/>
<pb n="KR2a0035_WYG_003-19b"/>
水以西和博錫馨珊沁三水以北閑田給海蘭路諸穆<lb/>
昆辛亥富察哈布爾完顔圖哩討張萬敵于白馬湖陷<lb/>
于敵癸丑以同中書門下平章事時立愛為侍中知樞<lb/>
密院張忠嗣為宣政殿大學士知三司使事宗弼阿里<lb/>
布撫定鞏洮河樂西寧蘭廓積石等州涇原熙河兩路<lb/>
皆平四月己卯詔新徙戍邊戸匱于衣食有典質其親<lb/>
屬奴婢者官為贖之戸計其口而有二三者以官奴婢<lb/>
益之使戸為四口又乏耕牛者給以官牛别委官勸督<lb/>
<pb n="KR2a0035_WYG_003-20a"/>
田作戍戸及邊軍資糧不繼糴粟于民而與賑䘏其續<lb/>
遷戍戸在中路者姑止之即其地種藝俟畢穫而行及<lb/>
來春農時以至戍所五月丙午分遣使者諸路勸農六<lb/>
月壬辰賜昬徳公重昬侯時服各兩襲八月辛巳回鶻<lb/>
鄂約遣使來貢九月己酉和州回鶻執耶律達實之黨<lb/>
薩巴迪里托多來獻十月戊寅天清節齊高麗夏遣使<lb/>
來賀薩里罕攻下慶陽慕洧以環州降宗弼與宋吳玠<lb/>
戰于和尚原敗績十一月己未遷趙氏疎屬于上京以<lb/>
<pb n="KR2a0035_WYG_003-20b"/>
陜西地賜齊<lb/>
十年正月癸巳朔齊高麗夏遣使來賀己酉齊表謝賜<lb/>
地壬子詔曰昔遼人分士庶之族賦役皆有等差其悉<lb/>
均之二月庚午賑上京路戌邊明安民四月丁卯詔諸<lb/>
良人知情嫁奴者聼如故為妻其不知而嫁者去住悉<lb/>
從所欲伊拉齊貝勒左副元帥宗翰朝京師庚午以太<lb/>
祖孫亶為安班貝勒皇子宗磐為古倫烏赫哩貝勒古<lb/>
倫貝勒宗幹為古倫左貝勒伊拉齊貝勒左副元帥宗<lb/>
<pb n="KR2a0035_WYG_003-21a"/>
翰為古倫右貝勒兼都元帥右副元帥宗輔為左副元<lb/>
帥庚寅聞鴨綠混同江水暴漲命徙戌邊戸在混同江<lb/>
者出粟賑之閏月辛卯詔分遣呼沙呼等十二人閱諸<lb/>
路丁壯調赴軍七月甲午賑泰州路戍邊戸上如中京<lb/>
九月元帥右都監耶律伊都謀反出奔其黨燕京統軍<lb/>
使蕭高陸伏誅蔚州節度使蕭特黙格自殺十月壬寅<lb/>
天清節大赦齊高麗夏遣使來賀上如興中府齊使使<lb/>
來告母喪十一月癸亥以武良謨為齊弔祭使癸未薩<lb/>
<pb n="KR2a0035_WYG_003-21b"/>
里罕請取劒外十三州從之部族節度使特古斯捕斬<lb/>
伊都及其諸子函其首來獻十二月庚子薩里罕克金<lb/>
州上至自興中府<lb/>
十一年正月丁巳朔齊高麗夏遣使來賀丁邜薩里罕<lb/>
敗吳玠于饒風闗戊辰取洋州甲戌入興元府二月己<lb/>
亥元帥府言承詔賑軍士臣恐有司錢幣將不繼請自<lb/>
元帥以下有祿者出錢助給之詔曰官有府庫而取於<lb/>
臣下此何理耶其悉從官給八月甲申黄龍府置錢帛<lb/>
<pb n="KR2a0035_WYG_003-22a"/>
司戊子趙㮙誣告其父昬徳公謀反㮙及其壻劉文彦<lb/>
伏誅戊戌詔曰比以軍旅未定嘗命帥府自擇人授官<lb/>
今並從朝廷選注十月丙申天清節齊高麗夏遣使來<lb/>
賀十一月丙寅賑伊蘭路宗弼克和尚原十二月癸未<lb/>
賑海蘭路<lb/>
十二年正月辛亥朔齊高麗夏遣使來賀甲子初改定<lb/>
制度詔中外丙寅如東京二月丁酉薩里罕敗宋吳玠<lb/>
軍于固鎮四月至自東京六月甲午以阿里布為元帥<lb/>
<pb n="KR2a0035_WYG_003-22b"/>
右都監十月庚寅天清節齊高麗夏遣使來賀<lb/>
十三年春正月丙午朔日有食之己巳上崩于明徳宮<lb/>
年六十一庚午安班貝勒即皇帝位于柩前三月庚辰<lb/>
上尊謚曰文烈皇帝廟號太宗乙酉𦵏和陵皇統四年<lb/>
改號恭陵五年増上尊謚曰體元應運世徳昭功哲恵<lb/>
仁聖文烈皇帝貞元三年十一月戊申改葬于大房山<lb/>
仍號㳟陵<lb/>
贊曰天輔草創未遑禮樂之事太宗以舍音宗幹知國<lb/>
<pb n="KR2a0035_WYG_003-23a"/>
政以宗翰宗望總戎事既滅遼舉宋即議禮制度治歴<lb/>
明時纘以武功逑以文事經國規模至是始定在位十<lb/>
三年宫室苑籞無所増益末聼大臣計傳位熙宗使太<lb/>
祖世嗣不失正緒可謂行其所甚難矣<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷三<lb/>
</p>
<p>
</p>
  </div>
</body>
</text>
</TEI>
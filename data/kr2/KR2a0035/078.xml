<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十八</head> <lb/>
    <p>
<pb n="KR2a0035_WYG_078-1a"/>
欽定四庫全書<lb/>
　金史卷七十八<lb/>
　　　元中書右丞相總裁托克托等修<lb/>
　列傳第十六<lb/>
　　劉彦宗　劉萼　　劉筈　　劉仲誨<lb/>
　　劉頍　　時立愛　韓企先<hi>子鐸</hi>
劉彦宗字魯開大興宛平人逺祖怦唐盧龍節度使石<lb/>
晉以幽薊入遼劉氏六世仕遼相繼為宰相父霄至中<lb/>
<pb n="KR2a0035_WYG_078-1b"/>
京留守彦宗擢進士乙科天祚走天德秦晉國王耶律<lb/>
聶哷自立于燕擢彦宗留守判官蕭妃攝政遷簽書樞<lb/>
密院事太祖至居庸闗蕭妃自古北口遯去都監髙陸<lb/>
送欵于太祖太祖奄至駐蹕城南彦宗與左企弓等奉<lb/>
表降太祖一見器遇之俾復舊遷左僕射佩金牌張覺<lb/>
為南京留守太祖聞覺有異志使彦宗薩布宣慰之太<lb/>
祖至鴛鴦濼不豫還上京留宗翰都統軍事留彦宗佐<lb/>
之及張覺敗奔於宋衆推張敦固為都統殺使者乘城<lb/>
<pb n="KR2a0035_WYG_078-2a"/>
拒守攻之不肯下彦宗同中書門下平章事知樞密院<lb/>
事加侍中佐宗望軍宗望奏方圖攻取凡州縣之事委<lb/>
彦宗裁决之天㑹二年詔彦宗曰中京等兩路先多拒<lb/>
命故遣使撫諭貰其官民之罪所犯在降附前者勿論<lb/>
卿等選官與使者往諭之使勤於稼穡未幾大舉伐宋<lb/>
彦宗畫十策詔彦宗兼領漢軍都統蔡靖以燕山降詔<lb/>
彦宗凡燕京一品以下官皆承制注授遂進兵伐宋至<lb/>
汴宋少帝割地納質師還宗望分將士屯安肅旌霸廣<lb/>
<pb n="KR2a0035_WYG_078-2b"/>
信之境留棟摩彦宗於燕京節制諸軍明年再伐宋已<lb/>
圍汴京彦宗謂宗翰宗望曰蕭何入闗秋豪無犯惟收<lb/>
圖籍遼太宗入汴載路車法服石經以歸皆令則也二<lb/>
帥嘉納之執二帝以歸天位六年薨年五十三追封鄆<lb/>
王正隆二年例降封開府儀同三司大定十五年追封<lb/>
兖國公諡英敏子萼筈<lb/>
萼彦宗季子也遼末以蔭補閤門祇候天輔七年授禮<lb/>
賓使累官德州防禦使天徳初稍加擢用厯左右宣徽<lb/>
<pb n="KR2a0035_WYG_078-3a"/>
使拜㕘知政事進尚書左丞為沁南軍節度使厯臨洮<lb/>
太原尹正隆南伐為漢南道行營兵馬都統制大定初<lb/>
除興中尹封任國公厯順天定武軍節度使濟南尹蕚<lb/>
淫縱無行所至貪墨狼籍亷使劾之詔遣大理少卿張<lb/>
九思就濟南鞫問既就逮不測所以引刃自殺不死詔<lb/>
削官一階罷歸田里卒子仲詢天徳三年賜王彦潛牓<lb/>
及第<lb/>
筈彦宗次子㓜時以廕隸閤門不就去從學遼末調兵<lb/>
<pb n="KR2a0035_WYG_078-3b"/>
而筈在選中遼兵敗左右多散亡乃選筈為扈從授左<lb/>
承制遼主西奔蕭妃攝政賜筈進士第授尚書左司員<lb/>
外郎寄班閤門天輔七年太祖取燕筈從其父兄出降<lb/>
遷尚書左司郎中八年授殿中少監太祖崩宋夏遣使<lb/>
弔慰凡館見禮儀皆筈詳定遷衛尉少卿授西上閤門<lb/>
使仍從事元帥府元帥府以便宜從事凡約束廢置及<lb/>
四方號令多從筈之畫焉天㑹二年遷太常少卿東上<lb/>
閤門使從宗翰伐宋圍太原遷衛尉卿權簽宣徽院事<lb/>
<pb n="KR2a0035_WYG_078-4a"/>
四年授左諌議大夫秋復南征權中書省樞密院事丁<lb/>
父憂明年起復直樞密院事加給事中七年為禮部侍<lb/>
郎十年改彰信軍節度使權簽中書省樞密院事天眷<lb/>
二年改左宣徽使熙宗幸燕法駕儀仗筈討論者為多<lb/>
皇統元年充江南封冊使假中書侍郎既至臨安而宋<lb/>
人牓其居曰行宫筈曰未受命而名行宫非也請去牓<lb/>
而後行禮宋人驚服其有識欲厚賄説之奉金珠三十<lb/>
餘萬而筈不之顧皆歎曰大國有人焉五年為行臺尚<lb/>
<pb n="KR2a0035_WYG_078-4b"/>
書右丞相兼判左宣徽使事留京師或請釐革河南官<lb/>
吏之濫雜者筈曰廢齊用兵江表求一切近效其所用<lb/>
人不必皆以章程故有不由科目而為大吏不試弓馬<lb/>
而握兵柄者今撫定未久姑收人心奈何為是紛更也<lb/>
遂仍其舊七年帥府議於館陶築三城以為有警即令<lb/>
北軍入居之筈曰今天下一家孰為南北設或有變軍<lb/>
人入城獨能安耶當嚴武備以察姦無示彼此之間也<lb/>
其後竟從筈議初以河外三州賜夏人或言秦之在夏<lb/>
<pb n="KR2a0035_WYG_078-5a"/>
者數千人皆願來歸諸将請約之筈曰三小州不足為<lb/>
輕重恐失朝廷大信且秦人之在蜀者倍多於此何獨<lb/>
捨彼而取此乎遂從筈議陜西邊帥請完㳂邊城郭以<lb/>
備南宼筈曰我利車騎而不利城守今城之則勞民而<lb/>
結怨况盟已定豈可妄動遂罷之九年八月拜司空九<lb/>
月拜平章政事封呉國公行臺右丞相如故天徳元年<lb/>
封滕王二年拜尚書右丞相兼中書令進封鄭王未幾<lb/>
以疾求解政務授燕京留守進封曹王居數月乞致仕<lb/>
<pb n="KR2a0035_WYG_078-5b"/>
筈自為宣徽使以能得悼后意致位宰相海陵即位意<lb/>
頗鄙之及筈求致仕詔畧曰不為暗於臨事不為諂於<lb/>
事君未許告歸姑從解職筈因慚懼而死年五十八子<lb/>
仲誨<lb/>
仲誨字子忠皇統初以宰相子授忠勇校尉九年賜進<lb/>
士第除應奉翰林文字海陵嚴暴臣下應對多失次嘗<lb/>
以時政訪問在朝官仲誨從容敷奏無懼色海陵稱賞<lb/>
之貞元初丁父憂起復翰林修撰大定二年遷待制尋<lb/>
<pb n="KR2a0035_WYG_078-6a"/>
兼修起居注左補闕三年詔仲誨與左司員外郎富察<lb/>
富色克亷問所過州縣仲誨等還奏狀詔玉田縣令李<lb/>
方進一階順州知法權密雲縣事王宗永擢密雲縣尉<lb/>
順州司候張璘密雲縣尉舒穆嚕烏哲皆免丁母憂起<lb/>
復太子右諭徳遷翰林直學士改棣州防禦使猒次縣<lb/>
捕得强盜數十人詣州欲以全獲希賞仲誨疑其有冤<lb/>
緩其獄同僚曰縣境多盜請寘之法以懲其餘仲誨乃<lb/>
擇老穉者先釋之未幾乃獲真盜入為禮部侍郎兼左<lb/>
<pb n="KR2a0035_WYG_078-6b"/>
諭徳遷太子詹事兼左諫議大夫上曰東宫官屬尤當<lb/>
選用正人如行檢不修及不稱位者具以名聞又曰東<lb/>
宫講書或論議間當以孝儉徳行正身之事告之頃之<lb/>
東宫請增牧人及張設什用上謂仲誨曰太子生於富<lb/>
貴每教之恭儉朕服御未甞妄有增益卿以此意諭之<lb/>
改御史中丞十四年為宋國嵗元使宋主欲變親起接<lb/>
書之儀遣館伴王抃來議曲辨強説欲要以必從仲誨<lb/>
曰使臣奉命逺來修好固欲成禮而信約所載非使臣<lb/>
<pb n="KR2a0035_WYG_078-7a"/>
輒敢變更公等宋國腹心毋僥倖一時失大國歡往復<lb/>
再三竟用舊儀親起接書成禮而還復為太子詹事遷<lb/>
吏部尚書轉太子少師兼御史中丞坐失紏舉大長公<lb/>
主事與侍御史李瑜各削一階仲誨前後為東宫官且<lb/>
十五年多進規戒顯宗特加禮敬大定十九年卒仲誨<lb/>
立朝峻整容色莊重世宗甞曰朕見劉仲誨甞若將切<lb/>
諌者其以剛嚴見知如此<lb/>
頍字元妃以大臣子孫充閤門祗候調莘縣令召為承<lb/>
<pb n="KR2a0035_WYG_078-7b"/>
奉班都知遷西上閤門副使兼宫苑令累遷西上東上<lb/>
閤門使泰和二年宋盱眙軍報明年賀正旦使魯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>揚<lb/>
明輝及過界副使乃王處久入見魯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>殿上不雙跪詔<lb/>
頍就閤詰問先報名銜楊明輝不復報改王處久之故<lb/>
及不雙跪者魯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>對拜時竝雙跪有足疾似單跪者初<lb/>
南苑有唐舊碑書貞元十年御史大夫劉怦葬上見之<lb/>
曰苑中不宜有墓頍家本怦後詔賜頍錢三百貫改葬<lb/>
之三遷右宣徽使貞祐二年轉左宣徽使明年致仕遷<lb/>
<pb n="KR2a0035_WYG_078-8a"/>
一官上曰卿舊人也今朝廷多故豈宜去位朕自東宫<lb/>
薨後思慮不周俟稍寧息即以上郡處卿頃之起為知<lb/>
開封府四年正月元日攝左宣徽使再請老未半嵗復<lb/>
起為御史中丞詔安撫河南路捕盜賊坐與保靜軍節<lb/>
度使㑹飲解職起為太子詹事遷太子少師詹事院欲<lb/>
闢廣東宫周牆頍請於皇太子曰師旅饑饉之際何為<lb/>
興此役遂止尋卒<lb/>
時立愛字昌壽涿州新城人父承謙以財雄鄉里嵗饑<lb/>
<pb n="KR2a0035_WYG_078-8b"/>
發倉廩賑貧乏假貸者與之折劵遼太康九年中進士<lb/>
第調泰州幕官丁父憂服除調同知春州事未逾年遷<lb/>
雲内縣令再除文徳令樞密院遷為吏房副都承㫖轉<lb/>
都承㫖累遷御史中丞剛正敢言忤權貴除燕京副留<lb/>
守丁母憂起復舊職遷遼興軍節度使兼漢軍都統太<lb/>
祖已定燕京訪求得平州人韓詢持詔招諭平州是時<lb/>
奚王和勒博在廬龍嶺立愛未敢即朝見先使人來送<lb/>
欵曰民情愚執不即順從願降寛恩以慰反側詔曰朕<lb/>
<pb n="KR2a0035_WYG_078-9a"/>
親巡西土底定全燕號令所加城邑皆下爰嘉忠欵特<lb/>
示優恩應在彼大小官員可皆充舊職諸囚禁配隸竝<lb/>
從釋免於是遼帝尚在天徳平州雖降民心未固奚王<lb/>
和勒博軍所在保聚薊州已降復叛民間流言謂金人<lb/>
所下城邑始則存撫後則俘掠時立愛雖開諭而不肯<lb/>
信乃上表乞下明詔遣官分行郡邑宣諭徳義他日兵<lb/>
臨於宋順則撫之逆則討之兵不勞而天下定矣上覽<lb/>
表嘉之詔荅曰卿始率吏民歸附復條利害悉合朕意<lb/>
<pb n="KR2a0035_WYG_078-9b"/>
嘉歎不忘山西部族緣遼主未獲恐陰相連結故遷處<lb/>
於嶺東西京人民既無異望皆按堵如故或有將卒貪<lb/>
悍冒犯紀律輒掠降人者已諭諸部及軍帥約束兵士<lb/>
秋豪有犯必刑無赦今遣沃赫阿里等為卿副貳以撫<lb/>
斯民其告諭所部使知朕意其後以平州為南京用張<lb/>
覺為留守時立愛遂去平州而張覺遂因燕京人東徙<lb/>
其衆怨望覺遂叛入於宋立愛既去平州歸鄉里太祖<lb/>
以燕薊與宋新城入於宋宋累召立愛立愛見宋政日<lb/>
<pb n="KR2a0035_WYG_078-10a"/>
壊不肯起戒其宗族不得求仕及宗望再取燕山立愛<lb/>
詣幕府上謁拜同中書門下平章事任其子姪數人立<lb/>
愛從宗望軍數年謀畫居多封陳國公表求解機務不<lb/>
從九年為侍中知樞密院事久之加中書令天㑹十五<lb/>
年致仕加開府儀同三司鄭國公薨於家年八十二膊<lb/>
贈錢布繪帛有差詔同簽書燕京樞密院事趙慶襲護<lb/>
喪事葬用皆官給之<lb/>
韓企先燕京人九世祖知古仕遼為中書令徙居栁城<lb/>
<pb n="KR2a0035_WYG_078-10b"/>
世貴顯乾統間企先中進士第回翔不振都統杲定中<lb/>
京擢樞密副都承㫖稍遷轉運使宗翰為都統經畧山<lb/>
西表署西京留守天㑹六年劉彦宗夢企先代之同中<lb/>
書門下平章事知樞密院事七年遷尚書左僕射兼侍<lb/>
中封楚國公初太祖定燕京始用漢官宰相賞左企弓<lb/>
等置中書省樞密院於廣寧府而朝廷宰相自用女直<lb/>
官號太宗初年無所更改及張敦國伏誅移置中書樞<lb/>
密於平州蔡靖以燕山降移置燕京凡漢地選授調發<lb/>
<pb n="KR2a0035_WYG_078-11a"/>
租税皆承制行之故自時立愛劉彦宗及企先輩官為<lb/>
宰相其職大抵如此舍音宗幹當國勸太宗改女直舊<lb/>
制用漢官制度天㑹四年始定官制立尚書省以下諸<lb/>
司府寺十二年以企先為尚書右丞相召至上京入見<lb/>
太宗甚驚異曰朕疇昔甞夢此人今果見之於是方議<lb/>
禮制度損益舊章企先博通經史知前代故事或因或<lb/>
革咸取折𠂻企先為相每欲為官擇人専以培植奬勵<lb/>
後進為已責任推轂士類甄别人物一時臺省多君子<lb/>
<pb n="KR2a0035_WYG_078-11b"/>
彌縫闕漏密謨顯諫必咨於正宗翰宗幹雅敬重之世<lb/>
稱賢相焉皇統元年封濮王六年薨年六十五正隆二<lb/>
年例降封齊國公大定八年配享太宗廟庭十年司空<lb/>
李徳固孫引慶求襲其祖明安世宗曰徳固無功其明<lb/>
安且闕之漢人宰相惟韓企先最賢他不及也十一年<lb/>
將圖功臣像於衍慶宫上曰丞相企先本朝典章制度<lb/>
多出斯人之手至於闗决大政與大臣謀議不使外人<lb/>
知之由是無人能知其功前後漢人宰相無能及者置<lb/>
<pb n="KR2a0035_WYG_078-12a"/>
功臣畫像中亦足以示勸後人十五年諡簡懿<lb/>
韓鐸字振安企先次子也皇統末以大臣子授武義將<lb/>
軍熙宗聞其有儒學賜進士第除宣徽判官再遷刑部<lb/>
員外郎海陵遣中使諭之曰郎官髙選也汝勲賢之子<lb/>
行已蒞官能世其家故以命汝苟能夙夜在公當不次<lb/>
擢用雖公相可到鐸感奮獄或有疑據經議讞海陵伐<lb/>
宋改兵部員外郎大定初遷本部郎中累官河州防禦<lb/>
使求養親解去召為左諌議大夫遷中都路都轉運使<lb/>
<pb n="KR2a0035_WYG_078-12b"/>
頃之上謂宰臣曰韓鐸年髙不任繁劇且其母老矣可<lb/>
與之便郡於是改順天軍節度使卒<lb/>
贊曰太祖入燕始用遼南北面官僚制度是故劉彦宗<lb/>
時立愛規為施設不見於朝廷之上軍旅之暇治官政<lb/>
庀民事務農積榖内供京師外給轉餉此其功也韓企<lb/>
先入相兩朝幾二十年成功著業世宗稱其賢焉<lb/>
　<lb/>
　金史卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷十八</head> <lb/>
    <p>
<pb n="KR2a0035_WYG_018-1a"/>
欽定四庫全書<lb/>
　金史卷十八<lb/>
　　元中書右丞相總裁托克托等修<lb/>
　本紀第十八<lb/>
　　哀宗下<lb/>
九月戊寅朔詔减親衞軍己丑軍士殺鄭門守者出奔<lb/>
壬辰起上黨公張開及臨淄郡王王義深廣平郡王范<lb/>
成為元帥以前御史大夫完顔哈昭權參知政事乙未<lb/>
<pb n="KR2a0035_WYG_018-1b"/>
以牓召民賣放下年軍需錢上戸田租如之辛丑夜大<lb/>
雷工部尚書富聶遜震死閏月戊申朔遣使以鐵劵一<lb/>
虎符六大信牌十織金龍文御衣一玉魚帶一弓矢二<lb/>
賜兖王完顔用安其父母妻皆贈封之又以世襲宣命<lb/>
十郡王宣命十玉兎鶻帶十付用安其同盟可賜者即<lb/>
賜之辛亥遣張開幹色辛劉益髙顯率歩軍䕶陳留通<lb/>
許糧道罷貧民進獻糧戊午招鄉導己未有箭射入宮<lb/>
中書姦臣姓名兩日再得之辛酉再括京城粟以御史<lb/>
<pb n="KR2a0035_WYG_018-2a"/>
大夫哈昭㸃檢圖克坦伯嘉等主之丙寅括粟使者兵<lb/>
馬都總領完顔玖珠以粟有蓬稗杖殺孝婦于省門十<lb/>
月以前司農卿李煥飛語詔左丞李蹊戸部侍郎楊慥<lb/>
繫獄將以軍儲失計坐罪俄蹊慥並除名而止籍慥家<lb/>
貲煥遂權戸部尚書尋赦殘欠糧其應以糧事繫者皆<lb/>
釋之詔徴諸道軍期以十二月一日入援十一月丁未<lb/>
朔賜貧民粥平章政事侯摯致仕左司郎中錫黙愛實<lb/>
以言事忤近侍送有司尋釋之己酉衛州軍校白晝取<lb/>
<pb n="KR2a0035_WYG_018-2b"/>
豐備倉米壬子京城人相食癸丑詔曹門宋門放士民<lb/>
出就食壬戌召諸將相入議事兖王用安率兵至徐州<lb/>
元帥王德全閉城不納會劉安國與宿帥重僧努引兵<lb/>
入援至臨渙用安使人刼殺之攻徐州乆不能下退保<lb/>
漣水制使因世英以用安不赴援還至宿州西遇大元<lb/>
兵死之丙寅河解元帥權興寶軍節度使趙偉襲據陜<lb/>
州以叛殺行省阿布哈努色爾以下凡二十一人誣<lb/>
布哈努色爾等反狀以聞上知其寃不能直其事就授<lb/>
<pb n="KR2a0035_WYG_018-3a"/>
偉元帥左監軍兼西安軍節度使行總帥府事偉尋亦<lb/>
歸北十二月丙子朔以事𫝑危急遣近侍即白華問計<lb/>
華對以紀季以酅入齊之義遂以為右司郎中甲申詔<lb/>
議親出乙酉再議於大慶殿上欲以官努髙顯劉益為<lb/>
元帥不果是日除拜扈從及留守京城官以右丞相樞<lb/>
密使兼左副元帥薩布平章政事權樞密使兼右副元<lb/>
帥博索右副元帥兼樞密副使權參知政事恩楚兵部<lb/>
尚書權尚書左丞李蹊元帥左監軍行總帥府事圖克<lb/>
<pb n="KR2a0035_WYG_018-3b"/>
坦伯嘉等率軍扈從參知政事兼樞密院副使完顔納<lb/>
紳樞密副使兼知開封府權參知政事薩尼雅布裏城<lb/>
四面都總領戸部尚書完顔珠赫外城東面元帥博斯<lb/>
呼南面元帥珠嘉耀珠西面元帥崔立北面元帥冨珠<lb/>
哩邁努等留守除拜既定以京城付之擢魏璠為翰林<lb/>
脩撰如鄧州招武仙入援丁亥上御端門發府庫及兩<lb/>
府器皿宮人衣服賜將士戊戌官努阿里哈謀立荆王<lb/>
不果朝廷知其謀置不問庚子上發南京與太后皇后<lb/>
<pb n="KR2a0035_WYG_018-4a"/>
諸妃别大慟行次公主苑太后遣中官持米肉徧犒軍<lb/>
士辛丑至開陽門外麾百官退詔諭戍兵曰社稷宗廟<lb/>
在此汝等壯士也毋以不預進發之數便謂無功若保<lb/>
守無虞將來功賞顧豈在戰士下聞者皆灑泣是日鞏<lb/>
昌元帥完顔呼沙呼至自金昌為上言京西三百里之<lb/>
間無井竈不可往東行之議遂决以為尚書右丞從行<lb/>
遂次陳留壬寅次杞縣癸卯次黄城丞相完顔薩布之<lb/>
子安春有罪伏誅甲辰次黄陵岡乙巳諸將請幸河朔<lb/>
<pb n="KR2a0035_WYG_018-4b"/>
從之<lb/>
二年正月丙午朔濟河北風大作後軍不克濟丁未大<lb/>
元兵追擊于南岸元帥完顔珠爾賀德希死之建威都<lb/>
尉完顔額埓春降己酉上哭祭戰死士于北岸皆贈官<lb/>
斬額埓春二弟以殉赦河朔招集兵糧議取衛州元帥<lb/>
富察官努將忠孝軍千人東面元帥髙顯果毅都尉鈕<lb/>
祜禄耀珠領軍萬人為前鋒至蒲城庚戌上次漚麻岡<lb/>
平章政事博索元帥哈薩喇烏逹布繼至辛亥博索引<lb/>
<pb n="KR2a0035_WYG_018-5a"/>
兵攻衛州不克乙卯聞大元兵自河南渡河至衛之西<lb/>
南遂退師丁巳戰于白公廟博索敗績棄軍東遁元帥<lb/>
劉益上黨公張開亦遁並為民家所殺益部曲王全降<lb/>
戊午上進次蒲城復還魏樓村李辛自汴京出奔伏誅<lb/>
己未上以博索謀夜棄六軍渡河與副元帥和爾和六<lb/>
七人走歸德庚申諸軍始知上已往遂潰辛酉司農大<lb/>
卿富察世逹元帥完顔呼圖出歸德西門奉迎上入歸<lb/>
德赦在府囚軍民普覃一官賜進士終場王輔以下十<lb/>
<pb n="KR2a0035_WYG_018-5b"/>
六人出身遣奉御珠嘉塔克實布后弟圖克坦肆喜往<lb/>
汴京奉迎兩宮博索還自蒲城聚兵於大橋不敢入壬<lb/>
戌遣使召博索數其罪下之獄籍其家財以賜將士曰<lb/>
汝輩冝竭忠力毋如斯人誤國人予金一兩七日博索<lb/>
及其子呼圖哩皆死獄中右丞相薩布致仕右丞完顔<lb/>
呼沙呼行省事于徐州官努再請率兵北渡紐勒歡不<lb/>
可遣歸德知府行戸部尚書冨察世逹都轉運使張俊<lb/>
民如陳蔡取糧以元帥李琦王壁䕶之戊辰安平都尉<lb/>
<pb n="KR2a0035_WYG_018-6a"/>
京城西面元帥崔立與其黨韓鐸藥安國等舉兵為亂<lb/>
殺參知政事完顔納新樞密副使完顔薩尼雅布勒兵<lb/>
入見太后傳令立衛王子從恪為梁王監國即自為太<lb/>
師軍馬都元帥尚書令尋自稱左丞相都元帥尚書令<lb/>
鄭王弟倚平章政事侃殿前都㸃檢其黨富珠哩察罕<lb/>
御史中丞韓鐸副元帥兼知開封府折希顔藥安國漳<lb/>
軍努完顔哈逹並元帥師肅左右司郎中賈良兵部郎<lb/>
中兼右司都事又署工部尚書温特赫額實吏部侍郎<lb/>
<pb n="KR2a0035_WYG_018-6b"/>
劉仲周並為參知政事宣徽使鄂屯舜卿為尚書左丞<lb/>
戸部侍郎張正倫為尚書右丞左右司都事張節為左<lb/>
右司郎中尚書省掾元好問為左右司員外郎都轉運<lb/>
知事王天祺懷州同知康瑭並為左右司都事開封<lb/>
官李禹翼棄官去戸部主事鄭著召不起是日右副㸃<lb/>
檢温都阿里左右司員外郎聶天驥御史大夫費摩阿<lb/>
古岱諫議大夫左右司郎中烏克遜納新左副㸃檢完<lb/>
顔阿薩爾奉御莽格講議冨察琦並死之遂送欵大元<lb/>
<pb n="KR2a0035_WYG_018-7a"/>
軍前癸酉大元將蘇布特進兵汴京甲戌立閲隨駕官<lb/>
屬軍民子女於省署及禁民間嫁娶括京城財兩宫值<lb/>
變不果行塔克實布以其父耀珠肆喜以其妻奪門而<lb/>
出至歸德上怒二人皆斬於市乙亥遣右宣徽提點近<lb/>
侍局事伊喇寧古如徐州相地形察倉庫虛實白華如<lb/>
鄧州召兵二月丙子朔魚山張瓛殺元帥完顔呼圖行<lb/>
省呼沙呼自率兵討之會從宜嚴禄誅瓛乃還括城中<lb/>
糧知歸德府事實嘉紐勒歡為樞密副使權參知政事<lb/>
<pb n="KR2a0035_WYG_018-7b"/>
留元帥官努忠孝軍四百五十人都尉馬用軍二百八<lb/>
十餘人發餘軍赴宿徐陳三州就糧三月乙丑實嘉紐<lb/>
勒歡乞盡散衛兵出城就食官努私與國用安謀邀上<lb/>
幸海州不從蔡帥烏庫哩鎬以糧四百餘斛至歸德表<lb/>
請臨幸上遣學士烏庫哩布希以幸蔡之意諭其州人<lb/>
戊辰官努以忠孝軍為亂殺馬用遂殺尚書左丞李蹊<lb/>
參知政事實嘉紐勒歡㸃檢圖克坦長樂從官右丞已<lb/>
下三百餘人上赦官努暴紐勒歡罪狀以官努為樞密<lb/>
<pb n="KR2a0035_WYG_018-8a"/>
副使權參知政事左右司郎中張天綱為戸部侍郎權<lb/>
參知政事己巳官努真授參知政事兼左副元帥官努<lb/>
以上居照碧堂禁諸臣無一人敢奏對者上日悲泣言<lb/>
曰自古無不亡之國不死之主但恨朕不知用人致為<lb/>
此奴所囚耳遂與内局令宋珪等謀誅官努夏四月壬<lb/>
午徐州行省完顔呼沙呼執王德全并其子誅之及其<lb/>
黨王琳楊璝錫黙延夀召經厯商瑀用之魚山從宜嚴<lb/>
禄叛歸漣水庚寅陳州都尉李順兒殺行省鈕祜禄納<lb/>
<pb n="KR2a0035_WYG_018-8b"/>
新及招撫使劉天起送欵于崔立張俊民李琦奔汴京<lb/>
王壁還歸德癸巳崔立以梁王從恪荆王守純及宗室<lb/>
男女五百餘人至青城皆及於難甲午兩宮北遷甲辰<lb/>
鄧州節度使伊喇瑗以其城叛與白華俱亡入宋六月<lb/>
己卯官努及其黨阿里哈博濟皆伏誅上御雙門赦忠<lb/>
孝軍以安反側遂决䇿遷蔡詔蔡息陳潁各以兵來迓<lb/>
中京留守權參政烏淩阿呼圖棄城奔蔡壬午中京破<lb/>
留守兼便宜總帥强伸死之戊子召徐州行省完顔呼<lb/>
<pb n="KR2a0035_WYG_018-9a"/>
沙呼赴行在所以穆延烏登代行省事郭恩為總帥兼<lb/>
節度使辛卯上發歸德留元帥王壁守之壬辰次亳州<lb/>
癸巳以亳州節度使王進同知節度使王賔徵民丁運<lb/>
鐵甲糗糧留權參政張天綱董之就遷有功將士臨淄<lb/>
郡王王義深據靈壁望口寨以叛遣近侍直長鈕祜禄<lb/>
温綽將徐宿兵討之義深敗走漣水入宋丙申亳州鎮<lb/>
防軍崔富格殺守臣王賔等張天綱以便宜授富格節<lb/>
度使罷運鐵甲糗糧州人乃安己亥上入蔡州詔尚書<lb/>
<pb n="KR2a0035_WYG_018-9b"/>
省為書召武仙會兵入援徐州行省穆延烏登赴蔡州<lb/>
起復右丞相致仕薩布代行省事七月癸卯朔曲赦蔡<lb/>
州管内雜犯死罪以下官吏軍民普覃兩官經應辦者<lb/>
更遷一官弛門禁通衆貨蔡人便之乙巳以烏庫哩鎬<lb/>
為御史大夫總帥如故張天綱為御史中丞仍權參政<lb/>
完顔藥師為鎮南軍節度使兼蔡州管内觀察使戊申<lb/>
左右司郎中烏庫哩布希兼息州刺史權元帥右都監<lb/>
行帥府事征行元帥權總帥羅索簽樞密院事己酉選<lb/>
<pb n="KR2a0035_WYG_018-10a"/>
室女備宮中使令已得數人以右丞呼沙呼諫留識文<lb/>
義者一人餘聽自便乙卯遣魏璠徵武仙兵丁巳護衛<lb/>
布希舒嚕負祖宗御容至自汴勑有司奉安于乾元寺<lb/>
前御史大夫富蔡世逹西面元帥博斯呼自汴來歸辛<lb/>
酉武仙刼將士謀取宋金州至淅水衆潰行六部尚書<lb/>
盧芝侍郎石玠謀歸蔡州仙追芝不及遂殺玠丁卯定<lb/>
進馬遷賞格又定括馬罪格以簽樞密院事權參政穆<lb/>
延烏登領其事遣使分詣諸道選兵會于蔡己巳以富<lb/>
<pb n="KR2a0035_WYG_018-10b"/>
察世逹為吏部侍郎權行六部尚書八月癸酉朔以秦<lb/>
州元帥鈕祜禄烏展權參知政事行省事於陜西諭以<lb/>
蠟書期九月徵兵與上會于饒風闗欲出宋不意以取<lb/>
興元甲戌大元使王檝諭宋還宋以軍䕶其行青山招<lb/>
撫盧進得邏吏言以聞上為之懼丁丑上閲兵于見山<lb/>
亭癸未元帥楚㺹復立夀州於䝉城詔遷賞有差州縣<lb/>
官皆真授乙酉大元召宋兵攻唐州元帥右監軍烏庫<lb/>
哩黑漢死于戰主帥富察某為部曲兵所食城破宋人<lb/>
<pb n="KR2a0035_WYG_018-11a"/>
求食人者盡戮之餘無所犯宋人駐兵息州南丙戌詔<lb/>
權參政穆延烏登簽樞密院事羅索行省院于息州丁<lb/>
亥烏庫哩鎬權參知政事烏淩阿呼圖為殿前都㸃檢<lb/>
庚寅初設四隅機察官壬辰息州行省穆延烏登以兵<lb/>
襲宋人于中渡店斬獲甚衆乙未萬年節州郡以表來<lb/>
賀二十餘所辛丑設四隅和糴官及惠民司以太醫數<lb/>
人更直病人官給以藥仍擇年老進士二人為醫藥官<lb/>
九月癸卯朔假蔡州都軍致仕内族阿古岱同簽大睦<lb/>
<pb n="KR2a0035_WYG_018-11b"/>
親府事使宋借糧入辭上諭之曰宋人負朕深矣朕自<lb/>
即位以來戒飭邊將無犯南界邊臣有自請征討者未<lb/>
嘗不切責之向得宋一州隨即付與近淮隂來歸彼多<lb/>
以金幣為贖朕若受財是貨之也付之全城秋毫無犯<lb/>
清口臨陣生𫉬數千人悉以資糧遣之今乘我疲敝據<lb/>
我夀州誘我鄧州又攻我唐州彼為謀亦淺矣大元滅<lb/>
國四十以及西夏夏亡及於我我亡必及於宋唇亡齒<lb/>
寒自然之理若與我連和所以為我者亦為彼也卿其<lb/>
<pb n="KR2a0035_WYG_018-12a"/>
以此曉之至宋宋不許戊申魯山元帥元志率兵入援<lb/>
賜以大信牌升為總帥庚戌以重九拜天于節度使㕔<lb/>
羣臣陪從成禮上面諭之曰國家自開創涵養汝等百<lb/>
有餘年汝等或以先世立功或以勞効起身被堅執鋭<lb/>
積有年矣今當厄運與朕同患可謂忠矣比聞北兵將<lb/>
至正汝等立功報國之秋縱死王事不失為忠孝之鬼<lb/>
往者汝等立功常慮不為朝廷所知今日臨敵朕親見<lb/>
之矣汝等勉之因賜巵酒酒未竟邏騎馳奏敵兵數百<lb/>
<pb n="KR2a0035_WYG_018-12b"/>
突至城下將士踴躍咸請一戰上許之是日分軍防守<lb/>
四面及子城以總帥富珠哩羅索守東面内族承麟副<lb/>
之參知政事烏庫哩鎬守南面總帥元志副之殿前都<lb/>
㸃檢烏淩阿呼圖守西面忠孝軍元帥蔡巴爾副之忠<lb/>
孝軍元帥權殿前右副㸃檢王善爾守北面元帥赫舍<lb/>
哩柏夀副之遥授西安軍節度使兼殿前右衛將軍行<lb/>
元帥府事鈕祜禄温綽守東南元帥左都監𤓰爾佳當<lb/>
格副之殿前右衛將軍權左副都㸃檢内族色埒黙守<lb/>
<pb n="KR2a0035_WYG_018-13a"/>
子城都尉王愛實副之辛亥大元兵築髙壘圍蔡城己<lb/>
未括蔡城粟辛酉禁公私釀酒十月戊寅更造天興寶<lb/>
會辛巳縱飢民老稚羸疾者出城癸未徐州守臣郭恩<lb/>
殺官吏以叛行省薩布死之甲申給飢民船聽採城濠<lb/>
菱芡以食戊子徵諸道兵辛卯上閲射于子城中者賞<lb/>
麥有差丙申殿前左副都㸃檢温都察遜戰殁戊戌賜<lb/>
義軍戰殁被創者麥十一月辛丑朔以右副都㸃檢珠<lb/>
勒根伊實拉為宣差鎮撫都彈壓别設彈壓四員副之<lb/>
<pb n="KR2a0035_WYG_018-13b"/>
四隅機察亦𨽻焉宋遣其將江海孟珙帥兵萬人獻糧<lb/>
三十萬石助大元兵攻蔡十二月甲戌盡籍民丁防守<lb/>
括婦人壯徤者假男子衣冠運大石上親出撫軍丁丑<lb/>
大元兵决練江宋兵决柴潭入汝水己卯大元兵破外<lb/>
城宿州副總帥高拉格戰殁辛巳以總帥富珠哩羅索<lb/>
殿前都㸃檢烏陵阿呼圗皆權參政都尉完顔承麟為<lb/>
東面元帥權總帥己丑大元兵墮西城上謂侍臣曰我<lb/>
為金紫十年太子十年人主十年自知無大過惡死無<lb/>
<pb n="KR2a0035_WYG_018-14a"/>
恨矣所恨者祖宗傳祚百年至我而絶與自古荒淫暴<lb/>
亂之君等為亾國獨此為介介爾又曰古無不亡之國<lb/>
亡國之君往往為人囚縶或為俘獻或辱於階庭閉之<lb/>
空谷朕必不至此卿等觀之朕志决矣都尉王愛實戰<lb/>
歿礟軍總帥王鋭殺元帥𤓰爾佳當格率三十人降大<lb/>
元庚寅以御用器皿賞戰士甲午上微服率兵夜出東<lb/>
城謀遁及柵不果戰而還乙未殺尚厩馬五十匹官馬<lb/>
一百五十匹犒将士<lb/>
<pb n="KR2a0035_WYG_018-14b"/>
三年正月壬寅冊柴潭神為䕶國靈應王甲辰以近侍<lb/>
分守四城戊申夜上集百官傳位于東靣元帥承麟承<lb/>
麟固譲詔曰朕所以付卿者豈得已哉以肌體肥重不<lb/>
便鞍馬馳突卿平日趫㨗有将畧萬一得免祚𦙍不絶<lb/>
此朕志也己酉承麟即皇帝位百官稱賀禮畢亟出捍<lb/>
敵而南靣已立宋幟俄頃四靣呼聲震天地南靣守者<lb/>
棄門大軍入與城中軍巷戰城中軍不能禦帝自縊于<lb/>
幽蘭軒末帝退保子城聞帝崩率羣臣入哭諡曰哀宗<lb/>
<pb n="KR2a0035_WYG_018-15a"/>
哭奠未畢城潰諸禁近舉火焚之奉御經實收哀宗骨<lb/>
瘞之汝水上末帝為亂兵所害金亡<lb/>
贊曰金之初興天下莫彊焉太祖太宗威制中國大槩<lb/>
欲效遼初故事立楚立齊委而去之宋人不競遂失故<lb/>
物熙宗海陵濟以虐政中原觖望金事幾去天厭南北<lb/>
之兵挺生世宗以仁易暴休息斯民是故金祚百有餘<lb/>
年由大定之政有以固結人心乃克爾也章宗志存潤<lb/>
色而秕政日多誅求無藝民力浸竭明昌承安盛極衰<lb/>
<pb n="KR2a0035_WYG_018-15b"/>
始至於衛紹紀綱大壞亡徵已見宣宗南渡棄厥本根<lb/>
外狃餘威連兵宋夏内致困憊自速土崩哀宗之世無<lb/>
足為者皇元功德日盛天人屬心日出爝息理勢必然<lb/>
區區生聚圖存於亡力盡乃斃可哀也矣雖然在禮國<lb/>
君死社稷哀宗無愧焉<lb/>
　<lb/>
　<lb/>
　金史卷十八<lb/>
</p>
<p>
</p>
  </div>
</body>
</text>
</TEI>
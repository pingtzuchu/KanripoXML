<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十六</head> <lb/>
    <p>
<pb n="KR2a0035_WYG_076-1a"/>
欽定四庫全書<lb/>
　金史卷七十六<lb/>
　　　元中書右丞相總裁托克托等修<lb/>
　列傳第十四<lb/>
　太宗諸子<lb/>
　　宗磐<hi>本名富勒呼</hi>　　宗固<hi>本名呼嚕</hi>
　　宗本<hi>本名阿嚕蕭玉附</hi>
　　杲　<hi>本名舍音</hi>　　　宗義<hi>本名博濟</hi>
<pb n="KR2a0035_WYG_076-1b"/>
　　宗幹<hi>本名幹布</hi>　　　充<hi>本名實圖美子塔納等</hi>
　　永元<hi>本名元努</hi>　　　兖<hi>本名梧桐</hi>
　　襄　<hi>本名永慶</hi>　　　衮<hi>本名富勒堅</hi>
太宗子十四人富勒呼呼嚕呼拉布阿嚕岱阿里布呼<lb/>
沙呼阿林阿嚕呼蘭和爾察實圖美哈必蘇沃哩和碩<lb/>
宗盤本名富勒呼天輔五年都統杲取中京宗盤與幹<lb/>
魯宗翰宗幹皆爲之副天㑹十年爲古倫烏赫哩貝勒<lb/>
熙宗即位爲尚書令封宋國王未幾拜太師與宗幹宗<lb/>
<pb n="KR2a0035_WYG_076-2a"/>
翰並領三省事熙宗優禮宗室宗翰没後宗盤日益䟦<lb/>
扈嘗與宗幹争論於上前即上表求退烏頁奏曰陛下<lb/>
富於春秋而大臣不協恐非國家之福熙宗因爲兩解<lb/>
宗盤愈驕恣其後於熙宗前持刀向宗幹都㸃檢蕭仲<lb/>
恭呵止之既而左副元帥逹蘭東京留守宗雋入朝宗<lb/>
磐隂相黨與而宗雋遂為右丞相用事逹蘭屬尊功多<lb/>
先薦劉豫立為齊帝至是復倡儀以河南陜西地與宋<lb/>
使稱臣熈宗命羣臣議宗室大臣皆言其不可獨宗磐<lb/>
<pb n="KR2a0035_WYG_076-2b"/>
宗雋助之卒以與宋其後宗磐宗雋逹蘭謀作亂宗幹<lb/>
希尹發其事熈宗下詔誅之坐與宴飲者皆貶削决責<lb/>
有差赦其弟呼拉布等九人并赦逹蘭出為行䑓左丞<lb/>
相皇后生日宰相諸王妃主命婦入賀熈宗命去樂曰<lb/>
宗磐等皆近屬輙搆逆謀情不能樂也以黄金合及兩<lb/>
銀鼎獻明徳宫太皇太后并以金合銀鼎賜宗幹希尹<lb/>
焉<lb/>
宗固本名呼嚕天㑹十五年為燕京留守封豳王宗雅<lb/>
<pb n="KR2a0035_WYG_076-3a"/>
本名呼拉布封代王宗偉本名阿里布封虞王宗英本<lb/>
名呼沙呼封滕王宗懿本名阿林封薛王宗本本名阿<lb/>
嚕封原王呼蘭封翼王宗美本名呼爾察封豐王實圖<lb/>
美封鄆王哈必蘓封霍王沃哩封蔡王宗哲本名和碩<lb/>
封畢王皆天眷元年受封宗順本名阿嚕岱天㑹二年<lb/>
薨皇統五年贈金紫光禄大夫後封徐王宗磐既誅熈<lb/>
宗使宗固子京往燕京慰諭宗固既而翼王呼蘭復與<lb/>
行䑓左丞相逹蘭等謀反伏誅因降封太宗諸子且下<lb/>
<pb n="KR2a0035_WYG_076-3b"/>
詔曰燕京留守豳王宗固等或謂當絶屬籍朕所不忍<lb/>
宗固等但不得稱皇叔其母妻封號從而降者審依舊<lb/>
典皇統二年復封宗雅為代王宗固為判大宗正三年<lb/>
為太保右丞相兼中書令是嵗薨海陵在熈宗時見太<lb/>
宗諸子勢强而宗磐尤䟦扈與呼蘭相繼皆以逆誅心<lb/>
忌之熈宗厚於宗室禮遇不衰海陵嘗與秉徳唐古辯<lb/>
私議主上不冝寵遇太宗諸子太甚及簒立謁奠太廟<lb/>
韓王亨素號材武使攝右將軍密諭之曰爾勿以此職<lb/>
<pb n="KR2a0035_WYG_076-4a"/>
為輕朕疑太宗諸子太强得卿衛左右可無慮耳遂與<lb/>
秘書監蕭裕謀去宗本兄弟太宗子孫於是焉盡語在<lb/>
宗本傳中<lb/>
宗本本名阿嚕皇統九年為右丞相兼中書令進太保<lb/>
領三省事海陵簒立進太傅領三省事初宗幹謀誅宗<lb/>
磐故海陵心忌太宗諸子熈宗時海陵私議宗本等勢<lb/>
强主上不宜優寵太甚及簒立猜忌益深遂與秘書監<lb/>
蕭裕謀殺太宗諸子誣以秉徳出領行䑓與宗本别因<lb/>
<pb n="KR2a0035_WYG_076-4b"/>
㑹飲約内外相應使尚書省令史蕭玉告宗本親謂玉<lb/>
言以汝於我故舊必無他意可布心腹事領省臨行言<lb/>
彼在外諭説軍民無以外患為慮若太傅為内應何事<lb/>
不成又云長子錫里庫當大貴因是不令見主上宗本<lb/>
又言左丞相於我及我妃處稱主上近日見之輙不喜<lb/>
故心常恐懼若太傅一日得大位此心方安唐古辯謂<lb/>
宗本言内侍張彦善相相太傅有天子分宗本答曰宗<lb/>
本有兄東京留守在宗本何能為是時宗美言太傅正<lb/>
<pb n="KR2a0035_WYG_076-5a"/>
是太宗主家子祗太傅便合為北京留守卞臨行與宗<lb/>
本言事不可遲宗本與玉言大計只於日近圍塲内予<lb/>
決宗本因以馬一匹袍一領與玉充表識物玉恐圍塲<lb/>
日近身縻於外不能親奏遂以告秘書監蕭裕裕具以<lb/>
聞蕭玉出入宗本家親信如家人海陵既與蕭裕謀殺<lb/>
宗本秉徳詔天下恐天下以宗本秉徳輩皆懿親大臣<lb/>
本無反狀裕搆成其事而蕭玉與宗本厚人所共知使<lb/>
玉上變庻可示信於是使人召宗本等擊鞠海陵先登<lb/>
<pb n="KR2a0035_WYG_076-5b"/>
樓命左衛將軍圖克坦塔斯蕭裕妺婿近侍局副使耶<lb/>
律必埒哩小底密伺宗本及判大宗正事宗美至即殺<lb/>
之宗美本名和爾察臨死神色不變宗本已死蕭裕使<lb/>
人召蕭玉是日玉送客出城醉酒露髪披衣以車載至<lb/>
裕弟㸃檢蕭祚家逮日暮玉酒醒見軍士圍守之意為<lb/>
人所累得罪故至此以頭觸屋壁號咷曰臣未嘗犯罪<lb/>
老母年七十願哀憐之裕附耳告之曰主上以宗本諸<lb/>
人不可留已誅之矣欲加以反罪令汝主告其事今書<lb/>
<pb n="KR2a0035_WYG_076-6a"/>
汝告款已具上即問汝汝但言宗本輩反如狀勿復異<lb/>
詞恐禍及汝家也裕乃以巾服與玉引見海陵海陵問<lb/>
玉玉言宗本反具如裕所教海陵遣使殺東京留守宗<lb/>
懿北京留守卞及遷益都尹畢王宗哲平陽尹稟左宣<lb/>
徽使京等家屬分置别所止聴各以奴婢五人自隨既<lb/>
而使人要之於路并其子男無少長皆殺之而中京留<lb/>
守宗雅喜事佛世稱善大王海陵知其無能將存之以<lb/>
奉太宗後召至闕不數日竟殺之太宗子孫死者七十<lb/>
<pb n="KR2a0035_WYG_076-6b"/>
餘人太宗後遂絶卞本名克實禀本名呼爾哈京宗固<lb/>
子本名和色哩蕭玉既如蕭裕教對海陵海陵遂以宗<lb/>
本秉徳等罪詔天下以玉上變實之海陵使太府監完<lb/>
顔富魯籍宗本諸家戒之曰珠玉金帛入於官什器吾<lb/>
將分賜諸臣富魯以此不復拘籍什器往往為人持去<lb/>
富魯家童亦取其檀本屏風少監劉景前為監丞時太<lb/>
府監失火案牘盡焚毁數月方取諸司簿帳補之監吏<lb/>
坐是稽緩當得罪景為吏倒署年月太倉都監焦子忠<lb/>
<pb n="KR2a0035_WYG_076-7a"/>
與景有舊坐逋負乆不得調景為盡力出之乆之富魯<lb/>
與景就宫中相忿争富魯言景倒署年月及出焦子忠<lb/>
事御史劾奏景景黨誘富魯家奴發盜屏事富魯自陳<lb/>
於尚書省海陵使御史大夫趙資福大理少卿許竑雜<lb/>
治資福等奏富魯非自盜又嘗自首海陵素惡富魯與<lb/>
宗室游從謂宰臣曰富魯嘗用所盗物其自首不及此<lb/>
法盗宫中物者死諸物已籍入官與宫中物何異謂富<lb/>
魯曰太府掌宫中財賄汝當防製姦欺而自用盗物於<lb/>
<pb n="KR2a0035_WYG_076-7b"/>
是富魯棄市資福竑坐鞫獄不盡泱杖有差景亦伏受<lb/>
焦子忠賂金海陵曰受金事無左驗景倒署年月以免<lb/>
吏罪是不可恕遂殺之大定二年追封宗固魯王宗雅<lb/>
曹王宗順隋王宗懿鄭王宗美衞王宗哲韓王宗本潞<lb/>
王實圖美幽王哈必蘇瀋王沃哩鄂王呼爾哈和色哩<lb/>
克實並贈金吾衞上將軍惟宗磐阿里布呼沙呼呼蘭<lb/>
四人不復加封<lb/>
蕭玉奚人既從蕭裕誣宗本罪海陵喜甚自尚書省令<lb/>
<pb n="KR2a0035_WYG_076-8a"/>
史為禮部尚書加特進賜錢二千萬馬五百匹牛五百<lb/>
頭羊千口數月為參知政事丁母憂以參政起復俄授<lb/>
明安子尚公主海陵謂玉曰朕始得天下常患太宗諸<lb/>
子方强頼社稷之靈卿發其姦朕無以報此功使朕女<lb/>
為卿男婦代朕事卿也賜第一區分宗本家貲賜之頃<lb/>
之代張浩為尚書右丞拜平章政事進拜右丞相封陳<lb/>
國公文思署令閻拱與太子詹事張安妻坐姦事獄具<lb/>
不應訊而訊之海陵怒玉與左丞蔡松年右丞耶律安<lb/>
<pb n="KR2a0035_WYG_076-8b"/>
禮御史中丞馬諷决杖有差玉等入謝罪海陵曰為人<lb/>
臣以已意愛憎妄作威福使人畏之如唐魏徴狄仁傑<lb/>
姚崇宋璟豈肯立威使人畏哉楊國忠之徒乃立威使<lb/>
人畏耳顧謂左司郎中烏達右司郎中梁球曰往者徳<lb/>
宗為相蕭呼哩為左司郎中趙徳恭為右司郎中除吏<lb/>
議法多用已意汝等能不以已意愛憎為予奪輕重不<lb/>
亦善乎朕信任汝等有過則决責之亦非得已古者大<lb/>
臣有罪貶讁數千里外往來疲於奔走有死道路者朕<lb/>
<pb n="KR2a0035_WYG_076-9a"/>
則不然有過則杖之已杖則任之如初如有不可恕或<lb/>
處之死亦未可知汝等自勉正隆三年拜司徒判大宗<lb/>
正事五年玉以司徒兼御史大夫使參知政事李通諭<lb/>
㫖曰判宗正之職固重御史大夫尤難其人朕將行幸<lb/>
南京官吏多不法受賕卿宜専紏劾細務非所責也御<lb/>
史大夫與宰執不相逺朕至南京徐當思之繼以司徒<lb/>
判大興尹玉固辭司徒海陵曰朕將南廵京師地重非<lb/>
大臣不能鎮撫留卿居守無為多讓海陵至南京以玉<lb/>
<pb n="KR2a0035_WYG_076-9b"/>
為尚書左丞相進封呉國公海陵將伐宋因賜羣臣宴<lb/>
顧謂玉曰卿嘗讀書否對曰亦嘗觀之中宴海陵起即<lb/>
召玉至内閣因以漢書一册示玉既而擲之曰此非所<lb/>
問也朕欲與卿議事朕今欲伐江南卿以為如何玉對<lb/>
曰不可海陵曰朕視宋國猶掌握間耳何為不可玉曰<lb/>
天以長江限南北舟楫非我所長苻堅百萬伐晉不能<lb/>
以一騎渡以是知其不可海陵怒叱之使出及張浩因<lb/>
周福兒附奏海陵杖張浩并杖玉因謂羣臣曰浩大臣<lb/>
<pb n="KR2a0035_WYG_076-10a"/>
不面奏因人達語輕易如此玉以苻堅比朕朕欲斷其<lb/>
舌釘而磔之以玉有功隱忍至今大臣决責痛及爾體<lb/>
如在朕躬有不能已者汝等悉之及海陵自將發南京<lb/>
玉與張浩留治省事世宗即位降奉國上將軍放歸田<lb/>
里奪所賜家産久之起為孟州防禦使世宗戒之曰昔<lb/>
海陵欲殺太宗子孫借汝為證遂被進用朕思海陵肆<lb/>
虐先殺宗本諸人然後用汝質成其事豈得專罪汝等<lb/>
今復用汝當思改過若謂嘗居要地以今日為不足必<lb/>
<pb n="KR2a0035_WYG_076-10b"/>
罰無赦轉定海軍節度使改太原尹與少尹烏庫哩素<lb/>
赫互訟不公事各削其官解職尋卒子徳用大定二十<lb/>
四年尚書省奏玉子徳用當升除上曰海陵假口于玉<lb/>
以快其毒玉子豈可升除邪<lb/>
賛曰宗磐嘗從舍音取中京不可謂無勞伐者世禄鮮<lb/>
禮自古有之在國家善為保全之道耳熙宗殺宗磐而<lb/>
存恤其母后雖云矯情猶畏物論海陵造謀殺宗本兄<lb/>
弟不遺餘力太宗舉宋而有中原金百世不遷之廟也<lb/>
<pb n="KR2a0035_WYG_076-11a"/>
再傳而無噍類於是太祖之美意無復㡬微存者春秋<lb/>
之世宋公舍與夷而立其弟禍延數世害及五國誠足<lb/>
為後世監乎<lb/>
杲本名舎音世祖第五子太祖之母弟也收國元年太<lb/>
宗為安班貝勒杲為温貝勒天輔元年杲以兵一萬攻<lb/>
泰州下金山縣孟古皮室四部及渤海人皆來降遂克<lb/>
泰州城中積粟轉致烏哩雅賑先降諸部因徙之内地<lb/>
天輔五年為烏赫哩貝勒都統内外諸軍取中京實北<lb/>
<pb n="KR2a0035_WYG_076-11b"/>
京也普嘉努宗翰宗幹宗磐副之宗峻領哈濟明安皆<lb/>
受金牌耶律伊都為鄉導詔曰遼政不綱人神共棄今<lb/>
欲中外一統故命汝率大軍以行討伐爾其慎重兵事<lb/>
擇用善謀賞罰必行粮餉必繼勿擾降服勿縱俘掠見<lb/>
可而進無淹師期事有從權毋煩奏禀復詔白若克中<lb/>
京所得禮樂圗書文籍並先次津發赴闕當是時遼人<lb/>
守中京者聞知師期焚芻糧欲徙居民遯去奚王錫黙<lb/>
則欲視我兵少則迎戰若不敵則退保山西杲知遼人<lb/>
<pb n="KR2a0035_WYG_076-12a"/>
無鬪志乃委輜重以輕兵擊之六年正月克髙恩囘紇<lb/>
三城進至中京遼兵皆不戰而潰遂克中京獲馬一千<lb/>
二百牛五百駞一百七十羊四萬七千車三百五十兩<lb/>
乃分兵屯守要害之地駐兵中京使使奏捷獻俘詔曰<lb/>
汝等提兵于外克副所任攻下城邑撫安人民朕甚嘉<lb/>
之分遣將士招降山前諸部計已撫定山後若未可往<lb/>
即營田牧俟秋大舉更當熟議見可則行如欲益兵具<lb/>
數來上無恃一戰之勝輒自弛慢善撫存降附宣諭將<lb/>
<pb n="KR2a0035_WYG_076-12b"/>
士使知朕意完顔罕都游兵出中京南遇騎兵三十餘<lb/>
紿曰乞明旦來降于此杲信之使温特赫額埒春納哈<lb/>
塔通恩富察布壘誅嘉拜塔蘭往迎之奚王錫黙兵圍<lb/>
額埓春等遂據坂去馬殊死戰敗錫黙兵追殺至暮而<lb/>
還是役納哈塔通恩功為多宗翰降北安州希尹獲遼䕶<lb/>
衛實訥埒言遼主在鴛鴦濼畋獵可襲取之宗翰移<lb/>
書于杲請進兵使者再往曰一失機㑹事難圗矣杲意<lb/>
尚未决宗幹勸杲當從宗翰䇿杲乃約宗翰㑹奚王嶺<lb/>
<pb n="KR2a0035_WYG_076-13a"/>
既㑹始定議杲出青嶺宗翰出瓢嶺期羊城濼㑹軍時<lb/>
遼主在草濼使宗翰與宗幹率精兵六千襲之遼主西<lb/>
走其都統瑪格趨道蘭宗翰乃遣達蘭以兵一千追撃<lb/>
之達蘭請益兵于都統杲而獲遼樞密使徳勒岱父子<lb/>
西京已降復叛杲使招之不從遂攻之留守蕭察喇踰<lb/>
城降四月復取西京杲率大軍趨白水濼分遣諸將招<lb/>
撫未降州郡及諸部族於是遼秦晉國王耶律聶哷自<lb/>
立于燕京山西諸城雖降而人心未固杲遣宗望奏事<lb/>
<pb n="KR2a0035_WYG_076-13b"/>
仍請上臨軍耶律坦招西南招討司及所屬諸部西至<lb/>
夏境皆降耶律佛徳亦降于坦金肅西平二郡漢軍四<lb/>
千叛去坦與愛新鄂約托卜嘉簡料新降丁壯迨夜襲<lb/>
之詰旦戰于河上大敗其衆皆委仗就擒耶律聶哷移<lb/>
書于杲請和杲復書責以不先禀命上國輒稱大號若<lb/>
能自歸當以燕京留守處之聶哷得以書來其略曰昨<lb/>
即位時在兩國絶聘交兵之際奚王與文武百官同心<lb/>
推戴何暇請命今諸軍已集儻欲加兵未能束手待斃<lb/>
<pb n="KR2a0035_WYG_076-14a"/>
也昔我先世未嘗殘害大金人民寵以位號日益强大<lb/>
今忘此施欲絶我宗祀於義何如也儻䝉惠顧則感戴<lb/>
恩徳何有窮已杲復書曰閣下向為元帥總統諸軍任<lb/>
非不重竟無尺寸之功欲據一城以抗國兵不亦難乎<lb/>
所任用者前既不能死國今誰肯為閣下用者而云主<lb/>
辱臣死欲恃此以成功計亦䟱矣幕府奉詔歸者官之<lb/>
逆者討之若執迷不從期於殄滅而後己聶哷乃遣使<lb/>
請于太祖賜聶哷詔曰汝遼之近屬位居將相不能與<lb/>
<pb n="KR2a0035_WYG_076-14b"/>
國存亡乃竊據孤城僣稱大號若不降附將有後悔六<lb/>
月上發京師詔都統曰汝等欲朕親征已於今月朔旦<lb/>
啓行遼主今定何在何計可以取之其具以聞杲使馬<lb/>
和尚奉迎太祖于塔魯河斡魯羅索敗夏將李良輔杲<lb/>
使完顔希尹等奏㨗且請徙西南招討司諸部于内地<lb/>
希尹等見上于大濼西南上嘉賞之上至鴛鴦濼杲上<lb/>
謁上追遼主至古爾珍川南伐燕京次奉聖州詔曰自<lb/>
今諸訴訟書付都統杲决遣若有大疑即今聞奏太祖<lb/>
<pb n="KR2a0035_WYG_076-15a"/>
定燕京還次鴛鴦濼以宗翰為都統杲從上還京師太<lb/>
宗即位以杲為安班貝勒與宗幹俱治國政天㑹三年<lb/>
伐宋杲領都元師居京師宗翰宗望分道進兵四年再<lb/>
伐宋獲宋二主以歸天㑹八年薨皇統三年追封遼越<lb/>
國王天徳二年配享太祖廟庭正隆例封遼王大定十<lb/>
五年諡曰智烈子博濟<lb/>
宗義本名博濟舍音之第九子天徳間為平章政事海<lb/>
陵已殺太宗子孫尤忌舍音諸子盛强欲盡除宗室勲<lb/>
<pb n="KR2a0035_WYG_076-15b"/>
舊大臣是時左副元帥薩里罕在汴京與托卜嘉有隙<lb/>
托卜嘉女為海陵妃海陵隂使托卜嘉圖薩里罕於是<lb/>
都元帥府令史約索迎合風指詐為薩里軍與其子宗<lb/>
安家書宗安誤遺宫外約索因拾得之以上變其書契<lb/>
丹小字其封題已開其中白紙一幅有白字隱約狀若<lb/>
經水浸致字畫可讀者上有薩里罕手署及某王印書<lb/>
辭云阿格汝安樂否早晩到闕下前者走馬來時曽議<lb/>
論我教汝阿格平章穆里延阿格等處覷事勢再通往<lb/>
<pb n="KR2a0035_WYG_076-16a"/>
來緩急圗謀知汝已嘗備細言之穆里延阿格所言㬠<lb/>
是只殺托卜嘉則南路無憂慮矣詳略互見薩里罕傳<lb/>
中女真謂子阿格前阿格謂薩里罕子其子宗安後阿<lb/>
格平章指宗義宗義本宗室子猶有舊稱以是殺宗義<lb/>
穆里延并殺宗安及太祖妃蕭氏任王威赫及魏王威<lb/>
泰孫和稱察約索詐書無和爾察海陵見其坦率善脩<lb/>
餙惡之大臣以無罪為請海陵曰第殺之無復言也殺<lb/>
舍音子孫百餘人穆里延子孫二十餘人穆里延景祖<lb/>
<pb n="KR2a0035_WYG_076-16b"/>
孫們圖琿次子舍音有㓜子阿古爾其妻托卜嘉女海<lb/>
陵妃大氏女兄將殺阿古爾使者不忍見其面以衾覆<lb/>
而縊之當其頤乆不死及去被再縊之海陵遣使赦其<lb/>
死遂得免後封為王授世襲千户大定初追復宗義官<lb/>
爵贈特進弟富尼瑪博勒準阿嚕威赫並贈龍虎衛上<lb/>
將軍<lb/>
宗幹本名幹布太祖庻長子太祖伐遼遼人來禦遇于<lb/>
境上使宗幹率衆先徃填塹士卒畢渡渤海軍馳突而<lb/>
<pb n="KR2a0035_WYG_076-17a"/>
前左翼七穆昆少却遂犯中軍杲輙出戰太袓曰遇大<lb/>
敵不可易也使宗幹止杲宗幹馳出杲前控止導騎齋<lb/>
逹之馬杲乃還達嚕噶城之戰宗幹以中軍為疑兵太<lb/>
祖既攻下黄龍府即欲取春州遼主聞黄龍不守大懼<lb/>
即自將籍宗戚豪右少年與四方勇士及能言兵者皆<lb/>
𨽻軍中宗幹勸太祖毋攻春州休息士卒太祖以為然<lb/>
遂班師宗幹得降人言春泰州無守備可取於是舍音<lb/>
取春泰州宗雄宗幹等下金山縣宗雄即以兵三千屬<lb/>
<pb n="KR2a0035_WYG_076-17b"/>
宗幹招集未降諸部宗幹擇土人之材幹者以詔書諭<lb/>
之於是孟古皮室四部及渤海人皆降太祖克臨潢府<lb/>
至沃赫河宗幹諫曰地逺時暑士罷馬乏若深入敵境<lb/>
糧餫不繼恐有後艱上從之遂班師從都統杲取中京<lb/>
宗翰自北安州移書于杲是時希尹獲遼人知遼主在<lb/>
鴛鴦濼可襲取之杲不能決宗翰使再至宗幹謂杲曰<lb/>
伊拉齊貝勒灼見事機再使來請彼必不輕舉且彼已<lb/>
發兵不可中止請從其䇿再三言之杲乃報宗翰㑹奚<lb/>
<pb n="KR2a0035_WYG_076-18a"/>
王嶺當時無宗幹杲終無進兵意既㑹軍于羊城濼杲<lb/>
使宗幹與宗翰以精兵六千襲遼至五院司遼主已遯<lb/>
去與遼將耿守忠戰于西京城東四十里守忠敗走太<lb/>
宗即位以宗幹為古倫貝勒與舍音同輔政天㑹三年<lb/>
獲遼主于應州西伊都谷始議禮制度正官名定服色<lb/>
興庠序設選舉治厯明時皆自宗幹啟之四年官制行<lb/>
詔中外十年熙宗為安班貝勒宗幹為古倫左貝勒熙<lb/>
宗即位拜宗幹太傅與宗翰等並領三省事天眷二年<lb/>
<pb n="KR2a0035_WYG_076-18b"/>
進太師封梁宋國王入朝不拜䇿杖上殿仍以杖賜之<lb/>
宗幹有足疾詔設坐奏事無何監修國史皇統元年賜<lb/>
宗幹輦輿上殿制詔不名上幸燕京宗幹從有疾上親<lb/>
臨問自燕京還至野狐嶺宗幹疾亟不行上親臨問語<lb/>
及軍國事上悲泣不已明日上及后同往視后親與宗<lb/>
幹饋食至暮而還因赦罪囚與宗幹禳疾居數日薨上<lb/>
哭之慟輟朝七日大臣死輟朝自宗幹始上致祭是日<lb/>
庚戌太史奏戍亥不宜哭上不聽曰朕㓜沖時太師有<lb/>
<pb n="KR2a0035_WYG_076-19a"/>
保傅之力安得不哭哭之慟上生日不舉樂上還上京<lb/>
幸其第視殯事及喪至上京上臨哭之及葬臨視之海<lb/>
陵簒立追諡憲古𢎞道文昭武烈章孝睿明皇帝廟號<lb/>
徳宗以故第為興聖宫大定二年除去廟號改諡明肅<lb/>
皇帝及海陵廢為庶人二十二年皇太子允恭奏略曰<lb/>
追惟熙宗世嫡統緒海陵無道弑帝自立崇正昭穆削<lb/>
其煬王俾齒庶人之列瘞之閒矌不封不樹既己申大<lb/>
義而明至公矣海陵追崇其親逆配於廟今海陵既廢<lb/>
<pb n="KR2a0035_WYG_076-19b"/>
為庶人而明肅猶竊帝尊之名列廟祧之數海陵大逆<lb/>
正名定罪明肅亦當綠坐是時明肅已殂不與於亂臣<lb/>
以為當削去明肅帝號止從舊爵或從太祖諸王有功<lb/>
例加以官封明詔中外俾知大義書奏世宗嘉納下尚<lb/>
書省議於是追削明肅帝號封為皇伯太師遼王諡忠<lb/>
烈妻子諸孫皆從降明昌四年配享太祖廟庭子充亮<lb/>
兖襄衮亮是為海陵庶人<lb/>
充本名實圖美母李氏圖克坦氏撫為子熙宗初加光<lb/>
<pb n="KR2a0035_WYG_076-20a"/>
祿大夫天眷間為汴京留守皇統間封淄國公為吏部<lb/>
尚書進封代王遷同判大宗正事九年拜右丞相是歲<lb/>
薨追封鄭王大定二十二年追降儀同三司左丞相子<lb/>
塔納元努額布勒阿里布<lb/>
塔納為歸徳軍節度使阿里布定逺大將軍和囉噶圖<lb/>
明安和琳河穆昆海陵弑圖克坦氏以充嘗為圖克坦<lb/>
養子并殺塔納及阿里布元努額布勒逃歸世宗塔納<lb/>
贈榮祿大夫阿里布輔國上將軍詔有司改葬世宗時<lb/>
<pb n="KR2a0035_WYG_076-20b"/>
元努為宗正丞額布勒為鎮國上將軍後為同知濟南<lb/>
尹事<lb/>
永元字惇禮本名元努㓜聰敏日誦千言皇統元年試<lb/>
宗室子作詩永元中格善左氏春秋通其大義天徳初<lb/>
授博諾山世襲穆昆海陵伐宋已渡淮軍士多亡歸而<lb/>
契丹叛由是疑宗室益甚已殺永元弟塔納阿里布永<lb/>
元與弟額布勒逃匿得免世宗即位于遼陽與額布勒<lb/>
俱來歸上慰勞甚厚授宗正丞改符寳郎為灤州刺史<lb/>
<pb n="KR2a0035_WYG_076-21a"/>
授世襲明安乞以穆昆與額布勒詔許之轉棣州防禦<lb/>
使泰寧軍節度使張𢎞信通檢山東專以多得民間物<lb/>
力為功督責苛急永元靣責𢎞信曰朝廷以差調不均<lb/>
立通檢法今使者所至以殘酷妄加農民田産箠擊百<lb/>
姓有至死者市肆賈販貿易有贏虧田園屋宇利入有<lb/>
多寡故官子孫閉門自守使與商賈同處上役豈立法<lb/>
本意哉𢎞信無以對於是棣州賦税得以實自占遷震<lb/>
武軍節度使大定六年丁母憂起復崇義軍節度使徙<lb/>
<pb n="KR2a0035_WYG_076-21b"/>
順義軍朔州西境多盗而猾吏大姓蠧獄訟暋亂賦役<lb/>
永元剔其宿姦百姓安之坐賣馬與驛人取贏利及濬<lb/>
州防禦使鄂倫生縱孶畜踐民田俱解職頃之永元起<lb/>
為保大軍節度使厯昭義絳陽震武軍遷濟南尹北京<lb/>
副留守寧國家婢辰徳與咸平人海呼有姦辰徳於主<lb/>
印處紿取印署空紙與海呼遂寫作永元寧國生日時<lb/>
辰誣告永元寧國謀逆詔有司鞫問乃辰徳意望為良<lb/>
使海呼為之上曰海呼與辰徳有姦造作惡言誣害宗<lb/>
<pb n="KR2a0035_WYG_076-22a"/>
室海呼斬辰徳處死改興中尹為彰徳軍節度使卒官<lb/>
年五十一喪過中都遣使致祭膊銀三百兩綵十端絹<lb/>
百疋永元厯典大藩多知民間利害所至稱治相棣順<lb/>
義政迹尤著其民並為立祠<lb/>
兖本名桐桐皇統七年為左副㸃檢轉都㸃檢九年為<lb/>
㑹寧牧改左宣徽使海陵簒立兖使宋還拜司徒兼都<lb/>
元帥領三省事進拜太尉及殺太祖妃蕭氏盡以其財<lb/>
産賜兖罷都元帥府立樞密院兖為樞密使太尉領三<lb/>
<pb n="KR2a0035_WYG_076-22b"/>
省事如故天徳四年十二月晦薨明日貞元元年元旦<lb/>
海陵為兖輟朝不受賀宋夏高麗囘鶻賀正旦使命有<lb/>
司受其貢獻又進兖王爵大定二十二年追降特進兖<lb/>
妻烏雅氏正隆六年坐與奴為姦海陵殺之其弟南京<lb/>
兵馬副都指揮使實訥埒私于族弟烏瑪喇之妻烏瑪<lb/>
喇之奴謀欲執實訥埒實訥埒乃殺其奴海陵聞之遂<lb/>
殺實訥埒兖子阿哈大定中為符寳祗候俄遷同知定<lb/>
武軍節度使上曰汝歲秩未滿朕念乃祖乃父為汝遷<lb/>
<pb n="KR2a0035_WYG_076-23a"/>
官勿為不善當盡心學之<lb/>
襄本名永慶海陵母弟為輔國上將軍卒天徳二年追<lb/>
封衛王再贈司徒大定二十二年追降銀青光祿大夫<lb/>
子和尚封應國公賜名樂善左宣徽使許霖之子知彰<lb/>
與和尚鬬爭其母妃命家奴捽入淩辱之使人曵霖至<lb/>
第毆詈之明日霖訴于朝詔大興尹蕭玉左丞良弼權<lb/>
御史大夫張忠輔左司員外郎王全雜治妃杖一百殺<lb/>
其家奴為首者餘决杖有差霖嘗跪于妃前失大臣體<lb/>
<pb n="KR2a0035_WYG_076-23b"/>
及所訢有妄笞二十大定間家奴小僧月一妄言和尚<lb/>
熟寢之次有異徵襄妃松科以為信然召日者李端卜<lb/>
之端云當為天子司天張友直亦云當大貴家奴李添<lb/>
夀上變松科和尚下吏驗問有狀皆伏誅上曰朕嘗痛<lb/>
海陵翦滅宗族今和尚所為如此欲貸其罪則妖妄誤<lb/>
惑愚民者便以為真不可不滅朕於此子葢不得已也<lb/>
傷閔者久之<lb/>
衮本名富勒堅性桀驁强悍海陵素不喜其為人初仕<lb/>
<pb n="KR2a0035_WYG_076-24a"/>
為輔國上將軍天徳初加特進封王為吏部尚書判大<lb/>
宗正事坐語禁中起居狀兵部侍郎蕭恭首問䕶衛張<lb/>
九具言之海陵親問恭奪官解職張九對不以實特處<lb/>
死衮與翰林學士承㫖宗秀護衛瑪竒實達爾王之章<lb/>
皆決杖有差海陵遂愈忌之未㡬授明安及遷中都道<lb/>
中以富勒堅為西京留守西京兵馬完顔穆隆阿與富<lb/>
勒堅有舊同在西京遂相往來富勒堅嘗以玉帶遺之<lb/>
又稱穆隆阿驍勇不減尉遲敬徳編修官元福努妻與<lb/>
<pb n="KR2a0035_WYG_076-24b"/>
富勒堅姻戚圓福努嘗戒富勒堅曰大王名太彰著宜<lb/>
少謙晦富勒堅知海陵忌之嘗召日者問休咎家奴哈<lb/>
里知海陵疑富勒堅上變告之言與穆隆阿等謀反召<lb/>
日者問天命御史大夫髙楨刑部侍郎耶律賽音舒嚕<lb/>
往鞫之無狀海陵怒遣使械富勒堅等至中都不復究<lb/>
問斬之于市穆隆阿圓福努并日者皆凌遲處死<lb/>
贊曰金議禮制度班爵禄正刑法治厯明時行天子之<lb/>
事成一代之典杲宗幹經始之功多矣杲子宗義為海<lb/>
<pb n="KR2a0035_WYG_076-25a"/>
陵所殺宗幹之後又不幸而有海陵故其子孫之昌熾<lb/>
既鮮而亦不免於僇辱焉秦漢而下宗臣世家與國匹<lb/>
休者何其少歟君子於此可以觀世變矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_076-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷七十六<lb/>
</p>
<p>
</p>
  </div>
</body>
</text>
</TEI>
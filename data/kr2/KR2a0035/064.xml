<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷六十四</head> <lb/>
    <p>
<pb n="KR2a0035_WYG_064-1a"/>
欽定四庫全書<lb/>
　金史卷六十四<lb/>
　　元中書右丞相總裁托克托等修<lb/>
　列傳第二<lb/>
　　后妃下<lb/>
　　　睿宗欽慈皇后　　　睿宗貞懿皇后<lb/>
　　　世宗昭徳皇后　　　世宗元妃張氏<lb/>
　　　世宗元妃李氏　　　顯宗孝懿皇后<lb/>
<pb n="KR2a0035_WYG_064-1b"/>
　　　顯宗昭聖皇后　　　章宗欽懐皇后<lb/>
　　　章宗元妃李氏　　　衛紹王后圖克坦氏<lb/>
　　　宣宗皇后王氏　　　宣宗明恵皇后<lb/>
　　　哀宗皇后圖克坦氏<lb/>
睿宗欽慈皇后富察氏睿宗元配后之母太祖之妹也<lb/>
睿宗為左副元帥天㑹十三年薨追封潞王后封潞王<lb/>
妃皇統六年進號冀國王妃天德間進國號正隆例親<lb/>
王止封一字王睿宗封許王后封許王妃世宗即位睿<lb/>
<pb n="KR2a0035_WYG_064-2a"/>
宗升祔追謚欽慈皇后贈后曽祖薩布司空韓國公祖<lb/>
布拉司徒鄭國公父阿巴太尉曹國公大定二年祔塟<lb/>
景陵世宗嘗曰今之女直不比前軰雖親戚世叙亦不<lb/>
䏻知其詳太后之母太祖之妹人亦不能知也謂宗叙<lb/>
曰亦是卿父譚王之妺知之乎宗叙曰臣不能知也上<lb/>
曰父之妺且不知其如疎逺何十九年后族人勸農使<lb/>
索囉請致仕宰相以索囉未嘗得歴外任請除一外官<lb/>
以均勞佚上曰索羅不閑政事不可使之治民雖太后<lb/>
<pb n="KR2a0035_WYG_064-2b"/>
戚屬富貴之可也不聽<lb/>
貞懿皇后李氏世宗母遼陽人父綽爾齊仕遼官至桂<lb/>
州觀察使天輔間選東京士族女子有姿徳者赴上京<lb/>
后入睿宗邸七年世宗生天㑹十三年睿宗薨世宗時<lb/>
年十三后教之有義方嘗密謂所親曰吾兒有竒相貴<lb/>
不可言居上京内治謹嚴臧獲皆守規矩衣服飲食器<lb/>
皿無不精潔敦睦親族周給貧乏宗室中甚敬之后性<lb/>
明敏剛正有决容貌端整言不妄發舊俗婦女寡居宗<lb/>
<pb n="KR2a0035_WYG_064-3a"/>
族接續之后乃祝髮為比丘尼號通慧圓明大師賜紫<lb/>
衣歸遼陽營建清安禪寺别為尼院居之貞元三年世<lb/>
宗為東京留守正隆六年五月后卒世宗哀毁過禮以<lb/>
喪去官未幾起復為留守是嵗十月后弟李石定策世<lb/>
宗即位于東京尊謚為貞懿皇后其寢園曰孝寧宫大<lb/>
定二年改塟睿宗於景陵初后自建浮圖于遼陽是為<lb/>
垂慶寺臨終謂世宗曰鄉土之念人情所同吾已用浮<lb/>
屠法置塔于此不必合塟也我死母忘此言世宗深念<lb/>
<pb n="KR2a0035_WYG_064-3b"/>
遺命乃即東京清安寺建神御殿詔有司増大舊塔起<lb/>
奉慈殿於塔前勅禮部尚書王竸為塔銘以叙其意贈<lb/>
后曽祖桑戩司空潞國公祖波司徒衛國公父綽爾齊<lb/>
太尉隋國公四年封后妺為邢國夫人賜銀千兩錦綺<lb/>
二十端絹五百匹九年神御殿名曰報徳殿詔翰林學<lb/>
士張景仁作清安寺碑其文不稱旨詔左丞石琚共修<lb/>
之十三年東京垂慶寺起神御殿寺地褊狹詔買傍近<lb/>
民地優與其直不願鬻者以官地易之二十四年世宗<lb/>
<pb n="KR2a0035_WYG_064-4a"/>
至東京幸清安垂慶寺<lb/>
世宗昭徳皇后烏凌阿氏其先居於海倫河世為烏凌<lb/>
阿部長率部族來歸居上京與本朝為㛰姻家曽祖雙<lb/>
寛康宗時累使高麗父實徳琿騎射絶倫従太祖伐遼<lb/>
領行軍明安雖在行伍間不嗜殺人以功授世襲穆昆<lb/>
為東京留守后聰敏孝慈容儀整肅在父母家宗族皆<lb/>
敬重之既歸世宗事舅姑孝謹治家有敘甚得婦道睿<lb/>
宗伐宋得白玉帶蓋帝王之服御也睿宗沒後世宗寳<lb/>
<pb n="KR2a0035_WYG_064-4b"/>
畜之后謂世宗曰此非王邸所宜有也當獻之天子世<lb/>
宗以為然獻之熈宗於是悼后大喜熈宗晩年頗酗酒<lb/>
獨於世宗無間然海陵簒立深忌宗室烏達譖秉徳以<lb/>
為意在葛王秉徳誅后勸世宗多獻珍異以說其心如<lb/>
故遼果勒圖犀佩刀吐鶻良玉茶器之類皆竒寳也海<lb/>
陵以世宗恭順畏已由是忌刻之心頗解后不忌妬為<lb/>
世宗擇後房廣繼嗣雖顯宗生後而此心不移后嘗有<lb/>
疾世宗為視醫藥數日不離去后曰大王視妾過厚其<lb/>
<pb n="KR2a0035_WYG_064-5a"/>
知者以為視疾不知者必有専妬之嫌又曰婦道以正<lb/>
家為大第恐徳薄無補内治安能効嬪妾所為惟欲已<lb/>
厚也世宗在濟南海陵召后來中都后念若身死濟南<lb/>
海陵必殺世宗惟奉詔去濟南而死世宗何以免謂世<lb/>
宗曰我當自勉不可累大王也召王府臣僕張謹言諭<lb/>
之曰汝王之腹心人也為我禱諸東嶽我不負王使皇<lb/>
天后土明鑒我心召家人謂之曰我自初年為婦以至<lb/>
今日未嘗見王有違道之事今宗室徃徃被疑者皆奴<lb/>
<pb n="KR2a0035_WYG_064-5b"/>
僕不良傲恨其主以誣陷之耳汝等皆先國王時舊人<lb/>
當念舊恩無或妄圖也違此言者我死復於㝠中觀汝<lb/>
所為衆皆泣下后既離濟南従行者知后必不肻見海<lb/>
陵將自為之所防護甚謹行至良鄉去中都七十里従<lb/>
行者防之稍緩后得間即自殺海陵猶疑世宗教之使<lb/>
然世宗自濟南改西京留守過良鄉使魯國公主𦵏后<lb/>
于宛平縣土魯原大定二年追冊為昭徳皇后立别廟<lb/>
贈三代曽祖雙寛司空徐國公曽祖母完顏氏徐國夫<lb/>
<pb n="KR2a0035_WYG_064-6a"/>
人祖珠蘇庫司徒代國公祖母完顏氏代國夫人父實<lb/>
徳琿太尉瀋國公母完顔氏瀋國夫人勑有司改𦵏命<lb/>
皇太子致奠以后兄暉子天錫為太尉實徳琿後授世<lb/>
襲明安上謂天錫曰朕四五嵗時與皇后定㛰乃祖太<lb/>
尉置朕于膝上曰吾婿七人此婿最㓜後來必大吾門<lb/>
今卜𦵏有期疇昔之言騐矣六年利涉軍節度副使烏<lb/>
凌阿楚呼捕逃軍受賍當死有司奏楚呼后大功親當<lb/>
議詔論如法八年七月章宗生世宗喜甚謂顯宗曰得<lb/>
<pb n="KR2a0035_WYG_064-6b"/>
社稷冡嗣朕樂何極此皇后貽爾以陰徳也十年十月<lb/>
將改𦵏太尉實徳琿有司奏禮儀援唐𦵏太尉李良器<lb/>
司徒馬燧故事百官便服送至都門外五里上曰前改<lb/>
𦵏太后父母未嘗用此故事但以本朝禮改𦵏之惟親<lb/>
戚皆送詔皇太子臨奠十一年皇太子生日世宗宴於<lb/>
東宫酒酣命豫國公主起舞上流涕曰此女之母皇后<lb/>
婦道至矣朕所以不立中宫者念皇后之徳今無其比<lb/>
故也十二年四月立皇后别廟于太廟東北隅是嵗五<lb/>
<pb n="KR2a0035_WYG_064-7a"/>
月車駕幸土魯原致奠十九年改卜于大房山十一月<lb/>
甲寅皇后梓宫至近郊百官奉迎乙夘車駕如楊村致<lb/>
祭丙辰上登車送哭之痛戊午奉安于磐寧宫庚申𦵏<lb/>
于坤厚陵諸妃祔焉二十九年祔𦵏興陵章宗時有司<lb/>
奏太祖謚有昭徳字改謚明徳皇后<lb/>
元妃張氏父𤣥徵母髙氏與世宗母貞懿皇后葭莩親<lb/>
世宗納為次室生趙王永中而張氏卒大定二年追封<lb/>
宸妃是嵗十月追進恵妃十九年追進元妃大定二十<lb/>
<pb n="KR2a0035_WYG_064-7b"/>
五年皇太子薨永中行次最長而世宗與圖克坦克寧<lb/>
議立章宗為太孫世宗嘗曰克寧與永中有親而建議<lb/>
立太孫真社稷臣也尚書右丞汝弼者𤣥徵子永中母<lb/>
舅汝弼妻髙托噶屢以邪言怵永中畫元妃像朝夕事<lb/>
之覬望徼福及挾左道明昌二年高托噶誅死事連汝<lb/>
弼及永中汝弼以死後事覺得不追削官爵而章宗心<lb/>
疑永中累年不釋諫官賈守謙路鐸上疏欲寛解上意<lb/>
章宗愈不恱平章政事完顏守貞持共事不肻決章宗<lb/>
<pb n="KR2a0035_WYG_064-8a"/>
怒守貞罷知濟南府諸諌官皆斥外賜永中死金代外<lb/>
戚之禍惟張氏云<lb/>
元妃李氏南陽郡王李石女生鄭王永蹈衛紹王永濟<lb/>
潞王永徳豫王永成母昭儀梁氏早卒上命永成為妃<lb/>
養子大定元年封賢妃二妃進封貴妃七年進封元妃<lb/>
世宗即位感念昭徳皇后不復立后嘗曰朕所以不復<lb/>
立后者今後宫無皇后之賢故也元妃下皇后一等在<lb/>
諸妃上石有定策功世宗厚賞而深制之寵以尚書令<lb/>
<pb n="KR2a0035_WYG_064-8b"/>
之位而責成左右丞相以下妃雖貴不得預政宫壼無<lb/>
事大定二十一年二月上如春水次長春宫戊子妃以<lb/>
疾薨詔永成永蹈永濟永徳皆服衰絰居喪己丑皇太<lb/>
子及扈従臣僚奉慰于芳明殿辛夘留守官平章政事<lb/>
唐古安禮曹王永功等上表奉慰御史中丞張九思提<lb/>
控殯事少府監左光慶大興少尹王翛典領鹵簿儀仗<lb/>
宫籍監别治殯所還殯京師乙未入自崇智門百官郊<lb/>
迎親戚迎奠道路殯于興徳宫西位别室庚子上至京<lb/>
<pb n="KR2a0035_WYG_064-9a"/>
師幸興徳宫致奠比𦵏三致奠焉詔平章政事烏庫哩<lb/>
元忠監䕶𦵏事癸未唘菆上輟朝皇太子親王宗戚百<lb/>
官送𦵏甲申𦵏於海王荘丙戌上如海王荘燒飯二十<lb/>
八年九月與賢妃舒穆嚕氏徳妃圖克坦氏柔妃大氏<lb/>
俱陪𦵏于坤厚陵衛紹王即位追謚光獻皇后贈妃弟<lb/>
獻可特進貞祐三年九月削皇后號<lb/>
顯宗孝懿皇后圖克坦氏其先徳里必喇人曾祖綽従<lb/>
太祖取遼有㓛命以所部為明安世襲之祖博勒和以<lb/>
<pb n="KR2a0035_WYG_064-9b"/>
戰功多累官開府儀同三司贈司徒齊國公父貞尚遼<lb/>
王宗幹女梁國公主加駙馬都尉贈太師廣平郡王后<lb/>
以皇統七年生於遼陽母夢神人授以寳珠光燄滿室<lb/>
既寤而生紅光燭于庭后性莊重寡言父母嘗令總家<lb/>
事細大畢辦諸男不及也世宗初即位貞為御史大夫<lb/>
自南京馳見世宗喜謂之曰卿雖廢主腹心臣然未嘗<lb/>
助彼為虐况卿家法可尚其以卿女為朕子妃及顯宗<lb/>
為皇太子大定四年九月備禮親迎於貞第世宗臨宴<lb/>
<pb n="KR2a0035_WYG_064-10a"/>
盡歡而罷是年十一月顯宗生辰初封為皇太子妃八<lb/>
年七月上遣宣徽使伊喇錫勒塔干以名馬寳刀御膳<lb/>
賜太子及妃諭之曰妃今臨蓐願平安得雄有慶之後<lb/>
宜以此刀寘左右既而皇孫生是為章宗時上幸金蓮<lb/>
川次氷井翌日上臨幸撫視宴甚歡又賜御服佩刀等<lb/>
物謂顯宗曰祖宗積慶且皇后陰徳至厚而有今日社<lb/>
稷之洪福也又謂李石赫舍哩志寧曰朕諸子雖多皇<lb/>
后止有太子一人而已今幸得嫡孫觀其骨相不凡又<lb/>
<pb n="KR2a0035_WYG_064-10b"/>
生瑪逹格山山勢衍氣清朕甚嘉之因以山名為章宗<lb/>
小字后素謙謹每畏其家世崇寵見父母流涕而言曰<lb/>
高明之家古人所忌願善自保持其後家果以海陵事<lb/>
敗益其逺慮如此世宗嘗謂諸王妃公主曰皇太子妃<lb/>
容止合度服飾得中爾等當法效之章宗即位尊為皇<lb/>
太后更所居仁夀宫名曰隆慶宫詔有司嵗奉金千兩<lb/>
銀五千兩重幣五百端絹二千匹綿二萬兩布五百匹<lb/>
錢五萬貫他所應用内庫奏之毋拘其數上月或五朝<lb/>
<pb n="KR2a0035_WYG_064-11a"/>
六朝而後愈加敬儉見諸大長主公禮如平時敦睦九<lb/>
族恩紀皆洽尤惡聞人過䛕佞之言無所得入恕以容<lb/>
物未嘗見喜愠然御下公平雖至親無所阿徇嘗誡諸<lb/>
姪曰皇帝以我故乃推恩外家當盡忠圖報勿謂小善<lb/>
為無益而弗為小惡為無傷而弗去毋藉吾之貴輒肆<lb/>
非違以干國家常憲一日妹并國夫人嫂涇國夫人等<lb/>
侍側因諭之曰爾家累素重且非豐厚宜節約財用勿<lb/>
以吾為可恃吾受天下之養豈有所私積哉况財用者<lb/>
<pb n="KR2a0035_WYG_064-11b"/>
天下之財用也吾終不能多取以富爾之私室家人有<lb/>
以玉盂進者却之且曰貴異物而殫財用非我所欲也<lb/>
况我之賜予有度今爾以此為獻何以自給徒費汝財<lb/>
我實無用後勿復爾明昌元年禮官議以五月奉上册<lb/>
寳后弗許上屢為之請后曰今世宗服未終遽衣錦繡<lb/>
佩珠玉於禮何安當俟服闋行之上諭有司曰太后執<lb/>
意甚堅其待來年明昌二年正月崩於隆慶宫年四十<lb/>
五謚曰孝懿祔𦵏裕陵后好詩書尤喜老荘學純淡清<lb/>
<pb n="KR2a0035_WYG_064-12a"/>
懿造次必於禮逮嬪御以和平其生子有而母亡者視<lb/>
之如已所生慈訓無問上時問安見事有未當者必加<lb/>
之嚴誡云<lb/>
昭聖皇后劉氏遼陽人天眷二年九月己亥夜后家若<lb/>
見有黄衣女子入其母室中者俄頃后生性聰慧凡字<lb/>
過目不忘初讀孝經旬日終卷最喜佛經世宗為東京<lb/>
留守因撃毬見而竒之使見貞懿皇后于府中進退閉<lb/>
雅無恣睢之色大定元年選入東宫時年二十三三年<lb/>
<pb n="KR2a0035_WYG_064-12b"/>
三月十三日宣宗生是日大雨震電后驚悸得疾尋卒<lb/>
承安五年贈裕陵昭華宣宗即位追尊為皇太后升祔<lb/>
顯宗廟追謚昭聖皇后<lb/>
章宗欽懐皇后富察氏上京路和碩河人曽祖特克紳<lb/>
國初有功累階光禄大夫贈司空應國公祖阿古岱官<lb/>
至特進贈司徒譙國公父鼎夀尚熈宗鄭國公主授駙<lb/>
馬都尉中都路温圖琿山明安和碩穆丹世襲穆昆累<lb/>
官至金吾衛上將軍贈太尉越國公后之始生有紅光<lb/>
<pb n="KR2a0035_WYG_064-13a"/>
被體移時不退就養於姨冀國公主既長孝謹如事所<lb/>
生大定二十三年章宗為金源郡王行納采禮世宗遣<lb/>
近侍局使圖克坦懐忠賜金百兩銀千兩廐馬六匹重<lb/>
綵三十端拜命間慶雲見于日側觀者異之是年十一<lb/>
月備禮親迎詔親王宰執三品已上官及命婦㑹禮封<lb/>
金源郡王夫人後進封妃崩后性淑明風儀粹穆知讀<lb/>
書為文帝即位遂加追冊仍詔告中外奉安神主于坤<lb/>
寧宫嵗時致祭大安祔𦵏于道陵<lb/>
<pb n="KR2a0035_WYG_064-13b"/>
元妃李氏師兒其家有罪沒入宫籍監父湘母王盼兒<lb/>
皆微賤大定末以監戸女子入宫是時宫教張建教宫<lb/>
中師兒與諸宫女皆従之學故事宫教以青紗隔障蔽<lb/>
内外宫教居障外諸宫女居障内不得面見有不識字<lb/>
及問義皆自障内映紗指字請問宫教自障外口說教<lb/>
之諸女子中惟師兒易為領解建不知其誰但識其音<lb/>
聲清亮章宗嘗問建宫教中女子誰可教者建對曰就<lb/>
中聲音清亮者最可教章宗以建言求得之宦者梁道<lb/>
<pb n="KR2a0035_WYG_064-14a"/>
譽師兒才美勸章宗納之章宗好文辭妃性慧㸃能作<lb/>
字知文義尤善伺候顔色迎合旨意遂大愛幸明昌四<lb/>
年封為昭容明年進封淑妃父湘追贈金紫光禄大夫<lb/>
上柱國隴西郡公祖父曽祖父皆追贈兄喜兒舊嘗為<lb/>
盜與弟銕格皆擢顯近勢傾朝廷風采動四方射利競<lb/>
進之徒爭趨走其門南京李炳中山李著與通譜系超<lb/>
取顯美胥持國附依以致宰相怙財固位上下紛然知<lb/>
其姦蠧不敢撃之雖撃之莫能去也赫舍哩執中貪愎<lb/>
<pb n="KR2a0035_WYG_064-14b"/>
不法章宗知其跋扈而屢斥屢起終亂天下自欽懐皇<lb/>
后崩中宫虚位久章宗意屬李氏而國朝故事皆圖克<lb/>
坦唐古富察納喇布薩赫舍哩烏凌阿烏庫哩諸部部<lb/>
長之家世為姻㛰娶后尚主而李氏微甚至於章宗果<lb/>
欲立之大臣固執不従臺諌以為言帝不得已進封為<lb/>
元妃而勢位熏赫與皇后侔矣一日章宗宴宫中優人<lb/>
瑇瑁頭者戯于前或問上國有何符瑞優曰汝不聞鳯<lb/>
皇見乎其人曰知之而未聞其詳優曰其飛有四所應<lb/>
<pb n="KR2a0035_WYG_064-15a"/>
亦異若嚮上飛則風雨順時嚮下飛則五糓豐登嚮外<lb/>
飛則四國來朝嚮裡飛則加官進禄上笑而罷欽懐后<lb/>
及妃姬嘗有子或二三嵗或數月輒天承安五年帝以<lb/>
繼嗣未立禱祀太廟山陵少府監張汝猷因轉對奏皇<lb/>
嗣未立乞聖主親行祀事之後遣近臣詣諸岳觀廟祈<lb/>
禱詔司空襄往亳州禱大清宫既而止之遣刑部員外<lb/>
郎完顏匡往焉㤗和二年八月丁酉元妃生皇子徳里<lb/>
羣臣上表稱賀宴五品以上于神龍殿六品以下宴于<lb/>
<pb n="KR2a0035_WYG_064-15b"/>
東廡詔平章政事圖克坦鎰報謝太廟右丞完顏匡報<lb/>
謝山陵使使亳州報謝太清宫既彌月詔賜名封為葛<lb/>
王葛王世宗初封大定後不以封臣下由是三等國號<lb/>
無葛尚書省奏請於瀛王下附葛國號上従之十二月<lb/>
癸酉徳里生滿三月勑放僧道度牒三千道設醮于𤣥<lb/>
真觀為徳里祈福丁丑御慶和殿浴皇子詔百官用元<lb/>
旦禮賀進酒稱賀五品以上進禮物生凡二嵗而薨兄<lb/>
喜兒累官宣徽使安國軍節度使弟特爾格累官近侍<lb/>
<pb n="KR2a0035_WYG_064-16a"/>
局使少府監泰和八年承御賈氏及范氏皆有娠未及<lb/>
乳月章宗已得𠻳疾頗困是時衛王永濟自武定軍來<lb/>
朝章宗於父兄中最愛衛王欲使繼體立之語在衛紹<lb/>
王紀衛王朝辭是日章宗力疾與之擊毬謂衛王曰叔<lb/>
王不欲作主人遽欲去邪元妃在傍謂帝曰此非輕言<lb/>
者十一月乙夘章宗大漸衛王未𤼵元妃與黄門李新<lb/>
喜議立衛王使内侍潘守恒召之守恒頗知書識大體<lb/>
謂元妃曰此大事當與大臣議迺使守恒召平章政事<lb/>
<pb n="KR2a0035_WYG_064-16b"/>
完顔匡匡顯宗侍讀最為舊臣有征伐功故獨召之匡<lb/>
至遂與定䇿立衛王丙辰章宗崩遺詔皇叔衛王即皇<lb/>
帝位詔曰朕之内人見有娠者兩位如其中有男當立<lb/>
為儲貳如皆是男子擇可立者立之衛紹王即位大安<lb/>
元年二月詔曰章宗皇帝以天下重器畀于眇躬遺㫖<lb/>
謂掖庭内人有娠者兩位如得男則立為儲貳申諭多<lb/>
方皎如天日朕雖涼菲實受付託思克副於遺意毎曲<lb/>
為之盡心擇静舎以俾居遣懿親而守視欽懐皇后母<lb/>
<pb n="KR2a0035_WYG_064-17a"/>
鄭國公主及乳母蕭國夫人晝夜不離昨聞有爽於安<lb/>
飬已用軫憂而弗寧爰命大臣専為調䕶今者平章政<lb/>
事布薩端左丞孫即康奏言承御賈氏當以十一月免<lb/>
乳今則已出三月來事未可度知范氏産期合在正月<lb/>
而太醫副使儀師顔言自年前十一月診得范氏胎氣<lb/>
有損調治迄今脉息雖和胎形已失及范氏自願於神<lb/>
御前削髮為尼重念先皇帝重屬大事豈期聞此深用<lb/>
怛然今范氏既已有損而賈氏猶或可冀告於先帝願<lb/>
<pb n="KR2a0035_WYG_064-17b"/>
降靈禧黙賜保全早生聖嗣尚恐衆庻未䆒端由要不<lb/>
匿於播敷使咸明於吾意四月詔曰近者有訴元妃李<lb/>
氏潜計負恩自泰和七年正月章宗暫嘗違豫李氏與<lb/>
新禧竊議為儲嗣未立欲令宫人詐作有身計取他兒<lb/>
詐充皇嗣遂於年前閠月十日因賈承御病嘔吐腹中<lb/>
若有積塊李氏與其母王盻兒及李新禧謀令賈氏詐<lb/>
稱有身俟将臨月於李家取兒以入月日不偶則規别<lb/>
取以為皇嗣章宗崩謀不及行當先帝彌留之際命平<lb/>
<pb n="KR2a0035_WYG_064-18a"/>
章政事完顔匡都提㸃中外事務明有勑㫖我有兩宫<lb/>
人有娠更令召平章左右並聞斯語李氏并新喜乃敢<lb/>
不依勅㫖喚喜兒特爾格事既不克竊呼提㸃近侍局<lb/>
烏庫哩慶夀與計因品藻諸王議復不定知近侍局副<lb/>
使圖克坦扎克繖遣人召平章已到宣華門外始𤼵勘<lb/>
同平章入内一遵遺㫖以定大事方先帝疾危數召李<lb/>
氏李氏承召不到及索衣服亦不即來猶與其母私議<lb/>
先皇平昔或有幸御李氏嫉姤令女巫李定奴作紙木<lb/>
<pb n="KR2a0035_WYG_064-18b"/>
人鴛鴦符以事魘魅致絶聖嗣所為不軌莫可殫陳事<lb/>
既𤼵露遣大臣按問俱已欵服命宰臣往審亦如之有<lb/>
司議法當極刑以其久侍先帝欲免其死王公百僚執<lb/>
奏堅確今賜李氏自盡王聁兒李新喜各正典刑李氏<lb/>
兄安國軍節度使喜兒弟少府監特爾格如律追除復<lb/>
係監籍於逺地安置諸連坐並依律令施行承御賈氏<lb/>
亦賜自盡葢章宗崩三日而稱范氏胎氣有損章宗疾<lb/>
彌留亦無完顏匡都提㸃中外事務勑㫖或謂完顏匡<lb/>
<pb n="KR2a0035_WYG_064-19a"/>
欲専定策功構致如此自後天下不復稱元妃但呼曰<lb/>
李師兒及呼沙呼弑衛王立宣宗請貶降衛王降為東<lb/>
海郡侯其詔曰大安之初頒諭天下謂李氏與其母王<lb/>
盻兒及李新喜同謀令賈氏虚稱有身各正罪法朕惟<lb/>
章宗皇帝聖徳聰明豈容有此欺紿近因集議武衛軍<lb/>
副使兼提㸃近侍局完顏達霍王傅太政徳皆言賈氏<lb/>
事内有寃此時達職在近侍政徳䕶賈氏所以知之朕<lb/>
親臨問左證其事曖昩據當時被罪貶責者可俱令放<lb/>
<pb n="KR2a0035_WYG_064-19b"/>
免還家由是李氏家族皆得還<lb/>
衛紹王后圖克坦氏大安元年立為皇后至寧元年呼<lb/>
沙呼亂與衛王俱還衛邸帝遇弑宣宗即位衛王降為<lb/>
東海郡侯圖克坦氏削后號貞祐二年遷都汴詔凡衛<lb/>
紹王及鄗厲王家人皆徙鄭州仍禁錮不得出入男女<lb/>
不得㛰嫁者十九年天興元年詔釋禁錮是時河南已<lb/>
不能守子孫不知所終<lb/>
宣宗皇后王氏中都人明恵皇后妺也其父微時甞夢<lb/>
<pb n="KR2a0035_WYG_064-20a"/>
二玉梳化為月已而生二后及沒有芝生于柩初宣宗<lb/>
封翼王章宗詔諸王求民家子以廣繼嗣是時后與龎<lb/>
氏偕入王邸及見后姊有姿色又納之貞祐元年九月<lb/>
封后為元妃姊為淑妃龎氏為真妃淑妃生哀宗真妃<lb/>
生守純后無子養哀宗為已子貞祐二年七月賜姓温<lb/>
都氏立為皇后追封后曽祖得夀司空冀國公曽祖母<lb/>
劉氏冀國夫人祖璞司徒益國公祖母楊氏益國夫人<lb/>
父彦昌太尉汴國公母馬氏汴國夫人三年莊獻太子<lb/>
<pb n="KR2a0035_WYG_064-20b"/>
薨哀宗為皇太子宣宗崩哀宗即位正大元年尊后為<lb/>
皇太后號其宫曰仁聖進封后父曰南陽郡王或曰宣<lb/>
宗為諸王時荘獻太子母為正妃及即位尊為皇后貞<lb/>
祐元年九月詔曰元妃某氏久奉侍於潛藩已賜封於<lb/>
國號可立為皇后其名氏益不可考也或又曰自王氏<lb/>
姊妹入宫而后寵衰尋為尼王氏遂立為后皆后姊明<lb/>
恵之謀也初王氏姊妺受封之日大風昬霾黄氣充塞<lb/>
天地已而后夢丐者數萬踵其後心甚惡之占者曰后<lb/>
<pb n="KR2a0035_WYG_064-21a"/>
者天下之母也百姓貧窶將誰訴焉后遂勑有司京城<lb/>
設粥與氷藥及壬辰癸巳嵗河南饑饉大元兵圍汴加<lb/>
以大疫汴城之民死者百餘萬后皆目覩焉哀宗釋服<lb/>
將禘饗太廟先期有司奏冕服上請仁聖慈成聖兩宫<lb/>
太后御内殿因試衣之以見兩宫大恱上更便服奉觴<lb/>
為兩宫夀仁聖太后諭上曰祖宗初取天下甚不易何<lb/>
時使四方承平百姓安樂天子服此法服於中都祖廟<lb/>
行禘饗乎上曰阿婆有此意臣亦何甞忘慈聖太后亦<lb/>
<pb n="KR2a0035_WYG_064-21b"/>
曰恒存此心見此當有期矣遂酌酒上夀歡然而罷天<lb/>
興元年冬哀宗遷歸徳二年正月遣近侍圖克坦肆喜<lb/>
珠嘉塔克實布奉迎兩宫后御仁安殿出鋌金及七寳<lb/>
金洗分賜従行忠孝軍是夜兩宫及柔妃費摩氏等乗<lb/>
馬出宫行至陳留城左右火起疑有兵不敢進后亟命<lb/>
遷宫明日入京憩肆喜家少頃輦迎入宫方謀再行京<lb/>
城破后及諸妃嬪北遷不知所終惟寳符李氏従至宣<lb/>
徳州居摩訶院李氏自入院止寢佛殿中作為幡斾㑹<lb/>
<pb n="KR2a0035_WYG_064-22a"/>
當同后妃北行將發佛像前自縊死且自書門紙曰寳<lb/>
符御侍此處身故<lb/>
宣宗明恵皇后王皇后之姊也生哀宗宣宗即位封為<lb/>
淑妃及妺立為后進封元妃哀宗即位詔尊為皇太后<lb/>
號其宫曰慈聖后性端嚴頗達古今哀宗已立為皇太<lb/>
子有過尚切責之及即位始免榎楚一日宫中就食尚<lb/>
器有玉盌楪三一奉太后二奉帝及中宫荆王母真妃<lb/>
龎氏以瑪瑙器進食后見之怒召主者責曰誰令汝妄<lb/>
<pb n="KR2a0035_WYG_064-22b"/>
生分别荆王母豈卑我兒婦邪非飲食細故已令有司<lb/>
杖殺汝矣是後宫中奉真妃有加或告荆王謀不軌者<lb/>
下獄議已決帝言于后后曰汝止一兄柰何以讒言欲<lb/>
害之章宗殺伯與叔享年不永皇嗣又絶何為欲效之<lb/>
邪趣赦出使來見我移時不至吾不見汝矣帝起后立<lb/>
待王至涕泣慰撫之哀宗甚寵一宫人欲立為后后惡<lb/>
其微賤固命出之上不得已命放之出宫語使者曰爾<lb/>
出東華門不計何人首遇者即賜之於是遇一販繪者<lb/>
<pb n="KR2a0035_WYG_064-23a"/>
遂賜為妻㸃檢薩哈連教上騎鞠后傳㫖責之云汝為<lb/>
人臣當輔主以正顧乃教之戲邪再有聞必大杖汝矣<lb/>
比年小捷國勢頗振文士有奏賦頌以聖徳中興為言<lb/>
者后聞不恱曰帝年少氣銳無懼心則驕怠生今幸一<lb/>
勝何等中興而若軰諂之如是正大八年九月丙申后<lb/>
崩遺命園陵制度務従儉約十二月己未塟汴城迎朔<lb/>
門外五里荘獻太子墓之西謚明恵皇后<lb/>
哀宗皇后圖克坦氏宣宗及后有疾后嘗刲膚以進宣<lb/>
<pb n="KR2a0035_WYG_064-23b"/>
宗嘉歎之興定四年后父鎮南將節度使烏遜有罪宣<lb/>
宗以后純孝因曲赦之聴其致仕正大元年詔立為皇<lb/>
后哀宗遷歸徳遣后弟肆喜等諸汴奉迎夜至陳留不<lb/>
敢進復歸于汴未㡬城破北遷不知所終<lb/>
贊曰周禮九殯掌婦學之法婦徳婦言婦容婦功班昭<lb/>
氏論之曰婦徳不必才明絶異也婦言不必便口利辭<lb/>
也婦容不必顏色美麗也婦功不必功巧過人也清閑<lb/>
貞静守節整齊行已有恥動静有法是謂婦徳擇辭而<lb/>
<pb n="KR2a0035_WYG_064-24a"/>
說不道惡語時然後言不厭於人是謂婦言盥浣塵穢<lb/>
服飾鮮潔沐浴以時身不垢辱是謂婦容専心紡績不<lb/>
好戲笑潔齋酒食以奉賓客是謂婦功後世婦學不脩<lb/>
麗色以相高巧言以相傾衒能以市恩逢迎以固寵是<lb/>
故悼平掣頓皇統以隕其身海陵蠱惑羣嬖㡬亡其國<lb/>
道陵李氏擅寵蠧政卒僨其宗嗚呼可不戒哉<lb/>
　<lb/>
　<lb/>
<pb n="KR2a0035_WYG_064-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷六十四<lb/>
</p>
<p>
</p>
  </div>
</body>
</text>
</TEI>
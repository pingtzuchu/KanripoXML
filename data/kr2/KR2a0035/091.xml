<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷九十一</head> <lb/>
    <p>
<pb n="KR2a0035_WYG_091-1a"/>
欽定四庫全書<lb/>
　金史卷九十一<lb/>
　　元中書右丞相總裁托克托等修<lb/>
　列傳第二十九<lb/>
　　完顔薩哈　龎迪　溫特赫伊蘇瑪勒　實圖美<lb/>
　　伊喇成<hi>本名婁</hi>　舒穆噌卞<hi>本名阿爾葛里</hi>　楊仲武<lb/>
　　富察世傑<hi>本名阿薩爾</hi>　蕭懐忠<hi>本名海呼</hi>　伊喇諳達<lb/>
　　富珠哩阿老罕　趙興祥　舒穆嚕榮　敬嗣暉<lb/>
<pb n="KR2a0035_WYG_091-1b"/>
完顔薩哈上京納爾琿河人也其先居於烏楞古河身<lb/>
長多力善用槍王師南征睿宗為右副元帥置之麾下<lb/>
佩以金牌使<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>軍事天徳元年授本班祗候郎君詳衮<lb/>
其後從軍泰州路軍帥以薩哈為萬戸領尼楚赫等明<lb/>
安戍北邊數有戰功二年正月海陵庶人遣使夏國諭<lb/>
以即位事因令伺彼之意既還稱㫖為尚書兵部郎中<lb/>
改同知㑹寧尹遷達喇部族節度使改額勒本羣牧使<lb/>
為海蘭路都總管海陵伐宋授衛州防禦使為武震軍<lb/>
<pb n="KR2a0035_WYG_091-2a"/>
都總管世宗即位遣使召薩哈既至除昌武軍節度使<lb/>
已而為山東路元帥副都統改安化軍節度使兼副都<lb/>
統如故四年徙鎮安武仍兼副統領山東大名東平三<lb/>
路軍八萬餘渡淮㑹大軍伐宋進至楚州宋遣使奉嵗<lb/>
幣還邳州卒<lb/>
龎迪字仲由延安人少倜儻喜讀兵書習騎射學推步<lb/>
孤虚之術無所効用應募𨽻涇原路第三副將破賊有<lb/>
功授保義郎嘗從百餘騎經行山谷遇夏人數千衆皆<lb/>
<pb n="KR2a0035_WYG_091-2b"/>
駭懼請避迪遂躍馬犯陣敵皆披靡身被重創神色自<lb/>
若完軍以還自是知名擢為正將權發遣涇原路兵馬<lb/>
都將齊國建涇原路經畧使張中孚舉迪權知懐徳軍<lb/>
兼沿邊安撫使夏人合軍五萬薄懐徳城迪開門待之<lb/>
夏人不敢入因以數千騎分門突出遂破之斬首五百<lb/>
級獲軍資羊馬甚衆復破闗師古兵擢知涇州未到官<lb/>
改知鎮戎軍沿邊安撫使已而擢淮南東路馬步軍副<lb/>
總管總制沂密淮陽兼權知沂州丁父憂去官尋起復<lb/>
<pb n="KR2a0035_WYG_091-3a"/>
為環慶路兵馬都鈐轄權知邠州齊國廢改華州防禦<lb/>
使頃之軍變被執入山已而賊衆悔曰公為政素善豈<lb/>
宜刼辱遂縱之還復領州事天眷元年除永興軍路兵<lb/>
馬都總管兼知京兆府徙臨洮尹兼熙秦路兵馬都總<lb/>
管陜右大饑流亡四集迪開渠溉田流民利其食居民<lb/>
藉其力各得其所郡人立碑紀其政績官制行吏部以<lb/>
武功大夫博州團練使特授定逺大將軍七年除慶陽<lb/>
尹厯三考不易以治最聞詔書褒美西人榮之正隆元<lb/>
<pb n="KR2a0035_WYG_091-3b"/>
年遷鳯翔尹屢上章求退不許海陵南伐徵歛煩急官<lb/>
吏因縁為姦富者用賄以免貧者破産益困迪悉召民<lb/>
使共議增滅不加威督而役力均人情大恱五年徙汾<lb/>
陽軍節度使大定初復為臨洮尹遷南京路都轉運使<lb/>
以省事惜費安靜為政河南稱之徙絳陽軍節度使卒<lb/>
官年七十迪性純孝父疾醫藥弗効迪仰天泣禱刲股<lb/>
作羹由是獲安昆弟析家財迪盡以與之一無所取官<lb/>
爵之廕率先諸姪疾革沐浴朝服而逝<lb/>
<pb n="KR2a0035_WYG_091-4a"/>
溫特赫伊蘇瑪勒率賓屯茂赫辰人徒上京和倫舍哩<lb/>
兄卓諾國初有功授世襲穆昆伊蘇瑪勒性忠正强毅<lb/>
善騎射有膂力皇統初襲兄穆昆積戰功為洮州刺史<lb/>
謂人曰穆昆兄職也兄子烏楞古今已長矣遂以穆昆<lb/>
讓兄子宗弼聞之曰能讓世襲可謂難矣除貴徳州刺<lb/>
史改伊勒敦乣詳衮遷烏庫哩部族節度使改徳昌軍<lb/>
正隆四年大徵兵南伐泰州明安定逺阿巴以所部叛<lb/>
還伊蘇瑪勒以七穆昆執定逺阿巴勒其衆付大軍契<lb/>
<pb n="KR2a0035_WYG_091-4b"/>
丹反敗㑹寧六明安於提木嶺屯於信韓二州之境伊<lb/>
蘇瑪勒率數千人殺賊萬餘于雅哈河以功遷臨潢尹<lb/>
世宗即位賜手詔曰南征諸將士及卿子姪安逺烏楞<lb/>
古蘇布特兄弟具甲仗悉來推戴朕勉即大位卿累世<lb/>
有功耆舊之臣縁邊事未寧臨潢劇任姑仍舊職聞樞<lb/>
密副使白彦敬南京留守赫舍哩志寧來討契丹今已<lb/>
遣人往招之其家皆在南京恐或遯去兼起異謀若至<lb/>
則已若不至卿當以計執而獻之兩次遣人招誘招討<lb/>
<pb n="KR2a0035_WYG_091-5a"/>
都監老和尚去人不知彼之所在久而不還兼老和尚<lb/>
不知朕已即位卿可使人諭以朕意如來降悉令復舊<lb/>
邊闗之事可設耳目是時斡罕已反領兵數萬來攻臨<lb/>
潢諸路軍未至斡罕勢益大伊蘇瑪勒領城中軍士六<lb/>
百人邀擊斡罕數接戰𠞰殺甚衆所乘馬中流矢而仆<lb/>
為賊所執賊使伊蘇瑪勒招城中人曰生死在頃刻能<lb/>
使城中出降官爵如故不然殺汝矣伊蘇瑪勒罵賊曰<lb/>
我受國家爵禄肯從汝叛賊乎賊執之至城下迫脅之<lb/>
<pb n="KR2a0035_WYG_091-5b"/>
使招城中其妻子官屬將士登城臨望伊蘇瑪勒厲聲<lb/>
曰我恨軍少不能滅賊人生㑹有一死耳汝軰慎勿降<lb/>
賊一旦開門納賊城中百姓皆被殺掠母以我故敗國<lb/>
家事賊無能為也賊怒殺之城中人皆為之感激推官<lb/>
麻珪益繕完城郭右監軍實圖美輔國上將軍阿索美<lb/>
乘城固守賊不克攻遂引衆東行<lb/>
實圖美本諸宗室贈銀青光禄大夫烏蘇埓克子也年<lb/>
十五事太宗為左奉宸皇統二年充䕶衛除武器署丞<lb/>
<pb n="KR2a0035_WYG_091-6a"/>
累官肇州防禦使大定初除元帥右都監與咸平尹烏<lb/>
哲庫率秦州兵及海蘭路兵千五百人㑹臨潢尹伊蘇<lb/>
瑪勒討契丹契丹犯臨潢伊蘇瑪勒死攻之不能克廼<lb/>
引而東實圖美乞濟師十二月甲辰世宗次海濵縣得<lb/>
奏上曰實圖美烏哲庫軍不少可以從長攻襲矣㑹右<lb/>
副元帥黙音以大軍至實圖美改哈斯罕節度使𨽻右<lb/>
翼與赫舍哩志寜敗賊於長濼戰霿<graphic n="KR2038" url="https://raw.githubusercontent.com/kanripo/KR-Gaiji/master/images/KR2038.png" mimeType="image/png"/>河皆有功改博<lb/>
索路兵馬都總管卒<lb/>
<pb n="KR2a0035_WYG_091-6b"/>
伊喇成本名婁其先遼横帳人也沉勇有謀畧通契丹<lb/>
漢字天㑹間𨽻達蘭下為行軍明安與宋人戰於楚泗<lb/>
之間成以所部先登大破宋軍功最諸將劉麟約㑹天<lb/>
長軍議進止成與𤓰爾佳察哈爾為達蘭前鋒得宋生<lb/>
口為鄉導遂逹天長睿宗嘉之後從宗弼將兵廢齊國<lb/>
及再伐宋攻濠州每戰輒先登多所摧破宗弼再取河<lb/>
南成及蕭懷忠等八明安先渡河南平第功受宣武將<lb/>
軍除威州刺史用亷擢同知延安尹再遷昭義軍節度<lb/>
<pb n="KR2a0035_WYG_091-7a"/>
使正隆南伐為武毅軍都總管薩巴反海陵以事誅契<lb/>
丹名將成以本軍守磁即遣妻子還汴海陵用是不疑<lb/>
時人高其有識改神武軍都總管與富珠哩定方為淛<lb/>
東道先鋒使由淮陰進兵以所部䕶糧赴揚州敵兵乘<lb/>
夜來攻成整兵奮擊斬刈甚衆㑹海陵庶人死軍還復<lb/>
鎮昭義大定二年以㢘在優等改河中尹再除臨洮尹<lb/>
招降喬嘉等族首領扎實結遷南京留守召拜樞密副<lb/>
使封任國公改北京留守卒訃聞上悼惜之授其子舒<lb/>
<pb n="KR2a0035_WYG_091-7b"/>
蘇鄂博武功將軍世襲咸平路察察哩明安下哲伯埒<lb/>
穆昆扎實結者西番既衰其苖裔曰棟戩其子曰巴沁嘉<lb/>
卜始附宋賜姓趙改名順忠順忠子永吉永吉子世昌<lb/>
皆受宋官為左武大夫遥領萊州防禦使襲巴延族長<lb/>
朝廷定陜西世昌換忠翊校尉既而果爾族長京臧殺<lb/>
世昌朝廷遣兵執京臧斬之臨洮市以世昌子特爾格<lb/>
為巴延族都管大定四年宋破洮州特爾格弟扎實結<lb/>
與母走喬嘉族避之喬嘉族首領巴布爾與鄰族木波<lb/>
<pb n="KR2a0035_WYG_091-8a"/>
隆普龎巴巴哩四族耆老大僧等立扎實結為木波四<lb/>
族長號曰王子其地北接洮州積石軍其南隆普族南<lb/>
限大山八百餘里不通人行東南與疊州羌接其西巴<lb/>
哩族西與羅甘羌接其北龎巴族與西夏雙魯克族接<lb/>
地髙寒無絲枲五穀惟産青稞與野菜合酥酪食之其<lb/>
疆境共八千里合四萬餘户其居隨水草畜牧遷徙不<lb/>
常扎實結念朝廷為其父報讎欲棄四族歸朝四族不<lb/>
許成至臨洮使人招扎實結乃率四族來附進馬百匹<lb/>
<pb n="KR2a0035_WYG_091-8b"/>
仍請每年貢馬詔曰逺人慕義朕甚嘉之其遣能吏往撫<lb/>
其衆厚其賞賜初天㑹中詔以舊積石地與夏人夏人<lb/>
謂之祈安城有莊浪四族一曰吹濟雅門二曰密藏門三<lb/>
曰隆普門四曰龎巴門雖屬夏國叛服不常大定六年<lb/>
夏人滅吹濟雅密藏二門其隆普龎巴二門與喬嘉族<lb/>
相鄰遂歸扎實結夏國遣使來告莊浪族違命作亂欲<lb/>
興兵剪除朝廷不知隆普龎巴二門舊屬夏國報以將<lb/>
檢㑹其地舊所𨽻屬毋擅出兵扎實結之母居於莊浪<lb/>
<pb n="KR2a0035_WYG_091-9a"/>
族中大定九年扎實結往省其母夏人伺知之遂出兵<lb/>
圍扎實結招之使降扎實結不從率所部力戰潰圍出<lb/>
夏人斫斷其臂虜其母去部兵亦多亡者扎實結尋亦<lb/>
死遺言請命朝廷復立喬嘉族首領陜西奏聞知夏國<lb/>
王李仁孝與其臣任得敬中分其國發兵四萬役夫三<lb/>
萬築祈安城殺喬嘉等族首領扎實結屢獲宋諜人言<lb/>
宋欲結夏國謀犯邊境詔遣大理卿李昌圖左司員外<lb/>
郎鈕祜禄額特埒往按且止夏人毋築祈安城及處置<lb/>
<pb n="KR2a0035_WYG_091-9b"/>
喬嘉等族别立首領夏國報云祈安本積石舊城久廢<lb/>
邊臣請設戍兵鎮撫莊浪族所以備道非有他也扎實<lb/>
結以兵入境以是殺之不知為喬嘉族首領也李昌國<lb/>
等按視殺扎實結之地本在夏境築祈安城已畢工皆<lb/>
罷歸不得宋夏交通之狀乃於熙秦迫近安夏衝要<lb/>
量添戍兵及問喬嘉等族民戸願以扎實結姪趙師古<lb/>
為首領於是詔以趙師古為木波喬嘉巴哩隆普龎巴<lb/>
四族都鈐轄加宣武將軍<lb/>
<pb n="KR2a0035_WYG_091-10a"/>
舒穆嚕卞本名阿爾噶哩五代祖旺古遼駙馬都尉父<lb/>
烏錦為羣牧使從睿宗秋山卞年十三已能射連獲二<lb/>
鹿睿宗竒之賜良馬及金吐鶻天㑹末宗弼為右監軍<lb/>
召卞𨽻帳下丁父憂是時宗盤為太師達蘭為左副元<lb/>
帥人爭附之使人召卞卞不往宗磐達蘭皆以罪誅人<lb/>
多其有識宗弼復取河南與宋人戰於潁州漢軍少却<lb/>
卞身被七創率勇士十餘騎奮擊敗之及宋稱臣宗弼<lb/>
選嘗有勞者與俱入朝授卞忠勇校尉遷宣武將軍除<lb/>
<pb n="KR2a0035_WYG_091-10b"/>
河間少尹察㢘升遂州刺史改壽州再改唐州丁母憂<lb/>
去官起復唐州刺史海陵伐宋卞為武毅軍都督總管<lb/>
由别道進兵遇宋伏兵數百人以三百騎擊敗之遂下<lb/>
信陽軍及羅山縣至蔣州宋守將棄城遯因取其城頃<lb/>
之軍士皆欲逃歸闌子山明安結漢軍三明安穆昆刼<lb/>
卞還舍於蔣水之曲卞乃隂約漢軍將吏乘夜掩殺䦨<lb/>
子山明安復將其軍大定二年除鄭州防禦使以本官<lb/>
領行軍萬户伐宋遷武勝軍節度使宋人請和明年有<lb/>
<pb n="KR2a0035_WYG_091-11a"/>
水牛數百頭自淮南走入州境僚佐欲收之充官用卞<lb/>
不聽復驅過淮還之遷河南尹轉西南路招討使改大<lb/>
名尹大名多盜而城郭不完卞請修大名城奏可城完<lb/>
葺盜賊不得發徙臨洮尹卒官年六十三<lb/>
楊仲武字徳威保安人父遇以勇聞關西為宥州圑練<lb/>
使宋末仲武謁經畧使王庶求自効遂用為先鋒羅索<lb/>
入闗仲武與鄜延路兵馬都監鄭建充俱降為安塞堡<lb/>
環慶路兵馬都監皇統初復陜西將兵戍鳳翔屢却宋<lb/>
<pb n="KR2a0035_WYG_091-11b"/>
軍除知寧州闗中荐饑境内盜賊縱横仲武悉平之改<lb/>
坊州刺史復知寧州遷同知臨洮尹改同知河中府海<lb/>
陵營繕南京典浮橋工役臨洮地接西羌與木波雜居<lb/>
邊將貪暴木波苦之遂相率為宼掠仲武前治臨洮乃<lb/>
從數騎入其營諭之曰此皆將校侵漁汝等以至此爾<lb/>
今懲治此軰不復擾害汝也并以禍福曉之羌人喜悅<lb/>
宼掠遂息至是木波復掠熙河熙河主帥使人諭之不<lb/>
肯去曰楊總管來我乃解去熙河具奏詔復遣仲武當<lb/>
<pb n="KR2a0035_WYG_091-12a"/>
是時木波謂仲武不能復來及仲武至與其酋帥相見<lb/>
責以負約對曰邊將苦我今之來求訴於上官耳今幸<lb/>
見公願終身不復犯塞乃舉酒酹天折箭為誓仲武因<lb/>
以巵酒飲之曰當更為汝請若復背約必用兵矣羌人<lb/>
羅拜而去及伐宋以仲武為威定軍都總管駐兵歸徳<lb/>
大定三年除武勝軍節度使改陜西西路轉運使卒<lb/>
富察世傑本名阿薩爾哈斯罕鄂都河人徙遼陽初在<lb/>
梁王宗弼軍中為人多力與武士角力賭羊輒勝之能<lb/>
<pb n="KR2a0035_WYG_091-12b"/>
以拳擊四嵗牛折脅死之有糧車䧟淖中七牛挽不能<lb/>
出世傑手挽出之宗敏為東京留守召置左右海陵簒<lb/>
位即立以為護衛海陵謂世傑曰汝勇力絶倫令伐兄<lb/>
弟有異志者期以十日除之則有非常之賞仍盡以各<lb/>
人家産賜汝世傑受詔而不肯為已過十日海陵怒靣<lb/>
責之世傑曰臣自誓不以非道害物雖死不敢奉詔海<lb/>
陵愛其勇不之罪也正隆四年調諸路兵伐宋年二十<lb/>
以上五十以下皆籍之他使者唯恐不如詔書得數多<lb/>
<pb n="KR2a0035_WYG_091-13a"/>
世傑往海蘭路得數少海陵恠問之對曰海蘭地接髙<lb/>
麗今若多籍其丁即有緩急何以為備海陵喜曰他人<lb/>
用心不能及也除同知安國軍節度使事賜銀二百五<lb/>
十兩絹綵六百疋馬二匹是時徵發不已民不堪命犯<lb/>
法者衆邢人無長吏獄囚積四百餘人世傑到官月餘<lb/>
決遣畧盡入為宿直將軍以事往呼爾哈路還奏契丹<lb/>
部族大抵皆叛百姓驚擾不安今舉國南伐賊若乘虚<lb/>
入據東土根本之地雖得江淮無益也宜先討平契丹<lb/>
<pb n="KR2a0035_WYG_091-13b"/>
南伐未晚海陵不恱曰詔令已出矣今以三萬兵選將<lb/>
屯中都以北足以鎮壓世傑又曰若東土大族附於賊<lb/>
恐三萬衆未易當也海陵不聽及發汴京授鄭州防禦<lb/>
使領武㨗軍副總管大軍渡淮世傑以軍三千護糧餫<lb/>
東下敗宋兵數千人奪其戰船甚衆至和州境擊宋兵<lb/>
五萬人走之明日使其子烏達領二百八十騎為應兵<lb/>
自領八百騎前戰連射六十餘人皆應弦而斃宋兵遂<lb/>
奔潰海陵欲觀水戰使世傑領水軍百人試之宋人舟<lb/>
<pb n="KR2a0035_WYG_091-14a"/>
大而多世傑舟小乃急進至中流取勝而還大定初世<lb/>
傑復取陜州敗宋兵石壕鎮復敗宋授兵三千人遂圍<lb/>
陜州宋兵二千自潼闗來世傑以兵二百四十迎擊之<lb/>
射殺十餘人宋兵敗走復敗之於土壕山生擒一將復<lb/>
以兵三百至斗門城遇宋兵萬餘宋將三人挺槍來刺<lb/>
世傑世傑以刀斷其槍宋兵乃退復以四穆昆軍敗宋<lb/>
兵於土華復圍陜州世傑嘗擐甲佩刀腰箭百隻持槍<lb/>
躍馬往來軍中敵人見而異之曰真神將也親率選卒<lb/>
<pb n="KR2a0035_WYG_091-14b"/>
二百餘人穴地以入城遂㧞再破宋軍三萬人復虢州<lb/>
未幾為衛州防禦使改河南路統軍都監召赴闕上慰<lb/>
勞良久除西北路副統賜廐馬弓矢佩刀從布薩忠義<lb/>
討契丹賊平改華州防禦使與圖克坦喀齊喀經畧隴<lb/>
右喀齊喀復徳順至東山堡宋兵絶樵路世傑擊走追至<lb/>
城下城中出兵約二萬餘敗之殺傷甚衆宋經畧使荆<lb/>
臯棄徳順走世傑與左都監璋追破其軍改亳州防禦<lb/>
使四遷通逺軍節度使宋人輒入鞏州境糶米麪有司<lb/>
<pb n="KR2a0035_WYG_091-15a"/>
執之世傑署案作歸附人縱遣之譯吏蔡松壽誣府主<lb/>
謀叛坐斬十八年起為𢎞州刺史母憂去職累遷亳州<lb/>
防禦使卒世傑少貧然疎財尚氣每臨陣敵衆既敗必<lb/>
戒士卒毋縱殺掠平居非忠孝不言親賢樂善甚獲當<lb/>
世之譽云<lb/>
蕭懐忠本名海呼奚人也為西北路招討使蕭裕等謀<lb/>
立遼後使蕭珠展往西北路結懐忠并結節度使耶律<lb/>
朗為助懐忠與朗有隙遂執珠展并執朗遣使上變裕<lb/>
<pb n="KR2a0035_WYG_091-15b"/>
等既誅懐忠為樞宻副使賜今名復為西北路招討使<lb/>
西京留守封王改南京留守契丹薩巴反復以懐忠為<lb/>
西京留守西南靣兵馬都統與樞密使布薩思恭北京<lb/>
留守蕭賾右衛將軍蕭圖喇護衛十人長鄂勒博往討<lb/>
之蕭圖喇戰無功大軍追薩巴不及而海陵意謂懐忠<lb/>
與蕭裕皆契丹人本同謀逾年乃執珠展上變而薩巴<lb/>
亦契丹部族恐其合以思恭與太后密語而圖喇無功<lb/>
懐忠賾思恭逸賊既殺思恭族滅其家使使即軍中殺<lb/>
<pb n="KR2a0035_WYG_091-16a"/>
賾懐忠皆族之鄂勒博圖喇初為罪首但誅之而已大<lb/>
定三年追復賾懐忠圖喇鄂勒博官爵賾弟安州刺史<lb/>
頤求襲賾之穆昆上不許穆昆而以賾家産付之<lb/>
伊喇諳達遼横帳人也父瑠和與耶律伊都俱來降西<lb/>
京下復叛瑠和遇害諳達以死事之子授左奉宸熙宗<lb/>
初充護衛除安州刺史累官東京副留守參知政事完<lb/>
顔守道經畧北方攝咸平路屯軍都統入為兵部侍郎<lb/>
徙西北西南兩路舊設堡戍迫近内城者于極邊安置<lb/>
<pb n="KR2a0035_WYG_091-16b"/>
仍與泰州臨潢邊堡相接除武定軍節度使以招徠邊<lb/>
部功遷東北路招討使改臨潢尹卒諳達騎射絶倫善<lb/>
相馬嘗論及善射者世宗曰能如卿乎閱馬于市見良<lb/>
馬雖羸瘦輒與善價取之他日果良馬也<lb/>
富珠哩阿老罕隆州伯爾克山人年八嵗選習契丹字<lb/>
再選習女直字既壯為黄龍府路萬户令史貞元二年<lb/>
試外路胥吏三百人補隨朝阿老罕在第一補宗正府<lb/>
令史累擢尚書省令史布薩忠義討斡罕辟置幕府掌<lb/>
<pb n="KR2a0035_WYG_091-17a"/>
邊闗文字甚見信任斡罕既平阿老罕招集散亡復業<lb/>
者數萬人復從忠義伐宋屢入奏事論列可否上謂宰<lb/>
相曰阿老罕所言可行者即行之宋人請和忠義使阿<lb/>
老罕往和議定阿老罕入奏賜銀百兩重綵十端忠義<lb/>
薦阿老罕有才幹可任尚書省都事詔以為大理司直<lb/>
未幾授尚書省都事除同知順天軍節度事赫舍哩志<lb/>
寧北巡阿老罕攝左右司郎中還朝除刑部員外郎再<lb/>
遷侍御史上聞赫舍哩良弼曰阿老罕何如人也對曰<lb/>
<pb n="KR2a0035_WYG_091-17b"/>
有幹才持心忠正出言不阿順數日遷勸農副使兼同<lb/>
修國史侍御史如故改右司郎中奏請徙河南戍軍屯<lb/>
營城中者於十里外從之遷吏部侍郎除山東統軍都<lb/>
監徙置河南八明安遷武勝節度使入為吏部尚書改<lb/>
西南路招討使有司督本路明安人戸所貸官粟阿老<lb/>
罕乞俟豐年從之軍人有以甲葉貿易諸物天徳𣙜場<lb/>
及界外嵗采銅礦或因私挾兵鐡與之市易皆一切禁<lb/>
絶之上畨軍不許用親戚奴婢及傭雇者營塹損圯以<lb/>
<pb n="KR2a0035_WYG_091-18a"/>
時葺治不與所部明安穆昆㑹宴故兵民皆畏愛之上<lb/>
謂太尉守道曰阿老罕及上京留守完顔烏哩雅皆起<lb/>
身胥吏阿老罕為人沉厚其賢過之改陜西路統軍使<lb/>
兼京兆尹陕西軍籍有闕舊例用子弟補充而材多不<lb/>
堪用阿老罕於伊勒希旗鼓手内選補軍人以春牧馬<lb/>
經夏不收飼瘠弱多死阿老罕命以時收秣之故死損<lb/>
者少仍春秋督閱軍士騎射以嚴武備終南采漆者節<lb/>
其期限檢其出入以防姦細上謂宰相曰阿老罕所至<lb/>
<pb n="KR2a0035_WYG_091-18b"/>
稱治陜西政蹟尤著用之雖遲亦可得數年力也召為<lb/>
參知政事命條上天徳陜西行事上稱善以疾乞致仕<lb/>
除北京留守卒<lb/>
贊曰記曰君子聽磬聲則思死封疆之臣傳曰疆場之<lb/>
事慎守其一而備其不虞故守戍邊圉之臣不可以不<lb/>
論焉<lb/>
趙興祥平州盧龍人六世祖思温遼燕京留守封天水<lb/>
郡王父瑾遼靜江軍節度使興祥以父任閤門祗候謁<lb/>
<pb n="KR2a0035_WYG_091-19a"/>
告省親于白霫㑹遼季土賊據郡作亂興祥携母及弟<lb/>
妹奔燕京不能進乃自栁城<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>砂磧夜視星斗而行僅<lb/>
達遼軍而不知遼主所向遂還柳城及羅索獲遼主興<lb/>
祥乃歸國從宗望伐宋為六宅使天眷初累官同知宣<lb/>
徽院事母憂去官熙宗素聞興祥孝行及英悼太子受<lb/>
册以本官起復護視太子轉右宣徽使天徳初改左宣<lb/>
徽使海陵嘗問興祥欲使子弟為官當自言興祥辭謝<lb/>
海陵善之賜以玉帯詔曰汝官雖未至一品可佩此侍<lb/>
<pb n="KR2a0035_WYG_091-19b"/>
立為濟南尹賜車馬金幣金銀器皿改絳陽軍節度使<lb/>
召為太子少保封廣平郡王改封鉅鹿正隆初例奪王<lb/>
爵遷太子少傅封申國公起為定武軍節度使海陵伐<lb/>
宋興祥二子從軍世宗即位海陵尚在淮南二子未得<lb/>
還興祥來見於平州世宗嘉其誠款以為袐書監復為<lb/>
左宣徽使上曰尚食庖人猥多徒費廩禄朕在藩邸時<lb/>
家務皆委執事者自即位以來事皆留心俸禄出於百<lb/>
姓不可妄費庖人可約量損減近臣獻琵琶世宗却之<lb/>
<pb n="KR2a0035_WYG_091-20a"/>
謂興祥曰朕憂勞天下未嘗以聲技為心自今勿復有<lb/>
獻宜悉諭朕意有司奏南北邊事未息恐財用未給乞<lb/>
罷修神龍殿涼位工役上即日使興祥傳詔罷之久之<lb/>
以其孫珣為閤門祗侯十五年上幸安州春水召興祥<lb/>
赴萬春節上謁于良鄉賜銀五百兩感風眩賜醫藥未<lb/>
幾卒官<lb/>
舒穆嚕榮字昌祖七世祖仕遼封順國王遼主奔天徳<lb/>
榮父特頁挺身赴之是時榮方六嵗母鴻特黙携之流<lb/>
<pb n="KR2a0035_WYG_091-20b"/>
離道路宗室實庫得之納為次室榮就養於實庫家特<lb/>
頁既見遼主委以軍事軍敗被執將殺之金源郡王尼<lb/>
楚赫曰彼忠於所事殺之何以勸後遂釋之後從伐宋<lb/>
卒於軍中榮年長亊秦王宗翰居幕府天眷二年充讓<lb/>
衛熙宗宴飲命胙王元與榮角力榮勝之連仆力士六<lb/>
七人熙宗親飲之酒賜以金幣遷宿直將軍天徳初除<lb/>
開逺軍節度使入謝不覺泣下海陵問其故對曰老母<lb/>
在實庫家違去膝下是以感泣乃詔其母與之俱行仍<lb/>
<pb n="KR2a0035_WYG_091-21a"/>
賜錢萬貫改天徳尹徙泰寧軍再除延安東平尹海陵<lb/>
南征為神果軍都總管留駐泗州以遏逋卒大定初還<lb/>
鎮東平與戸部尚書梁球按治山東盜賊二年以本官<lb/>
充山東東西大名等路都統有疾改太原尹徙益都尹<lb/>
丁母憂起復召為簽書樞密院事北京東京留守陜西<lb/>
路統軍使南京西京留守榮與河南尹羅索陜西防禦<lb/>
使舒穆嚕錦嘉努坐髙賈賣私物抑賈買民物得罪錦<lb/>
嘉努前為單州刺史㢘察官行郡乃刼制民使作虚譽<lb/>
<pb n="KR2a0035_WYG_091-21b"/>
用是得遷同知太原尹復多取名利及為陜州尚書省<lb/>
奏其事法當解職削階上以錦嘉努鼔虚聲以誑朝廷<lb/>
不可恕特詔除名榮與羅索削兩階解職久之榮除臨<lb/>
潢尹改臨洮尹卒年六十三<lb/>
敬嗣暉字唐臣易州人登天眷二年進士第調懐安丞<lb/>
遷𢎞政令補尚書省令史有才辯海陵為宰相愛之及<lb/>
簒立擢起居注厯諫議大夫吏部侍郎左宣徽使貞元<lb/>
三月八日尚食烹餁失宜庖官各杖二百嗣暉與同知<lb/>
<pb n="KR2a0035_WYG_091-22a"/>
宣徽院事烏居仁各杖有差久之拜參知政事正隆六<lb/>
年伐宋留張浩及嗣暉于南京治尚書省事世宗即位<lb/>
惡嗣暉巧佞御史大夫完顔元宜劾奏蕭玉嗣暉許霖<lb/>
等六人不可用嗣暉降通議大夫放歸田里嗣暉練習<lb/>
朝儀進止應對閑雅由是起為丹州刺史戒諭之曰卿<lb/>
為正隆執政阿順取容朕甚鄙之今當竭力奉職以洗<lb/>
前日之咎苟或不悛必罰無赦未幾丁母憂起復為左<lb/>
宣徽使世宗頗好道術謂嗣暉曰尚食官毋於禁中殺<lb/>
<pb n="KR2a0035_WYG_091-22b"/>
羊豕朔望上七日有司毋奏刑名七年富察通除肇州<lb/>
防禦使上責其飾詐因顧嗣暉曰如卿不可謂無才但<lb/>
純實不足耳久之有牓匿名書于通衢者稱海陵舊臣<lb/>
不得用者有怨望心將圖不軌上曰豈有是哉謂嗣暉<lb/>
曰正隆時卿為執政今指卿以為怨望朕極知其不然<lb/>
卿性明達能辨但頗自衒釣衆人之譽所以致此媒孽<lb/>
後當改之大定十年將有事南郊廷議嗣暉在海陵時<lb/>
凡宗廟禘祫輒行太常事復拜參知政事詔以執政冠<lb/>
<pb n="KR2a0035_WYG_091-23a"/>
服攝太常禮成薨<lb/>
贊曰趙興祥舒穆嚕榮自㧞流離艱阨中而克有樹立<lb/>
固其識之過人亦其所遭際致然也迹世宗之却聲技<lb/>
減庖人仁愛若是而其下孰不興起哉<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_091-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷九十一<lb/>
</p>
<p>
</p>
  </div>
</body>
</text>
</TEI>
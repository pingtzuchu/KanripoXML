<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百三十</head> <lb/>
    <p>
<pb n="KR2a0035_WYG_130-1a"/>
欽定四庫全書<lb/>
　金史卷一百三十<lb/>
　　元中書右丞相總裁托克托等修<lb/>
　列傳第六十八<lb/>
　列女<lb/>
　　阿林妻　　李寶信妻　　韓慶民妻<lb/>
　　雷婦師氏　康珠珠　　　李文妻<lb/>
　　李英妻　　相琪妻　　　阿爾占<lb/>
<pb n="KR2a0035_WYG_130-1b"/>
　　薩哈連妻　許古妻　　　馮妙真<lb/>
　　富察氏　　烏庫哩氏　　蘇哷妻<lb/>
　　莽格妻　　尹　氏　　　白　氏<lb/>
　　聶孝女　　仲徳妻<lb/>
　　寶符李氏<hi>張鳯奴附</hi>
漢成帝時劉向始述三代賢妃淑女及淫泆奢僭興亡<lb/>
盛衰之所由彚分類别號列女傳因以諷諫范氏始載<lb/>
之漢史古者女子生十年有女師漸長有麻枲絲繭之<lb/>
<pb n="KR2a0035_WYG_130-2a"/>
事有祭祀助奠之事既嫁職在中饋而已故以無非無<lb/>
儀為賢若乃嫠居寡處患難顛沛是皆婦人之不幸也<lb/>
一遇不幸卓然能自樹立有烈丈夫之風是以君子異<lb/>
之<lb/>
阿林妻薩勒扎者金源郡王尼楚赫之妹天輔六年黄<lb/>
龍府叛卒攻鈔旁近部族是時阿林從軍薩勒扎糾集<lb/>
附近居民得男女五百人樹營柵為保守計賊千餘來<lb/>
攻薩勒扎以氊為甲以裳為旗男夫授甲婦女鼔譟薩<lb/>
<pb n="KR2a0035_WYG_130-2b"/>
勒扎仗劍督戰凡三日賊去皇統二年論功封金源郡<lb/>
夫人大定間以其孫藥師為穆昆<lb/>
李寶信妻王氏寶信為義豐縣令張覺以平州叛王氏<lb/>
陷賊中賊欲逼室之王氏罵賊賊怒遂支解之大定十<lb/>
二年贈貞烈縣君<lb/>
韓慶民妻者不知何許人亦不知其姓氏慶民事遼為<lb/>
宜州節度使天會中攻破宜州慶民不屈而死以其妻<lb/>
配將士其妻誓死不從遂自殺世宗讀太宗實錄見慶<lb/>
<pb n="KR2a0035_WYG_130-3a"/>
民夫婦事嘆曰如此節操可謂難矣<lb/>
雷婦師氏夫亡孝養舅姑姑病刲臂肉飼之姑即愈舅<lb/>
姑既殁兄師逵與夫姪規其財産乃偽立媒證致之官<lb/>
欲必嫁之縣官不能辨曲直師氏畏逼乃投縣署井中<lb/>
死詔有司祭其墓賜諡曰節<lb/>
康珠珠鄜州人夫早亡服闋父取之歸家許嚴沂為妻<lb/>
康氏誓死弗聼欲還夫家不可得乃投崖而死詔有司<lb/>
致祭其墓<lb/>
<pb n="KR2a0035_WYG_130-3b"/>
李文妻史氏同州白水人夫亡服闋誓死弗嫁父强取<lb/>
之歸許邑人姚乙為妻史氏不聼姚訴之官被逮遂自<lb/>
縊死詔有司致祭其墓<lb/>
李英妻張氏英初為監察御史在中都張居濰州貞祐<lb/>
元年冬大元兵取濰州入其家張氏盡以所有財物與<lb/>
之既而令張氏上馬張曰我盡以物與汝猶不見贖邪<lb/>
答曰汝品官妻當復為夫人張曰我死則為李氏鬼頓<lb/>
坐不起遂見殺追封隴西郡夫人諡莊潔英仕至御史<lb/>
<pb n="KR2a0035_WYG_130-4a"/>
中丞有傳<lb/>
相琪妻欒氏有姿色琪為萊州掖縣司吏貞祐三年八<lb/>
月紅襖賊陷掖縣琪與欒氏及子俱為所得賊見欒悅<lb/>
之殺琪及其子而誘欒欒奮起以頭觸賊而仆罵曰我<lb/>
豈為犬彘所汙者哉賊怒殺之追封西河縣君諡莊潔<lb/>
阿爾占宗室承充之女呼爾哈明安𤓰爾佳胡山之妻<lb/>
夫亡寡居有衆千餘元定元年承充為上京元帥上京<lb/>
行省太平執承充應布希萬努阿爾占治廢壘修器械<lb/>
<pb n="KR2a0035_WYG_130-4b"/>
積芻糧以自守萬努使招之不從乃射承充書入城阿<lb/>
爾占得而碎之曰此詐也萬努兵急攻之阿爾占衣男<lb/>
子服與其子富徳督衆力戰殺數百人生擒十餘人萬<lb/>
努兵乃解去後復遣將擊萬努兵獲其將一人詔封郡<lb/>
公夫人子富徳視功遷賞承充已被執乘間謂其二子<lb/>
紐赫博斯納曰吾起身宿衞致位一品死無恨矣若輩<lb/>
亦皆通顯未嘗一日報國家當思自處以為後圖二子<lb/>
乃冐險自拔南走是年四月至南京<lb/>
<pb n="KR2a0035_WYG_130-5a"/>
通吉氏平章政事遷嘉努之女䕶衞尼楚赫妹也自幼<lb/>
動有禮法及適内族薩哈連閨門肅如薩哈連為中京<lb/>
留守大兵圍之薩哈連疽發背不能軍通吉氏度城必<lb/>
破謂薩哈連曰公本無功能徒以宗室故嘗在禁近以<lb/>
至提㸃近侍局同判睦親府今又為留守外路第一等<lb/>
官受國家恩最厚今大兵臨城公不幸病不能戰禦設<lb/>
若城破公當率精銳奪門而出携一子走京師不能則<lb/>
獨赴京師又不能戰而死猶可報國幸無以我為慮薩<lb/>
<pb n="KR2a0035_WYG_130-5b"/>
哈連出巡城通吉氏乃取平日衣服粧具玩好布之臥<lb/>
榻資貸悉散之家人艶粧盛服過於平日且戒女使曰<lb/>
我死則扶置榻上以衾覆面四圍舉火焚之無使兵見<lb/>
吾面言訖閉門自經而死家人如言臥尸榻上以衾覆<lb/>
之薩哈連從外至家人告以夫人之死薩哈連拊榻曰<lb/>
夫人不辱我我肯辱朝廷乎因命焚之年三十有六少<lb/>
頃城破薩哈連率死士欲奪門出不果投壕水死有傳<lb/>
許古妻劉氏定海軍節度使仲洙之女也貞祐初古挈<lb/>
<pb n="KR2a0035_WYG_130-6a"/>
家僑居蒲城後留劉氏母子于蒲仕于朝既而兵圍蒲<lb/>
劉謂二女曰汝父在朝而兵勢如此事不可保若城破<lb/>
被驅一為所汙奈何不若俱死以自全已而攻城益急<lb/>
於是劉氏與二女相繼自盡有司以聞于朝四年五月<lb/>
追封劉氏為郡君諡曰貞潔其長女諡曰定姜次肅姜<lb/>
以其事付史館<lb/>
馮妙眞刑部尚書延登之女也生十有八年適進士張<lb/>
慥興定五年慥為洛川主簿大元兵破葭州綏徳遂入<lb/>
<pb n="KR2a0035_WYG_130-6b"/>
鄜延鄜人震恐具守備守臣以西路輸芻粟不時至檄<lb/>
慥詣平涼督之時延登為平涼行省員外郎慥欲偕妙<lb/>
真以往妙真辭曰舅姑老矣雖有叔姒妾能安乎子行<lb/>
妾留奉養十一月洛川破妙真從舅姑匿窟室兵索得<lb/>
之妙真泣與舅姑訣曰婦生不辰不得終執箕箒義不<lb/>
從辱即携三子赴井死縣人從而死者數十人明年春<lb/>
慥發井得屍殯于縣之東郭外死時年二十四<lb/>
富察氏字明秀鄜州人納新之女完顔長樂之妻也哀<lb/>
<pb n="KR2a0035_WYG_130-7a"/>
宗遷歸徳以長樂為總領將兵扈從將行屬富察氏曰<lb/>
無他言夫人慎毋辱此身明秀曰君第致身事上無以<lb/>
妾為念妾必不辱長樂一子在幼出妻柴氏所生也明<lb/>
秀撫育如己出崔立之變驅從官妻子于省中人自閱<lb/>
之富察氏聞以幼子付婢僕且與之金幣親具衣棺祭<lb/>
物與家人訣曰崔立不道强人妻女兵在城下吾何所<lb/>
逃惟一死不負吾夫耳汝等惟善養幼子遂自縊而死<lb/>
欣然若不以死為難者時年二十七<lb/>
<pb n="KR2a0035_WYG_130-7b"/>
烏庫哩氏伯祥之妹臨洮總管圖們呼圖克們之妻伯<lb/>
祥朝貴中聲譽籍甚呼圖克們死王事崔立之變衣冠<lb/>
婦女多為所汙烏庫哩氏謂家人曰吾夫不辱朝廷我<lb/>
敢辱吾兄及吾夫乎即自縊一婢從死<lb/>
參政完顔蘇哷妻亡其姓氏當崔立之變謂所親曰吾<lb/>
夫有天下重名吾豈肯隨衆陷身以辱吾夫乎今日一<lb/>
死固當但不可無名而死亦不可離吾家而死即自縊<lb/>
于室<lb/>
<pb n="KR2a0035_WYG_130-8a"/>
溫特赫氏夫完顔莽格五朶山宣差提控和勒博之子<lb/>
也系出蕭王莽格叔父伊都節度秦州為大元兵所攻<lb/>
適病不能軍莽格為提控獨當一面兵退而伊都死莽<lb/>
格以城守功世襲穆昆收充奉御及崔立之變莽格義<lb/>
不受辱與其妻訣妻曰君能為國家死我不能為君死<lb/>
乎一婢曰主死婢將安歸是日夫婦以一繩同縊婢從<lb/>
之<lb/>
尹氏完顔珠爾之妻也珠爾系出蕭王天興二年正月<lb/>
<pb n="KR2a0035_WYG_130-8b"/>
從哀宗為南面元帥戰死黄陵岡其妻金源郡夫人聞<lb/>
珠爾死聚家資焚之遂自縊年三十一珠爾贈官弟長<lb/>
珠即日詔補䕶衞<lb/>
白氏蘇嗣之之母許州人宋尚書右丞子由五世孫婦<lb/>
也初東坡潁濵叔黨俱葬郟城之小峨嵋山故五世皆<lb/>
居許昌白氏年二十餘即寡居服除外家迎歸兄嫂竊<lb/>
議改醮白氏微聞之牽車徑歸曰我為蘇學士家婦又<lb/>
有子乃欲使我失身乎自是外家非有大故不往也嘗<lb/>
<pb n="KR2a0035_WYG_130-9a"/>
於宅東北為祭室畫兩先生像圖黄州龍川故事壁間<lb/>
香火嚴潔躬自灑掃士大夫求瞻拜者往往過其家奠<lb/>
之天興元年正月庚戌許州被兵嗣之為汴京廂官白<lb/>
拜辭兩先生前曰兒子往京師老婦死無恨矣敢以告<lb/>
即自縊於室側家人并屋焚之年七十餘嗣之本名宗<lb/>
之避諱改焉<lb/>
聶孝女字舜英尚書左右司員外郎天驥之長女也年<lb/>
二十三適進士張伯豪伯豪卒歸父母家及哀宗遷歸<lb/>
<pb n="KR2a0035_WYG_130-9b"/>
徳天驥留汴崔立劫殺宰相天驥被創甚日夜悲泣恨<lb/>
不即死舜英謁醫救療百方至刲其股雜他肉以進而<lb/>
天驥竟死時京城圍久食盡閭巷間有嫁妻易一飽者<lb/>
重以崔立之變剽奪暴凌無復人理舜英頗讀書知義<lb/>
理自以年尚少艾夫既亡父又死非命比為兵所汙何<lb/>
若從吾父于地下乎葬其父之明日絶脰而死一時士<lb/>
女賢之有為泣下者其家以舜英合葬張伯豪之墓<lb/>
完顔仲徳妻不知其族氏崔立之變妻自毁其容服携<lb/>
<pb n="KR2a0035_WYG_130-10a"/>
妾及二子紿以采蔬自汴走蔡蔡被圍丁男皆乘城拒<lb/>
守謂仲徳曰事勢若此丈夫能為國出力婦人獨不能<lb/>
耶率諸命婦自作一軍親運矢石於城下城中婦女爭<lb/>
出繼之城破自盡<lb/>
哀宗寶符李氏國亡從后妃北遷至宣徳州居摩訶院<lb/>
日夕寢處佛殿中作幡斾㑹當赴龍庭將發即於佛像<lb/>
前自縊死且自書門紙曰寶符御侍此處身故後人至<lb/>
其處見其遺跡憐而哀之天興元年北兵攻城矢石之<lb/>
<pb n="KR2a0035_WYG_130-10b"/>
際忽見一女子呼於城下曰我倡女張鳯奴也許州破<lb/>
被俘至此彼軍不日去矣諸君努力為國堅守無為所<lb/>
欺也言竟投濠而死朝廷遣使馳祭于西門正大天興<lb/>
之際婦人節義可知者特數人耳鳯奴之事别史錄之<lb/>
蓋亦有所激云<lb/>
　<lb/>
　<lb/>
　金史卷一百三十<lb/>
</p>
<p>
</p>
  </div>
</body>
</text>
</TEI>
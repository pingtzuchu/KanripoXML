<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷十六</head> <lb/>
    <p>
<pb n="KR2a0035_WYG_016-1a"/>
欽定四庫全書<lb/>
　金史卷十六<lb/>
　　元中書右丞相總裁托克托等修<lb/>
　本紀第十六<lb/>
　　宣宗下<lb/>
四年春正月壬辰朔詔免朝丙申金安軍節度使行元<lb/>
帥府事𤓰爾佳實倫除名丁酉大元兵下好義堡霍州<lb/>
刺史伊喇阿里哈等死之詔贈官有差庚戌宋步騎十<lb/>
<pb n="KR2a0035_WYG_016-1b"/>
餘萬圍鄧州聞援兵至夜焚營去招撫副使珠格伊埒<lb/>
圖追及之奪其俘還壬子晝晦有頃大雷電雨以風癸<lb/>
丑戸部侍郎張師魯上書請遣騎兵數千及春淮蜀並<lb/>
進以撓宋丙辰以武仙遥領中京留守進官一階三月<lb/>
辛丑議遷睢州治書侍御史富勒呼奉詔相視京東城<lb/>
池還言勿遷便乃止癸卯長春節詔免朝乙巳林州元<lb/>
帥惟良擒叛人單仲李俊誅之降其黨盧廣己酉以吏<lb/>
部尚書李復亨參知政事南京兵馬使珠嘉賽音行懐<lb/>
<pb n="KR2a0035_WYG_016-2a"/>
孟帥府事辛亥進平章政事髙汝礪為尚書右丞相監<lb/>
修國史封壽國公參知政事李復亨兼修國史平章政<lb/>
事陜西行尚書省胥鼎進封温國公致仕壬子紅襖賊<lb/>
于忙兒襲據海州經畧使完顔辰爾以兵擊敗忙兒復<lb/>
取之甲寅木星犯鬼宿積尸氣夏四月庚申朔詔御史<lb/>
中丞完顔伯嘉提控防城事癸亥安武軍節度使柴茂<lb/>
破紅襖賊于棗强祁州經畧使段増順破叛賊甄全于<lb/>
唐縣夏人犯邊元帥實嘉喀齊喀破之乙丑以彰徳衛<lb/>
<pb n="KR2a0035_WYG_016-2b"/>
輝滑濬諸州𨽻河南路轉運司以河南路轉運司為都<lb/>
轉運視中都増置官吏戊辰禘于太廟大元遣趙瑞攻<lb/>
陷孟州提控魯徳王安復大名府以參知政事巴古拉<lb/>
權尚書右丞左副元帥元帥左都監承立為右監軍權<lb/>
參知政事同行尚書省元帥府于京兆庚辰東平元帥<lb/>
府總領提控富察善爾破紅襖賊于聊城壬午命六部<lb/>
撿法以法狀親白部官聽其面議大理寺如之五月壬<lb/>
辰定二品至三品立功遷官格癸巳紅襖賊寇樂陵鹽<lb/>
<pb n="KR2a0035_WYG_016-3a"/>
山横海節度使王福連擊敗之張聚來寇又敗之甲午<lb/>
上擊鞠于臨武殿丙申以時暑免常朝四日一奏事丁<lb/>
酉諭工部暑月停工役癸卯大元兵徇隩州丙辰大元<lb/>
兵徇兖州泰定軍節度使完顔威赫死之六月丙寅遣<lb/>
人招張柔丁卯詔減監察御史四員戊辰山東民僑居<lb/>
者募壯士五百人益東莒公燕寧軍月犯土星己巳太<lb/>
白晝見于張百八十有四日乃伏甲戌制諸倉塲庫院<lb/>
巡䕶軍受提舉倉塲司及監支納官彈壓京畿不雨勑<lb/>
<pb n="KR2a0035_WYG_016-3b"/>
有司閲獄雜犯死罪以下皆釋之丁丑大元遣楊在攻<lb/>
下大名乂攻開州及東明長垣等縣己卯祈雨庚辰宋<lb/>
人方子忻來歸有司處之鄭州上曰吾民奔宋者彼例<lb/>
衣食之彼來歸者不善視之或復逃歸漏泄機事命増<lb/>
子忻廩給有司優遇之元帥右監軍權參知政事承立<lb/>
上封事秋七月辛卯宋人及紅襖賊犯河朔諸郡皆降<lb/>
獨滄州經畧使王福固守會益都賊張林來攻福乃叛<lb/>
降林帥府請討之是日雨癸丑林州行元帥府遣總領<lb/>
<pb n="KR2a0035_WYG_016-4a"/>
嚴禄等討紅襖賊于彰徳府生擒偽安撫使王九詔參<lb/>
知政事李復亨為宣慰使御史中丞完顔伯嘉副之循<lb/>
行郡縣勸農以烏庫哩仲端等使大元八月戊午朔嚴<lb/>
實成江王贇據濟南山東招撫髙居實遣人招嚴實于<lb/>
青崖砦獲其欵以聞李全犯東平府監軍王庭玉敗之<lb/>
擒其偽安化軍節度使張林庚申髙陽公張甫請増兵<lb/>
守冀州上諭樞宻潁州民渡淮為宋軍者凡十村可追<lb/>
索主者懲一二以誡其餘庚午勑掌兵官不聽舉縣令<lb/>
<pb n="KR2a0035_WYG_016-4b"/>
夏人陷會州刺史烏庫哩世顯降甲戌陜西行省報龕<lb/>
谷敗夏人之捷乙亥上諭宰臣河南水菑唐鄧尤甚其<lb/>
被菑州縣已除其租餘順成之方止責正供和糴雜徴<lb/>
並免仍自今嵗九月始停周嵗桑皮故紙折輸流民佃<lb/>
荒田者如上優免丙子陜西行省與夏人議和戊寅定<lb/>
選補親軍法己卯罷葭州招撫司壬午陜西路行省承<lb/>
裔報定西州之捷丙戌以隨路諸軍戸徙河南京東西<lb/>
南路各設撿察使副恒山公武仙降大元九月戊子詔<lb/>
<pb n="KR2a0035_WYG_016-5a"/>
遣官于河南陜西選親軍辛卯進章宗實録戊戌大元<lb/>
穆呼哩屯軍真定置總領元帥府于歸徳以壽州陳留<lb/>
兩鎮兵屬之庚子夏人入定西州壬寅宋人屯皂郊堡<lb/>
行軍提控完顔伊都擊敗之大元遣達呼等來癸卯夏<lb/>
人來侵甲辰滕州招捕提控夏義勇討紅襖賊敗之乙<lb/>
巳詔參知政事李復亨提控芻糧事己酉夏人陷西寧<lb/>
州尚書省都事布薩訥木舍布坐誅駙馬都尉圖克坦<lb/>
壽春奪官一階杖六十癸丑更定安泊逃亡軍人罪及<lb/>
<pb n="KR2a0035_WYG_016-5b"/>
捕獲賞格甲寅宋人出秦州及夏人來侵丙辰鞏州行<lb/>
元帥府事實嘉喀齊喀報定西州之捷冬十月壬戌大<lb/>
元遣䝉古達呼額哩埒來己卯陜西東路行省報綏徳<lb/>
州之捷泗州元帥府言紅襖賊一月四入寇掠人畜而<lb/>
去庚辰上擊鞠于臨武殿辛巳授紅襖賊時青滕陽公<lb/>
本處兵馬總領元帥兼宣撫癸未京西山寨各設守禦<lb/>
使副令本路帥府總之諭陜西行省圖復會州上撃鞠<lb/>
于臨武殿十一月丁亥朔免越王永功朔望朝參易水<lb/>
<pb n="KR2a0035_WYG_016-6a"/>
公靖安民為其下所殺戊子黄陵岡經畧使烏庫哩沙<lb/>
琿等以戰陣失律伏誅壬辰木星晝見于翼積六十有<lb/>
七日伏夜又犯靈臺第一星甲午河南水遣官勸課更<lb/>
浮山縣名忠孝戊戌詔復衛紹王王爵仍加開府儀同<lb/>
三司壬寅山東東路軍户徙許州命行東平總管府治<lb/>
之判官一人分司臨潁乙巳詔柴茂權元帥左都監蓋<lb/>
仁貴攝右都監同行元帥府于真定是月大元穆呼哩<lb/>
國王以兵圍東平十二月甲戌祈雪禮部郎中權左司<lb/>
<pb n="KR2a0035_WYG_016-6b"/>
諌穆延呼喇勒上封事戊寅詔軍官許月擊鞠者三次<lb/>
以習武事庚辰臘享于太廟乙酉鎮南軍節度使溫特<lb/>
赫思敬上書錢幣税賦二事<lb/>
五年春正月丙戌朔免朝丁亥世宗忌日謁奠于啓慶<lb/>
宫戊子拓南京諸河逋户舊耕官田給軍戸壬辰議禦<lb/>
西夏及南伐事諭皇太子以東平禦敵方畧甲午諭樞<lb/>
宻院南伐事更當詳議其便撰故衛王事跡如海陵庶<lb/>
人例丁酉大元兵攻天井闗戊戌宋人襲泗州西城提<lb/>
<pb n="KR2a0035_WYG_016-7a"/>
控王禄死之辛丑太白書見于牛二百三十有二日伏<lb/>
乙巳詔諸道兵集蔡州己酉伐宋庚戌山東行省報東<lb/>
平之捷二月丙辰朔置招撫司于單州曲赦東平府庚<lb/>
申詔伐宋以内族惟弼權同簽樞宻院事行院于中京<lb/>
沃哷哈達權元帥府右都監行元帥府于蔡息納哈塔<lb/>
降福權簽樞宻院事行院于宿州富珠哩達哈權元帥<lb/>
右都監完顔額琳副右都監行元帥府于唐鄧戊辰罷<lb/>
懐州行元帥府復置招撫司與孟州經畧司並受中京<lb/>
<pb n="KR2a0035_WYG_016-7b"/>
行樞宻院節制辛未布薩安貞以兵出息州破宋人于<lb/>
浄居山寺拔黄土闗癸酉以旱災曲赦河南路丙子禁<lb/>
京城兵器元帥赫舍哩約赫徳破宋兵復泗州進逼濠<lb/>
州至渦口乏糧而還西城癸未以旱災詔中外三月丙<lb/>
戌朔上御仁安殿祈雨仍望祭于北郊庚寅宋人圍唐<lb/>
鄧行元帥府事完顔額琳力戰却之前鄧州千戸富珠<lb/>
哩摩囉歡自拔歸國額琳便宜遷其官三階授同知唐<lb/>
州事乞正授以示信從之乙未罷河南路行三司丙申<lb/>
<pb n="KR2a0035_WYG_016-8a"/>
參知政事圖克坦思忠進尚書右丞兼修國史以太子<lb/>
詹事布薩毅夫為參知政事諭宰臣曰今奉御奉職多<lb/>
不務采訪外事聞章宗時近侍人秩滿以所采事定升<lb/>
降今亦宜預為攷覈之法以激勸之戊戌長春節免朝<lb/>
己亥夏因叛人竇趙兒之招入據來羗城富珠哩和卓<lb/>
以重賞誘脅從人為内應督兵急攻城抜之省試經義<lb/>
進士考官於常額外多放喬松等十餘人有司奏請駁<lb/>
放上已允㝷復遣諭松等曰汝等中選而復黜不能無<lb/>
<pb n="KR2a0035_WYG_016-8b"/>
動于心方今乆旱恐傷和氣今特思放汝矣庚子賜林<lb/>
州行元帥府經厯官康琚進士及第琚以武階乞赴廷<lb/>
試故有是命丙午以旱築壇祀雷雨師壬子雨四月己<lb/>
未山東行省䝉古綱言東莒公燕寧戰敗而死寧所居<lb/>
天勝砦據險寧亡衆無所歸變在朝夕權署其提控孫<lb/>
邦佐為招撫使洪果烏頁為總領以撫其衆遣使請命<lb/>
勑有司議之辛酉禱雨于太廟丙寅布薩安貞破宋黄<lb/>
蘄等州壬申俘宋宗室男女七十餘口獻于京師癸酉<lb/>
<pb n="KR2a0035_WYG_016-9a"/>
詔親軍中武舉第而受職需次者仍執舊役廪給循常<lb/>
闕至發遣辛巳監察御史劉從益以彈劾失當奪官一<lb/>
階罷之詔定進士中下甲及監官散階至明威者舉充<lb/>
縣令法五月甲申朔日有食之戊戌宋人據楚邱官軍<lb/>
復之庚子納喇吉遜伏誅告人趙鋭升職四等壬寅陜<lb/>
西元帥完顔薩布遣使來獻晉安平陽之捷方議其賞<lb/>
御史烏庫哩呼嚕劾其縱將士鹵掠不副主上除亂捄<lb/>
民之意乞正其罪上以薩布有功詔勿問賞議亦寢癸<lb/>
<pb n="KR2a0035_WYG_016-9b"/>
卯唐州守將額琳為元帥薩布猶子與宋人戰唐州境<lb/>
上為宋人所敗死者七百餘人匿之而以捷聞御史納<lb/>
蘭發其事上以薩布故亦不之罪而以是意諭之乃稱<lb/>
納蘭敢言録其功付有司秩滿考最癸丑東平内徙命<lb/>
䝉古綱行省于邳州王庭玉行帥府于黄陵岡六月甲<lb/>
寅朔尚書省奏駙馬都尉安貞反狀上閲奏慮其不實<lb/>
謂平章政事英王守純曰國家誅一大臣必合天下後<lb/>
世公議其令覆按之乙丑遣使諭晉陽公郭文振上黨<lb/>
<pb n="KR2a0035_WYG_016-10a"/>
公完顔開各守疆土同心濟難毋以細故啟釁端誤國<lb/>
事戊寅布薩安貞坐謀反並其三子皆伏誅己卯越王<lb/>
永功薨庚辰輟朝壬午上親奠子殯所秋七月己亥義<lb/>
勇軍叛據碭山縣庚子詔増給徐州清口等處戍兵衣<lb/>
糧己酉碭山賊夜襲永城縣行軍副總領髙琬敗之命<lb/>
䝉古綱併力討捕辛亥單州招撫劉瓊乞移河南糧濟<lb/>
其軍詔給之八月壬子朔罷黄陵岡招撫司上諭尚書<lb/>
省碭山叛軍家屬囚歸徳旬餘不給糧恐傷其生宰臣<lb/>
<pb n="KR2a0035_WYG_016-10b"/>
奏已給之矣又諭樞宻河北艱食民欲南來者日益多<lb/>
速今渡之毋致殍死癸亥林懐帥府邀擊紅襖賊于伏<lb/>
恩村敗之甲子詔南征潰軍復歸而能力戰者依出界<lb/>
立功格賞之乙丑宋人掠沈邱殺縣令甲戌命有司除<lb/>
逋户負租毋徴見戸九月甲申以京東嵗饑多盜遣御<lb/>
史大夫赫舍哩呼實黙為宣慰使往安撫之更定監察<lb/>
御史違犯的決法丁亥詔州府及軍官捕盜慢職四品<lb/>
以下宣慰使決之三品以上奏裁戊子増授隰州招撫<lb/>
<pb n="KR2a0035_WYG_016-11a"/>
使軒成官改授西省節制乙巳崇進駙馬都尉定國公<lb/>
圖克坦公弼薨庚戌嵗星犯左執法右丞相髙汝礪乞<lb/>
致仕詔温留之冬十月癸丑進汝礪官榮禄大夫命布<lb/>
薩毅夫行尚書省于京東督諸軍芻糧乙卯太醫侯濟<lb/>
張子英治皇孫疾用藥瞑眩皇孫不能任遂不療罪當<lb/>
死上曰濟等所犯誠宜死然在諸叔及弟兄之子便應<lb/>
准法行之以朕孫故殺人所不忍也命杖七十除名尚<lb/>
書省言司縣官貪暴不法部民逃亡既有决罰他縣停<lb/>
<pb n="KR2a0035_WYG_016-11b"/>
匿亦宜定罪隨處土民乆困徭役客户販鬻坐獲厚利<lb/>
官無所歛亦宜稍及客户以寛土民行院帥府幕職雖<lb/>
無部衆亦嘗贊畫戎功而推賞止進官一階宜聽主將<lb/>
保奏第功行賞上皆從其請戊午遣親軍討河南羣盜<lb/>
辛酉大元兵攻綏徳州壬戌夏人復侵龕谷甲子勑監<lb/>
察所彈事同列不可預聞著為令丁卯夏人犯定西積<lb/>
石之境戊寅分京畿戍卒萬二千河中民兵八千以許<lb/>
州元帥赫舍哩鶴壽將之屯潼闗西十一月癸未陜西<lb/>
<pb n="KR2a0035_WYG_016-12a"/>
東路行省報安塞堡敗夏人之捷甲申諭太府減損食<lb/>
品庚寅募民興南陽水田壬辰太子親王百官表賀安<lb/>
塞堡之捷却之乙未夏人攻龕谷宋人攻蘄縣紅襖賊<lb/>
掠宿州辛丑詔蠲徐邳宿泗等州逋租官民有能墾闢<lb/>
閒田除來年科徴歸徳亳壽潁停閣逋戸租外仍蠲三<lb/>
之一逋戸田廬有司募民承業禁其毁損以俟來復蒲<lb/>
城縣民李文秀等謀反伏誅壬寅宋人焚潁州執防禦<lb/>
判官而去是日相國寺火大元兵攻延安十二月辛亥<lb/>
<pb n="KR2a0035_WYG_016-12b"/>
朔以大元兵下潼闗京兆詔省院議之壬子罷辟舉縣<lb/>
令法丁巳禮部侍郎烏克遜仲端翰林待制安庭珍使<lb/>
北還各遷一階庚申罷河南義軍丁卯詔罷新簽民軍<lb/>
減樞宻院掌兵官及京城戍兵仍諭行院帥府毋擅増<lb/>
設補簽辛未罷行總管府及招討統軍檢察等司定宋<lb/>
人來歸賞格及詐誘征防軍人逃亡罪法癸酉元帥哈<lb/>
達邁珠及其將士以延安功特賞賚之仍下詔奬諭閏<lb/>
月辛巳朔大元兵徇鄜州保大軍節度使完顔魯爾錦權<lb/>
<pb n="KR2a0035_WYG_016-13a"/>
元帥左都監赫舍哩鶴壽右都監富察羅索遥授金安<lb/>
軍節度使鈕祜禄資禄皆死之乙酉提控珠嘉耀珠破<lb/>
沈邱賊于陳瓦丙戌頒詔撫諭河南土寇戊子熒惑犯<lb/>
軒轅己丑孫瑀及捕盜官烏肯徹招降泰和縣賊二千<lb/>
人詔斬其首惡餘皆釋之同知保静軍節度使郭澍以<lb/>
徴糧失期誣殺平民坐誅辛卯官軍復葭州癸巳通逺<lb/>
軍節度使富珠哩和卓削官甲午月犯熒惑丙申紅襖<lb/>
賊夜入䝉城縣縣官失其符印軍民死者甚衆賊大掠<lb/>
<pb n="KR2a0035_WYG_016-13b"/>
而去戊戌鎮星畫見于軫己亥𤼵兵捕京東盜太白晝<lb/>
見于室壬寅發上林署粟振貧民陳亳等州鹿邑城父<lb/>
諸縣盜蠭起趣樞府遣官討之捕盜軍所過殘民遣御<lb/>
史一人按視軍所獲牛有司以官錢收贖戊申詔定招<lb/>
捕土寇官賞格己酉更造興定寶泉毎一貫當通寶四<lb/>
百貫<lb/>
元光元年春正月庚戌朔免朝辛亥世宗忌辰謁奠于<lb/>
啓慶宫元帥惟弼破紅襖賊于張騫店壬子遣官墾種<lb/>
<pb n="KR2a0035_WYG_016-14a"/>
京東西路三路水田甲寅禁非邊闗急速事無馳𫝊有<lb/>
濫乘者州縣徑白省部四方館從御史臺外路從分按<lb/>
御史治之詔陜西西路行省徙京兆者兵退還治平涼<lb/>
防州刺史巴延實喇以棄城伏誅鄭州防禦使費摩洋<lb/>
格同知防禦使瓜爾佳實倫除名西面節度使巴古珠<lb/>
奪官一階丁卯下詔撫諭京東百姓壬子詔徙中京唐<lb/>
鄧商虢許陜等州屯軍及諸軍家屬赴京兆同華就糧<lb/>
屯二月乙酉陜西西路行省請以厚賞募河西諸番部<lb/>
<pb n="KR2a0035_WYG_016-14b"/>
族寺僧圖復大通城命行省樞宻院籌之癸巳上諭宰<lb/>
臣宋人以重兵攻平輿褒信我師力戰却之又偵知其<lb/>
事狀之詳若俟帥府上功推賞豈急于勸奬之道其遣<lb/>
清望官齎空名宣勑覈實給之乙未詔諭河南陜西大<lb/>
元兵屯葭州壬寅權定行省樞府元帥府輒杖左右司<lb/>
經厯司官罪法甲辰上念鄜延被兵又延安受圍嘗𤼵<lb/>
民粟給軍詔除延安鄜坊丹葭綏徳税租仍令有司儥<lb/>
其粟直不足者許補官戊申恒州軍變萬户呼延棫等<lb/>
<pb n="KR2a0035_WYG_016-15a"/>
千餘人殺掠城中焚廬舍去己酉遣元帥左監軍額爾<lb/>
克行元帥府事節制三路軍馬伐宋同簽樞宻院事時<lb/>
全行院事副之三月辛酉宋人掠確山縣之劉村丙寅<lb/>
嵗星犯太微左執法戊辰樞宻院委差官賈天安疏陳<lb/>
利害壬申尚書右丞圖克坦思忠以病馬輸官冐取髙<lb/>
價御史劾之有司以監主自盜論死上顧惜大體降陳<lb/>
州防禦使癸酉提控李師林敗夏人于永木嶺郭文振<lb/>
表近得俘者言南北合兵將攻河南陜西詔樞宻備禦<lb/>
<pb n="KR2a0035_WYG_016-15b"/>
夏四月辛巳以金吾衛上將軍勸農使額爾克簽樞宻<lb/>
院事置大司農司設大司農卿少卿丞京東西南三路<lb/>
置行司並兼採訪事壬午大元兵攻陵川縣丁酉林懐<lb/>
路行元帥府事惟良削官兩階罷之更定辟舉縣令之<lb/>
法而復行之戊戌籍丁憂待闕追殿等官備防秋丁未<lb/>
行樞宻院報淮南之捷五月戊申朔大元兵屯隰吉翼<lb/>
等州壬戌額爾克時全軍大敗甲子額爾克以敗績當<lb/>
死上數責之勉其後效命朘官兩階丁卯召致政胥鼎<lb/>
<pb n="KR2a0035_WYG_016-16a"/>
等赴省議利害壬申時全伏誅六月戊寅朔造舟運陜<lb/>
西糧由大慶闗渡抵湖城癸未大赦陳州防禦使吕子<lb/>
羽坐乏軍興自盡制諸監官及八品以下職事丁憂待<lb/>
闕任滿遥授者試補侍衛親軍命各路司農司設捕盜<lb/>
方畧丁酉紅襖賊掠柳子鎮驅百姓及驛馬而去提控<lb/>
張瑀追擊奪所掠還偽監軍王二據黎陽縣提控王泉<lb/>
討之復其城七月庚戌大元將阿勒楚爾屯其衆晉安<lb/>
冀州之境丙辰上黨公完顔開復澤州己未歸徳行樞<lb/>
<pb n="KR2a0035_WYG_016-16b"/>
宻院王庭玉報曹州破紅襖賊之㨗庚申定監當官選<lb/>
法河北羣盜犯封邱開封界令樞宻院禦捕甲子京東<lb/>
總帥赫舍哩約赫徳請自今行院帥府幕職有過得自<lb/>
决之不允戊辰紅襖賊襲徐州之十八里砦又襲古城<lb/>
桃園官軍破之乙亥太白晝見經天與日争光八月丁<lb/>
丑定西征將士官賞有差己卯彗星見西方甲申増定<lb/>
蔵匿逃亡親軍罪及告捕賞格積石州番族叛附于夏<lb/>
鞏州提控尼瑪哈薩蘭討之獲羊千口進尚膳詔却之<lb/>
<pb n="KR2a0035_WYG_016-17a"/>
以彗星見改元大赦諭㫖宰臣曰赦書已頒時刻之間<lb/>
人命所係其令將命者速往計期而至以大司農巴古<lb/>
拉為參知政事癸巳河間公伊喇重嘉努髙陽公張甫<lb/>
兵復河間府是日報捷者始達上以道途梗塞報者艱<lb/>
虞命厚賞之夏人入徳順壬寅祈雨九月丙午朔以左<lb/>
右警巡使兼彈壓諭陜西行省備邊壬子約赫徳請以<lb/>
兵由壽州渡淮擣宋巢穴不從乙卯議經畧淮南己巳<lb/>
宋人掠遂平縣之石砦店復侵南陽唐州提控瓜爾佳<lb/>
<pb n="KR2a0035_WYG_016-17b"/>
玖珠敗之冬十月丁丑夏人掠徳順之神林堡壬午宋<lb/>
張惠攻零子鎮為鄂爾多所敗虜其禆將二人河中府<lb/>
萬户孫仲威執其安撫使阿布哈呼喇勒據城叛陜西<lb/>
行省遣將討平之癸未復曹州甲申上獵于近郊詔免<lb/>
百官送迎且勿令治道以勞百姓庚寅徙彰徳招撫使<lb/>
杜先軍于衛州乙未大元兵下榮州之胡壁堡及臨晉<lb/>
庚子詔所司巡䕶避兵民資産甲辰以京兆官民避兵<lb/>
南山者多至百萬詔兼同知府事完顔霆等安撫其衆<lb/>
<pb n="KR2a0035_WYG_016-18a"/>
十一月丁未大元兵徇同州定國軍節度使李復亨同<lb/>
知定國軍節度使額爾克死之甲寅京東總帥約赫徳<lb/>
報臨淮破宋兵之㨗戊辰大元䝉古布哈攻鳳翔府十<lb/>
二月乙亥朔上謂皇太子曰吾嘗夜思天下事必索燭<lb/>
以記明而即行汝亦當然以河中治中侯小叔權元帥<lb/>
府右都監許便宜行事乙酉遷同知平陽府事史詠龍<lb/>
虎衛上將軍賜號守節忠臣權行平陽公府事丁亥疊<lb/>
州總管青伊克卒特命其子角襲職詔諭近侍局官曰<lb/>
<pb n="KR2a0035_WYG_016-18b"/>
奉御奉職皆少年不知書朕憶曩時置説書人日為講<lb/>
論自古君臣父子之教使知所以事上者其復置己丑<lb/>
蘭州提控唐古昉敗夏人于質孤堡大元以大軍攻鳳<lb/>
翔<lb/>
二年春正月甲辰朔詔免朝賀乙巳世宗忌日謁奠于<lb/>
啓慶宫右丞相汝礪乞致政上面諭使留大元兵下河<lb/>
中府權元帥右都監侯小叔復之壬子壽州防禦使完<lb/>
顔鼐爾奪官四階甲寅上諭宰臣曰向有人言便宜事<lb/>
<pb n="KR2a0035_WYG_016-19a"/>
卿等屢奏乞作中㫖行之帝王從諌足矣豈可掠人之<lb/>
美以為已出哉戊午四方館使李竒魯以罪罷宰臣請<lb/>
以散地覊縻之上曰此輩豪傑正湏誠待若以術制適<lb/>
使自疑但不畀軍政外補何害授竒魯桓州刺史乂謂<lb/>
鬻爵恩例有丁憂官得起復者是教人以不孝也何為<lb/>
著此令哉丁卯大元兵復下河中府二月甲戌朔皇后<lb/>
生辰詔免賀禮己卯丞相汝礪朝會免拜設榻殿下久<lb/>
立賜休壬午詔軍官犯罪舊制更不任用今多故之秋<lb/>
<pb n="KR2a0035_WYG_016-19b"/>
人才難得朕欲除大罪外徒刑追配有武藝善掌兵者<lb/>
量才復用其令尚書省議以聞丁亥大赦己亥鳳翔圍<lb/>
解實嘉喀齊喀加金紫光禄大夫升左監軍特授大名<lb/>
府海魯克繖明安完顔仲元加光禄大夫升右監軍特<lb/>
授河北東路推必喇明安各賜金鞶帶有差三月甲辰<lb/>
朔宋人龔汝陽壬子誡諭平章英王守純崇飲癸丑以<lb/>
河中府推官嘉勒斡權元帥右都監代領侯小叔軍甲<lb/>
寅上謂宰臣人有才堪任事其心不正者終不足貴丞<lb/>
<pb n="KR2a0035_WYG_016-20a"/>
相汝礪對曰其心不正而濟之以才所謂虎而翼者也<lb/>
雖古聖人亦未易知上以為然丙辰長春節免朝以户<lb/>
部尚書實嘉烏新為參知政事兼修國史辛酉禁茶壬<lb/>
戌詔以鳯翔戰功及頒賞等級徧諭諸郡甲子以完顔<lb/>
伯嘉權參知政事行尚書省于河中府辛未詔職官犯<lb/>
罪非死罪除名遇赦幸免有才幹者中外並用夏四月<lb/>
癸酉朔復霍州汾西縣詔給空名宣勅遷賞将士之有<lb/>
功者丙子設京兆南山安撫司丁丑故鳯翔萬戸完顔<lb/>
<pb n="KR2a0035_WYG_016-20b"/>
綽哈以死節贈懐逺大將軍授刺史職其父恕除以功<lb/>
例賞外遷两官升職二等己夘遣官閲河南帥府見兵<lb/>
籍閑官豪右親丁及遼東河北客戸為軍庚子募西山<lb/>
獵戸為軍五月癸夘朔始造元光重寳丙午復河中府<lb/>
及榮州遣人持檄招前恒山公武仙乙夘權平陽公史<lb/>
詠復霍州及洪洞縣丁巳始造元光珍貨同銀行用戊<lb/>
午以檄招東平嚴實己未参知政事毅夫言脅從人號<lb/>
忠孝軍而置㳂淮者所為多不法請防閑之上曰人心<lb/>
<pb n="KR2a0035_WYG_016-21a"/>
無常顧馭之何如爾馭之有術逺方猶且聽命况此輩<lb/>
乎不然雖左右亦難防閑正在廓開大度而已若是而<lb/>
不能致太平者命也庚申簽河南路寄居官民充軍辛<lb/>
酉徙晉陽公郭文振兵于孟州甲子徙權平陽公史詠<lb/>
兵于解州河中府六月乙亥京東總帥報淮南之捷丁<lb/>
亥罷行省所置監察御史兼彈壓之職戊子議遣人招<lb/>
李全嚴實張林甲午詔罷河中行省置元帥府辛丑遙<lb/>
授静難軍節度使延扎哈瑪爾等以保鳳翔功進官秋<lb/>
<pb n="KR2a0035_WYG_016-21b"/>
七月壬寅朔夏人犯積石州羗界寺族多陷没惟臧博<lb/>
寺僧堪布扎巴薩木及達納寺僧班珠爾拒而不從詔<lb/>
賞諸僧鈐轄正將等官給以廪禄乙巳遣兵守衛解州<lb/>
鹽池庚戌以空名宣勑遷賞諸部降人壬子除市易用<lb/>
銀及銀與寶泉私相易之禁癸丑勑諸御史曰𤨏細事<lb/>
非人主所宜詰然凡涉姦弊靡不有闗國政者比聞朝<lb/>
官及承應人月給俸糧多雜糠土有司所收豈有是物<lb/>
哉至于出納斗斛亦小大不一此皆理所不容者而臺<lb/>
<pb n="KR2a0035_WYG_016-22a"/>
官初不問事事湏朕言之安用汝曹也乙卯丹鳳門壞<lb/>
丁巳揚布族之古渠們等叛歸夏兀帥瓜爾佳瑞𤼵兵<lb/>
討之以捷聞御史中丞師安石言制敵二事戊午宰臣<lb/>
方對次有司奏前奉御温都太平卒上大駭曰朕屢欲<lb/>
授太平一職毎以事阻今僅授之未數日而亡豈非天<lb/>
邪因謂宰臣曰海陵時有䕶衛二人私語一曰富貴在<lb/>
天一曰由君所賜海陵竊聞之詔授言由君所賜者以<lb/>
五品職意謂誠由己也而其人以疾竟不及授章宗秋<lb/>
<pb n="KR2a0035_WYG_016-22b"/>
還聞平章張萬公薨歎曰朕迴將拜萬公丞相而遂不<lb/>
起命也乙丑詔籍陜西路僑居官民為軍八月辛未朔<lb/>
邳州從宜經畧使納哈塔禄格等率都統金山顔俊以<lb/>
沂州百餘人入省署殺行尚書省䝉古綱據州反壬申<lb/>
詔賞京兆路官軍保全南山諸谷之功以所全人數多<lb/>
寡為等第千人以上官一階三千人以上兩階五千人<lb/>
以上三階仍陞職一等能以力戰䕶之者又増一階戰<lb/>
没者就以贈之甲戌遣官持空名宣敕諭以重賞招納<lb/>
<pb n="KR2a0035_WYG_016-23a"/>
哈塔禄格拒命即命約赫徳合行院兵討滅之乙亥火<lb/>
星入鬼宿中掩積尸氣乙酉詔能捕反賊禄格者除見<lb/>
定官外仍與世襲穆昆丙戌遣官分行蔡息陳亳唐鄧<lb/>
裕諸州洎司農司州縣吏同議凡民丁相聚立砦避兵<lb/>
與各巡檢軍相依者五千戸以上置砦長一員百戸増<lb/>
副一員仍先遷一官能安民弭盗勸農者論功注授九<lb/>
月庚子朔日有食之宋人入壽州鈕祜禄博諾力戰却<lb/>
之壬寅樞宻院奏提控珠嘉算綽和破宋人之功甲辰<lb/>
<pb n="KR2a0035_WYG_016-23b"/>
宋人攻南陽丙午約赫徳報桃園淮陽捷並以納哈塔<lb/>
魯爾錦結搆李全之狀來告戊申降人孫邦佐自李全軍<lb/>
中歸遙授知東平府兼山東西路兵馬都總管官軍與<lb/>
宋人力戰于胡陂而却之提控珠格綽爾遇害癸丑納<lb/>
哈塔禄格所署偽都統烏庫哩賽罕瓜爾佳瑠珠等來<lb/>
歸己未贈珠格綽爾銀青光禄大夫丙寅扎木雅呼嚕<lb/>
等拔邳州南城丁卯權御史中丞師安石等劾英王守<lb/>
純不實付有司論罪㝷詔免而責諭之冬十月癸酉徙<lb/>
<pb n="KR2a0035_WYG_016-24a"/>
晉陽公郭文振等兵于衛州乙亥制行樞宻院及元帥<lb/>
府農隙之月分番巡徼校獵月不過三次丁丑上獵于<lb/>
近郊己卯祫于太廟壬午火星犯靈臺乙酉上獵于近<lb/>
郊辛卯詔石壕店沔池永寧縣各屯兵千人壬辰滕州<lb/>
人時明謀反伏誅戊戌唐鄧行元帥報淮南之捷十一<lb/>
月己亥朔紅襖賊偽監軍徐福等來降進約赫徳官一<lb/>
階賜金幣有差辛丑總帥約赫徳報邳州之捷函叛人<lb/>
禄格首以獻開封縣境有虎咥人詔親軍百人射殺之<lb/>
<pb n="KR2a0035_WYG_016-24b"/>
賞射獲者銀二十兩而以内府藥賜傷者丙午邳州紅<lb/>
襖賊三千來降初擬置諸陳許之間上以為若輩雖降<lb/>
家屬尚在河朔餘黨必殺之所得者寡而被害者衆亦<lb/>
復安忍不若命使撫諭加以官賞而遣之還果忠于我<lb/>
雖處河朔豈負我邪且餘衆感恩將有效順者矣戊午<lb/>
以上黨公完顔開之請諭開及郭文振史詠王遇張道<lb/>
盧芝等各與所鄰帥府相視可耕土田及瀕河北岸之<lb/>
地分界而種之以給軍餉辛酉鞏州行元帥府報會州<lb/>
<pb n="KR2a0035_WYG_016-25a"/>
破夏人之捷十二月己巳朔徙㳂淮巡檢邊軍于内地<lb/>
癸酉以空名宣命金銀符給完顔開賞功辛巳詔延安<lb/>
土人充司縣官義軍使者選人代之量免其民差税邳<lb/>
州民丁死戰陣者各贈官一階歸徳徐邳宿泗永亳潁<lb/>
壽等州復業及新地民免差税二年見戸一年嘗供給<lb/>
邳州者復免一年之半睢州陳留杞縣免三之一丁亥<lb/>
上不豫免朝戊子皇太子率百官及王妃公主入問起<lb/>
居己丑復入問起居庚寅上崩于寧徳殿壽六十有一<lb/>
<pb n="KR2a0035_WYG_016-25b"/>
上疾大漸暮夜近臣皆出惟前朝資明夫人鄭氏年老<lb/>
侍側上知其可託詔之曰速召皇太子主後事言絶而<lb/>
崩夫人秘之是夜皇后及貴妃龎氏問安寢閤龎氏陰<lb/>
狡機慧常以其子守純年長不得立心鞅鞅夫人恐其<lb/>
為變即紿之曰上方更衣后妃可少休他室伺其入遽<lb/>
鑰之急召大臣傳遺詔立皇太子始啓户出后妃𤼵䘮<lb/>
皇太子方入宫英王守純已先入皇太子知之分遣樞<lb/>
宻院官及東宫親衛軍官伊喇布哈集軍三萬餘于東<lb/>
<pb n="KR2a0035_WYG_016-26a"/>
華門街部署既定命䕶衛四人監守純於近侍局乃即<lb/>
皇帝位于柩前壬辰宣遺詔是日詔赦中外明年正月<lb/>
戊戌朔改元正大諡大行曰繼天興統述道勤仁英武<lb/>
聖孝皇帝廟號宣宗三月庚申葬徳陵<lb/>
贊曰宣宗當金源末運雖乏撥亂反正之材而有勵精<lb/>
圖治之志迹其勤政憂民中興之業盖可圖也然而卒<lb/>
無成功者何哉良由性本猜忌崇信<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御奬用吏胥苛<lb/>
刻成風舉措失當故也執中元惡此豈可相者乎顧乃<lb/>
<pb n="KR2a0035_WYG_016-26b"/>
懐其援立之私自除亷陛之分悖禮甚矣髙琪之誅執<lb/>
中雖云除惡律以春秋之法豈逃趙鞅晉陽之責既不<lb/>
能罪而遂相之失之又失者也遷汴之後北顧大元之<lb/>
朝日益隆盛智識之士孰不先知方且狃于餘威牽制<lb/>
羣議南開宋衅西啓夏侮兵力既分功不補患曽未數<lb/>
年昔也日闢國百里今也日蹙國百里其能濟乎再遷<lb/>
遂至失國豈不重可歎哉<lb/>
　金史卷十六<lb/>
</p>
<p>
</p>
  </div>
</body>
</text>
</TEI>
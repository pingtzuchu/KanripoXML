<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷八十一</head> <lb/>
    <p>
<pb n="KR2a0035_WYG_081-1a"/>
欽定四庫全書<lb/>
　金史卷八十一<lb/>
　　元中書右丞相總裁托克托等修<lb/>
　列傳第十九<lb/>
　　赫木頗　　　　　　徳克徳<lb/>
　　額圖琿　　　　　　𤓰爾佳實訥<lb/>
　　珠勒根穆都哩　　　洪果達呼布<lb/>
　　富察和珍　　　　　𤓰爾佳沃哩布<lb/>
<pb n="KR2a0035_WYG_081-1b"/>
　　王伯龍　　　　　　髙彪<hi>本名昭和碩</hi>
　　溫特赫富拉塔　　　伯特徳哩布<lb/>
　　耶律懐義<hi>本名伯特</hi>　蕭旺嘉努<lb/>
　　田灝　　　　　　　趙隇<lb/>
赫木頗珠卜竒水錫黙部人性忠直寛厚重節義勇於<lb/>
戰父阿古圖贈金吾衛上將軍穆宗時赫木頗内附先<lb/>
遣子寧嘉從間道送欵遂使和勒端與赫木頗合軍攻<lb/>
降諸部因領其衆與弟和摩爾噶歡塔姪阿里攻下諸<lb/>
<pb n="KR2a0035_WYG_081-2a"/>
城從薩哈破烏塔城穆宗屢賞之破髙麗戍兵與碩碩<lb/>
歡討平諸部富察部雅里貝勒與其兄弟和拜松科等<lb/>
欲叛歸遼赫木頗執之送於康宗賜賚甚厚破髙麗海<lb/>
蘭甸及下托囉城有功天輔六年卒年七十二天眷中<lb/>
贈銀青光禄大夫<lb/>
徳克徳温特赫部人祖哲克訥父阿古岱世為和掄水<lb/>
部長徳克徳年二十餘代領父穆昆攻寧江州敗遼援<lb/>
兵獲甲馬財物攻破奚營回至韓州遇敵二千人擊走<lb/>
<pb n="KR2a0035_WYG_081-2b"/>
之烏楞古與遼人戰於咸州兵已却徳克徳以本部兵<lb/>
力戰諸軍復振遂大破之呼岱巴岡之役伊里布貝勒<lb/>
陷敵中徳克徳援出之攻黄龍府身被數創授明安天<lb/>
輔七年從上至山西病卒年四十七天眷中贈光禄大<lb/>
夫<lb/>
額圗琿溫特赫部人年十七從薩哈威㤗等討平諸部<lb/>
皆身先力戰高麗築九城于海蘭甸烏色禦之額圖琿<lb/>
為前鋒高麗有屯于海島者額圗琿率衆三十人夜渡<lb/>
<pb n="KR2a0035_WYG_081-3a"/>
焚其營栅戰艦大破之遂下圖吉城既而八城皆下功<lb/>
最遼兵自寧江州東門出額圖琿逆擊之盡殪以功授<lb/>
穆昆從攻黄龍府力戰身被數十創竟登其城後與鄂<lb/>
蘭沙津援昭蘓城額圖琿請乘不備急擊之遂夜過伊<lb/>
圖水詰朝大敗之斡魯上其功賜幣與馬天輔四年五<lb/>
月疾病賜良馬一匹詔曰汝安則乘之年六十五卒上<lb/>
悼惜之遣使弔祭以馬為贈額圗琿為人孝悌好施惠<lb/>
健捷善弋獵至角觝擊鞠咸精其能<lb/>
<pb n="KR2a0035_WYG_081-3b"/>
𤓰爾佳實訥隆州納爾琿河人也國初祖阿哈率所部來<lb/>
歸獻器用甲仗父布爾噶蘓襲本部貝勒從太祖伐遼授<lb/>
世襲明安親管穆昆為海蘭路都統實訥其長子也長<lb/>
身多髯善騎射通女直契丹大小字及漢字既冠隨其<lb/>
父見太祖命佩金牌總領左翼䕶衛西京未下實訥獲<lb/>
城中生口乃知城中潛遣人求救於外都統府得為之<lb/>
備却其救兵西京乃下自燕京還過盤尼納之地遇敵<lb/>
於隘實訥身先士卒射死敵中先鋒二人敵潰走總管<lb/>
<pb n="KR2a0035_WYG_081-4a"/>
富勒呼以甲及馬贈之後領其父明安從攻和尚原出<lb/>
仙人闗宋兵據險明安綽爾齊突戰不克實訥選麾下<lb/>
五十人戰克之與呉玠相拒烏哩雅行陣不整呉玠乗<lb/>
之實訥領兵逆戰遂大破敵計前後功襲其父明安穆<lb/>
昆宗弼復取河南陜西宋人欲潛兵襲取石閏諸營實<lb/>
訥自渭南大禹鎮掩其伏兵射中其軍帥宋兵敗走多<lb/>
獲旗幟兵仗帥府厚賞之除華州防禦使入為工部侍<lb/>
郎遷本部尚書改平凉尹昭義軍節度使大定初卒<lb/>
<pb n="KR2a0035_WYG_081-4b"/>
珠勒根穆都哩上京納琳河人也後徙咸平路梅赫河<lb/>
雄偉美鬚髯勇毅善射國初伐遼穆都哩在軍中領穆<lb/>
昆明安每遇敵往來馳突人莫敢當故所戰皆克皇統<lb/>
元年計功擢宣威將軍明年授同知通逺軍節度使改<lb/>
伊埒圖乣詳衮授世襲本路音逹琿河穆昆為滑州刺<lb/>
史改肇州防禦使扶餘路節度使遷驃騎上將軍是嵗<lb/>
以年老致仕卒累官金吾衛上將軍年七十三<lb/>
洪果逹呼布世居錫馨水從破寧江取咸州平東京路<lb/>
<pb n="KR2a0035_WYG_081-5a"/>
及諸山寨柵皆有功從瑪竒破遼將和尚節使兵七千<lb/>
於上京復破納延軍二萬再從瑪竒遇敵於阿林甸瑪<lb/>
竒被創不能戰逹呼布率兵擊敗之𠞰殺殆盡從攻回<lb/>
鶻城破其兵九萬敗瑪爾戩直薩兵於山後俘獲甚衆敗<lb/>
扎古雅之兵三千獲其家屬而還攻平州張覺烏春被<lb/>
圍於西山逹呼布引兵救之解其圍并獲糧五千斛招<lb/>
降户口甚衆從平興中撫安其民人天會間大軍伐宋<lb/>
逹呼布從取濬開徳大名及取濟南髙唐棣密等州皇<lb/>
<pb n="KR2a0035_WYG_081-5b"/>
統間以功襲穆昆移屯於夀光縣界為千户六年授世<lb/>
襲千户棣州防禦使卒<lb/>
富察和珍按春水人也年十八從軍其父塔斯死襲為<lb/>
穆昆天輔間夏以兵三萬出天徳路和珍從羅索迎戰<lb/>
以兵三百敗敵二千天㑹三年大軍攻太原城中出兵<lb/>
萬餘來戰和珍以所領千户軍擊之復敗敵兵三萬餘<lb/>
於榆次境六年從羅索攻京兆以所部兵屢與宋人接<lb/>
戰皆先登有功七年取邠州遇宋人二十餘萬我軍右<lb/>
<pb n="KR2a0035_WYG_081-6a"/>
翼少却時和珍為左翼千户摧鋒陷陣敵遂敗去敗張<lb/>
浚富平復有功十二年擊闗師古於臨洮衆三萬餘從<lb/>
攻涇州從破徳順秦鞏臨洮河蘭等州破呉璘兵和珍<lb/>
皆有力焉授徳順州刺史改隴州防禦使鳯翔尹卒年<lb/>
五十五<lb/>
𤓰爾佳沃哩布南圖琿河人徙天徳父温屯討烏春烏<lb/>
木罕有功沃哩布𨽻羅索帳下攻係遼女直招降達哈<lb/>
藩昭蘇等從羅索救烏楞古於咸州敗遼兵於雅勒呼<lb/>
<pb n="KR2a0035_WYG_081-6b"/>
城遼軍營遼水沃哩布五穆昆軍乘夜擊之遼軍潰殺<lb/>
獲幾盡斡魯伐高永昌沃哩布以數騎分擊於遼水上<lb/>
復以四十騎伏於津要遇其候騎擊之獲生口因盡知<lb/>
永昌虛實太祖嘉之賞奴婢八人永昌駐軍於兎兒陁<lb/>
先據津要軍不得渡沃哩布與薩巴射殺其先鋒二人<lb/>
永昌衆稍却大軍遂渡遼水及攻廣寧軍帥選勇士先<lb/>
登沃哩布與持嘉和木歡各領所部突入其陣大軍繼<lb/>
之遂拔廣寧太祖攻臨潢沃哩布面被重創奮擊自若<lb/>
<pb n="KR2a0035_WYG_081-7a"/>
賞以遼宫女二人遼王杲已取中京沃哩布以四十騎<lb/>
覘敵獲遼喉舌人因知遼主所在後從都統斡魯定雲<lb/>
中從宗翰屯應州遼軍在近境沃哩布以所部擊敗之<lb/>
宗望伐宋宋安撫使蔡靖詣沃哩布降羅索攻陜西諸<lb/>
郡往往復叛沃哩布攻敗之敗張浚軍於富平沃哩布<lb/>
先登睿宗賞以金器名馬遂以先鋒攻蘭州下其城加<lb/>
昭武大將軍授世襲明安累官布塔布部族節度使以<lb/>
老致仕封芮國公沃哩布多智畧膂力過人雖甚老勇<lb/>
<pb n="KR2a0035_WYG_081-7b"/>
健不少衰大定初劇賊嘯聚出特布闗沃哩布率鄉里<lb/>
年少逆擊之賊黨遂潰事聞賞賫甚厚大定二十六年<lb/>
卒一百有五嵗<lb/>
王伯龍瀋州雙城人也遼未聚黨為盗天輔二年率衆<lb/>
二萬及其輜重來降授世襲明安知銀州兼知雙州三<lb/>
年太祖攻臨潢伯龍與韓慶和以兵䕶糧餉輓夫千五<lb/>
百人皆授甲慶和已將兵行前伯龍從糧居後遇遼兵<lb/>
五千餘邀於路伯龍率輓夫擊敗之獲馬五十匹四年<lb/>
<pb n="KR2a0035_WYG_081-8a"/>
從攻下中京并克境内諸山寨為静江軍節度留後五<lb/>
年真授節度使從宗望討張覺於平州伯龍先登馳擊<lb/>
手殺數十百人遷右金吾衛將軍白河之戰伯龍當其<lb/>
左軍麾兵疾馳蹂之宋軍亂我師乘勝奮擊敗之宗望<lb/>
伐宋伯龍為先鋒次保州遇敵五萬破之招降新樂軍<lb/>
民十餘萬大軍圍汴宋太尉何㮚以軍數萬出酸棗門<lb/>
伯龍以本部遮擊多所斬獲及破汴伯龍以治攻具有<lb/>
功進破孔彦舟酈瓊衆三萬於洺州是年同知保州兵<lb/>
<pb n="KR2a0035_WYG_081-8b"/>
馬安撫司事將兵數千攻北平拔之復取保州河問睿<lb/>
宗經畧山東伯龍從攻青州未下城中夜出兵襲伯龍<lb/>
營伯龍不及甲獨披衣挺刃拒營門敵不得入因奮擊<lb/>
殺數十人已而軍士皆甲出殺傷宋兵不可勝計并獲<lb/>
其一將斬之及下青州第功伯龍第一六年還攻莫州<lb/>
降之加太子少保莫州安撫使破李固寨衆十餘萬於<lb/>
濮州濮城守城中鎔鐵揮我軍攻之不能剋伯龍被重<lb/>
甲首冠大釡挺槍先登殺守陣者二十餘人大軍相繼<lb/>
<pb n="KR2a0035_WYG_081-9a"/>
而上遂剋之進攻徐州伯龍復先登充徐宿邳三路軍<lb/>
馬都統敗髙托山之衆十五萬餘於清河進擊韓世忠<lb/>
於邳州走之與大軍㑹於宿遷追世忠至揚州還攻泗<lb/>
州泗州守將以城降屯軍嵫陽破陳宏賊衆四十餘萬<lb/>
破黄戩於單州進攻歸徳軍帥遣伯龍立攻具伯龍從<lb/>
二十餘騎行視地形城中忽出兵千餘欲生得伯龍伯<lb/>
龍縱騎馳之敵兵亂墮隍而死者幾二百人破王善之<lb/>
衆於巢縣取廬州和州伯龍之功多軍渡采石擊敗岳<lb/>
<pb n="KR2a0035_WYG_081-9b"/>
飛劉立路尚等兵獲芻糧數百萬計還過真揚道遇酈<lb/>
瓊韓世忠軍復戰敗之復為莫州安撫改知澤州太行<lb/>
羣賊徃徃嘯聚伯龍皆平之天眷元年為燕京馬軍都<lb/>
指揮使從元帥府復收河南權武定軍節度使兼本路<lb/>
都統宋兵據許州伯龍擊走之招復其人民是年秋泰<lb/>
安卒徒張貴驅脅良民據險作亂伯龍討平之皇統元<lb/>
年以本部從宗弼南伐攻破濠州而還三年為武定軍<lb/>
節度使改延安尹寧昌軍節度使天徳三年改河中尹<lb/>
<pb n="KR2a0035_WYG_081-10a"/>
徙益都尹封廣平郡王卒年六十五正隆間例贈特進<lb/>
定國公<lb/>
髙彪本名昭和碩辰州渤海人祖安國遼興辰開三鎮<lb/>
節度使父禄格左承制官至刺史彪始生其父用術者<lb/>
言為其時日不利於已欲不舉其母為營䕶居數嵗竟<lb/>
逐之彪匿於外家遼人調兵東京時禄格已老當從軍<lb/>
悵然謂所親曰吾兒若在可勝兵矣所親具以實告因<lb/>
代其父行戰於珠赫店遼兵敗走彪獨力戰軍帥見之<lb/>
<pb n="KR2a0035_WYG_081-10b"/>
曰此勇士也令生致之斡魯攻東京禄格率其鄉人迎<lb/>
降以為榆河州千户久之告老彪代領其衆都統杲攻<lb/>
中京彪領穆昆從斡魯破遼將克爾叟及韓慶民於髙<lb/>
惠之境已而駐軍武安克爾叟以勁兵二萬來襲從斡<lb/>
魯出戰與所部皆去馬先登奮擊敗之奚人負險拒命<lb/>
所在屯結彪屢戰有功宗望攻平州彪徇地西北道破<lb/>
敵招降石家山寨再從宗望伐宋為明安師次真定彪<lb/>
率兵士七十人臨城築甬道城中夜出兵焚攻具彪撃<lb/>
<pb n="KR2a0035_WYG_081-11a"/>
走之大軍圍汴以五十騎屯於東南水門宋人再以重<lb/>
兵出戰彪皆敗之師還屯鎮河朔復破敵於霸州擒其<lb/>
禆將祝昂河間夜出兵二萬襲我營壘彪率三穆昆兵<lb/>
擊敗之天㑹五年授静江軍節度使夀州刺史明年伐<lb/>
宋從帥府徇地山東攻城克敵數被重賞七年師至睢<lb/>
彪以所部招誘京西人民次柘縣其官吏出降彪獨與<lb/>
五十餘騎入城繼而城中三千餘人復叛彪率其衆力<lb/>
戰敗之撫安其民而還從梁王宗弼襲康王至杭州師<lb/>
<pb n="KR2a0035_WYG_081-11b"/>
還宋將韓世忠以戰艦數百拒於江北宗弼引而西將<lb/>
至黄天蕩敵舟三十餘來逼南岸其一先至者載兵士<lb/>
二百餘彪度垂及以鈎拽之率勇士數十躍入敵舟所<lb/>
殺甚衆餘皆逼死於水中明年從攻陜西師至寧州彪<lb/>
與宗人昂率兵三千取廓州始至有來降者言城東北<lb/>
隅守兵將謀為内應彪即夜從家奴二人以登左右守<lb/>
者覺之彪與從者皆殊死戰諸軍繼進遂克其城從攻<lb/>
和尚原及仙人闗與阿里監䕶漕糧并戰艦至亳州宋<lb/>
<pb n="KR2a0035_WYG_081-12a"/>
人以舟五十艘阻河路擊敗之擒其將蕭通擊漣水賊<lb/>
水寨進取漣水軍其官民已遁去悉招降之彪勇健絶<lb/>
人能日行三百里身被重鎧歴險如飛及臨敵身先士<lb/>
卒未嘗反顧大小數十戰率以少擊衆無不勝捷齊國<lb/>
既廢攝滕陽軍以東諸路兵馬都統撫諭徐宿曹單滕<lb/>
陽及其屬邑皆按堵如故為武寧軍節度使頗黷貨嘗<lb/>
坐贓海陵以其勲舊杖而釋之改忻州防禦使歴安化<lb/>
安國武勝軍節度使遷行臺兵部尚書改京兆尹封郜<lb/>
<pb n="KR2a0035_WYG_081-12b"/>
國公以憂去官起復為武定軍節度使歸徳尹正隆例<lb/>
授金紫光禄大夫久之致仕復起為樞密副使舒國公<lb/>
賜名彪卒年六十七諡桓壯彪性機巧通音律人無貴<lb/>
賤皆溫顔接之<lb/>
溫特赫富拉塔隆州伊蘭明安噶勒珠寨人也魁梧美<lb/>
髯有謀畧以智勇聞都統杲取中京富拉塔權明安領<lb/>
軍五千遇契丹賊萬餘與戰敗之出恭古魯道敗敵八<lb/>
千餘至拉們華道復以伏兵敗敵萬人太祖定燕自儒<lb/>
<pb n="KR2a0035_WYG_081-13a"/>
州至居庸闗執其喉舌人有頃賊三千餘人復冦拉們<lb/>
華道富拉塔整隊先登賊識其旗幟望風而遁遂奮擊<lb/>
之親執賊帥皇統元年從梁王宗弼伐宋留軍唐州敵<lb/>
衆奄至富拉塔擊之大名軍萬四千號二十萬富拉塔<lb/>
率親管明安身先士卒衝擊敵少却乃張左右翼併擊<lb/>
之敵衆散走而别遇兵二萬來援復以兵三千擊走之<lb/>
時邳州土賊嘯聚幾二十萬富拉塔軍三千分為數隊<lb/>
急攻之賊潰去南京路遇敵軍二萬冨拉塔以軍三千<lb/>
<pb n="KR2a0035_WYG_081-13b"/>
擊敗之是日有兵自城中出者復擊敗之皇統二年遷<lb/>
定逺大將軍同知鳯翔尹六年改京兆尹轉寧州刺史<lb/>
改西北路招討都監遷永定軍節度使海陵南征改武<lb/>
衛軍都總管大定三年授開逺軍節度使改㤗寧軍卒<lb/>
十九年以功授其子烏達武功將軍本明安希楚哈世<lb/>
襲穆昆<lb/>
伯特徳哩布奚五王族人也遼御院通進天㑹初與父<lb/>
托卜嘉歸朝授世襲穆昆後以京兆尹致仕徳哩布招<lb/>
<pb n="KR2a0035_WYG_081-14a"/>
降松山等州未附軍民及招降平州薊州境内督之耕<lb/>
作宗望伐宋徳哩布為軍馬明安與諸將留規取保遂<lb/>
安三州攻安肅軍河間雄保等兵十餘萬來救徳哩布<lb/>
率所部先戰大軍繼之大破其兵遂拔安肅徳哩布攝<lb/>
通判事降將胡愈陰結衆謀亂徳哩布勒兵擒愈及其<lb/>
衆五十餘人安肅軍改為州就除同知州事改磁州捕<lb/>
獲太行羣盗元帥府以磁相二州屯兵屬之擒王㑹孫<lb/>
小十苗清等羣盗遂平遷濵州刺史亷入優等以母憂<lb/>
<pb n="KR2a0035_WYG_081-14b"/>
去官起復本州改涿州刺史入為工部郎中從張浩營<lb/>
繕東京宫室及田瑴黨事起朝省為之一空徳哩布攝<lb/>
行六部事遷大理卿出為同知東京留守天徳三年復<lb/>
為大理卿同知南京留守丁父憂起復洺州防禦使正<lb/>
隆盗起州縣無兵不能禦洺舊有河附於城下徳哩布<lb/>
乃引水注濠中以為固盗弗能近州頼以安遷崇義軍<lb/>
節度使未幾告老歸田里卒徳哩布為人孝謹為政簡<lb/>
静不積財常曰俸禄己足養亷衣食之外何用蓄積凡<lb/>
<pb n="KR2a0035_WYG_081-15a"/>
調官行李止車一乗婢僕數人而已<lb/>
耶律懷義本名伯特遼宗室子年二十四以戰功累遷<lb/>
同知㸃檢司事宗翰已取西京遼主謀奔於夏懷義諫<lb/>
止之不見聴乃竊取遼主廐馬來降太祖自燕還師留<lb/>
宗翰斡魯經畧西方懷義領穆昆從軍天㑹初帥府以<lb/>
新降諸部大小逺近不一令懷義易置之承制以為西<lb/>
南路招討使乃擇諸部衝要之地建城市通商賈諸部<lb/>
兵革之餘人多匱乏自是衣食嵗滋畜牧蕃息矣從宗<lb/>
<pb n="KR2a0035_WYG_081-15b"/>
翰伐宋降馬邑破鴈門屯兵進攻太原以所部别降清<lb/>
源縣徐溝鎮遂與諸將别屯汾州之境時河東陜西路<lb/>
兵來救太原劉光世折可求柵於文水西山懷義捕得<lb/>
生口盡知宋兵屯守要害乃分兵襲敗之明年再伐宋<lb/>
從羅索取汾州及其屬邑遂過平陽出澤潞以趨河陽<lb/>
所至皆降及大軍圍汴懷義屯京西汴城既下宋兵之<lb/>
出奔者邀擊盡之從攻鄭鄧州及討平鄭州叛者攻下<lb/>
濮州及雷澤縣從破大名東平府徐兖等州皆有功七<lb/>
<pb n="KR2a0035_WYG_081-16a"/>
年還鎮十年加尚書左傼射改西北路招討使懷義在<lb/>
西陲幾十年撫御有恩及去老幼遮道攀戀數日不得<lb/>
發天眷初為太原尹治有能聲改中京留守從宗弼過<lb/>
烏納水還中京以老乞致仕不許改大名尹命不赴治<lb/>
所止以俸傔給之每嵗春水扈從餘聴自便明年再請<lb/>
老得謝給俸傔之半海陵即位封漆水郡王進封莘王<lb/>
久之進封蕭王正隆例封景國公其子錫勒塔干為西北<lb/>
路招討都監迎侍之官錫勒塔干從海陵南征懷義卒於<lb/>
<pb n="KR2a0035_WYG_081-16b"/>
雲中年八十二<lb/>
蕭旺嘉努奚人也居奎騰河為人魁偉多力未冠仕遼<lb/>
為太子率府率天輔七年都統杲定奚地旺嘉努率其<lb/>
鄉人來降命為千户領之奚王和勒博既死其親黨徹<lb/>
辰阿固齊猶保撒葛山旺嘉努與突撚徃討之生擒徹<lb/>
辰阿固齊降其餘衆時平灤多盗旺嘉努以所部屢破<lb/>
賊兵斬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>執俘數被賞賚宗望伐宋敗郭藥師於白河<lb/>
亦與有功至河上宋兵扼津要與諸將擊敗之進圍汴<lb/>
<pb n="KR2a0035_WYG_081-17a"/>
破其東門兵明年再伐宋宗望軍至中山諸門分兵出<lb/>
戰焚我攻具祈州河間各以兵來援皆敗之師還屯鎮<lb/>
河朔濵州賊葛進聚衆數萬臨淄貝勒卓琳以騎兵二<lb/>
千討之旺嘉努領穆昆先登力戰大破其衆明年攻滄<lb/>
州宋兵拒戰復從卓琳擊走之宋將徐文以舟百艘泊<lb/>
海島即以商船十八進襲斬首七百級獲舟二十天㑹<lb/>
八年除静江軍節度使授世襲千户從梁王宗弼征伐<lb/>
為萬户還為五院部節度使天徳二年改烏爾古徳哷<lb/>
<pb n="KR2a0035_WYG_081-17b"/>
勒招討都監卒<lb/>
田灝字黙之興中人遼天慶八年進士歴官金部員外<lb/>
郎權歸徳節度使太祖定燕灝舉四州版圖歸朝加都<lb/>
官郎中權節度使事四遷知真定府事招降齊博游貴<lb/>
等賊衆五千餘人已而貴復叛去灝遣齊博偽叛從貴<lb/>
因令伺間殺之降其衆賊壘悉平三遷行臺左丞彰徳<lb/>
軍節度使是時新定力役灝蠲籍之半而上之故相之<lb/>
繇賦比他州獨輕徙同知河北東路都總管改同簽燕<lb/>
<pb n="KR2a0035_WYG_081-18a"/>
京留守司事民遮留不得出易服夜去改河東南路轉<lb/>
運使尋改絳陽軍節度使居三年以疾請謝事徑解印<lb/>
歸數奏不允移鎮振武軍入為刑部尚書居三月請老<lb/>
卒於家<lb/>
趙隇字徳固遼陽人其婦翁以優伶得幸於遼主隇補<lb/>
閤門祗候累遷太子左衛率後居灤州宗望討張覺隇<lb/>
踰城出降授洛苑副使為灤州千户遷洛苑使檢校工<lb/>
部尚書從伐宋至汴遷棣州刺史侍衛歩軍都虞候及<lb/>
<pb n="KR2a0035_WYG_081-18b"/>
再伐宋攻真定與有功改商州刺史檢校尚書右僕射<lb/>
五年同知信徳府路統押軍兵兼沿邉安撫使事明年<lb/>
權知濟州事八年從定河南授隴州團練使十年改知<lb/>
石州隇久在兵間不善治民坐謗議謫監平州甜水鹽<lb/>
齊國廢河南皆以宿將守之授隇宿州防禦使統本路<lb/>
軍兵隇重義接儒士嘗以事至汴有故人子負官錢百<lb/>
萬隇以橐金贈之其子悉為私費復代輸之頃之有訟<lb/>
徐帥不法者朝廷使隇鞫治隇委曲營䕶坐是廢罷寓<lb/>
<pb n="KR2a0035_WYG_081-19a"/>
居於燕海陵出領行臺省至燕隇徃見之因訴其事及<lb/>
海陵即位起為保大軍節度使貞元初改内省使未幾<lb/>
為中都路都轉運使明年再徙順義興平入為太子詹事<lb/>
鎮心南以疾卒年六十六後十餘年隇子孫司徒張通<lb/>
古子孫皆不肖淫蕩破貲産賣田宅世宗聞之詔曰自<lb/>
今官民祖先亡没子孫不得分割居第止以嫡幼主之<lb/>
毋致鬻賣仍著於令<lb/>
　<lb/>
<pb n="KR2a0035_WYG_081-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷八十一<lb/>
</p>
<p>
</p>
  </div>
</body>
</text>
</TEI>
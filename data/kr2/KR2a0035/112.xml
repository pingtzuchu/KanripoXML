<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百十二</head> <lb/>
    <p>
<pb n="KR2a0035_WYG_112-1a"/>
欽定四庫全書<lb/>
　金史卷一百十二<lb/>
　　元中書右丞相總裁托克托等修<lb/>
　列傳第五十<lb/>
　　完顔哈達　　　　　伊喇布哈<lb/>
完顔哈達名贍字景山少長兵間習弓馬能得人死力<lb/>
貞祐初以親衛軍送岐國公主充䕶尉三年授臨潢府<lb/>
推官權元帥右監軍時臨潢避遷與全慶兩州之民共<lb/>
<pb n="KR2a0035_WYG_112-1b"/>
壁平州哈達隸其經略使烏凌阿竒珠竒珠以便宜授<lb/>
軍中都統累遷提控佩金符未幾㑹燕南諸帥將兵復<lb/>
中都城行至平州遷安縣臨潢全慶兩軍變殺竒珠擁<lb/>
哈達還平州推為帥統竒珠軍哈達以計誅首亂者數<lb/>
人其年六月北兵大將軒達布遣監戰提軍至平州城<lb/>
下以州人黄裳入城招降父老不從哈達引兵逆戰知<lb/>
事勢不敵以本軍降於陣監戰以哈達北上留半嵗令<lb/>
還守平州已而謀自拔歸乃遣奉先縣令赫舍哩伯爾<lb/>
<pb n="KR2a0035_WYG_112-2a"/>
克北京教授富察呼蘭右三部檢法富察博紐等涉海<lb/>
來報四年十一月哈達果率所部及州民並海西南歸<lb/>
國詔進官三階并鎮南軍節度使駐益都與元帥䝉古<lb/>
綱相應接充宣差都提控十二月大元兵徇地博興樂<lb/>
安夀光東涉濰州之境䝉古綱遣哈達率兵屢戰於夀<lb/>
光臨淄興定元年正月轉通逺軍節度使兼鞏州管内<lb/>
觀察使七月改平西軍節度使兼河州管内觀察使二<lb/>
年正月知延安府事兼鄜延路兵馬都總管三年正月<lb/>
<pb n="KR2a0035_WYG_112-2b"/>
詔伐宋以哈達為元帥右都監三月破宋兵于梅林闗<lb/>
擒統領張時又敗宋兵於馬嶺堡獲馬百匹又拔麻城<lb/>
縣獲其令張倜幹辨官郭守紀四月夏人犯通秦哈達<lb/>
出兵安塞堡抵隆州夏人自城中出步騎二千逆戰進<lb/>
兵擊之斬首數十級俘十人遂攻隆州陷其西北隅㑹<lb/>
日暮乃還六月行元帥府事於唐鄧上遣諭曰以卿才<lb/>
幹故委卿等使敵人侵軼第固吾圉可也四年正月復<lb/>
為元帥右都監屯延安十月夏人攻綏徳州駐兵于拄<lb/>
<pb n="KR2a0035_WYG_112-3a"/>
天山哈達將兵擊之别遣先鋒提控樊澤等各率所部<lb/>
分三道以進畢㑹于山顛見夏人數萬餘傅山而陣即<lb/>
縱兵分擊澤先登摧其左軍諸將繼攻其右敗之五年<lb/>
正月知延安府事兼前職上言諸軍官以屢徙故徃徃<lb/>
不知所居地形迂直險易緩急之際恐至敗事自今乞<lb/>
勿徙又言河南陜西鎮防軍皆分屯諸路在營惟老稚<lb/>
而已乞選老成人為各路統軍以鎮撫之且督其子弟<lb/>
習騎射將來可用皆從之十一月夏人攻安塞堡其軍<lb/>
<pb n="KR2a0035_WYG_112-3b"/>
先至哈達與征行元帥納哈塔邁珠禦之哈達謀曰比<lb/>
北方兵至先破夏人則後易為力於是潛軍裹粮倍道<lb/>
兼進夜襲其營夏人果大潰追殺四十里墜崖谷死者<lb/>
不可勝計上聞之賜金各五十兩重幣十端且詔諭曰<lb/>
卿等克成大功朕聞之良喜經畫如此彼當知畏期之<lb/>
數年卿等可以休息矣仍詔以哈達之功徧論河南帥<lb/>
臣是月與元帥邁珠又戰延安皆被重創十二月以保<lb/>
延安功賜金帶一玉吐鶻一重幣十端元光元年正月<lb/>
<pb n="KR2a0035_WYG_112-4a"/>
遷元帥左監軍授山東西路烏赫必喇世襲穆昆權參<lb/>
知政事行省事於京兆未幾真拜是年五月上言河中<lb/>
安撫司執北將阿勒楚爾率兵入隰吉翼州寖及榮解<lb/>
之境今時已暑猶無回意蓋將蹂吾禾麥儻如此則河<lb/>
東之土非吾有也又河南陜西調度仰給解鹽今正漉<lb/>
鹽之時而敵擾之將失其利乞速濟師臣已擬分兵二<lb/>
萬與平陽上黨晉陽三公府兵同力禦之間見河中榮<lb/>
解司縣官與軍民多不相諳守禦之間或失事機乞從<lb/>
<pb n="KR2a0035_WYG_112-4b"/>
舊法凡司縣官使兼軍民庶幾上下相得易以集事又<lb/>
言鹽利今方敵兵迫境不厚以分人孰肯冒險而取之<lb/>
若自輸運者十與其八則人爭赴以濟國用從之葭州<lb/>
提控王公佐言於哈達曰去嵗十月北兵既破葭州構<lb/>
浮梁河上公佐寓治州北石山子招集餘衆得二千餘<lb/>
人欲復州城以士卒皆自北逃歸者且無鎧仗故嘗請<lb/>
兵於帥府將焚其浮橋以取葭州帥府不聽又請兵援<lb/>
䕶老幼稍徙内地而帥府亦不應今葭州之民迫於敵<lb/>
<pb n="KR2a0035_WYG_112-5a"/>
境皆有動搖之心若是秋敵騎復來則公佐力屈死於<lb/>
敵手而遺民亦俱屠矣哈達乃上言臣願馳至延安與<lb/>
元帥邁珠議以兵䕶公佐軍民來屯吳堡伺隙而動詔<lb/>
省院議之於是命哈達卒兵取葭州行至鄜州千戸張<lb/>
子政等殺萬戸陳紋將掠城中哈達已勒兵為備子政<lb/>
等乃出城走哈達追及之衆復來歸斬首惡數十人軍<lb/>
乃定六月哈達上言屢獲諜者皆云北方已約夏人將<lb/>
由河中葭州入陜西防秋在近宜預為之計今陜西重<lb/>
<pb n="KR2a0035_WYG_112-5b"/>
兵河行省分制之然京兆抵平凉六百餘里萬一敵梗<lb/>
其間使不得通是自孤也宜令平凉行省内族博索領<lb/>
軍東下與臣恊力禦敵以屏潼陜敵退後復議分司為<lb/>
便詔許之二年三月以保鳳翔之功進官賜金帛及通<lb/>
犀帶一是時河中已破哈達提兵復取之正大二年七<lb/>
月陜西旱甚哈達齋戒請雨雨澍是嵗大稔民立石頌<lb/>
徳延安既殘毁哈達令於西路買牛付主者招集散亡<lb/>
助其耕墾自是延安之民稍復耕稼之利八月鞏州田<lb/>
<pb n="KR2a0035_WYG_112-6a"/>
瑞反哈達討之諸軍進攻哈達移文諭之曰罪止田瑞<lb/>
一身餘無所問不數日瑞弟濟殺瑞以降哈達如約撫<lb/>
定一州民頼以寕三年詔遷平凉行省六年二月徴還<lb/>
拜平章政事芮國公七年七月庚寅朔以平章政事兼<lb/>
職樞密副使初布哈面奏哈達在軍中久今日多事之<lb/>
際乃在於省用違其長臣等欲與樞密協力軍務擢之<lb/>
相位似亦未晩故有此授十月己未朔詔哈達及樞密<lb/>
副使布哈救衛州初朝廷以恒山公仙屯衛州公府節<lb/>
<pb n="KR2a0035_WYG_112-6b"/>
制不一欲合而一之至是河朔諸軍圍衛内外不通已<lb/>
連月但見塔上時舉火而已哈達等既至先以親衛兵<lb/>
三千嘗之北兵小退翼日圍解上登承天門犒軍皆授<lb/>
世襲穆昆賜良馬玉帶全給月俸本色蓋異恩也未幾<lb/>
以布哈權參知政事同哈達行省事於閿鄉以備潼闗<lb/>
先是陜省言備禦䇿朝官集議上䇿親征中䇿幸陜下<lb/>
䇿棄秦保潼闗議者謂止可助陜西軍以决一戰使陜<lb/>
西不守河南亦不可保至是自陜以西亦不守矣八年<lb/>
<pb n="KR2a0035_WYG_112-7a"/>
正月北帥蘇布特攻破小闗殘盧氏朱陽散漫百餘里<lb/>
間潼闗總帥納哈塔邁珠率𤓰爾佳伊徳爾都尉高英<lb/>
拒之求救於二省省以陳和尚忠孝軍一千都尉爪爾<lb/>
佳渾軍一萬往北軍退追至谷口而還兩省以大㨗聞<lb/>
既而北軍攻鳳翔二省提兵出闗二十里與渭北軍交<lb/>
至晚復收兵入闗鳳翔遂破二省遂棄京兆與約赫徳<lb/>
起遷居民於河南留慶善努守之九月北兵入河中時<lb/>
二相防秋還陜量以軍馬出冷水谷以為聲援十一月<lb/>
<pb n="KR2a0035_WYG_112-7b"/>
鄧州報北兵道饒風闗由金州而東於是兩省軍入鄧<lb/>
遣提控劉天山以劄付下襄陽制置司約同禦北兵且<lb/>
索軍食兩省以前月癸卯行留楊沃衍軍守閿鄉沃衍<lb/>
尋被㫖取洛南路入商州屯豐陽州備上津與恒山公<lb/>
仙相掎角哈達復留禦侮中郎將完顏陳和尚於閿鄉<lb/>
南十五里乃行陳和尚亦隨而往沃衍軍八千及商州<lb/>
之木爪平一日夜馳三百里入桃花堡知北兵由豐陽<lb/>
而東亦東還㑹大軍於鎮平恒山公仙萬人元駐胡陵<lb/>
<pb n="KR2a0035_WYG_112-8a"/>
闗至是亦由荊子口順陽來㑹十二月朔俱至鄧下屯<lb/>
順陽乃遣天山入宋初宋人於國朝君之伯之叔之納<lb/>
嵗幣將百年南渡以後宋以我為不足慮絶不往來故<lb/>
宣宗南伐士馬折耗十不一存雖攻䧟淮上數州徒使<lb/>
驕將悍卒恣其殺虜飽其私欲而已又宣徽使鄂屯阿<lb/>
古使北方北中大臣有以輿地圖指示之曰商州到此<lb/>
中軍馬幾何又指興元云我不從商州則取興元路入<lb/>
汝界矣阿古還奏宣宗甚憂之哀宗即位羣臣建言可<lb/>
<pb n="KR2a0035_WYG_112-8b"/>
因國喪遣使報哀副以遺留物因與之講解盡撒邊備<lb/>
共守武休之險遂下省院議之而當國者有仰而不能<lb/>
俯之疾皆以朝廷先遣人則於國體有虧為辭元年上<lb/>
諭南鄙諸帥遣人往滁州與宋通好宋人每以奏禀為<lb/>
辭和事遂不講然十年之間朝廷屢勅邊將不妄侵掠<lb/>
彼我稍得休息宋人始信之遂有繼好之意及天山以<lb/>
劄付至宋劄付者指揮之别名宋制使陳該怒辱天山<lb/>
且以惡語復之報至識者皆為竊嘆戊辰北兵渡漢江<lb/>
<pb n="KR2a0035_WYG_112-9a"/>
而北諸將以為可乘其半渡擊之布哈不從丙子兵畢<lb/>
渡戰於禹山之前北兵小却營於三十里之外二相以<lb/>
大捷驛報百官表賀諸相置酒省中左丞李蹊且喜且<lb/>
泣曰非今日之捷生靈之禍可勝言哉蓋以為實然也<lb/>
先是河南聞北兵出饒風百姓往往入城壁保險固及<lb/>
聞敵已退至有晏然不動者不二三日游騎至人無所<lb/>
逃悉為捷書所誤九年正月丁酉兩省軍潰於陽翟之<lb/>
三峯山初禹山之戰兩軍拒北軍散漫而北金軍懼之<lb/>
<pb n="KR2a0035_WYG_112-9b"/>
其乘虚襲京城乃謀入援時北兵遣三千騎趨河上已<lb/>
二十餘日泌陽方城襄陜至京諸縣皆破矣所有蓄積<lb/>
聚焚燬無餘金軍由鄧而東無所仰給乃並山入陽翟<lb/>
既行北兵即襲之且行且戰北兵傷折亦多恒山一軍<lb/>
為突騎三千所衝軍殊死鬬北騎退走追奔之際忽大<lb/>
霧四塞兩省命収軍少之霧散乃前前一大澗長濶數<lb/>
里非此霧則北兵人馬滿中矣明日至三峯山遂潰事<lb/>
載布哈傳哈達知大事已去欲下馬戰而布哈已失所<lb/>
<pb n="KR2a0035_WYG_112-10a"/>
在哈達以數百騎走鈞州北兵塹其城外攻之走門不<lb/>
得出匿窟室中城破北兵發而殺之時朝廷不知其死<lb/>
或云已走京兆賜以手詔募人訪之及攻汴乃揚言曰<lb/>
汝家所恃惟黄河與哈達耳今哈達為我殺黄河為我<lb/>
有不降何待哈達熟知敵情習於行陣且重義輕財與<lb/>
下同甘苦有俘獲即分給遇敵則身先之而不避衆亦<lb/>
樂為之用其為人亦可知矣左丞張行信嘗薦之曰完<lb/>
顔哈達今之良將也<lb/>
<pb n="KR2a0035_WYG_112-10b"/>
伊喇布哈本契丹人少從軍以勞自千户遷都統初哀<lb/>
宗為皇太子控樞宻院選充親衛軍總領常佩金符元<lb/>
光二年冬十二月庚寅宣宗疾大漸皇太子異母兄英<lb/>
王守純先入侍疾太子自東宫扣門求見令布哈衷甲<lb/>
聚兵屯于艮嶽以備非常哀宗即位嘗謂近臣言向非<lb/>
布哈何至于此遂自遥授同知睢州軍州事權樞宻院<lb/>
判官自是軍國大計多從决之正大四年十二月河朔<lb/>
軍突入商州殘朱陽盧氏布哈逆戰至靈寳東遇游騎<lb/>
<pb n="KR2a0035_WYG_112-11a"/>
十餘獲一人餘即退布哈輙以㨗聞賞世襲穆昆仍厚<lb/>
賜之人共知其罔上而無敢言吏部郎中楊居仁以微<lb/>
言取怒六年二月丙辰以布哈權樞宻副使自去年夏<lb/>
北軍之在陜西者駸駸至涇州且阻慶陽糧道布哈奏<lb/>
陜西設兩行省本以藩衛今北軍之河南來三年於兹<lb/>
行省統軍馬二三十萬未嘗對壘亦未嘗得一折箭何<lb/>
用行省院官亦俱奏將來須用宻院軍馬勾當上不語<lb/>
者久之是後以丞相薩布行尚書省事於闗中召平章<lb/>
<pb n="KR2a0035_WYG_112-11b"/>
政事哈達還朝博索亦召至闕布哈率完顏陳和尚忠<lb/>
孝軍一千駐邠州且令觀北勢八月丙申布哈再復潞<lb/>
州十月乙未朔布哈東還十二月乙未詔布哈與總帥<lb/>
約赫徳權簽樞宻院事額爾克救慶陽七年正月戰北<lb/>
兵於太昌原北軍還慶陽圍解詔額爾克屯邠州布哈<lb/>
約赫徳還京兆未㡬以權參知政事與哈達行省於閿<lb/>
鄉八年正月北軍入陜西鳯翔破兩行省棄京兆而東<lb/>
至洛陽驛被召議河中事語在白華傳十二月北兵濟<lb/>
<pb n="KR2a0035_WYG_112-12a"/>
自漢江兩省軍入鄧州議敵所從出謂由光化截江戰<lb/>
為便放之渡而戰為便張惠以截江為便縱之渡我腹<lb/>
空虚能不為所潰乎布哈麾之曰汝但知南事於北事<lb/>
何知我向於裕州得制旨云使彼在沙磧且當徃求之<lb/>
況今自來乎汝等更勿似太昌原舊衛州扇車囘縱出<lb/>
之鼎珠高樊皆然布哈言哈達問阿達茂阿達茂以為<lb/>
不然軍中以阿達茂北人知其軍情言為有理然不能<lb/>
奪布哈之議順陽留二十日光化探騎至云千騎已北<lb/>
<pb n="KR2a0035_WYG_112-12b"/>
渡兩省是夜進軍比曉至禹山探者續云北騎已盡濟<lb/>
癸酉北軍將近兩省立軍高山各分據地勢步迎於山<lb/>
前騎屯於山後甲戌日未出北兵至大帥以兩小旗前<lb/>
導來觀觀竟不前散如鴈翅轉山麓出騎兵之後分三<lb/>
隊而進輜重外餘二萬人哈達令諸軍觀今日事勢不<lb/>
當戰且待之俄而北騎突前金兵不得不戰至以短兵<lb/>
相接戰三交北騎少退北兵之在西者望布哈親繞甲<lb/>
騎後而突之至於三為富察鼎珠力拒而退大帥以旗<lb/>
<pb n="KR2a0035_WYG_112-13a"/>
聚諸將議良久哈達知北兵意向時髙英軍方北顧而<lb/>
北兵出其背擁之英軍動哈達幾斬英英復督軍力戰<lb/>
北兵稍却觀變英軍定復擁樊澤軍哈達斬一千夫長<lb/>
軍殊死鬬乃却之北兵回陣向南來路兩省復議彼雖<lb/>
號二萬而輜重三之一焉又相持二三日不得食乘其<lb/>
却退當擁之張惠主此議布哈言江路已絶黄河不氷<lb/>
彼入重地將安歸乎何以速為不從乙亥北兵忽不知<lb/>
所在營火寂無一耗兩省及諸將議四日不見軍又不<lb/>
<pb n="KR2a0035_WYG_112-13b"/>
見營鄧州津送及路人不絶而亦無見者豈南渡而歸<lb/>
乎己卯邏騎還乃知北軍在光化對岸棗林中晝作食<lb/>
夜不下馬望林中往來不五六十步而不聞音響其有<lb/>
謀可知矣初禹山戰罷有二騎迷入營問之知北兵凡<lb/>
七頭領大將統之復有詐降者十人敝衣羸馬泣訴難<lb/>
苦兩省信之易以肥馬飲之酒煖衣食而置之陣後十<lb/>
人者皆鞭馬而去始悟其為覘騎也庚寅兩省議入鄧<lb/>
就糧辰巳間到林後北兵忽來突兩省軍迎擊交綏之<lb/>
<pb n="KR2a0035_WYG_112-14a"/>
際北兵以百騎邀輜重而去金兵幾不成列逮夜乃入<lb/>
城懼軍士迷路鳴鐘招之樊澤屯城西高英屯城東九<lb/>
年正月壬午朔耀兵於鄧城下北兵不與戰大將使來<lb/>
索酒兩省與之二十瓶癸未大軍發鄧州趨京師騎二<lb/>
萬步十三萬騎帥富察鼎珠富察達希布郎將阿達茂<lb/>
忠孝軍總領𤓰爾佳諳達内族達爾歡總領爪爾佳額<lb/>
特埒提控步軍臨淄郡王張惠殄寇都尉完顔阿巴高<lb/>
英樊澤中軍陳和尚與恒山公武仙楊沃衍軍合是日<lb/>
<pb n="KR2a0035_WYG_112-14b"/>
次五朶山下取鴉路北兵以三千騎尾之遂駐營待楊<lb/>
武楊武至知申裕兩州已降七日至夜議北騎明日當<lb/>
復襲我彼止騎三千而我示以弱將為所輕當與之戰<lb/>
乃伏騎五十於鄧州道明日軍行北騎襲之如故金以<lb/>
萬人擁之而東伏發北兵南避是日雨宿竹林中庚寅<lb/>
頓安臯辛卯宿鴉路魯山河西軍已獻申裕擁老幼牛<lb/>
羊取鴉路金軍適值之奪其牛羊餉軍癸巳望鈞州至<lb/>
沙河北騎五千待於河北金軍奪橋以過北軍即西首<lb/>
<pb n="KR2a0035_WYG_112-15a"/>
歛避金軍縱擊北軍不戰復南渡沙河金軍欲盤營北<lb/>
軍復渡河來襲金軍不能得食又不得休息合昏雨作<lb/>
明旦變雪北兵増及萬人且行且戰至黄榆店望鈞州<lb/>
二十五里雨雪不能進盤營三日丙申一近侍入軍中<lb/>
傳㫖集諸帥聽處分制㫖云兩省軍悉赴京師我御門<lb/>
犒軍換易御馬然後出戰未晩復有密㫖云近知張家<lb/>
灣透漏二三百騎已達衛孟兩州兩省當常切防備領<lb/>
㫖訖布哈拂袖而起哈達欲再議布哈言止此而已復<lb/>
<pb n="KR2a0035_WYG_112-15b"/>
何所議蓋已奪魄矣軍即行北軍自北渡者畢集前後<lb/>
以大樹塞其軍路沃衍軍奪路得之哈達又議陳和尚<lb/>
先擁山上大勢比再整頓金軍已接竹林去鈞州止十<lb/>
餘里矣金軍遂進北軍果却三峯之東北西南武高前<lb/>
鋒擁其西南楊樊擁其東北北兵俱却止有三峰之東<lb/>
張惠阿達茂立山上望北兵二三十萬約厚二十里阿<lb/>
達茂與張惠謀曰此地不戰欲何為耶乃率騎兵萬餘<lb/>
乘上而下擁之北兵却須臾雪大作白霧蔽空人不相<lb/>
<pb n="KR2a0035_WYG_112-16a"/>
覿時雪已三日戰地多麻田往往耕四五過人馬所踐<lb/>
泥淖沒脛軍士被甲胄僵立雪中槍槊結凍如椽軍士<lb/>
有不食至三日者北兵與河北軍四合外圍之熾薪燔<lb/>
牛羊肉更遞休息乘金困憊乃開鈞州路縱之走而以<lb/>
生軍夾擊之金軍遂潰聲如崩山忽天氣開霽日光皎<lb/>
然金軍無一人得逃者武仙率三十騎入竹林中楊樊<lb/>
張三軍爭路北兵圍之數重及高英殘兵共戰於柿林<lb/>
村南沃衍澤英皆死惟張惠步持大槍奮戰而歿布哈<lb/>
<pb n="KR2a0035_WYG_112-16b"/>
走京師未至追及擒之七月械至官山召問降否往復<lb/>
數百言但曰我金國大臣惟當金國境内死耳遂見殺<lb/>
贊曰金自南渡用兵克捷之功史不絶書然而地不加<lb/>
闢殺傷相當君子疑之異時伐宋唐州之役喪師七百<lb/>
主將額琳匿之而以捷聞御史納蘭紏之宣宗奬御史<lb/>
而不罪額琳是君臣相率而為虚聲也禹山之捷兩省<lb/>
為欺遂致誤國豈非宣宗前事有以啟之耶至於三峰<lb/>
山之敗不可收拾上下<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙而金事已去十九天朝取<lb/>
<pb n="KR2a0035_WYG_112-17a"/>
道襄漢懸軍深入機權若神又獲天助用能犯兵家之<lb/>
所忌以建萬世之儁功哈達雖良將何足以當之布哈<lb/>
無謀獨以一死無媿猶足取焉爾<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_112-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十三</head> <lb/>
    <p>
<pb n="KR2a0035_WYG_033-1a"/>
欽定四庫全書<lb/>
　金史卷三十三<lb/>
　　　元中書右丞相總裁托克托等修<lb/>
　志第十四<lb/>
　　禮六<hi>原廟儀朝拜</hi>　<hi>朝謁儀别廟</hi>
太宗天㑹二年立大聖皇帝廟于西京熙宗天眷二年<lb/>
九月又以上京慶元宮為太祖皇帝原廟皇統七年有<lb/>
司奏慶元宮門舊曰景暉殿曰辰居似非廟中之名今<lb/>
<pb n="KR2a0035_WYG_033-1b"/>
宜改殿名曰世德是歲東京御容殿成世宗大定二年<lb/>
十二月詔以㑹寧府國家興王之地宜就慶元宮址建<lb/>
正殿九間仍其舊號以時薦享海陵天德四年有司言<lb/>
燕京興建太廟復立原廟三代以前無原廟制至漢惠<lb/>
帝始置廟於長安渭北薦以時果其後又置於豐沛不<lb/>
聞享薦之禮今兩都告享宜止於燕京所建原廟行事<lb/>
於是名其宮曰衍慶殿曰聖武門曰崇聖<lb/>
大定二年以睿宗御容奉遷衍慶宮五年㑹寧府太祖<lb/>
<pb n="KR2a0035_WYG_033-2a"/>
廟成有司言宜以御容安置先是衍慶宮藏太祖御容<lb/>
十有二法服一立容一戎衣一佩弓矢一坐容二巾服<lb/>
一舊在㑹寧府安置半身容二春衣容一巾而衣紅者<lb/>
二舊在中都御容殿安置今皆在此詔以便服容一遣<lb/>
官奉安擇日啓行前一日夙興告廟用酒饌差奏告官<lb/>
一員以所差使充進請御署祝版其日質明有司設龍<lb/>
車於衍慶宮門外少西東向宰執率百官公服詣本宮<lb/>
殿下班立再拜班首升殿跪上香奠酒教坊樂作少退<lb/>
<pb n="KR2a0035_WYG_033-2b"/>
再拜班首降階復位陪位官皆再拜奉送使副率太祝<lb/>
捧御容匣出宰執以下分左右前導出衍慶宮門外俟<lb/>
御容匣升車百官上馬後從旗幟甲馬錦衣人等分左<lb/>
右導香輿扇等前行至都門郊外俟御容車少駐導從<lb/>
官下馬車前立班再拜奉送使副側侍不拜班首詣香<lb/>
輿跪上香俛伏興還班再拜辭訖退使副遂行每程到<lb/>
館或廨舍内安駐其道路儀衞紅羅傘一龍車一其制<lb/>
以青布為亭子狀安車上駕以牛又用駞五旗鼓共五<lb/>
<pb n="KR2a0035_WYG_033-3a"/>
十<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>香輿一十人導從六十人執扇八人兵士百人護<lb/>
衞二十人以宗室明安穆昆子孫充所過州縣官屬公<lb/>
服出郭香果奉迎再拜班首上香奠酒又再拜送至郊<lb/>
外再拜乃退至㑹寧府官屬備香輿奉迎如上儀乘馬<lb/>
從至廟門一下馬分左右導引使副率太祝四員捧御<lb/>
容入廟於中門外東壁幄次内奉置定再拜訖退擇日<lb/>
奉安至日質明差去官與本府官及建廟官等並公服<lb/>
詣幄次前排立先再拜跪上香樂作奠酒訖又再拜太<lb/>
<pb n="KR2a0035_WYG_033-3b"/>
祝捧御容衆官前導引至殿下排立御容升殿奉安訖<lb/>
再拜班首升殿跪上香讀祝奠酒樂作少退再拜訖班<lb/>
首降階復位<hi>闕</hi>
<pb n="KR2a0035_WYG_033-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_033-4b"/>
　<lb/>
　<lb/>
　<lb/>
　<lb/>
　<lb/>
於殿上又設親王宰執以下百官拜位於殿庭又設盥<lb/>
洗位於東階下執罍篚者位于其後又於神位前各設<lb/>
北向拜褥位并各設香案香爐匙合香酒花果器皿物<lb/>
<pb n="KR2a0035_WYG_033-5a"/>
等依前來例又於聖武殿上設香案爐匙合香等又於<lb/>
殿下各設腰輿一舁士一十六人傘子各二人執扇各<lb/>
十二人導從弩手各三十人前一日清齋親王於本府<lb/>
百官於其第行禮官執事人等習儀就祠所清齋其日<lb/>
質明禮官率太廟署官等詣崇聖閤奉世祖御容每匣<lb/>
用内侍二人太祝一員禮官署官前導置於聖武殿神<lb/>
座禮直官引親王宰執百官公服於殿庭班立七品以<lb/>
下班于殿門之外贊者曰拜在位官皆再拜禮直官引<lb/>
<pb n="KR2a0035_WYG_033-5b"/>
班首詣罍洗盥手訖升殿詣神座前跪上香訖少退再<lb/>
拜禮直官引班首降殿復位贊者曰拜在位官皆再拜<lb/>
訖禮官導世祖御容升腰輿儀衞依次序導從至廣德<lb/>
殿百官從後至庭下班位立禮官率太廟署官就腰輿<lb/>
内捧御容於殿上正面奉安訖百官於階下六品以下<lb/>
官於殿門外立班贊者曰再拜在位官皆再拜禮直官<lb/>
引班首詣盥洗盥手訖升殿執事官等從升詣御容前<lb/>
跪上香奠酒教坊樂作少退再拜訖樂止禮直官引班<lb/>
<pb n="KR2a0035_WYG_033-6a"/>
首降殿復位贊者曰拜在位官皆再拜訖禮官率太廟<lb/>
署官詣崇聖閤太祝内侍捧太宗御容禮官導太宗御<lb/>
容於聖武殿行禮畢以次奉安於丕承殿行禮並如上<lb/>
儀次睿宗御容奉安於天慶殿禮亦如之俟奉安禮畢<lb/>
百官退二十一年閏三月奉㫖昭祖景祖奉安燕昌閤<lb/>
上肅宗穆宗康宗奉安閤下明肅皇帝奉安崇聖閤下<lb/>
每位設黄羅幕一黄羅明金柱衣二紫羅地褥一龍牀<lb/>
一踏床二衣全前期奏告四月一日奉安五日親祀是<lb/>
<pb n="KR2a0035_WYG_033-6b"/>
年五月遷聖安寺睿宗皇帝御容于衍慶宮皇太子親<lb/>
王宰執奉迎安置<lb/>
朝謁儀大定十六年四月十九日奉安世祖御容行朝<lb/>
謁之禮皇帝前一日齋於内殿皇太子齋於本宮親王<lb/>
齋於本府百官齋於其第太廟令率其屬於衍慶宮内<lb/>
外掃除設親王百官拜位於殿庭又設皇太子拜褥於<lb/>
親王百官位前宣徽院率其屬於聖武門外之東設西<lb/>
向御幄靈星門東設皇太子幄次其日有司列仗衞于<lb/>
<pb n="KR2a0035_WYG_033-7a"/>
應天門俟奉安御容訖有司於殿上并神御前設北向<lb/>
拜褥位安置香爐香案并香酒器物等皇太子比至車<lb/>
駕進發已前公服乘馬本官屬導從至衍慶宮門西下<lb/>
馬步入幄次親王百官於衍慶宮門外西向立班俟車<lb/>
駕將至典贊儀引皇太子出幄次於親王百官班前奉<lb/>
迎導駕官五品六品七品職官内差四十員於應天門<lb/>
外道南立班以俟皇帝服靴袍乘輦從官繖扇侍衞如<lb/>
常儀勑㫖用大安輦儀仗一千人出應天門閤門通喝<lb/>
<pb n="KR2a0035_WYG_033-7b"/>
導駕官再拜訖閤門傳勑導駕官上馬分左右前導至<lb/>
廟門外西偏下馬車駕至衍慶宮門外稍西降輦左右<lb/>
宣徽使前導皇帝步入御幄簾降閤門先引親王宰執<lb/>
四品已上執事官由東西偏門入至殿庭分東西班相<lb/>
向立典贊儀引皇太子入立於褥位之西東向進香進<lb/>
酒等執事官並升階於殿上分東西向以次立宣徽使<lb/>
跪奏請皇帝行朝謁之禮簾捲皇帝出幄宣徽使前導<lb/>
至殿上褥位北向立典贊儀引皇太子就褥位閤門引<lb/>
<pb n="KR2a0035_WYG_033-8a"/>
親王宰執四品已上職事官囘班並北向立令中間歇<lb/>
空不礙奏樂五品以下聖武門外八品以下宮門外陪<lb/>
拜二宣徽使奏請皇帝再拜教坊樂作皇太子已下羣<lb/>
官皆再拜請皇帝詣神御前褥位北向立又請皇帝再<lb/>
拜皇太子已下羣官皆再拜請皇帝跪三上香三奠酒<lb/>
俛伏興又請皇帝再拜皇太子已下羣官皆再拜訖皇<lb/>
帝復位又請皇帝再拜皇太子已下羣官皆再拜宣徽<lb/>
使奏禮畢已上擬八拜宣徽院奏過依舊例十二拜典<lb/>
<pb n="KR2a0035_WYG_033-8b"/>
贊儀引皇太子復立於褥位之西東向閤門引親王宰<lb/>
執以下羣官東西相向立先引五品已下官出宣徽使<lb/>
前導皇帝還御幄簾降典贊儀引皇太子閤門分引殿<lb/>
庭百官以次出宣徽使跪奏請皇帝還宮簾捲步出廟<lb/>
門外升輦還宮如來儀十九年舉安禮同<lb/>
朝拜儀初太祖忌辰皇帝至褥位立再拜稍東西向詣<lb/>
香案前又再拜上香訖復位又再拜進食奠茶辭神皆<lb/>
再拜而退二十一年五月十二日睿宗忌辰有司更定<lb/>
<pb n="KR2a0035_WYG_033-9a"/>
儀禮前一日宣徽院設御幄于天興殿門外稍西至日<lb/>
質明皇太子親王百官具公服于衍慶宮門外立班奉<lb/>
迎皇帝乘馬至衍慶宮門外下馬二宣徽使前導步入<lb/>
宮門稍東皇帝乘輦繖扇侍衞如常儀至天興殿門外<lb/>
稍西皇帝降輦入幄次簾降典贊儀引皇太子閤門引<lb/>
親王宰執四品以上官由偏門入至於殿庭左右分班<lb/>
立定二宣徽使導皇帝由天興門正門入自東階升殿<lb/>
詣褥位立定皇太子以下官合班五品以下班于殿門<lb/>
<pb n="KR2a0035_WYG_033-9b"/>
外宣徽使奏請皇帝先再拜請詣侍神位立俟有司置<lb/>
香案酒卓訖請詣褥位又再拜三上香奠酒復位再拜<lb/>
已上皇太子以下皆陪拜再奏請詣稍東侍神位立典<lb/>
贊儀引皇太子升殿赴褥位先兩拜奠酒再兩拜降復<lb/>
褥位次閤門引終獻官趙王上殿行禮宣徽使奏請皇<lb/>
帝詣褥位再兩拜皇太子以下官皆再拜禮畢百官依<lb/>
前分班立皇帝出殿門外入幄次簾降更衣引皇太子<lb/>
以下官出宮門外立班皇帝乘輦至宮門稍東降輦步<lb/>
<pb n="KR2a0035_WYG_033-10a"/>
出宮門外上馬還宮導從侍衞如來儀皇太子以下官<lb/>
俟車駕行然後退大定五年奉㫖太祖忌辰衍慶宮薦<lb/>
享止用素食諸京凡御容所在皆同又朔朢皆行朝拜<lb/>
禮六年有司奏太祖皇帝忌辰車駕親奠百官陪拜今<lb/>
車駕巡幸合以宰臣為班首率百官詣衍慶宮行禮從<lb/>
之十六年奉㫖世祖太宗忌辰一體奉奠十八年八月<lb/>
太祖忌辰世祖太宗同在一處致祭有司言厯代無一<lb/>
聖忌辰列聖預祭之典擬議間勑遣太子一位行禮并<lb/>
<pb n="KR2a0035_WYG_033-10b"/>
就祭功臣二十六年以内外祖廟不同定擬太廟每歲<lb/>
五享山陵朔朢忌辰及節辰祭奠並依前代典故外衍<lb/>
慶宮自來車駕行幸遇祖宗忌辰百官行禮并諸京祖<lb/>
廟節辰忌辰朔朢拜奠雖無典故叅酌恐合依舊以盡<lb/>
崇奉之意從之<lb/>
别廟大定二年有司擬奏閔宗無嗣合别立廟有司以<lb/>
時祭享不稱宗以武靈為廟號又奏唐立别廟不必專<lb/>
在太廟垣内今武靈皇帝既不稱宗又不與祫享其廟<lb/>
<pb n="KR2a0035_WYG_033-11a"/>
擬於太廟東墉外隙地建立從之十四年廟成以武靈<lb/>
後諡孝成又謂之孝成廟十五年三月戊申奏安武靈<lb/>
皇帝及悼皇后前期一日奏告太廟十一室及昭德皇<lb/>
后廟餘如昭徳過廟之儀四月十七日夏享太廟同時<lb/>
行禮命判宗正英王爽攝大尉充初獻官兵部尚書讓<lb/>
攝司徒差大理卿天錫攝太常卿充亞獻大興少尹高<lb/>
居中攝光禄卿充終獻自是歲常五享十七年十月祫<lb/>
享太廟檢討唐禮孝敬皇帝廟時享用廟舞宮縣登歌<lb/>
<pb n="KR2a0035_WYG_033-11b"/>
讓皇帝廟至禘祫月一祭只用登歌其禮制損益不同<lb/>
今武靈皇帝廟庭與太廟地步不同難以容設宮縣樂<lb/>
舞并樂器亦是闕少㸔詳恐合依唐讓皇帝祫享典故<lb/>
樂用登歌所有牲牢樽俎同太廟一室行禮及契勘得<lb/>
自來祫享遇親祠每室一犢攝官行禮共用三犢今添<lb/>
武靈皇帝别廟行禮合無依已奏定共用三犢或增添<lb/>
牛數奏奉勑㫖太廟别廟共用三犢武靈皇帝廟樂用<lb/>
登歌差官奏告並准奏大定十九年四月升祔太廟其<lb/>
<pb n="KR2a0035_WYG_033-12a"/>
舊廟遂毁　昭德皇后廟大定二年有司援唐典昭德<lb/>
皇后合立别廟擬於太廟内垣東北起建從之三年十<lb/>
月七日太廟祫享升祔睿宗皇帝并昭徳皇后神主同<lb/>
時製造題寫奉詣殿庭謁畢祔於祖姑欽仁皇后之左<lb/>
享祀畢奉主還本廟十二月二十一日臘享禮官言唐<lb/>
禮别廟薦享皆准太廟一室之儀伏恐今廟享畢已過<lb/>
質明請别差官攝祭制可後以殿制小又於太廟之東<lb/>
别建一位十二年八月廟成正殿三間東西各空半間<lb/>
<pb n="KR2a0035_WYG_033-12b"/>
以兩間為室從西一間西壁上安置祏室廟置一便門<lb/>
與太廟相通仍以舊殿為冊寶殿祏室奏毁十三年六<lb/>
月二十一日奏告太廟祭告别廟二十三日奉安用前<lb/>
祫享過廟儀有司言當用鹵簿以廟相去不遠參酌擬<lb/>
用清道二人次團扇二人次職掌二人次衙官二十六<lb/>
人為十三重供奉官充次腰輿輿士一十六人傘子二<lb/>
人次團扇十四為七重方扇四次排列職掌六人燭籠<lb/>
十對輦官並錦襖盤褁仍令皇太子率百官行禮前一<lb/>
<pb n="KR2a0035_WYG_033-13a"/>
日行事執事官就祠所清齋一宿仍習儀執事者眡醴<lb/>
饌太廟令率其屬掃除廟之内外禮直官設皇太子西<lb/>
向位執事官位皇太子後近南西向各依品從立監察<lb/>
殿西階下東向立及親王百官位於廟庭北向西上又<lb/>
設祝案於神位之右設尊彜之位於左各加勺羃坫又<lb/>
設祭器皆籍以席左一籩實以鹿脯右一豆實以鹿臡<lb/>
又設盥洗爵洗位于横街之南稍東罍在洗東加勺篚<lb/>
在洗西南肆實以巾執罍篚者位于其後太廟令又設<lb/>
<pb n="KR2a0035_WYG_033-13b"/>
神位於室内北牖下當戸南向設直几一黼扆一莞席<lb/>
一繅席一次席二紫綾厚褥一紫綾䝉褥一并幄帳等<lb/>
諸物並如舊廟之儀又設望燎位于西神門外之北設<lb/>
燎柴于位之北預掘瘞坎于燎所所司陳儀衞於舊廟<lb/>
門之外奉安日未明二刻所司進方扇燭籠於舊廟殿<lb/>
門外設腰輿一繖一於殿階之下南向質明皇太子公<lb/>
服乘馬本宮官屬導從至廟門外下馬步入廟門至幕<lb/>
次引親王百官常服由廟門入於殿階北向西上重行<lb/>
<pb n="KR2a0035_WYG_033-14a"/>
立定次引皇太子於百官前絶席位立贊者曰再拜皆<lb/>
再拜宮闈令升殿捧昭德皇后神主置于座贊者曰再<lb/>
拜皆再拜次引内常侍北向俛伏跪奏請昭德皇后神<lb/>
主奉安于新廟降殿升輿奏訖俛伏興捧几内侍先捧<lb/>
几匱跪置於輿又宮闈令接神主内侍前引跪置于輿<lb/>
上几後覆以紅羅帕内常侍以下分左右前引皇太子<lb/>
步自舊廟先從行親王次之百官分左右後從儀衞導<lb/>
從至别廟殿下北向内常侍於腰輿前俛伏興跪奏請<lb/>
<pb n="KR2a0035_WYG_033-14b"/>
降輿升殿内侍捧几匱前宮闈令捧接神主升殿置於<lb/>
座禮直官引皇太子以下親王百官入殿庭北向西上<lb/>
重行立皇太子在絶席立禮直官贊曰再拜皆再拜又<lb/>
贊曰行事官冬就位禮直官引皇太子西向位立定禮<lb/>
直官少前贊曰有司謹具請行事即引皇太子就盥洗<lb/>
位北向搢笏盥手帨手執笏詣爵洗位北向立搢笏洗<lb/>
爵拭爵以授執事者執笏升詣酒尊所西向立執事者<lb/>
以爵授皇太子搢笏執爵執事者舉羃酌酒皇太子以<lb/>
<pb n="KR2a0035_WYG_033-15a"/>
爵授執事者詣神位前北向搢笏跪執事者以爵授皇<lb/>
太子執爵三祭酒反爵于坫執笏俛伏興少立次引太<lb/>
祝舉祝官詣讀祝位東北向舉祝官跪舉祝版太祝跪<lb/>
讀祝訖置祝于案俛伏興舉祝官皆却立北向贊者曰<lb/>
再拜皇太子就兩拜降階復位舉祝讀祝官後從復本<lb/>
位禮直官曰再拜在位者皆再拜宮闈令納神主於室<lb/>
贊者曰再拜皆再拜禮畢退署令闔廟門瘞祝于坎儀<lb/>
物各還所司十一年郊祀前一日朝享與太廟同日用<lb/>
<pb n="KR2a0035_WYG_033-15b"/>
登歌樂行三獻禮有司攝事二十六年勑别建昭德皇<lb/>
后影廟于太廟内有司言宜建殿三間南面一屋三門<lb/>
垣周以甓外垣置靈星門一神厨及西房各三間然禮<lb/>
無廟中别建影廟之例今皇后廟西有隙地廣三十四<lb/>
步袤五十四步可以興建制可仍於正南别創正門門<lb/>
以坤儀為名仍留舊有便門遇禘祫祔享由之每歲五<lb/>
享并影廟行禮於正南門出入又於廟外起齋廊房二<lb/>
十三間　宣孝太子廟大定二十五年七月有司奏依<lb/>
<pb n="KR2a0035_WYG_033-16a"/>
唐典故太子置廟設官屬奉祀擬於法物庫東建殿三<lb/>
間南垣及外垣皆一屋三門東西垣各一屋一門門設<lb/>
九㦸齋房神厨度地之宜又奉㫖太子廟既安神主宜<lb/>
别建影殿有司定擬制度於見建廟稍西中間限以磚<lb/>
墉内建影殿三間南面一屋三門垣周以甓無闕角及<lb/>
東西門外垣正南建三門左右翼廊二十間神厨齋室<lb/>
各二屋三間是歲十月廟告成十一日奉安神主十四<lb/>
日奉遷畫像神主用栗依唐制諸侯用一尺刻諡于背<lb/>
<pb n="KR2a0035_WYG_033-16b"/>
省部遣官於本廟西南隅面北設幄次監視製造於行<lb/>
禮前一日製造訖其日晩奉神主官奉承以箱覆以帕<lb/>
捧詣題神主幄中次日丑前五刻題神主官與典儀并<lb/>
禮官詣幄次前題神主官詣罍洗位盥手帨手訖奉神<lb/>
主官先以香湯奉沐拭以羅巾題神主官就褥位題諡<lb/>
號於背云宣孝太子神主墨書用光漆模訖授奉神主<lb/>
官承以箱覆以梅紅羅帕藉以素羅帕詣座置於匱乃<lb/>
下簾帷侍衞如式俟典儀俛伏跪請備腰輿傘扇詣神<lb/>
<pb n="KR2a0035_WYG_033-17a"/>
位導引侍衞皆减昭德廟儀祭儀有司言當隨祖廟四<lb/>
時祭享初獻於皇孫皇族亞獻於皇族或五品以下差<lb/>
樂用登歌今量減用二十五人其接神用無射宮升降<lb/>
徹豆則歌夾鐘牲羊豕各一籩豆各八簠簋各二登鉶<lb/>
各一其餘祭食亦量減之二十六年十一月一日奏神<lb/>
主廟牲牢樂縣官給影廟皇孫奉祀<lb/>
　<lb/>
　<lb/>
<pb n="KR2a0035_WYG_033-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷三十三<lb/>
</p>
<p>
</p>
  </div>
</body>
</text>
</TEI>
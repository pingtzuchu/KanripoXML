<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十四</head> <lb/>
    <p>
<pb n="KR2a0035_WYG_074-1a"/>
欽定四庫全書<lb/>
　金史卷七十四<lb/>
　　元中書右丞相總裁托克托等修<lb/>
　列傳第十二<lb/>
　　宗翰<hi>夲名尼堪</hi>　<hi>孫色克</hi>
　　宗望<hi>夲名幹里雅布</hi>　<hi>子齊/</hi>　<hi>文/</hi>　<hi>京</hi>
宗翰本名尼瑪哈漢語訛為尼堪國相薩哈之長子也<lb/>
年十七軍中服其勇及議伐遼宗翰與太祖意合太祖<lb/>
<pb n="KR2a0035_WYG_074-1b"/>
敗遼師于境上獲邪律色實薩哈使宗翰及完顔希尹<lb/>
來賀㨗即稱帝為賀及太宗以下宗室羣臣皆勸進太<lb/>
祖猶謙讓宗翰與阿里罕普嘉努等進曰若不以時建<lb/>
號無以繫天下人心太祖意乃决遼都統耶律鄂爾多<lb/>
以二十餘萬戍邊太祖逆擊之宗翰為右軍大敗遼人<lb/>
于逹嚕噶城天輔五年四月宗翰奏曰遼主失徳中外<lb/>
離心我朝興師大業既定而根夲弗除後必為患今乗<lb/>
其釁可襲取之天時人事不可失也太祖然之即令諸<lb/>
<pb n="KR2a0035_WYG_074-2a"/>
路戒備軍事五月戊戌射栁宴羣臣上顧謂宗翰曰今<lb/>
議西征汝前後計議多合朕意宗室中雖有長於汝者<lb/>
若謀元帥無以易汝汝當治兵以俟師期上親酌酒飲<lb/>
之且命之釂解御衣以衣之羣臣言時方暑月乃止無<lb/>
何為伊拉齊貝勒副普嘉努西襲遼帝不果行十一月<lb/>
宗翰復請曰諸軍久駐人思自奮馬亦壯徤宜乗此時<lb/>
進取中京羣臣言時方寒太祖不聴竟用宗翰䇿於是<lb/>
烏赫哩貝勒杲都統内外諸軍命普嘉努宗翰宗幹宗<lb/>
<pb n="KR2a0035_WYG_074-2b"/>
磐副之宗峻領哈濟明安皆受金牌伊都為鄉導取中<lb/>
京實北京既克中京宗翰率偏師趨北安州與羅索圖<lb/>
克坦綽里合兵大敗奚王錫黙北安降宗翰駐軍北安<lb/>
遣希尹經畧近地獲遼䕶衛耶律實訥埒遷知遼主獵<lb/>
于鴛鴦濼殺其子晉王額嚕温衆益離心西北西南兩<lb/>
路兵馬皆羸弱不可用宗翰使諾延温都伊喇保報都<lb/>
統杲曰遼主窮迫于山西猶事畋獵不恤危亡自殺其<lb/>
子臣民失望攻取之䇿幸速見諭若有異議此當以偏<lb/>
<pb n="KR2a0035_WYG_074-3a"/>
師討之杲使璸都與伊喇保同來報曰頃奉詔㫖不令<lb/>
便趨山西當審詳徐議當時宗翰使人報杲即整衆俟<lb/>
兵期及璸都至知杲無意進取宗翰恐待杲約或失機<lb/>
㑹即决䇿進兵使伊喇保復往報都統曰初受命雖未<lb/>
令便取山西亦許便宜從事遼人可取其勢已見一失<lb/>
機㑹後難圖矣今已進兵當與大軍㑹于何地幸以見<lb/>
報宗幹勸杲當如宗翰䇿杲意乃决約以奚王嶺㑹議<lb/>
宗翰至奚王嶺與都統杲㑹杲軍出青嶺宗翰軍出瓢<lb/>
<pb n="KR2a0035_WYG_074-3b"/>
嶺期于羊城濼㑹軍宗翰以精兵六千襲遼主聞遼主<lb/>
自五院司來拒戰宗翰倍道兼行一宿而至遼主遯去<lb/>
乃使希尹等追之西京復叛耿守忠以兵五千求救至<lb/>
城東四十里富察鳥里固納先擊之斬首千餘宗翰宗<lb/>
雄宗幹宗峻繼至宗翰率麾下自其中衝擊之使餘兵<lb/>
去馬従旁射之守忠敗走其衆殱焉宗翰弟扎巴台沒<lb/>
于陣天眷中贈扎巴台特進云宗翰已撫定西路州縣<lb/>
部族謁上于行在所遂從上取燕京燕京平賜宗翰希<lb/>
<pb n="KR2a0035_WYG_074-4a"/>
尹達蘭耶律伊都金器有差太祖既以燕京與宋人乃<lb/>
還軍次鴛鴦濼不豫将歸凉師以宗翰為都統齋貝勒<lb/>
昱徳特貝勒幹魯副之駐軍雲中太宗即位詔宗翰曰<lb/>
寄爾以方面當遷官資者以便宜除授因以空名宣頭<lb/>
百道給之宋人來請割諸城宗翰報以武朔二州宗翰<lb/>
請曰宋人不歸我叛亡阻絶燕山往來道路後必敗盟<lb/>
請勿割山西郡縣太宗曰先皇帝嘗許之矣當與之諸<lb/>
將獲耶律瑪格宗翰歸之京師詔以馬七百匹給宗翰<lb/>
<pb n="KR2a0035_WYG_074-4b"/>
軍以田種千石米七千石賑新附之民詔曰新附之民<lb/>
比及農時度地以居之宗翰請分宗望達蘭實古納精<lb/>
兵討諸部詔曰宗望軍不可分别以精鋭五千給之宗<lb/>
翰朝太祖陵入見上奏曰先皇帝時山西南京諸部漢<lb/>
官軍師皆得承制除授今南京皆循舊制惟山西優以<lb/>
朝命詔曰一用先皇帝燕京所降詔勅従事卿等度其<lb/>
勤力而遷授之宗翰復奏曰先皇帝征遼之初圗宋協<lb/>
力夾攻故許以燕地宋人既盟之後請加幣以求山西<lb/>
<pb n="KR2a0035_WYG_074-5a"/>
諸鎮先皇帝辭其加幣盟書曰無容匿逋逃誘擾邊民<lb/>
今宋數路招納叛亡厚以恩賞累疏叛人姓名索之童<lb/>
貫嘗期以日月約以誓書一無所致盟未期年今已如<lb/>
此萬世守約其可望乎且西鄙未寕割付山西諸郡則<lb/>
諸軍失屯據之所將有經畧或難持久請姑置勿割上<lb/>
悉如所請上以宗翰破遼經畧夏國奉表稱藩深嘉其<lb/>
功以馬十匹使宗翰自擇二匹餘賜羣帥及斡魯奏宋<lb/>
不遣嵗幣户口事且將渝盟不可不備太宗命宗翰取<lb/>
<pb n="KR2a0035_WYG_074-5b"/>
諸路户籍按籍索之而棟摩再奏宋人敗盟有狀宗翰<lb/>
宗望俱請伐宋於是安班貝勒杲領都元帥居京師宗<lb/>
翰為左副元帥自太原路伐宋宗翰𤼵自河隂遂降朔<lb/>
州克代州圍太原府宋河東陜西軍四萬救太原敗于<lb/>
汾河之北殺萬餘人宗望自河北趨汴久不聞問遂留<lb/>
尼楚赫等圍太原宗翰率師而南降定諸縣及威勝軍<lb/>
下隆徳府實潞州軍至澤州宋使至軍中始知割三鎮<lb/>
講和事路允迪以宋割太原詔書來太原人不受詔宗<lb/>
<pb n="KR2a0035_WYG_074-6a"/>
翰取文水及盂縣復留尼楚赫圍太原宗翰乃還山西<lb/>
宋少帝誘蕭仲恭貽書伊都以興復遼社稷以動之蕭<lb/>
仲恭獻其書詔復伐宋八月宗翰發自西京九月丙寅<lb/>
宗翰克太原執宋經畧使張孝純等呼沙呼取平遥降<lb/>
靈石介休孝義諸縣十一月甲子宗翰自太原趨汴降<lb/>
威勝軍克隆徳府遂取澤州薩刺達等先已破天井闗<lb/>
進逼河陽破宋兵萬人降其城宗翰攻懐州克之丁亥<lb/>
渡河閏月空翰至汴與宗望㑹兵宋約畫河為界復請<lb/>
<pb n="KR2a0035_WYG_074-6b"/>
修好不克和丙辰尼楚赫等克汴州辛酉宋少帝詣軍<lb/>
前舍青城十二月癸亥少帝奉表降詔元帥府曰將帥<lb/>
士卒立功者第其功之高下遷賞之其殞身行陣沒于<lb/>
王事者厚䘏其家賜贈官爵務従優厚使朂就軍中勞<lb/>
賜宗翰宗望使皆執其手以勞之四月以宋二主及其<lb/>
宗族四百七十餘人及珪璋寳印衮冕車輅祭器大樂<lb/>
靈臺圖書與大軍北還七月賜宗翰鐡劵除叛逆外餘<lb/>
皆不問賜與甚厚宗翰奏河北河東府鎮州縣請擇前<lb/>
<pb n="KR2a0035_WYG_074-7a"/>
資官良能者任之以安新民上遣耶律暉等従宗翰行<lb/>
詔黄龍府路南路東京路於所部各選如耶律暉者遣<lb/>
之宗翰遂趨洛陽宋董植以兵至鄭州鄭州人復叛宗<lb/>
翰使諸将擊董植軍復取鄭州遂遷洛陽襄陽永昌汝<lb/>
鄭均房唐鄧陳蔡之民於河北而遣索羅平陜西州郡<lb/>
是時河東寇盗尚多宗翰乃分留将士夾河屯守而還<lb/>
師山西昏徳公致書請立趙氏奉職修貢民心必喜萬<lb/>
世利也宗翰受其書而不答康王遣王師正奉表密以<lb/>
<pb n="KR2a0035_WYG_074-7b"/>
書招誘契丹漢人獲其書奏之太宗下詔伐康王河北<lb/>
諸将欲罷陜西兵併力南伐河東諸將不可曰陜西與<lb/>
西夏為鄰事重體大兵不可罷宗翰曰初與夏約夾攻<lb/>
宋人而夏人弗應而耶律達實在西北交通西夏吾舍<lb/>
陜西而㑹師河北彼必謂我有急難河北不足虞宜先<lb/>
事陜西畧定五路既弱西夏然後取宋宗翰葢有意于<lb/>
夏人也議久不决奏請于上上曰康王構當窮其所往<lb/>
而追之俟平宋當立藩輔如張邦昌者陜右之地亦未<lb/>
<pb n="KR2a0035_WYG_074-8a"/>
可置而不取於是羅索芬徹帥師勝額博勒和監戰平<lb/>
陜西尼楚赫守太原耶律伊都留西京宗翰㑹東軍于<lb/>
黎陽津遂㑹睿宗于濮進兵至東平宋知府權邦彦棄<lb/>
家宵遯降其城駐軍東平東南五十里復取徐州先是<lb/>
宋人運江淮金幣皆在徐州官庫盡得之分給諸軍襲<lb/>
慶府來降宋知濟南府劉豫以城降于達蘭乃遣巴爾<lb/>
斯烏凌阿托雲馬武襲康王于揚州未至百五十里馬<lb/>
武以五百騎先馳至揚州城下康王聞兵來已於前一<lb/>
<pb n="KR2a0035_WYG_074-8b"/>
夕渡江矣於是康王以書請存趙氏社稷先是康王嘗<lb/>
致書元帥府稱大宋皇帝構致書大金元帥帳前至是<lb/>
乃貶去大號自稱宋康王趙構謹致書元帥閣下其四<lb/>
月七日兩書皆然元帥府答其書招之使降於是達蘭<lb/>
宗弼巴爾斯馬武等分道南伐宗弼之軍渡江取建康<lb/>
入于杭州康王入海阿里富埓琿等自明州行海三百<lb/>
里追之弗及宗弼乃還其後宗翰欲用徐文䇿伐江南<lb/>
睿宗宗弼議不合乃止語在劉豫傳歸徳叛都統大嘉<lb/>
<pb n="KR2a0035_WYG_074-9a"/>
哩平之初太宗以舍音為安班貝勒自天㑹八年舍音<lb/>
薨久虛此位而熈宗宗峻子太祖嫡孫宗幹等不以言<lb/>
太宗而太宗亦無立熈宗意宗翰朝京師謂宗幹曰儲<lb/>
嗣虚位頗久哈喇先帝嫡孫當立不早定之恐受非其<lb/>
人宗翰日夜未嘗忘此遂與宗幹希尹定議入言於太<lb/>
宗請之再三太宗以宗翰等皆大臣所言義不可奪乃<lb/>
從之遂立熈宗為安班貝勒於是宗翰為古倫右貝勒<lb/>
兼都元帥熈宗即位拜太保尚書令領三省事封晉國<lb/>
<pb n="KR2a0035_WYG_074-9b"/>
王乞致仕詔不許天㑹十四年薨年五十八追封周宋<lb/>
國王正隆二年例封金源郡王大定間改贈秦王諡桓<lb/>
忠配太祖廟庭孫秉徳色克秉徳别有傳<lb/>
色克累官同知哈斯罕節度使事大定初除刑部侍郎<lb/>
充都統與副統完顔布呼自東京先赴中都輙署置官<lb/>
吏私用官中財物世宗至中都事覺色克當死布呼當<lb/>
除名詔寛减色克除名布呼削兩階解職二年起為大<lb/>
宗正丞除祁州刺史坐贓枉法當死詔杖一百五十除<lb/>
<pb n="KR2a0035_WYG_074-10a"/>
名遣左衛將軍𤓰爾佳扎拉諭之曰卿何面目至鄉中<lb/>
與宗族相見今徙鄜州以家人自隨俟汝身死聴家人<lb/>
從便久之起同知興中尹遷古古部族節度使厯開逺<lb/>
順義軍色克前在雲内受贓御史臺劾奏上謂宰臣曰<lb/>
色克今三犯矣葢其資質鄙惡如此令強幹吏鞫之獄<lb/>
成法當死上曰色克祖父秦王宗翰有大功特免死杖<lb/>
一百五十除名久之復起為勸農副使<lb/>
贊曰宗翰内能謀國外能謀敵决䇿制勝有古名將之<lb/>
<pb n="KR2a0035_WYG_074-10b"/>
風臨潢既捷諸將皆有怠忽之心而請伐不已越千里<lb/>
以襲遼王諸將皆有畏顧之心而請期不已觀其欲置<lb/>
江淮專事陜服當時無有能識其意者甫息干戈歛袵<lb/>
歸朝以定熙宗之位精誠之發孰可掩哉<lb/>
宗望本名斡喇布又作斡里雅布太祖次子也每從太<lb/>
祖征伐常在左右都統杲已克中都宗翰在北安州獲<lb/>
遼䕶衛實納埓知遼主在鴛鴦濼宗翰請襲之杲出青<lb/>
嶺遼兵三百餘掠降人家資宗望曰若生致此輩可審<lb/>
<pb n="KR2a0035_WYG_074-11a"/>
得遼主所在虛實遂與宗弼率百騎進騎多罷乏獨與<lb/>
馬和尚逐頁嚕布呼伊勒希等留一騎趣後軍即馳擊<lb/>
敗之生擒五人因審遼主尚在鴛鴦濼未去無疑也於<lb/>
是進兵宗翰倍道兼行追遼主于五院司不及羅索等<lb/>
追之至白水濼遼主走隂山遼泰晉國王聶哷自立于<lb/>
燕京新降州部人心不固杲使宗望請太祖臨軍宗望<lb/>
至京師百官入賀上曰宗望與十餘騎經涉兵寇數千<lb/>
里可嘉也上宴羣臣歡甚宗望奏曰今雲中新定諸路<lb/>
<pb n="KR2a0035_WYG_074-11b"/>
遼兵尚數萬遼主尚在隂山天徳之間而聶哷自立于<lb/>
燕京新降之民其心未定是以諸將望陛下幸軍中也<lb/>
上曰懸軍逺伐授以成算豈能盡合機事朕以六月朔<lb/>
啟行既次大濼西南杲使希尹奏請徙西南招討司諸<lb/>
部于内地上顧謂羣臣曰徙諸部人當出何路宗望對<lb/>
曰中京殘敝芻糧不給由上京為宜然新降之人遽爾<lb/>
騷動未降者必皆疑懼勞師害人所失多矣上京謂臨<lb/>
潢府也上迺下其議命軍帥度宜行之上聞遼主在大<lb/>
<pb n="KR2a0035_WYG_074-12a"/>
魚濼自將精兵萬人襲之普嘉努宗望率兵四千為前<lb/>
鋒晝夜兼行馬多乏追及遼主于石輦驛軍士至者才<lb/>
千人遼軍餘二萬五千方治營壘普嘉努與諸將議伊<lb/>
都曰我軍未集人馬疲劇未可戰宗望曰今追及遼主<lb/>
而不亟戰日入而遯則無及遂戰短兵接遼兵圍之數<lb/>
重士皆殊死戰遼主謂宗望兵少必敗遂與嬪御皆自<lb/>
高阜下平地觀戰伊都示諸將曰此遼主麾蓋也若萃<lb/>
而薄之可以得志騎兵馳赴之遼主望見大驚即遯去<lb/>
<pb n="KR2a0035_WYG_074-12b"/>
遼兵遂潰宗望等還上曰遼主去不逺亟追之宗望以<lb/>
騎兵千餘追之普嘉努為後繼太祖已定燕京斡魯為<lb/>
都統宗望副之襲遼主于隂山青塜之間宗望羅索尼<lb/>
楚赫以三千軍分路襲之將至青塜遇泥濘衆不能進<lb/>
宗望與當堪四騎以䋲繫遼都統林牙達實使為鄉導<lb/>
直至遼主營時遼主往應州其嬪御請女見敵兵奄至<lb/>
驚駭欲奔命騎下執之有頃後軍至遼太叔呼拉哈妃<lb/>
國王聶哷次妃遼漢夫人并其子秦王許王女古裕伊<lb/>
<pb n="KR2a0035_WYG_074-13a"/>
林斡里延大額頁次額頁趙王妃斡里延招討達魯詳<lb/>
衮魯爾錦節度使伯特實古爾皆䧏凡得車萬餘乘惟寕<lb/>
王雅里及其長女乘軍亂亡去羅索尼楚赫獲其左右<lb/>
輿帳進至索勒敏為書以招遼主遼主自金城來知其<lb/>
族屬皆見俘率兵五千餘决戰宗望以千兵擊敗之遼<lb/>
主相去百步遯去獲其于趙王實納埓及傳國璽追二<lb/>
十餘里盡得其從馬而卓哩特黙哈布爾布達别獲牧<lb/>
馬萬四千匹車八千乘及獻傳國璽于行在太祖曰此<lb/>
<pb n="KR2a0035_WYG_074-13b"/>
羣臣之功也遂寘璽于懐中東面恭謝天地乃大録諸<lb/>
帥功加賞焉遼主乃使穆隆阿特免鈕金印請降宗望<lb/>
受之視其文乃元帥燕國王之印也宗望復以書招之<lb/>
諭以石晉北遷事遂使使諭夏國示以和好所以沮疑<lb/>
其救遼之心也宗望趨天德遼耶律慎思降及候人烏<lb/>
含回皆言夏國迎䕶遼主渡大河矣宗望乃傳檄夏國<lb/>
曰果欲附我當如前諭執送遼主若猶疑貳恐有後悔<lb/>
及遼秦王等以俘見太祖太祖嘉宗望功乃以遼蜀國<lb/>
<pb n="KR2a0035_WYG_074-14a"/>
公主伊林賜之棟摩與張覺載大敗於兎耳山上使宗<lb/>
望問狀就以棟摩軍討張覺降瀕海郡縣遂與覺戰于<lb/>
南京城東覺敗宵遯奔宋語在覺傳賦中人執覺父及<lb/>
其二子來獻宗望殺之使以詔書宣諭城中張敦固等<lb/>
出降使使與敦固俱入城收兵仗城中人殺使者立敦<lb/>
固為都統刧府庫括居民乘城拒守太宗賞破張覺功<lb/>
及有功將士各有差初張覺奔走入于燕京宗望責宋<lb/>
人納叛人且徴軍糧乆不聞問宗望欲移書督之請空<lb/>
<pb n="KR2a0035_WYG_074-14b"/>
名宣頭千道增信牌安撫新降之民詔以新附長吏職<lb/>
員仍舊已命諸路轉輸軍糧勿督於宋給銀牌十空名<lb/>
宣頭五十道及遷潤來隰四州人徙于瀋州者俟畢農<lb/>
各復其業乃詔咸州輸粟宗壁軍張敦固以兵八千分<lb/>
四陳出戰大敗宗望再三開諭敦固等曰屢嘗拒戰不<lb/>
敢遽降宗望許其望闕遥拜敦固乃開其一門宗望使<lb/>
棟摩奏其事乃下詔赦南京官民大小罪皆釋之官職<lb/>
如舊别勑有司輕徭賦勸稼穡疆場之事一决於宗望<lb/>
<pb n="KR2a0035_WYG_074-15a"/>
又曰議索張覺及逋亡户口於宋聞比嵗不登若如舊<lb/>
徵歛恐民匱乏度其糧數賦之射糧軍願為民者使復<lb/>
田里小大之事闗白軍帥無得專達朝廷詔宗望曰選<lb/>
黝賢及有民望者為南京留守及諸闕員仍具姓名官<lb/>
階以聞是時遷潤來隰四州之民保山砦者甚衆宗望<lb/>
乞選良吏招撫上從之上召宗望赴闕而棟摩克南京<lb/>
兵執偽都統張敦固殺之南京平赴京師於是宗翰請<lb/>
無割山西地與宋斡魯亦言之棟摩論奏宋渝盟有驗<lb/>
<pb n="KR2a0035_WYG_074-15b"/>
不可不備及宗望還軍上曰徴嵗幣於宋以銀二十萬<lb/>
兩絹三十萬匹分賜爾及六部東京諸軍宗望至軍<lb/>
宋兵三千自海道來破九寨殺馬城縣咸將節度使圖<lb/>
爾噶取其銀牌兵將及馬而去宗望索户口宋人弗遣<lb/>
且聞童貫郭藥師治軍燕山宗望奏請伐宗曰苟不先<lb/>
之恐為後患宗翰亦以為言故伐宋之䇿宗望實啟之<lb/>
宗望為南京路都統棟摩副之自燕山路伐宋宗望奏<lb/>
曰棟摩於臣為叔父請以棟摩為都統臣監戰事上從<lb/>
<pb n="KR2a0035_WYG_074-16a"/>
之以宗望監棟摩劉彦宗兩軍戰事宗望至三河破郭<lb/>
藥師兵四萬五千于白河布希敗宋兵三千于古北口<lb/>
郭藥師降遂取燕山府盡收其軍實馬萬匹甲胄五萬<lb/>
兵七萬州縣悉平宋中山戍將王彦劉璧率兵二千來<lb/>
降芬徹勝額以三百騎遇中山三萬人於阨隘之地力<lb/>
戰死之珠爾蘇呼爾哈軍繼至殺二萬餘人宗望破宋<lb/>
真定兵五千人遂克信德府次邯鄲宋李鄴請修舊好<lb/>
宗望留軍中不遣自郭藥師降益知宋之虚實宗望請<lb/>
<pb n="KR2a0035_WYG_074-16b"/>
以為燕京留守及董才降益知宋之地理宗望請任以<lb/>
軍事太宗俱賜姓完顔氏皆給以金牌四年正月己巳<lb/>
諸軍渡河取滑州使吳孝民入汴以詔書問納平州張<lb/>
覺事令執送童貫譚稹詹度以黄河為界納質奉貢癸<lb/>
酉諸軍圍汴宋少帝請為伯姪國効質納地增嵗幣請<lb/>
和遂割太原中山河間三鎮書用伯姪禮以康王構太<lb/>
宰張邦昌為質沈晦以誓書三鎮地圖至軍中嵗幣割<lb/>
地一依定約語在宋事中二月丁酉朔與宋平退軍孟<lb/>
<pb n="KR2a0035_WYG_074-17a"/>
陽是夜姚平仲兵四十萬來襲候騎覺之分遣諸將迎<lb/>
擊大破平仲軍復進攻汴城問舉兵之狀少帝大恐使<lb/>
宇文虚中來辨曰初不知其事且將加罪其人宗望輟<lb/>
弗攻改肅王樞為質康王構遣歸師還河北兩鎮不下<lb/>
遂分兵討之宗望罷常勝軍給還燕人田業命將士分<lb/>
屯安肅雄霸廣信之境宗望還山西未幾為右副元帥<lb/>
有功將士遷賞有差頃之宋少帝以書誘伊都蕭仲恭<lb/>
獻其書詔復伐宋八月宗望㑹諸將發自保州耶律鐸<lb/>
<pb n="KR2a0035_WYG_074-17b"/>
破敵兵三萬於雄州殺萬餘人納延敗宋軍七千于中<lb/>
山高陸董才破宋兵三千於廣信宋种師閔軍四萬人<lb/>
駐井陘宗望大破之遂取天威軍東還遂克真定執知<lb/>
府李邈得户三萬降五縣遂自真定趨汴十一月戊辰<lb/>
宗望至河上降魏縣諸軍渡河留諸將分出大名之境<lb/>
降臨河縣至大名縣德清開德府皆克之阿里庫以<lb/>
騎兵三千先趨汴破宋軍六千于路取胙城抵汴城下<lb/>
覆宋兵千人擒數將宗望至汴分遣諸將遏宋援兵璸<lb/>
<pb n="KR2a0035_WYG_074-18a"/>
都納延薩喇達實連破宋援兵閏月壬辰朔宋兵一萬<lb/>
自汴城來戰宗望選勁勇五千使當堪呼嚕楚古爾蘇<lb/>
擊敗之癸巳宗翰自太原㑹軍于汴丙辰克汴州辛酉<lb/>
宋少帝詣軍前十二月發亥宋帝奉表降上使朂就軍<lb/>
中勞賜宗翰宗望使皆執其手以勞之四月以宋二主<lb/>
及其宗族四百七十餘人及珪璋寶印衮冕車輅祭器<lb/>
大樂靈臺圖書與大軍北還宗望乃分請將鎮守河北<lb/>
董才䧏廣信軍及旁近縣鎮宗望乃西上涼陘詔宗望<lb/>
<pb n="KR2a0035_WYG_074-18b"/>
曰自河之北今既分畫重念其民見城邑有被殘者遂<lb/>
阻命堅守其申諭招輯安全之儻堅執不移自當致討<lb/>
若諸軍敢利於俘掠輙肆毀蕩者當底於罰是月宗望<lb/>
薨天會十三年封魏王皇統三年進許國王又徙封晉<lb/>
國王天德三年贈太師加遼燕國王配享太宗廟廷正<lb/>
隆二年例降封大定三年改封宋王諡桓肅子齊文京<lb/>
初遼帝之奔隂山也遼節度使和尚與林牙瑪格男慎<lb/>
思俱被擒都統杲使阿林䕶送德哷台和尚伊勒希等<lb/>
<pb n="KR2a0035_WYG_074-19a"/>
入京師徳哷台道亡太祖誅阿林和尚弟道温為興中<lb/>
尹太祖使滿都布以兵千人與和尚往招之和尚欲亡<lb/>
去不克至與中城下以矢繫書射城中教道温毋降事<lb/>
泄滿都布責之曰汝何反覆如此對曰以忠報國何反<lb/>
覆之有雖死不恨乃殺之既而宗望軍遇遼都統伯特<lb/>
等道温在其中相與隔水而語宗望承制招之伯特唯<lb/>
諾無降意宗望謂道温曰汝兄和尚因戰而獲未嘗加<lb/>
罪後以叛誅能無痛悼道温曰吾兄辱於見獲榮於死<lb/>
<pb n="KR2a0035_WYG_074-19b"/>
國宗望顧馬和尚曰能為我取此乎對曰能遂以所部<lb/>
渡水擊敗其衆直趨道温射中其臂獲而殺之<lb/>
齊本名舒蘇長身美髯天眷三年以宗室子授鎮國上<lb/>
將軍皇統元年遷光禄大夫正隆六年遷銀青榮禄大<lb/>
夫大定初遷特進加安武軍節度使留京師奉朝請齊<lb/>
以近屬上所寵遇而性庸質無材能大定三年罷節度<lb/>
官給隨朝三品俸累官特進卒弟文弟京皆以謀反誅<lb/>
世宗盡以其家財産與齊之子耀珠詔齊妻曰汝等皆<lb/>
<pb n="KR2a0035_WYG_074-20a"/>
當縁坐有至大辟及流竄者朕念宋王故置而不問且<lb/>
以其家産賜汝子宜悉朕意十五年上召英王爽謂曰<lb/>
卿於諸公主女子中為耀珠擇婚其禮幣命有司給之<lb/>
俄襲叔父京山東西路特黙齊明安<lb/>
文本名呼喇皇統間授世襲穆昆加奉國上將軍居中<lb/>
京海陵簒立賜錢二萬貫是時左淵為中京轉運使市<lb/>
中有穢術强謙者文興淵皆與之游海陵還中京聞之<lb/>
召强謙詰問窮竟本末既而殺之于市責譲文淵貞元<lb/>
<pb n="KR2a0035_WYG_074-20b"/>
元年除秘書坐與靈壽縣主阿里庫有姦杖二百除名<lb/>
俄復為秘書監封王正隆例封鄖國公以䘮去官起復<lb/>
翰林學士承㫖同判大宗正事昌武庫節度使大定初<lb/>
改武定軍留京師奉朝請三年賜上常御絛服佩刀而<lb/>
遣之謂文曰朕無兄弟見卿行外郡惻然傷懷卿頗自<lb/>
放宜加檢束除廣寧尹召為判大宗正事封英王是時<lb/>
弟京得罪上謂文曰朕待京不薄乃包藏禍心圖不軌<lb/>
不忍刑及骨肉遂從輕典卿亦驕縱無度宋王有社稷<lb/>
<pb n="KR2a0035_WYG_074-21a"/>
功武靈封太祖諸孫為王卿獨不封朕即位封卿兄弟<lb/>
為王自今懲咎悔過赤心事朕無患朕不知也除真定<lb/>
尹賜以衣帶改火名尹微封荆王文到大名多取明安<lb/>
穆昆良馬或以駑馬易之買民物與價不盡其真尋常<lb/>
占役弓手四十餘人詭納税草十六萬束公用闕取民<lb/>
錢一萬九千餘貫坐是奪爵降德州防禦使僚佐皆坐<lb/>
不矯正解職監察御史董師中按文事失糾察己除尚<lb/>
書省都事降沁南軍節度副使詔曰自今長官不法僚<lb/>
<pb n="KR2a0035_WYG_074-21b"/>
佐不矯正又不言上並嚴行懲斷文既失職居常怏怏<lb/>
日與家奴舒穆嚕和卓和爾察為怨言和卓揣知其意<lb/>
因言南京路明安阿古和卓穆昆伯哩尼楚赫與大王<lb/>
厚善果欲舉大事彼皆願從文信其言乃召日者康洪<lb/>
占休咎宻以謀告洪洪言來嵗甚吉文厚謝洪使家僮<lb/>
綱格等往南京以書幣遺阿古等綱格問和卓何以知<lb/>
阿古等必從和卓曰阿古等與大王善以此意其必從<lb/>
耳綱嘠到南京見阿古等不言其本來之事及還紿文<lb/>
<pb n="KR2a0035_WYG_074-22a"/>
曰阿古從大王矣文乃造兵伏使家奴斡勒達畫陣圖<lb/>
家奴重喜請河北東路上變府遣總管判官伯特馳往<lb/>
德州捕文伯特至德州日已晚㑹文出獵召防禦判官<lb/>
綽鄂謀就獵所執之綽鄂言文兵衛甚衆且暮夜明日<lb/>
文生日可就㑹上執之伯特乃止是夜文知本府使至<lb/>
意其事覺乃與和卓和爾察等俱亡去河間府使奏文<lb/>
亊詔遣右司郎中赫舍哩扎克丹翰林修撰阿布哈額<lb/>
哩頁往德州鞫問上聞文亡命謂宰臣曰海陵剪滅宗<lb/>
<pb n="KR2a0035_WYG_074-22b"/>
室殆盡朕念太祖孫存者無幾人曲為寛假而文曾不<lb/>
知幸尚懷異圖何狂悖如此上恐文乆不獲詿誤者多<lb/>
督所在捕之詔募獲文者遷官五階賜錢三千貫文以<lb/>
大定十二年九月事覺亡命凡四月至十二月被獲伏<lb/>
誅康洪論死餘皆坐如律詔釋其妻珠爾蘇埒伯特綽<lb/>
鄂不即捕致文亡去伯特杖二百除名綽鄂杖一百削<lb/>
兩階詔曰德州防禦使文北京曹貴鄜州李方皆因術<lb/>
士妄談䘵命䧟于大戮凡術士多務苟得肆為異説自<lb/>
<pb n="KR2a0035_WYG_074-23a"/>
今宗室宗女有屬籍者及官職三品者除占問嫁娶修<lb/>
造葬事不得推算相命違者徒二年重者從重上以文<lb/>
家財産賜其故兄特進齊之子耀珠並以西京留守京<lb/>
沒入家産賜之<lb/>
京本名呼嚕以宗室子累遷特進天德二年除翰林學<lb/>
士承㫖無修國史加開府儀同三司遷工部尚書改禮<lb/>
部兵部判大宗正亊封曹王除河間尹正隆二年例封<lb/>
瀋國公北京留守以䘮去官起復益都尹六年坐違制<lb/>
<pb n="KR2a0035_WYG_074-23b"/>
立春日與圖克坦貞飲酒降灤州刺史俄改綘陽軍節<lb/>
度使海陵遣䕶衛呼嚕往綘州殺之京由間道走入汾<lb/>
州境得免世宗即位來見于桃花塢復判大宗正事封<lb/>
壽王二年正月戊辰朔日食伐鼓用幣上不視朝減膳<lb/>
撤樂詔京代拜行禮世宗懲創海陵疎忌宗室加禮京<lb/>
兄弟情若同生謂京等曰朕每見天象變異輙思政事<lb/>
之闕寤寐自貴不遑凡事必審思而後行猶懼獨見未<lb/>
能盡善每令羣臣集議庶幾無過舉也是時伐宋未罷<lb/>
<pb n="KR2a0035_WYG_074-24a"/>
兵用度不足百官未給全俸京家人數百口財用少上<lb/>
聞之賜金一百五十兩重綵百端絹五百匹改西京留<lb/>
守賜佩刀廐馬京到西京京妻嘗召日者孫邦榮推京<lb/>
禄命邦榮言留守官至太師爵封王京問此上更無否<lb/>
邦榮曰止於此京曰若止於此所官何為而邦榮察其意<lb/>
乃詐為圖䜟作詩中有呼嚕為之語以獻於京京曰後<lb/>
誠如此乎遂受其詩再使卜之邦榮稱所得卦有獨權<lb/>
之兆京復使邦榮推世宗當生年月家人孫小哥妄作<lb/>
<pb n="KR2a0035_WYG_074-24b"/>
謡言狂惑京如邦榮指京信之京妻公尋具知其事大<lb/>
定五年三月孫邦榮上變詔刑部侍郎高德基户部員<lb/>
外郎完顔烏肯徹往鞫之京等皆欵伏獄成還奏上曰<lb/>
海陵無道使光英在朕亦保全之况京等哉於是京夫<lb/>
婦特免死杖一百除名嵐州樓煩縣安置以奴婢百口<lb/>
自隨官給上田遣烏肯微劉珫宣諭京詔曰朕與汝皆<lb/>
太祖之孫海陵失道翦滅宗支朕念兄弟無幾於汝尤<lb/>
為親愛汝亦自知之何為而懷此心朕念骨肉不忍盡<lb/>
<pb n="KR2a0035_WYG_074-25a"/>
法汝若尚不思過朕雖不加誅天地豈能容汝也十年<lb/>
四月詔于樓煩縣為京作第一區月給節度廪俸十二<lb/>
年兄德州防禦使文謀反上問皇太子趙王永中及宰<lb/>
臣曰京謀不軌朕特免死今復當縁生如何宰臣或言<lb/>
京圖逆今不除之恐為後患上曰天下大器歸於有德<lb/>
海陵失道朕乃得之但務修德餘何足慮太子曰誠如<lb/>
聖訓乃遣使宣諭京詔曰卿兄文舊封國公不任職事<lb/>
朕進封王爵委以大藩頃在大名以贓得罪止削左遷<lb/>
<pb n="KR2a0035_WYG_074-25b"/>
不知恩幸乃蓄怨心謀不軌罪及兄弟朕念宋王皆免<lb/>
縁坐文之家産應沒入者盡與卿兄子耀珠卿宜悉此<lb/>
意二十年十一月上問宰臣曰京之罪始於其妻妾卜<lb/>
休咎太祖諸孫存者無幾朕欲召置左右不使任職但<lb/>
廪給之卿等以為何如皆曰置之近宻臣等以為非宜<lb/>
上曰朕若修德何必豫懷疑忌久之上復欲召京宰臣<lb/>
曰京不赦之罪也赦之已為至幸矣豈可復上黙良乆<lb/>
乃止<lb/>
<pb n="KR2a0035_WYG_074-26a"/>
贊曰宗望啟行平州戰勝白河席卷而南風行電舉兵<lb/>
無留難再閲月而汴京圍矣所謂敵不能與校者耶既<lb/>
取信德留兵守之以為後距此豈輕者耶管子曰徑於<lb/>
絶地攻於恃固獨出獨入而莫之能止其宗望之謂乎<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_074-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷七十四<lb/>
</p>
<p>
</p>
  </div>
</body>
</text>
</TEI>
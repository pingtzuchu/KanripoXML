<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷六十六</head> <lb/>
    <p>
<pb n="KR2a0035_WYG_066-1a"/>
欽定四庫全書<lb/>
　金史卷六十六<lb/>
　　　元中書右丞相總裁托克托等修<lb/>
　列傳第四<lb/>
　始祖以下諸子<lb/>
　　勗<hi>本名烏頁子宗秀</hi>　威赫　宗室呼實黙<lb/>
　　和卓<hi>子布呼</hi>　果布　衷<hi>本名綽哈</hi>
　　齊<hi>本名素赫</hi>　珠嚕　呼實哈　宗賢<hi>本名阿嚕</hi>
<pb n="KR2a0035_WYG_066-1b"/>
　　達蘭　卞<hi>本名鄂摩</hi>　<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>
                    <hi>本名額哩埒</hi>
　　奕<hi>本名三寳</hi>　愛實<lb/>
勗字勉道本名烏百穆宗第五子好學問國人呼爲秀<lb/>
才年十六從太祖攻寜江州從宗望襲遼主於石輦鐸<lb/>
太宗嗣位自軍中召還與謀政事宗翰宗望定汴州受<lb/>
宋帝降太宗使勗就軍中徃勞之宗翰等問其所欲曰<lb/>
惟好書耳載數車而還女直初無文字及破遼獲契丹<lb/>
漢人始通契丹漢字於是諸子皆學之宗雄能以兩月<lb/>
<pb n="KR2a0035_WYG_066-2a"/>
盡通契丹大小字而完顔希尹乃依倣契丹字製女直<lb/>
字女直既未有文字亦未嘗有記録故祖宗事皆不載<lb/>
宗翰好訪問女直老人多得祖宗遺事太宗初即位復<lb/>
進士舉而韓昉輩皆在朝廷文學之士稍㧞擢用之天<lb/>
㑹六年詔書求訪祖宗遺事以備國史命勗與耶律迪<lb/>
延掌之勗等採摭遺言舊事自始祖以下十帝總為三<lb/>
卷凡部族既曰某部復曰某水之某又曰某鄉某村以<lb/>
别識之凡與契丹徃來及征伐諸部其間詐謀詭計一<lb/>
<pb n="KR2a0035_WYG_066-2b"/>
無所隱事有詳有畧咸得其實自太祖與高麗議和凡<lb/>
女直入高麗者皆索之至十餘年索之不已勗上書諫<lb/>
曰臣聞德莫大於樂天仁莫先於惠下所索戸口皆前<lb/>
世姦宄叛亡烏春烏木罕阿哈阿克蘇木之裔先世綏<lb/>
懐四境尚未賓服自先君與高麗通聞我將大因謂本<lb/>
自同出稍稍款附高麗既不聽許遂生邉釁因致交兵<lb/>
久方連和葢三十年當時壯者今皆物故子孫安於土<lb/>
俗婚姻膠固徵索不已彼固不敢稽留骨肉乖離誠非<lb/>
<pb n="KR2a0035_WYG_066-3a"/>
衆願人情怨甚可愍者而必欲求為已有特彼我之蔽<lb/>
非一視同仁之大也國家民物繁夥幅員萬里不知得<lb/>
此果何益耶今索之不還我以強兵勁卒取之無難然<lb/>
兵凶器戰危事不得已而後用高麗稱藩職貢不闕國<lb/>
且臣屬民亦非外聖人行義不責小過理之所在不俟<lb/>
終日臣愚以為宜施惠下之仁𢎞樂夫之德聽免徵索<lb/>
則彼不謂已有如自我得之矣從之十五年為尚書左<lb/>
丞加鎮東軍節度使同中書門下平章事預平宗磐之<lb/>
<pb n="KR2a0035_WYG_066-3b"/>
難賜與甚多加儀同三司以皇叔祖字冠其銜勗皆力<lb/>
辭不受皇統元年撰定熈宗尊號冊文上召勗飲於便<lb/>
殿以玉帶賜之所撰祖宗實録成凡三卷進入上焚香<lb/>
立受之賞賚有差制詔左丞勗平章政事奕職俸外别<lb/>
給二品親王俸傔舊制皇兄弟皇子為親王給二品俸<lb/>
宗室封一字王者給三品俸勗等别給親王俸皆異數<lb/>
也宴羣臣於五雲樓勗進酒稱謝帝起立宰臣進曰至<lb/>
尊為臣下屢起於禮未安上曰朕屈已待臣下亦何害<lb/>
<pb n="KR2a0035_WYG_066-4a"/>
是日上及羣臣盡歡俄同監修國史進拜平章政事光<lb/>
懿皇后忌辰熙宗將出獵勗諫而止熙宗獵於海島三<lb/>
日之間親射五虎獲之勗獻東狩射虎賦上悅賜以佩<lb/>
刀玉帶良馬能以契丹字為詩文凡游宴有可言者輒<lb/>
作詩以見意時上日與近臣酣飲或繼以夜莫能諫之<lb/>
勗上疏諫乃為止酒進拜左丞相兼侍中監修如故八<lb/>
年奏上太祖實録二十卷賜黄金八十兩銀百兩重綵<lb/>
五十端絹百匹通犀玉鈎帶各一出領行臺尚書省事<lb/>
<pb n="KR2a0035_WYG_066-4b"/>
召拜太保領三省領行臺如故封魯國王勗剛正寡言<lb/>
海陵方用事朝臣多附之者一日大臣㑹議海陵後至<lb/>
朂面責之曰吾年五十餘猶不敢後爾少年強健乃敢<lb/>
如此海陵跪謝九年進拜太師進封漢國王海陵簒立<lb/>
加恩大臣以收人望封秦漢國王領三省監修如故乃<lb/>
宗本無罪誅朂髭鬢頓白因上表請老海陵不許賜以<lb/>
玉帶優詔諭之有大事令宰臣就第商議入朝不拜勗<lb/>
遂稱疾篤不言表請愈切海陵不懌從之以本官致仕<lb/>
<pb n="KR2a0035_WYG_066-5a"/>
進封周宋國王正隆元年與宗室俱遷中都二年例降<lb/>
封金源郡王薨年五十九撰定女直郡望姓氏譜及他<lb/>
文甚衆大定二十年詔曰太師朂諫表詩文甚有典則<lb/>
朕自即位所未嘗見其諫表可入實録其射虎賦詩文<lb/>
等篇什可鏤板行之子宗秀<lb/>
宗秀字實甫本名鍚里庫渉獵經史通契丹大小字善<lb/>
騎射與平宗磐宗雋之亂授定遠大將軍以宗磐世襲<lb/>
明安授之宗弼復取河南宗秀與海陵俱赴軍前任使<lb/>
<pb n="KR2a0035_WYG_066-5b"/>
宋將岳飛軍於亳宿之間宗秀率歩騎三千扼其衝要<lb/>
遂與諸軍迎擊敗之師還為太原尹改博索路統軍使<lb/>
不受高麗遣使以土産獻却之入為刑部尚書改御史<lb/>
中丞授翰林學士天德初轉承㫖封宿國公賜玉帶歴<lb/>
平陽尹昭義軍節度使封廣平郡王正隆二年卒官年<lb/>
四十二是歲例降二品以上封爵改贈金紫光禄大夫<lb/>
康宗敬僖皇后生楚王摩囉歡次室温都氏生昭武大<lb/>
將軍騰格徹次室布薩氏坐事早死生龍虎衛上將軍<lb/>
<pb n="KR2a0035_WYG_066-6a"/>
威赫威赫亦作隈喝羙髯鬚勇健有才畧從太祖伐遼<lb/>
取寧江州戰珠赫店天眷二年授驃騎上將軍除德爾<lb/>
伯森乣詳袞遷忠順軍節度使興平軍節度使天德二<lb/>
年入為大宗正丞四年拜昭德軍節度使以兄摩囉歡<lb/>
子和勒端哈濟穆昆餘戸授威赫上京路哲爾袞明安<lb/>
所屬世襲穆昆改德昌軍節度使封廣平郡王正隆二<lb/>
年例奪王爵改哈斯罕節度使再改忠順軍節度使大<lb/>
定元年封宋國公為勸農使卒官年六十五<lb/>
<pb n="KR2a0035_WYG_066-6b"/>
始祖兄弟三人博和哩之後實圖羙都古嚕訥别有傳<lb/>
呼實黙者哈斯罕人也父托卜嘉事遼為太尉呼實黙<lb/>
善漢語通契丹大小字勇而善戰高永昌據東京招哈<lb/>
斯罕人衆畏高永昌兵彊且欲歸之呼實黙不肯從召<lb/>
其族人謀曰吾遠祖兄弟三人同出高麗今大聖皇帝<lb/>
之祖入女直吾祖留高麗自高麗歸於遼吾與皇帝皆<lb/>
三祖之後皇帝受命即大位遼之敗亡有徵吾豈能為<lb/>
永昌之臣哉始祖兄阿庫納留高麗中呼實黙自言如此<lb/>
<pb n="KR2a0035_WYG_066-7a"/>
葢自謂阿庫納之後云於是率其族屬部衆詣薩哈<lb/>
烏珍降營於托輝山之下永昌攻之呼實黙力戰不能敵<lb/>
奔於薩哈及攻開州呼實黙以糧餉給軍後攻保州<lb/>
遼將以舟師遯呼實黙邀擊敗之降其士卒賞賜甚厚<lb/>
以為哈斯罕七部貝勒給銀牌一木牌三天輔二年卒<lb/>
贈監門衛上將軍再贈驃騎衛上將軍子果實嘗從攻<lb/>
顯州領四穆昆軍破魚梁務功最以其父所管十部為<lb/>
哈斯罕達貝勒有和卓者亦稱始祖兄苖裔但不知與<lb/>
<pb n="KR2a0035_WYG_066-7b"/>
呼實黙相去幾從耳<lb/>
和卓哈斯罕必勒哈水人也仕遼領辰復二州漢人渤<lb/>
海子富色克襲父職再遷静江中正軍節度使佩金牌<lb/>
為哈斯罕女直部長子額哩頁與呼實黙同時歸朝屢<lb/>
以糧餉助伐高永昌及高麗新羅後從宗望伐宋以功<lb/>
遷眞定府路安撫使兼曹州防禦使佩金牌授必勒哈<lb/>
水世襲明安長子布呼識女直契丹漢字善騎射年十<lb/>
八宗弼選為章京從阿里富埒琿追宋康王於明州睿<lb/>
<pb n="KR2a0035_WYG_066-8a"/>
宗聞其才召置麾下從經畧山東河北陜西襲其父明<lb/>
安授昭勇大將軍海陵伐宋以本明安兵從半道與南<lb/>
征萬戸完顔福壽等俱亡歸謁世宗於遼陽世宗即位<lb/>
除同知哈斯罕節度使事刑部侍郎色克為都統布呼<lb/>
副之坐擅署置官吏私用官中財物削兩階解職未浹<lb/>
旬世宗獻享山陵兵部尚書克實昭毅大將軍鄂倫中<lb/>
都同知完顔璋等謀反欲因上謁山陵舉事鄂倫與布<lb/>
呼親舊與之謀議事具克實傳既知事不可成乃與克<lb/>
<pb n="KR2a0035_WYG_066-8b"/>
實璋執鄂倫等上變克實不肯以始謀盡首遂并誅之<lb/>
而賞布呼璋除布呼濬州防禦使累遷順天軍節度使<lb/>
致仕卒年六十七<lb/>
昭祖族人果布者從昭祖耀武於青嶺白山還至古哩<lb/>
甸昭祖得疾寢於村舎洞無門扉乃以車輪當門為蔽<lb/>
果布卧輪下為扞禦已而賊至刃交於輪輻間果布洞<lb/>
腹見膏恐昭祖知之乃然薪取膏以為炙問之以他肉<lb/>
對昭祖心知之遂中夜啟行<lb/>
<pb n="KR2a0035_WYG_066-9a"/>
衷本名綽哈中都司屬司人世祖曾孫祖巴噶布琳封<lb/>
鄆王父烏里官至特進大定中收充閤門祇侯授代州<lb/>
宣銳軍都指揮使歲旱州委禱雨於五臺靈潭歩致其<lb/>
水雨隨下人為刻石紀之四遷引進使兼典客署令改<lb/>
尚輦局使扈從北幸賜廐馬二以旌其勤尋為夏國王<lb/>
李仁孝封冊使歴寧海蠡州刺史入為大睦親府丞除<lb/>
順義軍節度使陛辭賜金幣特寵異之移鎮鎮西泰和<lb/>
六年致仕卒衷孝悌貞謹深悉本朝婚禮皇族婚嫁每<lb/>
<pb n="KR2a0035_WYG_066-9b"/>
令𠂻相之治復有能稱其在寧海蠡州平賦役無擾民<lb/>
立石頌遺愛大安初追贈輔國上將軍<lb/>
齊本名素赫穆宗曾孫父哈布爾寧州刺史大定中以<lb/>
族改充司屬司將軍授同知復州軍州事累遷刑部員<lb/>
外郎上諭曰本朝以來未嘗有内族為六部郎官者以<lb/>
卿歴職亷能故授之先是復州哈斯罕關地方七百餘<lb/>
里因圍獵禁民樵捕齊言其地肥衍令賦民開種則公<lb/>
私有益上然之為弛禁即牧民以居田收甚利因名其<lb/>
<pb n="KR2a0035_WYG_066-10a"/>
地曰哈斯罕明安章宗立改戸部員外郎出為磁州刺<lb/>
史治以寛簡未嘗留獄屬邑武安有道士視觀宇不謹<lb/>
吏民為請鄰郡王師者代主之道士忿奪其利告王私<lb/>
置禁銅器法當徒縣令惡其為人反坐之具獄上齊審<lb/>
其誣又以王有德不忍坐之問同寮無以對齊曰道士<lb/>
同請即同居也當准首俱釋其罪其寛明大體皆此類<lb/>
也磁名郡刺史皆朝廷遴選郡人以前政有聲如劉徽<lb/>
柔程輝高德裕皆不及也河北提刑司以治狀聞明昌<lb/>
<pb n="KR2a0035_WYG_066-10b"/>
三年始議置諸王傅頗難其選乃以齊傅兗王王將至<lb/>
任郡明安迎接齊峻却之王怪問故曰三國藩輔明安<lb/>
皆總戎職於王何利焉却之以遠嫌也王悅服王府家<lb/>
奴為不法輒𤼵還本明安終更無敢犯者明年授山東<lb/>
東西路副統軍兼同知益都府事有惠愛郡人為之立<lb/>
碑轉彰化軍節度使六年移利渉軍召見勞慰有加詔<lb/>
留守上京承安二年致仕卒齊明法識治體所至有聲<lb/>
内族中與丞相承暉並稱云<lb/>
<pb n="KR2a0035_WYG_066-11a"/>
珠嚕宗室子從鄭王烏色敗高麗於海蘭取雅魯城克<lb/>
寧江州收黄龍府珠赫店之役達嚕噶城之役呼岱巴<lb/>
岡之役皆力戰有功東京降為本路招安副使敗遼兵<lb/>
破通古營蘇州漢民叛走珠嚕追復之以功為穆昆天<lb/>
輔四年卒年四十一皇統中贈鎮國上將軍<lb/>
呼實哈宗室子也從太祖攻寕江敗遼兵於達嚕噶城<lb/>
破遼主親兵皆有功遼軍來援濟州呼實哈與其兄實<lb/>
古納以兵迎擊敗之還攻濟州中流矢戰益力克其城<lb/>
<pb n="KR2a0035_WYG_066-11b"/>
軍中稱其勇從攻春泰州降之并降境内諸部族其不<lb/>
降者皆攻㧞之遼主西走呼實哈追至中京獲其宫人<lb/>
輜重凡八百有有薩納噶者復以本部叛去呼實哈以<lb/>
兵五百追及之獲其親屬部人以還德州復叛呼實哈<lb/>
以兵五千克其城從羅索擊敗敵兵二萬於歸化之南<lb/>
并降歸化從取居庸關并燕之屬縣及其山谷諸屯伊<lb/>
實部既降復叛去呼實哈引兵追及戰敗之俘獲甚衆<lb/>
澤州諸部有逃者皆追復之又敗叛人於臨潢誅其酋<lb/>
<pb n="KR2a0035_WYG_066-12a"/>
領而安撫其人民天眷二年遷永定軍節度使改武定<lb/>
軍徙汴京留守天德三年授世襲明安卒年六十八<lb/>
宗賢本名阿嚕太祖伐遼從攻寧江州臨潢府太宗監<lb/>
國選侍左右甚見親信臨潢復叛從宗望復取之為内<lb/>
庫都提㸃再遷歸德軍節度使政寛簡境内大治秩滿<lb/>
士民數百千人相率詣朝廷請留及改武定軍百姓扶<lb/>
老携幼送數十里悲號而去改永定軍秉德亷訪官吏<lb/>
士民持盆水與鏡前拜言曰使君亷明清直類此民實<lb/>
<pb n="KR2a0035_WYG_066-12b"/>
頼之秉德曰吾聞郡僚亷能如一汝等以為何如衆對<lb/>
曰公勤清儉皆法則於使君耳因謂宗賢曰人謂君善<lb/>
治當在甲乙果然賢使君也用是超遷兩階天德初授<lb/>
世襲穆昆馳驛召之雄州父老相率張青繩懸明鏡於<lb/>
公署老幼填門三日乃得去封定國公再除忠順軍節<lb/>
度使賜以玉帶捕盗司執數人至府宗賢問曰罪狀明<lb/>
白否對曰獄具矣宗賢閲其案謂僚佐曰吾察此輩必<lb/>
冤不數日賊果得人服其明改海蘭路兵馬都總管歴<lb/>
<pb n="KR2a0035_WYG_066-13a"/>
廣寧尹封廣平郡王改崇義軍節度使兼領北京宗室<lb/>
事正隆例奪王爵加金紫光禄大夫改臨海軍大定初<lb/>
遣使召之宗賢率諸宗室見於遼陽除同簽大宗正事<lb/>
封景國公致仕起為博索路兵馬都總管復致仕卒<lb/>
特進逹蘭宗室子年十六事太祖未嘗去左右珠赫店<lb/>
之役太祖欲親戰達蘭控其馬而止之曰主君何為輕<lb/>
敵臣請效力即挺槍前手殺七人已而槍折騎士曵而<lb/>
下者九人太祖壯之曰誠得此輩數十雖萬衆不能當<lb/>
<pb n="KR2a0035_WYG_066-13b"/>
也及戰於達嚕噶城遼兵一千陣於營外太祖遣達蘭<lb/>
徃擊之達蘭衝出敵陣大敗其衆攻臨潢府春泰州中<lb/>
西二京皆有功天輔六年授穆昆天㑹四年從伐宋屢<lb/>
以功受賞明年再舉至汴宗望聞宋人㑹諸路援兵於<lb/>
睢陽遣達蘭與阿里庫將兵二千徃拒之敗其前鋒軍<lb/>
三萬於杞縣又破三寨擒宋京東路都總管胡直孺南<lb/>
路都統制隋師元及其三將并直孺二子遂取拱州降<lb/>
寧陵復破二萬於睢陽進取亳州聞宋兵十萬且至㑹<lb/>
<pb n="KR2a0035_WYG_066-14a"/>
宗望益兵四千合擊大敗之其卒二千陣而立馳之不<lb/>
動即麾軍去馬擊之盡殪擒其將石瑱而還帥府嘉其<lb/>
功賞賚優渥睿宗駐兵熈州分遣諸將畧地達蘭以軍<lb/>
五百入六盤山十六寨降其官八十餘民戸四千獲馬<lb/>
二千匹皇統中累加銀青光禄大夫天德初加特進授<lb/>
世襲明安卒年六十五海陵遷諸陵於大房山以達蘭<lb/>
嘗給事太祖命作石像置睿陵前<lb/>
卞本名鄂摩上京司屬司人大定二年收充䕶衞積勞<lb/>
<pb n="KR2a0035_WYG_066-14b"/>
授彰化軍節度副使入為都水監丞累遷中都西京路<lb/>
提刑使徙知歸德府河平軍節度使王汝嘉奏卞前在<lb/>
都水監導河有勞除北京留守俄改知大興府事時有<lb/>
言尚書左丞𤓰爾佳衡在軍不法詔刑部問狀事下大<lb/>
興府卞輒令追攝上以為失禮杖四十久之乞致仕不<lb/>
許拜御史大夫先是左司諫持嘉克們上言御史大夫<lb/>
久闕憲紀不振宜選剛正疾惡之人肅清庻務上由是<lb/>
用卞前時孫鐸賈鉉俱為尚書鉉拜參知政事而鐸再<lb/>
<pb n="KR2a0035_WYG_066-15a"/>
任對賀客誦唐張在詩有鬱鬱意卞劾奏之鐸坐降黜<lb/>
既而復申前請遂以金吾衛上將軍致仕薨<lb/>
<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>本名額哩埒隸上京司屬司大定十年以皇家近親<lb/>
收充東宫䕶衞轉十人長授御院通進從世宗幸上京<lb/>
㑹皇太子守國薨世宗以<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>親密可委特命與滕王府<lb/>
長史臺馳驛徃䕶喪時章宗為金源郡王亦留中都且<lb/>
命<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>等保䕶諭之曰郡王遭此家難哀哭當以禮節之<lb/>
飲食尤當謹視世宗還都遷符寳郎除吏部郎中章宗<lb/>
<pb n="KR2a0035_WYG_066-15b"/>
即位坐與御史大夫唐古貢為壽犯夜禁奪官一階罷<lb/>
明昌元年起為同知棣州防禦使事上書歴詆宰執帝<lb/>
以小臣敢譏訕宰輔杖八十削一官罷之發還本明安<lb/>
明年降授同知宣德州事召授武衞軍副都指揮使四<lb/>
遷知大興府事轉左右宣徽使承安二年拜尚書右丞<lb/>
出為泰定軍節度使移知濟南府卒<lb/>
奕本名三寳隸瑪展賽音司屬司大定七年以近親充<lb/>
東宫䕶衞十人長轉為尚廐局使章宗即位遷左衞副<lb/>
<pb n="KR2a0035_WYG_066-16a"/>
將軍累遷右副都㸃檢兼提㸃尚廐局使諭㫖曰汝非<lb/>
有過人才第以久次遷授當謹乃職勿復有非違事使<lb/>
朕聞之未幾坐廐馬瘦决三十承安二年改左司都㸃<lb/>
檢兼職如舊俄授同簽大睦親府事卒奕為人貪鄙數<lb/>
以贓敗帝愛其能治圍塲故進而委信之<lb/>
愛實宗室子好學問襲父北京路筈栢山明安聽訟明<lb/>
决人信而愛之察亷能除彰國軍節度副使改上京留<lb/>
守判官提刑司奏彰國軍治狀遷同知率賓路節度事<lb/>
<pb n="KR2a0035_WYG_066-16b"/>
改歸徳軍歴海邳二州刺史皆兼總押軍馬宋統領劉<lb/>
文謙以兵攻宿遷愛實迎擊破之復破戚春夏興國舟<lb/>
兵萬餘人斬夏興國于陣遷鎮國上將軍再賜銀幣為<lb/>
元帥左監軍赫舍哩執中前鋒渡淮破寳應天長二縣<lb/>
師還遷同知歸徳府事改泗州防禦使丁母憂起復大<lb/>
安二年改華州防禦使遷鎮南軍節度使貞祐二年改<lb/>
知大名府充馬軍都提控歴横海安化軍節度使充宣<lb/>
差山東路左翼都提控尋知濟南府事徙沁南軍節度<lb/>
<pb n="KR2a0035_WYG_066-17a"/>
使遷河南統軍使兼武昌軍節度使卒<lb/>
贊曰金諸宗室自始祖至康宗凡八世獻祖徙居海古<lb/>
勒水額訥格爾村再徙按春水世祖稱海古勒兄弟盖<lb/>
指其所居也完顔十二部皆以部為氏宣宗詔宗室皆<lb/>
書姓氏然亦有部人以部為氏非宗室同姓者遂不可<lb/>
辨矣<lb/>
　<lb/>
　<lb/>
<pb n="KR2a0035_WYG_066-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百七</head> <lb/>
    <p>
<pb n="KR2a0035_WYG_107-1a"/>
欽定四庫全書<lb/>
　金史卷一百七<lb/>
　　元中書右丞相總裁托克托等修<lb/>
　列傳第四十五<lb/>
　　高汝礪　　　　　張行信<lb/>
高汝礪字巖夫應州金城人登大定十九年進士第莅<lb/>
官有能聲明昌五年九月章宗詔宰執舉奏中外可為<lb/>
刺史者上親閱闕㸃注葢取兩員同舉者升用之於是<lb/>
<pb n="KR2a0035_WYG_107-1b"/>
汝礪自同知絳陽軍節度事起為石州刺史承安元年<lb/>
七月入為左司郎中一日奏事紫宸殿時侍臣皆迴避<lb/>
上所御凉扇忽堕案下汝礪以非職不敢取以進奏事<lb/>
畢上謂宰臣曰髙汝礪不進扇可謂知體矣未㡬擢為<lb/>
左諫議大夫以賦調軍須郡縣有司或不得人造胥走<lb/>
卒利其事急規取貨賂深為民害建言自今若因兵調<lb/>
發有犯者乞權依推排受財法治之庶使小人有所畏<lb/>
懼二年六月定制因軍前差發受財者一貫以下徒二<lb/>
<pb n="KR2a0035_WYG_107-2a"/>
年以上徒三年十貫處死從汝礪之言也時遇奏事臺<lb/>
臣亦令迴避汝礪乃上言國家置諫臣以備侍從盖欲<lb/>
周知時政以參得失非徒使排行就列而已故唐制凡<lb/>
中書門下及三品以上入閤必遣諫官隨之俾預聞政<lb/>
事冀其有所開説今省臺以下遇朝奏事則一切迴避<lb/>
與諸侍衞之臣旅進旅退殿廷論事初莫得聞及其已<lb/>
行又不詳其始末遂事而諫斯亦難矣顧諫職為何如<lb/>
哉若曰非材擇人可也豈可置之言責而疎逺若此乞<lb/>
<pb n="KR2a0035_WYG_107-2b"/>
自今以往有司奏事諫官得以預聞庶望少補且修注<lb/>
之職掌記言動俱當一體上從之又言年前十月嘗舉<lb/>
行推排之法尋以踰時而止誠知聖上愛民之深也切<lb/>
聞周制以嵗時定民之衆寡辨物之多少入其數于小<lb/>
司徒以施政教以行徵令三年則天下大比按為定法<lb/>
伏自大定四年通檢前後迄今三十餘年其間雖兩經<lb/>
推排其浮財物力惟憑一時小民之語以為増减有司<lb/>
惟務速定不復推究其實由是豪强有力者符同而幸<lb/>
<pb n="KR2a0035_WYG_107-3a"/>
免貧弱寡援者抑屈而無訴况近年以來邉方屢有調<lb/>
發貧户益多如止循例推排縁去嵗條理已行人所通<lb/>
知恐新强之家預為請囑狡獪之人冀望至時同辭推<lb/>
唱或虚作貧乏故以産業低價質典及將財物徙置他<lb/>
所權止營運如此姦弊百端欲望物力均一難矣欲革<lb/>
斯弊莫若據實通檢預令有司照勘大定四年條理嚴<lb/>
立罪賞截日立限闗防禁約其間有可以輕重者斟酌<lb/>
行之去煩碎而就簡易戒騷擾而事鎮靜使富者不得<lb/>
<pb n="KR2a0035_WYG_107-3b"/>
以苟避困者有望於少息則賦税易辦人免不均之患<lb/>
矣詔尚書省竢邊事息行之是嵗十月上諭尚書省遣<lb/>
官詣各路通檢民力命户部尚書賈執剛與汝礪先推<lb/>
排在都兩警巡院令諸路所差官視以為法焉尋為同<lb/>
知大興府事四年十二月為陜西東路轉運使泰和元<lb/>
年七月改西京路轉運使二年正月為北京臨潢府路<lb/>
按察使四年二月遷河北西路轉運使十一月進中都<lb/>
路都轉運使六年六月拜户部尚書時鈔法不能流轉<lb/>
<pb n="KR2a0035_WYG_107-4a"/>
汝礪隨事上言多所更定民甚便之語在食貨志上嘉<lb/>
其議勑尚書省曰内外百官所司不同比應詔言事者<lb/>
不啻千數俱不達各司利害汗漫陳説莫能詳盡近惟<lb/>
户部尚書髙汝礪論本部數事並切事情皆已行之其<lb/>
論内外百司各究利害舉明若可舉而不即申聞以致<lb/>
上司舉行者量制其罰貞祐二年二月宣宗南遷次邯<lb/>
鄲拜汝礪為參知政事次湯隂上聞汴京穀價騰踴慮<lb/>
扈從人至則愈貴問宰臣何以處之皆請命留守司約<lb/>
<pb n="KR2a0035_WYG_107-4b"/>
束汝礪為曰物價低昂朝夕或異然糴多糶少則貴蓋<lb/>
諸路之人輻湊河南糴者既多安得不貴若禁止之有<lb/>
物之家皆將閉而不出商旅轉販亦不復入城則糴者<lb/>
益急而貴益甚矣事有難易不可不知今少而難得者<lb/>
穀也多而易致者鈔也自當先其所難後其所易多方<lb/>
開誘務使出粟更鈔例穀價自平矣上從之三年五月<lb/>
朝廷議徙河北軍户家屬於河南留其軍守衞郡縣汝<lb/>
礪言此事果行但便於豪强家耳貧戸豈能徙且安土<lb/>
<pb n="KR2a0035_WYG_107-5a"/>
重遷人之情也今使盡赴河南彼一旦去其田園扶擕<lb/>
老幼驅馳道路流離失所豈不可憐且所過百姓見軍<lb/>
户盡遷必將驚疑謂國家分别彼此其心安得不揺况<lb/>
軍人已去其家而令護衞他人以情度之其不可盡心<lb/>
必矣民至愚而神者也雖告以衞護之意亦將不信徒<lb/>
令交亂俱不得安此其利害所繫至重乞先令諸道元<lb/>
帥府宣撫司總管府熟論可否如無可疑然後施行不<lb/>
報軍户既遷將括地分授之未有定論上勑尚書省曰<lb/>
<pb n="KR2a0035_WYG_107-5b"/>
北兵將及河南由是盡起諸路軍戸共圗保守今既至<lb/>
矣糧食所當必與然未有以處之可分遣官聚耆老問<lb/>
之其將益賦或與之田二者孰便又以諭汝礪既而所<lb/>
遣官言農民並稱比年以來租賦已重若更益之力實<lb/>
不足不敢復佃官田乆以給軍於是汝礪奏遷徙軍户<lb/>
一時之事也民佃官田乆逺之計也河南民地官田計<lb/>
數相半又多全佃官田之家墳塋莊井俱在其中率皆<lb/>
貧民一旦奪之何以自活夫小民易動難安一時避賦<lb/>
<pb n="KR2a0035_WYG_107-6a"/>
遂有此言及其與人即前日之主今還為客能勿悔乎<lb/>
悔則忿心生矣如山東撥地時膄田沃壤盡入勢家瘠<lb/>
惡者乃付貧户無益於軍而民則有損至於互相憎疾<lb/>
今猶未巳前事不逺足為明戒惟當倍益官租以給軍<lb/>
糧之半復以係官荒田牧馬草地量數付之令其自耕<lb/>
則百姓免失業之難而官司不必為厲民之事矣且河<lb/>
南之田最宜麥今兩澤霑足正播種之時誠恐民疑以<lb/>
誤嵗計宜早决之上從其請尋遷尚書右丞時上以軍<lb/>
<pb n="KR2a0035_WYG_107-6b"/>
户地當撥付使得及時耕墾而汝礪復上奏曰在官荒<lb/>
田及牧馬地民多私耕者今正藝麥之時彼知將以與<lb/>
人必皆棄去軍户雖得亦已逾時徒成曠廢若候畢功<lb/>
而後撥量收所得以補軍儲則公私俱便乞盡九月然<lb/>
後遣官十月汝礪言今河北軍户徙河南者㡬百萬口<lb/>
人日給米一升嵗率三百六十萬石半給其直猶支粟<lb/>
三百萬石有竒租地計二十四萬頃嵗徵粟纔一百五<lb/>
十六萬有竒更乞於經費之外倍徵以給仍以係官閑<lb/>
<pb n="KR2a0035_WYG_107-7a"/>
田及牧馬地可耕者畀之奏可乃遣右司諫馮開等分<lb/>
詣諸郡就給之人三十畝以汝礪總之既而括地官還<lb/>
皆曰頃畝之數甚少且瘠惡不可耕計其可耕者均以<lb/>
與之人得無㡬又僻逺處不免徙就之軍人皆以為不<lb/>
便汝礪遂言於上詔有司罷之但給軍糧之半而半折<lb/>
以實直焉四年正月拜尚書左丞連上表乞致仕皆優<lb/>
詔不許㑹朝廷議發兵河北護民芟麥而民間流言謂<lb/>
官將盡取之上聞以問宰職曰為之奈何髙琪等奏若<lb/>
<pb n="KR2a0035_WYG_107-7b"/>
令樞密院遣兵居其衝要鎮遏土寇仍許收逃户之田<lb/>
則軍民兩便或有警急軍士亦必盡心汝礪曰甚非計<lb/>
也盖河朔之民所恃以食者惟此麥耳今已有流言而<lb/>
復以兵往是益使之疑懼也不若聽其自便令宣撫司<lb/>
禁戢無賴不致侵擾足矣逃户田令有司收之以充軍<lb/>
儲可也乃詔遣户部員外郎費摩富拉塔閲視田數及<lb/>
訪民願發兵與否還奏臣西由懐孟東抵曹單麥苖苦<lb/>
亦無多訊諸農民往往自為義軍臣即宣布朝廷欲發<lb/>
<pb n="KR2a0035_WYG_107-8a"/>
兵之意皆感戴而不願也於是罷之汝礪以數乞致仕<lb/>
不從乃上言曰立非常之功必待非常之人今大兵既<lb/>
退正完葺闗隘簡練其士之時須得通敏經綸之才預<lb/>
為籌畫俾濟中興伏見尚書左丞兼行樞宻副使胥鼎<lb/>
才擅衆長身兼數器乞召還朝省不從時髙琪欲從言<lb/>
事者嵗閲民田徵租朝廷將從之汝礪言臣聞治大國<lb/>
者若烹小鮮最為政之善喻也國朝自大定通檢後十<lb/>
年一推物力惟其貴簡靜而重勞民耳今言者請如河<lb/>
<pb n="KR2a0035_WYG_107-8b"/>
北嵗括實種之田計數徵歛即是常時通檢無乃駭人<lb/>
視聽使之不安乎且河南河北事體不同河北累經劫<lb/>
掠戸口亡匿田疇荒廢差調難依元額故為此權宜之<lb/>
法盖軍儲不加多且地少而易見也河南自車駕巡幸<lb/>
以來百姓湊集凡有閑田及逃户所棄耕墾殆徧各承<lb/>
元戸輸租其所徵斂皆凖通推之額雖軍馬益多未嘗<lb/>
闕誤詎宜一槩動擾若恐豪右蔽匿而逋征賦則有司<lb/>
檢括亦豈盡實但嚴立賞罰許其自首及聽人告捕犯<lb/>
<pb n="KR2a0035_WYG_107-9a"/>
者以盜軍儲坐之地付告者自足使人知懼而賦悉入<lb/>
官何必為是紛紛也抑又有大不可者三如每嵗檢括<lb/>
則夏田春量秋田夏量中間雜種亦且隨時量之一嵗<lb/>
中略無休息民將厭避耕種失時或止耕膏腴而棄其<lb/>
餘則所收仍舊而所輸益少一不可也檢括之時縣官<lb/>
不能家至戸到里胥得以暗通貨賂上下其手虚為文<lb/>
具轉失其真二不可也民田與軍田犬牙相錯彼或隂<lb/>
結軍人以相冒亂而朝廷止憑有司之籍儻使臨時少<lb/>
<pb n="KR2a0035_WYG_107-9b"/>
於元額則資儲闕誤必矣三不可也夫朝廷舉事務在<lb/>
必行既行而復中止焉是豈善計議遂寢興定元年<lb/>
十月上疏曰言者請姑與宋人議和以息邊民切以為<lb/>
非計宋人多詐無實雖與文移往來而邊備未敢遽撤<lb/>
備既不撤則議和與否蓋無以異或復蔓以浮辭禮例<lb/>
之外别有求索言涉不遜將若之何或曰大定間亦嘗<lb/>
先遣使今何不可切謂時殊事異難以例言昔海陵師<lb/>
出無名曲在於我是以世宗即位首遣髙忠建等報諭<lb/>
<pb n="KR2a0035_WYG_107-10a"/>
宋主罷淮甸所侵以修舊好彼隨遣使來書辭慢易不<lb/>
復奉表稱臣願還故疆為兄弟國雖其樞密院與我帥<lb/>
府時通書問而侵軼未嘗已也後征西元帥喀齊喀敗<lb/>
宋將吳璘姚良輔於徳順原州右丞相布薩忠義右副<lb/>
元帥赫舍哩志寧敗李世輔于宿州斬首五萬兵威大<lb/>
振世宗謂宰臣曰昔宋人言遣使請和乘吾無備遂攻<lb/>
宿州今為我軍大敗殺戮過當故不敢復通問朕哀南<lb/>
北生靈乆困于兵本欲息民何較細故其令帥府移書<lb/>
<pb n="KR2a0035_WYG_107-10b"/>
宋人以議和好宋果遣使告和以當時堂堂之勢又無<lb/>
邉患竟免其奉表稱臣之禮今宋棄信背盟侵我邉鄙<lb/>
是曲在彼也彼若請和於理為順豈當先發此議而自<lb/>
示弱耶恐非徒無益反招謗侮而已十一月汝礪言臣<lb/>
聞國以民為基民以財為本是以王者必先愛養基本<lb/>
國家調發河南為重所徵税租率常三倍于舊今省部<lb/>
計嵗收通寳不放所支乃于民間科斂桑皮故紙錢七<lb/>
千萬貫以補之近以通寳稍滯又加兩倍河南人戸農<lb/>
<pb n="KR2a0035_WYG_107-11a"/>
民居三之二今税租猶多未足而此令復出彼不糶所<lb/>
當輸租則必減其食以應之夫事有難易勢有緩急今<lb/>
急用而難得者芻糧也出於民力其來有限可緩圗而<lb/>
易為者鈔法也行于國家其變無窮向者大鈔滯更為<lb/>
小鈔小鈔弊改為寳劵寳劵不行易為通寳從權制變<lb/>
皆由于上尚何以煩民為哉彼悉力以奉軍儲已患不<lb/>
足而又添徵通寳苟不能給則有逃亡民逃亡則農事<lb/>
廢兵食何自而得有司不䆒逺圗而貪近效不固本原<lb/>
<pb n="KR2a0035_WYG_107-11b"/>
而較末節誠恐軍儲鈔法兩有所妨臣非於鈔法不為<lb/>
意也非與省部故相違也但以鈔法稍滯物價稍増之<lb/>
害輕民生不安軍儲不給之害重耳惟陛下外度事勢<lb/>
俯察臣言特命有司減免則羣心和悦而未足之租有<lb/>
所望矣時朝廷以賈全苖道潤等相攻不和將分畀州<lb/>
縣别署名號以處之汝礪上書曰甚非計也盖河北諸<lb/>
帥多本土義軍一時權為隊長亦有先嘗叛亡者非若<lb/>
素宧於朝知禮義識名分之人也貪暴不法盖無足怪<lb/>
<pb n="KR2a0035_WYG_107-12a"/>
朝廷以時方多故姑牢籠用之庶使遺民少得安息後<lb/>
互相攻劫則勢寖弱勢力既弱則朝廷易制今若分地<lb/>
而與之州縣官吏得輒署置民户税賦得擅徵收則地<lb/>
廣者日益强狹者日益弱乆之弱者皆併於强强者之<lb/>
地不可復奪是朝廷愈難制也昔唐分河朔地授諸叛<lb/>
將史臣謂其護養孽萌以成其禍此可為今日大戒也<lb/>
不若姑令行省覊縻和輯多方牽制使不得逞異時<lb/>
邊事稍息氣力漸完若輩又何足患哉議遂寢上嘗謂<lb/>
<pb n="KR2a0035_WYG_107-12b"/>
汝礪曰朕每見卿侍朝恐不任其勞許坐殿下而卿終<lb/>
不從何哉夫君臣相遇貴在誠實小謹區區朕固不較<lb/>
也汝礪以君臣之分甚嚴不敢奉命三年河南頗豐稔<lb/>
民間多積粟汝礪乃奏曰國家之務莫重於食今所在<lb/>
屯兵益衆而修築新城其費亦廣若不及此豐年多方<lb/>
營辦防秋之際或乏軍興乞於河南州府驗其物價低<lb/>
昻權宜立式凡内外四品以下雜正班散官及承廕人<lb/>
免當儤使監官功酬或僧道官師徳號度牒寺觀院額<lb/>
<pb n="KR2a0035_WYG_107-13a"/>
等並聽買之司縣官有能勸誘輸粟至三千石者將來<lb/>
注授陞本牓首五千石以上遷官一階萬石以上陞職<lb/>
一等並注見闕庶㡬人知勸慕多所收獲上從之同提<lb/>
舉𣙜貨司王三鍚建議𣙜油髙琪以用度方急勸上行<lb/>
之汝礪上言曰古無𣙜法自漢以來始置鹽鐵酒𣙜均<lb/>
輸官以佐經費末流至有算舟車税間架其征利之術<lb/>
固已盡矣然亦未聞𣙜油也盖油者世所共用利歸於<lb/>
公則害及於民故古今皆置不論亦厭苛細而重煩擾<lb/>
<pb n="KR2a0035_WYG_107-13b"/>
也國家自軍興河南一路嵗入税租不啻加倍又有額<lb/>
徵諸錢横泛雜役無非出於民者而更議𣙜油嵗收銀<lb/>
數十萬兩夫國以民為本當此之際民可以重困乎若<lb/>
從三鍚議是以舉世通行之貨為𣙜貨私家常用之物<lb/>
為禁物自古不行之法為良法切為聖朝不取也若果<lb/>
行之其害有五臣請言之河南州縣當立務九百餘所<lb/>
設官千八百餘員而胥𨽻工作之徒不與焉費既不貲<lb/>
而又創搆屋宇奪買作具公私俱擾殆不勝言至於提<lb/>
<pb n="KR2a0035_WYG_107-14a"/>
㸃官司有陞降決罰之法其課一虧必生抑配之於小<lb/>
民受病益不能堪其害一也夫油之貴賤所在不齊惟<lb/>
其商旅轉販有無相易所以其價常平人易得之今既<lb/>
設官各有分地輒相侵犯者有罪是使貴處常貴而賤<lb/>
處常賤其害二也民害日用不能躬自沽之而轉鬻者<lb/>
増取利息則價不得不貴而用不得不難其害三也鹽<lb/>
鐵酒醋公私所造不同易於分别惟油不然莫可辯記<lb/>
今私造者有刑捕告者有賞則無賴輩因之得以誣搆<lb/>
<pb n="KR2a0035_WYG_107-14b"/>
良民枉陷於罪其害四也油户所置屋宇作具用錢已<lb/>
多有司按業推定物力以給差賦今奪其具廢其業而<lb/>
差賦如前何以自活其害五也惟罷之便上是之然重<lb/>
違髙琪意詔集百官議于尚書省戸部尚書髙䕫工部<lb/>
侍郎鉏祐祿經實知開封府事温特赫額實等二十六<lb/>
人議同髙琪禮部尚書楊雲翼翰林侍讀學士趙秉文<lb/>
南京路轉運使趙喧吏部侍郎趙伯成刑部郎中姬世<lb/>
英右司諫郭著提舉倉塲使時戩皆以為不可上曰古<lb/>
<pb n="KR2a0035_WYG_107-15a"/>
所不行者而今行之是又生一事也其罷之十月賜金<lb/>
鼎一重幣三四年三月拜平章政事俄而進拜尚書右<lb/>
丞相監修國史封壽國公五年二月上表乞致政不許<lb/>
九月上諭汝礪曰昨日視朝至午方罷卿老矣不任久<lb/>
立奏事畢用寳之際可先退坐恐以勞致疾反妨議政<lb/>
也是月復乞致仕上諭之曰丞相之禮盡矣然今廷臣<lb/>
誰如丞相者而必欲求去乎姑留輔朕可也十月躐遷<lb/>
榮祿大夫仍諭曰丞相數求去朕以社稷事重故堅留<lb/>
<pb n="KR2a0035_WYG_107-15b"/>
之丞相老矣而官猶未至二品故特陞兩階十二月上<lb/>
復諭曰向朕以卿年老視朝之日侍立為勞命用寳時<lb/>
退坐廊下而卿違之復侍立終朝豈有司不為設榻耶<lb/>
卿其勉從朕意元光元年四月汝礪跪奏事上命起曰<lb/>
卿大臣也所言皆社稷計朕之責卿惟在盡誠何事小<lb/>
謹自今勿復爾也七月上謂宰臣曰昔有言世宗太儉<lb/>
者或曰不爾則安得廣畜積章宗時用度甚多而得不<lb/>
闕乏者盖先朝有以遺之也汝礪因進言曰儉乃帝王<lb/>
<pb n="KR2a0035_WYG_107-16a"/>
大徳陛下言及此天下福也九月上又謂宰臣曰有功<lb/>
者雖有微過亦當貸之無功者豈可貸耶然有功者人<lb/>
喜謗議凡有以功過言於朕者朕必深求其實雖近侍<lb/>
為言不敢輕信亦未嘗徇一已之愛憎也汝礪因對曰<lb/>
公生明偏生暗凡人多徇愛憎不合公議陛下聖明故能<lb/>
如是耳二年正月復乞致政上面諭曰今若從卿始<lb/>
終之道俱盡於卿甚安在朕亦為美事但時方多故而<lb/>
朕復不徳正賴舊人輔佐故未能遂卿髙志耳汝礪固<lb/>
<pb n="KR2a0035_WYG_107-16b"/>
辭竟不許因謂曰朕每聞人有所毁譽必求其實汝礪<lb/>
對曰昔齊威王封即墨大夫烹阿大夫及左右之嘗毁<lb/>
譽者由是羣臣恐懼莫敢餙非齊國大治陛下言及此<lb/>
治安可期也二月上以汝礪年髙免朝拜侍立乆則憇<lb/>
于殿下仍勑有司設榻焉三月又乞致仕復優詔不許<lb/>
迺謂羣臣曰人有才堪任事而處心不正者終不足貴<lb/>
汝礪對曰其心不正而濟之以才所謂虎而翼者也雖<lb/>
古聖人亦未易知上以為然他日復謂宰臣曰凡人處<lb/>
<pb n="KR2a0035_WYG_107-17a"/>
心善良者行事忠實斯為難得若言巧心偽亦復何用<lb/>
然善良者人又多目為平常汝礪對曰人材少全亦隨<lb/>
其所長取之耳上然之五月上問宰執以修完京城樓<lb/>
櫓事汝礪奏所用皆大木顧今難得方令計置上曰朕<lb/>
宫中别殿有可用者即用之汝礪對以不宜毁上曰所<lb/>
居之外毁亦何害不愈於勞民逺致乎哀宗初即位諫<lb/>
官言汝礪欺君固位天下所共嫉宜黜之以厲百官哀<lb/>
宗曰昔恵帝言我不如髙帝當守先帝法耳汝礪乃先<lb/>
<pb n="KR2a0035_WYG_107-17b"/>
帝立以為相者又可黜歟又有投匿名書云髙某不退<lb/>
當殺之汝礪因是告老優詔不許正大元年三月薨年<lb/>
七十一配享宣宗廟為人慎宻亷潔能結人主知然規<lb/>
守格法循嘿避事故為相十餘年未嘗有讉訶貪戀不<lb/>
去當時士論頗以為譏云<lb/>
張行信字信甫先名行忠避莊獻太子諱改焉行簡弟<lb/>
也登大定二十八年進士第累官銅山令明昌元年以<lb/>
廉擢授監察御史泰和元年同知山東西路轉運使俄<lb/>
<pb n="KR2a0035_WYG_107-18a"/>
僉河東路按察司事四年四月召見于泰和殿行信因<lb/>
言二事一依舊移轉吏目以除民害一徐邳地下宜麥<lb/>
税粟許納麥以便民上是其言令尚書省議行之崇慶<lb/>
二年為左諫議大夫時呼沙呼已除名為民賂遺權貴<lb/>
將復進用舉朝無敢言者行信乃上章曰呼沙呼殘忍<lb/>
凶悖跋扈强梁媚結近習以圗稱譽自其廢黜士庶莫<lb/>
不忻悦今若復用惟恐為害更甚前日况利害之機更<lb/>
有大於此者書再上不報及呼沙呼弑逆人甚危之行<lb/>
<pb n="KR2a0035_WYG_107-18b"/>
信坦然不顧也是嵗九月宣宗即位改元貞祐行信以<lb/>
皇嗣末立無以係天下之望上疏曰自古人君即位必<lb/>
立太子以為儲副必下詔以告中外竊見皇長子毎遇<lb/>
趨朝用東宫儀衞及至丹墀還列諸王班況已除侍臣<lb/>
而今未定其禮可謂名不正言不順矣昔漢文帝元年<lb/>
首立子啟為太子者所以尊祖廟重社稷也願與大臣<lb/>
詳議酌前代故事蚤下明詔以定其位慎選宫僚輔成<lb/>
徳器則天下幸甚上嘉納之呼涉呼誅上封事言正刑<lb/>
<pb n="KR2a0035_WYG_107-19a"/>
賞辭載呼沙呼傳又言自兵興以來將帥甚難甚人願<lb/>
陛下令重臣各舉所知才果可用即賜召見褒顯奬諭<lb/>
令其自效必有奮命報國者昔李牧為趙將軍功爵賞<lb/>
罰皆得自専出攻入守不從中覆遂能北破大敵西抑<lb/>
强秦今命將若不以文法拘繩中㫖牽制委任責成使<lb/>
得盡其智能則克復之功可望矣上善之時方擢任王<lb/>
守信賈耐兒者為將皆鄙俗不材不曉兵律行信懼其<lb/>
誤國上疏曰易稱開國承家小人勿用聖人所以垂戒<lb/>
<pb n="KR2a0035_WYG_107-19b"/>
後世者其嚴如此今大兵縱横人情恟懼應敵興理非<lb/>
賢智莫能狂子庸流猥䝉拔擢參預機務甚無謂也於<lb/>
是上皆罷之權元帥右都監内族額爾克率兵五千護<lb/>
糧通州遇兵輒潰行信奏曰御兵之道無過賞罰使其<lb/>
臨敵有所慕而樂於進有所畏而不敢退然後將士用<lb/>
命功可成若額爾克敗衂宜明正其罪朝廷寛容一切<lb/>
不問恐御兵之道未盡也詔報曰卿意具悉額爾克等<lb/>
已下獄矣時中都受兵方遣使請和握兵者畏縮不敢<lb/>
<pb n="KR2a0035_WYG_107-20a"/>
戰曰恐壊和事行信上言知與戰二事本不相干奉使<lb/>
者自專議和將兵者惟當主戰豈得以和事為辭自崇<lb/>
慶來皆以和誤若我軍時有肯進戰稍挫其鋒則和事成<lb/>
也乆矣頃北使既來然猶破東京略河東今我使方<lb/>
行將帥輙按兵不動於和議卒無益也事勢益急芻粮<lb/>
益艱和之成否盖未可知豈當閉門坐守以待敝哉宜<lb/>
及士馬尚壯擇猛將鋭兵防衞轉輸往來拒戰使之少<lb/>
沮則附近蓄積皆可入京師和議亦不日可成矣上心<lb/>
<pb n="KR2a0035_WYG_107-20b"/>
知其善而不能行二年三月以朝廷括糧恐失民心上<lb/>
書言近日朝廷令知大興府胥鼎便宜計畫軍食鼎因<lb/>
奏許人納粟買官既又遣參知政事鄂屯忠孝括官民<lb/>
糧止存兩月餘悉令輸官酬以爵級銀鈔時有粟者或<lb/>
先具數于鼎未及入官忠孝復欲多得以明巳功凡鼎<lb/>
所籍者不除其數民甚苦之今米價踴貴無所從糴民<lb/>
糧止兩月又奪之將不獨歸咎有司亦怨朝廷不察也<lb/>
大兵在邇人方危懼若復無聊或生他變則所得不償<lb/>
<pb n="KR2a0035_WYG_107-21a"/>
所損矣上深善其言即命與近臣往審處焉乃諭忠孝<lb/>
曰極知卿盡心于公然國家本欲得糧今既得矣姑從<lb/>
人便可也四月遷山東東路按察使兼轉運使仍權本<lb/>
路宣撫副使將行求入見上御便殿見之奏曰臣伏見<lb/>
鄂屯忠孝飾詐不忠臨事慘刻與呼沙呼為黨歴數其<lb/>
罪且曰無事時猶不容一相非才况今多故可使斯人<lb/>
與政乎願即罷之上曰朕始即位進退大臣自當以禮<lb/>
卿語其親知諷令求去可也行信以告右司郎中巴古<lb/>
<pb n="KR2a0035_WYG_107-21b"/>
喇白忠孝忠孝不恤也三年二月改安武軍節度使兼<lb/>
冀州管内觀察使始至即上書言四事其一曰楊安兒<lb/>
賊黨旦暮成擒盖不足慮今日之急惟在收人心而已<lb/>
向者官軍討賊不分善惡一槩誅夷劫其資産掠其婦<lb/>
女重使居民疑畏逃聚山林今宜明勑有司嚴為約束<lb/>
毋令刼掠平民如此則百姓無不安之心姦人誑脅之<lb/>
計不行其勢漸消矣其二曰自兵亂之後郡縣官豪多<lb/>
能紏集義徒摧繫土宼朝廷雖授以本處職任未㡬遣<lb/>
<pb n="KR2a0035_WYG_107-22a"/>
人代之夫舊者人所素服新者未必皆才緩急之間啟<lb/>
釁敗事自今郡縣闕員乞今尚書省選人擬注其舊官<lb/>
民便安者宜就加任使如資級未及令攝其職待有功<lb/>
則正授庶㡬人盡其才事易以立其三曰掌軍官敢進<lb/>
戰者十無一二其或有之即當責以立功不宜更授他<lb/>
職其四曰山東軍儲皆鬻爵所獲及或持勑牒求仕選<lb/>
曹以等級有不當鬻者往往駮退夫鬻所不當有司罪<lb/>
也彼何責焉况海岱重地羣宼未平田野無所收倉廪<lb/>
<pb n="KR2a0035_WYG_107-22b"/>
無所積一旦軍餉不給復欲鬻爵其誰信之朝廷多用<lb/>
其議八月召為吏部尚書九月改户部尚書十二月轉<lb/>
禮部尚書兼同修國史四年二月為太子少保兼前職<lb/>
時尚書省奏遼東宣撫副使完顔海努言參議官王澮<lb/>
嘗言本朝迄髙辛黄帝之後也昔漢祖陶唐唐湖老子<lb/>
皆為立廟我朝迄今百年不為黄帝立廟無乃愧於漢<lb/>
唐乎又云本朝初興旗幟尚赤其為火徳明矣五徳之<lb/>
祀闕而不講亦非禮經重祭祀之意臣聞於澮者如此<lb/>
<pb n="KR2a0035_WYG_107-23a"/>
乞朝廷議其事詔問有司行信奏曰按始祖實録止稱<lb/>
自髙麗而來未聞出於髙辛今所據欲立黄帝廟黄帝<lb/>
髙辛之祖借曰紹之當為木徳今乃言火徳亦何謂也<lb/>
况國初太祖有訓曰完顔部多尚白又取金之不變乃<lb/>
以大金為國號未嘗議及徳運近章宗朝始集百僚議<lb/>
之而以繼亡宋火行之絶定為土徳以告宗廟而詔天下<lb/>
焉顧澮所言特狂妄者耳上是之八月上將祔享太<lb/>
廟詔依世宗十六拜之禮行信與官參定儀注上言宜<lb/>
<pb n="KR2a0035_WYG_107-23b"/>
從四十四拜之禮上嘉納焉語在禮志祭畢賜行信<lb/>
寳劵二萬貫重幣十端諭之曰太廟拜禮朕初欲依世<lb/>
宗所行卿進奏章備述隨室讀祝殊為中理向非卿言<lb/>
朕㡬失之故特以是旌賞自今每事更宜盡心是年十<lb/>
二月行信以父暐卒去官興定元年三月起復舊職權<lb/>
參知政事六月真拜參知政事時髙琪為相専權用事<lb/>
惡不附已者衣冠之士動遭窘辱惟行信屢引舊制力<lb/>
詆其非㑹宋兵侵境朝廷議遣使詳問髙琪等以為失<lb/>
<pb n="KR2a0035_WYG_107-24a"/>
體行信獨上疏曰今以遣使為不當臣切惑之議者不<lb/>
過曰遣使則為先示弱其或不報報而不遷則愈失國<lb/>
體臣獨以為不然彼幸吾釁隙數肆侵掠邉臣以兵却<lb/>
之復來我大國不責以辭而敵以兵兹非示弱乎至於<lb/>
問而不報報而不遜曲自在彼何損於我昔大定之初<lb/>
彼嘗犯順世宗雖遣丞相烏哲行省于汴實令元帥薩<lb/>
哈連先為辭詰之彼遂伏罪其後宋主奪取國書朝廷<lb/>
復欲加兵丞相羅索獨以為不可及刑部尚書梁肅銜<lb/>
<pb n="KR2a0035_WYG_107-24b"/>
命以往尋亦屈焉在章宗時猖狂最甚猶先理問而後<lb/>
用兵然則遣使詳問正國家故事何失體之有且國歩<lb/>
多艱戍兵滋乆不思所以休息之如民力何臣書生無<lb/>
甚髙論然事當機㑹不敢不罄其愚惟陛下察之上復<lb/>
令尚書省議髙琪等奏行信所言固遵舊制然今日之<lb/>
事與昔不同詔姑待之巳而髙汝礪亦上言先遣使不<lb/>
便議遂寢詔在汝礪傳時監察御史多被的決行信乃<lb/>
上言曰大定間監察坐罪大抵收贖或至奪俸重則外<lb/>
<pb n="KR2a0035_WYG_107-25a"/>
降而巳間有的決者皆有為而然當時執政程輝已嘗<lb/>
面論其非是又有勑㫖監察職主彈劾而或看循者非<lb/>
謂凡失察皆然也近日無間事之大小情之輕重一槩<lb/>
的決以為大定故實先朝明訓過矣於是詔尚書省更<lb/>
定監察罪名制史館修章宗實錄尚書省奏舊制凡修<lb/>
史宰相執政皆預焉然女直漢人各一員崇慶中既以<lb/>
參知政事梁<graphic n="KR1723" url="https://raw.githubusercontent.com/kanripo/KR-Gaiji/master/images/KR1723.png" mimeType="image/png"/>兼之復命翰林承㫖張行簡同事盖行<lb/>
簡家學相傳多所考據今修章宗實錄左丞汝礪已充<lb/>
<pb n="KR2a0035_WYG_107-25b"/>
兼修宜令參知政事行信同修如行簡例制可二年二<lb/>
月出為彰化軍節度使兼涇州管内觀察使諭之曰初<lb/>
朕以朝臣多稱卿才乃令參決機務而廷議之際每不<lb/>
據正妄為異同甚非為相之道復聞邇來殊不以幹當<lb/>
為意豈欲求散地故耶今授此職卿宜悉之初内族哈<lb/>
昭避敵不擊且詭言密奉朝㫖下獄當誅諸皇族多抗<lb/>
表乞從末減髙琪以為自古犯法無告免者行信獨曰<lb/>
事無古今但哈昭平昔忠孝或可以免又以行信族弟<lb/>
<pb n="KR2a0035_WYG_107-26a"/>
行貞居山東受紅襖賊偽命樞密院得宋人書有干渉<lb/>
行信事故出之其子莒時為尚書省令史亦命别加注<lb/>
授焉初行信言今法職官論罪多從的決伏見大定間世<lb/>
宗𠡠㫖職官犯故違聖㫖徒年杖數並的決然其後<lb/>
三十餘年有司論罪未嘗引用盖非經乆為例之事也<lb/>
乞詳定之行信既出上以其章付尚書省至是宰臣奏<lb/>
自今違奏條之所指揮及諸條格當坐違制㫖者其徒<lb/>
年杖數論贖可也特奉詔㫖違者依大定例制可行信<lb/>
<pb n="KR2a0035_WYG_107-26b"/>
去未乆上嘗論宰臣曰自張行信降黜卿等遂緘黙此<lb/>
殊非是行信事卿等具知豈以言之故耶自今宜各盡<lb/>
言毋復畏忌行信始至涇即上書曰馬者甲兵之本方<lb/>
軍旅未息馬政不可緩也臣到涇聞陜右豪民多市於<lb/>
河州轉入内地利盖百倍及見省差買馬官平涼府判<lb/>
官烏庫哩和勒端市于洮州以銀百鋌㡬得馬千匹云<lb/>
生羌木波諸部番族人户畜牧甚廣盖前所遣官或抑<lb/>
其直或以勢陵奪遂失其和且常患銀少所以不能多<lb/>
<pb n="KR2a0035_WYG_107-27a"/>
得也又聞番地今秋薄收鬻馬得銀輒以易粟冬春之<lb/>
交必艱食馬價甚低乞令所司輦銀粟于洮河等州選<lb/>
委知番情達時變如和勒端者貿易之若捐銀萬兩可<lb/>
得良馬千匹此㑹不可失惟朝廷圗之又曰比者㳂邊<lb/>
戰士有功朝廷遣使宣諭賜以官賞莫不感戴聖恩願<lb/>
出死力此誠得激勸之方也然贈遺使者或馬或金習<lb/>
以為常臣所未諭也大定間嘗立送宣禮自五品以上<lb/>
各有定數後竟停罷况今時務與昔不同而六品以下<lb/>
<pb n="KR2a0035_WYG_107-27b"/>
及止遷散官者亦不免饋獻或莫能辦則斂所部以應<lb/>
之至有因而獲罪者彼軍士効死立功僅䝉恩賞而反<lb/>
以饋獻為苦是豈朝廷之意哉乞令有司依大定例參<lb/>
以時務明立等夷使取予有限無傷大體則上下兩得<lb/>
矣又曰近聞保舉縣令特増其俸此朝廷為民之善意<lb/>
也然自闗以西尚未有到任者逺方之民不能無望豈<lb/>
舉者猶寡而有所不敷耶乞詔内外職事官益廣選舉<lb/>
以補其闕使天下均受其賜且丞簿尉亦皆親民而獨<lb/>
<pb n="KR2a0035_WYG_107-28a"/>
不増俸彼既不足以自給安能禁其侵牟乎或謂國用<lb/>
方闕不宜虚費是大不然夫重吏祿者固使之不擾民<lb/>
也民安則國定豈為虚費誠能裁減冗食不養無用之<lb/>
人亦何患乎不足今一軍充役舉家廪給軍既物故給<lb/>
其子弟感悦士心為國盡力耳至於無男丁而其妻女<lb/>
猶給之此何謂耶自大駕南巡存瞻者巳數年張頤待<lb/>
哺以困農民國家糧儲常患不及顧乃久養此老幼數<lb/>
千萬口冗食虚費正在是耳如即罷之恐其失所宜限<lb/>
<pb n="KR2a0035_WYG_107-28b"/>
以嵗月使自為計至期而罷復將何辭上多採納焉元<lb/>
光元年正月遷保大軍節度使兼鄜州管内觀察使二<lb/>
月改靜難軍節度使兼邠州管内觀察使未㡬致仕哀<lb/>
宗即位徵用舊人起為尚書左丞言事稍不及前人望<lb/>
頗減尋復致仕家居惟以抄書教子孫為事葺園池汴<lb/>
城東築亭號靜隠時時與侯摰輩游詠其間正大八年<lb/>
二月乙丑薨于嵩山崇福宫年六十有九初遊嵩山嘗<lb/>
曰吾意欲主此山果終于此為人純正真率不事修飾<lb/>
<pb n="KR2a0035_WYG_107-29a"/>
雖兩登相位殆若無官然遇事輒發無所畏避每奏事<lb/>
上前旁人為動色行信處之坦如也及薨之日雖平昔<lb/>
甚媢忌者亦曰正人亡矣初至汴父暐以御史大夫致<lb/>
仕猶康健兄行簡為翰林學士承㫖行信為禮部尚書<lb/>
諸子姪多中第居官當世未之有也<lb/>
贊曰髙汝礪褆身清慎練達事宜乆居相位雖為大夫<lb/>
士所鄙而人主寵遇不衰張行信礪志謇諤言無避忌<lb/>
然一簉政塗便多坎壈及其再用論事稍不及前豈以<lb/>
<pb n="KR2a0035_WYG_107-29b"/>
汝礪為真可法耶宣宗伐宋本非萬全之䇿行信諫汝<lb/>
礪不諫又沮和議呼沙呼之惡未著行信兩疏擊之汝<lb/>
礪與髙琪共事人疑其黨附優劣可槩見於斯矣<lb/>
　<lb/>
　<lb/>
　<lb/>
　<lb/>
　金史卷一百七<lb/>
</p>
<p>
</p>
  </div>
</body>
</text>
</TEI>
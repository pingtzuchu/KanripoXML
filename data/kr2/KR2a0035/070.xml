<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十</head> <lb/>
    <p>
<pb n="KR2a0035_WYG_070-1a"/>
欽定四庫全書<lb/>
　金史卷七十<lb/>
　　　元中書右丞相總裁托克托等修<lb/>
　列傳第八<lb/>
　　薩哈　　　　　宗憲<hi>本名阿蘭</hi>
　　希卜蘇　　　　宗亨<hi>本名托卜嘉</hi>
　　宗賢<hi>本名色哩</hi>　實圖美<lb/>
　　忠<hi>本名都古嚕訥</hi>實實　　思敬<hi>本名薩哈</hi>
<pb n="KR2a0035_WYG_070-1b"/>
薩哈者景祖孫韓國公和卓之長子世祖之兄子也和<lb/>
卓於次最長景祖方計定諸部愛世祖膽勇材畧及諸<lb/>
子長國俗當異宮居而命和卓與世祖同邸和卓専治<lb/>
家務世祖主外事世祖襲節度使越噶順而傳肅宗穆<lb/>
宗皆景祖志也穆宗初襲位念和卓長兄不得立遂命<lb/>
薩哈為國相穆宗履藉父兄趾業鋤除彊梗不服己者<lb/>
使薩哈取瑪奇嶺道攻阿蘇穆宗自將期阿蘇城下會<lb/>
軍薩哈行次阿卜薩水烏雅部色埒貝勒來謁謂薩哈<lb/>
<pb n="KR2a0035_WYG_070-2a"/>
曰聞國相將與太師會軍阿蘇城下此為深入必取之<lb/>
策宜先撫定珊沁錫馨之路落其黨附奪其民人然後<lb/>
合軍未晩也薩哈從之攻通恩城請濟師穆宗與之薩<lb/>
哈遂攻下通恩城而與穆宗來會阿蘇城下通恩在南<lb/>
阿蘇在北穆宗初遣薩哈分道即會攻阿蘇聞其用色<lb/>
埒計先取通恩城與初議不合頗不然之及遼使來止<lb/>
勿攻阿蘇然後深以先取通恩城為功也及以國相都<lb/>
統討埒克卓多烏塔等軍而阿蘇亡入于遼終不敢歸<lb/>
<pb n="KR2a0035_WYG_070-2b"/>
埒克卓多烏塔通恩皆降康宗旣沒太祖稱達貝勒與<lb/>
薩哈分治諸部必塔水以北太祖統之拉林水人民薩<lb/>
哈統之明年甲午嗣節度命方至遼主荒于遊畋政事<lb/>
怠廢太祖知遼可伐遂起兵九月與遼人戰于界上獲<lb/>
色實太祖使告克于薩哈賜以所獲色實乘馬薩哈及<lb/>
將士皆驩呼曰義兵始至遼界一戰而勝滅遼必自此<lb/>
始矣遣子宗翰及完顔希尹來賀捷因勸進太祖未之<lb/>
從也十月師克寧江州破遼師十萬于鴨子河師還十<lb/>
<pb n="KR2a0035_WYG_070-3a"/>
二月太宗及薩哈希卜蘇率諸將復勸進收國元年正<lb/>
月朔太祖即位薩哈行國相如故伐遼之舉決於都古<lb/>
嚕訥其大計實自薩哈啓之薩哈自以宗室近屬且長<lb/>
房繼肅宗為國相旣貴且重故身任大計贊成如此諸<lb/>
人莫之或先也太祖即位後羣臣奏事薩哈等前跪上<lb/>
起泣止之曰今日成功皆諸君協輔之力吾雖處大位<lb/>
未易改舊俗也薩哈等感激再拜謝凡臣下宴集太祖<lb/>
嘗赴之主人拜上亦荅拜天輔後始正君臣之禮焉七<lb/>
<pb n="KR2a0035_WYG_070-3b"/>
月太宗為安班貝勒授薩哈古倫貝勒希卜蘇愛滿貝<lb/>
勒杲古倫齋貝勒所謂貝勒者盖女直之尊官也太祖<lb/>
自正位號凡半歲未聞有封拜太宗介弟優禮絶等杲<lb/>
母弟之最幼者薩哈希卜蘇以宗室同封拜九月加古<lb/>
倫烏赫哩貝勒天輔五年薨太祖往弔乘白馬𠢐額哭<lb/>
之慟及葬復親臨之賵以所御馬薩哈為人敦厚多智<lb/>
長于用人家居純儉好稼穡自始為國相能馴服諸部<lb/>
訟獄得其情當時有言不見國相事何從決及舉兵伐<lb/>
<pb n="KR2a0035_WYG_070-4a"/>
遼薩哈毎以宗臣為内外倚重不以戰多為其功也天<lb/>
會十五年追封燕國王正隆降封陳國公大定三年改<lb/>
贈金源郡王配饗太祖廟廷諡忠毅十五年詔圖像于<lb/>
衍慶宮子宗翰宗憲宗翰别有傳<lb/>
宗憲木名阿蘭頒行女直字書年十六選入學太宗幸<lb/>
學宗憲與諸生俱謁宗憲進止恂雅太宗召至前令誦<lb/>
所習語音清亮善應對侍臣奏曰此左副元帥宗翰弟<lb/>
也上嗟賞久之兼通契丹漢字未冠從宗翰伐宋汴京<lb/>
<pb n="KR2a0035_WYG_070-4b"/>
破衆人爭趨府庫取財物宗憲獨載圖書以歸朝廷議<lb/>
制度禮樂往往因仍遼舊宗憲曰方今奄有遼宋當逺<lb/>
引前古因時制宜成一代之法何乃近取遼人制度哉<lb/>
希尹曰而意甚與我合由是器重之達蘭宗雋倡議以<lb/>
齊地與宋宗憲廷爭折之當時不用其言其後宗弼復<lb/>
取河南陜西地如宗憲策以捕宗磐宗雋功授昭武大<lb/>
將軍修國史累官尚書左丞熙宗從容謂之曰嚮以河<lb/>
南陜西地與宋人卿以為不當與今復取之是猶用卿<lb/>
<pb n="KR2a0035_WYG_070-5a"/>
言也卿識慮深逺自今以往其盡言無隱宗憲拜謝遂<lb/>
攝門下侍郎初熙宗以疑似殺左丞相希尹久之察其<lb/>
無罪深閔惜之謂宗憲曰希尹有大功于國無罪而死<lb/>
朕將錄用其孫如之何宗憲對曰陛下深念希尹錄用<lb/>
其孫幸甚若不先明死者無罪生者何由得仕上曰卿<lb/>
言是也即日復希尹官爵用其孫守道為應奉翰林文<lb/>
字皇統五年將肆赦議覃恩止及女直人宗憲奏曰莫<lb/>
非王臣慶幸豈可有間耶遂改其文使均被焉轉行臺<lb/>
<pb n="KR2a0035_WYG_070-5b"/>
平章政事天德初為中京留守武安軍節度使封河内<lb/>
郡王改太原尹進封鉅鹿郡王正隆例奪王爵再遷震<lb/>
武武定軍節度使世宗即位遣使召之詔曰叔若能來<lb/>
宜速至此若為赫舍哩志寧白彦敬所遏亦不煩叔憂<lb/>
宗憲聞世宗即位先已棄官來歸與使者遇於中都遂<lb/>
見上于小遼口除中都留守即遣赴任詔與元帥完顔<lb/>
古雲同議軍事明年改西京留守八月改南京布薩忠<lb/>
義自行臺朝京師宗憲攝行臺尚書省事召為太子太<lb/>
<pb n="KR2a0035_WYG_070-6a"/>
師上謂宗憲曰卿年老舊人更事多矣皇太子年尚少<lb/>
謹訓導之俄拜平章政事太子太師如故詔以太祖實<lb/>
錄賜宗憲及平章政事完顏元宜左丞赫舍哩良弼判<lb/>
祕書監温王爽各一本伊喇髙善努前為寧州刺史以<lb/>
貪汚免世宗以功臣子孫宗族中無顯仕者以為祕書<lb/>
少監是時母喪未除有司奏其事宗憲曰髙善努傲很<lb/>
貪墨不可致之左右世宗曰朕以其父祖有功爾旣為<lb/>
人如此豈可玷職位哉追還制命因顧右丞蘇保衡參<lb/>
<pb n="KR2a0035_WYG_070-6b"/>
政石琚曰此朕之過舉不可不改卿等當盡心以輔朕<lb/>
也有司言諸路明安穆昆怙其世襲多擾民請同流官<lb/>
以三十月為考詔下尚書省議宗憲乃上議曰昔太祖<lb/>
皇帝撫定天下誓封功臣襲明安穆昆今若改為遷調<lb/>
非太祖約臣謂凡明安穆昆當明核善惡進賢退不肖<lb/>
有不職者其弟姪中更擇賢者代之上從其議進拜右<lb/>
丞相大定六年薨年五十九上輟朝悼惜者久之命百<lb/>
官致奠賻銀一千五百兩重綵五十端絹五百匹<lb/>
<pb n="KR2a0035_WYG_070-7a"/>
希卜蘇本作辭不夫後定為希卜蘇昭祖之孫烏肯徹<lb/>
之次子也初昭祖久無嗣與威順皇后圖克坦氏禱於<lb/>
巫而生景祖及烏肯徹烏肯徹長而酗酒屢悖其母昭<lb/>
祖沒圖克坦氏與景祖謀殺之部人怒欲害景祖圖克<lb/>
坦氏自以為事而景祖得免希卜蘇健捷能左右射世<lb/>
祖襲節度肅宗與拒和諾克薩克達戰於烏嚕斯哈珠<lb/>
水再失利世祖至將士無人色世祖使希卜蘇先陣於<lb/>
托果原而身出搏戰敗其步軍希卜蘇自陣後奮擊之<lb/>
<pb n="KR2a0035_WYG_070-7b"/>
敗其騎軍所乘馬中九矢不能馳遂步趨而出方戰其<lb/>
外兄烏格名善射居敵騎中將射希卜蘇熟視識之呼<lb/>
曰此小兒汝一人事乎何為摧鋒居前如此以弓弰繫<lb/>
馬首而去是役也希卜蘇之功居多和諾克薩克達旣<lb/>
敗希卜蘇馬棄陣中者亦自歸世祖嘗疑珠嘉布勒圖<lb/>
或與烏春等為變遣希卜蘇單騎往觀布勒圖與呼嚕<lb/>
置酒樓上以飲之希卜蘇聞其私語昵昵若將執已者<lb/>
一躍下樓傍出藩籬之外棄馬而歸其勇趫如此博諾<lb/>
<pb n="KR2a0035_WYG_070-8a"/>
約烏春舉兵世祖至蘇素海甸與烏春遇肅宗前戰色<lb/>
埒黙希卜蘇佐之束緼縱火煙焰蔽天大敗烏春執博<lb/>
諾以歸太祖獲瑪察獻馘于遼賞功穆宗太祖罕都希<lb/>
卜蘇皆為詳衮後與　阿里罕　威泰俱佐薩哈攻埒<lb/>
克城下之太祖伐遼使領兵千人夾侍左右珠赫店之<lb/>
役惟希卜蘇之策與太祖合卒破十萬之師挫其軍鋒<lb/>
遂與太宗薩哈等勸進收國元年七月與太宗薩哈杲<lb/>
同日授為貝勒希卜蘇為愛滿貝勒云天輔七年太宗<lb/>
<pb n="KR2a0035_WYG_070-8b"/>
與希卜蘇居守鄆王昻違紀律失衆法當死於是遼人<lb/>
以燕京隆宋人約歲幣三月世宗生希卜蘇謂太宗曰<lb/>
兄弟骨肉以恩掩義寧屈法以全之今國家迭有大慶<lb/>
可減昻以無死若主上有責言以我為説太宗然之遂<lb/>
杖昻以聞太祖每伐遼輒命希卜蘇與太宗居守雖無<lb/>
方面功而倚任與薩哈比侔矣是歲七月薨會太祖班<lb/>
師道病太宗奉迎謁見恐太祖感慟而病轉甚不敢以<lb/>
薨告太祖輒問曰愛滿貝勒今安在太宗紿對曰當即<lb/>
<pb n="KR2a0035_WYG_070-9a"/>
至矣正隆二年贈開府儀同三司追封曹國公大定三<lb/>
年進封金源郡王配饗太祖廟廷諡曰忠毅子呼沙呼<lb/>
國初有功天會中為真定留守子托卜嘉<lb/>
宗亨本名托卜嘉性忠謹天輔初以宗室子充護衞擒<lb/>
宗磐宗雋有功加忠勇校尉遷昭信校尉尚廏局直長<lb/>
三年陞本局副使丁父憂時宗正官屬例以材選宗亨<lb/>
在選中起復為烏克遜達宗室將軍改會寧府少尹歴<lb/>
登州刺史改獻州刺史澤州定為特們羣牧使同知北<lb/>
<pb n="KR2a0035_WYG_070-9b"/>
京路轉運使改澤州定國軍節度使海陵庶人南伐以<lb/>
本職領武陽軍都總管過淮世宗即位以手詔班賜宗<lb/>
亨宗享得詔即入朝大定二年授右宣徽使未幾為西<lb/>
北路兵馬都統以討契丹賊右副元帥布薩忠義與斡<lb/>
罕遇于和托宗亨與左翼萬戸富察世傑等以七穆昆<lb/>
軍與之戰失利及斡罕敗其黨𤓰里札巴率衆南奔宗<lb/>
亨追及之札巴詐稱降宗亨信之札巴詭曰𤓰里走願<lb/>
往邀宗亨不聽乃大縱軍士取賊所棄囊槖人畜多自<lb/>
<pb n="KR2a0035_WYG_070-10a"/>
有之𤓰里札巴亡入于宋坐是降為寧州刺史<lb/>
宗賢本名色哩希卜蘇之孫也從都統杲取中原襲遼<lb/>
帝于鴛鴦濼宗翰使達蘭襲耶律瑪格都統使普嘉努<lb/>
及色哩等以兵助之普嘉努使色哩舍音費摩呼達達<lb/>
嚕噶色埒耶律烏舍等各率兵分行招諭獲遼留守迪<lb/>
延家人輜重并降羣牧官穆隆阿得馬甚多使逐水草<lb/>
牧之色哩等趨伊德遂以偏師深入敵邀擊之薩哈戰<lb/>
没普嘉努至旺國崖西色哩兵會之累官至左副點檢<lb/>
<pb n="KR2a0035_WYG_070-10b"/>
天眷二年方捕宗雋色哩坐會飲其家奪官爵未幾復<lb/>
官皇統四年授世襲穆昆轉都㸃檢封豳國公拜平章<lb/>
政事進拜右丞相兼中書令進拜太保左丞相監修國<lb/>
史罷為左副元帥無何復為太保左丞相左副元帥如<lb/>
故進太師領三省事兼都元帥監修國史出為南京留<lb/>
守領行臺尚書省事復為左副元帥兼西京留守再為<lb/>
太保領三省事復為左丞相兼都元帥色哩自䕶衞未<lb/>
十年位兼將相常感激思自効以報朝廷雖於悼后為<lb/>
<pb n="KR2a0035_WYG_070-11a"/>
母黨后専政大臣或因之以取進用色哩未嘗附之皇<lb/>
太子濟安薨魏王道濟死熙宗未有嗣子色哩勸熙宗<lb/>
選後宮以廣繼嗣不少顧忌於后后以此怨之與海陵<lb/>
同在相位未嘗少肯假借海陵雖尊而心憚色哩外以<lb/>
屬尊加禮敬而内常忌之海陵知悼后怨色哩因與后<lb/>
共力排出之色哩亦不以是少變胙王常勝死熙宗納<lb/>
其妻宮中頃之殺悼后及妃數人將以常勝妻為后未<lb/>
果也及海陵弑熙宗詭以熙宗將議立后召諸王大臣<lb/>
<pb n="KR2a0035_WYG_070-11b"/>
色哩聞召以為信然將入宮謂人曰上必欲立常勝妻<lb/>
為后我當力爭之及被執猶以為熙宗將立常勝妻而<lb/>
先殺之也曰誰能為我言者我死固不足惜獨念主上<lb/>
左右無助爾遂遇害<lb/>
實圖美漢字一作神徒門扎蘭路完顏部人世為其部<lb/>
長父卓巴納始祖弟博和哩四世孫雖同宗屬不相通<lb/>
問久矣景祖時卓巴納使部人密遜來請復通宗系景<lb/>
祖留密遜歲餘厚其餼廩飲食善遇之及還以幣帛數<lb/>
<pb n="KR2a0035_WYG_070-12a"/>
篚為贈結其厚意久之扎蘭歲饑景祖與之馬牛為助<lb/>
糴費使世祖往致之會世祖有疾實圖美日夕不離左<lb/>
右世祖疾愈辭歸與握手為别約它日無相忘實圖美<lb/>
體貌魁偉勇敢善戰質直孝友彊記辯捷臨事果斷世<lb/>
祖襲位交好益深鄰部不悦遂合兵攻之實圖美使弟<lb/>
阿索美率二百人南下拒敵敵兵千人已出其東據高<lb/>
泉實圖美將五千人迎擊之敵將阿爾本者勇士也出<lb/>
挑戰實圖美射中其馬阿爾本反射射中實圖美腹實<lb/>
<pb n="KR2a0035_WYG_070-12b"/>
圖美抜箭戰愈力阿索美與勇士七人步戰殺阿爾本<lb/>
諸部兵遂敗實圖美因招諭諸部使附於世祖世祖嘉<lb/>
之後伐烏春烏木罕及通恩達薩塔等皆以所部從戰<lb/>
有功弟阿索美尋卒及終喪大會其族太祖率官屬往<lb/>
焉就以伐遼之議訪之方會祭有飛烏自東而西太祖<lb/>
射之矢貫左翼而墜實圖美持至上前稱慶曰烏鳶人<lb/>
所甚惡今射獲之此吉兆也即以金版獻之後以本部<lb/>
兵從擊髙麗及伐遼功尤多王師攻下西京賜以金牌<lb/>
<pb n="KR2a0035_WYG_070-13a"/>
其子察遜從行上謂曰吾妃之妹巴克繖者在遼俟其<lb/>
獲當以為汝婦竟如其言上之西征諸將皆從實圖美<lb/>
乃率善射者三百人來衞京師時太宗居守喜其至親<lb/>
出迎勞繼聞黄龍府叛與睿宗討平之睿宗賜以奴婢<lb/>
五百人師還賞賚良渥至是卒年六十一正隆二年封<lb/>
金源郡王子實實思敬<lb/>
完顏忠本名都古嚕訥字鄂斯歡實圖美之弟太祖器<lb/>
重之將伐遼而未決也欲與都古嚕訥計事於是宗翰<lb/>
<pb n="KR2a0035_WYG_070-13b"/>
宗幹完顏希尹皆從居數日少間太祖與都古嚕訥馮<lb/>
肩語曰我此來豈徒然也有謀於汝汝為我決之遼名<lb/>
為大國其實空虚主驕而士怯戰陣無勇可取也吾欲<lb/>
舉兵仗義而西君以為如何都古嚕訥曰以主公英武<lb/>
士衆用命遼帝荒于畋獵政令無常易與也太祖然之<lb/>
明年遂伐遼使博勒和來徵兵都古嚕訥以兵會師收<lb/>
國元年十二月上禦遼主兵次約囉都古嚕訥與尼楚<lb/>
赫守達嚕噶路二年與斡魯芬徹會烏楞古討髙永昌<lb/>
<pb n="KR2a0035_WYG_070-14a"/>
破之東京降遂與烏楞古等禦耶律聶哷敗之于蒺藜<lb/>
山拔顯州乾惠等州降天輔二年與羅索俱入見上曰<lb/>
遼主近在中京而敢輒來各杖之三十太祖駐軍草濼<lb/>
都古嚕訥取奉聖州破其兵五千于鷄鳴山奉聖州降<lb/>
太祖入燕都古嚕訥出徳勝口代實圖美為扎蘭路達<lb/>
貝勒二年以扎蘭地薄斥鹵遷其部於蘇伯水仍以珠<lb/>
蘇爾之田益之熙宗即位加太子太師十四年加保大<lb/>
軍節度使同中書門下平章事薨天德二年配饗太祖<lb/>
<pb n="KR2a0035_WYG_070-14b"/>
廟廷大定二年追封金源郡王<lb/>
實實康宗時高麗築九城于海蘭甸實實從烏色軍太<lb/>
祖攻寧江州實實摧鋒力戰授明安後從舍音克中京<lb/>
襲遼主于鴛鴦濼畧定山敗夏將李良輔兵與羅索俱<lb/>
獲遼帝于伊都谷宗翰伐宋與尼楚赫圍守太原明年<lb/>
攻襄垣下潞城降西京至汴元帥府以懷孟北阻太行<lb/>
南瀕河控制險要使實實統十二明安軍鎮撫之於是<lb/>
殄平寇盜招集流亡四境以安天㑹四年薨熙宗時贈<lb/>
<pb n="KR2a0035_WYG_070-15a"/>
特進大定問諡威敏世宗思太祖太宗創業艱難求當<lb/>
時羣臣勲業最著者圖像于衍慶宮遼王舍音金源郡<lb/>
王薩哈遼王宗幹秦王宗翰宋王宗望梁王宗弼金源<lb/>
郡王希卜蘇金源郡王斡魯金源郡王希尹金源郡王<lb/>
羅索楚王宗雄魯王棟摩金源郡王尼楚赫隋國<lb/>
公阿里罕金源郡王完顏忠豫國公普嘉努金源郡王<lb/>
薩里罕兗國公劉彥宗特進烏楞古齊國公韓企先并<lb/>
實實凡二十一人初海陵罷諸路萬户置蘇伯路節度<lb/>
<pb n="KR2a0035_WYG_070-15b"/>
使世宗時近臣請改蘇伯為扎蘭節度使不忘舊功上<lb/>
曰蘇伯扎蘭二水相距千里節度使治蘇伯不必改實<lb/>
圖美親管明安子孫襲封者可改為扎蘭明安以示不<lb/>
忘其初<lb/>
思敬本名薩哈扎蘭河人金源郡王實圖美之子希卜<lb/>
蘇弟也初名思恭避顯宗諱改焉體貌雄偉美鬚髯純<lb/>
直有材幹年十一從其父謁見太祖太祖在納琳淀方<lb/>
獵因詔從獵射黄羊獲之太祖賜以從馬宗翰自太原<lb/>
<pb n="KR2a0035_WYG_070-16a"/>
伐宋從其兄實實攻太原宗翰取河南思敬從完顏和<lb/>
尼涉渡河下洛陽圍汴皆有功師還隸遼王宗幹麾下<lb/>
太宗幸東京温湯思敬權護衞押衞卒百人從行領穆<lb/>
昆從征珠格麟有功遂充護衞天眷二年以捕宗磐宗<lb/>
雋功遷顯武將軍熙宗捕魚混同江網索絶曹國王宗<lb/>
敏乘醉鞭馬入江手引繫綱大繩沉於水中熙宗呼左<lb/>
右救之倉卒莫有應者思敬躍入水引宗敏出熙宗稱<lb/>
歎賞賚甚厚擢右衞將軍襲扎蘭路萬戸授世襲穆昆<lb/>
<pb n="KR2a0035_WYG_070-16b"/>
七年召見賜以襲衣廏馬錢萬貫及歸復遣使賜弓劒<lb/>
是年入為工部尚書改殿前都點檢無何為吏部尚書<lb/>
天德初為報諭宋國使宋人以舊例請觀錢塘江潮思<lb/>
敬不觀曰我國東有巨海而江水有大於錢塘者竟不<lb/>
往使還拜尚書右丞罷為真定尹用廉封河内郡王徙<lb/>
封鉅鹿丁毋憂起復本官改益都尹正隆二年例奪王<lb/>
爵改慶陽尹大定二年授西南路招討使封濟國公兼<lb/>
天德軍節度使俄為北路都統佩金牌及銀牌二西北<lb/>
<pb n="KR2a0035_WYG_070-17a"/>
路招討使唐古布古岱副之將本路兵二千會布古岱<lb/>
視地形衝要或于狗濼屯駐伺契丹賊出沒之地置守<lb/>
禦逺斥候賊至則戰不以晝夜為限詔布古岱曰爾兵<lb/>
少思敬未至不得先戰布薩忠義敗斡罕於陷泉詔思<lb/>
敬選新馬三千備追襲斡罕入于奚中思敬為元帥右<lb/>
都監以舊領軍入奚地漳格宅會大軍討之敗偽節度<lb/>
特黙獲二百餘人賊降將碩和卓與其黨錫勒塔干執<lb/>
斡罕并其母蘇尼妻子弟姪家屬及金銀牌印詣思敬<lb/>
<pb n="KR2a0035_WYG_070-17b"/>
降思敬獻俘于京師賜金百兩銀千兩重綵四十端玉<lb/>
帶廏馬名鷹拜右副元帥經畧南邊駐山東罷為西京<lb/>
留守復拜右副元帥仍經畧山東初明安穆昆屯田山<lb/>
東各隨所受地主散處州縣世宗不欲明安穆昆與民<lb/>
戸雜處欲使相聚居之遣戸部郎中完顏讓往元帥府<lb/>
議思敬與山東路總管圖克坦克寧議曰大軍方進伐<lb/>
宋宜以家屬權寓州縣量留軍衆以為備禦俟邊事寧<lb/>
息明安穆昆各使聚居則軍民俱便還奏上從之其後<lb/>
<pb n="KR2a0035_WYG_070-18a"/>
遂以明安穆昆自為保聚其田土與民田犬牙相入者<lb/>
互易之三年四月召還京師以為北京留守賜金鞍勒<lb/>
馬七年召為平章政事先是省併明安穆昆及海陵時<lb/>
無功授穆昆者皆罷之失職者甚衆思敬請量才用之<lb/>
上從其請思敬前為真定尹其子取部民女為妾至是<lb/>
其兄乞離異其妾畏思敬在相位不敢去詔還其家九<lb/>
年拜樞密使上疏論五事其一女直人可依漢人以文<lb/>
理選試其二契丹人可分隸女直明安其三鹽濼官可<lb/>
<pb n="KR2a0035_WYG_070-18b"/>
罷去其四與明安同勾當副千戸官亦可罷其五親王<lb/>
府官屬以文資官擬注教以女直語言文字上皆從之<lb/>
其後女直人試進士𤓰爾佳衡尼瑪哈鑑圖克坦鎰完<lb/>
顏匡輩由此致宰相思敬啟之也久之上謂思敬曰朕<lb/>
欲修熙宗實録卿嘗為侍從必能記其事跡對曰熙宗<lb/>
時内外皆得人風雨時年穀豐盜賊息百姓安此其大<lb/>
槪也何必餘事上大悦世宗喜立事故其微諫如此大<lb/>
定十三年薨上輟朝親臨喪哭之慟曰舊臣也賻贈加<lb/>
<pb n="KR2a0035_WYG_070-19a"/>
厚葬禮悉從官給孫烏呼肯扎塔大定二十四年除明<lb/>
威將軍授蘇伯路寶鄰山明安<lb/>
贊曰和卓讓國世祖以開帝業薩哈治國家定社稷尊<lb/>
立太祖深謀逺畧為一代宗臣賢矣哉希卜蘇盖前人<lb/>
之愆著勲五世易曰有子考無咎其此之謂乎始祖與<lb/>
季弟異部而處子孫俱為強宗而取遼之策卒定于都<lb/>
古嚕訥豈天道隂有以相之邪<lb/>
　<lb/>
<pb n="KR2a0035_WYG_070-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷七十<lb/>
</p>
<p>
</p>
  </div>
</body>
</text>
</TEI>
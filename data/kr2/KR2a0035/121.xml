<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百二十一</head> <lb/>
    <p>
<pb n="KR2a0035_WYG_121-1a"/>
欽定四庫全書<lb/>
　金史卷一百二十一<lb/>
　　元中書右丞相總裁托克托等修<lb/>
　列傳第五十九<lb/>
　忠義一<lb/>
　　華沙布<hi>薩巴附</hi>　　特　庫　　　布古德<hi>綽哈附</hi>
　　鈕祐禄罕努　　曹　珪　　　温特赫布敦<hi>鶴壽附</hi>
　　額哩頁<hi>閏孫史大等附</hi>納喇綽竒　　魏　全<lb/>
<pb n="KR2a0035_WYG_121-1b"/>
　　珊　延<hi>實古納附</hi>𤓰爾佳守中<hi>本名阿/多古</hi>舒穆嚕元毅<hi>本名舒蘓</hi>
　　伯特梅和尚　烏克遜温屯　　　髙守約<lb/>
　　哈薩喇安禮<hi>本名酌</hi>王維翰　　　　伊喇古尼<lb/>
　　宋　扆　　烏庫哩榮祖<hi>本名福興</hi>　　烏庫哩仲温<hi>本名呼喇</hi>
　　玖　珠<hi>布格蘇附</hi>李　演　　　　　劉德基<lb/>
　　王　毅　　　王　晦<hi>牛斗附</hi>　　　齊鷹揚<hi>楊敏中髙乞驢附</hi>
　　珠嘉佛新<hi>伊扎爾濟色實芳努附</hi>　　髙　錫<lb/>
欒共子曰民生於三事之如一唯其所在則致死焉公<lb/>
<pb n="KR2a0035_WYG_121-2a"/>
卿大夫居其位食其禄國家有難在朝者死其官守郡<lb/>
邑者死城郭治軍旅者死行陣市井草野之臣發憤而<lb/>
死皆其所也故死得其所則所欲有甚於生者焉金代<lb/>
褒死節之臣既贈官爵仍録用其子孫貞祐以來其禮<lb/>
有加立祠樹碑嵗時致祭可謂至矣聖元詔修遼金宋<lb/>
史史臣議凡例凡前代之忠於所事者請書之無諱朝<lb/>
廷從之嗚呼仁哉聖元之為政也司馬遷記豫讓對趙<lb/>
襄子之言曰人主不掩人之美而忠臣有成名之義至<lb/>
<pb n="KR2a0035_WYG_121-2b"/>
哉斯言聖元之為政足為萬世訓矣作忠義傳<lb/>
華沙布完顔部人年三十五從軍頗見任用太袓使富<lb/>
卦喇徃遼國請阿蘇實觀其形勢富卦喇還言遼兵不<lb/>
知其數太祖疑之使華沙布徃還報曰遼方調兵尚未<lb/>
大集及見統軍使其孫被甲立於傍統軍曰人謂汝輩<lb/>
且反故為備耳及行道中遇渤海軍渤海軍向華沙布<lb/>
且笑且言曰聞女直欲為亂汝輩是耶具以告太祖又<lb/>
曰今舉大事不可後時若俟河凍則遼兵盛集來攻矣<lb/>
<pb n="KR2a0035_WYG_121-3a"/>
乗其未集而蚤伐之可以得志太祖深然之及破寧江<lb/>
州戰于逹噌噶城皆有功賜以旗鼓并御器械髙永昌<lb/>
請和華沙布徃招之取呼圖克以歸髙永昌詐降于斡<lb/>
魯斡魯使華沙布撒巴徃報㑹髙禎降言永昌非真降<lb/>
者斡魯乃進兵永昌怒遂殺華沙布薩巴皆支解之華<lb/>
沙布就執神色自若罵永昌曰汝叛君逆天今日殺我<lb/>
明日及汝矣罵不絶口至死年五十九天㑹中與薩巴<lb/>
俱贈遥鎮節度使<lb/>
<pb n="KR2a0035_WYG_121-3b"/>
特庫音徳爾水人軀幹雄偉敢戰鬬逹嚕噶城之役和<lb/>
尼䧟敵特庫救出之攻昭蘇城遼兵三千來拒特庫先<lb/>
登敗之攻魯庫營瑪竒墮馬特庫獨殺遼兵數軰掖而<lb/>
出之賞賚逾渥自臨潢班師至遼河伊都來襲羅索已<lb/>
引去特庫獨殿馬憊乃歩鬬羅索與數騎來救特庫止<lb/>
之曰我以一死捍敵公勿來俱斃無益遂没于陣皇統<lb/>
間贈明威將軍<lb/>
布庫徳宗室子初事國相薩哈伐蕭哈里有功與綽哈<lb/>
<pb n="KR2a0035_WYG_121-4a"/>
俱招降矩威水部族綽哈為穆昆布古徳領行軍千户<lb/>
從破黄龍府戰于逹嚕噶城皆有功寧江州渤海伊色<lb/>
布叛布古徳追復之天輔五年九月綽哈布古徳徃拜<lb/>
格河籍軍馬矩威水部錫勒哈塔等七人殺綽哈布古<lb/>
徳投其尸水中俱年四十三太祖悼惜遣使弔賻加等<lb/>
六年正月斡魯伐錫勒哈塔于希爾根河追及于哈逹<lb/>
拉山殺四人撫定餘衆詔斡魯求綽哈布古徳尸以𦵏<lb/>
天眷中贈綽哈奉國上將軍布古徳昭義大將軍綽哈<lb/>
<pb n="KR2a0035_WYG_121-4b"/>
亦宗室子也年十五𨽻軍從太祖伐遼率屯路兵招<lb/>
撫薩木丹鍚里肯巴噶三水拜格城邑皆降之敗室韋五<lb/>
百于阿爾噶城獲其民衆至是死焉<lb/>
鈕祜祿罕努以䕶衞從宗弼征伐賜鎧甲弓矢戰馬初太<lb/>
祖入居庸關遼林牙耶律達實自古北口亡去以其衆<lb/>
來襲奉聖州壁于龍門東二十五里羅索徃取之獲達<lb/>
實并降其衆宗望襲遼主輜重于青塜以達實為鄉導<lb/>
詔曰遼趙王實訥埓林牙逹實北王喀勒扎節度使額<lb/>
<pb n="KR2a0035_WYG_121-5a"/>
哩埒貝勒徹格爾招討達魯詳衮祿錦同知哈里及諸<lb/>
官民並釋其罪復詔斡魯曰林牙達實雖非降附其為<lb/>
鄉導有勞可明諭之時天輔六年也既而亡去不知所<lb/>
徃天㑹二年遼詳衮托卜嘉來降言達實稱王於北方<lb/>
署置南北面官僚有戰馬百匹畜産甚衆詔曰追襲遼<lb/>
主必酌事宜而行攻討達實須俟報下三年都統完顔<lb/>
希尹言聞夏人與耶律達實約曰大金既獲遼主諸軍<lb/>
皆將歸矣宜合兵以取山西諸部詔荅曰夏人或與達<lb/>
<pb n="KR2a0035_WYG_121-5b"/>
實合謀為釁不可不察其嚴備之七年泰州路都統博<lb/>
勒和奏達實已得北部二營恐後難制且近羣牧宜列<lb/>
屯戍詔答曰以二營之故發兵諸部必擾當謹斥候而<lb/>
已八年遣耶律伊都實嘉努巴爾斯追討達實徴兵諸<lb/>
部諸部不從實嘉努至烏納水而還伊都報元帥府曰<lb/>
聞耶律達實在和州之域恐與夏人合當遣使索之夏<lb/>
國報曰小國與和州壤地不相接且不知達實所徃也<lb/>
皇統四年囘紇遣使入貢言達實與其國相鄰達實已<lb/>
<pb n="KR2a0035_WYG_121-6a"/>
死詔遣罕努與其使俱徃因觀其國風俗加武義將軍<lb/>
奉使達實罕努去後不復聞問大定中回紇伊鍚蘭三<lb/>
人至西南招討司貿易自言本國回紇緅科畨部所居<lb/>
城名特古斯鄂爾多其俗業農無兵器所獲十分之一<lb/>
輸官耆老相傳先時契丹至不能拒因臣之契丹所居<lb/>
屯營乗馬行自旦至日中始周匝近嵗契丹使其女婿<lb/>
阿卜薩領兵五萬北攻頁布年等部族不克而還至今<lb/>
相攻未巳詔曰此人非𨽻朝廷畨部不須發遣可於咸<lb/>
<pb n="KR2a0035_WYG_121-6b"/>
平府舊有囘紇人中安置毋令失所而已是嵗展盤君長<lb/>
薩里罕托色率喀喇部長貝歡及户三萬餘求内附<lb/>
乞納前達實所降牌印受朝廷牌印詔西南招討司遣<lb/>
人慰問且觀其意圖哩伊都通事阿嚕岱至其國見薩<lb/>
里罕具言願歸朝廷乞降牌印無他意也因曰徃年大<lb/>
國嘗遣鈕祜禄罕努自和州徃使達實既入其境達實方<lb/>
適野與罕努相遇問罕努何人敢不下馬罕努曰我上<lb/>
國使也奉天子之命來招汝降汝當下馬聽詔達實曰<lb/>
<pb n="KR2a0035_WYG_121-7a"/>
汝單使來欲事口舌邪使人捽下使罕努跪罕努罵曰<lb/>
反賊天子不忍於爾加兵遣招汝爾縱不能面縛請罪<lb/>
闕下亦當盡敬天子之使乃敢反加辱乎達實怒乃殺<lb/>
之此時達實林牙已死子孫相繼西方諸部仍以達實<lb/>
呼之伊都阿嚕岱還奏并奏罕努事世宗嘉罕努忠節<lb/>
贈昭毅大將軍召其子永和縣商酒都監尚和汝州廵<lb/>
檢羅索諭之曰汝父奉使萬里不辱君命能盡死節朕<lb/>
甚閔之以尚和為尚輦局直長遷武義將軍羅索為武<lb/>
<pb n="KR2a0035_WYG_121-7b"/>
器署直長<lb/>
曹珪徐州人大定四年州人江志作亂珪子弼在賊黨<lb/>
中珪謀誅志并弼殺之尚書省議當補二官雜班叙詔<lb/>
曰珪赤心為國大義滅親自古罕聞也法雖如是然未<lb/>
足以當其功更進一官正班用之<lb/>
温特赫布敦為烏哲羣牧使西北路契丹薩巴等反諸<lb/>
羣牧皆應之布敦聞亂作選家奴材勇者數十人給以<lb/>
兵仗隂為之備賊不得發乃紿諸奴曰官閲兵器願借<lb/>
<pb n="KR2a0035_WYG_121-8a"/>
兵仗以應閲諸奴以為實然遂借與之明旦賊至布敦<lb/>
無以禦之賊執布敦而問之曰今欲反未布敦曰吾家<lb/>
世受國厚恩子姪皆仕宦不能從汝反而累吾族也賊<lb/>
怒臠而殺之子與孫皆與害是時達斡羣牧使圖克坦<lb/>
色副使特嘉和碩台伊囉斡羣牧使鶴壽額勒本羣牧使<lb/>
完顔珠勒呼副使完顔希卜蘇布塔布部副使持嘉和<lb/>
色里蘇穆坦乣詳衮瓜爾佳邁珠呼敦乣詳衮完顔蘇瑪<lb/>
喀鍚黙乣詳衮髙彭祖等皆遇害鶴壽鄲王昻子本名<lb/>
<pb n="KR2a0035_WYG_121-8b"/>
烏達布五院部人老和尚率衆來招鶴壽與俱反鶴壽<lb/>
曰吾宗室子受國厚恩寧殺我不能與賊俱反遂與二<lb/>
子皆被殺<lb/>
額哩頁契丹人為尚廐局直長大定初招諭契丹斡罕<lb/>
叱令額哩頁跪見額哩頁不從謂曰我朝廷使也豈可<lb/>
屈節於汝汝等早降可全性命若大軍至汝軰悔將何<lb/>
及斡罕怒曰汝本契丹人而不我從敢出是言遂害之<lb/>
從行驍騎軍士閏孫史大習馬實逹爾博多皆被害三<lb/>
<pb n="KR2a0035_WYG_121-9a"/>
年贈額爾頁宣武將軍録其子阿卜薩為外帳實逹爾<lb/>
閏孫史大皆贈修武校尉博多贈忠翊校尉<lb/>
納喇綽竒咸平路雅哈河明安人契丹瓜里使人招之<lb/>
綽竒不從𤓰里兵且至綽竒遂團結旁近村寨為兵出<lb/>
家馬百餘匹給之教以戰陣擊刺之法相與拒𤓰里于<lb/>
改渡口由是賊衆月餘不得進既而𤓰里兵四萬人大<lb/>
至綽竒拒戰賊兵十倍遂見執臠而殺之詔贈官兩階<lb/>
二子皆得用廕<lb/>
<pb n="KR2a0035_WYG_121-9b"/>
魏全壽州人泰和六年宋李爽圍壽州刺史圖克坦羲<lb/>
籍城中兵民及部曲厮役得三千餘人隨機拒守堅甚<lb/>
羲善撫御得衆情雖婦人皆樂為用同知布埒庫中流<lb/>
矢卒羲益勵不衰募人徃斫爽營全在選中為爽兵所<lb/>
執爽謂全曰若為我罵金主免若死全至城下反罵宋<lb/>
主爽乃殺之至死罵不絶口布薩揆遣河南統軍判官<lb/>
竒珠及邁格等以騎二千人救壽州去壽州十餘里與<lb/>
爽兵遇竒珠分兩翼夾擊爽兵大破之斬首萬餘級追<lb/>
<pb n="KR2a0035_WYG_121-10a"/>
奔至城下拔其三栅焚其浮梁羲出兵應之爽兵大潰<lb/>
赴淮死者甚衆爽與其副田林僅脱身去餘兵脱者十<lb/>
之四詔遷羲防禦使竒珠同知昌武軍節度使事邁格<lb/>
河南路統軍判官贈布埒庫昭勇大將軍官其子圖喇<lb/>
贈全宣武將軍䝉城縣令封其妻為鄉君賜在州官舍<lb/>
三間錢百萬俟其子年至十五嵗收充八貫石正班局<lb/>
分承應用所贈官䕃仍以全死節送史舘鏤板頒諭天<lb/>
下<lb/>
<pb n="KR2a0035_WYG_121-10b"/>
珊延宗室子為符寳袛侯完顔實古納為䕶衞十人長<lb/>
至寧元年八月赫舍哩執中作亂入自通𤣥門是日變<lb/>
起倉猝中外不知所為珊延實古納徃天王寺召大漢<lb/>
軍五百人赴難與執中戰於東華門外執中揚言曰大<lb/>
漢軍反矣殺一人者賞銀一錠執中兵衆大漢軍少二<lb/>
人不勝而死須㬰執中兵殺五百人殆盡執中死詔削<lb/>
官爵詔曰宣武將軍䕶衞十人長完顔實古納修武校<lb/>
尉符實祗候珊延忠孝勇果没于王事實古納贈鎮國<lb/>
<pb n="KR2a0035_WYG_121-11a"/>
上將軍順州刺史珊延贈宣武將軍順天軍節度副使<lb/>
嘗從拒戰明安賞錢五百貫穆昆三百貫佛寧散軍二<lb/>
百貫各遷兩階戰没者贈賞付其家實古納子尚㓜以<lb/>
八貫石俸給之俟年十五以聞<lb/>
瓜爾佳守中咸平人本名阿多古大定二十二年進士歴<lb/>
清池聞喜主簿補尚書省令史除刑部主事監察御史<lb/>
修起居注轉禮部員外郎大名治中歴嵩涿北京臨洮<lb/>
路按察副使以憂去官起復同知海蘭路兵馬都總管<lb/>
<pb n="KR2a0035_WYG_121-11b"/>
府事坐事謫韓州刺史尋復同知平京府事大安二年<lb/>
為秦州防禦使遷通逺軍節度使至寧末移彰德軍未<lb/>
行夏兵數萬入鞏州守中乗城備守兵少不能支城䧟<lb/>
官吏盡降守中獨不屈夏人壯之且誘且脅守中益堅<lb/>
遂載而西至平凉要以招降府人守中佯許至城下即<lb/>
大呼曰外兵矢盡且遁矣慎勿降夏人交刃殺之興定<lb/>
元年監察御史郭著按行秦中得其事以聞詔贈資善<lb/>
大夫東京留守仍收其子鄂摩為筆硯承奉<lb/>
<pb n="KR2a0035_WYG_121-12a"/>
舒穆魯元毅本名舒蘇咸平府路珠徹埒明安沙琿噶<lb/>
珊穆昆人以廕補吏部令史再調景州寧津令有劇盜<lb/>
白晝恣刼為民害元毅以術防捍賊散去入為大理知<lb/>
法除同知亳州防禦使事使省檄錄陜右五路刑獄無<lb/>
寃人復委受宋嵗幣故事有私遺物元毅一無所受明<lb/>
昌初驛召為大名等路提刑判官以最遷汾陽軍節度<lb/>
副使時石嵐間賊黨嘯聚肆行剽掠朝廷命元毅捕之<lb/>
賊畏而遁元毅追襲盡殪之二境以安遷同知武勝軍<lb/>
<pb n="KR2a0035_WYG_121-12b"/>
節度使事别郡有殺人者屢鞫不伏元毅訊不數語即<lb/>
具服河東北路田多山坂磽瘠大比時定為上賦民力<lb/>
久困朝廷命相地更賦元毅以三壤法平之民頼其利<lb/>
改彰德府治中尋以邉警授撫州刺史㑹邉將失守芻<lb/>
糧馬牛焚剽殆盡元毅率吏卒三十餘人出州經畫軍<lb/>
餉卒與敵遇州倅暨從吏堅請還元毅曰我軰責任邉<lb/>
守遇敵而奔其如百姓何縱得自安復何面目朝廷乎<lb/>
遂執弓矢令衆衆感其忠爭為效死元毅力戰射無不<lb/>
<pb n="KR2a0035_WYG_121-13a"/>
中敵去而復合元毅氣愈厲鏖戰乆之衆寡不敵遂遇<lb/>
害時年四十七事聞上深驚悼贈信武將軍召用其子<lb/>
世勣侍儀司承應世勣後登進士第奏名之日上謂宰<lb/>
臣曰此舒蘇子邪歎賞者乆之元毅性沉厚武勇過人<lb/>
毎讀書見古人忠義事未嘗不嗟歎賞慕喜動顔色故<lb/>
臨難能死所事云<lb/>
伯特梅和尚泰州人也性鯁直尚氣節正隆五年收克<lb/>
䕶衛授赫稜羣牧副使未幾復命召為䕶衞十人長改<lb/>
<pb n="KR2a0035_WYG_121-13b"/>
尚廐局副使轉本局使轉右衞將軍拱衞使典尚廐者<lb/>
十餘年積勞特遷官三階除復州刺史明昌初為西北<lb/>
路副招討使泰州防禦使升武勝軍節度使六年移鎮<lb/>
崇義軍時有事北邉左丞相瓜爾佳清臣行省于臨潢檄<lb/>
為副統㑹敵入臨潢梅和尚暨䕶衞博克托等領軍逆<lb/>
擊之敵積陣以待梅和尚直擣其陣殺傷甚衆敵知孤<lb/>
軍無繼聚兵圍之度不能免乃下馬相背射復殺百餘<lb/>
人矢盡猶以弓提擊為流矢所中死博克托等皆没上<lb/>
<pb n="KR2a0035_WYG_121-14a"/>
聞之震悼詔贈龍虎衞上將軍躐遷十階特賜錢二十<lb/>
萬命以禮𦵏之物皆官給以其子都努為軍前明安中<lb/>
使䕶䘮就差權同知臨潢府事李逹可為勅祭使同知<lb/>
德昌軍節度使事舒穆嚕和尚為勅𦵏使承安五年上諭<lb/>
尚書省曰梅和尚死王事其子都努從軍乆有功其議<lb/>
所以酬之乃命為典署丞<lb/>
烏克遜温屯上京路人大定末襲明安明昌七年以本<lb/>
兵充萬户備邉有功除歸德軍節度明使改盤安軍察<lb/>
<pb n="KR2a0035_WYG_121-14b"/>
亷遷同知率賓路節度使事以憂去官起復歸德府治<lb/>
中遷唐州刺史泰和六年四月宋皇甫斌歩騎萬人侵<lb/>
唐州温屯兵甚少遣泌陽尉博碩布廵檢布希各以五<lb/>
十人乗城拒守兀屯見宋兵在城東北者可破令軍事<lb/>
判官薩克達以精兵百人自西門出繞出東北宋兵營<lb/>
後掩擊之殺數千百人宋兵大亂迨夜乃遁去五月皇<lb/>
甫斌復以兵數萬來攻行省遣泌陽副廵檢納哈塔軍勝<lb/>
救唐州温屯出兵與軍勝合兵城東北設伏兵以待之<lb/>
<pb n="KR2a0035_WYG_121-15a"/>
乃分騎兵為三一出一入以致宋兵宋兵䧟于淖伏兵<lb/>
發中衝宋兵為二遂大潰追奔至湖陽斬首萬餘級獲<lb/>
馬三百匹宋别將以兵三千來襲遇之竹林寺殪之納<lb/>
哈塔軍勝手殺宋將取其金帶印章以獻詔遷温屯同知<lb/>
河南府事軍勝遷梁縣令各進兩階温屯賞銀三百五<lb/>
十兩重綵十端為右副元帥完顔匡右翼都統匡取棗<lb/>
陽遣温屯襲神馬坡宋兵五萬人夾水陣以强弩拒岸<lb/>
温屯分兵奪其三橋自辰至午連拔十三栅遂取神馬<lb/>
<pb n="KR2a0035_WYG_121-15b"/>
坡從攻襄至漢江温屯亂流徑度復進一階號平南虎<lb/>
威將軍宋人請和遷河南副統軍大安初遷昌武軍節<lb/>
度使副統軍如故遷西南路招討使温屯御下嚴酷軍<lb/>
士多亡杖六十除同知上京留守事大安三年將兵三<lb/>
萬入衞中都遷元帥右都監轉左都監兼北京留守有<lb/>
功賜金吐鶻重綵十端遷元帥左監軍留守如故貞祐<lb/>
元年閏月以兵入衛中都詔以兵萬六千人守定興軍<lb/>
敗温屯戰没<lb/>
<pb n="KR2a0035_WYG_121-16a"/>
髙守約字從簡遼陽人大定二十八年進士累官觀州<lb/>
刺史大元兵狥地河朔郭邦獻已歸順從至城下呼守<lb/>
約曰從簡當計全家室守約弗顧至再三守約厲聲曰<lb/>
吾不汝識也城破被執使之跪守約不屈遂死詔贈崇<lb/>
義軍節度使謚忠敬<lb/>
哈薩喇安禮字子敬本名酌大名路人頴悟博學淹貫<lb/>
經史大定二十八年進士至寧末為泰安州刺史貞祐<lb/>
初山東被兵郡縣望風而遁或勸安禮去之安禮曰我<lb/>
<pb n="KR2a0035_WYG_121-16b"/>
去城誰與守且避難負國家之恩乎乃團練繕完為禦<lb/>
守計已而大元兵至戰旬日不能下謂之曰此孤城耳<lb/>
内無糧儲外無兵援不降無遺類矣安禮不聼城破被<lb/>
執初不識某為誰或妄以酒監對安禮曰我刺史也何<lb/>
以諱為使之跪安禮不屈遂以戈撞其胷而殺之詔贈<lb/>
泰定軍節度使謚堅貞<lb/>
王維翰字之翰利州龍山人父庭遼季率縣人保縣東<lb/>
山後以衆降維翰好學不倦中大定二十八年進士調<lb/>
<pb n="KR2a0035_WYG_121-17a"/>
貴德州軍事判官察亷遷永覇令縣豪欲嘗試維翰設<lb/>
事陳訴維翰窮竟之遂伏其詐杖殺之健訟衰息歴𢎞<lb/>
政獲嘉令佐胥持國治河決有勞遷一階改北京轉運<lb/>
户籍判官補尚書省令史除同知保静軍節度使事檢<lb/>
括户籍一郡稱平屬縣有奴殺其主人者誣主人弟殺<lb/>
之刑部疑之維翰審讞乃微行物色之得其狀奴遂引<lb/>
服改中都轉運副使攝侍御史奏事殿中章宗曰佳御<lb/>
史就除侍御史改左司員外郎轉右司郎中布薩揆伐<lb/>
<pb n="KR2a0035_WYG_121-17b"/>
宋維翰行省左右司郎中泰和七年河南旱蝗詔維翰<lb/>
體究田禾分數以聞七月雨復詔維翰曰雨雖霑足秋<lb/>
種過時使多種蔬菜猶愈於荒莱也蝗蝻遺子如何可<lb/>
絶舊有蝗處來嵗宜菽麥諭百姓使知之八年宋人受<lb/>
盟還為右司郎中進官一階上問宋人請和復能背盟<lb/>
否維翰對曰宋主怠于政事南兵佻弱兩淮兵後千里<lb/>
蕭條其臣懲韓侂胄蘇師旦無復敢執其咎者不足憂<lb/>
也唯北方當勞聖慮耳乆之遷大理卿兼潞王𫝊同知<lb/>
<pb n="KR2a0035_WYG_121-18a"/>
審官院事新格教坊樂工階至四品換文武正資服金<lb/>
紫維翰奏伶優賤工衣縉紳之服非所以尊朝廷也從<lb/>
之大安初權右諫議大夫三司欲税間架維翰諫不聼<lb/>
轉御史中丞無何遷工部尚書兼大理卿改刑部尚書<lb/>
拜參知政事貞祐初罷為定海軍節度使是時道路不<lb/>
通維翰舟行遇盗呼謂之曰爾軰本良民因亂至此財<lb/>
物不惜勿恐吾家盗感其言而去至鎮無兵備鄰郡皆<lb/>
望風奔潰維翰謂吏民曰孤城不可守此州阻山浮海<lb/>
<pb n="KR2a0035_WYG_121-18b"/>
當有生地無俱為魚肉也乃縱百姓避難維翰率吏民<lb/>
願從者奔東北山結營堡自守力窮被執不肯降妻姚<lb/>
氏亦不肯屈與維翰俱死詔贈中奉大夫姚氏芮國夫<lb/>
人謚貞潔<lb/>
伊喇古尼安化軍節度使貞祐初大元兵取密州古<lb/>
尼乃率兵力戰流矢連中其頸既拔去復中其頰死焉<lb/>
貞祐三年詔贈安逺大將軍知益州府事<lb/>
宋扆中都宛平人也正隆五年進士歴辰州寧化州軍<lb/>
<pb n="KR2a0035_WYG_121-19a"/>
事判官曹王府記室參軍陜西西路轉運都勾判官補<lb/>
尚書省令史除武定軍節度副使中都右警廵使時固<lb/>
安縣丞劉昭與部民裴原爭買鄰田扆用昭屬抑原使<lb/>
毋爭御史臺劾奏奪一官解職降廣寧府推官改遼東<lb/>
路鹽使丁父憂起復吏部員外郎歴蘇曹景州刺史同<lb/>
知中都路轉運使事遷北京臨潢等路按察使改安國<lb/>
軍節度使河東南路轉運使御史劾其前任按察侵民<lb/>
舍不稱職降沂州防禦使移濬州遷山東西路轉運使<lb/>
<pb n="KR2a0035_WYG_121-19b"/>
改定海軍節度使貞祐二年改沁南軍正月大元兵至<lb/>
懐州城破死焉扆天資刻酷所至不容物以是蹭蹬於<lb/>
世云<lb/>
烏庫哩榮祖本名福興河間人明昌二年進士歴官補<lb/>
尚書省令史除都轉廵司都勾判官轉𢎞文校理升中<lb/>
都總管府判官察亷除震武軍節度副使彰德府司馬<lb/>
累遷户部員外郎寧海州刺史貞祐二年城破榮祖猶<lb/>
力戰死之贈安武軍節度使賜謚毅勇<lb/>
<pb n="KR2a0035_WYG_121-20a"/>
烏庫哩仲温本名呼喇葢州按春明安人大定二十五<lb/>
年進士累官太學助教應奉翰林文字河東路提刑判<lb/>
官改河北東路轉運副使御史薦前仕提刑稱職遷同<lb/>
知順天軍節度使事簽上京東京等路按察使事改提<lb/>
舉肇州漕運兼同知武興軍節度使事東勝州刺史坐<lb/>
前在上京不稱職降鎮寧軍節度副使改滑州刺史河<lb/>
東南路按察副使壽州防禦使貞祐初遷鎮西軍節度<lb/>
使是時中都被圍遂至太原移書安撫使賈益謙約以<lb/>
<pb n="KR2a0035_WYG_121-20b"/>
鄉兵救中都因馳驛如平陽將與益謙㑹于絳不能進<lb/>
抵平陽而還仲温嘗治平陽吏民爭留之仲温曰平陽<lb/>
巨鎮易為守禦於私計得矣如嵐州何遂還鎮已而大<lb/>
元兵大至城破不屈而死贈資徳大夫博索路兵馬都<lb/>
總管謚忠毅嵗時致祭<lb/>
玖珠宗室子為武州刺史唐古布格蘇為軍事判官貞<lb/>
祐二年十一月大元兵取玖珠子姪抵城下謂之曰山<lb/>
東河北今皆降我汝之家屬我亦得已苟不速降且殺<lb/>
<pb n="KR2a0035_WYG_121-21a"/>
之也玖珠曰當以死報國遑恤家為無何城破力戰而<lb/>
死布格蘇亦不屈死焉詔贈玖珠臨海軍節度使加驃<lb/>
騎衞上將軍布格蘇建州刺史加鎮國上將軍仍令樹<lb/>
碑嵗時致祭<lb/>
李演字巨川任城人泰和六年進士第一除應奉翰林<lb/>
文字再丁父母憂居鄉里貞祐初任城被兵演墨衰為<lb/>
濟州刺史畫守禦策召集州人為兵搏戰三日衆皆市<lb/>
人不能戰迯散演被執大將見其冠服非常且知其名<lb/>
<pb n="KR2a0035_WYG_121-21b"/>
問之曰汝非李應奉乎演荅曰我是也使之跪不肯以<lb/>
好語撫之亦不聼許之官禄演曰我書生也本朝何負<lb/>
於我而利人之官禄哉大將怒擊折其脛遂曵出殺之<lb/>
時年三十餘贈濟州刺史詔有司為立碑云<lb/>
劉德基大興人貞祐元年特賜同進士出身守官邊邑<lb/>
夏兵攻城德基坐㕔事積薪其傍謂家人曰城破即焚<lb/>
我及城破其家人不忍縱火遂被執脅使跪降德基不<lb/>
屈同僚故人紿夏人曰此人素病狂故敢如此德基曰<lb/>
<pb n="KR2a0035_WYG_121-22a"/>
為臣子當如此爾吾豈狂邪夏人壯其義乃繫諸獄冀<lb/>
其改圖已而召問德基大罵終不能從曰吾豈苟生者<lb/>
哉遂害之贈朝列大夫同知通逺軍節度使事<lb/>
王毅大興人經義進士累官東明令貞祐二年東明圍<lb/>
急毅率民兵願戰者數百人拒守城破毅猶率衆抗戰<lb/>
力窮被執與縣人王八等四人同驅之郭外先殺二人<lb/>
王八即前跪將降毅以足踣之厲聲曰忠臣不佐二主<lb/>
汝乃降乎驅毅者以刃斫其脛毅不屈而死贈曹州刺<lb/>
<pb n="KR2a0035_WYG_121-22b"/>
史<lb/>
王晦字子明澤州髙平人少負氣自憙常慕張詠之為<lb/>
人友妻與人有私晦手刃殺之中明昌二年進士調長<lb/>
葛主簿有能聲察亷除遼東路轉運司都勾判官提刑<lb/>
司舉其能轉北京轉運户籍判官遷安陽令累除簽陜<lb/>
西西路按察司事改平凉治中召為少府少監遷户部<lb/>
郎中貞祐初中都戒嚴或舉晦有將帥才俾募人自將<lb/>
得死士萬餘統之率所統衞送通州粟入中都有功遷<lb/>
<pb n="KR2a0035_WYG_121-23a"/>
霍王傅以部兵守順州通州圍急晦攻牛欄山以解通<lb/>
州之圍賜賚優渥遷翰林侍讀學士加勸農使九月順<lb/>
州受兵晦有别部在滄景遣人突圍召之衆皆踴躍思<lb/>
奮而主者不肯發王臻晦之故部曲也免胄出見且拜<lb/>
曰事急矣自苦何為苟能相從可不失富貴晦曰朝廷<lb/>
何負汝邪臻曰臻雖負國不忍負公因泣下晦叱曰吾<lb/>
年六十致位三品死則吾分詎從汝邪將射之臻掩泣<lb/>
而去無何將士縋城出降晦被執不肯降遂就死初晦<lb/>
<pb n="KR2a0035_WYG_121-23b"/>
就執謂其愛將牛斗曰若能死乎曰斗䝉公見知安忍<lb/>
獨生併見殺詔贈榮禄大夫樞密副使仍命有司立碑<lb/>
嵗時致祭録其子汝霖為筆硯承奉<lb/>
齊鷹揚淄州軍事判官楊敏中屯留縣尉致仕張乞驢<lb/>
淄州民貞祐初大兵兵取淄州鷹揚等募兵備禦城破<lb/>
率衆巷戰鷹揚等三人創甚被執欲降之鷹揚伺守者<lb/>
稍怠即起奪槊殺數人敏中乞驢皆不屈以死詔贈鷹<lb/>
揚嘉毅大夫淄州刺史仍立廟于州以時致祭敏中贈<lb/>
<pb n="KR2a0035_WYG_121-24a"/>
昭勇大將軍同知横海軍節度使事乞驢特贈宣武將<lb/>
軍同知淄州軍州事<lb/>
珠嘉佛新薊州明安人官至北京副留守貞祐二年為<lb/>
提控與同知順州軍州事温特赫伊扎爾俱守密雲縣<lb/>
佛新家屬在薊州大元兵得之以示佛新曰若速降當<lb/>
以付汝否則殺之佛新曰吾事本朝受厚恩戰則速戰<lb/>
終不能降也豈以家人死生為計耶城破死于陣伊札<lb/>
爾被執亦不屈而死盤安軍節度判官富察濟色與雞<lb/>
<pb n="KR2a0035_WYG_121-24b"/>
澤縣令温特赫實芳努同守薊州衆潰而出濟色實芳<lb/>
努死之詔贈佛新開府儀同三司樞密副使封宿國公<lb/>
伊扎爾鎮國上將軍順州刺史濟色金紫光禄大夫薊<lb/>
州刺史實芳發鎮國上將軍薊州刺史仍命樹碑以時<lb/>
致祭<lb/>
髙錫字永之德基子以廕補官積勞調淄州酒使課最<lb/>
遷萍鄉令察亷遷遼東路轉運度支判官太倉使法物<lb/>
庫使兼尚林署直長提舉都城所歴北京遼東轉運副<lb/>
<pb n="KR2a0035_WYG_121-25a"/>
使同知南京路轉運使事貞祐初累遷河北東路按察<lb/>
轉運使城破遂自投城下而死<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_121-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百二十一<lb/>
</p>
<p>
</p>
  </div>
</body>
</text>
</TEI>
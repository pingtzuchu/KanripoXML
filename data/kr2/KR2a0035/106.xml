<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百六</head> <lb/>
    <p>
<pb n="KR2a0035_WYG_106-1a"/>
欽定四庫全書<lb/>
　金史卷一百六<lb/>
　　元中書右丞相總裁托克托等修<lb/>
　列傳第四十四<lb/>
　　張暐　　　張行簡　　　賈益謙<lb/>
　　劉炳　　　珠格髙琪　　伊喇托卜嘉<lb/>
張暐字明仲莒州日照縣人博學該通登正隆五年進<lb/>
士調陳留主簿淄州酒税副使課増羡遷昌樂令改永<lb/>
<pb n="KR2a0035_WYG_106-1b"/>
清令補尚書省令史除太常博士兼國子助教丁父憂<lb/>
服除調山東東路轉運副使入為太常丞兼左贊善太<lb/>
夫章宗封原王兼原王府文學章宗冊為皇太孫復為<lb/>
左贊善轉左諭徳兼太常丞充宋國報諭使至盱眙宋<lb/>
人請赴宴暐曰大行在殯未可及受賜不舞蹈宋人服<lb/>
其知禮使還遷太常少卿兼修起居注改禮部郎中修<lb/>
起居注如故遷右諫議大夫兼禮部侍郎明昌初太傅<lb/>
圗克坦克寧薨章宗欲親為燒飯是時孝懿皇后梓宫<lb/>
<pb n="KR2a0035_WYG_106-2a"/>
在殯暐奏仰惟聖慈追念勲臣恩禮隆厚孰不感勸太祖時<lb/>
享尚且權停若為大臣燒飯禮有未安今已降恩㫖聖意至<lb/>
厚人皆知之乞俯從典禮則兩全矣章宗從之上封事者言提<lb/>
刑使可罷暐上疏曰陛下即位因民所利更法立制無慮數<lb/>
十百條提刑之設政之大者若為浮議所揺則内外無所取信<lb/>
唐開元中或請選擇守令停採訪使姚崇奏十道採訪猶未<lb/>
盡得人天下三百餘州縣多數倍安得守令皆稱其職然則<lb/>
提刑之任誠不可罷擇其人而用之生民之大利國家之長<lb/>
<pb n="KR2a0035_WYG_106-2b"/>
䇿也因舉漢刺史六條以奏上曰卿言與朕意合禮部尚書<lb/>
孫即康鞫治鎬王永中事還奏有詔復訊羣臣舉暐及<lb/>
兵部侍郎烏庫哩慶夀上使㕘知政事馬琪諭暐曰百官<lb/>
舉閲實鎬王事要勿屈抑其人亦不可虧損國法上因<lb/>
謂宰臣曰鎬王視永蹈為輕馬琪曰人臣無將由是永<lb/>
中之獄决矣霍王從彝母早死温妃舒穆嚕氏養之明<lb/>
昌六年温妃薨上問從彝喪服暐奏慈母服齊衰三年<lb/>
桐杖布冠禮也從彞近親至尊壓降與臣下不同乞於<lb/>
<pb n="KR2a0035_WYG_106-3a"/>
未𦵏前服白布衣絹巾既𦵏止用素服終制朝㑹從吉上<lb/>
從其奏承安元年八月壬子上召暐至内殿問曰南郊大祀今<lb/>
用度不給俟他年可乎暐曰陛下即位于今八年大禮未舉<lb/>
宜亟行之上曰北方未寧致齋之際有不測奏報何如對曰豈<lb/>
可逆度而妨大禮今河平嵗豐正其時也上復問曰僧道三<lb/>
年一試八十而取一不亦少乎對曰此輩浮食無益有損不宜<lb/>
滋益也上曰周武帝唐武宗後周世宗皆賢君其夀不永雖<lb/>
曰偶然似亦有因也對曰三君矯枉太過今不毁除不崇<lb/>
<pb n="KR2a0035_WYG_106-3b"/>
奉是為得中矣是嵗郊見上帝焉頃之翰林修撰路鐸論<lb/>
胥持國不可再用因及董師中趨走持國及丞相襄之門<lb/>
上曰張暐父子必不如是也三年為御史大夫懇辭不許<lb/>
明年坐奏事不實奪一官解職起為安武軍節度使致<lb/>
仕例給半俸乆之暐不復請遂止暐自妻卒後不復娶亦<lb/>
無姬侍齋居與子行簡講論古今諸孫課誦其側至夜<lb/>
分乃罷以為常厯太常禮部二十餘年最明古今禮樂<lb/>
家法為士族儀表子行簡行信行信自有傳<lb/>
<pb n="KR2a0035_WYG_106-4a"/>
行簡字敬甫頴悟力學淹貫經史大定十九年進士第一除<lb/>
應奉翰林文字丁母憂歸𦵏益都杜門讀書人莫見其面<lb/>
服除復任章宗即位轉修撰進讀陳言文字攝太常博士夏<lb/>
國遣使陳慰欲致祭大行靈殿行簡曰彼陳慰非専祭不可<lb/>
廷議遣使横賜髙麗比遣使報哀彼以細故邀阻且出嫚言<lb/>
俟移問還報横賜未晩圖克坦克寧韙其言深器重之轉翰<lb/>
林修撰與路伯達進讀陳言文字累遷禮部郎中司天臺劉<lb/>
道改進新厯詔學士院更定厯名行簡奏乞覆校測騐俟將來<lb/>
<pb n="KR2a0035_WYG_106-4b"/>
月食無差然後賜名詔翰林侍講學士党懷英等覆校<lb/>
懷英等校定道用新厯明昌三年不置閏即以閏月為三月<lb/>
二年十二月十四日金木星俱在危十三度道用厯在十<lb/>
三日差一日三年四月十六日夜月食時刻不同道用不<lb/>
曽考騐古今所記比證事迹輒以上進不可用道用當徒<lb/>
一年收贖長行彭徽等四人各杖四十罷去羣臣屢請<lb/>
上尊號章宗不從將下詔以示四方行簡奏曰往年饑<lb/>
民棄子或匄以與人其後詔書官為收贖或其父母衣<lb/>
<pb n="KR2a0035_WYG_106-5a"/>
食稍充即識認官亦㫁與之自此以後饑嵗流離道路<lb/>
人不肯收養肆為捐瘠餓死溝中伏見近代禦災詔書<lb/>
皆曰以後不得復取今乞依此施行上是其言詔中書行<lb/>
之乆之兼同修國史改禮部侍郎提㸃司天臺直學士同修史<lb/>
如故行簡言唐制僕射宰相生日百官通班致賀降階答拜<lb/>
國朝皇太子元正生日三師三公宰執以下領羣官同班拜賀<lb/>
皇太子立受不答拜今尚書省宰執生日分六品以下别為一班<lb/>
揖賀宰執坐答揖左右司郎中五品官廷揖亦坐答之臣<lb/>
<pb n="KR2a0035_WYG_106-5b"/>
謂身坐舉手答揖近于坐受也宰執受賀其禮乃重於皇<lb/>
太子恐于義未安别嫌明微禮之大節伏請宰執生日令<lb/>
三品以下官同班賀宰執起立依見三品官儀式通答揖上曰<lb/>
此事何不早辨正之如都省擅行卿論之是矣行簡對曰<lb/>
禮部盖嘗㕘酌古今典禮擬定儀式省廷不從輒改以<lb/>
奏下尚書省議遂用之宰執生日三品以下羣官通班<lb/>
賀起立答之自此始行簡轉對因論典故之學乞于太<lb/>
常博士之下置檢閲官二員通禮學資淺者使為之積<lb/>
<pb n="KR2a0035_WYG_106-6a"/>
資乃遷博士又曰今雖有國朝集禮至于食貨官職兵<lb/>
刑沿革未有成書乞定㑹要以示無窮承安五年遷侍<lb/>
講學士同修史提㸃司天如故泰和二年為宋主生日<lb/>
副使上召生日使完顔瑭戒之曰卿過界勿飲酒每事<lb/>
聽于行簡謂行簡曰宋人行禮好事末節苟有非是皆<lb/>
須正之舊例所有不可不至上復曰頗聞前奉使者過<lb/>
淮每至中流即以分界爭渡船此殊非禮卿自戒舟人<lb/>
且語宋使曰兩國和好乆矣不宜爭細故傷大體丁寧<lb/>
<pb n="KR2a0035_WYG_106-6b"/>
諭之使悉此意也四年詔曰每奏事之際須令張行簡<lb/>
常在左右五年羣臣復請上尊號上不許詔行簡作批<lb/>
答因問行簡宋范祖禹作唐鑑論尊號事行簡對曰司<lb/>
馬光亦嘗諌尊號事不若祖禹之詞深至以謂臣子生<lb/>
謚君父頗似慘切上曰卿用祖禹意答之仍曰太祖雖<lb/>
有尊號太宗未嘗受也行簡乞不拘對偶引祖禹以微<lb/>
見其意從之其文深雅甚得代言之體改順天軍節度<lb/>
使上謂行簡曰卿未更治民今至保州民之情偽卒難<lb/>
<pb n="KR2a0035_WYG_106-7a"/>
臆度如何治之則可對曰臣奉行法令不敢違失獄訟<lb/>
之事以情察之鈐制公吏禁抑豪猾以鎮靜為務庶㡬<lb/>
萬分之一上日在任半嵗或一年所得利害上之行簡<lb/>
到保州上書曰比者括官田給軍既一定矣有告欲别<lb/>
給者輒從其告至今未已名曰官田實取之民以與之<lb/>
奪彼與此徒啓爭端臣所管已撥深澤縣地三百餘頃<lb/>
復告水占沙鹹者三之一若悉從之何時可定臣謂當<lb/>
限以月日不許再告為便下尚書省議奏請如實有水<lb/>
<pb n="KR2a0035_WYG_106-7b"/>
占河塌不可耕種本路及運司佐官按視尚書省下按<lb/>
察司覆同然後改撥若沙鹹塉薄當凖已撥為定制曰<lb/>
可六年召為禮部尚書兼侍講同修國史祕書監進太<lb/>
一新厯詔行簡校之七年上遣中使馮賢童以實封御<lb/>
扎賜行簡曰朕念鎬鄭二王誤干天常自貽伊戚藁葬<lb/>
郊野多厯年所朕甚悼焉欲追復前爵備禮改葬卿可<lb/>
詳閲唐貞觀追贈隠巢并前代故事密封以聞又曰欲<lb/>
使實古納於威州擇地營葬嵗時祭奠兼命衛王諸子<lb/>
<pb n="KR2a0035_WYG_106-8a"/>
中立一人為鄭王後謹其祭祀此事既行理須降詔卿<lb/>
草詔文大意一就封進行簡乃具漢淮南厲王長楚王<lb/>
英唐隠太子建成巢刺王元吉譙王重福故事為奏并<lb/>
進詔草遂施行焉累遷太子太保翰林學士承㫖尚書<lb/>
修史如故貞祐初轉太子太傅上書論議和事其略曰<lb/>
東海郡侯嘗遣約和較計細故遷延不決今都城危急<lb/>
豈可拒絶臣願更留聖慮包荒含垢以救生靈或如遼<lb/>
宋相為敵國嵗奉幣帛或二三年以繼選忠實辨㨗之<lb/>
<pb n="KR2a0035_WYG_106-8b"/>
人往與議之庶㡬有成可以紓患是時百官議者雖有<lb/>
異同大槩以和親為主焉莊獻太子葬後不置宫師官<lb/>
升承㫖為二品以寵行簡兼職如故三年七月朝廷備<lb/>
防秋兵械令内外職官不以丁憂致仕皆納弓箭行簡<lb/>
上書曰弓箭非通有之物其清貧之家及中下監當丁<lb/>
憂致仕安有所謂如法軍器今繩以軍期補弊修壊以<lb/>
求應命而已與倉猝製造何以異哉若於隨州郡及明<lb/>
安穆昆人戸拘括擇其佳者買之不足則令職輸所買<lb/>
<pb n="KR2a0035_WYG_106-9a"/>
之價庶不擾而事可辦左丞相布薩端平章政事髙琪<lb/>
盡忠右丞相益謙皆曰丁憂致仕者可以免此權叅政<lb/>
烏庫哩徳升日職官乆享爵祿軍興以來曽無寸補況<lb/>
事已行而復改天下何所取信是議也丁憂致仕官竟<lb/>
得免是嵗卒贈銀青榮禄大夫諡文正行簡端慤慎密<lb/>
為人主所知自初入翰林至太常禮部典貢舉終身搢<lb/>
紳以為榮與弟行信同居數十年人無間言所著文章<lb/>
十五卷禮例纂一百二十卷㑹同朝獻禘祫䘮葬皆有<lb/>
<pb n="KR2a0035_WYG_106-9b"/>
記錄及清臺皇華戒嚴為善自公等記藏于家<lb/>
贊曰張暐行簡世為禮官世習禮學其為禮也行於家<lb/>
庭講於朝廷施用於隣國無不中度古者官有世掌學<lb/>
有専門金諸儒臣惟張氏父子庶㡬無愧於古乎<lb/>
賈益謙字彦亨沃州人也本名守謙避哀宗諱改焉大<lb/>
定十年詞賦進士歴仕州郡以能稱明昌間入為尚書<lb/>
省令史累遷左司郎中章宗論之曰汝自知除至居是<lb/>
職左司事不為不練凡百官行止資歴固宜照勘勿使<lb/>
<pb n="KR2a0035_WYG_106-10a"/>
差繆若武庫署直長伊喇郝自平定州軍事判官召為<lb/>
典輿副轄在職才五月降授門山縣簿尉朕比閲貼黄<lb/>
行止乃俱書作一十三月行止尚如此失實其如選法<lb/>
何蓋是汝不用心致然爾今姑杖知除掾汝勿復犯之<lb/>
五年為右諫議大夫上言提刑司官不須遣監察體訪<lb/>
宜㨿其任内行事考其能否而升黜之上曰卿之言其<lb/>
有所見乎益謙對曰提刑官若不稱職衆所共知且其<lb/>
職與監察等臣是故言之上嘉納焉是年夏豈將幸景<lb/>
<pb n="KR2a0035_WYG_106-10b"/>
明宫清暑益謙連上疏極諫之上御後閣召益謙入對<lb/>
稱㫖進兼尚書吏部侍郎時鎬王以疑忌下獄上怒甚<lb/>
朝臣無敢言者益謙上章論其不可言極懇切上諭之<lb/>
曰汝言諸王皆有覬心而游其門者不無横議此何等<lb/>
語固當罪汝以汝前言事亦有當處故免既而以議衞<lb/>
王事有違上意解職削官二階承安元年七月降為寧<lb/>
化州刺史五年八月改為山東路按察使轉河北西路<lb/>
轉運使泰和三年四月召為御史中丞四年三月出為<lb/>
<pb n="KR2a0035_WYG_106-11a"/>
武定軍節度使八年六月復為御史中丞八月改吏部<lb/>
尚書九月詔益謙等一十三員分詣諸路與本路按察<lb/>
司官一員同推排民戸物力上召見於香閣諭之曰朕<lb/>
選卿等隨路推排除推收外其新强銷乏户雖集衆推<lb/>
唱然銷乏者勿銷不盡如一户元物力三百貫今蠲減<lb/>
二百五十貫猶有不能當新强者勿添盡量存氣力如<lb/>
一户添三百貫而止添二百貫之類卿等宜各用心百<lb/>
姓應當賦役十年之間利害非細苟不稱所委治罪當<lb/>
<pb n="KR2a0035_WYG_106-11b"/>
不輕也尋出知濟南府移鎮河中大安末拜叅知政事<lb/>
貞祐二年二月改河東南路安撫使俄知彰徳府三軍<lb/>
召為尚書省右丞㑹宣宗始遷汴梁益謙乃建言汴之<lb/>
形勢惟恃大河今河朔受兵羣盜并起宜嚴河禁以備<lb/>
不虞凡自北來而無公憑者勿聼渡是時河北民遷避<lb/>
河南者甚衆侍御史劉元規上言僑户宜與土民均應<lb/>
差役上留中而自以其意問宰臣丞相端平章盡忠以<lb/>
為便益謙曰僑户應役甚非計也盖河北人戸本避兵<lb/>
<pb n="KR2a0035_WYG_106-12a"/>
而來兵稍息即歸矣今旅寓倉皇之際無以為生若又<lb/>
與地著者並應供億必騷動不能安居矣豈主上矜恤<lb/>
流亡之意乎上甚嘉賞曰此非朕意也因出元規章示<lb/>
之三年八月進拜尚書左丞四年正月致仕居鄭州興<lb/>
定五年正月尚書省奏章宗實錄已進呈衞王事迹亦<lb/>
宜依海陵庶人實錄纂集成書以示後世制可初呼沙<lb/>
呼弑衞王立宣宗時朝臣皆謂衞王失道天命絶之呼<lb/>
沙呼實無罪且有推戴功獨張行信抗章言之不報舉<lb/>
<pb n="KR2a0035_WYG_106-12b"/>
朝遂以爲諱及是史官謂益謙嘗事衛王冝知其事乃<lb/>
遣編修一人就鄭訪之益謙知其㫖謂之曰知衛王莫<lb/>
如我然我聞海陵被弑而世宗立大定三十餘年禁近<lb/>
能暴海陵惡者輙得羙任故當時史官修實錄者多所<lb/>
附㑹衛王爲人勤儉愼惜名器較其行事中材不及者<lb/>
多矣吾知此而已設欲餙吾言以實其罪吾亦何惜餘<lb/>
年朝議偉之正大三年年八十薨三子賢卿頤卿翔卿<lb/>
皆以門資入仕<lb/>
<pb n="KR2a0035_WYG_106-13a"/>
贊曰賈益謙於衞紹王可謂盡事君之義矣海陵之事<lb/>
君子不無憾焉夫正隆之為惡暴其大者斯亦足矣中<lb/>
篝之醜史不絶書誠如益謙所言則史亦可為取富貴<lb/>
之道乎嘻甚矣傳曰不有廢者其何以興<lb/>
劉炳葛城人毎讀書見前古忠烈士為國家畫䇿慮萬<lb/>
世安輒歎息景慕貞祐三年中進士第即日上書條<lb/>
便宜十事其一曰任諸王以鎮社稷臣觀往嵗王師屢<lb/>
戰屢衂卒皆自敗承平日乆人不知兵將帥非才既無<lb/>
<pb n="KR2a0035_WYG_106-13b"/>
靖難之謀又無効死之節外託持重之名而内為自安<lb/>
之計擇驍果以自隨委疲懦以臨陣陣勢稍動望塵先<lb/>
奔士卒從而大潰朝廷不加詰問輒為益兵是以法度<lb/>
日紊倉庾日虚閭井日凋土地日蹙自大駕南巡逺近<lb/>
相望益無固志吏任河北者以為不幸逡巡退避莫之<lb/>
敢前昔唐天寳之末洛陽潼闗相次失守皇輿夜出向<lb/>
非太子迴趨靈武率先諸將則西行之士當終老於劎<lb/>
南矣臣願陛下擇諸王之英明者總監天下之兵北駐<lb/>
<pb n="KR2a0035_WYG_106-14a"/>
重鎮移檄逺近戒以軍政則四方聞風者皆將自奮前<lb/>
死不避折衝厭難無大於此夫人情可以氣激不可以<lb/>
力使一卒先登則萬夫齊奮此古人所以先身敎而後<lb/>
威令也二曰結人心以固基本天子恵人不在施恵在<lb/>
于除其同患因所利而利之今艱危之後易於為恵因<lb/>
其欲安而慰撫之則忠誠親上之心當益加於前日臣<lb/>
願寛其賦役信其號令凡事不便者一切停罷時遣重<lb/>
臣按行郡縣延見耆老問其疾苦選亷正黜貪殘拯貧<lb/>
<pb n="KR2a0035_WYG_106-14b"/>
窮䘏孤獨勞來還定則効忠徇義無有二志矣故曰安<lb/>
民可與行義危民易與為亂惟陛下留神三曰廣收人<lb/>
材以備國用備嵗寒者必求貂狐適長塗者必畜騏驥<lb/>
河南陜西車駕臨幸當有以大慰士民之心其有操行<lb/>
為民望者稍擢用之平居可以勵風俗緩急可以備驅<lb/>
䇿昭示新恩易民觀聽隂係天下之心也四曰選守令<lb/>
以安百姓郡守縣令天子所恃以為治百姓所依以為<lb/>
命者也今衆庶已敝官吏庸暗無安利之才貪暴昏亂<lb/>
<pb n="KR2a0035_WYG_106-15a"/>
與姦為市公有斗粟之賦私有萬錢之求逺近囂囂無<lb/>
所控告自今非才器過人政迹卓異者不可使在此職<lb/>
親勲故舊雖望隆資髙不可使為長吏則賢者喜於殊<lb/>
用益盡其能不肖者愧慕而思自勵矣五曰褒忠義以<lb/>
勵臣節忠義之士奮身効命力盡城破而不少屈事定<lb/>
之後有司略不加省棄職者顧以恩貸死事者反不見<lb/>
錄天下何所慕憚而不為自安之計邪使為臣者皆知<lb/>
殺身之無益臨難可以苟免甚非國家之利也六曰務<lb/>
<pb n="KR2a0035_WYG_106-15b"/>
農力本以廣蓄積此最張兵富民之要術當今之急務<lb/>
也七曰崇節儉以省財用今海内虚耗田疇荒蕪廢奢<lb/>
從儉以紓生民之急無先於此者八曰去冗食以助軍<lb/>
費兵革之後人物凋喪者十四五郡縣官吏署置如故<lb/>
甚非審權救弊之道九曰修軍政以習守戰自古名將<lb/>
料敵制勝訓練士卒故可使赴湯蹈火百戰不殆孔子<lb/>
曰以不教民戰是謂棄之兵法曰器械不利以其卒與<lb/>
敵也卒不服習以其將與敵也將不知兵以其主與敵<lb/>
<pb n="KR2a0035_WYG_106-16a"/>
也主不擇將以其國與敵也可不慎哉十曰修城池以<lb/>
備守禦保障國家惟都城與附近數郡耳北地不守是<lb/>
無河朔矣黄河豈足恃哉書奏宣宗異焉復試之曰河<lb/>
北城邑何術可保兵民雜居何道可和鈔法如何而通<lb/>
物價如何而平炳對大略以審擇守將則城邑固兵不<lb/>
侵民則兵民和斂散相權則鈔法通勸農薄賦則物價<lb/>
平宣宗雖異其言而不能用但補御史臺令史而已<lb/>
論曰劉炳可謂能言之士矣宣宗召試既不失對而以<lb/>
<pb n="KR2a0035_WYG_106-16b"/>
一臺令史賞之足以倡士氣乎<lb/>
珠格髙琪或作髙乞西北路明安人大定二十七年充<lb/>
䕶衞轉十人長出職河間都總管判官召為武衞軍鈐<lb/>
轄遷宿直將軍除建州刺史改同知臨洮府事泰和六<lb/>
年伐宋與彰化軍節度副使巴噶罕備鞏州諸鎮宋兵<lb/>
萬餘自鞏州轆轤嶺入髙琪奮擊破之賜銀百兩重綵<lb/>
十端青伊克内附詔知府事舒穆嚕仲温與髙琪出界<lb/>
與青伊克合兵進取詔髙琪曰汝年尚少近聞與宋人<lb/>
<pb n="KR2a0035_WYG_106-17a"/>
力戰奮勇朕甚嘉之今與仲温同行出界如其成功髙<lb/>
爵厚祿朕不吝也詔封吳曦為蜀國王髙琪為封冊使<lb/>
詔戒諭曰卿讀書解事蜀人亦識威名勿以財賄動心<lb/>
失大國體如或隨去奉職有違禮生事卿與喬宇體察<lb/>
以聞使還加都統號平南虎威將軍宋安丙遣李孝義<lb/>
率步騎三萬攻秦州先以萬人圍皂角堡髙琪赴之宋<lb/>
兵列陣山谷以武車為左右翼伏弩其下來逆戰既合<lb/>
宋兵陽却髙琪軍見宋兵伏不得前退整陣宋兵復來<lb/>
<pb n="KR2a0035_WYG_106-17b"/>
凡五戰宋兵益堅不可以得志髙琪分騎為二出者戰<lb/>
則止者俟止者出則戰者還還者復出以更乆之遣富<lb/>
察托色拉潛兵上山自山馳下合擊大破宋兵斬首四<lb/>
干級生擒數百人李孝義乃解圍去宋兵三千攻馬連<lb/>
寨以窺湫池遣𤓰爾佳福壽擊走之斬七百餘級大安<lb/>
王年累官泰州刺史以乣軍三千屯通𤣥門外尋升縉<lb/>
山縣為鎮州以髙琪為防禦使權元帥右都監所部乣<lb/>
軍賞賚有差至寧元年八月尚書左丞完顔綱將兵十<lb/>
<pb n="KR2a0035_WYG_106-18a"/>
萬行省於縉山敗績貞祐初遷元帥右監閏閏月詔髙<lb/>
琪曰聞軍事皆中覆得無失機㑹乎自今當即行之朕<lb/>
但責成功耳是月被詔自鎮州移軍守禦中都迤南次<lb/>
良鄉不得前乃還中都毎出戰輒敗赫舍哩執中戒之<lb/>
曰汝連敗矣若再不勝當以軍法從事及出果敗髙琪<lb/>
懼誅十月辛亥髙琪自軍中入遂以兵圍執中第殺執<lb/>
中持其首詣闕待罪宣宗赦之以為左副元帥一行將<lb/>
士遷賞有差詔曰呼沙呼畜無君之心形迹露見不可<lb/>
<pb n="KR2a0035_WYG_106-18b"/>
盡言武衛副使提㸃近侍局慶善努近侍局使色埒黙<lb/>
直長薩哈連累曽陳奏方慎圗之色埒黙漏此意於按<lb/>
察判官呼嚕呼嚕以告翰林待制恩楚恩楚達於髙琪<lb/>
今月十五日將呼沙呼戮訖惟兹臣庶將恐有疑肆降<lb/>
札書不匿厥㫖論者謂髙琪専殺故降此詔頃之拜平<lb/>
章政事宣宗論馬政顧髙琪曰往嵗市馬西夏今肯市<lb/>
否對曰水波畜馬甚多市之可得括縁邊部落馬亦<lb/>
不少矣宣宗曰盡括邊馬緩急如之何閲三日復奏曰河<lb/>
<pb n="KR2a0035_WYG_106-19a"/>
南鎮防二十餘軍計可得精騎二萬緩急亦足用宣宗<lb/>
曰馬雖多養之有法習之有時詳諭所司令加意也貞<lb/>
祐二年十一月宣宗問髙琪曰所造軍器往往不可用<lb/>
此誰之罪也對曰軍器美惡在兵部材物則户部工匠<lb/>
則工部宣宗曰治之且將敗事宣宗問楊安兒事髙琪<lb/>
對曰賊方據險臣令主將以石墻圍之勢不得出擒在<lb/>
旦夕矣宣宗曰可以急攻或力戰突圍我師必有傷者<lb/>
應奉翰林文字完顔蘇呼自中都議軍事還上書求見<lb/>
<pb n="KR2a0035_WYG_106-19b"/>
乞屏左右故事有奏宻事輒屏左右先是太府監丞游<lb/>
茂以髙琪威權太重中外畏之常以為憂因人見屏人<lb/>
密奏請裁抑之宣宗曰既委任之權安得不重茂退不<lb/>
自安復欲結髙琪詣其第上書曰宰相自有體豈可以<lb/>
此生人主之疑招天下之議恐髙琪不相信復曰茂嘗<lb/>
間見主上實惡相公權重相公若能用茂當使上不疑<lb/>
而下無所議髙琪聞茂嘗請間屏人奏事疑之乃具以<lb/>
聞游茂論死詔免死杖一百除名自是凡屛人奏事必<lb/>
<pb n="KR2a0035_WYG_106-20a"/>
令近臣一人侍立及蘇哷請密召至近侍局給筆札使<lb/>
書所欲言少頃宣宗御便殿見之惟留近侍局直長趙<lb/>
和和侍立蘇哷奏曰日者元帥府議削伯特文格兵權<lb/>
朝廷乃詔領義軍改除之命拒而不受元帥府之欲討<lb/>
捕朝廷復赦之且不令隸元帥府不知誰為陛下畫此<lb/>
計者臣自外風聞皆出平章髙琪宣宗曰汝何以知此<lb/>
事出於髙琪蘇哷曰臣見文格與永清副提控劉温牒<lb/>
云差人張希韓至自南京道副樞平章處分已奏令文<lb/>
<pb n="KR2a0035_WYG_106-20b"/>
格𨽻大名行省毋遵中都帥府約束温即具言於帥府<lb/>
然則文格與髙琪計結明矣上頷之蘇哷復奏曰髙琪<lb/>
本無勲望嚮以畏死擅殺呼沙呼計出於無聊耳妬賢<lb/>
能樹黨與竊弄威權自作威福去嵗都下書生樊知一<lb/>
詣髙琪言乣軍不可信恐生亂髙琪以刀杖決殺之自<lb/>
是無復敢言軍國利害者使其黨伊喇托卜嘉為武寧<lb/>
軍節度使招乣軍已而無功復以為武衞軍使以臣觀<lb/>
之此賊滅亂紀綱禍害忠良實有不欲國家平治之意<lb/>
<pb n="KR2a0035_WYG_106-21a"/>
惟陛下斷然行之社稷之福也宣宗曰朕徐思之蘇哷<lb/>
出復戒曰慎無泄也四年十月大元大兵取潼闗次嵩<lb/>
汝間待闕臺院令史髙嶷上書曰向者河朔敗績朝廷<lb/>
不時出應此失機㑹一也及深入吾境都城精兵無慮<lb/>
數十萬若効命一戰必無今日之憂此失機㑹二也既<lb/>
退之後不議追襲此失機㑹三也今已度闗不亟進禦<lb/>
患益深矣乞命平章政事髙琪為帥以厭衆心不報御<lb/>
史臺言兵踰潼闗崤渑深入重地近抵西郊彼知京師<lb/>
<pb n="KR2a0035_WYG_106-21b"/>
屯宿重兵不復叩城索戰但以遊騎遮絶道路而别兵<lb/>
攻擊州縣是亦困京師之漸也若専以城守為事中都<lb/>
之危又將見於今日況公私蓄積視中都百不及一此<lb/>
臣等所為寒心也不攻京城而縱其别攻州縣是猶火<lb/>
在腹心撥置于手足上均一身也願陛下察之請以陜<lb/>
西兵扼拒潼闗與右副元帥富察伊爾必斯為犄角之<lb/>
勢選在京勇敢之將十數人各付精兵數千隨宜伺<lb/>
察且守且守復諭河北亦以此待之詔侍尚書省髙琪<lb/>
<pb n="KR2a0035_WYG_106-22a"/>
奏曰臺官素不習兵備禦方略非所知也遂寢髙琪止<lb/>
欲以重兵屯駐南京以自固州郡殘破不復恤也宣宗<lb/>
惑之計行言聽終以自斃未㡬進拜尚書右丞相奏曰<lb/>
凡監察有失紏彈者從本法若人使入國私通言説語<lb/>
知本國事情宿衞近侍官承應人出入親王公主宰執<lb/>
之家災傷闕食體究不實致傷人命轉運軍儲而有私<lb/>
載及考試舉人闗防不嚴者並的杖在京犯至兩次者<lb/>
臺官減監察一等論贖餘止坐專差者任滿日議定升<lb/>
<pb n="KR2a0035_WYG_106-22b"/>
降若任内有漏察之事應的決者依格雖為稱職止從<lb/>
平常平常者從罰制可髙琪請修南京裏城宣宗曰此<lb/>
役一興民滋病矣城雖完固能獨安乎初陳言人王<lb/>
世安獻攻取盱眙楚州䇿樞密院奏乞以世安為招撫<lb/>
使選謀勇二三人同往淮南招紅襖賊及淮南宋官宣<lb/>
宗可其奏詔泗州元帥府遣人同往興定元年正月癸<lb/>
未宋賀正旦使朝辭宣宗曰聞息州透漏宋人此乃彼<lb/>
界饑民沿淮為亂宋人何敢犯我髙琪請伐之以廣疆<lb/>
<pb n="KR2a0035_WYG_106-23a"/>
土上曰朕但能守祖宗所付足矣安事外討髙琪謝曰<lb/>
今雨雪應期皆聖徳所致而能包容小國天下幸甚臣<lb/>
言過矣四月遣元帥左都監烏庫哩慶夀簽樞密院事<lb/>
完顔薩布經略南邉尋復下詔罷兵然自是與宋絶矣<lb/>
興定元年十月右司諫許古勸宣宗與宋議和宣宗命<lb/>
古草牒以示宰臣髙琪曰辭有哀祈之意自示微弱不<lb/>
足取遂寢集賢院諮議宫吕鑑言南邊屯兵數十萬自<lb/>
唐鄧至壽泗沿邊居民逃亡殆盡兵士亦多亡者亦以<lb/>
<pb n="KR2a0035_WYG_106-23b"/>
人煙絶少故也臣嘗比監息州𣙜塲毎塲所獲布帛數<lb/>
千疋銀數百兩大計布帛萬疋銀數千兩兵興以來俱<lb/>
失之矣夫軍民有逃亡病而國家失日獲之利非計<lb/>
也今隆冬沍寒五騎得騁當重兵屯境上馳書諭之<lb/>
誠為大便若俟春和則利在於彼難與議矣昔燕人獲<lb/>
趙王趙遣辨士説之不許一牧豎請行趙王乃還孔子<lb/>
失馬馭卒得之人無貴賤苟中事機皆可以成功臣雖<lb/>
不肖願効牧豎馭卒之智伏望宸㫁詔問尚書省髙琪<lb/>
<pb n="KR2a0035_WYG_106-24a"/>
曰鑑狂妄無稽但其氣岸可尚宜付陜西行省備任使<lb/>
制可十二月胥鼎諫伐宋語在鼎傳髙琪曰大軍已進<lb/>
無復可議遂寢二年胥鼎上書諫曰錢穀之冗非九重<lb/>
所能兼天子總大綱責成功而已髙琪曰陛下法上天<lb/>
行健之義憂勤庶務夙夜不遑乃太平之階也鼎言非<lb/>
是宣宗以南北用兵深以為憂右司諫吕造上章乞詔<lb/>
内外百官各上封事直言無諱或時召見親為訪問陛<lb/>
下博採兼聼以盡羣下之情天下幸甚宣宗嘉納詔集<lb/>
<pb n="KR2a0035_WYG_106-24b"/>
百官議河北陜西守禦之䇿髙琪心忌之不用一言是<lb/>
時築汴京城裏城宣宗問髙琪曰人言此役恐不能就<lb/>
如何髙琪曰終當告成但其濠未及浚耳宣宗曰無濠<lb/>
可乎髙琪曰苟防城有法正使兵來臣等愈得効力宣<lb/>
宗曰與其臨城曷若不令至此為善髙琪無以對髙琪<lb/>
自為宰相專固權寵擅作威福與髙汝礪相唱和髙琪<lb/>
主機務髙汝礪掌利權附已者用不附已者斥凡言事<lb/>
忤意及負材力或與已頡頏者對宣宗陽稱其才使幹<lb/>
<pb n="KR2a0035_WYG_106-25a"/>
當於河北隂置之死地自不兼樞密元帥之後常欲得<lb/>
兵權遂力勸宣宗伐宋置河北不復為意凡精兵皆置<lb/>
河南苟且嵗月不肯輒出一卒以應方面之急平章政<lb/>
事英王守純欲發其罪密召右司員外郎王阿里知案<lb/>
布希薩喇勒令使富察呼嚕謀之薩喇勒呼嚕以告尚<lb/>
書省都事布薩訥木舍布布薩訥木舍布以告髙琪英<lb/>
王懼髙琪黨與不敢發後髙琪使奴薩布殺其妻乃歸<lb/>
罪於薩布送開封府殺之以滅口開封府畏髙琪不敢<lb/>
<pb n="KR2a0035_WYG_106-25b"/>
發其實薩布論死事覺宣宗乆聞髙琪姦惡因此事誅<lb/>
之時興定三年十二月也尚書省都事布薩訥木舍布<lb/>
以英王謀告髙琪論死布希薩喇勒富察呼嚕各杖七<lb/>
十勒停初宣宗將遷南欲置乣軍于平州髙琪難之及<lb/>
遷汴戒搏多厚撫此軍搏多輒殺乣軍數人以至于敗<lb/>
宣宗末年嘗曰壊天下者髙琪搏多也終身以為恨云<lb/>
伊喇托卜嘉東北路明安人明昌初累官西上閤門使<lb/>
二年襲父穆昆泰和伐宋有功遥授同知慶州事權徳<lb/>
<pb n="KR2a0035_WYG_106-26a"/>
哷勒乣詳衮丁父憂起復西北路招詔判官改尚輦局<lb/>
使曹王傅貞祐二年遷武寜軍節度使招徠中都乣軍<lb/>
無功平章髙琪芘之召為武衞軍都指揮使應奉翰林<lb/>
文字完顔蘇哷嘗面奏髙琪黨比語在髙琪傳尋知河<lb/>
南府事兼副統軍徙彰化軍節度使上言盡籍山東河<lb/>
間大名明安人為兵老弱城守壯者捍禦又言河東地<lb/>
險人勇步兵為天下冠可盡調以戍諸隘從之自是河<lb/>
東郡縣屯兵少不可守矣改知臨洮府事兼陜西副統<lb/>
<pb n="KR2a0035_WYG_106-26b"/>
軍貞祐三年十一月破夏兵于熟羊寨平章髙琪率宰<lb/>
臣入賀曰托卜嘉以少敗衆盖陛下威徳所致宣宗曰<lb/>
自古興國皆賴忠賢今兹立功皆將率諸賢之力也乃<lb/>
以托卜嘉為勸農使兼知平涼府事進階銀青榮祿大<lb/>
夫四年伐西夏攻威靈安㑹等州興定元年知慶陽府<lb/>
事三年遷元帥左都監卒<lb/>
論曰髙琪擅殺執中宣宗不能正其罪又曲為之説以<lb/>
詔臣下就其事論之人君欲誅大臣而與近侍宻謀于<lb/>
<pb n="KR2a0035_WYG_106-27a"/>
宫中已非其道謀之不密又為外臣所知以告敗軍之<lb/>
將因殺之以為説此可欺後世邪金至南渡譬之尫羸<lb/>
病人元氣無㡬琪喜吏而惡儒好兵而厭静沮遷乣之<lb/>
議破和宋之謀正猶繆醫投以烏喙附子祗速其亡耳<lb/>
儀宣宗於擅殺之日即能伸大義而誅之何至誤國如<lb/>
是邪<lb/>
　<lb/>
　<lb/>
<pb n="KR2a0035_WYG_106-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百六<lb/>
</p>
<p>
</p>
  </div>
</body>
</text>
</TEI>
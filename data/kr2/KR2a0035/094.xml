<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷九十四</head> <lb/>
    <p>
<pb n="KR2a0035_WYG_094-1a"/>
欽定四庫全書<lb/>
　金史卷九十四<lb/>
　　元中書右丞相總裁托克托等修<lb/>
　列傳第三十二<lb/>
　　𤓰爾佳清臣<hi>本名阿卜薩</hi>内族襄<hi>本名安</hi>
　　𤓰爾佳衡<hi>本名阿里布</hi>　完顔安國<hi>本名棟摩</hi>裕爾伯特<lb/>
𤓰爾佳清臣本名阿卜薩呼爾哈路罕都人姿狀雄偉<lb/>
善騎射皇統八年襲祖布達明安大定元年聞世宗即<lb/>
<pb n="KR2a0035_WYG_094-1b"/>
位率本部軍六千赴中都㑹之以功遷昭武大將軍從<lb/>
右副元帥赫舍哩志寧為管押萬戸接應左都監完顔<lb/>
思敬逐斡罕餘黨敗之柔逺至茂巴勒達悉獲之賊平<lb/>
遷鎮國上將軍知潁順軍事㑹宋兵二萬襲䧟汝州殺<lb/>
刺史烏克遜滿丕及漢軍二千河南統軍宗尹遣萬戸<lb/>
富珠哩定方與清臣等領騎兵四千徃擊之宋人棄城<lb/>
遁遂復汝州三年五月從志寧復取宿州宋將李世輔<lb/>
大敗遁去志寧復遣清臣等以兵追襲又敗之捷聞授<lb/>
<pb n="KR2a0035_WYG_094-2a"/>
宿州防禦使移博州改西北路招討都監遷烏爾古實<lb/>
壘部族節度使十二年授右副都㸃檢遷左副都㸃檢<lb/>
出為陜西路統軍使兼知京兆府事朝辭賜金帶廐馬<lb/>
仍諭之曰卿典禁兵日持左右勤勞久矣故以是授卿<lb/>
宜益思勉二十六年改西京留守閲三嵗遷樞密副使<lb/>
明昌元年初議出師以本職充東北路兵馬都統制使<lb/>
既而詔止之俄以其女為昭儀眷倚益重二年拜尚書<lb/>
左丞頃之進平章政事封芮國公賜同本朝人四年遷<lb/>
<pb n="KR2a0035_WYG_094-2b"/>
右丞相監修國史時議簽軍戍邉上問漢人與夏人執<lb/>
勇清臣曰漢人勇上曰昔元昊擾邊宋終不能制何也<lb/>
清臣曰宋馭軍法不可得知今西南路人殊勝彼也未<lb/>
幾遷崇進改封戴一日上謂宰臣曰人有以八陣圖來<lb/>
上者其圖果何如朕嘗觀宋白所集武經然其載攻守<lb/>
之法亦多難行清臣曰兵書皆定法難以應變本朝行<lb/>
兵之術惟用正竒二軍臨敵制變以正為竒以竒為正<lb/>
故無徃不克上曰自古用兵亦不出竒正二法耳且學<lb/>
<pb n="KR2a0035_WYG_094-3a"/>
古兵法如學奕碁未能自得於心而欲用舊陣勢以接<lb/>
敵亦已疎矣尋上表丏閒不許固請乃賜告省親諭之<lb/>
曰聞卿母老欲令歸省故特給假五十日馳驛以徃至<lb/>
彼可為一月留也五年二月上御凝和殿清臣省覲還<lb/>
謁上上問卿母徤否其壽幾何相别幾年矣清臣對曰<lb/>
臣母年八十三矣别十年幸頗强健上曰何不來此曰<lb/>
急於家務故不欲離耳上曰老人多如是所謂血氣既<lb/>
衰戒之在得也復謂清臣呼爾哈路風俗何如對曰視<lb/>
<pb n="KR2a0035_WYG_094-3b"/>
舊則稍知禮貎而勇勁不及矣因言西南西北等路軍<lb/>
人其閑習弓矢亦非復曩時六年遷儀同三司進拜左<lb/>
丞相改封密受命出師行尚書省事於臨潢府清臣遣<lb/>
人偵知虚實以輕騎八千令宣徽使伊喇敏為都統左<lb/>
衛將軍充招討使完顔安國為左右翼分領前隊自選<lb/>
精兵一萬以當後隊進至哈里河前隊敏等於栲栳濼<lb/>
攻營十四下之回迎大軍屬部色徹掩其所獲羊馬資<lb/>
物以歸清臣遣人責其賧罰北準布由此叛去大侵掠<lb/>
<pb n="KR2a0035_WYG_094-4a"/>
上遣責清臣命右丞相襄代之承安五年降授横海軍<lb/>
節度使兼滄州管内觀察使初上諭宰臣曰清臣舊有<lb/>
勞效罪狀未甚明若降授應須告致仕耳初擬知廣寧<lb/>
府上曰姑與滄州既而又曰與則與之第恐有人言也<lb/>
尋復致仕泰和二年薨年七十子伊扎爾襲明安初議<lb/>
征討清臣主其事既而領軍出征雖屢獲㨗而貪小利<lb/>
遂致北邊不寧者數嵗天下尤之<lb/>
丞相襄本名安昭袓五世孫也祖實古納從太祖平遼<lb/>
<pb n="KR2a0035_WYG_094-4b"/>
以功授上京世襲明安厯東京留守父阿嚕岱皇統初<lb/>
北伐有功拜參知政事襄幼有志節善騎射多勇略年<lb/>
十八襲世爵大定初契丹叛從左副元帥黙音以本部<lb/>
兵討賊戰于肇州之長濼襄先登鏖擊足中流矢裹創<lb/>
以戰氣愈厲七戰皆勝黙音握其手曰今日之㨗皆公<lb/>
力也賊走渡霿鬆河追及之所駐地多草賊乘風縱火<lb/>
襄亦縱火立空地以竢戰十餘合賊益困襄謂黙音曰<lb/>
今不乘此平殄後將有悔黙音然之襄率衆搏戰大敗<lb/>
<pb n="KR2a0035_WYG_094-5a"/>
之俘獲萬計㑹朝廷遣平章政事布薩忠義代黙音將<lb/>
襄復從忠義追賊至裊嶺西之䧟泉及之率右翼身先<lb/>
奮擊賊大潰人馬相蹂而死䧟泉幾平賊酋斡罕僅與<lb/>
數十騎遁去卒就擒論功為第一有司擬淄州刺史詔<lb/>
特授亳州防禦使時年二十三宋人犯南鄙襄為潁壽<lb/>
都統率甲士二千人渡潁水敗敵兵五千復潁州生擒<lb/>
宋帥楊思次濠州宋將郭太尉退保横澗山襄攻之伏<lb/>
弩射中其膝督攻愈急拔之獲郭太尉既而趨滁州襄<lb/>
<pb n="KR2a0035_WYG_094-5b"/>
為先鋒將至清流闗得宋偵者知敵欲三道夜出掩我<lb/>
不備左副元帥赫舍哩志寧問計襄曰今兵少地隘儻<lb/>
不得闗敵至我無所據必先取之曰我與若孰往襄曰<lb/>
元帥國家大臣詎宜輕動襄當為公往取志寧韙之襄<lb/>
率騎二千分二道一由衝路自以千兵間道潛登既近<lb/>
敵始覺襄攻克之據其闗志寧履行戰地顧謂曰克敵<lb/>
於不可勝之地真天下英傑也及宋乞盟班師召為拱<lb/>
衛直都指揮使改殿前右衛將軍轉左衛出為東北路<lb/>
<pb n="KR2a0035_WYG_094-6a"/>
招討都監遷率賔路節度使移海蘭路兵馬都總管左<lb/>
丞相志寧疾甚世宗臨問之志寧薦襄智勇兼濟有經<lb/>
世才他人莫及異時任用殆勝于臣即召授殿前左副<lb/>
都㸃檢為宋生日使宋方祈免親接國書襄至宋人屢<lb/>
來議皆折之迄成禮而還授陜西路統軍使賜之尚服<lb/>
廐馬鞍勒佩刀改河南統軍使入為吏部尚書轉都㸃<lb/>
檢賜錢千萬世宗謂宰執曰襄為人甚蘊藉非直日亦<lb/>
入宫規畫諸事事有所付乃退其公勤如此若襄之才<lb/>
<pb n="KR2a0035_WYG_094-6b"/>
豈多得哉擢御史大夫踰月拜尚書右丞諭之曰卿在<lb/>
河南經制邊事甚有統紀及在吏部至為㸃檢尤奉公<lb/>
守法朕甚嘉之近長憲臺亦以剛直聞是用委以政機<lb/>
其益勉之未幾進拜左丞襄在外任治有異効至是朝<lb/>
廷有襃賞㢘吏詔天下列其名以示奬勵二十三年進<lb/>
拜平章政事討蕭國公世宗以金源郡王世嫡皇孫將<lb/>
加王爵詔擇國號襄曰為天下大計必先正其本原者<lb/>
本也請封原從之故事諸部族節度使及其僚屬多用<lb/>
<pb n="KR2a0035_WYG_094-7a"/>
乣人而頗有私縱不法者議改用諸色人襄曰北邊雖<lb/>
無事恒須經略之若杜此門其後有勞績何以處之請<lb/>
如舊他日議及古有監軍之事襄曰漢唐初無監軍將<lb/>
得專任故戰必勝攻必克及叔世始以内臣監其軍動<lb/>
為所制故多敗而少功若將得其人監軍誠不必置並<lb/>
嘉納之詔受北部進貢使還世宗問邊事具圖以進因<lb/>
上覊縻屬部鎮服達實之䇿詔悉行之進拜右丞相徙<lb/>
封戴世宗不豫與太尉圖克坦克寧平章政事張汝霖宿<lb/>
<pb n="KR2a0035_WYG_094-7b"/>
内殿同受顧命章宗初即政議罷僧道奴婢太尉克寧<lb/>
奏曰此蓋成俗日久若遽更之於人情不安陛下如惡<lb/>
其數多宜嚴立格法以防濫度則自少矣襄曰出家之<lb/>
人安用僕隸乞不問從初如何所得悉放為良若寺觀<lb/>
物力元係奴婢之數推定者並合除免詔從襄言由是<lb/>
二稅戸多為良者明昌元年同知棣州防禦使<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>上封<lb/>
事厯詆宰執太𫝊克寧奏<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>所言襄豫知之於是詔<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>
還本明安而襄出知平陽府事移知鳳翔厯西京留守<lb/>
<pb n="KR2a0035_WYG_094-8a"/>
召授同判大睦親府事進樞宻使復拜右丞相改封任<lb/>
時左丞相𤓰爾佳清臣北禦邊措畫乖方屬邊事急命襄<lb/>
代將其衆佩金牌便宜從事臨宴慰遣賜以貂裘安山<lb/>
細鎧及戰馬二時呼必乣亦叛嘯聚北京臨潢之間襄<lb/>
至遣人招之即降遂屯臨潢頃之出師大鹽濼復遣右<lb/>
衛將軍完顔充進軍烏魯斯城欲屯守俟隙進兵繪圖<lb/>
以聞議者異同即召面諭厚賜遣還未幾遣西北路招<lb/>
討使完顔安國等趨多泉子宻詔進討乃命支軍出東<lb/>
<pb n="KR2a0035_WYG_094-8b"/>
道襄由西道而東軍至龍駒河為凖布所圍三日不得<lb/>
出求援甚急或請俟諸軍集乃發襄曰我軍被圍數日<lb/>
馳救之猶恐不及豈可後時即鳴鼓夜發或請先遣人<lb/>
報圍中使知援至襄曰所遣者儻為敵得使知我兵寡<lb/>
而糧在後則吾事敗矣乃益疾馳遲明距敵近衆請少<lb/>
憩襄曰吾所以乘夜疾馳者欲掩其不備爾緩則不及<lb/>
嚮晨壓敵突擊之圍中將士亦皷譟出大戰獲輿帳牛<lb/>
羊衆皆奔斡勒嘉河遣安國追躡之衆散走㑹大雨凍<lb/>
<pb n="KR2a0035_WYG_094-9a"/>
死者十八九降其部長遂勒勲九峰石壁㨗聞上遣使<lb/>
厚賜以勞之别詔許便宜賞賚士卒九月赴闕拜左丞<lb/>
相監修國史封常山郡王宴慶和殿上親舉酒飲解所<lb/>
服玉貝佩刀以賜俾即服之十月準布復叛襄出屯北<lb/>
京㑹羣牧契丹圖卜蘇徳壽等據信州叛偽建元曰身<lb/>
聖衆號數十萬逺近震駭襄閑暇如平日人心乃安初<lb/>
襄之出鎮至石門鎮密謂僚屬曰北部犯塞奚足慮第<lb/>
恐姦人乘隙而動北京近地軍少當預為之備即遣官<lb/>
<pb n="KR2a0035_WYG_094-9b"/>
發上京等軍六千至是果得其用臨潢總管烏庫哩道<lb/>
逺咸平總管富察守純分道進討擒徳壽等送京師契<lb/>
丹之亂廷臣議罷郊祀又欲改用正月上辛上遣使問<lb/>
之對曰郊為重禮具先期詔天下又藩國已報表賀今<lb/>
若中罷何以副四方傾望之意若改用正月上辛乃祈<lb/>
穀之禮非郊見上帝之本意也大禮不可輕廢請決行<lb/>
之臣乞於祀前滅賊既而賊破果如所料郊禮成進封<lb/>
南陽郡王始討契丹自龍虎衛上將軍節度使以下許<lb/>
<pb n="KR2a0035_WYG_094-10a"/>
承制授之襄以為賞罰之柄非人臣所預不敢奉詔賊<lb/>
平請委近臣諭㫖將士使知上恩乃遣李仁惠持宣三<lb/>
十勅百五十視功給之方徳壽之叛諸乣亦剽略為民<lb/>
患襄慮其與之合乃移諸乣居之近京地撫慰之或曰<lb/>
乣人與北俗無異今置内地或生變奈何襄笑曰乣雖<lb/>
雜類亦我之邊民若撫以恩焉能無感我在此必不敢<lb/>
動後果無患尋詔參知政事裔代領其軍入見賜錢五<lb/>
千萬明年以内艱免翌日起復視事時議以契丹戸之<lb/>
<pb n="KR2a0035_WYG_094-10b"/>
驅奴尚衆乞盡鬻以散其黨襄以為非便奏請量存口<lb/>
數餘悉官贖為良上納之北部復叛裔戰失律復命襄<lb/>
為左副元帥莅師尋拜樞密使兼平章政事屯北京民<lb/>
方艱食乃減價出糶倉粟以濟之或以兵食方闕為民<lb/>
襄曰烏有民足而兵不足者卒行之民皆恱服時議北<lb/>
討襄奏遣同判大陸親府事宗浩出軍泰州又請左丞<lb/>
衡於撫州行樞宻院出軍西北路以邀準布而自帥兵<lb/>
出臨潢上從其䇿賜内庫物即軍中用之其後色徹部<lb/>
<pb n="KR2a0035_WYG_094-11a"/>
族詣撫州降上專使問襄襄以為受之便賜寶劔詔度<lb/>
宜窮討乃令士自賫糧以省輓運進屯於黙音埒里額<lb/>
穆爾蘇等山以逼之請就用步卒穿壕築障起臨潢左<lb/>
界北京路以為阻塞言者多異同詔問方畧襄曰今兹<lb/>
之費雖百萬貫然功一成則邊防固而戍兵可減半嵗<lb/>
省三百萬貫且寛民轉輸之力實為永利詔可襄親督<lb/>
視之軍民並役又募饑民以傭即事五旬而畢於是西<lb/>
北西南路亦治塞如所請無何泰州軍與敵接戰宗浩<lb/>
<pb n="KR2a0035_WYG_094-11b"/>
督其後殺獲過半諸部相率送欵襄納之自是北陲遂<lb/>
定襄還臨潢減屯兵四萬馬二萬匹上以信符詔還遣<lb/>
近臣迎勞于途既至復撫問于第入獻邊機十事皆為<lb/>
施行仍厚賜之復拜左丞相初襄至自軍上諭宰臣曰<lb/>
樞密使襄築立邊堡完固古來立一城一邑尚有賞賚<lb/>
即欲拜三公三公非賞功官如左丞相亦非賞功者雖<lb/>
然可特授之遣左司郎中珠勒根阿哈降詔褒諭四年<lb/>
正月進拜司空領左丞相如故襄重厚寡言務以鎮靜<lb/>
<pb n="KR2a0035_WYG_094-12a"/>
守法每掾有所禀必問曰諸相云何掾對某相如是某<lb/>
相如是襄曰從某議其事無有異者識者謂襄誠得相<lb/>
體時上頗更定制度初置提刑司又議設清閑職位如<lb/>
宋朝宫觀使以待年髙致仕之官襄言年老致仕朝廷<lb/>
養以俸廪恩禮至渥老不為退復有省㑹之法所以抑<lb/>
貪冒長㢘節若擬别設恐涉于濫又言省事不如省官<lb/>
今提刑官吏多無益於治徒亂有司事議者以謂斯乃<lb/>
外臺不宜罷臣恐混淆之辭徒煩聖聽且憲臺所掌者<lb/>
<pb n="KR2a0035_WYG_094-12b"/>
察官吏非違正下民寃枉亦無提㸃刑獄舉薦之權若<lb/>
已設難以遽更其採訪㢘能不宜隸本司宜令監察御<lb/>
史嵗終體究仍不時選官㢘訪上皆聽納俄乞致仕不<lb/>
許時方旱命有司祈雨襄及平章政事張萬公叅政布<lb/>
薩揆等上表待罪上召翰林學士党懐英草罪已詔仍<lb/>
慰諭襄等視事泰和元年春承命馳禱于亳州太清宫<lb/>
及后土方嶽以其世封逺特改授河間府路算卓和明<lb/>
安明年皇子生襄復自請報謝既祀嵩嶽還次芝田之<lb/>
<pb n="KR2a0035_WYG_094-13a"/>
府店遂以疾薨年六十三訃聞輟朝遣使祭于路𦵏禮<lb/>
依太師淄王克寧諡曰武昭命張行簡銘其碑襄明敏<lb/>
才武過人上親待之厚故所至有功其駐軍臨潢也有<lb/>
以偽書遺西京留守圖克坦鎰欲搆以罪書聞上以書還<lb/>
畀襄其明信如此既而果獲為偽書者在政府二十年<lb/>
明練故事簡重能斷器局尤寛大待掾吏盡禮用人各<lb/>
得所長為當世名將相大安間配享章宗廟庭<lb/>
𤓰爾佳衡本名阿里布山東西路薩塔明安伊克達巴穆昆<lb/>
<pb n="KR2a0035_WYG_094-13b"/>
人也大定十三年剏設女直進士舉衡中第四人補東<lb/>
平府教授調范陽簿選充國史院編修官改應奉翰林<lb/>
文字世宗謂宰臣曰女直進士中才傑者蓋亦難得如<lb/>
圖克坦鎰𤓰爾佳衡尼瑪哈鑑皆有用材也遷修起居<lb/>
注章宗立為侍御史轉右司員外郎敷奏稱㫖升左司<lb/>
郎中明昌二年擢御史中丞未幾拜叅知政事三年八<lb/>
月以病表乞致仕詔撫慰不許衡久在告承詔始出上<lb/>
見其羸瘠復賜告一月四年詔賜今名諭之曰朕選大<lb/>
<pb n="KR2a0035_WYG_094-14a"/>
臣俾參機務必資謀畫協贊治平其或得失晦而未形<lb/>
利害膠而未決正須識見純直方能去取合功比來議<lb/>
事之臣鮮有一定之論蓋以内無所守故臨事而惑致<lb/>
有中失朕將何賴卿忠實公方審其是則執而不囘見<lb/>
其非則去而能果度其事勢有若權衡汝之所長衡實<lb/>
似之可賜名衡古者命名將以責實汝先有實可謂稱<lb/>
名行之克終乃副朕意參知政事胥持國言區稱法衡<lb/>
曰若苟有利古已行之且用功多而所種少復恐荒廢<lb/>
<pb n="KR2a0035_WYG_094-14b"/>
土田徒勞民無益也進尚書右丞舊制久厯隨朝職任<lb/>
者得奉使江表衡未使而拜執政特賜錢六千貫六年<lb/>
遷尚書左丞尋出行省于撫州洎還入朝聞父憂去上<lb/>
亟召回起復本職承安二年出為上京留守尋改樞密<lb/>
副使行院規畫邊事三年以修完封界賜詔褒諭四年<lb/>
正月就拜平章政事封英國公薨年五十一上聞之惻<lb/>
然為輟朝命官致祭賻贈有加遣使勅葬諡曰貞獻<lb/>
完顔安國字正臣本名棟摩其先占籍上京世有戰功<lb/>
<pb n="KR2a0035_WYG_094-15a"/>
祖錫伯授西南路世襲哈濟穆昆安國沉雅有謀畫尤<lb/>
善騎射正隆元年從軍為穆昆常以少撃衆大定中為<lb/>
常山簿轉虹縣令㑹王府新建選充虞王府掾再遷儀<lb/>
鸞局副使明昌元年改本局使㑹達實部長有乞修嵗<lb/>
貢者朝廷許其請詔安國徃使之至則率衆逺迓至帳<lb/>
望闕羅拜執禮無惰容時北凖布迫近塞垣隣部欲立<lb/>
功以誇雄上國議邀安國俱行討之安國以未奉詔為<lb/>
辭强之不可或以危言怵之安國曰大丈夫豈以生死<lb/>
<pb n="KR2a0035_WYG_094-15b"/>
易節暴骨邊庭不猶愈於病死牖下衆壯其言餽贐如<lb/>
禮既還以奉使稱㫖升武衛軍都指揮使出為東北路<lb/>
副招討未赴改西北路副招討六年左丞相𤓰爾佳清臣<lb/>
出兵以安國為先鋒都統適臨潢泰州屬部叛安國先<lb/>
討定之以功遷本路招討使兼威逺軍節度使承安元<lb/>
年大鹽濼之戰殺獲甚衆詔賜金幣既而右丞相襄總<lb/>
大軍進安國為兩路都統大㨗於多泉子襄遣安國追<lb/>
敵僉言糧道不繼不可行也安國曰人得一羊可食十<lb/>
<pb n="KR2a0035_WYG_094-16a"/>
餘日不如驅羊以襲之便遂從其計安國統所部萬人<lb/>
疾驅以薄之降其部長㨗聞進官四級遷左翼都統承<lb/>
安二年以營邊堡功名簽樞密院事賜虎符還邊得以<lb/>
便宜從事時並塞諸部降諭使輸貢如初進拜樞密副<lb/>
使泰和二年特授世襲西南路延晏河明安兼哈濟穆<lb/>
昆帝幸慶寧宫命安國嚴飭邊備奏西南路邊戍私竄<lb/>
者乞招誘以安人心上是其言三年以疾致仕封道國<lb/>
公四年起復前職卒上聞之輟朝勅有司葬以執政禮<lb/>
<pb n="KR2a0035_WYG_094-16b"/>
贈特進安國在軍旅幾十五年號令嚴明指麾卒伍如<lb/>
左右手又善伺知敵人虚實及山川險易戰必身先士<lb/>
卒故所向輒克諸部入貢安國能一一呼其祖先弟姪<lb/>
名字以戒諭之部部皆震悚甚為隣國所畏服<lb/>
裕爾伯特北京路庫本明安托囉山穆昆人也以軍功<lb/>
厯海濵令遷徐王府掾以稱職再任御史臺察㢘升同<lb/>
知震武軍節度使事明昌初為唐州刺史尋授西北路<lb/>
招討副使未幾改東北路六年正月北邊有警聚兵圍<lb/>
<pb n="KR2a0035_WYG_094-17a"/>
慶州急伯特率本路軍徃救敵解去州竟無患承安元<lb/>
年丞相襄北伐伯特為先鋒副統進軍至龍駒河受圍<lb/>
㑹襄引大軍至得解後授鎮寧軍節度使以六羣牧人<lb/>
叛改寧昌軍伯特為都統領步騎萬次懿州敵數萬來<lb/>
逆戰兵勢甚張伯特親䧟陣奮力鏖擊却之身中二創<lb/>
㨗聞遷一官承安二年乣軍千餘出沒剽掠錦懿間伯<lb/>
特追敗之復獲所掠悉還本戸三年從同判大睦親府<lb/>
事宗浩為左翼都統戰伊瑪河勝戰骨堡子西殺獲甚<lb/>
<pb n="KR2a0035_WYG_094-17b"/>
衆五年授知廣寧府事俄改東北路招討使以招邊有<lb/>
功賜詔褒諭三遷為崇義軍節度使泰和六年卒卧聞<lb/>
遣官致祭賜銀五百兩贈金紫光禄大夫伯特勇決善<lb/>
戰自幼以軍功顯任兵鎮十餘年所尚克㨗凡再遷官<lb/>
賜金幣甚為上倚注云<lb/>
贊曰易師之初六師出以律否臧㐫蓋初為師之始出<lb/>
師之道當慎其始清臣首議出師遽以貪小利敗襄雖<lb/>
賢竭力而後勝其任衡安國伯特之功又亞於襄者也<lb/>
<pb n="KR2a0035_WYG_094-18a"/>
然而兵連禍結以終金世故兵無常勝制勝在勢勢制<lb/>
兵者强兵制勢者亡迹襄之開築壕壍以自固其猶元<lb/>
魏北齊之長城歟金之勢可知矣勢屈而兵勝亡國之<lb/>
道也金以兵始亦以兵終嗚呼用兵之始可不慎歟可<lb/>
不慎歟<lb/>
　<lb/>
　<lb/>
　<lb/>
<pb n="KR2a0035_WYG_094-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷九十四<lb/>
</p>
<p>
</p>
  </div>
</body>
</text>
</TEI>
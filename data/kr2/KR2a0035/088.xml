<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷八十八</head> <lb/>
    <p>
<pb n="KR2a0035_WYG_088-1a"/>
欽定四庫全書<lb/>
　金史卷八十八<lb/>
　　元中書右丞相總裁托克托等修<lb/>
　列傳第二十六<lb/>
　　赫舍哩良弼<hi>本名羅索</hi>　　完顔守道<hi>本名實訥埒</hi>
　　石　琚　　　　　　唐古安禮<hi>本名烏楞古</hi>
　　伊喇道<hi>本名趙三子光祖</hi>
赫舎哩良弼本名羅索輝發川人也曾祖呼蘭祖特伯<lb/>
<pb n="KR2a0035_WYG_088-1b"/>
烈父太宇世襲佛寧徙宣寧天㑹中選諸路女直字學<lb/>
生送京師良弼與納哈塔椿年皆童丱俱在選中時希<lb/>
尹為丞相以事如外郡良弼遇之途中望見之嘆曰吾<lb/>
輩學丞相文字千里來京師固當一見乃入傳舍求見<lb/>
拜於堂下希尹問曰此何兒也良弼自贊曰有司所薦<lb/>
學丞相文字者也希尹大喜問所學良弼應對無懼色<lb/>
希尹曰此子他日必為國之令器留之數日年十四為<lb/>
北京教授學徒常二百人時人為之語曰前有古新後<lb/>
<pb n="KR2a0035_WYG_088-2a"/>
有羅索其從學者後皆成名年十七補尚書省令吏簿<lb/>
書過目輒得其隠奥雖大文牒口占立成詞理皆到時<lb/>
學希尹之業者稱為第一除吏部主事天徳初累官吏<lb/>
部郎中改右司郎中借秘書少監為宋主嵗元使時納<lb/>
哈塔椿年為參知政事薦良弼才出已右用是為刑部<lb/>
尚書賜今名丁父憂以本官起復海陵嘗曰左丞相張<lb/>
浩練達事務而頗不實刑部尚書羅索言行端正無所<lb/>
阿謟因謂椿年曰卿可謂舉能矣常人多嫉勝已者卿<lb/>
<pb n="KR2a0035_WYG_088-2b"/>
舉勝於己者賢於人逺矣改侍衛親軍馬歩軍都指揮<lb/>
使良弼音吐清亮海陵詔諭臣下必令良弼傳㫖聞者<lb/>
莫不聳動以故常被召問不踰年拜參知政事進尚書右<lb/>
丞賜佩刀入宫轉左丞海陵伐宋良弼諫不聴以為右<lb/>
領軍大都督海陵在淮南詔良弼與監軍圖克坦貞撫<lb/>
定上京遼右既而諸軍往往道亡北歸世宗即位於遼<lb/>
陽良弼乃還汴京海陵死世宗就以良弼為南京留守<lb/>
兼開封尹再兼河南都統召拜尚書右丞世宗謂良<lb/>
<pb n="KR2a0035_WYG_088-3a"/>
弼曰卿嘗諫正隆伐宋不用卿言以至廢殞當時懐禄<lb/>
偷安之人朕皆黜之矣今復用卿凡於國家之事當盡<lb/>
言無復顧忌也良弼頓首謝斡罕敗於陷泉入奚中詔<lb/>
良弼佩金牌及銀牌四往北京招撫奚契丹還拜尚書<lb/>
左丞上言祖宗以來未録功賞者臣考按得凡三十二<lb/>
人宜差第封賞詔曰已有五品以上官者聞奏六品以<lb/>
下及無官者尚書省約量遷除自是功勞畢賞矣進拜<lb/>
平章政事封宗國公初山東兩路明安穆昆與百姓雜<lb/>
<pb n="KR2a0035_WYG_088-3b"/>
居詔良弼度宜易置使與百姓異聚與民田互相犬牙<lb/>
者皆以官田對易之自是無復爭訴六年十一月皇太<lb/>
子生日上置酒於東宫良弼志寧同賜酒上曰邉境無<lb/>
事中外晏然將相之力也良弼奏曰臣等不才備位宰<lb/>
相敢不竭犬馬之力上悦進拜右丞相監修國史世宗<lb/>
謂良弼曰海陵時記注皆不完人君善惡為萬世勸戒<lb/>
記注遺逸後世何觀其令史官旁求書之又曰五從以<lb/>
上宗室在省祗候者才有可用具名聞奏其猥冗不足<lb/>
<pb n="KR2a0035_WYG_088-4a"/>
莅官者亦聞奏罷去左丞完顔守道奏近都兩明安父<lb/>
子兄弟往往析居其所得之地不能贍日益困乏上以<lb/>
問宰臣良弼對曰必欲父兄聚居宜以所分之地與土<lb/>
民相換易雖暫擾然經久甚便右丞石琚曰百姓各安<lb/>
其業不若依舊便上竟從良弼議太宗實録成賜良弼<lb/>
金帶重綵二十端同修國史張景仁曹望之劉冲淵以<lb/>
下賜有差世宗與侍臣論今古為臣孰賢不肖因謂宰<lb/>
相曰皇統正隆多殺臣僚往往死非其罪朕委卿等以<lb/>
<pb n="KR2a0035_WYG_088-4b"/>
大政毋違道以自陷毋曲從以誤朕惟忠惟孝匡救輔<lb/>
益期致太平良弼對曰臣等過䝉嘉惠雖謭薄敢不盡<lb/>
心聖諭諄諄臣等不勝萬幸良弼請於𣙜塲市馬毋拘<lb/>
牝牡今官馬甚少一旦邉境有警乃調於民不亦晩乎<lb/>
上從之八年選侍衛親軍世宗聞其中多不能弓矢詔<lb/>
使習射頃之問良弼及平章政事思敬曰女直人習射<lb/>
尚未行耶良弼對曰已行之矣同知清州防禦事常徳<lb/>
暉上書言吏部格法止叙年勞雖有材能拘滯下位刺<lb/>
<pb n="KR2a0035_WYG_088-5a"/>
史縣令多不得人乞密加訪察然後亷問今酒税使尚<lb/>
選能吏縣令可不擇人才乞以能吏當任酒税使者任<lb/>
親民之職上是其言謂宰相曰朕思庶職多不得人中<lb/>
夜而寤或達旦不能寐卿等注意選擇朕亦密加體察<lb/>
良弼對曰女直契丹人須是曾習漢人文字然後可方<lb/>
今大率多為黨與或稱譽於此或見毁於彼所以難也<lb/>
上曰朕所以密令體察也上謂良弼曰明安穆昆牛頭<lb/>
税粟本以備凶年凡水旱乏糧處就賑給之進拜左丞<lb/>
<pb n="KR2a0035_WYG_088-5b"/>
相監修國史如故良弼為相既久練達朝政上所詢訪<lb/>
盡誠開奏垂紳正笏不動聲氣議政多稱上意以母憂<lb/>
去起復舊職是時夏國王李仁孝乞分國之半以封其<lb/>
臣任得敬上以問羣臣羣臣多言此外國事從之可也<lb/>
上曰此非是仁孝本心不可從良弼議與上意合既而<lb/>
夏國果誅任得敬上表來謝參知政事宗叙清置沿邉<lb/>
濠塹良弼曰敵國果來伐此豈可禦哉上曰卿言是也<lb/>
髙麗國王王睍表讓國於其弟晧上疑之以問宰相良<lb/>
<pb n="KR2a0035_WYG_088-6a"/>
弼良弼策以為讓國非王晛本心其後趙位寵求以四<lb/>
十州來附其表果言王晧弑其兄晛如良弼策語在髙<lb/>
麗傳中世宗罷採訪官謂宰臣曰官吏之善惡何由知<lb/>
之良弼對曰臣等當為陛下訪察之以進睿宗實録賜<lb/>
通犀帶重綵二十端是年有事南郊良弼為大禮使自<lb/>
收國以來未嘗講行是禮歴代典故又多不同良弼討<lb/>
論損益各合其宜人服其能上與良弼守道論明安穆<lb/>
昆官多年幼不習敎訓無長幼之禮曩時鄉里老者輒<lb/>
<pb n="KR2a0035_WYG_088-6b"/>
敎導之今鄉里中耆老有能敎導者或謂事不在已而<lb/>
不問或非其職而人不從可依漢制置鄉老選亷潔正<lb/>
直可為師範者使教導之良弼奏曰聖慮及此億兆之<lb/>
福也他日上問曰朕觀前史有在下位而存心國家直<lb/>
言為民者今無其人何也良弼曰今豈無其人哉蓋以<lb/>
直道而行反被謗毁禍及其身是以不為也大定十四<lb/>
年嵗在甲午大興尹璋為賀宋正旦使宋人就館奪其<lb/>
國書詔梁肅詳問衆議紛紛謂凡午年必用兵上以問<lb/>
<pb n="KR2a0035_WYG_088-7a"/>
良弼對曰太祖皇帝以甲午年伐遼太宗皇帝以丙午<lb/>
年克宋今兹宋人奪我國書而適在午年故有此語未<lb/>
必然也既而梁肅至宋宋主起立授受國書如舊儀梁<lb/>
肅既還宋主遣工部尚書張子顔知閣門事劉崈來祈<lb/>
請其書曰言念眇躬夙承大統荷上國照臨之惠尋盟<lb/>
遂閱於十年修兩朝聘問之勤繼好靡忘於一日惟是<lb/>
函書之受當新賔接之儀嘗空臆以屢陳飭行人而再<lb/>
請仰祈眷顧俯賜矜從上與大臣議良弼奏曰宋國免<lb/>
<pb n="KR2a0035_WYG_088-7b"/>
稱臣為姪免奉表為書恩賜亦已多矣今又乞免親接<lb/>
國書是無厭也必不可從平章政事完顔守道參知政<lb/>
事伊喇道與良弼議合左丞石琚右丞唐古安禮以為<lb/>
不從所請必至於用兵上謂琚等曰卿等所言非也所<lb/>
請有大於此者更欲從之乎遂從良弼議答其書畧曰<lb/>
弗循定分之常復有授書之請謂承大統愈見自尊奈<lb/>
何以若所為尚求其欲矧曰己行之禮靡得而更其授<lb/>
受禮儀終不復改上問宰臣嘗求内外官舉賢能未聞<lb/>
<pb n="KR2a0035_WYG_088-8a"/>
有舉者何也參政魏子平請當舉者每任須舉一人視<lb/>
其當否以為賞罰上曰宋制薦舉其人犯私罪者舉主<lb/>
雖至宰執亦坐降罰人心有恒者鮮財利怵於前或喪<lb/>
其所守宰臣任大責重豈坐是以為升黜耶良弼曰前<lb/>
詔朝官六品以上外官五品以上各舉所知盍申明前<lb/>
詔從之上曰朕欲周知官吏善惡若尋常遣官采訪恐<lb/>
用非其人然則官吏善惡何以知之良弼曰臣等當為<lb/>
陛下訪察上曰然但勿使名實混淆耳上欲徙斡罕逆<lb/>
<pb n="KR2a0035_WYG_088-8b"/>
黨分散置之遼東良弼奏此軰已經赦宥徙之生怨望<lb/>
上曰此目前利害朕為子孫後世慮耳良弼曰非臣等<lb/>
所及也於是以嘗預亂者徙居烏庫哩實壘部上問宰<lb/>
臣曰堯有九年之水湯有七年之旱而民不病饑今一<lb/>
二嵗不登而人民乏食何也良弼對曰古者地廣人淳<lb/>
崇尚節儉而又惟農是務故蓄積多而無饑饉之患也<lb/>
今地狹民衆又多棄本逐末耕之者少食之者衆故一<lb/>
遇凶嵗而民已病矣上深然之於是命有司懲戒荒縱<lb/>
<pb n="KR2a0035_WYG_088-9a"/>
不務生業者十七年以疾辭相位不許告滿百日詔賜<lb/>
告遣太醫診視屢使中使問疾良弼在告既久省多滯<lb/>
事上以問宰相參政張汝弼對曰無之上曰豈曰無之<lb/>
自今疑事久不能决者當具以聞十八年表乞致仕歸<lb/>
田里上遣使慰諭之曰卿比以疾在告朕甚憂之今聞<lb/>
卿將往西京養疾彼中風土非老疾所宜京師中倦於<lb/>
人事若就近都佳郡居處待疾少間速令朕知之良弼<lb/>
奏曰臣遭遇聖明濫膺大任夙夜憂懼以至成疾比䝉<lb/>
<pb n="KR2a0035_WYG_088-9b"/>
聖恩數遣使存問賜以醫藥臣之苟活至今皆陛下之<lb/>
賜也臣豈敢望到鄉里便可愈疾臣去鄉嵗久親識多<lb/>
已亡没惟老臣獨在鄉土之戀誠不能忘臣竊惟自來<lb/>
人臣受知人主無逾臣者臣雖粉骨碎身無以圖報若<lb/>
使一還鄉社得見親舊則死無恨矣上問宰相曰丞相<lb/>
良弼必欲歸鄉里朕以世襲明安封其子符寳哈達俾<lb/>
之侍行何如右丞相完顔守道曰不若以明安授良弼<lb/>
使其子攝事上從之於是授和倫松科明安給丞相俸<lb/>
<pb n="KR2a0035_WYG_088-10a"/>
傔良弼乃致仕歸上謂宰相曰卿等非不盡心但才力<lb/>
不及良弼所以惜其去也其後尚書省奏差除上曰丞<lb/>
相良弼擬注差除未嘗苟與不當得者薦舉往往得人鈕<lb/>
祜禄額特埒伊喇慥費摩餘慶皆其所舉至於私門請<lb/>
託絶然無之嘗問良弼毎旦暮日色皆赤何也良弼曰<lb/>
旦而色赤應在東髙麗當之暮而色赤應在西夏國<lb/>
當之願陛下修徳以應天則災變自弭矣既而夏國有<lb/>
任徳敬之亂髙麗有趙位寵之難其言皆騐云是嵗薨<lb/>
<pb n="KR2a0035_WYG_088-10b"/>
年六十上悼惜之遣太府監伊喇慥同知西京留守王<lb/>
佐為勅葬祭奠使賻白金綵幣加等喪祭皆從官給追<lb/>
封金源郡王命翰林待制伊喇履勒銘墓碑諡誠敏良<lb/>
弼性聰敏忠正善斷决言論器識出人意表雖起寒素<lb/>
致位宰相朝夕惕惕盡心於國謀慮深逺薦舉人材常<lb/>
若不及居家清儉親舊貧乏者周給之與人交久而愈<lb/>
敬居位幾二十年以成太平之功號賢相焉大定十五<lb/>
年圖像衍慶宫諡武定明昌五年配饗世宗廟廷<lb/>
<pb n="KR2a0035_WYG_088-11a"/>
守道本名實納埓以祖古新功擢應奉翰林文字皇統<lb/>
九年同知盧龍軍節度使事歴獻祁濵薊四州刺史世<lb/>
宗幸中都過薊父老遮道請留再任平章政事伊喇元<lb/>
宜舉以自代於是遷昭毅大將軍授左諫議大夫内族<lb/>
晏以恩舊拜左丞相守道諫曰陛下初即位天下略定<lb/>
邉警未息方大有為之時恐晏非其材必欲親愛莫若<lb/>
厚與之禄俾勿事事乃授以太尉致仕世宗録扈從將<lb/>
士之勞欲行賞賚而帑藏空竭議貸民財以與之守道<lb/>
<pb n="KR2a0035_WYG_088-11b"/>
曰人罹虐政方喜更生今仁恩未及而徵斂遽出如羣<lb/>
望何寧出宫中所有無取於民遂從其言契丹叛遼東<lb/>
明安穆昆在其境者或附從之朝議欲徙之内地守道<lb/>
極陳其不可右副元帥黙音將兵討賊不即擊守道力<lb/>
言於朝詔遣布薩忠義赫舍哩志寧往代之東方已平<lb/>
大定二年宫中十六位火方事完葺時已久夏頗妨民<lb/>
力守道諫而罷未幾改太子詹事兼右諫議大夫馳驛<lb/>
規畫山東兩路軍糧及賑民饑守道籍大姓户口限以<lb/>
<pb n="KR2a0035_WYG_088-12a"/>
嵗儲使盡輸其贏入官復給其直以是軍民皆足拜參<lb/>
知政事兼太子少保守道懇辭世宗諭之曰乃祖勲在<lb/>
王室朕亦悉卿忠謹以是擢用無為多讓時契丹餘黨<lb/>
未附者尚衆北京臨潢㤗州民不安詔守道佩金符往<lb/>
安撫之給羣牧馬千匹以備軍用守道招致契丹呼敦<lb/>
紐赫等内附民以寧息遷進尚書左丞兼太子少師嘗<lb/>
從獵近郊有虎傷獵夫帝欲親射之守道叩馬極諫而<lb/>
止俄拜平章政事十四年宋人遣使因陳請手接書事<lb/>
<pb n="KR2a0035_WYG_088-12b"/>
左丞石琚等議從其請帝意未決守道等以為不可許<lb/>
帝卒從之詳在赫舍哩良弼傳中既而遷右丞相監修<lb/>
國史復遷左丞相授世襲穆昆二十年修熙宗實録成<lb/>
帝因謂曰卿祖古新行事有未當者尚不為隠見卿直<lb/>
筆也尋請避賢路帝不許進拜太尉尚書令改授尚書<lb/>
左丞相諭之曰丞相之位不可虚曠須用老成人故復<lb/>
以卿處之卿宜悉此未幾復乞致仕帝曰以卿先朝勲<lb/>
臣之後特委以三公重任自秉政以來效竭忠勤朕甚<lb/>
<pb n="KR2a0035_WYG_088-13a"/>
嘉之今引年求退甚得宰相體然未得代卿者以是難<lb/>
從汝勉之哉二十五年坐擅支東宫諸皇孫食廪奪官<lb/>
一階尋改兼太子太師特録其子珪襲穆昆充符寳祗<lb/>
候章宗為原王詔習騎鞠守道諫曰哀制中未可帝曰<lb/>
此習武備耳自為之則不可從朕之命庸何傷乎然亦<lb/>
不可數也二十六年懇求致仕優詔許之特賜宴於慶<lb/>
春殿帝手飲以巵酒錫與甚厚以其子珪侍行又賜次<lb/>
子璋進士第明昌四年卒年七十四上聞之震悼遣其<lb/>
<pb n="KR2a0035_WYG_088-13b"/>
弟㸃檢司判官富徳致祭賻銀千兩重綵五十端絹五<lb/>
百匹太常議諡曰簡憲上改曰簡靖蓋重其能全終始<lb/>
云<lb/>
石琚字子美定州人沉厚好學父臯補郡吏亷潔自持<lb/>
稱為長者從魯王棟摩攻青州州人堅守不降棟摩怒<lb/>
之及城破命臯計州民人數將使諸軍分掠有之臯緩<lb/>
其事棟摩讓之臯曰大王將為朝廷撫定郡縣當使百<lb/>
姓安堵無或侵苦之若取城邑而殘其民則未下者必<lb/>
<pb n="KR2a0035_WYG_088-14a"/>
死守以拒我臯之稽緩安敢逃罪棟摩感悟乃下令曰<lb/>
敢有犯州人者以軍法論指其坐謂臯曰汝之子孫必<lb/>
有居此坐者臯隨守定州唐縣人王八謀為亂書其縣<lb/>
人姓名於籍無慮數千人其黨持其籍詣州𤼵之臯主<lb/>
鞫治是時冬月臯抱籍上㕔事佯為頓仆覆其籍爐火<lb/>
中盡焚之不可復得其姓名止坐為首者餘皆得釋琚<lb/>
生七嵗讀書過目即成誦既長愽通經史工詞章天眷<lb/>
二年中進士第一再調𢎞政邢臺縣令邢守貪暴屬縣<lb/>
<pb n="KR2a0035_WYG_088-14b"/>
掊取民財以奉所欲琚獨一物無所與既而守以贓敗<lb/>
他令佐皆坐累琚以亷辦改秀容令復擢行臺禮部主<lb/>
事召為左司都事累遷吏部郎中貞元三年以父喪去<lb/>
官尋起復為本部侍郎世宗舊聞其名大定二年擢為<lb/>
諫議大夫侍郎如故奉命詳定制度琚上疏六事大槩<lb/>
言正紀綱明賞罰近忠直逺邪佞省不急之務罷無名<lb/>
之役上嘉納之遷吏部尚書琚自員外郎至尚書未嘗<lb/>
去吏部且十年典選久凡宋齊换授官格南北通注銓<lb/>
<pb n="KR2a0035_WYG_088-15a"/>
法能縷指而次第之當時號為詳明頃之拜參知政事<lb/>
琚辭讓再三上曰卿之材望無不可者何以辭為右丞<lb/>
蘇保衡監䕶十六位工役詔共典其事給銀牌二十四<lb/>
許從宜規畫上曰此役不欲煩民丁匠皆給雇直毋使<lb/>
貪吏夤緣為姦利以興民怨卿等勉力稱朕意焉圖克<lb/>
坦喀齊喀定陜西琚請曲赦秦隴以安百姓上從之丁<lb/>
母憂尋起復進拜尚書右丞天長觀災詔有司營繕有<lb/>
司闢民居以廣大之費錢三十萬貫蔚州采地蕈役數<lb/>
<pb n="KR2a0035_WYG_088-15b"/>
百千人琚奏之上曰自今几稱御前者皆稟奏琚與孟<lb/>
浩對曰聖訓及此百姓之福也是時議禁綱捕狐兎等<lb/>
野物累計其獲或至徒罪琚奏曰捕禽獸而罪至徒恐<lb/>
非陛下意杖而釋之可也上曰然久之進拜左丞兼太<lb/>
子少師上問宰相古有居下位能憂國為民直言無忌<lb/>
者今何以無之琚對曰是豈無之但未得上達耳上曰<lb/>
宜盡心采擢之世宗將行郊祀議配享琚曰配者侑神<lb/>
作主也自外至者無主不止故推祖考以配天同尊之<lb/>
<pb n="KR2a0035_WYG_088-16a"/>
也孝經曰郊祀后稷以配天漢魏晉皆以一帝配之髙<lb/>
宗始以髙祖太宗同配垂拱初以髙祖太宗髙宗並配<lb/>
𤣥宗開元十一年罷同配之禮以髙祖配宋太宗時以<lb/>
宣祖太祖配真宗時以太祖太宗配仁宗時有司請以<lb/>
三帝並侑遂以太祖太宗真宗並配其後禮院議對越<lb/>
天地神無二主當以太祖配此唐宋變古以三帝配天<lb/>
終竟依古以一祖配也將來親郊合依古禮以一祖配<lb/>
之上曰唐宋不足為法止當奉太祖皇帝配之琚嘗<lb/>
<pb n="KR2a0035_WYG_088-16b"/>
請命太子習政事或譛之曰琚希恩東宫世宗察其無<lb/>
他以此言告之琚對曰臣本孤生䝉陛下抜擢備位執<lb/>
政兼師保之任臣愚以為太子天下之本當使知民事<lb/>
遂言及之因乞解少師十年二月祭社有司奏請御署<lb/>
祝版上問琚曰當署乎琚曰故事冇之上曰祭祀典禮<lb/>
卿等慎之無使後世譏誚熙宗尊諡太祖宇文虚中定<lb/>
禮儀以常朝服行事當時朕雖童稚猶覺其非琚曰祭<lb/>
祀大事也非故事不敢行上謂琚曰女直人往往徑居<lb/>
<pb n="KR2a0035_WYG_088-17a"/>
要達不知閭閻疾苦卿嘗為丞簿民間何事不知凡利<lb/>
害極陳之上與宰臣議鑄錢或以鑄錢工費數倍欲采<lb/>
金銀坑冶上曰山澤之利可以與民惟錢幣不當私鑄<lb/>
若財貨流布四方與在官何異琚進曰臣聞天子之富<lb/>
藏於天下正如泉源欲其流通耳上問琚曰古亦有百<lb/>
姓鑄錢者乎對曰使百姓自鑄則小人圖厚利錢愈薄<lb/>
惡古所以禁也時民間往往造作妖言相為黨與謀不<lb/>
軌事覺伏誅上問宰臣曰南方尚多反側何也琚對曰<lb/>
<pb n="KR2a0035_WYG_088-17b"/>
南方無頼之徒假託釋道以妖幻惑人愚民無知遂至<lb/>
犯法上曰如僧智究是也此軰不足惜但軍士討捕利<lb/>
取民財害及良民不若杜之以漸也智究大名府僧同<lb/>
寺僧苑智義與智究言蓮華經中載五濁惡世佛出魏<lb/>
地心經有夢想究竟湼槃之語汝法名智究正應經文<lb/>
先師藏瓶和尚知汝有是福分亦作頌子付汝智究信<lb/>
其言遂謀作亂歴大名東平州郡假託抄化誘惑愚民<lb/>
濳結姦黨議以十一年十二月十七日先取兖州㑹徒<lb/>
<pb n="KR2a0035_WYG_088-18a"/>
嶧山以應天時三字為號分取東平諸州府及期嚮夜<lb/>
使逆黨胡智愛等劫旁近軍寨掠取甲仗軍士擊敗之<lb/>
㑹傳戩劉宣亦於陽榖東平上變皆伏誅連坐者四百<lb/>
五十餘人宗室子或不勝任官事世宗欲授散官量與<lb/>
廩禄以贍足之以問宰臣曰於前代何如琚對曰堯親<lb/>
九族周家内睦九族皆帝王盛事也琚之將順多此類<lb/>
十三年上表乞致仕十六年再表乞致仕再不許參知<lb/>
政事唐古安禮忤上意出為横海軍節度使數年不復<lb/>
<pb n="KR2a0035_WYG_088-18b"/>
召琚對便殿從容進曰唐古安禮忠直久在外官世宗<lb/>
深然之遂自南京留守召為尚書右丞琚嘗舉室紹先<lb/>
以為右司員外郎紹先中風暴卒上甚惜之謂琚曰卿<lb/>
之所舉也感歎者再三十七年拜平章政事封莘國公<lb/>
明年拜右丞相修起居注伊喇傑上書言朝奏屛人議<lb/>
事史官亦不與聞無由記録上以問宰相琚與右丞唐<lb/>
古安禮對曰古者史官天子言動必書以儆戒人君庶<lb/>
幾有畏也周成王翦桐葉為圭戲封叔虞史佚曰天子<lb/>
<pb n="KR2a0035_WYG_088-19a"/>
不可戲言言則史書之以此知人君言動史官皆得記<lb/>
録不可避也上曰朕觀貞觀政要唐太宗與臣下議論<lb/>
始議如何後竟如何此政史官在側記而書之耳若恐<lb/>
漏泄幾事則擇慎密者任之朝奏屏人議事記注官不<lb/>
避自此始以年老衰病固辭上曰朕知卿年老勉為朕<lb/>
留候一二年朕將思之上謂宰臣曰朕為天子未嘗敢<lb/>
專行獨斷每事徧問卿等可行則行之不可則止也琚<lb/>
與平章政事唐古安禮奏曰好問則裕自用則小陛下<lb/>
<pb n="KR2a0035_WYG_088-19b"/>
行之天下幸甚居一年復表致仕乃許詔以一孫為閤<lb/>
門祇候即命駕歸鄉里久之世宗謂宰臣知人最為難<lb/>
事近來左選多不得人惟石琚為相往往舉能其官左<lb/>
丞伊喇道參政鈕祜禄額特埒舉右選頗得之朕常以<lb/>
不能徧識人材為不足此宰相事也左右近侍雖常有<lb/>
言朕未敢輕信又曰近日刺史縣令多闕員當擇幹濟<lb/>
者除之資級不到庸何傷又曰惟石琚最為知人唐古<lb/>
鼎為定武軍節度使上謂鼎曰久不見石琚精力比舊<lb/>
<pb n="KR2a0035_WYG_088-20a"/>
何如汝到官往視之顯宗亦思之因琚生日寄詩以見<lb/>
意二十二年以疾薨於家年七十二謚文憲㤗和元年<lb/>
圖像衍慶宫配享世宗廟庭<lb/>
唐古安禮本名烏楞古字子敬好學通經史工詞章知<lb/>
為政大體貞元中累官臨海軍節度使入為翰林侍讀<lb/>
學士改濬州防禦使彰化軍節度使大定初遷益都尹<lb/>
召為大興尹上曰京師好訛言府中姦吏為民患卿雖<lb/>
年少有治才去其宿弊毋為因仍察亷入第一等進階<lb/>
<pb n="KR2a0035_WYG_088-20b"/>
榮禄大夫七年五月大興府獄空詔錫宴勞之凡州郡<lb/>
有獄空者皆賜錢為錫宴費大興府錫宴錢三百貫其<lb/>
餘有差久之拜參知政事罷為横海軍節度使歴河間<lb/>
尹南京留守以喪去官起復尚書右丞詔曰南路女直<lb/>
户頗有貧者漢户租佃田土所得無幾費用不給不習<lb/>
騎射不任軍旅凡成丁者簽入軍籍月給錢米山東路<lb/>
沿邉安置其議以聞浹旬上問曰宰臣議山東明安貧<lb/>
户如之何奏曰未也乃問安禮曰於卿意如何對曰明<lb/>
<pb n="KR2a0035_WYG_088-21a"/>
安人與漢户今皆一家彼耕此種皆是國人即日簽軍<lb/>
恐妨農作上責安禮曰朕謂卿有知識毎事專傚漢人<lb/>
若無事之際可務農作度宋人之意且起爭端國家有<lb/>
事農作奚暇卿習漢字讀詩書姑置此以講本朝之法<lb/>
前日宰臣皆女直拜卿獨漢人拜是耶非耶所謂一家<lb/>
者皆一類也女直漢人其實則二朕即位東京契丹漢<lb/>
人皆不往惟女直人偕來此可謂一類乎又曰朕夙夜<lb/>
思念使太祖皇帝功業不墜傳及萬世女直人物力不<lb/>
<pb n="KR2a0035_WYG_088-21b"/>
因卿等悉之因以有益貧窮明安人數事詔左司郎中<lb/>
鈕祜禄額特埓使書之百官集議尚書省十七年詔遣<lb/>
監察御史完顔托克索行邉從行契丹雅爾四人蘇喇<lb/>
卓多雅魯斡里雅自邉亡歸達實上聞之詔曰達實在<lb/>
夏國西北昔斡罕為亂契丹等響應朕釋其罪俾復舊<lb/>
業遣使安輯之反側之心猶未已若達實使人間誘必<lb/>
生邉患遣使徙之俾與女直人雜居男婚女聘漸化成<lb/>
俗長久之䇿也於是遣同簽樞密院事赫舍哩額頁吏<lb/>
<pb n="KR2a0035_WYG_088-22a"/>
部郎中費摩餘慶翰林修撰伊喇傑徙西北路契丹人<lb/>
嘗預斡罕亂者上京濟州等路安置以兵部郎中伊喇<lb/>
子元為西北路招討都監詔子元曰卿可省諭徙上京<lb/>
濟州契丹人彼地土肥饒可以生殖與女直人相為婚<lb/>
姻亦汝等久安之計也卿與額頁同催𤼵徙之仍遣明<lb/>
安一員以兵䕶送而東所經道路勿令與羣牧相近脱<lb/>
或冇變即便討滅俟其過嶺卿即還鎮上已遣額頁子<lb/>
元等謂宰臣曰海陵時契丹人尤被信任終為叛亂羣<lb/>
<pb n="KR2a0035_WYG_088-22b"/>
牧使鶴夀駙馬都尉賽音昭武大將軍珠勒呼金吾衛<lb/>
上將軍布敦皆被害賽音等皆功臣之後在官時未嘗<lb/>
與契丹有怨彼之野心亦足見也安禮對曰聖主溥愛<lb/>
天下子育萬國不宜有分别上曰朕非有分别但善善<lb/>
惡惡所以為治異時或有邉釁契丹豈肯與我一心也<lb/>
哉他日上又曰薦舉大臣之職外官五品猶得舉人宰<lb/>
相無所舉何也安禮對曰孔子稱才難賢人君子世不<lb/>
多有陛下必欲得人當廣取士之路區别器使之斯得<lb/>
<pb n="KR2a0035_WYG_088-23a"/>
人矣上曰除授格法不論奉職皆閥閲子孫朕所知識<lb/>
有資考出身月日親軍不以門第收補無廕者不至武<lb/>
義不得出職但以女直人有超遷官資故出職反在奉<lb/>
職上天下一家獨女直有超遷格何也安禮對曰祖宗<lb/>
以來立此格恐難輒改轉左丞與右丞富察通同日拜<lb/>
上謂之曰朕今年五十有五若過六十必倦於政事宜<lb/>
及朕之康强凡女直明安穆昆當修舉政事改定法令<lb/>
宗族中鮮有及朕之夀者朕頗習女直舊風子孫豈能<lb/>
<pb n="KR2a0035_WYG_088-23b"/>
知之况政事乎卿等宜悉此意上又曰大理寺事多留<lb/>
滯宰執不督責之何耶安禮對曰案牘疑難者舊例給<lb/>
限上曰舊例是耶非耶今不究其事輒給以限耶參政<lb/>
伊喇道曰臣在大理時未嘗有滯事上曰卿在大理無<lb/>
滯事為宰執而不能檢治何也道無以對而退上問宰<lb/>
臣曰御史臺官亦與親知往來否皆曰往來殊少上曰<lb/>
臺官當盡絶人事諫官記注官與聞議論亦不可與人<lb/>
游從安禮對曰親知之間恐不可盡絶也上曰職任如<lb/>
<pb n="KR2a0035_WYG_088-24a"/>
是何恤人之言進拜平章政事封芮國公授世襲穆昆<lb/>
上諭安禮前代史書詳備今祖宗實録太簡略對曰前<lb/>
代史皆成書有帝紀列傳他日修史時亦有帝紀列傳<lb/>
其詳自見於列傳也安禮常議科目言於上曰臣觀近<lb/>
日士人不以策論為意今若詩賦策論各塲考試文理<lb/>
俱優者為中潠以時務策觀其器識庶得人也上曰卿<lb/>
等議之上謂宰臣曰賞有功不可緩緩賞無以勸善安<lb/>
禮對曰古所謂賞不踰時者正謂此也二十一年拜右<lb/>
<pb n="KR2a0035_WYG_088-24b"/>
丞相進封巾國公固辭曰臣備位宰相無補於國家夙<lb/>
夜憂懼惟恐得罪上負陛下下負百姓臣實不敢受丞<lb/>
相位惟陛下擢賢於臣者用之上曰朕知卿正直與左<lb/>
丞相錫馨無異且練習政事無出卿之右者其毋多讓<lb/>
安禮頓首謝是嵗薨㤗和元年配享世宗廟廷<lb/>
伊喇道木名趙三其先伊實部人也初徙咸平為人寛<lb/>
厚有大志以篤孝著名通女直契丹漢字皇統初補刑<lb/>
部令史轉尚書省令史再遷大理司直丁母憂起復遷<lb/>
<pb n="KR2a0035_WYG_088-25a"/>
户部員外郎正隆三年徙臨潢咸平路畢沙河等三明<lb/>
安屯戍噶爾薩還奏海陵謂侍臣曰道骨相異常他日<lb/>
必登公輔明年遷本部郎中海陵伐宋為都督府長史<lb/>
海陵死師還無復紀律士卒掠淮南百姓苦之有男女<lb/>
二百餘人自願與道為奴道受之至淮俟諸軍畢濟乃<lb/>
悉遣還大定二年復為户部郎中與梁球安撫山東招<lb/>
諭盗賊民或避盗避役者並令歸業不問罪名輕重皆<lb/>
原之軍人不得並緣虜掠布薩忠義討斡罕道參謀幕<lb/>
<pb n="KR2a0035_WYG_088-25b"/>
府事賊平元帥府以俘獲生口分給官僚道悉縱遣之<lb/>
還京師入見既退世宗目送之曰此人有幹才可大用<lb/>
也遷翰林直學士兼修起居注頃之世宗曰道清亷有<lb/>
幹局翰林文雅之職不足以盡其才中都轉運繁劇乃<lb/>
改同知中都路都轉運事詔道送河北山東等路亷察<lb/>
善惡升降官員制敕上曰卿從討契丹不貪俘獲其志<lb/>
可嘉故命卿為使卿其勉之是嵗以亷升者磁州刺史<lb/>
完顔富色里為北京副留守濰州刺史富察芬徹為博<lb/>
<pb n="KR2a0035_WYG_088-26a"/>
州防禦使威州刺史完顔烏達布為磁州刺史治狀不<lb/>
善下遷者登州刺史大磐為嵩州刺史同知南京留守<lb/>
髙徳基為同知北京轉運使衛州防禦使完顔阿林為<lb/>
陳州防禦使真定尹圖克坦巴噶為興平軍節度使安<lb/>
國軍節度使唐古重國為彰化軍節度使仍具功過善<lb/>
惡宣諭毋受饋獻遷大理卿五年宋人請和罷兵道往<lb/>
山東閲實軍器振贍戍兵妻子再除同知大興尹親軍<lb/>
百人長完顔額森博勒非禁直日帶刀入宫夜入左藏<lb/>
<pb n="KR2a0035_WYG_088-26b"/>
庫殺都監郭良臣盗取金珠㸃檢司執其疑似者八人<lb/>
掠笞三人死五人者自誣贓不可得上疑之命道參問<lb/>
道持久其獄既而額森博勒鬻金事覺伏誅上曰箠楚<lb/>
之下何求不得奈何㸃檢司不以情求之乎賜掠死者<lb/>
錢人二百貫周其家不死者人五十貫詔自今䕶衛親<lb/>
軍百人長五十人長非直日不得帶刀入宫遷户部尚<lb/>
書上曰朕初即位卿為户部員外郎聞卿孶孶為善進<lb/>
卿郎中果有可稱及貳京尹亦能善治户部經治國用<lb/>
<pb n="KR2a0035_WYG_088-27a"/>
卿其勉之道頓首謝改西北路招討使賜金帶故事招<lb/>
討使到官諸部皆獻駞馬多至數百道皆却之數月皆<lb/>
復貢職父喪去官起復參知政事初諸部有獄訟招討<lb/>
司例遣胥吏按問往往為姦利道請專設一官上嘉納<lb/>
之招討司設勘事官自此始上謂宰臣曰比聞大理寺㫁<lb/>
獄輒經旬月何耶道奏曰在法决死囚不過七日徒刑<lb/>
五日杖刑三日上曰法有程限而輒違之此官吏之責<lb/>
也嚴戒約以去其弊進尚書右丞乞致仕上曰卿孝於<lb/>
<pb n="KR2a0035_WYG_088-27b"/>
家忠於朕通習法令政事雖逾六十心力未衰未可退<lb/>
也乃除南京留守賜通犀帶上曰河南統軍烏庫哩色<lb/>
埒為人少戇凡邉事須與卿共議卿以朕意諭色埓也<lb/>
入拜平章政事道弟臨潼令約博犯罪至死道待罪<lb/>
於家皇太子生日宴於慶和殿上問道何故不在參知<lb/>
政事鈕祜禄額特埒曰其弟犯死刑據制不合入内上<lb/>
曰此何傷也即詔道起視事是時縣令多闕上以問宰<lb/>
相道奏曰散官宣武以上借除以充之上曰亷察八品<lb/>
<pb n="KR2a0035_WYG_088-28a"/>
以下已去官者録事丞簿有清幹之譽者縣尉入優等<lb/>
者皆與縣令散官至五品無貪汙曠職之名者亦可與<lb/>
之俟縣令不闕即如舊制二十三年罷為咸平尹封莘<lb/>
國公上曰卿數年前嘗乞致仕朕不許卿卿今老矣咸<lb/>
平卿故鄉地凉事少老者所宜賜通犀帶明日復遣近<lb/>
侍曹淵諭㫖曰咸平自斡罕亂後民業尚未獲舊朕聴<lb/>
卿歸鄉里所以安輯一境也二十四年薨上聞之悼惜<lb/>
良久是嵗幸上京道過咸平遣使致祭賻贈有加詔圖<lb/>
<pb n="KR2a0035_WYG_088-28b"/>
像藏秘省擢其子巴噶為閤門祗候<lb/>
光祖字仲禮幼名巴噶以廕補閤門祗候調平晉令衛<lb/>
州都巡河内承奉押班累轉東上閤門使兼典客署令<lb/>
大安中改少府少監丁母憂起復儀鸞局使同知宣徽<lb/>
院使事秘書監右宣徽使興定二年十一月詔集百官<lb/>
議所以為長久之利者光祖等三人議曰募土人假以<lb/>
方面權任俾人自勸各保一方由是公府封建之論興<lb/>
焉語在九公傳三年轉左宣徽使五年卒<lb/>
<pb n="KR2a0035_WYG_088-29a"/>
贊曰良弼守道琚安禮道皆無聞正隆時及其簉治朝<lb/>
佐明主諫行言聴膏澤下於民豈非遇其時耶官序無<lb/>
闕上下相安君享其名臣終其禄可謂盛哉海陵能知<lb/>
伊喇道有公輔之器而不能用故其治績亦待大定而<lb/>
後著焉人才之顯晦有係於世道之汚隆也尚矣金世<lb/>
内燕惟親王公主駙馬得與世宗一日特召琚入諸王<lb/>
以下竊語心蓋易之世宗覺之即語之曰使我父子家<lb/>
人軰得安然無事而有今日之樂者此人力也乃歴舉<lb/>
<pb n="KR2a0035_WYG_088-29b"/>
近事數十顯著為時所知者以曉之皆俯伏請罪君臣<lb/>
相知如此有不竭忠者乎大定末世宗將立元妃為后<lb/>
以問琚琚屏左右曰元妃之立本無異辭如東宫何世<lb/>
宗愕然曰何謂也琚曰元妃自有子元妃立東官揺矣<lb/>
世宗悟而止且人主家事人臣之所難言者許敬宗以<lb/>
一言㡬亡唐祚琚之對其為金謀者至矣<lb/>
　<lb/>
　金史卷八十八<lb/>
</p>
<p>
</p>
  </div>
</body>
</text>
</TEI>
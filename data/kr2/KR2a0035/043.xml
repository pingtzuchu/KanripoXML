<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷四十三</head> <lb/>
    <p>
<pb n="KR2a0035_WYG_043-1a"/>
欽定四庫全書<lb/>
　金史卷四十三<lb/>
　　元中書右丞相總裁托克托等修<lb/>
　志第二十四<lb/>
　　輿服上<hi>天子車輅制皇太子車</hi>　<hi>皇后妃嬪車輦及鞍勒飾王公以下車制</hi>
古者車輿之制各有名物表識以祀以封以田以戎所<lb/>
以别上下明等威也歴代相承互有損益或因時創始<lb/>
或襲舊致文竒巧曰滋浮靡益蕩加以後世便習騎乗<lb/>
<pb n="KR2a0035_WYG_043-1b"/>
車用蓋寡惟於郊廟祀享法駕導引為一代令儀而不<lb/>
敢廢也其於先王經世立法之意寥乎闊哉金初得遼<lb/>
之儀物既而克宋於是乎有車輅之制熙宗幸燕始用<lb/>
法駕迨至世宗制乃定班班乎古矣考禮文證國史以<lb/>
見一代之制度云<lb/>
大定十一年將有事於南郊命太常寺檢宋南郊禮鹵<lb/>
簿當用玉輅金輅象輅革輅木輅耕根車明逺車指南<lb/>
車記里鼓車崇德車皮軒車進賢車黄鉞車白鷺車鸞<lb/>
<pb n="KR2a0035_WYG_043-2a"/>
旗車豹尾車軺車羊車各一革車五屬車十二除見有<lb/>
車輅外闕象木革輅耕根明逺皮軒進賢白鷺羊車大<lb/>
輦各一革車三屬車四按五禮新儀玉輅以青金輅以<lb/>
緋象輅以銀褐革輅以黄木輅以皂蓋其物有合隨輅<lb/>
之色者有當用别色者如玉輅用青絲繡雲龍絡帶青<lb/>
羅繡寳相花帶青畫輪轅青氂牛尾此隨輅之色者也<lb/>
若象木革輅則當用緋用銀褐用黄乃皂若至尊乗御<lb/>
步武所及非若餘物但為美觀其踏牀倚背踏道之褥<lb/>
<pb n="KR2a0035_WYG_043-2b"/>
皆用紅錦座褥及行馬褥透壁輭簾三用銀褐黄青羅<lb/>
錦三色又大輦宋陶榖創意為之至祥符中以其太重<lb/>
減七百餘斤可見當時亦無定制各以意從長斟酌造<lb/>
之其制金玉輅闕可見者象輅革輅木輅耕根皮軒進<lb/>
賢明逺白鷺羊車革車大輦凡十有一象輅黄質金塗<lb/>
銅裝以象飾諸末輪衣銀褐建大赤餘同玉輅　　革<lb/>
輅黄質鞔之以革金銅塗裝輪衣以黄建大白餘同玉<lb/>
輅　木輅黑質漆之輪衣以皂建大麾餘同玉輅　耕<lb/>
<pb n="KR2a0035_WYG_043-3a"/>
根車青質蓋三重制如玉輅而無玉飾　皮軒車赤質<lb/>
上有漆柱貫五輪相重畫虎紋一轅　進賢車赤質如<lb/>
革車緋輪衣絡帶門簾並鳳上設朱漆牀香案紫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衣<lb/>
一轅　明逺車制如屋鋭頂重簷勾欄頂上有金四角<lb/>
垂鐸上層四面垂簾下層周以花板三轅　白鷺車赤<lb/>
質周施花板上有漆柱柱杪刻為鷺鷥銜鵝毛筩紅綾<lb/>
帶柱貫五輪相重輪衣皂頂緋裙緋絡帶並繡飛鷺一<lb/>
轅　羊車赤質兩壁油畫龜紋金鳳翅幰衣結帶並繡<lb/>
<pb n="KR2a0035_WYG_043-3b"/>
瑞羊二轅　大輦赤質正方油畫金塗銀葉龍鳳裝其<lb/>
上四面施行龍雲朶火珠方鑑銀絲囊網珠翠結雲龍<lb/>
鈿窠霞子四角龍頭御香囊頂輪施耀葉中有銀蓮花<lb/>
坐龍紅綾裹碧牙壓帖内設圓鑑香囊銀輪鈎欄臺坐<lb/>
紫絲絛網帉錔中施黄褥上置御座曲几香鑪錦結綬<lb/>
几衣輪衣絡帶並緋繡雲龍寳相花金綫壓長竿四飾<lb/>
以金塗銀龍頭畫梯托义行馬　七寳輦制如大輦飾<lb/>
以玉裙網七寳滴子用真珠宋欽宗為上皇製海陵自<lb/>
<pb n="KR2a0035_WYG_043-4a"/>
汴取而用之<lb/>
皇后之車六一曰重翟車青質金飾金塗銅鈒花葉段<lb/>
裝釘燿葉二十四明金立鳳一紫羅銷金生色寳相帷<lb/>
一青羅青油幰衣各一朱絲絡網紫羅明金生色雲龍<lb/>
絡帶各二兩廂明金五彩間裝翟羽二金塗䃋石表輪<lb/>
鳳頭三横轅立鸞八香鑪香寳子一副宜男錦帶結朱<lb/>
紅漆杌子踏床各一扶板扶魚一副紅羅明金衣褥紅<lb/>
羅襯褥一青羅行道褥四青羅明金生色雲鳳夾幔一<lb/>
<pb n="KR2a0035_WYG_043-4b"/>
紅羅明金緑紅竹簾二金塗銅葉斷行馬二朱紅漆金<lb/>
塗銀葉裝釘胡梯一青羅胡梯尋儀褥二踏道褥十青<lb/>
絹裹大麻索二油蒙帕一二曰厭翟車赤質倒仙錦帷<lb/>
一紫羅紫油幰衣各一朱絲絡網宜男錦絡帶各二餘<lb/>
同重翟惟行道夾幔尋儀褥羅及裹索等用紅三曰翟<lb/>
車黄質金飾䃋石裝假裝釘宜男錦帷黄羅油幰衣䃋<lb/>
石長轅鳳頭三而無横轅立鸞餘同厭翟而羅色用黄<lb/>
四曰安車赤質倒仙錦帷紫油幰衣朱絲絡網天下樂<lb/>
<pb n="KR2a0035_WYG_043-5a"/>
錦絡輦䃋石長轅鳳頭三無横轅立鸞及香鑪香寳子<lb/>
餘同翟車而色皆用紅五曰四望車朱質宜男錦帷青<lb/>
油幰衣轅端螭頭二餘並同安車六曰金根車朱質紫<lb/>
羅紫幰油衣朱絲倒仙錦絡帶各二踏牀褥用紅綾衣<lb/>
尋儀褥踏道褥並同綾餘並同安車造六車成後復改<lb/>
造圓輅重簷方輅五華亭頭平頭六等之制又増制九<lb/>
龍車一高二丈廣一丈一尺長二丈六尺五鳳車四各<lb/>
高一丈八尺長廣如之圓輅車一方輅車一重簷車一<lb/>
<pb n="KR2a0035_WYG_043-5b"/>
各高一丈七尺長一丈八尺廣八尺皆駕馬四駕士各<lb/>
五十人並平巾幘生青色青緋黄三色寳相花衫褐抺<lb/>
帶大口袴平頭輦一五華輦一亭頭輦一各高一丈九<lb/>
尺廣丈五寸長三寸舁士各九十六人作兩番代並生<lb/>
色緋寳相花衫餘如前製管押人員三十五人長脚幞<lb/>
頭紫羅窄衫金銅帶束駕馬繁纓涼屜鈴拂<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>尾皆從<lb/>
車色金銅面揷翟尾朱轡朱總龍車合用紅傘羅一傘<lb/>
子二人用本服錦帽幞頭帶又檢定扇障等制偏扇仙<lb/>
<pb n="KR2a0035_WYG_043-6a"/>
人羽扇行障六扇各長八尺高六尺用紅羅表朱裏畫<lb/>
雲鳯龍首竿銜鞶結每障用宫人四坐障二扇各長七<lb/>
尺高五尺畫雲鳳紅羅表朱裏餘同行障錦六柱八扇<lb/>
各闊二尺高三尺冒以錦内給使八人執宫人車制如<lb/>
屬車駕士八人平巾幘緋衫大口袴鞋韈供奉宫人三<lb/>
十人雲脚紗帽紫衫束帶緑靴明昌元年三月定妃嬪<lb/>
車輦用鍍金鳳頭黄結御妻世婦用間金鳳頭梅紅結<lb/>
子<lb/>
<pb n="KR2a0035_WYG_043-6b"/>
皇太子車制大定六年十二月奏皇太子金輅典故制<lb/>
度及上用金輅儀式奉敕詳定輈旗旂首及應用龍者<lb/>
更以麟為飾省去鄣塵等物上用金輅名件色數依上<lb/>
公以九為節減四分之一上用輅軾前有金龍改為伏<lb/>
鹿軾上坐龍改為鳳旂十二旒減為九駕赤騮六減為<lb/>
四及簾褥用黄羅處改用梅紅餘並具體成造其制赤<lb/>
質金飾諸末重較箱畫虞文鳥獸黄屋軾作赤伏鹿龍<lb/>
輈金鳳一軾前設障塵朱蓋黄裏輪畫朱牙左建九旒<lb/>
<pb n="KR2a0035_WYG_043-7a"/>
右載闟㦸旂首銜金龍頭結綬及鈴緌八鸞在衡二鈴<lb/>
在軾駕赤騮四金鍐方釳揷翟尾鏤錫鞶纓九就皇帝<lb/>
輅自頂至地高一丈七尺今閷四分之一為一丈三尺<lb/>
二寸修廣之閷亦如之<lb/>
王公以下車制一品轅用銀螭頭涼棚杆子月板並許<lb/>
以銀裝飾三品以上螭頭不得施銀涼棚杵子月板亦<lb/>
聽用銀為飾五品以上轅獅頭六品以上轅雲頭庶人<lb/>
坐車平頭止用一色黒油<lb/>
<pb n="KR2a0035_WYG_043-7b"/>
親王鞍塗金銀裹仍鈒以開花障泥用紫羅飾以錦轡<lb/>
以塗金銀裝束用絲結皇家小功以上太皇太后皇太<lb/>
后大功以上皇后期親以上并一品官及官職俱至三<lb/>
品以上者障泥許用金若經賜或御毬場内不在禁限<lb/>
舊制親王宰執任外者與大興尹皆服小冒束帶銀<lb/>
鞍絲鞭大定中世宗以京尹亦外官三品而與親王無<lb/>
别遂命不得御銀鞍絲鞭惟同外三品例幞頭帶展皂<lb/>
視事<lb/>
<pb n="KR2a0035_WYG_043-8a"/>
承安二年制䕶衛銅裝鞍轡不得借人庶人鞍馬許用<lb/>
黑漆以骨角鐡為飾不得用玉較具及金銀犀象飾鞍<lb/>
轡<lb/>
　　　輿服中<hi>天子衮冕皇后冠服</hi>　<hi>視朝之服服皇太子冠</hi>
　　　　　　<hi>宗室外戚及一品命婦服用祭服  公服</hi>　<hi>臣下朝服</hi>
昔者聖人制為𤣥黄黼黻之服以象天地之德以章貴<lb/>
賤之儀夏商損益至周大備不可以有加矣自秦滅棄<lb/>
禮法先王之制靡敝不存漢初猶服袀𤣥以從大祀歴<lb/>
<pb n="KR2a0035_WYG_043-8b"/>
代雖漸復古制亦不純而已金制皇帝服通天絳紗衮<lb/>
冕偪舄即前代之遺制也其臣有貂蟬法服即所謂朝<lb/>
服者章宗時禮官請參酌漢唐更製祭服青衣朱裳去<lb/>
貂蟬豎筆以别於朝服惟公朝則又有紫緋緑三等之<lb/>
服與夫窄紫服展皂等事悉著于篇云<lb/>
天眷三年有司以車駕將幸燕京合用通天冠絳紗𫀆<lb/>
據見闕名件依式成造禮服𫀆裳方心曲領中單蔽膝<lb/>
革帶大帶玉具劍綬佩舄韈乗輿服大綬六采黑黄赤<lb/>
<pb n="KR2a0035_WYG_043-9a"/>
白縹綠小綬三色同大綬間施三玉環大綬五百首小<lb/>
綬半之白玉雙佩革帶玉鈎䚢<lb/>
冕制天板長一尺六寸廣八寸前高八寸五分後高九<lb/>
寸五分身圍一尺八寸三分井納言並用青羅為表紅<lb/>
羅為裏週迴用金稜天板下有四柱四面珍珠網結子<lb/>
花素墜子前後珠旒共二十四旒各長一尺二寸青碧<lb/>
線織造天河帶一長一丈二尺闊二寸兩頭各有真珠<lb/>
金碧旒三節玉滴子節花紅線組帶二上有真珠金翠<lb/>
<pb n="KR2a0035_WYG_043-9b"/>
旒玉滴子節花下有金鐸子二枚紅線款幔帶一黈纊<lb/>
二真珠垂繋上用金蕚子二簪窠款幔組帶鈿窠各二<lb/>
内組帶鈿窠四並玉鏤塵碾造玉簪一頂方二寸導長<lb/>
一尺二寸簪頂刻鏤塵雲龍<lb/>
衮用青羅夾製五綵間金繪畫正面日一月一昇龍四<lb/>
山十二上下襟華蟲火各六對虎蜼各六對背面星一<lb/>
昇龍四山十二華蟲火各十二對虎蜼各六對中單一<lb/>
白羅單製羅領褾襈裳一帶褾襈紅羅八幅夾製繡藻<lb/>
<pb n="KR2a0035_WYG_043-10a"/>
三十一粉十六米黼三十二黻三十二蔽膝蔽膝一帶<lb/>
褾襈並紅羅夾製繡昇龍二綬一幅大綬以赤黄黑白<lb/>
禄褾六綵織紅羅托裏小綬三色同大綬銷金黄羅綬<lb/>
頭上間施三玉環皆刻雲龍大綬五百首小綬半之緋<lb/>
白大綬一銷金黄羅帶頭鈿窠二十四紅羅勒帛一青<lb/>
羅抺帶一玉佩二白玉上中下環各一半月各二皆劾<lb/>
雲龍玉滴子各二皆以真珠穿製金箆鈎獸面水葉環<lb/>
釘涼帶一紅羅裏鏤金上有玉鵝七錠尾束各一金攀<lb/>
<pb n="KR2a0035_WYG_043-10b"/>
龍口以玳瑁板襯釘脚舄重底紅羅面白綾托裏如意<lb/>
頭銷金黄羅縁口玉鼻仁飾以珠韈用緋羅加綿凡大<lb/>
祭祀加尊號受册寶則服衮冕行幸齋戒出宫或御正<lb/>
殿則通天冠絳紗袍<lb/>
鎮圭大圭皇統九年十月二十四日禮部下太常書鎮<lb/>
圭式様大禮使據三禮圖以進用之大定十一年太常<lb/>
寺按禮大圭長三尺抒上終葵首天子服之自西魏隋<lb/>
唐以來大圭長一尺二寸與鎮圭同蓋鎮圭以鎮天下<lb/>
<pb n="KR2a0035_WYG_043-11a"/>
四鎮山為飾今其圭已依古制惟無大圭今御府有故<lb/>
宋曰玉圭圓無上閷及終葵首自西魏以來所制玉笏<lb/>
皆長尺有二寸而不折雖非先王之法蓋後世王難得<lb/>
隨宜故也擬合以御府所蔵行禮就用<lb/>
視朝之服初太宗即位始服赭黄自後視百官朝御袍<lb/>
帶章宗即位以世宗之喪有司請御純吉不從乃服淡<lb/>
黄袍烏犀帶常朝則服小帽紅襴偏帶或束帶<lb/>
皇后冠服花珠冠用盛子一青羅表青絹襯金紅羅托<lb/>
<pb n="KR2a0035_WYG_043-11b"/>
裏用九龍四鳯前面大龍銜穗毬一朶前後有花珠各十有二<lb/>
及鸂鶒孔雀雲鶴王母隊仙人浮動挿瓣等後有納言上有金<lb/>
蟬鑻兩博鬢以上並用鋪翠滴粉鏤金裝珍珠結製下有金圈<lb/>
口上用七寳鈿窠後有金鈿窠二穿紅羅鋪金欵幔帶一<lb/>
褘衣深青羅織成翬翟之形素質十二等領褾襈並紅<lb/>
羅織成雲龍中單以素青紗製領織成黼形十二褾袖襈<lb/>
織成雲龍並織紅縠造裳八副深青羅織成翟文六等<lb/>
褾襈織成紅羅雲龍明金帶腰蔽膝深青羅織成翟<lb/>
<pb n="KR2a0035_WYG_043-12a"/>
文三等領縁緅色羅織成雲龍明金帶大綬一長五尺<lb/>
闊一尺黄赤白黑縹緑六彩織成小綬三色同大綬閒<lb/>
七寳鈿窠施三玉環上碾雲龍撚金線織成大小綬頭<lb/>
紅羅花襯大帶青羅朱裹紕其外上以朱錦下以緑錦<lb/>
紐約用青組撚金線織成帶頭玉佩二朶每朶上中下<lb/>
璜各一半月墜子二並玉碾縷金打鈒獸面箆鈎　佩<lb/>
子各一水葉子真珠穿綴青衣革帶用縷金青羅裹造<lb/>
上用金打鈒水地龍鵝眼䤩尾龍口攀束子共八事以<lb/>
<pb n="KR2a0035_WYG_043-12b"/>
玳瑁襯金釘脚抺帶二紅羅青羅各一並明金造各長<lb/>
一丈五寸舄以青羅製白綾裏如意頭明金黄羅準上<lb/>
用玉鼻仁真珠裝綴繋帶韈青羅表裏綴繋帶<lb/>
犀冠減撥花様縷金裝造上有玉簪一下有玳瑁盤一<lb/>
皇太子冠服冕用白珠九旒紅絲組為纓青纊充耳犀<lb/>
簪導衮青衣朱裳五章在衣山龍華蟲火宗彛四章在<lb/>
裳藻粉米黼黻白紗中單青褾襈裾玉帶塗金銀鈎䚢<lb/>
蔽膝隨裳色為火山二章瑜玉雙佩四采織成大綬間<lb/>
<pb n="KR2a0035_WYG_043-13a"/>
施玉環三白韈朱舄舄加金塗銀釦謁廟則服之<lb/>
逺逰冠十八梁金塗銀花飾博山附蟬紅絲組為纓犀<lb/>
簪導朱明服紅裳白紗中單方心曲領絳紗蔽膝白襪<lb/>
黑舄餘同衮冕冊寶則服之<lb/>
桓圭長九寸廣三寸厚半寸用之玉若屋之桓楹為二<lb/>
稜太子入朝起居及與宴則朝服紫袍玉帶雙魚袋其<lb/>
視事及見師少賓客則服小帽皂衫玉束帶<lb/>
宗室及外戚并一品命婦衣服聽用明金期親雖别籍<lb/>
<pb n="KR2a0035_WYG_043-13b"/>
女子出嫁並同又五品以上官母妻許披霞帔唯首飾<lb/>
霞帔領䄂腰帶許用明金籠金間金之類其衣服止用<lb/>
明銀象金及金條壓繡正班局分承應帶官人雖未出<lb/>
職係班其祖母及母妻子孫之婦同籍兄弟之妻及在<lb/>
室女孫姊妹並同又禁私家用純黄帳幕陳設若曽經<lb/>
宣賜鸞輿服御日月雲肩龍文黄服五箇鞘眼之鞍皆<lb/>
須更改<lb/>
臣下朝服見導駕及行大禮文武百官皆服之正一品<lb/>
<pb n="KR2a0035_WYG_043-14a"/>
貂蟬籠巾七梁額花冠貂䑕立筆銀立筆犀簪導佩劍<lb/>
緋羅大䄂緋羅裙緋羅蔽膝各一緋白羅大帶天下樂<lb/>
暈錦玉環綬一白羅方心曲領白紗中單銀褐勒帛各<lb/>
一玉珠佩二金塗銀革帶烏皮履白綾韈正二品七梁<lb/>
冠銀立筆犀簪導不佩劍緋羅大䄂雜花暈錦玉環綬<lb/>
餘並同正四品五梁冠銀立筆犀簪白獅錦銀環綬珠<lb/>
佩銀革帶御史中丞則獬豸冠青荷蓮綬餘並同正五<lb/>
品四梁冠簇四金鵰錦銅環綬銀珠佩餘並同正六品<lb/>
<pb n="KR2a0035_WYG_043-14b"/>
至七品三梁冠黄獅錦銅環綬珠佩銅束帶餘並同大<lb/>
定二十二年祫享攝官導駕二品冠七梁三品四品冠<lb/>
六梁服有金花五品冠五梁六品冠四梁七品冠三梁<lb/>
監察御史獬豸冠青綬八品九品冠二梁餘制並同<hi>三品</hi>
<hi>舊無</hi>
祭服皇統七年太常寺言太廟成後奉安神主祫享行<lb/>
禮凡行事執事助祭陪位官準古典當服衮冕九章畫<lb/>
降龍隨品各有等差通典云虞夏殷並十二章日月星<lb/>
<pb n="KR2a0035_WYG_043-15a"/>
辰山龍華蟲作繪於衣宗彛藻火粉米黼黻絺繡於<lb/>
裳周升三辰於旂登龍於山登火於宗彛作九章之服山<lb/>
龍華蟲火宗彛繪於衣藻粉米黼黻繡於裳公之服自<lb/>
衮冕而下如王之服侯伯之服自鷩冕而下如公之服<lb/>
又後魏帝服衮冕與祭者皆朝服又開元禮一品服九<lb/>
章又五禮新儀正一品服九旒冕犀簮青衣畫降龍今<lb/>
汴京舊禮直官言自宣和二年已後一品祭服七旒冕<lb/>
大䄂無龍唐雖服九章服當時司禮少常伯孫茂道言<lb/>
<pb n="KR2a0035_WYG_043-15b"/>
諸臣之章雖殊然飾龍名衮尊卑相亂請於三公服冕<lb/>
八章為宜臣等竊謂歴代衣服之制不同若從後魏則<lb/>
止服朝服或用宋服則為七章若遵唐九章則有飾龍<lb/>
名衮尊卑相亂之議尚書省乃奏用後魏故事止用燕<lb/>
京大册禮時所服朝服以祭大定三年八月詔遵皇統<lb/>
制攝官則朝服散官則公服以皇太子為亞獻服衮冕<lb/>
十四年用唐制若祭遇雨雪則服常服今謂之公服也<lb/>
泰和元年八月禮官言祭服所以接神朝服所以事君<lb/>
<pb n="KR2a0035_WYG_043-16a"/>
雖歴代損益不同然未嘗不有分别是以衮冕十二旒<lb/>
𤣥衣纁裳備十二章天子之祭服也通天冠絳紗袍紅<lb/>
羅裳天子之視朝服也臣下之服則用青衣朱裳以祭<lb/>
朱衣朱裳以朝國朝惟天子備衮冕通天冠二等之服<lb/>
今羣臣但有朝服而祭服尚闕每有祀事但以朝服從<lb/>
事實於典禮未當請依漢唐故事祭服冕旒畫章然君<lb/>
冕服章數各殊而俱飾龍名衮而唐孫茂道已有尊卑<lb/>
相亂之倫然三公法服有龍恐涉於僭國初禮官亦<lb/>
<pb n="KR2a0035_WYG_043-16b"/>
嘗駮議乞參酌古今改置祭服其冠則如朝冠而但去<lb/>
其貂蟬豎筆其服用青衣朱裳白韈朱履緋攝事者則<lb/>
用朝服庶幾少有差别上曰朝祭之服固冝分也<lb/>
公服大定官制文資五品以上官服紫三師三公親王<lb/>
宰相一品官服大獨科花羅徑不過五寸執政官服小<lb/>
獨科花羅徑不過三寸二品三品散搭花羅謂無枝葉<lb/>
者徑不過寸半四品五品服小雜花羅謂花頭碎小者<lb/>
徑不過一寸六品七品服緋芝蔴羅八品九品服緑無<lb/>
<pb n="KR2a0035_WYG_043-17a"/>
紋羅應武官皆服紫凡散官職事皆從一高上得兼下<lb/>
下不得僭上窄紫亦同服色各依官制品格其諸局分<lb/>
承應人並用無紋素羅十五年制曰袍不加襴非古也<lb/>
遂命文資官公服皆加襴帶制皇太子玉帶佩玉雙魚<lb/>
袋親王玉帶佩玉魚一品玉帶佩金魚二品笏頭毬文<lb/>
金帶佩金魚三品四品荔枝或御仙花金帶並佩金魚<lb/>
五品服紫者紅鞓烏犀帶佩金魚服緋者紅鞓烏犀帶<lb/>
佩銀魚服緑者並皂鞓烏犀帶武官一品二品佩帶同<lb/>
<pb n="KR2a0035_WYG_043-17b"/>
三品四品金帶五品六品七品紅鞓烏犀帶皆不佩魚<lb/>
八品以下並皂鞓烏犀帶司天太醫内侍教坊服皆同<lb/>
文武官惟不佩魚應殿庭承應五品以下官非入内不<lb/>
許金帶又展紫入殿庭者並許服紅鞓不佩魚又二品<lb/>
以上官許兼服通犀帯三品官若治事若見賓客許兼<lb/>
服花犀帶大定二年制百官趨朝赴省並須裹帶五品<lb/>
以上官趨朝則朝服赴省則展皂雨雪沾衣則從便凡<lb/>
朝參主寳主符展紫御仙花或太平花金束帶近侍給<lb/>
<pb n="KR2a0035_WYG_043-18a"/>
使供御筆硯直長符寳吏紫襖子塗金束帶輪直則近<lb/>
侍給使並常服常服則展紫閤門六尚遇朝參侍立則<lb/>
服本品服若宫中當直則服窄紫金帶學士院官修起<lb/>
居注補闕拾遺秘書丞秘書郎朝參侍立則服本品服<lb/>
色帶當直則窄紫金帶東宫左右衛率僕正副僕正典<lb/>
儀贊儀内直郎丞當直亦許服之太子太師出入宫中<lb/>
則展紫至東宫則展皂三少則展紫<lb/>
　　輿服下<hi>衣服通制</hi>
<pb n="KR2a0035_WYG_043-18b"/>
君子之服以稱德也故德之備者其文備古者王公及<lb/>
士庶人莫不各有一定之制而不敢相逾者蓋風俗之<lb/>
奢儉法令之齊一必於是而觀焉詩曰彼都人士狐裘<lb/>
黄黄其容不改出言有章其三章曰彼都人士充耳琇<lb/>
實彼君子女謂之尹吉此言都邑之盛人物之懿也明<lb/>
昌間章宗謂宰臣曰今風俗侈靡莫若律以制度使貴<lb/>
賤有等其令禮部具典故以聞他日又謂參知政事張<lb/>
萬公曰山東風俗何如萬公對以奢左丞守貞因言衣<lb/>
<pb n="KR2a0035_WYG_043-19a"/>
服之制上曰如卿所言正恐失人心耳守貞曰止是商<lb/>
賈有不悦者萬公曰乞寛與之期三年之内當如制矣<lb/>
於是上以禮部所擬太繁以尚書省所擬而行之嗟乎<lb/>
人君以風俗為言其亦知所務矣<lb/>
金人之常服四帶巾盤領衣烏皮靴其束帶曰陶罕巾<lb/>
之制以皂羅若紗為之上結方頂折垂于後頂之下際<lb/>
兩角各綴方羅徑二寸許方羅之下各附帶長六七寸<lb/>
當横額之上或為一縮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>積貴顯者於方頂循十字縫<lb/>
<pb n="KR2a0035_WYG_043-19b"/>
鉓以珠其中必貫以大者謂之頂珠帶旁各絡珠結綬<lb/>
長半帶額之海陵賜大興國者是也其衣色多白三品<lb/>
以皂窄䄂盤領縫腋下為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>積而不缺袴其胷臆肩䄂<lb/>
或飾以金繡其從春水之服則多鶻捕鵝雜花卉之飾<lb/>
其從秋山之服則以熊鹿山林為文其長中骭取便於<lb/>
騎也陶罕玉為上金次之犀象骨角又次之銙周鞓小<lb/>
者間置於前大者施於後左右有雙䤩尾納方束中其刻<lb/>
琢多如春水秋山之飾左佩牌右佩刀刀貴鑌柄尚鷄<lb/>
<pb n="KR2a0035_WYG_043-20a"/>
舌木黄黒相半有黑雙距者為上或三事五事室飾<lb/>
以醬瓣樺<graphic n="KR1873" url="https://raw.githubusercontent.com/kanripo/KR-Gaiji/master/images/KR1873.png" mimeType="image/png"/>口飾以鮫或屑金鍮和漆塗鮫隙而礲平<lb/>
之醬瓣樺者謂樺皮斑文色殷紫如醬中豆瓣也産其<lb/>
國故尚之初女直人不得改為漢姓及學南人裝束違<lb/>
者杖八十編為永制婦人服䄡裙多以黑紫上編繡全<lb/>
枝花周身六<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>積上衣謂之團衫用黑紫或皂及紺直<lb/>
領左祍掖縫兩傍復為雙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>積前拂地後曵地尺餘帶色<lb/>
用紅黄前雙垂至下齊年老者以皂紗籠髻如巾狀散<lb/>
<pb n="KR2a0035_WYG_043-20b"/>
綴玉鈿於上謂之玉逍遥此皆遼服也金亦襲之許嫁<lb/>
之女則服綽子製如婦人服以紅或銀褐明金為之對<lb/>
襟彩領前齊拂地後曵五寸餘<lb/>
明昌六年制文武官六貫石以上承應人并及廕者許<lb/>
用牙領紫圓板皂絛羅帶皂靴上得兼下係籍儒生止<lb/>
服白衫領繋背帶並以紫圓絛羅帶乾皂靴餘人用純<lb/>
紫領不得用縁雜色圓板絛羅帶不得用紫靴用黄及<lb/>
黑油皂蠟等婦人各從便泰和四年以親王品官既分<lb/>
<pb n="KR2a0035_WYG_043-21a"/>
領縁而復有皂靴之禁似涉大煩遂聽親王用銀褐領<lb/>
紫縁品官皆紫領白縁餘從明昌制<lb/>
書袋之制大定十六年世宗以吏員與士民之服無别<lb/>
潛入民間受賕鬻獄有司不能檢察遂定懸書袋之制<lb/>
省樞密院令譯史用紫紵絲為之臺六部宗正統軍司<lb/>
檢察司以黒斜皮為之寺監隨朝諸局并州縣並黄皮<lb/>
為之各長七寸闊二寸厚半寸並於束帶上懸帶公退<lb/>
則懸於便服違者所司糾之<lb/>
<pb n="KR2a0035_WYG_043-21b"/>
大定十三年太常寺擬士人及僧尼道女冠有師號并<lb/>
良間官八品以上許服花紗綾羅絲紬在官承應有出<lb/>
身人帶八品以下官未帶官亦同許服花紗綾羅紵絲<lb/>
絲紬家屬同婦人許用珠為首飾其都孔目與八品間<lb/>
官同京府州縣司吏皆與庶人同庶人止許服絁紬絹<lb/>
布毛褐花紗無紋素羅絲綿其頭巾繫腰領帕許用芝<lb/>
蔴羅絛用絨織成者不得以金玉犀象諸寳瑪瑙玻璃<lb/>
之類為器皿及裝飾刀把鞘并銀裝釘牀榻之類婦人<lb/>
<pb n="KR2a0035_WYG_043-22a"/>
首飾不許用珠翠鈿子等物翠毛除許裝飾花環冠子<lb/>
餘外並禁兵卒許服無紋壓羅絁紬絹布毛褐奴婢止<lb/>
許服絁紬絹布毛褐倡優遇迎接公筵承應許暫服繪<lb/>
畫之服其私服與庶人同<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_043-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷四十三<lb/>
</p>
<p>
</p>
  </div>
</body>
</text>
</TEI>
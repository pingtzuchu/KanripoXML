<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷十</head> <lb/>
    <p>
<pb n="KR2a0035_WYG_010-1a"/>
欽定四庫全書<lb/>
　金史卷十<lb/>
　　元中書右丞相總裁托克托等修<lb/>
　本紀第十<lb/>
　　章宗二<lb/>
四年春正月己巳朔以皇太后喪不受朝辛未以平章<lb/>
政事𤓰爾佳清臣為尚書右丞相兼修國史丁丑遣戶<lb/>
部侍郎李獻可等分路勸農癸未尚書省奏大興府推<lb/>
<pb n="KR2a0035_WYG_010-1b"/>
官蘇德秀為禮部主事上曰朕既嘗語卿百官當使久<lb/>
於其職彼方任理官復改户曹㝷又除禮部人材豈能<lb/>
兼之若久於其職但中材勝于新人事既經練亦必有<lb/>
濟後不可輕易改除上又言凡稱政有異迹者謂其斷<lb/>
事有軼才也若止清亷此乃本分以貪汙者多故顯其<lb/>
異耳宰臣又言近言事者謂方今孝弟亷恥道缺乞正<lb/>
風俗此蓋官吏不能奉宣教化使然今之察舉官吏者<lb/>
多責近效以幹辦為上其有秉心寛厚欲行德化者輙<lb/>
<pb n="KR2a0035_WYG_010-2a"/>
謂之迂濶故人人皆以教化為餘事此孝弟所以廢也<lb/>
若諭所司官吏有能務行德化者擢而用之則教化可<lb/>
行孝弟可興矣今之所察舉皆先才而後徳巧猾之徒<lb/>
雖有贓汙一旦見用猶為能吏此亷恥所以喪也若諭<lb/>
所司察舉官吏必審眞偽使有才無行者不能覬覦非<lb/>
道求進者加之糾勅則奔競之俗息而亷恥可興矣辛<lb/>
卯賑河北諸路被水災者癸巳諭㸃檢司行宮外地及<lb/>
圍獵之處悉與民耕雖禁地聽民持農器出入丙申東<lb/>
<pb n="KR2a0035_WYG_010-2b"/>
京路副使王勝進鷹遣諭之曰汝職非輕民間利害官<lb/>
吏邪正略不具聞而乃以鷹進此豈汝所職也後毋復<lb/>
爾二月戊戌朔如春水始以春秋二仲月上戊日祭社<lb/>
稷癸丑獵于桃村淀癸亥至自春水丙寅參知政事張<lb/>
萬公罷三月戊辰朔諸路提刑司入見各問以執事仍<lb/>
戒諭曰朕特設提刑司本欲安民于今五年效猶未著<lb/>
蓋多不識本職之體而徒事細碎以致州縣例皆畏縮<lb/>
而不敢行事廼者山東民艱于食嘗遣使賑濟蓋卿等<lb/>
<pb n="KR2a0035_WYG_010-3a"/>
不職故至於此既往之失其思悛改庚午上将幸景明<lb/>
宮御史中丞董師中等上書切諌不報壬申章再上補<lb/>
闕許安仁拾遺路鐸皆諌乃止定制民習角觝槍棒罪<lb/>
以工部尚書胥持國為參知政事丙子特賜有司孔端<lb/>
甫及第授小學教授㝷以老年命食主簿半俸致事甲<lb/>
申幸香山永安寺及玉泉山甲午定配享功臣勅自今<lb/>
御史臺奏事修起居注並令迴避夏四月丁酉朔幸興<lb/>
陵崇妃第是日始舉樂自己亥至癸卯百官三表請上<lb/>
<pb n="KR2a0035_WYG_010-3b"/>
尊號上曰祖宗古先有受尊號者蓋有其徳故有其名<lb/>
比年五榖不登百姓流離正當戒懼修身之日豈得虗<lb/>
受榮名耶不許仍斷來章戊申親禘于太廟庚戌如萬<lb/>
寧宮辛亥右丞相清臣率百官及耆艾等復請上尊號<lb/>
學官劉璣亦率六學諸生趙楷等七百九十五人詣紫<lb/>
宸門請上尊號如唐元和故事不許丁巳賑河州饑勅<lb/>
女直進士及第後仍試以騎射中選者升擢之乙丑減<lb/>
尚廐食榖馬五月丙寅朔曹王永升及諸王請上尊號<lb/>
<pb n="KR2a0035_WYG_010-4a"/>
不許以尚廐局使舒穆嚕貞為横賜夏國使己巳上以<lb/>
羣臣累上尊號不受詔中外徒罪以下遞降一等杖以<lb/>
下原之甲戍觀稼于近郊辛巳諭左司徧諭諸路令月<lb/>
具雨澤田禾分數以聞癸未以久雨禜六月癸丑賜有<lb/>
司所舉德行才能之士安州崔秉仁兗州翟駒錦州齊<lb/>
文乙大名孫可久陳信仁應州董戣同進士出身丙辰<lb/>
以晴致祭嶽鎭海瀆壬戌尚書右丞相𤓰爾佳清臣進<lb/>
封戴國公西京留守完顔守貞為平章政事封蕭國公<lb/>
<pb n="KR2a0035_WYG_010-4b"/>
尚書右丞劉瑋薨秋七月辛巳南京路提刑司自許州<lb/>
遷治南京己丑制三品以上官有故者若親賢勲舊尚<lb/>
書省即與聞奏議加追贈命以銀改鑄禮信之寶仍塗<lb/>
以金以同判大睦親府事襄為樞密使以御史中丞董<lb/>
師中等為賀宋生使日八月己亥樞密使襄帥百寮再<lb/>
請上尊號不許是日歲星太白晝見庚子大赦甲辰至<lb/>
自萬寧宮丁未釋奠孔子廟北靣再拜辛亥國史院進<lb/>
世宗實録上服袍帶御仁政殿降座立受之九月甲子<lb/>
<pb n="KR2a0035_WYG_010-5a"/>
朔天壽節御大安殿受親王百官及宋高夏麗使朝賀<lb/>
戊辰以參知政事𤓰爾佳衡為尚書右丞戶部尚書馬<lb/>
琪為參知政事勅尚書省大定二十九年以後士庶言<lb/>
事或係國家或邊闗大利害己嘗施行者特補一官有<lb/>
益于官民量給以賞以西上閤門使大礜為夏國生日<lb/>
使庚午如山陵次奉先縣辛未拜天於縣西壬申致奠<lb/>
諸陵癸酉如秋山十一月庚午右丞相清臣參知政事<lb/>
持國上表丐閑優詔不許戊寅以翰林直學士完顔匡<lb/>
<pb n="KR2a0035_WYG_010-5b"/>
等為賀宋正旦使命匡權易名弼以避宋諱壬午木氷<lb/>
丙戌詔諸職官以贓汚不職被罪以亷能獲升者令隨<lb/>
路京府州縣列其姓名揭之公署以示勸懲庚寅夏國<lb/>
嗣子李純佑遣使來訃告十二月甲午朔夏國李純祐<lb/>
遣使奉故王仁孝遺表以進諭大興府於暖湯院日給<lb/>
米五石以贍貧者戊戌定武軍節度使鄭王永蹈以謀<lb/>
反伏誅己亥諭有司以鄭王財産分賜諸王澤國公主<lb/>
財物分賜諸公主甲辰諸王府増置司馬一人以赫舍<lb/>
<pb n="KR2a0035_WYG_010-6a"/>
哩珵為高麗生日使西上閤門使大礜等為夏國勅祭<lb/>
慰問使庚戌尚書省以科目近多得人乞是舉増取進<lb/>
士上然之詔有司㑹試毋限人數甲寅冊長白山之神<lb/>
為開天𢎞聖帝丙辰獵于近郊是歲大有年邢洺深冀<lb/>
及河北十六穆昆之地野𧖟成繭<lb/>
五年春正月癸亥朔宋高麗夏遣使來賀乙丑昭容李<lb/>
氏進位淑妃己巳初用唐宋典禮皇后忌辰皆廢務尚<lb/>
書省進區田法詔相其地宜務從民便又言遣官勸農<lb/>
<pb n="KR2a0035_WYG_010-6b"/>
之擾命提刑司禁止之乙亥以頁嚕古紳始置女直字<lb/>
詔加封贈依蒼頡立廟盩厔例祠于上京納爾琿莊歲<lb/>
時致祭令其子孫拜奠本路官一人及本千戶春秋二<lb/>
祭辛巳前中都路都轉運使王寂薦三舉終塲人蔡州<lb/>
文商經明行修足備顧問前河北西路轉運使李揚言<lb/>
慶陽府進士李奨純德博學鄉曲譽之絳州李天祺應<lb/>
州康晋侯屢赴廷試皆有才德上曰文商可令召之李<lb/>
奨給主簿半俸終身餘賜同進士出身遣國子祭酒劉<lb/>
<pb n="KR2a0035_WYG_010-7a"/>
璣冊李純祐為夏國王丁亥幸城南别宮丁酉初定長<lb/>
吏勸課能否賞罰格尚書省奏禮官言孝懿皇后祥除<lb/>
已久宜易隆慶宮為東宮慈訓殿為承華殿從之詔購<lb/>
求崇文總目内所闕書籍戊戌祭社稷以宣獻皇后忌<lb/>
辰用熙寧祀儀樂縣而不作二月甲辰鄆王琮薨己酉<lb/>
宰臣請罷北邊屯駐軍馬不允癸丑以齊河縣民張涓<lb/>
濟陽縣王琛河州李錡急義好施詔復之終身仍著于<lb/>
令命宣徽使伊喇敏戶部主事持嘉錫爾格相視北邊<lb/>
<pb n="KR2a0035_WYG_010-7b"/>
營屯經畫長久之計三月壬申初定限錢禁庚辰初定<lb/>
日月風雨雷師常祀戊子置宏文院譯寫經書夏四月<lb/>
壬辰朔幸北苑庚子詔各路所舉德行才能之士涿州<lb/>
時𤦺雲中劉摯鄭州李升恩州傅礪濟南趙摯興中田<lb/>
扈方六人並特賜同進士出身以文商為國子教授特<lb/>
遷登仕即己酉詔自今筐櫝床榻之餙毋以金玉壬子<lb/>
特賜翰林待制温特赫廸翰林學士承㫖中奉大夫乙<lb/>
卯幸景明宮董師中賈守謙路鐸先後凡两上封事切<lb/>
<pb n="KR2a0035_WYG_010-8a"/>
諌不報五月庚午次烏蘇薩巴戊子桓撫二州旱遣使<lb/>
禱于縉山六月壬辰如氷井己亥獵于呼圖里巴山酹<lb/>
酒再拜曹王永升以下進酒丙午拜天曲赦西北路己<lb/>
未如雅薩秋山是月宋前主眘殂七月戊辰獵于和濟<lb/>
格爾一𤼵貫雙鹿是日獲鹿二百二十二賜扈從官有<lb/>
差辛巳次隆和薩巴是日上親射獲黄羊四百七十一<lb/>
乙酉次氷井丙戌以天壽節宴樞光殿凡從官及承應<lb/>
人遇覃恩遷秩者並受宣勅于殿前時久雨初霽有龍<lb/>
<pb n="KR2a0035_WYG_010-8b"/>
曵尾於殿前雲間戊子御膳羔中有髪上舉視而棄之<lb/>
戒左右毋宣言八月辛亥至景明宮壬子河決于陽武<lb/>
故堤灌封邱而東丁巳賜從幸山後親軍銀絹有差九<lb/>
月戊辰朔天壽節宋高麗夏遣使來賀壬戌命増定捕<lb/>
盗官𬒳殺賻錢及官賞格甲子都水監官王汝嘉等坐<lb/>
河決各削官两階杖七十罷之乙丑上御睿思殿諸路<lb/>
提刑使入見戊辰初令民買撲隨處金銀銅冶命參知<lb/>
政事馬琪往視河決仍許便宜從事壬申宋主遣使來<lb/>
<pb n="KR2a0035_WYG_010-9a"/>
告哀戊寅以知大興府事尼瑪哈鑑等為宋國弔祭使<lb/>
勅尚書省集百官議備邊事壬午特推恩東宮舊人司<lb/>
經王伯温等八人官有差甲申命上京等九路并諸茂<lb/>
及乣等處選軍三萬俟來春調𤼵仍命諸路并北凖布<lb/>
以六年夏㑹兵臨潢冬十月庚寅左丞相𤓰爾佳清臣<lb/>
等請上尊號不允宋遣使獻遺留物壬寅右丞相清臣<lb/>
復請上尊號國子祭酒劉璣亦率六學諸生上表陳請<lb/>
不允遣戶部員外郎何格賑河決被災人户庚戌張汝<lb/>
<pb n="KR2a0035_WYG_010-9b"/>
弼妻高陀幹以謀逆伏誅壬子尚書省奏升提刑司所<lb/>
察亷官南皮縣合史肅以下十有二人而大興主簿蒙<lb/>
古滿都亦在選中上知其人曰滿都澆浮人也升之可<lb/>
乎與其任澆浮孰若用淳厚况滿都常才才智過人猶<lb/>
不當用恐敗風俗况常才耶其再察之閏月戊午朔宋<lb/>
主遣使來報即位甲子親王百官各奉表請上尊號不<lb/>
允丙寅以代國公罕都等五人配享世祖廟庭甲戌以<lb/>
河東南北提刑使王啟等為賀宋主即位使乙亥獵于<lb/>
<pb n="KR2a0035_WYG_010-10a"/>
近郊戊寅上問輔臣孔子廟諸處何如平章政事守貞<lb/>
曰諸縣見議建立上因曰僧徒修餙宇像甚嚴道流次<lb/>
之惟儒者於孔子廟最為滅裂守貞曰儒者不能長居<lb/>
學校非若僧道久處寺觀上曰僧道以佛老營利故務<lb/>
在荘嚴閎侈起人施利自多所以為觀羙也庚辰參知<lb/>
政事馬琪自行省回具奏河防利害語載琪傳中丙戌<lb/>
以翰林待制鄂屯忠孝權戶部侍郎太府少監温昉權<lb/>
工部侍郎行戸工部事修治河防以引進使完顔衷為<lb/>
<pb n="KR2a0035_WYG_010-10b"/>
夏國生日使十一月癸巳詔罷紫荆嶺所䕶圍塲庚子<lb/>
以右宣徽使伊喇敏等為賀宋正旦使癸丑太白晝見<lb/>
十二月辛酉平章政事完顔守貞罷以知大興府事尼<lb/>
瑪哈鑑為參知政事以戶部郎中李敬義為賜高麗生<lb/>
日使丁卯免𬒳黄河水災今年秋稅辛巳勅減修内司<lb/>
傋營造軍千人都城所五百人癸未勅尚書省自今獻<lb/>
靈芝嘉禾者賞<lb/>
六年春正月丁亥朔受宋高麗夏使朝賀庚寅太白晝<lb/>
<pb n="KR2a0035_WYG_010-11a"/>
見辛卯勅有司給天水郡公家屬田宅壬辰如春水庚<lb/>
戌罷陜西括地辛夘諭胥持國河上役夫聚居恐生疾<lb/>
疫可廩醫䕶視之乙卯次御林二月丁巳朔勅有司行<lb/>
宮側及獵所有農者勿禁己未始祭高禖庚午至自春<lb/>
水丁丑京師地震大雨雹晝晦震應天門右䲭尾癸未<lb/>
宋遣使來報謝三月丙戌朔日有食之甲午以翰林直<lb/>
學士富珠哩子元兼右司諌監察御史田仲禮為左拾<lb/>
遺翰林修撰布薩額爾克兼右拾遺諭曰國家設置諌<lb/>
<pb n="KR2a0035_WYG_010-11b"/>
官非取虚名蓋責實效庻幾有所禆益卿等皆朝廷選<lb/>
擢置之諌職如國家利害官吏邪正極言無隠近路鐸<lb/>
左遷本以他罪卿等勿以被責遂畏縮不言其悉心戮<lb/>
力毋得緘黙丙申如萬寧宮戊戌以北邊糧運括群牧<lb/>
所三招討司明安穆昆隨乣及逹喇唐古部諸茂西<lb/>
京太原官民駞五千充之惟民以駞載為業者勿括以<lb/>
銀五十萬两錢二十三萬六千九百貫以備支給銀五<lb/>
萬兩金盂二千八百兩金牌百兩銀盂八千兩絹五萬<lb/>
<pb n="KR2a0035_WYG_010-12a"/>
匹雜綵千端衣四百四十六襲以備賞勞庚子以郡舉<lb/>
才行之士翟介然以下三人特賜進士及第李貞固以<lb/>
下十五人同進士出身夏四月癸亥勅有司以增修曲<lb/>
阜宣聖廟工畢賜衍聖公以下三獻法服及登歌樂一<lb/>
部仍遣太常舊工往教孔氏子弟以備祭禮甲子以尚<lb/>
書左丞烏凌阿愿為平章政事右丞𤓰爾佳衡為尚書<lb/>
左丞丙子幸玉泉山戊寅以河防工畢參知政事胥持<lb/>
國進官二階翰林待制鄂屯忠孝以下三十六人各一<lb/>
<pb n="KR2a0035_WYG_010-12b"/>
階獲嘉令王維翰以下五十六人賜銀幣有差庚辰以<lb/>
尚書右丞相𤓰爾佳清臣為左丞相監修國史封密國<lb/>
公樞密使襄為尚書右丞相封任國公參知政事胥特<lb/>
國為尚書右丞壬午賜宰臣手詔以風俗不淳官吏苟<lb/>
且責之五月丙戌命減萬寧宮陳設九十四所辛卯以<lb/>
出師遣禮部尚書張暐告于廟社乙未判平陽府事鎬<lb/>
王永中以罪賜死并及二子丁酉詔中外乙巳詔諸路<lb/>
明安穆昆農隙講武本路提刑司察其惰者罰之庚戌<lb/>
<pb n="KR2a0035_WYG_010-13a"/>
命左丞相𤓰爾佳清臣行省于臨潢府六月丙辰右諌<lb/>
議大夫賈守謙右拾遺布薩額爾克坐永中事奏對不<lb/>
實削官二階罷之御史中丞孫即康右補闕蒙古呼喇<lb/>
右拾遺田仲禮各罰金二十斤丙寅以樞密副使唐古<lb/>
貢為樞密使以久雨禜庚辰太白經天辛巳左丞相清<lb/>
臣遣使來獻㨗七月丙申幸曹王永升第甲辰始定文<lb/>
武官六貫石以上承應人并及蔭者若在籍儒生章服<lb/>
制八月己未命兗州長官以曲阜新修廟告成于宣聖<lb/>
<pb n="KR2a0035_WYG_010-13b"/>
癸亥至自萬寧宮己巳以温都伯英言命禮部令學官<lb/>
講經辛未以吏部尚書呉鼎樞等為賀宋生日使壬申<lb/>
行省都事通吉永中來報㨗乙亥勅宮中承應人出職<lb/>
後三年内犯贓罪者元舉官連坐不在去官之限著為<lb/>
令辛巳木波進馬九月壬午朔天壽節宋高麗夏來賀<lb/>
甲申冊静寧山神為鎭安公呼圖哩巴山神為瑞聖公<lb/>
丙戌知河間府事伊喇仲方為御史大夫辛卯如秋山<lb/>
以尚書左司即中鈕祜禄哈尚為夏國生日使冬十月<lb/>
<pb n="KR2a0035_WYG_010-14a"/>
丙辰至自秋山丁巳以歲幸春水秋山五日一進起居<lb/>
表自今十日一進乙亥命尚書左丞𤓰爾佳衡行省于<lb/>
撫州命選親軍武衞軍各五百人以從仍給錢五千萬<lb/>
十一月戊子左丞相𤓰爾佳清臣罷右丞相襄領行省<lb/>
事丙申以刑部尚書赫舍哩貞等為賀宋正旦使壬寅<lb/>
𥘉定明安穆昆鎭邊後放免者授官格禁射糧軍應役<lb/>
但成隊伍不得持兵器及凡可以傷人者甲寅報敗敵<lb/>
於望雲乙巳以樞密使唐古貢御史大夫伊喇仲方禮<lb/>
<pb n="KR2a0035_WYG_010-14b"/>
部尚書張暐等二十三人充計議官凡軍事則議之戊<lb/>
申初定縣官増水田陞除制十二月乙卯詔招撫北邊<lb/>
軍民以知登聞檢院賈益為高麗生日使戸部員外郎<lb/>
納喇昉為横賜使戊午禮部尚書張暐等進大金儀禮<lb/>
丁卯應奉翰林文字趙秉文上書論姦欺乙亥詔加五<lb/>
鎭四瀆王爵庚寅上幸後園閱軍器是月左丞相襄率<lb/>
駙馬都尉布薩揆等進軍大鹽濼分兵攻取諸營<lb/>
承安元年春正月辛巳朔受宋高麗夏使朝賀甲申大<lb/>
<pb n="KR2a0035_WYG_010-15a"/>
鹽濼羣牧使伊喇覩等為光嘉喇部兵所敗死之丁亥<lb/>
國子學齋長張守愚上平邊議三篇特授本學教授仍<lb/>
以其議付史舘二月甲子命有司祀高禖如新儀丁卯<lb/>
右丞相襄左丞衡至自軍中己亥復命還軍幸都南行<lb/>
宮春水甲戌至自行宮是月初造虎符𤼵兵三月丁酉<lb/>
如萬寧宮不雨遣官望祭嶽鎭海瀆于北郊癸卯勅尚<lb/>
書省刑獄雖已奏行其間恐有疑枉其再議以聞人命<lb/>
至重不可不愼也甲辰遣參知政事尼瑪哈鑑祈雨于<lb/>
<pb n="KR2a0035_WYG_010-15b"/>
社稷丁未復遣使就祈于東嶽夏四月辛亥命尚書右<lb/>
丞胥持國祈雨于太廟壬子遣使審决冤獄京城禁繖<lb/>
扇戊午初行區種法民十五以上六十以下有土田者<lb/>
丁種一畝乙丑命御史大夫伊喇仲方祈雨于社稷壬<lb/>
申命參知政事馬琪祈雨于太廟甲戌尚書省以趙承<lb/>
元言請追上孝懿皇太后冊寶然後行諡冊禮禮官執<lb/>
奏尊皇太后已詔示中外無追冊禮從之戊寅上以久<lb/>
不雨命禮部尚書張暐祈于北嶽己卯遣官望祭嶽鎭<lb/>
<pb n="KR2a0035_WYG_010-16a"/>
海瀆于北郊五月庚辰朔觀稼于近郊閲區田乙酉以<lb/>
久旱徙市庚寅詔復市如常壬辰以尚藥局副使鈕祜<lb/>
禄忠為横賜夏國使乙未參知政事尼瑪哈鑑薨庚子<lb/>
雨足六月甲寅上以百姓艱食詔出倉粟十萬石減價<lb/>
以糶之乙丑平晋縣民利通家蠶自成綿叚長七尺一<lb/>
寸五分闊四尺九寸詔賜絹十疋丁卯勅自今長老太<lb/>
師大德不限年甲長老太師許度弟子三人大德二人<lb/>
戒僧年四十以上者度一人其大定十五年附籍沙彌<lb/>
<pb n="KR2a0035_WYG_010-16b"/>
年六十以上並令受戒仍不許度弟子尼道士女冠亦<lb/>
如之御史大夫伊喇仲方罷庚午幸環秀亭觀稼癸酉<lb/>
詔應禁軍噐路分歩弓手擬于射糧軍内選之馬弓手<lb/>
擬于明安穆昆軍戸餘丁内選之其有為百姓害從本<lb/>
州縣斷遣無明安戸于二百里内屯駐軍餘丁内取之<lb/>
依歩弓手月給二貫石七月庚辰御紫宸殿受諸王百<lb/>
官賀賜諸王宰執酒勅有司以酒萬尊置通衢賜民縱<lb/>
飲乙酉勅今後高麗夏使入見敷奏令新設各國通事<lb/>
<pb n="KR2a0035_WYG_010-17a"/>
具公服與閤門使上殿監聽命有司収瘞西北路陣亡<lb/>
骸骨八月己酉獵于近郊癸丑幸玉泉山甲子以郊祀<lb/>
日期詔中外戊辰至自萬寧宮以陜西西路轉運使董<lb/>
師中為御史大夫癸酉左丞衡丁父憂九月丁丑朔天<lb/>
壽節宋高麗夏遣使來賀幸天長觀辛巳以右丞相襄<lb/>
為左丞相監修國史封常山郡王壬午賜襄酒百尊太<lb/>
白晝見癸未都人進酒三千一百瓶詔以賜北邊軍吏<lb/>
以吏部尚書張嗣等為賀宋生日使癸巳左丞衡起復<lb/>
<pb n="KR2a0035_WYG_010-17b"/>
丁酉知大興府卞同知郭鑄以擅逮問宰臣各笞四十<lb/>
辛丑西南路招討使布薩揆至自軍乙巳以國子監丞<lb/>
烏庫哩逹希布為夏國生日使冬十月丙午朔詔選親<lb/>
軍八百人戌撫州庚戌命左丞相襄行省于北京簽書<lb/>
樞密院事完顔匡行院于撫州丙辰祫享于太廟十一<lb/>
月戊子參知政事馬琪罷庚寅特們羣牧契丹圖卜蘇<lb/>
德壽反泰州軍敗之御史大夫董師中北京留守裔並<lb/>
為參知政事甲午以陜西路統軍使崇道等為賀宋正<lb/>
<pb n="KR2a0035_WYG_010-18a"/>
旦使丁酉朝享于太廟戊戌有事于南郊大赦改元己<lb/>
亥曹王永升率親王百官賀癸卯命有司祈雪仍遣官<lb/>
祈于東嶽十二月丙午樞密使唐古貢率百官請上尊<lb/>
號不允己酉遣提㸃太醫近侍局使李仁惠勞使北邊<lb/>
将士受官者萬一千人授賞者幾二萬人凡用銀二十<lb/>
萬兩絹五萬匹錢三十二萬貫庚戌以同知登聞檢院<lb/>
阿布哈得剛為高麗國生日使壬子樞密使唐古貢復<lb/>
率百官請上尊號不允<lb/>
<pb n="KR2a0035_WYG_010-18b"/>
二年春正月乙亥朔宋高麗夏遣使來賀乙酉勅職官<lb/>
犯贓私不得訴于同官丁亥如安州春水丁酉至自春<lb/>
水辛丑宋主以母后喪遣使告哀二月丁巳勅自今職<lb/>
官犯贓每削一官殿一年是日太白晝見經天是月特<lb/>
命襲封衍聖公孔元措世襲兼曲阜令三月己卯親王<lb/>
百官復請上尊號不允壬午命尚書戶部侍郎温昉佩<lb/>
金符行六部尚書于撫州庚寅幸西園閱軍器辛卯始<lb/>
定保舉德行才能格癸巳平章政事烏凌阿愿罷丁酉<lb/>
<pb n="KR2a0035_WYG_010-19a"/>
樞密使唐古貢率百官請上尊號不允以參知政事裔<lb/>
代左丞相襄行省于北京夏四月甲寅如萬壽宮丙辰<lb/>
命有司祈雨望祭嶽鎭海瀆于北郊甲子祈雨于社稷<lb/>
尚書省奏比歲北邊調度頗多請降僧道空名度牒紫<lb/>
褐師德號以助軍儲從之癸酉親王宣勅始用女直字<lb/>
五月甲戌朔諭宰臣曰比以軍須隨路賦調司縣不度<lb/>
緩急促期徴歛使民費及數倍胥吏又乘之以侵暴其<lb/>
令提刑司䆒察之丙子集官吏于尚書省詔諭之曰今<lb/>
<pb n="KR2a0035_WYG_010-19b"/>
紀綱不立官吏㢮慢遷延苟簡習以成弊職官多以吉<lb/>
善求名計得自安國家何頼焉至于狥情賣法省部令<lb/>
史尤甚尚書省其戒諭之丁丑北京行省參知政事裔<lb/>
移駐臨潢府庚辰升撫州為鎭寧軍以雨足報祭于社<lb/>
稷甲申望祭嶽鎭海瀆于北郊丁亥左丞相襄詣臨潢<lb/>
府己丑皇子生庚寅詔中外降死罪釋徒以下六月乙<lb/>
巳命禮部尚書張暐報祀高禖丙午雨雹戊申以澄州<lb/>
刺史王遵古為翰林直學士仍勅無與撰𫐠入直則奏<lb/>
<pb n="KR2a0035_WYG_010-20a"/>
聞或霖雨免入直以遵古年老且嘗侍講讀也庚戌詔<lb/>
罷瑶光殿工作甲寅置全州盤安軍節度使治安豊縣<lb/>
乙卯封皇子為壽王閏月甲午出西横門觀稼秋七月<lb/>
壬寅朔幸天長觀建普天大醮禁屠宰七日無奏刑百<lb/>
司權停決罰己未命西上閤門使劉頗賜參知政事裔<lb/>
宴于行省戊辰天壽節御紫宸殿受朝八月庚辰勅計<lb/>
議官所進奏帖可直言利害勿用浮辭辛未以邊事未<lb/>
寧詔集六品以上官於尚書省問攻守之計凡中外臣<lb/>
<pb n="KR2a0035_WYG_010-20b"/>
僚不以職位高下或有方略材武或長于調度各舉三<lb/>
五人以傋選用無有顧望不盡所懐期五日封章以進<lb/>
議者八十四人言攻者五守者四十六且攻且守者三<lb/>
十三召對睿思殿論難久之癸未至自萬寧宮丙戌以<lb/>
左丞相襄為左副元帥參知政事董師中尚書左丞左<lb/>
宣徽使<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>尚書右丞戸部尚書楊伯通參知政事尚書<lb/>
左丞𤓰爾佳衡罷右丞胥持國致仕庚寅參知政事裔<lb/>
罷樞密使唐古貢致仕壬辰以左副元帥襄為樞密使<lb/>
<pb n="KR2a0035_WYG_010-21a"/>
兼平章政事九月辛丑朔天壽節宋高麗夏遣使來賀<lb/>
壬寅遣官分詣上京東京北京咸平臨潢西京等路招<lb/>
募漢軍不足則簽補之乙丑以夏使朝辭詔答許復保<lb/>
安蘭州𣙜塲丁未以知歸德府事完顔愈為賀宋生日<lb/>
使癸丑以上京留守鈕祜禄額特埒為平章政事辛酉<lb/>
以樞密使兼平章政事襄知大興府事胥持國為樞密<lb/>
副使權參知政事行省于北京乙丑置軍器監掌治戎<lb/>
器班少府監下設甲坊利器二署𨽻焉丁卯分遣官於<lb/>
<pb n="KR2a0035_WYG_010-21b"/>
東西北路河北等路中都二節鎭買牛五萬頭冬十月<lb/>
庚午朔初設講議所官十員共議錢榖以中都路轉運<lb/>
使孫鐸戸部侍郎高汝礪等為之庚辰尚書省奏高麗<lb/>
國牒報其王以老疾令母弟晫權國事壬午尚書省行<lb/>
推排丁亥皇子壽王薨壬辰詔奨諭西南路招討使布<lb/>
薩揆等有功将士甲午大雪以米千石賜普濟院令為<lb/>
粥以食貧民丙申以禮部員外郎䝉古仁本為夏國生<lb/>
日使十一月甲辰冬至有事于南郊乙巳以薪貴勅圍<lb/>
<pb n="KR2a0035_WYG_010-22a"/>
場地内無禁樵採壬子諭尚書省明安穆昆既不𨽻提<lb/>
刑司宜令監察御史察其臧否庚申北京留守裔以行<lb/>
省失職杖一百除名右諌議大夫納喇昉杖九十削官<lb/>
二階罷之甲子諭宰臣曰朕居九重民間難以徧知宰<lb/>
相不見賔客何以得知民間利害十二月己巳朔勅御<lb/>
史臺糾察謟佞趨走有實跡者己卯始鑄承安寶貨癸<lb/>
未遣戶部侍即上官踰體䆒西京逃亡勸率沿邊軍民<lb/>
耕種戸部即中李敬義規措臨潢等路農務乙酉諭宰<lb/>
<pb n="KR2a0035_WYG_010-22b"/>
臣今後水潦旱蝗盗賊竊發命提刑司預為規畫戊子<lb/>
諭西南路將士庚寅豫王永成進馬八十疋賜詔奨諭<lb/>
稱皇叔豫王而不名<lb/>
　<lb/>
　<lb/>
　<lb/>
　<lb/>
　金史卷十<lb/>
</p>
<p>
</p>
  </div>
</body>
</text>
</TEI>
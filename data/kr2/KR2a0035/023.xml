<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷二十三</head> <lb/>
    <p>
<pb n="KR2a0035_WYG_023-1a"/>
欽定四庫全書<lb/>
　金史卷二十三<lb/>
　　元中書右丞相總裁托克托等修<lb/>
　志第四<lb/>
　　五行<lb/>
五行之精氣在天為五緯在地為五材在人為五常及<lb/>
五事五緯志諸天文歴代皆然其形質在地性情在人<lb/>
休咎各以其類為感應於兩間者歴代又有五行志焉<lb/>
<pb n="KR2a0035_WYG_023-1b"/>
兩漢以來儒者若夏侯勝之徒專以洪範五行為學作<lb/>
史者多采其説凡言某徵之休咎則以某事之得失繫<lb/>
之而配之以五行謂其盡然其弊不免於傅會謂其不<lb/>
然肅時雨若䝉恒風若之類箕子蓋嘗言之金世未能<lb/>
一天下天文災祥猶有星埜之説五行休咎見於國内<lb/>
者不得他諉乃彚其史氏所書仍前史法作五行志至<lb/>
於五常五事之感應則不必泥漢儒為例云<lb/>
初金之興平定諸部屢有禎異故世祖每與敵戰嘗以<lb/>
<pb n="KR2a0035_WYG_023-2a"/>
夢寐卜其勝負烏春兵至蘇蘇海甸世祖曰予夙昔有<lb/>
異夢不可親戰若左軍有力戰者當克既而與肅宗等<lb/>
擊之敵大敗太祖之生也常有五色雲氣若二千斛囷<lb/>
廩之狀屢見東方遼司天孔致和曰其下當生異人建<lb/>
非常之事天以象告非人力所能為也温都部巴圖叛<lb/>
穆宗遣太祖討之入辭奏曰昨日見赤祥往必克遂與<lb/>
巴圖戰殺之穆宗攻阿蘇日辰巳間忽暴雨昏曀雷電<lb/>
環阿蘇所居是夕有巨火聲如雷墜阿蘇城中遂攻下<lb/>
<pb n="KR2a0035_WYG_023-2b"/>
之太祖嘗往寧江夢威泰之禾塲焚頃刻而盡覺而大<lb/>
戚即馳還威泰已寢疾翌日不起烏色伐高麗太祖臥<lb/>
而得夢亟起曰今日㨗音必至乃為具於毬塲以待有<lb/>
二麞渡水而至獲之太祖曰此休徵也言未既㨗書至<lb/>
衆大異之他日軍寧江駐高阜薩哈仰見太祖體如喬<lb/>
松所乘馬如岡阜之大太祖亦視薩哈人馬異常薩哈<lb/>
因白所見太祖喜曰此吉兆也即舉酒酹之曰異日成<lb/>
功當識此地師次唐古特旺結之地諸軍介而立有光<lb/>
<pb n="KR2a0035_WYG_023-3a"/>
起於人足及戈矛上明日至扎扎水光復如初<lb/>
收國元年上在寧江州有光正圓自空而墜八月己卯<lb/>
黄龍見空中丁未上候遼軍還至舒吉濼有光復見於<lb/>
矛端天輔六年三月師攻西京有火如斗墜其城中是<lb/>
月城降而復叛四月辛卯取之<lb/>
太宗天㑹二年海蘭伊勒呼水霖雨害稼且為蝗所食<lb/>
秋泰州潦害稼　三年七月錦州野蠶成蠒九月廣寧<lb/>
府進嘉禾　四年十月中京進嘉禾　六年冬伊蘭路<lb/>
<pb n="KR2a0035_WYG_023-3b"/>
饑　九年七月丙申上御西樓聽政聞咸州所貢白鵲<lb/>
音忽異常上起視之見東樓外光明中有像巍然高五<lb/>
丈許下有紅雲承之若世所謂佛者乃擎跽修䖍久之<lb/>
而没　十年冬伊蘭海蘭等路饑<lb/>
熙宗天㑹十三年四月甘露降於盧州熊岳縣　十五<lb/>
年七月辛巳有司進四足雀丙戌夜京師地震<lb/>
天眷元年夏有龍見於熙州野水凡三日初於水面見<lb/>
一蒼龍良久而没次日見金龍一爪承一嬰兒兒為龍<lb/>
<pb n="KR2a0035_WYG_023-4a"/>
所戲略無懼色三日如故又見一人乘白馬紅𫀆玉帶<lb/>
如少年官狀馬前有六蟾蜍凡三時乃没郡人競往觀<lb/>
之七月丁酉按春河水溢壞民廬舍　　三年十二月<lb/>
丁丑地震<lb/>
皇綂元年秋蝗十一月己酉稽古殿火　二年二月熙<lb/>
河路饑三月辛丑大雪秋燕西東二京河東河北山東<lb/>
汴平州大熟　三年陜西旱五月丁巳京兆府貢瑞麥<lb/>
七月丙寅太原進獬豸及瑞麥　四年正月乙丑陜西<lb/>
<pb n="KR2a0035_WYG_023-4b"/>
進嘉禾十有二莖一本七穎十月甲辰地震　五年閠<lb/>
月戊寅大名府進牛生麟壬辰懷州進嘉禾　七年十<lb/>
一月完顔秉德進三角羊　九年四月壬申夜大風雨<lb/>
雷電震寢殿鴟尾壞有火入帝寢燒帷幔上懼徙别殿<lb/>
丁丑有龍鬭于利州榆林河上大風壞民居官舍十六<lb/>
七木瓦人畜皆飄揚十餘里死傷者數百同知州事舒<lb/>
穆嚕里壓死<lb/>
海陵天德二年十二月野人採石炭𫉬異香<lb/>
<pb n="KR2a0035_WYG_023-5a"/>
貞元二年五月癸丑南京大内災　三年十二月己丑<lb/>
雨木氷<lb/>
正隆二年六月壬辰蝗飛入京師秋中都山東河東蝗<lb/>
　四年十一月庚寅霜附木　五年二月辛未河東陜<lb/>
西地震鎭戎德順等軍大風壞廬舍民多壓死海陵問<lb/>
司天馬貴中等曰何為地震貴中等曰伏陽逼隂所致<lb/>
又問震而大風何也對曰土失其性則地以震風為號<lb/>
令人君嚴急則有烈風及物之災　六年六月壬戌大<lb/>
<pb n="KR2a0035_WYG_023-5b"/>
風壞承天門鴟尾是歲世宗居貞懿皇后憂在遼陽一<lb/>
日方寢有紅光照其室及黄龍見於室上又夜有大星<lb/>
流入其邸八月復有雲氣自西來黄龍見其中人皆見<lb/>
之是時臨潢府聞空中有車馬聲仰視見風雲杳靄神<lb/>
鬼兵甲蔽天自北而南仍有語促行者未幾海陵下詔<lb/>
南征<lb/>
世宗大定二年閠二月辛卯神龍殿十六位焚延及太<lb/>
和厚德殿　三年二月丙申中都以南八路蝗　四年<lb/>
<pb n="KR2a0035_WYG_023-6a"/>
三月庚子夜京師地震七月辛丑大風雷雨㧞木臨潢<lb/>
府境禾黍穭生嵐州進白兎二八月永興進嘉禾異畝<lb/>
同穎中都南八路蝗飛入京畿十一月辛丑尚書省火<lb/>
是歲有年　五月六月戊子河南府進芝草十三本云<lb/>
得於芝田石上乃薦之太廟甲辰大安殿楹産芝其色<lb/>
如玉丙申京師地震有聲自西北來殷殷如雷地生白<lb/>
毛七月戊申又震十一月癸酉大霧晝晦　七年九月<lb/>
庚辰地震　八年五月甲子北望淀大風雨雹廣十里<lb/>
<pb n="KR2a0035_WYG_023-6b"/>
長六十里六月河決李固渡水入曹州　十年正月鄧<lb/>
州進芝草　十一年六月戊申西南路招討司必勒哈<lb/>
水之地雨雹三十餘里小者如雞卵其一最大廣三尺<lb/>
長丈餘四五日始消　十二年三月庚寅雨土四月旱<lb/>
　十三年正月尚書省奏宛平張孝善有子曰合得大<lb/>
定十二年三月旦以疾死至暮復活云本是良鄉人王<lb/>
建子喜兒而喜兒前三年已死建驗以家事能具道之<lb/>
此蓋假屍還魂擬付王建為子上曰若是則姦倖小人<lb/>
<pb n="KR2a0035_WYG_023-7a"/>
競生詐偽瀆亂人倫止付孝善八月丁丑䇿試進士於<lb/>
憫忠寺夜半忽聞音樂聲起東塔上西達於宮考官完<lb/>
顔佛寧李晏等以為文運始開得賢之兆　十四年八<lb/>
月丁巳朔次珠爾蘇日午白龍見於御帳之東小港中<lb/>
既而乘雷雲而上尾猶曵地良乆北去　十六年三月<lb/>
戊申雨豆於臨潢之境其形上鋭而赤食之味頗苦五<lb/>
月戊申南京宮殿火是歲中都河北山東陜西河東遼<lb/>
東等十路旱蝗　十七年七月大雨滹沱盧溝水溢河<lb/>
<pb n="KR2a0035_WYG_023-7b"/>
決白溝　二十年四月己亥大寧宮門火五月丙寅京<lb/>
師地震生黒白毛七月旱秋河决衛州　二十二年五<lb/>
月慶都蝗蝝生散漫十餘里一夕大風蝗皆不見　二<lb/>
十三年正月辛巳廣樂園燈山焚延及熙春殿三月乙<lb/>
酉氛埃雨土四月庚子亦如之五月丁亥雨雹地生白<lb/>
毛　二十四年正月辛卯朔徐州進芝十有八莖眞定<lb/>
進嘉禾二本異畝同穎　二十六年正月庚辰河南府<lb/>
進芝三本秋河决壞衛州城　二十七年四月辛丑京<lb/>
<pb n="KR2a0035_WYG_023-8a"/>
師地微震<lb/>
章宗大定二十九年五月丁未地生白毛六月曹州河<lb/>
溢十二月密州進白鶉白雉各一河間府進嘉禾是冬<lb/>
無雪明昌元年正月懷州河間等處進芝草嘉禾二月<lb/>
地生白毛六月庚子都水進異卵夏旱七月淫雨傷稼<lb/>
　二年五月桓撫等州旱秋山東河北旱饑　三年秋<lb/>
綏德虸蚄蟲生旱　四年三月御史中丞董師中奏迺<lb/>
者太白晝見京師地震北方有赤氣遲明始散天之示<lb/>
<pb n="KR2a0035_WYG_023-8b"/>
象兾有以警悟聖主也上問所言天象何從得之師中<lb/>
曰前監察御史陳元升得之於一司天長行上曰司天<lb/>
臺官不奏固有罪其以語人尤非朕欲令自今司天有<lb/>
事而不奏者長行得言之何如師中曰善五月霖雨命<lb/>
有司祈晴六月河决衛州魏清滄皆被害是歲河北山<lb/>
東南京陜西諸路大稔邢洺深冀及河北西路十六穆<lb/>
昆之地野𧖟成蠒十一月壬午木氷　五年七月丙戌<lb/>
天壽節先隂雨連日至是開霽有龍曵尾於殿前雲間<lb/>
<pb n="KR2a0035_WYG_023-9a"/>
是月河决陽武故堤灌封邱而東　六年二月丁丑京<lb/>
師地震大雨雹晝晦大風震應天門右鴟尾壞八月大<lb/>
雨雷電有龍起於渾儀鼇雲水跌下臺忽中裂而摧儀<lb/>
仆於臺下<lb/>
承安元年五月自正月不雨至是月雨六月平晉縣民<lb/>
利通家𧖟自成綿叚長七尺一寸五分闊四尺九寸<lb/>
二年自正月至四月不雨六月丙午雨雹　四年三月<lb/>
戊午雨雹五月旱　五年五月庚辰地震十月庚子天<lb/>
<pb n="KR2a0035_WYG_023-9b"/>
久隂是日雲色黄而風霾癸卯晨隂霜附木至日入亦<lb/>
如之　泰和二年八月丙申磁州武安縣鼔山石聖臺<lb/>
有大鳥十集於臺上其羽五色爛然文多赤黄赭冠鷄<lb/>
項尾闊而修狀若鯉魚尾而長高可逾人九子差小傍<lb/>
侍亦高四五尺禽鳥萬數形色各異或飛或蹲或歩或<lb/>
立皆成行列首皆正向如朝拱然初自東南來勢如連<lb/>
雲聲如殷雷林木震動牧者驚惶即驅牛擊物以驚之<lb/>
殊不為動俄有大鳥如鵰鶚者怒來搏擊之民益恐奔<lb/>
<pb n="KR2a0035_WYG_023-10a"/>
告縣官皆以為鳳凰也命工圖上之留二日西北去按<lb/>
視其處糞迹數頃其色各異遺禽數千累日不能去所<lb/>
食皆巨鯉大者丈餘魚骨蔽地章宗以其事告宗廟詔<lb/>
中外　三年四月旱十月己亥大風　四年正月壬申<lb/>
隂霧木氷三月丁卯大風毁宣陽門鴟尾四月旱壬戌<lb/>
萬寧宮端門災十一月丁卯隂木氷凡三日　五年夏<lb/>
旱　八年四月甲午雨雹河南路蝗六月戊子飛蝗入<lb/>
京畿八月乙酉有虎至陽春門外駕出射獲之時又有<lb/>
<pb n="KR2a0035_WYG_023-10b"/>
童謠云易水流汴水流百年易過又休休兩家都好住<lb/>
前後總成留至貞祐中舉國遷汴<lb/>
衛紹王大安元年徐沛界黄河清五百餘里幾二年以<lb/>
其事詔中外臨洮人楊珪上書曰河性本濁而今反清<lb/>
是水失其性也正猶天動地靜使當動者靜當靜者動<lb/>
則如之何其為災異明矣且傳曰黄河清聖人生假使<lb/>
聖人生恐不在今日又曰黄河清諸侯為天子正當戒<lb/>
懼以銷災變而復誇示四方臣所未喻宰相以為妖言<lb/>
<pb n="KR2a0035_WYG_023-11a"/>
議誅之慮絶言路即詔大興府鎻還本管十一月丙申<lb/>
平陽地震有聲自西北來戊戌夜又震自此時復震動<lb/>
浮山縣尤劇城廨民舍圮者十七八死者凡二三千人<lb/>
　二年二月乙酉地大震有聲殷殷然六月七月至九<lb/>
月晦其震不一十一月京師民周修武宅前渠内火出<lb/>
高二尺焚其板橋又旬日大悲閣幡竿下石隙中火出<lb/>
高二三尺人近之即滅凡十餘日自是都城連夜燔爇<lb/>
二三十處是歲四月山東河北大旱至六月雨復不止<lb/>
<pb n="KR2a0035_WYG_023-11b"/>
民間斗米至千餘錢　三年二月乙亥夜大風從西北<lb/>
來發屋折木吹通元門關折三月戊午大悲閣災延燒<lb/>
萬餘家火五日不絶山東河北河東諸路大旱是歲有<lb/>
男子郝贊詣省言上即位之後天變屢見火焚萬家風<lb/>
折門關非小異也宜退位讓有德有司問爾狂疾乎贊<lb/>
大言曰我不狂疾但為社稷計宰相皆非其言每日省<lb/>
前大呼凡半月上怒誅之隱處崇慶元年七月辛未未<lb/>
時有風從東來吹帛一叚高數十丈宛轉如龍墜於拱<lb/>
<pb n="KR2a0035_WYG_023-12a"/>
辰門内是歲河東陜西山東南京諸路旱　二年二月<lb/>
放進士榜有狂僧公言殺天子求之不知所在是歲河<lb/>
東陜西大旱京兆斗米至八千錢<lb/>
至寧元年宣宗彰德故園竹開白花如鷺鷥藤紫雲覆<lb/>
城上數日俄而入繼大綂七月以河東陜西諸路旱遣<lb/>
工部尚書高道拉祈雨于嶽瀆至是雨足時斗米有至<lb/>
錢萬二千者八月癸巳衛紹王遇弑是日海水不潮寳<lb/>
坻鹽司懼其虧課致禱無應九月丙午宣宗即位乃潮<lb/>
<pb n="KR2a0035_WYG_023-12b"/>
初衛王即位改元大安四年改曰崇慶既而又改曰至<lb/>
寧有人謂曰三元大崇至矣俄而有呼沙呼之變<lb/>
宣宗貞祐元年八月戊子夜將曙大霧蒼黒跂歩無所<lb/>
見至辰巳間始散十二月乙卯雨木氷時衛州有童謡<lb/>
曰團圞冬劈半年寒食節没人煙明年正月元兵破衛<lb/>
遂丘墟矣　二年六月潮白河溢漂古北口鐵褁關門<lb/>
至老王谷庚申南京寳鎭閣災壬戌上次宜村有黄龍<lb/>
見於西北冬黄河自陜州界至衛州八柳樹清十餘日<lb/>
<pb n="KR2a0035_WYG_023-13a"/>
纖鱗皆見十二月己酉雨木氷　三年二月戊午大風<lb/>
隆德殿鴟尾壞三月戊辰大風霾四月自去冬不雨至<lb/>
於是月五月河南大蝗六月京城中夜妄相驚逐狼月<lb/>
餘方息十月丙申昏西北有霧氣如積土至二更乃散<lb/>
　四年正月己未旦黒霧四塞巳時乃散是春河朔人<lb/>
相食五月河南陜西大蝗鳳翔扶風岐山郿縣䗣蟲傷<lb/>
麥七月旱癸丑飛蝗過京師<lb/>
興定元年三月宮中有蝗四月單州雹傷稼陳州商水<lb/>
<pb n="KR2a0035_WYG_023-13b"/>
縣進瑞麥一莖四穗開封府進瑞麥一莖三穗二莖四<lb/>
穗五月乙丑河南大風吹府門署以去延州原武縣雹<lb/>
傷稼七月癸卯大社壇産嘉禾一莖十五穗秋霖雨十<lb/>
月邠州進白兔丹州進嘉禾異畝同穎　二年四月河<lb/>
南諸郡蝗五月秦陜狼害人六月旱是歲京師屢火遣<lb/>
禮部尚書楊雲翼禜之　三年春吏部火四月癸未陜<lb/>
右黒風晝起有聲如雷頃之地大震平凉鎭戎德順尤<lb/>
甚廬舍傾壓死者以萬計雜畜倍之夏旱十二月壬申<lb/>
<pb n="KR2a0035_WYG_023-14a"/>
雨木氷　四年正月戊辰二更天鳴有聲壬子晝晦有<lb/>
頃大雷風雨四月丁丑大風吹河南府署飛百餘歩户<lb/>
案門鑰開文牘飄散不知所在六月旱七月河南大水<lb/>
唐鄧尤甚十二月癸酉火是歲華州渭南縣民裴德寧<lb/>
家伐樹破其中有赤色太字表裏脗合有司言與唐大<lb/>
厯中成都瑞木有文天下太平者其事頗同蓋太平之<lb/>
兆也乞付史館　五年三月以久旱詔中外仍命有司<lb/>
祈禱十一月壬寅京師相國寺火十二月丁丑霜附木<lb/>
<pb n="KR2a0035_WYG_023-14b"/>
先是有童謠云青山轉轉山青耽誤盡少年人蓋言是<lb/>
時人皆為兵轉鬭山谷戰伐不休當至老也<lb/>
元光元年四月京畿旱十月上獵近郊獲白兔羣臣以<lb/>
為瑞明日御便殿置鈴於項將縱之兔驚躍不已忽斃<lb/>
几上　二年正月辛酉日午有鶴千餘翔于殿庭移刻<lb/>
乃去七月乙卯丹鳳門壞壓死者數人十一月開封有<lb/>
虎害人是時屢有妖怪二年之中白日虎入鄭門吏部<lb/>
及宮中有狐狼鬼夜啼于輦路烏鵲夜驚飛鳴蔽天十<lb/>
<pb n="KR2a0035_WYG_023-15a"/>
二月宣宗崩<lb/>
哀宗正大元年正月戊午上初視朝尊太后為仁聖宮<lb/>
皇太后太元妃為慈聖宮皇太后是日大風飄端門瓦<lb/>
昏霾不見日黄氣塞天仁聖又夢乞丐萬數踵其後心<lb/>
惡之占者曰后為天下母百姓貧窶將誰訴焉遂勅京<lb/>
城設粥與氷藥以應之人以為壬辰癸巳之兆又有人<lb/>
衣麻衣望承天門大笑者三大哭者三有司拘而問之<lb/>
其人曰我先笑者笑許大天下將相無人後哭者哀祖<lb/>
<pb n="KR2a0035_WYG_023-15b"/>
宗國家破蕩至此也有司以為妖言處之重典上曰近<lb/>
詔草澤之士竝許直言雖渉譏訕亦不治罪况此人言<lb/>
亦有理止不應笑哭闕下耳乃杖之　二年正月甲申<lb/>
有黄黒之祲四月旱京畿大雨雹　三年春大寒三月<lb/>
乙丑有火自吏部中出大如斛流行展轉人皆驚避踰<lb/>
時而滅四月旱蝗六月京東雨雹蝗死　四年六月丙<lb/>
辰地震八月癸亥大風吹左掖門鴟尾墜丹鳳門扉壞<lb/>
是日風霜損禾皆盡　五年春大寒二月雷而雪木之<lb/>
<pb n="KR2a0035_WYG_023-16a"/>
華者皆敗四月鄭州大雨雹桑柘皆枯京畿旱八月御<lb/>
座上聞若有言者曰不放捨則何索之不見　七年十<lb/>
二月新衛州北三里許有影在沙上如舊衛州城狀寺<lb/>
塔宛然數日乃滅<lb/>
天興元年正月丁酉大雪二月癸丑又雪戊午又雪是<lb/>
時鈞州陽邑盧氏兵皆大敗五月大寒如冬七月庚辰<lb/>
兵刄有火閠八月己未有箭射入宮中九月辛丑夜大<lb/>
雷工部尚書富聶遜震死　二年六月上遷蔡自發歸<lb/>
<pb n="KR2a0035_WYG_023-16b"/>
德連日暴雨平地水數尺軍士漂没及蔡始晴復大旱<lb/>
數月識者以為不祥初南京未破一二年間市中有一<lb/>
僧不知所從來持一布囊貯棗日散於市人無窮所在<lb/>
兒童百十從之又有一人拾街中破瓦復以石擊碎之<lb/>
人皆以為狂不曉其理後乃知之其意蓋欲使人早散<lb/>
國家將瓦解矣<lb/>
　<lb/>
　金史卷二十三<lb/>
</p>
<p>
</p>
  </div>
</body>
</text>
</TEI>
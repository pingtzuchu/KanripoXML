<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷九</head> <lb/>
    <p>
<pb n="KR2a0035_WYG_009-1a"/>
欽定四庫全書<lb/>
　金史卷九<lb/>
　　元中書右丞相總裁托克托等脩<lb/>
　本紀第九<lb/>
　　章宗一<lb/>
章宗憲天光運仁文義武神聖英孝皇帝諱璟小字瑪<lb/>
達格顯宗嫡子也母孝懿皇后圖克坦氏大定八年世<lb/>
宗幸金蓮川秋七月丙戌次冰井上生翌日世宗幸東<lb/>
<pb n="KR2a0035_WYG_009-1b"/>
宫宴飲歡甚語顯宗曰祖宗積慶而有今日社稷之福<lb/>
也又謂司徒李石樞宻使赫舎哩志寧等曰朕子雖多<lb/>
皇后止有太子一人幸見嫡孫又生於瑪達格山朕嘗<lb/>
喜其地衍而氣清其以山名之羣臣皆稱萬嵗十八年<lb/>
封金源郡王始習本朝語言文字及漢字經書以進士<lb/>
完顔匡司經徐孝美等侍讀二十四年世宗東巡顯宗<lb/>
守國上奉表詣上京問安仍請車駕還都世宗嘉其意<lb/>
賜勅書荅諭二十五年三月萬春節復奉表朝賀六月<lb/>
<pb n="KR2a0035_WYG_009-2a"/>
顯宗崩世宗遣滕王府長史臺御院通進<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>來護視十<lb/>
二月進封原王判大興府事入以國語謝世宗喜且為<lb/>
之感動謂宰臣曰朕嘗命諸王習本朝語惟原王語甚<lb/>
習朕甚嘉之諭㫖曰朕固知汝年幼服制中未可付以<lb/>
職然政事亦須學京輦之任姑試爾才其勉之二十六<lb/>
年四月詔賜名璟五月拜尚書右丞相世宗謂曰宫中<lb/>
有輿地圖觀之可以具知天下逺近阨塞又謂宰臣曰<lb/>
朕所以置原王於近輔者欲令親見朝廷議論習知政<lb/>
<pb n="KR2a0035_WYG_009-2b"/>
事之體故也十一月詔立為皇太孫稱謝於慶和殿世<lb/>
宗諭之曰爾年尚幼以明徳皇后嫡孫惟汝一人試之<lb/>
以事甚有可學之資朕從正立汝為皇太孫建立在朕<lb/>
保守在汝宜行正養徳勿近邪佞事朕必盡忠孝無失<lb/>
衆望則惟汝嘉二十七年三月世宗御大安殿授皇太<lb/>
孫冊赦中外丁巳謁謝太廟及山陵始受百官牋賀二<lb/>
十八年十二月乙亥世宗不豫詔攝政聴授五品以下<lb/>
官丁亥受攝政之寳二十九年春正月癸巳世宗崩即<lb/>
<pb n="KR2a0035_WYG_009-3a"/>
皇帝位于柩前丙申詔中外賜内外官覃恩兩重三品<lb/>
已上者一重免今嵗租税并自來懸欠係官等錢鰥寡<lb/>
孤獨人絹一疋米兩石己亥遷大行皇帝梓宫于大安<lb/>
殿癸夘以皇太后命為令㫖甲辰以大理卿王元徳等<lb/>
報哀于宋髙麗夏乙夘白虹貫日亘天丁巳㕘知政事<lb/>
崇浩罷山東統軍裔以私過都城不赴哭臨笞五十降<lb/>
授彰化軍節度使戊午名皇太后宫曰仁夀設衛尉等<lb/>
官二月辛酉朔日有食之癸亥始聴政追尊皇考為皇<lb/>
<pb n="KR2a0035_WYG_009-3b"/>
帝尊母為皇太后甲子命學士院進呈漢唐便民事及<lb/>
當今急務乙丑白虹亘天勅登聞皷院所以達冤枉舊<lb/>
嘗鎖户其令開之戊辰更仁夀宫名隆慶詔宫籍監户<lb/>
舊係睿宗及大行皇帝皇考之奴婢者悉放為良己巳<lb/>
勅御史臺自今監察令本臺辟舉任内不稱職亦從奏<lb/>
罷丁丑増定百官俸乙酉詔有司稽考典故許引用宋<lb/>
事是月宋主内禪子惇嗣立三月壬辰朝于隆慶宫是<lb/>
月凡五朝己酉詔以生辰為天夀節癸丑夏國遣使來<lb/>
<pb n="KR2a0035_WYG_009-4a"/>
弔夏四月己巳夏國遣使來祭辛未宋遣使來弔祭乙<lb/>
酉葬世宗光天興運文徳武功聖明仁孝皇帝於興陵<lb/>
戊子朝于隆慶宫五月庚寅朔太白晝見壬寅宋主遣<lb/>
使來報嗣位夏國遣使來賀即位丙午以祔廟禮成大<lb/>
赦丁未地生白毛庚戌詔罷送宣錢今後諸護衛考滿<lb/>
賜官錢二千貫壬子敕收錄功臣子孫量材於局分承<lb/>
應戊午朝于隆慶宫以東北路招討使温特赫蘇赫等<lb/>
為賀宋主即位使河溢曹州閏月庚申朔封兄珣為豐<lb/>
<pb n="KR2a0035_WYG_009-4b"/>
王琮鄆王瓌瀛王從彛沂王弟從憲夀王玠温王辛酉<lb/>
制諸飢民賣身已贖放為良復與奴生男女並聽為良<lb/>
丙寅觀稼于近郊庚午以樞宻副使唐古貢為御史大<lb/>
夫壬申封乳母孫氏蕭國夫人姚氏莘國夫人丙子進<lb/>
封趙王永中漢王曹王永功冀王豳王永成吳王虞王<lb/>
永升随王徐王永蹈衛王滕王永濟潞王薛王永徳瀋<lb/>
王庚辰宋遣使來賀即位癸未朝于隆慶宫詔學士院<lb/>
自今誥詞並用四六乙酉語諸有司凡承應人係將來<lb/>
<pb n="KR2a0035_WYG_009-5a"/>
受親民之職可命所屬諭使為學其護衛符寳奉御奉<lb/>
職侍直近宻當選有徳行學問之人為之教授六月己<lb/>
丑朔有司言律科舉人止知讀律不知教化之原必使<lb/>
通治論語孟子涵養器度遇府㑹試委經義試官出題<lb/>
别試與本科通定去留為宜從之詔有司請親王到任<lb/>
各給錢二十萬辛夘脩起居注完顔烏哲知登聞檢院<lb/>
孫鐸皆上書諌罷圍獵上納其言拾遺馬升上儉徳箴<lb/>
乙未初置提刑司分按九路並兼勸農採訪事屯田鎮<lb/>
<pb n="KR2a0035_WYG_009-5b"/>
防諸軍皆屬焉丁酉幸慶夀寺作盧溝石橋己亥朝于<lb/>
隆慶宫甲辰罷送赦禮物錢朝于隆慶宫乙夘髙麗國<lb/>
王晧遣使來弔祭及㑹葬勅有司移報宋髙麗夏天夀<lb/>
節於九月一日來賀丁巳命提刑官除後於便殿聴㫖<lb/>
毎十月使副内一員入見議事如止一員則令判官入<lb/>
見其判官所掌煩劇可升同随朝職任秋七月辛酉減<lb/>
民地税十之一河東南北路十之二下田十之三甲子<lb/>
朝于隆慶宫乙丑勅近侍官授外任三四品賜金帶一<lb/>
<pb n="KR2a0035_WYG_009-6a"/>
重幣有差丁夘以太尉尚書令東平郡王圖克坦克寧<lb/>
為太傅改封金源郡王辛未髙麗遣使來賀即位甲戌<lb/>
乙酉太后幸夀安宫辛巳詔京府節鎮防禦州設學養<lb/>
士初設經童科御史大夫唐古貢罷禮部尚書伊喇履<lb/>
為㕘知政事以刑部尚書完顔守貞等為賀宋生日使<lb/>
八月戊子朔奉皇太后幸夀安宫辛夘勅有司京府州<lb/>
鎮設學校處其長貳幕職内各以進士官提控其事仍<lb/>
具入銜壬辰初定品官子孫試補令史格及提刑司所<lb/>
<pb n="KR2a0035_WYG_009-6b"/>
掌三十二條左司諌郭安民上疏論三事曰崇節儉去<lb/>
嗜欲廣學問丁酉如大房山戊戌謁奠諸陵己亥還都<lb/>
庚子朝于隆慶宫是月凡三朝壬寅制提刑司設女直<lb/>
契丹漢兒知法各一人甲辰㕘知政事劉瑋罷丙辰宋<lb/>
髙麗夏遣使來賀天夀節九月戊午朔天夀節以世宗<lb/>
喪不受朝庚申詔増守山陵為二十丁給地十頃壬戌<lb/>
詔罷告捕亂言人賞甲子制諸盜賊聚集至十人或騎<lb/>
五人以上所屬移捕盜官捕之仍遞言省部三十人以<lb/>
<pb n="KR2a0035_WYG_009-7a"/>
上聞奏違者杖百是日朝于隆慶宫是月四朝丁夘制<lb/>
強族大姓不得與所屬官吏交往違者有罪戊辰以隆<lb/>
慶宫衛尉巴爾斯章為夏國生日使庚午以尚輦局使<lb/>
崇徳為横賜髙麗使丙子獵于近郊戊寅監察御史焦<lb/>
旭劾奏太傅克寧右丞相襄不應請車駕田獵上曰此<lb/>
小事不須治之乙酉如大房山冬十月丁亥朔謁奠諸<lb/>
陵己丑還都庚子朝于隆慶宫是月凡四朝辛夘上顧<lb/>
謂宰臣曰翰林闕人平章政事汝霖對曰鳳翔治中郝<lb/>
<pb n="KR2a0035_WYG_009-7b"/>
俁可汝霖諌止田獵詔荅曰卿能每事如此朕復何憂<lb/>
然時異事殊得中為當丙申冬獵己亥次羅山庚子次<lb/>
玉田辛丑沁州丹州進嘉禾丁未次寳坻庚戌中侍舒<lb/>
穆嚕阿古誤帶刀入禁門罪應死杖八十癸丑至自寳<lb/>
坻十一月己未朝于隆慶宫辛酉以右宣徽院使費摩<lb/>
餘慶等為賀宋正旦使癸亥上謂宰臣曰今之用人太<lb/>
拘資歴循資之法起於唐代如此何以得人平章政事<lb/>
汝霖對曰不拘資格所以待非常之材上曰崔祐甫為<lb/>
<pb n="KR2a0035_WYG_009-8a"/>
相未踰年薦八百人豈皆非常之材歟甲子諭尚書省<lb/>
曰太傅年髙毎趨朝而又赴省恐不易自今旬休外四<lb/>
日一居休庶得調攝常事他相理問惟大事白之可也<lb/>
戊辰諭尚書省自今五品以上官各舉所知嵗限所舉<lb/>
之數如不舉者坐以蔽賢之罪仍依唐制凡五品以上<lb/>
官到任即舉自代並從提刑司採訪之己巳初制轉遞<lb/>
文字法壬申朝于隆慶宫乙亥命㕘知政事伊喇履提<lb/>
控刋脩遼史丁丑以西上閤門使伊喇邴為髙麗生日<lb/>
<pb n="KR2a0035_WYG_009-8b"/>
使御史臺奏故事臺官不得與人相見盖為親王宰執<lb/>
形勢之家恐有私徇然無以訪知民間利病官吏善惡<lb/>
詔自今許與四品以下官相見三品以上如故辛巳詔<lb/>
有司今後諸處或有饑饉令總管節度使或提刑司先<lb/>
行賑貸或賑濟然後言上十二月丙戌朔朝于隆慶宫<lb/>
是月凡五朝詔罷鑄錢丁亥宻州進白雉壬辰諭有司<lb/>
女直人及百姓不得用網捕野物及不得放羣鵰枉害<lb/>
物命亦恐女直人廢射也戊戌復置北京遼東鹽使司<lb/>
<pb n="KR2a0035_WYG_009-9a"/>
仍罷巡鹽使以河東南北路提刑司言賑寧化保徳嵐<lb/>
州饑其流移復業給復一年是日禁宫中上直官及承<lb/>
應人毋得飲酒乙巳祭奠興陵壬子諭臺臣曰提刑司<lb/>
所舉劾多小過行則失大體不行則恐有所沮其以此<lb/>
意諭之甲寅宋髙麗夏遣使來賀正旦是冬無雪<lb/>
明昌元年春正月丙辰朔改元以世宗喪不受朝賀上<lb/>
朝于隆慶宫是月凡四朝丁巳制諸王任外路者許游<lb/>
獵五日過此禁之仍令戒約人従毋擾民辛酉諭尚書<lb/>
<pb n="KR2a0035_WYG_009-9b"/>
省宰執所以總持國家不得受人餽遺或遇生辰受所<lb/>
獻毋過萬錢若緦大功以上親及二品以上官不禁壬<lb/>
戌以知河中府事王尉為尚書右丞刑部尚書完顔守<lb/>
貞為㕘知政事甲子如大房山乙丑奠謁興陵裕陵丙<lb/>
寅還都戊辰制禁自披剃為僧道者勅外路求世宗御<lb/>
書辛未如近畿春水己夘如春水二月丁亥太白晝見<lb/>
丙申遣諸王凡出獵毋越本境壬寅諭有司寒食給假<lb/>
五日著于令甲辰至自春水朝于隆慶宫是月凡四朝<lb/>
<pb n="KR2a0035_WYG_009-10a"/>
癸丑地生白毛甲寅如大房山三月乙夘朔謁奠興陵<lb/>
丙辰還都朝于隆慶宫是月凡六朝己未勅㸃檢司諸<lb/>
試護衛人須身形及格若功臣子孫善射出衆雖不及<lb/>
格亦令入見癸亥禮官言民或一産三男内有才行可<lb/>
用者可令察舉量材敘用其驅婢所生舊制官給錢百<lb/>
貫以資乳哺尚書省請更給錢四十貫贖以為良制可<lb/>
丙寅有司言舊制朝官六品以下従人輸庸者聴五品<lb/>
以上不許輸庸恐傷禮體其有官職俱至三品年六十<lb/>
<pb n="KR2a0035_WYG_009-10b"/>
以上致仕者人力給半乞不分内外願令輸庸者聴従<lb/>
之乙巳擊毬於西苑百寮㑹觀癸酉詔内外五品以上<lb/>
嵗舉㢘能官一員不舉者坐蔽賢罪乙亥初設應制及<lb/>
宏詞科丁丑制内外官并諸局承應人遇祖父母父母<lb/>
忌日並給假一日辛巳詔脩曲阜孔子廟學壬午如夀<lb/>
安宫夏四月甲申朔朝于隆慶宫是月凡四朝戊戌如<lb/>
夀安宫五月不雨乙夘祈于北郊及太廟朝于隆慶宫<lb/>
是月凡三朝丙辰以鷹坊使伊喇寧為横賜夏國使戊<lb/>
<pb n="KR2a0035_WYG_009-11a"/>
午拜天于西苑射栁擊毬縦百姓觀壬戌祈雨于社稷<lb/>
甲子制省元及四舉終場人許該恩己巳復祈雨于太<lb/>
廟庚午置知登聞皷院事一人丙子以祈雨望祭嶽鎮<lb/>
海瀆于北郊戊寅命内外官五品以上任内舉所知才<lb/>
能官一員以自代壬午以㕘知政事伊喇履為尚書右<lb/>
丞御史中丞圖克坦鎰為㕘知政事尚書右丞相襄罷<lb/>
六月己丑制定親王家人有犯其長史府掾失察故縦<lb/>
罪壬辰奉皇太后幸慶夀寺甲辰勅僧道三年一試秋<lb/>
<pb n="KR2a0035_WYG_009-11b"/>
七月己巳以禮部尚書王翛等為賀宋生日使庚午朝<lb/>
于隆慶宫丁丑詔罷西北路蝦䗫山市場八月癸未朔<lb/>
禁指託親王公主奴𨽻占網船侵商旅及妄徵錢債乙<lb/>
酉詔設常平倉丁亥至自夀安宫戊子朝于隆慶宫是<lb/>
月凡三朝己丑以判大睦親府事宗寧為平章政事壬<lb/>
辰幸玉泉山即日還宫癸巳罷諸府鎮流泉務選才幹<lb/>
之官為諸州刺史皆召見諭戒之戊戌上諭宰臣曰何<lb/>
以使民棄末而務本以廣儲蓄令集百官議户部尚書<lb/>
<pb n="KR2a0035_WYG_009-12a"/>
鄧儼等曰今風俗侈靡宜定制度辨上下使服用居室<lb/>
各有差等抑昏喪過度之禮禁追逐無名之費用度有<lb/>
節蓄積自廣矣右丞履㕘知政事守貞鎰曰凡人之情<lb/>
見美則願若不節以制度將見奢侈無極費用過多民<lb/>
之貧乏殆由此致方今承平之際正宜講究此事為經<lb/>
久法上是履議壬寅勅瑪竒以皇家袒免之親特收充<lb/>
尚書省祗候郎君仍為永制丁未獵于近郊己酉宋高<lb/>
麗夏遣使來賀天夀節九月壬子朔天夀節以世宗喪<lb/>
<pb n="KR2a0035_WYG_009-12b"/>
不受朝賀丙辰以㢘能進擢北海縣令張翺等十八人官<lb/>
己未以武衛軍副都指揮使烏凌阿瑪展為夏國生日<lb/>
使庚申朝于隆慶宫壬戌如秋山冬十月丁亥至自秋<lb/>
山戊子朝于隆慶宫丙申詔賜貴徳州孝子翟巽遂州<lb/>
節婦張氏各絹十疋粟二十石戊戌以有司言登聞皷<lb/>
院同記注院勿有所𨽻制民庶聘財為三等上百貫次<lb/>
五十貫次二十貫丁未獵于近郊十一月乙夘朝于隆<lb/>
慶宫是月凡五朝以惑衆亂民禁罷全真及五行毗盧<lb/>
<pb n="KR2a0035_WYG_009-13a"/>
以僉書樞宻院事巴達爾哷等為賀宋正旦使丁巳制<lb/>
職官讓䕃兄弟子姪者從其所請戊辰召禮部尚書王<lb/>
翛諫議大夫張暐詣殿門諭之曰朝廷可行之事汝諌<lb/>
官禮官即當辨析小民之言有可採者朕尚従之况卿<lb/>
等乎自今所議毋但附合於尚書省辛未以西上閤門<lb/>
使伊喇托卜嘉為髙麗生日使丙子冬獵己夘次雄州<lb/>
判真定府事吳王永成判定武軍節度使隋王永升來<lb/>
朝十二月壬午免獵地今年税丁亥次饒陽己丑平章<lb/>
<pb n="KR2a0035_WYG_009-13b"/>
政事張汝霖薨丁酉至自饒陽甲辰幸太傅圖克坦克<lb/>
寧第視疾以克寧為太師尚書令封淄王賜銀千五百<lb/>
兩絹二千疋乙巳朝于隆慶宫丙午詔有司正旦可先<lb/>
賀隆慶宫然後進酒丁未宋髙麗夏遣使來賀正旦<lb/>
二年春正月庚戌朔以世宗喪不受朝癸丑諭有司夏<lb/>
國使可令館内貿易一日尚書省言故事貿易許三日<lb/>
從之甲寅始許宫中稱聖主乙夘皇太后不豫自是日<lb/>
往侍疾丙夜乃還辛酉皇太后崩丙寅以左副都㸃檢<lb/>
<pb n="KR2a0035_WYG_009-14a"/>
㐭等報哀于宋髙麗夏庚午太師尚書令淄王圖克坦<lb/>
克寧薨甲戌百官表請聴政不許戊寅賜托果哩克部羊<lb/>
三萬口重幣五百端絹二千疋以賑其乏吳王永成隋<lb/>
王永升以聞國喪奔赴失期罰其俸一月其長史笞五<lb/>
十己夘有司言漢王永中以疾失期上諭使回二月壬<lb/>
午百官復請聴政不許壬辰上始視朝勅親王及三品<lb/>
官之家毋許僧尼道士出入諭有司進士程文合格者<lb/>
即取之毋限人數丙申以樞宻副使𤓰爾佳清臣為尚<lb/>
<pb n="KR2a0035_WYG_009-14b"/>
書左丞戊戌更定奴誘良人法丙午初設王傅府尉官<lb/>
三月丁巳夏國遣使來弔癸亥勅有司國號犯漢遼唐<lb/>
宋等名不得封臣下有司議以遼為恒宋為汴秦為鎬<lb/>
晉為并漢為益梁為邵齊為彭殷為譙唐為絳吳為鄂<lb/>
蜀為夔陳為宛隋為涇虞為澤制可丁夘夏國遣使來<lb/>
祭乙亥髙麗遣使來弔祭丁丑宋遣使來弔祭四月戊<lb/>
寅朔尚書省言齊民與屯田户往往不睦若令遞相婚<lb/>
姻實國家長久安寧之計従之乙酉葬孝懿皇太后于<lb/>
<pb n="KR2a0035_WYG_009-15a"/>
裕陵戊子制諸部内災傷主司應言而不言及妄言者<lb/>
杖七十檢視不以實者罪如之因而有傷人命者以違<lb/>
制論致枉有徵免者坐贓論妄告者户長坐詐不以實<lb/>
罪計贓重從詐匿不輸法庚寅禁民庶不得服純黄銀<lb/>
褐色婦人勿禁著為永制辛夘上幸夀安宫諌議大夫<lb/>
張暐等上疏請止其行不允癸巳諭有司自今女直字<lb/>
直譯為漢字國史院専寫契丹字者罷之甲午改封永<lb/>
中為并王永功為魯王永成兖王永升曹王永蹈鄭王<lb/>
<pb n="KR2a0035_WYG_009-15b"/>
永濟韓王永徳豳王戊戌増太學博士助教員己亥學<lb/>
士院新進唐杜甫韓愈劉禹錫杜牧賈島王建宋王禹<lb/>
偁歐陽脩王安石蘇軾張耒秦觀等集二十六部庚子<lb/>
改夀安宫名萬寧壬寅如萬寧宫詔襲封衍聖公孔元<lb/>
措視四品秩五月庚戌勅自今四日一奏事仍免朝戊<lb/>
辰詔諸郡邑文宣王廟風雨師社稷神壇隳廢者復之<lb/>
詔御史臺令史並以終場舉人充六月戊子平章政事<lb/>
崇寧薨癸巳禁稱本朝人及本朝言語為番違者杖之<lb/>
<pb n="KR2a0035_WYG_009-16a"/>
丙午尚書右丞伊喇履薨秋七月丁巳以㕘知政事圖<lb/>
克坦鎰為尚書右丞御史中丞𤓰爾佳衡為㕘知政事<lb/>
己未觀稼近郊己巳禁職官元日生辰受所屬獻遺仍<lb/>
為永制以同僉大睦親府事兖等為賀宋生日使庚午<lb/>
諭有司自今外路公主赴闕其駙馬都尉非奉㫖毋擅<lb/>
離職八月癸未至自萬寧宫己亥勅山東河北闕食等<lb/>
處許納粟補官諭有司自今親王所領如有軍處令佐<lb/>
貳總押軍事乙巳宋髙麗夏遣使來賀天夀節九月丁<lb/>
<pb n="KR2a0035_WYG_009-16b"/>
未朔天夀節以皇太后喪不受朝甲寅如大房山乙夘<lb/>
謁裕陵丙辰還都丁巳以西上閤門使白琬為夏國生<lb/>
日使己未定詐為制書未施行罪以尚書左丞𤓰爾佳<lb/>
清臣為平章政事封芮國公㕘知政事完顔守貞為尚<lb/>
書左丞知大興府事張萬公為㕘知政事庚申如秋山<lb/>
冬十月己丑至自秋山甲午勅司獄毋得與府州司縣<lb/>
官筵宴還往違者罪之禁以太一混受錄私建菴室者<lb/>
壬寅以河北山東旱應雜犯及強盜己未𤼵覺減死一<lb/>
<pb n="KR2a0035_WYG_009-17a"/>
等釋徒以下十一月丙午朔制諸女直人不得以姓氏<lb/>
譯為漢字甲寅禁伶人不得以歴代帝王為戲及稱萬<lb/>
嵗犯者以不應為事重法科丁巳以豳王傅宗璧等為<lb/>
賀宋正旦使戊午夏人殺我邉將阿嚕岱甲子制投匿<lb/>
名書者徒四年丙寅以近侍局副使完顔匡為髙麗生<lb/>
日使壬申勅提刑司官自今毎十五日一朝十二月乙<lb/>
亥朔勅三品致仕官所得傔從毋令輸庸己夘定鎮邉<lb/>
守將致盜賊罪甲申獵于近郊乙酉詔罷契丹字己丑<lb/>
<pb n="KR2a0035_WYG_009-17b"/>
尚書右丞圖克坦鎰罷癸夘宋髙麗夏遣使來賀正旦<lb/>
三年春正月乙巳朔以皇太后喪不受朝丙辰以孝懿<lb/>
皇后小祥尚書省請依明昌元年世宗忌辰例諸王陪<lb/>
位服慘素去金玉之飾百官不視事禁音樂屠宰從之<lb/>
壬戌如春水二月甲戌朔勅明安穆昆許於冬月率所<lb/>
屬户畋獵二次毎出不得過十日壬辰至自春水丁酉<lb/>
獵于近郊辛丑詔追復田瑴等官爵閏月甲子以山東<lb/>
路統軍使烏凌阿愿為御史大夫三月乙亥更定強盜<lb/>
<pb n="KR2a0035_WYG_009-18a"/>
徵贓品官及諸人親獲強盜官賞制辛巳初設左右衛<lb/>
副將軍癸未盧溝石橋成幸熙春園丁亥如萬寧宫辛<lb/>
夘詔賜棣州孝子劉瑜錦州孝子劉慶祐絹粟旌其門<lb/>
閭復其身上因問宰臣曰從來孝義之人曽官使者幾<lb/>
何左丞守貞對曰世宗時有劉政者嘗官之然若輩多<lb/>
淳質不及事上曰豈必盡然孝義之人素行已備稍可<lb/>
用即當用之後雖有希覬作偽者然偽為孝義猶不失<lb/>
為善可檢勘前後所申孝義之人如有可用者可具以<lb/>
<pb n="KR2a0035_WYG_009-18b"/>
聞癸巳尚書省奏言事者謂釋道之流不拜父母親屬<lb/>
敗害風俗莫此為甚禮官言唐開元二年勅云聞道士<lb/>
女冠僧尼不拜二親是為子而忘其生傲親而徇於末<lb/>
自今以後並聴拜父母其有喪紀輕重及尊屬禮數一<lb/>
准常儀臣等以為宜依典故行之制可左丞守貞言上<lb/>
嘗命臣問忻州陳毅上書所言事其一極論守令之弊<lb/>
臣面問所以救之之道莫之能言上曰方今政欲知其<lb/>
弊也彼雖無救弊之術但能言其弊亦足嘉矣如毅言<lb/>
<pb n="KR2a0035_WYG_009-19a"/>
及隨處有司不能奉行條制為人傭僱尚須出力况食<lb/>
國家祿而乃如是得無虧臣子之行乎其令檢㑹前後<lb/>
所降條理舉行之是日温王玠薨丁酉命有司祈雨望<lb/>
祀嶽鎮海瀆于北郊四月壬寅朔定宣聖廟春秋釋奠<lb/>
三獻官以祭酒司業博士充祝詞稱皇帝謹遣及登歌<lb/>
改用太常樂工其獻官并執事與享者並法服陪位學<lb/>
官公服學生儒服尚書省奏提刑司察舉涿州進士劉<lb/>
器博博州進士張安行河中府胡光謙光謙年雖八十<lb/>
<pb n="KR2a0035_WYG_009-19b"/>
三尚可任用勅劉器博張安行特賜同進士出身胡光<lb/>
謙召赴闕甲辰祈雨于社稷丙午罷天山北界外採銅<lb/>
戊申瀛王瓌薨戊午詔集百官議北邉開濠事詔賜雲<lb/>
内孝子孟興絹十疋粟二十石賜同州人妻師氏諡曰<lb/>
節丙辰旱災下詔責躬丁夘復以祈雨望祀嶽鎮海瀆<lb/>
山川于北郊戊辰勅親王衣領用銀褐紫緣遣御史中<lb/>
丞吳鼎樞等㑹決中都冤獄外路委提刑司處決左丞<lb/>
守貞以旱上表乞解職不允㕘知政事衡萬公皆入謝<lb/>
<pb n="KR2a0035_WYG_009-20a"/>
上曰前詔所謂罷不急之務省無名之費議冗官決滯<lb/>
獄四事其速行之五月壬申朔以尚書禮部員外郎富<lb/>
珠哩子元為横賜髙麗使癸酉罷北邉開壕之役甲戌<lb/>
祈雨于社稷是日雨戊寅出宫女百八十三人尚書省<lb/>
奏近于山東河北之饑已委宣差所至安撫賑濟復遣<lb/>
右三部司正范文淵往視之乙酉以雨足致祭于社稷<lb/>
戊子百官賀雨足尚書左丞完顔守貞罷己丑以雨足<lb/>
望祀嶽鎮海瀆六月癸夘宰臣請罷提刑司上曰諸路<lb/>
<pb n="KR2a0035_WYG_009-20b"/>
提刑司官止三十餘員猶患不得其人州郡三百餘處<lb/>
其能盡得人乎弗許甲寅以久雨命有司祈晴丁巳定<lb/>
提刑司條制辛酉詔定内外所司公事故作疑申呈罪<lb/>
罰格乙丑以知大名府事劉瑋為尚書右丞有司言河<lb/>
州災傷民乏食而租税有未輸詔免之諭户部可預給<lb/>
百官冬季俸令就倉以時直糶與貧民秋成各以其貲<lb/>
糴之其所得必多矣而上下便之其承應人不願者聴<lb/>
秋七月戊寅勅尚書省曰飢民如至遼東恐難遽得食<lb/>
<pb n="KR2a0035_WYG_009-21a"/>
必有飢死者其令散糧官問其所欲居止給以文書命<lb/>
隨處官長計口分散令富者出粟養之限以兩月其粟<lb/>
充秋税之數己夘祁州刺史頓長夀安武軍節度副使<lb/>
呼喇坐賑濟不及四縣各杖五十癸未詔増北邉軍千<lb/>
二百人分置諸堡丁亥胡光謙至闕命學士院以雜文<lb/>
試之稱㫖上曰朕欲親問之辛夘以殿前都㸃檢布薩<lb/>
端等為賀宋生日使己亥上謂宰臣曰聞諸王傅尉多<lb/>
苛細舉動拘防亦非朕意是職之設本欲輔導諸王使<lb/>
<pb n="KR2a0035_WYG_009-21b"/>
歸之正得其大體而已平章政事清臣曰請以聖意徧<lb/>
行之曰己諭之矣八月癸夘勅諸職官老病不肯辭避<lb/>
有司諭使休閒者不在給俸之列格前勿論上以軍民<lb/>
不和吏員姦弊詔四品以下六品以上集議于尚書省<lb/>
各述所見以聞甲辰集三品以下六品以上官問以朝<lb/>
政得失及民間利害令各書所對丁未以有司奏寧海<lb/>
州文登縣王震孝行以嘗業進士并試其文特賜同進<lb/>
士出身仍注教授一等職任辛亥至自萬寧宫特賜胡<lb/>
<pb n="KR2a0035_WYG_009-22a"/>
光謙明昌二年進士第三甲及第授將仕郎太常寺奉<lb/>
禮郎官制舊設是職未嘗除人以光謙徳行才能故特<lb/>
授之己未以烏凌阿愿為尚書左丞辛酉獵于近郊乙<lb/>
丑上謂宰臣曰朕欲任官令久于其事若今日作禮官<lb/>
明日司錢榖雖間有異材然事能悉辦者鮮矣對曰使<lb/>
中材之人久於其職事既熟終亦得力上問太常卿張<lb/>
暐古有三恪今何無之暐具典故以聞丁夘宋髙麗夏<lb/>
遣使來賀天夀節九月庚午朔天夀節以皇太后喪不<lb/>
<pb n="KR2a0035_WYG_009-22b"/>
受朝諭尚書省去嵗山東河北被災傷處所閣租税及<lb/>
借貸錢粟若便徵之恐貧民未蘇俟豐收日以分數察<lb/>
徵可也又謂宰臣曰隨路提刑司舊止察老病不任職<lb/>
及不堪親民者如得其實即改除他路若他路提刑司<lb/>
覆察得實勿復注親民之職卿等其議行之甲戌以郊<lb/>
社署令唐古哈達為夏國生日使己夘如秋山免圍場<lb/>
經過人户今嵗夏秋租税之半曽當差役者復一年冬<lb/>
十月壬寅至自秋山丙午勅御史臺提刑司自今保申<lb/>
<pb n="KR2a0035_WYG_009-23a"/>
㢘能官勿復有乞升品語壬子有司奏増脩曲阜宣聖<lb/>
廟畢勅党懐英撰碑文朕將親行釋奠之禮其檢討典<lb/>
故以聞甲寅勅置常平倉處並令州府官以本職提刑<lb/>
縣官兼管勾其事以所糴多寡約量升降以為永制賜<lb/>
河南路提刑司所舉逸民游總同進士出身以年老不<lb/>
樂仕進授登仕郎給正八品半俸終身戊午諭尚書省<lb/>
訪求博物多知之士癸亥遣諭諸王府傅尉曰朕分命<lb/>
諸王出鎮盖欲政事之暇安便優逸有以自適耳然慮<lb/>
<pb n="KR2a0035_WYG_009-23b"/>
其舉措之間或違於理所以分置傅尉使勸導彌縫不<lb/>
入於過失而已若公餘遊宴不至過度亦復何害今聞<lb/>
爾等或用意太過凡王門細碎之事無妨公道者一一<lb/>
干與賛助之道豈當如是宜各思職分事舉其中無失<lb/>
禮體仍就諭諸王使知朕意丙寅勅應保舉官及試中<lb/>
書判者委官覆察言行相副者量與陞除隨朝及六品<lb/>
以上各隨所長用之己巳獵于近郊十一月庚午朔尚<lb/>
書省奏翰林侍講學士党懐英舉孔子四十八代孫端<lb/>
<pb n="KR2a0035_WYG_009-24a"/>
甫年徳俱髙該通古學濟南府舉魏汝翼有文章徳誼<lb/>
苦學三十餘年已四舉終場蔚州舉劉震亨學行俱優<lb/>
嘗充舉首益都府舉王樞博學善書事親至孝勅魏汝<lb/>
翼特賜進士及第劉震亨等同進士出身並附王澤榜<lb/>
孔端甫俟春暖召之丙子詔臣庶名犯古帝王而姓復<lb/>
同者禁之周公孔子之名亦令回避戊寅升相州為彰<lb/>
徳府以前右副都㸃檢温都忠等為賀宋正旦使壬午<lb/>
尚書省奏知河南府事程嶧乞進封父祖權尚書禮部<lb/>
<pb n="KR2a0035_WYG_009-24b"/>
郎中党懐英言凡宰執改除外任長官其佐官以下相<lb/>
見禮儀皆與他長官不同其子亦得試補省令史其子<lb/>
且爾父祖封贈理當不同合與宰執一例封贈從之甲<lb/>
申改提刑司令史為書史丙申以有司言河州定羌民<lb/>
張顯孝友力田焚券已責又獻粟千石以賑饑棣州民<lb/>
榮楫賑米七百石錢三百貫冬月散柴薪三千束皆别<lb/>
無希覬特各補兩官仍正班敘十二月癸夘以東上閣<lb/>
門使張汝猷為髙麗生日使辛亥諭有司祈雪癸丑獵<lb/>
<pb n="KR2a0035_WYG_009-25a"/>
于近郊丙辰有赤氣見于北方丁巳勅華州下邽縣置<lb/>
武定鎮倉京兆櫟陽縣置粟邑鎮倉許州舞陽縣置北<lb/>
舞渡倉各設倉草都監一人縣官兼領之乙丑定到任<lb/>
告致仕格丁夘宋髙麗夏遣使來賀正旦<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_009-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷九<lb/>
</p>
<p>
</p>
  </div>
</body>
</text>
</TEI>
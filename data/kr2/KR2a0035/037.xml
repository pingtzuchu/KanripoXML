<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十七</head> <lb/>
    <p>
<pb n="KR2a0035_WYG_037-1a"/>
欽定四庫全書<lb/>
　金史卷三十七<lb/>
　　元中書右丞相總裁托克托等修<lb/>
　志第十八<lb/>
　　禮十<hi>冊皇后儀旦冊皇太后儀皇太子正  生日受賀儀</hi>　<hi>冊皇太子儀官皇太子與百</hi>
　　　　<hi>相見儀</hi>
冊皇后儀天德二年十月九日冊妃圖克坦氏為皇后<lb/>
前一日儀鸞司設座勤政殿南向設羣臣次於朝堂大<lb/>
<pb n="KR2a0035_WYG_037-1b"/>
樂令展宫縣於殿庭設協律郎舉麾位於樂縣西北東<lb/>
向閤門設百官班位於庭並如常朝儀又設典儀位於<lb/>
班位之東北贊者二人在南少却俱西向設冊使副位<lb/>
於殿門外之東又設冊使副受命位於百官班前又設<lb/>
冊寶幄次二於殿後東廂俱南向其日諸衞勒所部略<lb/>
列黄麾細仗於庭符寶郎奉八寶置於左右吏部侍郎<lb/>
奉冊禮部侍郎奉寶匣皆置於床訖出就門外班大樂<lb/>
令協律郎樂工典儀贊者各入就位羣官等依時刻集<lb/>
<pb n="KR2a0035_WYG_037-2a"/>
朝堂俱就次各服朝服待中約刻板奏請中嚴通事舎<lb/>
人引羣官入就庭東西相向立以北為上又引冊使副<lb/>
立於東偏門西向門下侍郎引主節奏節立於殿下東<lb/>
廊横街北中書令中書侍郎帥舉捧冊官奉冊床立於<lb/>
節南侍中門下侍郎帥舉捧寶官奉寶床立於冊床之<lb/>
南俱西面侍中版奏外辦殿上索扇協律郎舉麾宫縣<lb/>
作皇帝服通天冠絳紗袍出自東房曲直華蓋警蹕侍<lb/>
衞如常儀卽座南向坐簾捲樂止通事舎人引冊使副<lb/>
<pb n="KR2a0035_WYG_037-2b"/>
入宫縣作使副就受命位侍中中書令門下侍郎中書<lb/>
侍郎舉捧官依舊西面立羣臣合班横行北面如常朝<lb/>
之儀立定典儀曰再拜贊者承傳班首以下羣官在位<lb/>
者皆再拜班首問起居又再拜閤門官引攝侍中出班<lb/>
承制降詣使副東北西向稱有制使副稍前鞠躬再拜<lb/>
攝侍中宣制曰命公等持節授后冊寶宣制訖又俱再<lb/>
拜侍中還班門下侍郎引主節詣冊使所主節以節授<lb/>
門下侍郎門下侍郎執節西向授太尉太尉受付主節<lb/>
<pb n="KR2a0035_WYG_037-3a"/>
主節立於使副之左右門下侍郎退還班位中書侍郎<lb/>
引冊床門下侍郎引寶床立於冊使東北西向以次授<lb/>
與太尉太尉皆捧受冊床置於北寶床置於南侍中中<lb/>
書令禮儀使舉捧冊寳官及舁床者退於東西塼道之<lb/>
左右相向立門下侍郎中書侍郎退還班位典儀曰再<lb/>
拜贊者承傳羣官在位者皆再拜訖分班東西相向立<lb/>
捧舉舁冊寶床者進冊床先行讀冊官次之寳床次行<lb/>
讀寳官次之與舁官各分左右通事舎人引冊使隨之<lb/>
<pb n="KR2a0035_WYG_037-3b"/>
以行持節者前導太尉初行宫縣樂作出殿門樂止攝<lb/>
侍中出班升殿奏侍中臣言禮畢殿上索扇簾降宫縣<lb/>
作降座入自東房樂止通事舍人引羣官在位者以次<lb/>
出俟太尉司徒復命禮畢還内先是有司預設太尉司<lb/>
徒本品革車鹵簿於門外至殿門左右排列俟使副出<lb/>
皷吹振作禮儀使舉捧官執節者并擡舁人以冊寳少<lb/>
駐於泰和門太尉司徒及讀冊寳官暫歸幕次内侍閤<lb/>
引入入泰和殿俟至殿下位皷吹止有司預供張泰和<lb/>
<pb n="KR2a0035_WYG_037-4a"/>
殿設皇后座於扆前殿上垂簾又設東西房於座之左<lb/>
右稍北又設受冊位於殿庭西階之南東向又設内命<lb/>
婦次於殿之左右大樂令設宫縣於庭協律郎設舉麾<lb/>
位於殿上又設冊寶次於門下外設行事官次於門左<lb/>
右又設外命婦次於門之内其日諸衞於殿門外略設<lb/>
黄麾細仗有司設二歩障於殿之西階簾前設扇左右<lb/>
各十紅繖一在西階欄子外又設舉冊寶案位於使副<lb/>
之前北向又設宣徽使位於北廂南向司贊設内外命<lb/>
<pb n="KR2a0035_WYG_037-4b"/>
婦以下陪列位於殿庭磗道之左右每等重行異位北<lb/>
向内命婦在後又設司贊位於東階東南贊者二人在<lb/>
南少退俱西向質明執事官太樂令等各就位皇后常<lb/>
服乘龍飾肩輿至泰和殿後閤近仗導衞如常儀宣徽<lb/>
使奏中嚴冊使副入門宫縣作俟冊使庭中立樂止冊<lb/>
在北寶在南使副立於床後禮儀使帥持節者立於前<lb/>
舉捧冊寶官立於冊寶床左右讀冊寶官各立於其後<lb/>
宣徽使奏外辦内侍閤門官引后出後閤宫縣作簾捲<lb/>
<pb n="KR2a0035_WYG_037-5a"/>
皇后降自西階左右歩障繖扇從至階下望勤政殿御<lb/>
閤所在立樂止冊使進立於右宣曰有制閤門使内侍<lb/>
贊再拜冊使宣曰制遣太尉臣某司徒臣某㳟授后冊<lb/>
寶閤門使内侍贊再拜冊使少退中書令侍中及舉捧<lb/>
官率擡舁人奉冊寶以次進於前官縣作冊寶床自東<lb/>
階升並置於殿之前楹間冊床在北寶床在南中留讀<lb/>
冊寶官立位並去帕及蓋擡舁人執之退立於西朶殿<lb/>
舉擡官分左右相向立讀冊寳官各立於床之東西向<lb/>
<pb n="KR2a0035_WYG_037-5b"/>
立旣定樂止閤門使内侍贊再拜捧謝表官以表授左<lb/>
立内侍内侍以授后受訖以付右立内侍内侍持表立<lb/>
於右閤門使贊再拜訖冊使退宫縣作持表内侍以表<lb/>
付閤門官隨冊使行冊使副至門皷吹振作如來儀入<lb/>
西偏門皷吹止冊使副至御閤所在俛伏跪奏太尉臣<lb/>
某司徒臣某奉制授冊寶禮畢俛伏興退持表閤門官<lb/>
進表近侍接入進讀訖退初冊使退及門樂止閤門内<lb/>
侍引后自西階升殿宮縣作繖扇止於簾外退於左右<lb/>
<pb n="KR2a0035_WYG_037-6a"/>
朶殿前歩障止於階下卷之后於座前南向立樂止中<lb/>
書令詣冊床南立北向稱中書令臣某謹讀冊讀畢降<lb/>
自東階立於欄外第一墀上西向次侍中詣寶床南立<lb/>
北向稱侍中臣某謹讀寶讀畢降階立於中書令之北<lb/>
西向内侍閤門引升座官縣作坐定樂止舉捧官以次<lb/>
招擡舁人持帕蓋覆匣床奉置殿之左右冊床在東寶<lb/>
床在西置訖舉捧官以次降階立於中書令侍中之後<lb/>
立定合班北向閤門贊再拜拜訖降東階退出殿門其<lb/>
<pb n="KR2a0035_WYG_037-6b"/>
擡舁人置冊寶床於東西訖各由朶殿下階於侍中等<lb/>
班後直出殿門以俟復入擡舁入宫受冊表謝訖内侍<lb/>
跪奏禮畢閤門引内外命婦陪列者以次進就北向位<lb/>
班首初行宫縣作至位樂止閤門曰再拜命婦皆再拜<lb/>
閤門引班首自西階升樂作至階樂止進當座前北向<lb/>
躬致稱賀訖降自西階樂作至位樂止閤門曰再拜舎<lb/>
人承傳命婦等皆再拜閤門使前承令降自西階詣命<lb/>
婦前西北東向稱有敎旨命婦等皆拜閤門使宣曰祗<lb/>
<pb n="KR2a0035_WYG_037-7a"/>
奉聖恩授以冊寶榮幸之至兢厲增深所賀知舍人曰<lb/>
再拜命婦皆再拜訖内侍引内命婦還宫班首初行樂<lb/>
作出門樂止内侍引外命婦出次宣徽使奏稱禮畢降<lb/>
座宫縣作入東房樂止歸閤宫縣作至閤樂止更常服<lb/>
内侍承敎旨宣外命婦入㑹並如常儀㑹畢閤門引外<lb/>
命婦降階横班北向舍人曰再拜訖以次入還宮如來<lb/>
儀中書門下侍郎復以引進司帥擡舁人進冊寶入内<lb/>
付與都㸃檢司退别日會羣官會妃主宗室等賜酒設<lb/>
<pb n="KR2a0035_WYG_037-7b"/>
食簪花敎坊作樂如内宴之儀十一日朝永壽永寧兩<lb/>
宫皇后旣受冊越二日内侍設座於所御殿南向其日<lb/>
夙興宣徽使版奏中嚴質明諸侍衞宫人俱詣寢殿奉<lb/>
迎宣徽使版奏外辦后首飾禕衣御車内侍前導降自<lb/>
西階以出侍衞如常儀至太后之裏門外降車障扇侍<lb/>
衞如常儀入立於西廂東向將至宣徽使版奏請中嚴<lb/>
旣降車宣徽使版奏外辦太后常服宣徽使引升座南<lb/>
向宣徽使引后進升自西階北面再拜進跪致謝詞存<lb/>
<pb n="KR2a0035_WYG_037-8a"/>
撫賜酒食並如家人之儀禮畢宣徽使贊再拜訖宣徽<lb/>
使引降自西階以出出門宣徽使奏禮畢降座入宫<lb/>
奉冊皇太后儀天德二年正月詔有司擇日奉冊唐殷<lb/>
國妃岐國太妃仍别建宫名合行典禮禮官檢詳條具<lb/>
以聞其日質明有司各具繖扇侍衞如儀及兵部約量<lb/>
差軍兵并文武百官詣兩官迎請引導皇太后入内並<lb/>
赴受冊殿入御幄侍衞如式次奉冊太尉等俱以冊置<lb/>
於案奉寶司徒等俱以寶置於案皆盛以匣覆以帕詣<lb/>
<pb n="KR2a0035_WYG_037-8b"/>
别殿門外幄次敎坊提㸃率敎坊入侍衞官各就列皇<lb/>
帝常服乘輿至别殿後幄次通事舍人引宣徽使版奏<lb/>
中嚴復位少頃又奏外辦幄簾捲教坊樂作扇合兩宫<lb/>
皇太后出自後幄並卽御座南向扇開樂止<hi>分左右少退</hi>通<lb/>
事舍人引文武百僚班左入依品重行西向立定通事<lb/>
舎人喝起居班依常朝例起居七拜訖引文武百僚班<lb/>
分東西相向立通事舍人太常博士贊引太常卿前導<lb/>
押冊官押冊而行奉冊太尉讀冊中書令舉冊官等以<lb/>
<pb n="KR2a0035_WYG_037-9a"/>
次從之次押寶官押寶而行奉寶司徒讀寶侍中舉寶<lb/>
官等以次從之俱自正門入敎坊樂作至殿庭西階下<lb/>
少東北向於褥位少置樂止冊北寶南通事舍人太常<lb/>
博士贊引太常卿前導押冊官押冊升樂作奉冊太尉<lb/>
等從之進至兩宫太后座前褥位樂止<hi>兩宫冊寳齊上齊讀</hi>舉冊<lb/>
官夾侍奉冊太尉各搢笏北向跪俛伏興退立讀冊中<lb/>
書令俱進向冊前跪奏稱攝中書令具官臣某謹讀冊<lb/>
舉冊官單跪舉中書令各搢笏讀訖執笏俛伏興搢笏<lb/>
<pb n="KR2a0035_WYG_037-9b"/>
捧冊興於位東迴冊函北向並進跪置於御座前褥位<lb/>
中書令舉冊官俱降還位奉冊太尉並降階東向以俟<lb/>
押寶官押寶升樂作奉寶司徒等從之進至兩宫皇太<lb/>
后座前褥位樂止舉寶官夾侍奉寶司徒各搢笏北向<lb/>
跪俛伏興退立讀寶侍中俱進當寶前跪奏稱攝侍中<lb/>
具官臣某謹讀寶舉寶官單跪對侍中各搢笏讀訖執<lb/>
笏俛伏興搢笏捧寶興於位東迴寶西北向並進跪置<lb/>
於御座前褥位冊之南通事舍人太常博士贊引太尉<lb/>
<pb n="KR2a0035_WYG_037-10a"/>
司徒以次應行事官俱降自西階復本班序立宣徽使<lb/>
一員詣皇帝御幄前俛伏跪奏臣某謹請皇帝詣兩宫<lb/>
皇太后前行稱賀之禮俛伏興贊引皇帝再拜又奏請<lb/>
北向跪皇帝賀曰嗣皇帝臣某言<hi>云云</hi>俛伏興又再拜<lb/>
訖又奏請皇帝少立内侍承旨退西向稱兩宫太后旨<lb/>
<hi>云云</hi>皇帝再拜宣徽使前引皇帝歸幄常服乘輿還内<lb/>
侍衞如來儀應階下文武百僚重行立定通事舍人喝<lb/>
拜在位皆再拜通事舍人引太師詣西階升俛伏跪奏<lb/>
<pb n="KR2a0035_WYG_037-10b"/>
稱文武百僚具官臣某等稽首言皇太后殿下顯對冊<lb/>
儀永安帝養仰祈福壽與天同休俛伏興降自西階復<lb/>
位立定通事舎人贊在位官皆再拜舞蹈三稱萬歲又<lb/>
再拜宣徽使升自東階取旨退臨階西向稱兩宫皇太<lb/>
后旨通事舎人贊在位官皆再拜畢宣曰公等忠敬盡<lb/>
心推崇協力膺兹令典感愧良深宣訖還位通事舍人<lb/>
贊謝宣諭拜在位官皆再拜舞蹈三稱萬歲又再拜通<lb/>
事舍人分引應北向官各分班東西立宣徽使升自東<lb/>
<pb n="KR2a0035_WYG_037-11a"/>
階奏稱具官臣等言禮畢降還位扇合皇太后並興敎<lb/>
坊樂作降座還殿後幄次扇開樂止通事舍人引宣徽<lb/>
使奏解嚴中書侍郎等各帥捧冊床官升殿跪捧冊並<lb/>
置於床次門下侍郎等各帥捧寶床官升殿跪捧寶並<lb/>
置於床訖通事舍人引詣東上閤門投進所司文武百<lb/>
僚以次出皇太后常服乘輿各還本宫引導如來儀文<lb/>
武百僚詣東上閤門拜表賀皇帝退禮畢各赴夲宫受<lb/>
内外命婦稱賀所司預於殿内設皇太后御座司賓引<lb/>
<pb n="KR2a0035_WYG_037-11b"/>
内外命婦於殿庭北向依序立尚儀奏請皇太后常服<lb/>
卽座司贊曰再拜命婦皆再拜司賓引班首詣西階升<lb/>
跪賀稱妾某氏等言伏惟皇太后殿下天資聖善昭受<lb/>
鴻名凡在照臨不勝欣抃興降階復位司贊曰再拜内<lb/>
外命婦皆再拜尚宫承㫖降自西階於命婦之北東向<lb/>
立司贊曰再拜在位者皆再拜尚宫乃宣荅曰膺兹典<lb/>
禮感愧良深司贊曰再拜在位者皆再拜退赴别殿賀<lb/>
皇帝亦如賀皇太后之儀惟不致詞不宣答<lb/>
<pb n="KR2a0035_WYG_037-12a"/>
冊皇太子儀大定八年正月冊皇太子禮官擬奏皇太<lb/>
子乘輿至翔龍門東宫官導從不乘馬冊皇太子前三<lb/>
日遣使同日奏告天地宗廟冊前一日宣徽院帥鸞儀<lb/>
司設御座於大安殿當中南向設皇太子次於門外之<lb/>
東西向又設文武百僚應行事官東宫官等次於門外<lb/>
之東西廊又設冊寶幄次於殿後東廂俱南向又設受<lb/>
冊位於殿庭横階之南工部官與監造冊寶官公服自<lb/>
製造所導引冊寶床由宣華門入約宣徽院同進呈畢<lb/>
<pb n="KR2a0035_WYG_037-12b"/>
赴幄次安置大樂令帥其屬展樂縣於庭其日兵部帥<lb/>
其屬設黄麾仗於大安殿門之内外其日質明文武百<lb/>
僚應行事官並朝服入次東宫官各朝服自東宫乘馬<lb/>
導從至左翔龍門外下馬各就次通事舍人分引百官<lb/>
入立班東西相向次引侍中中書令門下侍郎中書侍<lb/>
郎及捧舁冊寶官詣殿後幄次前立少頃奉冊寶出幄<lb/>
次由大安殿東降至庭中褥位權置訖奉引冊寶官立<lb/>
於其後皇太子服遠遊冠朱明衣出次執圭三師三少<lb/>
<pb n="KR2a0035_WYG_037-13a"/>
已下導從立於門外侍中奏中嚴符寶郎奉八寶由東<lb/>
西偏門分入升置御座之左右侍中奏外辦内侍承旨<lb/>
索扇扇合皇帝服通天冠絳紗袍以出曲直華蓋侍衞<lb/>
如常儀鳴鞭宮縣樂作皇帝出自東序卽御座爐煙升<lb/>
扇開簾捲樂止興贊儀引皇太子入門宫縣樂作至位<lb/>
樂止師少已下從入立於皇太子位東南西向典儀贊<lb/>
皇太子再拜搢圭舞蹈又再拜奏聖躬萬福又再拜引<lb/>
近東西向立師少以下并奉引冊寶官等各赴百官東<lb/>
<pb n="KR2a0035_WYG_037-13b"/>
班樂作至位樂止通事舍人引百官俱横班北向典儀<lb/>
贊拜在位官皆再拜搢笏舞蹈又再拜起居又再拜畢<lb/>
百官各還東西班師少以下并行事官各還立位典贊<lb/>
儀引皇太子復受冊位樂作至位樂止侍中承旨稱有<lb/>
制皇太子以下應在位官皆再拜躬身侍中宣制曰冊<lb/>
某王為皇太子又再拜通事舍人太常博士引中書令<lb/>
詣讀冊位中書侍郎引冊匣置於前捧冊官西向跪捧<lb/>
皇太子跪讀畢俛伏興皇太子再拜中書令詣捧冊位<lb/>
<pb n="KR2a0035_WYG_037-14a"/>
奉冊授皇太子搢圭跪受冊以授右庶子右庶子跪受<lb/>
皇太子俛伏興右庶子以冊興置於床中書令以下退<lb/>
復本班次通事舍人太常博士引侍中詣奉寶位門下<lb/>
侍郎引寶盝立於其右侍中奉寶授皇太子搢圭跪受<lb/>
以授左庶子左庶子跪受皇太子俛伏興左庶子以寳<lb/>
興置於床侍中以下退復夲班典儀贊再拜畢引皇太<lb/>
子退初行樂作左右庶子帥其屬舁冊寶床人以出出<lb/>
門樂止侍中奏禮畢内侍承㫖索扇扇合簾降鳴鞭樂<lb/>
<pb n="KR2a0035_WYG_037-14b"/>
作皇帝降座入自西序還後閤侍衞如來儀扇開樂止<lb/>
侍中奏解嚴所司承旨放仗衞以次出皇太子入次改<lb/>
服公服還東宫導從如來儀冊後二日兵部設黄麾仗<lb/>
於仁政殿門之内外陳設並如大安殿之儀百官服朝<lb/>
服皇太子公服至次改服遠遊冠朱明衣通事舍人引<lb/>
百官入至階下立班東西相向典儀引皇太子執圭出<lb/>
次立於門外侍中奏中嚴少頃又奏外辦皇帝出自東<lb/>
序卽座簾捲通事舍人引百官俱横班北向典儀贊拜<lb/>
<pb n="KR2a0035_WYG_037-15a"/>
在位官皆再拜搢笏舞蹈又再拜起居又再拜訖分班<lb/>
皇太子捧表入至拜表位立俟閤門使將至單跪捧表<lb/>
閤門使接表皇太子俛伏興典儀贊再拜搢圭舞蹈又<lb/>
再拜俟讀表畢侍中承旨退稱有制典儀贊再拜興躬<lb/>
身侍中宣訖典儀贊再拜搢圭舞蹈又再拜引皇太子<lb/>
退侍中奏禮畢扇合鳴鞭入西序還後閤侍衞如來儀<lb/>
侍中奏解嚴放仗百官以次出復二日百官奉表稱賀<lb/>
如常儀<lb/>
<pb n="KR2a0035_WYG_037-15b"/>
正旦生日皇太子受賀儀大定二年世宗命有司議親<lb/>
王百官及妃主命婦見皇太子禮有司按唐宋舊儀擬<lb/>
親王宗室賀皇太子依冊畢受賀禮然唐禮元正復有<lb/>
降階見伯叔答羣官再拜之文又無妃主命婦見太子<lb/>
之禮稽古令文應致恭之官相見或貴賤殊隔或長幼<lb/>
親戚任從私禮自今若在東宫候皇太子便服則當從<lb/>
私禮接見若三師以下遇皇太子誕日在御前則候皇<lb/>
太子先進酒畢百官望皇太子再拜班首跪進酒又再<lb/>
<pb n="KR2a0035_WYG_037-16a"/>
拜若賜酒卽當殿跪飲畢又再拜以為定制命班行之<lb/>
十二月晦皇太子奏狀曰按禮文親王并一品宗室皆<lb/>
北面拜伏臣但答揖而已雖曰尊宗子而在長幼惇敘<lb/>
之間誠所未安當時遽蒙頒降未𫉬謙讓明日元正有<lb/>
司將舉此禮伏望聖慈許臣答拜庶敦親親友愛之義<lb/>
上從其請命尙書省頒下所司若皇太子生日則公服<lb/>
左上露臺欄子外先再拜二閤使齊揖入欄子内拜跪<lb/>
祝畢就拜興復位再拜又再拜棲臺進酒退跪侯飲畢<lb/>
<pb n="KR2a0035_WYG_037-16b"/>
接盞復位轉臺與執事者再拜宣徽使以酒進皇帝親<lb/>
賜酒接盞稍退跪飲畢宣徽使接盞復位再拜復揖入<lb/>
欄子内跪搢笏受賜物畢出笏興復位再拜退更衣入<lb/>
殿稍東西向立皇妃等進勸生日酒皇太子跪皇妃等<lb/>
亦跪飲畢各再拜羣官致賀則其日質明皆公服集於<lb/>
門外少詹事奏請内嚴乂奏外備典儀引升座文武宫<lb/>
臣入就庭下重行北向立典儀曰再拜在位官皆再拜<lb/>
班首稍前跪奉元正首祚生日則云慶誕令辰伏惟皇<lb/>
<pb n="KR2a0035_WYG_037-17a"/>
太子殿下福壽千秋賀畢復位典儀曰再拜宫臣皆再<lb/>
拜坐受分東西序立次引東宫三師於殿上三少於殿<lb/>
柱外北向東上立皇太子詣南向褥位典儀曰再拜師<lb/>
少皆再拜班首同前稱賀復位執事者酌酒一巵班首<lb/>
奏進樂作飲訖樂止回勸師少畢各復位典儀贊師少<lb/>
再拜皇太子答拜師少出皇太子就坐次引親王入欄<lb/>
子内一品宗室於欄子外餘宗室序班庭下拜致賀進<lb/>
酒如上儀皇太子答拜畢就坐復引隨朝三師三公宰<lb/>
<pb n="KR2a0035_WYG_037-17b"/>
執於殿上三品以上職事官於露階上四品以下於庭<lb/>
下北向每等重行以東為上立皇太子詣褥位典儀曰<lb/>
再拜上下皆再拜畢班首少前致賀復位執事者酌酒<lb/>
一巵班首奉進樂作飲畢樂止如有進獻如常儀回勸<lb/>
三師三公餘殿上羣官則令執事者以盤行酒飲畢興<lb/>
儀曰再拜上下皆再拜乃答拜引羣官以次出少詹事<lb/>
跪奏禮畢自是歲賀為定制<lb/>
皇太子與百官相見儀三師三公欄子内北向躬揖班<lb/>
<pb n="KR2a0035_WYG_037-18a"/>
首稍前問候皇太子離位稍前正南立答揖宰執及一<lb/>
品職事官扣欄子北向躬揖答揖如前二品職事官欄<lb/>
子外向南躬揖皇太子起揖三品職事官露階稍南躬<lb/>
揖皇太子坐揖四品以下職事官庭下躬揖跪問侯皇<lb/>
太子坐受太子太師太傅太保與隨朝三師同東宫三<lb/>
少與隨朝二品同詹事以下並在庭下面北每品重行<lb/>
以東為上再拜稍前問候又再拜皇太子坐受大定二<lb/>
年所定也七年定制皇太子赴朝許與親王宰執相見<lb/>
<pb n="KR2a0035_WYG_037-18b"/>
餘官宗室並迥避後亦許與樞密使副御史大夫判宗<lb/>
止東宫三師相見九年定制凡皇太子出於都門三里<lb/>
外設褥位三公宰執以下公服重行立皇太子便服三<lb/>
公宰執以下鞠躬班首致辭云青宫萬福再拜皇太子<lb/>
答拜退迎送皆同<lb/>
　<lb/>
　<lb/>
　金史卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷一百二</head> <lb/>
    <p>
<pb n="KR2a0035_WYG_102-1a"/>
欽定四庫全書<lb/>
　金史卷一百二<lb/>
　　元中書右丞相總裁托克托等修<lb/>
　列傳第四十<lb/>
　　布薩安貞<hi>夲名阿哈</hi>　田琢　　　完顔弼<hi>夲名達希布</hi>
　　蒙古綱<hi>夲名呼爾根</hi>必喇阿嚕岱<lb/>
布薩安貞本名阿哈以大臣子充奉御父揆尚韓國公<lb/>
主鄭王永蹈同母妹也永蹈誅安貞罷歸召為符寳祗<lb/>
<pb n="KR2a0035_WYG_102-1b"/>
候復為奉御尚邢國長公主加駙馬都尉襲額特赫格<lb/>
們明安厯尚衣直長御院通進尚藥副使丁母憂起復<lb/>
轉符寳郎除同知定海軍節度使事厯邳淄涿州刺史<lb/>
拱衞直都指揮使貞祐初改右副㸃檢兼侍衞親軍副<lb/>
都指揮使遷元帥左都監二年中都解嚴河北州郡未<lb/>
破者惟真定大名東平清沃徐邳海州而已朝廷遣安<lb/>
貞與兵部尚書費摩子仁刑部尚書武都分道宣撫於<lb/>
是除安貞山東路統軍安撫等使初益都縣人楊安國<lb/>
<pb n="KR2a0035_WYG_102-2a"/>
自少無賴以鬻鞍材為業市人呼為楊鞍兒遂自名楊<lb/>
安兒泰和伐宋山東無頼往往相聚剽掠詔州郡招捕<lb/>
之安兒降𨽻諸軍累官刺史防禦使大安三年招鐵瓦<lb/>
敢戰軍得千餘人以唐古哈達為都統安兒為副統戍<lb/>
邊至雞鳴山不進衞紹王驛召問狀安兒乃曰平章㕘<lb/>
政軍數十萬在前無可慮者屯駐雞鳴山所以備間道<lb/>
透漏者耳朝廷信其言安兒乃亡歸山東與張汝楫聚<lb/>
黨攻劫州縣殺略官吏山東大擾安貞至益都敗安兒<lb/>
<pb n="KR2a0035_WYG_102-2b"/>
于城東安兒奔萊陽萊州徐汝賢以城降安兒賊勢復<lb/>
振登州刺史耿格開門納偽鄒都統以州印付之郊迎<lb/>
安兒發帑藏以勞賊安兒遂僭號置官屬改元天順凡<lb/>
符印詔表儀式皆格草定遂䧟寧海攻濰州偽元帥郭<lb/>
方三據密州略沂海李全略臨朐扼穆陵闗欲取益都<lb/>
安貞以沂州防禦使布薩瑠嘉為左翼安化軍節度使<lb/>
完顔額琳為右翼七月庚辰安貞軍昌邑東徐汝賢等<lb/>
以三州之衆十萬來拒戰自午抵暮轉戰三十里殺賊<lb/>
<pb n="KR2a0035_WYG_102-3a"/>
數萬獲器械不可勝計壬午賊棘七率衆四萬陣于辛<lb/>
河安貞令瑠嘉由上流膠西濟繼以大兵殺獲甚衆甲<lb/>
申安貞軍至萊州偽寧海州刺史史潑立以二十萬陣<lb/>
于城東瑠嘉先以輕兵薄賊諸將繼之賊大敗殺獲且<lb/>
半以重賞招之不應安貞遣萊州黥卒曹全張徳田貴<lb/>
宋福詐降于徐汝賢以為内應全與賊西南隅戍卒姚<lb/>
雲相結約納官軍丁亥夜全縋城出潛告瑠嘉瑠嘉募<lb/>
勇敢士三十人從全入城姚雲納之大軍畢登遂復萊<lb/>
<pb n="KR2a0035_WYG_102-3b"/>
州斬徐汝賢及諸賊將以徇安兒脱身走額琳以兵追<lb/>
之耿格史潑立皆降瑠嘉略定膠西諸縣宣差伯特完<lb/>
襲殺郭方三復密州餘賊在諸州者潰去安兒嘗遣梁<lb/>
居實黄縣甘泉鎮監酒舒穆嚕充浮海赴遼東構瑠格<lb/>
已具舟皆捕斬之十一月戊辰曲赦山東除楊安兒耿<lb/>
格及諸故官家作過驅奴不赦外劉二祖張汝楫李思<lb/>
溫及應脅誘從賊并在夲路自為寇盜罪無輕重竝與<lb/>
赦免獲楊安兒者官職俱授三品賞錢十萬貫十二月<lb/>
<pb n="KR2a0035_WYG_102-4a"/>
辛亥耿格伏誅妻子皆逺徙諸軍方攻大沬堌赦至宣<lb/>
撫副使知東平府事烏凌阿與即引軍還賊衆乘之復<lb/>
出為患詔以陜西統軍使完顔弼知東平府事權宣撫<lb/>
副使其後楊安兒與汲政等乘舟入海欲走岠嵎山舟<lb/>
人曲成等擊之墜水死三年二月安貞遣提控赫舍哩<lb/>
約赫徳破巨䝉等四堌及破馬耳山殺劉二祖賊四千<lb/>
餘人降餘黨八千擒偽宣差程寛招軍大使程福招降<lb/>
脅從百姓三萬餘人安貞遣兵會宿州提控𤓰爾佳錫<lb/>
<pb n="KR2a0035_WYG_102-4b"/>
爾格攻大沬堌賊千餘逆戰錫爾格以騎兵擊之盡殪<lb/>
提控黙哷奪其北門以入别軍取賊水寨諸軍繼進殺<lb/>
賊五千餘人劉二祖被創獲之及偽㕘謀官崔天祐楊<lb/>
安兒偽太師李思溫餘衆保大小峻角子山前後追擊<lb/>
殺獲以萬計斬劉二祖詔遷賞黙哷等有差詔尚書省<lb/>
曰山東東西路賊黨猶嘯聚作過者詔書到日竝與免<lb/>
罪各令復業在處官司盡心招撫優加存䘏無令失所<lb/>
十月安貞遷樞密副使行院于徐州四年二月楊安兒<lb/>
<pb n="KR2a0035_WYG_102-5a"/>
餘黨復擾山東詔安貞與䝉古綱完顔弼以近詔招之<lb/>
五月安貞遣兵討郝定連戰皆克殺九萬人降者三萬<lb/>
餘郝定僅以身免獲偽金銀牌器械甚衆來歸且萬人<lb/>
皆安慰復業自楊安兒劉二祖敗後河北殘破干戈相<lb/>
尋其黨往往復相團結所在寇掠皆衣紅衲襖以相識<lb/>
别號紅襖賊官軍雖討之不能除也大槩皆李全國用<lb/>
安時青之徒焉興定元年十月詔安貞曰防河卒多老<lb/>
幼疲軟不勝執役之人其令速易之二年十二月開封<lb/>
<pb n="KR2a0035_WYG_102-5b"/>
治中吕子羽等以國書議和于宋宋不受以安貞為左<lb/>
副元帥權㕘知政事行尚書省元帥府及唐息壽泗行<lb/>
元帥府分道各將兵三萬安貞總之畫定期日下詔伐<lb/>
宋安貞至安豐宋兵七千拒戰權都事完顔呼喇勒衝<lb/>
擊敗之追至淝水死者二千餘人安貞至大江乃班師<lb/>
三年閏月安貞至自軍中入見于仁安殿呼喇勒進一<lb/>
階久之安貞燕見奏曰淝水之㨗呼喇勒功第一臣之<lb/>
兵事皆咨此人功厚賞薄乞加賞以勸來者尚書省奏<lb/>
<pb n="KR2a0035_WYG_102-6a"/>
凡行省行院帥府㕘議左右司經厯官都事以下皆遷<lb/>
一官所以絶求請之路塞姦倖之門也安貞之請不可<lb/>
從遂止五年復伐宋二月安貞出息州軍于七里鎮宋<lb/>
兵據淨居山遣兵擊敗之宋兵保山寺縱火焚寺乘勝<lb/>
追至洪門山宋兵方浚濠立柵安貞軍亟戰奪其栅宋<lb/>
黄統制團兵五千保黄土闗闗絶險素有備堅壁不出<lb/>
安貞遣輕兵分為左右軍潛登别以兵三千直逼闗門<lb/>
翼日左右軍㑹于山顛俯瞰闗内宋人守闗者望之駭<lb/>
<pb n="KR2a0035_WYG_102-6b"/>
愕不能立中軍急攻宋兵潰遂奪黄土闗遂入梅林闗<lb/>
拔麻城縣抵大江至黄州克之進克靳州前後殺略不<lb/>
可勝計獲宋宗室男女七十餘口獻之師還安貞毎獲<lb/>
宋壯士輙釋不殺無慮數萬因用其䇿輙有功宣宗謂<lb/>
宰臣曰阿哈將略固善矣此輩得無思歸乎南京密邇<lb/>
宋境此輩既不可盡殺安所置之朕欲驅之境上遣之<lb/>
歸如何宰臣不對六月甲寅朔尚書省奏安貞謀叛宣<lb/>
宗謂平章政事英王守純曰朕觀此奏皆飾詞不實其<lb/>
<pb n="KR2a0035_WYG_102-7a"/>
令覆案之戊寅并其二子殺之以祖忠義父揆有大功<lb/>
免兄弟緣坐詔曰銀青榮祿大夫左副元帥兼樞密副<lb/>
使駙馬都尉布薩阿哈早籍世姻寖馳仕軌屬當軍旅<lb/>
之事益厚朝廷之恩爰自帥藩擢居樞府頃者南伐時<lb/>
乃奏言是俾行鱗介之誅而盡露梟獍之狀二城雖得<lb/>
多罪稔彰念勝負之靡常肯刑章之輕用始自畫因糧<lb/>
之計乃更嚴横歛之期督促計司彫敝民力信其私意<lb/>
或失防秋顧利害之實深尚優容而弗問頃因近侍悉<lb/>
<pb n="KR2a0035_WYG_102-7b"/>
露姦謀蓋虞前後罪之上聞迺以金玉帶而夜獻審事<lb/>
情之詭秘命信臣而鞫推迨致欵詞乃詳實狀自以積<lb/>
愆之著必非公憲所容欲結近臣之歡心俾伺内庭之<lb/>
指意如釁端之少露得先事而易圖因其方握兵權得<lb/>
以謀危廟祏事或不濟計即外奔前日之俘隨時誅戮<lb/>
獨於宋族曲活全門示其悖徳于敵讎豫冀全身而納<lb/>
用初安貞破蘄州獲宋宗室不殺而獻之遂以為罪安<lb/>
貞憂讒以賄近侍局乃以質成其誣安貞典兵征伐嘗<lb/>
<pb n="KR2a0035_WYG_102-8a"/>
曰三世為將道家所忌自忠義揆至安貞凡三世大將<lb/>
焉初安貞破蘄州所得金帛分給將士南京都轉運使<lb/>
行六部事李特立金安軍節度副使赫舍哩富拉塔大<lb/>
名路總管判官尼楚赫因而欺隱事覺特立當死富拉<lb/>
塔尼楚赫當杖一百除名詔薄其罪特立奪三官降三<lb/>
等富拉塔尼楚赫奪兩官降二等云<lb/>
田琢字器之蔚州定安人中明昌五年進士調寧邊茌<lb/>
平主簿潞州觀察判官中都商税副使丁父憂起復懐<lb/>
<pb n="KR2a0035_WYG_102-8b"/>
安令補尚書省令史貞祐二年中都被圍琢請由間道<lb/>
往山西招集義勇以為宣差兵馬提控同知忠順軍節<lb/>
度使事經略山西琢與𢎞州刺史魏用有隙琢自飛狐<lb/>
還蔚州用伏甲於路將邀而殺之琢知其謀自别道入<lb/>
定安用入蔚州殺觀察判官李宜錄事判官馬士成永<lb/>
興縣令張福劫府庫倉廪以兵攻琢於定安琢與戰敗<lb/>
之用脱身走易州刺史芬徹縳送中都元帥府殺之是<lb/>
時勸農副使侯摰提控紫荆等闗隘朝廷聞蔚州亂欲<lb/>
<pb n="KR2a0035_WYG_102-9a"/>
以摰就代琢守蔚州令軍中推可為管押者即以魏用<lb/>
金牌佩之以安其衆丞相承暉奏田琢實得軍民心諳<lb/>
練山西利害魏用將士夲無勞効以用弄兵死禍遽爾<lb/>
任用恐開倖門詔從之琢至蔚州誅與用同惡數人募<lb/>
兵旬日得二萬人十月琢兵敗僅以身免招集散亡得<lb/>
三萬餘入中山界屯駐而遣沈思忠招集西京蕩析百<lb/>
姓得萬餘人皆願徙河南琢上書此輩與河南鎮防往<lb/>
往鄉舊若令南渡擇壯健為兵自然和協且可以招集<lb/>
<pb n="KR2a0035_WYG_102-9b"/>
其餘也從之加沈思忠同知深州軍州事琢復遣沈思<lb/>
忠宫楫招𢎞州蔚州百姓得五萬餘人可克軍者萬五<lb/>
千人分屯蔚州諸隘皆願得沈思忠為將詔加思忠順<lb/>
天軍節度副使提控𢎞蔚州軍馬宫楫副之頃之西山<lb/>
諸隘皆不能守琢移軍沃州沃州刺史完顔僧嘉努奏<lb/>
田琢軍二千五百人官廪不足發民窖粟猶不能贍其<lb/>
中多女直人均為一軍不可復有厚薄可令於衞輝大<lb/>
名就食制可加琢河北西路宣撫副使遥授濬州防禦<lb/>
<pb n="KR2a0035_WYG_102-10a"/>
使屯濬州琢欲陂西山諸水以衞濬州貞祐三年十一<lb/>
月河北行省侯摰入見奏河北兵食少請令琢汰遣老<lb/>
弱就食歸徳琢奏此輩嶺外失業父子兄弟合為一軍<lb/>
若離而分之定生他變乞以全軍南渡或徙衞州防河<lb/>
詔盡徙屯陜琢復奏臣率徙安地然濬乃河北要郡今<lb/>
見糧可支數月乞俟來春乃行數日琢復奏濬不可守<lb/>
惟當遷之宰臣劾琢前後奏陳不一請逮鞫問宣宗不<lb/>
許琢至陜上書曰河北失業之民僑居河南陜西蓋不<lb/>
<pb n="KR2a0035_WYG_102-10b"/>
可以數計百司用度三軍調發一人耕之百人食之其<lb/>
能贍乎春種不廣收成失望軍民俱困實繫安危臣聞<lb/>
古之名將雖在征行必須屯田趙充國諸葛亮是也古<lb/>
之良吏必課農桑以足民黄霸虞詡是也方今曠土多<lb/>
游民衆乞明勅有司無蹈虚文嚴升降之法選能吏勸<lb/>
課公私皆得耕墾富者備牛出種貧者傭力服勤若又<lb/>
不足則教之區種期于盡闢而後已官司圉牧勢家兼<lb/>
并亦籍其數而授之農民寛其負算省其徭役使盡力<lb/>
<pb n="KR2a0035_WYG_102-11a"/>
南畝則蓄積嵗增家給人足富國强兵之道也宣宗深<lb/>
然之陜西元帥府請益兵詔以琢衆與之興定元年朝<lb/>
廷易置諸將遷山東西路轉運使二年改山東東路轉<lb/>
運使權知益都府事行六部尚書宣差便宜招撫使李<lb/>
旺據膠西琢遣益都治中張林討之生擒李旺八月萊<lb/>
州經略使珠格山壽襲破李旺黨偽鄒元帥于小堌獲<lb/>
其前鋒于水等三十人追擊偽陳萬户斬首八百級明<lb/>
日復破之于朱寒寨膠西高密官軍亦屡破之于諸村<lb/>
<pb n="KR2a0035_WYG_102-11b"/>
及海島間是月棣州禆將張聚殺防禦使錫黙重興遂<lb/>
據棣州襲濱州其衆數千人琢遣提控赫舍哩綽哈會<lb/>
兵討之聚棄濱専保棣州諸軍趣棣聚出戰敗之斬首<lb/>
百級生擒偽都統王仙等十三人餘衆奔潰追及于别<lb/>
寨攻拔之聚僅以身免遂復二州李全據安丘琢遣總<lb/>
領提控王政王庭玉討之宣差提控太府少監伯特完<lb/>
率政兵攻安丘敗焉提控王顯死之琢奏伯特完相視<lb/>
山東山堌水塞未嘗徧行獨留密州輙為此舉乞治其<lb/>
<pb n="KR2a0035_WYG_102-12a"/>
罪詔遣官鞫伯特完會赦而止後昌樂縣令珠格罕都<lb/>
臨朐縣令烏雅烏登福山縣令鳥凌阿實嘉努壽光縣<lb/>
巡檢赫舍哩綽哈破李全于日照縣琢承制各遷官一<lb/>
階進職一等詔許之三年沂州注子堌王公喜構宋兵<lb/>
據沂州防禦使圖克坦福定徒跣脱走百姓潰散琢奏<lb/>
去嵗顧王二嘗據沂州邳州總領提控納哈塔祿格前<lb/>
為同知沂州防禦事招集餘衆攻取百姓歸心可用祿<lb/>
格取沂州今方在行省侯摰麾下乞發還取便道進討<lb/>
<pb n="KR2a0035_WYG_102-12b"/>
制可後莒州提控燕寧復沂州王公喜復保注子堌琢<lb/>
奏沂州須知兵者守之圖克坦福定已老納哈塔祿格<lb/>
善治兵識沂形勢詔福定専治州事以祿格為沂州總<lb/>
領琢奏濰州刺史致仕通吉世顯能招集明安餘衆及<lb/>
義軍却李全保濰州祿格破灰山堌沂境以安守兖州<lb/>
觀察判官梁昱嘗攝淄州刺史率軍民力田徵科有度<lb/>
饋餉不乏保全淄州土賊不敢發前猗氏主簿張亞夫<lb/>
嘗權行部官主餉密州委曲購得糧二萬斛兵儲乃足<lb/>
<pb n="KR2a0035_WYG_102-13a"/>
行至高密徵他州兵拒李全詔世顯升職從四品遥授<lb/>
同知海州事祿格遷一官升一等兖沂州宣差都提控<lb/>
梁昱遷一官同知淄州事張亞夫遷兩官密州觀察判<lb/>
官初張林夲益都府卒有復立府事之功遂為治中而<lb/>
兇險不逞恥出琢下琢在山東徴求過當頗失衆心林<lb/>
欲因衆以去琢未有間也會于海牟佐據萊州琢遣林<lb/>
分兵討之林既得兵伺琢出即率衆譟入府中琢倉猝<lb/>
入營領兵與林戰不勝欲就外縣兵且戰且行至章丘<lb/>
<pb n="KR2a0035_WYG_102-13b"/>
兵變求救於鄰道不時至東平行省䝉古綱以狀聞宣<lb/>
宗度不能制林而欲馴致之乃遣人召琢還行至壽張<lb/>
疽發背卒<lb/>
完顔弼夲名達希布蓋州明安人充䕶衞轉十人長從<lb/>
丞相襄戍邊功最除同知徳州防禦使事武衞軍鈐轄<lb/>
轉宿直將軍深州刺史泰和六年從左副元帥完顔匡<lb/>
攻襄陽破雷太尉兵積功加平南盪江將軍丁母憂起<lb/>
復八年除南京副留守壽州防禦使大安二年入為武<lb/>
<pb n="KR2a0035_WYG_102-14a"/>
衞軍副都指揮使三年以本官領兵駐宣徳會河之敗<lb/>
弼被創馬中流矢押軍千户𤓰爾佳旺嘉努以馬授弼<lb/>
遂得免尋遷右副都㸃檢是年東京不守弼為元帥左<lb/>
監軍扞禦遼東請自募二萬人為一軍萬一京師有急<lb/>
亦可以回戈自救今驅市人以應大敵往則敗矣衞紹<lb/>
王怒曰我以東北路為憂卿言京師有急何邪就如卿<lb/>
言我自有䇿以卿皇后連姻故相委寄乃不體朕意耶<lb/>
弼曰陛下勿謂皇后親姻俱可恃也時提㸃近侍局駙<lb/>
<pb n="KR2a0035_WYG_102-14b"/>
馬都尉圖克坦黙哷侍側弼意竊譏之衞紹王怒顧謂<lb/>
黙哷曰何不叱去黙哷乃引起付有司論以奏對無人<lb/>
臣禮詔免死杖一百謫為雲内州防禦使貞祐初宣宗<lb/>
驛召弼赴中都是時雲内已受兵弼善馬矟與數騎突<lb/>
出由太原出澤潞將從清滄赴闕會有詔除定武軍節<lb/>
度使尋為元帥左都監駐真定弼奏賞罰所以勸善懲<lb/>
惡有功必賞有罪必罰而後人可使兵可强今外兵日<lb/>
增軍無闘志亦有逃歸而以戰潰自陳者有司從而存<lb/>
<pb n="KR2a0035_WYG_102-15a"/>
恤之見聞習熟相俲成風又曰村寨城邑兵退之後有<lb/>
心力勇敢可使者乞招用之又曰河朔郡縣皆以拘文<lb/>
不相應救由此殘破乞勑州府凡有告急徵兵即須赴<lb/>
救違者坐之又曰河北軍器乞權宜弛禁仍令圑結堡<lb/>
寨以備外兵又曰今雖議和萬一輕騎復來則吾民重<lb/>
困矣願速講防禦之䇿及勸遷都南京阻長淮拒大河<lb/>
扼潼闗以自固宣宗將遷汴弼兼河北西路兵馬都總<lb/>
管宣宗次真定弼言皇太子不可留中都蓋軍少則難<lb/>
<pb n="KR2a0035_WYG_102-15b"/>
守軍多則難養又奏將帥以閫外為威今生殺之權皆<lb/>
從中覆又奏瑞州軍頗狡左丞盡忠多疑乞付他將宣<lb/>
宗頗采用其言大名軍變殺富察阿里詔弼鎮撫之未<lb/>
幾改陜西路統軍使京兆兵馬都總管宣撫副使烏庫<lb/>
哩揚珠置秦州𣙜場弼以擅置移文問之揚珠曰近日<lb/>
入見許山外便宜行事秦州自宋兵焚蕩𣙜場幾一年<lb/>
矣今既安帖復宜開設彼此獲利嵗收以十萬計對境<lb/>
天水軍移文來請如俟報可實慮後時弼奏其事宰臣<lb/>
<pb n="KR2a0035_WYG_102-16a"/>
以揚珠雖擅舉而無違失苟利於民専之亦可宣宗曰<lb/>
朕固嘗許其從宜也三年改知東平府事山東西路宣<lb/>
撫副使是時劉二祖餘黨孫邦佐張汝楫保濟南勤子<lb/>
堌弼遣人招之得邦佐書云我輩自軍興屢立戰功主<lb/>
將見忌隂圖陷害竄伏山林以至今日實畏死耳如䝉<lb/>
湔洗便當釋險面縳餘賊未降者保盡招之弼奏方今<lb/>
多故此賊果定亦一事畢也乞明以官賞示之詔曰孫<lb/>
邦佐果受招各遷五官職於是邦佐汝楫皆降邦佐遥<lb/>
<pb n="KR2a0035_WYG_102-16b"/>
授濰州刺史汝楫遥授淄州刺史皆加明威將軍頃之<lb/>
弼薦邦佐汝楫改過用命招降甚衆稍收其兵仗放歸<lb/>
田里詔邦佐遥授同知益都府事汝楫遥授同知東平<lb/>
府事皆加懷逺大將軍梁聚寛遥授泰定軍節度副使<lb/>
加宣武將軍四年弼遷宣撫使已而汝楫復謀作亂邦<lb/>
佐密告弼弼饗汝楫伏甲廡下酒數行鐘鳴伏發殺汝<lb/>
楫并其黨與手詔襃諭封密國公其後邦佐屢立功元<lb/>
光末累官知東平府事山東西路兵馬都總管充宣差<lb/>
<pb n="KR2a0035_WYG_102-17a"/>
招撫使弼上書曰山東河北河東數鎮僅能自守恐長<lb/>
河之險有不足恃者河南嘗招戰士率皆游情市人不<lb/>
閑訓練若選簽驅丁監户數千别為一軍立功者全户<lb/>
為良必將爭先効命以取勝矣武衞軍家屬嘗苦于兵<lb/>
人人懐憤若擇驍悍千餘加以爵賞亦可得其死力又<lb/>
曰老病之官例許致仕居河北者嫌于避難居河南者<lb/>
苟于尸祿職事曠廢乞徧諭覈實其精力可用者仍舊<lb/>
年高昏瞶不事事者罷之又曰賦役頻煩河南百姓新<lb/>
<pb n="KR2a0035_WYG_102-17b"/>
强舊乏諸路豪民行販市易侵土人之利未有定籍一<lb/>
無庸調乞權宜均定如知而輙避事過復來者許諸人<lb/>
捕告以軍興法治之詔下尚書省議惟老病官從所言<lb/>
餘皆不允大元兵圍東平弼百計應戰久之乃解圍去<lb/>
宣宗賜詔奬諭將士賞賚有差是嵗五月疽發于腦詔<lb/>
太醫診視賜御藥俄卒弼平生無所好惟善讀書閑暇<lb/>
延儒士歌詠投壺以為常所辟如承裔圖們呼圖克們<lb/>
赫舍哩約赫徳皆立方面功治東平愛民省費井邑之<lb/>
<pb n="KR2a0035_WYG_102-18a"/>
間軍民無相訟有古良將之風焉<lb/>
䝉古綱夲名呼爾根咸平府明安人承安五年進士累<lb/>
調補尚書省令史除國子助教貞祐初自請招集西山<lb/>
兵民進官一階賜錢二百萬遷都水監丞尋加遥授永<lb/>
定軍節度副使招捕有功遷太子左諭徳除順州刺史<lb/>
遷同知大興府事三年知河間府事權河北東路宣撫<lb/>
使屯冀州軍食不足徙濟南綱欲徙河南行至徐州未<lb/>
渡河尚書省奏東平宣撫使完顔弼行事多不盡乃以<lb/>
<pb n="KR2a0035_WYG_102-18b"/>
綱權山東宣撫副使改山東路統軍使兼知益都府事<lb/>
權元帥右都監宣撫如故四年十月行元帥府事綱奏<lb/>
山東兵後楊安兒黨内有故淄王錫馨故留守珠嚕等<lb/>
家奴不在赦原據險作亂至今未息民多歸之乞普賜<lb/>
恩宥宣宗即命赦之仍贖為良興定元年徙知東平府<lb/>
事遷元帥右監軍久之拜右副元帥權㕘知政事行尚<lb/>
書省先是東平治中黙哷坐事削降殿年詔仍從軍有<lb/>
功復用綱遣黙哷討花㡌賊于曹濟間㨗報乃復黙哷<lb/>
<pb n="KR2a0035_WYG_102-19a"/>
前職興定二年詔曰卿以忠貞為國捍難保完城邑朕<lb/>
甚嘉之可進官二階賜金帶一重幣十端興定三年奏<lb/>
曰濟南介山東兩路之間最為衝要被兵日久雖與東<lb/>
平隣接不相統屬緩急不相應乞權隸夲路且差近於<lb/>
益都詔從之綱奏恩州武城縣艾家凹水濼清河縣澗<lb/>
口河濼其深一丈廣數十里險固可恃因其地形少加<lb/>
浚治足以保禦請遷州民其中多募義軍以實之綱以<lb/>
山東恃東平為重鎮兵卒少守城且不足況欲分部出<lb/>
<pb n="KR2a0035_WYG_102-19b"/>
戰是安坐以待困也乃上奏曰伏見貞祐三年𤓰爾佳<lb/>
實倫招義軍設置長校各立等差都統授正七品職副<lb/>
統正八品萬户正九品千戸正班任使穆昆雜班仍三<lb/>
十人為一穆昆五穆昆為一千户四千戸為一萬戸四<lb/>
萬戸為一副統兩副統為一都統設一總領提控今乞<lb/>
依此格募選以益兵威制可是嵗益都桃林寨總領張<lb/>
林號張大刀據險為亂自稱安化軍節度使綱奏林勢<lb/>
甚張乞遣河南馬軍千人單州經畧司以衆接應左司<lb/>
<pb n="KR2a0035_WYG_102-20a"/>
郎中李蹊請令綱約燕寧同力殄滅單州經略使完顔<lb/>
仲元分兵三千人同往宰相以糧運不給益都以東嘯<lb/>
聚不止一張林宜令綱設備禦俟來春議之四年張林<lb/>
侵掠東平綱遣元帥右監軍行樞密院事王庭玉討之<lb/>
至舊縣遇張林衆萬餘人據嶺為陣庭玉督兵踰嶺摶<lb/>
戰林衆少却且欲東走庭玉踵擊大破之殺數千人生<lb/>
擒張林獲雜畜兵仗萬計招降虎窟諸寨悉令歸業詔<lb/>
賜空名宣勅聴綱第功遷賞遣樞密院令史劉顒涖殺<lb/>
<pb n="KR2a0035_WYG_102-20b"/>
張林于東平張林乞貰死自効請曰臣兄演在宋為統<lb/>
制有衆三千駐即墨萊陽之境請以書招之使轉致諸<lb/>
賊之欵密者相為表裏然後以檄招益都張林不從則<lb/>
合擊之山東不足平也所謂益都張林即據府事逐田<lb/>
琢者也事見琢傳綱以林䇿請于朝樞密院請覊縻使<lb/>
之制可以為萊州兵馬鈐轄久之山東不能守林乃降<lb/>
于宋云初東平提控鄭倜生擒宋將李資綱奏賞倜宰<lb/>
臣謂李資自稱宋將無所憑據請詳究其實綱奏臣自<lb/>
<pb n="KR2a0035_WYG_102-21a"/>
按問俱獲宋將統制十餘人皆以資為將無異辭此輩<lb/>
力屈就擒豈肯虚稱偽將以重獲者之功今多故之際<lb/>
賞功後時將士且解體凡行賞必求形迹過為逗遛甚<lb/>
未可也詔即賞之綱奏遼東渡海必由恩博二州之間<lb/>
乞置經略司鎮撫從之興定五年二月東平解圍宣宗<lb/>
曲赦境内凡東平府試諸科中選人嘗被任使已逾省<lb/>
試期日特免省試惟經童律科即為及第似涉太優别<lb/>
日試之皆從綱所請也詔以綱王庭玉東莒公燕寧保<lb/>
<pb n="KR2a0035_WYG_102-21b"/>
全東平各遷一階是嵗燕寧戰死綱奏寧所居天勝寨<lb/>
乃益都險要之地寧嘗招降羣盜胡七胡八用為牙校<lb/>
委以腹心羣盜皆有歸志及寧死復懐顧望胡七胡八<lb/>
亦反側不安臣以提控孫邦佐世居泰安衆心所屬遂<lb/>
署招撫使以提控洪果烏頁充總領副之此當先奏可<lb/>
顧事勢危迫故輙授之燕寧死而綱勢孤矣綱奏請移<lb/>
軍於河南詔百官議御史大夫赫舍哩呼實黙以下皆<lb/>
曰金城湯池非粟不守東平孤城四無應援萬一失之<lb/>
<pb n="KR2a0035_WYG_102-22a"/>
則官吏兵民俱盡宜徙之河南以助防秋翰林待制穆<lb/>
延額古徳奏曰車駕南遷恃大河以為險大河以東平<lb/>
為藩籬今乃棄之則大河不足恃矣兵以將為主將以<lb/>
心為主䝉古綱既欲棄之決不可使之守矣宜就選將<lb/>
士之願守者擢用之别遣官為行省付以兵馬鎧仗從<lb/>
宜規畫軍食樞密院請用呼實黙議焚其樓櫓廨舍而<lb/>
徙之宣宗曰此事朕不能決擇衆議可者行之樞密院<lb/>
頗采額古徳議許綱内徙率所部女直契丹漢軍五千<lb/>
<pb n="KR2a0035_WYG_102-22b"/>
人行省邳州元帥左監軍王庭玉將餘軍屯黄陵岡行<lb/>
元帥府事於是綱改兼靜難軍節度使行省邳州自此<lb/>
山東事勢去矣是嵗六月以歸徳邳宿徐泗乏軍食詔<lb/>
綱率所部就食睢州綱奏宿州連年饑饉加之重歛百<lb/>
姓離散鎮防軍遽徵逋課窘迫陵辱有甚于官衆不勝<lb/>
其酷皆懐報復之心近日高揚格等苦其佃户佃戸憤<lb/>
怒執揚格等投之井中武夫不議緩急乃至于此乞一<lb/>
切所負竝令停止俟夏秋收成徵還軍人量增廪給可<lb/>
<pb n="KR2a0035_WYG_102-23a"/>
也詔議行之元光二年三月以邳州經略司隸綱令募<lb/>
勇敢收復山東初碭山首領數人以減罷懷忿怨誘脅<lb/>
餘衆作亂引水環城以自固構浮橋於河上結紅襖賊<lb/>
為援同簽樞密院事圖克坦雅爾噶㑹諸道兵討之綱<lb/>
云碭山北近大河南近汴堤東西三百里大河分派其<lb/>
間乾灘泥淖步騎不可行惟宜輕舟往來可選鋭卒數<lb/>
千與水軍埽兵以舟二百艘出便道斷浮梁絶紅襖之<lb/>
援募膽勇有口辨者持牒密諭之以離間其黨與臣已<lb/>
<pb n="KR2a0035_WYG_102-23b"/>
遣三人入賊中復分兵屯要害别以三百人巡邏乞賜<lb/>
空名告身從便遷賞樞密院奏已委監軍王庭玉駐歸<lb/>
徳寧陵備之矣仍令雅爾噶水陸竝進先行招誘不從<lb/>
乃合擊之其空名告身宜從所請以責成功無何碭山<lb/>
賊夜襲永城縣行軍副總領高琬萬户瑪竒擊走之殺<lb/>
傷及溺死者甚衆奪其所俘掠而還詔綱併力討之綱<lb/>
遣降人陳松持牒招李全全縳松將斬之已而但黥其<lb/>
面遣還綱奏全有歸國意嚴實張林亦可招之此謂益<lb/>
<pb n="KR2a0035_WYG_102-24a"/>
都張林也詔擬實一品官職封國公仍世襲全階正三<lb/>
品職正二品林山東西路宣撫使兼知益都府事與全<lb/>
皆賜田百頃受命往招者先授正七品官職賜銀二十<lb/>
五兩事成遷五品會綱遇害而止綱御下嚴信賞必罰<lb/>
邳州軍不樂屬綱八月辛未朔邳州從宜經略使納哈<lb/>
塔祿格都統金山顔俊率沂州軍士百餘人入行省殺<lb/>
綱及僚屬于省署遂據州反樞密院奏請出空名宣勑<lb/>
設重賞招誘丞相高汝礪曰懸重賞募死士必有能取<lb/>
<pb n="KR2a0035_WYG_102-24b"/>
之者宣宗不得已下詔罪綱以撫諭祿格祿格遣人送<lb/>
綱尸及虎符牌印終不肯出乃陞經畧司為元帥府加<lb/>
祿格泗州防禦使權元帥左監軍副使烏庫哩老漢加<lb/>
邳州刺史權右監軍頃之邳州卒逃歸詣總帥約赫徳<lb/>
言祿格已結李全為助遣總領富珠哩瑠珠等毁其橋<lb/>
梁攻破承安青陽寨留兵戍守祿格惶懼乃言待李全<lb/>
兵入邳州誘而殺之以圖報効宣宗曰李全豈無心者<lb/>
祿格能誘而殺之殆詐耳十月壬辰約赫徳圍邳州急<lb/>
<pb n="KR2a0035_WYG_102-25a"/>
攻之紅襖賊高顯等殺祿格函首以獻詔加顯三品官<lb/>
職授世襲穆昆侯進四品陳榮邢進邊全魏興孫仲皆<lb/>
五品賞銀有差<lb/>
必喇阿嚕岱貞祐初累官寧化州刺史二年同知真定<lb/>
府事權河北大名宣撫副使三年保全贊皇加遥授安<lb/>
武軍節度使改昭義軍節度使充宣撫副使閱月權元<lb/>
帥左都監行元帥府事節度宣撫如故遣都統鄂屯喜<lb/>
格復取威州及獲鹿縣既而詔擇義軍為三等阿嚕岱<lb/>
<pb n="KR2a0035_WYG_102-25b"/>
奏自去嵗初置帥府已按閲夲軍去其冗食部分既定<lb/>
上下既親故能所向成功此皆血戰屡試而可者父子<lb/>
兄弟自相救援各顧其家心一力齊勢不可離今必析<lb/>
之將互易其處不相諳委矣國家糧儲常患不繼豈容<lb/>
僥冐其間但夲府之兵不至是耳事勢方殷分别如此<lb/>
彼居中下將氣挫心懈而不可用且義軍率皆農民已<lb/>
散歸田畝趨時力作徵集旬日農事廢而嵗計失矣乞<lb/>
本府所定無輕變易詔許之阿嚕岱繕完州縣之可守<lb/>
<pb n="KR2a0035_WYG_102-26a"/>
者其不可守者遷徙其民依險為栅以備緩急澤州舊<lb/>
隸昭義軍近年改隸孟州阿嚕岱奏澤州城郭堅完器<lb/>
械具備若屯兵數千臣能保守之今聞議遷于青蓮寺<lb/>
山寨距州既逺地形狹隘所容無幾一旦有急所保者<lb/>
少所遺者多徒棄名城以失太行之險則沁南昭義不<lb/>
通問矣詔澤州復隸昭義軍是嵗潼闗失守阿嚕岱趨<lb/>
備藍田商州乃陳河北利害略曰今忻代撤戍太原帥<lb/>
府衆纔數千平陽行省兵亦不多河東河北之勢全恃<lb/>
<pb n="KR2a0035_WYG_102-26b"/>
潞州潞州兵强則國家基夲漸可復立臣已將兵離境<lb/>
乞復置潞州帥府阿嚕岱行次澠池右副元帥富察伊<lb/>
爾必斯敗績逃匿不知所在阿嚕岱亦被創收集潰卒<lb/>
臥澠池詔還潞州興定元年改簽樞密院事數月以元<lb/>
帥左監軍兼山東路統軍使知益都府事未幾權㕘知<lb/>
政事行尚書省于益都阿嚕岱復立潞州最有功識遼<lb/>
州刺史郭文振舉以為將既而去潞州張開代領其衆<lb/>
與郭文振不相得文振漸不能守矣<lb/>
<pb n="KR2a0035_WYG_102-27a"/>
贊曰貞祐之時布薩安貞定山東布薩端鎮陜西胥鼎<lb/>
控制河東侯摰經營趙魏其措注施設有可觀者故田<lb/>
琢撫青齊完顔弼保東平必喇阿嚕岱守上黨皆嚮用<lb/>
有功焉高琪忌功汝礪固位西啟夏釁南挑宋兵宣宗<lb/>
道謀是用煦煦以為慈皦皦以為明孑孑以為强既而<lb/>
潼闗破毁崤澠喪敗汴州城門不啟連月高琪方且增<lb/>
陴浚隍為自守計繕御寨以祈逃死然後田琢走益都<lb/>
而青齊裂䝉古綱去東平而兗魯布薩散安貞死而南<lb/>
<pb n="KR2a0035_WYG_102-27b"/>
伐無功雖曰天道亦由人事自是以往無足言者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷一百二<lb/>
</p>
<p>
</p>
  </div>
</body>
</text>
</TEI>
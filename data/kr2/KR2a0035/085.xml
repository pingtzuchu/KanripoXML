<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷八十五</head> <lb/>
    <p>
<pb n="KR2a0035_WYG_085-1a"/>
欽定四庫全書<lb/>
　金史卷八十五<lb/>
　　元中書右丞相總裁托克托等修<lb/>
　列傳第二十三<lb/>
　世宗諸子<lb/>
　　永中<hi>本名薩喇勒</hi>　永蹈<hi>本名尼/楚赫</hi>　永功<hi>本名桑阿子璹</hi>
　　永徳<hi>本名恩楚</hi>　永成<hi>本名/哈雅</hi>　永升<hi>本名錫卜察</hi>
世宗昭徳皇后生顯宗趙王蘓尼越王薩魯元妃張氏<lb/>
<pb n="KR2a0035_WYG_085-1b"/>
生鄗王永中越王永功元妃李氏生鄭王永蹈衛紹王<lb/>
永濟潞王永徳昭儀梁氏生豫王永成才人舒穆嚕氏生<lb/>
夔王永升蘇尼薩魯皆早卒<lb/>
鎬王永中本名薩喇勒又名烏遜大定元年封許王五<lb/>
年判大興尹七年進封越王十一年進封趙王十三年<lb/>
拜樞密使十九年子實古納加光禄大夫是歳改葬明<lb/>
徳皇后于坤厚陵永中母元妃張氏陪葬十一月庚申<lb/>
自磐寧宮𤼵引永中以元妃柩先發使執黄繖者前導<lb/>
<pb n="KR2a0035_WYG_085-2a"/>
俄頃皇后柩出磐寧宫顯宗徒跣少府監張僅言呼執<lb/>
黄繖者不應既葬僅言欲奏其事顯宗解之曰是何足<lb/>
校哉或繖人誤耳僅言乃止二十一年改判大宗正事<lb/>
永中不悦顯宗勸之曰宗正之職自親及疎自近及逺<lb/>
此親賢之任也且皇子之貴豈以官職閑劇為計邪永<lb/>
中乃喜二十四年世宗幸上京顯宗居守并留永中顯<lb/>
宗先遣章宗宣宗奉表問起居于上京既而遣永中子<lb/>
光祿大夫實古納奉表世宗喜謂豫國公主曰皇太子<lb/>
<pb n="KR2a0035_WYG_085-2b"/>
孝徳天成先遣二子繼遣此子兄弟之際相友愛如此<lb/>
也二十五年六月世宗在天平山好水川清暑顯宗薨<lb/>
于中都詔曹王永功視章宗召永中赴行在是歳與章<lb/>
宗及永功等並加開府儀同三司二十六年復為樞密<lb/>
使是歳世宗賜諸孫名實古納曰瑜實圖美曰璋阿索<lb/>
美曰玘　阿里罕　曰瑑二十七年玘年十五以上加<lb/>
奉國上將軍章宗即位起復判西京留守封漢王與諸<lb/>
弟各賜金五百兩銀五千兩錢二千貫重幣三百端絹<lb/>
<pb n="KR2a0035_WYG_085-3a"/>
二千匹再賜永中修公廨錢三百萬加實古納銀青榮<lb/>
禄大夫阿里罕奉國上將軍明昌二年正月辛酉<lb/>
孝懿皇后崩判真定府事吳王永成判定武軍節度使<lb/>
隋王永升奔䘮後期各罰俸一月杖其長史五十永中<lb/>
適有寒疾不能至上怒頗意諸王有輕慢心遣使責永<lb/>
中曰已近公除亦不須來二月丙戌禫祭永中始至入<lb/>
臨辛卯始克行燒飯禮壬辰永中及諸王朝辭賜遺留<lb/>
物禮遇雖在而嫌忌自此始矣四月進封并王三年判<lb/>
<pb n="KR2a0035_WYG_085-3b"/>
平陽府事進封鎬王初置王傳府尉官名為官屬實檢<lb/>
制之也府尉希望風㫖過為苛細永中自以世宗長子<lb/>
且老矣動有掣制情思不堪殊鬱鬱乃表乞閒居詔不<lb/>
許四年鄭王永蹈以謀逆誅増置諸王司馬一員檢察<lb/>
門戸出入毬獵游宴皆有制限家人出入皆有禁防河<lb/>
東提刑判官伯勒赫私謁永中杖一百解職前近侍局<lb/>
副使費摩克爾森受永中請託為實古納求除官克爾<lb/>
森已改同知西京留守猶坐免故尚書右丞張汝弼永<lb/>
<pb n="KR2a0035_WYG_085-4a"/>
中母舅也汝弼妻髙托噶自大定間畫永中母像奉之<lb/>
甚謹挾左道為永中求福希覬非望明昌五年髙托噶<lb/>
坐詛祝誅上疑事在永中未有以發也㑹鎬王傳尉奏<lb/>
永中第四子　阿里罕　因防禁嚴密語渉不道詔同<lb/>
簽大睦親府事<graphic n="KR3079" url="https://raw.githubusercontent.com/kanripo/KR-Gaiji/master/images/KR3079.png" mimeType="image/png"/>御史中丞孫即康鞫問并求得第二<lb/>
子實圖美所撰詞曲語不遜家奴徳格首永中嘗與侍<lb/>
妾瑞雪言我得天下子為大王以爾為妃詔遣官覆按<lb/>
狀同再遣禮部尚書張暐兵部侍郎烏庫哩慶裔覆之<lb/>
<pb n="KR2a0035_WYG_085-4b"/>
上謂宰臣曰鎬王秪以語言得罪與永蹈罪異參知政<lb/>
事馬琪曰永中與永蹈罪狀雖異人臣無將則一也上<lb/>
曰大王何故輙出此言左丞相清臣曰素有妄想之心<lb/>
也詔以永中罪狀宣示百官雜議五品以下附奏四品<lb/>
以上入對便殿皆曰請論如律惟宮籍監丞盧利用乞<lb/>
貸其死詔賜永中死實圖美阿里罕等皆棄市勑有<lb/>
司用國公禮收葬永中平陽府監䕶官給葬具妻子威<lb/>
州安置泰和七年詔復永中王爵賜諡曰厲勑實古納<lb/>
<pb n="KR2a0035_WYG_085-5a"/>
於威州擇地以禮改葬歳時祭奠貞祐二年詔徙永中<lb/>
妻子實古納等鄭州安置貞祐三年太康縣人劉全書<lb/>
為盗亡入衛真界詭稱愛王所謂愛王指實古納實古<lb/>
納實未嘗有王封小人妄以此目之劉全欲為亂因假<lb/>
託以惑衆誘王氏女為妻且言其子方聚兵河北東平<lb/>
人李寧居嵩山有妖術全同縣人時温稱寧可論大事<lb/>
乃使范元書偽號召之寧至推為國師議僣立事覺全<lb/>
温寧皆伏誅貞祐四年潼闗破徙永中子孫于南京興<lb/>
<pb n="KR2a0035_WYG_085-5b"/>
定二年亳州譙縣人孫學究私造妖言云愛王終當奮<lb/>
發今匿跡民間自號劉二衛真百姓王深等皆信以為<lb/>
誠然有劉二者出而當之遣歐榮軰結構逆黨市兵仗<lb/>
大署旌謀僣立事覺誅死者五十二人縁坐者六七十<lb/>
餘人永中子孫禁錮自明昌至于正大末幾四十年天<lb/>
興初詔弛禁錮未幾南京亦不守云<lb/>
鄭王永蹈本名尼楚赫初名實古爾大定十一年封滕<lb/>
王未期月進封徐王二十五年加開府儀同三司二十<lb/>
<pb n="KR2a0035_WYG_085-6a"/>
六年為大興尹章宗即位判彰徳軍節度使進封衛王<lb/>
明昌二年徙封鄭王三年改判定武軍初崔温郭諌馬<lb/>
太初與永蹈家奴畢慶夀私説䜟記災祥畢慶夀以告<lb/>
永蹈郭諌頗能相人永蹈乃召郭諌相已及妻子諌説<lb/>
永蹈曰大王相貎非常王妃及二子皆大貴又曰大王<lb/>
元妃長子不與諸王比也永蹈召崔温馬太初論䜟記<lb/>
天象崔温曰丑年有兵災屬兔命者來年春當收兵得<lb/>
位郭諌曰昨見赤氣犯紫㣲白虹貫月皆主丑後寅前<lb/>
<pb n="KR2a0035_WYG_085-6b"/>
兵戈僣亂事永蹈深信其説乃陰結内侍鄭两兒伺上<lb/>
起居以崔温為謀主郭諌馬太初徃來游説河南統軍<lb/>
使布薩揆尚永蹈妹韓國公主永蹈謀取河南軍以為<lb/>
助與妹澤國公主長樂謀使駙馬都尉富拉塔致書于<lb/>
揆且先請婚以觀其意揆拒不許結婚使者不敢復言<lb/>
不軌事永蹈家奴董夀諌永蹈不聴董夀以語同軰奴<lb/>
遷嘉努上變是時永蹈在京師詔平章政事完顔守貞<lb/>
參知政事胥持國戸部尚書楊伯通知大興府事尼瑪<lb/>
<pb n="KR2a0035_WYG_085-7a"/>
哈鑑鞫問連引甚衆乆不能決上怒召守貞等問狀右<lb/>
丞相𤓰爾佳清臣曰事貴速絶以安人心於是賜永蹈<lb/>
及妃卞玉二子安春愛新公主長樂自盡富拉塔崔温<lb/>
郭諌馬太初等皆伏誅布薩揆雖不聞問猶坐除名董<lb/>
夀免死隸監籍遷嘉努賞錢二千貫特遷五官雜班叙<lb/>
使自是諸王制限防禁密矣泰和七年詔復王封備禮<lb/>
改葬賜謚曰刺以衛王永濟子阿禪為永蹈後奉其祭祀<lb/>
越王永功夲名桑阿又名廣孫貞元二年生沉黙寡言<lb/>
<pb n="KR2a0035_WYG_085-7b"/>
笑勇健絶人涉書史好法書名畫大定四年封鄭王七<lb/>
年進封隋王十一年進封曹王十五年除刑部尚書上<lb/>
曰侍郎張汝霖汝外舅行也可學為政十七年授庫庫<lb/>
圖世襲明安十八年改大興尹世宗幸金蓮川始出中<lb/>
都親軍二蒼頭縱馬食民田詔永功蒼頭各杖一百彈<lb/>
壓百戸二人失覺察勒停上次望京淀永功奏曰親軍<lb/>
人止一蒼頭两彈壓服勤為日乆矣臣昧死違詔量決<lb/>
蒼頭使彈壓待罪可使償其田直惟陛下憐察上皆從<lb/>
<pb n="KR2a0035_WYG_085-8a"/>
之老嫗與男婦憩道傍婦與所私相從亡去或告嫗曰<lb/>
向見年少婦人自水邊小徑去矣嫗告伍長踨跡之有<lb/>
男子私殺牛手持血刃望見伍長意其捕己即走避之<lb/>
嫗與伍長疑是殺其婦也捕送縣不勝楚毒遂誣服問<lb/>
尸安在詭曰棄之水中矣求之水中果獲一尸己半腐<lb/>
縣吏以為是男子真殺若婦矣即具獄上永功疑之曰<lb/>
婦死幾何日而尸遽半腐哉頃之嫗得其婦於所私者<lb/>
永功曰是男子偶以殺人就獄其拷掠足以稱殺牛之<lb/>
<pb n="KR2a0035_WYG_085-8b"/>
科矣遂釋之而去武清黄氏望雲王氏豪猾不逞永功<lb/>
𤼵其罪畿内肅然二十三年判東京留守是月改河間<lb/>
尹閲月改北京留守居無何上謂宰臣曰朕聞永功到<lb/>
北京為政無良雖朕子萬一敗露法可廢乎朕已戒勑<lb/>
永功卿等可諭其長史俾匡正之到北京凡七月改東<lb/>
京留守世宗幸上京過東京永功從明年上還至天平<lb/>
山好水州皇太子薨詔永功䕶䘮事㝷拜御史大夫章<lb/>
宗封原王加開府儀同三司趙王永中乃永功兄弟皆<lb/>
<pb n="KR2a0035_WYG_085-9a"/>
加開府儀同三司明年判大宗正事應州僧與永功有<lb/>
舊將訴事于彰國軍節度使伊喇呼喇求永功手書與<lb/>
呼喇為地呼喇得書奏之上謂宰臣曰永功以書囑事<lb/>
呼喇此雖細微不可不懲也凡人小過不治遂至大咎<lb/>
有犯必懲庶幾能改是亦教也皆曰陛下用法無私臣<lb/>
下敢不敬畏於是永功解職未幾復判大宗正事章宗<lb/>
即位除判平陽府事進封冀王永功之官隨引醫人沈<lb/>
思存過制限當解職上曰朕知此事當痛斷監奴及治<lb/>
<pb n="KR2a0035_WYG_085-9b"/>
府掾長史管轄府事者罪仍著于令家奴王唐犯罪至<lb/>
徒永功曲庇之平陽治中髙徳裔失覺察笞四十於是<lb/>
永功改判濟南府詔永功曰所坐雖細事法令不得不<lb/>
如此今已釋矣後母復然濟南先帝舊治風土甚好可<lb/>
悉此意也改授山東西路巴喇衮世襲明安二年判廣<lb/>
寧府事進封魯王明年判彰徳府事承安元年進封郢<lb/>
王明年判太原府事泰和七年改西京留守八年復判<lb/>
平陽府事大安元年進封譙王判中山府事明年進封<lb/>
<pb n="KR2a0035_WYG_085-10a"/>
越王宣宗即位免常參明年從遷汴京久之詔永功毎<lb/>
月朔一朝興定四年詔永功無朝五年有疾賜御藥疾<lb/>
革賜尚醫診視一日五遣使候問是歳薨上哭之慟諡<lb/>
日忠簡子福孫壽孫尼瑪哈大定二十六年詔賜福孫<lb/>
名璐壽孫名璹尼瑪哈名琳是年璐加奉國上將軍章<lb/>
宗即位加銀青榮禄大夫封蕭國公初為興陵崇妃養<lb/>
子常居京師奉朝請奉和五年卒章宗輟朝百官進名<lb/>
奉慰<lb/>
<pb n="KR2a0035_WYG_085-10b"/>
璹本名壽孫世宗賜名字仲實一字子瑜資質簡重博<lb/>
學有俊才喜為詩工真草書大定二十七年加奉國上<lb/>
將軍明昌初加銀青榮禄大夫衛紹王時加開府儀同<lb/>
三司貞祐中封胙國公正大初進封密國公璹奉朝請<lb/>
四十年日以講誦吟詠為事時時潜與士夫夫唱酬然<lb/>
不敢明白往來永功薨後稍得出游與文士趙秉文楊<lb/>
雲翼雷淵元好問李汾王飛伯軰交善初宣宗南遷諸<lb/>
王宗室顛沛奔走璹乃盡載其家法書名畫一帙不遺<lb/>
<pb n="KR2a0035_WYG_085-11a"/>
居汴中家人口多俸入少客至貧不能具酒肴蔬飯共<lb/>
食焚香煮茗盡出藏書談大定明昌以來故事終日不<lb/>
聴客去樂而不厭也天興初璹已臥疾論及時事嘆曰<lb/>
兵勢如此不能支止可以降全完顔氏一族歸吾國中<lb/>
使女直不滅則善矣餘何言望是時曹王出質璹見哀<lb/>
宗於隆徳殿上問欲何言璹奏曰聞額爾克欲出議和<lb/>
額爾克年幼不苦諳練恐不能辦大事臣請副之或代<lb/>
其行上慰之日南渡後國家比承平時有何奉養然叔<lb/>
<pb n="KR2a0035_WYG_085-11b"/>
父亦未嘗沾溉無事則置之冷地無所顧藉緩急則置<lb/>
于不測叔父盡忠固可天下其謂朕何叔父休矣於是<lb/>
君臣相顧泣下未幾以疾薨年六十一平生詩文甚多<lb/>
自刪其詩存三百首樂府一百首號如菴小藁第五子<lb/>
守禧字慶之風神秀徹璹特鍾愛嘗曰平日所蓄書畫<lb/>
將以付斯子及汴城降守禧病卒年未三十<lb/>
潞王永徳本名恩楚大定二十七年與章宗及諸兄俱<lb/>
加開府儀同三司二十七年封薛王明年除秘書監二<lb/>
<pb n="KR2a0035_WYG_085-12a"/>
十九年進判秘書監進封瀋王明昌元年授山東東路<lb/>
巴喇衮必喇明安三年進封豳王五年遷勸農使承安<lb/>
二年進封潞王承安三年再任勸農使泰和元年有司<lb/>
劾永徳元日進酒後期有詔勿問衛紹王時累遷太子<lb/>
太師宣宗即位改同判大睦親府事興定五年遷判大<lb/>
睦親府事子鄂倫賜名琰<lb/>
豫王永成本名哈雅又曰羅索母昭儀梁氏永成風姿<lb/>
竒偉博學善屬文世宗尤愛重之大定七年始封瀋王<lb/>
<pb n="KR2a0035_WYG_085-12b"/>
以太學博士王彦潜為府文學永成師事之十一年進<lb/>
封豳十五年就外第十六年判秘書監明年授世襲山<lb/>
東東路巴喇衮明安判大睦親府事既而改中都路額<lb/>
特赫格們明安二十年改授翰林學士承㫖二十三年<lb/>
判定武軍節度使事㝷改判廣寧府二十五年世宗幸<lb/>
上京命留守中都判吏部尚書進開府儀同三司為御<lb/>
史大夫章宗即位起復進封呉判真定府事明昌元年<lb/>
改山東西路佛們必喇明安明年進封兗坐率軍民圍<lb/>
<pb n="KR2a0035_WYG_085-13a"/>
獵解職奉表謝罪上賜手詔曰卿親實肺腑夙著忠純<lb/>
侍顯考於春宫曲盡友于之愛洎冲人之繼統愈明忠<lb/>
赤之心艱難之中多所禆益朕心簡在毫楮莫窮用是<lb/>
起之苫塊之中授以維城之任自典藩服歳月荐更蕞<lb/>
爾趙邦知驥足之難展眇哉鎮府固牛刀之莫施方思<lb/>
驛召以赴朝何意遽罹於國憲偶因時獵頗擾部民法<lb/>
所不寛憲臺聞上朕尚含容累月未忍即行雖欲遂於<lb/>
私恩竟莫違於公議解卿前職即乃世封噫祖宗立法<lb/>
<pb n="KR2a0035_WYG_085-13b"/>
非一人之敢私骨肉至親豈千里而能閒以此退閒之<lb/>
小誡欲成終始之鴻恩經云在上不驕髙而不危是以<lb/>
知節慎者修身之本驕矜者敗徳之源朕每自勵今以<lb/>
戒卿昔東平樂善能成不朽之名梁孝奢淫卒致憂疑<lb/>
之悔前人所行可為龜鑑卿兼資文武多藝多才履道<lb/>
而行何施不可如能徳業日新無慮牽復之晩朕素不<lb/>
工詞翰臨文章草直寫所懷冀不以辭害意也未幾授<lb/>
沁南軍節度使三年改判咸平府事未赴移判太原府<lb/>
<pb n="KR2a0035_WYG_085-14a"/>
亊上以永成誕日親為詩以賜有美譽自應輝玉牒忠<lb/>
誠不待啓金縢之語當世榮之七年改判平陽府事承<lb/>
安改元以覃恩進封豫明年冬進馬八十匹以資守禦<lb/>
之備上賜詔奬諭曰卿夙有雋望時惟茂親通逹古今<lb/>
砥礪忠義方分憂於外服來輸駿於上閑欲助邊防以<lb/>
增武備惟盡心於體國乃因物以見誠載念懇勤良深<lb/>
嘉奬五年再任俄召還以疾不能入見上親幸其第臨<lb/>
視泰和四年薨訃聞上為之震悼賻贈甚厚諡曰忠獻<lb/>
<pb n="KR2a0035_WYG_085-14b"/>
永成自幼喜讀書晩年所學益醇每暇日引文士相與<lb/>
切磋接之以禮未嘗見驕色自號曰樂善居士有文集<lb/>
行于世云<lb/>
夔王允升改名永升本名錫卜察一名鶴夀大定十一<lb/>
年封徐王進封虞王二十六年加開府儀同三司明年<lb/>
判吏部尚書授山東西路安巴珠赫必喇明安章宗即<lb/>
位加恩宗室徙封隋王除定武軍節度使明昌二年改<lb/>
封曹王久之改封宛王衛紹王即位徙今封貞祐元年<lb/>
<pb n="KR2a0035_WYG_085-15a"/>
九月宣宗以永升年高素羸疾詔宫中聴扶杖尋薨既<lb/>
殯燒飯上親臨奠<lb/>
贊曰世宗保全宗室無所不至雖矯海陵之失亦由天<lb/>
資仁厚而然也其子永中永蹈皆死章宗之手其理葢<lb/>
有不可詰者章宗無後則厥報不爽矣<lb/>
　<lb/>
　<lb/>
　<lb/>
<pb n="KR2a0035_WYG_085-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷八十五<lb/>
</p>
<p>
</p>
  </div>
</body>
</text>
</TEI>
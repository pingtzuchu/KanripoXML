<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十一</head> <lb/>
    <p>
<pb n="KR2a0035_WYG_031-1a"/>
欽定四庫全書<lb/>
　金史卷三十一<lb/>
　　元中書右丞相總裁托克托等修<lb/>
　志十二<lb/>
　　禮志四<hi>奏告儀謝儀皇后㳟</hi>　　<hi>皇帝㳟謝儀儀皇太子㳟謝</hi>
　　　　　<hi>薦新寶玉</hi>　　　　　<hi>功臣配享雜儀</hi>
奏告儀皇帝即位加元服受尊號納后冊命廵狩征伐<lb/>
封祀請諡營修廟寢凡國有大事皆告或一室或遍告<lb/>
<pb n="KR2a0035_WYG_031-1b"/>
及原廟并一獻禮用祝幣皇統以後凡皇帝受尊號冊<lb/>
皇后太子禘祫升祔奉安奉遷等事皆告郊祀則告配<lb/>
帝之室大定十四年三月十七日詔更御名命左丞相<lb/>
良弼告天地平章守道告太廟左丞石琚告昭徳皇后<lb/>
廟禮部尚書張景仁告社稷及遣官祭告五嶽前期二<lb/>
日太廟令掃除廟内外設告官以下次所前一日行事<lb/>
官赴祀所清齋告日前三刻禮直官引太廟令帥其屬<lb/>
入殿開室户掃除鋪筵設儿於北墉下如時享儀禮直<lb/>
<pb n="KR2a0035_WYG_031-2a"/>
官帥祀祭官陳幣篚於室户之左陳祝版於室户之右<lb/>
案上及設香案祭器皆藉以篚每位各左一籩實以鹿<lb/>
脯右一豆實以鹿臡犧尊一置於坫加勺羃在殿上室<lb/>
户之左北向實以酒毎位一瓶設燭於神位前又設盥<lb/>
爵洗位横街之南稍東設告官褥位於殿下東階之南<lb/>
西向餘官在其後稍南又設望燎位於西神門外之北<lb/>
告日未明禮直官引太廟令太祝宫闈令入當階間北<lb/>
面西上立定奉禮贊再拜訖升自西階太祝宫闈令各<lb/>
<pb n="KR2a0035_WYG_031-2b"/>
入室出神主設於座如常儀次引告官入就位禮直官<lb/>
稍前贊有司謹具請行事又贊再拜在位者拜訖禮直<lb/>
官引告官就盥洗位盥手訖詣神位前搢笏跪三上香<lb/>
執事者以幣授奉禮郎西向授告官告官受幣奠訖執<lb/>
笏俛伏興退就户外位再拜詣次位行禮如上儀訖降<lb/>
復位少㖽引告官再詣爵洗位讀祝舉祝官後從至位<lb/>
北向立搢笏洗拭爵訖授執事者執笏升詣酒尊所西<lb/>
向立執爵執尊者舉羃酌酒告官以授執事者詣神位<lb/>
<pb n="KR2a0035_WYG_031-3a"/>
前北向搢笏跪執爵三祭酒執笏俛伏興退就户外位<lb/>
北向立俟讀祝文訖再拜詣次位行禮如上儀訖與讀<lb/>
祝官皆復位禮直官贊曰再拜在位者皆再拜次引告<lb/>
官以下詣望燎位執事者取幣帛祝版置於燎禮直官<lb/>
曰可燎半柴禮直官贊禮畢告官以下退署令闔廟門<lb/>
瘞祝於坎貞元四年正月上尊號前三日遣使奏告天<lb/>
地於常武殿拜天臺設褥位昊天上帝居中皇地祗居<lb/>
西少却行一獻禮大定七年正月十一日上尊號前三<lb/>
<pb n="KR2a0035_WYG_031-3b"/>
日命皇子判大興尹許王告天地判宗正英王文告太<lb/>
廟於自來拜天處設昊天上帝位當中南向皇地祗位<lb/>
次西少却並用坐褥位牌及香酒脯臡等祝版三學士<lb/>
院撰告祝文書冩訖進請御署訖以付禮部移文宣徽<lb/>
院并差控鶴官用案<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>覆以黄羅帕隨所差官告詣祀<lb/>
所前一日告官等就局所致齋一日告日質明宣徽院<lb/>
太常寺鋪設供具如儀閤門舍人一員太常博士一員<lb/>
引告官各服其服以次就位禮直官舍人稍前贊有司<lb/>
<pb n="KR2a0035_WYG_031-4a"/>
謹具請行事贊者曰拜在位者皆再拜禮直官先引執<lb/>
事官各就位舍人博士次引告官詣盥洗爵洗位北向<lb/>
立搢笏盥手帨手洗爵拭爵執笏詣酒尊所搢笏執爵<lb/>
司尊者舉羃酌酒告官以爵授奉爵酒官執笏詣昊天<lb/>
上帝皇地祗神位前再拜每位三上香跪奠酒訖以爵<lb/>
授奉爵官執笏俛伏興舉祝官跪舉讀訖俛伏興告官<lb/>
再拜告畢引告官以下降復位再拜訖詣望燎位燔祝<lb/>
版再拜半燎告官以下皆退<lb/>
<pb n="KR2a0035_WYG_031-4b"/>
皇帝恭謝儀大定七年正月世宗受尊號禮畢恭謝前<lb/>
三日太廟令帥其屬灑掃廟庭之内外及陳設尚舍於<lb/>
廟南門之西設饌幔於一十一室殿中監帥尚舍視大<lb/>
次殿又設皇帝版位於始祖神位前北向又設飲福位於<lb/>
版位西南少却又設隨室奠拜褥位於神座前大樂令<lb/>
設登歌於殿上宫縣於殿下又設皇太子位於阼階東<lb/>
南又設親王位於其南稍東宗室王使相位於其後又<lb/>
設太尉司徒以下行事官位於殿西階之西東向每等<lb/>
<pb n="KR2a0035_WYG_031-5a"/>
異位又設文武羣官位於横階之南東西向又設御洗<lb/>
位於阼階之東又設太尉洗位於西階下横階之南又<lb/>
設齋郎位於東班羣官之後又設盥洗等官并奉禮贊<lb/>
者大司樂協律郎大樂令等位各如祫享之儀又設尊<lb/>
彛祭器等於殿之上下如時享之儀前一日禮官御史<lb/>
帥其屬省牲視濯滌如常儀其日質明禮官御史帥太<lb/>
廟官太祝官宫闈令出神主如時享儀有司列黄麾仗<lb/>
二千人於應天門外尚輦進金輅於應天門内午後三<lb/>
<pb n="KR2a0035_WYG_031-5b"/>
刻宣徽院奏請皇帝赴齋宿殿文武羣官並齋宿於所<lb/>
司次日質明俟諸衞各勒所部屯門列仗導駕官分左<lb/>
右侍立於殿階下並朝服通事舍人引侍中詣齋殿俛<lb/>
伏跪稱臣某言請中嚴俛伏興凡侍中奏請准此皇帝<lb/>
服通天冠絳紗袍少頃侍中奏外辦皇帝出齋殿即御<lb/>
座羣官起居訖侍中奏請升輦皇帝升輦以出侍衛警<lb/>
蹕如常儀導駕官前導至應天門侍中奏請降輦升輅<lb/>
皇帝升輅門下侍郎俛伏跪奏請車駕進發俛伏興凡<lb/>
<pb n="KR2a0035_WYG_031-6a"/>
門下侍郎奏請准此車駕動警蹕如常儀至應天門外<lb/>
門下侍郎奏請車駕少駐勑侍臣上馬侍中前承㫖退<lb/>
稱曰制可門下侍郎退傳制稱侍臣上馬通事舍人承<lb/>
傳勑侍臣上馬導駕官分左右前導門下侍郎奏請車<lb/>
駕進發車駕動稱警蹕不鳴鼓吹典贊儀引皇太子常<lb/>
服乘馬至廟中幕次更服逺遊冠朱明衣執圭通事舍<lb/>
人文武羣官<hi>並朝服</hi>於廟門外班迎車駕至廟門侍中於<lb/>
輅前奏請降輅導駕官歩入廟門稍東侍中奏請升輦<lb/>
<pb n="KR2a0035_WYG_031-6b"/>
皇帝升輦繖扇侍衛如常儀至大次侍中奏請降輦入<lb/>
就大次皇帝入大次通事舍人分引文武羣官由南神<lb/>
東西偏門入廟庭東西相向立禮直官引太尉以下行<lb/>
事官詣横街北向再拜訖禮直官引太尉詣盥洗位搢<lb/>
笏盥手帨手執笏詣爵洗位北向立搢笏洗瓚拭瓚以<lb/>
瓉授執事者執笏由西階升殿詣始祖彛尊所西向立<lb/>
執事者以瓉奉大尉搢笏執瓉酌鬯詣神位前太尉以<lb/>
鬯祼地訖以虚瓉授執事者執笏俛伏興出户外北向<lb/>
<pb n="KR2a0035_WYG_031-7a"/>
再拜訖次詣隨室並如上儀禮畢降自西階復位禮直<lb/>
官引司徒出詣饌所引薦俎齋郎奉俎并薦籩豆簠簋<lb/>
官奉籩豆簠簋及太官令以序入自正門宫縣樂作至<lb/>
太階樂止諸太祝迎於階上各設於神座前先薦牛次<lb/>
薦羊次薦豕訖禮直官引司徒已下降階復位典贊儀<lb/>
引皇太子通事舍人引親王由南神東偏門入詣褥位<lb/>
禮直官引中書侍郎舉冊官等升自西階詣始祖室前<lb/>
東西立通事舍人引侍中詣大次前奏請中嚴皇帝服<lb/>
<pb n="KR2a0035_WYG_031-7b"/>
衮冕少頃侍中奏外辦侍中詣廟庭本位立皇帝将出<lb/>
大次禮儀使與太常卿贊導凡禮儀使與太常卿贊導<lb/>
並博士前引俛伏跪稱臣某贊導皇帝行禮俛伏興前<lb/>
導至東神門撤繖扇近侍者從入殿中監跪進鎮圭禮<lb/>
儀使奏請執圭皇帝執圭宫縣樂作奏請詣罍洗位至<lb/>
位樂止内侍跪取匜興沃水又内侍跪取槃承水時寒<lb/>
預備温水禮儀使奏請搢鎮圭皇帝搢鎮圭盥手内侍<lb/>
跪取巾於篚興進皇帝洗手訖奉爵官以爵跪進皇帝<lb/>
<pb n="KR2a0035_WYG_031-8a"/>
受爵内侍捧匜沃水又内侍跪奉槃承水皇帝洗爵訖<lb/>
内侍跪奉巾以進皇帝拭爵訖内侍奠槃匜又奠巾於<lb/>
篚奉爵官受爵禮儀使奏請執鎮圭前導皇帝升殿左<lb/>
右侍從量人數升宫縣樂作皇帝至阼階下樂止皇帝<lb/>
升自阼階登歌樂作禮儀使前導皇帝至版位樂止奏<lb/>
請再拜奉禮郎贊皇太子已下在位羣官皆再拜贊者<lb/>
承傳皆再拜禮儀使前導皇帝詣始祖尊彛所樂作至<lb/>
尊所樂止奉爵官以爵涖尊執尊者舉羃侍中跪酌犧<lb/>
<pb n="KR2a0035_WYG_031-8b"/>
尊之汎齊訖禮儀使導皇帝至版位再拜訖禮儀使奏<lb/>
請詣始祖神位前褥位登歌樂作禮儀使奏請搢圭跪<lb/>
奉爵官以爵授奉爵酒官以進禮儀使奏請執爵皇帝<lb/>
執爵二奠酒訖以虛爵授奉爵酒官禮儀使奏請執圭<lb/>
俛伏興樂止奉爵酒以爵授奉爵官禮儀使奏請詣隨<lb/>
室並如上儀禮直官先引司徒升自西階立於飲福<lb/>
位之側酌獻将畢奉胙酌福酒太祝從司徒立於其側<lb/>
酌獻畢侍中亦立於其側禮儀使奏請皇帝詣版位北<lb/>
<pb n="KR2a0035_WYG_031-9a"/>
向立登歌樂作至位樂止中書侍郎跪讀册訖舉冊官<lb/>
奠訖禮儀使奏請皇帝再拜拜訖禮儀使奏請詣飲福<lb/>
位登歌樂作至位太祝酌福酒於爵時寒預備温酒以<lb/>
奉侍中侍中受爵奉以立禮儀使奏詣搢圭跪侍中以<lb/>
爵北向跪以進禮儀使奏請執爵三祭酒禮儀使奏請<lb/>
飲福飲福訖以虛爵授侍中禮儀使奏請受胙司徒跪<lb/>
以黍稷飰籩進皇帝受以授左右司徒又跪以胙肉進<lb/>
皇帝受以授左右禮儀使請執圭興再拜訖樂止禮儀<lb/>
<pb n="KR2a0035_WYG_031-9b"/>
使前導皇帝還版位登歌樂作至位樂止太祝各進徹<lb/>
籩豆登歌樂作卒徹樂止奉禮曰賜胙贊皇太子以下<lb/>
在位羣官皆再拜贊者承傳皆再拜宫縣作一成止禮<lb/>
儀使奏請皇帝再拜奉禮郎賛皇太子已下在位官皆<lb/>
再拜拜訖禮儀使奏禮畢前導皇帝降阼階登歌樂作<lb/>
至階下樂止宫縣作前導皇帝出東神門樂止繖扇侍<lb/>
衛如常儀禮儀使奏請釋圭殿中監跪受鎮圭至大次<lb/>
轉仗衛於還途如來儀禮官御史帥其屬納神主藏冊<lb/>
<pb n="KR2a0035_WYG_031-10a"/>
如儀少頃通事舍人引侍中奏請中嚴皇帝服通天冠<lb/>
絳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紗少頃侍中奏外辦俟尚輦進輦侍中奏請降座<lb/>
升輦皇帝升輦繖扇侍衛如常儀至南神門稍東侍中<lb/>
奏請降輦歩出廟門皇帝歩出廟門至輅侍中奏請升<lb/>
輅皇帝升輦門下侍郎奏請車駕少駐勑侍臣上馬侍<lb/>
臣前承㫖退稱曰制可門下侍郎退傳制稱侍臣上馬<lb/>
通事舍人承傳勑侍臣上馬車駕還内鼓吹振作至應<lb/>
天門外百官班迎起居宫縣奏采茨之曲入應天門内<lb/>
<pb n="KR2a0035_WYG_031-10b"/>
侍中奏請降輅乗輦皇帝降輅乗輦以入繖扇侍衛警<lb/>
蹕如常儀皇帝入宫至致齋殿侍中奏解嚴通事舍人<lb/>
承㫖勑羣臣各還次将士各還本所<lb/>
皇后恭謝儀皇后既受冊前一日齋戒於别殿内命婦<lb/>
應從入廟者俱齋戒一日其日未明二刻有司陳設儀<lb/>
應於后車之左右以次排列外命婦先自太廟後門入<lb/>
内命婦妃嬪已下俱詣殿庭起居訖宣徽使版奏中嚴<lb/>
少頃又奏外辦首飾禕衣御肩輿取便路至車所内侍<lb/>
<pb n="KR2a0035_WYG_031-11a"/>
奏請降輿升車既升車奏請進發車出元徳東偏門内<lb/>
命婦妃嬪已下自殿門外上車由左掖門出從至太廟<lb/>
門外儀仗止於門外回車南向内侍奏請降車升輿后<lb/>
降車升輿就東神門外幄次下簾内命婦妃嬪已下降<lb/>
車入就陪列位内侍引外命婦詣幄次前起居訖並赴<lb/>
殿庭陪列位少頃宣徽使詣幄次贊行朝謁之禮簾卷<lb/>
宣徽使前導詣殿庭階下西向褥位立宣徽使贊再拜<lb/>
内外命婦皆再拜宣徽使前導升東階詣始祖皇帝神<lb/>
<pb n="KR2a0035_WYG_031-11b"/>
位香案前褥位宣徽使奏請三上香又奏再拜拜訖宣<lb/>
徽前導次詣獻祖已下十室並如上儀宣徽使奏禮<lb/>
畢導歸幄次宣徽使奏請觧嚴内外命婦還幕次少頃<lb/>
轉仗還内如來儀外命婦退内侍奏請御輿出至車所<lb/>
奏請升車既升車奏請進發内命婦上車至元徳東偏<lb/>
門内侍奏請降車升輿后御輿取便路還内内命婦從<lb/>
入冊禮畢百官上表稱賀并以牋賀中宫<lb/>
皇太子恭謝儀其日質明東宫應從官各服朝服所司<lb/>
<pb n="KR2a0035_WYG_031-12a"/>
陳鹵簿金輅於左掖門外皇太子服逺游冠朱明衣升<lb/>
輿以出至金輅所降輿升輅左庶子已下夾侍三師三<lb/>
少乗馬導從餘官亦皆乘馬以從東行由太廟西階轉<lb/>
至廟不鳴鐘吹至廟西偏門外降輅歩進由東偏門入<lb/>
幄次改服衮冕出次執圭自南神東偏門入宫官并太<lb/>
常寺官皆從皇太子入詣殿庭東階之東西向立典儀<lb/>
賛再拜訖升自西階詣始祖神位前北向再拜訖以次<lb/>
詣逐室行禮並如上儀訖降自西階復西向位俟典儀<lb/>
<pb n="KR2a0035_WYG_031-12b"/>
稱禮畢出東神北偏門謁别廟如上儀訖歸幄次改服<lb/>
逺游冠朱明衣出次歩至廟門外升輅過廟門鳴鐃而<lb/>
行至左掖門外降輅升輿以入将士各還本所後一日<lb/>
於東宫受羣官賀如元正受賀之儀<lb/>
薦新天徳二年命有司議薦新禮依典禮合用時物令<lb/>
太常卿行禮正月鮪明昌間用牛魚無則鯉代二月鴈<lb/>
三月韭以卵以葑四月薦氷五月筍蒲羞以含桃六月<lb/>
彘肉小麥仁七月嘗雛鷄以黍羞以瓜八月羞以茨以<lb/>
<pb n="KR2a0035_WYG_031-13a"/>
菱以栗九月嘗粟與稷羞以棗以梨十月嘗麻與稲羞<lb/>
以兎十一月羞以麕十二月羞以魚從之大定三年有<lb/>
司言每歳太廟五享若復薦新似渉繁數擬遇時享之<lb/>
月以所薦物附於籩豆薦之以合古者祭不欲數之義<lb/>
制可<hi>牛魚狀似鮪鮪之類也</hi>
功臣配享明昌五年閏十月丙寅以儀同三司代國公<lb/>
罕都銀青光禄大夫伊克特進和卓開府儀同三司博<lb/>
諾儀同三司巴逹配享世祖廟庭天徳二年二月太廟<lb/>
<pb n="KR2a0035_WYG_031-13b"/>
祫享有司擬上配享功臣詔以薩哈希卜蘇舍音杲斡<lb/>
魯鄂斯歡忠東向配太祖位以尼堪宗翰斡里雅布宗<lb/>
望棟摩羅索尼楚赫西向配太祖位大定三年十月祫<lb/>
享又以舍音斡魯薩哈實實鄂斯歡配享太祖宗望棟<lb/>
摩宗翰羅索尼楚赫配享太宗其後次序屢有更易八<lb/>
年上命圖畫功臣於太祖廟有司第祖宗佐命之臣勲<lb/>
績之大小官資之崇卑以次上聞乃定左廡開府金源<lb/>
郡王薩哈皇伯太師右副元帥宋王宗望開府金源郡<lb/>
<pb n="KR2a0035_WYG_031-14a"/>
王斡魯皇伯太師梁王宗弼開府金源郡王羅索皇叔<lb/>
祖元師左都監魯王棟摩開府隋國公阿里罕儀同三<lb/>
司兖國公劉彦宗右丞相齊國簡懿公韓企先特進宗<lb/>
人希卜蘇右廡太師秦王宗翰皇叔祖遼王杲開府金<lb/>
源郡王實實開府金源郡王完顏希尹太傅楚王宗雄<lb/>
開府前燕京留守金源郡王完顔尼楚赫開府金源郡<lb/>
王完顔忠金源郡王完顔薩里罕特進宗人烏楞古右<lb/>
丞相金源郡王赫舍哩志寕十六年左廡遷梁王宗弼<lb/>
<pb n="KR2a0035_WYG_031-14b"/>
於斡魯上十八年黜希卜蘇而次晋嘉努於阿里罕之<lb/>
下二十二年増皇伯太師遼王舍音薩哈宗斡宗翰宗<lb/>
望其下以次列明昌四年始定東廊皇叔祖遼智烈王<lb/>
舍音杲皇伯太師遼忠烈王宗幹斡魯皇伯太師右副<lb/>
元帥宋桓肅王鄂勒博宗望開府儀同三司金源郡毅<lb/>
武王實實開府儀同三司金源郡貞憲王完顔古紳希<lb/>
尹太傅楚威敏王摩囉歡宗雄開府儀同三司燕京留<lb/>
守金源郡襄武王完顔尼楚赫開府儀同三司金源郡<lb/>
<pb n="KR2a0035_WYG_031-15a"/>
明毅王完顔忠鄂斯歡金源郡莊襄王杲薩里罕特進<lb/>
宗人烏爾古莊翼特進完顔希卜蘇威敬太師尚書令<lb/>
淄忠烈王圖克坦克寕太師尚書令南陽郡文康王張<lb/>
浩西廊開府儀同三司金源郡忠毅王薩哈大師秦桓<lb/>
忠王尼堪宗翰皇伯太師梁忠烈王烏珠宗弼開府儀<lb/>
同三司金源郡剛烈王斡魯開府儀同三司金源郡莊<lb/>
義王完顔羅索皇叔祖元帥左都監魯荘明王棟摩開<lb/>
府儀同三司隋國剛憲公阿里罕開府儀同三司豫國<lb/>
<pb n="KR2a0035_WYG_031-15b"/>
襄毅公普嘉努昱開府儀同三司兖國英敏公劉彦宗<lb/>
右丞相齊國簡懿公韓企先太保尚書令廣平郡襄簡<lb/>
王李石開府儀同三司左丞相全源郡武定王赫舍哩<lb/>
志寕開府儀同三司左丞相沂國公布薩忠義儀同三<lb/>
司左丞相崇國公赫舍哩良弼右丞相莘國公石琚右<lb/>
丞相申國公唐古安禮開府儀同三司平章政事圖克<lb/>
坦喀齊喀叅知政事宗叙每一朝為一列著為令<lb/>
寳玉凡天子大祀則陳八寳及勝國寳於庭所以示守<lb/>
<pb n="KR2a0035_WYG_031-16a"/>
也金克遼宋所得寳玉及本朝所製今并載焉獲於遼<lb/>
者玉寳四金寳二玉寳通天萬歳之璽一受天明命惟<lb/>
徳乃昌之寳一<hi>皆方二寸</hi>嗣聖寳一御封不辨印文寳一金<lb/>
寳御前之寳一書詔之寳一二寳金初用之獲於宋者<lb/>
玉寳十五金寳七印一金塗銀寳五玉寳受命寳一咸<lb/>
陽所得三寸六分文曰受命于天既壽永昌相傳為秦<lb/>
璽白玉葢螭紐傳國寳一螭紐二玉並碧色鎮國寳一<lb/>
文曰承天休延萬億永無極又受命寳一文曰受命于<lb/>
<pb n="KR2a0035_WYG_031-16b"/>
天既壽永昌天子之寳一天子信寳一天子行寳一皇<lb/>
帝之寳一皇帝信寳一皇帝行寳一皇帝恭膺天命之<lb/>
寳二皆四寸八分螭紐御書之寳二一龍紐一螭紐宣<lb/>
和御筆之寳一螭紐金寳并印天下同文之寳一龍紐<lb/>
御前之寳二御書之寳一宣和殿寳一皇后之寳一皇<lb/>
太子寳一龜紐皇太子妃印一龜紐金塗銀寳皇帝欽<lb/>
崇國祀之寳一天下合同之寳一御前之寳一御前錫<lb/>
賜之寳一書詔之寳一外有宋内府圖書印三十八<hi>内府</hi>
<pb n="KR2a0035_WYG_031-17a"/>
<hi>圖書之印一御書三御筆一御畫一御書玉寶一天子萬年一天子萬壽一龜龍上珍一河洛元瑞二雲漢之</hi>
<hi>章一奎璧之文一華國之瑞一大觀中秘一大觀寶篆一政和一宣和三宣和御覽一宣和中秘一宣和殿制</hi>
<hi>一宣和大寳一宣和書寶二宣和畫寳一常樂未夹一古文二封四共三十五而並玉封字一御畫一二面並</hi>
<hi>馬瑶政和御筆一係水晶</hi>𤣥圭一白玉圭一十九　本朝所製國初<lb/>
就用遼寳皇統五年始鑄金御前之寳一書詔之寳一<lb/>
大定十八年得美玉詔作大金受命萬世之寳其制徑<lb/>
四寸八分厚寸四分盤龍紐高厚各四寸六分二十三<lb/>
年又鑄宣命之寳其徑四寸二厘厚一寸四分紐高一<lb/>
<pb n="KR2a0035_WYG_031-17b"/>
寸九分字深二分勑有司議所當用奏今所奏八寳及<lb/>
皇統五年造御前之寳賜宋國書及常例奏日則用之<lb/>
書詔之寳賜高麗夏國詔并頒詔則用之大定十八年<lb/>
造大金受命萬世之寳奉勑再議今所鑄金寳宜以進<lb/>
為始呈一品及王公妃用玉寳二品以下用金宣命之<lb/>
寳又有禮信之寳用銅歳賜三國禮物緘封用之明昌<lb/>
間更以銀又有太皇太后皇太后皇后皇太妃寳又有<lb/>
皇太子及守國寳皆用金大定二十四年皇太子寳金<lb/>
<pb n="KR2a0035_WYG_031-18a"/>
鑄龜紐有司定其文曰監國上命以守易監比親王印<lb/>
廣長各加一分<lb/>
雜儀大定三年八月有司議祫享犧牲品物按唐開元<lb/>
禮宋開寳禮每室犢一羊一猪一五禮新儀每室復加<lb/>
魚十有五尾天徳貞元例與唐宋同有司行事則不用<lb/>
太牢七祀功臣羊各二酒共二百一十瓶正隆減定通<lb/>
用犢一兩室共用羊一豕一酒百瓶此於禮有闕今七<lb/>
祀功臣牲酒請依天徳制宗廟每室則用宋制加魚然<lb/>
<pb n="KR2a0035_WYG_031-18b"/>
每室一犢後恐太豐世宗乃命每祭共用一犢羊豕如<lb/>
舊又以九月五日祫享當用鹿肉五十斤獐肉三十五<lb/>
斤兎十四頭為臡醢以貞元正隆時方禁獵皆以羊代<lb/>
此禮殊為未備詔從古制十年正月詔宰臣曰古禮殺<lb/>
牛以祭後世有更者否其檢討典故以聞有司謂自周<lb/>
以來下逮唐宋祫享無不用牛者唐開元禮時享每室<lb/>
各用太牢一至大寳六年始減牛數太廟每享用一犢<lb/>
宋政和五禮新儀時享太廟親祀用牛有司行事則不<lb/>
<pb n="KR2a0035_WYG_031-19a"/>
用宋開寳二年詔昊天上帝皇地祗用犢餘大祀皆以<lb/>
羊豕代之合二羊五豕足代一犢今三年一祫乃為親<lb/>
祀其禮至重每室一犢恐難省減遂命時享與祭社稷<lb/>
如舊若親祠宗廟則共用一犢有司行事則不用十二<lb/>
年十月祫享以攝官行事詔共用三犢二十二年十月<lb/>
詔祫禘共用三犢有司行事則以鹿代昭徳皇后廟大<lb/>
定十九年禘祭不用犢<lb/>
大定二十九年章宗即位禮官言自大定二十七年十<lb/>
<pb n="KR2a0035_WYG_031-19b"/>
月祫享至今年正月世宗升遐故四月不行禘禮按公<lb/>
羊傳閔公二年吉禘于莊公言吉者未可以吉謂未三<lb/>
年也注謂禘祫從先君數朝聘從今君數三年喪畢遇<lb/>
禘則禘遇祫則祫故事宜於辛亥歳為大祥三月禫祭<lb/>
踰月則吉則四月一日為初吉適當孟夏禘祭之時可<lb/>
為親祠詔從之及期以孝懿皇后崩而止五月禮官言<lb/>
世宗升祔已三年尚未合食於祖宗若來冬遂行祫禮<lb/>
伏為皇帝見居心喪喪中之吉春秋譏其速恐冬祫未<lb/>
<pb n="KR2a0035_WYG_031-20a"/>
可行然周禮王有哀慘則春官攝事竊以世宗及孝懿<lb/>
皇后升祔以來未曽躬謁豈可令有司先攝事哉况前<lb/>
代令攝事者止施於常祀今乞依故事三年喪畢祫則<lb/>
祫禘則禘於明昌四年四月一日釋心喪行禘禮上從<lb/>
之明昌三年十二月尚書省奏明年親禘室當用犢一<lb/>
欽懷皇后祔于明徳之廟按大定三年祫享明徳皇后<lb/>
室未嘗用犢勑欽懷皇后亦用之上因問拜數右丞瑋<lb/>
具對上曰世宗聖壽高故殺其數亦不立於位今當從<lb/>
<pb n="KR2a0035_WYG_031-20b"/>
禮而已大定六年定晨祼行禮自大次至版位先見神<lb/>
之禮兩拜再至版位又兩拜祼鬯畢還版位先再拜還<lb/>
小次酌獻時罍洗盥訖至版位先兩拜酌獻畢還版<lb/>
位再兩拜止将始祖祝冊於版位西南安置讀冊訖又<lb/>
再拜還小次又至飲福位先兩拜飲畢兩拜凡十六拜<lb/>
貞祐四年命参政知事李革為修太廟使七月吉日親<lb/>
行祔享有司以故事用皇帝時享儀初至版位兩拜晨<lb/>
祼及酌獻則每位三拜飲福五拜總七十九拜今升祔<lb/>
<pb n="KR2a0035_WYG_031-21a"/>
則徧及祧廟五室則為一百九拜也明昌間嘗減每位<lb/>
酌獻奠爵後一拜則為九十二拜而已然大定六年世<lb/>
宗嘗令禮官通減為十六拜文皇帝當散齋四日于别<lb/>
殿致齋三日于大慶殿今國事方殷宜權散齋二日致<lb/>
齋一日上曰拜數從大定例餘准奏禮部尚書張行簡<lb/>
言近奉詔從世宗十六拜之禮臣與太常参定儀注世<lb/>
有疑焉謹按唐宋親祠典禮皆有通拜及隨位拜禮竊<lb/>
宗大定二年親行奉安之禮亦通七拜每室各五拜合<lb/>
<pb n="KR2a0035_WYG_031-21b"/>
七十二拜逮六年禘始勑有司減為十六拜仍存七十<lb/>
二拜之儀其意亦可見矣葢初年享禮以備故後從權<lb/>
更定通拜今陛下初廟見奉安而遽從此制是於隨室<lb/>
神位並無拜禮此臣之所疑一也大定間十有二室姑<lb/>
從十六拜猶可今十有七室而拜數反不及之此臣之<lb/>
所疑二也况六年所定儀注惟於皇帝版位前讀始祖<lb/>
一室祝冊夫祭有祝辭本告神明今諸祝冊各書帝后<lb/>
尊諡及高曽祖考世次不一皇帝所自稱亦自不同而<lb/>
<pb n="KR2a0035_WYG_031-22a"/>
乃止讀一冊餘皆虛室恐於禮未安此臣之所疑三也<lb/>
先王之禮順時施宜不可多寡惟稱而已今近年禮官<lb/>
酌古今别定四十四拜之禮初見神二拜晨祼通四拜<lb/>
隨室酌獻讀祝畢兩拜飲福四拜似為得中上從之乃<lb/>
定祔享如時享十二室之儀又以祧廟五主始祖室不<lb/>
能容止於室户外東西一列以西為上神主闕者以升<lb/>
祔前三日廟内敬造以享日丑前題冩畢以次奉陞十<lb/>
月己未親王百官自明俊殿奉迎祖宗神主于太廟幄<lb/>
<pb n="KR2a0035_WYG_031-22b"/>
次辛酉行禮用四十四拜之儀無宫縣樂犧牲從儉十<lb/>
七室用犢三羊豕九而已以皇太子為亞獻濮王守純<lb/>
為終獻皇帝權服靴𫀆行禮日服衮冕皇太子以下公<lb/>
服無鹵簿儀仗禮畢乘馬還宫<lb/>
　<lb/>
　<lb/>
　<lb/>
　金史卷三十一<lb/>
</p>
<p>
</p>
  </div>
</body>
</text>
</TEI>
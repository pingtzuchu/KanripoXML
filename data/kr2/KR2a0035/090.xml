<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷九十</head> <lb/>
    <p>
<pb n="KR2a0035_WYG_090-1a"/>
欽定四庫全書<lb/>
　金史卷九十<lb/>
　　元中書右丞相總裁托克托等修<lb/>
　列傳第二十八<lb/>
　　趙元　　　伊喇道<hi>本名按</hi>髙徳基<lb/>
　　馬諷　　　完顏鄂愽庫　劉徽柔<lb/>
　　賈少沖<hi>子益</hi>伊喇鄂爾多<hi>一名巴錦</hi>
　　珠勒根彥忠<hi>一名斡克山</hi>　　　張九思<lb/>
<pb n="KR2a0035_WYG_090-1b"/>
　　髙　衎　　楊邦基　　丁暐仁<lb/>
趙元字善長涿州范陽人遼天慶八年登進士第仕至<lb/>
尚書金部員外郎遼亡郭藥師為宋守燕以元掌機宜<lb/>
文字王師取燕藥師降樞密使劉彥宗辟元為本院令<lb/>
史天㑹間同知薊州事有賊殺人横道官吏圜視莫知<lb/>
所為路人耕夫聚觀甚衆元指田中釋耒而來者曰此<lb/>
賊也叱左右縳之遂伏僚吏問其故元曰偶得於眉睫<lb/>
間耳其後朝廷立磨勘格凡嘗仕宣和者皆除名籍元<lb/>
<pb n="KR2a0035_WYG_090-2a"/>
在磨勘中齊國廢置行臺省于汴選名士十餘人備官<lb/>
屬元在選中授行兵部郎中行臺徙大名再徙祁州及<lb/>
宗弼再取河南元皆攝户部事賦調兵食取辦天眷三<lb/>
年為行臺右司員外郎囚有殺人當死者行臺欲宥之<lb/>
元不從反覆數四勢不可奪乃仰天嘆曰如殺人者可<lb/>
宥死者復何辜何欲徼已福而亂天下法乎行臺竟不<lb/>
能奪改左司員外郎攝吏部事在行臺凡十年吏事明<lb/>
敏宗弼深知之行臺或有事上相府宗弼必問曾經趙<lb/>
<pb n="KR2a0035_WYG_090-2b"/>
元未也其見重如此為同簽汴京留守事改同知大名<lb/>
尹用亷遷河北西路轉運使歴彰德武勝等軍節度使<lb/>
以老致仕卒于家<lb/>
伊喇道本名按宗室伊喇古為山東東路兵馬都總管<lb/>
辟掌軍府簿書往來元帥府計議邊事右副元帥宗弼<lb/>
愛其才召為元帥府令史補尚書省令史特除監察御<lb/>
史再遷大理丞兼工部員外郎海陵南伐使督運芻糧<lb/>
所在盜起道路梗澁間關僅至淮南上謁承問具言四<lb/>
<pb n="KR2a0035_WYG_090-3a"/>
方盜賊狀海陵惡聞其言杖之七十使督戰艦渡江㑹<lb/>
海陵死軍還大定二年除工部郎中奏詔招撫諸奚是<lb/>
時茂巴爾明安下穆昆實埒等欲降制於明安和卓不<lb/>
敢即降道發兵掩襲和卓子婦孫男女甥及穆昆瑠珠<lb/>
及佛寧博索妻孥是日適斡罕遣博索發茂巴爾明安<lb/>
軍博索聞其家人被獲遂降改禮部郎中從討斡罕佩<lb/>
金牌與應奉翰林文字額哩頁招降叛奚奉使河南勸<lb/>
課農桑密訪吏治得失累遷御史中丞同修國史亷問<lb/>
<pb n="KR2a0035_WYG_090-3b"/>
職官殿最還奏上曰職官貪汙罪廢其餘因循以苟歲<lb/>
月今亷能即與升除無以慰百姓愛留意可就遷秩秩<lb/>
滿升除於是亷能官景州刺史耶律補進一階單州刺<lb/>
史舒穆嚕錦嘉努泰寧軍節度副使尹昇卿寧陵縣令<lb/>
監邦彥濬州司候張匡福各進兩階貪汙官同知濬州<lb/>
防禦使事富色克真定縣令特黙格並免死杖一百五<lb/>
十除名同知睢州事烏克遜阿里布杖一百削四階非<lb/>
奉㫖不得錄用於是道改同知大興尹事詔曰京師士<lb/>
<pb n="KR2a0035_WYG_090-4a"/>
民輻輳犯法者衆罪狀自實毋為文所持斷之以公可<lb/>
也朕嘗諭執政必不以小苛譴卿勉副朕意遷刑部尚<lb/>
書尚廐局使宗夔副使舒穆嚕成格勒私用官芻事覺<lb/>
尚廐局𨽻㸃檢司刑部當自問㸃檢烏淩阿天錫屬刑<lb/>
部使輕其罪刑部以付大興府鞫治於是道及天錫郎<lb/>
中丁暐仁皆坐解職尋起為大理卿兼簽書樞密院事<lb/>
再遷西京留守卒<lb/>
髙徳基字元履遼陽渤海人皇統二年登進士第六年<lb/>
<pb n="KR2a0035_WYG_090-4b"/>
為尚書省令史海陵為相專愎自用人莫敢拂其意德<lb/>
基毎與之詳辨及簒位命左司郎中賈昌祚諭㫖曰卿<lb/>
公直果敢今委卿南京行省勾當未行㑹海陵欲都燕<lb/>
京命德基攝燕京行臺省都事改攝右司員外郎除户<lb/>
部員外郎改中都路都轉運副使遷户部郎中正隆三<lb/>
年詔左丞相張浩參知政事敬嗣暉營建南京宫室明<lb/>
年德基與御史中丞李籌刑部侍郎蕭中一俱為營造<lb/>
提㸃海陵使中使謂德基等曰汝等欲乘傅往邪欲乘<lb/>
<pb n="KR2a0035_WYG_090-5a"/>
已馬往邪銀牌可於南京尚書省取之籌乞先降銀牌<lb/>
復遣中使謂籌曰牌之與否當出朕意爾敢輒言豈以<lb/>
三人中官獨髙邪遂杖之二十遣乘已馬往德基中一<lb/>
乘傳往轉同知開封尹大定三年以察亷治狀不善下<lb/>
遷同知北京路都轉運使事是年秋土河泛濫水入景<lb/>
城德基遽命開長樂門疏分使入御溝以殺其勢水不<lb/>
能為害遷刑部侍郎七年改中都路都轉運使九年轉<lb/>
刑部尚書有犯罪當死者宰相欲從末減德基曰法無<lb/>
<pb n="KR2a0035_WYG_090-5b"/>
二門失出猶失入也不從及奏上曰刑部議是也因召<lb/>
諸尚書諭之曰自朕即位以來以政事與宰相爭是非<lb/>
者德基一人而已自今部上省三議不合即具以聞為<lb/>
宋主生日使及還宋人禮物外附進臘茶三千胯不親<lb/>
封署德基曰姪獻叔而不署是無名之物也却之十一<lb/>
年改户部尚書德基上疏乞免軍須房稅等錢減農稅<lb/>
及鹽酒等課未報隨朝官俸粟折錢増髙市價與之多<lb/>
出官錢幾四十萬貫上使人諭之曰卿為尚書取悦宰<lb/>
<pb n="KR2a0035_WYG_090-6a"/>
執近臣濫出官錢卿之官爵一出於朕奈何如此於是<lb/>
決杖八十户部郎中王佐員外郎盧彥沖同知中都轉<lb/>
運使劉兟副使舒穆嚕長壽支度判官韓鎮左警巡使<lb/>
李克勤右警巡使李寳判官强銳昌姚宗奭尼瑪哈達<lb/>
希布皆杖有差詔自大定十一年八月郊祀赦後尚書<lb/>
省御史臺户部轉運司警巡院多支俸粟折錢皆追還<lb/>
之德基降蘭州刺史王佐大興府推官盧彥沖河北西<lb/>
路户籍判官劉兟東京警巡使舒穆嚕長壽東京留守<lb/>
<pb n="KR2a0035_WYG_090-6b"/>
推官韓鎮河東南路户籍判官李克勤通逺縣令李寳<lb/>
清水縣令强鋭昌姚宗奭尼瑪哈達希布皆除司候大<lb/>
定十二年德基卒年五十四子鍚<lb/>
馬颯字良弼大興漷隂人國初以燕與宋諷游學汴梁<lb/>
登宣和六年進士第宗翰克汴京諷歸朝復登進士第<lb/>
調蔚州廣靈丞遷雄州歸信令境有河曰八尺口每秋<lb/>
潦漲溢害民田諷視地高下疏決之其患遂息召為尚<lb/>
書省令史除獻州刺史天德初改寧州民有告謀不軌<lb/>
<pb n="KR2a0035_WYG_090-7a"/>
者株連數十百人諷察其無狀乃究問告者告者具㐲<lb/>
其誣衆懽呼感泣再遷南京副留守入為大理少卿是<lb/>
時高禎為御史大夫素貴重繩治無所避權貴憚其威<lb/>
嚴乃以諷及張忠輔為中丞欲有以中傷之者諷忠輔<lb/>
皆文吏巧法不能與禎絲髪相假借禎畏其害已因訴<lb/>
于海陵海陵以禎太祖舊臣毎慰安之諷改大理卿歲<lb/>
餘出為順天軍節度使大定二年復為大理卿遷刑部<lb/>
尚書改忠順軍節度使致仕卒<lb/>
<pb n="KR2a0035_WYG_090-7b"/>
完顏鄂博庫㑹寧府海古勒寨人年十三充女直字學<lb/>
生補上京女直吏再習小字兼通契丹文字充尚書省<lb/>
令史天德初除吏部主事鞠問扎蘭路詐襲穆昆事人<lb/>
稱其能擢右拾遺海陵謂之曰吾始聞汝名試以吏部<lb/>
主事今計其實優於所聞逺矣累遷右司郎中從海陵<lb/>
伐宋至淮南聞世宗即位于遼陽鄂博庫入白其事海<lb/>
陵沈思良久曰卿等始聞之邪我已知之遣人往矣此<lb/>
大事勿泄于外大定二年秩滿當代世宗喜其善敷奏<lb/>
<pb n="KR2a0035_WYG_090-8a"/>
特詔再任謂宰臣曰鄂博庫為人公忠後來有如斯人<lb/>
者卿等宜薦舉之其見知如此斡罕已平詔罷契丹明<lb/>
安穆昆其元管户口及從斡罕作亂來降者皆𨽻女直<lb/>
明安穆昆遣鄂博庫於明安穆昆人户少處分置未經<lb/>
罷去明安穆昆合承襲者仍許承襲賑贍其貧乏者仍<lb/>
括買契丹馬匹官員年老之馬不在括限頃之世宗以<lb/>
諸契丹未嘗為亂者與來降者一槩𨽻女直明安中非<lb/>
是未嘗為從亂可且仍舊平章政事完顏元宜奏已遷契<lb/>
<pb n="KR2a0035_WYG_090-8b"/>
丹所棄地可遷女直人與不從亂契丹雜處上以問右<lb/>
丞蘇保衡參政石琚皆不能對上責之曰卿等每事先<lb/>
熟議然後奏有問即對豈容不知此保衡琚頓首謝上<lb/>
曰分𨽻契丹以本明安租税給贍之所棄地與附近女<lb/>
直人及餘户願居者聴其明安穆昆官選契丹官員不<lb/>
預亂者充之改同知大興尹遷横海軍節度使初到官<lb/>
讞囚能得其情人以為不冤五年卒官<lb/>
劉徽柔字君美大興安次人天眷三年擢進士第初為<lb/>
<pb n="KR2a0035_WYG_090-9a"/>
真定欒城主簿轉開遠軍節度掌書記遷洪洞令徽柔<lb/>
明敏善聼斷縣人楊逺者投牒于縣以為夜雨屋壞壓<lb/>
其姪死號訴哀切徽柔熟視而笑曰汝利姪財而殺之<lb/>
乃誣雨耶叱付獄其人立伏曰公神明也不敢延死遂<lb/>
寘於法秩滿縣人遮滿不得去者彌日為立生祠刻石<lb/>
頌德正隆二年入為大理評事遷司直大定二年同知<lb/>
河東南路轉運使事以廉第一改知平定軍入為大理<lb/>
少卿七年知磁州改同知南京留守事十月遷中都路<lb/>
<pb n="KR2a0035_WYG_090-9b"/>
轉運使卒官<lb/>
賈少冲字若虚通州人勤學日誦数百千言家貧甚嘗<lb/>
道中獲遺金訪其主歸之天㑹中再伐宋調及民兵少<lb/>
沖甫冠代其叔行雖行伍間未嘗釋卷中天眷二年進<lb/>
士劉筈欲以妹妻之少沖辭不就曰富貴當自致之調<lb/>
營州軍事判官遷定安令蔚州刺史恃貴不法属吏畏<lb/>
之每事輒曲從其意少冲守正不阿用亷進官一階再<lb/>
遷吏部主事定武軍節度副使河中府判官海陵寖以<lb/>
<pb n="KR2a0035_WYG_090-10a"/>
失道少冲謂所親曰天下且亂不可仕也秩滿乃不求<lb/>
仕大定二年調御史臺典事累遷刑部郎中往北京決<lb/>
獄奏誅首惡誤牽連其中者皆釋不問全活凡千人以<lb/>
本職攝右司員外郎嘗執奏刑名甚堅既退上謂侍臣<lb/>
曰少沖居下位有守如此除同知河間尹數月入為秘<lb/>
書少監兼起居注左補闕少沖外柔内剛每從容進諫<lb/>
世宗稱美之十四年為宋主生日副使宋國方有祈請<lb/>
上以意諭少冲少冲對曰臣有死無辱宋人别致珍異<lb/>
<pb n="KR2a0035_WYG_090-10b"/>
少沖笑謂其人曰行人受賜自有常數寧敢以賂辱君<lb/>
命乎遂不受使還世宗嘉之遷右諫議大夫祕書起居<lb/>
注如故十七年請老除衛州防禦使遷河南東路轉運<lb/>
使召為太常卿兼祕書少監復請致仕不許改順天軍<lb/>
節度使卒少沖性夷簡不喜言利嘗教諸子曰蔭所以<lb/>
庇身管庫不可為也聞者尚之子益<lb/>
益字損之少頴悟如成人大定十四年父少冲為秘書<lb/>
少監充宋主生日副使益侍行是時宋人常爭起立接<lb/>
<pb n="KR2a0035_WYG_090-11a"/>
受國書之禮少冲問益曰即宋人欲變禮持議不决奈<lb/>
何益曰守死無辱可謂使矣少沖大竒之中大定十九<lb/>
年進士調河津主簿丁父憂去官察廉起復礬山令補<lb/>
尚書省令史丁母憂服闋除定海軍節度副使監察御<lb/>
史治書侍御史轉侍御史知登聞鼓院兼少府少監未<lb/>
幾改禮部郎中兼知登聞鼓院看讀陳言文字遷左司<lb/>
郎中改吏部侍郎兼蔡王傳以病免除鄭州防禦使陜<lb/>
西東路轉運使順天軍節度使大安初召為吏部尚書<lb/>
<pb n="KR2a0035_WYG_090-11b"/>
有疾改安國軍節度使益調民夫修完城郭為戰守備<lb/>
按察司止之不聴曰治城守臣事也按察何預既而兵<lb/>
至以有備解去改横海定國軍節度使道阻不赴宣宗<lb/>
初為吏部尚書益為侍郎相得歡甚貞祐二年至汴京<lb/>
訪益所在召為太常卿上防秋十三事與户部尚書李<lb/>
革論遷河北軍民不便不報貞祐三年致仕元光九年<lb/>
卒<lb/>
伊喇鄂爾多一名巴錦系出遼五院司通契丹字天㑹<lb/>
<pb n="KR2a0035_WYG_090-12a"/>
三年伐宋𨽻軍中遇戰輒先登屢獲偵人有司上其功<lb/>
補尚書省令史十五年籍發諸部兵於山後將與右丞<lb/>
蕭慶㑹時官軍竄而南者凡數千鄂爾多以兵邀擊之<lb/>
盡獲其輜重財物悉送有司而去一毫弗取以勞遷修<lb/>
武校尉宗弼復河南鄂爾多督諸路帥臣進討事定以<lb/>
勞遷宣武將軍時六部未分乃以為兵刑二部主事未<lb/>
幾遷右司都事皇統二年授大理正歴同知昭德軍節<lb/>
度使事以廉陞孟州防禦使正隆間轉同知北京留守<lb/>
<pb n="KR2a0035_WYG_090-12b"/>
㑹伊克河闌子山等明安契丹謀亂時方發兵討之别<lb/>
遣鄂爾多押軍南下至松山縣為賊黨講格所執<lb/>
且欲推為盟主要以契約鄂爾多怒曰我受國厚恩豈<lb/>
能從汝反耶寧殺我契約不可得也賊知不可屈乃困<lb/>
辱之使布衣草履逐馬而行且欲害之鄂爾多說其監<lb/>
奴因得脱還六年九月改北京路轉運使大定初為愽<lb/>
州防禦使再遷利涉軍節度使先是有農民避賊入保郡<lb/>
城以錢三十千寄之鄰家賊平索之鄰人諱不與訴于<lb/>
<pb n="KR2a0035_WYG_090-13a"/>
縣縣官以無契騐却之乃訴于州鄂爾多陽怒械繫之<lb/>
捕其鄰人關以三木詰之曰汝鄰乙坐刧殺人指汝同<lb/>
盜鄰人大懼始自陳有欺錢之隙乃責歸所隱錢而釋<lb/>
之郡人駭服改通逺節度使卒<lb/>
珠勒根彥忠本名幹克山哈斯罕人也好學通吏事天<lb/>
㑹十四年選充尚書兵部孔目官陞尚書省令史兼右<lb/>
司都事七年改大理丞為㑹寧少尹進同知會寧府事<lb/>
入為尚書吏禮部郎中貞元二年進本部侍郎海陵庶<lb/>
<pb n="KR2a0035_WYG_090-13b"/>
人凡有所疑常使彦忠裁决彦忠據法以對間有不合<lb/>
則召讓之彥忠執奏如前終無阿曲同列咸為懼彦忠<lb/>
固執不變海陵壯之明年除御史中丞歴尚書戸部侍<lb/>
郎侍衛親軍副都指揮使海陵南伐除南京路都轉運<lb/>
使大定二年改大名尹兼本路兵馬都總管四年入為<lb/>
刑部尚書詔規措北邊艱食户口及泰州臨潢接境度<lb/>
宜安置堡戍七駐兵萬三千芻糧之用就經畫之還朝未及入<lb/>
對以疾卒年五十三彦忠性孝友嘗使宋所得金帛盡分兄<lb/>
<pb n="KR2a0035_WYG_090-14a"/>
弟親友贈榮禄大夫命有司致祭并以銀絹賜其家<lb/>
張九思字全行錦州人皇統初補行臺省女直譯史除<lb/>
同知易州事三遷亳州防禦使歸德尹劉仲延受宋國<lb/>
嵗貢於泗州九思副之往歲受歲貢者每以幣物不精<lb/>
責宋使者宋使者私饋銀幣各直數百千以為常九思<lb/>
獨不肯受仲延從之自是私饋遂絶自大理評事再遷<lb/>
大理少卿清池令雙申自陳父䖍天眷初知永安軍遇<lb/>
叛冦孟邦傑廹而脅之不從遂被害乞正班用廕大理寺<lb/>
<pb n="KR2a0035_WYG_090-14b"/>
議䖍子正合雜班叙九思曰䖍奮不顧身守節以死其<lb/>
子正班用廕以勸忠孝世宗從九思議改工部郎中大<lb/>
興少尹同知中都都轉運使事轉刑部侍郎改工部九<lb/>
思所守清約然急於進取一切以功利為務率意任情<lb/>
不恤百姓詔撿括官田凡地名疑似者如皇后店太子<lb/>
莊燕樂城之類不問民田契騐一切籍之復有鄰接官地<lb/>
冐占幸免者世宗聞其如是召還戒之曰如遼時支撥<lb/>
地土及國初元帥府拘刷民間指射租田近嵗冐為已業<lb/>
<pb n="KR2a0035_WYG_090-15a"/>
此類當拘籍之其餘民田一旦奪之則百姓失業朕意<lb/>
豈如此也轉御史中丞九思言屯田明安人為盜徴償<lb/>
家貧輒賣所種屯地凡家貧不能徴償者止令事主以<lb/>
其地招佃收其租入估賈與徴償相當即以其地還之<lb/>
臨洮尹完顏讓亦論屯田貧人徴償賣田乞用九思議<lb/>
詔從之遷工部尚書年髙愈自用上謂左丞張汝弼曰<lb/>
九思耄矣頗執强自用欲令外補何如於是九思男若<lb/>
拙為尚書省令史冐塡詔勅事覺亡命汝弼因奏其事<lb/>
<pb n="KR2a0035_WYG_090-15b"/>
上曰九思豈不知若拙處邪可免其官捕若拙獲日授<lb/>
職九思聞命惶懼因感疾卒<lb/>
髙衎字穆仲遼陽渤海人敏而好學自少有能賦聲同<lb/>
舍生欲試其才使一日賦十題戲之衎執筆恬然未暮<lb/>
十賦皆就彬彬然有可觀年二十六登進士第乞歸飬<lb/>
逾二年方調漷陰丞召為尚書省令史除右司都事母<lb/>
喪去官起復吏部員外郎攝左司員外郎王彥潛常大<lb/>
榮李慶之皆在吏部選中吏部擬彥潛大榮皆進士第<lb/>
<pb n="KR2a0035_WYG_090-16a"/>
一次當在慶之上彥潛洺州防禦判官大榮臨海軍節<lb/>
度判官慶之瀋州觀察判官左司郎中賈昌祚挾私欲<lb/>
與慶之洺州詭曰洺雖佳郡防禦幕官在節鎮下乃改<lb/>
擬彥潛臨海軍大榮瀋州慶之洺州慶之初赴選昌祚<lb/>
以慶之為㑹試詮讀官而慶之弟慶雲為尚書省令史<lb/>
多與權貴游海陵心惡之嘗謂左右司昌祚必與慶之<lb/>
善闕大奉國臣者遼陽人永寧太后族人先為東京警<lb/>
廵院使以贓免去欲因太后求見海陵不許衎與奉國<lb/>
<pb n="KR2a0035_WYG_090-16b"/>
臣有鄉里舊擬為貴德縣令海陵大怒於是昌祚衎吏<lb/>
部侍郎馮仲等各杖之有差慶雲决杖一百五十罷去<lb/>
未幾仲昌祚慶雲皆死衎降為清水縣主簿兵部員外<lb/>
郎攝吏部主事楊邦基降宜春縣主簿吏部主事宋仝<lb/>
降漷陰縣主簿尚書省知除楊伯傑降閭陽縣主簿居<lb/>
二年為大理司直遷戶部員外郎同知中都都轉運使<lb/>
太常少鄉吏部郎中大定初轉左司郎中世宗孜孜求<lb/>
諫羣臣承順㫖意無所匡正上曰朕初即位庶政多未<lb/>
<pb n="KR2a0035_WYG_090-17a"/>
諳悉實頼將相大臣同心輔佐百姓且上書言事或有<lb/>
所補夫聽斷獄訟簿書期㑹何人不能如唐虞之聖猶<lb/>
曰稽于衆舍己從人正隆專任獨見不謀臣下以取敗<lb/>
亂卿等其體朕意使衎傳詔臺省百司曰凡上書言事<lb/>
或為有司沮遏許進表以聞遷吏部尚書毎季選人至<lb/>
吏部託以檢閲舊籍謂之檢卷有滯留至後季猶不得<lb/>
去者衎三為吏部知其幣歲餘銓事修理選人便之五<lb/>
年為賀宋國生日使中道得疾去職大定七年卒<lb/>
<pb n="KR2a0035_WYG_090-17b"/>
楊邦基字德懋華陰人父綯宋末為易州州佐宗望伐<lb/>
宋蔡靖以燕山降易州即日來附綯被殺邦基年十餘<lb/>
歲匿宩舍中得免既長好學天眷二年登進士第調灤<lb/>
州軍事判官遷太原交城令太原尹圖克坦恭貪汙不<lb/>
法託名鑄金佛命屬縣輸金邦基獨不與圖克坦恭怒<lb/>
召至將以手持鐡拄杖撞其面邦基不動秉徳廉察邦<lb/>
尹與九縣令皆免去邦基以廉為河東第一召為禮部<lb/>
主事以兵部員外郎攝吏部差除坐銓注李慶之大興<lb/>
<pb n="KR2a0035_WYG_090-18a"/>
國努與髙衎等皆貶官邦興降坊州宜春簿轉髙密令<lb/>
大定初尚書省擬邦基刑部郎中世宗曰縣官即除郎<lb/>
中如何太師張浩對曰邦基前為兵部員外郎矣且其<lb/>
人材可用上許之改太府少監知登聞檢院為祕書少<lb/>
監遷翰林直學士再遷祕書監兼左諫議大夫修起居<lb/>
注中都警廵使張子衍與邦基姻家子衍道中遇皇太<lb/>
子衛杖立馬市門不去繖衛士訶之子衍以鞭鞭衛士<lb/>
訶已者御史臺劾奏子衍邦基見臺官為子衍求解及<lb/>
<pb n="KR2a0035_WYG_090-18b"/>
入見顯宗求脱子衍罪詔削子衍官两階邦基坐削官<lb/>
一階出為同知西京留守事徙山東東路轉運使永定<lb/>
軍節度使致仕大定二十一年卒邦基能屬文善畫山<lb/>
水人物尤以畫名當世云<lb/>
丁暐仁字藏用大興府宛平人㑹祖奭祖惟壽父筠以<lb/>
吏補州縣所至有治聲其後致仕杜門不出鄉里有鬬<lb/>
訟者不之官而就筠質焉暐仁沖澹寡欲讀書之外無<lb/>
他好遼季避難雖間關道塗未甞釋卷皇統二年登進<lb/>
<pb n="KR2a0035_WYG_090-19a"/>
士第調武清縣丞縣經兵革後無學校暐仁召邑中俊<lb/>
秀子弟教之學百姓欣然從之調磁州軍事判官是時<lb/>
詔使廉察官吏暐仁以廉攝守事遷和川令前令罷耎<lb/>
不事事羣小越法干禁無所憚暐仁申明法禁皆屏息<lb/>
或走入他縣以避之有董祐者最强悍畏服暐仁以刀<lb/>
斷指誓終身不復犯法凡租賦與百姓前為期率比他<lb/>
邑先辦歴北京推官再遷大理司直以憂去官㝷起復<lb/>
大定三年除定武軍節度副使而節度使同知皆闕暐<lb/>
<pb n="KR2a0035_WYG_090-19b"/>
仁為政無留訟改大理丞吏部員外郎轉戶部郎中於<lb/>
是賈少沖為刑部郎中上謂左丞相赫舍哩良弼曰少<lb/>
沖為人柔緩不稱刑部之職其議易之乃以暐仁為刑<lb/>
部郎中坐尚廕局官私用官芻違格付大興府鞫問解<lb/>
職改祁州刺史祁州為定武支郡士民聞暐仁之官相<lb/>
率歡迎界上相屬不絕改同知西京留守事首興學校<lb/>
以明飬士法遷陜西西路轉運使大定二十一年卒官<lb/>
贊曰吏之興其秦之季邪吏有選試其遼金之際耶其<lb/>
<pb n="KR2a0035_WYG_090-20a"/>
文從一從史守法不貳之謂耶守法不貳斯真吏矣巧<lb/>
者舞文以亂法窒者執一而弗通此皆吏道之自失者<lb/>
也髙衎髙德基張九思之徒皆詭法以自失者矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0035_WYG_090-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金史卷九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷七十三</head> <lb/>
    <p>
<pb n="KR2a0035_WYG_073-1a"/>
欽定四庫全書<lb/>
　金史卷七十三<lb/>
　　元中書右丞相總裁托克托等修<lb/>
　列傳第十一<lb/>
　　阿里罕　　　　晏<hi>本名鄂倫</hi>　宗尹<hi>本名阿里罕</hi>
　　宗寧<hi>本名阿多古</hi>宗道<hi>本名巴/克實</hi>　宗雄<hi>本名摩囉歡</hi>
　　阿林　　　　　安塔哈　　　希尹<hi>本名古紳</hi>
　　守貞<hi>本名蘇貞</hi>　守能<hi>本名呼喇</hi>
<pb n="KR2a0035_WYG_073-1b"/>
阿里罕景祖第八子也健㨗善戰年十八拉必瑪察起<lb/>
兵據穆稜水叛烏春烏木罕以古哩甸兵助之世祖擒<lb/>
拉必穆稜水人尚反側不自安使阿里罕徃撫察之<lb/>
與薩布合兵攻烏木罕烏春已死烏木罕遂棄城遯去<lb/>
後從薩哈討平埓克阿里罕功居多太祖擒蕭哈里<lb/>
使阿里罕獻馘于遼大祖謀伐遼阿里罕實贊成之<lb/>
及從征阿里罕在行間屢戰有功及太宗等勸進太<lb/>
祖未之許也阿里罕普嘉努宗翰等皆曰今大功已集若不<lb/>
<pb n="KR2a0035_WYG_073-2a"/>
以時建號無以繫天下人心太祖曰吾將思之收國元年<lb/>
大祖即位阿里罕與宗翰以耕具九器為獻祝曰使陛下<lb/>
毋忘稼穡之艱難太祖敬而受之頃之為古倫英實貝<lb/>
勃為人聰敏辨給凡有所聞見則終身不忘始未有文<lb/>
字祖宗族屬時事並能黙記以與色克同修本朝牒見<lb/>
人舊未嘗識聞其父祖名即能道其部族世次所出或<lb/>
積年舊事偶因他及之人或遺忘輙一一辨析言之有<lb/>
質疑者皆釋其意義世祖嘗稱其强記人不可及也天<lb/>
<pb n="KR2a0035_WYG_073-2b"/>
輔三年寢疾宗翰日往問之盡得祖宗舊俗法度疾病<lb/>
上幸其家問疾問以國家事對曰馬者甲兵之用今四<lb/>
方未平而國俗多以良馬殉𦵏可禁止之乃獻平生所<lb/>
乗戰馬及以馬獻太宗使其子富爾丹代為奏奏有誤<lb/>
語即哂之宗翰從旁為改定進奏訖薨年四十九嵗上<lb/>
聞阿里罕臨薨有奏事曰臨終不亂念及國家事真賢<lb/>
臣也哭之慟及𦵏上親臨熙宗時追封隋國王天徳中<lb/>
改贈開府儀同三司隋國公大定間配饗太祖廟廷謚<lb/>
<pb n="KR2a0035_WYG_073-3a"/>
曰剛憲子賽音鄂倫賽音子宗尹<lb/>
晏本名鄂倫景祖之孫阿里罕次子也明敏多謀畧通<lb/>
契丹字天㑹初烏達噶叛大宗幸北京以晏有籌畫䇿<lb/>
召問稱㫖乃命督扈從諸軍往討之至混同江諭將士<lb/>
曰今叛衆依山谷地勢險阻林木深宻吾騎卒不得成<lb/>
列未可以嵗月破也乃具舟楫艤江令諸軍據高山連<lb/>
木為柵多張旗幟示以持久計聲言俟大軍畢集而發<lb/>
乃潜以舟師浮江而下直搏其營遂大破之據險之衆<lb/>
<pb n="KR2a0035_WYG_073-3b"/>
不戰而潰月餘一境皆定師還授左監門衛上將軍為<lb/>
廣寧尹入為吏禮兩部尚書皇統元年為北京留守改<lb/>
咸平尹徙東京天徳初封葛王入拜同判大宗正事進<lb/>
封宋王授世襲明安海陵遷都晏留守上京授金牌一<lb/>
銀牌二累封豫王許王又改越王貞元初進封齊時近<lb/>
郊禁圍獵特畀晏三百人從獵在上京凡五年正隆二<lb/>
年例削王爵改西京留守未幾為臨潢尹遂致仕還居<lb/>
㑹寧海陵南伐世宗為東京留守將士皆自淮南來歸<lb/>
<pb n="KR2a0035_WYG_073-4a"/>
晏之子伊哷訥亦自將軍率衆來歸世宗白彦敬等在<lb/>
北京聞伊哷訥等逃還使㑹寧同知高國勝拘晏家族<lb/>
上既即位遣使召晏既又遣晏兄子呼拉布馳驛促之<lb/>
晏遂率宗室數人入見即拜左丞相封廣平郡王宴勞<lb/>
彌日未幾兼都元帥太宗二年正月上如山陵禮畢上<lb/>
將獵有司已夙備晏諫曰邊事未寧畋遊非所宜也上<lb/>
嘉納之因為晏等曰古者帝王虚心受諫朕常慕之卿<lb/>
等盡言無隱追拜太尉復致位還卿里是嵗薨詔有司<lb/>
<pb n="KR2a0035_WYG_073-4b"/>
致祭賻贈銀幣甚厚<lb/>
宗尹本名阿里罕以宗室子充䕶衛改牌印袛侯授世<lb/>
襲穆昆為右衛將軍歴順天歸徳彰化唐古部族横海<lb/>
軍節度使正隆南伐領神畧軍都總管先鋒渡淮取揚<lb/>
州及𤓰洲渡大定二年河南路副都統駐軍諸州之<lb/>
境是時宋䧟汝州殺刺史烏克遜滿丕及漢軍二千人<lb/>
宗尹遣萬戸富珠哩定方完顔呵呼喇𤓰爾佳清臣烏<lb/>
庫哩薩哈克楚額哲將騎四千徃攻之遂復汝州除大<lb/>
<pb n="KR2a0035_WYG_073-5a"/>
名尹副統如故頃之為河南統軍使遷元帥左都監<lb/>
除南京留守上曰卿年少壯而心力多滯前任㸃檢京<lb/>
尹勤力不忘而處事迷錯勉修職業以副朕意賜通犀<lb/>
帶廐馬八年置山東路統軍司宗尹為使遷樞宻副使<lb/>
録其父功授世襲扶餘路屯河明安并親管穆昆除太<lb/>
子太保樞宻副使如故上問宰臣曰宗尹雖才無大過<lb/>
人者而性行惇厚且國之舊臣昔為達官卿等尚未信<lb/>
也朕欲以為平章政事何如宰執皆曰宗尹為相甚協<lb/>
<pb n="KR2a0035_WYG_073-5b"/>
衆望即日拜平章政事封代國公兼太子太傅當時民<lb/>
間苦錢幣不通上問宗尹對曰錢者有限之物積于上<lb/>
者滯于下所以不通海陵軍興為一切之賦有菜園房<lb/>
税養馬錢大定初軍事未息調度不繼故因仍不改今<lb/>
天下無事府庫充積悉宜罷去上曰卿留意百姓朕復<lb/>
何慮太尉守道老矣舍卿而誰于是養馬等錢始罷他<lb/>
日上謂宰臣曰宗尹治家嚴宻他人不及也顧謂宗尹<lb/>
曰政事亦當如此矣有頃北方嵗饑軍食不足廷議輸<lb/>
<pb n="KR2a0035_WYG_073-6a"/>
粟賑濟或謂此雖不登而舊積有餘秋成在近不必更<lb/>
勞輸輓宗尹曰國家平時積粟本以備凶嵗也必待秋<lb/>
成則<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>者衆矣人有損瘠其如防戍何上從之宗尹乞<lb/>
令子尼楚赫襲其明安㑹太尉守道亦乞令其子神果<lb/>
努襲其穆昆凡承襲人不識女直字者勒令習學世宗<lb/>
曰此二子吾識其一襲漢字未習女直字自今女直契<lb/>
丹漢字㑹學其一者即許承襲遂著子令宗尹有疾不<lb/>
能赴朝上問宰臣曰宗尹何為不入朝太尉守道以疾<lb/>
<pb n="KR2a0035_WYG_073-6b"/>
對上曰丞相志寧嘗言若詔遣征伐所不敢辭宰相之<lb/>
職實不敢當宗尹亦豈此意耶二十四年世宗將幸上<lb/>
京上曰臨潢烏庫哩實壘嵗皆不登朕欲自南道往三<lb/>
月過東京謁太后陵寢五月可達上京春月鳥獸孶孕<lb/>
東作方興不必蒐田講事卿等以為何如宗尹曰南道<lb/>
嵗熟芻粟賤宜如聖㫖遂由南道往焉世宗至上京聞<lb/>
同簽太宗正事宗寧不能撫治上京宗室宗室子往往<lb/>
不事生業上謂宗尹曰汝察其事宜懲戒之宗尹奏曰<lb/>
<pb n="KR2a0035_WYG_073-7a"/>
隨仕之子父沒不還本土以此多好游蕩上命召還宴<lb/>
宗室于皇武殿擊毬為樂上曰賞賜宗室亦是小恵又<lb/>
不可一概遷官欲令諸局分收補其間人材孰可者宗<lb/>
尹對曰奉國威凖之子按春豫國公昱之曾孫阿嚕皆<lb/>
可任使上曰度可任以何職更訪其餘以聞詔以按春<lb/>
呵嚕為奉御二十七年乞致仕世宗曰此老不事事從<lb/>
其請可也宰臣奏曰舊臣宜在左右上曰宰相總天下<lb/>
事非養老之地若不堪其職朕亦有愧焉如賢者在朝<lb/>
<pb n="KR2a0035_WYG_073-7b"/>
利及百姓四方瞻仰朕亦與其光美宰臣無以對宗尹<lb/>
入謝上曰卿久任外官不聞有過失但恨用卿稍晩今<lb/>
精力似衰矣省事至煩若勉留卿則四方以朕為私卿<lb/>
亦不自安也頃之上問宗尹子汝父致仕將居何所其<lb/>
子曰聚屬既多不能復在京師上遣使問宗尹曰朕欲<lb/>
留卿時相從遊卿子之言如此今定何如宗尹曰臣豈<lb/>
不欲在此但餘閒之年猶在輦下恐聖主心困耳既哀<lb/>
老臣不忍擯棄時時得瞻望天顔臣豈敢他往鄉里故<lb/>
<pb n="KR2a0035_WYG_073-8a"/>
老無存者雖到彼尚將與誰游乎于是賜甲第一區凡<lb/>
宴集畋獵皆從焉二十八年薨<lb/>
宗寧本名阿多古系出景祖太尉阿里罕之孫也性勤<lb/>
厚有大志起家為海陵征南都統戰𤓰洲渡功最歴祁<lb/>
州刺史大定二年為㑹寧府路押軍萬户擢歸徳軍節<lb/>
度使時方旱蝗宗寧督民捕之得死蝗一斗給粟一斗<lb/>
數日捕絶移鎮寧昌軍改知臨潢府軍移天徳軍世宗<lb/>
嘗為宰臣曰宗寧志慮雖淺然所至人皆愛之即命為<lb/>
<pb n="KR2a0035_WYG_073-8b"/>
行軍右翼都統為賀宋正旦使累遷兵部尚書授隆州<lb/>
路和屯明安羅里茂世襲穆昆出知大名府事徙鎮利<lb/>
涉軍俄同簽大睦親府事宗寧多病世宗欲以涼地處<lb/>
之俾知咸平詔以其子符實郎㐭為韓州刺史以便養<lb/>
無幾入授同判大睦親府事拜平章政事明昌二年薨<lb/>
宗寧居家約儉如寒素臨事明敏其鎮臨潢鄰國有警<lb/>
宗寧聞知乏糧即出倉粟令以牛易之敵如得粟即遁<lb/>
去邉人以斡罕亂後苦無牛宗寧復令民入粟易牛既<lb/>
<pb n="KR2a0035_WYG_073-9a"/>
而民得牛而倉粟倍於舊其經畫如此<lb/>
宗道本名巴克實上京司屬司人系出景祖太尉卾倫<lb/>
少子也通周易孟子善騎射大定五年充閣門衹候累<lb/>
除近侍局使右丞相烏庫哩元忠左將軍布薩揆等嘗<lb/>
燕集有所竊議宗道即密以聞世宗嘉之授右衛將軍<lb/>
出為西南路副招討章宗即位改同知平陽府事陜西<lb/>
路副統軍左宣徽使伊喇仲方舉以自代除西北路招<lb/>
討使故事諸部駕馬八百餘匹宗道辭不受諸部悦服<lb/>
<pb n="KR2a0035_WYG_073-9b"/>
邉鄙順治提刑司察亷召為殿前右副都㸃檢尋除陜<lb/>
西路統軍使以鎮靜得軍民心特遷三階兼知京兆府<lb/>
事時夏旱俾長安令取太白湫水步迎於逺郊及城而<lb/>
雨是嵗大稔人以為精意所感刋石紀之承安二年為<lb/>
賀宋正旦使尋授河南路統軍使泗州民張偉獲宋人<lb/>
王萬言彼界事情宗道疑其寃乃亷問得實萬楚州賈<lb/>
人偉負萬貨五千餘貫三年不償萬理索為偉所誣乃<lb/>
坐偉而歸萬時人服其明後乞致仕朝廷知非本心改<lb/>
<pb n="KR2a0035_WYG_073-10a"/>
知河中府有恵政民立像於層觀以時祭之移知臨洮<lb/>
以病解泰和四年卒贈龍虎衛上將軍<lb/>
宗雄本名摩囉歡康宗長子其始生也世祖見而異之<lb/>
曰此兒風骨非常他日必為國器因解佩刀使常置其<lb/>
側曰俟其成人則使佩之九嵗能射逸兔年十一射中<lb/>
奔鹿世祖坐之膝上曰兒幼已然異日出倫輩矣以銀<lb/>
酒器賜之既長風表奇偉善談辯多智略孝敬謙謹人<lb/>
愛敬之康宗沒遼使阿息保來乘馬至靈帷階下擇取<lb/>
<pb n="KR2a0035_WYG_073-10b"/>
賵贈之馬太祖怒欲殺阿息保宗雄諫太祖乃止太祖<lb/>
將舉兵宗雄曰遼主驕侈又不知兵可取也不能擒一<lb/>
蕭哈里而我兵擒之太祖善其言攻寧江州渤海兵鋭<lb/>
甚宗雄以所部敗渤海兵以功授世襲千户穆昆太祖<lb/>
敗遼兵于珠赫店宗雄摧峯力戰功多達嚕噶城之役<lb/>
宗雄將右軍身先士卒戰遼兵當右軍者已却上命宗<lb/>
雄助左軍擊遼兵宗雄繞遼兵後擊之遼兵遂大潰乘<lb/>
勝逐北日已暮圍之黎明遼兵突圍出追殺至頁嚕伯<lb/>
<pb n="KR2a0035_WYG_073-11a"/>
奇而還上撫其背曰朕有此子何事不濟以御服賜之<lb/>
及遼帝以七十萬衆至圖們諸將皆曰遼軍勢甚盛不<lb/>
宜速戰宗雄曰不然遼兵雖衆而皆庸將士卒惴惴不<lb/>
足畏也戰則破之掌握間耳上曰善追及遼帝于呼岱<lb/>
巴岡宗雄率衆直前短兵接宗雄令前行持梃擊遼兵<lb/>
馬首後行者射之大敗遼兵上嘉宗雄功執其手勞之<lb/>
以御介胄及御戰馬寳貨奴婢賜之舍音攻春州宗雄<lb/>
與宗幹羅索取金山縣行近白鷹林獲候者七人縦其<lb/>
<pb n="KR2a0035_WYG_073-11b"/>
一人使歸縣人聞大軍至迺潰遂下金山縣與舍音俱<lb/>
取泰州太祖自將取臨潢府遣宗雄先啓行遇遼兵五<lb/>
千宗雄與戰大軍亦至大破之及留守托卜嘉降上以<lb/>
其女與宗雄賞其啓行破遼援兵之功也既而與普嘉<lb/>
努按視泰州地土宗雄包其土來奏曰其土如此可種<lb/>
植也上從之由是徙萬餘家屯田泰州以宗雄等言其<lb/>
地可種藝也西京既降復叛時糧餉垂盡議欲罷攻宗<lb/>
雄曰西京都㑹也若委而去之則降者離心遼之餘黨<lb/>
<pb n="KR2a0035_WYG_073-12a"/>
與夏人得以窺伺矣乃立重賞以激士心既而夜中有<lb/>
火大如斗墜于城中宗雄曰此城破之象也及克西京<lb/>
賜宗雄黄金百兩衣十襲及奴婢等與宗翰等擊耿守<lb/>
忠兵七千于西京之東四十里大破之迎謁太祖于鴛<lb/>
鴦濼從至歸化州疾篤宗幹問所欲言宗雄曰國家大<lb/>
業既成主上夀考萬年肅清四方死且無恨天輔六年<lb/>
薨年四十太祖來問疾不及見哭之慟謂羣臣曰此子<lb/>
謀略過人臨陣勇決少見其比賻贈加等詔哈濟千户<lb/>
<pb n="KR2a0035_WYG_073-12b"/>
駙馬實嘉努䕶喪歸𦵏於歸化州仍於死所建佛寺宗<lb/>
雄好學嗜書嘗從上獵誤中流矢而神色不變恐上知<lb/>
之而罪及射者既拔去其矢託疾歸家臥兩月因學契<lb/>
丹大小字盡通之凡金國初建立法定制皆與宗幹建<lb/>
白行焉及與遼議和書詔契丹漢字宗雄與宗翰希尹<lb/>
主其事而材武蹻捷挽強射逺幾二百步嘗走馬射三<lb/>
麞已中其二復彎弓馬蹶躍而下控弦如故遂彀滿步<lb/>
射獲之宗雄方逐兔達蘭亦從後射之已𤼵矢達蘭大<lb/>
<pb n="KR2a0035_WYG_073-13a"/>
呼曰矢及矣宗雄反顧以手接其矢就射兔中之其輕<lb/>
健如此天眷中追封太師齊國公天徳二年加秦漢國<lb/>
王正隆二年改太傅金源郡王大定二年追封楚王謚<lb/>
威敏配享太祖廟廷十五年圖像于衍慶宫子富勒呼<lb/>
安㙮哈阿林孫常春呼喇勒呼喇呼嚕徹珍帕克巴恩<lb/>
楚初宗幹納宗雄妻海陵銜之及簒位使宿直將軍晁<lb/>
霞牌印閭山往河間囚宗雄妻於府署明日與其子婦<lb/>
及常春兄弟徹珍之子七人皆殺而焚之棄其骨於濠<lb/>
<pb n="KR2a0035_WYG_073-13b"/>
水大定十七年詔有司收𦵏初富勒呼襲明安富勒呼<lb/>
卒贈金紫光祿大夫子和勒端襲之官至金吾衛上將軍<lb/>
和勒端卒子雲闢未襲而死章宗命宗雄孫富德襲之富<lb/>
徳大定末累官同簽大睦親府事章宗即位初置九路<lb/>
提刑司富徳為北京臨潢提刑使詔曰朕初即位憂勞<lb/>
萬民每念刑獄未平農桑未勉吏或不循法度以隳吾<lb/>
治朝廷遣使亷問事難周悉惟提刑勸農采訪之官自<lb/>
古有之今分九路専設是職爾其盡心往懋乃事自熙<lb/>
<pb n="KR2a0035_WYG_073-14a"/>
宗時遣使亷問吏治得失世宗即位凡數嵗輒一遣黜<lb/>
陟之故大定之間郡縣皆奉法百姓滋滋殖號為小康<lb/>
或謂亷問使者頗以愛憎立殿最以問宰相宰相曰臣<lb/>
等復為陛下察之是以世宗嘗欲立提刑司而未果章<lb/>
宗追述先朝遂于即位之初行之及九路提刑使朝辭<lb/>
于慶和殿上曰建立官制當寛猛得中凡軍民事相涉<lb/>
者均平決遣鈐束家人部曲勿使沮擾郡縣事今以司<lb/>
獄隸提刑司惟冀獄犴無冤耳既退復遣近臣諭之曰<lb/>
<pb n="KR2a0035_WYG_073-14b"/>
卿等皆妙簡才良付以專責盡心舉職别有旌賞否則<lb/>
有罰明年富徳乃襲明安云<lb/>
阿林穎悟辯敏通女直契丹大小字及漢字幼時嘗入<lb/>
宫熙宗見而竒之曰是兒他日必能宣力國家年十八<lb/>
授定逺大將軍為順天軍節度使天徳二年用亷遷益<lb/>
都尹兼山東東路兵馬都總管歴泰寧定海鎮西安國<lb/>
等軍節度海陵南伐以為神勇武平等軍都總管由夀<lb/>
州道渡淮與勸農使伊喇元宜合兵三萬為先鋒是嵗<lb/>
<pb n="KR2a0035_WYG_073-15a"/>
十月至廬州與宋將王權軍十餘萬戰于柘臯鎮蔚子<lb/>
橋敗之至和州南復與王權軍八萬餘會戰又敗之追<lb/>
殺至江上斬首數千級上即位于遼陽海陵死大軍北<lb/>
還將渡淮而舟楫甚少軍士爭舟不得亟渡阿林得生<lb/>
口知可涉處識以栁枝命本部涉濟既至北岸而諸軍<lb/>
之爭渡者果為宋人邀擊之及入見上聞阿林淮上戰<lb/>
又又以全軍還遷兵部尚書監督經書征斡罕諸軍糧<lb/>
餉授以金牌一銀牌四斡罕敗還至懿州以疾卒喪至<lb/>
<pb n="KR2a0035_WYG_073-15b"/>
京師上命致祭于永安寺百官赴弔賻銀五百兩重綵<lb/>
三十端絹百匹<lb/>
安㙮哈又名卾勒歡宗雄次子也性端重不輕發有父<lb/>
之風年十五太祖賜以一品傘二十餘御毬場分朋擊<lb/>
毬連勝三算宗工舊老咸異之進呈所勝禮物安㙮哈<lb/>
為班首太宗喜曰今日之勝此孫之力也賞之獨厚天<lb/>
眷二年襲父明安除大宗正丞以明安讓兄子和勒端<lb/>
加武定軍節度使奉朝請改侍衛親軍都指揮使封金<lb/>
<pb n="KR2a0035_WYG_073-16a"/>
源郡王進譚王遷同判太宗正事别授世襲明安海陵<lb/>
將遷中都安㙮哈諫曰棄祖宗興王之地而他徙非義<lb/>
也海陵不悦留之上京久之進封鄆王改封魏王除濟<lb/>
南尹安㙮哈不堪卑濕多在病告海陵聞之改西京留<lb/>
守正隆例奪王爵改廣寧尹世宗即位于東京赦令至<lb/>
廣寧弟雅爾堅勸安㙮哈拒弗受安㙮哈受之㑹海陵<lb/>
遣使至安㙮哈登城告使者曰此府迫近遼陽勢不能<lb/>
抗聊且從命非得已也雅爾堅亦登譙樓與使者語指<lb/>
<pb n="KR2a0035_WYG_073-16b"/>
斥不遜及諸郡皆詣東京安㙮哈兄弟亦上謁有司議<lb/>
既拜赦令復有異言持兩端請併誅之上曰正隆剪刈<lb/>
宗室朕不可效尤安㙮哈為弟所惑耳乃釋安㙮哈而<lb/>
誅雅爾堅不數日復判大宗正事再遷太子太保封蘭<lb/>
陵郡王改勸農使海陵時自上京徙河間土瘠詔安㙮<lb/>
哈一族二十五家從便遷居近地乃徙平州詔給平州<lb/>
官田三百頃屋三百間宗州官田一百頃進金源郡王<lb/>
致仕大定八年召見上曰宗室耆老如卿者能幾人邪<lb/>
<pb n="KR2a0035_WYG_073-17a"/>
賜錢萬貫甲第一區留京師使預巡幸毬獵宴會十四<lb/>
年薨年六十七臨終戒諸子曰汝輩勿以生富貴中而<lb/>
為暴戾宜自謙退海陵以猜忌剪滅宗室我以純謹得<lb/>
免死耳汝輩惟日為善勿墜吾家<lb/>
完顔希尹本名古新罕都之子也自太祖舉兵常在行<lb/>
陣或從太祖或從薩哈或與諸將征伐比有功金人初<lb/>
無文字國勢日強與鄰國交好迺用契丹字太祖命希<lb/>
尹撰本國字備制度希尹乃依倣漢人楷字因契丹字<lb/>
<pb n="KR2a0035_WYG_073-17b"/>
制度合本國語製女直字天輔三年八月字書成太祖<lb/>
大悦命頒行之賜希尹馬一匹衣一襲其後熙宗亦製<lb/>
女直字與希尹所製字俱行用希尹所撰為女直大字<lb/>
熙宗所撰為小字遼人達魯和尚伊勒希棄中京走希<lb/>
尹與都古嚕訥羅索伊都襲之達魯等聞希尹兵至復<lb/>
走遂走其旁近人民而還奚人羅和來降希尹使羅和<lb/>
招其父西節度使額哩埓額哩埓以本部降宗翰駐軍<lb/>
北安使希尹經略近地獲遼䕶衛耶律實訥埓知遼主<lb/>
<pb n="KR2a0035_WYG_073-18a"/>
獵于鴛鴦濼宗翰遂請進兵宗翰將會都統杲于奚王<lb/>
嶺遼兵屯古北口使博勒和將兵二百擊之琿楚亦將<lb/>
二百人為後援琿楚聞遼兵衆請益兵宗翰欲親往希<lb/>
尹羅索曰此小寇請以千兵為公破之琿楚至古北口<lb/>
遇遼遊兵逐之入谷中遼步騎萬餘迫戰死者數人琿<lb/>
楚據闗口希尹等至大破遼兵斬馘甚衆盡獲甲胄輜<lb/>
重復敗其伏兵殺千餘人獲馬百餘匹遂與宗翰至奚<lb/>
王嶺期會於羊城濼宗翰襲遼帝于五院司希尹為前<lb/>
<pb n="KR2a0035_WYG_073-18b"/>
驅所將纔八騎與遼主戰一日三敗之明日希尹得降<lb/>
人瑪展言遼主在漠委輜重將奔西京幾及遼主于白<lb/>
水濼南遼主以輕騎遯去盡獲其内庫寳物遂至西京<lb/>
西京降使芬徹守之希尹至伊實部不及遼主而還及<lb/>
宗翰入朝希尹權西南西北兩路都統是時夏人已受<lb/>
盟遼主已獲耶律達實自立而夏國與羅索書責諸帥<lb/>
棄盟軍入其境多掠取者希尹上其書且奏曰聞夏使<lb/>
人約達實取山西諸郡以臣觀之夏盟不可信也上曰<lb/>
<pb n="KR2a0035_WYG_073-19a"/>
夏事酌宜行之軍入其境不知信與否也達實合謀不<lb/>
可不察其嚴備之及大舉伐宋希尹為元帥右監軍再<lb/>
伐宋執二主以歸師還賜希尹鐵劵除常赦不原之罪<lb/>
餘釋不問宗翰伐康王希尹追之于揚州康王遂去後<lb/>
與宗翰俱朝京師請立熙宗為儲嗣太宗遂以熙宗為<lb/>
安班貝勒及熙宗即位希尹為尚書左丞相兼侍中加<lb/>
開府儀同三司希尹為相有大政皆身先執咎天眷元<lb/>
年乞致仕不許罷為興中尹二年復為左丞相兼侍中<lb/>
<pb n="KR2a0035_WYG_073-19b"/>
俄封陳王與宗幹共誅宗磐宗雋三年賜宗尹詔曰師<lb/>
臣密奏姦狀已萌心在無君言宣不道逮燕居而竊議<lb/>
謂神器以何歸稔於聴聞遂致章敗遂賜死并殺右丞<lb/>
蕭慶并希尹子同修國史巴達符寳郎滿違是時熙宗<lb/>
未有皇子故嫉希尹者以此言譖之皇統三年上知希<lb/>
尹實無他心而死非其罪贈希尹儀同三司邢國公改<lb/>
𦵏之蕭慶銀青光禄大夫天徳三年追封豫王正隆二<lb/>
年例降金源郡王大定十五年謚貞憲孫守道守貞守<lb/>
<pb n="KR2a0035_WYG_073-20a"/>
能守道自有傳<lb/>
守貞本名蘇頁貞元二年襲祖古新穆昆大定改元收<lb/>
充符寳祇候授通進除彰徳軍節度副使遷北京留守<lb/>
移上京坐安置契丹户民部内娶妻杖一百除名二十<lb/>
五年起為西京警巡使世宗愛其剛直授中都左警巡<lb/>
使遷大興府治中進同知改同知西京留守事御史臺<lb/>
奏守貞治有善狀世宗因謂侍臣曰守貞勲臣子又有<lb/>
材能全勝其兄守道它日可用也章宗即位召為刑部<lb/>
<pb n="KR2a0035_WYG_073-20b"/>
尚書兼右諫議大夫守貞與修起居注張暐奏言唐中<lb/>
書門下入閤諫官隨之欲其預聞政事有所開説又起<lb/>
居郎起居舍人每皇帝視朝左右對立有命則臨階俯<lb/>
聴退而書之以為起居注縁侍從官每遇視朝正合侍<lb/>
立自來左司上殿諫官修起居注不避或侍從官除授<lb/>
及議便遣始令避之比來一例令臣等迴避及香閤奏<lb/>
陳言文字亦不令臣等侍立則凡有聖訓及所議政事<lb/>
臣等無緣得知何所記錄何所開説似非本設官之義<lb/>
<pb n="KR2a0035_WYG_073-21a"/>
若漏泄政事自有不密罪上從之尋為賀宋生日使還<lb/>
拜㕘知政事時上新即政頗説意於治嘗問漢宣帝綜<lb/>
核名實之道其施行之實果如何守貞誦樞機周密品<lb/>
式詳備以對上曰行之果何始守貞曰在陛下厲精無<lb/>
倦耳久之進尚書左丞授上京世襲穆昆明昌三年夏<lb/>
旱天子下詔罪已貞貞惶恐表乞解職詔曰天嗇時雨<lb/>
荐嵗為災所以警懼不逮方與二三輔弼圖回遺闕宜<lb/>
思有以助朕修政上答天戒消沴召和以康百姓卿逹<lb/>
<pb n="KR2a0035_WYG_073-21b"/>
機務朕所親倚而引咎求去其如思助何守貞懇辭乃<lb/>
出知東平府命㕘知政事𤓰爾佳衡諭之曰卿勲臣之<lb/>
裔早登膴仕才用聲績朕所素知故嗣位之初擢任政<lb/>
府于今數載毗贊實多既久任繁劇宜均適逸安矧内<lb/>
外之職亦當更治今特授卿是命東平素號雄藩兼比<lb/>
年饑歉正賴經畫卿其為朕徃綏撫之仍賜金幣廏馬<lb/>
以寵其行它日上問宰臣守貞治東平如何對曰亦不<lb/>
勞力上曰以彼之才治一路誠有餘矣右丞劉瑋曰方<lb/>
<pb n="KR2a0035_WYG_073-22a"/>
今人材無出守貞者淹留于外誠可惜也上黙然尋改<lb/>
西京留守監察御史富拉㙮劾奏守貞前宴賜北部有<lb/>
取受事不報右拾遺路鐸上章辯之四年召拜平章政<lb/>
事封蕭國公上御後閤召守貞曰朕以卿乃太師所舉<lb/>
故特加委用然比者行事多太過門下人少慎擇復與<lb/>
丞相不協以是令卿補外載念我昭祖太祖開創以來<lb/>
乃祖佐命積有功勞兹故召用卿其勉盡乃心與丞相<lb/>
議事宜相和諧率循舊章無輕改革因賜玉帶併以富<lb/>
<pb n="KR2a0035_WYG_073-22b"/>
拉㙮所彈事與之曰朕度卿必不爾故以示卿舊制監<lb/>
察御史凡八員漢人四員皆進士而女直四員則文資<lb/>
右職㕘注守貞曰監察乃清要之職流品自異俱宜一<lb/>
體純用進士一日奏事次上問司吏移轉事守貞曰今<lb/>
吏權重而積弊深移轉為便上嘗歎文士卒無如党懐<lb/>
英者守正奏進士中若趙渢王庭筠甚有時譽上曰出<lb/>
倫者難得爾守貞曰間世之才自古所難然國家培養<lb/>
久則人材將自出矣守貞因言國家選舉之法惟女直<lb/>
<pb n="KR2a0035_WYG_073-23a"/>
漢人進士得人居多此舉更宜増取其諸司局承應人<lb/>
舊無出身大定後才許敘使經童之科古不常設唐以<lb/>
諸道表薦或取五人至十人近代以為無補罷之本朝<lb/>
皇統間取及五十人因為常選天徳間尋以停罷陛下<lb/>
即位復立是科朝廷寛大放及百數誠恐積久不勝銓<lb/>
擬宜稍裁減以清流品又言節用省費之道竝嘉納焉<lb/>
先是鄭王永蹈等伏誅上以其家産均給諸王户部郎<lb/>
中李敬義言恐因之生事上又以董夀為宫籍監都管<lb/>
<pb n="KR2a0035_WYG_073-23b"/>
勾竝下尚書省議守貞奏陛下欲以永蹈等家産分賜<lb/>
懿親恩命已出恐不可改今已減諸王弓矢府尉司其<lb/>
出入臣以為賜之無害如董夀罪人也特恩釋之已為<lb/>
幸矣不宜更加爵賞上是守貞所言自明昌初北邉屢<lb/>
有警或請出兵擊之上曰今方南議塞河而復用兵於<lb/>
北可乎守貞曰彼屢突軼吾圉今一懲之後當不復來<lb/>
明年可以見矣上因論守禦之法守貞曰惟有皇統以<lb/>
前故事捨此無法爾守貞讀書通法律明習國朝故事<lb/>
<pb n="KR2a0035_WYG_073-24a"/>
時金有國七十年禮樂刑政因遼宋舊制雜亂無貫章<lb/>
宗即位乃更定修正為一代法其儀式條約多守貞裁<lb/>
訂故明昌之治號稱清明又喜推轂善類接援後進朝<lb/>
廷正人多出入門下先是上以疑忌誅鄭王永蹈後張<lb/>
汝弼妻髙托噶獄起意又若在鎬王永中時右諫議大<lb/>
大賈守謙上疏陳時事思有以寛解上意右拾遺路鐸<lb/>
繼之言尤切直帝不悦守貞持其事獄久不決帝疑有<lb/>
黨乃出守貞知濟南府事仍命即辭前舉守貞者董師<lb/>
<pb n="KR2a0035_WYG_073-24b"/>
中路鐸等皆補外上語宰臣曰守貞固有才力至其讀<lb/>
書方之真儒則未也然太邀權譽以彼之才而能平心<lb/>
守正朝廷豈可少離今兹令出葢思之熟矣俄以在政<lb/>
府日嘗與近侍竊語宫掖事而妄稱奏下上命有司鞫<lb/>
問守貞款伏奪官一階解職遣中使持詔責諭之曰挾<lb/>
姦罔上古人常刑結援養交臣之大戒孰謂予相乃蹈<lb/>
厥辜爾本出勲門寖登膴仕朕初嗣位亟欲用卿未閲<lb/>
嵗時升為宰輔每期納誨共致太平葢求所長不考其<lb/>
<pb n="KR2a0035_WYG_073-25a"/>
素拔擢不為不峻任用不為不專曾報効之弗思輒私<lb/>
權之自樹交通近侍密問起居窺測上心預圖趨向繇<lb/>
患失之心重故欺君之罪彰指所無之事而妄以肆誣<lb/>
實未始有言而謂之嘗諫義豈知于歸美意專在于要<lb/>
君其飾詐之若然豈為臣之當爾復觀彈奏益見私情<lb/>
求親識之援而列布宫中縦罪廢之餘而出入門下而<lb/>
又凡有官使斂為已恩謂皆涉于囘邪不宜任之中外<lb/>
質之清議固所不容揆之乃心烏得無愧姑從輕典庸<lb/>
<pb n="KR2a0035_WYG_073-25b"/>
示薄懲仍以守貞不公事宣諭百官於尚書省承安元<lb/>
年降授河中防禦使五年改博勒和扎薩克節度使過<lb/>
闕上賜手詔責諭之令赴職久之遷知都府事時南鄙<lb/>
用兵上以山東重地須大臣安撫乃移知濟南府卒上<lb/>
聞而悼之勑有司致祭賻贈禮物依故平章政事富察<lb/>
通例諡曰肅守貞剛直明亮凡朝廷論議及上有所問<lb/>
皆傳經以對上嘗與泛論人材守貞乃迹其心術行事<lb/>
臧否無少隱故為胥持國輩所忌竟以直罷後趙秉文<lb/>
<pb n="KR2a0035_WYG_073-26a"/>
由外官入翰林遽上書言願陛下進君子退小人上問<lb/>
君子小人謂誰秉文對君子故相完顔守貞小人今㕘<lb/>
知政事胥持國其為天下推重如此<lb/>
守能本名呼喇累官商州刺史正隆末宋人陷商州守<lb/>
能被執大定五年宋人請和誓書曰俘虜之人盡數𤼵<lb/>
還完顔仲為報問國信使求守能及新息縣令完顔阿<lb/>
禪於宋遂與俱歸守能等至京師入見詔給舊官之俸<lb/>
大定十九年為西北路招討使是時詔徙斡罕餘黨于<lb/>
<pb n="KR2a0035_WYG_073-26b"/>
臨潢泰州伊喇密拉嘗從斡罕其弟齋達當徙而偽稱<lb/>
身亡以馬賂守能固匿不遣及受賕補賽音番部通事<lb/>
事覺是時烏庫哩實壘部族節度副使實新安巴杖殺<lb/>
無罪鎮邉明安尚書省俱奏其事上曰守能由刺史超<lb/>
擢至此敢恣貪墨向者招討司官多進良馬槖駞鷹鶻<lb/>
等物葢假此以率斂爾自今竝罷之因責其兄守道曰<lb/>
守能自刺史躐遷招討外官之尊無以踰此前招討扎<lb/>
克丹以貪伏誅守能豈不知乃敢如此其意安在爾之<lb/>
<pb n="KR2a0035_WYG_073-27a"/>
親弟何不先訓戒之也上謂宰臣曰監察專任糾彈宗<lb/>
州節度使阿索美初之官途中侵擾百姓到官舉動皆<lb/>
違法度完顔守能為招討使貪冒狼籍凡達官貴人皆<lb/>
未嘗舉劾阿都齊羣牧副使布薩納延取部人毬杖兩<lb/>
枝即便彈奏自今監察御史職事修舉然後遷除不舉<lb/>
職者大則降罰小則決責仍不得去職尚書省奏守能<lb/>
兩贓俱不至五十貫抵罪實新安巴解見居官并解世<lb/>
襲穆昆上曰此舊制之誤居官犯除名者與世襲併罷<lb/>
<pb n="KR2a0035_WYG_073-27b"/>
之非犯除名者勿罷遂著于令特詔守能杖二百除名<lb/>
贊曰阿里罕之善頌宗雄之強識希尹之敏學益之以<lb/>
征伐之功豈不偉哉<lb/>
　<lb/>
　<lb/>
　<lb/>
　<lb/>
　金史卷七十三<lb/>
</p>
<p>
</p>
  </div>
</body>
</text>
</TEI>
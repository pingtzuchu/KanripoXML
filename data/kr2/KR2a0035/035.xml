<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金史卷三十五</head> <lb/>
    <p>
<pb n="KR2a0035_WYG_035-1a"/>
欽定四庫全書<lb/>
　金史卷三十五<lb/>
　　　元中書右丞相總裁托克托等修<lb/>
　志第十六<lb/>
　　禮八<hi>宣聖廟祠諸神雜</hi>　<hi>武成王廟/祈禜</hi>　<hi>諸前代帝王拜天</hi>
　　　　<hi>本國拜儀</hi>
宣聖廟皇統元午二月戊子熙宗詣文宣王廟奠祭北<lb/>
面再拜顧儒臣曰為善不可不勉孔子雖無位以其道<lb/>
<pb n="KR2a0035_WYG_035-1b"/>
可尊使萬世髙仰如此大定十四年國子監言歲春秋<lb/>
仲月上丁日釋奠於文宣王用本監官房錢六十貫止<lb/>
造茶食等物以大小楪排設用留守司樂以樂工為禮<lb/>
生率倉場等官陪位於古禮未合也伏覩國家承平日<lb/>
久典章文物當粲然備具以光萬世况京師為首善之<lb/>
地四方之所觀仰據釋奠器物行禮次序合行下詳定<lb/>
兼兖國公親承聖教者也鄒國公功扶聖教者也當於<lb/>
宣聖像左右列之今孟子以燕服在後堂宣聖像側還<lb/>
<pb n="KR2a0035_WYG_035-2a"/>
虚一位禮宜遷孟子像於宣聖右與顔子相對改塑冠<lb/>
冕粧飾法服一遵舊制禮官參酌唐開元禮定擬釋奠<lb/>
儀數文宣王兗國公鄒國公每位籩豆各十犧尊一象<lb/>
尊一簠簋各二俎二祝版各一皆設案七十二賢二十<lb/>
一先儒每位各籩一豆一爵一兩廡各設象尊二總用<lb/>
籩豆各二百二十三簠簋各六俎六犧罇三象罇七爵<lb/>
九十四其尊皆有坫罍二洗二篚勺各二羃六正位并<lb/>
從祀藉罇罍俎豆席約用三十幅罇席用葦俎豆席用<lb/>
<pb n="KR2a0035_WYG_035-2b"/>
莞牲用羊豕各三酒二十瓶禮行三獻以祭酒司業博<lb/>
士充分獻官二讀祝官一太官令一捧祝官二罍洗官<lb/>
一爵洗官一巾篚官二禮直官十一學生以儒服陪位<lb/>
樂用登歌大樂令一員本署官充樂工三十九人迎神<lb/>
三奏姑洗宮來寧之曲辭曰上都隆化廟堂作新神之<lb/>
來格威儀具陳穆穆凝旒巍然聖眞斯文伊始羣方所<lb/>
視初獻盥洗姑洗宮靜寧之曲辭曰偉矣素王風猷至<lb/>
粹垂二千年斯文不墜涓辰維良爰修祀事沃盥于庭<lb/>
<pb n="KR2a0035_WYG_035-3a"/>
嚴禋禮備升階南呂宮肅寧之曲辭曰巍乎聖師道全<lb/>
德隆修明五常垂教無窮增崇儒宮遹追遺風嚴祀申<lb/>
䖍登降有容奠幣姑洗宮和寧之曲辭曰天生聖人賢<lb/>
於堯舜仰之彌髙磨而不磷新廟告成宮墻數仞遣使<lb/>
陳祠斯文復振降階姑洗宮安寧之曲辭曰禀靈尼丘<lb/>
垂芳闕里生民以來孰如夫子新祠巋然四方所視酹<lb/>
觴告成祇循典禮兖國公酌獻姑洗宮輯寧之曲辭曰<lb/>
聖師之門顔惟居上其殆庶幾是宜配饗桓圭衮衣有<lb/>
<pb n="KR2a0035_WYG_035-3b"/>
嚴儀象載之神祠增光吾黨鄒國公酌獻姑洗宮泰寧<lb/>
之曲辭曰有周之衰王網既墜是生眞儒宏才命世言<lb/>
而為經醇乎仁義力扶聖功同垂萬祀亞終獻姑洗宮<lb/>
咸寧之曲辭曰於昭聖能與天立極有承其流皇仁帝<lb/>
德豈伊立言訓經王國煥我文明典祀千億送神姑洗<lb/>
宮來寧之曲辭曰吉蠲為饎孔惠孔時正辭嘉言神之<lb/>
格思是饗是宜神保聿歸惟時肇祀太平極致承安二<lb/>
年春丁章宗親祀以親王攝亞終獻皇族陪祀文武羣<lb/>
<pb n="KR2a0035_WYG_035-4a"/>
臣助奠上親為贊文舊封公者升為國公侯者為國侯<lb/>
郕國以下皆封侯宣宗遷汴建廟㑹朝門内歲祀如儀<lb/>
宣聖顔孟各羊一豕一餘同小祀共用羊八無豕其諸<lb/>
州釋奠並遵唐儀<lb/>
武成王廟泰和六年詔建昭烈武成王廟于闕庭之右<lb/>
麗澤門内其制一遵唐舊禮三獻官以四品官以下儀<lb/>
同中祀用二月上戊七年完顔匡等言我朝創業功臣<lb/>
禮宜配祀於是以秦王宗翰同子房配武成王而降管<lb/>
<pb n="KR2a0035_WYG_035-4b"/>
仲以下又躋楚王宗雄宗望宗弼等侍武成王坐韓信<lb/>
而下降立於廡又黜王猛慕容恪等二十餘人而增金<lb/>
臣遼王賽音等其祭武成王宗翰子房各羊一豕一餘<lb/>
共用羊八無豕宣宗遷汴於㑹朝門内闕庭之右營廟<lb/>
如制春秋上戊之祭仍舊<lb/>
諸前代帝王三年一祭於仲春之月祭伏犧於陳州神<lb/>
農於亳州軒轅於坊州少昊於兖州顓頊於開州高辛<lb/>
於歸徳府陶唐於平陽府虞舜夏禹成湯於河中府周<lb/>
<pb n="KR2a0035_WYG_035-5a"/>
文王武王於京兆府泰和三年尚書省奏太常寺言開<lb/>
元禮祭帝嚳堯舜禹湯文武漢祖祝版請御署開寶禮<lb/>
犧軒顓頊帝嚳陶唐女媧成湯文武請御署自漢髙祖<lb/>
以下二十七帝不署平章政事鎰左丞匡太常博士温<lb/>
特赫天興言方嶽之神各有所主有國所頼請御署固<lb/>
宜至於前古帝王寥落杳茫列于中祀亦已厚矣不須<lb/>
御署參知政事即康及鉉以為三皇五帝禹湯文武皆<lb/>
垂世立教之君唐宋致祭皆御署而今降祝版不署恐<lb/>
<pb n="KR2a0035_WYG_035-5b"/>
於禮未盡不若止從外路祭社稷及釋奠文宣王例不<lb/>
降祝版而令學士院定撰祝文頒各處為常制勅命依<lb/>
期降祝版而不請署<lb/>
長白山大定十二年有司言長白山在興王之地禮合<lb/>
尊崇議封爵建廟宇十二月禮部太常學士院奏奉勅<lb/>
㫖封興國靈應王即其山北地建廟宇十五年三月奏<lb/>
定封冊儀物冠九旒服九章玉圭玉冊函香幣冊祝遣<lb/>
使副各一員詣㑹寧府行禮官散齋二日致齋一日所<lb/>
<pb n="KR2a0035_WYG_035-6a"/>
司於廟中陳設如儀廟門外設玉冊衮冕幄次牙杖旗<lb/>
鼓從物等視一品儀禮用三獻祭如嶽鎭其冊文云皇<lb/>
帝若曰自兩儀剖判山嶽神秀各鍾于其分野國將興<lb/>
者天實作之對越神休必以祀事故肇基王迹有若岐<lb/>
陽望秩山川於稽虞典厥惟長白載我金德仰止其高<lb/>
實惟我舊邦之鎭混同流光源所從出秩秩幽幽有相<lb/>
之道列聖蕃衍熾昌迄于太祖神武徵應無敵于天下<lb/>
爰作神主肆予沖人紹休聖緒四海之内名山大川靡<lb/>
<pb n="KR2a0035_WYG_035-6b"/>
不咸秩矧王業所因瞻彼旱麓可儉其禮服章爵號非<lb/>
位於公侯之上不足以稱焉今遣某官某持節備物冊<lb/>
命兹山之神為興國應靈王仍勅有司歲時奉祀於戲<lb/>
廟食之享亘萬億年維金之禎與山無極豈不偉歟自<lb/>
是每歲降香命有司春秋二仲擇日致祭明昌四年十<lb/>
月備衮冕玉冊儀物上御大安殿用黄麾立仗八百人<lb/>
行仗五百人復冊為開天𢎞聖帝　大房山大定二十<lb/>
一年勅封山陵地大房山神為保陵公冕八旒服七章<lb/>
<pb n="KR2a0035_WYG_035-7a"/>
圭冊香幣使副持節行禮並如冊長白山之儀其冊文<lb/>
云皇帝若曰古之建邦設都必有名山大川以為形勝<lb/>
我國既定鼎於燕西顧郊圻巍然大房秀㧞混厚雲雨<lb/>
之所出萬民之所瞻祖宗陵寢於是焉依仰惟嶽鎭古<lb/>
有秩序皆載祀典矧兹大房禮可闕歟其爵號服章俾<lb/>
列于侯伯之上庶足以稱今遣某官某備物冊命神為<lb/>
保陵公申勅有司歲時奉祀其封域之内禁無得樵採<lb/>
弋獵著為令是後遣使山陵行禮畢山陵官以一獻禮<lb/>
<pb n="KR2a0035_WYG_035-7b"/>
致奠　混同江大定二十五年有司言昔太祖征遼策<lb/>
馬徑渡江神助順靈應昭著宜修祠宇加賜封爵廼封<lb/>
神為興國應聖公致祭如長白山儀冊禮如保陵公故<lb/>
事其冊文云昔我太祖武元皇帝受天明命掃遼季荒<lb/>
茀成師以出至于大江浩浩洪流不舟而濟雖穆滿渡<lb/>
江而黿梁光武濟河而水冰自今觀之無足言矣執徐<lb/>
之歲四月孟夏朕時邁舊邦臨江永歎仰藝祖之開基<lb/>
嘉江神之効靈至止上都議所以尊崇之典蓋古者五<lb/>
<pb n="KR2a0035_WYG_035-8a"/>
嶽視三公四瀆視諸侯至有唐以來遂享帝王之尊稱<lb/>
非直後世彌文而崇徳報功理亦有當然者矧兹江源<lb/>
出於長白經營帝鄉實相興運非錫以上公之號則無<lb/>
以昭答神休今遣某官某持節備物冊命神為興國應<lb/>
聖公申命有司歲時奉祀於戯嚴廟貌正封爵禮亦至<lb/>
矣惟神其衍靈長之徳用輔我國家彌億年神亦享廟<lb/>
食於無窮豈不休哉　嘉蔭侯大定二十五年勅封上<lb/>
京護國林神為護國嘉蔭侯毳冕七旒服五章圭同信<lb/>
<pb n="KR2a0035_WYG_035-8b"/>
圭遣使詣廟以三獻禮祭告其祝文曰蔚彼長林實壯<lb/>
天邑廣袤百里惟神主之廟貌有嚴侯封是享歆時蠲<lb/>
潔相厥滋榮是後遇月七日上京幕官一員行香著為<lb/>
令　盧溝河神大定十九年有司言盧溝河水勢泛決<lb/>
嚙民田乞官為封冊神號禮官以祀典所不載難之已<lb/>
而特封安平侯建廟二十七年奉㫖每歲委本縣長官<lb/>
春秋致祭如令　昭應順濟聖后大定十七年都水監<lb/>
言陽武上埽黄河神聖后廟宜依唐仲春祭五龍祠故<lb/>
<pb n="KR2a0035_WYG_035-9a"/>
事二十七年春正月尚書省言鄭州河陰縣聖后廟前<lb/>
代河水為患屢禱有應嘗加封號廟額今因禱祈河遂<lb/>
安流乞加褒贈上從其請特加號曰昭應順濟聖后廟<lb/>
曰靈徳善利之廟每歲委本縣長官春秋致祭如令<lb/>
鎭安公舊名旺國崖太祖伐遼嘗駐蹕於此大定八年<lb/>
五月更名靜寧山後建廟明昌六年八月以冕服玉冊<lb/>
冊山神為鎭安公冊文曰皇帝若曰古之名山咸在祀<lb/>
典軒皇之世神靈所奉者七千虞氏之時望秩每及於<lb/>
<pb n="KR2a0035_WYG_035-9b"/>
五載蓋惟有益於國是以必報其功逮乎後王申以徽<lb/>
冊至于嶽鎭之外亦或封爵之加故太白有神應之稱<lb/>
而終南有廣惠之號禮由義起事與時偕載籍所傳于<lb/>
今猶監朕修和有夏咸秩無文眷兹靜寧秀峙朔野緼<lb/>
澤布氣幽贊乎坤元導風出雲協符乎乾造一方之表<lb/>
萬物所瞻南直都畿北維障徼連延廣厚寳藏攸興盤<lb/>
固高明謻宮斯奠昔有遼嘗恃以富國迄大定更為之<lb/>
錫名洪惟世宗功昭列聖亦越顯考德利生民爰即歲<lb/>
<pb n="KR2a0035_WYG_035-10a"/>
時駕言臨幸兵革不試遠人輯寧雨暘常調品彚蕃廡<lb/>
此上帝無疆之貺亦英靈有相之符比即輿情載修故<lb/>
事顧先皇帝駐蹕之地揖累世承平之風迓續遺休式<lb/>
甄神佑肆象德以畀號仍班台而闡儀宇像一新采章<lb/>
具舉今遣使某副某持節備物冊命神為鎭安公仍勅<lb/>
歲時奉祀於戯容典焜燿精明感通惟永億年翊我昌<lb/>
運神其受職豈不偉歟　瑞聖公即瑪達格山也章宗<lb/>
生於此世宗愛此山勢衍氣清故命章宗名之後更名<lb/>
<pb n="KR2a0035_WYG_035-10b"/>
瑚圖哩巴山建廟明昌四年八月以冕服玉冊封山神<lb/>
為瑞聖公建廟命撫州有司春秋二仲擇日致祭為常<lb/>
冊文曰皇帝若曰國家之興命厯攸屬天地元化惟時<lb/>
合符山川百神無不受職粹精薦瑞明聖繼生著丕應<lb/>
於殊禎啓昌期於幽贊裒對信猶之典咸修望秩之文<lb/>
嘉乃名山奠兹勝地下綿乾分上直樞輝盤析木之津<lb/>
達中原之氣廓除氛祲函毓泰和仰惟光烈昭垂徽音<lb/>
如在即高明而清暑克靜夀以安仁周廬安寧厚澤浹<lb/>
<pb n="KR2a0035_WYG_035-11a"/>
治朕祗循祖武順講時巡感美號以興懐佩聖謨而介<lb/>
福言念誕彌之初度抑由翊衞之効靈然猶祀秩無章<lb/>
神居不屋非所以盡報功崇德之義副追始樂原之心<lb/>
爰飾名稱載新祠宇勒忱辭於貞琰涓良日於元龜彰<lb/>
服采以辨威潔庪縣而致祭闡揚茂實敷繹多儀今遣<lb/>
使某副某持節備物冊命神為瑞聖公仍勅有司歲時<lb/>
奉祀於戲尚其聰明歆此誠意孚休惟永亦莫不寧<lb/>
貞獻郡王廟明昌五年正月陳言者謂頁嚕古紳二賢<lb/>
<pb n="KR2a0035_WYG_035-11b"/>
創置女直文字乞各封贈名爵建立祠廟令女直漢人<lb/>
諸生隨拜孔子之後拜之有司謂頁嚕難以致祭若金<lb/>
源郡貞獻王古紳則既以配享太廟矣亦難特立廟也<lb/>
有㫖令再議之禮官言前代無創製文字入孔子廟故<lb/>
事如於廟後或左右置祠令諸儒就拜亦無害也尚書<lb/>
省謂若如此恐不副國家厚功臣之意遂詔令依蒼頡<lb/>
立廟于盩厔例官為立廟于上京納爾琿莊委本路官<lb/>
一員與本千户春秋致祭所用諸物從宜給之<lb/>
<pb n="KR2a0035_WYG_035-12a"/>
祈禜大定四年五月不雨命禮部尚書王競祈雨北嶽<lb/>
以定州長貳官充亞終獻又卜日於都門北郊望祀嶽<lb/>
鎭海瀆有司行事禮用酒脯醢後七日不雨祈太社太<lb/>
稷又七日祈宗廟不雨仍從嶽鎭海瀆如初祈其設神<lb/>
座實樽罍如常儀其樽罍用瓢齊擇甘瓠去抵以為樽<lb/>
祝版惟五岳宗廟社稷御署餘則否後十日不雨乃徙<lb/>
市禁屠殺斷繖扇造土龍以祈雨足則報祀送龍水中<lb/>
十七年夏六月京畿久雨遵祈雨儀命諸寺觀啓道塲<lb/>
<pb n="KR2a0035_WYG_035-12b"/>
祈禱<lb/>
拜天金因遼舊俗以重五中元重九日行拜天之禮重<lb/>
五於鞠塲中元於内殿重九於都城外其制刳木為盤<lb/>
如舟狀赤為質畫雲鶴文為架高五六尺置盤其上薦<lb/>
食物其中聚宗族拜之若至尊則於常武殿築臺為拜<lb/>
天所重五日質明陳設畢百官班俟於毬塲樂亭南皇<lb/>
帝靴袍乘輦宣徽使前導自毬塲南門入至拜天臺降<lb/>
輦至褥位皇太子以下百官皆詣褥位宣徽贊拜皇帝<lb/>
<pb n="KR2a0035_WYG_035-13a"/>
再拜上香又再拜排食抛盞畢又再拜飲福酒跪飲畢<lb/>
又再拜百官陪拜引皇太子以下先出皆如前導引皇<lb/>
帝囘輦至幄次更衣行射柳擊毬之戲亦遼俗也金因<lb/>
尚之凡重五日拜天禮畢挿柳毬塲為兩行當射者以<lb/>
尊卑序各以帕識其枝去地約數寸削其皮而白之先<lb/>
以一人馳馬前導後馳馬以無羽橫鏃箭射之既斷柳<lb/>
又以手接而馳去者為上斷而不能接去者次之或斷<lb/>
其青處及中而不能斷與不能中者為負每射必伐鼓<lb/>
<pb n="KR2a0035_WYG_035-13b"/>
以助其氣已而擊毬各乘所常習馬持鞠杖杖長數尺<lb/>
其端如偃月分其衆為兩隊共爭擊一毬先於毬塲南<lb/>
立雙桓置板下開一孔為門而加網為囊能奪得鞠擊<lb/>
入網囊者為勝或曰兩端對立二門互相排擊各以出<lb/>
門為勝毬狀小如拳以輕韌木枵其中而朱之皆所以<lb/>
習蹺㨗也既畢賜宴歲以為常<lb/>
本國拜儀金之拜制先袖手微俯身稍復却跪左膝左<lb/>
右揺肘若舞蹈狀凡跪揺袖下拂膝上則至左右肩者<lb/>
<pb n="KR2a0035_WYG_035-14a"/>
凡四如此者四跪復以手按右膝單跪左膝而成禮國<lb/>
言揺手而拜謂之禪珠喇承安五年五月上諭有司曰<lb/>
女直漢人拜數可以相從者酌中議之禮官奏曰周官<lb/>
九拜一曰稽首拜中至重臣拜君之禮也乞自今凡公<lb/>
服則用漢拜若便服則各用本俗之拜主事陳松曰本<lb/>
朝拜禮其來久矣乃便服之拜也可令公服則朝拜便<lb/>
服則從本朝拜平章政事張萬公謂拜禮各便所習不<lb/>
須改也司空完顔襄曰今諸人衽髪皆從本朝之制宜<lb/>
<pb n="KR2a0035_WYG_035-14b"/>
從本朝拜禮松言是也上乃命公裳則朝拜諸色人便<lb/>
服則皆用本朝拜<lb/>
　<lb/>
　<lb/>
　<lb/>
　<lb/>
　<lb/>
　金史卷三十五<lb/>
</p>
<p>
</p>
  </div>
</body>
</text>
</TEI>
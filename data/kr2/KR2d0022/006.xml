<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後漢書補逸卷六</head>
    <p>
<pb n="KR2d0022_WYG_006-1a"/>
欽定四庫全書<lb/>
　後漢書補逸卷六　　　監察御史姚之駰撰<lb/>
　　東觀漢記第六<lb/>
　　　張禹<lb/>
永平六年張禹為廷尉府北曹吏處事執平為京師所<lb/>
稱明帝以其明逹法理有張釋之風超遷非次拜廷尉<lb/>
　<hi>案禹字伯達趙國襄國人范稱禹以永平八年舉孝亷稍遷至建初中拜揚州刺史則明帝時禹安得驟</hi>
　<hi>拜廷尉然審本書所載又似不誤俟攷</hi>
<pb n="KR2d0022_WYG_006-1b"/>
禹父歆守臯長有報父讐賊自出歆召囚詣閤曰欲自<lb/>
受其辭既入解械飲食之更發遣竟棄官亡命逢赦出<lb/>
由是鄉里服其髙義後仕為淮陽相時王新歸國賔客<lb/>
放縱干亂法禁歆將令尉入宫搜捕王白上左遷為汲<lb/>
令卒官<lb/>
　<hi>案范書歆初以報讐逃亡後為淮陽相與此不同</hi>
禹好學習歐陽尚書事太常桓榮惡衣食<lb/>
徐縣北界有蒲陽陂水廣二十里徑且百里在道西其<lb/>
<pb n="KR2d0022_WYG_006-2a"/>
東有田可萬頃禹為開水門通引灌溉率吏民假與種<lb/>
糧禹廵行守舍止大樹下食糒乾飯屑飲水而已後年<lb/>
鄰國貧人來歸之者茅屋草盧千餘戸屠沽成市墾田<lb/>
千餘頃得榖百萬餘斛<lb/>
　<hi>案此禹為下邳相時事修水利闢田疇此真經濟也舍止大樹何異召伯甘棠</hi>
功曹吏戴閏從行縣從書佐假車馬付物禹聞知令直<lb/>
符責問閏具以實對禹以宰士惶恐首實令自致徐獄<lb/>
　<hi>宗閏故太尉掾也權動郡内故禹譴之若此由是長吏以下莫不震肅</hi>
<pb n="KR2d0022_WYG_006-2b"/>
禹留守西宫大官朝夕送食賜闟登具物除子男盛為郎<lb/>
　<hi>案和帝時南廵祠園廟禹以太尉兼衛尉留守也</hi>
張禹為太傅尚書鄧太后以殤帝初育欲令重臣居禁内<lb/>
乃詔禹與三公絶席<lb/>
　<hi>案元老居禁内則閹䜿無所肆其奸矣而一再傳後遂有囬天獨坐之燄何其不能法祖也</hi>
　　　樊顯<lb/>
上嘗召見諸郡計吏問其風土及前後守令能否蜀郡<lb/>
計掾樊顯進曰漁陽太守張堪昔在蜀其仁以恵下威<lb/>
<pb n="KR2d0022_WYG_006-3a"/>
能討姦前公孫述破時珍寳山積捲握之物足富十世<lb/>
而堪去職之日乘折轅車布被囊而已上聞歎息以顯<lb/>
陳堪行有效即除漁陽令<lb/>
　<hi>案范書見張堪傳漁陽令范作漁復長魚復屬巴郡漁陽屬漁陽郡未知孰是</hi>
　　　丁邯<lb/>
丁邯髙節正直不撓舉為孝亷<lb/>
　<hi>案范書闕</hi>
　　　張道順<lb/>
<pb n="KR2d0022_WYG_006-3b"/>
楊文薦張道順利見顯衝必能騰跳天路<lb/>
　<hi>案范書闕道順必其字也</hi>
　　　劉𢎞<lb/>
劉𢎞字叔紀年十五治歐陽尚書布衣徒行講誦孜孜<lb/>
　<hi>案范儒林傳無𢎞名</hi>
𢎞天資善學師事劉述常在師門講誦不輟<lb/>
　<hi>案劉述亦不見之范書</hi>
　　　衛颯<lb/>
<pb n="KR2d0022_WYG_006-4a"/>
衛颯為桂陽太守鑿山通路列亭置驛<lb/>
　<hi>案颯字子産河内修武人</hi>
颯為桂陽太守視事十年徴還颯到即引見賜食于前<lb/>
從吏二人賜冠幘錢人五千<lb/>
　<hi>案范書颯徴還時帝欲以為少府㑹疾勅歸須後詔世祖之于循吏其思渥若此</hi>
　　　賈逵<lb/>
永安十七年公卿以神雀五采翔集京師奉觴上夀帝<lb/>
召賈逵勅蘭臺給筆札使作神雀頌<lb/>
<pb n="KR2d0022_WYG_006-4b"/>
　<hi>案逵扶風平陵人長沙傅之九世孫亦稱賈長頭逵經術深厚非徒為記誦之學者然范稱其弱冠能誦</hi>
<hi>制左氏傳及五經本文則近登黌皆當奉長頭為鼻祖  童子試能背誦五經者予</hi>
　<hi>也</hi>
賈逵字景伯拜侍中領騎都尉内備帷幄兼領秘書近<lb/>
署甚見信用<lb/>
　<hi>案逵于經學尤通左氏其云左氏義深于君臣公羊多任于權變真左丘功臣也惜其附㑹䜟書曲解左</hi>
　<hi>傳以文致之則陋甚矣</hi>
　　　王渙<lb/>
<pb n="KR2d0022_WYG_006-5a"/>
王渙與洛陽令方畧捕賊賊乃藏大甕中悉擒獲<lb/>
　<hi>案渙字稚子廣漢郪人以侍御史拜洛陽令此似有誤後病卒百姓相與賦斂致奠醊為立祠安陽亭西</hi>
　<hi>其得人心如此</hi>
　　　黄香<lb/>
黄香字文疆父况舉孝亷為郡五官貧無奴僕香躬執<lb/>
勤苦盡心供養冬無被袴而親極滋味暑即扇牀枕寒<lb/>
即以身温席<lb/>
　<hi>案香江夏安陸人以至孝稱年十二太守署為門下孝子范列文苑傳中畧其孝行不知香者也</hi>
<pb n="KR2d0022_WYG_006-5b"/>
黄香為魏郡太守俗每太守將交代添設儲峙輙數千<lb/>
萬香未入界移敕悉出所設什器及到頗有即徹去到<lb/>
官之日不祭竈求福閉門絶客<lb/>
　<hi>案范書不載</hi>
黄香拜尚書令勤力憂公畏慎周密毎用奏議所建畫<lb/>
未嘗流布然執事平法常持輕類全活非一<lb/>
　<hi>案時東平清河奏妖言卿仲遼等連及且千人香科别據奏全活甚衆</hi>
香知古今記羣書無不渉獵兼明圖䜟天官星氣鍾律<lb/>
<pb n="KR2d0022_WYG_006-6a"/>
厯算窮極道術京師號曰天下無雙國士瞻重京師貴<lb/>
香慕其聲名更饋衣物拜尚書郎<lb/>
　<hi>案范書畧</hi>
帝賜香淮南孟子各一通<lb/>
章帝詔黄香令詣閣東觀讀所未嘗見書謂諸生曰此<lb/>
目下無雙江夏黄童也<lb/>
　<hi>案諸生范作諸王時千乗王冠㑹中山邸乃詔香殿下顧諸王而言從生誤也目下范作天下</hi>
　　　馬嚴<lb/>
<pb n="KR2d0022_WYG_006-6b"/>
馬嚴字威卿為五官中郎將邊境有事輙下嚴處便宜<lb/>
上初立汲汲欲知下情引納敕嚴有所見聞輙言帝令<lb/>
諸上便宜封表遣子以往都使詣省門上自勞以手書<lb/>
　<hi>案嚴伏波將軍兄子明帝察察章帝以寛大承之乃留心民事如此則寛大之中不廢慧察吕東萊稱為</hi>
<hi>上東漢賢君信哉今督撫提鎮皆得自進摺子舜矣  手批付賫摺家人帶囬盖留心民瘼上嫓堯</hi>
嚴父余卒時嚴方七歲依姊壻父九江連率平河侯王<lb/>
述明年母復終㑹述失郡居沛建武三年余外孫右扶<lb/>
風曹貢為梧安侯相迎嚴歸養視之至四年叔父援從<lb/>
<pb n="KR2d0022_WYG_006-7a"/>
車駕東征過梧安乃將兄弟西嚴年十三至雒陽留寄<lb/>
郎朱仲孫舍大奴歩䕶視之嚴從其故門生肆都學撃<lb/>
劍習騎射<lb/>
　<hi>案范不載</hi>
馬嚴為陳留太守建初中嚴病遣功曹史李龔奉章詣<lb/>
闕上召見龔問疾病形狀以黄金十斤葛縛佩刀書帶<lb/>
革帶付龔賜嚴<lb/>
　<hi>案帝之寵嚴有逾家人若此范不載</hi>
<pb n="KR2d0022_WYG_006-7b"/>
嚴從司徒祭酒陳元受春秋左氏<lb/>
　<hi>案范稱嚴從平原楊太伯講學與此異</hi>
　　　髙詡<lb/>
髙詡字季囬以儒學徴拜大司農在朝清白方正<lb/>
　<hi>案詡平原般人世傳魯詩范列儒林傳</hi>
　　　馮模<lb/>
馮模為司空坐隴西太守鄧融免官<lb/>
　<hi>案范書闕</hi>
<pb n="KR2d0022_WYG_006-8a"/>
　　　竇固<lb/>
竇固少為黄門郎謙譲有節操<lb/>
　<hi>案固竇融弟子也謚文侯</hi>
竇固字孟孫為衛尉奉兩宫宿衛而見重當世恭謹下<lb/>
士賑施宗族甚有名稱<lb/>
羌人見客炙肉未熟人人長跪前割之血流指間進之<lb/>
于固固輙為㗖不穢賤之是以愛之如父母也<lb/>
　<hi>案范不載安帝欲通西域固再出玉門破白山降車師盖撫羌以恩信非但恃兵力也</hi>
<pb n="KR2d0022_WYG_006-8b"/>
　　　江革<lb/>
江革拜五官中郎將毎朝㑹帝常使虎賁扶侍及進拜<lb/>
恒目禮焉時有疾不㑹輙敕大臣送醪膳恩寵莫與為<lb/>
比于是京師貴戚衛尉馬廖侍中竇憲慕其行各奉書<lb/>
致禮革無所報受帝聞而益善之<lb/>
　<hi>案革字次翁齊國臨淄人范稱革少孤奉母有江巨孝之稱後拜諫議大夫謝病歸章帝詔齊相褒賜巨</hi>
　<hi>孝詳見華書</hi>
　　　陳寵<lb/>
<pb n="KR2d0022_WYG_006-9a"/>
寵曽祖父咸哀平間以明律為侍御史王莽篡位父子<lb/>
相將歸鄉里閉門不出乃收家中律令文書壁藏之以<lb/>
俟聖主咸常戒子孫曰為人議法當依于輕雖有百金<lb/>
之利慎毋與人重<lb/>
　<hi>案寵沛國洨人范書稱其雖傳法律而兼通經書故身居理官務得平恕非徒佩乃祖議法依輕之</hi>
　<hi>訓也</hi>
陳寵字昭公為尚書寵性純淑周密慎重時有所表薦<lb/>
輒自手書削草<lb/>
<pb n="KR2d0022_WYG_006-9b"/>
陳寵為廷尉有疑獄輒手筆作議所活者甚多<lb/>
　<hi>案漢代獄吏之貴過于將軍深文刻覈人無生法寵曽撰辭訟比七卷決事科條皆以類従由是吏不得</hi>
　<hi>生因縁以為輕重比于路長君尚德緩刑之書功莫鉅焉我</hi>
<hi>朝律書之外又有則例千秋良法  莫備於斯刑罰何憂不中乎</hi>
　　　薛漢<lb/>
薛漢字子公才髙名逺兼通書傳無不招覽道術尤精<lb/>
教授常數百弟子自逺方至者著為録<lb/>
　<hi>案漢淮陽人世習韓詩然善説災異遂受詔校圖䜟不足稱也</hi>
<pb n="KR2d0022_WYG_006-10a"/>
　　　王阜<lb/>
王阜補重泉令吏民向化鸞鳥集于學宫阜使官掾沙<lb/>
叠為張雅樂鳥舉足埀翼應聲而舞翾翔復上縣庭屋<lb/>
十餘日乃去<lb/>
　<hi>案范書闕</hi>
阜為重泉令政治肅清舉縣畏惲<lb/>
王阜為益州太守神馬四出滇河中甘露降白鳥見連<lb/>
有瑞應世謂其用法平正寛慈恵化所致<lb/>
<pb n="KR2d0022_WYG_006-10b"/>
　<hi>案阜為守令瑞應叠見范不列之循吏傳何也</hi>
　　　李育<lb/>
李育字元春為侍中時章帝西謁園陵育陪乘問舊事<lb/>
育輙對由是見重<lb/>
　<hi>案育扶風漆人育博覽書傳班固薦之與諸儒論經虎觀范不載陪乘事</hi>
　　　鄧閶<lb/>
鄧閶字季昭閶出則陪乘入侍左右忠言善謀先納聖<lb/>
善匡輔之言朝夕獻納雖得于上身在親近不敢自恃<lb/>
<pb n="KR2d0022_WYG_006-11a"/>
兢兢之心彌篤固也<lb/>
　<hi>案閶髙密侯季子封西華侯范無傳</hi>
閶遷黄門侍郎于時國家每有災異水旱閶側身暴露<lb/>
憂懼顦顇形于顔色公卿以下咸髙尚焉漢興以來為<lb/>
外戚儀表<lb/>
　　　竇憲<lb/>
憲以特進見禮依三公並未開封<lb/>
　<hi>案憲字伯度竇融之孫以外戚怙寵幾及于難乃自請北伐遂至燕然勒石漠北遺鼎功庸爛然亦天幸</hi>
<pb n="KR2d0022_WYG_006-11b"/>
　<hi>也</hi>
竇憲作大將軍置長史司馬掾吏官屬位次太傅<lb/>
　<hi>案漢舊制大將軍位在三公下今憲乃出三公上矣</hi>
　　　魏霸<lb/>
魏霸字喬卿濟隂人為鉅鹿太守妻子不到官舍念兄<lb/>
嫂在家勤苦而獨尊樂故常服麤糲不食魚肉婦親蠶<lb/>
桑子躬耕與兄弟子同苦樂鄉里慕其行化之<lb/>
　<hi>案范傳霸事甚畧庸人甫得一官便驕其妻妾僕從如雲以為榮觀不知囊橐蕭然皆從貸得一莅衙舍</hi>
<pb n="KR2d0022_WYG_006-12a"/>
　<hi>索負者塞㕔事矣欲其亷得手妻子不到官舍乃作外吏第一著</hi>
魏霸延平元年仕為光禄大夫妻死長兄伯為娶妻送<lb/>
至官舍霸曰年老兒子備具何用空養他家老嫗為即<lb/>
自入拜其妻手奉案前跪霸曰不敢相屈妻慙求去<lb/>
　<hi>案一本作即自入拜其妻句手奉案前因跪云云則似霸奉案跪矣不應自屈若此如本文當以入拜為</hi>
　<hi>句前跪為句</hi>
魏霸為將作大匠吏皆懐恩人自竭節作案無譴過之<lb/>
事<lb/>
<pb n="KR2d0022_WYG_006-12b"/>
　<hi>案范同</hi>
　　　淳于恭<lb/>
淳于恭有盜刈恭禾者恭見之念其愧因自伏草中盜<lb/>
去乃起<lb/>
　<hi>案恭字孟孫北海淳于人范稱其善説老子盖得清浄之學者肅宗下詔褒美除為議郎訪以政事禮待</hi>
　<hi>甚優</hi>
淳于恭家井在門所隣兒飲牛恭惡不淨多置器在井<lb/>
上<lb/>
<pb n="KR2d0022_WYG_006-13a"/>
淳于恭以謙儉推讓為節家有山田橡樹人有盜取者<lb/>
恭助為收拾載之歸乃知是恭其盜還橡恭不受<lb/>
　<hi>案范同</hi>
　　　梁鴻<lb/>
梁鴻少孤以童㓜詣太學受業治禮詩春秋常獨坐止<lb/>
不與人同食<lb/>
　<hi>案鴻字伯鸞扶風平陵人鴻父讓王莽封為修逺伯使奉少昊後早卒</hi>
梁鴻鄉里孟氏女容貌醜而有節操多求之不肯父母<lb/>
<pb n="KR2d0022_WYG_006-13b"/>
問其所欲曰得賢壻如梁鴻者鴻聞乃求之女布襦裾<lb/>
鴻曰此真梁鴻妻也<lb/>
　<hi>案范序德曜事腴而古此刪録全無文采</hi>
梁鴻適呉依大家臯伯通廡下為賃舂妻為具食不敢<lb/>
于鴻前仰視舉案齊眉伯通異之曰彼傭賃能使其妻<lb/>
敬之如此非凡人也<lb/>
　<hi>案范同</hi>
梁鴻家貧而尚節博覽無不通畢乃牧豕于上林苑中<lb/>
<pb n="KR2d0022_WYG_006-14a"/>
曽誤遺火延及他舍乃尋訪燒者問所失財物悉推豕<lb/>
償之其主猶以為少鴻曰無他財願以身居作主人許<lb/>
因為執勤不懈耆老見鴻非恒人乃共責讓主人而稱<lb/>
鴻長者于是始敬異悉還其豕鴻不受<lb/>
　<hi>案東漢髙賢居貧多牧豕者如呉祐孫期尹勤輩豈皆學公孫丞相耶無詆為牧猪奴也</hi>
鴻將之㑹稽作詩曰維季春兮華阜麥含金兮方秀<lb/>
　<hi>案此鴻避地居齊魯將適呉而作也詩一章二十六句詞調和平不落楚騷窠臼呉郡順帝時始分故本</hi>
　<hi>書作㑹稽</hi>
<pb n="KR2d0022_WYG_006-14b"/>
　　　桓郁<lb/>
桓榮卒子郁當襲爵讓于兄子顯宗不許不得已受封<lb/>
而悉以租入與之<lb/>
　<hi>案郁字仲恩亦稱小太常榮長子雍先卒故郁嗣爵也後舉傳學之人惟推兄子盖不獨租入之與矣郁</hi>
　<hi>之讓爵豈其偽乎</hi>
郁以永平十四年為議郎遷侍中<lb/>
上謂郁曰卿經及先傳致復文雅其冬上親于辟雍自<lb/>
講所制五行章句已復請郁説一篇上謂郁曰我為孔<lb/>
<pb n="KR2d0022_WYG_006-15a"/>
子卿為子夏起予者商也又問郁曰子幾人能傳學郁<lb/>
曰臣子皆未能傳學孤兄子一人學方起上曰努力教<lb/>
之有起者即白之<lb/>
　<hi>案明帝以郁先師子有禮讓故親厚若此五行章句范作五家要説章句注曰謂五行之家也</hi>
皇太子賜郁鞍馬刀劒郁乃上䟽皇太子曰伏見太子<lb/>
體性自然包含今古謙謙允恭天下共見郁父子受恩<lb/>
無以明益夙夜慙懼誠思自竭愚以為太子上當合聖<lb/>
心下當卓絶于衆宜思逺慮以光朝廷<lb/>
<pb n="KR2d0022_WYG_006-15b"/>
　<hi>案郁以永平十五年入授皇太子經所上之疏當在斯時范不載</hi>
永元二年西謁園陵桓郁兼羽林中郎將上賜馬二匹<lb/>
并鞍勒防汗<lb/>
　　　周行<lb/>
周行為涇令下車嚴峻貴戚跼蹐京師肅清<lb/>
　<hi>案范書闕</hi>
　　　郅惲<lb/>
惲坐前長沙太守張禁多受遺送千萬以惲不推劾故<lb/>
<pb n="KR2d0022_WYG_006-16a"/>
左遷芒長芒守丞韓龔坐入鹽丁仲錢阿擁之加笞八<lb/>
百不死又見惲稱仲健惲怒以所杖鐵杖捶龔龔出怨<lb/>
懟遂殺仲惲故坐免<lb/>
　<hi>案惲字君章汝南西平人惲既免歸乃隠居教授著書八篇范畧</hi>
郅惲與董子張友子張父及叔父為鄉里盛氏一時所<lb/>
害及子張病將終惲候子張視惲㱆欷不能言惲曰吾<lb/>
知子不悲天命而痛讐不復也惲即將客遮讐人取其<lb/>
頭以示子張子張見而氣絶<lb/>
<pb n="KR2d0022_WYG_006-16b"/>
　<hi>案孔子言交遊之讐不同國未有以代報為義者惲欲示信死友亦輕生矣</hi>
　　　馮魴<lb/>
馮魴字孝孫其先魏之别封曰華侯華侯孫長卿食采<lb/>
得城因以氏焉<lb/>
　<hi>案魴南陽湖陽人</hi>
帝東廵郡國留魴宿衛南宫勅車駕發後將緹騎宿𤣥<lb/>
武門複道領南宫吏士保給牀席子孫得到魴所<lb/>
　<hi>案魴性矜嚴公正故顯宗倚重如此范畧</hi>
<pb n="KR2d0022_WYG_006-17a"/>
馮魴父子兄弟並帶青紫三代侍中<lb/>
明帝詔曰馮魴以忠孝典兵出入八年數進忠言正諫<lb/>
其還故爵為楊邑侯賜以玉玦<lb/>
　<hi>案魴以坐考隴西太守鄧融事削爵至此復也</hi>
　　　梁綂<lb/>
梁與秦同祖出于伯益别封于梁綂髙祖父子都自河<lb/>
東遷居北地子都子橋橋子溥溥子延以明軍謀特除<lb/>
西域司馬延生綂<lb/>
<pb n="KR2d0022_WYG_006-17b"/>
　<hi>案綂字仲寧安定烏氏人</hi>
綂疏稱元帝初元五年輕誅死刑三十四事哀帝建平<lb/>
元年輕誅死刑八十一事其四十三事手殺人者減死<lb/>
一等<lb/>
　<hi>案綂陳便宜以為法令既輕下姦不勝宜重刑以遵舊典故引此也范載疏語云元哀二帝輕誅死之刑</hi>
　<hi>以一百二十三與此不同</hi>
綂對尚書狀曰元夀二年三輔盜賊羣輩並起至燔燒<lb/>
茂陵都邑烟火見未央宫前代所未嘗有其後隴西新<lb/>
<pb n="KR2d0022_WYG_006-18a"/>
興北地任横任崖西河曹况越州度郡萬里交結或從<lb/>
逺方四面㑹合遂攻取軍兵刼畧吏人國家開封侯之<lb/>
科以軍法追捕僅能破散也<lb/>
　<hi>案綂重刑之説不用復詣尚書對狀故追述前漢事以見滅刑罰之害夫帝曰欽恤王曰審克赦過宥罪</hi>
　<hi>聖人急焉從古未聞有嚴刑而致治者綂議不行漢祚所以未衰也</hi>
　　　丘騰<lb/>
騰知罪法深大懐挾姦巧稽留道路下獄死<lb/>
　<hi>案范書騰為九江太守有罪下獄</hi>
<pb n="KR2d0022_WYG_006-18b"/>
　　　雍鯈<lb/>
雍鯈字長魚事母至孝母嘗病癰鯈晝夜匍伏不離左<lb/>
右至為吮癰<lb/>
　<hi>案范書闕</hi>
　　　鄧𢎞<lb/>
鄧𢎞字叔紀和熹后兄也奴醉繫長夀亭𢎞見亭長賞<lb/>
錢五千勵之曰直徤當然異日奴復與宫中衛士忿爭<lb/>
衛士箠奴𢎞聞又與五千<lb/>
<pb n="KR2d0022_WYG_006-19a"/>
　<hi>案𢎞亦髙密子封西平侯范附見陟傳夫居要津者豪奴之燄最虐况外戚乎博陸侯賢者不免何論秦</hi>
　<hi>宫花裡活也𢎞于辱奴者賞之可謂在上不驕矣</hi>
　　　趙勤<lb/>
趙勤字益卿劉賜姊子童㓜有志操賜國租適到時勤<lb/>
在旁賜指錢示勤曰拜乞汝三十萬勤曰拜而得錢非<lb/>
義所取終不肯拜<lb/>
　<hi>案范書闕亷潔之操自㓜已定他日豈肯以斗米折腰乎彼昏夜乞哀者甘名朱萬拜而不辭由其不知</hi>
　<hi>義也</hi>
<pb n="KR2d0022_WYG_006-19b"/>
勤少孤常從人貸錢或以錢示勤曰汝起拜即與汝勤<lb/>
曰拜汝得錢非義終不肯拜<lb/>
　<hi>案此與前叚大小同異疑即一事</hi>
趙勤為南陽太守桓虞功曹委以郡事<lb/>
趙勤南陽人太守桓虞下車葉令雍霸及新野令皆不<lb/>
遵法乃署勤督郵到葉見霸不問縣事但髙譚清論以<lb/>
激勵之霸即解印綬去勤還入新野界令聞霸已去遣<lb/>
吏奏記陳罪復還印綬去虞乃嘆曰善吏如良鷹下韝<lb/>
<pb n="KR2d0022_WYG_006-20a"/>
即中<lb/>
　　　周榮<lb/>
周榮為尚書令在納言管機密盡心奉職夙夜不怠<lb/>
　<hi>案榮字平孫廬江舒人為袁安所辟不附竇氏和帝甚重之</hi>
　　　劉訓<lb/>
劉訓拜車府令時東州郡國相驚有賊轉至京師吏民<lb/>
驚皆奔城郭訓即夜詣省欲令將近兵據門以禦之<lb/>
　<hi>案范書闕</hi>
<pb n="KR2d0022_WYG_006-20b"/>
　　　段熲<lb/>
段熲字紀明有文武智畧時竇公孫舉等聚衆三萬人<lb/>
為亂遣兵討之連年不克桓帝詔公卿選將有文武者<lb/>
司徒尹訟薦熲乃拜為中郎將熲到設施方畧旬月羣<lb/>
賊悉破<lb/>
　<hi>案熲武威姑臧人范同尹訟字公孫鞏人見漢官儀</hi>
段熲破羌兵明年春餘羌復冦張掖熲自下馬大戰力<lb/>
盡鹵亦引退熲追之晝夜兼行食雪四十餘日<lb/>
<pb n="KR2d0022_WYG_006-21a"/>
　<hi>案范書食雪上有割肉二字熲在邊十餘年未嘗一日蓐寢渉履霜雪兼行晨夜誓必掃滅餘羌真猛將</hi>
　<hi>也</hi>
段熲起于徒中為并州刺史有功後徴還京師熲乘輕<lb/>
車介士鼓吹曲盖朱旗騎馬殷天蔽日錚鐸金鼓雷震<lb/>
動地連騎繼跡彌數十里<lb/>
段熲滅羌詔賜錢十萬七尺綘襜褕一領赤幘大冠一<lb/>
具<lb/>
　<hi>案范載熲征羌凡百八十戰斬三萬八千六百餘級我軍士死者止四百餘人恐未足信也羌不足論而</hi>
<pb n="KR2d0022_WYG_006-21b"/>
　<hi>我兵膏原汙野亦復何辜熲還朝烜赫恩賜稠叠所稱一將功成萬骨枯者耶</hi>
段熲上書又掠得羌侯君長金印四十三銅印三十一<lb/>
錫印一枚及紫綬三十八黄綬二枚尉印五枚皆簿入<lb/>
　　　樂恢<lb/>
京兆尹張恂召恢署戸曹吏<lb/>
　<hi>案恢字伯竒京兆長陵人後京尹伏法故人莫敢往恢獨奔喪行服</hi>
竇憲出征匃奴恢上書諫曰春秋之義王者不理夷狄<lb/>
得其地不可墾發得其人無益于政故明王之于夷狄<lb/>
<pb n="KR2d0022_WYG_006-22a"/>
羇縻而已孔子曰逺人不服則修文徳以來之以漢之<lb/>
盛不務修舜禹周公之術而無故興干戈動兵革以求<lb/>
無用之物臣誠惑之<lb/>
　<hi>案范不載恢疏夫馬邑之戰歸罪王恢郅支之斬靳封延夀兵㐫戰危雖克所願動亦耗病竇憲思邀邉</hi>
　<hi>功以貫罪宜乎恢之切諫之也</hi>
　　　隂興<lb/>
隂興盡忠竭思不以私好害公義與同郡張宗上谷鮮<lb/>
于褒不相好知其有用猶稱所長而達之友人張汜杜<lb/>
<pb n="KR2d0022_WYG_006-22b"/>
禽與興厚善以為華而少實但私之以財終不為言<lb/>
　<hi>案興字君陵光烈皇后母弟范同内舉不避親往往為細人藉口興不以私害公薦賢之第一義也</hi>
夫人薨興㑹葬詔使五官中郎將持節至墓賜印綬追<lb/>
封加謚曰鮦陽翼侯<lb/>
　　　王舜<lb/>
元始元年拜王舜為太保<lb/>
　<hi>案范書闕</hi>
　　　周繹<lb/>
<pb n="KR2d0022_WYG_006-23a"/>
北地太守廖信貪汚下獄詔以信田宅奴婢錢財賜亷<lb/>
吏太守周繹<lb/>
　<hi>案范書闕贓以輸官固足以懲貪黷然不若轉賜亷吏更得激揚至意東漢此舉最當如鍾離尚書不拜</hi>
　<hi>賜乃更以錢賜之則尤激揚之善者</hi>
　　　丁綝<lb/>
丁綝從上渡河及封功臣上令各言所樂謂綝曰諸將<lb/>
皆欲縣子獨求鄉何也綝曰昔孫叔敖勅其子受封必<lb/>
求磽确之地今綝能薄功㣲得鄉亭厚矣上從之封為<lb/>
<pb n="KR2d0022_WYG_006-23b"/>
定陵新安鄉侯後徙封陵陽侯<lb/>
　<hi>案綝潁川定陵人范載子鴻傳</hi>
　　　耿秉<lb/>
耿秉字伯初擊匃奴封美陽侯性勇壯而簡易于事軍<lb/>
行常自披甲在前休止不給營部然逺斥候明要誓有<lb/>
警軍陣立士卒皆樂為死<lb/>
　<hi>案秉耿弇弟子秉行軍似李廣三軍應樂其寛故所在成功燕然之銘秉實有功焉</hi>
耿秉薨賜朱棺玉衣<lb/>
<pb n="KR2d0022_WYG_006-24a"/>
　　　桓焉<lb/>
桓焉為太傅以母憂自乞聽以大夫行喪踰年詔使賜<lb/>
牛酒奪服即拜光禄大夫遷太常<lb/>
　<hi>案焉字叔元榮之孫也范同柜以經學世其家而竟從奪情之舉不知其所學果何事耶</hi>
　　　魯平<lb/>
魯平字叔陵性沈深好學孳孳不倦兼通五經以魯詩<lb/>
尚書教授為當世大儒拜趙相門生就學者百餘人闗<lb/>
東號曰五經復興魯叔陵<lb/>
<pb n="KR2d0022_WYG_006-24b"/>
　<hi>案五經之學自東漢立博士各以家法教授凡十四家如施孟齊魯各不相兼無論經矣若兼通五經者</hi>
　<hi>井丹邊韶許慎蔡𤣥及魯平代不數人明制取士各習一經其以五經獲雋者惟懐宗甲戍科顔茂猷一</hi>
<hi>朝人我特于額外中式五經數人士子攻苦多為兼經  近科</hi>
　<hi>之學人文化成稱極盛矣平應作丕魯恭之弟見范書此誤</hi>
　　　任尚<lb/>
任尚編草為船置于[竺-二+稗]上以渡河掩擊羌<lb/>
　<hi>案范闕尚與鄧遵同破羌遵太后弟尚與爭功後遵封侯尚棄市當時公論安在</hi>
　　　髙鳯<lb/>
<pb n="KR2d0022_WYG_006-25a"/>
髙鳯南陽人誦讀晝夜不絶妻嘗之田曝麥于庭以竿<lb/>
授鳯令䕶雞鳯受竿誦經如故天大雷暴雨淹沒鳯留<lb/>
意在經史忽不視麥麥隨水漂去<lb/>
　<hi>案鳯字文通南陽葉人帶經而鋤髙賢所尚若竟不辨菽麥何必讀書鳯迂乃爾若臧之亡羊與榖何别</hi>
　<hi>焉范列逸民傳</hi>
　　　呉祐<lb/>
呉祐年二十喪父獨居家無擔石而不受贍遺常牧豕<lb/>
于長垣澤中行吟經書遇父故人謂之曰卿二千石子<lb/>
<pb n="KR2d0022_WYG_006-25b"/>
而杖鞭牧豕縱子無恥柰君父何祐辭謝而已守志如<lb/>
初<lb/>
　<hi>案祐父恢為南海太守祐吟經牧豖何耻之有故人之耻耻在惡衣食真無耻之耻矣</hi>
呉祐字季英陳留人遷膠東相政惟仁簡以身率物民<lb/>
有相爭訴者輙閉閤自責或身到閭里重相和解自是<lb/>
爭隙省息吏民不欺<lb/>
　<hi>案陳留耆舊傳稱祐處同僚無私書之聞上司無牋檄之敬在膠東書不入京師可稱有守者矣</hi>
　　　劉昆<lb/>
<pb n="KR2d0022_WYG_006-26a"/>
劉昆字桓公少治施氏易篤志經學<lb/>
　<hi>案昆陳留東昏人光武舉之歴官守令即所稱前在江陵反風滅火後守𢎞農虎北渡河者也</hi>
　　　倪萌<lb/>
倪萌字子明齊國臨淄人仁孝敦篤不好榮貴常勤身<lb/>
田農遭歲倉卒兵革並起人民餒餓相啖與兄俱出城<lb/>
採蔬為赤眉賊所得欲殺啖之詣賊叩頭言兄年老羸<lb/>
瘠不如萌肥健願代兄賊義而不啖<lb/>
　<hi>案范書作兒萌附趙孝傳</hi>
<pb n="KR2d0022_WYG_006-26b"/>
　　　黄瓊<lb/>
黄瓊字世英以徳行髙妙公車徴拜議郎<lb/>
　<hi>案瓊謚忠侯文彊之子瓊徴後諸䟽諤諤可雪盜聲之言不負李固一書矣</hi>
　　　梁高<lb/>
梁髙飢年榖貴有飢餒輙遣蒼頭以車載米菜錢于四<lb/>
城外給與貧民<lb/>
　<hi>案范書闕救荒固長吏事然仁人居鄉饘粥稍可自給安忍立視餓人髙之給貧其利漙哉程伊川云凡</hi>
　<hi>濟飢當分兩處釋羸弱者作稀粥早晩兩給勿使至飽俟氣稍定然後一給第一先營寛廣去處切不得</hi>
<pb n="KR2d0022_WYG_006-27a"/>
　<hi>令相藉如作粥飯須要親嘗云云盖散錢散糧或慮其冐濫若粥則立刻入腹可以救死明世宗時江南</hi>
　<hi>大□席書上䟽云考求荒政率多有礙惟作粥一法不須審戸不須防姦至簡至要世俗謂作粥非良法</hi>
　<hi>縁曽有舉于一城不知散布諸縣致主者勢力難及死者堆積無計則賑粥宜散布州縣行之此長吏要</hi>
　<hi>事若仁人居鄉能仿梁髙之意舉行粥厰徧四城亦足矣</hi>
　<lb/>
　<lb/>
　<lb/>
　<lb/>
<pb n="KR2d0022_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書補逸卷六<lb/>
</p>
<p>
</p>
  </div>
</body>
</text>
</TEI>
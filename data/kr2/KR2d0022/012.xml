<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後漢書補逸卷十二</head>
    <p>
<pb n="KR2d0022_WYG_012-1a"/>
欽定四庫全書<lb/>
　後漢書補逸卷十二　　監察御史姚之駰撰<lb/>
　　謝承後漢書第四<lb/>
　　　張磐<lb/>
張磐字子石為廬江太守潯陽令嘗餉一奩甘其子年<lb/>
七歲就取一枚磐奪付外卒因私以兩枚與兒磐鞭卒<lb/>
曰何故行賂于吾子<lb/>
　<hi>案磐之鞭卒真得謹小慎微之意范闕</hi>
<pb n="KR2d0022_WYG_012-1b"/>
磐以操行清亷見稱守廬江時京師諺曰聞清白張子<lb/>
石<lb/>
　　　晉文經<lb/>
文經名曜逺近聲價已定徴辟不就療病京師不通賔<lb/>
客公卿將相大夫遣門生旦暮問疾郎吏公府掾屬雜<lb/>
出其門不得見也<lb/>
　<hi>案文經漢中人范附見符融傳文經與梁國黄子艾純盜虚聲使公卿問疾王臣坐門融察其非真以語</hi>
　<hi>李膺而二子名譽頓減適足為處士累耳</hi>
<pb n="KR2d0022_WYG_012-2a"/>
　　　成瑨<lb/>
成瑨字幼平𢎞農人少修仁義篤學以清名見舉孝亷<lb/>
拜郎中遷南陽太守南陽舊多豪强中官黄門盤互境<lb/>
界瑨下車威嚴以檢攝之<lb/>
　<hi>案范書瑨無傳見岑晊傳中</hi>
時桓帝美人外親張子禁怙恃榮貴不畏法網瑨與功<lb/>
曹岑晊捕子禁付宛獄笞殺之桓帝徴瑨詣廷尉下獄<lb/>
死<lb/>
<pb n="KR2d0022_WYG_012-2b"/>
　<hi>案張子禁范作張汜意其名也瑨之誅汜晊實成之但一時戮其宗族賔客二百餘人未免已甚耳彼𢎞</hi>
　<hi>農坐嘯之謡黨禍實興于此公孝其真賢知之過耶</hi>
　　　劉瓆<lb/>
劉瓆字文理平原人也遷太原太守郡有豪强中官親<lb/>
戚為百姓所患瓆深疾之到官收其魁帥殺之所藏主<lb/>
人悉坐伏誅桓帝徴詣廷尉以瓆宗室不忍致之于刑<lb/>
使自殺<lb/>
　<hi>案瓆平原髙唐人范載襄楷疏云太原太守劉瓆南陽太守成瑨去除姦邪其所誅翦皆合人望而陛下</hi>
<pb n="KR2d0022_WYG_012-3a"/>
　<hi>受閹䜿之譖乃逺加考逮則瓆洵忠義之士也直道不容惜矣</hi>
　　　范滂<lb/>
滂汝南細陽人父顯故龍舒侯相<lb/>
　<hi>案滂字孟博范云汝南征羌人與此異滂與母訣稱從龍舒君歸黄泉以父常相龍舒也范闕</hi>
太守宗資署滂功曹滂外甥西平李頌為鄉曲所棄中<lb/>
常侍唐衡書屬宗資資勅功曹占署文學滂不聽曰頌<lb/>
則滂之姊子豈不樂其仕進但頌洿穢小人不宜玷汚<lb/>
清朝不敢以私人<lb/>
<pb n="KR2d0022_WYG_012-3b"/>
滂不聽宗資署李頌文學資遷怒捶功曹佐朱零零仰<lb/>
曰范滂清裁猶以利刀齒腐朽今日寧受笞死而滂不<lb/>
可違<lb/>
　<hi>案孟博不肯以親故使小人濫進其貞亮不必言朱零何人具如此氣節何功曹中多賢者也</hi>
　　　劉淑<lb/>
劉淑字仲承舉賢良方正對策十二科為天下諸儒之<lb/>
表擢為議郎<lb/>
　<hi>案淑河間樂成人</hi>
<pb n="KR2d0022_WYG_012-4a"/>
淑為侍中朝夕建議竭忠于朝補政二百餘事悉有章<lb/>
篇朝廷有勞<lb/>
　<hi>案桓帝以淑宗室之賢特加敬異每有疑事常密諮問而卒為宦官譖死何前聰而後蔽也</hi>
　　　延篤<lb/>
延篤遷京兆尹正身率下憂官如家䘏民如子<lb/>
　<hi>案篤字叔堅南陽犨人藝文類聚載先賢行狀云延篤少從唐溪季度受左氏傳篤欲寫無紙乃借本誦</hi>
　<hi>之及辭歸季度曰卿欲寫傳何故辭歸篤曰已誦之矣季度嘆曰嗟乎延生雖復端木聞一知二未足為</hi>
　<hi>喻也則篤之天姿頴異又絶尋常文學吏治胥兼之矣</hi>
<pb n="KR2d0022_WYG_012-4b"/>
篤徙京尹其政用寛仁憂恤民黎擢用長者與㕘政事<lb/>
郡中懽愛三輔咨嗟焉<lb/>
篤勸民農桑遂增户口榖食豐饒鄰郡老少歸之<lb/>
　<hi>案篤治京尹有聲時人語曰前有趙張三王後有邊延二君其得民望如此邊名鳳陳留人</hi>
篤為侍中自在機密常見進納上殿問政事得失以經<lb/>
義古典諫帷幄之言不宣外也<lb/>
　<hi>案范書作詭辭密對不明</hi>
　　　黄憲<lb/>
<pb n="KR2d0022_WYG_012-5a"/>
黄憲同郡陳蕃為三公臨朝而嘆曰叔度若在不敢先<lb/>
佩印綬矣<lb/>
　<hi>案憲字叔度汝南慎陽人憲德同顔子簞瓢可樂桓靈之世使其若在亦不肯先陳君佩印綬也</hi>
　　　徐穉<lb/>
徐穉字孺子豫章南昌人清妙髙跱超世絶俗<lb/>
穉少為諸生學嚴氏春秋京氏易歐陽尚書兼綜風角<lb/>
星官算厯河圖七緯推步變易異行矯時俗閭里服其<lb/>
德化有失物者懸以相還道無拾遺四察孝亷五辟宰<lb/>
<pb n="KR2d0022_WYG_012-5b"/>
府三舉茂才<lb/>
　<hi>案南州髙士窮棲潔清詭時成道隠逸之第一流也然皆從經術來遯世無悶夫豈偶爾范書不載亦淺</hi>
　<hi>之乎窺孺子矣</hi>
穉前後為諸公所徴雖不就有死喪負笈赴弔嘗于家<lb/>
預炙雞一隻以一兩綿絮漬酒中暴乾以裹雞徑到所<lb/>
赴冢隊外以水漬綿使有酒氣斗米飯白茅為藉以雞<lb/>
置前酹酒畢留謁即去不見喪主<lb/>
　<hi>案孺子隻雞絮酒名士風流通賢佳話范書但載赴黄瓊葬一節而獨遺此何耶</hi>
<pb n="KR2d0022_WYG_012-6a"/>
　　　張奐<lb/>
張奐字然明為使匈奴中郎將率步騎二萬廣宣方畧<lb/>
大破鮮卑匈奴惶懼詣奐乞降聲勢猛烈其秋戰慄不<lb/>
敢犯邊時休屠等反衆大懼奐安坐幃中與弟子講論<lb/>
自若徐乃設奇破之<lb/>
奐遷安定屬國都尉匈奴羌豪率感奐恩德上馬遺金<lb/>
悉以還之羌性貪而吏清前有八都尉好財貨為所患<lb/>
苦及奐正身潔已威化大行<lb/>
<pb n="KR2d0022_WYG_012-6b"/>
　<hi>案奐見東觀記事皆畧同奐為皇甫規所薦文武畧不讓度遼而晩節為中官所詐親耡芝蘭雖有百善</hi>
　<hi>不足贖矣</hi>
　　　陳朔<lb/>
陳朔遷揚州刺史貶黜姦慝不畏强禦<lb/>
　<hi>案范書闕</hi>
　　　周景<lb/>
周景為豫州刺史辟陳蕃為别駕不就景題别駕輿曰<lb/>
陳仲舉座也不復更辟蕃惶懼起視職<lb/>
<pb n="KR2d0022_WYG_012-7a"/>
　<hi>案景字仲饗廬江舒人范不載辟陳蕃事惟蕃傳云景辟為别駕從事以諌諍不合投傳而去兩賢相契</hi>
　<hi>若此豈相厄哉景事附載其父榮傳後</hi>
　　　李燮<lb/>
燮逺遁身于北海劇託命滕咨家以得免<lb/>
　<hi>案燮字德公范云燮父固禍作燮姊文姬豫托父門生王成以存孤成乃將燮乗江東下入徐州界令變</hi>
　<hi>姓名為酒家傭而成賣卜于市隂相往來後冀誅詔求固嗣遂出旋拜安平相侃侃有父風據此則載燮</hi>
　<hi>避難事與謝大異謝列滕咨姓名定非誤也</hi>
　　　楊璇<lb/>
<pb n="KR2d0022_WYG_012-7b"/>
楊璇字璣平平零陵賊為荆州刺史趙凱横奏檻車徴<lb/>
之仍奪其筆硯乃嚙臂出血以簿中白毛筆染血以書<lb/>
帛上具陳破賊形勢及言為凱所誣以付子弟詣闕自<lb/>
訟詔原之<lb/>
　<hi>案璇㑹稽烏傷人璇之攻賊特製馬車以排囊盛灰順風鼓之又繫布槖于馬尾以火燒布馬驚奔突賊</hi>
　<hi>陣葢祖田單之法也然非先以順風鼓灰使賊人不得張目則戎馬蹂躪我轍先亂矣功大不賞加以横</hi>
　<hi>誣血書自明嗚呼慬矣</hi>
　　　魏朗<lb/>
<pb n="KR2d0022_WYG_012-8a"/>
魏朗字仲英出為河南太守以清嚴為治為三河之表<lb/>
　<hi>案朗㑹稽上虞人仲英范作少英事載黨錮傳</hi>
朗入為尚書再昇紫微謇諤禁省不屈豪右為百寮所<lb/>
服以黨事免朗性矜嚴閉門整法長吏希見動有禮序<lb/>
室家相待如賔子孫如事嚴君焉<lb/>
　　　李膺<lb/>
李膺出補蜀郡太守修庠序設條教明法令威恩竝行<lb/>
蜀之珍玩不入于門益州紀其政化朝廷舉能理劇轉<lb/>
<pb n="KR2d0022_WYG_012-8b"/>
烏桓校尉時鮮卑數犯塞膺常率步騎臨陣交戰身被<lb/>
瘡痍拭血進戰遂敗寇斬首二千級<lb/>
　<hi>案膺字元禮潁川襄城人膺名節矯然如寒霜秋日是黨錮中第一流也然御李登龍髙名成黨釀禍既</hi>
　<hi>烈流風未已至司馬氏而王謝以旌品自别迨六朝蕭齊間江斆謝瀹命移牀逺客至有從天子求為士</hi>
　<hi>大夫而不得者此皆學元禮而甚者也唐季世士習益尚清流遂成白馬之禍風氣之開有所自矣</hi>
膺子珪位至東平相<lb/>
　<hi>案珪范作瓚</hi>
　　　王威<lb/>
<pb n="KR2d0022_WYG_012-9a"/>
王威為汝南五官掾太守郭公有罪當徴怖欲自殺威<lb/>
抱書自投火中而死太守得解其罪<lb/>
　<hi>案范書闕</hi>
　　　茅容<lb/>
茅容字季偉陳留人年四十餘耕于野時與等輩避雨<lb/>
樹下衆皆箕踞相對容獨危坐愈恭郭林宗見而奇之<lb/>
因請宿寓旦日容殺雞為饌林宗謂為己設既而以供<lb/>
其母自以草蔬與客同飯林宗起拜之曰卿賢乎哉因<lb/>
<pb n="KR2d0022_WYG_012-9b"/>
勸令學卒以成德<lb/>
　<hi>案范書容事見郭泰傳中觀人于其所忽避雨而危坐是不忽所忽也故林宗最號知人</hi>
　　　抗徐<lb/>
抗徐字伯徐丹陽人少為郡佐史有膽智策畧三府表<lb/>
徐有將率之任特遷長沙太守<lb/>
　<hi>案范桓帝紀云桂陽胡蘭朱葢等復反遣中郎將度尚長沙太守抗徐等擊破斬之又度尚傳載徐初試</hi>
　<hi>守宣城長境内無盜賊後遷太山都尉屢平寇盜徐亦人傑矣哉抗姓希見風俗通云衞大夫三抗之後</hi>
　　　申屠蟠<lb/>
<pb n="KR2d0022_WYG_012-10a"/>
陳留申屠蟠恥郡無處士遂閉門養志居蓬萊之室依<lb/>
桑樹以為棟<lb/>
　<hi>案蟠字子龍陳留外黄人九歲喪父哀毁過禮海内先賢傳曰蟠在冢致甘露白雉以孝稱其于逸民殆</hi>
　<hi>魯之少連乎豫測黨錮之禍則膺滂遜其識屢却公車之徴則爽𤣥讓其髙知幾其神乎非徒遐棲山林</hi>
　<hi>韜伏明姿者也</hi>
蟠前後徴辟文書悉掛于樹初不顧盼<lb/>
詔書令郡以禮發遣蟠到河南萬歳亭折轅而旋<lb/>
　<hi>案掛樹折轅二事甚韻范俱不載</hi>
<pb n="KR2d0022_WYG_012-10b"/>
　　　皇甫嵩<lb/>
皇甫嵩字義真拜車騎將軍討平凉羌人臨鹵廷掃殄<lb/>
羌人靡有子遺率整二州獻捷振旅<lb/>
　<hi>案嵩安定朝那人度遼將軍規之兄子</hi>
嵩討羌人選將士梟騎萬隊戎車三千公卿百僚祖送<lb/>
于平樂觀大㑹<lb/>
　<hi>案范載嵩討黄巾賊功葢天下繼又平隴右梁州二賊獨遺討羌事</hi>
嵩請冀州一年田租以贍飢民百姓歌曰天下亂兮市<lb/>
<pb n="KR2d0022_WYG_012-11a"/>
為墟母不保子兮妻失夫賴得皇甫兮復安居<lb/>
　<hi>案嵩此舉非庸人所能後董卓之亂門下閻忠梁衍及從子酈各獻計執卓嵩堅不從而使卓肆虐亦才</hi>
　<hi>有餘而識不足者耶</hi>
　　　巴肅<lb/>
巴肅為河南尹正身奉職<lb/>
　<hi>案肅字恭祖渤海髙城人范載黨錮傳肅仕至潁川太守以鈎黨死于獄</hi>
　　　史弼<lb/>
史弼年二十為郡功曹承前太守宋訢穢濁之後悉條<lb/>
<pb n="KR2d0022_WYG_012-11b"/>
諸生聚斂姦吏百餘人皆白太守掃迹還縣髙名由此<lb/>
而興<lb/>
　<hi>案弼字公謙陳留考城人弼活鈎黨千餘人卒以忤侯覽幾死豈天道無知耶</hi>
弼遷山陽太守其妻鉅野薛氏女以三互自上轉拜平<lb/>
原相<lb/>
　<hi>案范書不載其蔡邕傳云朝議以州郡相黨人情比周乃制婚姻之家及兩州人士不得對相監臨至是</hi>
　<hi>復有三互法選用艱難幽冀二州久缺不補邕上疏諌之章懐注云三互謂婚姻之家及兩州人不得交</hi>
　<hi>互為官也東京末年制度可笑如此</hi>
<pb n="KR2d0022_WYG_012-12a"/>
　　　第五永<lb/>
第五永為督軍御史使督幽州蔡邕等天下名才士人<lb/>
皆㑹祖餞于平樂館髙彪送永在坐因援筆書牘<lb/>
　<hi>案永京兆人百官餞永邕等皆賦詩彪獨作箴邕等甚美之范并載其箴則永乃以彪傳矣平樂館范作</hi>
　<hi>長樂館案皇甫嵩傳稱公卿大㑹于平樂觀又張𤣥説張温亦有祖道平樂觀之語則此觀乃東京祖餞</hi>
　<hi>之地作平樂為是觀作館亦傳寫之音似也</hi>
　　　楊震<lb/>
震為太常薦明經名士楊仲桓等五人各從家拜博士<lb/>
<pb n="KR2d0022_WYG_012-12b"/>
　<hi>案震見東觀記仲桓名倫陳留人時選舉多不實震之所薦諸儒稱之</hi>
震臨殁謂諸子曰以牛車薄簀載柩還歸<lb/>
　<hi>案震飲酖夕陽亭太守移良承樊豐等㫖遣吏于陜縣停留其喪露棺道側是并不得還鄉也悲夫</hi>
震卒未葬有大鳥五色髙丈餘兩翼長二丈三尺人莫<lb/>
知其名從天飛下到震棺前舉頭悲鳴涙出霑地至葬<lb/>
日冲升天上<lb/>
　<hi>案震生有冠雀之瑞死有大鳥之哀豈皆黄衣與環之報耶范畧</hi>
　　　楊秉<lb/>
<pb n="KR2d0022_WYG_012-13a"/>
秉奏侯參故受罪臧累億牂牁男子張攸居為富室參<lb/>
横加非罪云造訛言殺攸家八人没入廬宅又與同郡<lb/>
諸生李元之官共飲酒醉飽之後戲故相犯誣言有滛<lb/>
慝之罪應時捶殺以人臣之殺行桀紂之態傷和逆理<lb/>
痛感天地宜當糺持以謝一州又京兆尹袁逢于長安<lb/>
客舍中得參重車三百餘乗金銀珍玩不可稱紀<lb/>
　<hi>案秉見東觀記參常侍侯覽之弟時為益州刺史秉劾之後又劾覽壯矣</hi>
秉為豫荆徐兖四州刺史遷任城相自為刺史二千石<lb/>
<pb n="KR2d0022_WYG_012-13b"/>
計日受俸餘禄不入私門<lb/>
　<hi>案范書同</hi>
秉拜侍御史多所彈糾名由此顯京城咸稱有宰相之<lb/>
才<lb/>
秉免歸雅素清儉家至貧寠并日而食任城故孝亷景<lb/>
慮齎錢百餘萬就以餉秉閉門拒絶不受<lb/>
　<hi>案秉家貧并食峻拒餽遺真不愧清白吏子孫非三不惑者孰能之</hi>
　　　楊賜<lb/>
<pb n="KR2d0022_WYG_012-14a"/>
楊賜字伯欽拜光禄勲位特進又嘉德殿前有青赤氣<lb/>
詔特進遣中使問賜祥異禍福吉凶所在以賜博學碩<lb/>
儒故密諮問宜極陳其意賜上疏陳請案春秋䜟天<lb/>
投蜺海内亂今妾嬖閹尹共專國朝之所致也<lb/>
　<hi>案賜見東觀記伯欽范作伯獻餘同</hi>
　　　宗琳<lb/>
宗琳字伯真橋𤣥表琳明法律徴拜廷尉正<lb/>
　<hi>案范書載𤣥薦陳球為廷尉不載琳事</hi>
<pb n="KR2d0022_WYG_012-14b"/>
　　　陳球<lb/>
陳球字伯真為將作大匠桓帝崩營寢陵躬親作事為<lb/>
士卒先百工畢力<lb/>
　<hi>案球見東觀記球少涉儒學令繁陽則拒郡守之求賄守零陵則嬰木城而斬賊後廷爭竇太后事豎義</hi>
　<hi>甚健不獨監作陵園省費巨萬已也</hi>
球祖父屯有令名<lb/>
　<hi>案范不載</hi>
　　　陳瑀<lb/>
<pb n="KR2d0022_WYG_012-15a"/>
瑀舉孝亷辟公府洛陽市長後辟太尉府未到永漢元<lb/>
年就拜議郎遷吳郡太守不之官<lb/>
　<hi>案瑀乃球子范不詳載</hi>
　　　陳珪<lb/>
球兄子珪字漢瑜舉孝亷劇令去官舉茂才齊北相珪<lb/>
子登字元龍學通今古處身循禮非法不行性兼文武<lb/>
有雄姿異畧一領廣陵太守<lb/>
　<hi>案范書珪乃球弟子為沛相此云兄子為齊北相未知正誤登事詳見魏志</hi>
<pb n="KR2d0022_WYG_012-15b"/>
　　　宗資<lb/>
宗資字叔都南陽安衆人也家代為漢將相名臣祖父<lb/>
均自有傳資少在京師學孟氏易歐陽尚書舉孝亷拜<lb/>
議郎補御史中丞汝南太守署范滂為功曹委任政事<lb/>
推功于滂任善之名聞于海内也<lb/>
　<hi>案資事范載黨錮傳即所稱汝南太守范孟博南陽宗資主畫諾者也推功任善不免謡謗以至賈禍名</hi>
　<hi>之不可好也如是</hi>
　　　檀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR2d0022_WYG_012-16a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與子孫同衣而行并日而食<lb/>
　<hi>案<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字文有山陽瑕丘人補蒙令棄官去而貧若此其清不可及也</hi>
　　　賈淑<lb/>
淑為舅宋瑗報讎于縣中為吏所捕繫獄當死郭泰與<lb/>
語懇惻流涕泰詣縣令應操陳其報怨蹈義之士被赦<lb/>
縣不宥之郡上言乃得原<lb/>
　<hi>案淑字子厚林宗鄉人先以凶德許其自新卒為善士</hi>
　　　桓儼<lb/>
<pb n="KR2d0022_WYG_012-16b"/>
沛國桓儼字文林罷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣居揚州從事屈豫室中庭有<lb/>
橘樹一株遇其實熟乃以竹籓樹四面風吹動兩實墮<lb/>
地以繩縛繫樹<lb/>
　<hi>案儼見東觀記儼作<graphic n="KR3760" url="https://raw.githubusercontent.com/kanripo/KR-Gaiji/master/images/KR3760.png" mimeType="image/png"/>范作嚴未知孰是范稱儼仕/為郡功曹後徴辟皆不應未嘗為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣也東觀記亦</hi>
　<hi>不序其罷縣事謝書應别有據夫桓榮以明經致大位乃不意學之為利一言出于肺腑其累世見宗豈</hi>
　<hi>皆醇儒哉至儼父鸞之緼袍糟食不求贏餘儼之餉給餽遺一無所受足以洒為利一言之羞矣</hi>
　　　承父嬰<lb/>
承父嬰為尚書侍郎服事丹墀彌綸舊章策文通訓條<lb/>
<pb n="KR2d0022_WYG_012-17a"/>
在宫禁秘于省閣惟承臺郎升複道取得為開覽其<lb/>
餘他官莫敢闚𨵦也<lb/>
　<hi>案范書有承宫續漢書載宫子名疊無承父嬰世本云承姓衞大夫承叔乗之後抑或承父複姓嬰其名</hi>
　<hi>與</hi>
　　　楊奇<lb/>
楊奇字公綽通經才性敏暢入補侍中天子所問引經<lb/>
據義靡不條對<lb/>
　<hi>案奇為伯起曾孫范附見傳後其對靈帝云陛下之于桓帝亦猶虞舜比德唐堯其善諍不愧乃祖</hi>
<pb n="KR2d0022_WYG_012-17b"/>
　　　張馴<lb/>
張馴字子儁與蔡邕共奏定六經文字擢拜侍中典領<lb/>
秘書馴儒雅敏達有智慧<lb/>
　<hi>案馴濟隂定陶人後為大司農蔡邕傳載正定經文者凡七人五官中郎將堂谿典光禄大夫楊賜諌議</hi>
　<hi>大夫馬日磾議郎張馴韓説蔡邕太史令單颺</hi>
　　　趙咨<lb/>
東郡趙咨為東海相人遺其雙枯魚噉之二歲不盡以<lb/>
儉化俗<lb/>
<pb n="KR2d0022_WYG_012-18a"/>
　<hi>案咨見東觀記范傳咨不載枯魚事遂令羊續獨擅千古</hi>
咨在京師病困故吏蕭建經營之咨豫自買小素棺使<lb/>
人取乾黄土細擣篩之聚二十石臨卒謂建曰亡後自<lb/>
著所有故巾單衣先置土于棺内尸其中以擁其上<lb/>
　<hi>案咨遺書勅子薄葬范全載之其文在前漢楊王孫之上</hi>
　　　賈琮<lb/>
賈琮字孟堅為交阯刺史時州人屯兵反即移書告示<lb/>
使其安資業百姓歌之曰賈父來晚使我先反今見清<lb/>
<pb n="KR2d0022_WYG_012-18b"/>
平吏不敢飯乃以琮為冀州刺史舊典傳車驂駕垂赤<lb/>
帷裳迎于州界及琮之部升車言曰刺史當遠視廣聽<lb/>
糾察美惡何有反垂帷裳以自掩塞乎乃命御者褰之<lb/>
百城聞風自然悚震<lb/>
　<hi>案琮東郡聊城人先為京兆尹以交阯叛故特舉刺交歲間蕩定徴拜議郎餘與謝同</hi>
琮在任三年為十三州最<lb/>
　　　公孫瓚<lb/>
公孫瓚為郡主簿太守劉君坐事檻車徴官法不聽吏<lb/>
<pb n="KR2d0022_WYG_012-19a"/>
下親近瓚乃改容服詐稱侍卒身執徒養御車到洛陽<lb/>
太守當徙日南瓚具豚酒于北芒上泣辭母墓酹觴祝<lb/>
曰昔為人子今為人臣太守遭事當送日南拜而去既<lb/>
行于道得赦瓚還郡<lb/>
　<hi>案瓚字伯珪遼西令支人還郡後舉孝亷除遼東屬國長史以功封都亭侯羌人畏之即所稱白馬義從</hi>
　<hi>者也天下兵起謂可垂掌而得迨後僅保易京而卒見殺于袁紹由其才大而識淺耳</hi>
　　　朱儁<lb/>
朱儁為郡主簿太守尹端被坐討賊許昭失利為州所<lb/>
<pb n="KR2d0022_WYG_012-19b"/>
奏罪應棄市儁乃羸服間行輕齎數百金到京師賂主<lb/>
章吏遂得刋定州奏故端得輸作左校端喜放降免而<lb/>
不知其由儁亦終無所言<lb/>
　<hi>案儁字公偉會稽上虞人後以功封錢塘侯葢在皇甫嵩伯仲之間者</hi>
　　　蔡邕<lb/>
蔡邕字伯喈以侍書御史遷尚書三月之間周厯三臺<lb/>
遷侍中<lb/>
　<hi>案邕見東觀記邕之就卓辟乃迫于元凶能族之燄旋見敬禮遂懐恩私亦所遭之不幸爾</hi>
<pb n="KR2d0022_WYG_012-20a"/>
靈帝建寧五年正月車駕上原陵蔡邕為司徒掾從公<lb/>
行到陵見其儀愾然謂同座者曰聞古不墓祭朝廷有<lb/>
上陵之禮始謂可損今見其儀察其本意乃知孝明至<lb/>
孝惻隠不可易舊或曰本意云何昔在長安時其禮不<lb/>
可盡得聞也光武即位始葬于此明帝嗣位踰年羣臣<lb/>
朝士感先帝不復聞見此乃率公卿百僚就園陵而剏<lb/>
焉尚書階西祭設神座天子事亡事存之意也以帝聖<lb/>
孝之心親服三年又在園陵初興此儀仰察几筵下顧<lb/>
<pb n="KR2d0022_WYG_012-20b"/>
羣臣悲切之心必不可堪邕見太傳胡廣曰國家禮有<lb/>
煩而不省者昔不知先帝用心周密之至于此也廣曰<lb/>
然子當載之以示學者邕退而記焉<lb/>
　<hi>案今禮有備于古者墓祭是也如生如存雖聖人復起不能廢此明帝之孝逺接舜文范不載此亦闕畧</hi>
　<hi>矣</hi>
邕在王允坐聞董卓死有歎惜之音允責邕曰卓國之<lb/>
大賊殺主殘臣天地所不祐人神所同疾君為王臣世<lb/>
受漢恩國主危難曾不倒戈卓受天誅而更嗟痛乎便<lb/>
<pb n="KR2d0022_WYG_012-21a"/>
使收付廷尉邕謝允曰雖以不忠猶識大義古今安危<lb/>
耳所厭聞口所常玩豈當背國而向卓也狂瞽之詞謬<lb/>
出患入願黥首為刑以繼漢史公卿惜邕才咸共諫允<lb/>
允曰昔武帝不殺司馬遷使作謗書流于後世方今國<lb/>
祚中衰戎馬在郊不可令佞臣執筆在幼主左右後令<lb/>
吾徒竝受謗議遂殺邕<lb/>
　<hi>案王子師之誅邕為懼其訕毁何其隘也邕所作漢紀及十志因亂散亡惜哉范稱邕在允坐殊不意言</hi>
　<hi>之而歎有動于色可謂善于形容較謝倍覺語妙且載馬日磾救邕語甚詳裴松之以此條為謝承之妄</hi>
<pb n="KR2d0022_WYG_012-21b"/>
　<hi>記殆未覽羣史耳</hi>
　　　袁閎<lb/>
閎少修志節矯俗髙厲<lb/>
　<hi>案閎字夏甫袁安𤣥孫瘁身修行累徴不應黨事將作乃築土室潛身十八年其苦節而可貞者與</hi>
閎父賀為彭城相往省謁變名姓徒行至府門連日吏<lb/>
不為通乳母從内出見在門側面貌省瘦為其垂泣閎<lb/>
厚丁寧此間不知吾慎勿宣露也<lb/>
　<hi>案范書簡畧不如謝書之腴</hi>
<pb n="KR2d0022_WYG_012-22a"/>
　　　袁𢎞<lb/>
𢎞嘗入京師太學其從父逢為太尉呼𢎞與相見遇逢<lb/>
宴㑹作樂𢎞伏稱頭痛不聽音聲而退遂不復往紹術<lb/>
兄弟亦不與通<lb/>
　<hi>案𢎞字邵甫恥其門族貴勢乃變姓名徒步師門不就徴聘其清風亮節千載尚足砭人范畧</hi>
　　　袁祕<lb/>
祕字永寧黄巾起太守趙謙擊之軍敗封觀與主簿陳<lb/>
端門下督范仲禮賊曹劉偉德主記史丁子嗣記室史<lb/>
<pb n="KR2d0022_WYG_012-22b"/>
張仲然議生袁祕等七人擢刀突陣與戰竝死<lb/>
　<hi>案祕乃袁忠之子忠亦閎仲弟也與觀等死于陣而太守獲免詔旌祕等門閭號曰七賢葢成仁取義不</hi>
　<hi>愧曩訓矣范不載七賢名</hi>
　　　封觀<lb/>
封觀字孝起南頓人<lb/>
　<hi>案觀雅有志節當舉孝亷以兄名位未顯恥先受之佯為瘖疾其友于如此宜其見難不避與袁祕等以</hi>
　<hi>死衞主也范附見袁閎傳</hi>
　　　謝弼<lb/>
<pb n="KR2d0022_WYG_012-23a"/>
謝弼字輔鸞東郡濮陽人<lb/>
　<hi>案范書弼字輔宣東郡武陽人與此不同</hi>
建寧中青蛇見前殿詔公卿以下陳得失弼上封事曰<lb/>
蛇者隂氣所生龍之類也龍有鱗甲兵之符也洪範傳<lb/>
曰厥極弱時則有龍蛇之孽<lb/>
　<hi>案弼奏對切直遂忤奄䜿舍生立節時事可知矣</hi>
　　　葢勲<lb/>
勲父字思齊官至安定屬國都尉<lb/>
<pb n="KR2d0022_WYG_012-23b"/>
　<hi>案勲字元固敦煌廣至人家世二千石詳見續書勲剛直方格面折董卓長揖爭禮雖王允蔡邕猶有愧</hi>
　<hi>焉</hi>
勲遷潁川太守民吏歎咏不容于口<lb/>
　<hi>案范稱勲為漢陽太守或後遂遷潁也</hi>
　　　臧旻<lb/>
旻有幹才達于從政為漢良吏初從徐州從事辟司徒<lb/>
府除廬奴令冀州舉尤異遷揚州刺史丹陽太守是時<lb/>
邊方有警羌人出寇三府舉能遷旻匈奴中郎將討賊<lb/>
<pb n="KR2d0022_WYG_012-24a"/>
有功徴拜議郎還京師見太尉袁逢逢問其西域諸國<lb/>
土地風俗人物種數旻具答言西域本三十六國後分<lb/>
為五十五稍散至百餘國其國大小道里近逺人數多<lb/>
少風俗燥濕山川草木鳥獸異物名種不與中國同者<lb/>
悉陳其狀手畫地形逢奇其才歎息言雖班固作西域<lb/>
傳何以加此<lb/>
　<hi>案旻廣陵射陽人范載子洪傳中僅稱其有榦事才而已不具載</hi>
旻轉拜長水校尉終太原太守<lb/>
<pb n="KR2d0022_WYG_012-24b"/>
　<hi>案旻為從事時上書訟第五訪寃訪竟赦出其以公正發憤不復知常侍之燄也子洪以烈士見殺可云</hi>
　<hi>世忠</hi>
　　　胡母班<lb/>
班王匡之妹夫董卓使班奉詔到河内解釋義兵匡受<lb/>
紹㫖收班繫獄欲殺之以徇軍班與匡書云自古以來<lb/>
未有下土諸侯舉兵向京師者劉向傳曰投鼠忌器器<lb/>
猶忌之况卓今處宫闕之内以天子為藩屏幼主在宫<lb/>
如何可討僕與太傳馬公太僕趙岐少府隂修俱受詔<lb/>
<pb n="KR2d0022_WYG_012-25a"/>
命闗東諸郡雖實嫉卓猶以銜奉王命不敢玷辱而足<lb/>
下獨拘僕于獄欲以釁鼓此何悖暴無道之甚者也僕<lb/>
與董卓何親戚義豈同惡足下張虎狼之口吐長蛇之<lb/>
毒恚卓遷怒何其酷哉死者人之所難然恥為狂夫所<lb/>
害若亡者有靈當訴足下于皇天夫婚姻者禍福之機<lb/>
今日著矣曩為一體今為血讎亡人二女則君之甥身<lb/>
殁之後慎勿令臨僕尸骸匡得是書抱班二子哭班遂<lb/>
死于獄<lb/>
<pb n="KR2d0022_WYG_012-25b"/>
　<hi>案班時為執金吾董卓遣與韓融等譬解袁紹諸軍紹使王匡殺之范不載此書章懐注及裴松之魏志</hi>
　<hi>注皆録之章懐畧而裴詳其中異者數字</hi>
　　　髙榦<lb/>
榦字元才才志𢎞邈文武秀出父躬蜀郡太守祖賜司<lb/>
隸校尉<lb/>
　<hi>案魏志髙柔傳稱榦為柔從兄據謝書則賜乃榦祖而為柔之從叔祖是從父非從兄也陳留耆舊傳亦</hi>
　<hi>同魏志誤矣榦為袁紹甥始附袁氏後降魏陳留圉人</hi>
　　　隂修<lb/>
<pb n="KR2d0022_WYG_012-26a"/>
南陽隂修為潁川太守以旌賢擢俊為務舉五官掾張<lb/>
仲方正察功曹鍾繇主簿荀彧主記掾張禮賊曹掾杜<lb/>
佑孝亷荀攸計吏郭圖為吏以光國朝<lb/>
　<hi>案修之所舉皆屬名儒洵乎國朝之光也范闕</hi>
　　　劉表<lb/>
表受學于同郡王暢暢為南陽太守行過乎儉表時年<lb/>
十七進諫曰奢不僭上儉不逼下葢中庸之道是故蘧<lb/>
伯玉恥獨為君子府尹若不師孔聖之明訓而慕夷齊<lb/>
<pb n="KR2d0022_WYG_012-26b"/>
之末操無乃皎然自遺于世暢答曰以約失之者鮮矣<lb/>
且以矯俗也<lb/>
　<hi>案表字景升山陽髙平人諌王暢事范載王龔傳後謝當同之表年十七而立論如此葢虎子已有食牛</hi>
　<hi>之氣矣</hi>
　　　趙昱<lb/>
昱年十三母嘗病經涉三月昱慘戚消瘠至目不交睫<lb/>
握粟出卜祈禱出血鄉黨稱其孝就處士東莞綦毋君<lb/>
受公羊傳兼該羣業至厯年潛志不窺園圃親疎希見<lb/>
<pb n="KR2d0022_WYG_012-27a"/>
其面時入定省父母須臾即還髙潔亷正抱禮而立清<lb/>
英儼恪莫干其志旌善以興化殫邪以矯俗州郡請召<lb/>
常稱病不應國相檀謨陳遵共召不起或興盛怒終不<lb/>
回意舉孝亷除莒長宣揚五教政為國表㑹黄巾作亂<lb/>
陸梁五郡郡縣發兵以為先辦徐州刺史巴祗表功第<lb/>
一當受遷賞昱深以為恥委官還家徐州牧陶謙初辟<lb/>
别駕從事辭疾遜遁謙重令揚州從事㑹稽吳範宣㫖<lb/>
昱守意不移欲威以刑罰然後乃起舉茂才遷廣陵太<lb/>
<pb n="KR2d0022_WYG_012-27b"/>
守賊笮融從臨淮見討迸入郡界昱將兵拒戰敗績見<lb/>
害<lb/>
　<hi>案昱字元達琅邪人范稱昱清已疾惡太僕种拂舉為方正後笮融敗走廣陵昱待以賔禮融利廣陵資</hi>
　<hi>貨乗酒酣殺昱放兵大掠非拒戰敗績也范説為是范書及魏志俱附陶謙傳</hi>
　　　公沙穆<lb/>
穆嘗養猪猪有病使人賣之于市與之言如售當告買<lb/>
者言病賤取其直不可言無病欺人取貴價也賣猪者<lb/>
到市即售亦不言病其直過價穆怪之問其故齎半直<lb/>
<pb n="KR2d0022_WYG_012-28a"/>
追以還買猪人告語言猪實病欲賤賣不圖賣猪人相<lb/>
欺乃取貴直買者言賣買私約亦復辭錢不取穆終不<lb/>
受錢而去也<lb/>
　<hi>案穆字文義北海膠東人隠居東萊學者自逺而至後為𢎞農令百姓稱曰神明范乃載之方術傳抑矣</hi>
　<hi>此段文詞拖沓不類謝筆</hi>
穆子孚字允慈亦為善士舉孝亷尚書侍郎召陵令上<lb/>
谷太守<lb/>
　<hi>案穆六子皆知名孚其著也</hi>
<pb n="KR2d0022_WYG_012-28b"/>
　　　駱俊<lb/>
俊字孝逺烏桓人察孝亷補尚書侍郎擢拜陳國相人<lb/>
有産子厚致米肉達府主意生男女者以駱為名袁術<lb/>
使部曲將張闓陽私行到陳之俊所俊往從飲酒因<lb/>
詐殺俊一郡吏人哀號如喪父母<lb/>
　<hi>案范書俊㑹稽人則烏桓當作烏傷也時陳國王寵善射黄巾賊起陳得獨完鄰郡人多就之俊傾資賑</hi>
　<hi>贍竝得全活後袁術求糧于陳而俊拒之因遣客詐殺俊亦忍矣哉</hi>
　　　伍孚<lb/>
<pb n="KR2d0022_WYG_012-29a"/>
孚字德瑜汝南吳房人質性剛毅勇壯好義力能兼人<lb/>
孚少有大節為郡門下書佐其本邑長有罪太守使孚<lb/>
出教勅曹下督郵收之孚不肯受教伏地仰諫曰君雖<lb/>
不君臣不可不臣明府奈何令孚受教勅外收本邑長<lb/>
乎乞更受他吏太守奇而聽之後大將軍何進辟為東<lb/>
曹屬稍遷侍中河南尹越騎校尉董卓作亂百僚震慄<lb/>
孚著小鎧于朝服裏挾佩刀見卓欲伺便刺殺之語闋<lb/>
辭去卓送至閤中孚因出刀刺之卓多力退卻不中即<lb/>
<pb n="KR2d0022_WYG_012-29b"/>
收孚卓曰卿欲反耶孚大言曰汝非吾君吾非汝臣何<lb/>
反之有汝亂國篡主罪盈惡大今是吾死日故來誅姦<lb/>
賊耳恨不車裂汝于市朝以謝天下遂殺孚<lb/>
　<hi>案裴松之魏志注云謝承記孚字及本郡則與瓊同而致死事乃與孚異不知孚為瓊之别名抑别有伍</hi>
　<hi>孚也葢未詳之駰案范書孚事見董卓傳與此畧同但官越騎校尉非侍中耳伍瓊則為侍中當卓欲徙</hi>
　<hi>都長安時瓊與周玭同諫遂受害是瓊未死時卓惡未至貫盈何遽挾刀欲殺之自殺瓊後卓遷都掘陵</hi>
　<hi>罪惡山積王允士孫瑞等謀誅卓而孚亦于閤中行刺則孚與瓊自是兩人特同郡耳其同字或誤也</hi>
　　　鄭𤣥<lb/>
<pb n="KR2d0022_WYG_012-30a"/>
𤣥所注周易尚書毛詩儀禮禮記論語尚書大傳中候<lb/>
乾象厯又著天文七政論魯禮禘祫義六藝論毛詩譜<lb/>
駮許慎五經異義答臨孝存周禮難凡百餘萬言<lb/>
　<hi>案范書載𤣥所著與此同惟論語下有孝經一書謝脱誤耳自前漢經術聿興諸家竝起至康成而集其</hi>
　<hi>成遂令孔書大義有所歸宿辰巳之夢即宣尼亦以為身後一人也</hi>
　　　陸康<lb/>
康字季寧少惇孝悌勤脩操行太守李肅察孝亷肅後<lb/>
坐事伏法康斂尸送喪還潁川行服禮終舉茂才厯三<lb/>
<pb n="KR2d0022_WYG_012-30b"/>
郡太守所在稱治後拜廬江太守<lb/>
　<hi>案范書闕吳志陸績傳載績父康漢末為廬江太守即此吳郡吳人</hi>
　　　禰衡<lb/>
禰衡與黄祖子射尤善衡與俱讀蔡邕所作碑文射愛<lb/>
其文恨不寫取衡謂射曰吾雖一過猶識其言其缺兩<lb/>
字不明因書出之射寫還比校皆無所誤惟兩字缺<lb/>
　<hi>案衡字正平平原般人衡才思雲上而狂生故態令人側目鸚鵡一賦善自况矣</hi>
　　　趙謙<lb/>
<pb n="KR2d0022_WYG_012-31a"/>
趙謙字彦信太尉戒之孫蜀郡成都人<lb/>
　<hi>案范獻帝紀初平元年二月董卓以光禄勲趙謙為太尉三年誅董卓李郭反復以前將軍趙謙為司徒</hi>
　<hi>乃紀中又載卓所愛奴放縱為司𨽻校尉趙謙所殺卓大怒召𨽻都官撾殺之豈别有趙謙耶</hi>
　　　徐𦙍<lb/>
徐𦙍少遭父母喪致哀毁瘁歐血發病服闋隠居林藪<lb/>
躬耕稼穡勌則誦經貧寠困乏執志彌固不受惠于人<lb/>
　<hi>案𦙍字季登孺子之子隠居不仕漢末寇賊縱横皆約教不犯其閭南州兩世髙風動人如此非尋常隠</hi>
　<hi>士也</hi>
<pb n="KR2d0022_WYG_012-31b"/>
　　　董襲<lb/>
董襲志節慷慨武毅英烈<lb/>
　<hi>案吳志稱襲字元代㑹稽餘姚人有傳范闕</hi>
　　　劉翊<lb/>
潁陽劉翊好賑貧乏陳國張季札弔國喪值冰寒車毁<lb/>
牛病不能進翊逢之推所乗車牛强與之<lb/>
　<hi>案翊字子相潁川隂人翊能周施而不有其惠尤人所難後為陳留太守時值喪亂士大夫流離死亡皆</hi>
　<hi>為救其困乏寧俱餓死其仁人耶季札范作季禮未知就是</hi>
<pb n="KR2d0022_WYG_012-32a"/>
　　　佛<lb/>
佛以癸丑七月十五日托生于淨住國摩耶夫人腹中<lb/>
至周莊王十年甲寅四月八日生<lb/>
　<hi>案此全録梵書本行經中語范刪為是</hi>
　　　三君<lb/>
三君者一時之所貴也竇武劉淑陳蕃少有髙操海内<lb/>
尊而稱之故得因以為目<lb/>
　<hi>案此亦見范黨錮傳序中</hi>
<pb n="KR2d0022_WYG_012-32b"/>
　　　交阯<lb/>
交阯七郡貢獻皆從漲海出入<lb/>
　<hi>案此與范同今交阯國入貢從粤西思明府陸路而來與古異矣</hi>
　　　弩<lb/>
髙帝在平城為敵所困一人俱角弩一張為備<lb/>
　<hi>案此必封事中所述也范闕</hi>
　　　涉皇山<lb/>
餘暨有涉皇山<lb/>
<pb n="KR2d0022_WYG_012-33a"/>
　<hi>案劉昭補志餘暨屬㑹稽郡無涉皇山名</hi>
　　　五經碑<lb/>
靈帝詔諸儒正定五經刋于石碑為古文篆隸三體立<lb/>
太學門外瓦屋覆之四面欄障開門于南河南郡設吏<lb/>
卒視之<lb/>
　<hi>案時蔡邕與諸儒正定後邕乃書丹刻石范書見儒林傳序但云樹學門不細登也今陜中西安府學有</hi>
　<hi>九經及論語孝經爾雅碑共一百五十九巻字樣四十巻間有搨本行世案唐文宗時鄭覃以經籍刓繆</hi>
　<hi>建石讎刋準漢故事太和七年敕唐言度復定石經字體在國子監立石于開成二年告成今觀搨本皆</hi>
<pb n="KR2d0022_WYG_012-33b"/>
　<hi>正書且多倣歐虞法禮記首月令以尊明皇諱純字以尊憲宗其為開成所刻無疑相傳宋元祐中始置</hi>
　<hi>今學明世宗時因地震倒損有王生别刻小石補之夫唐書謂文宗朝石經遺棄師法不足觀亦以其變</hi>
　<hi>分𨽻為正書耳漢碑不可復得則唐石經亦足寶貴矣</hi>
　　　蝗<lb/>
永平十五年蝗起太山彌行兖豫<lb/>
　<hi>案范書闕</hi>
　　　寧陽主簿<lb/>
寧陽主簿訴其縣令七歲不省主簿乃上書曰臣謂陛<lb/>
<pb n="KR2d0022_WYG_012-34a"/>
下為臣父章百上終不見省豈可北詣單于以告怨乎<lb/>
帝乃大怒<lb/>
　<hi>案范書寧陽主簿事見虞詡傳中佚其名主簿衒訐取戾賴詡力救笞之而已寧陽屬東平國故城在今</hi>
　<hi>兖州</hi>
　　　周平王後<lb/>
燕字少卿其先出自周平王之後漢興紹嗣封為正公<lb/>
食采于汝濆也<lb/>
　<hi>案范書燕汝南安城人宣帝時為郡决曹掾代太守罪當下蠶室乃歎曰我平王之後正公𤣥孫豈可以</hi>
<pb n="KR2d0022_WYG_012-34b"/>
　<hi>刀鋸之餘下見先君遂不食而死𤣥孫嘉字惠文從太守討賊以身扞之可謂繩武者矣傳嘉序其先故</hi>
　<hi>附見云</hi>
　　　諫議大夫<lb/>
傅翻字君成轉諫議大夫天性諒直數讜言武帝嘉之<lb/>
　<hi>案范書不載前漢承秦舊為諫大夫至後漢乃增為諌議大夫此是追序則誤矣</hi>
　　　三男共娶<lb/>
范延壽宣帝時為廷尉時燕趙之間有三男共娶一妻<lb/>
生四子長各求離别爭財分子至聞于縣縣不能决斷<lb/>
<pb n="KR2d0022_WYG_012-35a"/>
讞之于廷尉于是延壽决之以為悖逆人倫比之禽獸<lb/>
生子屬其母以子竝付母尸三男于市奏免郡太守令<lb/>
長等無帥化之道天子遂可其言<lb/>
　<hi>案此必封事中引叙及之范書闕風化固重乃置之棄市且罪男貰女于義何居北堂書鈔亦載謝書此</hi>
　<hi>條文有小異</hi>
　　　腹背毛<lb/>
非腹背之毛羽翼之佐者也<lb/>
　<hi>案書鈔引此二語在宰相條内莫知誰指刪節過當遂爾闕疑</hi>
<pb n="KR2d0022_WYG_012-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書補逸巻十二<lb/>
</p>
<p>
</p>
  </div>
</body>
</text>
</TEI>
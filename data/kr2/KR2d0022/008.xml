<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後漢書補逸卷八</head>
    <p>
<pb n="KR2d0022_WYG_008-1a"/>
欽定四庫全書<lb/>
　後漢書補逸卷八　　　監察御史姚之駰撰<lb/>
　　東觀漢記第八<lb/>
　　　朱酺<lb/>
朱酺梁國寧陵人<lb/>
　<hi>案范莋都夷傳酺以永平中任益州刺史在州數宣示漢德威懐逺夷白狼槃木唐菆等百餘國舉種奉</hi>
　<hi>貢并獻夷歌酺范作輔</hi>
　　　郭伋<lb/>
<pb n="KR2d0022_WYG_008-1b"/>
郭伋為并州牧知盧芳夙賊難卒以力制常嚴烽堠明<lb/>
購賞<lb/>
　<hi>案伋字細侯别見華書司馬書時盧芳自稱天子于九原也范同</hi>
　　　應劭<lb/>
應劭字仲逺汝南南頓人父奉司𨽻校尉劭少便篤學<lb/>
博覽多聞<lb/>
　<hi>案劭所著有漢官禮儀風俗通等百三十六篇又有集解漢書傳于世則集解自劭昉也劭字惟范書同</hi>
　<hi>詳見謝書</hi>
<pb n="KR2d0022_WYG_008-2a"/>
　　　張豐<lb/>
涿郡太守張豐舉兵反初豐好方術有道士言豐當為<lb/>
天子以五綵囊盛石繫豐肘云有玉璽豐信之遂反既<lb/>
敗當斬猶言肘有玉璽<lb/>
　<hi>案豐事見范祭遵傳</hi>
　　　黄琬<lb/>
黄琬字子琰江夏安陸人琬少失父曾祖香祖瓊並有<lb/>
髙名<lb/>
<pb n="KR2d0022_WYG_008-2b"/>
　<hi>案琬早辨慧七歲對日食狀其事也夫日為月魄所揜故非朔不食其時刻分抄皆可按歩推求考地志</hi>
　<hi>魏郡距洛陽纔七百里則所食多少當不及一分范書稱京師不見而瓊守魏郡乃以琬言日食之餘如</hi>
　<hi>月之初對詔則虧蝕甚矣何相懸若是益當時厯法未精故踈漏者多耳范附瓊傳</hi>
　　　陳球<lb/>
陳球遷繁陽令清髙不動<lb/>
　<hi>案球字伯真下邳淮浦人後與司徒劉命謀誅宦官反為所害</hi>
　　　楊賜<lb/>
楊賜以病罷居無何拜太常詔賜御府衣一襲自所服<lb/>
<pb n="KR2d0022_WYG_008-3a"/>
冠幘綬玉壺革帶金錯鈎佩<lb/>
　<hi>案賜字伯獻楊秉子𢎞農固世篤忠貞而帝之待師傅其恩禮亦備至矣如所言不聽何</hi>
　　　周珌<lb/>
周珌豫州刺史慎之子也<lb/>
　<hi>案珌漢陽人范見董卓傳珌為吏部尚書諫卓徙都長安卓殺之英雄記作周毖字仲逺武威人魏志亦</hi>
　<hi>作毖</hi>
　　　蔡倫<lb/>
黄門蔡倫字敬仲典作上方造意用樹皮及敝布魚網<lb/>
<pb n="KR2d0022_WYG_008-3b"/>
作紙奏上帝善其能自是莫不用天下咸稱蔡侯紙<lb/>
　<hi>案倫桂陽人倫故宦寺之賢者蔡侯紙衣被天下可云文苑功臣後乃監典校讐不又為儒者羞乎相州</hi>
　<hi>記云耒陽縣北有漢黄門蔡倫宅宅西有一石臼云是倫舂紙臼</hi>
　　　蔡邕<lb/>
蔡邕徙朔方上書求還續成十志<lb/>
　<hi>案邕字伯喈陳留圉人亦稱中郎邕集載所上書云漢書十志下盡王莽而止光武以來惟記紀傳無續</hi>
　<hi>志者臣欲制刪定者一所當接續者四前志所無臣欲著者五分别首目并書章左謹封上律厯志第一</hi>
　<hi>禮志第二樂志第三郊祀志第四天文志第五車服志第六則是求還時志並未成與此正合范書直云</hi>
<pb n="KR2d0022_WYG_008-4a"/>
　<hi>奏其所著十志誤矣</hi>
　　　宋楊<lb/>
宋楊永寧元年遣大鴻臚持節至墓追封當陽侯<lb/>
　<hi>案范書闕</hi>
　　　樊楚<lb/>
樊楚每當直事常晨駐車待漏<lb/>
　<hi>案此疑即樊梵字文髙者前已誤作桓文髙此再誤也諸籍抄撮訛謬至此</hi>
　　　趙溫<lb/>
<pb n="KR2d0022_WYG_008-4b"/>
趙溫為京兆丞嘆曰大丈夫當雄飛何能雌伏<lb/>
　<hi>案范書温字子柔趙典兄子與兄謙相繼為三公</hi>
　　　茨充<lb/>
充字子河宛人也初舉孝亷之京師同侣馬死充到前<lb/>
亭輙舍車持馬還相迎鄉里號之曰一馬兩車茨子河<lb/>
　<hi>案范書充代衛颯守桂陽故附颯傳後不詳載</hi>
元和中荆州刺史上言臣行部入長沙界觀者皆徒跣<lb/>
臣問御左曰人無履亦苦之否御左對曰十二月盛寒<lb/>
<pb n="KR2d0022_WYG_008-5a"/>
時並多剖裂血出燃火燎之春溫或膿潰建武中桂陽<lb/>
太守茨充教人種桑蠶人得其利至今江南頗知桑蠶<lb/>
織履皆充之化也<lb/>
　<hi>案民不知織故教之蠶若充者可謂民之父母矣</hi>
　　　鮑宣妻<lb/>
鮑宣之妻桓氏女也字少君宣嘗就少君父學父竒其<lb/>
清苦以女妻之裝送甚盛宣不悦謂妻曰少君生富驕<lb/>
不敢當禮妻曰大人以先生修徳守約故使賤妾侍執<lb/>
<pb n="KR2d0022_WYG_008-5b"/>
巾櫛既奉君子惟命是從妻乃悉歸侍御服餙更着短<lb/>
布裳與宣共挽鹿車歸鄉里拜姑禮畢提瓮出汲修行<lb/>
婦道鄉邦稱之<lb/>
　<hi>案宣于哀帝時為司𨽻宣子永永子昱皆有功業文章其少君之教深耶</hi>
　　　吕母<lb/>
海曲有吕母其子為縣吏犯小罪縣宰殺之吕母家素<lb/>
富豐貲産乃益釀醇酒少年來沽者貰之視其乏者輙<lb/>
假衣裝少年欲相與償之吕母垂泣曰縣宰枉殺吾子<lb/>
<pb n="KR2d0022_WYG_008-6a"/>
欲報怨耳諸君寧肯哀之乎少年許諾遂相聚得數百<lb/>
人因與吕母入海自稱將軍遂破海曲執縣宰斬之以<lb/>
其首祭子冡<lb/>
　<hi>案范書載劉盆子傳赤眉之所由起也</hi>
　　　梁冀妻<lb/>
大將軍夫人躬先率禮淑慎其身超號為開封君即大<lb/>
將軍梁冀妻也<lb/>
　<hi>案啼粧折歩之人而以為淑慎徒汚誥命耳凡誥勅率多溢美之詞要在當之者猛省也</hi>
<pb n="KR2d0022_WYG_008-6b"/>
　　　丁明冊免<lb/>
丁明代傅喜為大司馬亦任職頗害賢寵及丞相王嘉<lb/>
死明甚憐之上寖重賢欲極其位而恨明如此遂冊免<lb/>
明上印綬還第<lb/>
　<hi>案此見前書當是本書引用耳</hi>
　　　祠蕭曹墓詔<lb/>
髙祖功臣蕭曹為首有傳世不絶之誼曹相國後容城<lb/>
侯無嗣朕甚愍焉望長陵東門見二臣之墓生既有節<lb/>
<pb n="KR2d0022_WYG_008-7a"/>
終不逺身誼臣受寵古今所同遣使者以中牢禱大鴻<lb/>
臚悉求近親宜為嗣者須景風紹封以彰厥功<lb/>
　<hi>案此和帝三年事時祠髙廟因念及勲臣也五經通義曰景風至則封有功</hi>
　　　得莽首<lb/>
三輔豪傑入長安攻未央宫庚戍殺莽于漸臺東海公<lb/>
賔就得其首傳詣宛封滑侯<lb/>
　<hi>案范書注時城中少年朱弟張魚等攻莽于漸臺商人杜呉殺莽校尉公賔就斬莾首將軍申屠建等傳</hi>
　<hi>莽首詣宛</hi>
<pb n="KR2d0022_WYG_008-7b"/>
　　　鳬茨為食<lb/>
王莽末南方枯旱民多饑饉掘鳬茨而食<lb/>
　　　斤金斗粟<lb/>
時天下大旱連年榖不成建武元年耕作者少民饑饉<lb/>
黄金一斤易米一斗盗賊人民相食<lb/>
　<hi>案范書王莽末天下連歲災蝗盖禍亂之作天之所以開聖人也</hi>
　　　赤眉<lb/>
赤眉入安定北地至陽城士卒多凍死<lb/>
<pb n="KR2d0022_WYG_008-8a"/>
　　　祭六宗<lb/>
孝成時匡衡奏立北郊復祠六宗至建武都雒陽制郊<lb/>
祀六宗廢不血食大臣上䟽謂宜復舊上從公議由是<lb/>
遂祭六宗<lb/>
　<hi>案安帝元初六年司空李郃侍祠南郊不見六宗祠乃奏立之即此也郃主尚書歐陽家説謂六宗者在</hi>
　<hi>天地四方之中為上下四方之宗遂立祠于雒陽西北戍亥之地但六宗之説千古聚訟竟無全通亦難</hi>
　<hi>偏執劉昭辨之詳矣</hi>
　　　好彈<lb/>
<pb n="KR2d0022_WYG_008-8b"/>
詔曰三輔皆好彈一大老從旁舉身曰噫唏哉<lb/>
　<hi>案此詔語殊不可解范不載</hi>
　　　幸章陵<lb/>
建武十年幸章陵修園廟舊宅田里舍<lb/>
　　　觀百戲<lb/>
帝遣單于饗賜作樂百戲上幸離宫臨觀<lb/>
　　　武冠<lb/>
武冠俗謂之大冠<lb/>
<pb n="KR2d0022_WYG_008-9a"/>
　<hi>案范作武冠一曰武弁大冠諸武官冠之</hi>
　　　三獨坐<lb/>
上特詔御史中丞與司𨽻校尉尚書令㑹同並専席而<lb/>
坐故京兆號曰三獨坐<lb/>
　<hi>案此見范書宣秉傳建武元年拜秉御史中丞特詔寵之遂為故事兆范作師是</hi>
　　　囊封<lb/>
制上書以青布囊素封書<lb/>
　<hi>案漢官儀曰凡章表皆啟封其言密事則皂囊也與此不同</hi>
<pb n="KR2d0022_WYG_008-9b"/>
　　　南北單于<lb/>
十二月癸丑匃奴始分為南北單于<lb/>
　<hi>此建武二十四年十二月也南匃奴醯落尸逐鞮單于比本不當立衆大人議立之向化獨深其左賢蒲</hi>
　<hi>奴之立則為北單于故范書列傳以南匃奴冠之</hi>
　　　單于比<lb/>
單于比匃奴頭曼十八代孫<lb/>
　<hi>案章懐云頭曼即冐頓單于父自頭曼單于至比父子相承十代以單于相傳則十八代也</hi>
　　　鳯凰見潁川<lb/>
<pb n="KR2d0022_WYG_008-10a"/>
建武十七年鳯凰出髙八尺九寸毛羽五采集潁川羣<lb/>
鳥從之葢地數頃留十七日乃去<lb/>
　<hi>案范志鳯見潁川之郟縣有五鳯</hi>
章帝時鳯凰百三十九見<lb/>
　<hi>案鳯靈鳥也而數見若此其附㑹可知矣</hi>
安帝延光三年鳯凰集濟南臺丞霍穆舍樹上賜帛各<lb/>
有差<lb/>
　　　單于朝<lb/>
<pb n="KR2d0022_WYG_008-10b"/>
單于來朝賜橙橘龍眼荔枝<lb/>
　　　芝英<lb/>
光和四年郡國上芝英<lb/>
　　　木連理<lb/>
安帝延和三年衛縣木連理又其年定陵縣木連理<lb/>
　　　請封禪<lb/>
建武三十年太尉趙熹上言曰自古帝王毎世之隆未<lb/>
嘗不封禪陛下聖徳洋溢順天行誅撥亂中興作民父<lb/>
<pb n="KR2d0022_WYG_008-11a"/>
母修復宗廟救萬姓命黎庶頼福海内清平功成治定<lb/>
羣司禮官咸以為宜登封告成為民報徳百王所同當<lb/>
仁不讓宜登封岱宗正三雍之禮以明靈契望秩羣臣<lb/>
以承天心<lb/>
　<hi>案范志但云羣臣上言不載熹䟽世祖答詔以為百姓怨氣滿腹誰欺欺天可謂聖矣後竟用梁松等奏</hi>
　<hi>封禪則讀䜟之誤也</hi>
建武三十二年羣臣奏言登封告成為民報徳百王所<lb/>
同陛下輒拒絶不許臣下不敢頌功述徳業河雒䜟書<lb/>
<pb n="KR2d0022_WYG_008-11b"/>
赤漢九世當廵封太山凡三十六事傳奏左帷陛下遂<lb/>
以仲日令辰遵岱嶽之正禮奉圖雒之明文以和靈瑞<lb/>
以為兆民上曰至泰山乃復議國家徳薄災異仍至圖<lb/>
䜟葢如此<lb/>
　<hi>案時獻河圖㑹昌符云赤劉之九㑹命岱宗不慎克用何益于承誠善用之姦偽不萌上齋夜讀此乃詔</hi>
　<hi>梁松等復案索河雒䜟文言九世封禪事</hi>
上至泰山有司復奏河雒圖記表章赤漢九世尤著明<lb/>
者前後凡三十六事與博士充等議以為殷綂未絶黎<lb/>
<pb n="KR2d0022_WYG_008-12a"/>
庶繼命髙宗乆勞猶為中興武王因父受命之列據三<lb/>
代郊天因孔子甚美其功後世謂之聖王漢綂中絶王<lb/>
莽盜位一民莫非其臣尺土靡不其有宗廟不祀十有<lb/>
八年陛下無十室之資奮振于匹夫除殘去賊興復祖<lb/>
宗集就天下海内治平夷狄慕義功徳盛于髙宗宣王<lb/>
宜封禪為百姓祈福請親定刻石紀號文太常奏儀制<lb/>
詔曰在昔小白欲封夷吾難之季氏欲旅仲尼非焉盖<lb/>
齊諸侯季氏大夫皆無事于太山今予末小子巡祭封<lb/>
<pb n="KR2d0022_WYG_008-12b"/>
禪徳薄而任重一則以喜一則以懼喜于得承鴻業帝<lb/>
堯善及子孫之餘賞盖應圖籙當得是符懼于過差執<lb/>
徳不𢎞信道不篤為議者所誘進後世知吾罪深矣<lb/>
　<hi>案范書不載世祖雖從梁松等議封禪而其謙冲之徳見于詔書非秦皇漢武比也</hi>
　　　搤虎<lb/>
吕母賔客徐次子等自號搤虎<lb/>
　<hi>案搤於責反范書作猛虎見盆子傳</hi>
　　　三老兵<lb/>
<pb n="KR2d0022_WYG_008-13a"/>
瑯邪人樊崇字細君起兵于莒同郡東莞人逄安字少<lb/>
子東海臨沂人徐宣字驕穉謝禄字子竒及楊音各起<lb/>
兵合數萬人<lb/>
　<hi>案樊崇輩即赤眉之魁也號為三老後奉盆子降世祖數其三善賜楊爵闗内侯其仁深矣范見盆子傳</hi>
　　　大雀<lb/>
永元二年安息王獻條支大雀此雀卵大如甕又永和<lb/>
九年永昌獻象牙熊子<lb/>
　<hi>案范書永元十三年安息國遣使獻師子及條枝大爵疑即一事紀年訛耳郭義恭廣志云大爵頸及身</hi>
<pb n="KR2d0022_WYG_008-13b"/>
　<hi>膺蹄都似槖駝舉頭髙八九尺張翅丈餘即今之駝鳥也</hi>
　　　蕭何霍光墓<lb/>
蕭何墓在長陵東司馬門道百歩霍光墓在茂陵東司<lb/>
馬門道南四里<lb/>
　<hi>案明帝二年十一月遣使者以中牢祠蕭霍墓故及之</hi>
　　　鳯凰見肥城<lb/>
鳯凰見肥城句窳亭槐樹上<lb/>
　<hi>案章帝二年九月詔鳯凰黄龍所見亭部無出二年租賦即此</hi>
<pb n="KR2d0022_WYG_008-14a"/>
　　　置郡<lb/>
建安二十年復置漢寧郡分漢中之安陽西城又分錫<lb/>
上庸為上庸郡置都尉<lb/>
　　　分郡<lb/>
安帝即位之年分髙顯侯城遼陽屬𤣥菟<lb/>
　<hi>案三縣故屬遼東也</hi>
　　　武庫火<lb/>
元初中武庫火燒兵物百一十五種直十萬以上<lb/>
<pb n="KR2d0022_WYG_008-14b"/>
　<hi>案范書是時攻羌十餘年未已天下厭苦之故有此應</hi>
　　　大水<lb/>
和帝十年京師大雨南山水流出至東郊壊人廬舍<lb/>
　<hi>案范紀五月京師大水即此</hi>
　　　中䕶軍<lb/>
大將軍出征置中䕶軍一人<lb/>
　　　麟見<lb/>
章帝時麟五十一見又安帝三年潁川上言麟見<lb/>
<pb n="KR2d0022_WYG_008-15a"/>
　　　白鹿<lb/>
元和二年白鹿白兎九尾狐見又安帝延光三年潁川<lb/>
上言白鹿見又永康元年西河言白兎見<lb/>
　　　大鴻臚<lb/>
大鴻臚漢舊官建武元年復置屬官大行丞一人大行<lb/>
丞有治禮員三十七人主齋祠儐賛九賔之禮又有中<lb/>
都官升食以下功次相補<lb/>
鴻臚三十六人其陳寵左雄朱寵襲參施延並遷公<lb/>
<pb n="KR2d0022_WYG_008-15b"/>
　<hi>案此似有脱誤</hi>
　　　驃騎將軍<lb/>
其將軍不常置比公者又有驃騎將軍建武二十年復<lb/>
置驃騎將軍位次公有長史一人<lb/>
　<hi>案范書官志將軍比公者四第一大將軍次驃騎將軍次車騎將軍次衛將軍掌征伐背叛</hi>
　　　血汗馬<lb/>
聞武帝歌天馬洽赤汗今親見其然血從前髆上小孔<lb/>
中出<lb/>
<pb n="KR2d0022_WYG_008-16a"/>
　<hi>案此乃明帝賜東平王書中語時以宛馬一匹遺王也前書天馬歌太一况天馬下霑赤汗沫流赭</hi>
　　　九真<lb/>
九真俗燒草種田<lb/>
　<hi>案此即火耕也今人耕山多行之</hi>
　　　祠孔子<lb/>
章帝幸魯祠東海恭王及孔子七十二弟子禮畢命儒<lb/>
者論難<lb/>
　<hi>案范書又有賜褒成侯及諸孔男女帛事無論難語</hi>
<pb n="KR2d0022_WYG_008-16b"/>
　　　増修羣祀詔<lb/>
章帝元和二年詔曰經稱秩元祀咸秩無文祭法功施<lb/>
于民則祀之以死勤事則祀之以勞定國則祀之能禦<lb/>
大災則祀之以日月星辰民所瞻仰也山林川谷丘陵<lb/>
民所取財用也非此族也不在祀典傳曰聖王先成民<lb/>
而後致力于神又曰山川之神則水旱癘疫之災於是<lb/>
乎禜之日月星辰之神則雪霜風雨之不時於是乎禜<lb/>
之孝文十二年令曰比年五榖不登欲有以増諸神之<lb/>
<pb n="KR2d0022_WYG_008-17a"/>
祀王制曰山川神祗有不舉者為不敬今恐山川百神<lb/>
應典祀者尚未盡秩其議増修羣祀宜享祀者以祈豐<lb/>
年以致嘉福以蕃兆民詩不云乎懐柔百神及河喬嶽<lb/>
有年報功不私幸望豈嫌同辭其義一焉<lb/>
　<hi>案范書見祭祀志只節畧二語耳連引經傳綴序成章亦文之一體也當奉此為鼻祖</hi>
　　　議世祖廟舞<lb/>
永平三年八月丁卯公卿奏議世祖廟登歌八佾舞功<lb/>
名東平王蒼議以為漢制舊典宗廟各奏其樂不皆相<lb/>
<pb n="KR2d0022_WYG_008-17b"/>
襲以明功徳秦為無道殘賊百姓髙皇帝受命誅暴元<lb/>
元各得其所萬國咸熈作武徳之舞孝文皇帝躬行節<lb/>
儉除誹謗去肉刑澤施四海孝景皇帝制昭徳之舞孝<lb/>
武皇帝功德茂盛威震海外開地置郡傳之無窮孝宣<lb/>
皇帝制盛徳之舞光武皇帝受命中興撥亂反正武揚<lb/>
方外震服百蠻戎狄奉貢宇内治平登封告成修建三<lb/>
雍肅穆典祀功徳巍巍比隆前代以兵平亂武功盛大<lb/>
歌所以詠徳舞所以象功世祖廟樂名宜曰大武之舞<lb/>
<pb n="KR2d0022_WYG_008-18a"/>
元命包曰縁天地之所雜樂為之文典文王之時民樂<lb/>
其興師征伐而詩人稱其武功樞機鈐曰有帝漢出徳<lb/>
洽作樂各與虞韶夏禹湯濩周武無異不宜以名舞洽<lb/>
圖徴曰大樂必易詩傳曰頌言成也一章成篇宜列徳<lb/>
故登歌清廟一章漢書曰百官頌所登御者一章十四<lb/>
句依書文始五行武徳昭真修之舞節損益前後宜之<lb/>
六十四節為武曲副八佾之數十月蒸祭始節用其文<lb/>
如五行之舞如故勿進武徳舞歌詩曰於穆世廟肅雍<lb/>
<pb n="KR2d0022_WYG_008-18b"/>
顯清俊乂翼翼秉文之成越序上帝駿奔來寧建立三<lb/>
雍封禪泰山章明圖䜟放唐之文休矣惟德罔射協同<lb/>
本支百世永保厥功詔書曰驃騎將軍議可進武徳之<lb/>
舞如故<lb/>
　<hi>案世祖撥亂中興舞以象功一代鉅典東平此議詳核荘雅可比班固典引范畧而不載何也</hi>
　　　議上顯宗號<lb/>
章帝初即位賜東平憲王蒼書曰朕夙夜伏思念先帝<lb/>
躬履九徳對於八政勞讓克己終始之度比放三宗誠<lb/>
<pb n="KR2d0022_WYG_008-19a"/>
有其美今廹遺詔誡不起寢廟臣子悲結僉以為雖於<lb/>
更衣猶宜有所宗之號以克配功徳宗廟至重朕㓜無<lb/>
知寤寐憂懼先帝每有著述典義之事未嘗不延問王<lb/>
以定厥中願王悉明處乃敢安之公卿議駁今皆并送<lb/>
及有可以持危扶顛宜勿隠思有所承公無困哉太尉<lb/>
熹等奏禮祖有功宗有徳孝明皇帝功徳茂盛宜上尊<lb/>
號曰顯宗四時祫食于世祖廟如孝文皇帝在髙廟之<lb/>
禮奏武徳文始五行之舞蒼上言昔者孝文廟樂曰昭<lb/>
<pb n="KR2d0022_WYG_008-19b"/>
徳之舞孝武廟樂曰盛徳之舞今皆祫食於髙廟昭徳<lb/>
盛徳之舞不進與髙廟同樂今孝明皇帝主在世祖廟<lb/>
當同樂盛徳之樂無所施如自立廟當作舞樂者不當<lb/>
與世祖廟盛徳之舞同名即不改作舞樂當進武徳之<lb/>
舞臣愚戇鄙陋廟堂之論誠非所當聞所當言陛下體<lb/>
純德之妙奮至謙之意猥歸美於載列之臣故不敢隠<lb/>
蔽愚情披露腹心誠知愚鄙之言不可以向仰四門賔<lb/>
于之議伏惟陛下以至徳當成康之隆天下乂安刑措<lb/>
<pb n="KR2d0022_WYG_008-20a"/>
之時也百姓盛歌元首之德股肱貞良庶事寧康臣欽<lb/>
仰聖化嘉羡盛德危顛之備非所宜稱上復報曰有司<lb/>
奏上尊號曰顯宗藏主更衣不敢違昭祫食世祖廟樂<lb/>
皆如王議以正月十八日始祠仰見榱桷俯視几筵𦕈<lb/>
𦕈小子哀懼戰慄無所奉承愛而勞之所望于王也<lb/>
　<hi>案明帝遺詔無起寢廟藏主于世祖廟更衣孝章以更衣有小别上尊號曰顯宗廟間祠于更衣四時合</hi>
　<hi>祭于世祖廟故所議若此夫孝明恭儉仁智廟號顯宗允為至當章帝此舉情文兼得至其賜東平書婉</hi>
　<hi>而且勁乃是絶妙尺牘非同尋常詔令也</hi>
<pb n="KR2d0022_WYG_008-20b"/>
　　　爵秩差等<lb/>
建武元年復詔諸侯王金璽綟綬公侯金印紫綬九卿<lb/>
執金吾河南尹秩皆中二千石大長秋將作大匠度遼<lb/>
諸將軍郡太守國傅相皆秩二千石校尉中郎將諸郡<lb/>
都尉諸國行相中尉内史中䕶軍司直秩皆二千石以<lb/>
上皆銀印青綬中外官尚書令御史中丞治書侍御史<lb/>
公將軍長史中二千石丞正平諸司馬中官王家僕雒<lb/>
陽令秩皆千石尚書中謁者黄門宂從四僕射諸都監<lb/>
<pb n="KR2d0022_WYG_008-21a"/>
中外諸都官令都侯司農部丞郡國長史丞候司馬千<lb/>
人秩皆六百石家令侍僕秩皆六百石雒陽市長秩四<lb/>
百石王家長秩皆四百石以上皆銅印黒綬諸署長揖<lb/>
擢丞秩三百石諸秩千石者其丞尉皆秩四百石秩六<lb/>
百石者丞尉秩三百石四百石者其丞尉秩二百石縣<lb/>
國丞尉亦如之縣國三百石長丞尉亦二百石明堂靈<lb/>
臺丞諸陵校長秩二百石丞尉校長以上皆銅印黄綬<lb/>
縣國守宫令相或千石或六百石長相或四百石或三<lb/>
<pb n="KR2d0022_WYG_008-21b"/>
百石長相皆以銅印黄綬而有秩者寺中中常侍光禄<lb/>
大夫秩皆二千石大中大夫秩皆比二千石尚書諫議<lb/>
大夫侍御史博士皆六百石議郎中謁者秩皆比六百<lb/>
石小黄門黄門侍郎中黄門秩皆比四百石郎中秩皆<lb/>
比三百石大子舍人秩二百石<lb/>
　<hi>案此散見范百官志其璽綬則輿服志載之詳矣</hi>
　　　逺夷樂徳歌<lb/>
提官傀搆<hi>大漢是治</hi>魏冐踰糟<hi>與天/意合</hi>罔驛劉脾<hi>吏譯平端</hi>旁莫支<lb/>
<pb n="KR2d0022_WYG_008-22a"/>
留<hi>不從我來</hi>徴衣隨旅<hi>聞風/向化</hi>知唐桑艾<hi>所見/竒異</hi>邪毗堪繡<hi>多賜繒布</hi>
推潭僕逺<hi>甘美酒食</hi>拓拒蘇便<hi>倡樂/肉飛</hi>局後仍離<hi>屈伸悉備</hi>僂讓龍<lb/>
洞<hi>蠻夷貧薄</hi>莫支度由<hi>無所/報嗣</hi>楊雒僧麟<hi>願主/長夀</hi>莫穉角存<hi>子孫昌熾</hi>
　　　逺夷慕徳歌<lb/>
僂讓彼尼<hi>蠻夷所處</hi>且交陵悟<hi>日入/之部</hi>繩動隨旅<hi>慕義向化</hi>路且倲<lb/>
維<hi>歸日出主</hi>聖徳渡諾<hi>聖徳/深恩</hi>魏菌度洗<hi>與人/富厚</hi>綜邪流籓<hi>冬多霜雪</hi>
莋邪尋螺<hi>夏多和雨</hi>藐潯瀘離<hi>寒温/時適</hi>菌補雅推<hi>部人多有</hi>辟危歸<lb/>
險<hi>渉危歴險</hi>莫受萬柳<hi>不逺/萬里</hi>術叠附德<hi>去俗/歸德</hi>仍路孳摸<hi>心歸慈母</hi>
<pb n="KR2d0022_WYG_008-22b"/>
　　　逺夷懐徳歌<lb/>
荒服之儀<hi>荒服之外</hi>犂藉撛憐<hi>土地/墝埆</hi>阻蘇邪犂<hi>食肉衣皮</hi>莫碭麄<lb/>
沐<hi>不見鹽榖</hi>罔譯傳微<hi>吏譯/傳風</hi>是漢夜拒<hi>大漢/安樂</hi>蹤優路仁<hi>攜負歸仁</hi>
雷折險龍<hi>觸冐險陜</hi>倫狼藏幢<hi>髙山/岐峻</hi>扶路側禄<hi>縁崖磻石</hi>息落伏<lb/>
淫<hi>木薄發家</hi>理瀝髭雒<hi>百宿/到雒</hi>捕<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>菌毗<hi>父子/同賜</hi>懐槀匹漏<hi>懐抱匹帛</hi>
傳言呼敇<hi>傳告種人</hi>陵陽臣僕<hi>長願臣僕</hi>
　<hi>案益州刺史朱輔好立功名逺夷臣服白狼王唐菆等慕化歸義作詩三章因重譯訓詁為華言上之范</hi>
　<hi>于莋都夷傳中但載所譯之詞惟東觀記有夷人本語今録如前并以華言釋之</hi>
<pb n="KR2d0022_WYG_008-23a"/>
　　　議郊祀冕服<lb/>
永平二年正月公卿議舉南北郊東平王蒼議曰孔子<lb/>
曰行夏之時乘殷之輅服周之冕為漢制法髙皇帝始<lb/>
受命創業制長冠以入宗廟光武受命中興建明堂立<lb/>
辟雍陛下以聖明奉遵以禮服龍衮祭五帝禮缺樂崩<lb/>
乆無祭天地冕服之制按尊事神祗潔齋盛服敬之至<lb/>
也日月星辰山龍華藻天王衮冕十有二旒以則天數<lb/>
旂有龍章日月以備其文今祭明堂宗廟圓以法天方<lb/>
<pb n="KR2d0022_WYG_008-23b"/>
以則地服以華文象其物宜以降神明肅雝備思傅其<lb/>
類也天地之祀冕冠裳衣宜如明堂之制<lb/>
　<hi>案范志秦滅去禮樂郊祀之服皆以袀𤣥漢承秦故未能改易至顯宗初服冕旒衣裳文章赤舄絇屨以</hi>
　<hi>祀天地皇乎盛哉禮樂于是乎明備矣東平首引孔子之言可省千古説禮浮議范闕</hi>
　<lb/>
　<lb/>
　<lb/>
　後漢書補逸卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後漢書補逸</head>
    <p>
<pb n="KR2d0022_WYG_000-1a"/>
欽定四庫全書　　　　　史部四<lb/>
　後漢書補逸　　　　　　别史類<lb/>
　　提要<lb/>
　　　　臣等謹案後漢書補逸二十一卷<lb/>
　　　國朝姚之駰撰之駰字魯斯錢塘人康熙己丑<lb/>
　　　　進士官至監察御史是編蒐輯後漢書之不<lb/>
　　　　傳扵今者八家凡班固等東觀漢記八卷謝<lb/>
　　　　承後漢書四卷薛瑩後漢書張璠漢記華嶠<lb/>
<pb n="KR2d0022_WYG_000-1b"/>
　　　　後漢書謝沈後漢書袁崧後漢書各一卷司<lb/>
　　　　馬彪續漢書四卷捃拾細瑣用力頗勤惟不<lb/>
　　　　著所出之書使讀者無從考證是其所短至<lb/>
　　　　司馬彪書雖佚而唐李賢甞取其十志以補<lb/>
　　　　范書之遺今後漢書内劉昭所注即彪之書<lb/>
　　　　而之駰不究源流謂之范志乃别采他書之<lb/>
　　　　引司馬志者録之字句相同曾莫之悟其謬<lb/>
　　　　實為最甚然洪邁博極羣書而所著容齋隨<lb/>
<pb n="KR2d0022_WYG_000-2a"/>
　　　　筆亦以司馬志為范志則其誤有所承也至<lb/>
　　　　東觀漢記通考稱存者十卷明初其書尚在<lb/>
　　　　故永樂大典所載較之駰所收為多今已别<lb/>
　　　　加裒輯刋行<lb/>
　　　秘府珍藏非草茅之士所能睹亦未可以踈漏<lb/>
　　　　咎之矣乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2d0022_WYG_000-3a"/>
後漢書補逸原序<lb/>
春秋魯史也一經宣尼之筆削而魯史逸焉等於芻狗<lb/>
自後司馬遷作史記憑空結撰絶無依傍而班固因之<lb/>
成漢書然不聞太初以前盡逸子長之書也後漢史書<lb/>
自當時人主命詞臣撰記後其踵作者為記為書凡十<lb/>
餘家葢人人自擬遷固矣范蔚宗書最晩出不過集諸<lb/>
家之成以傾液而潄芳耳故當時雅重東觀記與遷固<lb/>
二書稱為三史而外此謝華諸書無一逸者裴松之注<lb/>
<pb n="KR2d0022_WYG_000-3b"/>
三國志亦多引之不專奉宣城也自唐章懐太子招文<lb/>
學之士同注范書于儀鳳初年上之有詔付秘書省自<lb/>
是而諸書稍稍冺矣故五代及初唐人其類事釋書尚<lb/>
多援引諸家者至六臣注文選其引范書已什之七八<lb/>
迨宋淳化中吳淑進注一字賦表枚舉謝承後漢書張<lb/>
璠漢記續漢書以為皆彼時所遺逸者意其時惟東觀<lb/>
記僅存耳後景祐初年余靖王洙奉詔校范書序其源<lb/>
委臚列東觀以下七種僅載卷帙之多寡而於章懐之<lb/>
<pb n="KR2d0022_WYG_000-4a"/>
注竟不能取諸書相參對則諸書之逸而不存已如逝<lb/>
水飄風矣夫范書簡而明踈而不漏史通固亟稱之然<lb/>
持論之間不無倒置議竇武何進之誅宦寺為違天理<lb/>
責張騫班勇之使西域為遺佛書抑謝夷吾李郃于方<lb/>
術枉董宣于酷吏崇蔡琰于列女而且志缺藝丈贊為<lb/>
贅語流觀逸史未必從同也蔚宗與甥姪書以為體大<lb/>
而思精諸序論贊筆勢放縱實天下之竒作善乎文中<lb/>
子之言曰古之史也辨道今之史也耀文范其耀文者<lb/>
<pb n="KR2d0022_WYG_000-4b"/>
乎且即以文論而剏造者難工潤色者易好集衆文而<lb/>
潤之范亦不得專美於後也夫百末㫖酒非不美也乃<lb/>
飲醇而忘蘅杜之馨狐裘之價千金也而不知其成自<lb/>
衆腋此亦失先河後海之義矣今以蔚宗所定為正史<lb/>
而謝華諸書等諸芻狗是以春秋尊范書吾未之敢信<lb/>
也或曰古書之逸者多矣即如史官所記東漢以來其<lb/>
不傳者何限將按籍而補之恐有塞破世界之憂是又<lb/>
不然夫他書可逸惟史當補近史文煩或可逸古史文<lb/>
<pb n="KR2d0022_WYG_000-5a"/>
約尤當補今試以謝華諸史與范校其闕者半其同者<lb/>
半其闕者可以傳一朝之文獻其同者且可以參其是<lb/>
非較其優絀于史學庻乎其小補也爰是檢閲羣書鈔<lb/>
蕞成帙考覈同異間以臆㫁合為八種二十一卷遂使<lb/>
八百餘年已湮之籍一旦復裒然傳世日月潛曜麗天<lb/>
復光江河滔滔歸自潮汐豈非撰著家一快事哉第鯫<lb/>
生固陋其踈畧之過未能善補尚俟博雅君子重補其<lb/>
闕云爾<lb/>
<pb n="KR2d0022_WYG_000-5b"/>
康熈癸巳夏五錢唐姚之駰魯斯氏謹題于東臯之露<lb/>
滌齋<lb/>
<pb n="KR2d0022_WYG_000-6a"/>
後漢書補逸例言<lb/>
　一是編採自羣書概依原本間有大謬辯如註言其<lb/>
　　小疵纎誤統置闕如不敢妄更<lb/>
　一列朝諸臣畧次前後不盡案紀年而差之以作史<lb/>
　　者老韓尚可同傳而儒林循吏各歸一部原未嘗<lb/>
　　沾沾序列也<lb/>
　一凡一人事跡隨得隨録亦不序其先後葢條登縷<lb/>
　　載固非列傳體耳<lb/>
<pb n="KR2d0022_WYG_000-6b"/>
　一史體為紀為傳為志各有所屬今八書既亡不能<lb/>
　　探其原帙但以帝王及諸臣標題而諸條麗其下<lb/>
　　其有採自諸志無人可附者特拈數字以便尋觀<lb/>
　一有同此一條兩書引用互異者仍兼採並收不敢<lb/>
　　妄削<lb/>
　一諸書多有從同或嫌冗複然參看有三善焉補亡<lb/>
　　一辯誤二較量行文髙下三<lb/>
　一末學荒蕪既非行秘而藏書寂寥并鮮獺祭之功<lb/>
<pb n="KR2d0022_WYG_000-7a"/>
　　其有闕漏再竢増入<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後漢書補逸巻十九</head>
    <p>
<pb n="KR2d0022_WYG_019-1a"/>
欽定四庫全書<lb/>
　後漢書補逸巻十九　　監察御史姚之駰撰<lb/>
　　司馬彪續後漢書第二<lb/>
　　　鍾離意<lb/>
鍾離意為棠邑令治有政化百姓懐附<lb/>
　<hi>案意見東觀記</hi>
鍾離意仕郡為督郵縣亭長有受雞酒者府下記案考<lb/>
之意以春秋先内後外詩云刑于寡妻以御于家邦明<lb/>
<pb n="KR2d0022_WYG_019-1b"/>
政化之本由近及逺今宜先清府内且濶逺縣細㣲之<lb/>
愆太守甚賢之遂任以縣事<lb/>
　<hi>案俗吏苛察務刺聽細事以為能而于眞貪大黷反置不問安得鍾離尚書一正之</hi>
　　　馬嚴<lb/>
馬嚴字威卿拜御史中丞賜冠幘衣服車馬嚴舉劾案<lb/>
章申明舊典奉法察舉無所廻避百僚憚之<lb/>
　<hi>案嚴見東觀記</hi>
　　　桓榮<lb/>
<pb n="KR2d0022_WYG_019-2a"/>
榮字子春少學長安習歐陽尚書上召榮令説尚書甚善<lb/>
之拜為議郎賜錢十萬使入授太子甚見尊重毎朝㑹上<lb/>
輒令榮于公卿前説經因問長安時舊事上曰得卿幾晚<lb/>
　<hi>案榮見東觀記范同</hi>
榮為博士之官車駕親幸儒者髙之<lb/>
榮本齊人遷于龍亢至榮六葉<lb/>
　<hi>案龍亢屬沛郡</hi>
　　　王良<lb/>
<pb n="KR2d0022_WYG_019-2b"/>
王良字仲子拜大司徒司直在位恭儉妻子不入官舍布<lb/>
被瓦器無兼膳節儉過度<lb/>
　<hi>案良見東觀記</hi>
王良遷沛郡太守稱疾不之府官屬皆隨就之良遂上疾<lb/>
篤乞骸骨<lb/>
　<hi>案良以疾留而屬吏乃隨就之是率一郡而路也非乞骸一奏能無養髙之譏</hi>
　　　鄭興<lb/>
鄭興為太中大夫數上便宜多見用朝廷毎有大議輒訪<lb/>
<pb n="KR2d0022_WYG_019-3a"/>
焉其論説依經守正衆莫能屈<lb/>
　<hi>案興見東觀記</hi>
　　　耿國<lb/>
耿國字叔慮為大司農曉邊事能論議數上便宜事天子器之<lb/>
　<hi>案國見東觀記世祖立南單于而烏桓鮮卑保塞自守顯宗置度遼將軍左右校尉而逃亡絶皆國之策也慮東觀作憲</hi>
耿國為黄門郎疏敏有識于時見問常多合意上以為能<lb/>
　<hi>案此乃國初入侍時事</hi>
　　　祭彤<lb/>
<pb n="KR2d0022_WYG_019-3b"/>
祭彤為太僕卿朝廷聞彤素清有道而衣無兼副有功<lb/>
效拜之日賜錢百萬馬三匹衣被刀劍下之杯案食物<lb/>
無不悉備上常歎之以為可屬大任<lb/>
　<hi>案彤見東觀記彤守遼東幾三十年乃徵為太僕而清約若此非矯儉也</hi>
祭彤除偃師長視事五年縣無盗賊州課第一遷襄賁<lb/>
令時盗賊抄掠彤到官誅姦猾縣界清淨詔書增秩一<lb/>
等賜縑百疋策書勉勵<lb/>
　<hi>案范同</hi>
<pb n="KR2d0022_WYG_019-4a"/>
　　　魯恭<lb/>
魯恭為中牟令有亭長借牛不還主訟之恭勅令還牛<lb/>
亭長仍不還恭歎曰化不行也欲解印綬去掾吏共留<lb/>
亭長慙還牛不敢欺也<lb/>
　<hi>案恭見東觀記此條文筆㳫挹不如范書勁悍</hi>
有嘉禾生恭便坐庭中恭謙不矜功封以言府府即奏<lb/>
上尹以檄勞曰君以名德久屈中牟物産之化流行天<lb/>
降休瑞應行而生尹甚嘉之<lb/>
<pb n="KR2d0022_WYG_019-4b"/>
　<hi>案庭中何以産嘉禾其事甚異范同</hi>
魯恭遷光祿勲選舉清平京師貴戚莫能枉其正<lb/>
魯恭疏曰夏至之日施命令止四方行者所以助㣲陰<lb/>
也行者尚止之况于逮召考掠奪其時耶<lb/>
　<hi>案漢法冬至前斷獄自和帝末下令麥秋得案騐薄刑而州郡或遂盛夏斷獄故恭上疏諫之今</hi>
<hi>制決罪以冬至前而情罪重大依律立斬者則決不待  時至于薄刑亦有熱審減等之例葢仁義兼至也</hi>
魯恭為中牟令導民以孝推誠而治建中初郡國螟傷<lb/>
稼犬牙縁界不入中牟河南尹袁安疑其不實遣仁恕<lb/>
<pb n="KR2d0022_WYG_019-5a"/>
掾肥親往察騐之恭隨行阡陌俱坐桑下有雉止其旁<lb/>
有童兒親曰何不擊之兒曰雉方將雛親瞿然而起與<lb/>
恭訣曰所以來者欲察治之善惡耳今蟲不犯境此一<lb/>
異也化及鳥獸此二異也豎子有仁心此三異也久留<lb/>
徒擾賢者可還府以狀白安美其治以勵屬縣<lb/>
　<hi>案察騐似公移字范作廉字佳察治之善惡亦不若范作察君之政迹為無痕也又官司文移察字竟作</hi>
　<hi>查字不知起于何時于字義毫無渉邇年來因題定皆改用察字查行曰察行查收曰察收</hi>
恭坐族弟𢎞農都尉炳事免官<lb/>
<pb n="KR2d0022_WYG_019-5b"/>
　<hi>案時恭方代吕葢為司徒也</hi>
　　張湛<lb/>
張湛字子孝拜光祿勲光武臨朝或有惰容湛輒陳諫<lb/>
其失常乘白馬帝每見湛輒言曰白馬生且復諫矣<lb/>
　<hi>案湛見東觀記此條句斟字酌乃逺過之</hi>
　　樊儵<lb/>
樊儵為長水校尉與公卿雜定郊祀禮儀以讖記正五<lb/>
經異説<lb/>
<pb n="KR2d0022_WYG_019-6a"/>
　<hi>案儵字伯魚樊宏子范同</hi>
　　　張純<lb/>
張純字伯仁遷五官中郎將純在朝厯世明習故事建<lb/>
武舊章多闕每有疑議輒以訪純自郊廟昏冠䘮紀禮<lb/>
儀多所正定帝甚重之<lb/>
　<hi>案純見東觀記</hi>
張純兼虎賁中郎將一日至數見持重慎宻時上封事<lb/>
輒削去草清㢘自守<lb/>
<pb n="KR2d0022_WYG_019-6b"/>
　<hi>案善則歸君過則歸已人臣之義周書誥君陳以告内順外為良顯彼翹君過以沽直名者非忠也避人</hi>
　<hi>焚諫草純固純臣哉</hi>
　　　耿秉<lb/>
耿秉字伯初拜謁者僕射每公卿㑹議常引秉上殿訪<lb/>
以邊事多簡帝心<lb/>
　<hi>案秉見東觀記秉好兵法常言以戰去戰盛王之道其副二竇北征功伐為多至㑹孫紀以誅曹而族雖</hi>
　<hi>云世忠將無天道之好還乎</hi>
永平中召秉詣省闥問前後所上便宜方畧<lb/>
<pb n="KR2d0022_WYG_019-7a"/>
　　　牟融<lb/>
牟融字子優拜司𨽻校尉典司京師執直持平多所舉<lb/>
正百僚莫不敬憚<lb/>
　<hi>案融見東觀記</hi>
牟融舉茂才為豐令視事三年政化流行縣無獄訟吏<lb/>
畏而愛之治有異績為州郡最<lb/>
　<hi>案融後位至司空舉動方正甚得大臣節葢宰天下亦如為令時也</hi>
　　　封觀<lb/>
<pb n="KR2d0022_WYG_019-7b"/>
封觀當舉孝廉以兄名不顯恥受之稱疾不赴後數年<lb/>
兄得舉觀乃就錄上郡<lb/>
　<hi>案觀見謝書觀後隨太守以身殉難固悌弟而忠臣者與</hi>
　　　王元<lb/>
王元仕郡為主簿在朝正色舉善不避仇怨退惡不避<lb/>
親戚<lb/>
　<hi>案此似又一王元非先仕隗囂後為漢將者范闕</hi>
　　　魯充<lb/>
<pb n="KR2d0022_WYG_019-8a"/>
魯充為博士受詔議立七部三雍大射養老<lb/>
　<hi>案范書闕七部不知何解范張純傳有七經䜟註云七經詩書禮樂易春秋及論語也疑即指此</hi>
　　　陳謙<lb/>
陳謙字伯讓拜御史中丞執憲奉法多所糾正為百寮<lb/>
所敬<lb/>
　<hi>案謙見謝書伯讓作伯謙</hi>
　　　劉昆<lb/>
劉昆少學施氏易明帝為太子以易入授<lb/>
<pb n="KR2d0022_WYG_019-8b"/>
　<hi>案昆見東觀記</hi>
劉昆除江陵令時縣連火災昆輙向火叩頭多能降雨<lb/>
止風<lb/>
　<hi>案桓公以誠動天故能反風滅火非如欒巴噀酒以術禁也</hi>
　　　趙喜<lb/>
光武徵趙喜引見賜鞍馬待詔公車<lb/>
　<hi>案喜宜作熹引見事載范傳此誤</hi>
　　　楊仁<lb/>
<pb n="KR2d0022_WYG_019-9a"/>
楊仁字文義明帝時待詔補北宫衛士及帝崩時諸馬<lb/>
貴盛各爭欲入宫仁被甲持㦸嚴勒門衛莫敢輕進<lb/>
　<hi>案范書闕仁不過一衛士耳而身戢貴戚是臨大節而不可奪者</hi>
　　　梁松<lb/>
梁松為太僕永平二年為松請託郡縣事覺免<lb/>
　<hi>案松字伯孫梁統子</hi>
　　　徐昉<lb/>
徐昉為尚書郎性惟周宻畏慎在臺閣典職十年奏事<lb/>
<pb n="KR2d0022_WYG_019-9b"/>
三世未嘗有過<lb/>
　<hi>案范書闕</hi>
　　淳于恭<lb/>
恭字益孫遷侍中數侍清晏禮待甚優其所薦名賢無<lb/>
不徵用進對陳政皆本道德上未嘗不稱善<lb/>
　<hi>案恭見東觀記其所本道徳皆五千言緒餘耳然擾攘初定正當以清淨救之</hi>
　　　虞詡<lb/>
虞詡從弟遜客長沙詡迎與俱江水漲墮船詡投水中<lb/>
<pb n="KR2d0022_WYG_019-10a"/>
救之一浮一没遇沙得皆不死<lb/>
　<hi>案詡字升卿陳國武平人詡少孝養祖母縣舉順孫故能友愛若此</hi>
虞詡以左雄有忠節上疏薦之曰伏見議郎左雄數上<lb/>
封事實有王臣蹇蹇之節宜擢在喉舌之官必有匡弼<lb/>
之益由是拜雄尚書<lb/>
　<hi>案此見范左雄傳</hi>
虞詡為武都太守始到郡穀石千鹽石八千見户萬三<lb/>
千視事三載米石八十鹽石四百流人還歸户數萬人<lb/>
<pb n="KR2d0022_WYG_019-10b"/>
足家給一郡無事<lb/>
　<hi>案詡在武都既弭羌患又通水運故郡賴其利如此乃竟以坐法免何也</hi>
下辯東三十餘里許有狹中當水泉生大石障塞水流<lb/>
每至春夏輒溢没秋稼壊敗營郭詡乃使人燒石以水<lb/>
灌之石皆坼裂因鐫去石遂無泛溺之患<lb/>
　<hi>案此詡守武都時事范畧</hi>
　　　梁統<lb/>
梁統字仲寧拜太中大夫在朝廷數陳便宜以為法令<lb/>
<pb n="KR2d0022_WYG_019-11a"/>
既輕下姦不勝宜重刑罰以遵舊典<lb/>
　<hi>案統見東觀記統性剛毅而好法律重刑一疏已為裔孫冀滅亡之基矣</hi>
　　趙典<lb/>
趙典篤學博聞宜備國師<lb/>
　<hi>案典見謝書初學記注曰國師即太師也</hi>
趙典字仲經為大司農閉門却掃非德不交<lb/>
　　　魯平<lb/>
魯平字叔陵遷中散大夫賈逵薦平道藝深明時見用<lb/>
<pb n="KR2d0022_WYG_019-11b"/>
復與黄散大夫數事上善平罷朝時賜冠幘衣履<lb/>
　<hi>案平見東觀記平即魯恭弟丕丕事見後此列名又合東觀豈丕亦名平耶</hi>
　　　趙熹<lb/>
趙熹為太尉受遺詔典喪禮時承王莾之亂國無舊典<lb/>
皇太子與諸王等離止同席熹乃正色横劒殿堦扶下<lb/>
諸王以明尊卑<lb/>
　<hi>案熹見東觀記離止范作雜止似誤</hi>
　　　張禹<lb/>
<pb n="KR2d0022_WYG_019-12a"/>
張禹字伯達拜太傅錄尚書事劉蒼以殤帝初育欲令<lb/>
重臣居禁内乃詔禹舎宫中給帷帳牀褥大官朝夕進<lb/>
食五日一歸府每朝見特贊與三公絶席<lb/>
　<hi>案禹見東觀記禹居禁内係鄧太后之詔此作劉蒼乃以三字誤成二字永興博雅而書鈔訛筆未能校</hi>
　<hi>正致千載鋟版皆譌校書之難若此</hi>
張禹拜揚州刺史當濟江行部土人皆以江有子胥之<lb/>
神難于濟渉禹厲聲云子胥若其有靈知吾志在理察<lb/>
枉訟豈危我哉令鼓楫而進歴行郡邑吏民希見者人<lb/>
<pb n="KR2d0022_WYG_019-12b"/>
懐喜悅<lb/>
　<hi>案范書同</hi>
　　　周舉<lb/>
周舉字宣光梁商表為從事中郎商疾甚帝問遺言對<lb/>
曰臣從事中郎周舉清慎高亮可諫議大夫<lb/>
　<hi>案舉汝南汝陽人清慎高亮范作清高忠正語乃小遜</hi>
周舉字貞先為并州刺史太原舊俗以介子推焚骸有<lb/>
龍忌之禁輒一月寒食莫敢炊爨老小不堪歲歲多死<lb/>
<pb n="KR2d0022_WYG_019-13a"/>
者舉既到州乃作弔書以置子推之廟言盛冬去火殘<lb/>
損人命非賢者之意以宣示愚民使還溫食<lb/>
　<hi>案周禮司烜氏修火禁于國中注云為李春將出火也葢龍星木位春見東方心為大火懼火之盛故為</hi>
　<hi>之禁俗傳云子推以此曰被焚而禁火考左傳及史記並無介子被焚之事不知何據遂以成俗周舉移</hi>
　<hi>書亦神道設教耳後魏武帝復明罰令不得寒食亦可知俗之難革也舉字范書亦作宣光且與五經縱</hi>
　<hi>横叶此作貞先以字相類故傳譌耳</hi>
　　　虞延<lb/>
虞延除細陽令每至歲時伏臘休遣徒繫各使還家並<lb/>
<pb n="KR2d0022_WYG_019-13b"/>
感其恩應期而歸有一囚于家被病自載詣獄既至城<lb/>
而死<lb/>
　<hi>案延見東觀記</hi>
　　　張奮<lb/>
奮為司空時歲災旱祈雨不應乃上表即時引見復口<lb/>
陳時政之宜帝召太尉司徒幸洛陽獄錄囚徒天雨三<lb/>
日<lb/>
　<hi>案奮字雅通張純子奮葢知有寃獄當雪因口陳之故錄囚而㴻雨立至也</hi>
<pb n="KR2d0022_WYG_019-14a"/>
張奮拜太常上疏言漢當改作禮樂圖書著明王者治<lb/>
定制禮功成作樂謹條禮樂異議三事願下有司以時<lb/>
考定<lb/>
　<hi>案禮樂異議三事必有可觀惜不傳矣</hi>
　　　王丹<lb/>
王丹為太子少傅謇謇正直名德重于當時<lb/>
　<hi>案丹見東觀記</hi>
　　　郭伋<lb/>
<pb n="KR2d0022_WYG_019-14b"/>
郭伋字細侯拜并州刺史行部至西河美稷百小兒各<lb/>
騎竹馬迎伋拜伋問曰兒何自逺來對曰聞使君到喜<lb/>
故來迎伋曰苦諸兒復送到郭外問使君何日當還伋<lb/>
謂從事計日告之行部還入美稷先期一日伋念負諸<lb/>
兒即止野須期乃往<lb/>
　<hi>案伋見東觀記此條叅看范書殊得减字法</hi>
伋拜并州刺史前在并素結恩德及後入界所到縣邑<lb/>
老小相擕邀迎道路所過問民疾苦聘求州中耆德雄<lb/>
<pb n="KR2d0022_WYG_019-15a"/>
俊設几杖之禮朝夕與叅政事分祿以養之<lb/>
　<hi>案范無分禄以養之句不見刺史盛心無此則聘賢問疾徒虚文耳</hi>
　　　傅宣<lb/>
傅宣字巨公拜御史中丞與司𨽻校尉尚書㑹同並專<lb/>
席而坐<lb/>
　<hi>案范書關此即所稱三獨坐也</hi>
　　　度尚<lb/>
度尚為上虞長政治嚴峻明于疑理縣中謂之神明<lb/>
<pb n="KR2d0022_WYG_019-15b"/>
　<hi>案尚見謝書</hi>
尚少喪父事母至孝通京氏易古文尚書為吏清潔有<lb/>
文武才<lb/>
　<hi>案范書尚素家貧不修學行不為鄉里所推舉與此不同續書于尚極為奬飾不無阿好于謝書辨之矣</hi>
　　　李恂<lb/>
李恂遷侍御史持節使幽州宣布恩澤慰撫北狄所過<lb/>
皆寫圖山川屯田聚落百餘巻悉封奏上肅宗嘉之<lb/>
　<hi>案恂見東觀記范同</hi>
<pb n="KR2d0022_WYG_019-16a"/>
　　　袁安<lb/>
安奏司𨽻鄭據河南尹蔡嵩阿附貴戚無盡節之義請<lb/>
免官案罪不報<lb/>
　<hi>案安見東觀記此安為司徒時事貴戚指竇憲也范逸鄭蔡二人名</hi>
袁安為河南尹十餘年吏民人人自勵小大從化<lb/>
　<hi>案袁公尹河南政號嚴明然未嘗鞫人以臧罪葢寛猛相濟故吏民感化若此</hi>
安字卲公質性清嚴不交異類為功曹奉檄謁從事從<lb/>
事因安致書于令安曰公事自有郵驛私請則非功曹<lb/>
<pb n="KR2d0022_WYG_019-16b"/>
所持拒而不受<lb/>
安于桓帝時遷太師四葉五公<lb/>
　<hi>案范稱安累世貴盛以為書生指葬地之故不知安之仁心善政足庇後嗣于華論見之范亦不能易也</hi>
　　　劉陶<lb/>
劉陶為溳陽長政化大行道不拾遺以病去官童謡歌<lb/>
曰悒然不樂思我劉君何時復來安此下民<lb/>
　<hi>案陶見袁書陶明經學推三家尚書及古文是正文字七百餘事名曰中文尚書葢于今文古文之外别</hi>
　<hi>立此名惜其書不傳耳溳陽范作順陽餘同又案謝書以此作劉騊駼事惟溳陽作樅陽其中定有一誤</hi>
<pb n="KR2d0022_WYG_019-17a"/>
　　　梁商<lb/>
大將軍梁商三月上巳日㑹洛水倡樂畢極終于薤露<lb/>
之歌坐中流淚<lb/>
　<hi>案商見東觀記哀樂失時殃將及焉周宣光知之矣</hi>
　　　何紹<lb/>
何紹為河内懐令三日一視事十日一請倉俸米于閣<lb/>
外作乾飯食之不設釜竈得一强盗問其黨與得數百<lb/>
人皆誅之政教清平為三河表<lb/>
<pb n="KR2d0022_WYG_019-17b"/>
　<hi>案范書闕唐韋應物詩云身當疾病思田里邑有流亡愧俸錢此眞為民父母之語如紹之食俸自應無</hi>
　<hi>愧</hi>
　　　陳翔<lb/>
陳翔字子麟遷侍御史元日朝賀梁冀威儀不整請收<lb/>
理罪時人竒之<lb/>
　<hi>案翔見謝書</hi>
　　　种暠<lb/>
种暠字景伯順帝時為侍御史監䕶太子承光宫中常<lb/>
<pb n="KR2d0022_WYG_019-18a"/>
侍高梵受勅迎太子不賫詔書以衣車載太子欲出太<lb/>
子太傅高襄不知所以力不能止開門臨去暠至横劒<lb/>
當車曰御史受詔監䕶太子太子國之儲副天命所係<lb/>
常侍來無一尺詔書安知非挾奸耶今日之事有死而<lb/>
已梵馳奏之詔報太子乃得去杜喬退而歎息愧暠臨<lb/>
事不惑帝亦嘉其持重稱善良久<lb/>
　<hi>案暠見張記此比范傳特詳頗饒色澤時太傅乃杜喬作高襄者誤也</hi>
种暠為益州刺史在職三年恩宣逺夷開曉殊俗岷山<lb/>
<pb n="KR2d0022_WYG_019-18b"/>
雜落皆懐服漢德其白狼槃木諸國竝貢前刺史卒後<lb/>
遂絶暠至乃復向化永昌太守鑄黄金為文蛇以獻梁<lb/>
冀暠糾發追捕馳傳上言冀由是銜怒于暠<lb/>
　<hi>案暠後為度遼將軍龜兹及莎車諸國皆來貢獻葢暠以誠心懐撫不假兵力故逺人來服若此非如衛</hi>
　<hi>青竇憲之開邊也近日梁益諸州皆為樂土若蜀之打箭爐楚之生紅苖都登版籍此皆洪荒以來所未</hi>
　<hi>臣順者又况西羌諸部落如烏朱穆秦科爾沁等萬里咸奉正朔南荒則臺灣列郡定海列縣葢我</hi>
<hi>朝幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之廣振古為盛矣</hi>
暠為梁州刺史甚得百姓歡心被徵當還吏人詣闕請<lb/>
<pb n="KR2d0022_WYG_019-19a"/>
留之太后歎曰未聞刺史得人民心如此乃許之暠復<lb/>
留一年後遷漢陽太守吏民五夷男女號哭<lb/>
　<hi>案范書同</hi>
　　　鄧彪<lb/>
彪其先楚人鄧况始居新野以農桑為業<lb/>
　<hi>案彪見東觀記</hi>
　　　魯丕<lb/>
丕數薦達幽隱名士王龔等皆備帷幄近臣<lb/>
<pb n="KR2d0022_WYG_019-19b"/>
　<hi>案丕魯恭之弟見東觀記誤作平也</hi>
　　　黄香<lb/>
黄香字文彊拜尚書左丞功滿當遷和帝詔留增秩後<lb/>
拜尚書遷僕射<lb/>
　<hi>案香見東觀記</hi>
　　　張霸<lb/>
張霸為㑹稽郡越賊歸附童謡曰棄子㦸捐我矛盗賊<lb/>
盡吏皆休<lb/>
<pb n="KR2d0022_WYG_019-20a"/>
　<hi>案霸見東觀記霸以經術顯故守㑹稽時道路但聞誦書聲而又能不戰而降賊眞文武為憲者</hi>
　　　汝郁<lb/>
汝郁字叔異年五歲母患病不能飯食郁常抱持啼不<lb/>
肻飲食母憐之强為餐飯欺言已愈郁察母顔色不平<lb/>
輒復不食宗親共異之因字曰叔異<lb/>
　<hi>案郁見東觀記</hi>
　　　鄭𢎞<lb/>
鄭𢎞為縣令政化大行民王逢得路遺寶物懸于衢道<lb/>
<pb n="KR2d0022_WYG_019-20b"/>
求主還之<lb/>
　<hi>案𢎞見謝書此令騶時事也</hi>
　　　申屠剛<lb/>
申屠剛拜侍御史遷尚書令在尚書數犯顔正色百<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>
憚之常慕史鰌汲黯之為人<lb/>
　<hi>案剛見東觀記</hi>
光武常欲出遊尚書令申屠剛諫以頭軔乘輿車輪帝<lb/>
遂為止<lb/>
<pb n="KR2d0022_WYG_019-21a"/>
　<hi>案時剛以隴蜀未平不宜逸豫故有此諌</hi>
　　　劉平<lb/>
劉平為全椒長先是縣多虎為害平到政術治民虎皆<lb/>
南渡江去<lb/>
　<hi>案平見東觀記虎徙事范不載</hi>
　　　班固<lb/>
班固除蘭臺令史與陳宗尹敏共作世祖本紀<lb/>
　<hi>案固見東觀記此後漢書之權輿也然則光武本紀亦可稱班書</hi>
<pb n="KR2d0022_WYG_019-21b"/>
固年九歲能屬文誦詩賦及長遂博覽載籍九流百家<lb/>
之言無不窮究所學無常師不為章句舉大義而已<lb/>
　<hi>案蔚宗論固傷馬遷博物洽聞不能以智免極刑然亦身䧟大戮此智及之而不能守之也然蔚宗亦良</hi>
　<hi>史才乃又以逆誅文人無終豈于作史者特甚耶</hi>
固字孟堅右扶風人幼有儁才學無常師善屬文經傳<lb/>
無不究覽<lb/>
　<hi>案此即前段文引用者刪筆小異耳</hi>
　　　張衡<lb/>
<pb n="KR2d0022_WYG_019-22a"/>
張衡作地動儀精銅以鑄其器圓徑八尺形似酒樽樽中<lb/>
有都柱旁行八道施闗發機外有八龍首銜銅丸蟾蜍承<lb/>
之地或動則隨其方面龍吐丸其機闗巧制皆在樽中<lb/>
　<hi>案衡字平子南陽西鄂人衡所作渾天儀及靈憲算罔論無不精宻范不載其作地動儀此制今不傳矣夫地震之災史</hi>
　<hi>冊載之今儀器所驗乃有一定此亦如日月薄蝕司厯皆能預推而朝廷不廢救䕶者明君賢輔正欲借此以修省也</hi>
　　　劉寵<lb/>
劉寵字祖榮自㑹稽太守徵將作大匠山陰民去治數十<lb/>
里有若耶水在山谷間五六老翁年七八十聞寵遷相率<lb/>
<pb n="KR2d0022_WYG_019-22b"/>
共送寵人齎百錢寵謝之為選受一大錢故寵在㑹稽號<lb/>
為取一錢其清如是<lb/>
　<hi>案寵見謝書中數語范作山陰縣有五六老叟龎眉皓髮自若耶山谷間出人齎百錢以送寵雖覺緊鍊頗減色澤</hi>
劉寵除東平陵令是時民俗奢泰寵到官恭儉訓民以<lb/>
禮上下有序都鄙有章視事數年以母病棄官歸百姓<lb/>
士女攀車距輪充塞道路車不得前乃輕服遁歸<lb/>
　<hi>案范書同注云東平陵縣名屬濟南郡夫邑以三字名故所希有然考范郡國志濟南亦無東平陵</hi>
　　　楊琳<lb/>
<pb n="KR2d0022_WYG_019-23a"/>
楊琳為茂陵令蝗不入茂陵界<lb/>
　<hi>案范書闕</hi>
　　　宣秉<lb/>
宣秉字巨公拜大司徒司直清白篤義得祿收養内外<lb/>
宗族<lb/>
　<hi>案秉馮翊雲陽人分禄贍宗即孔子教原思之旨宋范文正義田意亦如此</hi>
宣康字巨公遷司𨽻校尉奉法遵典督察奸邪務舉宏<lb/>
綱正大體濶畧細㣲其政嚴而不苛百官肅然京師清<lb/>
<pb n="KR2d0022_WYG_019-23b"/>
靜<lb/>
　<hi>案康字形類秉故傳訛也范畧</hi>
　　　馮魴<lb/>
馮魴為魏郡太守以高第入代趙熹為太僕<lb/>
　<hi>案魴見東觀記</hi>
　　　王苑<lb/>
王苑字孫仲安貧茅屋蓬户藜藿不饜<lb/>
　<hi>案范書闕</hi>
<pb n="KR2d0022_WYG_019-24a"/>
　　　梁冀<lb/>
扶風人王孫奮居富而性吝梁冀自以馬乘具遺之從<lb/>
貸錢五千萬奮以五百萬與之冀大怒乃告郡縣劾奮<lb/>
母為其守藏婢云盗白珠十斛紫金千斤以叛遂收考<lb/>
奮兄弟死于獄中悉没貲財億七千餘萬<lb/>
　<hi>案冀見東觀記王孫范作士孫是三輔決錄注曰士孫奮字景卿少為五官掾起家得錢貲至一億七千</hi>
　<hi>萬</hi>
冀改輿服制卑幘狹冠又作擁身扇<lb/>
<pb n="KR2d0022_WYG_019-24b"/>
　<hi>案卑范作埤注云埤下也音頻爾反</hi>
　　　尹敏<lb/>
尹敏為長陵令以縣倉漏三所自免<lb/>
　<hi>案敏見東觀記范書載敏以不捕友人周慮故免官與此不同</hi>
　　　李固<lb/>
陽嘉二年詔公卿舉敦樸之士衛尉賈建舉固<lb/>
　<hi>案固見謝書時以災異洊至故有此舉范不載</hi>
順帝時所除官多不次李固奏免百餘人既怨共作飛<lb/>
<pb n="KR2d0022_WYG_019-25a"/>
章誣固曰大行在殯路人掩涕固獨傅粉飾貎搔頭弄姿<lb/>
盤旋偃仰曾無慘怛之意<lb/>
　<hi>案時群小希梁冀㫖共作飛章誣奏范書全載其文及讀吳祐傳則此章乃馬融筆也祐責融曰李公即</hi>
　<hi>誅卿何靣目見天下之人乎然則融眞小人儒也</hi>
李固為大司農時牧守多<hi>關</hi>　宗親有詔特拜不由選<lb/>
試固乃上表具陳盗賊所由興良由牧守多非其人焉<lb/>
　<hi>案范書此條所闕當是宦者二字</hi>
固遷將作大匠常推賢進士<lb/>
<pb n="KR2d0022_WYG_019-25b"/>
　　　杜喬<lb/>
喬累祖吏二千石喬少好學治韓詩京氏易歐陽尚書<lb/>
以孝稱雖二千石子常歩擔求師<lb/>
　<hi>案喬字叔榮河内林慮人范書絶不載其好學何也</hi>
喬諸生耿伯嘗與鮪同止冀諷吏執鮪為喬門生<lb/>
　<hi>案范書冀諷有司劾喬及李固與劉鮪等交通請逮案罪遂被害</hi>
　　　亷范<lb/>
亷范為雲中太守㑹匈奴大入塞范自率士卒拒之鹵<lb/>
<pb n="KR2d0022_WYG_019-26a"/>
衆盛而范兵不敵㑹日暮令軍士各交縳兩炬三頭爇<lb/>
火營中星列鹵遥望火多謂漢兵救至大驚待旦將退<lb/>
范乃令軍中蓐食晨往赴之斬首數百級鹵自相轔藉<lb/>
死者千餘人由此不敢復入雲中<lb/>
　<hi>案范見東觀記</hi>
　　　姜肱<lb/>
姜肱字伯淮彭城廣威人家世名族與弟仲海季江皆<lb/>
以孝行著與弟同被卧甚相親友及長相愛不能相離<lb/>
<pb n="KR2d0022_WYG_019-26b"/>
　<hi>案今人但知姜被為友于而不知其為純孝于謝書見之矣</hi>
　　　耿恭<lb/>
耿恭字伯宗遷長水校尉其秋金城隴西羌反恭上疏<lb/>
陳方畧詔召入問狀乃遣恭將五校士三千人<lb/>
　<hi>案恭見東觀記恭前在疏勒被圍鑿山為井煮弩為糧萬死一生節過蘇武今兹甫入洛陽亦可小休而</hi>
　<hi>討羌一舉老當益壯卒至大忤貴戚終填牢户殊可惜也</hi>
匈奴破離後王安得攻金蒲城耿恭以毒藥傅矢傳語<lb/>
匈奴漢家箭神中其瘡者必有異因發弩射之鹵中矢<lb/>
<pb n="KR2d0022_WYG_019-27a"/>
者視創皆沸並大驚相謂曰漢兵神眞可畏也遂解去<lb/>
　<hi>案神道設教尤兵家所尚范同</hi>
　　　祝良<lb/>
祝良字邵卿長沙臨湘人<lb/>
　<hi>案良見謝書邵卿謝作邵平</hi>
　　　班超<lb/>
超至疏勒求得故王兄子榆勒立之更名曰忠<lb/>
　<hi>案超見東觀記超前攻破疏勒立龜茲人兠題為王旋以疏勒不用兠題命故立其兄子</hi>
<pb n="KR2d0022_WYG_019-27b"/>
　　　左雄<lb/>
左雄奏徵海内名儒為博士使公卿子弟為諸生有志<lb/>
操者加其俸祿及汝南謝廉河南趙建章年始十二各<lb/>
能通經雄並奏拜童子郎于是負書來學雲集京師<lb/>
　<hi>案雄見謝書雄曾定制郡國孝廉年不滿四十不得察舉今又以童子拜郎葢彼即强仕此方窮經地位</hi>
　<hi>逈殊固不可以年齒例也</hi>
　　　劉寛<lb/>
劉寛性仁恕不妄喜怒嘗朝服將朝婢翻羮汚其衣寛<lb/>
<pb n="KR2d0022_WYG_019-28a"/>
曰得無爛汝手乎更衣而入曾不變色<lb/>
　<hi>案寛見東觀記</hi>
　　　陳弇<lb/>
弇以尚書教授躬自耕種常有黄雀飛來隨弇翺翔<lb/>
　<hi>案范書弇陳留人字叔明受書于司徒丁鴻</hi>
　<lb/>
　<lb/>
　<lb/>
<pb n="KR2d0022_WYG_019-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後漢書補逸巻十九<lb/>
</p>
<p>
</p>
  </div>
</body>
</text>
</TEI>
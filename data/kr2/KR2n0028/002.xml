<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名蹟録卷二</head>
    <p>
<pb n="KR2n0028_WYG_002-1a"/>
欽定四庫全書<lb/>
　名蹟録卷二　　　　　　　明　朱珪　編<lb/>
　　記<lb/>
　　　重修永懷報徳禪寺記<lb/>
呉城之東百里内有属州曰崑山州故治西偏有寺曰<lb/>
永懷其州之東濵海帶河墊下湫隘祇林寺基亢爽明<lb/>
塏實經始之善規也按舊記寺建肇於宋政和間有僧<lb/>
義明闡法於斯聲動遐邇聞者樂施厥積既羨乃作殿<lb/>
<pb n="KR2n0028_WYG_002-1b"/>
宇行人道川率邑人沈饒輙為募四方之尊信象教者<lb/>
承以法堂翼以兩廡表以諸天之閣而寺之規制粗備<lb/>
至南渡建炎叅政王公欲以此寺為奉先之所遂請於<lb/>
朝因敇改賜額為永懷報徳禪寺越二百餘載日就靡<lb/>
夷凡規制之所存者惟大雄氏殿巍然丹堊漫漶將至<lb/>
廢弛為住持者莫有為起廢之圖而其衆往往散之四<lb/>
方逮皇元癸酉改元之嵗浙西江東道廣教府移檄本<lb/>
郡以岳雲望禪師領之既至慨然曰吾為釋氏徒居釋<lb/>
<pb n="KR2n0028_WYG_002-2a"/>
氏宫起廢之責顧不在我而誰歟先是寺之土田質貸<lb/>
乆不能復倉廪虚罄而廢加甚師乃力自奮厲夙興夜<lb/>
寐銖積寸累毫髪畧不以私口體奉由是稽質貸之嵗<lb/>
月恒以福報因果之説開諸人未能率化則出所積以<lb/>
贖之則質貸者歸虚罄者實然後度資計庸庀工鳩材<lb/>
外自三門兩廡庋經之藏撞鐘之樓圓通之殿水府之<lb/>
祠内暨法堂丈室與夫選佛之塲儲資之庫下及庖湢<lb/>
圊溷寺之周圍隄㟁城牆一撤而新之閣之初建井植<lb/>
<pb n="KR2n0028_WYG_002-2b"/>
四楹今則耦四楹而廣植焉閣之左右後創二樓相照<lb/>
以弼之則翬蜚敞豁金碧燀烜而已俶工於乙亥之秋<lb/>
落成於乙酉之夏於是棟宇隆厚上下完固輪奐礱緻<lb/>
之美燦然不失舊規四散之衆復集相與喜曰我等厯<lb/>
雲水見名山大刹之偉壯未嘗不内顧而興願念不圖<lb/>
今日見永懷之重新也遂合辭走武林屬余文以記之<lb/>
夫天下之事物無巨細惟誠可致仰慕佛氏之道㣲妙<lb/>
宏博天地所不能容聖智所不能窮其為道勇猛精進<lb/>
<pb n="KR2n0028_WYG_002-3a"/>
心所趨者不退轉卒以成佛况寺之興乎且昔之尸此<lb/>
者豈不知廢之不興為已病此乃誠不属故坐視嵗月<lb/>
之遷而徒已焉今永懷之重興庸詎非望師一念之誠<lb/>
哉故樂然敷其梗槩而為之記載諸石以夀其傳庶為<lb/>
來者鑒毋隳厥緒焉可忽諸師諱道望台之臨海人姓<lb/>
項氏世為儒官得法於寳寧古林之嫡嗣岳雲其號云<lb/>
至正七年七月既望鄞劉景元記大中大夫秘書卿台<lb/>
哈布哈書<lb/>
<pb n="KR2n0028_WYG_002-3b"/>
　　　豐兆院記<lb/>
吾聞佛氏之於其道也必深造超詣盡得其師之説而<lb/>
後止故常去父母親戚斷割情戀不使外物騷亂其心<lb/>
腸二三其思慮則庶乎其有得矣然居不可以無宫室<lb/>
也饑不可以無菽粟也寒不可以無布帛也相生相養<lb/>
之道有終不得而廢矣故必有上棟下宇之制以却風<lb/>
雨寒暑必有園田生産之利以備饑食寒衣夫既足矣<lb/>
又不能無出入冦攘之防疾病死𦵏之變不可孑然而<lb/>
<pb n="KR2n0028_WYG_002-4a"/>
獨處也故又慎擇其人之慈良信愿號為師弟子結之<lb/>
以父子親戚之㤙使可以相保相賴必如是庶幾其可<lb/>
也崑山東廣教寺為呉雄刹僧徒常二百人往往有以<lb/>
行業顯名當世者有曰𫝊法師者嘗出主杭之横山寺<lb/>
明天台氏之説其行業尤著法師度弟子二人曰道彌<lb/>
道行彌獨得其師𫝊乃别築室於寺之東姚苓里名曰<lb/>
報恩精舍皇元至元間有司籍僧因陞為院至大徳中<lb/>
屋為颶風所摺乃以田易廣孝寺東偏隙地而遷焉傳<lb/>
<pb n="KR2n0028_WYG_002-4b"/>
至允穹正因又能増益其業視昔有加矣因公性機警<lb/>
又嘗問學材榦足以立事常居廣孝耆舊興舉墜廢其<lb/>
功居多非惟能紹先業而已又慮其徒或忘前人創立<lb/>
之艱徴予記之今人有父子昆弟之屬家之所以成者<lb/>
由天倫之和而取賊敗者背是也况乎結至䟽將為至<lb/>
戚其可以易道哉若然則庶乎始終相保相頼而無慮<lb/>
矣<lb/>
　　　大寳洲記<lb/>
<pb n="KR2n0028_WYG_002-5a"/>
静專者道之基亷退者福之原節儉者事之本古之賢<lb/>
知之士行高當世不危其身不損其名百世之下有喜<lb/>
稱而樂誦之者豈有他道哉世之末能下技譸張巧變<lb/>
將持之以欺世而盜名其自視為有餘貪墨而不止及<lb/>
其窮也亦可悲已故惟逰乎方外者其志堅定凡天下<lb/>
之可尊可貴可驚可喜不入於心故常超然而自遂焉<lb/>
蒙泉禪師則其人也師自齠齔歸於佛長逰四方從鴻<lb/>
師先生盡得其説至詩書百家言亦無不通元統間教<lb/>
<pb n="KR2n0028_WYG_002-5b"/>
府選材僧而得住崑山報本寺未幾遂棄不居由是檀<lb/>
越尊姓衣冠上流至於賈工下俚之人嚮戀彌至凡所<lb/>
施與無所恡惜師勇於進修而服食寡薄雖古之枯槁<lb/>
巖穴者無以過之乃視其所贏即寺之隂别為屋若干<lb/>
楹邑人章景仁讀書好義與師相善又能以力相之屋<lb/>
成象佛於中且以待四方賢者之來也署之曰大寳洲<lb/>
乃謂東曰子儒氏而通於詞願有以記之夫物希有而<lb/>
難致者謂之寳珠玉吾知其為貴土凷瓦礫吾知其為<lb/>
<pb n="KR2n0028_WYG_002-6a"/>
賤小子之智奴𨽻之明也天地之間有至寳焉智者得<lb/>
之愚者失之矣是故寳得其寳者祥寳失其寳者殃曰<lb/>
慈儉不敢為天下先老氏之寳也曰佛與法佛氏之寳<lb/>
也合佛與法而一之者僧也故僧亦寳也夫是寳也衆<lb/>
生非無佛非獨有衆生非欠佛非有餘故佛常欲與衆<lb/>
生公共而均有焉居之而弗施者謂之徒寳失之而不<lb/>
求者謂之棄寳吁佛亦悲之矣今夫是洲之大衆寳聚<lb/>
焉能入其中者行止坐卧常不離寳豈終有不獲者耶<lb/>
<pb n="KR2n0028_WYG_002-6b"/>
而為頌曰其洲大無量中有衆寳聚非金銀琉璃珠玉<lb/>
諸珍等其寳悉見前罕有能見者如盲眼無視如坐暗<lb/>
室中人辨五種色疑惑不能知惟無障礙故而能見斯<lb/>
寳充滿於大洲無有非寳所若有諸善人因以求寳至<lb/>
皆生大歡喜悉能滿其心昆陽鄭東造濮陽呉睿書并<lb/>
篆額<lb/>
　　　瑞雲精舍記<lb/>
崑山東陸瑶里曰瑞雲精舍者宋咸淳間茜涇廣孝寺<lb/>
<pb n="KR2n0028_WYG_002-7a"/>
易公所作也里有陸氏為里中著姓易公陸出也精舍<lb/>
之作以近族也按廣孝寺碑寺始建於唐咸通中唐末<lb/>
寺燬至宋太平興國中有高僧子瓊道清者從汳梁來<lb/>
至海上樂其地古且得石幢草礫中識其為故寺址也<lb/>
乃重作寺以居四方之來從者盖易公之初祖也故今<lb/>
廣孝眂易公之徒猶宗子也其先師弟子之傳以次至<lb/>
易公始度弟子二人其一曰法明為明之後者曰可才<lb/>
乃出分而至瑞雲焉凡彼此衣鉢之儲土田之入由是<lb/>
<pb n="KR2n0028_WYG_002-7b"/>
始判然而為二矣宋末精舍災皇元大徳間明才二公<lb/>
復作之視昔有加焉既又作室寺之東序之北欲後人<lb/>
知其所自出也由才而下曰分祥清潤净元希孟從邑<lb/>
如以徳鄰智融若谷義深善權其傳皆以次文山孟公<lb/>
慮其世逺而法壞且忘前人之勤也是不可以無記謁<lb/>
文於予嗟夫世之享富貴有不能終其身或僅一再傳<lb/>
其子孫則已寒餓而亡滅者矣今佛真相傳或厯三四<lb/>
百年而不墜者無他道也世人急富貴捐禮義故子孫<lb/>
<pb n="KR2n0028_WYG_002-8a"/>
常多愚而易敗佛氏往往能慎後而擇賢宜其能乆也<lb/>
予觀諸瑞雲若孟公鄰公皆出世而師表於天台氏矣<lb/>
是不謂之能擇賢耶今又以賢而擇賢則其徒宜益有<lb/>
賢者矣其將相維於無窮哉昆陽鄭東造并書𢎞農楊<lb/>
希賢篆額<lb/>
　　　無倪舟記<lb/>
客有夸其言於衆曰負一鍾之粟則用駝之力一半馬<lb/>
之力五人之力十矣今海上之舟絜其大則踰千弓計<lb/>
<pb n="KR2n0028_WYG_002-8b"/>
其力之任則踰千鍾用之入鉅海走汪洋一日趠幾千<lb/>
里而不謂之勞人駝牛馬強日及百里弱半之汗出而<lb/>
力盡矣然則其為器大為功多莫若舟也客有在旁咥<lb/>
然笑之曰陋哉子之見也吾語子以大舟乎仰而制圓<lb/>
俯而制方崐崘坱圠莫極端倪日月星辰之行也山嶽<lb/>
河海之流峙也九州生聚之耕作飲食也羽之飛毛之<lb/>
走鱗介之潜伏也蠢焉而昆蟲也植焉而草與木也廓<lb/>
以居之力以持之是故愈乆也而不憂其壞愈多也而<lb/>
<pb n="KR2n0028_WYG_002-9a"/>
不憂其隘其為器也孰與其大其為功也孰與其多客<lb/>
又有在旁啞然而笑曰子之言幾矣吾復語子以大舟<lb/>
乎其制也方寸及其廣也包乎太虚無有端倪彼仰而<lb/>
制圓俯而制方納之吾舟之内有餘容矣日月星辰使<lb/>
不失其行山嶽河海使不失其流峙九州生聚使不失<lb/>
其耕作飲食羽毛鱗介昆蟲草木使不失其飛走潜伏<lb/>
蠢植且百世之上吾溯其流而知其已往百世之下吾<lb/>
從其流而知其方來然則其為器也孰與其大為功也<lb/>
<pb n="KR2n0028_WYG_002-9b"/>
孰與其多二客憮然乆之曰吾知舟之為舟而不知天<lb/>
地之為舟吾知天地之為舟而不知大於天地之為舟幸<lb/>
聞先生之言可以去吾蔽矣句呉白雲師署其居室曰<lb/>
無倪舟昆陽鄭東為述三客者之辨作無倪舟記<lb/>
　　　崑山州知州史侯生祠記<lb/>
佛氏以慈悲𢎞願汲汲拯救羣物為務而不私恤其身<lb/>
其設心竭慮亦仁且厚矣自其法入中國上而萬乗之<lb/>
君下而公卿大夫至於庻人莫不愛䕶而尊信其説故<lb/>
<pb n="KR2n0028_WYG_002-10a"/>
能垂之千百年而勿墜也崑山茜涇廣孝寺建始於唐<lb/>
咸通間其僧員之盛比桉而連業同堂而合食者常二<lb/>
百餘人葢呉郡之東名藍古刹也寺舊有田若干畆遇<lb/>
嵗不豐食廪輙告匱境上富人因捐田入寺日餉得以<lb/>
少裕焉至正七年朝廷以凡天下寺其買田非宋金時<lb/>
者令徭役與齊民等且崑山為州徭役甚重以繁為東<lb/>
南州縣之最雖多田鉅資之家一或失計即糜爛破壞<lb/>
不可復支况僧素不習事孱弱畏怯而一旦加之重務<lb/>
<pb n="KR2n0028_WYG_002-10b"/>
有司又低昻失平絲粟之賦刻期逼迫故往往鬻田送<lb/>
官用脱刑責且小吏賤卒假威上人日持牒踵門足跡<lb/>
相接苟弗滿意欲即造語生事巧發上怒動輙禍人至<lb/>
必待之如尊賔貴客雖一日數十人不敢忤一人焉由<lb/>
是寺力日就澌盡如病羸人僅僅骨立時廣孝之衆相<lb/>
顧無䇿壯者將散之四方老者立待於斃而已至正九<lb/>
年春朱方史公元來守崑公亷正敏亮恕惠愛人不立<lb/>
威任刑常近民而求其所惡欲閔閔焉若慈母得赤子<lb/>
<pb n="KR2n0028_WYG_002-11a"/>
於其懷也乃知僧之病役而廣孝獨甚焉惻然而愛䕶<lb/>
之甚至寺僧乃喜而相慶曰吾可免於散亡立斃之憂<lb/>
矣然公之㤙我若是其厚吾無以報公是心缺然矣宜<lb/>
肖象以祠公不惟使近佛而求畀以盛大之福且朝夕<lb/>
若親公顔面而敬且愛焉則亦庻幾可盡吾心乎乃相<lb/>
東序治室而慎祠焉寺之主僧乗謂東曰凡人之情於<lb/>
事乆則怠怠則忘之矣願為文刻之貞石將使吾徒懷<lb/>
公於無窮哉古之善為治者能勿咈夫人之情則其政<lb/>
<pb n="KR2n0028_WYG_002-11b"/>
無不獲者矣故上者常任徳下者常任刑刑怨之淵也<lb/>
徳㤙之薮也前乎公為崑山不知其幾人矣未聞有能<lb/>
祠之者由今觀之刑徳之應亦大相逺矣然則後乎公<lb/>
者又能以公之徳人者徳之其有不以祠公者祠之乎<lb/>
公有惠愛於人甚至崑山之民攟摭其治跡之實而載<lb/>
之石甚詳也兹故畧焉昆陽鄭東造并書𢎞農楊希賢<lb/>
篆<lb/>
　　　直沽龍祠記<lb/>
<pb n="KR2n0028_WYG_002-12a"/>
通州南五百里其地曰直沽有龍祠龍能著靈凡水行<lb/>
之人涉危蹈險莫不賴龍以為命者且國家嵗漕東南<lb/>
之米三百萬石由海抵直沽而達京師於時海波晏伏<lb/>
雨風和平萬艘連連卒以無事亦莫不賴龍以為安者<lb/>
則龍之於民亦有功哉記謂能禦大菑捍大患則祀之<lb/>
龍之有祀也固宜又曰山林川谷能出雲為風雨見怪<lb/>
物皆曰神龍實有焉則其有祠也又宜呉之崑山商者<lb/>
沈某海行而至直沽數數焉其出入海水船安楫牢未<lb/>
<pb n="KR2n0028_WYG_002-12b"/>
嘗有倉卒怖愕之變故其事神益䖍因覩祠宇撓壞像<lb/>
設露處過者狎焉其心勿寧且曰神之徳我人甚厚當<lb/>
其身危勢蹙呌號於神求哀而乞須臾之命將終身思<lb/>
報徳不敢背負及其既寧而遽忘之我等小人真少㤙<lb/>
哉乃度祠屋舊制歸擇材為屋凡若干楹既具越明年<lb/>
春舟載而植焉實至正五年也若某可謂能報神矣夫<lb/>
徳人而責報於人者非也䝉人徳而忘報人者亦非也<lb/>
今神不責報而人不忘報亦各盡其道而已且某亦商<lb/>
<pb n="KR2n0028_WYG_002-13a"/>
耳推是心而為臣將不後其君為子將不遺其親為弟<lb/>
子將不倍其師世之稱君子䝉人厚徳其人一旦在患<lb/>
難則計較得喪不肯相顧者皆是也平居則曰彼商也<lb/>
今其見義反弗及之矣予故書之非惟使過客常負於<lb/>
神者讀予文内愧而汗下也昆陽鄭東造<lb/>
　　　海曙樓記<lb/>
崑山之東北海上其地曰茜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>土壤衍平廣袤有美田<lb/>
深澤之利民居聮絡比宻如縣邑然吾友楊錬師居之<lb/>
<pb n="KR2n0028_WYG_002-13b"/>
予嘗往來錬師必乆之而後去然獨恨其無高山大陵<lb/>
可以㳺觀以宣暢湮欎之氣雖日坐屋下安飲且食使<lb/>
人悵然不樂欲去求車葢諸山以望句呉之墟太湖三<lb/>
江之水則百里外不能一日而往還也自予歸永嘉日<lb/>
有山水之樂然寂寞無人則思其冠服修好姿骨竒岸<lb/>
有如錬師者與之相從其間而不可得則又有不樂者<lb/>
焉且聞錬師治樓甚雄峻𢎞麗如仙者之居予憶錬師<lb/>
當秋清暑退海月夕出馮軒而望思故人如余者散在<lb/>
<pb n="KR2n0028_WYG_002-14a"/>
四方與之嘯咏其上而不可得亦將有不樂也今年春<lb/>
二月予來呉即過錬師求樓登焉而我二人相顧一笑<lb/>
向所謂數者之不樂皆釋然矣仰觀其楣間之牓曰海<lb/>
曙錬師曰子試為吾記之夫海之曙吾嘗習見焉夜過<lb/>
半日將出扶桑之旁隂氣消歛陽光四達於是時起觀<lb/>
清明之氣而吾之在躬者益有騐焉况其居髙臨虚而<lb/>
先得之者耶吾將從錬師於是樓之上又聞方外之士<lb/>
服朝霞而能乆視必有以私授我矣錬師名希賢字敬<lb/>
<pb n="KR2n0028_WYG_002-14b"/>
仁善為歌章好鼔琴當世賢者樂與之遊云今年實至<lb/>
正十一年月日昆陽鄭東造并書<lb/>
　　　聴海軒記<lb/>
水之為物也側出而上溢勇決而峻下觝厓而阻石而<lb/>
聲生焉然其聲也始而怒中而平及終匯而為海也納<lb/>
乎至鉅蓄乎至深雖欲求其聲不可得矣是知水無聲<lb/>
水而有聲水不足於水也豈惟水哉至於人亦然今夫<lb/>
么麽之人有一善焉而其色也矜有一能焉而其言也<lb/>
<pb n="KR2n0028_WYG_002-15a"/>
夸夫是二者生於不足也尋丈之瀑尺寸之湍也聖人<lb/>
仁義之懿道徳之豐藝能之通且習方退然而居天下<lb/>
莫能盡窺焉是故善觀水者必於海善觀人者必於聖<lb/>
人得其術矣句呉俞復初為老子之言且博通羣典以<lb/>
求合於吾儒氏之㫖君婁江去海且近因名其軒曰聴<lb/>
海或人以問予曰海無聲奚用於聴予曰甚矣子之固<lb/>
也夫聴海者非以聲求海也將求海於無聲也求海於<lb/>
無聲則海之為海也至足矣猶求聖人於無迹也求聖<lb/>
<pb n="KR2n0028_WYG_002-15b"/>
人於無迹則聖人之為聖人至矣以聲而求海將以已<lb/>
之量而淺海也雖然吾嘗居海而觀海之變當隂氣之<lb/>
將洩其聲卒然而生閧然而合茫然而莫知其所來頃<lb/>
焉大風應之與之相遇滉漭之中當是時予起而聴之<lb/>
聲塞天地將不能容犬下之聲未有大於海也及其卒<lb/>
然而平冺然而止茫然而莫知其所涯是知無聲者為<lb/>
至足之藏有聲者為至足之發吁至哉海也故惟聖人<lb/>
與海凖也且天下之耳同乎聴有精粗焉夫習於海而<lb/>
<pb n="KR2n0028_WYG_002-16a"/>
莫之詧者衆人也其聴粗也其智弗及也吁海哉海哉<lb/>
天下之善用其聴者日寡矣復初喜且請曰願有以記<lb/>
之遂為記<lb/>
　　　花雨軒記<lb/>
婁山曰玉峯峯之南隠君子居焉竹樹蒙翳町畦交午<lb/>
中為軒兩楹北塞而南通春冬清燠秋夏凉肅適體悦<lb/>
性居處宜矣君老謝事子姓長日坐軒奥楞嚴法華諸<lb/>
典次第龕閲旦日起沃盥琅然誦讀雖甚劇勿間以為<lb/>
<pb n="KR2n0028_WYG_002-16b"/>
常如是已十載餘鄉人稱之曰善士邑大夫禮之曰信<lb/>
士士君子敬之曰貞士非善無以懲惡非信無以動物<lb/>
非貞無以處已君信其鄉先生哉予友盧先生志道友<lb/>
於君有年教其子孫知孝悌忠信皆循循雅飭長子復<lb/>
初克承君志所交多名士寓公甫弱冠先生長者樂與<lb/>
之言嘗介盧先生求予文發君隠徳予聞釋氏書善誘<lb/>
人予於釋氏非能知知君好之以獲休譽於鄉大夫士<lb/>
若之有得也必秘秘必神神必顯其講説處天能雨花<lb/>
<pb n="KR2n0028_WYG_002-17a"/>
坐中君講説是軒能然否耶他日造軒中必有能然者<lb/>
感君至哉始名曰花雨嵗庚戌二月卄五日齊郡張紳<lb/>
記<lb/>
　　　又<lb/>
世有慕空寂以樂天賦之善而不越乎綱常倫理君子<lb/>
固當進之而不可概以㳺方之外者竝論也崑山王祐<lb/>
之甫避世藏宻朝夕繙誦内典以示無事乎奔趨無效<lb/>
乎刻畫淡焉泊焉内養外持雖藤葛紛㳫萬變日至吾<lb/>
<pb n="KR2n0028_WYG_002-17b"/>
則凝焉寂焉而已雲門山人張公士行過其軒居署曰<lb/>
花雨且為文以表揚之而又介陸公載請予發其未發<lb/>
之㫖予聞金仙之教其高深𤣥逺不可窺測故雖天地<lb/>
日月皆有成毁而其妙有實理則固未嘗毁也若其天<lb/>
雨寳花彌滿周匝於三千大千恒河沙數世界以顯神<lb/>
藏用豈特泥夫一室而已矣花之不根不柢不凋不謝<lb/>
無分乎春冬無間乎紅白又豈假乎造化滋培之力也<lb/>
耶祐之苟能有見則雖處幻境而不為幻境所惑不徒<lb/>
<pb n="KR2n0028_WYG_002-18a"/>
繙誦而已乎金仙之道貴在直超無始洞悟本真所謂<lb/>
不與生俱存不與死俱已者在是而不在彼花雨强名<lb/>
不過神幻恍惚以驚駭耳目豈可塊坐執著而流觀哉<lb/>
予嘉其請遂因其命之意仍為偈云其花非凡花漫空<lb/>
眩衆目花蘤類生成凌亂從天雨無根亦無柢香嫓芬<lb/>
陀香匪但闍崛城徧覆恒河界若人能了悟眼目鼻觀<lb/>
間觸類歘有得重啓光明藏結習悉掃除飛堕不著體<lb/>
𤣥言既超出弗泥還弗迷燕坐動豪髪當作如是觀洪<lb/>
<pb n="KR2n0028_WYG_002-18b"/>
武四年龍集辛亥夏五月端陽日樵海老人淮海秦約<lb/>
造<lb/>
　<lb/>
　<lb/>
　<lb/>
　<lb/>
　<lb/>
　名蹟録卷二<lb/>
</p>
<p>
</p>
  </div>
</body>
</text>
</TEI>
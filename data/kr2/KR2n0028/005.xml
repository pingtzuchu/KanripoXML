<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名蹟録卷五</head>
    <p>
<pb n="KR2n0028_WYG_005-1a"/>
欽定四庫全書<lb/>
　名蹟録卷五　　　　　　　明　朱珪　編<lb/>
　　雜刻<lb/>
　　　快哉亭帖<lb/>
軾頓首昨日快哉亭與數客飲至醉才歸辱簡不逮即<lb/>
答為愧春生雪未計尊體起居佳勝新詩甚清刻病酒<lb/>
不敢率易趁韻幸少寛限否因書見過如何如何不一<lb/>
軾再拜忠玉提刑執事<lb/>
<pb n="KR2n0028_WYG_005-1b"/>
　　　拜石壇記<lb/>
瑛素有石癖凡過廢園壞宅見奇峰怪石輙徘徊顧戀<lb/>
不忍捨去或有計求之不得者必圖寫其形似標諸草<lb/>
堂壁間以為几格供後至元戊寅四月下澣訪竺僧巖<lb/>
叟于東城之菴菴即故宋周太尉宅斷垣之外燕麥中<lb/>
有假山在焉遂披蓁納棘褰衣而登其上羅立諸峰已<lb/>
為好事者挽載而去獨有一石似壁而失其左股卧于<lb/>
髙梧之下有老坡題識觴詠之語易之以粟歸而立之<lb/>
<pb n="KR2n0028_WYG_005-2a"/>
中庭左映右帶無非松竹芭蕉枇杷之屬多有書帶草<lb/>
耳石之挺挺拔拔如老坡獨立于山林丘壑間愈見其<lb/>
孤標雅致也瑛加之拂拭永為子孫珍玩明年奎章閣<lb/>
鑒書博士丹丘柯敬仲下訪見而竒之再拜題名而去<lb/>
丹丘詞翰鑒博有元之元章也于是砌石為壇字曰拜<lb/>
石後三月而御史巴延達兼善來觀嘉柯之逸遂為作<lb/>
古篆拜石二字于壇又𨽻寒翠以美其所此石之名由<lb/>
是愈重然皆未知所紀之詳至正乙未之冬周履道秀<lb/>
<pb n="KR2n0028_WYG_005-2b"/>
才自梁鴻山攜贈老坡手帖讀之乃是答忠玉提刑快<lb/>
哉亭飲後者上有賈秋壑私印其詞與紀石甚肖嘗記<lb/>
大全集中有次王忠玉遊虎丘詩有連日與王忠玉諸<lb/>
公遊西湖次韻詩有次劉景文答馬忠玉詩葢當時有<lb/>
兩忠玉焉然莫知其孰是及攷宋史元祐四年坡為翰<lb/>
林學士兼知禮部以論事積當軸者恨故請外拜學士<lb/>
龍圖閣知杭州以避朝謗也瑛想老坡風流曠邁行千<lb/>
里間有名山勝水豈不與友朋醉酒賦詩以佐其意乂<lb/>
<pb n="KR2n0028_WYG_005-3a"/>
攷諸雜録忠玉乃王規夫姪孫先坡在維揚後坡渡江<lb/>
老坡答其詩有及君未渡江過我勤秉燭之句是則書<lb/>
所寄者王忠玉無疑也然後知石乃維揚故物帖則王<lb/>
忠玉家寶也吁石之在山不知其幾千萬年因坡之題<lb/>
鑿而出山者又不知其幾百年帖之夀又非石比兵殘<lb/>
火燬展轉流落人手者亦不知其幾百年今一旦二美<lb/>
併來抑神物有所會合耶吾玉山有所際遇耶又思丹<lb/>
丘巴延不二十年皆仙去坡仙有靈豈不能于風清月<lb/>
<pb n="KR2n0028_WYG_005-3b"/>
白之夜挾二公同逍遙于此壇乎瑛亦豈不能摘古玩<lb/>
酹一尊于此壇乎不因此石其能永傳敬書此記俾伯<lb/>
盛朱茂才刋于他石使後之覽者知石與帖并拜石之<lb/>
壇有所自來云至正丙申正月五日金粟道人顧阿瑛<lb/>
書于玉山草堂<lb/>
　　　竒石銘<lb/>
厥色斯蒼厥質斯剛元氣胚渾陰陽互藏有嶻髙華倬<lb/>
彼太行勿伏為虎勿起為羊說法點頭扣之庚庚大蘇<lb/>
<pb n="KR2n0028_WYG_005-4a"/>
之誌海嶽之狂異世同符拜為石兄永千萬年鎮兹玉<lb/>
岡河南陸友仁製<lb/>
　　　題拜石壇詩<lb/>
眉山三蘇宋儒宗長公矯矯人中龍南遷儋耳西赤壁<lb/>
文章光燄超洪濛快哉之亭雪初霽領客登覽山川雄<lb/>
自云平生不解飲胡乃一舉觥船空和詩寛限見真率<lb/>
鑿崖題石摩蒼穹功名富貴一丘土斷碑殘素傳无窮<lb/>
吁嗟神物人所衛玉山合璧俄相逄奎章博士丹丘翁<lb/>
<pb n="KR2n0028_WYG_005-4b"/>
江南放逐驚秋風見之即下米芾拜二顛癡絶將無同<lb/>
築壇山中加愛䕶樹以松桂連椅桐雨窓雲户潩寒翠<lb/>
朝闌暮檻開青紅白野御史龍頭客青年獻賦蓬萊宫<lb/>
戲將脫頴寫<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>匾新釵折股星流虹只今烽塵暗河岳<lb/>
王侯第宅皆蒿蓬牙籖玉軸映竹素好事獨傳吳顧雄<lb/>
婁東朱珪鐵作畫字字玉屈蟠蝌蟲嗟哉昔人今已矣<lb/>
慘淡故國風煙中如何二子復嗜古策勳墨妙收奇功<lb/>
我來拜石重太息蒼蒼古雪吹長松登壇絶叫浮大白<lb/>
<pb n="KR2n0028_WYG_005-5a"/>
酒酣目送飛孤鴻汝陽袁華<lb/>
好事久傷無米顛清泉白石亦淒然快哉亭下坡仙友<lb/>
拜到丹丘三百年拜石壇主顧阿瑛製<lb/>
　　　金粟道人小像贊<lb/>
謂其有意于榮進與詠歌彈琴誦古人之書謂其濶畧<lb/>
于世故與能擴先世之業昌大其門閭逍遙户庭名聞<lb/>
京都忽自逸于塵氛之外駕扁舟于五湖性印朗月身<lb/>
同太虚非欲會𤣥覺于一致而貫通於儒者耶倪瓚造<lb/>
<pb n="KR2n0028_WYG_005-5b"/>
戊戌八月法喜精舍北樓<lb/>
儒衣僧㡌道人鞋天下青山骨可埋若說向時豪俠處<lb/>
五陵鞍馬洛陽街顧阿瑛自題<lb/>
　　　爽溪樓詩<lb/>
殿閣連雲接爽溪鐘聲逺與鼓聲齊長安若問江南事<lb/>
報道風光在水西右唐宣宗避地所作周伯琦為僧克<lb/>
新書<lb/>
　　　戒石銘<lb/>
<pb n="KR2n0028_WYG_005-6a"/>
爾俸爾禄民膏民脂下民易虐上天難欺黄山谷書崑<lb/>
山州知州史文彬重立<lb/>
　　　天蓬贊<lb/>
粤始天造孰形以隆範形一定天協于公維形匪形萬<lb/>
有不同帝所之聖其魁曰蓬作帝良能賦此異躬部以<lb/>
丁甲雷聽風從扶竪忠順剔除妖㓙闢翕陽陰和合雨<lb/>
風斗應喉舌彗伏梧衝丹霏夾日紫氛流龍祝釐弟子<lb/>
受法靈宫畀汝心印罔感不通太上弟子張天雨<lb/>
<pb n="KR2n0028_WYG_005-6b"/>
發香臧宫弟子楊維禎造吳睿書<lb/>
　　　竇諫議陰德録跋<lb/>
竇諫議種德之厚既身享富夀而又獲五子俱顯之報<lb/>
由是觀之天道福善其可誣乎文正范公悉録其事葢<lb/>
為天下後世勸也今刻斯文以廣其傳使人人得覽而<lb/>
興起為善之心亦世教之一助也元統二年歲次甲戌<lb/>
春華陽思義識太原王時書濮陽吳睿篆額<lb/>
　　　梅谿說<lb/>
<pb n="KR2n0028_WYG_005-7a"/>
梅谿者沈長卿自號也長卿因宦游自越而吳僑居甚<lb/>
久不逺數百里致書于予以其自號者求予為之說頃<lb/>
予起于既老承乏詞林年侵學落無能為役納禄而退<lb/>
五載于兹諸公貴人莫不上體朝廷閔其衰耄放令還<lb/>
山之意未嘗横加虐使邇輕薄小子偽為予文者所在<lb/>
有之俗筆无知但喜其獻䛕取媚而甘受其欺罔長卿<lb/>
不察遂疑予尚未焚筆硯猥以此見驅役予年垂八袠<lb/>
氣息奄奄安能效三五少年東塗西抹為人作春妍乎<lb/>
<pb n="KR2n0028_WYG_005-7b"/>
雖然長卿之來意則已勤不可以不答也昔永嘉王公<lb/>
龜齡自號梅谿王公狀元及第厯侍御史至太子詹事<lb/>
為時名臣其文章事業海内之士無不斂袵心服先儒<lb/>
朱子尤敬仰焉所撰梅谿集序稱其光明正大疎暢洞<lb/>
達求之古人惟丞相諸葛武侯工部杜先生尚書顏文<lb/>
忠公侍郎韓文公參知政事范文正公五君子可以為<lb/>
之比其髙風盛烈逮今二百年猶凛凛也長卿翺翔于<lb/>
仕途見其進未見其止俟他日至王公地位然後挂冠<lb/>
<pb n="KR2n0028_WYG_005-8a"/>
而歸從容領畧梅谿之上攬幽芳挹清流詠水部之詩<lb/>
誦廣平之賦而和以武夷之櫂歌彼士大夫嘖嘖誇詡<lb/>
曰彼亦一梅谿此亦一梅谿王公不得專美于前矣奚<lb/>
必太早計而求予之說為王謝争墩古今佳話有為者<lb/>
亦若是長卿勉之予之說止于此長卿或以為然則姑<lb/>
附于卷末幸勿謂予前言戲之耳至正甲午八月朔旦<lb/>
金粟山樵者黄潛撰封禺山樵吳睿書<lb/>
　　　實際川禪師影堂逸事<lb/>
<pb n="KR2n0028_WYG_005-8b"/>
余觀永懷重修記所謂行人道川者玉峯狄氏子始為<lb/>
縣之弓役聞東齋謙首座為道俗演法遂從之習坐因<lb/>
上元郎官欲空其獄張燈縱市人遊玩以罪囚繫于狄<lb/>
家狄謂囚曰汝曹欲入市觀燈乎囚喜狄悉縱之囚竟<lb/>
逃去明日聞于官尉怒笞之狄于杖下大悟去依永懷<lb/>
剪髮為頭陀未幾主僧遣之至江滸市木建諸天閣木<lb/>
商問市木何為曰建法堂諸天閣商扣之玉峰有狄押<lb/>
獄今在否狄笑曰我是也商羅拜之曰公我輩恩人也<lb/>
<pb n="KR2n0028_WYG_005-9a"/>
蓋衆商昔日羣囚也商曰我當以建閣材木報公之德<lb/>
一日送至公歸勿言至期狄出視寺河左右皆巨木也<lb/>
閣由是而成始者建閣之意中為井闌諸天環繞其上<lb/>
下安寶華玉座為住持者升堂說法以表諸天之空中<lb/>
拱聽也閣成狄復依謙於東齋謙為改名曰道川且曰<lb/>
汝舊呼狄三今名道川川即三也此去能䜿起脊梁了<lb/>
辦箇事其道如川之増若放倒依舊狄三矣川銘于心<lb/>
建炎初道川遊方至天封參蹣菴成禪師機鋒投合菴<lb/>
<pb n="KR2n0028_WYG_005-9b"/>
印可之復因東齋道俗欽敬有以金剛般若經請問者<lb/>
川為頌之今盛行于世陰興間殿撰鄭公喬年漕淮西<lb/>
適無為軍冶父虚席命川開法一香為蹣菴供冬至上<lb/>
堂云羣陰剥盡一陽生草木園林盡發萌惟有衲僧無<lb/>
底盔依前盛飲又盛羮川號實際加泰普燈録載師為<lb/>
僧出世因縁不載永懷建閣之事而建閣一段佳話予<lb/>
聞之于覺齋王真人非妄傳也予參合普燈與王真人<lb/>
所傳以為川禪師影堂逸事若入在記中詞繁文夥只<lb/>
<pb n="KR2n0028_WYG_005-10a"/>
收為逸事則不失禪師建閣之功德也今岳雲望禪師<lb/>
一新梵宇豈非川禪師之再來也望乃靈𨼆普覺獨孤<lb/>
禪師之子予之猶子也至正九年己丑仲秋前玉几松<lb/>
月道人正印書時年八十有二<lb/>
　　　秘閣銘<lb/>
秘閣銘右軍書大舜琴一腕之力汝所任盧熊篆<lb/>
　　　簫銘<lb/>
截翠蛟于渤澥吹紫鳳于崆峒起一緒之要妙宣八風<lb/>
<pb n="KR2n0028_WYG_005-10b"/>
於神宫東維叟製王時篆<lb/>
　　　鏡銘<lb/>
資爾融明合禮頌美與厲惟其公毋物以室无垢以䝉<lb/>
嗟爾之用唯有終鄭東造吳睿書篆<lb/>
　　　拄杖銘<lb/>
九節杖得之婁江之上其日己未癸丑仲夏員丘岌嶪<lb/>
兮雲而在下噫我與爾俱變化倪瓚造盧熊篆<lb/>
　名蹟録卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名蹟録卷六</head>
    <p>
<pb n="KR2n0028_WYG_006-1a"/>
欽定四庫全書<lb/>
　名蹟録卷六　　　　　　　明　朱珪　編<lb/>
　　附贈言<lb/>
　　　贈朱伯盛詩序<lb/>
士不用于當世必有託焉而𨼆者雖一藝之㣲一事之<lb/>
卑皆不恥為之故往往有託于農圃巫醫商賈羣工之<lb/>
中蓋惟求其可以自晦而已又庸計其髙卑可否而後<lb/>
處其地哉吳郡朱珪居婁江之旁無他嗜好獨喜周籒<lb/>
<pb n="KR2n0028_WYG_006-1b"/>
秦斯篆畫之古取石鼓嶧碑之文習之既久而盡悟其<lb/>
法因善為人刻印賢士大夫多就珪求刻焉珪之言曰<lb/>
吾聞位髙者身危禄富者憂大名盛者毁隨彼有自始<lb/>
壯而仕至髮落齒脫而不知止及其遭疑忌而廢斥觸<lb/>
刑辟而戮辱于是時也則雖深咎極悔已無及之矣今<lb/>
吾耑吾意于篆畫唯求其無部分之失旁從之譌而無<lb/>
戾夫古人制作之義吾過亦寡矣若珪葢有託焉而𨼆<lb/>
者歟永嘉李孝光吳郡張雨作詩以貽之珪不絶于當<lb/>
<pb n="KR2n0028_WYG_006-2a"/>
世賢者則其為人又可知已故予系之以序至正十四<lb/>
年四月昆陽鄭東書<lb/>
知君用意出雕蟲自較明牕小篆工争鑄方銅刻私印<lb/>
姓名僅了百年中<hi>張雨</hi>
舞鳳蟠螭追逺古雕鏤纎妙入秋毫佩身可比玉剛卯<lb/>
贈汝愧無金錯刀<hi>李孝光</hi>
子刻印如刻秋濤轉摺變化手縱操<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>匾神凝李斯篆<lb/>
肻綮妙悟庖丁刀漢章舊制蟠龜鈕魏武新書虎豹韜<lb/>
<pb n="KR2n0028_WYG_006-2b"/>
太史周南縱留滯劍文仍欲洗金膏<hi>鄭元祐</hi>
煒煌金石刻鬱崛蛟螭文猶遺姓名在蕭然秦漢分寶<lb/>
玉道幾息瑰奇㪚如雲朱翁業古藝千古揚清芬<hi>雲林</hi>
<hi>生倪瓚</hi>
門前索印索如逋一榻西山對酒壺池看科斗春波活<lb/>
樹養珊瑚雪影扶縱有黨碑名肻附只躭竒字手親摸<lb/>
幽居巷裏時相見清比詩人骨更臞<hi>郭翼</hi>
神斧磨天割紫雲仙葩殞玉發竒芬靈書寶訣開剛卯<lb/>
<pb n="KR2n0028_WYG_006-3a"/>
不數人間小篆文<lb/>
畫刻輸君總色絲前身想是伏靈芝虎頭食肉元无相<lb/>
鑄鈕休傳左顧龜<lb/>
我家金粟道人章瓦欵蟠螭識未央千古典型今復見<lb/>
佩之何必獸頭囊<lb/>
鏤玉鍍金與錯銀盡將工巧失天真君能獨掃雕蟲伎<lb/>
定品當年合入神<lb/>
　伯盛朱𨼆君予西郊草堂之髙鄰也性孤潔不佞于<lb/>
<pb n="KR2n0028_WYG_006-3b"/>
　世工刻畫及通字說故與交者皆文人韻士予偶得<lb/>
　未央故瓦頭古泥中伯盛為刻金粟道人私印因驚<lb/>
　其篆文與製作甚似漢印頃又以趙松雪白描桃花<lb/>
　馬圖鈎勒于石精妙絶世大合松雪筆法惜其不得<lb/>
　從遊于松雪之門使茅紹之專美于今世因題四絶<lb/>
　于卷末以美之伯盛勿以予言為譽後必有鑒事者<lb/>
　公論也至正十七年中秋日書于玉山草堂金粟道<lb/>
　人顧阿瑛書<lb/>
<pb n="KR2n0028_WYG_006-4a"/>
朱生心似鐵篆勢藝彌精應手多盤折纎毫不重輕么<lb/>
麽形獨辨<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>匾勢初呈漢印規模得秦碑出入明風流<lb/>
金石在潤色簡書并餘刃庖丁解風斤郢匠成達觀應<lb/>
自我賞鑒足平生趣刻無多訴因君託姓名<hi>陳世昌</hi>
白首耽書更不忘鵠文蟲篆爛生光髙人為賦峩冠石<lb/>
太史曽題琢玉坊野屐踏雲閒訪竹春簾迎霧静焚香<lb/>
别來又泛松陵櫂𣺌𣺌輕鷗江水長<hi>盧熊</hi>
少林心印元无文刻雕無乃傷其真太樸未分親見得<lb/>
<pb n="KR2n0028_WYG_006-4b"/>
伯盛妙手何超倫千聖頭邊不一印猛虎插翼龍奮迅<lb/>
疾燄過風正令行不妨堪作如來𦙍<hi>釋清欲</hi>
西祖傳心不以文伯盛用之心更真印空印水印泥也<lb/>
左旋右轉世絶倫銕牛之機即此印石火電光何足迅<lb/>
得之于手應于心聚螢讀書笑車𦙍<hi>釋智寛</hi>
　　方寸鐵錢逢篆<lb/>
　　　方寸鐵志<lb/>
吳門朱珪氏師濮陽吳獻大小二篆習既久盡悟石鼓<lb/>
<pb n="KR2n0028_WYG_006-5a"/>
嶧碑之法因彚為人刻印遇茅山張外史外史錫之名<lb/>
方寸鐵持以過錢塘訪予于吳山次舍求一言白其所<lb/>
謂方寸鐵者予笑曰予方以鐵石心取乖于世而子又<lb/>
欲乖我之乖乎雖然古之豪傑修已治人者必自方寸<lb/>
鐵始黄金白璧可磨此鐵不可磨也予以是鐵印諸金<lb/>
玉銀鋼犀象使佩之者皆无媿于是鐵外史氏心印之<lb/>
教行矣豈直無悖于篆畫无戾夫古制也哉今一妄男<lb/>
子釋蹻起閭巷取封侯印如斗大咫尺書駈役帶甲百<lb/>
<pb n="KR2n0028_WYG_006-5b"/>
十萬如金翅鶚逐百鳥无一敢後者金印之權重矣哉<lb/>
吾不知果能為天子剪狂冦佐中興為生民開太平无<lb/>
愧于汝鐵不則徒以苟富貴不至腐屍滅名不已使得<lb/>
珪方寸鐵印斯可以䝉金斗而夀榮名矣珪或為今將<lb/>
軍刻符印其亦以是告之至正十九年秋七月八日李<lb/>
黼牓同甲進士今奉訓大夫江西等處儒學提舉楊維<lb/>
禎志<lb/>
　　　方寸鐵銘<lb/>
<pb n="KR2n0028_WYG_006-6a"/>
婁東朱珪字伯盛工古籒篆文其于六書之義攷之尤<lb/>
詳嘗以餘力刻印章則為中吳絶藝間遊錢塘遇句曲<lb/>
外史張雨名之曰方寸鐵盖以喻其能堅其志操期以<lb/>
進乎道亦若桑國僑志于鐵硯之鐵云雖然科斗書廢<lb/>
已久必以篆籒為師法漢𨽻而下不足論能復其古其<lb/>
庶幾朱君乎朱君與予相游從知其志操之日堅今年<lb/>
予來玉山中聆朱君之書法益有進是猶張旭悟公孫<lb/>
大娘之舞劍器也見其刻玉石如切泥則又若漆園自<lb/>
<pb n="KR2n0028_WYG_006-6b"/>
誇庖丁解牛而得肻綮也張得于舞劍庖丁得于解牛<lb/>
吾知朱君得于書而悟外史方寸鐵之㫖矣遂述其事<lb/>
而為之銘銘曰聖人作人文開龍馬出榮圖來神農氏<lb/>
尚結繩民勿犯俗厖淳史蒼頡肇有制譬孳乳乃曰字<lb/>
越夏商厯周秦科斗廢籒篆臻漢而晉書變作唐風媮<lb/>
政日惡曰逮今邈寥寥事刻畫昆吾刀鍾鼎隳石鼔頽心<lb/>
太苦婁朱珪至正庚子夏四月二十六日河南陸友仁造<lb/>
天地為爐隂陽為炭鑄方寸鐵非柳下鍛剛不可<lb/>
<pb n="KR2n0028_WYG_006-7a"/>
屈堅不可磨侯剛侯堅利用實多仝欲以之刳食月蟲<lb/>
璟以執諫剛過于崇惟善用者為衡為權稱物平施錙<lb/>
銖勿偏嗟爾有此獨藏于宻以桑之硯改而為筆摛詞<lb/>
琬琰百鍊其工剔去魚魯斯文有功彼寸鐵兮人孰無<lb/>
之欲偉其器繄鑪與錘寧小為錐勿大為錯凡百君子<lb/>
勿由外鑠毘陵謝應芳<lb/>
　　　方寸鐵頌<lb/>
繄方寸鐵嫓昆吾刀游刃發硎妙契縱操六書奥㫖探<lb/>
<pb n="KR2n0028_WYG_006-7b"/>
賾捐勞史籒秦斯作則孔昭翔鸞翥鳳騰龍騫蛟為印<lb/>
為章奎璧麗霄文苑藝林世賴崇褒我頌匪私永言不<lb/>
佻至元庚子八月十八日淮海秦約造<lb/>
　　　詩<lb/>
朱君手持方寸鐵橅印能工漢篆文并剪分江龍噴月<lb/>
昆刀切玉鳳窺雲他年金馬頻承詔此日雕蟲試策勲<lb/>
老我八分方漫寫詩成亦足張吾軍至正辛丑八月朔<lb/>
平湖草堂中寫隴右邾經<lb/>
<pb n="KR2n0028_WYG_006-8a"/>
蒼頡製書觀烏跡白日能令鬼神泣何如朱生手中一<lb/>
寸鐵文章刻遍山頭石山石可移心不移生精此藝將<lb/>
奚為生言平生苦心力過客摩挲那得知願將此鐵獻<lb/>
天子為國大刻磨崖碑為國大刻磨崖碑盧陵張昱<lb/>
人心何危患多岐方寸之鐵貴自持百鍊耿耿明秋暉<lb/>
彼柔繞指惟詭隨朱盛明勁真吳兒法書鐵畫過李斯<lb/>
晴窻握管儼若思學成變法出愈奇鐵耕代筆猶神錐<lb/>
用之切玉如切泥孤忠不媿月食詩清便更賦梅花詞<lb/>
<pb n="KR2n0028_WYG_006-8b"/>
元祐黨碑我所非驢鳴犬吠吾所嗤雕蟲小技用兒嬉屠<lb/>
龍妙割嗟奚為盛乎<hi>缺</hi>　知不知北南車馬得得來大<lb/>
書深刻磨崖碑至正二十年庚子歲夏六月初吉天台<lb/>
氏元鼎造<lb/>
袖裏昆吾一寸鐵江南碑碣萬家文玉符金印雲臺將<lb/>
大篆煩君為勒勳<hi>雲間陸居仁</hi>
十年兵興遍天下石山大火羅浮野野火燒盡秦漢碑<lb/>
咸陽鬼哭無人打故人吳睿業篆𨽻好古乃有如珪者<lb/>
<pb n="KR2n0028_WYG_006-9a"/>
妙刻金粟道人章尤工白描桃花馬金印徒聞如斗大<lb/>
零落當時建章瓦君不見黄鶴仙伏靈芝北海久長髙<lb/>
聲價武夷山樵者錢惟善題于海嘯軒<lb/>
　　　静寄軒詩三首<lb/>
静寄軒中無垢氛研苔滋墨氣如雲匣藏數鈕秦朝印<lb/>
白玉蟠螭小篆文<lb/>
獨行應如魯獨居心同栁下孰云迂從教隣女衣沾濕<lb/>
試問髙人安穏居<lb/>
<pb n="KR2n0028_WYG_006-9b"/>
身似梅花樹下僧茶烟輕颺髩鬅鬙神清又<hi>缺</hi>孤山鶴<lb/>
瘦骨伶仃絶愛憎<hi>雲林子</hi>
　　　朱伯盛甫小像贊<lb/>
游乎古六藝之林業刻符而工摹印善學魯獨居之男<lb/>
子身不娶而能忍貧飲沆瀣而為漿友寂寞而與隣瘦<lb/>
骨昻藏老鶴精神善追踪西塞山前之漁寄迹桃花源<lb/>
上之民者歟辛亥十二月倪瓚書<lb/>
臞然如昨秋風野鶴老矣于今孤雲逺岑軌有道之躅<lb/>
<pb n="KR2n0028_WYG_006-10a"/>
不娶終身何身之卓求古人之心不刻黨碑何執之深<lb/>
吁此其所以傲兀乎變化吁此其所以膏盲乎山林華<lb/>
亭殷奎製<lb/>
　　　印文集考序<lb/>
摹印之法六書之一也徴諸史傳其制作之大略可睹<lb/>
已自唐以來人不師古私印往往繆戾至于近世極矣<lb/>
大德中魯郡吾子行父因六書之學畧舉其要而人稍<lb/>
稍趨正先生與承㫖趙公又各集為印譜可謂信而有<lb/>
<pb n="KR2n0028_WYG_006-10b"/>
徴也鄉人朱珪篤志于古嘗從錢塘吳睿師授書法凡<lb/>
三代以來金石刻詞靡不極意規傚暇日又取宋王順<lb/>
伯并吾趙二家印譜旁搜博取纂為凡例并吳睿等所<lb/>
書印文及自制私印附焉名曰印文集考間以示予予<lb/>
謂私印之作固書學之一事為士大夫者罕習知之而<lb/>
況上窮蒼史神明之奥以通造化之原者哉宋宣和間<lb/>
嘗修博古圖至于鏡鑑泉貨之文亦頗著録然猶未采<lb/>
印文也至王球嘯堂集古録昉有之近世曹南吳忠淳<lb/>
<pb n="KR2n0028_WYG_006-11a"/>
刻學古編僅存古印數十而莆田鄭曄又集印文七十<lb/>
餘鈕模刻傳之名曰漢印式所撰序畧无所依據繆為<lb/>
廣博之詞而失其要領又自以所制附後舛謬尤甚其<lb/>
稱唐張彥逺宋李伯時王子弁近時吾子行失其本又<lb/>
不知何說也大槩前人志于存古所輯不能無醇疵其<lb/>
多者既不能廣傳而簡略者又無以考信千載之下又<lb/>
孰能辨某印為漢魏某印為晉唐而當時作者豈盡出<lb/>
于蔡中郎李少温之流乎苟非識見之博考訂之審使<lb/>
<pb n="KR2n0028_WYG_006-11b"/>
玉石錯雜涇渭混淆如鄭曄之繆者亦何益哉今朱君<lb/>
所著黜其背戾存其簡約集為成書誠篤志古學而有<lb/>
益于當今然蒐輯有年適值兵革頗有㪚佚識者恨焉<lb/>
今所存若干篇釐為一卷貽諸好事俾予序首珪字伯<lb/>
盛清淡寡慾五十不娶翛然有出塵之志永嘉李季和<lb/>
清河張伯雨會稽楊㢘夫昆陽鄭季明咸所嘉尚云至<lb/>
正廿五年乙巳秋八月朔吳郡盧熊書<lb/>
　　　印文集考䟦<lb/>
<pb n="KR2n0028_WYG_006-12a"/>
今世士大夫名印謂之圖書即古人私印其制吾竹房<lb/>
三十五舉言之甚詳然未有關世道處如漢人以五字<lb/>
為例豈無所例乎國初制度未定往往皆循宋金舊法<lb/>
至大大德間館閣諸公名印皆以趙子昻為法所用諸<lb/>
印皆陽文皆以小篆填郭巧拙相稱其大小繁簡儼然<lb/>
自成本朝制度不與漢唐金宋相同天厯至順猶守此<lb/>
法斯時天下文明士子皆相倣傚詩文書簡四方一律<lb/>
可見同文氣象甲申乙酉間予在太朴危先生家始得<lb/>
<pb n="KR2n0028_WYG_006-12b"/>
江右吳主一所鑄印文曰危氏太朴曰臨江危氏用于<lb/>
文字之間皆是陰文不用陽欵名曰漢文印章有不合<lb/>
此法者謂之不知漢法不二十年天下不謀而同皆用<lb/>
漢印矣甚至搜訪漢人舊印如關内侯軍司馬部曲將<lb/>
印别部司馬冠軍司馬等印用于自已名字之間以為<lb/>
美觀以為博古殊不知以今人而為漢人居今官而佩<lb/>
漢印不祥為甚且陰文屬兵象漢舊印又皆用武之印<lb/>
尤為可怪數年之後天下紛紛多事朝廷用武文士皆<lb/>
<pb n="KR2n0028_WYG_006-13a"/>
出總戎被介胄縣將軍印綬不復優游文事矣右附廣<lb/>
東觀餘論押瓦部所論朱伯盛好考古篆籀之學與同<lb/>
郡錢翼之父子及陸友仁吳孟思盧功武講論甚博尤<lb/>
善倣古名刻及士大夫勒名金石儼然三代制作氣象<lb/>
予為之言此使知其勢雖若緩而可以觀世道之變雲<lb/>
門遺叟張紳<lb/>
館閣諸公無不喜用名印雖草廬吳公所尚質樸亦所<lb/>
不免惟揭文安公絶不用其制吾竹房論著甚詳然其<lb/>
<pb n="KR2n0028_WYG_006-13b"/>
所用却又不合作趙文敏有一印文曰水精宫道人在<lb/>
京與李息齋袁子方同坐適用此印袁曰水精宫道人<lb/>
政對瑪瑙寺行者闔座絶倒蓋息齋居慶夀也鮮于郎<lb/>
中一印曰鮮于伯幾父吾子行曰可對尉遲敬德鞭滑<lb/>
稽大約相同子行嘗作一小印曰好嬉子葢吳中方言<lb/>
一日魏國夫人作馬圖傳至子行處子行為題詩後倒<lb/>
用此印觀者曰先生倒用了印子行曰不妨坐客莫曉<lb/>
他日文敏見之罵曰箇瞎子他道倒好嬉子自太平盛<lb/>
<pb n="KR2n0028_WYG_006-14a"/>
時文人滑稽如此情懷可見今不可得矣予座主張先<lb/>
生仲舉在杭一印曰平臯鶴慶叟葢用杭州三山名臨<lb/>
平臯亭黄鶴也古人亦有如此竒者如雲烟過眼録載<lb/>
姜白石印文曰鷹揚周郊鳳儀虞廷葢以其姓氏作𨼆<lb/>
語辛稼軒印曰六十一上人又以破其姓文米元章書<lb/>
史言劉注印曰劉巨濟符符字亦好奇耳雲門山樵張<lb/>
紳書朱伯盛印譜後<lb/>
　　　字原表目跋<lb/>
<pb n="KR2n0028_WYG_006-14b"/>
右朱珪所摹吳孟思篆書字原暨說文表目也孟思嘗<lb/>
為胡膺寫說文解字一部既成且謂託熊分註其下今<lb/>
書藏吳氏然猶缺其注字未完珪愛其篆法摹此五百<lb/>
四十字求予小楷補綴其間因為改正譌誤珪嗜古好<lb/>
學予于古今印文序言之詳矣兹得以畧武寧盧熊記<lb/>
　　　字原音訓跋<lb/>
吳郡朱伯盛讐校字原音訓授其甥孫延年講習之求<lb/>
予繕寫成帙其意倣郭忠恕石本凡例蓋忠恕用少温<lb/>
<pb n="KR2n0028_WYG_006-15a"/>
所修而伯盛一依說文定本其用心亦厚矣後之覽者<lb/>
毋以淺近而忽之南昌盧熊記<lb/>
　　　題朱伯盛所藏吳孟思書三體心經<lb/>
禇河南書心經石刻所傳今亦罕得予嘗一見可謂佀<lb/>
人者喜況親御翰墨迹耶孟思以鐘鼎篆𨽻三體書心<lb/>
經嚴勁清潤有商周秦漢之遺法吳朱珪氏工篆字故<lb/>
孟思寫此以贈珪當為入石傳諸後世詎不以河南視<lb/>
之也嗚呼珪氏為吾寶之河東張翥書于武林史局<lb/>
<pb n="KR2n0028_WYG_006-15b"/>
世間精妙之物見者莫不撫玩嗟賞何者其立心不苟<lb/>
則其勢久而必精物之精者擬諸造化夫孰能少之乎<lb/>
此卷備三體而各臻其妙非與一世周旋于法度之中<lb/>
不能及也吾鄉自禇河南後能書之士鮮克擅名今得<lb/>
吳睿篆𨽻自當出色前有張叔厚白描觀世音像併為<lb/>
二妙宜珍襲之得其卷者婁江朱伯盛氏至正辛丑重<lb/>
陽後一日錢塘陳世昌書于禾興水西寺之寓舍爽溪<lb/>
樓<lb/>
<pb n="KR2n0028_WYG_006-16a"/>
右濮陽吳睿孟思所書三體心經一卷梵義𢎞深間不<lb/>
容喙所可議者古文欵識見之三代鐘鼎大篆見之周<lb/>
石鼓秦權斤度量漢𨽻最廣惟蔡中郎石經深可師法<lb/>
後世宗尚不一務竒成怪變雅為俗無復古人渾厚氣<lb/>
象豈世道日趨下歟良可愍已予聞孟思先人玉溪翁<lb/>
好游其家故多秦漢石刻用力既久色色精詣自吾竹<lb/>
房趙松雪虞道園以下便為第一手崐山朱珪𨼆于方<lb/>
寸鐵蓋亦黄鶴仙伏靈芝之儔也寶藏此卷不以輕示<lb/>
<pb n="KR2n0028_WYG_006-16b"/>
人宜及其目力勒諸堅珉以傳好事亦盛德者之用心<lb/>
也金粟道人尚克相于成焉隴右邾經拜手謹書<lb/>
摩訶般若波羅蜜多者梵語也此翻大智慧到彼岸心<lb/>
也者即一切含生本有靈覺之性也迷之則永沉凡下<lb/>
悟之則遽為聖賢觀自在菩薩者即能行此而悟明之<lb/>
人也以是而度一切苦厄者即到彼岸之時也此經流<lb/>
通末世書寫受持若家喻而户曉求如吳孟思之筆端<lb/>
三昧則不可得矣後世閱是卷者或能因公之書而能<lb/>
<pb n="KR2n0028_WYG_006-17a"/>
了悟此心如睡夢覺如蓮花開朗然凡聖悟迷之表則<lb/>
孟思之書不虚設矣至正廿一年二月十五日南堂沙<lb/>
門清欲拜題<lb/>
予友朱君伯盛精字法悟空相故濮陽吳孟思為書三<lb/>
體心經以贈前有淮海張叔厚白描觀世音像引首久<lb/>
欲題識而觀其人適與予同訪了翁菴禪老伯盛出此<lb/>
卷一見而了菴言下意會即拈筆一一重為指出信當<lb/>
世之三絶也伯盛又欲予證明予以久交不能固辭強<lb/>
<pb n="KR2n0028_WYG_006-17b"/>
于心上加一轉語製成二偈云<lb/>
斬釘截鐵畫虚空三體分明一體同讀得正中無一事<lb/>
蓮花開在海當中<lb/>
當心一畫到如今畫畫皆心不可尋盡說朱珪精字法<lb/>
看他那畫上求心金粟道人顧阿瑛焚香為說書以為<lb/>
識<lb/>
五藴皆空空亦空悟迷雖異此心同當知自在能規照<lb/>
不落尋常影象中<lb/>
<pb n="KR2n0028_WYG_006-18a"/>
點開心畫古如今未點之先作麽尋拈起筆端小三昩<lb/>
方明無相本來心奉次金粟道人韻再題南堂遺老清<lb/>
欲<lb/>
　崑山黄應龍嗜古好學所畜奇書異傳并一時典故<lb/>
　與予同所好也去冬寓崐僧寺一月與應龍日相接<lb/>
　論因借此名蹟録一編歲久蠧簡不敢託諸人遂手<lb/>
　録之連序目五十三紙成化二十二年歲次丙午三<lb/>
　月廿一日小樓記吳郡朱存理性甫<lb/>
<pb n="KR2n0028_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名蹟録卷六<lb/>
</p>
<p>
</p>
  </div>
</body>
</text>
</TEI>
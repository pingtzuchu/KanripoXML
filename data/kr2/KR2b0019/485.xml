<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編卷四百八十一</head> <lb/>
    <p>
<pb n="KR2b0019_WYG_485-1a"/>
欽定四庫全書<lb/>
　續資治通鑑長編卷四百八十一<lb/>
　　　　　　　　　　　　　宋　李燾　撰<lb/>
　　哲宗<lb/>
元祐八年二月己酉監察御史黄慶基言涇原一路内<lb/>
總師律外控羌戎邊面曠逺最為重地自非深謀逺略<lb/>
智勇過人者不可輕以畀付如張利一不特人材凡下<lb/>
不足以當其任而又以惡逆之家其弟兄嘗以從叛而<lb/>
<pb n="KR2b0019_WYG_485-1b"/>
䝉顯戮安可委以彊兵付以重任侍御史楊畏監察御<lb/>
史來之邵言利一素無望實兵機將略皆非所長權給<lb/>
事中虞䇿言利一於武臣之中雖薄有可稱實未足以<lb/>
當大帥之選詔利一罷知渭州<hi>正月二十三日利一除渭州政目正月二十四</hi>
<hi>日云姚勔繳利一詞實録乃無之</hi>　賜熙河蘭岷路鈐轄康識并諸將<lb/>
銀合茶藥有差以出塞牽制至打繩川討蕩有勞也<lb/>
廣南西路鈐轄司言轄下知州内有係知縣資序人欲<lb/>
乞除邕欽廉宜融賔横武臣知州外餘知州係知縣資<lb/>
<pb n="KR2b0019_WYG_485-2a"/>
序差接人乞依知軍監人例從之<hi>新無</hi>又言諸路役兵見<lb/>
相度利害外有官員乗船所差接送人内據合破人數<lb/>
差三分之一欲改為四分之一從之<hi>新無</hi>　京東東路提<lb/>
㸃刑獄張元方言諸州比較賊盜等事按提刑司已是<lb/>
上下半年比較及捕盜官亦有立限責罰外欲乞諸知<lb/>
州及一年以上罷任者除侍從官外將任内已未獲彊<lb/>
盜殺人賊人數比折如通獲不及五分即具奏若獲及<lb/>
五分申尚書省從之　户部言輒誘母或祖母改嫁而<lb/>
<pb n="KR2b0019_WYG_485-2b"/>
規欲分異減免等第者依子孫别籍異財法加二等為<lb/>
首者配本州許人告給賞從之<hi>舊録自八年二月二日並闕新録緣此所書事</hi>
<hi>比前益疎史院至今未得舊録闕巻當考王銍補録亦復草草云</hi>
庚戌户部言勘㑹無為軍崑山白礬元條禁止官自出<lb/>
賣昨權許通商每百斤收稅五十文準元祐勅晉礬給<lb/>
引指住賣處納稅沿路稅務止得驗引批到發月日更<lb/>
不收稅其無為軍崑山礬欲依晉礬通商條例詔依户<lb/>
部所申　詔西南龍蕃進奉人安化將軍龍以擎等舊<lb/>
<pb n="KR2b0019_WYG_485-3a"/>
有官者遞遷一等其未霑真秩者並補官　太皇太后<lb/>
宣諭三省曰大寧郡王已下漸長欲令就學可擇教導<lb/>
官二人<hi>二月八日</hi>
辛亥左朝奉郎直龍圖閣知荆南府唐義問為集賢殿<lb/>
修撰知廣州<hi>政目在三月二十七日義問知廣州今從實録</hi>左朝散大夫集賢<lb/>
校理知潭州李湜知荆南<hi>政目在三月二十七日</hi>左朝散大夫知<lb/>
廣州路昌衡知潭州<hi>政目三月二十二日知荆南三月二十七日自荆南改潭今從實録</hi>
　中書舍人孔武仲言準中書省吏房送到直龍圖閣<lb/>
<pb n="KR2b0019_WYG_485-3b"/>
知荆南唐義問除集賢殿修撰知廣州詞頭臣伏以廣<lb/>
州嶺外之重鎮節制南方控遏蠻徼府庫之藏市里之<lb/>
聚其富不貲一方有事則蠻人肆力甘心於此前日儂<lb/>
智高是也擇將命守所宜謹重臣竊見義問天資狷薄<lb/>
所至多與同僚以事相把持無一人恱服者何以臨鎮<lb/>
萬里為國藩屏此其不可使者一也近湖北轉運司取<lb/>
㑹渠陽新舊費用義問與之辨較曲直文狀狼籍追訐<lb/>
轉運使喻陟赴任遲回人皆怪其險薄不惜事體將何<lb/>
<pb n="KR2b0019_WYG_485-4a"/>
以師帥列郡令逺方取法此其不可使者二也昨措置<lb/>
渠陽事義問馳牒湖南江南兩路應副軍糧器甲文移<lb/>
急於星火官民盡力奔走道路以應之及既至則委積<lb/>
無用却令般回若二廣有事大於渠陽以義問之躁擾<lb/>
豈不生事此其不可使者三也昨廢渠陽義問處置無<lb/>
素定之䇿一旦令兵將棄城僅脫性命金帛委於空垣<lb/>
人民坐受俘戮其處事疎繆如此况使之坐制逺方不<lb/>
測之變乎此其不可使者四也朝廷慮四方之患非不<lb/>
<pb n="KR2b0019_WYG_485-4b"/>
至也今嶺外雖無事然豺狼之心不可知當國家閑暇<lb/>
之際所倚以為干城腹心者惟在將帥得人而已委任<lb/>
失宜至於誤事雖重貶之亦何所救如義問之輕肆淺<lb/>
近誠不可任伏望别擇沉深有謀之臣付以一面以銷<lb/>
未然之患慰逺人之心所有制詞不敢具草<hi>政目八年三月二十</hi>
<hi>二日路昌衡知荆南實録無之</hi>　太中大夫知宣州王安禮復端明殿<lb/>
學士<hi>政目四日事舊録既脫亡新録於七月十九日乃書今從政目</hi>　禮部尚書蘇軾<lb/>
言高麗人使乞買書籍其冊府元龜歴代史太學敕式<lb/>
<pb n="KR2b0019_WYG_485-5a"/>
本部未敢支賣準尚書省批狀送禮部許賣其當行人<lb/>
吏上簿者臣伏見高麗人使每一次入貢朝廷及淮浙<lb/>
兩路賜予餽送燕勞之費約十餘萬貫而修飾亭館騷<lb/>
動行市調發人船之費不在焉除官吏得少餽遺外並<lb/>
無絲髪之利而有五害不可不陳也所得貢獻皆是玩<lb/>
好無用之物而所費皆是帑廪之實民之膏血此一害<lb/>
也所至差借人馬什物修飾亭館暗損民力此二害也<lb/>
高麗所得賜予若不分遺契丹則契丹安肯聽其來貢<lb/>
<pb n="KR2b0019_WYG_485-5b"/>
顯是借寇兵而資盜糧此三害也高麗名為慕義來朝<lb/>
其實為利度其本心為契丹用何也契丹足以制其死<lb/>
命而我不能故也今使者所至描畫山川形勢窺測虚<lb/>
實豈復有善意哉此四害也慶歴中契丹欲渝盟先以<lb/>
增置塘泊為中國之曲今乃招來其屬國使每歳入貢<lb/>
其曲甚於塘泊幸今契丹恭順不敢别有生事萬一異<lb/>
日桀黠之敵以此藉口不知朝廷何以答之此五害也<lb/>
臣熙寧中通判杭州日因其饋送書中不禀朝廷正朔<lb/>
<pb n="KR2b0019_WYG_485-6a"/>
却退其物待其改書稱用年號然後受之仍催促起發<lb/>
不令住滯及去歳出知杭州却其所進金塔不為奏聞<lb/>
皆是臣素意欲稍裁節其事庶幾漸次不來為朝廷消<lb/>
久逺之患今既備員禮曹乃是職事近者因見陳軒館<lb/>
伴申乞盡數差相國寺行鋪人入館鋪設以待人使賣<lb/>
買不唯徙市動衆以奉小國之陪臣有損國體兼亦抑<lb/>
勒在京行舖資吏人廣行乞取弊害不少所以具狀申<lb/>
都省伏乞施行其多方作弊官吏並不䝉都省略行取<lb/>
<pb n="KR2b0019_WYG_485-6b"/>
問今來只依陳軒等不待申請直牒國子監收買諸般<lb/>
文字臣聞河北𣙜場禁出之書其法甚嚴徒以契丹故<lb/>
也今高麗與契丹何異乃廢𣙜場之法兼竊聞昔年高<lb/>
麗使乞賜太平御覽先帝詔令館伴用東平王故事為<lb/>
詞却之近日復乞詔又以先帝遺旨不與今歴代史冊<lb/>
府元龜與御覽何異故申都省止是乞賜詳酌指揮未<lb/>
為過當便䝉行遣吏人上簿書罪臣竊謂無罪可書雖<lb/>
上簿至為末事於臣又無絲毫之損臣非為此奏論所<lb/>
<pb n="KR2b0019_WYG_485-7a"/>
惜者無厭之求事必曲從官吏茍徇其意雖動衆害物<lb/>
不以為罪稍有裁節之意便行詰責今後無人敢逆其<lb/>
請使意得志滿其來愈數其患愈深所以須至極論又<lb/>
近者館伴所申乞為高麗使買金箔欲於杭州粧佛臣<lb/>
未敢許己申禀都省竊慮都省復以為罪竊緣金箔本<lb/>
是禁物人使欲以粧佛為名久住杭州騷擾公私竊聞<lb/>
近歳西蕃鄂特凌古乞買金箔朝廷重難其事量與應副<lb/>
今來高麗使朝辭日數已逼乞指揮館伴以打造不及<lb/>
<pb n="KR2b0019_WYG_485-7b"/>
為辭更不令收買又近據館伴所申乞與高麗使抄寫<lb/>
曲譜臣謂鄭衞之聲流行海外非所以觀徳若朝廷特<lb/>
旨為抄寫尤為不便其狀臣已收住不行臣忝備侍從<lb/>
事關利害不敢不奏詔所買書籍曾經收買者許依例<lb/>
金箔特許收買餘依奏吏人免上簿軾又言臣所以區<lb/>
區論奏者本為高麗契丹之與國不可假以書籍非止<lb/>
為吏人上簿也今來吏人獨免上簿而書籍仍許收買<lb/>
臣竊惑之檢㑹元祐編敕諸以熟鐵及文字禁物與外<lb/>
<pb n="KR2b0019_WYG_485-8a"/>
國使人交易罪輕者徒二年看詳此條但係文字不問<lb/>
有無妨害便徒二年則法意亦可見矣以為文字流入<lb/>
諸國有害無利故立此重法以防意外之患前來許買<lb/>
冊府元龜及北史已是失錯古人有言一之謂甚其可<lb/>
再乎今乃廢見行編敕之法而用一時失錯之例後日<lb/>
復來例愈成熟雖買千百部有司不敢復執則中國書<lb/>
籍山積於高麗而雲布於契丹矣臣不知此事於中國<lb/>
得為穏便乎昔齊景公田招虞人以旌不至曰招虞人<lb/>
<pb n="KR2b0019_WYG_485-8b"/>
以皮冠孔子韙之曰守道不如守官夫旌與皮冠於事<lb/>
未有害然且守之今買書利害如此編敕條貫如彼比<lb/>
之皮冠與旌亦有間矣臣當謹守前議不避再三論奏<lb/>
伏望聖慈早賜指揮貼黄稱臣㸃檢得館伴所公案内<lb/>
有行下承受所收買文字數内有一項所買冊府元龜<lb/>
雖不曾賣與然高麗之意亦可見矣又稱臣已令本部<lb/>
備録編敕條貫符下高麗人使所過州郡約束施行去<lb/>
訖亦合奏知詔高麗買書自有體例編敕乃禁民間令<lb/>
<pb n="KR2b0019_WYG_485-9a"/>
依前降指揮軾又言臣前所論奏高麗入貢為朝廷五<lb/>
害事理灼然非復細故近又檢坐見行編敕再具論奏<lb/>
並不䝉朝廷詳酌利害及編敕法意施行但檢坐國朝<lb/>
㑹要已曾賜予便為收買竊緣臣所論奏所計利害不<lb/>
輕本非為有例無例而發也事誠無害雖無例亦可若<lb/>
其事有害雖百例不可用也而况㑹要之為書朝廷以<lb/>
備檢閱非如編敕一一皆當施行也臣只乞朝廷詳論<lb/>
此事當遵行編敕耶為當檢行㑹要而已臣所憂者文<lb/>
<pb n="KR2b0019_WYG_485-9b"/>
書積於高麗而流於契丹使敵人周知山川險要邊防<lb/>
利害為患至大雖曾賜予乃是前日之失自今止之猶<lb/>
賢於接續許買蕩然無禁也又高麗人入朝動獲所欲<lb/>
頻歳數來馴致五害如此之類皆不䝉朝廷省察深慮<lb/>
高麗人復來遂成定例所以須至再三論奏兼今來高<lb/>
麗人已發無可施行貼黄今來朝旨止為高麗已曾賜<lb/>
予此書復許接續收買譬編敕禁以熟鐵與人使交易<lb/>
豈是外國都未有熟鐵耶謂其已有反不復禁此大不<lb/>
<pb n="KR2b0019_WYG_485-10a"/>
可也<hi>詔高麗買書自有體例編敕乃禁民間令依前降指揮新録繫之三月六日今并附此元符元年四</hi>
<hi>月十二日宋球傳舊録云副陳軒館伴高麗使使求冊府元龜樂譜金箔蘇軾為禮部尚書以先朝柔逺非是</hi>
<hi>乗此沮之且誣館伴規其私遺陳請勿與球曰先朝蓋嘗賜之矣此非中國所秘不與何以示廣大朝廷是其</hi>
<hi>議卒與之新録辨曰按蘇軾奏狀論高麗使買書籍金箔利害甚詳未嘗詆先朝柔逺為非是亦未嘗謂館伴</hi>
<hi>規其私遺也不知史官何據而書誣誕明矣館伴人使者陳軒也球為之副爾買書等事主議亦不在球今刪</hi>
<hi>去七十二字</hi>
壬子中書省檢㑹元祐五年五月二十五日指揮諸路<lb/>
開封府界提刑司每歳終具諸獄瘐死人數仍開析因<lb/>
<pb n="KR2b0019_WYG_485-10b"/>
依申刑部内數多者申尚書在京禁繫委御史臺取索<lb/>
報刑部看詳上件朝旨即無許分別禁繫人數目至元<lb/>
祐七年諸路具到獄死人數刑部遂分每禁二十八人<lb/>
以上死一人者更不開具即是今後應繫囚處歳禁二<lb/>
百人許破十人獄死深慮州縣獄官公然懈弛甚非欽<lb/>
恤之意詔刑部今後更不得分禁繫人數依元降朝旨<lb/>
將瘐死人數多者申尚書省<hi>元祐五年五月二十五日指揮附見不别出七年十</hi>
<hi>二月壬子當考詳</hi>
<pb n="KR2b0019_WYG_485-11a"/>
癸丑于闐請討夏國不許<lb/>
乙卯新知慶州孫覽知渭州<hi>政目八日事實録脫此覽知慶州在正月二十三日</hi>
<hi>紹聖二年六月七日乃自渭召入</hi>權户部侍郎范子奇為集賢殿修撰<lb/>
知慶州<hi>政目初八日事實録在十九日今從政目子竒六年十一月十八日以集撰權户侍八年二月</hi>
<hi>八日自户侍又以集撰知慶州紹聖元年二月八日自集撰除寳制舊編載韓駒云云已修入三月八日舊注</hi>
<hi>一百二十四字今削去</hi>　詔大寧郡王以下出就外學宜令於親<lb/>
王舊第置學舍及差官二員充諸王說書就差逐位内<lb/>
侍四員充管勾官<hi>二月三日</hi>
<pb n="KR2b0019_WYG_485-11b"/>
已未詔就差逐位管勾官四員指揮勿行<hi>罷差逐位管勾官必有說</hi>
<hi>當考</hi>　門下侍郎蘇轍奏臣今月八日以式假不預進呈<lb/>
公事竊見三省同奉聖旨北流軟堰依都水監所奏候<lb/>
下手日先將檢計到功料奏取指揮竊緣臣從來都堂<lb/>
聚議常謂軟堰不可施於北流利害甚明蓋東流本人<lb/>
力所開止百餘步冬月河流斷絶故軟堰可為今北流<lb/>
是大河正溜比之東流何止數倍見今河水行流不絶<lb/>
軟堰何由能立蓋水官之意欲以軟堰為名實作硬堰<lb/>
<pb n="KR2b0019_WYG_485-12a"/>
隂為回河之計耳朝廷既已覺其意則軟堰之請不宜<lb/>
復從昨已於正月二十八日面奏大略以為昔先帝因<lb/>
河決導之北流已得水性惟隄防未立每歳不免決溢<lb/>
之患小小決溢是黄河常事本不為大害而數年前朝<lb/>
廷議欲回河王孝先吳安持因此横主河事昔北京以<lb/>
南黄河西岸有闞村等三河門遇河水決溢即開此三<lb/>
門放水西行空地至北京之北却合入大河故北京生<lb/>
聚無大危急自建議回河先塞此三門又於西隄作鋸<lb/>
<pb n="KR2b0019_WYG_485-12b"/>
牙馬頭約水東流直過北京之上故北京連年告急緣<lb/>
此水勢向東故去年東流遂多於昔由此言之分流之<lb/>
說非徒無益實亦有害也何者每年秋水泛漲分入兩<lb/>
流一時之間稍免決溢此分水之利也河水重濁緩則<lb/>
生淤既分為二不得不緩故今日北流已見淤塞此分<lb/>
水之害也然將來漲水之後河流東北蓋未可知臣等<lb/>
昨問呉安持安持亦言去年河水自東安知今年河水<lb/>
不自北太皇太后宣諭曰水官尚如此言餘人更安敢<lb/>
<pb n="KR2b0019_WYG_485-13a"/>
保臣又奏曰昨來安持等因河流稍東乞於東流添埽<lb/>
五七緷稱此機㑹不可少緩臣等恐安持意欲因此指<lb/>
揮多添埽緷壅遏北流不為穏便即指揮所増埽不得<lb/>
過元乞數然時方河漲埽緷皆不到地所稱機㑹悉是<lb/>
妄言安持等既未如意即又奏乞北流河門只留一百<lb/>
五十步蓋北流河門本闊三百餘步今若塞其大半河<lb/>
流既未可保其不北若使所塞堅壯不可動揺則漲水<lb/>
咽怒必為上流之患京師以東皆未免憂也若所塞浮<lb/>
<pb n="KR2b0019_WYG_485-13b"/>
虛漲水一至隨流蕩去人工物料無慮數百萬頃刻而<lb/>
盡民之膏血深可痛惜然臣愚意亦非敢便謂河水必<lb/>
北而不東也但欲候今年夏秋漲水之來徐觀河勢所<lb/>
向水若全東則北流不塞自當淤斷水若復北流則北<lb/>
河如舊自可容納朝廷作事務在萬全若行險徼倖萬<lb/>
一成功此則水官之意臣不敢從也安持等既見前計<lb/>
不得行則又要横截北流以為軟堰見今北流稍緩安<lb/>
持等只恐因此生淤故立北堰然却因作堰欲盡留使<lb/>
<pb n="KR2b0019_WYG_485-14a"/>
臣人工物料積漸增卑撩淺即是用河上諸埽人力般<lb/>
土填河數月之後積土成山不知與見今河淤孰為多<lb/>
少名欲分水實是回河決不可許臣欲乞先令安持等<lb/>
結罪保明河流所向及土堰若成有無填塞河道致將<lb/>
來之患然後遣使按行具可否利害以聞太皇太后曰<lb/>
水官猶不能保河之東北時暫遣使又安能知且可重<lb/>
别商量轍奏曰臣迫於異同之論故乞遣官若出自聖<lb/>
斷只朝廷商量亦無不可太皇太后曰縱令水官結罪<lb/>
<pb n="KR2b0019_WYG_485-14b"/>
待其敗事然後施行於事何補轍奏曰誠如聖旨昔修<lb/>
六塔河先責李仲昌狀其功不成隨即責降此是富弼<lb/>
等當時繆政不足復用今來聖旨極為允當臣退思之<lb/>
嘗聞頃歳北流河門闊十餘里水面闊七八里今來河<lb/>
門止闊三百餘步蓋水官數年以來堙塞大河一至於<lb/>
此使洪流不安誰任其咎又東流河門止闊百餘步毎<lb/>
年漲水東行已有滿溢之懼今復欲併入北流理難包<lb/>
蓄遂指揮中書工房令作畫一問都水監至今未有回<lb/>
<pb n="KR2b0019_WYG_485-15a"/>
報朝廷欲作軟堰當候問得此二事委無妨礙及臣等<lb/>
看詳實有利無害乃可施行若不待報遽降依奏指揮<lb/>
必恐有悞國事雖云先具功料奏取指揮然已令依奏<lb/>
下手則是邪說已行必致驚動衆聽且貽後患伏乞聖<lb/>
慈特賜詳察降臣此議付三省所有八日指揮乞未行<lb/>
下俟臣參假商量取旨河事至重措置不當一方生靈<lb/>
被害非細臣時在告心有所見不敢黙已兼看詳軟堰<lb/>
之議吳安持等本只是奏乞令外丞司相度北流水勢<lb/>
<pb n="KR2b0019_WYG_485-15b"/>
如更有減落即令用軟堰權閉元未敢乞下手今朝廷<lb/>
指揮更不相度便令下手即依奏之言深屬未當兼將<lb/>
來敗事安持等得以歸過朝廷尤為不便臣忝預執政<lb/>
只合每事反復商量不當獨入文字只為此命一行臣<lb/>
自度參假之後必不敢爭若大臣爭已行之命顯異同<lb/>
之迹非所以示天下故須至密入此疏仍已一面密申<lb/>
三省乞未施行至是入對奏曰自去年十一月後來至<lb/>
今百日之間水官凡四次妄造事端揺撼朝廷第一次<lb/>
<pb n="KR2b0019_WYG_485-16a"/>
安持十一月出行河先乞一面措置河事舊法馬頭不<lb/>
得增損臣知安持意在添進馬頭即指揮除兩河門外<lb/>
許一面措置安持姦意既露第二次乞於東流北添進<lb/>
五七埽緷臣知安持意欲因此多進埽緷約令北流入<lb/>
東即令轉運司同監視不得過所乞緷數安持姦意復<lb/>
露第三次即乞留河門百五十步臣知安持意在回河<lb/>
改進馬頭之名為留河門即不許安持計窮第四次即<lb/>
乞作軟堰凡安持四次擘畫皆回河意耳臣昨已令中<lb/>
<pb n="KR2b0019_WYG_485-16b"/>
書工房問都水監兩事其一勘㑹北流元祐二年河門<lb/>
元闊幾里逐年開排直至去年只闊三百二十步有何<lb/>
緣故其二勘㑹東流河門見闊幾步每年漲水東出水<lb/>
面南北闊幾里南面有無隄岸北京順水隄不沒者幾<lb/>
尺將來北流若果淤斷漲水東行係合併北流多少分<lb/>
數有無包蓄不盡今兩問猶未答便即施行實太草草<lb/>
太皇太后以為然時吕大防不入故未及以文字進呈<lb/>
也<hi>此據潁濵遺老傳龍川略志并欒城集所載劄子月日並係二月十二日而實録繫之三月十二日恐誤</hi>
<pb n="KR2b0019_WYG_485-17a"/>
<hi>也今從集及志傳</hi>
庚申刑部言元祐七年十一月十四日南郊所降御札<lb/>
指揮及官司謄本關報諸處合以先到者為始從之<lb/>
辛酉尚書禮部言光禄少卿韓宗師奏欲今後應大祠<lb/>
合奉爼處並令儀鸞司計㑹太常寺設捧爼饌幔太廟<lb/>
於東神門外社稷於西神門外諸大祠於壝門外量地<lb/>
之宜從之　御史中丞李之純言西戎未附邊鄙用兵<lb/>
守土之臣不宜屢易蓋欲責其實效必須假以歳月况<lb/>
<pb n="KR2b0019_WYG_485-17b"/>
帥臣總握中權指授規畫日久而後士心信服料敵打<lb/>
衝立威制勝日久而後敵心知畏未有歳月淺近施設<lb/>
尚疎而可立武事也近者慶渭二帥召還移替皆未成<lb/>
資若以䕶邊有功猶宜增秩以久任若以備敵亡狀豈<lb/>
當免過而優遷欲望精選材臣付以閫外應機制變得<lb/>
以專行明示三載考績之限非以功進非以罪黜更不<lb/>
先期除代庶幾邊事整備而敵人欵服<lb/>
癸亥正字余中為秘閣校理<hi>政目十六日事當考</hi>
<pb n="KR2b0019_WYG_485-18a"/>
甲子詔俵散蠶鹽徐州淮陽軍許依元祐敕京東路河<lb/>
東晉絳隰磁州並罷<lb/>
乙丑左朝議大夫直龍圖閣淮南等路發運副使謝卿<lb/>
材知相州從所乞也<hi>實録在二十九日今從政目</hi>司農少卿王宗望<lb/>
為發運使<hi>政目有此六年十月初八日為司農</hi>淮南路轉運使王子淵為<lb/>
司農少卿<hi>政目有此六年九月十八日為淮漕</hi>江南西路轉運副使張商<lb/>
英徙淮南路<hi>政目</hi>新京西轉運副使賈易與知蘇州范鍔<lb/>
兩易其任<hi>政目有此實録見七年十二月六日今不取甲戌改徐州</hi>
<pb n="KR2b0019_WYG_485-18b"/>
丙寅尚書右僕射兼中書侍郎蘇頌奏伏覩侍御史楊<lb/>
畏言昨差賈易知蘇州稽留詔命二十餘日謂臣獨主<lb/>
其事論議疎違致有臺劾按其罪戾宜即嚴誅見歸私<lb/>
家待罪又請早賜黜責詔皆不允初賈易坐言事出既<lb/>
復為京西路轉運副使經郊祀赦恩乃與知蘇州范鍔<lb/>
對易頌言易為御史號敢言更赦乃下遷非是或請加<lb/>
易館職頌又持不可或指易為姦邪者頌曰士大夫立<lb/>
朝姦邪何可當也須以實事論之既無實事安可謂之<lb/>
<pb n="KR2b0019_WYG_485-19a"/>
姦邪有旨再議而楊畏及來之邵等遽劾頌頌竟坐此<lb/>
罷去<hi>賈范對移事見七年十二月六日政目於今年二月十八日書賈易對移二十七日書易知徐州詔</hi>
<hi>旨蘇頌傳云㑹牽復前侍御史賈易知蘇州爭不決至論於上前頌曰易與臣本無雅故以其為御史不避權</hi>
<hi>要號為敢言又法應牽復既已為監司矣乃徙知蘇州則是經恩反下遷赦令為虚文矣衆欲加易以館職頌</hi>
<hi>又以為不可時有謂易姦邪者頌曰士大夫立朝姦邪豈易當也須以實事論之既無實事安可謂之姦邪有</hi>
<hi>旨再議而諫官楊畏來之邵言頌稽留詔命頌聞之即歸私第待罪上謂宰執曰言者論列中書省稽滯而不</hi>
<hi>及侍郎何也時范百禄為中書侍郎有旨出知河中而數遣使召頌頌三上章乞致仕不許固以老病辭去乃</hi>
<hi>拜觀文殿大學士集禧觀使他日入謝上曰相公求去位甚力朝廷不得已從所請也九月出知揚州按楊畏</hi>
<pb n="KR2b0019_WYG_485-19b"/>
<hi>時為侍御史來之邵為監察御史傳稱諫官誤也又頌以二月七日罷百禄以十四日罷傳稱百禄先頌出知</hi>
<hi>河中又誤也今不取頌墓誌云頌論議持平務循故事避逺權寵不立黨援進退人材弗專主已理有未當亦</hi>
<hi>不茍從侍御史賈易坐言事出既復監司更赦降知蘇州公謂易論事不避權勢號為敢言更赦除州非允論</hi>
<hi>於簾前未決而御史楊畏來之邵劾公稽留制書公即拜章待罪累上不許固辭老病八年三月罷為觀文殿</hi>
<hi>大學士集禧觀使九月出知揚州梁燾行狀云右僕射蘇頌中書侍郎范百禄論知宣州賈易直秘閣為權京</hi>
<hi>西轉運以易嘗任侍御史不當帶權字除命未當議别取旨同列多不合至上前燾曰太常秘書皆闕長貳願</hi>
<hi>以召易同列謂易小人不可用燾對曰謂易差除不當即可如易剛直人多不喜以易為小人則過矣陛下嘗</hi>
<hi>知其人忠孝往在言路聖諭面奬使之盡節必記其為人行狀載賈易事與頌本傳頗不同附見當考李清臣</hi>
<pb n="KR2b0019_WYG_485-20a"/>
<hi>與許將小簡云容功之罷雖言者乗之殆別有謂非面敘莫悉也當考</hi>
己巳監察御史來之邵言天章閣待制林希除禮部侍<lb/>
郎按希在元祐初嘗除中書舍人臣僚論希平日受知<lb/>
於宰臣王珪珪薨珪之諸子以珪墓銘屬希既已諾其<lb/>
請而為之文矣然其心以珪非時望所屬不欲自為外<lb/>
示相好之跡乃假李徳芻之名及得王氏贈遺則與徳<lb/>
芻中分之當時論者以希行誼浮薄不可處之侍從故<lb/>
輟西省之命而假以偏州未幾朝廷授以外制易守餘<lb/>
<pb n="KR2b0019_WYG_485-20b"/>
杭希不能修省圖報而乃喜怒任情不循法度杭州外<lb/>
沙巡檢馬信係左藏庫副使因轉運司委信以治河事<lb/>
希怒信之不關白也遣卒呼至送當直司收勘既無可<lb/>
書之罪也則又釋之吳山有堂曰有美有亭曰介相距數<lb/>
里本無可通之路希一日大發修江兵卒披荆棘夷山<lb/>
谷而使之通焉既而聞術者謂二堂相通不利守臣則<lb/>
又發修江兵卒為之障塞其施設見於政事者如此方<lb/>
且擢貳春官入陪法從恐非所以明黜陟示勸沮伏望<lb/>
<pb n="KR2b0019_WYG_485-21a"/>
追寢前命<hi>七年十月二十八日除禮侍八年三月初八日出知亳州</hi>
辛未監察御史黄慶基言南郊赦書將來科場依元祐<lb/>
二年例薦舉經明行修進士此誠朝廷搜求人材慮有<lb/>
遺逸欲取之數路而僥倖之徒因緣請託不容無濫進<lb/>
者向者薦經明行修之士既與免解赴省試及省試不<lb/>
合格又例與特奏名是凡被薦舉者皆可以入官也臣<lb/>
聞元祐二年諸路所薦者甚有不協士論惟福建路薦<lb/>
朱朝倚其人素有學問久為太學職事江西路薦李存<lb/>
<pb n="KR2b0019_WYG_485-21b"/>
其人素有節操累獲鄉舉如此二人乃可充選傳曰進<lb/>
真賢舉實廉則天下治欲乞朝廷申諭諸路監司郡守<lb/>
凡薦經明行修之士必須精加考察委有術業行誼為<lb/>
鄉黨所尊士論所服者方許奏薦或不如所舉則以貢<lb/>
舉非其人之法坐之庶幾朝廷有得人之效從之<hi>八月十七</hi>
<hi>日李堯臣殿舉</hi>　御史中丞李之純言比歳朝廷十科舉士之<lb/>
令蓋已行之累年近臣所薦者多而拔用甚少乞委輔<lb/>
臣詳擇稍稍進任其智勇過人可備將帥科多是武臣<lb/>
<pb n="KR2b0019_WYG_485-22a"/>
推舉其類必有可用之人宜加考察　是日三省進呈<lb/>
蘇轍所議河事吕大防曰今來軟堰已不可作無可施<lb/>
行轍曰軟堰本自不可作臣本論吳安持百日之間四<lb/>
次妄造事端蘇頌前乞遣官按實是非明示賞罰此言<lb/>
極當乞依此施行安持小人要動揺朝聽若令依舊供<lb/>
職病根不去河朔被害無已不可信用大防曰水官弄<lb/>
泥弄水別用好人不得所以且用安持轍曰水官職事<lb/>
不輕奈何以小人主之易曰開國承家小人勿用未聞<lb/>
<pb n="KR2b0019_WYG_485-22b"/>
有小人可用之地也<hi>實録繫之三月二十四日今從潁濵遺老傳及龍川略志移入二月</hi>
<hi>二十四日</hi>　兵部員外郎崇政殿說書吕希哲為右司諫<hi>政目</hi>
<hi>二十四日事新録乃無之</hi>希哲固辭之<hi>此據希哲家傳政目二月十六日希哲辭諫官</hi>蘇軾<lb/>
在邇英見希哲除命戲謂希哲曰法筵龍象當觀第一<lb/>
義希哲笑而不應退謂范祖禹曰若辭不獲命當以楊<lb/>
畏為首時畏方在言路以險詐自任故希哲云爾<hi>此亦據家</hi>
<hi>傳</hi>
壬申端明殿學士兼翰林侍讀學士禮部尚書蘇軾言<lb/>
<pb n="KR2b0019_WYG_485-23a"/>
臣伏見九月二十二日詔書節文俟郊禮畢集官詳議<lb/>
祠皇地祇事及郊祀之歳廟享典禮聞奏者<hi>九月十八日戊戌詔</hi>
<hi>此云九月二十二日不知何故</hi>臣恭覩陛下近者至日親祀郊廟神祇<lb/>
饗答實䝉休應然則圜丘合祭允當天地之心不宜復<lb/>
有改更臣切怪議者欲變祖宗之舊圜丘祀天而不祀<lb/>
地不過以謂冬至祀天於南郊陽時陽位也夏至祀地<lb/>
於北郊隂時隂位也以類求神則陽時陽位不可以求<lb/>
隂也是大不然冬至南郊祀上帝則天地百神莫不從<lb/>
<pb n="KR2b0019_WYG_485-23b"/>
也古者秋分夕月於西郊亦可謂隂位矣至於從祀上<lb/>
帝則以冬至而祀月於南郊議者不以為疑今皇地祇<lb/>
亦從上帝而合祭於圜丘獨以為不可則過矣書曰肆<lb/>
類于上帝禋于六宗望于山川徧于羣神舜之受禪也<lb/>
自上帝六宗山川羣神莫不畢告而獨不告地祇豈有<lb/>
此理哉武王克商庚戌柴望柴祭上帝也望祭山川也<lb/>
一日之間自上帝而及山川必無南北郊之别也而獨<lb/>
略地祇豈有此理哉臣以是知古者祀上帝則并祀地<lb/>
<pb n="KR2b0019_WYG_485-24a"/>
祇矣何以明之詩之序曰昊天有成命郊祀天地也此<lb/>
乃合祭天地經之明文而說者乃以比之豐年秋冬報<lb/>
也曰秋冬各報而皆歌豐年則天地各祀而皆歌昊天<lb/>
有成命也是大不然豐年之詩曰豐年多黍多稌亦有<lb/>
高廪萬億及秭為酒為醴烝畀祖妣以洽百禮降福孔<lb/>
偕歌於秋可也歌於冬亦可也昊天有成命之詩曰昊<lb/>
天有成命二后受之成王不敢康夙夜基命宥密於緝<lb/>
熙單厥心肆其靖之終篇言天而不及地頌所以吿神<lb/>
<pb n="KR2b0019_WYG_485-24b"/>
明也未有歌其所不祭祭其所不歌也今祭祀於北郊<lb/>
歌天而不歌地豈有此理也哉臣以此知周之世祀上<lb/>
帝則地祇在焉歌天而不歌地所以尊上帝故其序曰<lb/>
郊祀天地也春秋書不郊猶三望左氏傳曰望郊之細<lb/>
也說者曰三望太山河海或曰淮海也又或曰分野之<lb/>
星及山川也魯諸侯也故郊之細及其分野山川而已<lb/>
周有天下則郊之細獨不及五嶽四瀆乎嶽瀆猶得從<lb/>
祀而地祇獨不得合祭乎秦燔詩書經籍散亡學者各<lb/>
<pb n="KR2b0019_WYG_485-25a"/>
以意推類而已王鄭賈服之流未必皆得其真臣以詩<lb/>
書春秋考之則天地合祭久矣議者乃謂合祭天地始<lb/>
於王莽以為不足法臣竊謂禮當論其是非不當以人<lb/>
廢光武皇帝親誅莽者也尚采用元始合祭故事謹按<lb/>
後漢書郊祀志建武二年初制郊兆於洛陽為圓壇八<lb/>
陛中又為重壇天地位其上皆南鄉西上此則漢世合<lb/>
祭天地之明驗也又按水經注伊水東北至洛陽縣圜<lb/>
丘東大魏郊天之所準漢故事為圓壇八陛中又為重<lb/>
<pb n="KR2b0019_WYG_485-25b"/>
壇天地位其上此則魏世合祭天地之明驗也唐睿宗<lb/>
將有事於南郊賈曾議曰有虞氏禘黄帝而郊嚳夏后<lb/>
氏禘黄帝而郊鯀郊之與廟皆有禘也禘於廟則祖宗<lb/>
合食於太祖禘於郊則地祇羣望皆合食於圜丘以始<lb/>
祖配享蓋有事大祭非常禮也三輔故事祭于圜丘上<lb/>
帝后土位皆南面則漢嘗合祭矣時褚無量郭山惲等<lb/>
皆以曾言為然明皇天寳元年二月敕曰凡所祠事必<lb/>
在躬親朕不親祭禮將有闕其皇地祇宜如南郊合祭<lb/>
<pb n="KR2b0019_WYG_485-26a"/>
是月二十日合祭天地於南郊自後有事於圜丘皆合<lb/>
祭此則唐世合祭天地之明驗也今議者欲冬至祀天<lb/>
夏至祀地蓋以為用周禮也臣請言周禮與今禮之别<lb/>
古者一歳祀天者三明堂饗帝者一四時迎氣者五祭<lb/>
地者三饗宗廟者四凡此十五者皆天子親祭也而又<lb/>
朝日夕月四望山川社稷五祀及羣小祀之類亦皆親<lb/>
祭此周禮也太祖皇帝受天眷命肇造宋室建隆初郊<lb/>
先饗宗廟並祀天地自真宗以來三歳一郊必先有事<lb/>
<pb n="KR2b0019_WYG_485-26b"/>
景靈徧饗太廟乃祀天地此國朝之禮也夫周之親祭<lb/>
如彼其多而歳歳行之不以為難今之禮親祭如此其<lb/>
少而三歳一行不以為易其故何也古者天子出入儀<lb/>
物不繁兵衞甚簡用財有節而宗廟在大門之内朝諸<lb/>
侯出爵賞必於太廟不止時祭而已天子所治不過王<lb/>
畿千里惟以齋祭禮樂為政事能守此則天下服矣是<lb/>
故歳歳行之率以為常至於後世海内為一四方萬里<lb/>
皆聽命於上幾務之繁億萬倍於古日力有不能給自<lb/>
<pb n="KR2b0019_WYG_485-27a"/>
秦漢以來天子儀物日以滋多有加無損以至於今非<lb/>
復如古之簡易也今所行皆非周禮三年一郊非周禮<lb/>
也先郊二日而告原廟一日而祭太廟非周禮也郊而<lb/>
肆赦非周禮也優賞諸軍非周禮也自后妃以下至文<lb/>
武官皆得廕補親屬非周禮也自宰相宗室以下至百<lb/>
官皆有賜賚非周禮也此皆不改而獨於地祇則曰周<lb/>
禮不當祭於圜丘此何義也議者必曰今之寒暑與古<lb/>
無異而宣王薄伐玁狁六月出師則夏至之日何為不<lb/>
<pb n="KR2b0019_WYG_485-27b"/>
可祭乎臣將應之曰舜一歳而巡四岳五月方暑而南<lb/>
至衡山十一月方寒而北至常山亦今之寒暑也後世<lb/>
人主能行之乎周所以十二歳一巡者唯不能如舜也<lb/>
夫周已不能行舜之禮而謂今可以行周之禮乎天之<lb/>
寒暑雖同而禮之繁簡則異是以有虞氏之禮夏商有<lb/>
所不能行夏商之禮周有所不能用時不同故也宣王<lb/>
以六月出師驅逐玁狁蓋非得已且吉甫為將王不親<lb/>
行也今欲定一代之禮為三歳常行之法豈可以六月<lb/>
<pb n="KR2b0019_WYG_485-28a"/>
出師為比乎議者必又曰夏至不能行禮則遣官攝祭<lb/>
亦有故事此非臣之所知也周禮大宗伯若王不與則<lb/>
攝位鄭氏注曰王有故則代行其祭事賈公彦疏曰有<lb/>
故謂王有疾及哀慘皆是也然則攝事非安吉之禮也<lb/>
後世人主不能歳歳親祭故命有司行事其所從來久<lb/>
矣若親郊之歳遣官攝事是無故而用有故之禮也議<lb/>
者必又曰省去繁文末節則一歳可以再郊臣將應之<lb/>
曰古者以親郊為常禮故無繁文今世以親郊為大禮<lb/>
<pb n="KR2b0019_WYG_485-28b"/>
則繁文有不能省也若帷城幔屋盛夏則有風雨之虞<lb/>
陛下自宫入廟出郊冠通天乗大輅日中而舍百官衞<lb/>
兵暴露於道鎧甲具裝人馬喘汗皆非夏至所能堪也<lb/>
王者父事天母事地不可偏也事天則備事地則簡是<lb/>
於父母有隆殺也豈得以為繁文末節而一切欲省去<lb/>
乎國家養兵異於前世自唐之時未有軍賞尤不能歳<lb/>
歳親祠天子出郊兵衞不可簡省大輅一動必有賞給<lb/>
今三年一郊傾竭帑藏猶恐不足郊賚之外豈可復加<lb/>
<pb n="KR2b0019_WYG_485-29a"/>
若一年再賞國力將何以給分而與之人情豈不失望<lb/>
議者必又曰三年一祀天又三年一祭地此又非臣之<lb/>
所知也三年一郊已為疏闊若獨祭地而不祭天是因<lb/>
事地而愈疎於事天自古未有六年一祀天者如此則<lb/>
典禮愈壊欲復古而背古益逺神祇必不顧饗非所以<lb/>
為禮也議者必又曰當郊之歳以十月神州之祭易夏<lb/>
至方澤之祀則可以免方暑舉事之患此又非臣之所<lb/>
知也夫所以議此者為欲舉從周禮也今以十月易夏<lb/>
<pb n="KR2b0019_WYG_485-29b"/>
至以神州代方澤不知此周禮之經耶抑變禮之權耶<lb/>
若變禮從權而可則合祭圜丘何獨不可十月親祭地<lb/>
十一月親祭天先地後天古無是禮而一歳再郊軍國<lb/>
勞費之患尚未免也議者必又曰當郊之歳以夏至祀<lb/>
地祇於方澤上不親郊而通爟火天子於禁中望祀此<lb/>
又非臣之所知也書之望秩周禮之四望春秋之三望<lb/>
皆謂山川在境内而不在四郊者故望而祭也今所在<lb/>
之處俛則見地而云望祭是為京師不見地乎此六議<lb/>
<pb n="KR2b0019_WYG_485-30a"/>
者合祭可否之決也夫漢之郊禮尤與古戾唐亦不能<lb/>
如古本朝祖宗欽崇祭祀儒臣禮官講求損益非不知<lb/>
圜丘方澤皆親祭之為是也蓋以時不可行是故參酌<lb/>
古今上合典禮下合時宜較其所得已多於漢唐矣天<lb/>
地宗廟之祭皆當歳徧今不能歳徧是故徧於三年當<lb/>
郊之歳又不能於一歳之中再舉大禮是故徧於三日<lb/>
此皆因時制宜雖聖人復起不能易也今並祀不失親<lb/>
祭而北郊則必不能親往二者孰為重乎若一年再郊<lb/>
<pb n="KR2b0019_WYG_485-30b"/>
而遣官攝事是長不親事地也三年間郊當祀地之歳<lb/>
而暑雨不可親行遣官攝事則是天地皆不親祭也夫<lb/>
分祀天地決非今世之所能行議者不過欲於當郊之<lb/>
歳祀天地宗廟分而為三耳分而為三有三不可夏至<lb/>
之日不可以動大衆舉大禮一也軍賞不可復加二也<lb/>
自有國以來天地宗廟唯饗此祭累歳相承唯用此理<lb/>
此乃神祇所歆祖宗所安不可輕動動之則有吉凶禍<lb/>
福不可不慮三也凡此三者臣熟計之無一可行之禮<lb/>
<pb n="KR2b0019_WYG_485-31a"/>
伏請從舊為便昔西漢之衰元帝納貢禹之言毁宗廟<lb/>
成帝用丞相衡之議改郊位皆有殃咎著於史䇿往鑒<lb/>
甚明可為寒心伏望陛下詳覽臣此章則知合祭天地<lb/>
乃是古之正禮本非權宜不獨初郊之歳所當施行實<lb/>
為無窮不刋之典願陛下謹守太祖建隆神宗熙寧之<lb/>
禮無更改易郊祀廟饗以寧上下神祇仍乞下臣此章<lb/>
付有司集議如有異論即須畫一解破臣所陳六議使<lb/>
皆屈伏上合周禮下不為當今軍國之患不可但執周<lb/>
<pb n="KR2b0019_WYG_485-31b"/>
禮更不論當今可與不可施行所貴嚴祀大典以時決<lb/>
定貼黄唐制將有事於南郊則先朝獻太清宫享太廟<lb/>
亦如今禮先二日吿原廟先一日享太廟然議者或亦<lb/>
以為非三代之禮臣謹按武王克商丁未祀周廟庚戌<lb/>
柴望相去三日則先廟後郊亦三代之禮也詔集議官<lb/>
集議聞奏<hi>合祭六議據東坡集乃稱八年三月空日奏今從實録實録蓋因政和㑹要也</hi>軾又<lb/>
言臣近奏論圜丘合祭天地非獨適時之宜亦自然上<lb/>
合三代六經為萬世不刋之典然臣不敢必以為是故<lb/>
<pb n="KR2b0019_WYG_485-32a"/>
發六議以開異同之端欲望聖旨行下令議者與臣反<lb/>
復詰難盡此六議之是非而取其通者則其議可得而<lb/>
定也今奉聖旨但云令集議官集議聞奏竊慮議者各<lb/>
伸其意不相詰難則是非可否終莫之決雖聖明必有<lb/>
所擇而人各自為一議但欲遂其前說豈聖朝考禮之<lb/>
本意哉臣今欲乞集議之日若所見不同即須畫一難<lb/>
臣六議明著可否之狀不得但持一說不相詰難臣非<lb/>
敢自是而求勝也蓋欲從長而取通也若臣議不通更<lb/>
<pb n="KR2b0019_WYG_485-32b"/>
不廢前說以從衆論<hi>此劄子據本集乃三月二十二日奏實録不載今增入范祖禹家傳</hi>
<hi>云朝廷欲從蘇軾之請令議者相詰難祖禹遽白吕大防曰當自朝廷酌其可否行之若使相詰難必致紛爭</hi>
<hi>失體於事何補也大防以為然但批送集議而已按先已送集議軾又奏乞須相詰難尋又罷集議豈用祖禹</hi>
<hi>之言乎然家傳載議郊祀事頗失先後之次今不取罷集議在四月十一日政和會要第三十八巻郊議第四</hi>
<hi>巻元祐八年二月二十五日蘇軾奏六議詔令集議聞奏即載四月十一日罷集議詔不載乞加反覆詰難劄</hi>
<hi>子新録因之今乃掇取增八劉安世嘗語人云軾此議元不曽上誤也或傳曰假託欺詐固當以㑹要為據政</hi>
<hi>和諸人豈肯虚載軾議乎</hi>
甲戌知徐州曾肇知江寧府知蘇州賈易知徐州<hi>十八日對</hi>
<pb n="KR2b0019_WYG_485-33a"/>
<hi>易當考實録在三月二十五日</hi>　戸部員外郎胡宗師為成都府路轉<lb/>
運副使國子監丞李師徳為梓州路轉運判官<hi>三事並政目所</hi>
<hi>有新録無當考詳刪入</hi>
丙子天章閣待制知陳州趙君錫知鄭州<hi>政目三月十六日乃自陳</hi>
<hi>州改鄭州合從實録</hi>　尚書省檢㑹市易欠户已降今年正月朝<lb/>
旨每保五百貫已下依赦除放大姓仍不得過三保其<lb/>
已該除放人户更不奏裁外所有其餘諸般係官欠負<lb/>
錢物有一名少欠數窠名者若總計名下逐窠名欠數<lb/>
<pb n="KR2b0019_WYG_485-33b"/>
五百貫以下除放慮恩惠不廣詔每名各隨逐窠名依<lb/>
數除放仍不得過三窠名其已該除放人户更不奏裁<lb/>
<hi>法冊八年二月二十七日敕今附月末明年二月二十四日可考</hi>
</p>
<p>
</p>
  </div>
</body>
</text>
</TEI>
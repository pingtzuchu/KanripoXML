<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻十七</head> <lb/>
    <p>
<pb n="KR2b0019_WYG_021-1a"/>
欽定四庫全書<lb/>
　續資治通鑑長編巻十七<lb/>
　　　　　　　　　　　　　宋　李燾　撰<lb/>
　　太祖<lb/>
開寶九年<hi>據資治通鑑例年號皆以後來者為定武德元年從正月便為唐髙祖武德元年更不稱</hi>
<hi>隋義寜二年明皇先天元年正月便不稱景雲三年梁開平元年正月便不稱唐天祐四年按太宗於開寶九</hi>
<hi>年十月二十一日即位十二月二十二日改元不俟踰年與常例不同今仍稱開寳九年</hi>春正月戊<lb/>
辰朔御乾元殿受朝<lb/>
<pb n="KR2b0019_WYG_021-1b"/>
辛未曹彬遣翰林副使太原郭守文奉露布以江南國<lb/>
主李煜及其子弟官屬等五十五人來獻上御明德門<lb/>
受獻煜等素服待罪詔並釋之各賜冠帶器幣鞍馬<lb/>
有差時有司議獻俘之禮如劉鋹上曰煜嘗奉正朔非<lb/>
鋹比也寢露布不宣煜初以拒命頗懷憂恚不欲生見<lb/>
上守文察知之因謂煜曰國家止務恢復疆土以致太<lb/>
平豈復有後至之責耶煜心始安徐鉉從煜至京師上<lb/>
召見鉉責以不早勸煜歸朝聲色甚厲鉉對曰臣為江<lb/>
<pb n="KR2b0019_WYG_021-2a"/>
南大臣而國滅亡罪固當死不當問其他上曰忠臣也<lb/>
事我如事李氏賜坐慰撫之又責張洎曰汝教李煜不<lb/>
降使至今日因出帛書示之乃王師圍城洎所草召江<lb/>
上救兵蠟彈内書也洎頓首請死曰書實臣所為也犬<lb/>
吠非其主此其一耳他尚多今得死臣之分也辭色不<lb/>
變上初欲殺洎及是竒之謂曰卿大有膽朕不罪卿今<lb/>
事我無替昔之忠也<lb/>
壬申德音降死罪囚流以下釋之男子婦人配役者聽<lb/>
<pb n="KR2b0019_WYG_021-2b"/>
自便<lb/>
乙亥以李煜為右千牛衛上將軍封違命侯其子弟皆<lb/>
授諸衛大將軍宗屬皆授諸衛將軍<lb/>
丙子以煜司空知左右内史事湯悦為太子少詹事太<lb/>
子太保徐遊左内史侍郎徐鉉為太子率更令右内史<lb/>
舍人張洎王克貞為太子中允克貞新塗人在江南守<lb/>
道中立國人稱其長者鉉性質直無矯飾有盧氏簿謝<lb/>
岳者鉉之故人也凡銓選之制年七十即罷去岳與虢<lb/>
<pb n="KR2b0019_WYG_021-3a"/>
州刺史有隙奏岳年過不堪其任時江南人士爵齒有<lb/>
司疑者必質於鉉岳求哀曰犬馬之齒公實知之岳家<lb/>
貧親屬多仰俸禄以給今罷去即填溝壑願公言不知<lb/>
鉉曰我實知而言不知是欺天也卒以實對吏部遂罷<lb/>
岳官然故人子弟及親族之孤貧者來依鉉鉉必分俸<lb/>
開館以納之　以兩浙都鈐轄使沈承禮為威武節度<lb/>
使初圍潤州城中兵夜出焚栅或請徃救之承禮曰兵<lb/>
法所謂擊東南而備西北者此也命士擐甲不動既而<lb/>
<pb n="KR2b0019_WYG_021-3b"/>
焚栅兵去攻他壁諸將不設備者悉驚擾獨承禮所部<lb/>
敵人不敢窺焉<lb/>
初盧絳在宣州聞金陵陷乃帥衆趨福建欲割據嶺表<lb/>
至歙州刺史龔慎儀閉城拒之絳怒攻㧞其城殺慎儀<lb/>
縱火大畧所過莫不驚擾傳檄至福州觀察判官查元<lb/>
方斬其使己夘上聞綘叛遣其弟龔<hi>未見龔時為何官</hi>齎詔書<lb/>
招諭之　幸左飛龍院觀衛士射遂幸北苑令衛士與<lb/>
契丹使騎射<lb/>
<pb n="KR2b0019_WYG_021-4a"/>
庚辰詔幸西京將以四月有事于南郊<lb/>
濟州團練使李謙溥以疾自隰州肩輿還京師上遣中<lb/>
使持湯劑就賜之又遣太醫診視謙溥累上章納禄不<lb/>
許壬午卒上甚悼焉賻贈加等塟事官給<lb/>
癸未命翰林學士李昉知制誥扈䝉李穆等於禮部貢<lb/>
院同閲諸道所觧孝弟力田及有文武材幹者凡四百<lb/>
七十八人及試問所習之業皆無可采而濮州以孝弟<lb/>
薦名者二百七十人上駭其多召問於講武殿率不如<lb/>
<pb n="KR2b0019_WYG_021-4b"/>
詔猶自言能習武復試以騎射則皆隕越顛沛上顧曰<lb/>
止可𨽻兵籍耳衆皆號泣求免乃悉令退去劾本州官<lb/>
司濫舉之罪<lb/>
丙申遣太常丞魏咸熙於開封府諸縣定三等人户税<lb/>
額咸熙仁浦之子也　浚洛水<lb/>
二月己亥羣臣再奉表請加尊號曰一統太平上曰燕<lb/>
晉未復遽可謂一統太平乎不許羣臣請易以立極居<lb/>
尊上不得已許之　太子中允髙易從太子洗馬商致<lb/>
<pb n="KR2b0019_WYG_021-5a"/>
用判太僕寺時方議郊禋俾繕修車輅也<hi>易從致用未見</hi>
庚戌以宣徽南院使義成節度使曹彬為樞宻使領忠<lb/>
武節度使樞宻領節度自彬始山南東道節度使潘美<lb/>
為宣徽北院使節度領宣徽自美始侍衛馬歩軍都虞<lb/>
候李漢瓊領振武節度使歩軍都虞候劉遇領大同節<lb/>
度使賀州刺史判四方館事田欽祚領汾州防禦使東<lb/>
上閤門使梁迥領汾州團練使西頭供奉官李繼隆為<lb/>
莊宅副使賞江南之功也彬歸自江南詣閤門進牓子<lb/>
<pb n="KR2b0019_WYG_021-5b"/>
云奉敕差徃江南勾當公事回時人嘉其不伐始彬之<lb/>
行上許彬以使相為賞及還語彬曰今方隅尚有未服<lb/>
者汝為使相品位極矣肯復力戰耶且徐之更為我取<lb/>
太原因宻賜錢五十萬彬怏怏而退至家見布錢滿室<lb/>
乃歎曰好官亦不過多得錢耳何必使相也上愛惜爵<lb/>
位不妄與人類此<hi>㑹要云彬以平江南故不罷旄鉞才九月而罷凡以檢校官兼中書令侍</hi>
<hi>中同平章事者並謂之使相唐制皆署敕五代以來不預政事朝㑹親王則分班餘官則綴本官正衙見謝則</hi>
<hi>押班凡定制除授者敕尾存其銜而不署側汪使字</hi>
<pb n="KR2b0019_WYG_021-6a"/>
上聞吳越王俶將入朝辛亥遣皇子興元尹德昭至睢<lb/>
陽迎勞之　契丹遣太僕卿耶律延寧等來賀長春<lb/>
節<lb/>
馬歩軍副都軍頭毅州刺史史珪坐漏泄省中語甲寅<lb/>
出為光州刺史<lb/>
初内客省使丁德裕監吳越兵平江南德裕恃勢剛狠<lb/>
不䘏士卒黷貨無厭吳越王俶奏其事乙夘出德裕為<lb/>
房州刺史<lb/>
<pb n="KR2b0019_WYG_021-6b"/>
戊午盧多遜加吏部侍郎落起復<lb/>
己未吳越王俶及其子鎮海鎮東節度使惟濬等入見<lb/>
崇德殿宴長春殿先是車駕幸禮賢宅案視供帳之具<lb/>
及至即詔俶居之寵賚甚厚俶所貢奉亦增倍於前也<lb/>
庚申大宴大明殿後四日召俶惟濬宴射苑中又三日<lb/>
幸禮賢宅<lb/>
初上即位召供備庫副使魏丕謂曰作坊久積弊爾為<lb/>
我修整之即授作坊副使丕在職甚盡力居八年乃遷<lb/>
<pb n="KR2b0019_WYG_021-7a"/>
正使上討澤潞維揚下荆廣收川峽征河東平江南皆<lb/>
先期諭㫖令治兵噐無不精辦舊床子弩射止七百歩<lb/>
丕増造至千歩三月己巳以丕領代州刺史仍典作坊<lb/>
時京師有作坊諸州有作院皆有常課作坊所造兵噐<lb/>
每旬一進上親閱之列五庫以貯焉尋又分作坊為南<lb/>
北别置弓弩院<hi>分作坊為南北在九月置弓弩院據㑹要亦在此年而無其月日今并書之</hi>
庚午命吳越王俶劔履上殿詔書不名辛未以俶妻賢<lb/>
德順穆夫人孫氏為吳越國王妃宰相謂異姓諸侯王<lb/>
<pb n="KR2b0019_WYG_021-7b"/>
妻無封妃之典上曰行自我朝表異恩也即令其子惟<lb/>
濬持詔賜之先是上數召俶與惟濬宴射苑中惟諸王<lb/>
預坐俶拜輙令内侍掖起俶感泣又嘗令俶與晉王光<lb/>
義京兆尹廷美叙兄弟之禮俶伏地叩頭固辭得止上<lb/>
將西幸俶懇請扈從不許乃留惟濬侍祠遣俶歸國是<lb/>
日宴講武殿謂俶曰南北風土異宜漸及炎暑卿可早<lb/>
發俶泣涕願三嵗一朝上曰川途迂逺竢有詔乃來也<lb/>
先是羣臣皆有章䟽乞留俶而取其地上不從於是命<lb/>
<pb n="KR2b0019_WYG_021-8a"/>
取一黄袱以賜俶封識甚固戒俶曰途中宜宻觀及啓<lb/>
之則皆羣臣乞留俶章䟽也俶益感懼既歸每視事功<lb/>
臣堂一日命徙坐于東偏謂左右曰西北者神京在焉<lb/>
天威不違顔咫尺俶豈敢寜居乎益以乗輿服玩為獻<lb/>
製作精巧每修貢必列於庭焚香而後遣之<hi>俶在太祖朝止一入</hi>
<hi>覲記聞及東軒錄等或云江南未平俶來朝太祖遣歸江南既平復來朝皆謬也五代史又云俶還國益以噐</hi>
<hi>服珍竒為獻不可勝數太祖曰此吾帑中物無用獻為按太祖待俶甚寵當無此語此語盖出於魏王繼岌破</hi>
<hi>蜀時或傳者誤節之今不取</hi>
<pb n="KR2b0019_WYG_021-8b"/>
舊儀將有事于南郊必先告太廟於是將如西京不欲<lb/>
載神主俱行壬申上親告太廟常服乗歩輦百官班於<lb/>
廟庭不設樂懸止一獻不行祼禮不飲福酒不祭七祀<lb/>
及祀圜丘于西京前二日復命東京留守告宣祖廟焉<lb/>
癸酉以皇子德芳為貴州防禦使　以宰相沈義倫為<lb/>
東京留守兼大内都部署左衛大將軍<hi>案宋史作右衛大將軍</hi>王<lb/>
仁贍權判留司三司兼知開封府<lb/>
丙子車駕發京師<lb/>
<pb n="KR2b0019_WYG_021-9a"/>
己夘次鄭州<lb/>
庚辰上謁安陵奠獻號慟左右皆泣既而至闕臺西北<lb/>
嚮發鳴鏑指其所曰我後當塟此賜河南府民今年田<lb/>
租之半復奉陵户一年<hi>談苑載上自西京還乃謁安陵盖誤也今從實録正史</hi>
辛巳上至西京見洛陽宫室壯麗甚悦召知河南府右<lb/>
武衛上將軍<hi>案原本作右武上將軍考宋史職官志無此名號應是右武衛上將軍此脱去衛字</hi>
<hi>耳謹增入</hi>焦繼勲面奬之加彰德節度使繼勲女為皇子德<lb/>
芳夫人再授旄鉞亦以德芳故也而繼勲性吝嗇公府<lb/>
<pb n="KR2b0019_WYG_021-9b"/>
用度多所減削時論非之<lb/>
丙戌以王仁珪領義州刺史李仁祚為八作副使<lb/>
丁亥召沈義倫赴西京命王仁贍兼大内都部署開封<lb/>
推官左贊善大夫真定賈琰權知府事<lb/>
庚寅分命近臣徧禱城中祠廟久雨故也<lb/>
辛夘幸龍門廣化寺開無畏三藏塔<lb/>
是月發卒千人自洛城菜市橋鑿渠抵漕口二十五里<lb/>
以通餽運<lb/>
<pb n="KR2b0019_WYG_021-10a"/>
是春權停貢舉<lb/>
先是流民歸業者止輸所佃之税俟五嵗乃復故額以<lb/>
是及五嵗輙逃夏四月己亥令再逃者勿得還本貫<lb/>
有司言凖令宗廟殿庭宫懸三十虡郊社二十虡殿庭<lb/>
加鼓吹十二虡開寶四年郊社誤用宗廟之數今嵗親<lb/>
郊欲用舊禮有詔圜丘増十六虡餘如前制<lb/>
庚子合祭天地于南郊<hi>國史改稱雩祀恐失其實今從實録正言之</hi>還御五<lb/>
鳯門大赦有司將奉册上尊號上卒不受　初雨彌月<lb/>
<pb n="KR2b0019_WYG_021-10b"/>
不止上遣中使齎三木與嶽神約宿齋日雨不止當施<lb/>
桎梏又使禱無畏三藏塔不如約則毁之及期始晴霽<lb/>
以訖成禮都民垂白者相謂曰我軰少經亂離不圖今<lb/>
日復觀太平天子儀衛有泣下者<lb/>
壬寅大宴廣夀殿<lb/>
癸夘以崇義留後王全斌為武寕節度使昭化留後崔<lb/>
彦進為彰信節度使上謂全斌曰朕頃以江左未平慮<lb/>
征南諸將不持紀律故抑卿數年為朕立法今已克金<lb/>
<pb n="KR2b0019_WYG_021-11a"/>
陵還卿旄鉞仍加厚賜<lb/>
上生於洛陽樂其土風嘗有遷都之意始議西幸起居<lb/>
郎李符上書陳八難曰京邑凋弊一難也宫闕不完二<lb/>
難也郊廟未修三難也百官不備四難也畿内民困五<lb/>
難也軍食不充六難也壁壘未設七難也千乗萬騎盛<lb/>
暑從行八難也上不從既畢祀事尚欲留居之羣臣莫<lb/>
敢諌鐡騎左右廂都指揮使李懷忠乗間言曰東京有<lb/>
汴渠之漕嵗致江淮米數百萬斛都下兵數十萬人咸<lb/>
<pb n="KR2b0019_WYG_021-11b"/>
仰給焉陞下居此將安取之且府庫重兵皆在大梁根<lb/>
本安固已久不可動揺若遽遷都臣實未見其便上亦<lb/>
弗從晉王又從容言遷都非便上曰遷河南未已久當<lb/>
遷長安王叩頭切諫上曰吾將西遷者無它欲據山河<lb/>
之勝而去冗兵循周漢故事以安天下也王又言在德<lb/>
不在險上不答王出上顧左右曰晉王之言固善今姑<lb/>
從之不出百年天下民力殫矣<hi>李懷忠為節度使在太平興國二年冬此時但</hi>
<hi>領富州團練使三朝聖政録稱節度使者誤也晉王事據王禹偁建隆遺事正史闕之</hi>甲辰始下<lb/>
<pb n="KR2b0019_WYG_021-12a"/>
詔東歸<lb/>
乙巳宴從臣於㑹節園還經通利坊以道狹撤侵街民<lb/>
舍益之　命太子太師王溥與百官先歸京師　尚書<lb/>
左丞吕餘慶卒餘慶始罷政上欲授以旄鉞㑹其疾不<lb/>
果於是贈鎮南節度使輟一日朝遣中使䕶䘮事<lb/>
丙午車駕發洛陽宮<lb/>
己酉次鄭州<lb/>
辛亥至東京<lb/>
<pb n="KR2b0019_WYG_021-12b"/>
初李煜既降曹彬令煜作書諭江南諸城守皆相繼歸<lb/>
順獨江州軍校胡則與牙校宋德明殺刺史據城不降<lb/>
詔先鋒都指揮使曹翰為招安廵檢率兵討焉江州城<lb/>
險固翰攻之不克自冬訖夏死者甚衆丁巳始㧞之衆<lb/>
猶巷鬭則時病甚卧床上翰執縳責其拒命對曰犬吠<lb/>
非其主公何怪也命腰斬之并殺德明先是上命右補<lb/>
闕張霽知江州與翰俱入城翰兵掠民家民訴於霽霽<lb/>
按誅翰兵翰以江州民拒守又忿民訴誅其兵發怒屠<lb/>
<pb n="KR2b0019_WYG_021-13a"/>
城死者數萬人取其屍投井坎皆填溢餘悉棄江中誣<lb/>
奏霽徙知饒州民家貨貲鉅萬皆為翰所得<hi>霽未見</hi>上聞<lb/>
江州城垂破遣使持詔賜翰禁止殺戮使者至獨樹浦<lb/>
值大風不能渡比至城已屠矣翰因請載廬山東林寺<lb/>
五百鐡羅漢像歸至潁川新造佛舍遂調發巨艦十餘<lb/>
艘盡載金帛置鐡像於其上時號為押綱羅漢<lb/>
己未詔自今旬假不視事賜百官休沐<lb/>
壬戌以荆湖南路轉運使太子中允許仲宣為刑部郎<lb/>
<pb n="KR2b0019_WYG_021-13b"/>
中京西轉運使起居郎李符為比部員外郎左補闕權<lb/>
知昇州并江南轉運使楊克驤為兵部員外郎皆以調<lb/>
發軍儲有勞也<lb/>
江南之未平也左贊善大夫知漢陽軍李恕屢率兵渡<lb/>
江破賊甲子以恕為駕部員外郎　是日宴近臣及節<lb/>
度使於講武殿<lb/>
丙寅大食國遣使來貢方物<lb/>
五月己巳幸東水磑遂幸飛龍院觀漁金水河<lb/>
<pb n="KR2b0019_WYG_021-14a"/>
盧綘承詔赴闕方引對時龔慎儀之兄子潁為右贊善<lb/>
大夫遇絳於朝詰之曰反賊汝專殺我叔父我伺爾久<lb/>
矣今乃在此耶遂執絳訴寃上以絳屬吏樞宻使曹彬<lb/>
言絳驍勇願宥其死上曰絳狀貌酷類侯覇榮安可留<lb/>
也乙亥斬首西市<hi>盧絳被誅舊無其事此據新録本紀乃云斬絳於西京不知何故按絳死</hi>
<hi>於固子陂塟於夷門山似不在西京也且車駕時已還大梁矣何用於西京斬之此必字誤江南野録載絳歸</hi>
<hi>朝實曹翰部送之太祖詰絳不即降絳言李煜未受王爵故不即降太祖嘉其忠因授冀州團練使及龔潁訴</hi>
<hi>寃曹翰復言絳不可留乃殺之又言鐡劵氊褥等事皆與國史異今不取然國史絳傳盖與九國志同當更考</hi>
<pb n="KR2b0019_WYG_021-14b"/>
<hi>之</hi>
庚辰幸講武池遂幸玉津園觀稼　宋州言大風壞官<lb/>
舍民居凡四千六百餘間<lb/>
癸未降申州為義陽軍<lb/>
甲申以東上閤門副使田守竒賀契丹生辰右贊善大<lb/>
夫房彦均副之<hi>彦均未見</hi>　晉州以所獲北漢嵐憲石三州<lb/>
廵檢使王洪武等二十九人來獻<hi>洪武未見</hi>
辛夘左司員外郎知制誥扈䝉權知荆南府盧多遜惡<lb/>
<pb n="KR2b0019_WYG_021-15a"/>
之也<hi>此據本傳未知所惡何事也</hi>　遣司勲員外郎和峴江南道採<lb/>
訪<lb/>
六月己亥以潁州團練使曹翰為桂州觀察使仍判潁<lb/>
州賞平江南之功也<lb/>
上以晉王光義所居地勢髙仰水不能及庚子歩自左<lb/>
掖門至其第遣工為大輪激金水河注第中且數臨視<lb/>
促成其役王性仁孝上雅鍾愛尹京十五年庶務修舉<lb/>
上數幸其府恩禮甚厚嘗疾病殆不知人上亟徃問親<lb/>
<pb n="KR2b0019_WYG_021-15b"/>
為灼艾王覺痛上亦取艾自灸自辰及酉王汗洽蘇息<lb/>
上乃還疾良愈復徃視之賜以龍鳯氊褥又嘗宴宮中<lb/>
王醉不能乗馬上起送至殿堦親掖之王帳下士䝉城<lb/>
髙瓊左手執鐙以出上顧見因賜瓊等控鶴官衣帶及<lb/>
噐帛勉令盡心間謂近臣曰晉王龍行虎歩且生時有<lb/>
異必為太平天子福德非吾所及也<hi>蔡惇䕫州直筆云太祖以晉王尹京</hi>
<hi>對罷宣諭曰久不見汝所乗何馬牽來一觀遂傳呼至殿陛下御馬臺敕令晉王對御上焉太宗皇懼辭遜乃</hi>
<hi>宻諭曰他日汝自合常在此上下馬何辭焉太宗駭汗趨出命近侍挽留送上馬遂再拜乗馬馳走回旋於殿</hi>
<pb n="KR2b0019_WYG_021-16a"/>
<hi>庭而出太祖示繼及之意也按太祖繼及之意盖先定於昭憲榻前矣今不取</hi>
癸夘吳越王俶遣使入貢謝朝覲䝉殊禮及放令歸國<lb/>
也　武寧節度使贈中書令王全斌卒全斌輕財重士<lb/>
不求顯赫之譽寛而容衆軍旅樂為之用其黜居外郡<lb/>
幾十年怡然自得識者多之<lb/>
秋七月戊辰幸晉王第觀水入新池<lb/>
初永安留後折御勲以郊祀西洛來朝道病後期丙子<lb/>
徙御勲為泰寜軍留後召御勲弟御卿為閑廐副使知<lb/>
<pb n="KR2b0019_WYG_021-16b"/>
府州　是日幸京兆尹廷美第視疾後兩日復幸焉<lb/>
平海節度使陳洪進以江南吳越入朝不自安戊寅遣<lb/>
其子漳州刺史文顥來貢方物且乞修覲禮詔許之洪<lb/>
進行至南劔州聞國有䘮乃歸鎮發哀<lb/>
先是令諸州賣鹽斤六十錢者減為五十四十者為三<lb/>
十至是顆鹽減至四十四乙酉令復減四錢　命近臣<lb/>
祈晴於京城祠廟<lb/>
丁亥詔新修歴代帝王及嶽瀆祠廟與縣鎮相近者移<lb/>
<pb n="KR2b0019_WYG_021-17a"/>
治所就之<lb/>
舊制天下刑獄大理寺詳斷刑部詳覆去年秋嘗有詔<lb/>
令兩司參議同奏時右贊善大夫張佖判刑部比部員<lb/>
外郎李符判大理符性剛强頗輕重其法佖多駁正之<lb/>
屢至忿競案牘轉復稽滯佖上䟽請復舊制不報因求<lb/>
外任八月戊戌以佖權知榮州初偽朝官出領外任者<lb/>
入辭必戒飭再三及佖辭上謂曰惟汝不必朕言方擢<lb/>
用汝佖在州果有善政<hi>兩司共斷文案據佖䟽乃去年七月詔㫖而實録本紀不著今</hi>
<pb n="KR2b0019_WYG_021-17b"/>
<hi>因佖出附見</hi>
己亥幸新龍興寺<lb/>
乙巳幸等覺院遂幸東染院賜工人錢又幸控鶴營觀<lb/>
騎士射賜帛有差又幸開寶寺觀經藏<lb/>
丁未命伐北漢以侍衛馬軍都指揮使黨進為河東道<lb/>
行營馬歩軍都部署宣徽北院使潘美為都監虎㨗右<lb/>
廂都指揮使楊光義為都虞候己酉進等入辭各賜戎<lb/>
服金帶鞍馬鎧仗遣之<lb/>
<pb n="KR2b0019_WYG_021-18a"/>
初平江南袁州刺史劉茂忠與吉州刺史屠令堅相約<lb/>
拒命㑹令堅死監軍侍其稹權知吉州其事遂寢乃與<lb/>
稹俱入朝茂忠常侵掠邉邑上詰之茂忠曰臣事李煜<lb/>
惟力是視雖陛下親征臣當殞身不顧上嘉其忠慤庚<lb/>
戌以茂忠為登州刺史稹為閑廐使<hi>稹未見</hi>　晉州獲北<lb/>
漢諜者趙訓械送闕下上釋不誅給裝服遣之廢江南<lb/>
諸縣偽署制置使<lb/>
辛亥命鎮州西山廵檢洺州防禦使郭進為河東道忻<lb/>
<pb n="KR2b0019_WYG_021-18b"/>
代等州行營馬歩軍都監<lb/>
壬子以樞宻副使楚昭輔右衛大將軍判三司王仁贍<lb/>
分領宣徽南北院事自後宣徽使闕即命樞宻使副兼<lb/>
領院事<hi>宣徽使除授其後不備書此其始事故特出之</hi>
丙辰詔分兵入北漢界西上閤門使郝崇信與觧州刺<lb/>
史王政忠出汾州内衣庫副使閻彦進與澤州刺史齊<lb/>
超<hi>超未見</hi>出沁州内衣庫副使孫晏宣<hi>晏宣未見</hi>與濮州刺史<lb/>
安守忠出遼州引進副使齊延琛<hi>延堔未見</hi>與晉隰州廵檢<lb/>
<pb n="KR2b0019_WYG_021-19a"/>
汝州刺史穆彦璋<hi>彦璋未見</hi>出石州洛苑副使侯美與郭進<lb/>
出忻代<lb/>
九月甲子幸綾錦院<lb/>
乙丑開封府言京城諸官司獄皆空無繫囚<lb/>
丙寅始令刺史郎中將軍以上私忌給假<lb/>
丁夘以庫部員外郎范旻勾當淮南諸州并淮北徐海<lb/>
沂等州水陸計度轉運公事上謂旻曰朕委卿以方面<lb/>
凡除去民隠漕輦軍儲悉許便宜從事不用一一中覆<lb/>
<pb n="KR2b0019_WYG_021-19b"/>
也且聞卿素貧茍有所湏但那官錢用之旻嵗運米百<lb/>
餘萬石給京師當時稱有心計<lb/>
髙麗國王王昭卒其子伷權領國事庚午遣使趙尊禮<lb/>
入貢且請命<lb/>
壬申黨進帥兵抵北漢城下列寨於河汾之南敗其軍<lb/>
數千人於太原之北獲馬千餘匹及兵仗六百餘副<lb/>
癸酉户部尚書致仕贈左僕射劉熙古卒<lb/>
初平江南命著作佐郎建陽楊澈通判䖍州就曹彬分<lb/>
<pb n="KR2b0019_WYG_021-20a"/>
兵之任節度使郭載興<hi>載興未見</hi>方擁兵自固澈單騎直趨<lb/>
其壘諭以國威信載興即委符聽命辛巳命載興為海<lb/>
州刺史澈悉料城中軍士之勇壯者五百人為一綱部<lb/>
送京師土豪黎羅二姓依山聚黨作亂澈討平之擒二<lb/>
豪械赴闕下<lb/>
辛巳郭進言領兵出忻代路俘北漢山後諸州民三萬<lb/>
七千餘口<lb/>
庚寅幸城南池亭遂幸禮賢宅又幸晉王第<lb/>
<pb n="KR2b0019_WYG_021-20b"/>
冬十月甲午朔定難節度使李光叡率所部兵次于天<lb/>
朝定朝兩關遣使言伺黄河凍合即入北漢界<lb/>
丁酉安守忠言與洛羅寨兵馬監押馬繼恩<hi>繼恩未見</hi>領兵<lb/>
出遼州路焚北漢四十餘寨獲牛羊人口數千<hi>按八月遣内衣</hi>
<hi>庫副使孫宴宣與濮州刺史安守忠取遼州路入河東界守忠傳亦載守忠時知遼州與馬繼恩入界事而舊</hi>
<hi>録乃云遼州知州齊超上言盖誤也齊超實澤州刺史别取沁州路入界非遼州也新録止稱遼川當是覺舊</hi>
<hi>録誤故改之今直書安守忠</hi>　齊超言領兵出沁州路敗北漢軍五<lb/>
百人擒三十人<hi>此據本紀也新舊録無之疑實録脱誤或與安守忠同日奏到耳當考</hi>
<pb n="KR2b0019_WYG_021-21a"/>
己亥幸西教場觀飛山軍士發機石<lb/>
庚子郭進言破北漢夀陽縣俘其民九十餘口　黨進<lb/>
言又敗北漢軍千餘人於太原城北<lb/>
初涇州官嵗市馬彰義節度使張鐸厚增其直而私取<lb/>
之累積至十六萬貫及擅借公帑錢萬餘緡侵用官麴<lb/>
六千四百餘餅事發召歸京師本州械繫其子保常及<lb/>
親吏宋習上以鐸宿舊詔釋不問但罷其旄鉞而已其<lb/>
所侵盗皆蠲除之保常洎習亦得免庚戌以鐸為左屯<lb/>
<pb n="KR2b0019_WYG_021-21b"/>
衛上將軍鐸河朔人也<lb/>
初有神降于盩厔縣民張守真家自言我天之尊神號<lb/>
黑殺將軍玉帝之輔也守真每齋戒祈請神必降室中<lb/>
風肅然聲若嬰兒獨守真能曉之所言禍福多驗守真<lb/>
遂為道士上不豫驛召守真至闕下壬子命内侍王繼<lb/>
恩就建隆觀設黄籙醮令守真降神神言天上宫闕已<lb/>
成玉鏁開晉王有仁心言訖不復降<hi>此據國史符瑞志稍増以楊億談苑</hi>
<hi>談苑又云太祖聞守真言以為妖將加誅㑹晏駕恐不然也今不取</hi>上聞其言即夜召晉<lb/>
<pb n="KR2b0019_WYG_021-22a"/>
王屬以後事左右皆不得聞但遥見燭影下晉王時或<lb/>
離席若有所遜避之狀既而上引柱斧㪬地大聲謂晉<lb/>
王曰好為之<hi>此據吴僧文瑩所為湘山野録正史實録並無之野録云祖宗潜躍曰嘗與一道士</hi>
<hi>遊於闗河無定姓名自曰混沌或又曰真無每有乏則探囊金愈探愈出三人者每劇飲爛醉生喜歌歩虚為</hi>
<hi>戯能引其喉於杳㝠間作清徴之聲時或一二句隨天風飄下惟祖宗聞之曰金猴虎頭四真龍得真位至醒</hi>
<hi>詰之則曰醉夢間語豈足凴耶至膺圖受禪之日乃庚申正月初四也自御極不再見下詔草澤遍訪之人或</hi>
<hi>見於轘轅道中或嵩洛間乃開寳乙亥嵗也上已祓禊駕幸西沼生醉坐於岸木隂下笑揖太祖曰别來喜安</hi>
<hi>上大喜亟遣中人宻引至後掖恐其遁去急回蹕見之一如平時抵掌浩飲上謂生曰我久欲見汝決尅一事</hi>
<pb n="KR2b0019_WYG_021-22b"/>
<hi>無他我夀還得幾多生曰但今年十月二十日夜晴則可延一紀不爾則當速措置上酷留之俾宿後苑苑吏</hi>
<hi>或見宿於木末鳥巢中或數日不見上常切切記其語至所期之夕御太清閣以望氣是夕果晴星斗明燦上</hi>
<hi>心方喜俄而隂霾四起天地陡變雷電驟降移仗下閤急傳宫鑰開門召開封尹即太宗也延入大寢酌酒對</hi>
<hi>飲宦官宫妾悉屏之但遥見燭影下太宗時或避席有不可勝之狀飲訖禁漏三鼓殿下雪已數寸太祖引柱</hi>
<hi>斧㪬雪顧太宗曰好做好做遂觧帶就寢鼻息如雷是夕太宗留宿禁内將五皷伺廬者寂無所聞太祖已崩</hi>
<hi>矣太宗受遺詔於柩前即位逮曉登明堂宣遺詔罷聲慟引近臣環玉衣以瞻聖體玉色瑩然如出湯沐太祖</hi>
<hi>英武其達生知命盖有如此者文瑩宜不妄故特著于此然文瑩所言道士不得姓名豈即張守真耶或復一</hi>
<hi>道士也恐文瑩得之傳聞故不審如云於西沼木隂下笑揖太祖止宿後苑鳥巢中言卜月二十日夜晴則聖</hi>
<pb n="KR2b0019_WYG_021-23a"/>
<hi>夀可延一紀疑皆好事者飾説未必然也又云太宗留宿禁内此亦謬誤太祖既不豫寜復自登閣且至殿庭</hi>
<hi>㪬雪乎今畧加刪潤更俟考詳顧命大事也而實録正史皆不能記可不惜哉蔡惇直筆云太祖召陳摶入朝</hi>
<hi>宣問夀數對以丙子嵗十月二十日夜或見雪當辦行計若晴霽湏展一紀至期前夕上不寢初夜遣宫人出</hi>
<hi>視回奏星象明燦交更再令出視乃奏天隂繼言雪下遂出禁鑰遣中使召太宗入對命置酒付宸翰屬以繼</hi>
<hi>位夜分乃退上就寢侍寢者聞鼻息聲異急視之已崩太宗於是入繼按惇所載與文瑩畧同但即以道士者</hi>
<hi>為陳摶耳摶本傳及談苑並稱摶終太祖朝未嘗入見恐惇亦誤矣當是張守真也王禹偁建隆遺事云上將</hi>
<hi>晏駕前一日遣中使急召宰相趙普盧多遜入宫見於寢閤上曰吾知此疾必不起要見卿等者無它為有數</hi>
<hi>事未暇行之卿等將筆硯來依吾言寫之身後切湏行之吾瞑目無恨也遂授普等筆硯上自陳述普等依上</hi>
<pb n="KR2b0019_WYG_021-23b"/>
<hi>言而冩數事皆濟世安民之道普等因嗚咽流涕而言此則謹依謨訓而行之然有一大事未見陛下處置上</hi>
<hi>曰何事也普等曰儲嗣未定陛下儻有不諱諸王中當立何人上曰可立晉王普等復曰陛下艱難創業卒致</hi>
<hi>昇平自有聖子當命未可議及昆弟也臣等恐大事一去卒不可還陛下宜熟計之上曰吾上不忍違太后慈</hi>
<hi>訓下為海内方小康思得長君以撫之吾意已決矣願公等善為我輔晉王遂出御府珠玉金噐賜普等令歸</hi>
<hi>第翌日上崩於長慶殿由是晉王聞普等有此奏議大銜之嗣位後坐多遜事連秦府貶死於嶺表趙普以婦</hi>
<hi>人取媚於禁中遂獲免謹按世所傳建隆遺事十三章此其第十一章也事尤悖謬不可信盖開寳六年八月</hi>
<hi>趙普已罷相出鎮河陽後三年太祖晏駕此時趙普實在河陽安得與盧多遜並居相位耶又遺事第七章稱</hi>
<hi>杜太后及太祖召晋王秦王南陽王等相約傳位陶穀為誓書趙普告天地宗廟此固不然也設如所言則太</hi>
<pb n="KR2b0019_WYG_021-24a"/>
<hi>祖傳位晉王約已定於建隆初矣開寳末命宰相又何請耶就使復請則決非趙普也且遺事乃一人所著其</hi>
<hi>首尾固當參同今第七章既云爾其第十一章又云爾豈不自相矛盾耶臣燾嘗反覆推究此章則普之怨家</hi>
<hi>仇人多遜親黨所為欲肆其詆毀故託名禹偁竄寄遺事中實非禹偁作也禹偁事太宗坐直言屢黜故羣小</hi>
<hi>因之然禹偁素識道理忠義人也決不敢鑿空駕虚汚衊君父若此不顧且禹偁集所載表章多代普作禹偁</hi>
<hi>傳亦稱普雅愛重禹偁縱禹偁書惡不為普隠亦湏驗實傳信方太祖晏駕時普不在相位士大夫孰不知之</hi>
<hi>而此章乃云與盧多遜同入宫其非禹偁所著盖明甚必多遜親黨不習朝廷之故者所妄作也且非獨此章</hi>
<hi>為不可信其它章要不全是盖禹偁用文章名天下今所傳遺事語多鄙俗畧不似禹偁平日心聲故臣燾竊</hi>
<hi>有疑焉特信其可信耳學士大夫以書託名禹偁則遽信之不復推究此最害義者故不可不辨以曉來世云</hi>
<pb n="KR2b0019_WYG_021-24b"/>
癸丑上崩于萬嵗殿時夜已四皷宋皇后使王繼恩出<lb/>
召貴州防禦使德芳繼恩以太祖傳國晉王之志素定<lb/>
乃不詣德芳徑趨開封府召晉王見左押衙程德元先<lb/>
坐於府門德元者滎澤人善為醫繼恩詰之德元對曰<lb/>
我宿於信陵坊乙夜有當闗疾呼者曰晉王召出視則<lb/>
無人如是者三吾恐晉王有疾故來繼恩異之乃告以<lb/>
故扣門與俱入見王且召之王大驚猶豫不行曰吾當<lb/>
與家人議之入久不出繼恩促之曰事久將為它人有<lb/>
<pb n="KR2b0019_WYG_021-25a"/>
矣時大雪遂與王於雪中歩至宫繼恩使王止於直廬<lb/>
曰王且待於此繼恩當先入言之德元曰便應直前何<lb/>
待之有乃與王俱進至寢殿后聞繼恩至問曰德芳來<lb/>
耶繼恩曰晉王至矣后見王愕然遽呼官家曰吾母子<lb/>
之命皆託於官家王泣曰共保富貴勿憂也<hi>此據司馬光記聞誤</hi>
<hi>以王繼恩為繼隆程德元為賈德元今依國史改定按開寳皇后以開寳元年二月入宫德芳以開寳八年七</hi>
<hi>月娶焦繼勲女出閤時年十七嵗德芳傳不載母為開寶皇后后傳亦不言有子疑德芳非宋出也當考國史</hi>
<hi>方技傳馬韶平棘人習天文三式之學開寶中太宗以晉王尹京邑時朝廷申嚴私習天文之禁韶素與太宗</hi>
<pb n="KR2b0019_WYG_021-25b"/>
<hi>親吏程徳元善德元每戒韶不令及門九年十月十九日既夕韶忽造德元德元恐甚且詰其所以來韶曰明</hi>
<hi>日乃晉王利見之辰也德元惶駭因止韶於一室中遽入白太宗太宗命德元以人防守之將聞于太祖及詰</hi>
<hi>旦太宗入謁果受遺踐阼數日韶以赦免按此與程德元傳所稱宿信陵坊夜有扣闗疾呼趣赴宫邸事不同</hi>
<hi>疑必有一誤今但從德元傳及司馬光記聞一甕牖閑評嘗觀王禹偁所撰建隆遺事載立晉王之  節皆太</hi>
<hi>祖之心自欲如此初非出於杜太后也前一叚云太祖欲立太宗議已定太后遂令趙普作誓書留之禁中既</hi>
<hi>而太宗即位後一叚云太祖將晏駕方召趙普於寢閤間及趙普欲立太祖之子而太祖不允遂立太宗其後</hi>
<hi>太宗聞之故與普有隙夫以書中前後所載一事乃不同如此何耶</hi>
甲寅太宗即位羣臣謁見萬嵗殿之東楹帝號慟殞絶<lb/>
<pb n="KR2b0019_WYG_021-26a"/>
乙夘大赦天下常赦所不原者咸除之令縁邉禁戢戍<lb/>
卒毋得侵撓外境羣臣有所論列並許實封表䟽以聞<lb/>
必湏面奏者閤門使即時引對風化之本孝弟為先或<lb/>
不順父兄異居别籍者御史臺及所在糾察之先皇帝<lb/>
創業垂二十年事為之防曲為之制紀律已定物有其<lb/>
常謹當遵承不敢踰越咨爾臣庶宜體朕心<lb/>
丙辰羣臣上表請聽政不允丁巳宰相薛居正等同見<lb/>
上頓首固請乃許之即日移御長春殿謂居正等曰邉<lb/>
<pb n="KR2b0019_WYG_021-26b"/>
防事大萬機至重當悉依先帝舊規無得改易　以開<lb/>
封府判官著作郎陸澤程羽為給事中權知開封府推<lb/>
官右賛善大夫賈琰為左正諫大夫樞宻直學士門人<lb/>
襄邑郭贄為著作佐郎正諫即諫議也避上名改之<lb/>
内出大行遺留物賜近臣有差<lb/>
庚申以皇弟永興節度使兼侍中廷美為開封尹兼中<lb/>
書令封齊王皇子山南西道節度使同平章事德昭為<lb/>
永興節度使兼侍中封武功郡王貴州防禦使德芳為<lb/>
<pb n="KR2b0019_WYG_021-27a"/>
山南西道節度使同平章事帝友愛尤篤不欲德芳異<lb/>
其稱呼并詔王石魏氏三公主皆依舊為皇子皇女焉<lb/>
　宰相薛居正加左僕射沈倫加右僕射倫即義倫也<lb/>
參知政事盧多遜為中書侍郎平章事樞宻使曹彬加<lb/>
同平章事樞宻副使楚昭輔為樞宻使彬前以樞宻使<lb/>
領忠武節度至是始罷<hi>彬加平章事罷節鉞此據㑹要它書並不詳當考</hi>　命<lb/>
齊王廷美為山陵使<lb/>
壬戌封昭慶公主為鄭國延慶公主為許國永慶公主<lb/>
<pb n="KR2b0019_WYG_021-27b"/>
為虢國　李光叡言率兵入北漢界破保寨斬首七百<lb/>
級擒寨主侯遇獲牛羊鎧甲數千計光叡尋改名克叡<lb/>
　有司言官階州縣名與御名下字同者皆改之彰義<lb/>
軍為彰化軍義成軍為武成軍保義軍為保平軍感義<lb/>
軍為感德軍義武軍為定武軍昭義軍為昭德軍崇義<lb/>
軍為崇信軍歸義軍為歸化軍大義軍為大順軍義州<lb/>
為儀州南義州為南儀州義陽軍為信陽軍鎮寜節度<lb/>
使劉光義改名庭讓武定節度使祁廷義改名廷訓<lb/>
<pb n="KR2b0019_WYG_021-28a"/>
先是茶鹽𣙜酤課額少者募豪民主之民多増額求利<lb/>
嵗或荒歉商旅不行至虧失常課乃籍其資産以備償<lb/>
於是詔以開寶八年額為定勿輙増其額　又詔應諸<lb/>
色選人有自外引見取㫖或令降資或不與官者仰銓<lb/>
司檢勘本無違碍及疾病者各依資注授其有自令録<lb/>
降簿尉者却與復資或經逺官合放選而令守選者亦<lb/>
許赴集<hi>此據㑹要十月詔</hi>
十一月甲子追册故尹氏為淑德皇后越國夫人符氏<lb/>
<pb n="KR2b0019_WYG_021-28b"/>
為懿德皇后尹氏崇珂之女兄上㣲時娶焉<lb/>
丁夘詔齊王廷美武功郡王德昭位在宰相上<hi>王偁東都事畧</hi>
<hi>詔曰帝堯之化實先於敦族成周之制爰後於異姓自今朝㑹齊王廷美武功郡王德昭位宜在宰相上</hi>
又詔中外官除拜出入自今並於正衙辭謝違者有司<lb/>
議其罰始復舊制也　宰相薛居正上大行皇帝陵名<lb/>
曰永昌詔恭依<lb/>
戊辰詔細民以農桑為業頃制奉户月輸緡錢營置良<lb/>
苦今皆罷之官奉並給官物令貨鬻及七分仍依周顯<lb/>
<pb n="KR2b0019_WYG_021-29a"/>
德五年十二月詔増給米麥　分遣使者以大行遺留<lb/>
物賜外諸侯<lb/>
庚午以齊州防禦使李漢超為雲州觀察使判齊州仍<lb/>
䕶江南屯兵洺州防禦使郭進領應州觀察使判邢州<lb/>
兼西山廵檢如故國初并益廣南各僭大號荆湖江表<lb/>
止通貢奉西戎北狄皆未賔伏太祖垂意將帥分命漢<lb/>
超及進等控禦西北其家族在京師者撫之甚厚所部<lb/>
州縣筦𣙜之利悉與之恣其回圖貿易免所過征税許<lb/>
<pb n="KR2b0019_WYG_021-29b"/>
令召募驍勇以為爪牙凡軍中事悉聽便宜處置每來<lb/>
朝必召對命坐賜以飲食錫賚殊異遣還由是邉臣皆<lb/>
富於財得以養士用間洞見蕃夷情狀時有冦鈔亦能<lb/>
先知預備設伏掩擊多致克㨗故終太祖世無西北之<lb/>
憂諸叛以次削平武功盖世斯乃得壯士以守四方推<lb/>
赤心置人腹中之所致也<hi>國史論及祖宗故事經武聖畧所列將帥凡十四人李漢</hi>
<hi>超屯闗南馬仁瑀守瀛州韓令坤鎮常山賀惟忠守易州何繼筠鎮棣州以拒北契丹郭進控西山武守琪戍</hi>
<hi>晉州李謙溥守隰州李繼勲鎮昭義以禦北漢趙賛屯延州姚内斌守慶州董遵誨屯環州王彦昇守原州馮</hi>
<pb n="KR2b0019_WYG_021-30a"/>
<hi>繼業鎮靈武以備西戎其十三人各隨時自見獨武守琪戍晉州事未詳當考之</hi>時瀛州防禦<lb/>
使馬仁瑀監覇州軍仁瑀雖兄事漢超而多自肆擅發<lb/>
麾下兵入敵境畧奪生口羊馬由是二將交惡上恐生<lb/>
邉釁即遣使齎金帛賜漢超及仁瑀令置酒講觧尋徙<lb/>
仁瑀知遼州漢超在齊州凡十七年為政簡易吏民信<lb/>
愛嘗詣闕請立碑頌德詔太子率更令徐鉉為之文與<lb/>
士卒絶甘分少及其死軍中皆流涕<hi>漢超立碑在開寶八年十一月今附</hi>
<hi>此</hi>進守西山凡二十年少貧賤無頼依鉅鹿富人家富<lb/>
<pb n="KR2b0019_WYG_021-30b"/>
人子欲殺之其婦竺氏濳以告進得免及為邢州即使<lb/>
訪竺氏婦竺時已死家甚困得其女撫養之如己子將<lb/>
嫁為大校妻女辭以世本農畝進乃擇民家子配焉在<lb/>
洺州日城四面悉令種栁壕中雜植荷芰蒲葦後益繁<lb/>
茂州人見之有泣者曰此郭公所種也　令諸州大索<lb/>
明知天文術數者傳送闕下敢藏匿者棄市募告者賞<lb/>
錢三十萬　詔諸道轉運使各案舉部内知州通判監<lb/>
臨物務京朝官等以三科第其能否政績尤異者為上<lb/>
<pb n="KR2b0019_WYG_021-31a"/>
恪居官次職務粗治者為中臨事弛慢所莅無狀者為<lb/>
下嵗終以聞將大行誅賞焉<lb/>
乙亥以權知髙麗國事王伷為髙麗國王　以太子少<lb/>
詹事湯悦率更令徐鉉並直學士院太子中允張洎直<lb/>
舎人院直舍人院自洎始　以供奉官薛惟吉為右千<lb/>
牛衛將軍沈繼宗及鄉貢進士盧雍並為水部員外郎<lb/>
雍多遜子也起家授官即與繼宗同多遜時方寵幸上<lb/>
特命之非舊典云<lb/>
<pb n="KR2b0019_WYG_021-31b"/>
壬午遣著作郎馮正著作佐郎張玘使契丹告終稱嗣<lb/>
也<hi>正未見</hi>
壬辰遣左司禦副率于延超司農寺丞徐昭文使髙麗<lb/>
<hi>昭文未見</hi>　詔諸色選人有曽經引對特奉詔降資不許授<lb/>
官者有司案驗如别無遺闕並與依資注擬<lb/>
是月劉鋹封衛國公李煜封隴西郡公煜去違命侯之<lb/>
號<lb/>
十二月癸巳朔翰林學士李昉上大行皇帝諡曰英武<lb/>
<pb n="KR2b0019_WYG_021-32a"/>
聖文神德廟號太祖<lb/>
上初即位詔罷河東之師癸夘宣徽南院使潘美侍衛<lb/>
馬軍都指揮使黨進皆自行營歸闕<hi>十國紀年云十一月宋師失利燒營</hi>
<hi>而歸與此不同當考</hi>
壬子毀江南諸州城上白露屋<lb/>
太宗至仁應道神功聖德文武睿烈大明廣孝皇帝紀<lb/>
一<hi>據資治通鑑例則於今年正月便合為太宗皇帝紀縁太宗改元不竢踰年與常例不同今特於改元之</hi>
<hi>月乃别為紀仍就此巻不分出</hi>
<pb n="KR2b0019_WYG_021-32b"/>
太平興國元年十二月甲寅上御乾元殿受朝懸而不<lb/>
樂大赦改元文班常參官衣緋緑及二十年者有司上<lb/>
其名京官見釐務職滿者仍給俸料羣臣上夀大明殿<lb/>
上以親政踰月特與天下更始非故事也<lb/>
丁巳以樞宻直學士左正諫大夫賈琰為三司副使三<lb/>
司置副使自琰始<lb/>
戊午契丹使鞍轡庫使蕭巴固濟來修賻禮上命引進<lb/>
副使田守竒勞于城外加賜以遣之　先是川峽分路<lb/>
<pb n="KR2b0019_WYG_021-33a"/>
置轉運使峽鹽悉趍荆南西川民乏食太祖遣使劾兩<lb/>
路轉運使罪及上即位皆釋之於是命西川轉運使申<lb/>
文緯遥兼峽路轉運副使韓可玭兼西川路使鹽筴流<lb/>
通也<hi>文緯見建隆三年恐非此可玭未見</hi>
己未幸講武池遂幸玉津園　祕書丞安璘杖脊除籍<lb/>
為民坐知道州日受賕枉法故也<lb/>
是嵗髙麗國人金行成始入學於國子監<lb/>
</p>
<p>
</p>
  </div>
</body>
</text>
</TEI>
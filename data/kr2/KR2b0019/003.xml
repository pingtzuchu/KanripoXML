<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0019_WYG_003-1a"/>
　　　　作為此書以光修通鑑時先成長編燾謙不<lb/>
　　　　敢言續通鑑故但謂之續資治通鑑長編文<lb/>
　　　　獻通考載其進書狀四篇一在隆興元年知<lb/>
　　　　榮州時先以建隆迄開寶年事一十七巻上<lb/>
　　　　進一在乾道四年為禮部郎時以整齊建隆<lb/>
　　　　元年至治平四年閏三月五朝事迹共一百<lb/>
　　　　八巻上進一在淳熙元年知瀘州時以治平<lb/>
　　　　後至靖康凡二百八十巻上進一在淳熙元<lb/>
<pb n="KR2b0019_WYG_003-1b"/>
　　　　年知遂寜府事重别寫呈并舉要目録計一<lb/>
　　　　千六十三巻六百八十七冊上進故周宻癸<lb/>
　　　　辛雜識稱韓彦古盗寫其書至盈二厨然文<lb/>
　　　　獻通考所載僅長編一百六十八巻舉要六<lb/>
　　　　十八巻與進狀多寡迥殊考陳振孫書録解<lb/>
　　　　題稱其巻數雖如此而冊數至逾三百盖逐<lb/>
　　　　巻又分子數或至十餘云云則所稱一千六<lb/>
　　　　十三巻者乃統子巻而計之故其數較夥矣<lb/>
<pb n="KR2b0019_WYG_003-2a"/>
　　　　又據燾進狀其實止於欽宗而王明清玉照<lb/>
　　　　新志稱紹興元年胡彦修疏在長編一百五<lb/>
　　　　十九之注後則似乎兼及髙宗或以事相連<lb/>
　　　　屬著其歸宿附於註末如左傳後經終事之<lb/>
　　　　例歟癸辛雜識又稱燾為長編以木厨十枚<lb/>
　　　　毎厨抽替匣二十枚毎替以甲子誌之凡本<lb/>
　　　　年之事有所聞必歸此匣分日月先後次第<lb/>
　　　　之井然有條云云則其用力之専且久可概<lb/>
<pb n="KR2b0019_WYG_003-2b"/>
　　　　見矣其書巻帙最夥當時艱於傳寫書坊所<lb/>
　　　　刻本及蜀中舊本已有詳畧之不同及神哲<lb/>
　　　　徽欽四朝之書乾道中祇降袐書省依通鑑<lb/>
　　　　紙様繕寫一部未經鏤板流播日稀自元以<lb/>
　　　　來世鮮𫝊本<lb/>
　　　本朝康熙初崑山徐乾學始獲其本於泰興季<lb/>
　　　　氏凡一百七十五巻嘗具疏進之於<lb/>
　　　朝副帙流傳無不珍為祕乗然所載僅至英宗<lb/>
<pb n="KR2b0019_WYG_003-3a"/>
　　　　治平而止神宗以後仍屬闕如今檢永樂大<lb/>
　　　　典宋字韻中備録斯編以與徐氏本相較其<lb/>
　　　　前五朝雖大概相合而分注考異往往加詳<lb/>
　　　　至熙寜迄元符三十餘年事迹徐氏所闕而<lb/>
　　　　朱彛尊以為失傳者今皆粲然具存首尾完<lb/>
　　　　善實従来海内所未有惟徽欽二紀原本不<lb/>
　　　　載又佚去熙寜紹聖間七年之事頗為可惜<lb/>
　　　　然自哲宗以上年經月緯遂已詳備無遺以<lb/>
<pb n="KR2b0019_WYG_003-3b"/>
　　　　百年来名儒碩學所欲見而不得者一旦頓<lb/>
　　　　還舊規現行諸本増多㡬四五倍斯亦藝林<lb/>
　　　　之鉅觀矣昔明成化中詔商輅等續修通鑑<lb/>
　　　　綱目時永樂大典庋蔵内府外廷無自而窺<lb/>
　　　　竟不知燾之舊文全載巻内乃百方别購迄<lb/>
　　　　不能得論者以為遺憾今恭逢我<lb/>
皇上稽古右文編摩四庫乃得重見於世豈非顯晦有<lb/>
　　　　時待<lb/>
<pb n="KR2b0019_WYG_003-4a"/>
聖世而發其光哉燾原目無存其所分千餘巻之次第<lb/>
　　　　不可考謹參互校正量其文之繁簡别加釐<lb/>
　　　　析定著為五百二十巻燾作此書經四十載<lb/>
　　　　乃成自實録正史官府文書以逮家録野紀<lb/>
　　　　無不逓相稽審質騐異同雖採摭浩博或不<lb/>
　　　　免虚實並存疑信互見未必一一皆衷於至<lb/>
　　　　當不但太宗斧聲燭影之事於湘山野録考<lb/>
　　　　据未明遂為千古之疑竇即如景祐二年三<lb/>
<pb n="KR2b0019_WYG_003-4b"/>
　　　　月賜鎮東軍節推毛洵家帛米一事核以余<lb/>
　　　　靖所撰墓銘殊不相符為曽敏行獨醒雜志<lb/>
　　　　所糾者亦往往有之然燾進狀自稱寜失之<lb/>
　　　　繁毋失之畧盖廣蒐博録以待後之作者其<lb/>
　　　　淹貫詳贍固讀史者考證之林也乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
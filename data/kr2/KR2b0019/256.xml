<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百五十二</head> <lb/>
    <p>
<pb n="KR2b0019_WYG_256-1a"/>
欽定四庫全書<lb/>
　續資治通鑑長編巻二百五十二<lb/>
　　　　　　　　　　　　　宋　李燾　撰<lb/>
　　神宗<lb/>
熈寜七年夏四月已巳中書言在京免行錢欲令元詳<lb/>
定官於貧下行人名下特減萬緡仍免在京市例錢二<lb/>
十以下者開封府界并諸路今年旱災約及五分處欠<lb/>
負官物元非侵盗並權停催理災傷州縣未决刑獄委<lb/>
<pb n="KR2b0019_WYG_256-1b"/>
監司選官結絶杖以下情輕聽贖貧乏者釋之勸誘積<lb/>
蓄之家賖貸錢穀雖有利息豐熟日官為受理其流民<lb/>
所至檢計合興工役給與錢糧興修如老小疾病即依<lb/>
乞丐人例其在京諸門減定税額内小民販易竹木蘆<lb/>
䕠羊毛之類税錢不滿三十者權免從之先是手詔應<lb/>
災傷路分編排保甲方田造簿淤田及應有見差夫處<lb/>
並權罷候農隙豐熟日别奏取㫖上以久旱憂見容色<lb/>
每輔臣進見未嘗不嘆息懇惻欲盡罷保甲方田等事<lb/>
<pb n="KR2b0019_WYG_256-2a"/>
王安石曰水旱常數堯湯所不免陛下即位以來累年<lb/>
豐稔今旱暵雖逢但當益修人事以應天災不足貽聖<lb/>
慮耳上曰此豈細事朕今所以恐懼如此者正為人事<lb/>
有所未修也於是中書條奏請蠲減賑䘏　翰林學士<lb/>
吕惠卿言奉詔與曽布同根究市易事勾集行人照證<lb/>
而有臣未到以前布所取狀臣恐當再行審覆乞下開<lb/>
封府暫追赴臣處供析即更不禁繫中書欲依惠卿所<lb/>
乞施行上批可令布惠卿一處取問所貴不致互有辭<lb/>
<pb n="KR2b0019_WYG_256-2b"/>
説三司既收牓放罪上復以手札賜布令求對布即具<lb/>
陳行人所訴并䟽惠卿姦欺以聞時三月晦也及時布<lb/>
對於延和殿上慰諭久之因曰惠卿誠不可更共事布<lb/>
亦固求罷上不許但勉令盡力布乂陳薛向編管無罪<lb/>
牙人事上惻然咨嘆曰此事朕與有罪當時失於詳究<lb/>
便令依奏今已無及惟當速釋之耳布言編管人情輕<lb/>
一朞即放逐便其人皆已放還矣上頗悦布又言三司<lb/>
枉徇市易决責商賈不一上曰他日可一一檢取進呈<lb/>
<pb n="KR2b0019_WYG_256-3a"/>
時上意猶必欲按治而王安石卒不肯舍惠卿用他官<lb/>
惠卿奏請審覆盖謀獨變此事也上疑馬故仍以付兩<lb/>
人　上批久旱可選日差官再祈郊廟社稷及分禱宫<lb/>
觀寺院　詔州學已差教授處管下有書院并縣學舊<lb/>
有錢糧者並撥入本學補試生員選差職掌餘官毋得<lb/>
干預從國子監請也<lb/>
庚午詔置䟽濬黄河司差虞部員外郎提舉大名府界<lb/>
金隄范子淵都大提舉䟽濬黄河口自衛州至海口又<lb/>
<pb n="KR2b0019_WYG_256-3b"/>
以衛尉寺丞李公義為勾當公事先是王安石以濬川<lb/>
杷法下大名府路安撫司安撫司令子淵與通判知縣<lb/>
共試驗之皆言其法不可用安石必使用之子淵亦不<lb/>
敢違<hi>子淵二十五日奏䟽濬二股及清水鎮河皆言用浚川杷此據實録</hi>㑹子淵以事至<lb/>
京師安石問子淵濬川杷法甚善何故頃言其不可用<lb/>
子淵即對曰此誠善法但當時同官議不合耳安石大<lb/>
悦遂專置濬川司命子淵領之仍以公義為屬<hi>此據記聞仍采</hi>
<hi>實録前後所書畧加刪潤使不相牴牾公義初見六年十一月八日又見七年三月十一日</hi>子淵言<lb/>
<pb n="KR2b0019_WYG_256-4a"/>
今創置司局合具條約應䟽濬河道合用人船並下本<lb/>
地分都大司於諸埽差撥如船不足即乞從本司移牒<lb/>
於三門白波輦運司應副自衛州至海口全藉有心力<lb/>
使臣分委勾當乞不拘常制舉使臣十員指使二員合<lb/>
製造䟽濬木杷鐡龍爪等乞下沿河州軍應副工匠於<lb/>
諸埽各抽差就轉運金隄兩司差坐船二隻本司官當<lb/>
直兵士於都大司河清差撥官員請俸遞馬驛券軍典<lb/>
人數公吏食錢並依都水外監丞司例本司公事並與<lb/>
<pb n="KR2b0019_WYG_256-4b"/>
本路轉運提舉司及外都水監丞司公移行遣並從之<lb/>
<hi>此據㑹要</hi>　詔都水監黄河六都大司除開封府界白馬等<lb/>
縣黄河隄岸留二員餘各減官一員并其餘埽岸地里<lb/>
狹處使臣亦具相度減併以聞　中書言開封府見欠<lb/>
贓賞錢内有於法當蠲除亦有孤貧可矜及追贓不及<lb/>
十錢者亦有已納而吏不為銷簿者欲差同糾察在京<lb/>
刑獄祝諮看詳除放外有合奏請及情理可矜具事理<lb/>
聞奏從之　是日中書奏事已上論及市易利害且曰<lb/>
<pb n="KR2b0019_WYG_256-5a"/>
朝廷所以設此者本欲為平凖之法以便民周官泉府<lb/>
之事是也令正爾相反使中平之民如此失業不可不<lb/>
修完其法也　詔已差韓維孫永參問行人出錢免行<lb/>
利害可令元詳定官吕嘉問吳安持同取問既而維永<lb/>
言嘉問乃元詳定官不惟議論不同兼慮行人以嘉問<lb/>
是元詳定官及見提舉市易行户事多相闗不敢盡情<lb/>
供析望且令臣等體問所冀得盡事理從之<hi>維永乞自體問乃初</hi>
<hi>六日事今并書之</hi>　詔開封府界提㸃司督責諸縣捕蝗得雨<lb/>
<pb n="KR2b0019_WYG_256-5b"/>
即時以聞賜熙河諸路筞應諸軍特支錢有差　王韶<lb/>
言韓存寳李楶䧟主將當治軍法縁是日全軍陷沒蕃<lb/>
賊進攻城存寳等先歸登城固守乃得無虞乞免其罪<lb/>
詔存寳楶並釋罪委韶宻訪存寳與思立出軍有無議<lb/>
論不同以聞<lb/>
辛未獲嘉縣令崇文院校書兼國子監直講曽肇為館<lb/>
閣校勘　詔方田每方差大甲頭二人以本方上户充<lb/>
小甲頭三人同集方户令各認步畝方田官躬驗逐等<lb/>
<pb n="KR2b0019_WYG_256-6a"/>
地色更勒甲頭方户同定冩成草帳於逐叚長濶步數<lb/>
下各計定頃畝官自募人覆算更不别造方帳限四十<lb/>
日畢先㸃印訖曉示方户各具書算人冩造草帳莊帳<lb/>
候給户帖連莊帳付逐户以為地符<hi>此月二日又六日又十月二日五年</hi>
<hi>八月末志所載地符與此實録小異今兩存之</hi>
壬申詔三司勾當公事李把等罷相度成都府置市易<lb/>
務止具經畫買茶於秦鳯熙河路博買利害以聞其後<lb/>
成都府轉運司同議亦以為便從之<hi>正月二十五日差杞相度又三月十</hi>
<pb n="KR2b0019_WYG_256-6b"/>
<hi>六日云云可考</hi>　又詔自今諸國進奉人到闕更不差市易務<lb/>
上界官主賣買<lb/>
癸酉遼主遣利州觀察使耶律永寜祺州團練使韓宗<lb/>
範其母遣奉國軍節度使耶律和衛尉卿趙孝傑來賀<lb/>
同天節　上批應災傷路分方田保甲除已編排方量<lb/>
了畢止是攅造文字處許依條限了絶外其見編排方<lb/>
量及造五等簿處可速指揮並權罷<hi>志有此此月二日又四日又十月二</hi>
<hi>日</hi>　是日雨<lb/>
<pb n="KR2b0019_WYG_256-7a"/>
甲戌詔同天節依例上夀先是上以久旱避殿易服減<lb/>
常膳羣臣屢請不從至是雨告足羣臣又表請乃從之<lb/>
　西上閤門使苗授知河州賊復圍河州授徃救之始度<lb/>
洮西將士皆欲徑趨河州授曰納木薩勒宗甚近有伏兵<lb/>
當襲之一戰而克進破賊斬首四百餘級論功第一遂<lb/>
知河州擢四方館使榮州刺史<hi>此據本𫝊當考或削去木姚兕本傳亦請先破納</hi>
<hi>薩勒宗</hi>録熙河秦鳯路死事者之家推恩有差惟景思立<lb/>
輕敵敗事特䘏其死戰與二人恩澤餘皆加等仍令經<lb/>
<pb n="KR2b0019_WYG_256-7b"/>
畧司先取逐家本房如不足取近親依所定人數開析<lb/>
以聞　詔雜買務近支借錢一千三百五十緡依條有<lb/>
息錢三百緡以下今年收息一千七百餘緡委根究市<lb/>
易務利害所根究施行其後乃云此本息共收數也<lb/>
先是監安上門光州司法參軍鄭俠言去年大蝗秋冬<lb/>
亢旱以至今春不雨麥苗乾枯黍粟麻豆皆不及種五<lb/>
穀踊貴民情憂惶十九懼死逃移南北困苦道路方春<lb/>
斬伐竭澤而漁大營官錢小購升米草木魚鼈亦莫生<lb/>
<pb n="KR2b0019_WYG_256-8a"/>
遂外敵輕肆敢侮君國皆由中外之臣輔佐陛下不以<lb/>
道以至於此臣竊惟災患致之有漸而來如疾風暴雨<lb/>
不可復禦流血藉尸方知喪敗此愚夫之見而古今比<lb/>
比有之所貴於聖神者為其能圖患於未然而轉禍為<lb/>
福也於今之勢猶有可救臣伏願陛下開倉廪以賑貧<lb/>
乏諸有司掊斂不道之政一切罷去庶幾早召和氣上<lb/>
應天心調隂陽降雨露以延天下蒼生垂死之命而固<lb/>
宗社萬萬年無疆之祉君臣際遇貴乎知心以臣之愚<lb/>
<pb n="KR2b0019_WYG_256-8b"/>
深知陛下愛養民庶甚於赤子故自即位以來一有利<lb/>
民便物之事靡不毅然主張行之陛下之心亦欲人人<lb/>
夀富而躋之堯舜三代之盛夫豈區區充滿府庫盈溢<lb/>
倉廪終以富盛彊大勝天下哉而中外之臣畧不推明<lb/>
陛下此心乃恣其叨懫劓割生民侵肌及骨使之困苦<lb/>
而不聊生夫陛下所存如彼羣臣所為如此不知君臣<lb/>
際㑹千載一時欲何所為徒只日超百資意指氣使而<lb/>
已乎臣又惟何世而無忠義何代而無賢德亦繫其人<lb/>
<pb n="KR2b0019_WYG_256-9a"/>
君所以駕馭之如何爾古之人在山林有廊廟之憂至<lb/>
於芻蕘匹夫匹婦猶欲自盡以規其后陛下之朝臺諫<lb/>
之臣黙黙具位而不敢言事至有規避百為不敢居是<lb/>
職者凡百執事又皆貪猥近利使懷道抱識之士皆不<lb/>
欲與之言不識時然耶陛下有以使之然邪以為時然<lb/>
則堯舜在上便有䕫稷湯文在上便有伊吕君作於内<lb/>
臣應於外主唱於上臣和於下以成康濟之業膏潤德<lb/>
澤下浸昆蟲草木至治馨香逹扵上下至于千萬世莫<lb/>
<pb n="KR2b0019_WYG_256-9b"/>
不欣慕而則效之獨陛下以仁聖當御撫養為心甚於<lb/>
前古而羣臣所為如此其非時然抑陛下所以駕馭之<lb/>
未審爾陛下以爵禄駕馭天下忠賢而使之如此甚非<lb/>
宗廟社稷之福也夫得一飯於道傍則銘記不忘而終<lb/>
身飽飫於其父則不以為德此庸人之常情也今之食<lb/>
禄徃徃如此若臣所聞則不然盖朝廷設官位有髙下<lb/>
臣子事上忠無兩心與其見怒於有司孰與不忠於君<lb/>
上與其茍容於當世孰與得罪於皇天臣所以不避萬<lb/>
<pb n="KR2b0019_WYG_256-10a"/>
死以告陛下誠以上畏天命中憂君國而下憂生民爾<lb/>
於臣之身使其粉碎如一螻蟻無足顧惜臣又見南征<lb/>
北伐皆以其勝㨗之勢山川之形為圖而來料無一人<lb/>
以天下憂苦質妻賣女父子不保遷移逃走困頓藍縷<lb/>
拆屋伐桑争貨於市輸官糴米遑遑不給之狀為圖而<lb/>
獻臣不敢具以聞謹以安上門逐日所見繪為一圗百<lb/>
不一及但經聖明眼目不必多見已可咨嗟涕泣使人<lb/>
傷心而况於千萬里之外哉謹隨狀呈奏如陛下觀臣<lb/>
<pb n="KR2b0019_WYG_256-10b"/>
之圗行臣之言自今已徃至於十日不雨乞斬臣於宣<lb/>
德門外以正欺君慢天之罪如少有所濟亦乞正臣越<lb/>
分言事之刑俠福清人也於是上出俠䟽及圖以示輔<lb/>
臣問王安石識俠否安石曰嘗從臣學因乞避位上不<lb/>
許乃詔開封府劾俠擅發馬遞之罪<hi>司馬光記聞云俠上言新制使選人</hi>
<hi>監京城門民所齎物無細大皆征之使貧民愁怨人主居深宫或不知之乃畵圗并進按俠此䟽乃無之當考</hi>
<hi>俠六月九日責明年正月七日又責林栗言行録載俠以三月二十六日上䟽神宗多所聽用盖因俠上蘇軾</hi>
<hi>等啓然考按他事或失先後如責躬詔乃三月二十八日而以為四月一日盖誤也今但取其合者</hi>
<pb n="KR2b0019_WYG_256-11a"/>
乙亥上批京東忠果所以難招置者大抵人情懼見揀<lb/>
選上京離去鄉土是則失朝廷救饑除盗之意可明諭<lb/>
今後止揀填本州軍就糧禁軍　詔河北西路提㸃刑<lb/>
獄司劾定州路走馬承受任端端嘗呼集諸軍校有所<lb/>
戒諭而不以聞其帥於是安撫使滕甫以端侵預軍政<lb/>
奏之下轉運司體量得實故劾之其後獄具法止坐罰<lb/>
金又特命差替上於近習有過未始假借如此　詔諸<lb/>
馬遞舖兵闕額如係重難舖分招人不足許本城不係<lb/>
<pb n="KR2b0019_WYG_256-11b"/>
配軍投換改刺仍就小給請受及闗報住營處遣家屬<lb/>
從䕫州路轉運司請也　廢原武馬監淇水二監合為<lb/>
一　賜知熙州王韶詔書以韶奏領大兵過洮西破賊<lb/>
於結河川斬二千餘級也<hi>韶三月九日過洮西御集三月二十日王韶軍至寜河遣</hi>
<hi>将招討又獲二千餘級一行軍士可特支禁軍一貫餘准例指揮宣命入急遞付韶按此二千餘級當即是結</hi>
<hi>河川不知御集何故書此而實録乃無之當考千舊紀於乙亥日亦書王韶破西蕃於結河川斬級二  新紀</hi>
<hi>但去斬級二千凡四字</hi>　中書奏事已上論及市易事參知政事<lb/>
馮京曰開封祥符縣給散民錢有出息抵當銀絹米麥<lb/>
<pb n="KR2b0019_WYG_256-12a"/>
緩急喪𦵏之目如此七八種小民無知但見官中給錢<lb/>
無不願請積累數多實送納不得上曰豈惟如此天下<lb/>
之民所納二税至有十七八種者使吾民安得泰然也<lb/>
　又詔三司以上等粳米每石為錢一千於乾明寺米<lb/>
場聽民賖請中等粳米毎斗為錢八十五文零糶與貧<lb/>
民無與停販之家立許人告捕法　賜河北路常平司<lb/>
度僧牒千募人入米賑濟<lb/>
己夘岷州刺史髙遵裕為岷州團練使旌守城功也賊<lb/>
<pb n="KR2b0019_WYG_256-12b"/>
乗景思立踏白之敗圍岷州蕃僧温遵率容李龍族應<lb/>
之道路不通者幾月或請退保遵裕曰敢議此者斬岷<lb/>
城卑缺守者恐遵裕登西門遣偏將及包順引兵縱擊<lb/>
選精兵百餘騎繇南門鼓噪而出合擊之賊遂敗走時<lb/>
朝廷以岷城孤逺難守俾退保臨江詔至賊已潰矣故<lb/>
就除本州團練使遵裕謂容李龍三族應賊而龍氏實<lb/>
破和爾川寨度不可盡誅乃以二十縑募取龍氏一級斬<lb/>
捕幾盡以其地招弓箭手貸容李籍為蕃勇敢乗障得<lb/>
<pb n="KR2b0019_WYG_256-13a"/>
其死力温遵知無能為率其徒歸附<hi>三月五日王安石云云當考</hi>
西京左藏庫使包順為内藏庫使賜金帶上錦𫀆絹三<lb/>
百餘遷官賜絹有差録岷州破賊之功也<hi>包順事自十四日移此</hi>
　詔應乗遞馬者於水行州縣聽乗舟官以役錢差雇<lb/>
　詳定行户利害所言竊知體問行户利害所取行人<lb/>
狀與經本所所供利害不同慮朝廷不知因依欲望自<lb/>
今凡有體問行户所狀乞降本所以慿具析申奏從之<lb/>
韓維言陛下待臣乃在呂嘉問之下臣雖不才先帝所<lb/>
<pb n="KR2b0019_WYG_256-13b"/>
命以輔陛下於初潛行年六十未嘗有一言稍渉阿倚<lb/>
以希己利未嘗有一言不盡理道以補聖聽今於此小<lb/>
事處置闗防乃不得與新進小生為比臣復何靣目出<lb/>
入禁闈懇求去位優詔答之　詔濮安懿王子宗暉宗<lb/>
勝宗楚各賜芳林園宅地令將作監計口修盖　又詔<lb/>
荆南岳鄂安澧州第四等以下災傷户今年夏料役錢<lb/>
聽蠲減又賜淮南東路轉運司上供糧五萬石於災傷<lb/>
州縣募夫修工役　又詔軍士逃匿於熟户族帳捕獲<lb/>
<pb n="KR2b0019_WYG_256-14a"/>
依常法自首者釋罪　王韶言體量轄約昨在河州日<lb/>
屢與景思立言毋出兵而思立弗聽及言轄約力戰受<lb/>
傷以死詔轄約依諸司副使陣亡例給賻仍勘㑹親的<lb/>
骨肉以聞韶又言乞候諸處修築堡寨畢工併兵討蕩<lb/>
杓家摩雅克族上批如韶所奏即未有解兵之期令韶再<lb/>
相度以聞至六月杓家摩雅克族降<lb/>
庚辰天章閣待制同提舉在京諸司庫務韓縝兼提舉<lb/>
醴泉觀以上批縝奉使分畫地界庶别給稍優以周家<lb/>
<pb n="KR2b0019_WYG_256-14b"/>
用慰其冒暑逺使之勤也<lb/>
壬午知大名府韓絳言本路旱災已及四月旬若使民<lb/>
投訴差官檢覆然後蠲除恐艱食之民有所不能欲乞<lb/>
河北路二麥不收者不俟差官檢覆悉免夏税上批速<lb/>
如絳所奏行之仍詔開封府界諸路准此又批聞河北<lb/>
流民日多皆留京師恐貧困之民闕糧失所可速相度<lb/>
具如何措置以聞中書言近詔京西轉運等司募流民<lb/>
給錢糧減工料興役以為賑置其老疾孤幼皆濟以食<lb/>
<pb n="KR2b0019_WYG_256-15a"/>
盖以民既因災就熟若於京師給食則逺近輻凑轉使<lb/>
流離奔散因役募之兩得其利然竊恐工役不能處處<lb/>
皆有或有而未應興作以故未能周給欲更下有司令<lb/>
未興役州郡不以老少計口給食從之仍指揮其見留<lb/>
京師實貧乏者令司農寺相度具如何賑濟使得至所<lb/>
欲徃州軍不致久留京師<lb/>
癸未遣官謝雨　詔應黄河夏秋水漲隄岸危急須藉<lb/>
民夫救䕶處去所𨽻州五十里以上者本埽申所屬縣<lb/>
<pb n="KR2b0019_WYG_256-15b"/>
輟令佐一員急部夫入役及申外丞司并本屬州催促<lb/>
應副仍令通判提舉如不至急妄追集民夫並科違制<lb/>
仍委按察官覺察之<lb/>
甲申詔諸陣亡軍士祖父母父母妻無子孫依倚者人<lb/>
日給米二升以終其身婦人改嫁即停給　詔應熟夷<lb/>
税户無賣田宅與生夷並依縁邊戸典賣田土與蕃部<lb/>
法　又詔聞岷州闗糧少人入中其東南鹽鈔與今西<lb/>
鹽鈔法令三司具經久通行利害以聞　又詔汾石州<lb/>
<pb n="KR2b0019_WYG_256-16a"/>
去年災傷五分以上戸見欠和糴糧草展納限至秋<lb/>
曽布吕惠卿同根究市易事凡三五日一對上初以布<lb/>
言為是已而中變從惠卿請送魏繼宗於開封府令所<lb/>
屬知在　是日布復對上獨指糯米収虚息事曰此事<lb/>
極分明布因言前後所陳事理無不明白聖意無不曉<lb/>
然今獨以此事為分明則其他殆未明矣上黙然布又<lb/>
言臣自立朝以來每聞德音未嘗不欲以王道治天下<lb/>
今市易之為虚固巳凛凛乎間架阡陌之事矣近日嘉<lb/>
<pb n="KR2b0019_WYG_256-16b"/>
問奏稱熙寜六年收息八十餘萬乞推賞官吏其間有<lb/>
貼黄云近差官徃湖南販茶陜西販鹽兩浙販紗皆未<lb/>
敢計息臣以謂如此政事書之簡牘不獨唐虞三代所<lb/>
無歴觀秦漢以來衰亂之世恐未之有也上笑而頷之<lb/>
謂布曰惠卿不免共事不可與之諠爭於朝廷觀聽為<lb/>
失體退與惠卿召行人於東府再詰其所陳如前不變<lb/>
而王安石懇求去位引惠卿執政上既許之乙酉布復<lb/>
與惠卿㑹惠卿頗有得色詬罵行人及胥吏以語侵布<lb/>
<pb n="KR2b0019_WYG_256-17a"/>
布不敢校也　詔災傷路分逐熟流民隨行之物税錢<lb/>
百以下聽免　是日雨雹　王韶大破西蕃摩正降<hi>綱要</hi>
<hi>云築阿納城西蕃首領舊紀於乙酉十八日書王韶破西蕃斬級七千摩正降新紀别修如上今從之其詳又</hi>
<hi>具丁酉三十日</hi>　端明殿學士兼翰林侍讀學士判西京留守<lb/>
司御史臺司馬光上䟽曰臣伏讀詔書喜極以泣昔成<lb/>
湯以六事自責今陛下以四事求諫聖人所為異世同<lb/>
符凡詔書所言皆即日之深患陛下既已知之羣臣夫<lb/>
復何云曽子曰尊其所聞則髙明矣行其所知則光大<lb/>
<pb n="KR2b0019_WYG_256-17b"/>
矣陛下誠知其如是復能斷志無疑不為左右所移則<lb/>
安知今日之災沴不如太戊之桑穀太宗之雊雉成王<lb/>
之雷風宣王之旱魃更為宗廟生民之福乎然自詔下<lb/>
以來臣不知中外之臣亦有以當今之急務生民之疾<lb/>
苦力為陛下别白言之者乎盖必有之矣而臣未得聞<lb/>
也臣竊不自揆伏念父子受國厚恩備位侍從曏在朝<lb/>
廷屢以狂瞽塵凂聖聰間以衰疾自求閒官不敢預國<lb/>
家之議四年於兹矣幸遇陛下發不世之詔問以朝政<lb/>
<pb n="KR2b0019_WYG_256-18a"/>
闕失斯實千載一時古人雖在畎畝猶不忘君况居位<lb/>
食禄者乎是以不敢畏當塗避衆怒愛㣲軀保妻子心<lb/>
知時事之可憂而塞默不言也竊觀陛下英睿之性希<lb/>
世少倫即位以來鋭精求治恥為繼體守文之常主髙<lb/>
欲慕堯舜之隆下不失漢唐之盛擢俊傑之才使之執<lb/>
政言無不聽計無不從所譽者超遷所毁者斥退垂衣<lb/>
拱手聽其所為推心置腹人莫能間雖齊威公之任管<lb/>
仲蜀先主之任諸葛亮殆不及也執政者亦悉竭力以<lb/>
<pb n="KR2b0019_WYG_256-18b"/>
副陛下之欲恥為碌碌守法循故事之臣每以周公自<lb/>
任是宜百度交正四民豐樂頌聲旁洽嘉瑞沓至乃其<lb/>
效也然六年之間百度分擾四民失業怨憤之聲所不<lb/>
忍聞災異之大古今罕比其故何哉豈非執政之臣所<lb/>
以輔陛下者未得其道所謂未得其道者在於好人同<lb/>
已而惡人異已也陛下既全以威福之柄授之使之制<lb/>
作新法以利天下是宜與衆共之捨短取長以求盡善<lb/>
而獨任己意惡人攻難羣臣有與之同者則擢用不次<lb/>
<pb n="KR2b0019_WYG_256-19a"/>
與之異者則禍辱隨之人之情誰肯棄福而取禍去榮<lb/>
而就辱於是天下之士躁於富貴者翕然附之争勸陛<lb/>
下益加委信順從其言嚴斷刑罰以絶異議如是者徃<lb/>
徃立取美官比年以來中外執事權者皆此属矣其懷<lb/>
忠直守亷耻者皆擯斥廢棄或罹罪譴無所容立至於<lb/>
臺諫之士天子耳目所以規朝政之闕失糾大臣之專<lb/>
恣此陛下所當自擇而亦使執政擇之彼專用其所親<lb/>
愛之人或小有違忤即加貶逐以懲後來必得侫䛕之<lb/>
<pb n="KR2b0019_WYG_256-19b"/>
尤者然後為之如是則政事之愆謬羣臣之姦詐下民<lb/>
之疾苦逺方之寃抑陛下何從得聞見之乎又奉使詢<lb/>
訪利害於四方者亦其所親愛之人皆先禀其意指慿<lb/>
其氣勢以驅廹州縣之吏善惡繫其筆端升黜由其脣<lb/>
吻彼州縣之吏承順之不贍何暇與之講利害立同異<lb/>
哉其入奏則云州縣守宰咸以為便經久可行陛下但<lb/>
見其文書粲然可觀以為法之至善詢謀僉同豈知其<lb/>
在外所為哉或者更增為條目務求新巧互陳利害各<lb/>
<pb n="KR2b0019_WYG_256-20a"/>
事改張使畫一之法日殊月異久而不定吏民莫知所<lb/>
從盖由襲故則無功出竒則有賞彼皆進身之私計非<lb/>
有益國便民之志也又令使者督責所在監司監司督<lb/>
責州縣上下相驅競為苛刻茍不奉行新法立加停替<lb/>
或未熟新法誤有違犯皆不理赦降去官與犯贓者罪<lb/>
同而重於犯私罪者州縣之吏惟奉行文書救免罪戾<lb/>
之不暇民事不復留心矣又潛遣邏卒聽市道之人謗<lb/>
議者執而刑之又出牓立賞募人告捕誹謗朝政者臣<lb/>
<pb n="KR2b0019_WYG_256-20b"/>
不知自古聖帝明王之政固如是耶昔堯稽于衆舎己<lb/>
從人舜戒羣臣予違汝弼汝無靣從退有後言此其所<lb/>
以為帝王稱首者也秦惡聞其過殺直諫之士禁偶語<lb/>
之人及其禍敗行道之人皆知之而已獨不知此所以<lb/>
為萬世戒者也子産相鄭鄭人㳺於鄉校以論執政然<lb/>
明請毀之子産曰何為夫人朝夕退而㳺焉以議執政<lb/>
之善否其所善者吾則行之其所惡者吾則改之是吾<lb/>
師也若何毀之我聞忠善以損怨不聞作威以防怨豈<lb/>
<pb n="KR2b0019_WYG_256-21a"/>
不遽止然猶防川大决所犯傷人必多吾不克救也不<lb/>
如小决使道不如吾聞而藥之也何今之執政異於古<lb/>
之執政乎齊景公謂梁邱據曰惟據與我和夫晏子對<lb/>
曰據亦同也焉得為和和如羮焉水火醯醢鹽梅以烹<lb/>
魚肉宰夫和之齊之以味濟其不及以洩其過君子食<lb/>
之以平其心君臣亦然君所謂可而有否焉臣獻其否<lb/>
以成其可君所謂否而有可焉臣獻其可以去其否是<lb/>
以政平而不干民無争心今據不然君所謂可據亦曰<lb/>
<pb n="KR2b0019_WYG_256-21b"/>
可君所謂否據亦曰否以水濟水誰能食之今朝廷之<lb/>
臣對揚啓沃亦有異於梁邱據者乎衛君言計非是羣<lb/>
臣和者如出一口子思曰以吾觀衛所謂君不君臣不<lb/>
臣者也人主自臧則衆謀不進事是而臧之猶却衆謀<lb/>
况和非以長惡乎夫不察事之是非而悦人贊已闇莫<lb/>
甚焉不度理之所在而阿䛕求容諂莫甚焉君闇臣諂<lb/>
以在民上民不與也若此不己國無類矣子思言於衛<lb/>
侯曰君之國事將日非矣出言自以為是而卿大夫莫<lb/>
<pb n="KR2b0019_WYG_256-22a"/>
敢矯其非卿大夫出言自以為是而士庶人莫敢矯其<lb/>
非君臣既自賢矣而羣下同聲賢之則順而有福矯之<lb/>
則逆而有禍如此則善安從生今執政主新法羣下同<lb/>
聲賢之有以異於衛國之政乎是以士大夫憤懣鬰結<lb/>
視屋竊歎而口不敢言庶人饑寒憔悴怨嘆號泣而無<lb/>
所控告此則陛下所謂忠謀讜言鬱於上聞而阿䛕壅<lb/>
蔽以成其私者也茍忠讜退伏阿䛕滿側而望百度之<lb/>
正四民之樂頌聲之洽嘉瑞之臻固亦難矣方今朝政<lb/>
<pb n="KR2b0019_WYG_256-22b"/>
闕失其大者有六而已一曰廣散青苖錢使民負債日<lb/>
重而縣官無所得二曰免上户之役斂下戸之錢以養<lb/>
浮浪之人三曰置市易司與細民爭利而實耗散官物<lb/>
四曰中國未治而侵擾四夷得少失多五曰團結保甲<lb/>
教習凶器以疲擾農民六曰信狂狡之人妄興水利勞<lb/>
民費財若其他𤨏𤨏米鹽之事皆不足為陛下道也捨<lb/>
其大而言其細捨其急而言其緩外有獻替之迹内懷<lb/>
附㑹之心是姦邪之尤者臣不敢為也凡此六者之為<lb/>
<pb n="KR2b0019_WYG_256-23a"/>
害人無貴賤愚智莫不知之乃至陛下左右前後之臣<lb/>
日譽新法之善者其心亦知其不可但欲希合聖心附<lb/>
㑹執政盗貴富耳一旦陛下之意移則彼之所言亦異<lb/>
矣臣不敢復費簡札叙利害以煩聖聽但願陛下勿詢<lb/>
阿䛕之黨勿徇權臣之意斷志罷之必有能為陛下言<lb/>
其詳者矣此六者之中青苖免役錢為害尤大夫力者<lb/>
民之所生而有也榖帛者可耕桑而得也至於錢者縣<lb/>
官之所鑄民不得私為也自未行新法之時民間之錢<lb/>
<pb n="KR2b0019_WYG_256-23b"/>
固巳少矣富商大賈藏鏹者或有之彼農夫之富者不<lb/>
過占田稍廣積穀稍多室屋修完耕牛不假而己未嘗<lb/>
有積錢巨萬於家者也其貧者繿縷不蔽形糟糠不充<lb/>
腹春指夏熟夏望秋成或為人耕種資采拾以為生亦<lb/>
有未嘗識錢者矣是以古之用民各因其所有而取之<lb/>
農民之役不過出力税不過榖帛及唐末兵興始有税<lb/>
錢者故白居易譏之曰私家無鐡鑪平地無銅山言責<lb/>
民以所無也今有司為法則不然無問市井田野之人<lb/>
<pb n="KR2b0019_WYG_256-24a"/>
由中及外自朝至暮惟錢是求農民值豐嵗賤糶其所<lb/>
收之穀以輸官比常嵗之價或三分减二於斗斛之數<lb/>
或十分加二以求售於人若值凶年無穀可糶吏責其<lb/>
錢不巳欲賣田則家家賣田欲賣屋則家家賣屋欲賣<lb/>
牛則家家賣牛無田可售不免伐桑棗撤屋材賣其薪<lb/>
或殺牛賣其肉得錢以輸官一年如此明年將何以為<lb/>
生乎故自行新法以來農民尤被其患農者天下之本<lb/>
農既失業餘民安所取食哉今貨益重物益輕年雖饑<lb/>
<pb n="KR2b0019_WYG_256-24b"/>
榖不甚貴而民倍困為國計者豈可不少思其故哉此<lb/>
皆歛錢之咎也北盡塞表東被海涯南踰江淮西及卭<lb/>
蜀自去嵗秋冬絶少雨雪井泉溪澗徃徃涸竭二麥無<lb/>
收民已絶望孟夏過半秋種未入中户以下大抵乏食<lb/>
采木實草根以延朝夕若乂如是數月將如何哉當此<lb/>
之際而州縣之吏督廹青苗助役錢不敢少緩鞭笞縲<lb/>
紲惟恐不逮婦子皇皇如在湯火之中號泣呼天無復<lb/>
生望臣恐鳥窮則啄獸窮則攫民窮困巳極而無人救<lb/>
<pb n="KR2b0019_WYG_256-25a"/>
恤羸者不轉死溝壑壯者不聚為盗賊將何之矣若東<lb/>
西南北所在嘯聚連羣結黨日滋月蔓彌漫山澤蹈籍<lb/>
城邑州縣不能禁官軍不能討當是時方議除去新法<lb/>
將奚益哉緑林赤眉黄巾黑山之徒自何而有皆疲於<lb/>
賦斂復值饑饉窮困無聊之民耳此乃宗廟社稷之憂<lb/>
而廟堂之上方晏然自得以為太平之業八九巳成此<lb/>
臣所為痛心疾首晝則忘食夜則忘寢不避死亡欲黙<lb/>
不能者也易復之初六曰不逺復無祗悔元吉言過而<lb/>
<pb n="KR2b0019_WYG_256-25b"/>
能改雖悔不大也其上九曰迷復凶有災眚用行師終<lb/>
有大敗以其國君凶至于十年不克征言迷而不復凶<lb/>
且有災於君道尤不利也昔秦穆公敗於殽作秦誓曰<lb/>
惟古之謀人則曰未就予忌惟今之謀人姑將以為親<lb/>
雖則云然尚猷詢兹黄髪則罔所愆盖悔棄老成之逺<lb/>
慮用利口之淺謀以取覆敗而思補其過也故能終雪<lb/>
前恥彊霸西戎漢武帝征伐四夷中國虚耗賊盗羣起<lb/>
又喪貳師之軍乃下哀痛之詔曰迺者以縳馬書徧示<lb/>
<pb n="KR2b0019_WYG_256-26a"/>
丞相御史二千石諸大夫郎為文學者皆以敵自縳其<lb/>
馬不祥甚哉公車方士太史太卜皆以為吉今計謀卦<lb/>
兆皆反謬盖始悟公車方士之諂䛕對不以誠致誤國<lb/>
事有悔予心也故禁苛暴止擅賦力本務農天下復安<lb/>
自國家行新法以來天下之人心祈口禱惟冀陛下之<lb/>
覺悟拯救其失以蘇疲民如望上天之膏澤日復一日<lb/>
以至扵今及今改之猶可救也過是則民力屈竭一旦<lb/>
渙然離散乃始勞心安集豈不難哉竊觀陛下詔書畏<lb/>
<pb n="KR2b0019_WYG_256-26b"/>
天災深自咎責丁寜懇切欲有所改為也若徒著之空<lb/>
文而於新法無所變更是猶臨鼎哀魚之爛而益薪不<lb/>
巳将何補哉陛下誠能垂日月之明奮乾剛之斷放逺<lb/>
阿䛕勿使壅蔽自擇忠讜為臺諫官收還威福之柄悉<lb/>
從巳出詔天下青苖錢勿復散其見在民間逋欠者計<lb/>
從初官本分作數年催納更不收息其免役錢盡除放<lb/>
差役並依舊法罷市易務其所積物依元買價出賣所<lb/>
欠官錢亦除利催本罷拓土闢境之兵先阜安中國然<lb/>
<pb n="KR2b0019_WYG_256-27a"/>
後征伐四夷罷保甲教閱使服田力穡所興修水利委<lb/>
州縣相度凡利少害多者悉罷之如此則中外讙呼上<lb/>
下感悦和氣薰蒸雨必霑洽矣彼阿䛕之人附㑹執政<lb/>
者皆縁新法以得富貴若陛下以為非而捨之彼如魚<lb/>
之失水必力爭固執而不肯移願陛下勿問之也臣竊<lb/>
聞陛下以旱暵之故避殿撤膳其焦勞至矣而民終不<lb/>
預其澤不若罷此六者立有溥博之德及於四海也又<lb/>
聞京師近雖獲雨而畿甸之外旱氣如故王者以四海<lb/>
<pb n="KR2b0019_WYG_256-27b"/>
為家無有逺近皆陛下之赤子願陛下雖徇羣臣之情<lb/>
御正殿復常膳猶應兢兢業業憂勞四方不遽自寛以<lb/>
為無後災也又諸州縣奏雨徃徃止欲解陛下之焦勞<lb/>
一寸則云三寸三寸則云一尺多不以其實不可不察<lb/>
也又聞青苖之法災傷及五分則倚閣其間官吏不仁<lb/>
者至有抑遏百姓止放四分以下税此尤可罪者也臣<lb/>
在冗散之地若朝政小小得失臣固不敢預聞今坐視<lb/>
百姓困於新法如此将為朝廷深憂而陛下曽不知之<lb/>
<pb n="KR2b0019_WYG_256-28a"/>
又今年以來臣衰疾寖増恐萬一溘先朝露齎懷忠不<lb/>
盡之情長抱恨於黄泉是以冒死一為陛下言之儻陛<lb/>
下猶棄忽而不信此則天也臣不敢復言矣<hi>光上䟽不得其的實</hi>
<hi>月日案䟽語云孟夏過半則必是四月十五日以後也今附此王安石罷相前</hi>　知青州膝甫<lb/>
上䟽言新法害民者陛下既知之矣但下一手詔應熙<lb/>
寜二年以來所行新法有不便悉罷則民氣和而天意<lb/>
解矣<hi>此據滕甫墓誌附見當考鄭俠言行録云時詔求直言欲應詔者甚衆聞俠被劾皆沮縮惟司馬光</hi>
<hi>輩一二文字得逹上前險佞之黨日於匭函假名投書乞留王安石堅守新法仍乞治俠狂妄之罪光䟽已具</hi>
<pb n="KR2b0019_WYG_256-28b"/>
<hi>載甫䟽但存此其它䟽又俱不見言行録或可據今且附見</hi>
丙戌禮部侍郎平章事監修國史王安石罷為吏部尚<lb/>
書觀文殿大學士知江寜府仍詔出入如二府儀大朝<lb/>
㑹綴中書門下班<hi>安石轉九資元符二年五月二十三日曽布云云可考</hi>　觀文<lb/>
殿大學士吏部侍郎知大名府韓絳依前官平章事監<lb/>
修國史遣勾當御藥院劉有方齎詔召絳赴闕翰林學<lb/>
士右正言兼侍講呂惠卿為右諫議大夫參知政事安<lb/>
石為執政凡六年先是上一日侍太后同岐王顥至太<lb/>
<pb n="KR2b0019_WYG_256-29a"/>
皇太后宫太皇太后謂上曰吾聞民間甚苦青苗助役<lb/>
錢盍罷之上曰此以利民非苦之也太皇太后曰王安<lb/>
石誠有才學然怨之者甚衆上欲保全不若暫出之於<lb/>
外嵗餘復召可也上曰羣臣中惟安石能横身為國家<lb/>
當事耳顥曰太皇太后之言至言也陛下不可不思上<lb/>
怒曰是我敗壞天下耶汝自為之顥泣曰何至是也皆<lb/>
不樂而罷<hi>此據邵伯温見聞録云是司馬光記富弼語然伯温云時宗祀前數日太皇曰天氣晴和</hi>
<hi>行禮日如此大慶也帝曰然太皇人曰吾昔聞民間疾苦必以告仁宗常因赦行之今亦當爾帝曰今無他事</hi>
<pb n="KR2b0019_WYG_256-29b"/>
<hi>太皇又勸帝因赦罷青苗免役錢按四年九月祀明堂時太皇未必有此言七年九月祀明堂則安石以四月</hi>
<hi>去相位矣此時必有差誤今畧加刪削使不相牴牾</hi>安石益自任時論卒不與他<lb/>
日太皇太后及皇太后又流涕為上言新法之不便者<lb/>
且曰王安石變亂天下上流涕退命安石議裁損之安<lb/>
石重為解乃已㑹久旱百姓流離上憂見顔色每輔臣<lb/>
進對嗟嘆懇惻益疑新法不便欲罷之安石不悦屢求<lb/>
去上不許而吕惠卿又使其黨日詣匭函假名投書乞<lb/>
留安石堅守新法<hi>假名投書乞留安石此據鄭俠言行録</hi>上乃遣惠卿以<lb/>
<pb n="KR2b0019_WYG_256-30a"/>
手詔諭安石欲處以師傅之官留京師而安石堅求去<lb/>
又賜手詔曰繼得卿奏以義所難處欲得便郡休息朕<lb/>
深體卿意更不欲再三邀卿之留已降制命除卿知江<lb/>
寜庶安心休息以適所欲朕體卿之誠至矣卿宜有以<lb/>
報之手劄具存無或食言從此浩然長徃也乂賜手詔<lb/>
曰韓絳懇欲得一見卿意者有所諮議卿可為朕詳語<lb/>
以方今人情政事之所宜急者安石薦絳代己仍以惠<lb/>
卿佐之於安石所為遵守不變也時號絳為傳法沙門<lb/>
<pb n="KR2b0019_WYG_256-30b"/>
惠卿為䕶法善神<hi>傳法沙門䕶法善神據吳幵漫堂隨筆人鄭俠言行録云惠卿拜職日京</hi>
<hi>師大風霾黄土翳席逾寸俠又上䟽論之不報此當考詳刪定</hi>他日上又賜安石手詔<lb/>
曰王韶聞卿解機務頗不安職繼有姦人詐韶云朝廷<lb/>
已有命廢熙河徙帥治秦韶愈憂惑朕雖已降手勑開<lb/>
諭卿可特致書安慰之　河東節度使守司徒兼侍中<lb/>
判河陽文彦博判大名府　檢正中書五房公事李承<lb/>
之兼同判司農寺　兵部郎中陳安石復為户部判官<lb/>
以知諫院鄧潤甫等言朝廷近以京東監司不職例皆<lb/>
<pb n="KR2b0019_WYG_256-31a"/>
罷去而安石到官未久凡官吏之善否新法之弛張容<lb/>
有未知兼體問安石亦嘗發擿過官吏二十餘員故也<lb/>
　詔置沅州以懿州新城為治所縣以盧陽為名從章<lb/>
惇請也<hi>南江傳云懿州賜名沅州潭陽縣名盧陽縣並繫之七年六月案實録乃七年四月十九日事</hi>
<hi>也正月十九日惇請建州縣城寨當叅考九域志云沅州潭陽郡熙寜七年收復溪峒黔衡古顯叙峽中勝富</hi>
<hi>瀛繡允雲洽俄奨晃波宣十七州即唐叙錦奨州地置州治盧陽麻陽黔陽三縣食貨志云章惇初築沅州亦</hi>
<hi>有屯田務又元豐元年六月二十五日九月二日可考又元豐元年七月二十一日罷屯田務此年九月二日</hi>
<hi>以沅州屯田法付劉彛</hi>　詔監楚州市易務著作伍郎王景彰追<lb/>
<pb n="KR2b0019_WYG_256-31b"/>
兩官勒停并劾違法干繫官吏命官具案聞奏其違法<lb/>
所納息錢給還仍下杭州廣州市易務勘㑹違法事許<lb/>
令自改正以權發遣淮南東路轉運副使提舉楚州市<lb/>
易司蔣之竒奏景彰違法糴買商人物貨及虚作中糴<lb/>
入務立詭名糴之白納息錢謂之乾息又勒商販不得<lb/>
徃他郡多為留難以沮抑之上初令劾之既而謂輔臣<lb/>
曰景彰違法害人事狀灼然若不即行遣更俟劾罪必<lb/>
是遷延無以明朝廷元立法之意使百姓曉然開釋無<lb/>
<pb n="KR2b0019_WYG_256-32a"/>
所歸咎可速斷遣庶妄作小人有所忌憚遂責之<lb/>
戊子遣龍圖閣待制樞宻都承㫖曽孝寛為河北東路<lb/>
察訪使代吕惠卿也孝寛判軍器監入内都知張若水<lb/>
提㸃軍器庫以牒移監孝寛言若水屬吏不該用牒詔<lb/>
若水用申狀若水遣其子詣監求解軍器庫孝寛以若<lb/>
水不親至劾之尋命知制誥章惇判軍器監<hi>惇判監在孝寛受命</hi>
<hi>察訪後一日劾若水事今附見更須考詳又恐惇非代孝寛者後與惇同勘曽布</hi>　中書言京<lb/>
朝官選人小使臣試中經書律令大義及議并斷案上<lb/>
<pb n="KR2b0019_WYG_256-32b"/>
等欲與遷官循資堂除差遣中等堂除差遣下等注官<lb/>
換官者依此從之　詔韓絳居東府第一位吕惠卿第<lb/>
二位自是居東西府八位不以次　詔諸州軍器物料<lb/>
並置庫選職官或曹官一員兼監仍委通判㸃檢<lb/>
巳丑詔曰朕嘉先生之法澤於當時而傳於後世可謂<lb/>
盛矣故夙興夜寐八年扵兹度時之宜造為法令布之<lb/>
四方皆稽合先王參考羣筞而繼自朕志已行之效固<lb/>
亦可見而其間當職之吏有不能奉承乃私出已見妄<lb/>
<pb n="KR2b0019_WYG_256-33a"/>
為更益或以苛刻為名或以因循為得使吾元元之民<lb/>
未盡䝉澤雖然朕終不以吏或違法之故輒為之廢法<lb/>
要當博謀廣聽案違法者而深治之間有未安考察修<lb/>
完期底至當士大夫其務奉承之以稱朕意無或狃於<lb/>
故常以戾吾法敢有弗率必罰無赦先是吕惠卿慮中<lb/>
外因王安石罷相言新法不便以書遍遺諸路監司郡<lb/>
守使陳利害至是又白上降此詔申明之<hi>元祐本白字下脱漏紹興</hi>
<hi>本因之當求别本考定恐尚有他語也今但云白上降此詔申明之朱史削去吕惠卿慮中外以下三十餘字</hi>
<pb n="KR2b0019_WYG_256-33b"/>
<hi>却先書上以朝廷所降法令官吏推行多失其意乃下詔申明之簽貼云係黄庭堅手筆並無底本照據并起</hi>
<hi>居注時政記元不如此故削去時政記起居注亦何嘗能説事意朱史私為惠卿諱耳今復存之</hi>　上<lb/>
批聞府界諸縣民闕食令提㸃司官體量具賑濟以聞<lb/>
　又批聞廣州市舶司頓虧嵗課二十萬緡或稱縁市<lb/>
易司之故致舶客不至未知虚實可體量推究以聞<lb/>
庚寅交趾郡王乾德表言去冬十月南界定蕃寨申占<lb/>
城國王領兵三千餘人及王妻子乗舟來降今年正月<lb/>
巳至本道稽顙克伏詔答之<hi>新紀於六年十月遂書是月占城降扵交趾誤也今</hi>
<pb n="KR2b0019_WYG_256-34a"/>
<hi>不取</hi>　鄜延路經畧司言罷肅戎軍至鄜州十八舖守烽<lb/>
税户九十人即有邊事差弓箭手從之　上批見根究<lb/>
市易司事可催促結絶吕惠卿言近與曽布同根究市<lb/>
易事其間雖有異同亦己見利害大情及有無違法臣<lb/>
䝉恩命見辭免難同根究乞令中書盡取公案以異同<lb/>
情節逐一比對進呈詔應根究文字盡納中書後兩日<lb/>
布對延和殿條析前後所陳并比較治平二年熙寜六<lb/>
年收支錢物數進呈上以嵗費寖廣為憂令布送中書<lb/>
<pb n="KR2b0019_WYG_256-34b"/>
惠卿由是益不喜　太子中允崇政殿説書兼國子監<lb/>
同修撰經義王雱為右正言天章閣待制兼侍講雱以<lb/>
疾不能朝又詔特給俸免朝謝許從安石之江寜仍修<lb/>
撰經義又詔王安石依舊提舉詳定國子監修撰經義<lb/>
叅知政事吕惠卿同提舉　又詔司農寺下諸路當職<lb/>
官勸諭蓄米之家賖借糶與貧民毋輒増價及差官檢<lb/>
括監糶委轉運提㸃刑獄司覺察之<lb/>
辛夘賜瀘州軍前効用黔州弩手號忠勝義軍人賜錢<lb/>
<pb n="KR2b0019_WYG_256-35a"/>
三千有功者别議賞淯井蠻冦邊此軍出力死戰蠻隔<lb/>
溪語曰相與無怨何致力也義軍罵曰朝廷遣我擊賊<lb/>
不知其他以藥箭射賊當之者立死賊惡之曰此黔州<lb/>
弩手箭也　西京左藏庫副使李浩為供備庫使知沅<lb/>
州餘轉資减磨勘年有差録討蕩竹灘狤狑蠻之功也<lb/>
浩初為廣西路兵馬都監因召對問横山事改鄜府路<lb/>
勾當公事未行㑹章惇察訪荆湖薦為辰州凖備差使<lb/>
懿洽既定浩功為多故有是命尋又遷西京作坊副使<lb/>
<pb n="KR2b0019_WYG_256-35b"/>
<hi>浩傳云七年為太原府路兵馬都監以南江功遷西京作坊副使仍知沅州浩力辭復為太原府路都監章惇</hi>
<hi>又論浩功擢引進副使熙河鈐轄</hi>
壬辰中書奏事巳上論及免行利害且曰今日之法但<lb/>
當使百姓出錢輕如徃日便是良法至如减定公使錢<lb/>
人猶有以為言者此實除去衙前賠費深弊且天下貢<lb/>
奉之物所以奉一人者朕悉己罷人臣亦當體朕此意<lb/>
以愛惜百姓為心馮京曰朝廷立法本意出於愛民然<lb/>
措置之間或有未盡陛下但當開廣聰明盡天下之議<lb/>
<pb n="KR2b0019_WYG_256-36a"/>
便者行之有不便者不吝改作則天下受賜矣　詔中<lb/>
書自熙寜以來剏立改更法度令具本末編類進入<hi>五月</hi>
<hi>二十一日樞宻院亦就中書編類八年五月二十一日范鏜練亨甫修熙寜政録當即編類此也</hi>　又<lb/>
詔司農寺罷賖糶粳米令三司盡數轉輸河北路常平<lb/>
司以備賑濟　檢正中書刑房公事沈括言察訪浙東<lb/>
温台等州自熙寜四年以後監司未嘗廵歴州縣事廢<lb/>
弛無人㸃檢盖監司止在浙西乗舡徃來文移旁午指<lb/>
揮不一州縣莫之適從逺民無所赴愬近郡困於將迎<lb/>
<pb n="KR2b0019_WYG_256-36b"/>
欲乞以浙東浙西及轉運副使提㸃刑獄提舉官六員<lb/>
分為兩路杭蘇湖潤常秀睦七州為浙西路置轉運提<lb/>
舉於杭州提㸃刑獄於潤州越明婺温台衢處七州為<lb/>
浙東路置轉運提舉於越州提㸃刑獄於温州從之<hi>朱本</hi>
<hi>削去墨本云方下本路相度至九年五月乃詔分路合併入九年按七年九月十二日丁未勿復分路詔則是</hi>
<hi>年四月二十六日癸巳即從沈括所請矣朱本考之不詳遽削去墨本今依墨本仍具本月日然墨本既於此</hi>
<hi>載沈括云云又於九年五月十一日丙寅重載之亦誤也今止於此詳載削去彼書新本考異殊不辨詰但依</hi>
<hi>朱本盖踈畧耳</hi>
<pb n="KR2b0019_WYG_256-37a"/>
癸已新權發遣兩浙路提㸃刑獄太子中允俞充檢正<lb/>
中書户房公事　前提舉河隂輦運屯田郎中王珫遷<lb/>
一官虞部員外郎勾當京西排岸司文彦璋減磨勘二<lb/>
年珫等以都水監保明不閉汴口隄岸無虞也於是馮<lb/>
京曰昨王庠等以積凌敗隄各己停替此不可不賞臣<lb/>
終以不閉口為未安每年雖減梢芟一二百萬然自汴<lb/>
口至泗州用兵夫數亦不少若苦寒一夕凌排大積如<lb/>
何施工呂惠卿曰若晚閉早開似亦為便上曰子細更<lb/>
<pb n="KR2b0019_WYG_256-37b"/>
與體問若成得清汴即為萬世之利<hi>王庠等停替在二月六日</hi>　詔<lb/>
判将作監范子竒向宗儒各陞一任以三司磨勘本監<lb/>
裁省物料等錢二十九萬緡也　詔陳州節度推官富<lb/>
䝉與一子郊社齋郎䝉徃蔡州新蔡縣修水田宿村舍<lb/>
民家遺火燔死故録之　詔買鹽及鹽倉場監官地分<lb/>
廵檢聼不拘合入逺近奏舉從江淮發運司請也其使<lb/>
臣應短使者仍除重難綱運外餘並與免短使　詔開<lb/>
封府界去年災傷殘欠税物及佃牧地租課並權倚閣<lb/>
<pb n="KR2b0019_WYG_256-38a"/>
甲午河東路同商量地界祕書丞吕大忠言伏見北使<lb/>
蕭禧至闕争辨地界聞遣韓縝報聘乞下樞宻院録前<lb/>
後照據文字令縝齎至敵庭庶令北朝稍知本末詔縝<lb/>
詳大忠所奏及照驗文字地圖以徃俟至彼靣言自通<lb/>
好以來本朝遵守舊規未嘗先起事端誠以祖宗誓約<lb/>
各欲傳之子孫長無窮巳如白溝館驛本待兩朝信使<lb/>
徃来隨宜増盖屋宇及安牆眼此乃常事北朝不欲存<lb/>
留已令毀拆雄州舊有闗城嵗久頺圯元檢工料六十<lb/>
<pb n="KR2b0019_WYG_256-38b"/>
餘萬十餘年來才役數萬人又非創築於誓書無妨亦<lb/>
已住修河東界至前後己經分畫北朝更欲辨正不欲<lb/>
相違巳專遣人與北朝差來官商量然恐北朝所差官<lb/>
不肯依理同議對執爭占失兩朝敦守歡好之禮如蘇<lb/>
直等莊一帶地前此南北各己遣官定奪標界分白嵗<lb/>
月未久又欲變移彼此大國須存信約如此展轉何以<lb/>
凖慿雖委所遣官商量恐北朝未悉知須至畧陳本末<lb/>
大意如此更委縝隨宜應答縝至敵庭不果致但與押<lb/>
<pb n="KR2b0019_WYG_256-39a"/>
燕蕃相李仲熙畧相酬對而還<hi>此叚與宻院時政記同六月大忠丁父憂九月</hi>
<hi>十三日乃見其事</hi>　詔諸城外草市及鎮市内保甲毋得附入<lb/>
鄉村都保如共不及一都保者止令廂虞候鎮将兼管<lb/>
從司農寺請也　梓䕫路察訪司言瀘州江安合肥縣<lb/>
深在瘴地夷漢事多乞自今知縣並依戎瀘州通判例<lb/>
酬奨如無第二任知縣人候到任三年與减磨勘三年<lb/>
從之又言遂州青石縣合州赤水縣主户各及三千以<lb/>
上昨並廢為鎮人不以為便乞仍舊為縣從之仍令轉<lb/>
<pb n="KR2b0019_WYG_256-39b"/>
運司劾元相度官以聞　開封府言乞下三司於新城<lb/>
北靣諸門外更置糶塲定價零細糶與流民從之仍令<lb/>
比城中斗减錢五　詔媫妤宋氏遇同天節賜親属霞<lb/>
帔三道自今為例　分京東路為東西兩路以青淄濰<lb/>
萊登宻沂徐州淮陽軍為東路鄆兖齊濮曹濟單州南<lb/>
京為西路先是鄧潤甫等乞分為兩路財賦金穀並令<lb/>
通融移用至是下京東監司相度如潤甫等所請<hi>新紀繫此</hi>
<hi>事於八年正月丙午誤也五年八月已亥己分京西</hi>
<pb n="KR2b0019_WYG_256-40a"/>
乙未祕書丞權通判河州鮮于師中為祠部員外郎集<lb/>
賢校理録城守之功也先是果荘使諜紿景思立云摩<lb/>
正有衆數千在踏白城將來降請逆諸河上思立信以<lb/>
為可取率精騎徃襲之師中知其詐勸思立無徃思立<lb/>
不聽遂行師中即治守具思立既敗果荘遂圍河州師<lb/>
中卒全其城故賞之尋又賜絹三百匹餘官悉論城守<lb/>
功减磨勘年有差<hi>朱史五月一日又書賜知河州鮮于師中絹三百匹通判李山甫减磨勘</hi>
<hi>三年餘官減磨勘年有差師中知河州實録不書按四月七日己除苗授知河州不應更以命師中恐朱史誤</hi>
<pb n="KR2b0019_WYG_256-40b"/>
<hi>也今不取思立信間諜以為摩正可取此據青唐録</hi>　置南山堡通㑹闗於河州<lb/>
　詔三班差使借差并殿侍犯罪斷訖取補授宣劄批<lb/>
所犯刑名徒以上仍勒停犯除名及永不收叙者即追<lb/>
毀<lb/>
丙申詔聞淮南路推行新法多有背戾役錢則下户太<lb/>
重常平惟務散多更不出牓召人情願有用等第敷錢<lb/>
與民極為不便令本路監司速體量按治以聞又詔近<lb/>
楚州市易務監官違法聞蔣之竒久己知之亦嘗有百<lb/>
<pb n="KR2b0019_WYG_256-41a"/>
姓陳訴而之竒都不案治宜亦體量以聞㑹之竒丁憂<lb/>
去<hi>丙戌之竒已奏王景彰此云不按治當考朱史巳削去</hi>　密州觀察使知汝州<lb/>
向傳範卒<lb/>
丁酉李憲言摩正出降輔臣皆賀詔摩正及母妻子令<lb/>
王韶李憲發遣赴闕走馬承受長孫良臣押引優厚支<lb/>
錢令緣路供給初韶還至興平聞景思立敗疾馳而西<lb/>
㑹兵於熙州熙州方城守韶命撒之選兵得二萬謀所<lb/>
向諸将皆欲趨河州韶曰賊所以圍河州者恃有外援<lb/>
<pb n="KR2b0019_WYG_256-41b"/>
也今知救至必設伏以待我且彼新勝氣甚鋭未可與<lb/>
爭鋒不若出其不意以攻其所恃古人所謂批亢擣虚<lb/>
形格勢禁則自為解者此也乃以兵直趨定羌城三月<lb/>
丙午渡洮遣王君萬等先破結河川額勒錦族以斷通夏<lb/>
國徑路斬千餘級韶進兵寜河寨分遣諸將入南山破<lb/>
布沁巴勒等族復斬千餘級賊知黨援既絶且恐斷南<lb/>
山歸道乃㧞寨遁去甲寅韶遣諸將領兵旁南山焚族<lb/>
帳斬三百餘級即日通路至河州果荘等餘衆保踏白<lb/>
<pb n="KR2b0019_WYG_256-42a"/>
城西杓摩雅克家等族去河州百餘里四月辛己師自河<lb/>
州閭精谷出踏白城西與蕃賊戰斬千餘級壬午進至<lb/>
銀川破賊堡十餘燔七千餘帳斬二千餘級癸未分兵<lb/>
北至黄河西至南山復斬千餘級又遣將領兵入踏白<lb/>
城塟祭陣亡將士甲申回軍至河州乙酉進築阿納城<lb/>
前後斬七千餘級燒二萬帳獲牛羊八萬餘口摩正率<lb/>
酋長八十餘人詣軍門降王韶言己遣閤門祗候麻宗<lb/>
道等管押摩正赴闕及遣男厚齎表稱賀思立之覆軍<lb/>
<pb n="KR2b0019_WYG_256-42b"/>
也賊勢復張而京師風霾旱災相仍論者欲乗此棄河<lb/>
湟上亦為之旰食數遣中使戒韶駐熙州持重勿出且<lb/>
諭髙遵裕令退保臨江及是告㨗上喜甚賜手詔褒諭<lb/>
曰将在軍君命有所不受寜河之行卿得之矣<hi>王君萬苗授姚</hi>
<hi>兕等傳並云先攻納木薩勒宗不知納木薩勒宗果安在實録與韶本傳並不言當考四月七日除苗授知河州己</hi>
<hi>附見納本薩勒宗事</hi>　置岷州榖藏堡　遼主遣其樞宻副使同<lb/>
中書門下平章事蕭素樞宻直學士梁潁議河東地界<lb/>
扵代州境上<hi>新紀於丁酉日書遼人遣樞宻副使蕭素議疆事於代州舊紀無之</hi>　上批<lb/>
<pb n="KR2b0019_WYG_256-43a"/>
熙河路自恢復以來征伐饋餉人頗勞苦今摩正巳降<lb/>
邉事寜息宜曲赦本路<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0019_WYG_256-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續資治通鑑長編巻二百五十二<lb/>
</p>
<p>
</p>
  </div>
</body>
</text>
</TEI>
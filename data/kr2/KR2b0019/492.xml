<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百八十八</head> <lb/>
    <p>
<pb n="KR2b0019_WYG_492-1a"/>
欽定四庫全書<lb/>
　續資治通鑑長編巻四百八十八<lb/>
　　　　　　　　　　　　　宋　李燾　撰<lb/>
　　哲宗<lb/>
紹聖四年五月辛未中書舍人蹇序辰言吏房送到吳<lb/>
居厚除權户部尚書詞頭詔令臣命詞行下按居厚頃<lb/>
於元豐間被知先帝自朝散郎除天章閣待制充京東<lb/>
路都轉運使先帝親為褒詔稱居厚將命一道不辱使<lb/>
<pb n="KR2b0019_WYG_492-1b"/>
指無黷乎上不擾乎下不諠乎聞於二三年間坐致財<lb/>
用數百萬計前日縣官窘廹一朝變為寛舒求之内外<lb/>
主財之臣政績著驗顧未有出其右者至於遷官賜服<lb/>
數次及司馬光用事務快宿憾改更廢黜先朝政事人<lb/>
物故劉摯等附會首論居厚而言多無實不待服罪責<lb/>
為散官考其所坐悉縁公事本無贓私廢棄顯状一被<lb/>
譴斥首尾十年至紹聖親政始復収用察其元犯已與<lb/>
除落今自户部侍郎除權尚書計其資歴無甚超越而<lb/>
<pb n="KR2b0019_WYG_492-2a"/>
議者尚以前事為言臣若茍随流俗心懷顧避既慮給<lb/>
事中封駮又恐諌官御史奏論相與協心終不命詞反<lb/>
致先帝初則失人次則失言以矯誣在天之威靈而助<lb/>
成司馬光劉摯等之素志則是臣懷利朋姦没身無以<lb/>
塞責是以聞命審思即草詞訖盖以其心非附朝廷以<lb/>
為同非反同列以為異非交私居厚以為朋黨而區區<lb/>
之忠所深慮者累先帝知人之明違今日紹述之志也<lb/>
望降臣此章與居厚除命行下明示好惡以風四方則<lb/>
<pb n="KR2b0019_WYG_492-2b"/>
非獨於臣幸甚詔牓示朝堂朕以眇躬獲承先造永惟<lb/>
休烈盛羙欲以昭示萬世而頃遭群姦同逞宿憾興訛<lb/>
造訕力肆詆排政事人材廢毁殆盡夙夜悼懼靡敢遑<lb/>
寜思與卿士大夫共承厥志庶㡬徳業傳信無窮念今<lb/>
在廷之臣鮮知事君之義崇鄉原以為善士造虚譽以<lb/>
進無能以交私合黨相先以奉法守公為諱材智勝任<lb/>
則闒茸共嫉趣向至正則頗側深仇端亮勁挺有特立<lb/>
之操者不見容於衆人媕阿囘遹持兩可之說者必得<lb/>
<pb n="KR2b0019_WYG_492-3a"/>
名於流俗沉溺忘返險薄可嗟乃隂懷私恩顯廢公議<lb/>
以姦臣所斥逐為當罪所變更為得宜以先帝所建立<lb/>
為不然所褒擢為非當借譽餘黨幸復甄収務令舊章<lb/>
未能淳一扇為是非不定之論欲開善否更用之端浸<lb/>
長小人之道於難知之中以疑天下之聽於未孚之際<lb/>
幸時事之中變庶人情之翕從每懷及兹良用慨嘆朕<lb/>
察言觀事灼見邪心欲正典刑當申儆誡繼自今日爾<lb/>
其自新式懲厥愆畢趨於正示以好惡非曰茍然其或<lb/>
<pb n="KR2b0019_WYG_492-3b"/>
怙終必罰無赦咨爾在位尚克欽承　元祐初章惇爭<lb/>
論役法劄子有云役法可以緩改非如京東鐡馬福建<lb/>
茶鹽不改一日則有一日之害也及蔡卞與序辰謀共<lb/>
作詔榜慮惇不從乃持惇元祐劄子以脅之曰若謂居<lb/>
厚京東所行非是則先帝褒詔亦非是矣惇噤不能語<lb/>
於是從序辰所請降詔牓云<hi>今實録元祐元年二月章惇論役法劄子亦無此不</hi>
<hi>改一日則有一日害等語盖崇寜史臣隂為惇諱紹興史臣不能檢討増益之也</hi>　詔起居郎<lb/>
兼權中書舍人沈銖不當以無根繳奏吳居厚特罰銅<lb/>
<pb n="KR2b0019_WYG_492-4a"/>
二十斤銖再論居厚頃使京東坐聚斂罷不可以長地<lb/>
官即改命蹇序辰仍令銖分析序辰既草制銖因被罰<lb/>
<hi>壬戊除居厚銖繳詞頭甲子再繳戊辰改付序辰辛未罰金舊錄云吳居厚除户部尚書銖以居厚領使京東</hi>
<hi>坐聚斂罷不可以長地官詔銖具實状不能對罰金新傳因之居厚實状有何難對政坐以元祐為諱耳史臣</hi>
<hi>媕阿莫辨可嘆也</hi>　翌日樞宻院奏事曽布曰上竊聞沈銖近<lb/>
以繳吳居厚詞得罪上曰止罰金布曰又聞有勑榜上<lb/>
曰止降詔布曰居厚初除待制葉祖洽亦嘗繳奏陛下<lb/>
聼之今沈銖既罰金又降詔牓告以吳居厚蹇序辰為<lb/>
<pb n="KR2b0019_WYG_492-4b"/>
君子以沈銖為小人恐人情不服上曰不曽指名布曰<lb/>
聞三省行遣先坐沈銖繳状詞次用蹇序辰章䟽降詔<lb/>
如此亦指名也古人以逆人主指為逆鱗以謂攖之者<lb/>
死然挺特自守之士以義理自守議論之際雖死不避<lb/>
儻欲使衆論以小人為善人君子為小人雖曰殺人亦<lb/>
不可奪况出榜乎臣以為詔榜無益於事兼如此乃是<lb/>
欺罔聖聽上曰序辰因何却與居厚一般布未及答林<lb/>
希進曰此已行之命無可論者曽布所陳極當望陛下<lb/>
<pb n="KR2b0019_WYG_492-5a"/>
知察耳上唯阿而已<hi>布錄在壬申今附此日</hi>　後數日<hi>布錄在丙子</hi>布<lb/>
又言臣前日論居厚事喋喋煩聖聽然聖問以謂序辰<lb/>
何以與居厚一般臣倉卒未及對陛下知居厚事状否<lb/>
元豐中先帝欲按閲河北保甲患用度不足居厚即獻<lb/>
絹三十二萬及措置糴便陜西邊事居厚皆有所獻此<lb/>
時先帝不得不恱財利之臣能舉職如此不得不奨擢<lb/>
然京東嵗有羡餘一二百萬非取之於民何所從出前<lb/>
日之京東今日之京東與居厚在彼時宜無以異不知<lb/>
<pb n="KR2b0019_WYG_492-5b"/>
居厚何術獨能致此羡餘居厚之所經營如民間禁補<lb/>
修舊鐡器一一要從官買其他掊歛細碎大約類此上<lb/>
曰事皆虗當時不曽根勘但人言如此耳布曰居厚京<lb/>
東之事人人共知恐不虛如鐡器事嘗為優人所玩安<lb/>
可謂無兼章惇元豐末章䟽曽論居厚云京東之人恨<lb/>
不食其肉此語莫不虗否然居厚不足論掊歛之事害<lb/>
及一路而已若序辰者則害天下其為害盖百倍於居<lb/>
厚何止一般何以言之序辰凡所議論不復顧義理若<lb/>
<pb n="KR2b0019_WYG_492-6a"/>
三省所恱雖凶慝小人必多方主張庇䕶害政之大無<lb/>
大於此今但言流俗之人黨助元祐姦黨冀其復用臣<lb/>
固嘗開陳以為君子小人皆不當有此意誠令與三省<lb/>
異論之人皆是小人縁小人用心惟利是視豈可舍今<lb/>
日權要大臣不肯附麗却一向黨附海外編管安置之<lb/>
人冀其復用以求官職希進用其術無乃太踈乎小人<lb/>
懷利必不應顛倒如此但知義理自守之士不肯為三<lb/>
省變易天下公議雷同欺罔爾兼居厚昨除待制葉祖<lb/>
<pb n="KR2b0019_WYG_492-6b"/>
洽亦嘗繳詞陛下伸祖洽之言罷居厚之命中外鼓舞<lb/>
稱誦今日沈銖所繳乃與祖洽無異而銖獨罰金又出<lb/>
敕牓此臣所不曉又如吕嘉問欲除卿陛下以為不可<lb/>
欲除侍郎陛下以為不可過都門欲一見陛下亦以為<lb/>
不可今忽除待制莫不駭聞縁權侍郎四年方即真又<lb/>
一年乃得待制今比之侍郎乃更速五年矣臣固疑近<lb/>
日政事更非前日之比也亦嘗自陳凡所欲言隐忍者<lb/>
十有八九而其所陳已喋喋不勝其多臣猶自厭况陛<lb/>
<pb n="KR2b0019_WYG_492-7a"/>
下乎上曰大臣所見豈可不言言之何害布曰臣每䝉<lb/>
陛下開納如此益不敢循黙然願陛下更賜采納臣自<lb/>
初秉政即嘗奏陳以為先帝聽用王安石近世罕比然<lb/>
當時大臣異論者不一終不斥逐者盖恐上下之人與<lb/>
安石為一則人主於民事有所不得聞矣此何可忽也<lb/>
上曰馮京軰皆是布曰非獨京軰先帝曽諭臣王珪雖<lb/>
不言未必不腹非也今三省無一人敢與惇卞異論者<lb/>
許將軰見差除號令有不當但欝悒而已如序辰軰多<lb/>
<pb n="KR2b0019_WYG_492-7b"/>
端劫持驚恐在位之人使不敢與三省違戾只如有文<lb/>
字云元祐大臣非其死黨不得為執政許將見此一語<lb/>
為之破膽上曰不記得有此文字布曰序辰但於文字<lb/>
中以一兩句㣲詞驚恐許將軰非公然排擊許將宜其<lb/>
陛下不記也今上下人情如此願陛下以先帝御安石<lb/>
之術為意上又問林希用心如何布曰臣累曽言希有<lb/>
學問識見若不為利害所怵於義理不患不曉今致身<lb/>
至此實不肯附麗人議論極向正上曰於卿處則然未<lb/>
<pb n="KR2b0019_WYG_492-8a"/>
知他處何如爾布曰或不至此布又問上近日論議者<lb/>
莫亦以臣為黨助元祐之人否上曰豈有此理卿何可<lb/>
加以此布曰臣固自知於元祐之人無一毫干渉然見<lb/>
其變亂是非如此臣亦不敢自保上笑曰無之豈得有<lb/>
此<hi>布錄在丙子本附此許將時為中書侍郎陳瓘尊堯集理財縂論曰按安石初為從官即倡理財之説及</hi>
<hi>至参知政事故行其所言今考日錄第一安石於未執政前七對神考並無一言及於理財至於執政供職之</hi>
<hi>第一日即偽書對上之言曰人主當以成禮義亷恥之俗為急若宣著為利之實而禮義亷恥之俗壞則天下</hi>
<hi>不勝其弊孟子恥言利曰亦有仁義而已矣然其卒曰未有義而後其君者人人不敢後其君此乃人主大利</hi>
<pb n="KR2b0019_WYG_492-8b"/>
<hi>也嗚呼安石著書首撰此語却思孟子之說其於前日所行不可謂之無悔也年運而往難悔可追悔而不改</hi>
<hi>濟以欺偽作為誣書隂授蔡卞卞紹聖用事之初專述熈寜及哲宗既怒常立然後驟述元豐始與序辰謀作</hi>
<hi>盖抹之事矣事之本末臣請叙而論之臣聞紹聖三年尚書右丞蔡卞引選人常立為假通直郎崇政殿說書</hi>
<hi>又力薦之賜對之明日復請躐除侍從官哲宗問卞曰立詆神考而卿薦之何也又顧丞相惇曰卿不見其語</hi>
<hi>乎惇謝不知因請其語哲宗怒曰語在常秩行状其語云自安石罷相以来民在塗炭又云自秩與安石去位</hi>
<hi>而識者知政事必敗其謟厚安石而詆薄神考如此卞薦之何也即命中使史院取秩行状哲宗親指塗炭必</hi>
<hi>敗四字以示宰執惇等皆頓首謝罪請貶立監夀州酒給事中葉祖洽駮曰立詆毁先烈謫輕近地乃改立永</hi>
<hi>州監酒而撰常秩行状者趙冲特勒停初太學博士林自用卞之意倡其言於太學曰神考知荆公不盡尚不</hi>
<pb n="KR2b0019_WYG_492-9a"/>
<hi>及滕文公之知孟子也士大夫固駭其言矣自哲宗既怒常立卞始惶駭改意而林自滕文公之罪亦自此不</hi>
<hi>敢言於衆卞於是與序辰等始用盖抹之術矣又論曰日錄載安石之言曰人君為天地萬物主須是盖抹得</hi>
<hi>事過乃能濟天下紹聖中蔡卞用盖抹之術在既竄常立之後安排之序的然可指臣請稽其本末而論之熈</hi>
<hi>寜九年鄧綰落御史中丞安石亦相繼罷去退居鍾山著此訕書以授蔡卞卞當元祐之時増光潤色九年筆</hi>
<hi>削恩怨分明回互妨嫌以叶衆好照顧本末以全私美書行於紹聖之始嫁禍與造書之人惇等醉迷例邅嫁</hi>
<hi>賣不知宗廟之遭詆誣也天實使之薦常立哲宗皇帝灼見姦偽竄悖臣於逺方卞惟偽迹寖彰於是屈已改</hi>
<hi>圖而用盖抹之術矣盖卞之初意譏薄神考元豐之政專務紹述安石熈寜之事至是知其不可則與蹇序辰</hi>
<hi>同謀以神考褒勸吴居厚手詔牓於朝堂其迹則善述熈寜深讃元豐其心則脫安石詆誣宗廟夫詔褒居厚</hi>
<pb n="KR2b0019_WYG_492-9b"/>
<hi>乃神考駕馭監司之意爾元祐初章惇爭論役法劄子云役法可以緩改非如京東鐡馬福建茶鹽不改一日</hi>
<hi>則有一日之害也及卞序辰共作勑牓之時先以章惇元祐劄子脅持宰相曰昔以居厚京東鹽馬之事不改</hi>
<hi>一日則一日之害是以理財之詔為非也惇計無所出喋不能語於是亦以勑牓為是矣且安石初欲理財自</hi>
<hi>謂合於經術謂司馬光之徒皆不曉孟子義利之說豈以理財為不美哉及退而著書則於初作参知政事第</hi>
<hi>一日便造安石奏上之言曰孟子恥言利若宣著為利之說則恐壞風俗又造安石奏上之言曰陛下但好理</hi>
<hi>財者則汲汲而用至於講道則不以為急又曰以理財為先則人將機巧趨利又曰若以理財為先務又召致</hi>
<hi>無行義之人則恐天下觀聽不足盖安石捨衆自用造法於得君之初追悔著書於十年之後歸過宗廟圖盖</hi>
<hi>已愆是可忍也復何議哉又其歸過之言曰臣嘗勸陛下不須多張法又論𣙜鐡則曰官自鼔鑄則必與漢同</hi>
<pb n="KR2b0019_WYG_492-10a"/>
<hi>弊此所以譏元豐之政也卞及序辰謀取神考駕馭監司之詔牓于朝堂豈為一吴居厚而已哉欲實安石詆</hi>
<hi>譏之語而杜塞天下愛君之言耳夫有舒有惨天道所以變通一弛一張文武所以相濟神考聖訓曰什一而</hi>
<hi>稅足矣又曰今稅歛已重此則理財之正論聖主之本心也至於詔奨居厚則所以奨有勞之臣耳孰敢以為</hi>
<hi>非乎卞等掲視一詔便謂安石所諱理財之事可以移過於宗廟而曰錄誣偽之言可以取信於天下後世盖</hi>
<hi>卞等所謂盖抹者如此</hi>　御史蔡蹈言臣伏覩聖㫖指揮以權中<lb/>
書舍人沈銖繳還新除户部尚書吴居厚詞頭令具析<lb/>
聞奏者臣竊以中書舍人之職專掌書命朝廷除授未<lb/>
允公議則王命之出不可不審况有義當論列若論失<lb/>
<pb n="KR2b0019_WYG_492-10b"/>
其實而上罔朝廷即銖被罪黜可也不當更令具析待<lb/>
之以不信而使在廷之臣以此為戒它日無敢言者且<lb/>
居厚之為京東都轉運使牟利殃民衆所備聞近者朝<lb/>
廷初復居厚待制矣是時嘗有繳還詞頭者朝廷為罷<lb/>
其命不聞有令具析聞奏之㫖今居厚超遷踰等又非<lb/>
待制之比而銖之所論公議翕然不可不察也臣愚欲<lb/>
望聖慈追寝令銖具析指揮庶存近侍論思事體　又<lb/>
言伏見聖㫖指揮以權中書舍人沈銖繳還新除權户<lb/>
<pb n="KR2b0019_WYG_492-11a"/>
部尚書吴居厚詞頭令具析聞奏既又罰銅二十斤放<lb/>
并今月十九日尚書省降到勑一道臣僚上言辨雪吴<lb/>
居厚事令本臺牓朝堂者臣謹按居厚奉使京東征利<lb/>
苛急惟務羡餘以赴功賞而創置鐡冶等非義取民一<lb/>
方愁怨聲動朝野在元豐末年左右大臣已嘗論奏其<lb/>
惡而責守廬州矣其大臣及同時被遇先帝之人莫非<lb/>
公心以救正朝廷法度以此見居厚非本無過者若謂<lb/>
悉皆縁公本無贓私則人臣奉使一方不能致朝廷之<lb/>
<pb n="KR2b0019_WYG_492-11b"/>
徳意下究而萬口嗷嗷不勝其怨其為失職何必贓私<lb/>
設或棄瑕甄録出自宸聰則臣下所不敢知其如中書<lb/>
舍人當行職事其所見繳還詞頭未為過也而勑㫖勒<lb/>
令具析事状既而罰金以加其罪亦已太甚宜乎衆所<lb/>
駭聞也盖居厚事状天下共知若謂論者厚誣是欺天<lb/>
下也天下之不可欺以有公議存焉公議不恤雖聖訓<lb/>
諄諄申儆具寮恐無補也孔子曰天下有道則庶人不<lb/>
議今朝廷清明陛下仁孝習先朝故事固已純一庶人<lb/>
<pb n="KR2b0019_WYG_492-12a"/>
無知且猶無所議况士大夫乎天下既無異議而止縁<lb/>
中書舍人繳還詞頭便為異議如此則一切不問無繳<lb/>
還者謂之其志同可乎臣愚伏望聖慈更加省察沈銖<lb/>
繳還吳居厚詞頭實協公議特賜原宥庶使在廷之臣<lb/>
不以言為戒矣天下幸甚　河東路經畧司言内殿崇<lb/>
班王安静昨出界討擊青魚河賊所部殺獲最多昨與<lb/>
折克行子姪一例同减半推恩依格合轉三官更减四<lb/>
年磨勘除正推恩外有轉一官减四年半磨勘未賞詔<lb/>
<pb n="KR2b0019_WYG_492-12b"/>
王安静特依格更與轉一官仍减四年磨勘　觀文殿<lb/>
大學士守太子太保致仕韓縝卒上為輟朝成服於後<lb/>
苑贈司空<lb/>
壬申起居郎權中書舍人沈銖乞罷中書舍人職事詔<lb/>
從之仍改差起居舍人龔原兼權　樞宻院言去秋西<lb/>
賊舉衆入冦鄜延除環慶係鄰路差那兵將前去䇿應<lb/>
外其餘路分並曽出兵牽制内涇原入界破蕩没煙新<lb/>
寨廣有斬獲熙河乘此進築安西城畢以此稍沮賊氣<lb/>
<pb n="KR2b0019_WYG_492-13a"/>
比累據環慶等路探報賊界今年秋㸃集河北諸監軍<lb/>
司人馬雖已降朝㫖下諸路過為隄備竊慮西賊併兵<lb/>
冦犯一路其餘路分臨時却有觀望不出兵牽制不惟<lb/>
使被㓂路分難以枝梧若西賊分兵侵犯諸路即逐路<lb/>
兵力足以随冝應敵捍禦掩擊如併兵㓂犯一路其鄰<lb/>
路除合行䇿應外如可以側近去處據險設伏出竒掩<lb/>
擊或扼其歸路或旁出間道邀擊輜車或廣張旗幟多<lb/>
設疑兵使賊顧望難於進退因其留滯困怠可以追粘<lb/>
<pb n="KR2b0019_WYG_492-13b"/>
尾擊或乗其退散之際痛行掩殺即選委統制兵將帶<lb/>
領得力將佐及精銳人馬前去其牽制路分若去被㓂<lb/>
路分不逺亦依此施行或道路隔邈難以前去即精加<lb/>
探討發兵入界掩擊團聚兵馬或討蕩賊界諸州或監<lb/>
軍司或郊野住坐部落族帳或於本路有合展拓城寨<lb/>
乗伺間隙便行進築如此則西賊於分兵併兵皆無以<lb/>
得志假如蹂踐一路邊面即諸路討蕩或進築彼所䘮<lb/>
失不少使賊兵於分合之際無不受害進退左右無以<lb/>
<pb n="KR2b0019_WYG_492-14a"/>
為謀賊勢自湏困敝諸路邊鄙常湏獲利此最為備邊<lb/>
困賊之要惟在帥臣公心體國不懷畏避因循觀望之<lb/>
意豫與兵將官講議博盡衆論廣設方略則臨時可以<lb/>
乗機擇利應變出竒萬全取勝及戒約激厲將佐令知<lb/>
紀律不敢臨事逗撓及應干戰守凡百應接方略論議<lb/>
素定及令將佐人人通曉貴免臨敵倉卒措置乖方滋<lb/>
長邉患詔陜西河東諸路詳具措置方略以聞<hi>新本刪修云樞</hi>
<hi>宻院言去秋西賊舉衆㓂鄜延除環慶係鄰路差那兵將前去䇿應外其餘路分並曽出兵牵制内涇原入界</hi>
<pb n="KR2b0019_WYG_492-14b"/>
<hi>破蕩没煙新寨廣有斬獲熈河乗此進築安西城畢稍沮賊氣比累據環慶等路探報賊界今年秋㸃集河北</hi>
<hi>諸監軍司人馬已降朝㫖下諸路過為隄備竊慮西賊併兵㓂犯一路其餘路分觀望不為出兵牽制被㓂路</hi>
<hi>分難以枝梧若西賊分兵侵犯諸路合行䇿應如此則西賊於分兵併兵皆無以得志此最為備邉困賊之要</hi>
<hi>詔陜西河東諸路詳具措置方略以聞</hi>　廣西經略司言據知南丹州莫<lb/>
世忍牒男公鞫與弟公佞自成唇吻前去歸明乞在本<lb/>
路安泊公鞫稱曽入貢授銀青光禄大夫檢校太子賔<lb/>
客兼御史大夫武騎尉帶到妻男等二十一人同歸明<lb/>
人閑勞共六人内閑勞亦曽授銀青光禄大夫檢校國<lb/>
<pb n="KR2b0019_WYG_492-15a"/>
子祭酒兼監察御史武騎尉並乞換班行名目本司今<lb/>
相度欲差人伴送前去吉鄂州給田産安泊詔莫公鞫<lb/>
與鄂州團練副使不簽書公事閑勞與吉州長史並不<lb/>
支請受仍令廣西經略司差人伴押前去鄂州交割今<lb/>
於本州一處居住候到給與係官堪耕種田土仰本州<lb/>
常切覊縻<lb/>
甲戍詔以眉州進士家素為綿州司户参軍充眉州州<lb/>
學教授用翰林學士承㫖蔡京薦也　又詔故左班殿<lb/>
<pb n="KR2b0019_WYG_492-15b"/>
直金明寨主何鯁已與兩資恩澤更與一名三班差使<lb/>
母王氏封縣太君以鯁死事故也<lb/>
乙亥都提舉汴河隄岸賈種民言元豐年導洛通汴遂<lb/>
改汴口為洛口止係通放洛河清水遂名汴河為清汴<lb/>
間或水小即以櫃内清水添助行流自元祐年間却於<lb/>
黄河撥口分引渾水令自逹上流入洛口比之清洛難<lb/>
以調節乞將汴河依元豐年已修狹河身丈尺深淺檢<lb/>
計合用物力具數申尚書省復元豐清汴立限修濬通<lb/>
<pb n="KR2b0019_WYG_492-16a"/>
放洛水復為清汴及乞依元豐年例復置洛斗門依舊<lb/>
通放西河官私舟船從之閏二月十九日初差種民同<lb/>
楊琰相度　先是曽布嘗為上言昨李仲欲廢清汴當<lb/>
時若非臣在河陽清汴幾廢然仲以開御河遂復用臣<lb/>
竊以為用人當如此凡可以吏事驅䇿之人何可責以<lb/>
名節陛下嘗宣諭以為不可以一言廢人臣嘗稱誦徳<lb/>
音以為不可易之論以仲等附麗之人何足深責當時<lb/>
只以王巖叟經過語仲以但建此議朝廷必行仲遂决<lb/>
<pb n="KR2b0019_WYG_492-16b"/>
然只以數句語言便欲廢清汴當時吴安持在都水臣<lb/>
既令通判往再相度得不可廢遂以申都水都水乃責<lb/>
問河陽云二者之言孰為是非臣遂申都水云通判之<lb/>
言允當事方寝前日因賈種民来白清汴事臣嘗及之<lb/>
種民亦能笑云都水不敢决可否乃責河陽上曰巖叟<lb/>
用心極可罪當時貶蔡確意不在確盖有傾揺之意布<lb/>
曰此臣所不知此必有人言蔡確定䇿有功逐確則有<lb/>
廢立之意上又曰梁燾亦然又言先帝作清汴又為天<lb/>
<pb n="KR2b0019_WYG_492-17a"/>
源河有深意元祐中幾廢種民云若盡復清汴不用濁<lb/>
流乃當世靈長之慶布曰先帝以天源河為國姓福地<lb/>
此衆人所知此何可廢上曰吳安持亦不佳布曰朝廷<lb/>
每欲屏元祐黨人而安持獨進安持在元祐中附麗大<lb/>
防大防臨行猶且薦之而紹聖中獨進用臣所不曉<lb/>
熙河蘭岷路經略安撫陜西路轉運司言岷州錢監自<lb/>
來應副六路用兵支費和雇脚乘道里阻逺今相度欲<lb/>
以舟船般運至熙蘭二州極邊使用沿河亦有古道可<lb/>
<pb n="KR2b0019_WYG_492-17b"/>
以修治安置遞舖直至熙河北瑪爾巴山等路一自岷州<lb/>
城外裝船於洮河内駕放般載錢物至中路上襯地名<lb/>
噶勒斡河水湍急并山硤石磧至下襯計六十餘里不<lb/>
可行船今既沿河道可開自上襯擺置六舖勒舖兵二<lb/>
人陸路般運至下襯地名章龍硤石却用熙州船装載<lb/>
直至熙州或臨洮堡下卸其上下襯各置監官量行修<lb/>
廨舍庫屋卸納裝破并往來催督水陸路般運錢物從之<lb/>
丁丑三省言降授左朝議大夫致仕韓維本以先帝東<lb/>
<pb n="KR2b0019_WYG_492-18a"/>
宫舊臣在元豐末朋附司馬光最為盡力仍於奏状内<lb/>
稱止為上謝太皇太后特賜褒諭更不奏謝皇帝顯有<lb/>
無君之心詔韓維責授崇信軍節度副使致仕於筠州<lb/>
居住維諸子乞盡納已官聽父居里詔以維先朝舊臣<lb/>
年八十一特許之其實諸子告章惇云父執政與司馬<lb/>
光議論多不合故得免行<hi>維子宗孺宗質此據維本傳并邵伯温辨誣新録曰韓維</hi>
<hi>歴事三朝耆哲老臣而云有無君之心實為誣謗今刪去仍於奏状以下三十二字按三省所言其為誣謗審</hi>
<hi>矣若削去此三十二字則不見當時所以行遣今復存之邵伯温辨誣云范純仁責永州其子正平正思聞韓</hi>
<pb n="KR2b0019_WYG_492-18b"/>
<hi>維責筠州維諸子告章惇以維執政與司馬光議論不合得免行亦欲以純仁昔與光議役法不同為言求歸</hi>
<hi>先白純仁純仁曰吾用君實薦至宰相昔同朝論事不合即可汝軰以為今日之言不可也有媿心而生者不</hi>
<hi>如無媿心而死二子遂止維謝表云臣言五月二十九日遞到告一道責授臣崇信軍節度副使致仕筠州居</hi>
<hi>住尋進發上道至汝州汝墳鎮准穎昌府牒備坐尚書吏部符准敕三省同奉聖㫖以臣八十一嵗特免筠州</hi>
<hi>居住者負罪之臣方懷於震惕好生之徳遽軫於衰殘祗服異恩交流感涕伏念臣才非應務智弗周身舉遭</hi>
<hi>遇於盛時遂冐塵於顯仕疲駑自竭績效無聞先帝貸其狂愚屢加保䕶陛下憐其勤舊首預甄収賦命屯竒</hi>
<hi>操心迂拙䝉東朝之訪逮條當世之便冝獨貢謝章實乖常式緣乆從於踈外致有闕於講求敢怠肅恭自干</hi>
<hi>誅殛仰繫聖度特屈明刑止降冗員仍干善地杖槁體而祗役冒溽暑以纒疴撫已自憐籲天無所忽頒詔㫖</hi>
<pb n="KR2b0019_WYG_492-19a"/>
<hi>許復里居招驚魂於𣪚亡尚迷歸路顧舊廬而錯愕怳若異身舉宗至於歡呼行人為之嗟嘆此盖皇帝陛下</hi>
<hi>徳均慈父澤並陽春察臣夙禀冥頑未忍伏之鈇鑕愍臣乆嬰疲瘵恐其斃於道途特貸衰年俾終餘日退安</hi>
<hi>窮約甘自比於編民追省愆尤更當朝於没齒奏状稱止謝太皇特垂褒諭更不謝皇帝汪應辰嘗為燾言韓</hi>
<hi>家子弟以為當時太皇謂維自今當呼卿等為公故維有此奏據維謝免行表則云條當世之便宜初不及呼</hi>
<hi>卿為公等事須求韓氏家傳細考之</hi>　中大夫提舉崇福宫范子竒為太<lb/>
中大夫依前充寳文閣待制致仕從其請也　兩浙轉<lb/>
運副使張綬知洪州知蘇州賈青權兩浙轉運副使先<lb/>
是三省謂綬不職議以青代之曽布林希言綬亦無它<lb/>
<pb n="KR2b0019_WYG_492-19b"/>
但嘗牒陳次升問周穜索錢故三省惡之兼青苛刻前<lb/>
在福建起獄所按官吏有至除名其後理雪乃實無罪<lb/>
今又使之使一路不合物論京東有吕升卿兩浙有青<lb/>
數路人情洶洶不安矣上然之既而卒從三省議　詔<lb/>
賜陜西河東銀絹百三十萬上頗吝内帑物曽布請以<lb/>
牧租錢給之乃許章惇曰内帑本以待邊費上不答<lb/>
戊寅詔髙班梁敦特降一官勒歸班敦嘗管勾潁川郡<lb/>
王北宅月當得俸一萬五千而敦告上不盡其數僥求<lb/>
<pb n="KR2b0019_WYG_492-20a"/>
差使故有是責其入内内侍省指揮更不施行　故入<lb/>
内副都知趙世長係随龍特與恩澤五資<lb/>
辛已詔太史局言六月朔日有食之天著厥異朕甚懼<lb/>
焉其日可罷視事仍令有司具素膳公卿等更宜勉思<lb/>
所戒以輔不逮仍差翰林學士承㫖蔡京祭告太社日<lb/>
未出百司守職其合行事太常寺疾速施行　先是樞<lb/>
宻院奏事上諭曽布以太史言日食欲避殿布曰近例<lb/>
正陽月乃避上曰天變所當警懼布曰若出自聖意欲<lb/>
<pb n="KR2b0019_WYG_492-20b"/>
祇畏天戒亦不必故事也上恱退而語三省而三省實<lb/>
不聞之章惇曰須正陽月乃避莫不須如此布顧黄履<lb/>
曰聖意如此寅畏天變雖過不妨履亦然之既而詔書<lb/>
出莫不稱誦而惇意終不恱然亦莫敢不即時頒行也<lb/>
　瀘南縁邊安撫司言蕃官播州夷界都廵檢楊光榮<lb/>
乞獻納播州疆土凖朝㫖南平軍不得擅便招誘光榮<lb/>
叔姪獻納地土若逐人因事出官即婉順和觧仍從長<lb/>
處置尋下南平軍施行經今二年不見二酋出官又報<lb/>
<pb n="KR2b0019_WYG_492-21a"/>
文廣身死其弟文翰與光榮不相和觧<hi>文廣是光榮何親當明著之舊</hi>
<hi>本如此必有脫字</hi>光榮勢微弱欲倚漢界為茍安之計所以南<lb/>
平軍誘令獻納疆土本軍不候朝廷指揮便行接納雖<lb/>
已敦遣光榮等歸本族萬一為文翰攻侵無所借助或<lb/>
却慿付羅氏鬼主窺圖文翰深恐夷界别致生事其楊<lb/>
光榮已令權播州都廵檢掩其過惡但言不切鈐束部<lb/>
族致害文廣特與放罪正行補授所有文翰遭罹變故<lb/>
雖然難以盡行承襲亦乞特與殿直並充廵檢今来楊<lb/>
<pb n="KR2b0019_WYG_492-21b"/>
光震元係播州夷界都廵檢光榮係同廵檢光震被害<lb/>
後本司前官已令光榮權都廵檢難以却行貶損况文<lb/>
翰合承襲亦難處光榮之下所以據逐酋元管村族着<lb/>
望乞以播州東南地分作兩面並權充都廵檢其楊光<lb/>
榮楊文翰仍望以廵檢祭酒名目降告施行夷界廵檢<lb/>
自從宣命指揮從之仍各與帶銀青光禄大夫檢校國<lb/>
子祭酒兼監察御史武騎尉<lb/>
是月章惇欲禁河北鹽語同列曰今論者以為祖宗有<lb/>
<pb n="KR2b0019_WYG_492-22a"/>
詔㫖不可禁要之皆吾民何獨河北為不可禁乎曽布<lb/>
曰相傳太宗時河北人詣行在泣訴乞免禁鹽太宗許<lb/>
之遂於稅額中増鹽錢其後仁宗時有議欲禁鹽者三<lb/>
司使張方平以太宗時語白仁宗仁宗矍然為降手詔<lb/>
云朕不忍令河朔之人斗食貴鹽議遂格至今刻石在<lb/>
北京惇曰此只是文彦博刻石何故獨不忍河北人食<lb/>
貴鹽今太學諸生豈可云只照管某齋舉人此非通論<lb/>
許將徐曰北京石刻見在乃夏竦所刻也布曰冲元嘗<lb/>
<pb n="KR2b0019_WYG_492-22b"/>
守北都固當知之衆遂黙然<hi>曽布日録右辛已今附月末</hi>　監察御<lb/>
史權殿中侍御史蔡蹈言臣伏覩近降<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>㫖施行宣徳<lb/>
郎竇訥奏乞河北路官賣鹽者臣竊以河北諸州鹽法<lb/>
自五代以及本朝嘗禁𣙜矣不旋踵仍舊通行熈寜中<lb/>
先帝嘗問王安石曰著作佐郎張端言𣙜河北鹽事如<lb/>
何安石對恐亦可為但未詳見本末爾先帝曰理財節<lb/>
用自足致富如此等事雖不為可也先帝隆眷安石言<lb/>
聽計從而於此獨斷以不疑非灼見利害不至於是其<lb/>
<pb n="KR2b0019_WYG_492-23a"/>
後雖有計議之臣請稍更法随即寝罷由此觀之河北<lb/>
鹽法若官可自賣何俟今日然則先帝之深思長慮至<lb/>
仁廣惠固可見矣伏願陛下留神省覧推原先帝聖語<lb/>
所謂如此等事雖不為可也其意安在臣伏覩元降朝<lb/>
㫖令本路提刑提舉轉運安撫司同共相度今来止有<lb/>
都轉運司保明深恐衆議必有未協况民情乎欲望聖<lb/>
慈速賜睿㫖且令河北鹽法依舊施行庶不生事一方<lb/>
安堵天下幸甚<hi>鹽禁後何如當考</hi>
</p>
<p>
</p>
  </div>
</body>
</text>
</TEI>
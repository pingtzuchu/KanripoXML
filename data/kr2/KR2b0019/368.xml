<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百六十四</head> <lb/>
    <p>
<pb n="KR2b0019_WYG_368-1a"/>
欽定四庫全書<lb/>
　續資治通鑑長編巻三百六十四<lb/>
　　　　　　　　　　　　　宋　李燾　撰<lb/>
　　哲宗<lb/>
元祐元年春正月庚寅朔改元<hi>呂陶記聞云元祐之政謂元豐之法不便即復</hi>
<hi>嘉祐之法以救之然不可盡變大率新舊二法並用貴其便于民也議者乃云對鈞行法朝士善謔乃云豈獨</hi>
<hi>法令然至于年號亦對鈞矣然詼戯之談亦有味此可見當時改元意姑附注此</hi>
辛夘詔廣西經略司體量知廣源州楊景通遣覃安等<lb/>
<pb n="KR2b0019_WYG_368-1b"/>
劫虜邊民仍移牒安静海軍問不遵詔敕端由<lb/>
壬辰詔曰乆愆時雪慮囚繋淹留在京委刑部郎中御<lb/>
史開封府界令提㸃司諸路州軍令監司催促結絶先<lb/>
是上封者言竊惟時雪未應隂陽不和意者刑獄未至<lb/>
欽恤法令未至寛平官吏未至恪職文符多所滯留上<lb/>
下偷安以茍目前洪範曰肅時雨若此其上下不肅之<lb/>
所致歟朝廷任事之臣不同心憂國人懐私意有所詆<lb/>
欺歟下者六曹尚書侍郎不以其身許國而郎中貟外<lb/>
<pb n="KR2b0019_WYG_368-2a"/>
雖不材不勝其任與不悉心職事者不為朝廷别白才<lb/>
否而去留之郎中貟外胥吏不任事稽違懈弛不加繩<lb/>
治一切寛假浸以成風自尚書省左右僕射左右丞領<lb/>
之其獘且爾况百司乎臣愚以謂冝下詔恤天下刑獄<lb/>
命從官分治在京獄事蠲除法令與祖宗朝異意者飭<lb/>
尚書省在京百司務恪其職使皆以身任責有不如㫖<lb/>
御史諫官以次條陳其失朝廷按而行之不赦如此則<lb/>
隂陽和天地應雪以時降氣序和平矣<hi>此據章奏録第一册乃八年十</hi>
<pb n="KR2b0019_WYG_368-2b"/>
<hi>二月二十三日不知言者是誰雜録繫之劉摯然摰有章論無雪已載八年十二月末矣恐此非也當考之</hi>
乙未詔前入内東頭供奉官配汝州牢城韓永式特放<lb/>
從便永式嘗為經制瀘州夷賊司照管軍馬公事及韓<lb/>
存寳逗撓不進殺平人効級被誅永式以罪連坐特配<lb/>
沙門島三徙汝州牢城至是其母復引赦乞原放特從<lb/>
之<lb/>
丙申以朝奉郎權發遣淮南轉運副使路昌衡承議郎<lb/>
工部郎中吕大忠並權發遣陜西轉運副使<hi>要見呂大忠措置絶</hi>
<pb n="KR2b0019_WYG_368-3a"/>
<hi>和市事司馬光與宻院咨目有此然大忠行狀殊不略載當考十月二十八日大忠依舊陜副</hi>　權發<lb/>
遣開封府呂大防言凖朝㫖復置縣尉弓手欲乞將府<lb/>
界諸縣應係捕盗文武官吏并應干捕盗人等並𨽻夲<lb/>
府與都大提舉司同共管轄其賞罰委夲府一面施行<lb/>
從之<hi>復置縣尉弓手乃八年五月十四日指揮此月二十二日朱光庭云云二月二日劉摯云云可考</hi>
戊戌宗正寺言玉牒官黄履奏自神宗皇帝登位以來<lb/>
玉牒屬籍類譜並未修欲乞將合編年分自熈寕十年<lb/>
至元豐八年三月初五日終凖式編修從之　侍御史<lb/>
<pb n="KR2b0019_WYG_368-3b"/>
劉摯言臣竊以聖人之治雖一道道無敝而道之寓於<lb/>
刑名法数者必有偏而不起眊而不行者聖人因時而<lb/>
變變則通通則乆以盡天下之利此五帝所以異制而<lb/>
三王之所以不同禮也國家承唐末五代熟爛之後祖<lb/>
宗創制造法趣時之宜順事之變雖聖聖相繼而其法<lb/>
令日増嵗損或舉或廢未嘗同也至于寧民適治所謂<lb/>
道之亡敝者則未嘗異也神宗以仁聖之慮達因革之<lb/>
數凡政令制度急絃慢軫大解而更張之故天下䝉其<lb/>
<pb n="KR2b0019_WYG_368-4a"/>
利然至于今殆二十年所謂偏而不起眊而不行者盖<lb/>
復有之矣其事則非一而其大者則役法是也于法之<lb/>
敝相為首尾而牽連當更者則坊場吏禄是也始者以<lb/>
繇役不得其平農民勞費故命有司議所以均弛之而<lb/>
有司不深惟其故乃一剗祖宗差役舊敕為官自雇人<lb/>
之法率户賦錢以充雇直曰助役又曰免役自上户至<lb/>
于下五等從來無預差役之家一槩歛之盖於賦税科<lb/>
調百索買納求取之外又生此重斂嵗嵗輸納無有窮<lb/>
<pb n="KR2b0019_WYG_368-4b"/>
期古人有言平地無銅鑛農家無錢鑪今所輸必用錢<lb/>
而地土所出惟是帛絲糓粟幸嵗豐収成而州縣逼廹<lb/>
不免賤價售之無以養其私若嵗凶則破易資産或以<lb/>
倍稱之息舉債于兼并以應期限更無减放之法州縣<lb/>
上户常少中下户常多自法行以來簿籍不改務欲敷<lb/>
配錢數故所在臨時肆意升補下户入中中户入上今<lb/>
天下徃徃中上户多而下等户少富縣大鄉上户所納<lb/>
役錢嵗有至數百緡者又有至千緡者每嵗輸納無已<lb/>
<pb n="KR2b0019_WYG_368-5a"/>
至貧竭而後有裁减之期舊來鄉縣差役循環相代上<lb/>
等大役至速者十餘年而及之若下役則動須三二年<lb/>
乃復一差雖有勞費比今日嵗被重斂之害孰為多少<lb/>
也今天下錢日益重貨日益輕民日益困矣若之何坐<lb/>
視而不䘏也哉然則前日有司立法非有意于寛役利<lb/>
民正在聚歛刻剥損下益上為國取謗大失朝廷惠綏<lb/>
生靈夲意臣竊見繇役昔者有至破産而民憚為之者<lb/>
惟衙前一役爾今天下坊場官司収入自行出賣嵗得<lb/>
<pb n="KR2b0019_WYG_368-5b"/>
緡錢無慮數百萬以為衙前雇募支酬之直計一嵗之<lb/>
入為一嵗之出盖優有餘裕則衙前一重役無所事于<lb/>
農民矣農民既除此一重役外惟有散從承符弓手手<lb/>
力耆户長壯丁之類此役無大勞費冝並用祖宗差法<lb/>
自第一等而下通任之比於舊制繇役輕矣治於人者<lb/>
事人古今之通義則安用給錢為哉坊場之法舊撲户<lb/>
相承皆有定額不許増擡價数輙有剗奪祖宗非不知<lb/>
増價之為公家利也所以不許者知其悦目前之利必<lb/>
<pb n="KR2b0019_WYG_368-6a"/>
有後日之害故也新法乃使實封投狀許價髙者射取<lb/>
之于是小人徼一時之幸爭越舊額至有三兩倍者舊<lb/>
百緡今有至千緡者交相囊橐虚造扺夲課額既大理<lb/>
難敷辦于是百敝隨起决至虧欠州縣勞于督責患及<lb/>
保任監錮係累終無償納官司護惜課額不為减價則<lb/>
誰人復肯承買今天下坊場如此者十五六矣故實封<lb/>
增價之所得於敗闕之所失殆不相補也盖財利可以<lb/>
通之而已不可盡也少捐分數與民共之則公私相濟<lb/>
<pb n="KR2b0019_WYG_368-6b"/>
其利長乆臣欲乞罷實封投狀之法應天下坊場委逐<lb/>
路轉運提舉司將見今買名淨利額數與新法以前舊<lb/>
額相對比量及地望𦂳慢取酌中之數立為永額一用<lb/>
舊法召人庶乎承撲者無破敗之患而官入之利有常<lb/>
而無失也吏禄之法天下吏人舊制諸路及州縣法各<lb/>
不同有鄉户差充者有投名雜用者入仕之後既以案<lb/>
司之優重迭相出入為酬折又積累嵗月有出職之望<lb/>
行之乆逺人自以為便比時有司見禮經有庶人在官<lb/>
<pb n="KR2b0019_WYG_368-7a"/>
之禄遂假其説資以掊民殊不知三代已逺其事不可<lb/>
行于今日者多矣夫庶人在官之禄雖有其文而其法<lb/>
與數不可見其詳乃鑿空造端槩斂民錢給為吏禄不<lb/>
重之則不足以募不輕之則不足以給今内外之吏除<lb/>
重法人外其他每月所給無幾于利固未足以有濟而<lb/>
官給所積天下盖已不貲無故竭民財而為此是誠何<lb/>
為哉至于所謂重禄以行倉法尤非義理夫一錢以上<lb/>
以徒坐之謂之嚴刑可也遂以謂吏懼而不受財則臣<lb/>
<pb n="KR2b0019_WYG_368-7b"/>
不敢知也今主議者曰禁既嚴則吏必畏故令下以來<lb/>
犯者少臣以謂非犯者少也敗者少也非敗者少也正<lb/>
其罪者少也網之宻則與者取者藏聲匿跡亦將避之<lb/>
工也故曰敗者少也一錢坐徒誰則忍之誰敢易之故<lb/>
苟有敗者若稍渉疑晦及自非有告人當賞則官司往<lb/>
往遷就平反釋重入輕若外路則雖使者亦或諭意州<lb/>
縣使之如此亦人之情也故曰正其罪者少也借使犯<lb/>
者皆敗敗者皆正其罪固亦先王制刑之所無而聖人<lb/>
<pb n="KR2b0019_WYG_368-8a"/>
所當矜恤也吏受賄于律自有刑名而曲法者一疋以<lb/>
上至徒則刑亦不為輕矣今變先王之刑而重之又多<lb/>
賦吏禄以買法之行無謂也臣愚欲乞除熈寧以前舊<lb/>
法有禄公人並依舊外應新法所創及增給吏禄並行<lb/>
减罷臣愚誠不知忌諱今衙前之役則待之以坊場價<lb/>
錢弓手等役則均之以祖宗差法吏禄非舊法所給則<lb/>
皆罷去應役人糜費私役之類則禁之以熈寧新法苟<lb/>
如是也則所謂免役錢者於是可以一切蠲除矣或謂<lb/>
<pb n="KR2b0019_WYG_368-8b"/>
免役錢籍于常平固非獨以待募役也縣官他費多有<lb/>
賴乎此則未可以利害論也臣以謂役錢領于司農非<lb/>
有特敕未嘗以給常費今罷去無損于國用况祖宗以<lb/>
來至于役法未改役錢未斂以百餘年間不知何以為<lb/>
國也亦曰用之有節取之有道矣今天下百姓疲筋骨<lb/>
忍飢寒冒鞭笞終嵗急急為公家納錢爾不幸連年有<lb/>
災荒之變實恐窮苦之人流亡轉徙為溝中瘠而強梁<lb/>
者賖死忍命不得為陛下之良民矣然則役錢乃生民<lb/>
<pb n="KR2b0019_WYG_368-9a"/>
性命天下安危之所繫奈何以為不刋之令哉古者藏<lb/>
富于民誠令百姓賦税之外有以自養則其贏餘乃國<lb/>
之外府緩急取之而已無事之時坐困竭之非計也臣<lb/>
故以謂役錢宜一切罷之役錢罷則提舉常平官司亦<lb/>
可罷去以見存職事付之轉運司足矣天下既减罷監<lb/>
司數十人則州縣稍得從容上下省事非小補也雖然<lb/>
此大法也顧臣之言盖其略耳至于法之纎悉或參差<lb/>
牴牾冝有畫一之論欲乞於兩制臣寮選差明于治體<lb/>
<pb n="KR2b0019_WYG_368-9b"/>
逹於民事者三兩員置局講議裁立條格而三省執政<lb/>
官典領之以待聖斷施行<hi>新録載摯此疏于二月六日司馬光所陳十害之後盖因</hi>
<hi>降出施行方載也按章奏録其實以正月九日上今附夲日</hi>　殿中侍御史劉次莊<lb/>
言伏見熈寧以來變新役法其意欲以均惠利民盖冨<lb/>
厚之家安享休佚而貧民日入于困乏欲乞指揮下諸<lb/>
路轉運提舉官合郡縣之議究心斟酌裁畫上聞　監<lb/>
察御史王巖叟言臣伏以免役之法行之已乆深見其<lb/>
獘當有以變而通之臣謹以昨所治定州安喜一邑之<lb/>
<pb n="KR2b0019_WYG_368-10a"/>
弊陳于前惟陛下採察幸甚安喜户一萬三千有餘而<lb/>
第四等之家乃踰五千每家之産僅能直二十四緡而<lb/>
上即以敷納役錢嵗嵗無窮其出於至貧可見當役法<lb/>
未行時第四等才一千六百餘户由役錢額大上户不<lb/>
能敷足乃自第五等陞三千四百餘户入第四復自第<lb/>
四等陞七百餘户入第三自舊以來等第之法三年而<lb/>
一陞降須其家業進而後陞之民乃無怨今下户之薄<lb/>
産未嘗有所増而直陞其等俾輸役錢以區區之一邑<lb/>
<pb n="KR2b0019_WYG_368-10b"/>
而嵗歛一萬四千七百餘緡則斂法太重而民力不能<lb/>
勝民力不勝而望民情之不怨其可得乎按嵗支募錢<lb/>
之外撥以為保甲封樁錢者常三千八百餘貫實無其<lb/>
役而封樁之是何名也今雖許留寛剰二分之餘悉蠲<lb/>
减之以為大惠然雇募之用封樁之數寛剰之額猶為<lb/>
不輕而終不以為平臣每見下户之輸未嘗不出於艱<lb/>
難窘蹙之中而州縣未嘗不得于鞭笞苛逼之下夫強<lb/>
人情之所難者終非可乆之道使其當役而免之猶可<lb/>
<pb n="KR2b0019_WYG_368-11a"/>
也而大半下户自終身不當與于役今乃令嵗嵗輸緡<lb/>
謂之免役竊以謂夲不當役何免之有是乃直率其緡<lb/>
以為常賦耳昔者差法行時鄉民之被差為役者皆自<lb/>
役曰應當門户人人保家處身有重惜意莫不擇子弟<lb/>
之良者以在公倚之以幹則辦倚之以財則不欺緩急<lb/>
之間得所藉賴雇法一行其名既賤其人遂輕棄身應<lb/>
募例多市井澆浮之羣小罕復鄉閭篤實之編民防之<lb/>
稍踈則冐犯者多繩之差嚴則逃亡者衆郡縣為之勢<lb/>
<pb n="KR2b0019_WYG_368-11b"/>
輕而事危甚非所以重根夲嚴緩急持乆逺之法也其<lb/>
斂于民之弊既如此雇人而役之其弊又如此不有以<lb/>
變而通之其可乎推安喜一邑可見河北一路推河北<lb/>
一路可見天下臣愚伏乞罷免役法復差法如嘉祐敕<lb/>
獨于衙前大役立夲等相助法以盡變通之利借如一<lb/>
邑之中當應大役者百家而嵗取十人則九十家共為<lb/>
助眀年易十户復如之則大役無偏重之弊矣其於百<lb/>
色無名之差占一切非理之資陪悉用熈寧新法之禁<lb/>
<pb n="KR2b0019_WYG_368-12a"/>
則雖不助猶可為今所謂助者不過助役者之家嵗用<lb/>
而已無厚斂也誠能如此人情莫不懽欣交通以安業<lb/>
而郡縣無事于督責矣天下之美政也此實今日之先<lb/>
務如允臣所奏乞選用一二練逹世務洞知民情之人<lb/>
典領置局詳議施行庶可以盡乆逺之利又言舊日坊<lb/>
場河渡皆以酬賞長名衙前今若行差法又使合為衙<lb/>
前之家自相助又禁之不復令有所陪備則坊場河渡<lb/>
之入自當歸公家惟乞别定平價以救太髙之弊又言<lb/>
<pb n="KR2b0019_WYG_368-12b"/>
近日指揮許雇耆户長其耆長須得雇第三等以上人<lb/>
户則是朝廷知浮浪之人不可以當役矣而不知上户<lb/>
之人不願于受雇也不願則必陽為雇名而隂用差法<lb/>
此郡縣必然之理也謂之為差則與雇錢謂之為雇則<lb/>
用差法臣以謂不若明用差法之為便也况三等已上<lb/>
自當為耆長耆長又無所陪費枉于下户斂錢以與之<lb/>
伏乞詳度早賜改用差法以寛貧民天下幸甚巖叟又<lb/>
言伏見自行雇法已來天下倉場庫務皆市井流浪無<lb/>
<pb n="KR2b0019_WYG_368-13a"/>
夲業之人應募以當役通保人家産有不滿一二百千<lb/>
而主當官物數十萬緡者其人既無所藉賴往往輕于<lb/>
犯法一為欺盗隨即逃去盡其所有不足以償萬分之<lb/>
一雖得而殺之何補于事竊以謂此等小人亦非自致<lb/>
于禍乃罔之至此耳臣請復差鄉户主當天下官物使<lb/>
郡縣得所倚賴而免公家無窮侵䧟之弊脱小人無窮<lb/>
刑禍之苦其差法之詳臣近已論奏伏望早賜指揮施<lb/>
行以幸天下又言如朝廷未以為信即乞下諸路取㑹<lb/>
<pb n="KR2b0019_WYG_368-13b"/>
自行雇法以來官物欺䧟總數若干當事而犯法已斷<lb/>
者㡬人逃亡而未獲者又幾人籍沒其家而不足以償<lb/>
者又幾人即可見法之便不便又言臣近奏乞選任一<lb/>
二深練民事之人典領置局詳定差役法此實天下之<lb/>
民朝夕所望伏乞陛下早賜指揮施行以慰人心<hi>舊録于二</hi>
<hi>月六日從司馬光言罷免役錢其下即載劉摯言乞以坊場錢募衙前其餘役人並用祖宗法又載劉次莊及</hi>
<hi>王巖叟所言按摯言實以正月九日上今全載于夲日光言亦别全載于正月二十日巖叟言不知以何月日</hi>
<hi>上今附見正月九日摯言下獨次莊所言無他夲可采姑從實録附見摯及巖叟間舊録主張新法抹殺正論</hi>
<pb n="KR2b0019_WYG_368-14a"/>
<hi>略舉數語固無足怪新録不復追尋止因舊夲誠大疎也</hi>
己亥以諒闇罷景靈宮朝獻遣官攝事<lb/>
庚子詔諸軍差出者每日特給口食將校三升兵給二<lb/>
升舊惟防送者給口食餘並分擘家糧為路費吏部尚<lb/>
書曾孝寛言其不均請别立法故有是詔<hi>此據編録冊增入</hi>
辛丑朝散大夫光禄卿呂嘉問知淮陽軍以監察御史<lb/>
孫升言市易之法初行嘉問實領其事罔上壊法失䧟<lb/>
甚多故有是命<hi>舊録云始先帝復泉府司市之官歛市之不售貨之滯于民用者以其價賈之</hi>
<pb n="KR2b0019_WYG_368-14b"/>
<hi>物掲而書之以待不時而買者故立市易法而嘉問實首推行之至是欲罷市易故監察御史孫升言市易法</hi>
<hi>行之初嘉問實領其事罔上壊法失䧟甚多小吏趙宣昨以吳安持公事特㫖永不收叙而嘉問令改名收𨽻</hi>
<hi>光禄又取随入國故有是命</hi>　鄭州復為奉寕軍<hi>舊録云詔鄭州依舊復為奉寕軍先</hi>
<hi>帝弛民力役故併鄭州為縣以寛减役人至是又復其軍額新録辨曰但當直書州縣併復不應更立議論自</hi>
<hi>先帝弛民力至復其軍額二十四字並刪去熈寧六年八月五日廢鄭州元豐八年十一月十二日復之</hi>
詔朝請大夫監在京皮角四場庫務孫路朝奉大夫權<lb/>
都大提舉清河輦運穆衍相度措置熈河蘭㑹路經制<lb/>
財用事<hi>七月十二日兩人並改除時執政有欲棄熈河者留議未决或謂衍曰此行可以自致不然反</hi>
<pb n="KR2b0019_WYG_368-15a"/>
<hi>為累也衍徐對顧利害如何爾王事靡盬遑為身謀還朝請以經制事還轉運司條罷為公私害者二十七事</hi>
<hi>嵗减經費一百九十餘萬緡因與路更論疆事路以謂蘭州棄則熈州危熈河棄則闗中揺動唐自失河湟吐</hi>
<hi>蕃囬鶻一有不順則警及國門逮今二百餘年非先帝英武其孰能克復今一旦委之無厭之敵恐不足以止</hi>
<hi>冦徒滋後患爾熈河卒不棄衍與有力焉此據張舜民誌穆衍墓更須考詳舊録衍傳大扺因舜民墓誌新録</hi>
<hi>辨舊傳云大臣有欲棄熈河者留議未决冀衍同已以信其説此皆詆誣不根之言刪去二十一字不知舊傳</hi>
<hi>實因舜民墓誌今當與舜民辨乃可然欲棄熈河此時未也姑附注此七月八日當考四月二十五日除衍陜</hi>
<hi>西運判七月二十日金外孫路為陜西運判五年八月二日衍代孫路徃熈河蘭岷措置弓箭手土田</hi>
陜西提舉保甲官狄詠已下各等第與减年磨勘以按<lb/>
<pb n="KR2b0019_WYG_368-15b"/>
閲集教勞也　詔陜西河東逐路經略安撫都縂管司<lb/>
自元豐四年後應縁軍興添置官屬並罷仍具未興軍<lb/>
已前名數及今罷員數以聞内係要害合留亦奏聴㫖<lb/>
　又詔鄜延路經略司以改元報夏國詔河東路轉運<lb/>
使司蠲入界人夫所失䧟糧米　太皇太后出入儀衛<lb/>
並依章獻明肅皇后故事内故事不可考者依慈聖光<lb/>
憲皇后例施行　禮部言翼祖皇帝簡穆皇后神主奉<lb/>
藏夾室所有翼祖皇帝忌及諱簡穆皇后忌伏請依禮<lb/>
<pb n="KR2b0019_WYG_368-16a"/>
不諱不忌詔恭依　三省樞宻院言禮部尚書韓忠彦<lb/>
等議太皇太后駕出合隨從臣寮起居對賜茶酒等儀<lb/>
式詔並從之其不御殿與從駕臣寮起居並依章獻明<lb/>
肅皇后故事前一日傳宣駕出閤門依例奏前後殿並<lb/>
不坐不引見謝辭公事應隨駕臣寮内東門起居　工<lb/>
部言京城四壁城壕止以廣固人兵漸次開修更不差<lb/>
夫從之<hi>舊録云初都城自周世宗至先帝時一百二十五年矣隳圯因循莫敢議修先帝自熈寧八年</hi>
<hi>脩抵元豐元年告畢五年又詔濬城壕至是未畢工乃有是詔新録辨曰修城事神宗實録已載此不必書自</hi>
<pb n="KR2b0019_WYG_368-16b"/>
<hi>初都城至有是詔五十七字並刪去</hi>　提㸃京東刑獄霍翔言近凖朝㫖<lb/>
諸路有經霖雨損壊城壁去處仰併功脩完淄濰萊州<lb/>
濵海城壁多摧圯欲于逐州調夫併功修築詔以人兵<lb/>
漸次修完更不差夫　三省言大理寺右治獄近勘斷<lb/>
公事全少其見管官屬吏人獄級名額依舊虚糜廩禄<lb/>
欲左右兩推併為一推并减官吏冗員從之　樞宻院<lb/>
言瀘南縁邉安撫軍奏蠻人乞弟亡歿新蠻頭領阿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
等刻牌乞赴官投降詔令張克明與梓州路轉運副使<lb/>
<pb n="KR2b0019_WYG_368-17a"/>
李琮同共措置　左正言朱光庭奏臣聞天人之際未<lb/>
嘗有間災祥之應宻若合符况代天理物之臣實謨明<lb/>
弼諧之任考周官則有爕理隂陽之説驗漢史則有災<lb/>
異䇿免之文臣伏見自冬春時雪未降儻嵗一不稔則<lb/>
民將何賴當睿眀之在御方責任于輔臣若不别白忠<lb/>
邪何以召迎和氣竊以蔡確之不恭章惇之不忠韓縝<lb/>
之不恥見于行事已極著明豈可尚容居位以累聖政<lb/>
臣雖已曾兩具論奏至今未見施行臣竊觀自古已來<lb/>
<pb n="KR2b0019_WYG_368-17b"/>
君天下者任忠賢則治任姦邪則亂此不易之道也恭<lb/>
惟陛下圗治之始方一意致天下於太平冝鍳古之所<lb/>
以為治亂之由則忠賢不可不信任姦邪不可不放逺<lb/>
然今輔弼之間尚此忠邪未判欲以成治于理則難天<lb/>
時愆亢咎或由之伏望陛下上觀天意下察人情任賢<lb/>
勿貳去邪勿疑自然天人協順善祥來格豐年之應固<lb/>
未為晚欲乞檢㑹臣前奏早賜睿斷施行<hi>此據編類章䟽光庭以正</hi>
<hi>月十二日奏此貼黄云為時雪未降乞任賢去姦</hi>
<pb n="KR2b0019_WYG_368-18a"/>
癸夘詔御史中丞黄履侍御史劉摯同舉御史二員<lb/>
詔保馬别立法以聞<hi>保馬别議立法已見元豐八年七月十二日司馬光䟽後不知舊録</hi>
<hi>何故于元祐元年正月十四日始書新録又因之當考</hi>　詔應今日已前奏案所<lb/>
由官司並减元限一半了當以旱决留獄而大理等奏<lb/>
案未下者尚多故也　中書省言㸃磨得宋用臣導洛<lb/>
通汴并京城所出納違法等事詔宋用臣降授皇城使<lb/>
添差監滁州酒税其根究錢物未明事件送户部結絶<lb/>
仍令夲部具合措置事件聞奏<hi>元豐八年十一月十四日用臣已責滁州監酒</hi>
<pb n="KR2b0019_WYG_368-18b"/>
<hi>實録與吕大防政目同但政目有其根磨不行五字實録無之舊録却有考究未畢而責新録又全削去疑此</hi>
<hi>詔宋用臣下脱已字須更詳檢看八月十二日又罷㸃磨王巖叟王覿有言初令㸃磨當考月日元豐八年十</hi>
<hi>一月十四日自宣政登防責皇城監滁州酒元祐元年四月十八日又降皇城添監滁酒盖前責未落遥防為</hi>
<hi>監酒今落遥防但為皇城并添監也元祐三年六月四日四年八月四日當考</hi>　户部言准敕<lb/>
府界諸路耆長壯丁之役並募充等第給雇錢其舊以<lb/>
保正代耆長催税甲頭代户長承帖人代壯丁並罷看<lb/>
詳所募耆户長若用錢數雇募即慮所支數少應募不<lb/>
行兼壯丁舊既第四等已下舊不出役錢只輪充更不<lb/>
<pb n="KR2b0019_WYG_368-19a"/>
支雇錢亦慮難雇募兼慮諸路提舉司州縣為見今降<lb/>
朝㫖並創行雇募却于人户上更敷役錢欲乞應府界<lb/>
諸路自來有輪差及輪募役人去處並乞依元役法如<lb/>
有合増損事件亦依役法増損條施行從之　河北路<lb/>
轉運司言乞相度黄河利害所自迎陽埽至北京界孫<lb/>
村口于今春内便行施功及先修舊河隄免新河枉費<lb/>
工向去夏秋别為大患詔李常等相度施行訖奏如不<lb/>
可行即具事理以聞<hi>去年十二月十四日今年二月六日四月四日</hi>　户部言<lb/>
<pb n="KR2b0019_WYG_368-19b"/>
河東路轉運司支給優賞致闕糴夲詔特支末鹽鈔一<lb/>
十萬緡　内侍押班劉有方乞避張茂則親詔特不避<lb/>
　詔商虢州保甲依舊更不冬教其乾祐縣保甲將來<lb/>
依例冬教　是日詔閤門司馬光呂公著自今前後殿<lb/>
起居特令别作一班止兩拜<lb/>
甲辰監察御史王巖叟奏臣聞盛徳之君必有所畏上<lb/>
所畏者天道下所畏者民心故常悦民心以求天道順<lb/>
天道以慰民心伏見自冬不雪今渉春矣旱暵為災非<lb/>
<pb n="KR2b0019_WYG_368-20a"/>
獨一方而廣及四逺麥苗槁顇水泉消涸變異甚大此<lb/>
天道之所以警陛下也民心嗷嗷日懼疾疫交生而飢<lb/>
饉繼作流亡無所而盗賊繁興非國家小事陛下何不<lb/>
于民心而求之今陛下仁愛之念固深且至矣然徒為<lb/>
祈禳小數以冀消伏則臣以謂未得所以求天道之要<lb/>
天道之要在民所苦者革之而不吝民所惡者去之而<lb/>
勿疑爾傳曰動民以行不以言應天以實不以文非欺<lb/>
後世之説也惟陛下無忽幸甚臣觀天地之所以示意<lb/>
<pb n="KR2b0019_WYG_368-20b"/>
于陛下者非不再三比者既隂而復晴欲雪而還已陛<lb/>
下知其然乎猶陛下于天下之大害朝中之大姦已悟<lb/>
而復疑將斷而又止也如陛下曠然判忠邪别是非除<lb/>
大害復大利使億兆鼓舞驩然一辭和氣上薄於天則<lb/>
天自將以膏澤嘉瑞答陛下矣何憂乎災變何事乎祈<lb/>
禱也哉今天下之大害莫如青苗免役之法隂困生民<lb/>
莫如茶鹽之法流毒数路陛下固知之矣且優柔而未<lb/>
斷以絶其源此民心之所以猶鬱而天意之所以未開<lb/>
<pb n="KR2b0019_WYG_368-21a"/>
也朝中之大姦莫如蔡確之隂邪險刻章惇之讒賊狠<lb/>
戾相為朋比以蔽天聰虐下罔上不忠之迹著于兩朝<lb/>
天下之人皆願逐而去之以致清平而陛下反容而留<lb/>
之此民心之所以猶鬱而天意之所以未開也伏望陛<lb/>
下上體天心下觀民意奮厲威剛一革大害一去大姦<lb/>
以為宗社無窮之休以為生靈莫大之福然臣章雖数<lb/>
上而天聽益逺言已極而聖心未回意者陛下以臣懐<lb/>
嫌挾怨不夲天下公議而私出己意妄詆大臣願陛下<lb/>
<pb n="KR2b0019_WYG_368-21b"/>
出臣前後章疏集百官于朝堂㑹議以决是非儻以臣<lb/>
言為非則臣甘從竄斥如以臣言為是則乞罷確與惇<lb/>
臣非敢有激也不然恐無以觧聖心之疑而成天下之<lb/>
治臣不勝拳拳告忠之至貼黄今姦邪在朝格陛下之<lb/>
良心害陛下之美政者非一二人然莫如蔡確章惇為<lb/>
姦臣之傑也臣不得不先為陛下力言之惟睿明省納<lb/>
幸甚又貼黄臣竊聴中外之議皆望升祔後大有所變<lb/>
進忠退姦興利除害以滿四海之望而沉然不聞但聞<lb/>
<pb n="KR2b0019_WYG_368-22a"/>
升祔後執政大臣無名轉官受厚賜而已今大旱如此<lb/>
正當如兩漢故事䇿免三公之時而反濫賞確等此天<lb/>
道之所以不順也伏望陛下鍳古而行以答天戒國家<lb/>
甚幸<lb/>
丙午上御延和殿疎决在京繫囚除常赦所不原外雜<lb/>
犯死罪以下降一等杖以下釋之<lb/>
丁未三省樞宻院言髙麗表内有太皇太后表及進奉<lb/>
物故事惟答以皇帝回諭敕書今欲依例從之詔髙麗<lb/>
<pb n="KR2b0019_WYG_368-22b"/>
賀登寳位進貢物並依條例回賜　御史中丞黄履言<lb/>
乞修正不用去官赦降原减條詔刑部大理寺看詳合<lb/>
去留以聞<hi>蘇軾自辨章可參照</hi>　御史王巖叟言近除太學博士<lb/>
劉涇學正謝文瓘不協衆議並罷之　御史安惇言開<lb/>
封府推官胡及縱獄子胡義拷無罪人死又推治公事<lb/>
漏泄獄情詔送吏部與合入差遣<hi>元豐八年六月丙戌及依舊供職</hi>
御史劉次莊言門下中書外省置局設官編修六曹寺<lb/>
監條例嵗月浸乆殊未就緒欲乞罷局送六曹隨事修<lb/>
<pb n="KR2b0019_WYG_368-23a"/>
立委三省屬官詳看詔見修條貫限一季畢如出限官<lb/>
吏添給勿給<hi>舊録云始先帝董正治官三省六曹之職而未有法守乃詔外省設屬分修未及上</hi>
<hi>而有是詔新録辨曰既未有法守及分脩未上自不須備載自始先帝董正至有是詔三十三字並刪去</hi>
禮部言髙麗奉慰并賀登寳位使人進奉物合行回賜<lb/>
詔賜髙麗國王馬三匹銀鞍勒一副衣二襲金帶二綿<lb/>
綺羅一百五十匹衣著五百匹絹一萬匹銀器五千三<lb/>
百兩奉慰及賀登寳位使副人從各賜物有差　廣西<lb/>
經略司言邕州横山寨主劉舜賔諜知歸化州儂智㑹<lb/>
<pb n="KR2b0019_WYG_368-23b"/>
等將以九月劫掠山獠已牒邕州考覈詔智㑹向經交<lb/>
阯廹逐方還巢穴勢必不敢侵掠引惹讎隙慮縁邉官<lb/>
司為近經分畫希望功賞乃指交人生事妄以智㑹為<lb/>
詞兼自去年十月申舉至今尚稱未得其實且經略司<lb/>
去邉最近尚不能覈實則緩急邉防安得不失機㑹令<lb/>
苗時中速體量詣實若交阯無故侵犯宜即詰問不遵<lb/>
詔敕端由其男女被掠者喻使歸之事訖以聞<hi>苗時中知桂州</hi>
<hi>在元豐七年六月</hi>　館伴遼使所言國信使蕭洽等稱南使過<lb/>
<pb n="KR2b0019_WYG_368-24a"/>
夲朝生餼録目無大宋國賀正旦或生辰字今所賜録<lb/>
目却有大遼國賀字乞除此四字方敢收留尋面諭以<lb/>
乆例豈可輒有更改直至回程終不收受詔雄州移牒<lb/>
北朝涿州其録目俟蕭洽過界牒送訖奏　刑部言准<lb/>
元豐八年十一月二十四日敕開封府諸路州軍應奏<lb/>
大辟案稱刑名實有疑慮及情理可憫者仰大理寺並<lb/>
依法定斷并坐疑慮可憫條送刑部看詳如刑名實有<lb/>
疑慮情理實有可憫並具因依奏取㫖若無疑慮及可<lb/>
<pb n="KR2b0019_WYG_368-24b"/>
憫者即具鈔奏下夲處依法施行不得一槩將舊例貸<lb/>
配破却律敕正條仍委門下中書尚書省㸃檢如有不<lb/>
當及用例破條奏乞取勘施行夲部看詳除已遵守外<lb/>
所有依法奏裁公案上省取㫖從之<hi>新舊録皆如此</hi>　朝散郎<lb/>
集賢校理黄㢘為户部郎中亷提舉河東路保甲凡六<lb/>
年未嘗乞赴闕雖在團教場未嘗易儒服故比陜西河<lb/>
北獨不賜戰袍元豐末他路保甲擁兵入縣鎮賊殺官<lb/>
吏羣盗通行數州獨河東保甲不為犬吠之盗司馬光<lb/>
<pb n="KR2b0019_WYG_368-25a"/>
閒居往來陜洛間聞河東民言甚美因熟問治狀呂公<lb/>
著亦言河東軍興邉民徳亷甚厚故有是除<hi>此據黄庭堅所作亷</hi>
<hi>行狀増入更當考之</hi>　朝奉郎劉昱為户部員外郎<hi>此據政目</hi>
己酉詔太皇太后出入儀衛可添御龍骨朶子直三十<lb/>
六人御龍弓箭直四十五人御龍弩直四十五人皇城<lb/>
司禁衛五十人馬隊三百五十人東西班茶酒班殿侍<lb/>
共一百人快行増至二十人軍頭引見司監官二員并<lb/>
將帶承局等子依隨駕例祗應鈞容直并動樂殿侍候<lb/>
<pb n="KR2b0019_WYG_368-25b"/>
將來開樂日取㫖　是日司馬光始以疾謁告<lb/>
庚戍侍御史劉摯言臣自去年十一月後來累具狀彈<lb/>
奏宰相蔡確不恭不忠貪權罔上無亷恥之節失進退<lb/>
之義營私立黨隂害政事皆公議所不容而朝廷安危<lb/>
大體之所繫天示譴告旱暵成災無燮理隂陽之徳無<lb/>
厭服中外之望也乞賜罷免使之外補至今不䝉可否<lb/>
之命縁臣備員言路既已彈劾之臣則義不可止前後<lb/>
章疏既不䝉付外施行累乞上殿又不䝉指揮允許上<lb/>
<pb n="KR2b0019_WYG_368-26a"/>
下隔塞情志不通公道不明邪正不辨今旱虐廣濶二<lb/>
麥絶望人之艱食疾疫已作盗賊將起陛下祈禱之誠<lb/>
非不勤至而和氣不答則害譴之大將誰召之哉陛下<lb/>
仁慈包容不究其故欲不失恩意于大臣則可也然生<lb/>
民何罪不䝉哀救假如不欲暴確前後罪惡則自當依<lb/>
古今典故止以災變罷去有何不可伏乞檢詳臣前後<lb/>
論確事狀盡降付三省若臣之言不誣即乞速賜睿斷<lb/>
罷確以答天戒以慰安中外若臣之言有不出于公議<lb/>
<pb n="KR2b0019_WYG_368-26b"/>
則乞絀臣以謝確所貴忠邪是非有所分别無徒使臣<lb/>
紛紛之言煩凟天聴也貼黄確罷則正人可以伸邪黨<lb/>
可以化確不去則君子道消小人道長正人君子進則<lb/>
善政行天下安小人邪黨進則善政不行天下危伏望<lb/>
聖明深察又貼黄大臣邪正之辨士大夫去就之决在<lb/>
此一舉爾陛下何憚而不為之哉又貼黄君子進則能<lb/>
養小人小人進則必害君子進退之事臣非敢取必于<lb/>
陛下也然惟望聖意早有所定如欲用正人則速賜罷<lb/>
<pb n="KR2b0019_WYG_368-27a"/>
確如有所不欲亦望速罷言者使善人君子早為去計<lb/>
免使他日被其禍害亦陛下之賜也今混淆雜進乆不<lb/>
辨别非所以全善人也<hi>元祐元年正月二十一日己酉摯遺藁以此為第五疏正月二</hi>
<hi>十一日上第一疏附八年十月末第二疏十二月六日第三疏十二月十四日第四疏十二月十八日第五疏</hi>
<hi>元年正月二十一日第六疏并第七疏今附此後第八疏二十七日第九疏二月七日第十疏二月十五日</hi>
　摯又言臣近者累具章疏乞賜聖斷罷黜宰臣蔡確<lb/>
至今未䝉指揮施行臣夲以姦邪在朝豺狼當路故不<lb/>
避禍患以盡言責而陛下曾不省察豈㣲賤之臣區區<lb/>
<pb n="KR2b0019_WYG_368-27b"/>
之説不足以感悟天聴乎然臣之所言皆天下安危生<lb/>
民禍福大計非臣之利也今理難緘黙伏望聖明略垂<lb/>
顧省無以臣之賤而廢其言天下幸甚謹按確夲無學<lb/>
術又無徳望因縁遭遇惟以鍜鍊大獄排斥善良聚斂<lb/>
民財阿諛茍合致身執政仍以深中不測為履行附㑹<lb/>
取容為事業引置私黨相為表裏此天下之所共知也<lb/>
昨者神宗靈駕發引公然違敕不赴内宿及山陵使回<lb/>
略不依故事辭位而使其門下之人揚言于衆謂已有<lb/>
<pb n="KR2b0019_WYG_368-28a"/>
定䇿大勲嗣皇倚賴貪天之功以固權位欺上罔下更<lb/>
無亷恥至于假朝廷政事以行私意因王珪薨歿遞遷<lb/>
門下方兼三省蹇周輔父子明有罪惡但以周輔在開<lb/>
封日曾勘蔡碩欠錢兩事周輔皆為曲法平掩報其私<lb/>
恩不使罷任如此之類亦中外之所共知臣已于前章<lb/>
論列其詳矣今自去冬以來都無雨雪畿甸及京東西<lb/>
近而易知也陜西河北江淮之逺有人來者臣每詢訪<lb/>
皆云大旱則被災之地可謂廣濶百姓一嵗之命惟賴<lb/>
<pb n="KR2b0019_WYG_368-28b"/>
麥爾麥不登則民飢民飢則盗賊必起又疾疫相承而<lb/>
作天下之勢誠可大憂非小小災異乃上帝儆告以動<lb/>
聖慮也漢世水旱災變必䇿免三公而三公以災異引<lb/>
咎自殺者比比有之又曰烹宏羊天乃雨夫烹人非致<lb/>
雨之道而雨必可致者盖桑宏羊聚歛姦臣也以謂烹<lb/>
是人則民心悦民心悦則天怒觧而和氣應也前世及<lb/>
夲朝凡遇水旱變異則執政之臣必須引咎自劾惶恐<lb/>
畏天懇求去位以避賢路以謝天譴盖身為公卿職在<lb/>
<pb n="KR2b0019_WYG_368-29a"/>
燮理隂陽故也確位居上相正任其責而恬然不以為<lb/>
意前日山陵使還不去今日大旱不去中外士論莫不<lb/>
驚怪謂確貪固寵禄實有輕朝廷之心將謂皇帝陛下<lb/>
春秋冨盛太皇太后陛下垂簾之際或末能盡知大臣<lb/>
充山陵使及因災異明有辭任典故所以幸於不悟而<lb/>
都不備禮自言傲然安倨蔑視公議今旱勢累月已渉<lb/>
春矣生民嗷嗷驚駭狼顧正是大臣恐懼待罪之日又<lb/>
是陛下思答天戒更張政事變置大臣之時也確竊據<lb/>
<pb n="KR2b0019_WYG_368-29b"/>
日乆姦憸隂害不忠於國無心於民與章惇死黨相結<lb/>
同力䕶持敝法沮排同列以隔塞陛下善政誰不憤疾<lb/>
而陛下覆之如天容之如地不判其邪正不辨其公私<lb/>
此中外士大夫未見其是非成敗之所在所以懐疑觀<lb/>
望未敢盡心展意於國家者也伏望憫此旱虐早發睿<lb/>
斷明以故事罷職任使之外補則天下必安人心必悦<lb/>
天下人心既安既悦而天地之和不應臣當被欺罔之<lb/>
誅所不敢避然則陛下何惜去確以救四海之命較其<lb/>
<pb n="KR2b0019_WYG_368-30a"/>
利害孰輕重哉陛下若以臨御未乆恩遇執政不欲遽<lb/>
有去留今來聴政已逾年又改元矣尚待何時也若以<lb/>
皇帝陛下盛年左右須人輔導則自有二三老成道徳<lb/>
之人何賴確哉確姦憸刻薄不可使乆在陛下左右朝<lb/>
廷終無所益伏乞速賜指揮將臣前後論確章疏付外<lb/>
施行臣不勝愛國愛人區區之心貼黄若不早罷確職<lb/>
事則善人終不可立邪黨終不可辨敝法終不可改善<lb/>
政終不可行疲民終不可安士大夫終懐畏貳不得盡<lb/>
<pb n="KR2b0019_WYG_368-30b"/>
心於朝廷所繫甚大伏望聖聴無疑早賜施行又貼黄<lb/>
臣昨亦論章惇乞行黜降今來未敢併煩聖聴候罷確<lb/>
日别具彈奏又貼黄水旱罷免宰相古今明有故事確<lb/>
位上相罪惡不少今止以旱災去位而免其貶竄掩其<lb/>
姦邪已足為幸於國體無傷臣獨區區如此者亦非狂<lb/>
妄自棄也盖天賦愚直心嫉姦惡出於孤逺䝉置之言<lb/>
路見確無禮驕慢為天下之害所以盡言以報恩遇伏<lb/>
望早賜指揮為嵗首發政之美<hi>摯遺藁以此為第六疏正月空日上按是年正</hi>
<pb n="KR2b0019_WYG_368-31a"/>
<hi>月十三日立春此云今旱勢累月已涉春矣或恐在二十一日第五疏前編遺稾者偶失之今仍附二十一日</hi>
<hi>後</hi>　摯又言臣自去年十一月後來累具章疏彈奏蔡<lb/>
確乞賜罷免至今未䝉施行伏見祖宗以來執政臣僚<lb/>
茍犯公議一有臺諫論列則未有得安其位而不去者<lb/>
其所彈擊又不過一二小事或發其隂私隠昧之故然<lb/>
章疏入即日施行盖去留大臣一切付之公議雖人主<lb/>
不得以私意加也今臣所論確之罪非一二也非小事<lb/>
也又非訐人之私門隠慝也皆是欺君罔上不恭不忠<lb/>
<pb n="KR2b0019_WYG_368-31b"/>
貪功怙權無亷恥立朋黨極人臣之大惡並有實迹天<lb/>
下之所共知而王法之所不容者也臣言屢進極于忠<lb/>
憤矣而天聴愈髙莫能感動今上天儆告旱災已成二<lb/>
麥已乾疾疫已作饑饉時至民將流亡盗賊將至羣情<lb/>
驚皇大命近止累月以來日𤯝亡光風埃昏塞此何時<lb/>
也而陛下曾不以為慮天戒如此豈可不畏夫欲轉禍<lb/>
為福甚無難縁今日災變夲非人君有失徳所召也又<lb/>
非朝廷無仁政所致也止以今日政在大臣而大姦雜<lb/>
<pb n="KR2b0019_WYG_368-32a"/>
處忠邪混淆無燮理隂陽之徳無厭服中外之望害流<lb/>
生民人情憤鬱之所致也陛下專務包容使天下受其<lb/>
患而獨幸此一二姦人何謂也邪正不辨是非不分如<lb/>
黒白氷炭之不可同也冝早分辨之則忠義之士知所<lb/>
向而善政立矣臣又竊料聖慈不欲傷恩欲待其自請<lb/>
而後以禮數去之耶確之無亷隅貪權勢也乆矣自去<lb/>
年已來百術千慮為安身不可動之計則今日安肯以<lb/>
水旱故事自請哉若或陛下疑臣排擊大臣有挾私之<lb/>
<pb n="KR2b0019_WYG_368-32b"/>
意伏望降臣前後章疏付三省辨正是非早賜聖斷罷<lb/>
確職任以答天戒中外之心既安以悦則天變必回和<lb/>
氣應而時雨降尚可救枯槁災厲萬分之一伏乞速賜<lb/>
處分貼黄古者水旱䇿免三公及夲朝已來大臣以災<lb/>
異未有不自請罷免闔門待罪者今大旱如此確位上<lb/>
相安然自處略不備禮足以知其輕視朝廷蔑無公議<lb/>
又貼黄陛下自去年以來凡政令未便于民者略已更<lb/>
改雖未能盡去其根夲大害然節次所改者不少皆是<lb/>
<pb n="KR2b0019_WYG_368-33a"/>
確乆來䕶持以為善法者也而今合同衆改之前日不<lb/>
以為非今日不以為是則尚可以為大臣而責其事君<lb/>
之義哉兼議者又以謂確深險而多謀今肯依從改為<lb/>
非誠心也盖陽欲自託於正人以為安身之計俟他時<lb/>
復肆其志則今日善政却須變更臣觀確處心已見反<lb/>
覆則議者之語不可不察也惟望早賜罷確專任正人<lb/>
使善政畢立則後日不可揺矣<hi>摯遺稾以此為第七疏繫之正月而無其日</hi>
　摯又言臣近具狀乞罷宰相蔡確至今未䝉施行縁<lb/>
<pb n="KR2b0019_WYG_368-33b"/>
臣備員御史以觸邪指佞為職今宰臣姦憸有犯公議<lb/>
臣若失職誰敢言者伏見祖宗以來所用相考遴選擇<lb/>
必取天下有徳有望之人故内則廟社安外則鄰敵畏<lb/>
下則衆庶伏其功名事業昭于天下至今稱之未嘗有<lb/>
法獄之吏聚歛之人詭譎之才隂賊之行天下所嫉而<lb/>
使在相位如確者也臣所以不避再三干冐天聴確之<lb/>
當去其罪非一公違陛下敕命不赴神宗發引内宿為<lb/>
大不恭其當去一也山陵使回眀有歴代及國朝故事<lb/>
<pb n="KR2b0019_WYG_368-34a"/>
而略不引罷廢禮貪位其當去者二也皇帝陛下之立<lb/>
乃天人之所助而太皇太后之徳也確輙自稱定䇿貪<lb/>
天之功其當去者三也在中書二年不將差除與三省<lb/>
合奏及身遷門下隂使言者申請招權營私其當去者<lb/>
四也其弟犯法蹇周輔承勘兩次皆㓕裂平治其事故<lb/>
今日周輔父子有罪言路累有彈奏而確力主之不罷<lb/>
其任屈公法報私恩其當去者五也執政臣僚已經覃<lb/>
恩遷轉無故又進一官妄引嘉祐治平不可用之故事<lb/>
<pb n="KR2b0019_WYG_368-34b"/>
欺謾聖聽不顧亷恥其當去者六也與章惇死黨相結<lb/>
一柔一剛一合一離欲其銷磨同列牽制善政中外皆<lb/>
知其術其當去者七也去年十月至今並愆雨雪驕陽<lb/>
肆虐天下大旱民情惶惶實由確姦邪所召况位居上<lb/>
相正任其責其當去者八也確在熈寧元豐間鍜鍊寃<lb/>
獄排逐善良引薦姦偽變更祖宗政令誅求民財確在<lb/>
言路在司農在執政首尾身任其事見法令未便何嘗<lb/>
聞有一言論列裨補惟是阿諛䕶持以謀進用及至今<lb/>
<pb n="KR2b0019_WYG_368-35a"/>
日自見其非乃稍稍語於人曰在當時豈敢言也此確<lb/>
之意欲於今日固其名位故反歸曲先帝是可謂大不<lb/>
忠矣朝廷以髙爵重禄尊養輔臣欲何用哉豈有見可<lb/>
言而不言也假如言之而不聴當以死繼之假如畏懼<lb/>
而不敢言則當辭事而去乃臣子之常分也當時詭隨<lb/>
及時移事改方為自全之計而賣過歸咎是可謂大不<lb/>
忠矣事先帝不忠則安肯盡忠于陛下也哉此其罪惡<lb/>
尤大其當去者九也近者奉使山陵回陵行屬官故事<lb/>
<pb n="KR2b0019_WYG_368-35b"/>
自皆推恩而確乃特薦髙遵惠張璡韓宗文乞從優恩<lb/>
上欲以悦聖意下欲以餌同列賴陛下至公照其狡計<lb/>
而議遂不行中外聞之莫不欣快陛下觀此用心則確<lb/>
之邪正不難知也此一事尤喧物論而罪尤大者其當<lb/>
去者十也確之罪惡如此羣議沸騰臣愚區區之言略<lb/>
已自竭而聖度包容一切不以為意在聖慈不失恩于<lb/>
確則可也其如朝廷之輕重天下之安危生民之禍福<lb/>
人情之去就在確之罷爾則所繫豈不大乎今忠義之<lb/>
<pb n="KR2b0019_WYG_368-36a"/>
士當盛明之時人人皆願自效而確猶在位誰敢明目<lb/>
張膽盡心於朝廷哉正人不得立則陛下之善政不得<lb/>
行天下之敝法不得改今大旱累月燥風慘日自冬入<lb/>
春宿麥已槁疾疫將作内外之情驚惶不安皆由大姦<lb/>
在朝天示譴告伏望聖慈深察事勢以天下為念早發<lb/>
聖斷罷確職任使之外補以答天變以召和氣以慰公<lb/>
議以新改元之政天下幸甚<hi>摯言確十當去事與八年七月六日戊戌九月十四</hi>
<hi>日乙巳并此年閏二月五日甲午蘇轍所言須并考此章摯集有之遺稾獨無當考</hi>
<pb n="KR2b0019_WYG_368-36b"/>
辛亥詔以時雨稍愆今月二十四日太皇太后躬詣中<lb/>
太一宫集禧觀祈禱　詔寺監闕官並依在京通用令<lb/>
六曹寺監官在假奉使聴以夲處官兼外其主簿亦許<lb/>
權丞從禮部所請也<hi>新録削去</hi>　又詔改府界第十一將充<lb/>
京西第七將訓練鄭滑州軍馬依舊<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>州駐劄以府界<lb/>
第十一將下鄭州步軍三指揮𨽻屬西京第十將下京<lb/>
西第七將下陽武縣步軍三指揮𨽻属府界第七將下<lb/>
其開封府界第十將訓練尉氏陽武縣軍馬依舊尉氏<lb/>
<pb n="KR2b0019_WYG_368-37a"/>
縣駐劄以鄭州復故也<hi>新録削去</hi>　樞宻院言府界三路保<lb/>
甲已罷團教其教閲噐械令赴官送納仍立府界三路<lb/>
私有禁兵告獲賞格從之　左正言朱光庭言乞委令<lb/>
佐揀擇弓手疲軟者易以應募保甲從之<hi>新録削去初七日呂大防</hi>
<hi>云云</hi>　又言累降指揮下陜西河東逐路經略司禁止邉<lb/>
人不得與夏國私相交易訪聞私易無所畏憚詔將官<lb/>
及城寨使臣告諭地分蕃部首領及弓箭手人員把邉<lb/>
將校等覺察違者治之<hi>二月十一日詔可考</hi>　光庭又言<hi>此據編類章䟽</hi>
<pb n="KR2b0019_WYG_368-37b"/>
<hi>増入正月二十二日</hi>臣聞自陛下臨御以來思致天下元元于太<lb/>
平四海之内莫不懽欣鼓舞皆以謂升祔之後必大有<lb/>
為進忠退邪以起善治延頸企首日夕以冀今踰一年<lb/>
矣未奉明詔人意鬱而上干于天故自冬涉春膏澤不<lb/>
下陛下焦勞在念靡神不宗以至親御便殿原洗囚繫<lb/>
然而嘉應未孚天其或者有以寤陛下所以致之之由<lb/>
豈非姦邪之臣充位而未去私心邪説交相為亂是以<lb/>
變為戾氣以及天下今一郡一縣不得其人尚為千里<lb/>
<pb n="KR2b0019_WYG_368-38a"/>
之害而况身居鼎軸之任動繫天下苟非其人則害可<lb/>
勝言哉方今聖政日新自當風雨時若所以未然者盖<lb/>
由忠邪未分此天意有以寤陛下也儻陛下照見姦邪<lb/>
早行睿斷則和氣致祥固未為晚若蔡確不恭而心私<lb/>
章惇不忠而邪説韓縝不恥而冐寵是皆不足當大任<lb/>
臣已累嘗備論之願陛下留神省察以幸天下竊以蔡<lb/>
確章惇韓縝不恭不忠不恥之如此必無大公至正之<lb/>
心以陛下生靈為慮故於議論政事之際章惇則明目<lb/>
<pb n="KR2b0019_WYG_368-38b"/>
張膽肆為辨説力行醜詆以害政事蔡確則外示不校<lb/>
中實同欲陽為尊賢隂為助邪韓縝則每當議論亦不<lb/>
扶正惟務拱黙為自安計執政大臣處心積慮如此姦<lb/>
邪惟陛下寛仁尚容在位然豈不為聖政之深慮者哉<lb/>
今夫内有青苗免役茶鹽等害未盡更張外有邉防疆<lb/>
埸之事未經處置以臣觀之是皆枝葉之害未足為憂<lb/>
惟其姦邪未去實根夲之大患若根夲之患除則枝葉<lb/>
之害何慮而不去哉恭惟陛下至明如日月無私如天<lb/>
<pb n="KR2b0019_WYG_368-39a"/>
地凡所為之政莫不曲盡于誠意惟是執政之間姦邪<lb/>
未去最為根夲之大患者舜之為君放四罪而天下咸<lb/>
服湯之有天下舉伊尹而不仁者逺臣願陛下上法舜<lb/>
湯所以放四罪去不仁特奮睿斷罷去蔡確章惇韓縝<lb/>
柄任别進忠賢以輔聖治則自然三光明寒暑平風雨<lb/>
時休證不旋日而至矣　監察御史王巖叟奏<hi>編類章疏元年</hi>
<hi>正月二十二日</hi>臣近以大旱上章乞早革大害去大姦以答天<lb/>
戒指言蔡確章惇相為朋比以蔽天聰虐下罔上不忠<lb/>
<pb n="KR2b0019_WYG_368-39b"/>
之迹著于兩朝乞出臣前後章疏集百官於朝㑹議以<lb/>
决是非今復累日未䝉施行臣竊惟陛下祈禱甚勤而<lb/>
天心未應旱虐日深民命近止陛下不可不思伏以水<lb/>
旱為災國家重事稽前代舊章則三公例當䇿免考夲<lb/>
朝故事則柄臣自合遜辭今陛下有容既重退人之意<lb/>
而姦臣無恥又忘避位之心臣於此時何可循嘿盖臣<lb/>
之所據是朝廷公器臣之所陳是天下公議虚公器而<lb/>
不言則負朝廷棄公議而不䘏則負天下臣茍如此陛<lb/>
<pb n="KR2b0019_WYG_368-40a"/>
下置之何用且自古以來置諫官御史正要為朝廷論<lb/>
大害言大姦與天子為耳目非欲以蔽天子聰明使姦<lb/>
人長惡也又自古以來天下大害莫不由大姦而成必<lb/>
先除大姦則大害自去臣前後所論二姦臣事迹甚明<lb/>
伏望陛下覽臣苦言察臣血懇臣非病狂何肯不藉身<lb/>
名妄把忠賢破壊不惜門户故與權臣作讎陛下豈不<lb/>
知蔡確章惇受先帝恩深明知天下疾苦都不進一言<lb/>
告先帝知之惟是阿諛佞媚欺罔䝉蔽以安身固位而<lb/>
<pb n="KR2b0019_WYG_368-40b"/>
已非先帝不聴其言也辜負恩徳可為痛心豈有不忠<lb/>
於前日而望其忠於今日哉古人謂聴言之道必以事<lb/>
觀之今確軰之事陛下可觀而知之矣臣等之言陛下<lb/>
可考而聴矣臣伏料陛下固知確軰為姦邪但未能遽<lb/>
斷爾傳曰當斷不斷反受其亂先王之所深戒也願陛<lb/>
下早賜依臣前疏所乞施行上以答天意下以慰人心<lb/>
貼黄臣竊以今日人心之望陛下猶陛下之望天意也<lb/>
陛下未有以答人心故天意未有以答陛下此理甚明<lb/>
<pb n="KR2b0019_WYG_368-41a"/>
陛下何惜去姦邪以應天意為生靈之福<lb/>
壬子刑部修御史臺察官功過嵗終考較及比折分等<lb/>
法並從之<lb/>
癸丑太皇太后駕獨祈雨<hi>此據政目増入實録不書</hi>
甲寅董戩遣人入貢<lb/>
丙辰上幸大相國寺祈雨　内出太皇太后詔曰原廟<lb/>
之立所從來乆矣前日神宗皇帝初即祠宮並建寢殿<lb/>
以崇嚴祖考其孝可謂至矣今神宗既已升祔於故事<lb/>
<pb n="KR2b0019_WYG_368-41b"/>
當營館御以奉神靈而宫垣之東宻接民里欲加開展<lb/>
則懼成煩擾欲採搢紳之議皆合帝后為一殿則慮無<lb/>
以稱神宗欽奉祖考之意聞治隆殿後有園地以后殿<lb/>
推之夲留以待予也可即其地立神宗原廟吾萬嵗之<lb/>
後當從英宗皇帝於治隆上以寧神眀中以成吾子之<lb/>
志下以安民之心不亦善乎<hi>舊録云神考始建原廟嚴奉祖宗豫設次序各依禮</hi>
<hi>制後世不可得以増損至是承微意奉神考屈居後殿之列者累年以此可見姦臣之不忠耶新録辨曰此宣</hi>
<hi>仁太后盛徳以成神宗之美乃以謂奉神考居後殿非詔㫖也自神考始建至不忠耶五十三字並刪去</hi>
<pb n="KR2b0019_WYG_368-42a"/>
侍御史劉摯言臣累具狀彈奏宰臣蔡確乞行罷免至<lb/>
今未䝉指揮伏縁朝廷之上忠邪並立内外人情不安<lb/>
臣以為官備耳目之任義難茍止確之罪惡前後論列<lb/>
已詳今再論安危所繫之大體伏自聖明臨御之始首<lb/>
起司馬光使之執政于是天下之人無逺無近莫不欣<lb/>
歡厭服以望蘇息然光以至誠直道獨行孤立所恃者<lb/>
惟聖明特達之知而廟堂同列略無誠心助光為善者<lb/>
不惟不助而又有妬忌嫉害之心夫嫉光者乃所以害<lb/>
<pb n="KR2b0019_WYG_368-42b"/>
政而利于已也故每議一事則須口舌紛紜而後能决<lb/>
及政令既下則内外官吏猶懐疑畏持其兩端未肯悉<lb/>
心奉行皆以確之與章惇乃是前日欺先朝造法作令<lb/>
倡和䕶持最堅最乆之人也今乃並據要路氣熖權勢<lb/>
震凌中外又布置朋黨曉夕計謀以固其位坐待他日<lb/>
反覆變更而執今日之事此人情所以恐懼而觀望未<lb/>
敢定心專志以事朝廷者實謂兩人故爾上則陛下雖<lb/>
有仁惠之政為確等所艱難而不得純被于民下則士<lb/>
<pb n="KR2b0019_WYG_368-43a"/>
大夫雖有忠義之節為確所脇制而不得自竭于君則<lb/>
確與惇之為今日害豈不大哉臣不知陛下何惜一言<lb/>
去天下之大害也今司馬光老矣而病羸已甚萬一事<lb/>
有不幸光不能支持則陛下之仁政遂不復立矣生民<lb/>
之疾苦遂不復蘇矣陛下所用善人君子遂不勝確等<lb/>
䧟害矣善人被禍未足論而使確等復得志則肆毒於<lb/>
天下必愈甚于前日矣陛下試思及此則社稷大計豈<lb/>
可不念之哉時難得而易失禍福之間宻不容髪惟望<lb/>
<pb n="KR2b0019_WYG_368-43b"/>
聖慈深思幾㑹早發神斷罷確與惇别選徳望與光同<lb/>
心守正之人置之左右以成就陛下善政以綏安陛下<lb/>
疲民使忠義之人曠然無懼竭力以報陛下此事無難<lb/>
在陛下一言而已確等不去則朋黨立確等既去則朋<lb/>
黨消盖小人邪黨夲以利合若見朝廷利害已正則彼<lb/>
自亦隨時而化皆足以為朝廷用矣伏乞將臣前後論<lb/>
確等章疏速賜付外施行早罷確等以辨邪正臣不勝<lb/>
憤懣憂國愛君之至貼黄臣聞確等常在通進司探問<lb/>
<pb n="KR2b0019_WYG_368-44a"/>
臣僚文字縁于歴内盡見抄上數目今雖䝉聖恩欲全<lb/>
愚臣故章疏未賜降出然留中文字確已知其數故已<lb/>
疑怒臣等日謀傾害臣跡甚危伏望體察不若盡出臣<lb/>
疏付外公行臣雖被責亦所甘心免被隂害又貼黄陛<lb/>
下雖用司馬光而反使確等牽制之故為政將一年矣<lb/>
雖更制改法利于民者固多而大病根夲皆在又天下<lb/>
推行之人猶懐疑貳依違不肯盡心使民未能盡被惠<lb/>
澤也推行所以懐貳者以確與惇持權當路人畏他日<lb/>
<pb n="KR2b0019_WYG_368-44b"/>
反覆之禍也伏望專任正人早罷確等則善政可以成<lb/>
基夲既定後日不可動乃萬世之利也又貼黄臣昨曽<lb/>
有貼黄奏聞候罷確日别彈章惇今來二人為害一等<lb/>
皆中外所畏者臣故于今狀同論之又貼黄確自陛下<lb/>
即政以來其大罪犯公議者凡十餘事臣具前狀彈奏<lb/>
今天下大旱日月已乆災害已成陛下焦心憂民至煩<lb/>
車駕躬行祈禱而確為首相正任其責略不引咎避位<lb/>
以謝天譴以厭人心足以見其欺慢陛下矣只此一事<lb/>
<pb n="KR2b0019_WYG_368-45a"/>
自合竄黜<hi>摯遺藁以此為第八疏正月二十七日上</hi>
丁巳資政殿大學士兼侍讀韓維等言臣等見進讀三<lb/>
朝寳訓其間有祖宗時事與今不同者盖當是時天下<lb/>
初定與治平之後事體自别君臣論議亦從而異又有<lb/>
祖宗一時處分難以通行於後世者欲乞遇有似此等<lb/>
事特許臣等看詳更不進讀從之<hi>舊録云時欲改革先帝法度維等以寳訓</hi>
<hi>中事有不可上聞者欲輒不進讀新録辨曰此是獻替之意兼奏陳畫㫖乃敢奉行豈可謂輒不進讀自時欲</hi>
<hi>改革至不進讀二十六字並刪去</hi>　河東路安撫使呂惠卿言夲路太<lb/>
<pb n="KR2b0019_WYG_368-45b"/>
原汾等一十四州軍正税之外别有和糴之名而未嘗<lb/>
用錢又不得與災傷檢放倚閣及不隨赦恩蠲免今朝<lb/>
廷雖除其積欠而不正其夲根乞專委轉運提刑提舉<lb/>
司訪問民情立法聞奏詔河東路轉運提㸃刑獄提舉<lb/>
常平司與經略安撫司同共相度立法以聞<hi>惠卿家傳可考</hi>
中書省言元豐六年九月敕舍人各隨所領房命詞今<lb/>
除刑房間有責降牽復及兵房有蕃官遷轉外其餘差<lb/>
除並在吏房日常行詞餘並無詞命欲令依舊各僉押<lb/>
<pb n="KR2b0019_WYG_368-46a"/>
逐房文字其命詞止依故事輪日分草從之<hi>元豐六年九月乙丑</hi>
　户部言相度河北鹽法所言乞廢罷見行新法復行<lb/>
舊法通商從之<hi>八年十月十八日己夘初命范鍔同河北漕司相度鹽法王巖叟有奏議今遂</hi>
<hi>罷新法悉用舊法也</hi>　廣南西路經略安撫司言冝州溪峒司申<lb/>
莫世忍乞遣人進奉詔許進奉更不令赴闕其表狀仰<lb/>
収接投進所進物令夲司樁管以聞　司馬光吕公著<lb/>
既遷官有詔閤門光及公著正謝特令再拜不舞蹈恭<lb/>
謝景靈宫神御亦止再拜光尋以疾謁告是日<hi>二十八日丁巳</hi>
<pb n="KR2b0019_WYG_368-46b"/>
復有詔放正謝及恭謝光皇恐不敢奉詔乞竢疾間入<lb/>
謝依减拜指揮光自是凡十有三旬不能出然奏疏相<lb/>
屬<hi>五月十三日光乃入對延和殿</hi>又移書三省曰<hi>移書三省宻院不得其時附見正月末更</hi>
<hi>須考詳</hi>光比日牽強入朝欲與諸公商議疏事貢其短拙<lb/>
以求采擇無何上下馬不得至在朝假謹具咨目如左<lb/>
當今法度所宜最先更張者莫如免役錢不惟刻剥貧<lb/>
民使不聊生又雇得四方無賴浮民使供百役官不得<lb/>
力為今日之計莫若盡罷免役錢依舊差役民間息肩<lb/>
<pb n="KR2b0019_WYG_368-47a"/>
者什已七八若慮逐處利害不同即委諸路轉運司及<lb/>
州縣具未便事理申陳朝廷更為相度别立一州一縣<lb/>
敕施行第一不可委提舉司相度彼雖夲職藉賴役錢<lb/>
如魚之有水安肯放免必來沮難無疑也光見欲作一<lb/>
文字奏聞若降至三省望諸公同心叶力與贊成如此<lb/>
行之可以除久弊蘇疲民凡法久則難變此法行之已<lb/>
十五年下户雖愁苦上户頗優便常情議論已是非一<lb/>
若不於此際决志改之恐異日遂為萬世膏肓之疾公<lb/>
<pb n="KR2b0019_WYG_368-47b"/>
家不得用民力貧民常苦富民常優矣朝廷今欲整治<lb/>
天下蘇息疲民先須十八路各得好監司一兩人忠厚<lb/>
曉事憂民忘私使之進賢退不肖興利除害朝廷于本<lb/>
路事有所不知問之則以實對委之措置則不致乖方<lb/>
然後可以倚仗為耳目股肱也茍非其人則百事倒置<lb/>
矣前日所草監事資格及委官薦舉文字不知諸公曾<lb/>
徧見未若如此可行則早告進呈施行然立格為易守<lb/>
格為難既出指揮已後願諸公堅執此格勿自隳壊始<lb/>
<pb n="KR2b0019_WYG_368-48a"/>
為有益也旱勢可懼若春更不雨必成大飢不可不預<lb/>
為之備國家所賴為根夲者莫若農民農民者衣食之<lb/>
原國家不可不先存䘏也欲加存䘏莫若察其乏食之<lb/>
初早加賑贍使各安土不至流移官費既省民不失業<lb/>
此上䇿也若已流移官雖作擘畫散米煑粥徒聚為餓<lb/>
殍無益也為今之計莫若預先將常平斛㪷在州縣者<lb/>
十分中支撥一分充贍貸米委州縣樁管許一面支破<lb/>
常切覺察鄉村人户有闕食者許經夲縣投狀據口數<lb/>
<pb n="KR2b0019_WYG_368-48b"/>
多少老小出給歴子每五七日一次赴縣請領口食先<lb/>
從下户為始縣亦置簿拘管請到之數如此救接直至<lb/>
成熟日即一切住支却令還納所貸元數更不取利息<lb/>
如此始是實惠弋俊已獲未聞賞獲之者其將官討捕<lb/>
者不無騷擾宜早罷之前日蔡尹來言開封有巨盗朝<lb/>
廷有募人能擒之者賞以班行今既禽之止賞以錢孔<lb/>
子稱去食去兵無信不立聖朝政令豈當如此諸公更<lb/>
算其多者范景仁當仁宗不豫未有繼嗣天下寒心莫<lb/>
<pb n="KR2b0019_WYG_368-49a"/>
敢啟口之時獨能首建大議以安宗廟社稷章十九上<lb/>
除官不拜可謂以身徇國之臣其功不在文富之下今<lb/>
文富重賞景仁獨不霑及又太皇太后亦應知其功大<lb/>
願諸公進呈秉國文字時詳為敷奏乞優與推恩前日<lb/>
簾前宣諭上封事異等宜略加旌賞此乃聖朝美事光<lb/>
有看詳封事歴三巻官職姓名及所言事一一有之願<lb/>
諸公同於其間選擇才識出衆者具姓名敷奏量加褒<lb/>
異以成聖志又遺書樞宻院曰吕大忠言夏人乍恭乍<lb/>
<pb n="KR2b0019_WYG_368-49b"/>
驁由私市公行故也其延慶侵疆有害無用終當與之<lb/>
然今日未可與也俟大忠到官審察事勢先奏乞嚴禁<lb/>
私市不過年嵗間彼必屈服遣人來祈請然後朝廷下詔<lb/>
曠然歸以侵疆赦其罪戾貢賜往來一切如故此䇿大<lb/>
善請明公更召見詢訪其詳然如光愚見若只如去夏<lb/>
約束檢門下開拆簿曽行下則大是悠悠徒為玩令一<lb/>
無所益須别立法云應漢户熟户與西人私相交易者<lb/>
正犯人處斬妻子送江淮編管粉壁曉示許人陳告即<lb/>
<pb n="KR2b0019_WYG_368-50a"/>
時給係省錢五十貫充賞夲地分廵檢寨主監押並衝<lb/>
替仍令經略司夲州常切覺察如此逐處行却一兩箇<lb/>
方能禁絶若西人往年興兵壓境以脅慶州劉忱時亦<lb/>
莫之聴但堅壁清野使自弊而去河東經略司縂領二<lb/>
十餘州軍邊面千餘里地接遼夏帥府之重孰過於此<lb/>
而以吉甫處之果能稱職否且如昨者遼人侵火山地<lb/>
不與於初累石時便令撤去彼若放箭我射何傷仍明<lb/>
據道理𦂳行文牒痛加詰責云當奏朝廷問諸北朝今<lb/>
<pb n="KR2b0019_WYG_368-50b"/>
朝廷亦不共理㑹示之以弱但恐春暖敵狃于得志以<lb/>
為南朝易與大興徒衆廣有占割朝廷亦坐視無如之<lb/>
何土地者國之夲若敵惟意所欲無問多少要取便取<lb/>
成何國家此由邊帥不能防㣲杜漸故也渠自乞揚州<lb/>
諸公何不早許之别擇老成重厚有膽略者以代之子<lb/>
厚方欲措置熈河為經乆之計而元帥乃一方頭目其<lb/>
人豈髙材英噐憂國忘家者邪願早易之勿致敗事御<lb/>
史所言保甲罷按閲甚當宜從之彼得三時務農豈顧<lb/>
<pb n="KR2b0019_WYG_368-51a"/>
此㣲茫賞物而省國用不少但與逐旋置庫量留金帛<lb/>
遇冬教時委令佐選絶藝賞以銀楪子銀盌綵叚如何<lb/>
又班行雖云猥賤亦是國家命官豈可如泥土與人其<lb/>
出等事藝及正長教人及分數欲更不與班行正長所<lb/>
以鞭撻保丁只為未及分數未賞故也前日見駕部來<lb/>
白沙苑地狹不能容京西所送騍馬且彼無牡馬徒多<lb/>
養騍馬何為但使之積死可惜耳欲令京西未發者烙<lb/>
退印還民已發者令沙苑估價出賣如何若可取望早<lb/>
<pb n="KR2b0019_WYG_368-51b"/>
指揮然監收亦不可不一面早差官相度興復漢唐都<lb/>
長安故養馬多在汧隴三輔之間國家都大梁故監収<lb/>
在鄆鄭相衛許洛之間各取便於出入今宜且復近處<lb/>
一二監各有舊基故也子厚常言軍賞誤何時當與裁<lb/>
减改正邉人立小功者冝勿賞此宋璟所以安開元也<lb/>
封事太約一篇止有兩幅吏去其籖子厚欲有去取既<lb/>
難得㑹議彼亦有大利害但請子厚欲去者去之餘令<lb/>
進入貴早結絶又手書與呂公著曰自晦叔入都及得<lb/>
<pb n="KR2b0019_WYG_368-52a"/>
共事每與僚寀行坐不相離未嘗得伸悃愊雖日多接<lb/>
武猶隔濶千里也今不幸又在病告杳未有展覿之期<lb/>
其邑邑可知光平生有國武子疾好盡言以招人過遇<lb/>
庸人時或妄發以取恨怒况至交益友豈敢反懐情不<lb/>
盡乎晦叔自結髪志學仕而行之端方忠厚天下仰服<lb/>
垂老乃得秉國政平生所藴不施于今日將何俟乎比<lb/>
日以來物論頗譏晦叔謹黙太過此際復不廷爭事有<lb/>
蹉跌則入彼朋矣願勉旃勉旃光誠不肖豈敢以憂國<lb/>
<pb n="KR2b0019_WYG_368-52b"/>
為已任然昨日富家之諭已上聞矣光自病以來悉以<lb/>
身付醫家事付康惟國事未有所付今日屬于晦叔矣<lb/>
<hi>昨日富家之諭不知何事當考與三省宻院咨目及吕公著書皆不得其時今附見謁吿論役法後更須考詳</hi>
<hi>見欲作一文字即二月六日依奏劄子前日所草監司資格及委官薦舉文字此未見二月八日詔舉司措置</hi>
<hi>存䘏飢民弋俊三月二十八日陜漕言弋俊等在虢州南陽縣韓維論范鎮文字二月十日旌賞封事異等呂</hi>
<hi>大忠禁和市擇人代呂惠卿易熈河帥罷按閲保甲復監收裁减軍賞此数事當細考施行月日或訖不曽施</hi>
<hi>行</hi>
戊午復瀛州束城鎮為縣　是月右諫議大夫孫覺言<lb/>
<pb n="KR2b0019_WYG_368-53a"/>
臣竊見漢陳平對文帝曰陛下使待罪宰相宰相者上<lb/>
佐天子理隂陽順四時下遂萬化之冝外鎮撫四方内<lb/>
親附百姓使卿大夫各得其職也丙吉見牛喘問之掾<lb/>
史謂丞相失問吉曰方春少陽用事未可大熱三公典<lb/>
調和隂陽職當憂是以問之兩漢大災異罷免宰相者<lb/>
以其責在燮理之地太宗朝李昉以霖霪百餘日隂陽<lb/>
乖戾罷仁宗朝王曾以昭應宫災罷梁適以苛慝並作<lb/>
變異重仍罷水旱過常為大災變為宰相者當任其責<lb/>
<pb n="KR2b0019_WYG_368-53b"/>
宰相不以為任則誰當任之今自皇帝陛下太皇太后<lb/>
陛下親政以來所以便安元元有所更易者其事不一<lb/>
下至閭巷小人山海殊絶之處莫不謳歌而鼓舞然而<lb/>
隂陽未和旱氣太甚經冬無雪春又不雨彌數千里粟<lb/>
麥失種此其為憂不一日二日而已也將恐編户乏食<lb/>
盗賊羣起良民受害浸為逺近之憂皇帝陛下太皇太<lb/>
后陛下親出祈禱憂勤切至徧走羣望未嘗一日而忘<lb/>
憂而蔡確韓縝視之眇然若不任其責者未有閉門引<lb/>
<pb n="KR2b0019_WYG_368-54a"/>
咎上章謝罪引故事乞賜罷免天意有可知者前後雨<lb/>
雪少降而輒止隂雲稍合而復散意者揆務不勝其任<lb/>
和氣不格其應乎為宰相而無體國憂念之心愛民惻<lb/>
怛之意晏然自處若其事非已憂者臣以為此非大臣<lb/>
之道也伏乞依兩漢故事循祖宗舊例各賜罷黜以警<lb/>
百官<hi>二月甲申覺又有兩章</hi>　侍御史劉摯言臣近具狀論奏僧<lb/>
惠信指論僧司重法吏人受贓公事已䝉付下大理寺<lb/>
施行然伏見聖㫖指揮令據惠信經祠部狀内所指人<lb/>
<pb n="KR2b0019_WYG_368-54b"/>
根究不得枝蔓臣看詳惠信元狀前于開封已曽斷遣<lb/>
後經祠部已送推司㑹開封申陳言祠部不當遂朝㫖<lb/>
更不施行今既復以付之所司則所司自有推勘之法<lb/>
若止究狀内人數即或有分贓寄贓之類及凡干證左<lb/>
而不見于狀者皆不許其追照獄無所質何縁得情兼<lb/>
祠部開封各係經歴若有不當自合一案推結况兩處<lb/>
昨者互有所陳何可置而不問盖狀内之事則於法有<lb/>
禁若狀内之人於事相干安得不治自來朝廷送所司<lb/>
<pb n="KR2b0019_WYG_368-55a"/>
公事止令依法或約束不使枝蔓未聞限定根究人數<lb/>
臣又慮進呈取㫖之時不曾子細開陳致有如此處分<lb/>
竊慮勘司承望風㫖不盡公理縱失有罪違廢典法欲<lb/>
乞再降指揮夲司並依自來推勘條貫仍乞責立近限<lb/>
不得淹延若前來承行官司明有違法並令依條一處<lb/>
圎結奏裁<hi>摯初䟽附元豐八年十一月末此第二奏也據遺藁乃正月二十九日上今附月末</hi>
</p>
<p>
</p>
  </div>
</body>
</text>
</TEI>
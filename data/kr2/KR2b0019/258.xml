<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百五十四</head> <lb/>
    <p>
<pb n="KR2b0019_WYG_258-1a"/>
欽定四庫全書<lb/>
　續資治通鑑長編巻二百五十四<lb/>
　　　　　　　　　　　　　宋　李燾　撰<lb/>
　　神宗<lb/>
熙寜七年六月丁夘朔命知熙州王韶都提舉熙河路<lb/>
買馬權提㸃刑獄鄭民憲同提舉以中書言熙河出馬<lb/>
最多雖已置買務於熙州立法未盡故也<hi>二十五日韶云云</hi>
詔賜提舉河北常平倉司衛州封樁糧四萬九千餘石<lb/>
<pb n="KR2b0019_WYG_258-1b"/>
貸共城獲嘉汲三縣中等闕倉户判大名府文彦博言<lb/>
懷衛州闕食饑民聚而為盗初無結集黨與臨時倡率<lb/>
即又潰散既無主名追捕止撓平民不安田種欲的有<lb/>
倡首姓名情理深重者乃追捕從之　詔河北路轉運<lb/>
提舉司置場以常平及省倉嵗計餘糧減直許民以絲<lb/>
綿綾絹增價博買為轉運司年計或俟秋成博糴<lb/>
庚午中書奏事已上論古人用兵竒正之術以謂旗參<lb/>
差而不齊皷大小而不應此真敗也至如韓信之破趙<lb/>
<pb n="KR2b0019_WYG_258-2a"/>
背水為陣而棄大將旗皷以誘敵彼成安君知兵者也<lb/>
非示以真敗何能勝乎　河北東路察訪司曽孝寛乞<lb/>
自本司差官同安撫轉運司相度滄州三塘及縁界河<lb/>
經黄河填淤地募人種木從之　檢正中書户房公事<lb/>
張諤言准朝㫖權提㸃諸路監司所申廵歴狀乞監司<lb/>
官嵗分州縣互廵次年正月十五日以前具已廵歴上<lb/>
中書經一年不廵者委中書㸃檢官申舉從之<lb/>
辛未詔應赴後殿起居臣僚乞假如月過兩次令内侍<lb/>
<pb n="KR2b0019_WYG_258-2b"/>
省遣醫看騐著作佐郎黄顔言給納青苗錢穀乞明立<lb/>
條約使州縣官吏視年之豐荒合請數給散毋以元散<lb/>
數為額權潤州觀察推官王覿言青苗錢乞自今災傷<lb/>
五分以土當展料者舊欠展料錢穀皆未得催理詔並<lb/>
送司農寺<lb/>
癸酉遣官謝雨　河東都轉運使太常少卿集賢殿修<lb/>
撰張景憲為右諫議大夫再任先是諸路官吏行新法<lb/>
或違失監司多所奏劾人情惴恐景憲不劾一人議者<lb/>
<pb n="KR2b0019_WYG_258-3a"/>
欲分河東為兩路事下景憲景憲言河東地肥磽相雜<lb/>
州縣貧富亦異正宜有無相通以備邊費若路分則財<lb/>
賦難以移用其議遂罷上批河北路已編排義勇保甲<lb/>
可速令具丁數以聞　詔真揚楚州運河依兩浙運河<lb/>
擇尤淺澁處先開淘令發運轉運司借上供錢米雇夫<lb/>
甲戌權知開封府孫永言昭化軍節度使康國公承顯<lb/>
多以金錢與僧本立請求遷官乞從别差官推治詔開<lb/>
封府依公結絶如事干承顯即牒大宗正司㑹問本立<lb/>
<pb n="KR2b0019_WYG_258-3b"/>
嘗屬宰臣王安石子雱永屢上殿及此上察永意欲以<lb/>
及安石也<hi>朱本削本立嘗属王雱以下今復存之</hi>　是日中書奏事已上<lb/>
語輔臣曰諸葛亮居草廬盖有以自重然後可至大用<lb/>
耳其二十罰以上皆自行之蜀寡材能之士是以每事<lb/>
躬親亦何可譏也又曰韓信為大將勸漢王定三秦安<lb/>
天下莫不如其策雖有成臯宛葉之危殆然天下大計<lb/>
固已素定矣　詔賜涇原路經畧司度僧牒五百以備<lb/>
賑救　又詔自今應陜西賣鹽場見在鹽約支及二年<lb/>
<pb n="KR2b0019_WYG_258-4a"/>
即權停買納<lb/>
乙亥詔罷道士威儀迎引宗室喪塟　詔監安上門光<lb/>
州司法叅軍鄭俠勒停編管汀州始俠上書獻流民圖<lb/>
朝廷以為狂笑而不問第令開封府劾其擅發馬遞入<lb/>
奏之罪而俠又上書言天旱由王安石所致若罷安石<lb/>
天必雨安石既罷呂惠卿執政俠又言安石作新法為<lb/>
民害惠卿朋黨姦邪壅蔽聰明獨馮京立異敢與安石<lb/>
校請黜惠卿用京為相且言京及元絳孫永王介四人<lb/>
<pb n="KR2b0019_WYG_258-4b"/>
者皆仁義人也惠卿大怒遂白之上重責之<hi>俠言行録云呂惠卿</hi>
<hi>叅政其日京師大風霾黄土翳席逾寸俠又上䟽論之不報此事當考俠薦京為相此據京本傳新舊史皆云</hi>
<hi>而實録墨本但云俠稱京及元絳孫永王介四人皆仁義人不云薦京為相盖不詳也朱本又削去四人姓名</hi>
<hi>按熙寜編敕擅發馬遞罪止杖一百今勒停編管盖别有所為而墨本朱本並云坐上書獻圖擅發馬遞此亦</hi>
<hi>不詳也盖當時但借此以責俠耳今并取新舊傳及司馬光記聞刪修四月七日俠初被劾八年正月七日庚</hi>
<hi>子俠再竄英州</hi>　權發遣秦鳯等路轉運判官劉宗傑言階州<lb/>
舊𨽻秦州今在岷州之南若割𨽻熙河軍馬易相照應<lb/>
詔王韶相度以聞卒不行　皇城使王君萬為東上閤<lb/>
<pb n="KR2b0019_WYG_258-5a"/>
門使逹州團練使夏元幾為東上閤門使果州刺史西<lb/>
上閤門使苗授為四方館使榮州刺史如京副使狄詠<lb/>
為皇城使依舊兼閤門通事舍人餘遷官差賞以兵渡<lb/>
洮討殺蕃部通道之功也上因論及熙河功賞曰慶厯<lb/>
中西方用兵劉平葛懷敏失律士卒死傷數萬方贈官<lb/>
超絶推恩子孫至及二十人者士卒用命被重傷才得<lb/>
錢二千何其薄也今之燕設伶人吹笛擊鼓所得有過<lb/>
此者古人謂廪餼稱事正欲與事功相稱耳今熙河之<lb/>
<pb n="KR2b0019_WYG_258-5b"/>
賞可謂優厚然激勵士氣人人惟恐不得當敵正用此<lb/>
耳<lb/>
丁丑河北縁邊安撫司上制置縁邉浚陂塘築隄道條<lb/>
式圗請付邊郡屯田司又言於縁邉軍城植栁蒔麻以<lb/>
備邊用皆從之　熙河路經畧使王韶言熙河二州最<lb/>
為聚兵之地嵗支人糧馬豆三十二萬斛草八十萬束<lb/>
本路有市易於茶鹽酒税可以應辦宜糴乞差官二人<lb/>
乗賤計置其草豆別乞差四人專領並立敷辦賞格并<lb/>
<pb n="KR2b0019_WYG_258-6a"/>
乞鹽鈔三二十萬候三年外本司自辦從之　上謂輔<lb/>
臣曰近遣小使至畿縣視秋稼非常滋茂已有髙及二<lb/>
尺者今秋若獲豐稔吾民其小蘇息乎　詔在京饑民<lb/>
令開封府籍大小口數并鄉土以聞開封籍上九百三<lb/>
十六人詔委官審問給劵遣還本鄉　詔諸州軍職事<lb/>
申禀所属修造城櫓軍器申經畧司軍政訓練都總管<lb/>
或鈐轄司合用物料轉運司外更不禀監司其事不由<lb/>
逐司亦不供報經畧等司不提振及措置不當監司具<lb/>
<pb n="KR2b0019_WYG_258-6b"/>
奏<lb/>
戊寅賜討蕩洮州將士特支錢有差　詔在京轉運諸<lb/>
軍都虞候以下至都指揮使應以戰功遷資願回授子<lb/>
孫者聽比嵗軍校以戰功遷者徃徃超至右職故令稍<lb/>
推及子孫　又詔應按察官體量大小使臣老疾謬懦<lb/>
不職之類不經核實衝替差替者候到三班院引赴樞<lb/>
宻院覆騐其堪釐務者與合入差遣體量不當官司取<lb/>
㫖<lb/>
<pb n="KR2b0019_WYG_258-7a"/>
己夘詔在京一司一路一州一縣敕編修訖並上中書<lb/>
在京一司敕送檢正官餘送詳定一司敕令所再詳定<lb/>
　宰臣韓絳言前内殿崇班王用臣敢死之士實有戰<lb/>
功今熙河路頗藉才武之人欲望與近下班行詔補三<lb/>
班借職熙河路經畧司指使初用臣任鎮戎軍定州寨<lb/>
都監坐自盗贓三十七疋法應絞免死配下班殿侍送<lb/>
本路効用至是又命之<lb/>
辛巳新知蔡州兵部員外郎李復圭復為工部郎中直<lb/>
<pb n="KR2b0019_WYG_258-7b"/>
龍圖閣知滄州復圭自曹州以親嫌徙蔡州過闕得對<lb/>
而有是命　兩浙路提㸃刑獄中丞盧秉為太常博士<lb/>
升一任秉提舉鹽事嵗課增羨也時秉已徙淮南東路<lb/>
矣<hi>五年二月十八日為浙憲七年五月十九日改淮東八年五月二十六日又升任轉官此年五月十九日</hi>
<hi>丙辰可考方勺泊宅編云云已見五年二月十八日</hi>　上批聞夏國旱菑擁羊馬<lb/>
牧於縁邊河令六路經畧軍馬司嚴戒當職官吏常禁<lb/>
察漢蕃户無致侵竊<lb/>
壬午分命輔臣祈雨　録瀘州進士鮮于之邵為郊社<lb/>
<pb n="KR2b0019_WYG_258-8a"/>
齋郎以梓䕫路察訪司上之邵所陳邊事及役法可采<lb/>
也　詔增諸路教授　又詔同知禮院宋充國候禮院<lb/>
及三年與省府差遣以判太常寺元絳言充國故相庠<lb/>
之子供職已二年職事有勞也　賜岷州新置寺名曰<lb/>
廣仁禪院仍給官田五頃嵗度僧一人<lb/>
癸未秦鳯等路轉運司請於鳯翔府斜谷置監鑄折五<lb/>
折十錢乞降御書字様詔惟鑄折二錢　河北西路轉<lb/>
運司請應募役人本家應排保甲者與免身丁從之<lb/>
<pb n="KR2b0019_WYG_258-8b"/>
甲申詔諸班直并皇城司親從官配𨽻諸州牢城本城<lb/>
年五十以下情理輕者班直改配龍騎親從官配壯勇<lb/>
令刑部立諸班直叙法先是衛士以小罪或連坐降配<lb/>
其居南方者病瘴癘多不還自恃才武窘於衣食或亡<lb/>
去為盗故收恤之　詔措置懿洽州蠻事勾當官有功<lb/>
第一等京官減磨勘二年選人循一資餘減年注家便<lb/>
官從察訪章惇請也　蠲澧州澧陽等三縣官竹園嵗<lb/>
鬻筍錢委有司詳定盗筍竹法令州縣護養以助軍器<lb/>
<pb n="KR2b0019_WYG_258-9a"/>
從本路提㸃刑獄李平一請也<lb/>
乙酉皇第五子生遣參知政事吕惠卿告于太廟<hi>名僴</hi>
秦鳯等路提㸃刑獄鄭民憲言已定熙州漢蕃弓箭手<lb/>
疆界置堡均地借助就耕食上批河洮岷州弓箭手令<lb/>
民憲速行安撫轉運司及其耕時貸以錢糧庶幾速見<lb/>
功緒　上謂輔臣曰天下財用朝廷若少留意則所省<lb/>
不可勝計昨者撥併軍營令㑹計減軍員十將以下三<lb/>
千餘人除二節特支及傔從外一嵗省錢四十五萬緡<lb/>
<pb n="KR2b0019_WYG_258-9b"/>
米四十萬石紬絹二十萬匹布三萬端草三百萬束若<lb/>
每事如此及諸路轉運使得人更令久任使之經畫財<lb/>
其可勝用哉<hi>治平四年閏三月二十三日熙寜元年十月末二年七月十九日十月十二日三年</hi>
<hi>三月末十一月二十三日六年十月二十一日皆併營事兵志附此語於熙寜二年後蘇軾論併營前非事序</hi>
<hi>也合依實録</hi>　陜州言五月乙丑大雨水漂溺陜平陸二縣<lb/>
詔被水災民給口食三月遞鋪兵級人給般移錢千<lb/>
詔降宣紙式下杭州嵗造五萬畨自今公移常用紙長<lb/>
短廣狹毋得與宣紙相亂<lb/>
<pb n="KR2b0019_WYG_258-10a"/>
丁亥睦州軍事推官中書禮房習學公事葉適為光禄<lb/>
寺丞館閣校勘權檢正中書禮房公事適初補試國子<lb/>
監生王安石愛其所對策安石去位呂惠卿薦之得召<lb/>
對不稱㫖上以安石故特有是命<hi>葉適事據司馬記聞</hi>賜摩正<lb/>
姓趙名思忠為榮州團練使母夀安郡君郢城簡賜姓<lb/>
李封遂寜郡太夫人妻裕囉勒齊為安定郡君結日卜聚為<lb/>
仁和縣君又名其弟董古曰繼忠結斡延正曰濟忠轄<lb/>
烏察曰紹忠巴珍覺曰醇忠巴珍穆曰存忠又賜其二<lb/>
<pb n="KR2b0019_WYG_258-10b"/>
子長巴爾丕勒鄂丹斡名曰懷義次噶斡名曰秉義並為右<lb/>
侍禁首領結赤木鄂特凌古並為東頭供奉官<hi>十二月四日思忠為</hi>
<hi>秦州鈐轄二十七日斬鄂特凌古舊史趙思忠傳并熙寜十年六月附傳摩正賜姓名授榮州團練使母郢城簡</hi>
<hi>為遂寜郡太夫人月給脂粉錢三十千妻包氏為咸寜郡君母弟及諸子皆超授官方引對思忠時上召包氏</hi>
<hi>裕囉勒齊許以蕃服及二子皆上殿勞問又詔思忠包氏聞汝夫婦不相能今當和睦思忠不能奉詔乃詔思忠</hi>
<hi>居熙州包氏裕囉勒齊居河州此與實録畧不同今附見聴以蕃服入見在九月十六日</hi>
戊子知冀州王慶民言州有小漳河嚮為黄河北流所<lb/>
壅今河已東流乞發夫開浚詔外都水監丞司相度以<lb/>
<pb n="KR2b0019_WYG_258-11a"/>
聞既而不行　詔寺監銓院主判官嵗許舉本屬官一<lb/>
員充京官或職官縣令内選入三員以上許舉兩員六<lb/>
員以上舉三員初勾當三班院陳繹蔡確奏舉權主簿<lb/>
奉國軍節度推官周淑為京官詔送流内銓許收使自<lb/>
今在京主判處官屬准此因著為令<lb/>
辛夘詔以司天監新製渾儀浮漏於翰林天文院安置<lb/>
太常丞集賢校理兼史館檢討同修起居注提舉司天<lb/>
監沈括為右正言賜銀絹各五十司天秋官正皇甫愈<lb/>
<pb n="KR2b0019_WYG_258-11b"/>
等十人並減年陞資餘各賜銀絹有差初括上渾儀浮<lb/>
漏景表三議及渾儀製器朝廷用其説令改造法物厯<lb/>
書至是渾儀浮漏成故賞之<hi>八年正月二十七日厯成</hi>　王韶言奉<lb/>
詔募買蕃馬今黑城夷人頗以良馬至邊乞指揮買茶<lb/>
司速應副從之仍令李杞據見茶計步乗船運具已發<lb/>
數以聞<hi>六月一日委韶及鄭民憲提舉買馬</hi>　贈衛國夫人沈氏為吳國<lb/>
夫人沈氏太宗時入宫逮事真宗扵藩邸上批可贈一<lb/>
大國故有是命<lb/>
<pb n="KR2b0019_WYG_258-12a"/>
壬辰知成都府資政殿大學士趙抃知越州從所乞也<lb/>
　秦鳯等路都轉運使龍圖閣直學士蔡延慶知成都<lb/>
府　同判司農寺刑部員外郎集賢殿修撰熊本為秦<lb/>
鳯等路都轉運使　中書言陜西縁邊熙寜六年入納<lb/>
錢五百二十三萬餘緡給鹽鈔九十萬二千七百一十<lb/>
六席而民間實用四十二萬八千六百一席餘皆虚鈔<lb/>
雖有條約須納錢方給鈔以錢市糧草縁官中闕錢監<lb/>
糴之官務辦年計不免止以鈔折兊糧草雖有臣僚上<lb/>
<pb n="KR2b0019_WYG_258-12b"/>
言乞復行交子多云每年出錢可百萬緡此不知行交<lb/>
子之意今若於陜西用交子止當據官所有見錢之數<lb/>
印造假如於邊上入中萬緡却願於某州軍納換即須<lb/>
某州軍納換處有錢萬緡畫時應副支給如此則交子<lb/>
與錢行用無異即可捄緩急及免多出鹽鈔虚擡邊糴<lb/>
之弊詔永興路皮公弼秦鳯路熊本並兼提舉推行本<lb/>
路交子仍以知邠州朱廸提舉永興秦鳯兩路推行交<lb/>
子<hi>九月十八日二十一日二十六日并熙寜四年正月二十四日四月八日可考食貨志第六巻中書言陜</hi>
<pb n="KR2b0019_WYG_258-13a"/>
<hi>西縁邊鹽鈔大出多虚鈔而鹽益輕以鈔折兊糧草有虚擡邊糴之患請行用交子法於陜西七年六月二十</hi>
<hi>六日詔以皮公弼熊本分領其事又詔知同州趙瞻制置七年九月二十一日</hi>
癸巳録進士李參魯為郊社齋郎參魯故海門縣主簿<lb/>
太學説書覯之子知制誥許將鄧潤甫言覯早以文學<lb/>
知名治古文通經術四方從學者常數百人參知政事<lb/>
范仲淹論薦嘗授一官赴太學説書子孫零落無綴仕<lb/>
籍者今以其文十七巻進呈乞依王回例官其一子故<lb/>
特録之　梓䕫路察訪熊本言䕫峽州郡民間無井飲<lb/>
<pb n="KR2b0019_WYG_258-13b"/>
䕫州城中引三洞三臂兩溪水分布之衢巷貯以桐船<lb/>
木檻年必一易使汲者輸錢以治之欲以免役頭子剰<lb/>
錢給其費免取於汲者從之　上謂輔臣曰知州轉運<lb/>
使令久任呂惠卿曰衆議皆以舉縣令為急不知列官<lb/>
分職何處不擇人上曰刺史縣令治民為最近故以擇<lb/>
人為急若縣令中明有績効朝廷擢三兩人以勵庶官<lb/>
不亦善乎馮京曰漢宣帝以縣令髙第者為刺史刺史<lb/>
有殊績者入為三公黄霸是也惠卿曰守郡輔臣體自<lb/>
<pb n="KR2b0019_WYG_258-14a"/>
不同上曰如此用人恐亦非宜此覇之風采所以不及<lb/>
為郡時也輔弼之材如周之十亂乃為稱職耳韓絳等<lb/>
曰臣等過䝉㧞擢實不足以仰望清光若如陛下所論<lb/>
臣等雖罄竭駑鈍不可一日在中書然不敢不勉耳上<lb/>
曰如卿軰知識髙逺但行其所知古人不難到也惠卿<lb/>
又言太常寺朝廷禮法之司員數太冗賢愚雜處望選<lb/>
擇三兩人專領其職上曰誠是也唯祀與戎國之大事<lb/>
朝廷近年祠事極不如禮且湯伐桀武王伐紂皆責以<lb/>
<pb n="KR2b0019_WYG_258-14b"/>
犧牲玉幣此固不可不重也　詔廣南路經畧安撫轉<lb/>
運司據元管槍手土丁户依義勇例東路槍手西路土<lb/>
丁並每三丁差一丁其自來無槍手土丁州軍更不置<lb/>
以本路轉運司申明舊制槍手土丁止稱主户有三丁<lb/>
者籍其一即未知六丁九丁者合與不合增取及自來<lb/>
無槍手土丁處許與不許差㸃故有是命<hi>㑹要太詳今從實録存其</hi>
<hi>畧本志尤畧</hi>　知桂州劉彛言舊制宜融桂邕欽五郡土丁<lb/>
成丁以上者皆籍之既接蠻徼自懼㓂掠守禦應援不<lb/>
<pb n="KR2b0019_WYG_258-15a"/>
待驅策而近制主户自第四等以上三丁取一以為土<lb/>
丁而旁塞多非四等以上者若仍三丁籍一則將減舊<lb/>
丁十之七餘三分以為保丁保丁多處内地又俟其益<lb/>
習武事則當蠲土丁之籍恐邊備有闕請如舊制便奏<lb/>
可<hi>此據本志熙寜七年事今附六月二十七日</hi>
甲午上論結隊法因歎用兵之難以謂今之邊臣曉知<lb/>
竒正之體者已是無人况竒正之變乎且天地五行之<lb/>
數不過五故五陣之變出於自然非彊為之耳韓絳曰<lb/>
<pb n="KR2b0019_WYG_258-15b"/>
臣昔嘗謂置講説之官今欲令諸路帥臣各具戰陣之<lb/>
法來上取其所長立以為法上可之乃詔五路安撫使<lb/>
各具可用陣隊法及訪求知陣隊法者陳所見以聞<hi>詔乃</hi>
<hi>七月二十今并此本志係此事於五年誤矣若五年則韓絳不在相位</hi>　詔熙河路蕃户<lb/>
近已嚮順事多就緒其本路財利出入凡折博鹽酒茶<lb/>
礬税市易坑冶材木酒坊鑄錢交子鹽鈔等委熊本經<lb/>
制務節用生財邊備豐衍裁省冗官並與王韶相度施<lb/>
行<lb/>
<pb n="KR2b0019_WYG_258-16a"/>
乙未命參知政事吕惠卿提舉編修司農條例　審刑<lb/>
院詳議官賈士彦乞差官以熙寜以來得㫖改例為斷<lb/>
或自定奪或因比附辨定結斷公案堪為典刑者編為<lb/>
例又乞委官以諸州奏獄格式及敕律令文斷獄之事<lb/>
裁損編載立為案式頒之天下詔刑部編定<lb/>
丙申遣勾當御藥院李舜舉徃太原府代州勾當公事<lb/>
<hi>此據御集</hi>　詔開封府界京東西河北河東陜西淮南兩浙<lb/>
路轉運提㸃刑獄司具轄下闕雨處入急遞以聞<hi>亦據御集</hi>
<pb n="KR2b0019_WYG_258-16b"/>
<hi>皆三十日事</hi>　是月廣州言鳯凰見增城縣西城縣民葛德<lb/>
出私財修長樂堰引水灌溉鄉户土田授金州司士參<lb/>
軍賜度僧牒十<hi>此據本志增</hi>　都水監言劉璯狀勘㑹北京<lb/>
界黄河自熙寜二年閉斷北流後累横决於許家港及<lb/>
清水鎮下入蒲泊水勢散漫渰浸民田六年十月王令<lb/>
圖等建議乞於北京第四第五埽等處開修直河使大<lb/>
河復還二股故道璯等尋被㫖相度還言其利即已施<lb/>
行命范子淵等領其事子淵等開直河計深八尺不住<lb/>
<pb n="KR2b0019_WYG_258-17a"/>
䟽濬又閉斷南岸魚肋河四道擗拶水勢全入二股河<lb/>
今直河水深二丈五尺或增至三丈而許家港清水鎮<lb/>
河極淺漫幾乎不流看詳二股河今雖水勢深快成河<lb/>
道盖縁蒲泊以東連接清水鎮許家港向下直至四界<lb/>
首漸次退出田土别無固護若向去却遇漫水出崖未<lb/>
免依前牽廽河頭復成水患乞下外監丞司相度候霜<lb/>
降水落將清水鎮河閉斷築縷河堤一道遮欄漲水使<lb/>
大河復循故道别無走移壅遏之患及退出民田數萬<lb/>
<pb n="KR2b0019_WYG_258-17b"/>
頃民得耕種兼退背下博州界堂邑等七埽减省逐年<lb/>
修護之費公私俱濟監司勘㑹北京界第五埽所開直<lb/>
河及用濬川杷鐡龍爪䟽濬河道并閉塞魚肋河等元<lb/>
係劉璯相度措置今又以為言乞差璯與王令圖同外<lb/>
都水監丞司就計其事從之<hi>㑹要以此事繫之七年六月今附月末其閉塞魚肋</hi>
<hi>河已見二月五日子淵等受賞在此年十二月十一日甲戌又六年十一月八日丁未可考</hi>
七月戊戌詔以十一月己未有事扵南郊<lb/>
己亥真定府路安撫司乞降度僧牒二百修城及發諸<lb/>
<pb n="KR2b0019_WYG_258-18a"/>
縣夫五千以二年浚壕從之<lb/>
辛丑詔開封府界民納蠶食鹽等錢折納糧者上三等<lb/>
如故餘並許納錢願輸本色者亦聽　又詔陜西解鹽<lb/>
司驅磨同管勾制置解鹽司楊蟠到任後錢數所入多<lb/>
寡以聞以蟠言二年之内比舊增錢七十餘萬緡而察<lb/>
訪李承之言其不職乞較嵗課之登耗也<hi>究竟如何</hi>　賜度<lb/>
僧牒五百為杭州市易本錢又給二百賜河北西路轉<lb/>
運司市草　詔自今内外廂軍本城牢城及諸司庫務<lb/>
<pb n="KR2b0019_WYG_258-18b"/>
院坊監等正副指揮使以上并自禁軍初補本城牢城<lb/>
等軍員依舊降宣餘劄下逐處給補牒　三司乞借内<lb/>
藏絹二十萬以備冬衣從之　詔自今舉官不當罪至<lb/>
停者取㫖<lb/>
壬寅命宰臣韓絳為南郊大禮使翰林學士元絳為禮<lb/>
儀使翰林侍讀學士陳繹為鹵簿使御史中丞鄧綰為<lb/>
儀仗使權知開封府孫永為橋道頓遞使後永罷以韓<lb/>
縝代之　光禄寺丞韓宗古為館閣校勘宗古絳從子<lb/>
<pb n="KR2b0019_WYG_258-19a"/>
也以王安石薦召對故命之<lb/>
癸夘羣臣請加尊號曰紹天憲古文武詔不許自是五<lb/>
上表終弗許　命工部員外郎集賢殿修撰判司農寺<lb/>
李承之太子中允直集賢院同判司農寺張諤秘書丞<lb/>
館閣校勘權判刑部朱明之太子中允權監察御史裏<lb/>
行丁執禮並兼詳定編修司農條例執禮仍充館閣校<lb/>
勘知開封府兵曹參軍大理評事吳安持忠正軍節度<lb/>
推官管勾國子監丞郭逄原吳縣尉提舉修撰經義所<lb/>
<pb n="KR2b0019_WYG_258-19b"/>
檢討曾敀並兼充編修删定官　上批陜西路亢旱秋<lb/>
種未入令轉運司訪名山靈祠祈雨　又詔五路教閱<lb/>
保甲州軍如闕令佐許本路權差守選或待闕人　又<lb/>
詔蠲河北西路五等户免役錢一年仍自今東西路差<lb/>
春夫毋過五萬人河埽重役當增差者亦具以聞　又<lb/>
詔天下奏報雨雪賊盗之類舊悉以狀進令通進司分<lb/>
門類次畧為奏目進入　廣南西路轉運司言請攝官<lb/>
通十分為率長史文學七分進士二分特恩補攝者一<lb/>
<pb n="KR2b0019_WYG_258-20a"/>
分候正額有闕以次差補從之<lb/>
甲辰右正言直集賢院管勾國子監常秩為寶文閣待<lb/>
制判國子監秩疾久執政屢請進職以慰安之故有是<lb/>
命　詔熙河路破踏白城蕃部將官使臣比再收復河<lb/>
州功其倍賞之押隊使臣各計所部人數并獲級以十<lb/>
分為率九分以上為優等五分以上為第一等三分以<lb/>
上為第二等一分至不及分若無獲者並為第三等優<lb/>
等遷六官餘等降殺以兩至第三等遷一官仍減磨勘<lb/>
<pb n="KR2b0019_WYG_258-20b"/>
一年於是先鋒東上閤門使逹州團練使王君萬遷引<lb/>
進使皇城使文州刺史韓存寶帶御器械䇿先鋒六宅<lb/>
使林廣遷皇城使果州刺史左肋陣右騏驥使盍可道<lb/>
右肋陣左藏庫使郝進殿後姚兕策殿後姚麟並遷皇<lb/>
城使監照管中軍將引進使榮州刺史苗授遷忠州團<lb/>
練使總管燕逹及君萬存寶授兕麟仍各官其親屬一<lb/>
人君萬等所獲並第三等特優擢之<hi>監照管三字疑錯當考</hi>
乙已詔宗室自賜名授官後十五以上理十年磨勘大<lb/>
<pb n="KR2b0019_WYG_258-21a"/>
宗正司依審官院例檢舉其經覃恩改官者自覃恩後<lb/>
别理　河北東路轉運司檢定外都水監丞程昉新開<lb/>
永静軍葫蘆河水入沙河利害以聞以民訴水淤漲乞<lb/>
候秋收隄防稍固决水故也<hi>八年六月十九日九月七日可考</hi>　同糾<lb/>
察在京刑獄祝諮請蠲天下負犯百姓見欠開封府贓<lb/>
賞錢賜河東轉運司錢十萬緡市糧草　詳定編修三<lb/>
司令敕沈括言奉詔編修明堂籍田祫享恭謝式明堂<lb/>
祫享近嵗多與南郊更用恭謝籍田歴年不講禮文盖<lb/>
<pb n="KR2b0019_WYG_258-21b"/>
已殘缺至於東封西祀朝陵等禮亦皆難以蒐究竊慮<lb/>
空文迄於無用欲止編明堂祫享二禮從之<lb/>
戊申詔河北西路轉運副使吳審禮相度衛相州可置<lb/>
鐵監處以聞　賜度僧牒二千五百試監主簿齋郎州<lb/>
助教敕告補牒總五十賑貸涇原環慶路漢蕃饑民及<lb/>
為永興路常平糴本<lb/>
己酉祠部員外郎集賢校理鮮于師中知河州<hi>師中自是方知</hi>
<hi>河州朱史五月一日所書其誤審矣初命文臣知河州故記之</hi>　罷都官員外郎宋充<lb/>
<pb n="KR2b0019_WYG_258-22a"/>
國同知禮院充國妻龎氏悍而妬充國以廟饗齋宿太<lb/>
常龎氏令二婢躡而從之充國笞二婢送開封府即自<lb/>
劾既釋罪并罷其職事<lb/>
壬子以美人邢氏為充容　延州乞發省倉白米三萬<lb/>
石糶與闕食人從之　上批河北修剏樓櫓守具及軍<lb/>
器合用物料可速相度差官徃出産路剗刷計置或令<lb/>
市易務募商人結買　分命輔臣祈雨　中書奏自應<lb/>
天至淮以南有蝗已得㫖差官監捕上批與免朝辭<lb/>
<pb n="KR2b0019_WYG_258-22b"/>
癸丑手詔摩正已降熙河邊事漸就安帖此去惟當推<lb/>
廣恩惠懷輯羌落乃為徑久保守之利如蕃部作過合<lb/>
行討蕩經畧司具事取㫖　知諫院鄧潤甫言乞於每<lb/>
路監司擇一人與守令博訪青苗法度又乞每嵗散青<lb/>
苗一料取二分息詔並送提舉編修司農寺條例司<hi>朱本</hi>
<hi>刪去簽貼云無施行今復存之</hi>
甲寅詔成都府路轉運等司體量轄下災傷州縣更不<lb/>
候披訴第與分數蠲秋税　廣東轉運司言詔惠州永<lb/>
<pb n="KR2b0019_WYG_258-23a"/>
通阜民二監嵗鑄錢八十萬比又增鑄錢三十萬近有<lb/>
㫖改鑄折二錢一嵗比小錢可增二十萬欲乞以所募<lb/>
舟運至發運司改兊小錢入京以為軍國之計上批惠<lb/>
州阜民錢監治平四年置所鑄錢係内藏庫嵗額止自<lb/>
前年移撥與轉運司買銅今既有羨餘宜復歸内藏庫<lb/>
<hi>四年三月十四日六年十月二十三日可考</hi>　詔差官權在京職任如大理<lb/>
少卿之類知州以上資序即許奏薦　詔廣南東路提<lb/>
舉司劾廣州市易務勾當公事呂邈擅入市舶司拘攔<lb/>
<pb n="KR2b0019_WYG_258-23b"/>
蕃商物以聞<hi>朱史以事小删去今復存之</hi>
乙夘檢正中書吏房公事太子中允俞充為集賢校理<lb/>
權發遣淮南東路轉運副使　禮賔副使提㸃慈孝寺<lb/>
任澤為西染院使以仙遊夫人母弟推恩也　司農寺<lb/>
言蘇人訴沈括等所築民田岸圍侵壞良田横費公私<lb/>
錢未委虚實詔轉運副使張靚體視所訴事狀以聞<hi>十月</hi>
<hi>體量到</hi>　詔廣州市泊可依舊存留更不併歸市易務<lb/>
熊本言經制瀘州夷事除乞降外有水路諸村作過夷<lb/>
<pb n="KR2b0019_WYG_258-24a"/>
皆已平蕩具賞平夷賊有功使臣為三等詔洛苑副使<lb/>
閤門通事舎人賈昌言遷西作坊副使餘轉官減磨勘<lb/>
年有差　司農寺言五等丁産簿舊慿書手及户長供<lb/>
通隱漏不實檢用無據今熙寜編敕但删去舊條不立<lb/>
新制即於造簿反無文可守尤為未便承前建議惟使<lb/>
民自供手實許人糾告之法最為詳宻貧富無所隱誠<lb/>
造簿之良法詔送提舉編修司農寺條例司建議者前<lb/>
曲陽尉呂和卿惠卿弟也<hi>八年十月二十三日罷手實呂惠卿誌呂和卿墓云君之</hi>
<pb n="KR2b0019_WYG_258-24b"/>
<hi>為曲陽尉㑹朝廷初行免役法他州縣皆莫能推行君首以曲陽户等之髙下役事之輕重第為數等以應令</hi>
<hi>定帥李肅之深善之未及行以憂去服除復考太祖朝通檢籍并令文所謂手實者參之以周官大比之法成</hi>
<hi>書以上欲以均天下之役錢㑹余以參知政事領司農寺事始推行焉宰相韓絳力請賞擢君而君意深不欲</hi>
<hi>余為力辭於上乃不果賞其後異論參差事雖中寢而諸路州縣用以造簿者十已八九而役錢卒賴以均太</hi>
<hi>祖朝通檢簿當考吕惠卿提舉編條例在六月乙未食貨志載和卿獻議今附七月末</hi>
丙辰詔諸房創立或删改海行一司敕可並送法司及<lb/>
編敕所詳定訖方取㫖頒行<lb/>
戊午中書提舉五房公事主客郎中魏孝先知徐州<hi>八年</hi>
<pb n="KR2b0019_WYG_258-25a"/>
<hi>四月二十二日召為司提舉百司此出必有為當為馮京也</hi>　上批已遣劉忱徃河<lb/>
東與北人議地界今韓縝方使敵慮於敵帳議論有渉<lb/>
今商量事節宜令縝回至雄州先遣王宣齎一行語録<lb/>
赴闕<hi>御集九十八巻八年七月五日問王宣元降赴闕指揮乃是沈括非韓縝然此時未差沈括也恐御</hi>
<hi>集或與此不同</hi>　上又批昨據王韶言本路荒田白草可與稈<lb/>
草相伴飼馬聞洮西以累得雨野草茂盛民間以錢四<lb/>
十市草三十斤比之官場價幾十倍其令制置糧草并<lb/>
轉運司速定價督責吏收買以助邊食<hi>二十四日可并此</hi>　詔<lb/>
<pb n="KR2b0019_WYG_258-25b"/>
提舉永興軍路常平等事太常博士章楶體視環慶路<lb/>
灾傷相度賑濟以聞<lb/>
己未右武衛大將軍梅州刺史世恩襲封楚國公<hi>世恩從式</hi>
<hi>第三子楚或作榮</hi>　詔荆湖北路轉運司相度沅錦黔江口三<lb/>
處置博易場與蠻交易可否以聞後本司委知沅州謝<lb/>
麟相度麟言置務博買則均平物價招撫蠻獠新附之<lb/>
人日漸馴熟永息邊患又下其事三司時章惇領三司<lb/>
亦以為便從之　賜河北路弓弩十五萬令轉運司分<lb/>
<pb n="KR2b0019_WYG_258-26a"/>
給諸州軍<lb/>
庚申詔諸路方田令併税物内稈草依舊輸本色<hi>可并二十</hi>
<hi>二日</hi>　賜市易務息錢二十萬緡付定州討樁　又賜秦<lb/>
鳯路都轉運司度僧牒二千試監主簿齋郎州助教敕<lb/>
牒三百變置糴本　江寜府乞以衙前寛剰錢增給法<lb/>
司吏如因職事取受依轉運司吏法施行<lb/>
辛酉檢正中書孔目房公事太子中允集賢校理許安<lb/>
世察訪荆湖路代俞充也　岷州修城畢工賜諸軍特<lb/>
<pb n="KR2b0019_WYG_258-26b"/>
支錢禁軍五百廂軍弓箭手蕃兵義勇三百改岷州縁<lb/>
邉安撫使司為洮東安撫司　樞宻直學士知定州薛<lb/>
向言並邊教習卒伍試閲義勇保甲必為賞罰使之勸<lb/>
向今公使庫錢支費不足無以充賞而又募人伺察北<lb/>
邊機事其所募人不畏誅戮者以金帛誘之故也今苟<lb/>
無以給其欲則人莫敢赴欲乞給錢三萬餘緡回易以<lb/>
充其費詔以度僧牒三百賜之<lb/>
癸亥分命輔臣祈雨扵郊廟社稷　上批聞河北路有<lb/>
<pb n="KR2b0019_WYG_258-27a"/>
蝗害稼而所在多以未至滋盛不即加意翦撲具次第<lb/>
以聞又批訪聞陳留等縣下户已是闕食縣官又不許<lb/>
百姓披訴多行决罰人情惶擾極為可憂乃詔開封府<lb/>
界淮南路提㸃提舉司遍檢覆蝗旱灾傷甚者具合賑<lb/>
䘏事以聞賜米十五萬石賑給河北西路灾傷　參知<lb/>
政事呂惠卿言司農條例所該事目極多欲下諸路令<lb/>
提舉司官各具本路推行新法有無疑慮須合申明及<lb/>
未盡未便事合更改措置或本路已修完改正可以推<lb/>
<pb n="KR2b0019_WYG_258-27b"/>
之别路條具申本寺遍牒轄下官亦許直述所見<hi>三月十七</hi>
<hi>日惠卿判司農已有此申請當參考</hi>　又言諸路州縣見行常平苖役丁<lb/>
産保甲農田水利等事全藉簿書鈎考登耗虚實則其<lb/>
製造不可以無法欲令提舉司各據本路見有簿如何<lb/>
製造闗防具簡徑式樣供申從之已而惠卿獻議曰免<lb/>
役出錢或未均出於簿法之不善按户令手實者令人<lb/>
户具其丁口田宅之實也嘉祐敇造簿委令佐責户長<lb/>
三大户録人户丁口税産物力為五等且田野居民耆<lb/>
<pb n="KR2b0019_WYG_258-28a"/>
户長豈能盡知其貧富之詳既不令自供手實則無隱<lb/>
匿之責安肯自陳人無賞典孰肯糾决以此舊簿不可<lb/>
信用謂宜倣手實之意使人户自占家業如有隱落即<lb/>
用隱寄産業賞告之法庶得其實手實法凡造五等簿<lb/>
預以式示民令民依式為狀納縣簿記第其價髙下為<lb/>
五等乃定書所當輸錢示民兩月非用器田穀而輙隱<lb/>
落者許告有實三分以一充賞其法田宅有無蕃息各<lb/>
立等居錢五當蕃息之錢一通一縣民物産錢數以元<lb/>
<pb n="KR2b0019_WYG_258-28b"/>
額役錢均定凡田産皆先定中價示民乃以民所占如<lb/>
價計錢於是始行手實法<hi>食貨志第二巻載參知政事吕惠卿獻此議中丞鄧綰駁</hi>
<hi>之按行手實法實録不記是何年月但於此年七月十九日書司農寺云云亦不記建議者何人今既於七月</hi>
<hi>十九日載和卿建議又於七月末因惠卿令諸路各供簿法即取本志所載惠卿云云附此志又云中丞鄧綰</hi>
<hi>駁之天子是其議則於罷手實法時載之行手實法在七年十月十九日罷手實法在八年十月二十三日</hi>
　詔五路州軍修城畢工令軍器監丞一員同本路監<lb/>
司按視具有無未盡未便利害以聞　是月開封府界<lb/>
提㸃司言咸平縣有鸜鵒食蝗蝻<lb/>
</p>
<p>
</p>
  </div>
</body>
</text>
</TEI>
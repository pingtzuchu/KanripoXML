<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百二十七</head> <lb/>
    <p>
<pb n="KR2b0019_WYG_231-1a"/>
欽定四庫全書<lb/>
　續資治通鑑長編巻二百二十七<lb/>
　　　　　　　　　　　　　宋　李燾　撰<lb/>
　　神宗<lb/>
熙寜四年冬十月壬子朔中書言選人每因恩赦例與<lb/>
放選以至奏補初仕之人年二十五以上試詩一首方<lb/>
許注官猶為無取其間有才能者湏俟及年頗為淹滯<lb/>
中才以下亦未嘗試其所能使之釐務徃徃廢職及銓<lb/>
<pb n="KR2b0019_WYG_231-1b"/>
曹合注官人例湏試判三道因循積弊遂成虛文今欲<lb/>
應得替合守選人嵗限二月八日以前流内銓投状試<lb/>
㫁案二道或律令大義五道或議三道差官同銓曹主<lb/>
判官撰式同考試第為三等申中書上等免選注官入<lb/>
優等者依判起例升資無出身者賜出身如試不中或<lb/>
不能就試者及三年與注官即不得入縣令司理司法<lb/>
其録事參軍司理司法仍自今更不試判亦不免選即<lb/>
歴任有舉京官職官縣令五人者與免試注官内得替<lb/>
<pb n="KR2b0019_WYG_231-2a"/>
合叙官人亦許依得替人例収試奏補京朝官選人初<lb/>
出官罷試詩年二十以上許投乞試如所試依得放選<lb/>
等第即與差遣優等賜出身試不中或不能就試如年<lb/>
及三十者即與差遣其授官年已三十即更三年聴出<lb/>
官京朝官展三年監當如歴任於合用舉主外更有二<lb/>
人即免展年其今年以前奏授見年十五以上不能就<lb/>
試者依舊條京朝官依上條展年從之初審官院流内<lb/>
銓出官法試律及詩而奏補人多不能為之人為代作<lb/>
<pb n="KR2b0019_WYG_231-2b"/>
至冩紙毬賣之試者用此得出官其弊頗多至是乃更<lb/>
此法<hi>新舊紀並書立選人及任子試出官法選舉志云至是更法上自取其優等擢賜進士用王沇之為</hi>
<hi>太學官於是世禄胄子皆勉於學附見當考</hi>　是日頒募役法<hi>舊紀云壬子詔差役弊民</hi>
<hi>其罷之使民出錢免役立直募人新紀云壬子罷差役法使民出錢募役今刪潤别如此書食貨志二年十二</hi>
<hi>月條例司上言考衆所論獨其言使民出錢雇役者人以為便合於先王使民出財以禄在官庶人之意應昔</hi>
<hi>於鄉户差役者悉計産賦錢募民代役以所賦錢禄之願選官分行天下付以條目博盡衆懽奏可於是條論</hi>
<hi>諸路曰衙酬衙前者</hi>　<hi>既用重難分數凡買撲酒税坊場等舊以官自賣之以其錢同役錢給其廂鎮場務</hi>
<hi>之類舊酬奨衙前不可令民買占者即用舊定分數為投明衙前酬奨凡衙前部水陸運舊或官以㣲物占分</hi>
<pb n="KR2b0019_WYG_231-3a"/>
<hi>數及領倉驛場務公使庫并送迎徃來及治他事尚多擾者今當省使毋費及承符散從官等諸重役逺接送</hi>
<hi>之類舊苦煩費償欠今當改法除弊使無困既減衙前妄費即重難益少投名人可省承符散從官之類舊占</hi>
<hi>數多而不盡實役也今當省其額凡坊郭户及未成丁單丁女户寺觀品官之家有産業物力者舊無役今當</hi>
<hi>使出錢以助募人應役凡此所為條目也皆委管勾官與監司州縣論定乆之司農寺言昨降詔訪差役利害</hi>
<hi>繼命輔臣制置條目付管勾官與監司州縣體度利害至今未報竊以方今州縣差役尤為民事之難而今之</hi>
<hi>條約務在除去宿弊使民樂從然所寛優者村鄉朴惷不能自達之窮甿所裁取者乃仕宦并兼能致人語之</hi>
<hi>豪户若經制一定即衙前縣吏又皆無以施誅求巧舞之姦故新法之行尤所不便逐司自降朝㫖只是泛下</hi>
<hi>州縣令人具所見官吏既不能盡知法意抑又惑於言者之多築室道謀難以成就欲自司農申明所降條約</hi>
<pb n="KR2b0019_WYG_231-3b"/>
<hi>牒諸司相度先自一兩州為始候其成就即令諸州軍倣視施行其成法實便百姓者奨之從之所寛優及所</hi>
<hi>裁取等語見吕恵卿家傳然則此奏當在恵卿三年五月十七日判司農後九月一日丁憂前家傳云云附五</hi>
<hi>月十七日於是提㸃府界公事趙子幾以用則奏上上下其法司農寺詔判寺鄧綰曽布等更議之綰布上言</hi>
<hi>畿内鄉户計産業若家貲之貧富上户分甲乙五等中户上中下三等下户二等坊郭十等歲分夏秋随等輸</hi>
<hi>錢鄉户自四等坊郭自六等以下勿輸産業兩縣有者上等各随縣中等併為一輸析居者随所析若官户女</hi>
<hi>户寺觀未成丁減半募三等以上税户代役随役重輕制禄禄有計日有計月有計事而給者開封縣户二萬</hi>
<hi>二千六百有竒歲輸錢萬二千九百緡以萬二百為禄嬴其二千七百以備㐫荒欠格他縣倣此鄧綰舊傳云</hi>
<hi>綰判司農首請行免役於府界一日而免衙前歸農者八百二十餘人已附注正月二十二日又言曰差役之</hi>
<pb n="KR2b0019_WYG_231-4a"/>
<hi>弊衙前最重役三歲一代代滿五年已復差每役費至千緡他役不減三二年一差費亦不下數百千吏得臨</hi>
<hi>時髙下強者終身茍免弱者頻年在公以鋤耰之人身在城市不得安生因成㳺惰失古使民不見異物而遷</hi>
<hi>之意子弟雖欲興學外役所迫不免笞杖坐廢終身不肖子弟因縁妄費至於蕩析今輸錢之法極户十年輸</hi>
<hi>緡錢二百五十其次八九十而已比昔減過半得免横費無笞責之憂且終身不事官府以趨南畆奏可然輸</hi>
<hi>錢計等髙下而户等著籍昔縁巧避失寔又詔責郡縣坊郭三年鄉村五年農隙集衆稽其物産考其貧富察</hi>
<hi>其詐偽為之升降用意髙下者以違制論衙前主帑藏出納姦盜故多負債歳滿計所歴輕重酬以𣙜酤酒場</hi>
<hi>使自售收其贏能者収或倍稱民被誅刻不能者失利不償所費争訟日煩乃収酒場官自募人増直賣之取</hi>
<hi>其價以給衙前議者又為役煩人衆則出錢重凡舊冗占苦科配賠償之類悉加裁禁倉驛場庫水陸運漕多</hi>
<pb n="KR2b0019_WYG_231-4b"/>
<hi>代以軍校吏之官罷任送迎者疲於道路乃官給路費免其身行使出錢輕而人易就募法三人相任衙前仍</hi>
<hi>供抵擬弓手試武藝典吏試書計以三年或二年乃更為法備具掲示一月民無異辭著為令令下募者執役</hi>
<hi>被差者歡呼散去開封一府罷衙前八百三十人畿縣放鄉役數千頒其法天下天下土俗不同役重輕不一</hi>
<hi>民貧富不等縣大民庶而富輸錢少易募僻而貧輸多難招然大縣事衆役煩募直故多縣僻事簡役少募直</hi>
<hi>亦寡以一州一縣之力供一州一縣之費以一路之力供一路之費諸路從所便為法開封府衙前免歸者八</hi>
<hi>百三十人已具注五月二十二日本志係此段於二年十一月此後乃叙王安石乞奨梓路漕臣按奨梓路漕</hi>
<hi>臣乃三年十一月二十八日條例司乞選官分行天下實録在二年四月二十一日於是遣八人者出使但實</hi>
<hi>録不載本志所謂條目者六月七日條例司又乞下諸路轉運司各具利害即無選官分行等論當考本志所</hi>
<pb n="KR2b0019_WYG_231-5a"/>
<hi>載司農寺言管勾官與監司州縣至今未報不知是何月日實録九月七日條例司言未見有能條具本志者</hi>
<hi>即是已報但不詳耳志稱未報當在六月七日以前然二年六月七日以前役事未屬司農寺按吕恵卿三年</hi>
<hi>五月十七日同判司農役事自此乃屬司農七年二月一日恵卿再判司農趙子幾為府界提㸃在三年十二</hi>
<hi>月八日則志稱子幾奏役法當在三年十二月八日後曽布同判司農在三年九月八日鄧綰判司農在四年</hi>
<hi>正月二十二日志稱綰布同上言則其言必在四年正月二十二日後賣坊亦未見實月日當考實録載免役</hi>
<hi>事殊無次序今因本紀於四年十二月二日書罷役法使民出錢募役即取本志所載條目等附見湏更詳考</hi>
<hi>曽布奏改助役為免役附見三年九月八日恐太早宜更詳之㑹要十月一日頒募役法諸户等第輸錢免其</hi>
<hi>身役官以所輸錢立直募人充役輸錢輕重各随州縣大小户口貧富土俗所宜謂以家業錢或田畆或税錢</hi>
<pb n="KR2b0019_WYG_231-5b"/>
<hi>之類計一歲募直及應用之數留凖備錢不得過一分立為歲額仍随逐處均敷至第三或第四等不足聴敷</hi>
<hi>至第五等坊郭自随逐處等第均定即貧乏而無可輸者勿敷其户數多寡敷錢則例随造簿増損不得溢額</hi>
<hi>其後天下上司農寺嵗敷免役錢額月為緡錢一千三百三十四萬三千六百有竒嵗支九百二十五萬八千</hi>
<hi>五百有竒餘為寛剰三百八萬五千有竒按㑹要所載募役法乃據紹聖常平免役今増入令文盖以紹聖元</hi>
<hi>年四月二十六日至二年五月三日敇詳定非熙寕四年十月初一日所頒也今不取</hi>
甲寅大燕集英殿<lb/>
丙辰樞宻院編修經武要略秘書丞館閣校勘王存著<lb/>
作佐郎館閣校勘陳侗大理寺丞劉奉世前秀州崇徳<lb/>
<pb n="KR2b0019_WYG_231-6a"/>
縣令蘇液並檢詳樞宻院諸房文字存兵房侗禮房户<lb/>
房奉世吏房液權同兵房侗奉世仍改太子中允液改<lb/>
著作佐郎禮遇添給日直人從出謁之禁視中書檢正<lb/>
官帯館職及本院編修文字依舊餘差遣並罷既而存<lb/>
以母老辭改差秘書丞朱明之<hi>新舊紀並書置樞宻院檢詳官</hi>
丁巳樞宻都承㫖李評言應諸國朝貢請别置一司總<lb/>
領取索諸處文字類聚為法式從之仍令管勾客省官<lb/>
置局<lb/>
<pb n="KR2b0019_WYG_231-6b"/>
庚申召輔臣觀稻于後苑　司封郎中直集賢院張詵<lb/>
權𤼵遣陕西路轉運使兼制置觧鹽召對上曰朕不識<lb/>
卿每閱章奏獨卿與蔡挺有所論請令人了然陛辭賜<lb/>
三品服且曰非晚當屬卿以事<hi>恐詵對非此日今附見明年二月三日張琥落</hi>
<hi>職</hi>　祠部即中權陕西轉運副使趙瞻知涇州同列欲<lb/>
更置漕事與瞻議不合故有是命既而瞻所議與事相<lb/>
應乃復以瞻為轉運副使<hi>此據范百禄墓誌范祖禹墓碑所稱同列未詳姓名當考</hi>
<hi>漕事或是司馬光日記王泰事也當考日記云介甫秉政鳳翔府民獻䇿云陕州南有澗水西流入河若䟽導</hi>
<pb n="KR2b0019_WYG_231-7a"/>
<hi>使深又鑿硖石使通穀水因道入河東流入榖水自穀入洛至鞏復㑹于河以通漕運可以免砥柱之險介甫</hi>
<hi>以為然敇下京西轉運司差官相度京西差河南府户曹王泰泰欲言不便則恐忤朝廷𫉬罪欲言便又恐為</hi>
<hi>人笑乃申牒言今至穀水上流相度若䟽引大河水得至澠縣境導之入穀水委實利便可行盖出澠縣境則</hi>
<hi>硖石大山屬陕西路故也陕西言不可行乃止御集四年十二月九日永興軍三白渠昨差大理寺丞侯可專</hi>
<hi>切經制至今都不見可否次第宜令監司衆寺契勘元差官施行此當并考</hi>　利州路轉運<lb/>
判官屯田郎中鮮于侁權發遣轉運副使初詔諸路監<lb/>
司各定助役錢數轉運使李瑜欲定四十萬侁以為本<lb/>
路民貧二十萬足矣與瑜議不合各具利害奏上是侁<lb/>
<pb n="KR2b0019_WYG_231-7b"/>
議因以為諸路率仍罷瑜而侁有是命<hi>本傳云即罷瑜盖因范鎮墓銘</hi>
<hi>按瑜尋入判三司都理欠慿由司其罷盖不乆五年五月七日丙戌王安石云云可考</hi>　侍御史<lb/>
知雜事鄧綰言利路役錢歲用九萬六千六百餘緡而<lb/>
李瑜率三十三萬緡有竒均役本以裕民而瑜乃務聚<lb/>
斂積寛剰提㸃刑獄周約亦同簽書乞重絀以警諸路<lb/>
瑜及約皆坐責尋復之<hi>此據綰傳及舊史食貨志云上怒黜瑜約按五年五月七日王</hi>
<hi>安石云云則兩人實嘗罷差遣但實録不書瑜尋入三司約為提刑如故至五年四月二十一日方降官今但</hi>
<hi>云坐責庶不失實仍録志附注此食貨志云於是諸道役法各以書來上司農御史中丞鄧綰言免役之法所</hi>
<pb n="KR2b0019_WYG_231-8a"/>
<hi>以裕民而官吏奉行或不明朝廷役法本意徃徃多取寛剰役錢臣恐上澤不得究宣良法自此隳壊今利州</hi>
<hi>路轉運使李瑜所為役法本路役錢正用九萬六千六百餘緡而瑜擅科錢二十三萬七千一百餘緡計剩錢</hi>
<hi>十四萬四百緡皆率易措置不酌民情不量州郡貧富増損亡法今所奏書皆未便提刑周約亦同簽書請速</hi>
<hi>擇人代之上怒黜瑜約告天下使明知法意按志云諸道各以役書來上司農御史中丞鄧綰言按綰時且為</hi>
<hi>知雜事未為中丞本志誤也今改之志言李瑜所科役錢數又與范鎮墓銘不同姑存之</hi>　綰又言<lb/>
司農寺法災傷第四等已下户應納役錢而飢貧者委<lb/>
州縣聞于提舉司考實以免役剩錢内量數除之臣以<lb/>
謂王者賦役斂弛皆以為民豐穰則取饑饉則與為政<lb/>
<pb n="KR2b0019_WYG_231-8b"/>
之實也借或下户役錢一千以分數各減一二百及二<lb/>
三百者減三五十亦不免赴官輸納豈有所濟當立為<lb/>
信令凡遇凶歉使諸路如蠲放税賦法不待奏禀歳小<lb/>
飢則免最下等户中飢則免以次下户免訖以聞示信<lb/>
於民如此則凶年有施舎之恵法令無動揺之變矣從<lb/>
之<hi>此據食貨志附黜瑜約後恐自有月日姑著此徐考之</hi>
癸亥知制誥王益柔罷兼直學士院以草髙麗國答詔<lb/>
非工也知制誥曽布兼直學士院<hi>司馬光日記云才元子容得外容勝之以</hi>
<pb n="KR2b0019_WYG_231-9a"/>
<hi>故事餞之和叔曽布皆不赴明日中書送舍人院吏於京府杖之曰何為擅用官錢餞外官中書熟状董戬以</hi>
<hi>明堂恩加光禄大夫食邑二千户學士院奏董戬舊階特進食邑二千五百户上以讓中書曰非學士院覺舉</hi>
<hi>幾為外國笑其檢正官皆上簿堂吏皆責降由是諸檢正皆怒責勝之以不申堂而直奏罷直院</hi>
甲子詔陕西諸路熟户蕃部及弓箭手自今委管勾蕃<lb/>
部使臣量力厚薄什伍為保許於逐路封樁錢内請借<lb/>
以助其急春散秋斂千錢出息二百其闕少噐甲鞍馬<lb/>
之類無力置者準此毋限以數先是詔經略司相度利<lb/>
害至是樞宻院著為法行之　樞宻院言嶺南使臣身<lb/>
<pb n="KR2b0019_WYG_231-9b"/>
殁瘴癘者舊録用其子孫近制裁賜銀而已請自内殿<lb/>
承制以下任嶺表滿歲遷官者遷官赴任減三年磨勘<lb/>
者到任一歲遷官替日先令指射優便差遣如此則人<lb/>
情樂行逺方不闕正官從之　御史蔡確言韓縝落分<lb/>
司差權判吏部流内銓縝性剽戾所至殘酷乞追改敕<lb/>
命不報尋命縝與同提舉諸司庫務沈起易任又令縝<lb/>
兼判流内銓<hi>兩易在此月戊辰兼判在己夘縝七月丙戌分司林希野史云縝分司不數月召判</hi>
<hi>銓牽復最速王安石徳其助王韶故也劉摰云云已附注彼</hi>　龍圖閣直學士韓贄<lb/>
<pb n="KR2b0019_WYG_231-10a"/>
提舉仙源縣景靈宫太極觀從所乞也<lb/>
乙丑檢正中書户房公事章惇言陕西路每歲支移税<lb/>
賦盖欲實儲於邉郡然臣體問所支移縁邉穀才十萬<lb/>
餘石草二十四萬束所省不過數萬緡而一路為之騷<lb/>
然若令乘賤廣糴當無事時使兵馬就食近裏州軍即<lb/>
縁邉軍儲自然充積請罷支移以寛一路民力詔判永<lb/>
興軍曽公亮詳所奏如實即速關轉運司罷支移<lb/>
丁夘詔樞宻院入内内侍省内侍都知押班并帯御噐<lb/>
<pb n="KR2b0019_WYG_231-10b"/>
械係外任差遣時暫到闕者除有㫖及兼領在京司局<lb/>
並供職外每日起居退更不供職從閤門所請也<hi>㑹要載此</hi>
<hi>事今附見閤門申請此據王安石五年七月二十一日日録李評為程昉故有此舉當考</hi>　詔内侍<lb/>
省内臣非禁中祗應及入内省人數寖多自今前後省<lb/>
内侍官至承制崇班内常侍許進一子與下班殿直三<lb/>
班差使内侍省東西頭供奉官殿頭許進一子與茶酒<lb/>
班殿侍髙品髙班黄門許進一子與下班殿侍諸班内<lb/>
品更不許進入内内侍省所管諸班内品每年通計進<lb/>
<pb n="KR2b0019_WYG_231-11a"/>
五人入内供奉官以下至黄門願進外官者比内侍省<lb/>
第加一等推恩内臣諸司使副自今止許奏子充前班<lb/>
上語樞宻院曰方今宦者數已多而𨽻前省者又不入<lb/>
内空絶人之世仁政所不取且獨不可用三班使臣以<lb/>
代其職事乎吳充對曰此曹盛衰前代或繫興亡聖朝<lb/>
固無兹慮然仁君重絶人繼嗣盛徳之舉也　詔三司<lb/>
給絹七十萬賜陕西為常平糴本仍召人供抵當賖買<lb/>
於本路輸錢<lb/>
<pb n="KR2b0019_WYG_231-11b"/>
戊辰中書言近制増廣太學益置生員除主判官外直<lb/>
講以十員為額每二員共講一經委中書選差或主判<lb/>
官奏舉其生員分三等以初入學生員為外舍不限員<lb/>
自外舍升内舎内舎升上舍上舍以百員内舎以二百<lb/>
員為限生員各治一經從所𨽻官講授主判官直講月<lb/>
考試優等舉業上中書學正學録學諭於上舎人内逐<lb/>
經選二員如學行卓然尤異者委主判及直講保明中<lb/>
書考察取㫖除官其有職事者受官訖仍舊管勾候直<lb/>
<pb n="KR2b0019_WYG_231-12a"/>
講教授有闕次第選充其主判官直講職事生員並第<lb/>
増給食錢從之<hi>舊紀書詔太學養士無論選升降之法外舎升内舎内舎升上舎具為令新紀</hi>
<hi>書立太學生内外上舎法司馬光日記云諸直講盡代去以舊國子監為内舎武成王廟為外舍錫慶院為上</hi>
<hi>舎上舎生百員内舎倍之外舎無員凡入學者先就外舎每春秋考試合格者升之内舎内舎升之上舎上舍</hi>
<hi>若有秀出者中書覆試除官且令在學遇直講或外州教授有闕則補之又以朝集院為錫慶院天聖尼院為</hi>
<hi>朝集院按改錫慶朝集院附此月己夘</hi>
己巳江南西路提㸃刑獄陳倩轉運判官金君卿等言<lb/>
體量知洪州秘書監集賢殿修撰榮諲老病文書皆不<lb/>
<pb n="KR2b0019_WYG_231-12b"/>
簽押詔徙知舒州以右司郎中李師中知洪州仍令劾<lb/>
諲不職事状以聞轉運使徐億考諲課上等候案到取<lb/>
㫖㑹諲卒<lb/>
庚午手詔近累降指揮陕西河東諸路止絶漢蕃民毋<lb/>
與西賊交市聞去冬今春出兵之際稍能斷絶自後無<lb/>
復禁止近方令廻使議立和市茍私販不絶必無成就<lb/>
之理及未通和間使賊有以窺測我意可申明指揮下<lb/>
逐路經略司　同修起居注曽孝寛言相度到諸班直<lb/>
<pb n="KR2b0019_WYG_231-13a"/>
諸軍牧馬乞不下槽牧放許民出租請佃牧地及合立<lb/>
條約等利害詔馬自來年更不下槽牧放其五箇月合<lb/>
支草料令三司速計置内外班直諸軍馬舊以夏初出<lb/>
牧迄八月上槽凡軍士之有馬者利其草粟之餘與傔<lb/>
衣糧舉族䕶視之及其出也數馬一圉人出而未至牧<lb/>
與自牧而歸者常數日草粟無所給方其在牧晝縶之<lb/>
於棚而不得卧休夕就野而牧卒有震雷風逸不知所<lb/>
在有得之數十百里之外雨潦霜露之不時而感寒疾<lb/>
<pb n="KR2b0019_WYG_231-13b"/>
徃徃而斃者十常三四被病而歸死槽櫪與納换者不<lb/>
在數圉人歲被榜罰者常以千數又牧地多占良田園<lb/>
又侵擾閭里棚井科率無寕歲公私苦之故命孝寛比<lb/>
較相度及詔下人以為便計租入以補草粟猶有羨也<lb/>
<hi>自内外班直至有羡據宻院時政記又云百年積弊一朝而除者由上㫁之不疑也今削去</hi>其後上<lb/>
論政事王安石曰牧馬每數年蕃息輙復遇災耗減吳<lb/>
充曰此以不下槽故無耗不然死者衆矣而論者以草<lb/>
地租不足以補上槽芻秣之費安石曰以草地給耕者<lb/>
<pb n="KR2b0019_WYG_231-14a"/>
則所収穀非但官租而已昔人用兩石粟易一石秕以<lb/>
養鴈鶩重食故也今賦牧地與民耕以廣民食則芻秣<lb/>
雖稍損於公家不足惜充曰見租已可芻秣九分之費<lb/>
而未租之地尚多也<hi>此段因朱史盖日録云爾更詳之</hi>
壬申前武昌軍節度推官王安國為崇文院校書安國<lb/>
常非其兄安石所為為西京國子監教授溺於聲色安<lb/>
石在相位以書戒之曰宜放鄭聲安國復書曰安國亦<lb/>
願兄逺佞人也官滿至京師上以安石故召對謂安國<lb/>
<pb n="KR2b0019_WYG_231-14b"/>
曰卿學問通古今漢文帝何如主也對曰三代以後賢<lb/>
主未有如文帝者上曰但惜其才不能立法更制爾對<lb/>
曰文帝自代來夜入未央宫定變故於呼吸俄頃之際<lb/>
諸将故武夫皆脅息待命恐無才者不及是然能用賈<lb/>
誼言待羣臣有節專務以徳化民海内興於禮義幾致<lb/>
刑措使一時風俗耻言人過則文帝加有才一等矣上<lb/>
曰王猛佐苻堅以蕞爾國而令必行今朕以天下之大<lb/>
而不能使人何也對曰王猛睚眦之忿必報專教苻堅<lb/>
<pb n="KR2b0019_WYG_231-15a"/>
以峻刑法殺人為事此必小臣刻薄有以誤陛下者願<lb/>
専以堯舜三代為法理順而勢利則下豈有不從者乎<lb/>
又問安石秉政外論謂何對曰但恨聚斂太急知人不<lb/>
明耳上黙然不悦安國初召對人以為必得經筵由是<lb/>
别無恩命乆之乃得館職安國嘗力諫安石以天下洶<lb/>
洶不樂新法皆歸咎於兄恐為家祸安石不聴安國哭<lb/>
於影堂曰吾家滅門矣又嘗責曽布以誤惑丞相更變<lb/>
法令布曰足下人之子弟朝廷變法何預足下事安國<lb/>
<pb n="KR2b0019_WYG_231-15b"/>
勃然怒曰丞相吾兄也丞相之父即吾父也丞相由汝<lb/>
之故殺身破家僇及先人發掘邱壟豈得不預我事邪<lb/>
<hi>此據安國本傳及司馬光記問刪修林希野史云富弼知河陽陳襄為屬縣弼甚禮之富自并門入相襄在京</hi>
<hi>師迓富於中牟安石笑曰以道事人乃若是邪自是薄之及安石執政士夫伺從閣下䛕佞百端安石喜之為</hi>
<hi>賢随其佞媚厚薄量授官職有日至而夜不出者有間日而至者有安石據厠而見之者平時故人以道義相</hi>
<hi>期者由是漸疎小人讒曰此乃立異者安石果怒書至不省來亦不見其弟安國學業文章與安石相上下任</hi>
<hi>氣強悍論事未嘗少屈安禮夸誕澆薄尤能卑辭以結雱安石於上前譽禮而毁國二人召對國不霑一命禮</hi>
<hi>即日改命充校書章望之曽鞏孫侔三人者忘形之交其詩書相贊美天下皆傳之安石既相佞媚者日進而</hi>
<pb n="KR2b0019_WYG_231-16a"/>
<hi>三人者猶如平時以語言詆忤之書至不復視徑抵於地布見其兄書未發封者懐之而去望之将死為書諂</hi>
<hi>安石且祈賙其後安石大笑曰羣兒妄為爾國從旁曰望之二字似其手迹曷少賙之安石不答左右目其僕</hi>
<hi>使急去案希所云國不霑一命禮即日改命充校書此必誤國除校書乃四年十月壬申禮除校書在五年正</hi>
<hi>月乙酉當是安國初對别無恩命乆乃除校書司馬光所云盖得其實非禮除校書在國先也姑附注此曽布</hi>
<hi>匿其兄鞏書及陳襄迎見富弼並當考講義曰安石之學尚不能同其弟况使天下同己乎雱以父之道光於</hi>
<hi>仲尼安石以子之賢為崇政殿説書子聖其父父賢其子而謂他人皆為流俗宜哉</hi>
丙子命太常丞檢正中書刑房公事李承之察訪淮南<lb/>
兩浙路常平及農田水利差役事因便體量近降鹽法<lb/>
<pb n="KR2b0019_WYG_231-16b"/>
發運監司及州縣施行次第有無未盡利害以聞<hi>究竟如何</hi>
<hi>承之察訪㑹要在九月二十八日今從實録舊紀書丙子中書檢正官李承之察訪淮南兩浙路新紀不書</hi>
　詔虞部郎中權發遣理欠慿由司張宗道駕部郎中<lb/>
權𤼵遣户部判官王休復屯田郎中三司勾當公事胡<lb/>
宗道並送審官東院以御史蔡確言其不材故也<hi>日録五年</hi>
<hi>五月六日更詳之</hi>　樞宻副使吳充言竊見在京及諸路州軍<lb/>
斷配軍民其中多為寒餒所迫冒犯刑辟竄伏他所或<lb/>
遇冬寒上道被創露肌膚得活者十無一二國家縁情<lb/>
<pb n="KR2b0019_WYG_231-17a"/>
立法重輕具有常科茍元犯止於配流而必置之死地<lb/>
殆非聖朝好生欽䘏庶獄之意欲乞自今雜犯配軍所<lb/>
坐不至巨蠧者每遇十一月後斷刺訖且留本處工役<lb/>
至二月即遞送所配州軍其已配未𤼵遇恩降並依元<lb/>
斷如願便之配所者亦聴首獲逃軍當遞還本所者準<lb/>
此從之<hi>舊紀書詔罪人遇冬流配者至中春乃遣新紀因之</hi>
丁丑提舉諸司庫務勾當公事右贊善大夫吕嘉問權<lb/>
發遣户部判官編修刪定南郊式詳定庫務利害<lb/>
<pb n="KR2b0019_WYG_231-17b"/>
戊寅手詔天下州軍上供兵噐在仁宗時嘗有指揮上<lb/>
罷有司奉法不謹逮今時有至者又率皆苦惡枉費牙<lb/>
錢運致其令司農寺取索上供所在一切罷之<lb/>
己夘侍御史知雜事鄧綰言國家治平百餘年雖有國<lb/>
子監粗容春秋釋奠齋庖之室其中不足以容一生員<lb/>
至於太學即未嘗營建止是假錫慶院西北隅廊屋數<lb/>
十間逼窄湫陋生員才滿三百人即無容足之地又官<lb/>
司未嘗葺治致使生員自相率斂以葺補傾漏因此限<lb/>
<pb n="KR2b0019_WYG_231-18a"/>
其員數不令過三百欲乞賜錫慶院以為太學仍修武<lb/>
成王廟以為右學上以擬三王四代膠庠序學東西左<lb/>
右之制下則無後於漢唐生員學舎之盛詔将作監丞<lb/>
宋靖國權𤼵遣户部判官吕嘉問相度以聞後靖國等<lb/>
言準詔改錫慶院為太學修武成廟為右學臣等今相<lb/>
度取太學錫慶院朝集院殿前都虞候廨舎為上舎内<lb/>
舎外舎講堂及掌事人齋舎自朝集院西廊以東通殿<lb/>
前都虞候廨舎及天聖院為錫慶院朝集院從之<hi>以錫慶院</hi>
<pb n="KR2b0019_WYG_231-18b"/>
<hi>廣太學舊紀在十一月丁酉新紀因之今并書</hi>
庚辰詔自今吏民犯杖以下情可矜者聴贖錢以充助<lb/>
役不當贖而贖者監司糾正之　詔瀘州合江進士鮮<lb/>
于之邵令本州給錢五十千乘驛赴闕委中書召問量<lb/>
材録用以侍御史知雜事鄧綰言之邵嘗進本州差役<lb/>
利害文字其陳利病皆可施行故也　樞宻院請降宣<lb/>
下汴口踏逐來年開汴口處上批近差楊永釗周良孺<lb/>
同勾當汴口使臣踏逐就用舊處中書已施行此宣更<lb/>
<pb n="KR2b0019_WYG_231-19a"/>
不湏降仍自今責令都水監遵守祖宗以來汴口每歲<lb/>
随河勢向背改易不常其處於春首發數州夫治之河<lb/>
隂同提舉催促輦運都官即中應舜臣上言汴口得便<lb/>
利處可歲歲常用何必屢易公私勞費盖汴口官吏欲<lb/>
歲興夫役以為已利耳今訾家口在孤栢嶺下最當河<lb/>
流之衝水必不至乏絶自今請常用之勿復更易或水<lb/>
小則為輔渠於下流以益之大則開諸斗門以泄之王<lb/>
安石善其議擢舜臣權發遣鹽鐡判官於是汴口即用<lb/>
<pb n="KR2b0019_WYG_231-19b"/>
舊處<hi>應舜臣未詳何許人四年六月自河隂提舉催促輦運與提舉諸司庫務勾當公事賈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>並權𤼵遣</hi>
<hi>鹽鐡判官據司馬光日記云王安石善其議擢舜臣權三司判官即此事也詔汴口即用舊處此據御集在十</hi>
<hi>月而空日今附月末五年五月十三日周良孺遷官可考</hi>
是月廢漢陽軍為漢陽縣漢川縣為鎮並𨽻鄂州省恩<lb/>
州清陽縣入清河又省慶州華池樂蟠二縣置合水縣<lb/>
　河溢衛州正供埽<hi>此據河渠志十月事</hi>
</p>
<p>
</p>
  </div>
</body>
</text>
</TEI>
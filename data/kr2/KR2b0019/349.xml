<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百四十五</head> <lb/>
    <p>
<pb n="KR2b0019_WYG_349-1a"/>
欽定四庫全書<lb/>
　續資治通鑑長編巻三百四十五<lb/>
　　　　　　　　　　　　　宋　李燾　撰<lb/>
　　神宗<lb/>
元豐七年夏四月辛未大食貢方物　西上閤門使寧<lb/>
州刺史王湛領成州團練使蕃官皇城使羅凌領忠州<lb/>
刺史如京副使觧政為荘宅副使西京左藏庫副使李<lb/>
儀為文思副使並兼閤門通事舍人論出界功也　河<lb/>
<pb n="KR2b0019_WYG_349-1b"/>
東經略司言蕃官三班借職屈徳宜獲級詔以一級遷<lb/>
奉職其一級充本族廵檢　秀州軍事推官桑景彛侔<lb/>
皆博徒以功勝陟錢<hi>案原本有脫誤</hi>并坐汙濫也　澶州觀城<lb/>
縣保甲三百餘人持梃入舊縣鎮奪攘民財命吕公雅<lb/>
赴澶州監劾詔為首人郭萬領赴元作過處特處斬吕<lb/>
皓依法决訖特刺配本州禁軍指揮雜役<hi>二月一日十四日十七日</hi>
<hi>并四月二日十二日可參考别修</hi>
壬申權提㸃河北東路刑獄李仲甫言兩浙路歲㪚和<lb/>
<pb n="KR2b0019_WYG_349-2a"/>
買紬絹錢乞依江東例止用舊十分之三給鹽下本路<lb/>
轉運鹽事司相度　詔開封府界三路提舉教閱保甲<lb/>
官并本司勾當公事官指使每再遣官教閱通比三等<lb/>
武藝及五分與减磨勘三年六分减四年七分遷一官<lb/>
以上每分更减一年至十分取㫖如止及三分展磨勘<lb/>
二年二分展三年一分以下降一官<lb/>
甲戌陜西轉運副使葉康直言凖朝㫖應副秦鳯路軍<lb/>
器什物本路見闕若盡製造十二年可了欲除本路應<lb/>
<pb n="KR2b0019_WYG_349-2b"/>
副外更乞給賜詔據所乞三分給一<lb/>
乙亥遼主遣歸州觀察使蕭浹太常少卿乾文閣待制<lb/>
侯庠來賀同天節　福建路轉運使賈青言昨提㸃江<lb/>
西刑獄編排䖍州諸縣槍杖手立額依保甲為法歲一<lb/>
案閱民以為便江西一路可以推行詔下本路依䖍撫<lb/>
州建昌軍等處見行法<lb/>
丙子戸部言本曹每歲收支常平免役場務義倉金帛<lb/>
米數及田産已佃未佃已賣未賣水利或増或廢前此<lb/>
<pb n="KR2b0019_WYG_349-3a"/>
未有以勾考乞從本部立法從之　河東經略司言三<lb/>
月中旬西賊夜入安豐寨境焚民居殺掠詔遭爇斃者<lb/>
依例支賜<hi>三月甲子墨本所書當參考</hi>　提舉府界保甲司括畿内<lb/>
馬凡得三千四百七十六匹詔劉琯以給教騎人<lb/>
丁丑京東都轉運使吳居厚言去年收息錢内以七萬<lb/>
三千餘緡給河東保甲司賞賜支用詔黄亷據數交割<lb/>
　石得一奏接伴遼使下親從官隨行虧法乞令過位<lb/>
覺察詔許之其入位與北人私相交易及轉逹事情者<lb/>
<pb n="KR2b0019_WYG_349-3b"/>
察之餘勿舉<hi>朱本</hi>　陜西轉運副使葉康直専計置鄜延<lb/>
路糧草　京東東路提舉常平等事燕若古言沂登宻<lb/>
青州人田訟最多乞擇三五縣先方田詔候豐歲推行<lb/>
<hi>八年十月二十五日罷方田</hi>　賜饒州童子朱天錫五經出身天錫<lb/>
年九歲禮部試誦七經皆通上召入禁中取諸經試之<lb/>
隨問即誦嘆曰此童誦書不遺一字又無所畏懼乃天<lb/>
禀也延安郡王時在旁上指天錫而撫王曰汝能如彼<lb/>
誦書乎面賜天錫錢五萬使買書以歸戒以後無廢學<lb/>
<pb n="KR2b0019_WYG_349-4a"/>
<hi>天錫後無聞或當削去并十月庚辰其弟天申上指天錫云云據林希野史増入希時任禮部郎中實主試事</hi>
<hi>元豐七年甲子四月番陽人朱擬携其子天錫年十有一能誦五經語孟凡百巻詣登聞自陳有㫖送禮部試</hi>
<hi>驗即召天錫詣部試以五經各五篇語孟各三篇應聲如流又使秉筆自書其鄉里姓名部為保明作奏神宗</hi>
<hi>召赴睿思殿親試易乾卦禮樂記周禮考工記皆全篇百餘通宫人環視天錫殊不懾哲宗時九歲為延安郡</hi>
<hi>王侍膝下神宗指天錫而撫之曰汝能如彼誦書乎面賜天錫五經出身仍賜錢五十千使買書以歸再三戒</hi>
<hi>以不要廢學</hi>
戊寅客省副使曹誘言乞本省治事畢候三省樞宻院<lb/>
出方計出局詔客省四方館所治職事全簡少徒糜占<lb/>
<pb n="KR2b0019_WYG_349-4b"/>
人吏端坐無補可令治務罷即出　上第六女卒輟視<lb/>
朝三日追封莘國公主年才五歲母徳妃朱氏也<lb/>
庚辰罷集英殿大燕命宰臣賜遼使御筵于都亭驛<hi>舊紀</hi>
<hi>云以莘國公主䘮罷同天節燕新紀不書</hi>　陜西轉運副使奉議郎范純粹<lb/>
為左司員外郎<hi>除郎不必書因欲載范純仁知河中故書事在五月辛酉</hi>
辛巳手詔李憲每年兩畨西使到來常求市行牛角甚<lb/>
急若不與一二聊慰其意則情色怏怏頗傷朝廷待遇<lb/>
逺人之厚故歲歲常與之三兩對乃可厭其竒好即今<lb/>
<pb n="KR2b0019_WYG_349-5a"/>
有司與禁中見闕可廣收市五七對以進每歲准此<lb/>
京東西路轉運判官沈希顔言西京創盖倉敖其費無<lb/>
慮五萬緡先給到度僧牒百道不足支用詔再給五十<lb/>
道　提舉河北東路保甲司言大名府朝城澶州觀城<lb/>
等縣相州臨漳縣保甲百姓等羣以解質為名公行彊<lb/>
取錢物乞嚴立約束内未獲人每名賞錢二百千募諸<lb/>
色人告捉自今保甲輙敢如此並乞依此立賞詔從之<lb/>
<hi>此據御集附奏裁前二月一日十四日十七日四月二日并此十四日當考</hi>　詔河北保甲司<lb/>
<pb n="KR2b0019_WYG_349-5b"/>
以保甲買賣質借投託為名狀實彊盗應在各所粉壁<lb/>
曉示犯者情渉㓙惡罪不至死奏裁　詔諸將官差經<lb/>
親民兩任人副將差經一任人陞一任為權陞兩任為<lb/>
權發遣　戸部乞改市易下界依舊為𣙜貨務其上界<lb/>
為市易務從之　廣南西路經略司言已自融口通開<lb/>
石門溪峒路欲於新路側創僧寺化諭蠻人乞給度僧<lb/>
牒五道及降御書歲度僧一人從之<lb/>
壬午詔陜西路提舉保甲東上閤門使狄詠朝奉郎胡<lb/>
<pb n="KR2b0019_WYG_349-6a"/>
宗回各遷一官勾當使臣雷勝等七人减磨勘年有差<lb/>
以按閱集教官奏論也　鄜延經略司言新復四寨深<lb/>
在生界未有堡障應接若遣人牛耕種或恐見侵略勢<lb/>
不萬全乞候地界了日施行從之<hi>三月庚申及七月丁未當考</hi>　詔<lb/>
四方館使榮州團練使知蘭州王文郁子右班殿直師<lb/>
古三班奉職師魯師孟各遷一資以熈河蘭㑹路制置<lb/>
司言昨夏賊圍蘭州師古等皆守城晝夜力戰也<lb/>
甲申以涇原路經略使寳文閣待制盧秉為龍圖閣直<lb/>
<pb n="KR2b0019_WYG_349-6b"/>
學士東上閤門使英州刺史姚麟為四方館使榮州團<lb/>
練使麟以討西賊功秉以措置麟軍馬出界有勞也<hi>秉傳</hi>
<hi>云西賊既犯熈寜乾興隆徳寨秉失備禦坐落待制未幾復職葫蘆河川開噶平距寨二百里秉諜知其恃險</hi>
<hi>不為備乃宻遣姚麟彭孫掩擊之斬獲萬數牛羊馬駝不可勝計㨗聞上大喜進龍圖閣直學士</hi>　湖<lb/>
北轉運使都鈐轄司言誠州凖朝㫖選使臣招納西南<lb/>
一帶溪峒并開路畢功詔右侍禁劉詔遷一官减磨勘<lb/>
二年權誠州軍事判官陳尚能為宣徳郎軍大將蔡義<lb/>
轉三班借職右班殿直楊昌堯王㦸楊晟臻各减磨勘<lb/>
<pb n="KR2b0019_WYG_349-7a"/>
三年李開减六年召募進士梁𫝊郡州司士參軍李䕫<lb/>
並為三班差使吏兵支賜有差<lb/>
乙酉溪峒楊晟敢等十五人授左右班殿直者七人奉<lb/>
職者三人借職者五人楊晟臺别賜絹五十餘賜絹有<lb/>
差湖北轉運鈐轄司上知溪峒州授漢官人招納開路<lb/>
功也<lb/>
丙戌景靈宫官言芝草六生於天元殿門　廣南東路<lb/>
轉運副使孫迥提舉常平等事朱伯虎各降一官知廣<lb/>
<pb n="KR2b0019_WYG_349-7b"/>
州王臨落寳文閣待制知濠州通判畢居卿司句文字<lb/>
連希元並衝替臨坐鞫孫迥受求囑居卿隨從臨迥不<lb/>
檢舉轄下兵替換優重差遣及失出入鄧滿等罪伯虎<lb/>
奏事不實伯雄鞫何卿私鹽事不盡諤鞫石大受事不<lb/>
盡大受以官板造匣拷平人希元隨順雖㑹赦降特責<lb/>
也<hi>六年四月二日郭槩勘迥元豐八年十一月王臨自陳私家榮遇其略云臣在廣州二年因發摘一作過</hi>
<hi>贓吏曽具事狀奏聞後來朝廷因臣僚言本路運使孫迥是郭槩舉主黨庇孫迥出脱了贓吏罪狀却來勘臣</hi>
<hi>作上書不實是時臣為在逺方不敢申訴䝉恩落職差知濠州方欲具因依奏聞值先皇帝服藥以至上仙不</hi>
<pb n="KR2b0019_WYG_349-8a"/>
<hi>曽開陳此事附見當考舊紀書知廣州王臨鞫事受請囑落寳文閣待制知濠州新紀不書  孫迥紹聖元年</hi>
<hi>八月丙戌為戸中</hi>　給事中韓忠彦言朝奉大夫俞希旦權發<lb/>
遣祥符縣希旦近知滑州以拷無罪人死衝替應入監<lb/>
當祥符為朝廷選闕始著令乃首選希旦恐非立法擇<lb/>
人之意詔改差人　御史臺閤門言本朝舊合班儀嗣<lb/>
王在郡王上宗姓又在同列之上近例郡王領使相者<lb/>
得吏二人前引雖出特㫖縁嗣王恩數尤宜加隆今參<lb/>
詳嗣王若止隨本官立班當在本班之上使相即用雙<lb/>
<pb n="KR2b0019_WYG_349-8b"/>
引從之　荆湖路相度公事所言邵州蒔竹縣歸明侍<lb/>
禁楊昌嚮於上里堡建一佛寺乞賜名額及許度僧詔<lb/>
賜為感化寺二年度僧一人　詔定州路都緫管司以<lb/>
忠猛一指揮分入驍武第七第八第九並帶請受　河<lb/>
東路經略使言將領張世䂓等出界至明堂川遇敵有<lb/>
功人乞酬奬詔張世䂓死賜其家絹五十匹子孝經遷<lb/>
一資<lb/>
丁亥朝散大夫知均州張頡直龍圖閣知廣州頡言謫<lb/>
<pb n="KR2b0019_WYG_349-9a"/>
守偏郡遽蒙牽復然臣二子一孫相繼亡殁孤老無託<lb/>
慮因此不任事伏望矜憐檢㑹前奏除臣一宫觀差遣<lb/>
乃詔頡罷直龍圖閣提舉洪州玉隆觀<hi>五月二十九日丁夘乃除宫觀</hi>
<hi>今并書頡本傳殊不載此據御集</hi>　李憲言疾病乞罷任詔候與夏人<lb/>
分畫地界赴闕<lb/>
戊子三省言工部郎中權左司范子竒言尚書左右司<lb/>
獨創増吏額分為别司非是欲乞依門下中書省例每<lb/>
有判送文字更不離房事重者郎官親呈事輕則擬定<lb/>
<pb n="KR2b0019_WYG_349-9b"/>
令本房請判筆從之令左右司著為令其吏人遣歸逐<lb/>
處　中書省言汀州軍賊藍載等行刼走梅州界又殺<lb/>
惠州歸善縣廵檢詔權宜州沿邊溪峒都廵檢左班殿<lb/>
直閤門祗候程建乗驛與提㸃刑獄司選募兵民土丁<lb/>
鄉丁槍杖手百人給口劵隨行捕殺其去賊百里内不<lb/>
拘路分捕盗官並聽程建處分獲賊首人授班行賞錢<lb/>
五百千次頭首三百千其餘徒黨除依條酬賞外更支<lb/>
錢百千許徒伴自相殺併告首亦推恩　大理卿王孝<lb/>
<pb n="KR2b0019_WYG_349-10a"/>
先言本寺獄空降勅奨諭仍詔自今有司上獄空令御<lb/>
史臺刑察案實上以開封府大理寺比歲務為獄空恐<lb/>
為文具以希賞故也<hi>舊紀書戊子大理寺獄空新紀不書</hi>　中書省言河<lb/>
北路頻奏羣黨一二十人以至三二百人盗取河隄林<lb/>
木梢芟等欲令監司體量有無如盗跡明白即依累降<lb/>
指揮督捕如續有盗河隄林木梢芟等非凶惡羣黨一<lb/>
面依此覺察收捕月具人數捕獲次第以聞從之　賜<lb/>
涇原路經略司度僧牒百修徳順軍静邉寨城<hi>朱本簽貼云元</hi>
<pb n="KR2b0019_WYG_349-10b"/>
<hi>書徳静軍城非是今以十五房聖㫖修改</hi>
辛夘上批范子淵乞發夫萬人重修直河適當農時非<lb/>
次調撥初出於不得已今河口既未成功則其他埽岸<lb/>
皆不須為之可更不起發其見在河上急夫亦令放散<lb/>
上以子淵所修直河不為功徒費工料以數十萬計故<lb/>
也既而子淵自言兩修進鋸牙河口幾塞不虞漲水及<lb/>
風雨暴至功敗於垂成乞候霜降水落修閉詔子淵降<lb/>
一官仍不理提刑資序<hi>八月十六日罷修河韓駒云范子淵建言開廣武  導水回逺</hi>
<pb n="KR2b0019_WYG_349-11a"/>
<hi>則京城常無淹浸之慮踰年役不就故責詞云汝以有限之財興必不可成之役初神宗喜其言及罷役闔臺</hi>
<hi>論之才貶一官駒所云當考</hi>　詔諸遞鋪轉送金字朱牌無遲滯四<lb/>
次者轉一資或賜絹五匹餘每次絹一匹　又詔客省<lb/>
四方館使副各領本職外官最髙者一員仍兼領閤門<lb/>
事　給事中韓忠彦言去年七月乙巳詔給事中駮正<lb/>
事赴執政禀議如有異同即據状取㫖今月丁亥門下<lb/>
省得㫖舉駮事依中書舍人封還詞頭例庚寅中書奉<lb/>
㫖給事中駮事赴執政禀議如有異同即具狀繳奏臣<lb/>
<pb n="KR2b0019_WYG_349-11b"/>
詳中書省再得指揮乃是不許依舍人封還詞頭例但<lb/>
改舊文據狀取㫖為具狀繳奏而已竊以給事中與中<lb/>
書舍人職任頗均如有所見一則不禀白而聴封還一<lb/>
則許舉駮而先禀議於理未允乆失申明昨蒙處分事<lb/>
體方正况朝廷已施行事三省僉同給事中或有管見<lb/>
仰裨萬一即是已與執政異論自當求决於上豈宜更<lb/>
禀可否於執政乞依丁亥詔所貴兩省官輕重體均獲<lb/>
申獻納之分從之時章惇為門下侍郎乙巳詔乃惇意<lb/>
<pb n="KR2b0019_WYG_349-12a"/>
也<hi>畢仲㳺作忠彦行狀可考</hi>
壬辰朝獻景靈宫至天元殿觀芝草宰臣王珪等稱賀<lb/>
仍宣從官以上賜茶自是朝獻畢皆御齋殿賜茶是日<lb/>
將至繼仁殿攝太常卿趙彦若度上必哭因附入内都<lb/>
知石得一奏之上遂不哭繇是中元朝獻唯上湯一慟<lb/>
而已<lb/>
癸巳西賊犯安塞堡<hi>五月四日奏到吕新紀夏人冦延州安塞堡將官  真敗之五月一</hi>
<hi>日并十九日可考敗舊紀書第五將吕真  之</hi>
<pb n="KR2b0019_WYG_349-12b"/>
甲午上批近中書省言提舉河北路保甲狄諮對執政<lb/>
官言所部見教保甲借户馬二萬餘匹初疑所言非實<lb/>
今據本路承受奏數乃極相逺可下諮具析以聞<hi>朱本新本</hi>
<hi>並削去存此可見當時提舉保甲官所言多不實也</hi>　河東路提舉常平司言去<lb/>
年災傷民户闕食義倉糓不多乞於常平封樁糧支三<lb/>
五萬石賑濟從之　知荆南朝議大夫孫頎降敕奨諭<lb/>
賜銀絹二百轉運副使朝奉大夫祕閣校理趙楊轉運<lb/>
判官承議郎高鎛知誠州西京左藏庫副使閤門通事<lb/>
<pb n="KR2b0019_WYG_349-13a"/>
舍人周士隆各遷一官以招納潭溪上和等處歸明人<lb/>
及開道通廣西融州王口寨功畢也　詔簡中保寜六<lb/>
指揮所闕人數依蘭州創置壯城指揮例於團結廂軍<lb/>
投換每指揮額外量增五十人以備逃亡填闕令經制<lb/>
司依例給轉軍錢　京東路都轉運使吳居厚言徐州<lb/>
利國監鐡柔良堪用乞置實豐下監每歲除供給公使<lb/>
外鑄折二錢二十萬緡委清河輦運司以次附帶上京<lb/>
寄納却令三門輦運司具舟載至河中府因回脚鹽車<lb/>
<pb n="KR2b0019_WYG_349-13b"/>
入陜府轉移用度歲歲如此不為無助乞從臣相度條<lb/>
畫立法詔畫一具合費用及自利國監至京脚直以聞<lb/>
今約鑄折二鐡錢二十萬緡當費用及至京脚直計萬<lb/>
五千四十緡詔付户部關工部並如居厚所奏　詔東<lb/>
南諸將無馬處並改造歩人器甲<lb/>
乙未詔襄州編管人劉彛放逐便　密州民苖茂投匿<lb/>
名書誣告板橋鎮監官張獻臣謀反有司言茂已經赦<lb/>
詔特杖脊二十刺配沙門島<lb/>
<pb n="KR2b0019_WYG_349-14a"/>
丙申詔陜西軍須經費錢物近已降指揮各為一窠支<lb/>
用其令京師緫計司勾考侵冒<hi>初置緫計陜西軍須錢物所實録不詳今全用</hi>
<hi>御集本文庶易曉也</hi>　復置兖州鄒縣<hi>舊紀書復鄒縣</hi>
五月己亥朔御文徳殿視朝召輔臣觀麥于後苑　宣<lb/>
徳郎校書郎邢恕為著作佐郎<hi>十一月乙巳遷職方</hi>　降授宣徳<lb/>
郎葉祖洽為校書郎祖洽初除知湖州上批祖洽熈寜<lb/>
首榜高第可與秘書省職事官也　涇原路經略司言<lb/>
自今沿邉將官城寨使臣坐事衝替去再下本司察審<lb/>
<pb n="KR2b0019_WYG_349-14b"/>
軍前得力人量事大小於酬奨折除或展年降官依舊<lb/>
在任從之詔吏部立法<hi>六月辛巳可并此</hi>　詔鄜延環慶涇原<lb/>
熈河蘭㑹河東路各給空名宣頭劄子二百<lb/>
庚子詔荆湖南提舉常平司㑹計兩路所置溪峒州縣<lb/>
城寨歲費實數以聞從右司員外郎孫覽請也<hi>此月十一日八</hi>
<hi>月一日六年五月十二日可考</hi>　詔自京選將校補廣南諸軍將校者<lb/>
並官給路費<lb/>
壬寅詔知延州劉昌祚去月癸巳西賊犯安塞堡第五<lb/>
<pb n="KR2b0019_WYG_349-15a"/>
將以少擊衆獲其酋豪非將副謀臧士卒用命豈能如<lb/>
此若無非常之賞何以使勇於公戰者知勸除朝廷已<lb/>
特支外可以經撫庫金帛或御前降去銀器先賞衆所<lb/>
親見用命有功之人其諜知賊馬信驗者優予酬奨初<lb/>
賊數萬冦塞門昌祚遣米贇以本將拒之斬級一百一<lb/>
十六殺統領伊實巴特瑪副統軍宻烏瑪大首領鈐轄等<lb/>
五人伊實巴特瑪宻烏瑪實主永樂之事至是中外稱快<lb/>
因圖形以進上喜甚遣近侍即軍中慰勞諸將皆優擢<lb/>
<pb n="KR2b0019_WYG_349-15b"/>
<hi>此據張舜民墓誌昌祚傳亦同新舊紀已見四月二十四日癸巳又五月十九日丁巳可考</hi>　龍圖<lb/>
閣直學士權知開封府王存為樞宻直學士再任存辭<lb/>
不拜免再任　詔三路保甲借民私馬習藝者聽依舊<lb/>
甲辰邢州司法參軍鄜延經略司勾當公事李夷行為<lb/>
承奉郎經略司上夷行隨軍獲一級也　侍御史張汝<lb/>
賢言比部員外郎宇文昌齡倚任吏人鄭世隆自守當<lb/>
官差權正名令史世隆用事援引使臣趙元為主事而<lb/>
元不曉錢糓昌齡庸暗偏任小人竊恐敗事詔昌齡具<lb/>
<pb n="KR2b0019_WYG_349-16a"/>
析<hi>朱本云具析到無施行合删今復存之昌齡墓誌可考</hi>　上批司封員外郎吕<lb/>
升卿乃吕惠卿弟奏乞徃河東受辭既非朝廷専命但<lb/>
與告歸少異爾可特依所乞不住請給支驛劵仍帶親<lb/>
隨吏升卿初乞依奉使例故也　又批京東東路第二<lb/>
將歐育昨防托修永樂城移疾於米脂寨及以書間諜<lb/>
沈括种諤可罷將官　賜鄜延路經略司見錢鈔五十<lb/>
萬緡乗秋稔市芻糧以劉昌祚言軍資庫及轉運司軍<lb/>
須年計才可支三兩月也<lb/>
<pb n="KR2b0019_WYG_349-16b"/>
丙午宣徳郎大理評事咸平来之邵為監察御史用中<lb/>
丞黄履薦也<hi>八月丙子罷</hi>　詔内人朝陵諸陵使臣毋得差<lb/>
伎樂迎送著西京令<lb/>
丁未以供備庫副使文貽慶兼閤門通事舍人以父彦<lb/>
博致仕推恩擢之　西頭供奉官武欽蕃官西京左藏<lb/>
庫副使歸仁各遷一官文思副使折可適侍禁嚴顯殿<lb/>
直耿端彦齊誠城磨勘二年半權河陽節度掌書記張<lb/>
績循一資鎮寨使臣分三等减磨勘年賜絹以根括蕃<lb/>
<pb n="KR2b0019_WYG_349-17a"/>
兵論賞也　環慶路走馬承受公事黄誥乞令諸州軍<lb/>
城寨積石以備守禦詔下陜西河東路施行　供備庫<lb/>
副使知火山軍康昺衝替以在任籍行人糧斛故也<lb/>
詔自今髙禖祝版與配坐並進書<lb/>
己酉詔皇后父祖墳寺左街資福禪院可除每年撥放<lb/>
外遇同天節度僧二人紫衣一人　荆湖路相度公事<lb/>
左司員外郎孫覽言沅水已招懐結狼九衙等百三十<lb/>
餘州峒乞委本州隨其風俗量宜約束不必置官屯守<lb/>
<pb n="KR2b0019_WYG_349-17b"/>
自困財力盧陽麻陽之間有生莫徭五百餘戸乞招撫<lb/>
補授令把托道路自誠州至融州融江口十一程可通<lb/>
廣西鹽乞許入錢於誠州買鈔融江口支鹽増息一分<lb/>
可省湖北歲餽誠州之費辰沅州凖此徽誠蠻多典賣<lb/>
田與外來戸乞立法溪峒典賣田與百姓即計直立稅<lb/>
田雖贖稅仍舊不二十年蠻地有稅者過半則所入漸<lb/>
可减本路之費乞下誠沅邵三州施行又沅州官水陸<lb/>
田山畬乞許射佃候耕墾熟限年立課辰州土丁三千<lb/>
<pb n="KR2b0019_WYG_349-18a"/>
自建誠沅州分在逐州屯守裹糧畨休相繼於道人力<lb/>
不易欲乞募歸明人及内都每土丁十人兼雇四人漸<lb/>
可减罷土丁縁邵州屬湖南誠沅州屬湖北融州屬廣<lb/>
西地跨四州分屬三路緩急措置不相照應欲乞誠沅<lb/>
融邵四州内擇地里居中要便一州令知州帶提舉誠<lb/>
沅融邵四州縁邉溪峒兵甲公事或縁邉安撫都監名<lb/>
目如逐處溪峒有合措置並許申禀提轄抽那應副詔<lb/>
誠州買廣西鹽立蠻人地稅免租課佃官地並施行其<lb/>
<pb n="KR2b0019_WYG_349-18b"/>
乞誠沅融邵四州擇知州帶四州兵甲事下逐路相度<lb/>
<hi>此月二日七月四日八月一日六年五月十三日可考</hi>　初朝廷既治五溪而蠻<lb/>
猺介荆湘桂管之間官兵鎮守勢不能相屬數困侵掠<lb/>
覽奉使相視要害増築障塞道荆湘桂管溪峒使相通<lb/>
逹兵不留行蠻費大省而患亦息㑹議者欲招徠誠州<lb/>
西道胡耳等而辰沅又欲籍蔣波六猺人為民覽曰西<lb/>
道胡耳之蠻猶禽獸也即奏罷之及還見上因極言徽<lb/>
誠内屬當時從事者官過其望雖趨走給使之賤皆欲<lb/>
<pb n="KR2b0019_WYG_349-19a"/>
資蠻以為官未有已期蠻猺散漫山谷不能羣聚說諭<lb/>
招徠冝無難者然地不可賦人不可使廣無賦之地籍<lb/>
不使之民而大農之費累百巨萬願畀之郡縣覊縻之<lb/>
不以累中國後有言者唯陛下察之上納用焉<hi>此據畢仲游誌</hi>
<hi>覽墓附見五月十一日覽奏請後五年十一月十二日周士隆云云可考</hi>　環慶路經略司<lb/>
乞増馬軍三二千騎防秋詔發在京馬軍五指揮權駐<lb/>
邠寜州支十分馬　詔高麗人齎王子僧統書及金銀<lb/>
遺秀州僧浄源源有答書即明州移牒報之<lb/>
<pb n="KR2b0019_WYG_349-19b"/>
庚戌龍圖閣待制知桂州熊本賜銀絹三百仍降詔奨<lb/>
諭以招納廣南西路潯融王江溪峒蠻并開路功畢也<lb/>
其勾當文武官趣經略司上功狀<hi>五年七月八日本知桂州六年六月四日</hi>
<hi>辨正疆至七年六月四日除吏侍八月九日詔候辨正赴闕十月二十二日賜交趾詔此辨正事也開路功此</hi>
<hi>月十一日己酉二十七日乙丑六月十三日辛巳八月一日戊辰九日丙子可考崇寜三年王祖道云云當并</hi>
<hi>考</hi>　詔昨西賊圍蘭州有投來蕃部倫約克先報最為信<lb/>
驗與遷三資如不願遷資支錢三百千　雄州言主管<lb/>
覘事人馬傑探報北界事有驗詔與二班差使　詔涇<lb/>
<pb n="KR2b0019_WYG_349-20a"/>
原路經略司促姚麟速上出界將副部隊將下元部馬<lb/>
歩軍人數以聞欲行賞也　詔北界牒理㑹寜化軍差<lb/>
人過天池地分捉拏人口事可下經略司契勘縁故詣<lb/>
實疾速依理施行迴牒訖奏<hi>御集</hi>
辛亥權知開封府龍圖閣直學士王存為兵部尚書存<lb/>
固辭且言左丞王安禮之妻乃臣故妻之妺法亦當迴<lb/>
避詔不許後旬日改户部尚書<hi>改戸書乃二十五日今并附此</hi>　詔提<lb/>
舉河北永興秦鳯等路保甲司官各兩貟自今奏請文<lb/>
<pb n="KR2b0019_WYG_349-20b"/>
字並聨書機速事不用此法　詔自今提舉保甲武臣<lb/>
須委有面陳事即許夏季入奏<lb/>
壬子踈决在京獄囚彊盗鬪殺輕者减一等雜犯抵死<lb/>
降流流以下第降杖以下第降以下釋之開封府界諸<lb/>
縣凖此<hi>兩紀並書此</hi>　西頭供奉官劉奭為閤門祗候後毋<lb/>
得為例奭永年子章獻明肅太后族孫故擢之　詔環<lb/>
慶路土兵三千人留戍鄜延歲餘人情非便其令罷歸<lb/>
癸丑龍衛軍使李真換右侍禁减磨勘四年為本路隊<lb/>
<pb n="KR2b0019_WYG_349-21a"/>
將從熈河蘭㑹經略司奏也　詔遣使案閱將兵武藝<lb/>
將副應殿最者最不及五分殿不减三分不賞罰<lb/>
乙卯詔著作暫闕官校書郎或正字兼權龍圖閣直<lb/>
學士定州路安撫使蔡延慶奏伏望下都緫管司今從<lb/>
定州河北駐劄第一第二將每月一次輪馬歩軍一指<lb/>
揮赴州衙教場帥臣親按閱提舉詔令依將敕施行<hi>案記</hi>
<hi>十八日事</hi>
丁巳皇城使忠州刺史吕真領嘉州團練使米贇為内<lb/>
<pb n="KR2b0019_WYG_349-21b"/>
園使雄州刺史内殿崇班張仲元為内殿承制閤門祗<lb/>
候以上批安塞敗賊實由吕真斥候明審米贇得以收<lb/>
漢蕃入堡安塞被圍即領所部應援與副將合力驅除<lb/>
雖斬獲不多亡失過甚推其存心忠勇不以彼我為念<lb/>
冝奨之以勸協力國事者贇等以單孤一寨守兵不滿<lb/>
千人却賊數萬斬獲著名㓙悍酋豪十數賊䘮氣逃遁<lb/>
與前後出寨俘斬老弱不同可優厚推恩故也<hi>四月二十四日</hi>
<hi>并此月四日可考</hi>　詔自今客省四方館閤門暫闕官即互權<lb/>
<pb n="KR2b0019_WYG_349-22a"/>
己未河東路提舉常平司言提舉河東保甲乞借糧於<lb/>
停積之家貸闕食保甲常平司以常格止絶若貸非保<lb/>
甲户即為侵越已奉詔聽本司施行勘㑹保甲司勸誘<lb/>
多勒令出辦教事錢糧乃其本職賑濟當關本司豈非<lb/>
侵越詔提舉保甲司放罪提舉常平司撥糧二十萬石<lb/>
約保甲隨處封樁保甲司有災傷奏聽朝㫖賑濟河北<lb/>
陜西凖此河北等路各十五萬石永興等路各二十萬<lb/>
石秦鳯路各十萬石　提舉河東保甲司言保甲並起<lb/>
<pb n="KR2b0019_WYG_349-22b"/>
團教乞輸小保人戸逐村修鋪屋備更皷廵宿從之<lb/>
庚申通直郎寳文閣待制知潭州何正臣奉議郎提㸃<lb/>
湖南刑獄劉載各降一官通判潭州李綱罰銅十斤正<lb/>
臣知廬州載綱並衝替綱坐私忿提㸃刑獄司吏教人<lb/>
舉首而案其罪正臣載坐互論奏故以不實也<hi>五年五月二十</hi>
<hi>七日正臣知潭州</hi>　詔明州昌國西監廵檢司招土兵百人於<lb/>
明州崇節指揮除其數以鈐轄司言昌國西監兼岱山<lb/>
鹽場控扼海道也　詔中書舍人蔡卞給假一月令徃<lb/>
<pb n="KR2b0019_WYG_349-23a"/>
江寜府省視王安石疾病<hi>此據御集八月三日催赴闕</hi>
辛酉白虹貫日<hi>兩紀並書</hi>　正議大夫知筠州滕甫知湖州<lb/>
<hi>正月乙巳可并此</hi>　朝散大夫直集賢院權管勾西京留守司<lb/>
御史臺范純仁權知河中府官制初行上欲召純仁用<lb/>
之王珪蔡確言純仁好異論且疾病不可用及純仁弟<lb/>
純粹由陜西轉運副使入對上問純仁無恙否純粹對<lb/>
以實上悟尋有是命<hi>此據邵伯温聞見錄伯温云即除龍圖閣誤也純粹除郎在四月庚</hi>
<hi>辰</hi>純仁至河中時督教保甲甚嚴非老弱不許在家農<lb/>
<pb n="KR2b0019_WYG_349-23b"/>
事皆廢純仁上䟽言竊見陜西今夏二麥將欲成熟要<lb/>
衆手併力收穫入倉當如冦盗之至若稍過時或值風<lb/>
雨則所損極多不惟可惜一年民力耕種之勤况當邉<lb/>
陲用兵之際糧儲不可少乏縁今來保甲並是彊壮之<lb/>
人却以五日一次教閱有妨農事又况夏熱筋膠軟弱<lb/>
人力不健非閱武之時伏望聖慈特賜指揮應令保甲<lb/>
於此農忙之際權住教閱將來冬寒農隙却令補填合<lb/>
教日數所貴不奪農時人不之食又百姓兩丁之家一<lb/>
<pb n="KR2b0019_WYG_349-24a"/>
丁保甲須一丁供送則治生全然失力其間更有地少<lb/>
貧弱之人尤為不易伏望朝廷更賜采察又言今秋陜<lb/>
西田稼豐稔將來軍民必皆足食然收穫不可稍遲當<lb/>
如冦盗之至蓋子實纔熟即有雀鼠侵耗之害兼易為<lb/>
迸散遺落萬一忽遇風雨即所損極多縁今來少壯農<lb/>
夫多係保丁却以五日一次教閱及徃還頗妨收穫伏<lb/>
望聖慈特與權住教閱候至將來收穫了畢即令補填<lb/>
權住過日數如此則公私不失其利亦使務農教戰各<lb/>
<pb n="KR2b0019_WYG_349-24b"/>
得其時如臣言可采乞作聖意施行不報　提舉京東<lb/>
保馬霍翔言買馬法無過八歲及十五歲給公據斥賣<lb/>
竊以牡馬十歲方壯牝馬十七歲猶生駒乞許買十歲<lb/>
以下牡馬十三歲以下牝馬十七歲以上斥賣馬錢先<lb/>
以提舉司錢代支民戸均助錢令隨役錢納民有物力<lb/>
在鄉村而居城郭謂之遥佃戸欲乞鄉村保甲養保馬<lb/>
均出助價及單丁女戸見與保甲同等第人第三等以<lb/>
上推排主養官户守官在外及第四等以下女户單丁<lb/>
<pb n="KR2b0019_WYG_349-25a"/>
止出助錢寺觀有物力乞依附戸從之仍下京西路施<lb/>
行翔又言約京東路齊淄青鄆密濰六州産馬最多可<lb/>
减為五年濮濟兖沂徐單曹州淮陽軍南京産馬差少<lb/>
可减為七年登萊二州馬雖多徃徃不及格可依舊十<lb/>
年取足詔五年者展為六年七年者展為八年餘依奏<lb/>
<hi>志有</hi>
壬戌戸部言河北轉運司借支河北糴便司封樁及舊<lb/>
糴便司三司封樁六十餘萬石無寛剰錢物撥還乞除<lb/>
<pb n="KR2b0019_WYG_349-25b"/>
放詔通限十年還　詔自今春秋釋奠以鄒國公孟軻<lb/>
配食文宣王設位於兖國公之次荀况揚雄韓愈以世<lb/>
次從祀於二十一賢之間並封伯爵况蘭陵雄成都愈<lb/>
昌黎初晉州州學授陸長愈言近封孟軻為鄒國公謂<lb/>
宜春秋釋奠與顔子並配下太常而太常少卿葉均博<lb/>
士盛陶王古楊傑辛公祐謂凡配享從祀皆孔子同時<lb/>
之人今以孟軻並配非是禮部看詳唐貞觀二十一年<lb/>
詔以漢伏勝高堂生晉杜預范寗之徒二十一賢與顔<lb/>
<pb n="KR2b0019_WYG_349-26a"/>
子俱配享孔子廟堂至今猶為從祀豈必其同時人也<lb/>
孟子於孔聖之門當在顔子之列久未配食誠為闕典<lb/>
伏請自今春秋釋奠以鄒國公孟子配食荀况揚雄韓<lb/>
愈並以世次先後從祀於左邱明等二十一賢之間左<lb/>
邱明至范寗等二十一人並封伯爵乞荀况揚雄韓愈<lb/>
亦封伯爵自國子監及天下至聖文宣王廟皆塑鄒國<lb/>
公像其冠服同兖國公仍畵荀况等像於從祀之列荀<lb/>
况在左邱明之下揚雄在劉向之下韓愈在范寗之下<lb/>
<pb n="KR2b0019_WYG_349-26b"/>
冠服各從封爵均等又以為非是禮部言均等援據不<lb/>
經無足取者於是從禮部議而有是詔又詔學士院修<lb/>
撰賛文<hi>據林希傳此議實自希出希時為禮部郎中墨本此時已從禮部所請朱本又加詳焉而哲宗</hi>
<hi>實錄新舊本並於元豐八年三月二十八日辛酉書詔孟子同顔回配享文宣王荀卿揚雄韓愈同左邱明從</hi>
<hi>祀令學士院修撰賛文似重複也蓋三月二十八日但令學士院修撰賛文耳其配享從祀則七年五月二十</hi>
<hi>四日既有詔矣今并見于此兩紀並書於此</hi>　詔諸路帥臣監司等舉大使<lb/>
臣為將領<lb/>
癸亥御史蹇序辰乞下江西提舉鹽事司考校諸州軍<lb/>
<pb n="KR2b0019_WYG_349-27a"/>
同提舉管勾兼監官功狀比租額多者比附福建路近<lb/>
例擬定行賞詔下司勲施行　提舉京西保馬司言本<lb/>
路養馬十五年數足乞每都先買二十匹限歲終足許<lb/>
本司較量知在能否聞奏陞黜詔依元降年限每年買<lb/>
及一分<hi>志有</hi>
甲子詔京西京東路民已養户馬者免保馬　廣南東<lb/>
路轉運司言軍賊藍載等除䖍梅二州人外其餘皆汀<lb/>
州人乞下福建路提㸃提刑司及汀州協力捕殺詔兩<lb/>
<pb n="KR2b0019_WYG_349-27b"/>
路監司合兵捕逐毋擅招誘如逗遛養冦當不用常法<lb/>
停竄　尚書省言自行官制以來諸寺監不治外事唯<lb/>
大府寺市易案事與諸路相關看詳興置市易當令所<lb/>
在官司量度州縣閑要遇賤則買遇貴則賣元置市易<lb/>
詔半夏出息一分一年以上出二分然所在物價増减<lb/>
難以期定而一州一縣價所增减相去亦必不甚逺則<lb/>
貨或積而難售所在州縣物價不同又不能遍知今若<lb/>
每旬令一路州軍估定物價報提舉司提舉司報轄下<lb/>
<pb n="KR2b0019_WYG_349-28a"/>
軍州州下所屬牓募人出抵當或見錢市易司收息一<lb/>
分至二分令商人自賣則官收二分之息又有餘利以<lb/>
資販者則商賈流通貨無堙滯稅額敷羡物價常平若<lb/>
無可抵當而貨須變易者但不虧元價亦賣詔具為令<lb/>
乙丑禮部乞六曹於所𨽻寺監寺監於所𨽻司局各許<lb/>
抽摘㸃檢稽遲者稱事書罰或上簿上下半年各取索<lb/>
㸃檢從之　詔廣南西路總略司管勾機冝文字承議<lb/>
郎程節為朝散郎勾當公事宣徳郎程遵彦為通直郎<lb/>
<pb n="KR2b0019_WYG_349-28b"/>
知融州西頭供奉官閤門祗候温杲都廵檢西頭供奉<lb/>
官劉舜賔王口寨監押右侍禁杜臨各遷一官餘遷官<lb/>
减磨勘年賜絹有差經略使熊本上招納融州溪峒通<lb/>
道置驛功畢故賞之<hi>十二日賜本銀絹八月一日可考</hi>　神虎都虞候<lb/>
吕釐免觧發并戰功陞五資換内殿承制為涇原路第<lb/>
十一部將<lb/>
丙寅上批付劉昌祚夏人昨者不承詔命繼舉大衆攻<lb/>
圍蘭州傷夷敗散續為諸路討擊勢頗摧䘮近於本路<lb/>
<pb n="KR2b0019_WYG_349-29a"/>
出沒又為邉吏斬其酋豪自此忿氣應更増倍若不開<lb/>
示招徠深慮蜂蠆有毒困獸猶搏用兵未有休時卿可<lb/>
相度具可與不可開導朝廷恩意以聞　中書省言熈<lb/>
寜二年天下應有馬十五萬三千六百三十四詔兵部<lb/>
取索内外馬數比較以聞　詔給末鹽錢鈔三十萬緡<lb/>
為河東路轉運司糴本　熈河蘭㑹路經略安撫制置<lb/>
使李憲奏勘㑹熈河岷通逺四州軍百物踴貴米斛四<lb/>
百七十足今幸二麥有十分之望經制司全無糴本臣<lb/>
<pb n="KR2b0019_WYG_349-29b"/>
欲乞於賞功不盡絹内支撥絹二十五萬匹剗刷借支<lb/>
錢五萬貫并採買木植司借支錢五萬貫及乞下𣙜茶<lb/>
司於熈州借撥見錢一十五萬貫通以五十萬貫匹趂<lb/>
時收積軍實從之<hi>御集</hi>
丁卯提舉京西路保馬司言體問上等户私馬有三兩<lb/>
匹者願盡印為保馬乞許養至三匹除役錢保内廵宿<lb/>
催稅甲頭等依元法减免外以所養馬每匹各聽次丁<lb/>
一人凖法公私罪杖非侵損於人者用贖從之京東路<lb/>
<pb n="KR2b0019_WYG_349-30a"/>
凖此<hi>五年二月五日丁巳霍翔陳請已移入七年二月八日</hi>　賜綾錦院營御厨<lb/>
營修三省六房院初三省吏自言樞宻院昨置五房院<lb/>
主事以下集居公私以為便三省總領中外之事理冝<lb/>
謹宻乞於舊城内置官舍以備緩急付受行遣詔置三<lb/>
省六房院令録事至令史集居至是以營地賜之後不<lb/>
果置　御史寋序辰言聞知杭州張詵於部下雇乳婢<lb/>
留三月限滿其夫取之詵乃言元約三年其夫訴于轉<lb/>
運副使許懋取契照驗實三年也始悟引致人見罔挾<lb/>
<pb n="KR2b0019_WYG_349-30b"/>
刃徃刺既不相遇旁中四人卒與俱死杭人寃之望下<lb/>
本路體量如實乞行顯罰詔提㸃刑獄司考實以聞後<lb/>
提㸃刑獄司言無之其奏遂寢　詔文臣中大夫武臣<lb/>
諸司使以下致仕更不加恩　以邕州延衆寨為冨州<lb/>
<hi>按元豐九域志冨州廢於開寳五年省馬江思勤二縣入龍平𨽻昭州三朝地理志同不知何故復置冨州又</hi>
<hi>不知何年仍廢當考</hi>
</p>
<p>
</p>
  </div>
</body>
</text>
</TEI>
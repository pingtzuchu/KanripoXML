<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編卷十九</head> <lb/>
    <p>
<pb n="KR2b0019_WYG_023-1a"/>
欽定四庫全書<lb/>
　續資治通鑑長編卷十九<lb/>
　　　　　　　　　　　　　宋　李燾　撰<lb/>
　　太宗<lb/>
太平興國三年春正月北漢主遣其子續質於契丹納<lb/>
重幣以求援<lb/>
庚寅鄆州言殿直霍瓊稱詔至所部募兵而與所募兵<lb/>
刼部民劉凝家財上令檻車送至闕按得實皆腰斬於<lb/>
<pb n="KR2b0019_WYG_023-1b"/>
都市<lb/>
甲午雅州西山野川蠻首領馬令膜等十四人來朝貢<lb/>
令絳州浚汾河京西轉運使程能獻議請自南陽下向<lb/>
口置堰回白河水入石塘沙河合蔡河逹於京師以通<lb/>
襄潭之漕上壯其言而聽之戊戍詔發唐鄧汝潁許蔡<lb/>
陳鄭丁夫及諸州兵凡數萬人以弓箭庫使陽武王文<lb/>
寳六宅使李繼隆内作坊副使李神祐劉承珪等䕶其<lb/>
役塹山堙谷歴博望羅渠小祐山凡百餘里踰月抵方<lb/>
<pb n="KR2b0019_WYG_023-2a"/>
城地髙水不能致又增役人以致水然終不可通漕㑹<lb/>
山水暴漲石堰壊河不克就卒廢焉承珪山陽人也<lb/>
己亥西京右軍廵使光禄寺丞李之才除名為民永不<lb/>
齒叙坐與布衣李承端擕酒入宫殿中聚飲為廵檢所<lb/>
奏按得實故也<lb/>
庚子詔罷陳州城北蔡河所置鏁先是藩鎮率於津渡<lb/>
私補吏置鏁以算民船船勝百石者税取百錢有所載<lb/>
則倍其征商旅甚苦其事至是陳州以聞遽詔罷之其<lb/>
<pb n="KR2b0019_WYG_023-2b"/>
後瀕河諸州復置鏁如故<lb/>
辛丑發近縣丁夫浚廣濟惠民河及蔡河分遣使督之<lb/>
又分遣使十七人治黄河隄以備水患<lb/>
丁未又發卒千人浚汴口<lb/>
己酉命翰林學士李昉等修太祖實録直學士院湯悅<lb/>
等修江表事迹<hi>案原本作李昉等修江表事迹據宋史李昉修太祖實錄湯悅修江表事迹今改正</hi>
庚戍趙州刺史韋韜為右千牛衛將軍坐廵邊不謹也<lb/>
<hi>韋韜廵邉不謹當考</hi>
<pb n="KR2b0019_WYG_023-3a"/>
辛亥命近臣禱雨於京城寺觀祠廟後二日雨足又遣<lb/>
使分賽焉<lb/>
秦州内屬三族戎人等數冦邊癸丑詔悉赦其罪自今<lb/>
敢復肆侵掠者吏捕之寘於法不須以聞　令川峽諸<lb/>
州犯罪當贖者毎銅一斤輸鐵錢四百八十<lb/>
建隆初三館所藏書僅一萬二千餘卷及平諸國盡収<lb/>
其圖籍惟蜀江南最多凡得蜀書一萬三千卷江南書<lb/>
二萬餘卷又下詔開獻書之路於是天下書復集三館<lb/>
<pb n="KR2b0019_WYG_023-3b"/>
篇帙稍備自梁氏都汴貞明中始以今右長慶門東北<lb/>
小屋數十間為三館湫隘纔蔽風雨周廬徼道出於其<lb/>
側衛士騶卒朝夕喧雜每諸儒受詔有所論譔即移於<lb/>
它所始能成之上初即位因臨幸周覧顧左右曰若此<lb/>
之陋豈可蓄天下圖籍延四方賢俊耶即詔有司度左<lb/>
升龍門東北舊車輅院别建三館命中使督工徒晨夜<lb/>
兼作其棟宇之制皆親所規畫自經始至畢功臨辛者<lb/>
再輪奂壯麗甲於内庭二月丙辰朔詔賜名為崇文院<lb/>
<pb n="KR2b0019_WYG_023-4a"/>
西序啓便門以備臨幸盡遷舊館之書以實之院之東<lb/>
廊為昭文書南廊為集賢書西廊有四庫分經史子集<lb/>
四部為史館書六庫書籍正副本凡八萬卷䇿府之文<lb/>
焕乎一變矣　幸鄭國公主第賜駙馬都尉王承衍銀<lb/>
器萬兩錦綵五千疋又賜其子世隆銀百兩帛百疋<lb/>
丁巳詔州縣官批書南曹所給厯子敢漏一事者殿一<lb/>
選三事者降一資雖所部無其事令式所合書者亦著<lb/>
其無以相参驗從判吏部南曹董淳之請也<hi>淳附文苑𫝊無邑里</hi>
<pb n="KR2b0019_WYG_023-4b"/>
癸亥秦州言戎人冦邊三陽寨使陳欽壽率戍兵擊走之<lb/>
有司言昌州嵗収虚額鹽一萬八千五百餘斤乃開寳<lb/>
中知州李佩率意掊歛以希課最廢諸井薪錢於嵗額<lb/>
外别課部民煑鹽民不習其事甚以為苦雖破産不能<lb/>
償其數多移徙它郡户口日減轉運使以聞而積年之<lb/>
征不可遽免欲均於諸州作兩税錢米輸官上曰若此<lb/>
為患一也甲子詔悉除之其七井舊額二萬七千七百<lb/>
六十斤仍勒井户煑焉<lb/>
<pb n="KR2b0019_WYG_023-5a"/>
丙寅泗州録事参軍徐壁棄市坐掌本州倉受民租與<lb/>
牙校髙貴為姦贓取民賄而免其租入以虚劵給之事<lb/>
發壁及貴並抵法支黨皆杖脊配𨽻逺惡處<lb/>
辛未上幸西綾錦院命近臣觀織室機杼還幸崇文院<lb/>
觀書恣親王宰相檢閱問難復召劉鋹李煜令縱觀上<lb/>
謂煜曰聞卿在江南好讀書此中簡䇿多卿舊物近猶<lb/>
讀書否煜頓首謝因賜飲中堂至醉而罷<lb/>
以吳越王俶將至癸酉命四方館使梁迥往淮西迎勞<lb/>
<pb n="KR2b0019_WYG_023-5b"/>
之<lb/>
己卯秦州言戎人冦<graphic n="KR1291" url="https://raw.githubusercontent.com/kanripo/KR-Gaiji/master/images/KR1291.png" mimeType="image/png"/>穰寨監軍任徳明率戍兵撃走<lb/>
之梟戎首數十級以狥<lb/>
甲申詔西北邉内屬戎人多齎貨帛於秦階州易換銅<lb/>
錢出塞銷鑄為器自今嚴禁之吏民敢䦨出銅錢百以<lb/>
上論罪有差　太平興國初詔以卒三萬五千人鑿池<lb/>
引金水河注之於是臨幸賜役卒人各千錢布一端遂<lb/>
名池曰金明<hi>本紀云是月始穿池誤也始賜名耳</hi>
<pb n="KR2b0019_WYG_023-6a"/>
三月己丑以吳越王俶將至遣其子鎮海鎮東節度使<lb/>
惟濬至宋州迎省<lb/>
初平江南太祖以周惟簡為國子博士惟簡先有願隐<lb/>
終南之言不得已乃上書述前志求解官改虞部郎中<lb/>
致仕惟簡實非本心又無禄養上即位自東南至闕下<lb/>
求入見有司以致仕官非有詔召無求對之制於是惟<lb/>
簡擊登聞鼓上表復求出仕壬辰授以故官士論薄之<lb/>
中書令史習元吉盗印矯發近臣書於兩浙邸院取絹<lb/>
<pb n="KR2b0019_WYG_023-6b"/>
綵百七十疋丙申杖殺之　寜州言蕃部冦邉廵檢使<lb/>
耿仁思擊走之　殿直武裕統兵戍海門於所部恣為<lb/>
姦贓詔容州鞫實嶺南轉運使周渭杖殺之<lb/>
壬寅秦州言戎人冦八狼寨殺掠吏民廵檢使劉崇讓<lb/>
率戍兵撃走之擒其帥王寧珠梟首以徇<lb/>
癸卯殿前都虞候泰寜軍節度使贈侍中李重勲卒重<lb/>
勲與太祖同事周祖謹厚無矯餙太祖甚重之故擢委<lb/>
兵柄始終無易　吳越王俶又先遣平江節度使孫承<lb/>
<pb n="KR2b0019_WYG_023-7a"/>
祐入奏事上優禮之乙巳即命承佑護諸司供帳勞俶<lb/>
於近郊又命齊王廷美宴俶於迎春苑己酉俶見於崇<lb/>
徳殿寵賚甚厚即日賜宴於長春殿俶僚佐崔仁冀黄<lb/>
夷簡等皆預坐　慶州言知州慕容徳豐擊破轄裕勒族<lb/>
戎人俘獲千計徳豐延釗子也居慶州凡九年以肅靜<lb/>
為治邉人安之　秦州都廵檢使田仁朗襲殺蕃部千<lb/>
餘口焚族帳二千餘所獲馬百五十匹牛羊三千餘口<lb/>
詔褒之<hi>此據别本實録乃三月二十三日事四月末奏到京附三月末本紀在六月末今不取</hi>
<pb n="KR2b0019_WYG_023-7b"/>
戊申以閑廐使閤門祗候陳從信為左衛將軍充樞密<lb/>
院承㫖翰林使程徳元為東上閤門使兼翰林司公事<lb/>
御厨副使王延徳為御厨使供奉官喬斌<hi>斌未見</hi>副之軍<lb/>
器庫副使陳賛為西綾錦使供奉官張易<hi>易未見</hi>阜城王<lb/>
繼昇並為軍器庫副使趙俊<hi>俊未見</hi>為鞍轡庫副使惠延<lb/>
真<hi>延真未見</hi>為弓箭庫副使大名柴禹錫為翰林副使清池<lb/>
弭徳超為酒坊副使自從信而下皆嘗給事藩邸以舊<lb/>
恩進用也<lb/>
<pb n="KR2b0019_WYG_023-8a"/>
夏四月乙卯朔召華山道士眞源丁少微至闕少微善<lb/>
服氣年百餘嵗隐居二華潼谷中與陳摶齊名摶亦眞<lb/>
源人然少微志尚清潔專奉科儀摶嗜酒放曠雖居室<lb/>
密邇未嘗往來少微以金丹巨勝南芝𤣥芝等獻上留<lb/>
數月遣還<hi>少微獻金丹巨勝等乃四年九月復來朝時事今并書之</hi>
丙辰令民二月至九月無得採捕蟲魚彈射飛鳥違者<lb/>
重寘其罪<hi>與建隆二年二月詔書畧同犯者有刑為不同耳</hi>
戊午秦隴州廵檢周承瑨言戎人八百騎突弓門寨率<lb/>
<pb n="KR2b0019_WYG_023-8b"/>
所部兵擊走之卒九人不用命悉腰斬於境上<lb/>
壬戍復宴吳越王俶於崇徳殿<lb/>
庚午辛西染院賜工徒衣服錢帛<lb/>
甲戍詔分京西轉運司為二孟滑衛陳潁許蔡汝等州<lb/>
以轉運使程能統之襄均房復郢金隨安鄧唐等州及<lb/>
信陽軍以副使趙載統之<lb/>
乙亥初置諸道轉運判官<lb/>
丙子改嶺南監州為鶼州尋廢<lb/>
<pb n="KR2b0019_WYG_023-9a"/>
己卯平海節度使陳洪進用其幕僚南安劉昌言之計<lb/>
上表獻所管漳泉二州得縣十四戸十五萬一千九百<lb/>
七十八兵一萬八千七百二十七<hi>己卯四月二十五日用幕僚計此據大定</hi>
<hi>録其詳未聞</hi>
庚辰懷州言河決獲嘉縣　幸城南觀刈麥<lb/>
辛巳斬侍御史趙承嗣坐監鄭州市征與吏為姦隐没<lb/>
官錢巨萬計人有告者詔鞫之得其實有司言法當絞<lb/>
上特命斬之并吏七人皆斬於市仍詔諸道轉運使布<lb/>
<pb n="KR2b0019_WYG_023-9b"/>
告州縣以儆羣吏掲于所居官舍之壁<lb/>
癸未以陳洪進為武寜節度使同平章事洪進子前漳<lb/>
州刺史文顥為房州刺史前順州刺史文頊為登州刺<lb/>
史尋復以平海節度副使文顯為通州團練使仍知泉<lb/>
州泉州衙内都指揮使文顗為滁州刺史仍知漳州<hi>文顯</hi>
<hi>文顗除官在戊子今并書之</hi>
五月乙酉朔御乾元殿受朝徳音赦漳泉管内給復一<lb/>
年　初吳越王俶將入朝盡輦其府實而行分為五十<lb/>
<pb n="KR2b0019_WYG_023-10a"/>
進犀象錦綵金銀珠貝茶綿及服御器用之物逾鉅萬<lb/>
計俶意求反國故厚其貢奉以恱朝廷宰相盧多遜勸<lb/>
上留俶不遣凡三十餘進不獲命㑹陳洪進納土俶恐<lb/>
懼乃籍其國兵甲獻之是日復上表乞罷所封吳越國<lb/>
及解天下兵馬大元帥之職寢書詔不名之制且求歸<lb/>
本道上不許俶不知所為崔仁冀曰朝廷意可知矣大<lb/>
王不速納土禍且至俶左右爭言不可仁冀厲聲曰今<lb/>
已在人掌握中去國千里惟有羽翼乃能飛去耳俶獨<lb/>
<pb n="KR2b0019_WYG_023-10b"/>
與仁冀决䇿遂上表獻所管十三州一軍上御崇元殿<lb/>
受朝如冬正儀俶朝退將吏僚屬始知之千餘人皆慟<lb/>
哭曰吾王不歸矣凡得縣八十六戸五十五萬六百八<lb/>
兵十一萬五千三十六<lb/>
丙戍詔免荆湖南路轉運使崔憲仍削三任副使許竒<lb/>
除籍為民奪先所賜錢五十萬坐罷軟不勝臨事稽留<lb/>
不決廉得實而有是命憲相州人也　命考功郎中范<lb/>
旻權知兩浙諸州事左賛善大夫侯陶著作佐郎崔繼<lb/>
<pb n="KR2b0019_WYG_023-11a"/>
宗檢閱兩浙諸州錢帛刑部郎中楊克讓充兩浙西南<lb/>
路轉運使宗正丞趙齊副之祠部郎中河南劉保勲充<lb/>
兩浙東北路轉運使右拾遺鄭驤副之右衛將軍太原<lb/>
侯贇按行兩浙諸州軍儲芻茭糧廪左賛善大夫孟貽<lb/>
孫通判兩浙事旻初自淮南歸朝上謂曰江淮之間輦<lb/>
運相繼實我倉廪卿之功也旻曰唐貞元中淮南嵗輸<lb/>
米才十萬石今每嵗輦運倍於貞元上曰知爾勤績將<lb/>
用為翰林學士盧多遜言杭州初復非旻不可治上乃<lb/>
<pb n="KR2b0019_WYG_023-11b"/>
謂旻曰卿且為朕行即當召卿矣錢氏據兩浙逾八十<lb/>
年外厚貢獻内事奢僣地狹民衆賦歛苛暴雞魚卵菜<lb/>
纎悉收取斗升之逋罪至鞭背每笞一人則諸按吏人<lb/>
各持其簿列于庭先唱一簿以所負多少量為笞數笞<lb/>
已次吏復唱而笞之盡諸簿乃止少者猶笞數十多者<lb/>
至五百餘訖于國除民苦其政旻既至悉條奏請蠲除<lb/>
之詔從其請<lb/>
丁亥徙封錢俶為淮海國王以其子鎮海鎮東節度使<lb/>
<pb n="KR2b0019_WYG_023-12a"/>
惟濬為淮南節度使奉國節度使惟治為鎭國節度使<lb/>
平江節度使孫承祐為泰寧節度使威武節度使沈承<lb/>
禮為安化節度使浙江西道鹽鐵副使崔仁冀為淮南<lb/>
節度副使<hi>仁冀之除在戊申今并書于此</hi>
戊子徳音赦兩浙管内諸州給復一年<lb/>
癸巳遣左補闕李吉使契丹通事舍人薛文寳副之<hi>據王</hi>
<hi>文寳傳恐此非薛然王亦不為通事舍人當考</hi>
乙未占城國遣使來貢方物<lb/>
<pb n="KR2b0019_WYG_023-12b"/>
壬寅夏州言定難節度使李克叡卒其子衙内指揮使<lb/>
繼筠權知州事乙巳以繼筠為定難留後　殿前都指<lb/>
揮使鎭寧節度使楊信初掌兵即瘖不能言至是寢疾<lb/>
瘖忽愈上遽幸其第視之信自叙遭逢涕泗横集且叩<lb/>
頭乞嚴邉備上慰勉之賜賚甚厚翌日信卒優詔贈侍<lb/>
中　初秦州節度判官李若愚有子曰飛雄㓙險無行<lb/>
不為其家所容常客㳺京師魏博間與無頼惡少年縱<lb/>
酒蒱博以若愚官秦州盡知其府庫倉廪所有及地形<lb/>
<pb n="KR2b0019_WYG_023-13a"/>
險易兵籍多少而鳯翔盩厔尉張季英者飛雄妻父也<lb/>
飛雄自京師徃省季英竊乗其馬詐為使者夜抵廐呼<lb/>
置卒索馬卒秉炬出飛雄復以私市馬纓示之卒不能<lb/>
辨纓即授以馬飛雄令一卒前導遂矯稱制以廵邉為<lb/>
名掠廵驛殿直姚承遂至隴州掠監軍供奉官王守定<lb/>
至吳山縣掠縣尉盧賛皆令從行時秦州内屬戎人為<lb/>
冦都廵檢使周承瑨與田仁朗<hi>仁朗亦秦州都廵檢使事見三月末</hi>劉文<lb/>
裕<hi>文裕太平興國二年以内弓箭庫副使出為秦隴廵檢</hi>王侁<hi>侁前以東頭供奉官加閤門祇候未</hi>
<pb n="KR2b0019_WYG_023-13b"/>
<hi>知今為何官</hi>梁崇賛<hi>崇賛/未見</hi>韋韜馬知節<hi>知節前為西頭供奉官</hi>等皆受<lb/>
詔屯兵清水縣於四月庚辰飛雄至清水矯制盡縛之<lb/>
承瑨等見姚承遂數輩同至不覺其詐仁朗獨號泣求<lb/>
觀詔書飛雄怒叱曰吾受密㫖以汝輩逗撓不用命且<lb/>
令盡誅汝輩豈不聞封州殺李鶴耶詔書豈得見也先<lb/>
是上即位分命親信於諸道亷官吏善惡密以聞嶺南<lb/>
使者言知封州李鶴不奉法誣奏軍吏謀反詔誅之不<lb/>
問狀故飛雄以為言將以承瑨等詣秦州戮之因謀刼<lb/>
<pb n="KR2b0019_WYG_023-14a"/>
守卒據城為亂飛雄初矯稱制自言上南府時親吏㑹<lb/>
劉文裕哀告飛雄曰我亦甞事晉邸使者忍不營救之<lb/>
乎飛雄屏左右謂文裕曰汝能與我同富貴否文裕覺<lb/>
其詐偽許之飛雄乃釋其縛文裕䇿馬前附耳語仁朗<lb/>
仁朗即佯墜馬若殞絶狀飛雄與從卒共視之又釋其<lb/>
縛仁朗奮起搏飛雄與文裕等共擒之飛雄尚呼云田<lb/>
仁朗等謀反殺使者既而繫秦州獄劾之具得其狀有<lb/>
詔夷其三族并捕先與飛雄善者何大舉等數輩悉誅<lb/>
<pb n="KR2b0019_WYG_023-14b"/>
之及姚承遂等皆腰斬於秦州市先授飛雄馬廐置卒<lb/>
亦夷其族文裕保塞人也<hi>馬知節傳云知節先辨飛雄之詐因語文裕與文裕傳不</hi>
<hi>同當考</hi>是月戊申以飛雄事布告天下令中外臣庶家子<lb/>
弟或懐兇險有乖檢率屢加教戒曽不悛改許其尊長<lb/>
聞於州縣錮送闕下當配𨽻逺惡處容隠不以聞者朞<lb/>
功以上親坐之六月戊辰詔自今乘驛者皆給銀牌先<lb/>
是五代以來庶事草創凡乘驛奉使於外但樞密院給<lb/>
牒至是以飛雄故始復舊制焉<lb/>
<pb n="KR2b0019_WYG_023-15a"/>
上注意治本深懲贓吏己巳詔自太平興國元年十月<lb/>
乙卯以後京朝幕職州縣官犯贓除名配諸州者縱逢<lb/>
恩赦所在不得放還已放還者有司不得叙用<lb/>
壬申韶州言准詔訪唐相張九齡事迹得其畫像及文<lb/>
集九巻獻之<lb/>
乙亥宋州言汴河决寧陵縣詔發宋亳丁夫四千五百<lb/>
人塞之命西上閤門使郭守文䕶其役又發畿内丁夫<lb/>
三千二百人塞汴口以判四方館事梁逈董之<lb/>
<pb n="KR2b0019_WYG_023-15b"/>
丙子遣蕃僧滿珠錫哩歸其國天竺之法國王死太子<lb/>
襲其位餘子皆出家為僧不復居國中滿珠錫哩者中<lb/>
印土王子也開寳中來至中國太祖詔令館於相國寺<lb/>
善持律都人歸向施財盈室衆僧頗嫉之以其不解華<lb/>
言即偽為奏請歸既得請始驚恨衆僧諭以上意不得<lb/>
已遲留數月乃去自言詣南海附賈人船以徃竟不知<lb/>
所終云<hi>實録云不解唐言此盖承襲前史舊文宋主天下何唐之有今改稱華言</hi>　詔廣南<lb/>
縣五百户以下者止置主簿一員兼令尉事<lb/>
<pb n="KR2b0019_WYG_023-16a"/>
秋七月乙酉朔以振武節度使殿前都虞候白進超為<lb/>
殿前副都指揮使進超馬邑人初無灼然戰功徒以小<lb/>
心謹密撫士卒故致將帥焉　賜武寧節度使陳洪進<lb/>
銀萬兩令市宅　詔七夕嘉辰著於甲令今之習俗多<lb/>
用六日非舊制也宜復用七日<lb/>
壬辰贈太師吳王李煜卒上為輟朝三日初鄭彦華之<lb/>
子文寳仕煜為校書郎歸朝不復叙故官煜時在環衞<lb/>
文寳欲一見慮守者難之乃披蓑荷笠為漁者既得入<lb/>
<pb n="KR2b0019_WYG_023-16b"/>
因説煜以聖主寛宥之意宜謹節奉上勿為他慮議者<lb/>
歎其忠<lb/>
先是李飛雄敗逮捕李氏親黨右賛善大夫李若拙與<lb/>
飛雄父若愚以同宗欵暱又連名上疑其昆弟及鞫之<lb/>
乃故與若愚通家非其親且不知謀得免於戮丁酉削<lb/>
籍流沙門島若拙萬年人也　中元節張燈詔有司於<lb/>
淮海王俶第前設燈山陳聲樂以寵之<hi>江休復雜誌進錢買燈盖此事</hi>
<hi>也休復誤以為上元已見乾徳五年</hi>
<pb n="KR2b0019_WYG_023-17a"/>
丁未以廬州無為監為無為軍<lb/>
庚戌改明徳門曰丹鳯門　中書令史李知古受賕擅<lb/>
改刑部所定法出罪人為所訴鞫得實壬子杖殺之刑<lb/>
房吏孫甫坐免官<lb/>
八月癸丑朔詔以冬至有事於南郊<lb/>
丙辰詔諸道轉運司指揮所屬州府自八月一日後吏<lb/>
民所犯並論如法不在恩赦之限　詔兩浙發淮海王<lb/>
俶緦麻以上親及管内官吏悉歸闕凡舟千四十四艘<lb/>
<pb n="KR2b0019_WYG_023-17b"/>
所過以兵䕶送之<lb/>
丁卯著作佐郎盧佩棄市佩監昇州酒轉運使樊若氷<lb/>
劾其姦贓詔鞫之具伏前後所受贓錢一百九十貫遂<lb/>
抵於法<lb/>
辛未夷州蠻任朗政等來貢方物　初淮海王佩入朝<lb/>
命其子鎭國節度使惟治權知吳越國事一夕廐中火<lb/>
惟治率兵臨高下視令親信十數軰仗劍申令敢後顧<lb/>
者斬頃之火息妻族有𨽻帳下者恃親犯法惟治命杖<lb/>
<pb n="KR2b0019_WYG_023-18a"/>
背於府門於是惟治悉奉兵民圖籍帑廪管籥授知杭<lb/>
州范旻與其弟惟演惟灝等皆赴闕詔遣内侍䕶諸司<lb/>
供帳迎勞於近郊壬申對於長春殿各賜衣帯鞍馬器<lb/>
幣<hi>惟治自奉國改領鎭國乃五月事此時未入朝也夲傳載之入朝後誤矣今不取</hi>
癸酉杖殺詹事府丞徐遷坐督曹濮州軍儲受賕不法<lb/>
為館驛吏所訴鞫之得實故也<lb/>
甲戍羣臣奉表上尊號曰應運統天聖明文武凡三上<lb/>
許之　上先詔權罷貢舉復恐場屋間有留滯者乃詔<lb/>
<pb n="KR2b0019_WYG_023-18b"/>
諸州去年已得解者除三禮三傳學究外餘並以秋集<lb/>
禮部<lb/>
九月甲申朔上御講武殿覆試合格人進士加論一首<lb/>
自是常以三題為凖得渤海胡旦以下七十四人乙酉<lb/>
得諸科七十人並賜及第始賜宴於迎春苑授官如二<lb/>
年之制故事禮部唯春放牓至是秋試非常例也　詔<lb/>
自今廣文館及諸州府禮部試進士律賦並以平側依<lb/>
次用韻<lb/>
<pb n="KR2b0019_WYG_023-19a"/>
己亥改杭州衣錦軍為順化軍<lb/>
壬子以布衣張遁為開封府襄邑縣主簿張文旦為澶<lb/>
州濮陽縣主簿上㣲時嘗與遁等同肄業鄉校至是詣<lb/>
闕自言故有是命<lb/>
冬十月癸丑朔契丹遣太僕卿耶律諧理茶酒庫副使<lb/>
王琛來賀乾明節<lb/>
甲寅髙麗國王伷遣使來貢方物及兵仗<lb/>
庚申幸武功郡王徳昭第因幸齊王廷美府賜廷美銀<lb/>
<pb n="KR2b0019_WYG_023-19b"/>
萬兩絹萬疋徳昭及興元尹徳芳賜各有差還召近臣<lb/>
契丹使宴苑中　司農寺丞孔宜知星子縣回獻所為<lb/>
文上召見問以孔氏世嗣擢右賛善大夫襲封文宣公<lb/>
辛酉詔免襲封文宣公家租稅先是歴代以聖人之後<lb/>
不預庸調周顯徳中遣使均田遂抑為編戸至是孔氏<lb/>
訴于州州以聞上特命免之<hi>宜襲封據㑹要在三年十月免租稅前今附見</hi>
己巳滑州言靈河縣决河已塞復决命西上閤門使郭<lb/>
守文等率徒塞之<hi>守文䕶役在十二月今并書之守文同王侁石振䕶役今止書其長一人</hi>
<pb n="KR2b0019_WYG_023-20a"/>
庚午畋近郊<lb/>
澧州民訴賊不實刺史趙彦韜殺之剖其心肝民家詣闕訴其<lb/>
事癸酉彦韜坐杖脊配𨽻淮西禁錮　契丹使耶律諧<lb/>
理等辭歸國詔供奉官閤門祗候王侁送至境上送伴<lb/>
使盖始此<lb/>
乙亥斬驍㨗卒徐素等三人坐誣告指揮使戎希蕚私<lb/>
習天文災異不實故也詔賜希蕚紫袍銀帯金帛以慰<lb/>
之　杭州送錢俶伶人凡八十有一人詔付教坊肄習<lb/>
<pb n="KR2b0019_WYG_023-20b"/>
尋以三十六人還杭州四十五人賜俶<hi>實録于辛巳書云詔兩浙所送</hi>
<hi>淮海國王伶人馬安國等百餘人俾教坊肄習之與俶本傳不同今從俶傳若如實録所云則不足記也</hi>
上初即位幸左藏庫視其儲積語宰相曰此金帛如山<lb/>
用何能盡先帝每焦心勞慮以經費為念何其過也薛<lb/>
居正等聞上言皆喜於是分左藏北庫為内藏庫并以<lb/>
講武殿後封樁庫屬焉改封樁庫為景福内庫<hi>置内藏庫實録</hi>
<hi>不書按職官食貨志及㑹要等並云在此年十月因附見其事</hi>初太祖别置封樁庫甞<lb/>
密謂近臣曰石晉茍利於已割幽薊以賂契丹使一方<lb/>
<pb n="KR2b0019_WYG_023-21a"/>
之人獨限外境朕甚憫之欲俟斯庫所蓄滿三五十萬<lb/>
即遣使與契丹約茍能歸我土地民庶則當盡此金帛<lb/>
充其贖直如曰不可朕將散滯財募勇士俾圖攻取耳<lb/>
㑹晏駕不果<hi>王曾筆記云左藏北庫即封樁庫太宗改名左藏北庫後改名内藏庫按内藏庫實</hi>
<hi>分左藏北庫為之非封樁庫也而封樁庫别改名景福内庫并屬内藏疑王曾悞矣封樁庫但藏每嵗國用羡</hi>
<hi>餘之數亦安得十數年間金帛遂如山乎金帛如山固當是左藏北庫盖僣偽儲蓄並入左藏其北庫金帛山</hi>
<hi>積宜也王曾云僣偽儲蓄悉入封樁政縁誤指左藏北庫即為封樁庫耳又按宋敏求東京記云國初置景福</hi>
<hi>内庫太平興國三年改名内藏相對有封樁庫景徳四年賜名内藏西庫别有景福殿庫𨽻焉敏求以内藏庫</hi>
<pb n="KR2b0019_WYG_023-21b"/>
<hi>即景福庫與國史不同或敏求誤所云封樁庫則是眞宗時别以新衣庫為之者非王曾所記太祖時封樁庫</hi>
<hi>也别有景福殿庫亦𨽻左藏既云别有又恐非太宗所改景福内庫矣然職官志載内藏庫在銀臺門外又有</hi>
<hi>西庫景福殿庫𨽻馬與敏求所記盖同今但以食貨志為據更俟詳考</hi>
十一月丁亥遣供奉官閤門祗候吳元載太常寺太祝<lb/>
毋賓古為契丹賀正使元載延祚之子也<hi>毋賓古即勸王欽若蠲除</hi>
<hi>欠負者當考其邑里</hi>
乙未親享太廟<lb/>
丙申合祭天地於南郊御丹鳯樓大赦受册尊號於乾<lb/>
<pb n="KR2b0019_WYG_023-22a"/>
元殿國初以來南郊四祭及感生帝皇地祗神州凢七<lb/>
祭並以四祖迭配上即位但以宣祖太祖更配於是合<lb/>
祭天地始奉太祖升侑焉殿直王操獻南郊頌上悦之<lb/>
召問曰汝在江南與誰等操曰與張洎同上問洎今為<lb/>
何官左右對曰太子中允己酉即以操為太子中允<lb/>
令開封府訪義居孝行年八十已上者臨見之　初閤<lb/>
門祗候王侁使靈州通逺軍還言主帥所用牙兵率桀<lb/>
黠難制慮嵗久生變請一切代之上因遣侁調發内郡<lb/>
<pb n="KR2b0019_WYG_023-22b"/>
卒徃代戍卒聞當代多願留侁察其中有旅拒者斬以<lb/>
狥卒皆惕息遂將以還<hi>此事實録本記皆無之㨿侁𫝊云送契丹使至境上還即為此</hi>
<hi>行今按實録侁送契丹使至境上在此年十月乙亥而十二月戊寅又復命侁與郭守文同䕶靈河之役則侁</hi>
<hi>徃西邉當在十一月前後也今附見於此𫝊又云侁一嵗中徃來西邉多奏便宜頗聽用所云一嵗中者盖通</hi>
<hi>先在清水時事言之也</hi>
鹽鐡户部度支三司所掌凡二十四案吏千餘人上慮使<lb/>
副判官督察有所不及而商稅酒麴末鹽四案最為繁<lb/>
劇十二月丙辰各置推官命左贊善大夫張仲容等分領之<lb/>
<pb n="KR2b0019_WYG_023-23a"/>
諸案尋皆置推官或置廵官皆以京朝官充<lb/>
乾徳中左補闕薊人宋琪為開封府推官上時尹京初<lb/>
甚加禮遇琪與宰相趙普樞密使李崇矩善多逰其門<lb/>
上惡之白太祖出琪知隴州移閬州上即位由䕶國節<lb/>
度判官召赴闕程羽賈琰先自府邸攀附至顯要琪為<lb/>
所中久不得調丁巳上召見詰責琪拜謝請悔過自新<lb/>
乃授太子洗馬<lb/>
乙丑幸講武臺觀飛山軍人發機石射連弩上將伐北<lb/>
<pb n="KR2b0019_WYG_023-23b"/>
漢先習武事也<lb/>
庚午臘有司請備冬狩之禮上從之因謂左右曰老子<lb/>
云馳騁畋獵令人心發狂夏書曰外作禽荒為人上者<lb/>
不得不戒歴觀前代多惑於此而至䘮敗朕今順時蒐<lb/>
狩為民除害非敢以為樂也<lb/>
甲戍改永興軍為興國軍<lb/>
戊寅契丹遣使蕭巴固濟等來賀來年正<lb/>
是冬諸州貢舉人並集㑹將親征河東罷之自是每間<lb/>
<pb n="KR2b0019_WYG_023-24a"/>
一年或二年乃置貢舉　初陳洪進納土上即命其子<lb/>
文顯知泉州議擇能臣闗掌州事殿中丞南頓喬惟岳<lb/>
方居父䘮詔起維岳為通判維岳始至㑹仙遊莆田百<lb/>
丈草冦乘虗嘯聚十餘萬來攻城城中兵纔三千勢甚<lb/>
危急監軍何承矩王文寳欲屠其城燔府庫而遁維岳<lb/>
抗議以為朝廷任以綏逺之寄今惠澤未遍盗賊連結<lb/>
反欲屠城焚庫豈詔意哉承矩等因復堅守時兩浙西<lb/>
南路轉運使楊克讓在福州遂率屯兵徃救之圍既解<lb/>
<pb n="KR2b0019_WYG_023-24b"/>
監軍軍器副使王繼昇率精兵二百騎夜出追擊悉擒<lb/>
其魁首械送闕下草冦悉平承矩繼筠之子也<hi>此事未知的在</hi>
<hi>何時今附見是年之末</hi>
是嵗初置文思院<hi>本志在六年今從㑹要李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>十朝綱要是嵗行太平興國編勅</hi>
</p>
<p>
</p>
  </div>
</body>
</text>
</TEI>
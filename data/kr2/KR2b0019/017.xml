<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻十三</head> <lb/>
    <p>
<pb n="KR2b0019_WYG_017-1a"/>
欽定四庫全書<lb/>
　續資治通鑑長編巻十三<lb/>
　　　　　　　　　　　　　宋　李燾　撰<lb/>
　　太祖<lb/>
開寶五年春正月乙未詔罷荆襄道嵗貢魚腊<lb/>
丁酉禁民鑄鐡為佛像浮圖及人物之無用者上慮愚<lb/>
民多毁農噐以徼福故禁之<lb/>
己亥詔自今沿黄汴清御等河州縣除凖舊制蓺桑棗<lb/>
<pb n="KR2b0019_WYG_017-1b"/>
外委長吏課民别種榆栁及土地所宜之木仍按户籍<lb/>
上下定為五等第一等嵗種五十本第二等以下遞減<lb/>
十本民欲廣種蓺者聽踰本數有孤寡窮獨者免之<lb/>
前鄆州盧縣尉鄢陵許永詣匭自言父瓊年九十有九<lb/>
長兄年八十有一次兄年七十有九而永年七十有五<lb/>
欲求近地一官以就養庚子上召見瓊於便殿問以近<lb/>
事瓊歴歴能記上悦因厚賜之即授永鄢城縣令<lb/>
壬寅省諸道州縣胥吏幹力等　吏部尚書致仕陳國<lb/>
<pb n="KR2b0019_WYG_017-2a"/>
公張昭卒戒其子曰吾事數朝無功德及人勿請諡及<lb/>
立碑以重吾過也　府州言北漢軍冦方山雅爾兩寨<lb/>
擊走之　浚閔河<lb/>
二月壬戍朔以江南進奉使劉崇諒為都官員外郎崇<lb/>
諒仁贍之子也<hi>當考崇諒在江南為何官以何事來何時到</hi>
癸亥詔潭州嵗調紙百七十八萬餘幅特免十年<lb/>
乙亥以荆南荆門鎮為荆門軍　權知慶州史福<hi>福未見</hi>
言敗戎人于華池殺百餘人獲牛羊六百餘口時刺史<lb/>
<pb n="KR2b0019_WYG_017-2b"/>
姚内斌入朝久留京師故命福權知州事<hi>實録稱慶州刺史史福盖</hi>
<hi>誤也時姚内斌實為刺史内斌以四年入朝久留京師故命左衞將軍史福權知慶州見于八月内斌尋復還</hi>
<hi>本任至七年二月始卒史福固未嘗真拜刺史也今改之</hi>
丙子詔開封等十七州府各置河隄判官一員以本州<lb/>
通判充如闕員即以本州判官充<lb/>
己夘令僧尼各不相統攝當受戒者各於本寺置壇<lb/>
庚辰以鳳州屯銀冶為開寶監<lb/>
初職方郎中邉珝掌建安𣙜貨務奏徙務於揚州有富<lb/>
<pb n="KR2b0019_WYG_017-3a"/>
民訴廣陵尉謝圖殺其父本部收尉囚之官吏相繼推<lb/>
劾凡三百日獄未具州以狀聞命珝按鞫盡得其實乃<lb/>
富民畜私憾誣告即反坐之甲申以珝知揚州仍兼𣙜<lb/>
務珝華州人也<lb/>
戊子禁黄河私渡民素具舟濟行人者籍其數毁之<lb/>
庚寅以端明殿學士兵部侍郎劉稽古<hi>案宋史帝紀及宰相表皆作劉</hi>
<hi>熙古</hi>守本官參知政事<lb/>
上既平廣南漸欲經理江南因鄭王從善入貢遂留之<lb/>
<pb n="KR2b0019_WYG_017-3b"/>
國主大懼是月始改制度下令稱教改中書門下為左<lb/>
右内史府尚書省為司㑹府御史臺為司憲府翰林為<lb/>
修文館樞宻院為光政院從善為南楚國公從鎰為江<lb/>
國公從謙為鄂國公宫殿悉除去鴟吻<lb/>
閏二月辛夘朔皇第二女封延慶公主<lb/>
壬辰權知貢舉扈䝉奏合格進士京兆安守亮等十一<lb/>
人諸科十七人上召對於講武殿始下詔放榜新制也<lb/>
癸巳以江南進奉使李從善為泰寜節度使賜第京師<lb/>
<pb n="KR2b0019_WYG_017-4a"/>
時國主雖外示畏服修藩臣之禮而内實繕甲募兵隂<lb/>
為戰守計上使從善致書風國主入朝國主不從但增<lb/>
嵗貢而已　南都留守兼侍中林仁肇有威名朝廷忌<lb/>
之賂其侍者竊取仁肇畵像懸之别室引江南使者觀<lb/>
之問何人使者曰林仁肇也曰仁肇將來降先持此為<lb/>
信又指空館曰將以此賜仁肇國主不知其間鴆殺仁<lb/>
肇<hi>仁肇事據江南野録及十國紀年</hi>
庚子延慶公主出降左衞將軍駙馬都尉石保吉保吉<lb/>
<pb n="KR2b0019_WYG_017-4b"/>
守信之子也<lb/>
庚戍置安化軍於宻州　令海門造船通交州道<lb/>
初平嶺南命太子中允周仁浚<hi>仁浚未見</hi>知瓊州以儋崖振<lb/>
萬安四州屬焉上謂宰相曰遐荒炎瘴不必别命正官<lb/>
且令仁浚擇偽官因其俗治之乙夘仁浚列上駱崇璨<lb/>
等四人上曰各授檢校官俾知州事徐觀其效可也<hi>以四</hi>
<hi>州屬瓊管乃四年四月事</hi>
戊午禁道士寄褐及私度人為道士　潁州龍騎軍校<lb/>
<pb n="KR2b0019_WYG_017-5a"/>
仇興等醵錢飯僧以謝南郊優賜上聞之謂左右曰軍<lb/>
中自有常制何為若此三月庚午詔潁州出公錢給還<lb/>
仍切戒之<lb/>
辛未占城國王波美税遣其臣蒲訶散來貢方物<lb/>
壬申幸教船池觀習水戰<lb/>
乙亥遼州言遣招收指揮使王滿領兵入北漢界㧞其<lb/>
一寨<lb/>
嶺南民有逋賦者縣吏或為代輸或於兼并之家假貸<lb/>
<pb n="KR2b0019_WYG_017-5b"/>
則皆納其妻女以為質知容州毋守素表其事甲申詔<lb/>
所在嚴禁之<lb/>
乙酉殿中侍御史張穆棄市坐通判定州犯贓錢百萬<lb/>
為部曲鴻遇所告按得實故寘於法賜遇錦袍銀帶絹<lb/>
三百疋　詔中國每租二十石輸牛革一凖千錢西川<lb/>
尚循偽制牛驢死者革盡輸官蠲去之每租二十石輸<lb/>
牛革一凖錢五百者<hi>此據食貨志在此年三月今附見更俟考詳</hi>　罷兩京<lb/>
縁河諸州每嵗春秋丁帳止令夏以六月冬以十二月<lb/>
<pb n="KR2b0019_WYG_017-6a"/>
申又諸州科納止令縣具單帳供州不得令逐鄉造夾<lb/>
細帳以致煩擾<hi>此亦在食貨志今年三月</hi>
夏四月庚寅朔三佛齊國王釋利烏耶遣使來貢方物<lb/>
上按嶺南圖籍州縣多而户口少命知廣州潘美及轉<lb/>
運使王明度其地里并省以便民甲午初廢白州及常<lb/>
樂州<lb/>
己亥以參知政事薛居正子惟吉吕餘慶子惟恭樞宻<lb/>
副使沈義倫子繼宗並為西頭供奉官<lb/>
<pb n="KR2b0019_WYG_017-6b"/>
丙午以水灾遣左司員外郎侯陟等四人乗傳分視民<lb/>
田<lb/>
隰州團練使兼晉隰等州沿邉都廵檢周勲築壘北漢<lb/>
界上北漢人襲破之戊午責勲為義州刺史　禁嶺南<lb/>
諸州畧賣生口<lb/>
五月甲子以晉州兵馬鈐轄武守琦權知晉州事<hi>武守𤦺知</hi>
<hi>晉州事本末不詳實録有此特著之更俟詳考守琦見顯德四年無邑里</hi>
乙丑遣近臣分詣京城祠廟祈晴　廢澄賔潯巒富思<lb/>
<pb n="KR2b0019_WYG_017-7a"/>
明康繡禺順牢黨羅等十三州前後所廢縣又四十九<lb/>
丙寅詔廢嶺南道媚川都選其少壯者為靜江軍老弱<lb/>
者聽自便仍禁民不得以采珠為業先是劉鋹於海門<lb/>
鎮募兵能採珠者二千人號媚川都凡採珠必以石縋<lb/>
索繫於足而沒焉深或至五百尺溺死者甚衆鋹所居<lb/>
棟宇皆飾以玳瑁珠翠窮極侈靡及王師至并府庫悉<lb/>
焚之於是潘美等於煨燼中得所餘玳瑁真珠來獻且<lb/>
言采珠危苦之狀上亟命小黄門持示宰相速降詔罷<lb/>
<pb n="KR2b0019_WYG_017-7b"/>
之<lb/>
辛未河大決澶州濮陽縣壬申命潁州團練使曹翰徃<lb/>
塞之翰辭於便殿上謂曰霖雨不止又聞河決朕信宿<lb/>
以來焚香上禱于天若天災流行願在朕躬勿施於民<lb/>
翰頓首拜曰昔宋景公諸侯耳一發善言災星為之退<lb/>
舎今陛下憂及兆民懇禱如是固宜上感天心此必不<lb/>
能為災也<lb/>
癸酉上又謂宰相曰霖雨不止朕日夜焦勞罔知所措<lb/>
<pb n="KR2b0019_WYG_017-8a"/>
得非時政有闕使之然耶趙普對曰陛下臨御以來憂<lb/>
勤庶務有弊必去聞善必行至於苦雨為災乃是臣等<lb/>
失職上曰朕又思之恐掖庭幽閉者衆昨令徧籍後宫<lb/>
凡三百八十餘人因告諭願歸其家者具以情言得百<lb/>
五十餘人悉厚賜遣之矣普等皆稱萬嵗　河又決大<lb/>
名府朝城縣河南北諸州皆大水　陜州言民范義超<lb/>
周顯德中以私怨殺同里常古真家十二人古真年少<lb/>
脱走得免至是長大擒義超訴於官有司引赦當原上<lb/>
<pb n="KR2b0019_WYG_017-8b"/>
曰豈有殺一家十二人而可以赦論乎命斬之<lb/>
六月戊子朔徙崖州於振州遂廢振州<lb/>
庚寅河決陽武縣汴水決鄭州宋州<lb/>
靜江留後郭廷謂自梓州受代歸辛卯卒遣中使䕶其<lb/>
䘮事<lb/>
丁酉詔沿河州縣官吏勤恤所部民勿令轉徙田畝致<lb/>
損者籍其數以聞<lb/>
乙巳廢壁州<lb/>
<pb n="KR2b0019_WYG_017-9a"/>
戊申發諸州兵士及丁夫凡五萬人塞決河命曹翰䕶<lb/>
其役未幾河所決皆塞<lb/>
是月下詔曰近者澶濮等數州霖雨洊降洪河為患朕<lb/>
以屢經決溢重困黎元每閱前書詳究經瀆<hi>案經瀆猶曰經流宋</hi>
<hi>史記改作詳究溝瀆薛應旂續通鑑改作詳究涇瀆並誤</hi>至若夏后所載但言導河<lb/>
至海隨山濬川未嘗聞力制湍流廣營髙岸自戰國爭<lb/>
利堙塞故道小以妨大私而害公九河之制遂隳歴代<lb/>
之患弗弭凡搢紳多士草澤之倫有素習河渠之書深<lb/>
<pb n="KR2b0019_WYG_017-9b"/>
知䟽導之䇿若為經久可免重勞並許詣闕上書附驛<lb/>
條奏朕當親覽用其所長勉副詢求即示甄奬時東魯<lb/>
逸人田告者著纂禹元經十二篇上聞之召見詢以治<lb/>
水之道善其對將授以官告固辭父年老求歸奉養詔<lb/>
從之　先是女真侵白沙寨畧官馬三匹民百二十八<lb/>
口既而遣使以馬來貢詔止之於是首領渤海那等三<lb/>
人復來貢言已令部落送先所掠白沙寨民及馬詔切<lb/>
責其前侵畧之罪而嘉其効順之意放還貢馬使者<lb/>
<pb n="KR2b0019_WYG_017-10a"/>
秋七月己未右拾遺通判䕫州張恂坐贓棄市<lb/>
丁夘詔五嶽四瀆及東海等廟並以本縣令尉兼廟丞<lb/>
掌祀事常加案視務在蠲潔仍籍其廟宇祭噐之數受<lb/>
代日交以相付本州長吏每月一謁廟檢舉焉<hi>新録在六月壬</hi>
<hi>辰今從舊録及本紀</hi>
戊辰前保大節度使袁彦卒彦數領藩翰然發跡戎行<lb/>
不通政術在南曹時為吏民所訟上念勲舊隠而不行<lb/>
於是遣中使䕶其䘮事<lb/>
<pb n="KR2b0019_WYG_017-10b"/>
庚午皇第三女封永慶公主<lb/>
甲申永慶公主出降右衞將軍駙馬都尉魏咸信咸信<lb/>
仁浦子也公主嘗衣貼繡鋪翠𥜗入宫中上見之謂主<lb/>
曰汝當以此與我自今勿復為此飾主笑曰此所用翠<lb/>
羽幾何上曰不然主家服此宫闈戚里必相效京城翠<lb/>
羽價髙小民逐利展轉販易傷生寖廣實汝之由汝生<lb/>
長富貴當念惜福豈可造此惡業之端主慙謝主因侍<lb/>
坐與皇后同言曰官家作天子日久豈不能用黄金裝<lb/>
<pb n="KR2b0019_WYG_017-11a"/>
肩輿乗以出入上笑曰我以四海之富宫殿悉以金銀<lb/>
為飾力亦可辦但念我為天下守財耳豈可妄用古稱<lb/>
以一人治天下不以天下奉一人茍以自奉養為意使<lb/>
天下之人何仰哉當勿復言<hi>談苑載此事以為魏國長公主按魏國太宗第七女</hi>
<hi>也當太祖時國未嘗封不當云主家恐有差誤而此事實魏咸信言之因附見公主出降之後竢更考</hi>
左衞將軍駙馬都尉石保吉領愛州刺史　詔曰頗聞<lb/>
諸州州司馬歩院置獄外置子城司獄諸司亦輙禁繫<lb/>
人甚無謂也自今並嚴禁之違者重議其罪募告者賞<lb/>
<pb n="KR2b0019_WYG_017-11b"/>
錢十萬　三司言倉儲月給止給明年二月請分屯諸<lb/>
軍盡率民船以資江淮漕運上大怒召權判三司楚昭<lb/>
輔切責之曰國無九年之蓄曰不足爾不素為計度今<lb/>
倉儲垂盡乃請分屯兵旅括率民船給以饋運是可卒<lb/>
致乎且設爾安用茍有所闕必罪爾以謝衆昭輔惶恐<lb/>
計不知所出乃徑詣開封府見皇弟光義泣告乞於上<lb/>
前觧釋稍寛其罪使得盡力營辦光義許之昭輔出光<lb/>
義問右知客押衙永城陳從信曰為之奈何從信對曰<lb/>
<pb n="KR2b0019_WYG_017-12a"/>
從信嘗遊楚泗間見糧運停阻之由良以舟人日食旋<lb/>
於所歴州縣勘給故多凝滯若自起發即計日併支徃<lb/>
復皆然可以責其程限又楚泗間運米入船至京師輦<lb/>
米入倉宜各宿備運卒皆令即時出納如此每運可減<lb/>
數十日楚泗至京千里舊定八十日一運一嵗三運今<lb/>
若去淹留之虛日則嵗可增一運矣又聞三司欲籍民<lb/>
船若不許則無以責辦若盡取用之則冬巾京師薪炭<lb/>
殆絶不若募其船之堅實者令運糧其損敗者任民載<lb/>
<pb n="KR2b0019_WYG_017-12b"/>
樵薪則公私俱濟今市中米貴官乃定價斗錢七十商<lb/>
賈聞之以其不獲利無敢載至京師者雖富人儲物亦<lb/>
隠匿不糶是以米益貴而貧民將憂其餒殍也光義然<lb/>
之明日具以告上上悉從其言由是事集昭輔亦免責<lb/>
焉<hi>陳從信傳云事在開寶三年秋寶訓云在二年按楚昭輔權判三司實四年五月安得三年秋已有此事</hi>
<hi>今載於五年秋庶免牴牾冬十月江淮米十萬石至京師即是從信之䇿行也</hi>
先是大理正内黄李符知歸州轉運司制置不合理者<lb/>
符即上言上嘉之秩滿歸闕上以京西諸州錢幣不登<lb/>
<pb n="KR2b0019_WYG_017-13a"/>
八月癸巳命符知京西南面轉運事書李符到處似朕<lb/>
親行八字賜之令掲於大旗常以自隨符前後條奏便<lb/>
宜凡百餘條其四十八事皆施行著于令<lb/>
丙申命同知廣州潘美尹崇珂並兼嶺南轉運使其原<lb/>
轉運使王明為副使太子中允許九言為判官轉運判<lb/>
官自九言始也<hi>隆平集言開寶六年初除徐澤為廣南運判恐誤</hi>
己亥廣州言行營兵馬都監朱憲領兵大破獠賊二萬<lb/>
餘人於容州城下初嶺南所在賊起偽開府樂範土豪<lb/>
<pb n="KR2b0019_WYG_017-13b"/>
周思瓊等各聚衆負海為亂尹崇珂領兵擊之上遣中<lb/>
使李神祐督戰數月盡平其黨<hi>新舊録並於七月癸未言邕容州民誘蠻人為</hi>
<hi>亂本紀亦然今并書于此周思瓊者尹崇珂傳云韶州賊帥潘美傳云土豪崇珂傳又稱偽開府樂範指揮使</hi>
<hi>袁漢瓊及鄧存忠等據五州以叛然不詳五州為何等州也今止從美傳以周思瓊為土豪增樂範一人却依</hi>
<hi>美傳總言聚衆負海不言某州庶免牴牾鄧存忠事已見范旻知邕州時兹不重列</hi>
癸夘建保靜軍於宿州　宻州復為防禦廢安化軍節<lb/>
度　海門鎮監軍趙令鎔<hi>令鎔未見</hi>大破亷白州城<lb/>
九月丁巳朔日有食之<lb/>
<pb n="KR2b0019_WYG_017-14a"/>
庚午復壁州　禁西川民歛錢結社及競渡<lb/>
樞宻使李崇矩與宰相趙普厚相交結以其女妻普子<lb/>
承宗上聞之不喜先是樞宻使宰相候對長春殿同止<lb/>
廬中上始令分異之有鄭伸者客崇矩門下㡬十年崇<lb/>
矩知其險詖無行待之漸薄伸怨恨擊登聞皷告崇矩<lb/>
受太原人席羲叟黄金私託翰林學士扈䝉與羲叟甲<lb/>
科引軍噐庫使范陽劉審瓊為證上大怒召審瓊詰問<lb/>
審瓊具言其誣上怒稍解癸酉崇矩罷為鎮國節度使<lb/>
<pb n="KR2b0019_WYG_017-14b"/>
賜伸同進士出身酸棗縣主簿後伸死其母貧餓詣崇<lb/>
矩子繼昌乞匄家人競前斥逐繼昌獨召見與白金百<lb/>
兩時稱繼昌長者<hi>㑹要云時樞宻使沈義倫一人六年義倫作相以楚昭輔為副使亦止一</hi>
<hi>人在院</hi>
戊寅徙建寜留後楊重勲為保靜留後<hi>楊億説苑云馮暉為靈武節度</hi>
<hi>有威名羗戎畏服子繼業襲其位楊重勲亦世有麟州並稟命朝廷而綏御蕃族為西北邉扞蔽太祖因繼業</hi>
<hi>來朝廷徙鎮同州命儒臣知靈州留務召重勲授以近鎮别命武臣領州事其後二方終煩朝廷經畧議者多</hi>
<hi>以此二事為失馬别命武臣領麟州事實録乃無之當考</hi>
<pb n="KR2b0019_WYG_017-15a"/>
是月崖州牙校陸昌圖作亂燒刼牙署知瓊州周仁俊<lb/>
遣兵擊平之<hi>實録於明年五月始載此事今移入</hi>　禁元象噐物天文圖<lb/>
䜟七曜厯太一雷公六壬遁甲等不得藏於私家有者<lb/>
並送官<lb/>
冬十月復康州<lb/>
戊戌詔邉逺官嵗才三周即與除代所司專閱其籍勿<lb/>
使踰時<lb/>
初河陽節度使洛陽張仁超以郊祀來朝願留都下庚<lb/>
<pb n="KR2b0019_WYG_017-15b"/>
子卒上遽幸其第哭之輟視朝三日遣中使䕶喪事優<lb/>
詔贈中書令非常例也<lb/>
癸夘詔功德使與左街道録劉若拙集京師道士試驗<lb/>
其學業未至而不修飾者皆斥之若拙蜀人自號華盖<lb/>
先生善服氣年九十餘不衰歩履輕疾每水旱必召於<lb/>
禁中設壇場致禱其法精審上甚重之<lb/>
己酉詔諸州場院官糧料使鎮將並以三周年為任<lb/>
秦蜀守李氷有廟在永康軍偽蜀初封大安王又封應<lb/>
<pb n="KR2b0019_WYG_017-16a"/>
聖靈感王蜀平詔長吏增飾其廟乙夘改封廣濟王嵗<lb/>
一祀　海門監鹽户龎崇等叛監軍趙令鎔擊敗之斬<lb/>
首三百級<lb/>
是月運江淮米十萬石至京師皆汴蔡兩河公私船所<lb/>
載也<lb/>
十一月丁巳朔以辰州都指揮使秦德崇<hi>德崇未見</hi>為起復<lb/>
雲麾將軍權知辰州兼五溪廵檢使後二嵗德崇罷歸<lb/>
除右千牛衞將軍<hi>魏泰東軒録云武陵辰陽澧陽清湘邵陽五州各有蠻徭保聚依止阻江</hi>
<pb n="KR2b0019_WYG_017-16b"/>
<hi>殆十餘萬馬希範周行逄時數出冦邉以至圍逼辰永二州殺掠民畜嵗嵗不寜太祖既下荆湖思得蠻情習</hi>
<hi>險阨而勇智可任者以鎮撫之有辰州徭人秦再雄者長七尺武徤多謀在周行逄時屢以戰鬭立功蠻黨畏</hi>
<hi>服太祖召至闕下察其可用靣以一路事付之起蠻酋除辰州刺史官其一子為殿直賜予甚厚仍使自辟吏</hi>
<hi>屬盡予一州租賦再雄感激異恩誓死報効至州日訓練土兵得三千人皆能被甲渡水歴山緣塹㨗如猿猱</hi>
<hi>又選親校二十八人分使諸蠻以傳朝廷懷徠之意莫不從風而靡各得降表以聞太祖大喜再召至闕靣加</hi>
<hi>奨激再雄伏地流涕嗚咽不勝改辰州團練使又以其門客王元城為本州推官再雄盡瘁邉圉故終太祖世</hi>
<hi>無蠻患五州延袤數千里不增一兵不費帑庾而邉境安妥由神機駕馭用一再雄而已按泰所録再雄事甚</hi>
<hi>美然正史實録無之又不見於他書或此秦德崇即秦再雄也徳崇自牙校便知州又起復事必有異惜正史</hi>
<pb n="KR2b0019_WYG_017-17a"/>
<hi>實録不詳及八年正月三十日除右千牛衞將軍已稱前知辰州則德崇在辰州亦不終太祖世今悉注泰所</hi>
<hi>録更俟考求</hi>
己未連州言供奉官李繼朗藥繼清等領兵大破獠賊<lb/>
於英州城下<hi>繼朗繼清未見</hi>
癸亥禁釋道私習天文地理<lb/>
己巳詔諸道舉人自今並於本貫州府取解不得更稱<lb/>
寄應如從化外至者先投牒開封府奏請得㫖方許召<lb/>
試其國學亦不得妄署監生參預薦送<lb/>
<pb n="KR2b0019_WYG_017-17b"/>
甲戌廢春勤二州及化仁等七縣又廢南義州<hi>廢南義州本紀</hi>
<hi>實録並不載但載明年復置因追書於此</hi>
庚辰命參知政事薛居正兼提㸃三司淮南湖南嶺南<lb/>
諸州水陸轉運使事吕餘慶兼提㸃三司荆南劔南諸<lb/>
州水陛轉運使事　詔翰林學士李昉及宗正丞洛陽<lb/>
趙孚等分撰嶽瀆并歴代帝王新廟碑遣使刻石廟中<lb/>
凡五十二首<lb/>
十二月乙未命近臣於京城諸祠廟祈雪<lb/>
<pb n="KR2b0019_WYG_017-18a"/>
己亥畋近郊遂幸開封尹第視疾<lb/>
甲寅詔流外選人經考入令録者引對方得注擬驅使<lb/>
散官技術人資考雖多亦不注擬　杖殺内班董延諤<lb/>
坐監車營務盗芻粟累贓數十萬鞫之得實故也　翰<lb/>
林醫官鴻臚寺丞劉翰為殿中省尚藥奉御又賜道士<lb/>
元祕大師馬志通議大夫階仍各賜噐幣及鞍馬開封<lb/>
尹疾有瘳也<lb/>
乙夘大雪　乾寜軍言北漢民二千二百四十八户來<lb/>
<pb n="KR2b0019_WYG_017-18b"/>
歸<lb/>
三司鹽鐡户部度支各有勾院及開拆司皆本部判官<lb/>
主之是月詔并鹽鐡户部為一度支如故<lb/>
是嵗大饑　初上問宰相趙普曰儒臣有武幹者何人<lb/>
普以知彭州左補闕辛仲甫對乃徙仲甫為西川兵馬<lb/>
都監於是召見面試射且問能擐甲否仲甫曰臣在郭<lb/>
崇幕府屢從征討固嘗被介胄矣上曰汝見王明乎朕<lb/>
已用為刺史汝頗忠淳若公勤不懈不日亦當為牧伯<lb/>
<pb n="KR2b0019_WYG_017-19a"/>
也仲甫頓首謝上因謂普曰五代方鎮殘虐民受其禍<lb/>
朕今選儒臣幹事者百餘分治大藩縱皆貪濁亦未及<lb/>
武臣一人也既而有司命仲甫檢視民田上曰此縣令<lb/>
職爾即令吏部銓擇官代之　北漢主始令民輸贍軍<lb/>
錢文武百官皆減俸財用不給故也<lb/>
</p>
<p>
</p>
  </div>
</body>
</text>
</TEI>
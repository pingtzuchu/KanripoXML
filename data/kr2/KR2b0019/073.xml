<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻六十九</head> <lb/>
    <p>
<pb n="KR2b0019_WYG_073-1a"/>
欽定四庫全書<lb/>
　續資治通鑑長編巻六十九<lb/>
　　　　　　　　　　　　　宋　李燾　撰<lb/>
　　真宗<lb/>
大中祥符元年五月辛酉王欽若等言轉運使盧琰邵<lb/>
曄祗奉祀事欲留前轉運使張知白權本司常務詔知<lb/>
白俟禮畢赴闕<lb/>
壬戌令官吏犯贓遇赦者奏裁或有希望㤙宥故干科<lb/>
<pb n="KR2b0019_WYG_073-1b"/>
條所在禁錮以俟進止　王欽若言泰山下醴泉出<lb/>
河北轉運使李士衡奏罷内帑所助錢八萬緡扵是又<lb/>
請輦本路金帛芻粟四十九萬赴京東以助祀事上曰<lb/>
士衡臨事有心力可奬也遂賜褒詔丁謂因請留士衡<lb/>
扵澶州管勾東封事詔從之　有司詳定儀注請于泰<lb/>
山上置圜臺徑五丈髙九尺四出陛上餙以青四靣如<lb/>
方色壇外一壝廣一丈圍以青䋲三周燎壇在圜壇東<lb/>
南髙一丈二尺方一丈開上南出戸方六尺山下封祀<lb/>
<pb n="KR2b0019_WYG_073-2a"/>
壇四成十二陛如郊祀録圜丘之制上餙以元四靣如<lb/>
方色設三壝燎壇如山上社首壇八角三成八陛三壝<lb/>
如方丘之制又為瘞塪扵壬地外壝之内天地玉牒玉<lb/>
冊並刻字填金聫以金塗銀䋲緘以玉匱置石䃭中配<lb/>
坐玉冊緘以金匱牒廣五寸冊廣一寸二分厚三分金<lb/>
匱之制並長一尺三寸檢長如匱厚二寸濶五寸當纒<lb/>
䋲處刻為五道封匱以金泥和金粉乳香為之印以受<lb/>
命寳寳方一寸二分文曰恭膺天命之寳封匱當寳處<lb/>
<pb n="KR2b0019_WYG_073-2b"/>
刻深二分石䃭之制用石再累各方五尺厚一尺鑿中<lb/>
廣深令容玉匱傍施檢處皆刻深七寸濶一尺南北各<lb/>
三東西各二去隅皆七寸纒䋲皆刻三道廣一寸五分<lb/>
深三分又為石檢以㩎䃭皆長三尺濶一尺厚七寸刻<lb/>
三道廣深如纒其當封處刻深二寸取足容寶又皆為<lb/>
小石盖與封刻相應其檢立䃭旁當刻處又為金䋲三<lb/>
以纒䃭皆五周徑三分封䃭以石泥石末和方色土為<lb/>
之印以天下同文寳寳鑄以金制同御前寳距石十二<lb/>
<pb n="KR2b0019_WYG_073-3a"/>
分距四隅皆濶二尺厚一尺長一丈斜刻其道與䃭相<lb/>
應皆再累又為五色土圜封䃭上徑一丈二尺下徑三<lb/>
丈九尺其二寳分寸並以今尺為凖金匱回日奉置太<lb/>
廟本室詔皆從之<lb/>
乙丑王欽若言錫山蒼龍見<lb/>
丙寅命王旦馮拯趙安仁等分撰玉牒玉冊文上諭之<lb/>
曰其文當首叙上天降鑒符瑞沓委次述為民祈福之<lb/>
意　詔縁封禪所經諸州權増屯兵可第賜緡錢及酒<lb/>
<pb n="KR2b0019_WYG_073-3b"/>
令長吏犒設<lb/>
戊辰新及第授官人無得以富家權錢倍出息利至任<lb/>
所償還所在察舉之　初有司請依唐故事皇帝告廟<lb/>
出京泰山社首山並用法駕上以前詔惟祀事豐潔餘<lb/>
從簡約扵是改用小駕儀仗尋改小駕名曰鑾駕<lb/>
辛未趙安仁奏得太僕寺狀金玉輅合先赴泰山輅髙<lb/>
二丈三尺濶一丈三尺所經州縣城門橋道有隘狭處<lb/>
請令修拆上曰若此則勞人矣可于城外過有墳墓處<lb/>
<pb n="KR2b0019_WYG_073-4a"/>
避之<lb/>
癸酉秦國賢肅長公主薨<hi>王承衍先卒扵咸平元年</hi>
甲戌上以東封路供頓芻糧數廣召丁謂出扈駕兵籍<lb/>
示之曰盖有司不知此數廣為營備爾曽不慮煩擾扵<lb/>
下其少數未曽轉送者竢秋成和市<lb/>
丙子詔收瘞汴蔡廣濟河流尸暴骸仍致祭　三司假<lb/>
内蔵庫銀十萬兩從之<lb/>
丁丑給復州經冦盗戸三年　令諸州所貢方物並取<lb/>
<pb n="KR2b0019_WYG_073-4b"/>
十月以前集泰山下<lb/>
庚辰詔諸路今年夏秋賦止扵本州軍輸納　有司請<lb/>
登封日圜臺立黄麾仗至山下壇設爟火將行禮然炬<lb/>
相屬又出漆牌遣執仗者傳付山下牌至公卿就位皇<lb/>
帝就望燎位山上傳呼萬嵗下即舉燎皇帝還大次解<lb/>
嚴又傳呼而下祀官始退其社首瘞坎亦設爟火三為<lb/>
凖從之始定公卿就位亦重傳呼為節上以接神務在<lb/>
嚴静遂更為漆牌禮畢仍聽傳呼又恐傳付漆牌不即<lb/>
<pb n="KR2b0019_WYG_073-5a"/>
達辰刻或差先遣司天以漏壺設山之上下及以日晷<lb/>
覆校復以壇側擊版相應又自太平頂天門黄峴嶺岱<lb/>
嶽觀各以長竿揭籠燈下照叅候使不愆其節云　贈<lb/>
元徳皇太后父故乾元防禦使李英檢校太尉安國節<lb/>
度使追封常山郡王母王氏魏國太夫人仍遣使告元<lb/>
徳皇太后廟<lb/>
辛巳對王旦等扵龍圖閣出封禪壇圖示之上曰郊禋<lb/>
日祀昊天上帝位不以正坐盖合祭皇地祇今封祀日<lb/>
<pb n="KR2b0019_WYG_073-5b"/>
昊天上帝坐宜當子位天書置扵東側太祖太宗位比<lb/>
郊禋日次西北側向以申祖宗恭事上穹之意<lb/>
壬午詔天書出京至嶽下日用道門威儀百人在路三<lb/>
十人舊制郊祀正坐褥皆以黄皇帝拜褥以緋至是詔<lb/>
配坐以緋拜褥以紫　詔縁路行宫止以舊屋就加塗<lb/>
塈不湏别創　詔扵泰山要路置門非執事赴役者無<lb/>
得升<lb/>
有司言天書出京日創新几褥置五輅中備儀仗導從<lb/>
<pb n="KR2b0019_WYG_073-6a"/>
七百五十人前後部鼓吹中使二員夹侍仍命官充使<lb/>
癸未以王旦為天書儀仗使<hi>按宋史作儀衛使</hi>王欽若趙安仁<lb/>
副之丁謂為扶侍使藍繼宗為扶侍都監入内髙品周<lb/>
懐政入内髙班内品皇甫繼明並為夹侍<hi>王欽若趙安仁為副使寔</hi>
<hi>録在九月丙子今從本志并書之</hi>　詔車駕離京至封禪以前不舉樂<lb/>
經厯州縣勿以聲伎來迎　甘州輝和爾汗王伊嚕格勒遣<lb/>
使來告㨗使還賜伊嚕格勒香藥金帶弓劔又賞巴烏公主<lb/>
黄金噐公主即伊嚕格勒之母每事咨而後行故加賜焉　中<lb/>
<pb n="KR2b0019_WYG_073-6b"/>
使自兖州至言泰山素多虎自興功以来雖屢見未嘗<lb/>
傷人悉相率入徂徕山衆皆異之詔王欽若就嶽祠祭<lb/>
謝仍禁其傷捕上謂王旦等曰自醴泉𤼵朕即周問泰<lb/>
山祠宇有言王母池因念詔許東封以来凡有靈迹靡<lb/>
不醮告獨此尚闕乃命中使齎青詞致告未𤼵而王欽<lb/>
若奏至言池水變紫色騐之乃遣使之信宿也旦等曰<lb/>
休應響答如是之速實至誠所感也<lb/>
甲申上出御筆所記事示輔臣曰宫禁之内人數非多<lb/>
<pb n="KR2b0019_WYG_073-7a"/>
然幽閉可念昨令擇一百二十人厚資遣之此亦節度<lb/>
之一端也朕方敦尚清静以治天下符大中之訓焉<lb/>
丙戌上御崇政殿親慮御史臺三司開封府殿前侍衛<lb/>
司繫囚流已下逓減一等笞杖釋之　京東轉運使言<lb/>
修葺行宫合用筒瓦望自京運送上曰前詔行宫無得<lb/>
廣有營造今方盛暑自京送瓦重有勞擾非朕意即令<lb/>
以常瓦給用<lb/>
戊子下詔教節儉戒奢侈有司除衮冕儀仗法服及宴<lb/>
<pb n="KR2b0019_WYG_073-7b"/>
㑹所設依舊外自今宫禁皇親臣僚應進奉物勿以銷<lb/>
金文繡為餙或湏創造必候進止諸司無得起樣進呈<lb/>
仍錄詔賜皇親家一本<lb/>
六月壬辰詳定所上封禪儀注上覽之曰此儀乆廢非<lb/>
典禮具備豈為盡美即手札疑互凡十九事令五使参<lb/>
議釐正而行之又以靈山清潔命祀官差減其數或令<lb/>
兼攝有朞䘮未滿餘服未卒哭者不得預祭内侍諸司<lb/>
官除掌事宿衛外從升者才二十四人諸司執掌九十<lb/>
<pb n="KR2b0019_WYG_073-8a"/>
三人以香藥庫副使安守忠領叙州刺史供奉官閤門<lb/>
祗候黎守忠為内殿崇班充職守忠等掌㩁貨務三司<lb/>
言其嵗課比舊増八百四萬九千餘緡遂賞之<hi>黎守忠未見</hi>
　徙環慶路騎兵于近地省饋運之煩也又以上軍代<lb/>
所屯威武而下諸軍先是崇儀使胡致恭言是路駐泊<lb/>
軍皆非精銳望易以近上禁軍上以為芻粟既少屯上<lb/>
軍則所費滋廣遂詔鈐轄司規度以上軍一人代下軍<lb/>
二人及是奏至請如詔㫖　賜輔臣新鑄御書祥符元<lb/>
<pb n="KR2b0019_WYG_073-8b"/>
寳錢　環慶民飢發廪粟賤糶以濟之<lb/>
甲午詔有司加諡太祖太宗俟封禪禮畢日恭上冊寳<lb/>
諡議令王旦撰旦言唐故事丞郎或太常為之上曰尊<lb/>
奉祖宗豈拘常例特命輔臣以申朕之孝思也　詔泰<lb/>
山前代封禪基址摧圯者修完之初太平興國中得唐<lb/>
明皇社首玉冊蒼璧至是令瘞扵舊所　命都官員外<lb/>
郎孫奭至契丹境上告以將有事于泰山時議東封六<lb/>
師必湏從行恐契丹不察妄生猜慮欲遣使諭意上曰<lb/>
<pb n="KR2b0019_WYG_073-9a"/>
朝廷每遣使徃彼有接伴館設之勞但令奭扵境上以<lb/>
書信逹之可也既而契丹報云中國自行大禮何煩告<lb/>
諭其禮物慮違誓文不敢輙受上曰異域常能固守信<lb/>
誓良可嘉也　慶州言築耳朶城畢上曰此城無屯兵<lb/>
止令蕃落自守亦足為近塞之扞蔽也<lb/>
乙未詔軍校老疾當𨽻外州者聽從其便　有司言皇<lb/>
帝告廟准典禮出乗玉輅歸乗金輅縁奉安天書扵玉<lb/>
輅皇帝赴太廟徃来並乗金輅從之　殿中侍御史趙<lb/>
<pb n="KR2b0019_WYG_073-9b"/>
湘言漢章帝以月令冬至之後有順陽助生之文而無<lb/>
鞫獄斷刑之政遂定令母以十一月十二月報囚今季冬<lb/>
誕聖之月而决大辟不廢願詔有司自仲冬留大辟弗<lb/>
决俟孟春臨軒閲視情可矜察者貸之他論如法上曰<lb/>
此固善矣然慮繫囚益淹乆吏或旁縁為姦爾<lb/>
丙申有司請前祀七日遣官以牲幣分祭天齊淵等八<lb/>
神又祀云云亭亭肅然徂徕㑹稽五山及扵泰山下擇<lb/>
地望祭前代封禪帝王前祀一日以太牢祀泰山少牢<lb/>
<pb n="KR2b0019_WYG_073-10a"/>
祀社首並從之<lb/>
丁酉詔宫殿苑囿下至皇親臣庶第宅勿以五彩為餙<lb/>
禁用羅製幡勝縑帛為假花者　詔如聞宿州臨渙縣<lb/>
民託稱神異營建寺宇逺近奔集頗為惑衆宜禁止之<lb/>
先是五月丙子上復夢向者神人言来月上旬復當賜<lb/>
天書扵泰山即宻諭王欽若奏六月甲午木工董祚扵<lb/>
醴泉亭北見黄素曵草上有字不能識言扵皇城使王<lb/>
居正居正見其上有御名馳告欽若欽若等就取得之<lb/>
<pb n="KR2b0019_WYG_073-10b"/>
遂建道塲明日跪授中使捧詣闕奏至上亟召王旦等<lb/>
諭其事欲自出奉迎即命旦為導衛使己亥旦與扶侍<lb/>
使而下具儀仗奉迎天書入含芳園之西門庚子羣臣<lb/>
詣園迎導升殿辛丑上致齋壬寅備鑾駕以出北靣拜<lb/>
殿下導衛扶侍使自殿上奉天書置上前上再拜授陳<lb/>
堯叟跪讀其文曰汝崇孝奉吾育民廣福賜爾嘉瑞黎<lb/>
庶咸知祕守斯言善解吾意國祚延永夀厯遐嵗讀訖<lb/>
召百官示之復奉以升殿酌獻畢上先還旦等導衛扶<lb/>
<pb n="KR2b0019_WYG_073-11a"/>
侍至朝元殿上迎拜入内時乆雨頓晴景色澄廓苑中<lb/>
有雲五色讀天書次黄氣如鳳駐殿上<lb/>
癸夘擢董祚為八作副都頭王居正為右班殿直<lb/>
甲辰詔兖州大辟囚送鄰州處斷<lb/>
庚戌曲赦兖州繫囚流罪以下　賜文武百官泰山醴<lb/>
泉<lb/>
辛亥詔如聞遣使外州祠祭而禮科素無定數或州縣<lb/>
因縁須索頗致煩擾其令有司具數行下　開封府言<lb/>
<pb n="KR2b0019_WYG_073-11b"/>
尉氏縣惠民河決遣使督視完塞<lb/>
壬子取封禪之義改郊祀樂曲名俟禮畢仍舊其後祀<lb/>
汾隂后土亦如之　判太常禮院孫奭言按禮文饗太<lb/>
廟終獻降階之後武舞上太祝徹豆豐安之樂作一成<lb/>
止然後禮安之樂作是謂送神論語曰三家者以雍徹<lb/>
又周禮樂師職曰及徹帥學士而歌徹鄭元曰謂歌雍<lb/>
也郊祀録載登歌徹豆一章奏無射羽然則宗廟之樂<lb/>
禮有登歌徹豆一章今扵終獻降階之後即作禮安之<lb/>
<pb n="KR2b0019_WYG_073-12a"/>
樂誠恐闕失望依舊例増用詔判太常寺李宗諤與檢<lb/>
討詳議以聞宗諤等言國初撰樂章有徹豆豐安曲辭<lb/>
樂署因循不作望如奭所奏從之<hi>此事寔錄不載㑹要載扵十一月前六月</hi>
<hi>後本志亦與改封禪樂曲名同時載之今附扵此</hi>　先是諸路貢新茶者凡三<lb/>
十餘州越數千里有嵗中再三至者上憫其勞擾扵是<lb/>
詔悉停罷<lb/>
丙辰廢内園司從謝徳權之請也<lb/>
丁巳羣臣五上表加尊號曰崇文廣武儀天尊道寳應<lb/>
<pb n="KR2b0019_WYG_073-12b"/>
章感聖明仁孝從之　御輦院請别製升泰山天平輦<lb/>
上慮其太重而勞人俾裁減之所司言登陟峻嶮恐不<lb/>
堅固上曰路稍艱朕當降輦歩進又令别造寶匣寳<graphic n="KR3875" url="https://raw.githubusercontent.com/kanripo/KR-Gaiji/master/images/KR3875.png" mimeType="image/png"/>
咸差小其制<lb/>
秋七月庚申有司言南郊惟昊天皇地祇配帝日月五<lb/>
方神州各用幣一十二段其内中外官嶽鎮海瀆以六<lb/>
十四段分充而不别設按開寳通禮稱内巾外官嶽鎮<lb/>
海瀆幣各從方色即明皆有制幣今請封祀壇内官至<lb/>
<pb n="KR2b0019_WYG_073-13a"/>
外官三百一十八位社首壇嶽鎮以下一十八位並用<lb/>
方色幣又南郊牲惟正坐用犢五方帝日月神州共用<lb/>
羊豕二十二其從祀七百三十二位<hi>按宋史作七百三十七位</hi>仍以<lb/>
前數分充今請神州而上十二位並用犢其舊供羊豕<lb/>
改充從祀牲又景徳中升天皇極北在第一等今請亦<lb/>
扵從祀牲内體薦<hi>按原本脱去又景徳中至從祀牲二十字又體薦訛作薦體今据宋史禮</hi>
<hi>志補正</hi>奏可　廣州言大食國舶主陀婆黎願以方物赴<lb/>
泰山修貢詔許之<lb/>
<pb n="KR2b0019_WYG_073-13b"/>
初朝陵嵗縁路民庶貢物者詔有司給賜頗為稽滯壬<lb/>
戌命右正言知制誥周起供奉官閤門祗候侍其旭專<lb/>
領其事　封禪用玉牒冊凡七文思玉工言用玉追琢<lb/>
難成宰相請代以珉石及階州採進上曰此碔砆之類<lb/>
目之為玉以奉天扵禮可乎即遣中使徧詢玉工有趙<lb/>
榮者言太平興國中令與衆工治羙玉為牒冊嵗餘方<lb/>
就寘崇政殿庫亟取而用之上曰此盖先帝聖謨已成<lb/>
垂裕冲𦕈也仍出示輔臣時王旦宿齋中書即遣中使<lb/>
<pb n="KR2b0019_WYG_073-14a"/>
諭焉<lb/>
丙寅免濮州和市茜草仍詔三司諸州市上供物非土<lb/>
地所宜者罷之<lb/>
己巳命祕書丞直史館劉鍇攝將作監與内侍張承素<lb/>
領徒封圜臺石䃭太常博士直集賢院宋臯與内侍郝<lb/>
昭信封社首石䃭並先規度鍇臯請對便殿以䃭式進<lb/>
御上起更袍而視之鍇蟠子承素崇貴子也<hi>郝昭信未見</hi>
辛未濮州舉人郭垂等四百六十二人以車駕東廵獻<lb/>
<pb n="KR2b0019_WYG_073-14b"/>
菽粟二千石草四萬圍上曰意雖可嘉然納之則諸州<lb/>
盡以為貢益成煩擾耳令優給其直仍諭京東諸州民<lb/>
無復然<lb/>
乙亥詔美人劉氏父故虎㨗都指揮使嘉州刺史通贈<lb/>
潁州防禦使母龎氏追封京兆郡君才人楊氏父故崇<lb/>
儀使知儼贈單州團練使母張氏追封清河縣君<hi>正史章惠</hi>
<hi>楊皇后傳祖瑫父知儼皆不仕此云崇儀使當考</hi>
丁丑三佛齊國王遣使来進貢<lb/>
<pb n="KR2b0019_WYG_073-15a"/>
乙酉王欽若言修圜臺燎臺除道累石功畢自興役至<lb/>
是未嘗見螻蟻等物請致祭嶽祠從之<lb/>
是月㐮許荆南䕫歸峡等州米斛錢三百麥斗錢十二<lb/>
八月己丑朔王旦上太祖尊諡曰啟運立極英武聖文<lb/>
神徳元功大孝皇帝太宗曰至仁應道神功聖徳文武<lb/>
大明廣孝皇帝　詔諸壇祭器並從上設下無令執事<lb/>
者踐履不恭　有司言比来車駕行幸百司各稱隨駕<lb/>
按儀制令諸赴車駕所曰詣行在所蔡邕獨斷云天子<lb/>
<pb n="KR2b0019_WYG_073-15b"/>
以四海為家故謂所居為行在所自今凡有廵幸望云<lb/>
行在某司從之　審官院言考較京朝官功過舊有日<lb/>
限今東封在近請權罷上以羣官有自逺而至者慮成<lb/>
淹滯令至九月乃停<lb/>
庚寅詔東封路軍馬無得下道蹂踐禾稼違者罪其將<lb/>
領　王欽若等言泰山日生靈芝軍民競采以獻望量<lb/>
給錢帛從之<lb/>
上聞開封府界𤼵民治道辛夘詔亟罷之<lb/>
<pb n="KR2b0019_WYG_073-16a"/>
有司言九宫貴神在本壇則為大祠扵郊祭則位坐不<lb/>
全不應設玉景徳初少府監誤以玉九段置圜丘從祀<lb/>
之位今請撤去不用上以封祀壇從祀雖有太一攝提<lb/>
軒轅招揺咸池天一等位然頗疑神名或殊壬辰詔别<lb/>
築九宫壇扵行宫之東以封祀日祭享　詔升山有大<lb/>
石難越者築土平之或委曲而過樹當道者用綵帛縈<lb/>
其支幹咸無傷動輝和伊嚕格勒又言趙徳明来侵率<lb/>
衆拒戰徳明屢敗乗勝追之越黄河<lb/>
<pb n="KR2b0019_WYG_073-16b"/>
癸巳詔封祀日文宣王四十六世孫同學究出身聖佑<lb/>
令衣緑次京官陪位初帝謂王旦等曰封祀日聖佑可<lb/>
使陪位否旦曰聖佑止賜出身未霑命服難列班序故<lb/>
特命焉　有司言西漢祭天扵甘泉泰畤祭地扵汾隂<lb/>
后土後漢始定南北郊然則今之汾隂后土本漢祀地<lb/>
祇之所也將来既禪社首祀皇地祇則后土不當同日<lb/>
更祭又按唐開元十二年二十年祀皇土扵汾隂脽上<lb/>
十三年封禪不别祀后土欲望車駕出京自遣官就汾<lb/>
<pb n="KR2b0019_WYG_073-17a"/>
隂告祭封禪日更不致祭從之乃命給事中馮起祭告<lb/>
甲午知樞宻院事陳堯叟落起復　詔京城寺院禁道<lb/>
俗袒裼踞肆僧尼謹潔修焚<lb/>
丙申以三司戸部判官殿中侍御史王好古監潤州商<lb/>
税工部員外郎直集賢院劉騭監漣水軍商税太常丞<lb/>
判三司催欠慿由司王曙監廬州鹽務著作郎直史館<lb/>
通判兖州李廸監海州商税先是好古等解送國子監<lb/>
秋賦舉人有初場十不者准法當停官㑹赦故薄責之<lb/>
<pb n="KR2b0019_WYG_073-17b"/>
自是諸州率以為例<hi>王好古劉騭未見</hi>　内侍鄧文慶監泰山<lb/>
道塲扵制置使席上言詞輕率詔特勒停　御輦院上<lb/>
新造輦凡減去七百餘斤詔自今常用之又言輿輦座<lb/>
褥未奉詔㫖前以金繡為飾者欲且仍舊俟故暗改造<lb/>
即以素羅代之<lb/>
己亥詔扈從羣臣諸班軍諸色人装錢比廵幸加等給<lb/>
賜<lb/>
庚子置河東縁邊安撫司令河北安撫副使都監一員<lb/>
<pb n="KR2b0019_WYG_073-18a"/>
掌其事　以車駕廵幸京東西陕西淮南路諸州地當<lb/>
衝要者權増屯兵命諸司使已下為駐泊都監　又以<lb/>
内殿崇班劉文質為齊州駐泊都監兼都廵檢以泰山<lb/>
北靣有路抵齊州故増警備也　殿中侍御史趙湘言<lb/>
含芳園迎天書日街中布土為馳道欄以横木恐人踐<lb/>
履而羣臣徃来前驅者輙去其横木扵馳道上行馬又<lb/>
每逢輅馬不止傳呼分路而過皆非人臣之禮今若全<lb/>
依古制不絶馳道恐京師浩穣阻滯車馬欲請自今遇<lb/>
<pb n="KR2b0019_WYG_073-18b"/>
大禮布土馳道羣臣不得扵其上行馬導駕者不在此<lb/>
限及羣臣每逢閲習輅馬不得衝過許兩面行馬違者<lb/>
御史臺糾舉詔從之<lb/>
辛丑詔審刑院開封府自九月一日後勿奏大辟案止<lb/>
令中書擬定施行　髙州言占臈商賈三人為交州所<lb/>
逐迷道至州境欲配𨽻本州上曰逺方之民窮而来歸<lb/>
可給時服緡錢遣人伴送至境放還本國<lb/>
甲辰詔福建山路險惡其輦官物軍士自今遇旬休節<lb/>
<pb n="KR2b0019_WYG_073-19a"/>
序特給假　詳定儀注官晁逈而下習泰山圜臺封祀<lb/>
儀扵都亭驛<lb/>
乙巳令天下禁屠宰一月自十月始　翰林侍講學士<lb/>
邢昺等上景徳朝陵地里記六十巻詔褒之<lb/>
丙午王欽若等言上山道路祀壇御幄咸已畢工上謂<lb/>
輔臣曰每有自泰山使至者朕必首詢役作勞苦皆言<lb/>
景色異常衆共樂成其事王旦等因稱頌聖徳上曰兹<lb/>
乃上天敷佑祖宗積累所致也朕何足以當之　詳定<lb/>
<pb n="KR2b0019_WYG_073-19b"/>
儀注官再習儀扵都亭驛<lb/>
丁未詔陞兩省侍即在左右常侍之上合班次六尚書<lb/>
從中書門下之請也始兩省侍郎自唐至徳以来皆宰<lb/>
臣兼領未嘗與庶僚序位晉天福七年始用刑部侍郎<lb/>
竇貞固為中書侍郎遂班常侍之下由是相因不改今<lb/>
乃釐正之　黔州言溪洞磨嵯洛浦蠻首領龔行滿等<lb/>
率族二千三百人歸順是族自唐以来未嘗嚮化也<lb/>
己酉王欽若来朝獻芝草八千一百三十九本<lb/>
<pb n="KR2b0019_WYG_073-20a"/>
庚戌王欽若言臣自至嶽下嘗夢神人以増築廟亭為<lb/>
請再夢如初仍指其方位以識之近因督役至威雄將<lb/>
軍祠瞻其神像廟地悉與夢合今請以羨財扵廟築亭<lb/>
從之　刑部尚書知陕州冦凖表請從祀詔可<lb/>
辛亥詔文武官疾老年幼者並留京師<lb/>
癸丑河東轉運司言偵得契丹㸃集兵馬邊民頗懼望<lb/>
増屯兵上曰近北面亦言戎人聞國家東封調𤼵輦運<lb/>
慮因行討伐率衆堅壁以打圍為名廵邏境上且朝廷<lb/>
<pb n="KR2b0019_WYG_073-20b"/>
自與之修好固無釁隙若聞其疑擾即驟益防兵彼必<lb/>
愈致猜慮乃詔邊臣率如常制無得生事<lb/>
</p>
<p>
</p>
  </div>
</body>
</text>
</TEI>
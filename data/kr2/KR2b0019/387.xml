<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百八十三</head> <lb/>
    <p>
<pb n="KR2b0019_WYG_387-1a"/>
欽定四庫全書<lb/>
　續資治通鑑長編巻三百八十三<lb/>
　　　　　　　　　　　　　宋　李燾　撰<lb/>
　　哲宗<lb/>
元祐元年七月丙子御史中丞劉摯言臣伏覩今年二<lb/>
月敕書常平錢物依舊狀施行詔令既下中外曉然至<lb/>
四月復有指揮申明前令而青苖之法行之如初近日<lb/>
責降呂惠卿詔命復有首建青苖之詞反覆二三人情<lb/>
<pb n="KR2b0019_WYG_387-1b"/>
疑惑臣近曾具狀論列未䝉處分臣竊以號令天下以<lb/>
信為主始謂青苖無益百姓罷從舊法曾未累月俄復<lb/>
施行今又以責首議之臣而其法尚存初無釐改臣愚<lb/>
不知朝廷大意安在以謂此法當存則從舊法之敕責<lb/>
議臣之詞布滿中外矣以謂議者有罪則斂散取息至<lb/>
今行之二者之間無有一可外無以示信百姓下無以<lb/>
塞被責者之心其於國體所損非一又况青苖之事自<lb/>
熈寜以来議者紛紛利害固已較然明白臣不復具道<lb/>
<pb n="KR2b0019_WYG_387-2a"/>
伏望速賜檢臣前奏特降指揮用今年二月詔令應常<lb/>
平事並依舊法施行貼黄稱前降指揮依常平舊法施<lb/>
行於理自是熈寜以前提刑司舊法而異議之人猶謂<lb/>
舊法是熙寜後來之法故欲縁此復行聚散之事今須<lb/>
明降指揮依嘉祐舊法施行<hi>此奏以七月二十一日上今附此前奏以六月二十</hi>
<hi>六日上已移見本月日</hi>　成都府利州路鈐轄司奏提舉陜西等<lb/>
路買馬監牧公事陸師閔奏勘㑹成都府利州路經制<lb/>
買馬司准朝㫖於雅州靈關嘉州中鎮等寨置場買馬<lb/>
<pb n="KR2b0019_WYG_387-2b"/>
數内雅州靈關寨並無蕃蠻馬元未曾置場外其嘉州<lb/>
中鎮寨雖曾置場亦無買到馬數今來未敢廢罷奉㫖<lb/>
令成都府利州路鈐轄司相度聞奏本司今相度雅州<lb/>
靈關嘉州中鎮等寨置場買馬並合廢罷從之<hi>此據嘉州編録</hi>
<hi>冊乃七月二十一日聖㫖今依本月日增入初置場在元豐七年十月二十九日</hi>
丁丑詔太常寺仍舊置太祝一員以呂誨子宣徳郎由<lb/>
庚為之從尚書右丞呂大防同知樞宻院事范純仁請<lb/>
也<hi>五月十二日詔太祝兼奉禮初罷太常寺太祝少卿鮮于侁言神考釐定官制太常設奉禮太祝各二員</hi>
<pb n="KR2b0019_WYG_387-3a"/>
<hi>事合古制理難廢減請復置仍請自朝廷選學行之人詔從之五月十二日所書乃云太祝兼奉禮不云罷太</hi>
<hi>祝此云復置太祝與前書不同當考呂范等建請在五月二十二日</hi>　監察御史孫升言<lb/>
知濮州盛南仲近除廣南東路轉運副使南仲行已無<lb/>
恥不能防閑其家伏乞追寢除命以允公議詔淮南轉<lb/>
運司體量詣實以聞<hi>南仲除漕在六月二十八日要見後來如何</hi>　詔懐化<lb/>
將軍管勾蕃坊公事新雅托勒遷歸徳將軍以廣東轉<lb/>
運司言乞用登極赦特推恩故也　尚書省言監司㕔<lb/>
宇所在及所部州縣刑獄除依條㸃檢外不得令承勘<lb/>
<pb n="KR2b0019_WYG_387-3b"/>
官吏取禀推鞫著為令從之<hi>新本削去</hi>　左司諫王巖叟言<lb/>
臣伏以天下之可哀者莫如老而無子孫之託故王者<lb/>
仁於其所求而厚於其所施此遺囑舊法所以財産無<lb/>
多少之限皆聽其與也或同宗之戚或異姓之親為其<lb/>
能篤情義於孤老所以財産無多少之限皆聽其受也<lb/>
因而有取所不忍焉然其後獻利之臣不原此意而立<lb/>
為限法人情莫不傷之不滿三百貫文始容全給不滿<lb/>
一千貫給三百貫一千貫以上給三分之一而已國家<lb/>
<pb n="KR2b0019_WYG_387-4a"/>
以四海之大九州之富顧豈取乎此徒立法者累朝廷<lb/>
之仁爾伏望聖慈特令復嘉祐遺囑法以慰天下孤老<lb/>
者之心以勸天下養孤老者之意而厚民風焉如䝉開<lb/>
納乞先次施行從之<hi>新舊録並稱臣僚上言按此乃王巖叟奏請也今具載之</hi>　措<lb/>
置熙河蘭㑹路經制財用司言本路五州軍穀價甚貴<lb/>
蓋自軍興之後舊田或廢新田未闢地産全少請懲客<lb/>
人邀求厚利及銀絹鹽鈔公據價必平經費漸省仍著<lb/>
為令從之<hi>二録並同此必有誤</hi>　詔都省每季差省曹不干礙郎<lb/>
<pb n="KR2b0019_WYG_387-4b"/>
中一員赴𣙜貨務檢察見在錢物并交引數目申省及<lb/>
令戶部差元豐庫監官一員不妨本職兼管封樁米鹽<lb/>
錢物令除本務當支外每旬據見在數交撥封樁<hi>新本削去</hi>
　詔具以前約束官吏侵擾役人條法頒下諸路從蘇<lb/>
轍所奏也<hi>轍五月二十六日又六月十七日兩奏</hi>　刑部言權知徐州馬<lb/>
黙奏昨都轉運司指揮凡軍人偷盗本司物並申本司<lb/>
牒安撫司行刺配望㸔詳所犯情輕者並給公據放還<lb/>
今請如所奏委提刑司㸔詳仍具放還人數犯因由以<lb/>
<pb n="KR2b0019_WYG_387-5a"/>
聞從之<hi>新本削去</hi>　詔承代保甲教閱之人願投軍者如中<lb/>
保甲第一等弓弩許令招刺所增例錢物給其保甲正<lb/>
身并家人如投軍年二十六已上中等弓弩減一指招<lb/>
刺二十五已下更不用事藝累減開封府界凖此<hi>新木削去</hi>
　監察御史上官均奏臣竊見前日勅令太中大夫諫<lb/>
議待制以上每歲以十科薦士兹見陛下博收羣才因<lb/>
能任官之意自三代以來設官分職雖多寡不同然取<lb/>
人大要不過或以徳進或以事舉或以言揚而仲尼之<lb/>
<pb n="KR2b0019_WYG_387-5b"/>
門論其所長亦曰徳行言語政事文學而已今以十科<lb/>
取人其於徳行言語政事文學之選固已兼取然論取<lb/>
士止於治財賦聽獄訟斷請讞三事而已竊恐取士之<lb/>
目有所未盡何則能治財賦者未必長於聽獄能聽獄<lb/>
者未必長於斷讞能此三者未必寛信敏惠足以長人<lb/>
今之所謂長人之官者守令是也今之守令雖有累歲<lb/>
月用薦舉關升之法然至於劇邦大邑若止循資序不<lb/>
加選擇恐未必得人有美錦學製之弊不獨如是自比<lb/>
<pb n="KR2b0019_WYG_387-6a"/>
年以來郡縣考課之法文具而不行未聞擢一良守進<lb/>
一賢令以勸天下故郡縣之吏亦務為碌碌細故謹守<lb/>
繩墨治簿書督租稅而已未聞諄諄慈良以治人為意<lb/>
蓋自非豪傑自信之士未有不待賞而後勸也若褒賞<lb/>
不加薦舉不及天下守令長於理劇者豈復有亹亹樂<lb/>
進之心哉臣欲乞於十科外更益以材堪治人能撥煩<lb/>
者别為一科劇郡大邑有闕因以除授如此則人無遺<lb/>
才而天下之守令莫不勸矣守令勸則郡縣之政理天<lb/>
<pb n="KR2b0019_WYG_387-6b"/>
下之民被朝廷之徳澤而太平之功立矣<hi>均奏此以七月二十二日</hi>
<hi>奏</hi>不報均又再奏久之乃立知縣縣令治劇保舉考較<lb/>
法<hi>均奏以七月二十二日再奏無月日其再奏與前奏不異但論說加詳耳十一月二十二日乃立知縣縣</hi>
<hi>令治劇保舉能治劇條考校法蓋采用均言也舊録先於五月六日書保舉能治劇條又於十一月二十二日</hi>
<hi>重書保舉條并立考較條新録因之皆誤也七月一日乃行十科二十二日均乞益理劇若五月六日已有能</hi>
<hi>治劇指揮即均不應於七月二十二日方更申言兼行十科則能治劇者固未有專令保舉指揮其誤眀甚今</hi>
<hi>削五月六日所書獨存十一月二十二日所書仍以均奏䟽附七月二十二日</hi>
戊寅前吏部侍郎蘇頌為刑部尚書頌初除喪也<lb/>
<pb n="KR2b0019_WYG_387-7a"/>
已夘上批近夏國累遣使至雖懐恭順而其情難測可<lb/>
戒飭邊將及陜西河東邊郡密為備禦各須將領兵馬<lb/>
芻粟幾何可備緩急仍同轉運司計置糧草具委無闕<lb/>
誤以聞　左僕射司馬光等言臣等聞王者設官分職<lb/>
居上者所總多故治其大要居下者所分少故治其詳<lb/>
細此理勢之自然紀綱所由立也是以周官小宰官府<lb/>
之六屬舉邦治大事則從其長小事則專達凡宰相上<lb/>
則啓沃人主論道經邦中則選用百官賞功罰罪下則<lb/>
<pb n="KR2b0019_WYG_387-7b"/>
阜安百姓興利除害乃其職也至於簿領之差失期㑹<lb/>
之稽違獄訟之曲直胥吏之遷補皆郎吏之任非宰相<lb/>
所宜親也古人有言察目睫者不能見百歩察百歩者<lb/>
不能見目睫言詳於近者必略於逺謹於細者必遺於<lb/>
大也今尚書省事無大小皆决於㒒射自朝至暮省覽<lb/>
文書受接辭狀未嘗暫息精力疲弊於米鹽細故其於<lb/>
經國之大體安民之逺猷不暇復精思而熟慮恐非朝<lb/>
廷所以責宰相之事業也竊以六曹長官古之六卿事<lb/>
<pb n="KR2b0019_WYG_387-8a"/>
之小者豈可不令專達臣等商量欲乞今後凡有詔令<lb/>
降付尚書省者僕射左右丞簽訖分付六曹謄印符下<lb/>
諸司及諸路州施行其臣民所上文字降付尚書省僕<lb/>
射左右丞簽訖亦分付六曹本曹尚書侍郎及本㕔郎<lb/>
官次第簽訖委本㕔郎官討尋公案㑹問事節相度理<lb/>
道檢詳條貫下筆判云今欲如何施行次第通呈侍郎<lb/>
尚書若郎官所判已得允當則侍郎簽過尚書判凖應<lb/>
奏上者奏上應行下者直行下即未得允當者委侍郎<lb/>
<pb n="KR2b0019_WYG_387-8b"/>
尚書改判事之可否皆决於本曹長官其文字分付本<lb/>
㕔郎官之時委本曹長官隨事大小立限若有稽違即<lb/>
行糾劾即委的有事故結絶未得者申長官展限更不<lb/>
經由僕射左右丞即改更條法或奏乞特㫖或事體稍<lb/>
大或理有可疑非六曹所能專决者聽詣僕射左右丞<lb/>
咨白或具狀申都省委僕射左右丞商議或上殿取㫖<lb/>
或頭簽劄子奏聞或入熟狀或直批判指揮其諸色人<lb/>
辭狀並只令經本曹長官陳過尚書侍郎本㕔郎官次<lb/>
<pb n="KR2b0019_WYG_387-9a"/>
第簽押判决一如朝廷降下臣民所上文字次第施行<lb/>
若六曹不為收接及久不結絶或判斷不當即令經登<lb/>
聞鼓院進狀降下尚書省委僕射左右丞判付本省不<lb/>
干礙官貟㸔詳定奪若本曹顯有不當即行糾劾所貴<lb/>
上下相承各有職分行遣簡徑事務辦集<hi>乞合兩省為一劄子後列</hi>
<hi>左右僕射門下中書侍郎姓名令六曹長官專達劄子後列左右僕射左右丞姓名並見司馬光集此兩劄子</hi>
<hi>蓋同時所作也按范祖禹誌司馬康墓云乞合兩省為一劄子光未及上而卒而司馬康未為諌官時上之四</hi>
<hi>年十月乃除右正言不知令六曹長官專逹劄子曾與不曾上又案實録七月二十四日所書則六曹長官專</hi>
<pb n="KR2b0019_WYG_387-9b"/>
<hi>逹實已施行光集又具載上官均元申請奏云七月二十八日三省同進呈得㫖依與實録二十四日所書不</hi>
<hi>異但日不同耳此劄子所論與二十四日所書及二十八日進呈事亦無以異不知何故兩出蓋光等先有是</hi>
<hi>請上官均亦及之同時進呈得㫖也其日不同則字或差誤耳今并書之四年八月八日司馬康上光遺奏二</hi>
<hi>篇六曹長官專達其一也與此元年七月二十四日所奏實同不知何故康又上之豈當日奏狀偶存別本雖</hi>
<hi>已施行而康未及知因具以聞乎</hi>　監察御史上官均亦奏乞尚書省<lb/>
事類分輕重某事關尚書某事關二丞某事關僕射於<lb/>
是三省同進呈今欲應尚書省事舊有條例事不至大<lb/>
者並委六曹長官專决其非六曹所能决者申都省委<lb/>
<pb n="KR2b0019_WYG_387-10a"/>
僕射左右丞同商量或送中書取㫖或直批判指揮其<lb/>
常程文字及訟牒止付左右丞施行若六曹事稍大及<lb/>
有所疑方與僕射商量若六曹施行不當及住滯即委<lb/>
不干礙官定奪根究庻上下稱職事務辦集從之<hi>上官均奏</hi>
<hi>請及三省同進呈並據司馬光集今實録但載三省言不出上官均奏請又係之二十四日今日則依實録事</hi>
<hi>則依光集均家傳載均奏議尤詳要不出光意也或刪取增入</hi>　戸部言府界諸路州<lb/>
軍錢穀文帳舊申三司者昨付逐路轉運司㸃磨其常<lb/>
等文帳舊中司農寺監者昨付逐路提舉司㸃磨及在<lb/>
<pb n="KR2b0019_WYG_387-10b"/>
京庫務文帳見分𨽻禮兵工曹者諸並收歸戸部從之<lb/>
用司馬光閏月所奏立法也<hi>蘇轍八月十一日論奏今附此</hi>　右司諫<lb/>
蘇轍言臣竊聞熈寜以前天下財賦文帳皆以時上於<lb/>
三司至熙寜五年朝廷患其繁冗始命曾布刪定法式<lb/>
布因上言三部胥吏所行職事非一不得專意㸃磨文<lb/>
帳近歲因循不復省閱乞於三司選吏二百人專置一<lb/>
司委以㸃磨是時朝廷因布之言於三司取天下所上<lb/>
帳籍視之至有到省三二十年不發其封者蓋州郡所<lb/>
<pb n="KR2b0019_WYG_387-11a"/>
發文帳隨帳皆有賄賂賄賂各有常數已足者皆不發<lb/>
封一有不足即百端問難要足而後已朝廷以布言為<lb/>
信帳司之興蓋始於此張設官吏費用錢物至元豐八<lb/>
年首尾七八年間帳司所管吏僅六百人用錢三十九<lb/>
萬貫而所磨出失陷錢止一萬餘貫朝廷知其無益遂<lb/>
罷帳司而使州郡應申省帳皆申轉運司内錢帛糧草<lb/>
酒麴商稅房園夏秋稅管額納畢鹽帳水脚鑄錢物料<lb/>
稻糯帳本司别造計帳申省其驛料作院欠負修造竹<lb/>
<pb n="KR2b0019_WYG_387-11b"/>
木雜物舟船柴炭修河物料施利橋船物料車驢草料<lb/>
等帳勘勾訖架閣蓋謂錢帛等帳三司總領國計須知<lb/>
其多少虛實故帳雖歸轉運司而又令别造計帳申省<lb/>
至於驛料等非三司國計虛贏所繫故止令磨勘架閣<lb/>
又諸路轉運司與本部州軍地里不逺取索文字近而<lb/>
易得兼本道文帳數目不多易以詳悉自是外内簡便<lb/>
頗稱允當今戶部所請收天下諸帳臣未悉為收錢帛<lb/>
等帳耶為并收驛料等帳耶若盡收諸帳為依熈寜以<lb/>
<pb n="KR2b0019_WYG_387-12a"/>
前不置帳司不添吏人耶為依熙寜以來復置帳司復<lb/>
添吏人耶若依熙寜以前則三二十年不發封之弊行<lb/>
當復見若依熈寜以來則用吏六百人磨出失陷錢一<lb/>
萬餘貫而費錢三十九萬貫之弊亦將復見臣乞朝廷<lb/>
下戸部令子細分析聞奏然臣竊詳司馬光元奏自改<lb/>
官制以來舊日三司所掌事務散在六曹及諸寺監戸<lb/>
部不得總天下財賦帳籍不盡申戸部戸部不能盡天<lb/>
下錢穀之數欲乞令户部尚書兼領左右曹其舊三司<lb/>
<pb n="KR2b0019_WYG_387-12b"/>
所管錢穀財用事有散在五曹及諸寺監者並乞収歸<lb/>
戸部推其本意蓋欲使天下財用出納巻舒之柄一歸<lb/>
戸部而戸部周知其數而已今戸部既已専領財用而<lb/>
元豐帳法轉運司常以計帳申省不為不知其數也雖<lb/>
更盡收諸帳亦徒益紛紛無補於事矣臣謂帳法一切<lb/>
如舊甚便乞下三省公議然後下戸部施行<hi>八月二十二日戸部</hi>
<hi>云云轍言蓋不行</hi>　蘓轍又言臣近奏乞罷支青苖錢兼訪聞<lb/>
臺諫官皆有文字論列至今並不䝉降出施行臣伏見<lb/>
<pb n="KR2b0019_WYG_387-13a"/>
熙寜之初王安石呂惠卿用事首建青苖之法其實放<lb/>
債取利而妄引周官泉府之言以文飾其事天下公議<lb/>
共以為非是時韓琦冨弼司馬光范鎮等皆昌言其失<lb/>
恨不能救今二聖在上照知民間疾苦改去弊法既已<lb/>
略盡兼近日責降呂惠卿數其罪惡亦以創行青苖為<lb/>
首然天下俵散青苖其實至今未止民間疑怪以為朝<lb/>
廷仍有好利之意臣博采衆語云近日有臣僚獻議以<lb/>
國用不足為言由此聖意遲遲未决臣雖至愚竊為陛<lb/>
<pb n="KR2b0019_WYG_387-13b"/>
下深惜此計何者自古為國率皆禄養官吏分給士伍<lb/>
崇奉郊廟綏撫四夷然而食租衣稅未嘗有少今陛下<lb/>
力行恭儉前代帝王所有浮費一切不為今日之計但<lb/>
當戒飭天下守令使之安集小民若能稍免水旱之災<lb/>
復無流亡之患則安靖之功數年自見穀帛豐羡將不<lb/>
可勝用何至復行青苖以與民爭利也哉惟陛下聖性<lb/>
仁厚凡利民之事知無不為若非左右造此危語動揺<lb/>
聖聽則何至為之廢格羣言以成邪說然臣竊恐中外<lb/>
<pb n="KR2b0019_WYG_387-14a"/>
不知本末但見臺諫之言皆留中不出妄意陛下甘於<lb/>
求利不卹細民逺近傳聞所損不細臣欲乞陛下盡將<lb/>
臣僚前後所上章䟽付三省詳議施行以弭斯謗<lb/>
庚辰詔梁山軍撥往萬州租稅令轉運司逐年科折只<lb/>
就本軍輸納　詔堂除官應避親者到官後限一月自<lb/>
陳　内批近聞馮景同水陸院主守智理㑹地土是本<lb/>
人故父徳誠於熙寜年中獻此地土與秦晉國夫人作<lb/>
功徳院聞徳誠亦曾受却銀帛其事理曲直顯然自今<lb/>
<pb n="KR2b0019_WYG_387-14b"/>
後如馮景更有詞狀尚書刑部不得承接<hi>御集七月二十五日</hi>
門下省言刑部刪修到不以去官赦降條件㸔詳當職<lb/>
官以職事墮曠雖去官不免猶可言至於赦降大恩與<lb/>
物更始雖刼盗殺人亦䝉寛宥豈可以一事差失負罪<lb/>
終身竊謂不以去官赦降原減條内所留尚多所刪尚<lb/>
少今欲更刪改存留從之<hi>蘇軾自辨䟽可附</hi>　右正言王覿言<lb/>
臣伏覩近日詔書<hi>覿自注云七月二十五日奏臣伏覩今月八日詔書今既以詔書係六月</hi>
<hi>二十八日故改稱近日</hi>蕩滌隱疵闊略細故以開詿誤自新之路<lb/>
<pb n="KR2b0019_WYG_387-15a"/>
天下幸甚然臣竊觀自古仁聖之君莫過於堯舜而堯<lb/>
之為治其大要乃在於哲而惠也舜之為治其先務乃<lb/>
在於難壬人也惟其哲而惠故巧言令色者不得售其<lb/>
私惟其難壬人故懐姦挾詐者不得遂其惡於是堯乃<lb/>
得以致黎民懐之而舜乃得以致蠻夷率服也伏惟皇<lb/>
帝陛下太皇太后陛下臨政以來登進忠賢放出邪惡<lb/>
可謂哲而惠矣可謂難壬人矣惟能不倦以終之則黎<lb/>
民懐之豈減於堯而蠻夷率服豈愧於舜哉今者下寛<lb/>
<pb n="KR2b0019_WYG_387-15b"/>
大之詔推曠蕩之恩凡有誤先帝任使之人一切不問<lb/>
者聖意以謂罪顯惡鉅者皆已去矣彼隱疵細故猶治<lb/>
焉則非所以包荒含垢之義也故渙然施惠而一洗之<lb/>
以慰安衆庻之心臣雖至愚尚復何疑而過計議論以<lb/>
蹈衆怨之機乎臣但見詔與事違而名與實異人情之<lb/>
所共駭故不敢嘿嘿以為取容之計今復為陛下一論<lb/>
之詔曰罪顯者已正惡鉅者已斥陛下亦常深察乎罪<lb/>
顯者果已皆正邪惡鉅者果已皆斥邪若猶未也則民<lb/>
<pb n="KR2b0019_WYG_387-16a"/>
之具瞻安可欺世之公論何可誣也彼碌碌一官不當<lb/>
權要罪顯而未正惡鉅而未斥者固不足慮而坐廟堂<lb/>
之上執政之間陛下日與之謀議可否天下之幾政者<lb/>
猶有其人焉張璪是也故詔下以來知識之士忠義之<lb/>
臣莫不憤惋歎息以謂罪顯惡鉅之人方在君側而謂<lb/>
之罪已正惡已斥則欺罔蔽惑之患可從而知矣雖在<lb/>
畎畆猶當疾首蹙額而為朝廷憂况如臣者待罪言責<lb/>
為陛下耳目之官乃忍鉗口結舌而安處乎彼張璪之<lb/>
<pb n="KR2b0019_WYG_387-16b"/>
姦邪欺罔臣自今年二月以來累有封事具陳其狀及<lb/>
竊聞臣僚論列者非一陛下不惟置而不察方且明詔<lb/>
中外諭以既無罪顯惡鉅之人餘皆一切不問矣璪得<lb/>
乗此以自負而膠固其邪黨臣恐自今以往邪黨無射<lb/>
隼之憂而朝廷有養虎之患不惟如是而已且使天下<lb/>
有以窺朝廷謂左右大臣罪顯惡鉅如張璪而陛下猶<lb/>
不知之則四方萬里之逺百官羣吏之衆何以廣覽兼<lb/>
聽而坐照其姦邪臣以為陛下不速去璪無以解天下<lb/>
<pb n="KR2b0019_WYG_387-17a"/>
之惑無以破羣邪之黨無以隆朝廷之勢也惟聖慈深<lb/>
察而詳擇焉天下幸甚<hi>王覿奏自注云七月二十五日上此新録以此章為林旦所作</hi>
<hi>略見九月二十四日璪出時誤也元祐雜録亦繫之王覿當九月十四日以前林旦固被彈糾矣自二月以來</hi>
<hi>累有封事論列當考</hi>
壬午右司諫蘇轍言臣頃曾上言乞將市易欠錢人戸<lb/>
通計所納息罰錢數如己納及元請官本數目即與除<lb/>
放䝉聖恩依此施行徳澤霶霈所及甚廣然臣訪聞京<lb/>
師欠戸貧下之家從初多作詭名請改新還舊以此無<lb/>
<pb n="KR2b0019_WYG_387-17b"/>
縁通計息罰故除放之恩多止上戸臣近日再行體問<lb/>
據通直郎監在京市易務宋肇為臣言若截自欠二百<lb/>
貫以下人戸一例除放則所放人戸至多事亦均一仍<lb/>
具本務一宗節目及利害文字請臣論奏臣詳究其說<lb/>
竊以為當行之事有五市易本錢前後諸處撥到共計<lb/>
一千二百二十六萬餘貫中間撥還内藏庫等處共計<lb/>
五百三十萬餘貫朝廷支使過共計三百八十四萬餘<lb/>
貫即令諸場務見在共計三百五十三萬餘貫將此三<lb/>
<pb n="KR2b0019_WYG_387-18a"/>
項已支見在計算已是還足本錢則今來人戸所欠皆<lb/>
出於利息若將見欠三百貫以下人戸除放所放錢數<lb/>
不多此事之當行者一也見今欠人共計二萬七千一<lb/>
百五十五戸共欠錢二百二十七萬餘貫其間大姓三<lb/>
十五酒戸二十七共欠錢一百五十四萬餘貫小姓二<lb/>
萬七千九十三戸共欠錢八十三萬餘貫若將欠二百<lb/>
貫以下人戸除放共放二萬五千三百五十五戸放錢<lb/>
四十六萬六千二百餘貫所放人戸九分以上而所放<lb/>
<pb n="KR2b0019_WYG_387-18b"/>
錢止及二分此事之當行者二也元豐中朝廷催理欠<lb/>
負極為峻急然一歲所納不過三萬貫頃來朝廷優假<lb/>
細民所催微細自今年正月至今止及六七千貫今且<lb/>
以三萬貫為率猶須七十餘年乃可納足如此則小姓<lb/>
之家死喪流亡不可復知而國家每歲得失六千貫<hi>臣所</hi>
<hi>乞放二百貫以下欠戸錢數於見欠錢數中十分有九之一即是每歲催及三萬貫數中不過催得六十貫而</hi>
<hi>已</hi>如九牛一毛不為損益而二萬餘家困苦為害至大<lb/>
此事之當行者三也市易催索錢物凡用七十人每人<lb/>
<pb n="KR2b0019_WYG_387-19a"/>
各置私名不下十人掌簿籍行文書凡用三十餘人每<lb/>
人各置貼寫不下五人共約一千餘人以此一千餘人<lb/>
日夜騷擾欠戸二萬七千餘家都城之中養此蟊賊恬<lb/>
而不怪此事之當行者四也市易之法欠戸拖延日久<lb/>
或未見歸著及無家業之人皆差人監逐遇夜寄禁既<lb/>
有此法則一例公行寄禁然吏卒頑狡得錢即放無錢<lb/>
即禁榜笞捽縛何所不至若不别作擘劃則日被此苦<lb/>
者不知其數此事之當行者五也伏乞聖慈以此五事<lb/>
<pb n="KR2b0019_WYG_387-19b"/>
較其利害斷自聖意特與除放或因將來明堂赦書行<lb/>
下或更溥行諸路則細民荷戴恩徳淪肌入髓社稷之<lb/>
利不可深計然臣竊見太府寺令歲終細數課以本理<lb/>
息及一分以上其官員等第保明聞奏自來市易官因<lb/>
此酬奬轉官及請賞錢所得無算今來既見市易已支<lb/>
見在實數能還足本錢則以本理息皆是欺罔從前官<lb/>
吏轉官請賞皆當追奪官爵及所賞錢物請朝廷根究<lb/>
前後縁市易轉官請賞之人依理施行内有吕嘉問係<lb/>
<pb n="KR2b0019_WYG_387-20a"/>
創行市易害民甚深雖已經責降尚竊有民社未允公<lb/>
議更乞重行竄謫以謝天下所有宋肇劄子三道臣轍<lb/>
備録進呈如左貼黄稱臣所言放欠事上係二聖徳澤<lb/>
惟當直出中㫖不宜更顯言者姓名或須至令三省相<lb/>
度施行即乞指揮執政勿令宣布<hi>明堂赦書應内外欠市易司人戸見欠二</hi>
<hi>百貫以下並特與除放蓋從轍請也三年四月末李常奏議更詳之</hi>
癸未正議大夫天章閣待制致仕楚建中落致仕為戸<lb/>
部侍郎中書舍人蘇軾繳還詞頭奏曰臣竊惟七十致<lb/>
<pb n="KR2b0019_WYG_387-20b"/>
政古今通義非獨人臣有始終進退之分亦在朝廷為<lb/>
禮義㢘恥之風若起之於既謝之年待之以不次之任<lb/>
即須國家有非常之政而其人有絶俗之資才望既隆<lb/>
中外自服近者起文彦博天下屬目四夷革心豈有凡<lb/>
材之流亦塵盛徳之舉如建中輩决非其人竊料除目<lb/>
一傳必致羣言交上幸其未布可以追回所有前件告<lb/>
詞臣未敢撰已而右正言朱光庭亦論建中常才衰耗<lb/>
將奚所用詔建中除命勿行<hi>光庭言據元祐章䟽得㫖在八月二日今并書</hi>
<pb n="KR2b0019_WYG_387-21a"/>
刑部郎中杜紘為右司郎中奉議郎杜純為刑部員外<lb/>
郎<hi>八月十四日朱光庭云純宜令且在河北</hi>　右司諫蘇轍言杜紘命下之<lb/>
日中外疑惑以朝廷用人必分流品清濁尚書左右司<lb/>
郎官總督十二司之事至其遷擢髙者多為左右史下<lb/>
者猶為直閣修撰領三路都漕發運使不一二年即為<lb/>
侍從自非清望正人不與此選謹按杜紘人品凡近不<lb/>
知經術以誦習法律進身自熙寜元豐以來為刑部官<lb/>
諂事宰相王安石王珪蔡確以下脂韋便佞無不得其<lb/>
<pb n="KR2b0019_WYG_387-21b"/>
懽心雖杜純親弟而純以直進紘以諂聞兄弟異心衆<lb/>
所共悉初修熙寜編敕紘與其議害民之法皆經其手<lb/>
今復為詳定官奮筆改更非笑前書略無愧恥翻覆隨<lb/>
時一至於此兼與楊汲崔台符共事歲月甚久大理寺<lb/>
所勘探報過公事事干官員皆刑部下法朝廷近以所<lb/>
斷多有枉濫差官理雪凡所平反十至七八汲台符既<lb/>
以官長被罪如紘等皆其屬官朝廷雖闊略不問至於<lb/>
非次擢用豈宜遽以及紘竊恐賞罰失當使天下不服<lb/>
<pb n="KR2b0019_WYG_387-22a"/>
而汲台符亦得以為詞為損不細或言紘近日押伴西<lb/>
人朝廷授以指蹤使紘與西人商量事得了當右司之<lb/>
命蓋以為賞臣以為此有司常事不足以為功况為官<lb/>
擇人當以流品為急若以右司為賞恐非孔子不以名<lb/>
器假人之義伏乞追回前命以厭公議<hi>蘇轍論杜紘在八月一日今并</hi>
<hi>書八月七日又奏二年五月十三日紘自右司郎中遷大理卿則轍言初不從也</hi>　秘書少監<lb/>
顧臨直龍圖閣為河東路轉運使<hi>臨出使當考</hi>　提舉崇福<lb/>
宮韓宗師再任理提刑資序以宗師自陳父老從所乞<lb/>
<pb n="KR2b0019_WYG_387-22b"/>
也　監察御史上官均言近除張公庠廣東轉運副使<lb/>
不當以疾辭詔公庠送吏部與合入差遣<hi>朝請大夫張公庠權廣西</hi>
<hi>運副事在六月八日</hi>　中書省言左僕射司馬光以足疾免明堂<lb/>
大禮使詔改差右僕射呂公著為大禮使門下侍郎韓<lb/>
維為禮儀使中書侍郎張璪為儀仗使同知樞密院事<lb/>
安燾為鹵簿使尚書左丞李清臣為橋道頓逓使　供<lb/>
備庫使張楙押賜夏國主生日禮物内殿崇班安愈押<lb/>
賜中冬時服仍假閤門祗候　戸部言乞罷市易所置<lb/>
<pb n="KR2b0019_WYG_387-23a"/>
賣鹽場從之　又言今諸曹寺監錢物悉收歸戸部獨<lb/>
府界錢穀舊係三司主管今歸府界提㸃司未曾釐正<lb/>
亦請收歸本部從之　措置熙河蘭㑹路經制財用司<lb/>
言本路五州軍皆極邊難於和糴常患客旅邀價請詔<lb/>
茶場司毋得於並邊州軍博糴斛斗及茶場司應副熙<lb/>
河路錢九十萬貫聽於本路五州支撥從之　翰林學<lb/>
士承㫖鄧温伯言學士如獨員每兩直乞免一宿候有<lb/>
雙員即依故事從之　詔府界三路保甲遇本戶災傷<lb/>
<pb n="KR2b0019_WYG_387-23b"/>
及七分以上並免放當年冬教訖奏<hi>蘇轍初九日奏</hi>　刑部言<lb/>
刑獄案可以兩斷者更不取㑹單狀著為令從之<lb/>
甲申詔武學上舎生補中及一年公試弓馬策義兩次<lb/>
皆入優等不曾犯五等罰令保明聞奏量材録用仍每<lb/>
年不得過一名令㸔詳國子監太府條制所立法　詔<lb/>
沙苑監撥入右廂提㸃司<hi>元祐元年七月二十九日</hi>　太僕寺狀沙<lb/>
苑監先𨽻河南監牧司昨因廢監撥歸羣牧司㝷因置<lb/>
羣牧行司撥入行司管係其行司後改為提舉監牧司<lb/>
<pb n="KR2b0019_WYG_387-24a"/>
今已降朝㫖撥入右廂提㸃司即買馬監牧司更不管<lb/>
係其提舉陜西等路買馬監牧司名合除去監牧二字<lb/>
從之<hi>法冊二年二月十六日密劄此事或不□載</hi>　右司諫蘇轍言臣竊見<lb/>
淮南春夏大旱民間乏食流徙道路朝廷哀愍饑饉發<lb/>
常平義倉及截留上供米以濟其急淮南之民上頼聖<lb/>
澤不至餓殍然自六月大雨淮水汎溢泗宿亳三州大<lb/>
水夏田既已不收秋田亦復蕩盡前望來年夏麥日月<lb/>
尚逺勢不相接深可憂慮訪聞見今官賣米猶有未盡<lb/>
<pb n="KR2b0019_WYG_387-24b"/>
然必不能支持久逺臣欲乞朝廷及今未至闕絶之際<lb/>
速行取問本路提舉轉運司令具諸州災傷輕重次第<lb/>
見今逐州各有多少糧食可以賑濟得多少月日如將<lb/>
來之絶合如何擘劃施行立限供報所貴朝廷得以預<lb/>
先處置小民不至失所<lb/>
是月御史中丞劉摯言臣聞之銜䇿不調雖造父不能<lb/>
善御法令不一雖有虞不能善治故曰謹乃出令言謹<lb/>
始也又曰令出惟行弗惟反言謹終也聖人制法令於<lb/>
<pb n="KR2b0019_WYG_387-25a"/>
堂奥之上熟復戰兢若不得已者故其出也天下信之<lb/>
以令則行以禁則止所謂信如四時堅如金石若始之<lb/>
不謹既出而反之則何以示信出而勿反則將有受其<lb/>
敝者由此言之始既不謹雖欲謹終不可得矣恭惟陛<lb/>
下即位逾年加惠海宇修備政事大要專以便人天下<lb/>
幸甚然累月以來法令寡信議者竊有疑焉夫法非不<lb/>
善而施行之際使議者致疑此亦不可不察臣謹條列<lb/>
一二以槩見其餘乃者朝廷患免役之敝下詔改復差<lb/>
<pb n="KR2b0019_WYG_387-25b"/>
法天下知之久矣置局設官以議施行之叙天下望之<lb/>
又久矣造法不謹其始施之倉卒故改而立雇募之議<lb/>
又為招募之法而法至今不能成也朝廷患常平之敝<lb/>
並用舊制施行曾未累月復變為青苗之法其後又下<lb/>
詔切責首議之臣而歛散之事至今行之如初此二事<lb/>
大事也四方傾耳拭目以觀盛徳之舉而反覆二三雖<lb/>
近侍講議之臣曾不敢必知法將安出尚何以使天下<lb/>
信之陜銅之禁行之未幾復限以五斤勿禁一開其端<lb/>
<pb n="KR2b0019_WYG_387-26a"/>
則輕重多寡誰復可辨官司固未易家至而數之禁而<lb/>
不能止與不禁同大河職事河北轉運司言之則屬轉<lb/>
運司都水言之則歸都水矣夫二者必有一得則亦必<lb/>
有一失矣此其小事然推此類言之則議者之論安可<lb/>
不察且改之易之誠是耶君子猶以為反令况易而未<lb/>
必是徒以暴過舉於天下則曷若謹之於始乎今朝廷<lb/>
建一事命一官令已行矣議者必曰此未也且將改之<lb/>
曾未淹久而議者之言果信臣愚未諭朝廷知其不可<lb/>
<pb n="KR2b0019_WYG_387-26b"/>
而姑為之以待改耶不知而偶為之耶始議既粗行之<lb/>
必有牴牾拾遺補過之臣以言為職知而不言為廢職<lb/>
言而易之則為反令故臣願陛下深詔執政大臣逺慮<lb/>
熟計詳重出令其始既謹度可以必行而後行之則至<lb/>
其終也不可反矣惟陛下加意留神思之毋忽上以嚴<lb/>
政令下以示信四方又以杜塞異議使無所幸其失今<lb/>
日之治宜莫先此<hi>摯奏不得其時按青苖首議之臣即吕惠卿以六月二十五日安置此奏</hi>
<hi>必在惠卿安置後又摯稱銅禁河事銅禁先在四月十八日後未見河事歸漕司乃五月八日復歸都水則未</hi>
<pb n="KR2b0019_WYG_387-27a"/>
<hi>見摯奏稱即位逾年或當是四月五月間然恐太早姑附此於七月末更俟考詳</hi>　殿中侍御<lb/>
史吕陶言<hi>陶言改役法及今半年自二月至七月通閏凡半年也附見七月末</hi>臣伏見朝<lb/>
廷改更役法以來及今半年民間已安其事被差並無<lb/>
糾决祗應多是正身驗之人情良以為便惟是官司自<lb/>
相疑貳蓋有幸差法之不成而欲伸其志者有觀望俯<lb/>
仰伺勢之所在而不復究利害者有偏蔽不通而好異<lb/>
立竒者州縣不敢决而禀議於詳定詳定俟監司之請<lb/>
而後裁正奏報屢上多非綱要辭教數下殊少適從臣<lb/>
<pb n="KR2b0019_WYG_387-27b"/>
竊原朝廷差役之法責其力不斂其錢欲其均不使其<lb/>
幸條目萬變大槩不過此兩端而已雖朝廷寛給期限<lb/>
使天下詳盡利害而當職之吏所見不一或欲單丁女<lb/>
戸官戸寺觀出錢以助役人之費或欲放戸長只差甲<lb/>
頭催稅或欲存留散從官仍舊雇募上下紛紜何時可<lb/>
已陜西一路尤未就緒蓋呂大忠等有此相度行下州<lb/>
縣屬官因而議論不同且女戸官戸等不許出錢并放<lb/>
甲頭差戸長自有著令除招衙前及久來役名人外其<lb/>
<pb n="KR2b0019_WYG_387-28a"/>
餘自合於差法到日並罷支雇錢雖監司旋有申請未<lb/>
見允從而州縣既有詔條自當遵守豈可既差戸長仍<lb/>
置甲頭更留散從官尚支雇直悠悠之徒違戾如此臣<lb/>
恐日月淹久大法未定民間疑惑即於治體深有所損<lb/>
伏望聖慈特降指揮截自某月某日應役人除衙前許<lb/>
招并使院職級弓手節級許存留曹司庫子欄頭之類<lb/>
充投名人外其餘役人如敢尚支雇錢者並以故違條<lb/>
制論罪示天下以必行之意庶幾役法早得成就無使<lb/>
<pb n="KR2b0019_WYG_387-28b"/>
小人幸其不成又言臣訪聞鳯翔府散從官五月分支<lb/>
雇錢元未放散并寶雞縣已依朝㫖差戸長訖又依轉<lb/>
運司指揮令甲頭催税顯見違法騷擾伏乞下提刑司<lb/>
更切體訪如實有此即乞詳酌施行近日朝廷以青苖<lb/>
為常平條貫有出息指揮人皆謂依舊散青苖取利今<lb/>
役法遷延未定上下異論人皆疑依舊斂錢募役此二<lb/>
事最為切務而命令如此於今日之勢不為小失陛下<lb/>
不可不留意執政不可不定議也　監察御史上官均<lb/>
<pb n="KR2b0019_WYG_387-29a"/>
言臣竊見自陛下臨御以來講修政事興利去弊大槩<lb/>
已舉惟差役一法見今詳定尚未成就竊縁當今政事<lb/>
所該最廣所繫最重者莫如差役又四方人情事體輕<lb/>
重參差不等尤在審行裁度立定逐路條法庶幾民力<lb/>
寛裕可以經久無弊臣竊見昨來役局所立條約行下<lb/>
州郡前後不同是致郡縣官吏視聽熒惑無所遵守蓋<lb/>
縁當時講究不熟施行太遽所致又况役事所該最廣<lb/>
所繫最重其役局官吏往往只候諸路文字齊足便行<lb/>
<pb n="KR2b0019_WYG_387-29b"/>
立定其諸路轉運司多不用心親訪州縣事體至有遣<lb/>
人到京聽探役局官吏意㫖竊恐所上役書不能周盡<lb/>
民間利害只如當時役局所辟屬官既縁才選必能深<lb/>
知役事自合候役書成日方别與差遣如屬官張璹到<lb/>
局未數月便除京東轉運判官臣竊恐役局官屬只藉<lb/>
此歴渉為進用階漸無意熟究利害成經久大法不足<lb/>
以上副陛下恤民之意臣聞治天下之術在得民心而<lb/>
民之所重在財與力財力有餘則給足而知徳上之賜<lb/>
<pb n="KR2b0019_WYG_387-30a"/>
財力急廹則窮乏而有乖怨之心今日差役實天下財<lb/>
力之所繫民心恩怨之所聚立法不可不謹也朝廷昨<lb/>
來所以罷役錢而復差役者以前日之法為未便也則<lb/>
今日制法尤須委曲講究使民間所出財力寛裕於往<lb/>
時而使天下之民耕田鑿井佚居飽食仰戴陛下之徳<lb/>
澤實萬世亡窮之利豈特一時之便哉臣竊聞煕寜中<lb/>
王安石秉政當時所議法令不務詳講利害惟以速成<lb/>
自任偏説為意官吏稍有論議指為沮毁新法行之纔<lb/>
<pb n="KR2b0019_WYG_387-30b"/>
二十年民間以為非便陛下臨御廢罷前日之法十己<lb/>
八九臣以為制天下之法者當因天下之心因天下之<lb/>
心者當収天下之論議然後利害詳悉無偏蔽迂泥之<lb/>
患臣欲乞候役書成日且送侍從官尚書侍郎及臺諫<lb/>
官以上各限一月㸔詳如有所見不同即具本末申都<lb/>
省三省參定可否奏上然後頒行所貴曲盡利害永逺<lb/>
可行若只據役局官吏詳定便以行下竊恐講究不盡<lb/>
難以持久法行之後雖許内外臣僚旋行申明又慮衝<lb/>
<pb n="KR2b0019_WYG_387-31a"/>
改紛紜歲月未可遽定非所以重朝廷法令之意事體<lb/>
至重誠當今之急務惟陛下為天下計留意而加察焉<lb/>
<hi>張璹除京東運判在七月戊辰因以均章附此月末</hi>
</p>
<p>
</p>
  </div>
</body>
</text>
</TEI>
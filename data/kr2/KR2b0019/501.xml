<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百九十七</head> <lb/>
    <p>
<pb n="KR2b0019_WYG_501-1a"/>
欽定四庫全書<lb/>
　續資治通鑑長編巻四百九十七<lb/>
　　　　　　　　　　　　宋　李燾　撰<lb/>
　　哲宗<lb/>
元符元年夏四月己夘朔上批宗室右侍禁士寔修進<lb/>
藝業可特授承務郎<lb/>
庚辰鄜延路經畧使吕惠卿言修築開公堡畢工乞賜<lb/>
名詔賜名開公堡<hi>三月十九日</hi>　奉國軍留後安定郡王世<lb/>
<pb n="KR2b0019_WYG_501-1b"/>
開卒輟朝臨奠贈開府儀同三司追封信王謚獻敏<lb/>
辛巳三省言宣州涇縣主簿邱鄜江寧府右司理參軍<lb/>
吉觀國辰州司理參軍王天倪試宏詞科中選詔鄜循<lb/>
一資觀國教授河中府天倪華州鄜和州人也<hi>布録辛巳同呈</hi>
<hi>環慶慕化獲人畜數斬首百級驅牛三百</hi>
壬午朝獻景靈宫至於癸未　禮部尚書蹇序辰言昨<lb/>
準朝㫖編類貶責司馬光等事状候編類畢欲繕寫一<lb/>
本進入以備省覽從之<hi>此據元符三年四月二十七日徐鐸奏請進書序辰初乞編類</hi>
<pb n="KR2b0019_WYG_501-2a"/>
<hi>在紹聖四年三月二十五日</hi>　京西排岸司言西河石炭綱有欠請<lb/>
依西河柴炭綱欠法從之<hi>新削</hi>　樞宻院言請軍營創立<lb/>
廟宇者徒一年稱靈異動衆者加二等廟宇未立各減<lb/>
二等止坐為首之人本轄將校節級不止絶與同罪從<lb/>
之<lb/>
甲申上幸東宫莘王府簡王府因幸睿成宫<hi>二十二日推恩</hi>
乙酉環慶路經略使孫路言美利寨相近有之字平可<lb/>
以建置城寨乞從臣體度邊情進築詔孫路審度從長<lb/>
<pb n="KR2b0019_WYG_501-2b"/>
措置無致輕易敗事仍節次具措置次第以聞<hi>曽布日録云路</hi>
<hi>言自進築以来止用廂軍保甲般運軍器不曽和雇車乗衆莫不稱之附見當考</hi>　樞宻院言<lb/>
鄜延路進築羅古谷嶺堡寨河東路進築榆木川寨詔<lb/>
軍兵等賜錢有差<hi>正月四日奏乞城榆木川四月十一日賜名羅古谷嶺堡四月十二日畢</hi>
<hi>工十四日賜名惠卿家傳不載此</hi>　鄜延奏已差王愍苖履統制擾耕<lb/>
涇原奏進築没煙前峽乞秦鳯環慶兵各萬人從之續<lb/>
令環慶輟騎兵五千秦鳯三千仍選精銳又令秦鳯整<lb/>
頓其戰士及餘丁以竢熈河㑹合<hi>兩項並據布録乙酉日事附入當考</hi>
<pb n="KR2b0019_WYG_501-3a"/>
丙戍修國史提舉官尚書左僕射兼門下侍郎章惇等<lb/>
進神宗皇帝正史紀二冊　詔化州安置梁燾卒不許<lb/>
歸葬家屬令韶州居住<hi>四年八月十六日紹聖四年十一月二十七日梁燾卒於化州</hi>
<hi>州屬廣西距京八十一程卒既百日朝廷乃知也五月四日諸子並勒停</hi>　禮部太常寺言<lb/>
奉詔詳定㳂寳法物禮儀謹按國朝㑹要元日五月朔<lb/>
冬至並行大朝㑹儀今奉上傳國寳欲用五月朔朝㑹<lb/>
行受寳之禮㳂寳儀物各依上尊號寳冊儀為祇受之<lb/>
禮兼按淳化元年因元㑹而行冊禮今五月朔於故事<lb/>
<pb n="KR2b0019_WYG_501-3b"/>
當大朝㑹乞就大朝㑹日以禮祇受前期有司預行製<lb/>
造㳂寳法物并寳進納入内俟降出權於寳堂安奉前<lb/>
三日差官奏告天地宗廟社稷前一日上齋於内殿上<lb/>
服通天冠御大慶殿降坐受寳羣臣上夀稱賀從之<lb/>
鄜延路走馬郝平言塞門北有故蘆關乞修復作守禦<lb/>
堡寨平以為西賊入漢界至蘆關百三十里乃有水水<lb/>
源在蘆關若據之則西賊往還二百六十里無水詔經<lb/>
略司詳定保明以聞<hi>布錄云鄜延走馬郝平奏乞進築蘆關云差中人馬入漢界至蘆關</hi>
<pb n="KR2b0019_WYG_501-4a"/>
<hi>百三十里乃有水水源在蘆關若據之則西人往還二百六十里無水詔令鄜延相度聞奏先是孫路言鄜延</hi>
<hi>進築蘆關烏延口環慶築恰伊克定邊則横山非賊所能有矣頗與平所陳合上亦稱平曉事已移熈河走馬</hi>
　詔府界京東京西河北東南路將下押隊依元豊舊<lb/>
制差置押隊人數令本將依材武格踏逐委本路經略<lb/>
安撫鈐轄司府界委提舉將兵所審察保明以聞下吏<lb/>
部勘當申樞宻院銓量施行從韓忠彦請也　户兵部<lb/>
言請監司官出外合破擔擎人先差廂軍不足差逓舖<lb/>
若本處實無人可差欲比附紹聖免役令和雇施行其<lb/>
<pb n="KR2b0019_WYG_501-4b"/>
雇錢即於封樁廂軍或馬逓舖闕額請給内支仍每季<lb/>
申提刑司差不干礙官㸃檢如有人可差却支雇錢者<lb/>
依封樁廂軍請給條内别將移用法從之<hi>新削</hi>　是日利<lb/>
珣奏熈秦路兵馬至淺井以来雖無水而適有雪以此<lb/>
無渴死者然水每擔七百雪半袋四五百而戰馬以附<lb/>
糧及器械太多脊背多創損詔令將佐如法療治具因<lb/>
此死損數申宻院<hi>布録要見後来如何</hi>　又詔吕惠卿孫覽於葭<lb/>
蘆榆木川米脂中路修堡障以通兩路聲援<hi>布録</hi>
<pb n="KR2b0019_WYG_501-5a"/>
丁亥三省言周國大長主奏男西染院使錢忱年十六<lb/>
乞除一使領赴朝参詔特遷莊宅使文州刺史　詔重<lb/>
修熈寧日歴官周穜所進熈寧夏季日歴差錯重複罰<lb/>
金八斤　樞宻院言故自毁傷而詐稱傷中或無功而<lb/>
詐稱雜功如率先入賊衝陣破賊苦戰力敵之類冐求<lb/>
恩賞者罪有差保驗官司從坐不以䕃論命官比類取<lb/>
㫖告者有賞從之　詳定一司敕令所言擅借轉運司<lb/>
錢物及借之者干繫官吏各徒二年從之<lb/>
<pb n="KR2b0019_WYG_501-5b"/>
己丑詔京西路官自賣鹽及應縁申請指揮勿行其借<lb/>
過鹽鈔及見任錢物並令本路提刑司拘收封樁内已<lb/>
般到鹽數令提刑司變易見錢封樁　樞宻院言河東<lb/>
路進築榆木川寨畢工詔孫覽已下賜物有差覽言鑿<lb/>
井有青蛇如金色水甘泉源壮乞賜美名詔賜名神泉<lb/>
寨<hi>三月四日奏請四月七日進築六月二十一日賞功玉牒既於此書築神泉寨六月二十一日又書誤也</hi>
<hi>可考</hi>
庚寅樞宻院言鄜延路進築羅古谷城寨畢工詔統制<lb/>
<pb n="KR2b0019_WYG_501-6a"/>
官劉安已下賜物有差<hi>三月四日四月七日進築十四日賜名</hi>　樞宻院<lb/>
言河東路兵馬出界討蕩回又就便修築第九寨工役<lb/>
暴露日乆詔入役軍兵各賜錢有差<hi>三月九日修築府州第九寨</hi>
西上閤門使樞宻副都承㫖同管勾客省四方館提舉<lb/>
中太一宫兼集禧觀宋球卒賻贈外特賜絹二百匹<lb/>
福州觀察使贈開府儀同三司追封滕國公諡温仲翩<lb/>
卒<lb/>
辛夘瀘南安撫司言瀘州義軍乞於冬十月農閑之際<lb/>
<pb n="KR2b0019_WYG_501-6b"/>
各赴所屬犒設以便夷衆應逐縣寨推排到舊新添義<lb/>
軍職級人數亦乞委自本司出帖收補其每年合支衣<lb/>
物乞據數品量給與逐處所管義軍職級庶係籍夷人<lb/>
均故恩賜從之<lb/>
壬辰詔中大夫同知樞宻院事林希罷同知樞宻院事<lb/>
知亳州御史中丞兼侍讀邢恕罷御史中丞兼侍讀知<lb/>
汝州以希私積怨憤宻較口語囬互輕重志在中傷恕<lb/>
隂懐怨憎揚言排擊妄意進用不計後先故並黜之先<lb/>
<pb n="KR2b0019_WYG_501-7a"/>
是恕以三月戊辰劾希希入朝如故恕繼奏䟽曰臣昨<lb/>
䝉恩除御史中丞臣自知此官若不上負陛下寄委則<lb/>
必下犯専權結黨大臣之怒所以臣嘗面辭至於再三<lb/>
<hi>時未有除命前因對先䝉宣諭除日所以面辭</hi>仰䝉聖訓宣諭<hi>時䝉宣諭以朕必主張也</hi>不<lb/>
敢固辭遂勉就職孤立一意惟知事君而已故不量其<lb/>
孱弱欲為聖朝一清姦黨而彈擊林希章䟽纔上已為<lb/>
希妄造平日對客常談欲以因説命數億度之言誣為<lb/>
差除事實之語是非之理燦然可見中外傳播共知希<lb/>
<pb n="KR2b0019_WYG_501-7b"/>
之矯誣而宰臣章惇隂主林希助其聲勢臣非有罪隔<lb/>
朝参之人但以既䝉根治所牒訊不可身為御史中丞<lb/>
安坐臺中<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔應荅恐虧國體故權引疾居家而希乃<lb/>
妄造事端之人又已有臺諫官章䟽彈擊而外挟章惇<lb/>
等奥助上欲欺罔聖明下以鎮壓人情公然造朝殊無<lb/>
忌憚朝列駭笑而臣日困根治所牒訊沮辱不少蘇駉<lb/>
與臣供析大意略同已節次具解析一一奏知而數月<lb/>
已前對客閑談初不經意又大㫖已同其餘皆是小節<lb/>
<pb n="KR2b0019_WYG_501-8a"/>
兩下供析並是逐旋省記初無文簿筆記何由字字合<lb/>
同若必求字字符同則不免𫝊㑹却非實情欲望聖慈<lb/>
念臣効忠有素今来所治語言又已見得别無情意乃<lb/>
為林希不忠誣欺之人所見困辱而又俗吏之所頓挫<lb/>
誠宜在所矜憐兼臣職為御史中丞又出於陛下之所<lb/>
親擢今為林希合宰相大臣為黨共見擠䧟則惟特望<lb/>
聖慈主張而已欲望特降睿㫖付根治所若大意已同<lb/>
止於小節不圓即令疾速結絶所有臣彈林希罪惡與<lb/>
<pb n="KR2b0019_WYG_501-8b"/>
今来所治事全不相干亦望早賜施行如臣言無理亦<lb/>
乞便行罷黜貼黄稱林希日日造朝盖要與其朋黨相<lb/>
見合為姦謀上惑聖聽下脅人情若更稽留必有竒巧<lb/>
非臣一身綿力所當今来治希事只乞以希第一次文<lb/>
字為據後来若别入文字即出於章惇等衆人為謀飜<lb/>
覆之辭不足為憑希實傾險小人前後黨附不忠之跡<lb/>
當已不逃聖鑒知臣言為不誣矣又貼黄臣今為御史<lb/>
中丞欲為朝廷破私黨而宰相大臣合為私黨欲傾天<lb/>
<pb n="KR2b0019_WYG_501-9a"/>
子執法近臣其事乃上繋國家安危非獨臣之私計也<lb/>
伏望聖慈詳賜披覽既而林希以私忌不入<hi>三月二十七日丙子</hi>
上謂曽布曰林希不入渠前日所陳邢恕云無此語非<lb/>
病心安得有此又云希言恕以撰公著貶辭故報怨恕<lb/>
云張商英攻公著臣乃舉自代此可見其妄又云恕言<lb/>
乆欲擊希適下手遲爾恕并兩御史已有文字攻希甚<lb/>
急云希是王珪門下士嘗對黄履云朝廷行遣珪太過<lb/>
又云先帝所不喜皆有之否又曰希此舉非大臣體布<lb/>
<pb n="KR2b0019_WYG_501-9b"/>
曰遊珪門下熈寧元豐中已有此謗黄履所言臣實不<lb/>
知上曰莫是不樂行遣珪否布曰亦恐有之先帝曽召<lb/>
對不用其後又嘗遣使髙麗不願行貶杭州粮料院則<lb/>
不喜亦可知也上曰貶樓店務又問先帝初何以不喜<lb/>
布曰臣嘗見王安石言希乃陳升之所薦及奏對所言<lb/>
多與升之同先帝顧升之云林希昨日對是卿所薦但<lb/>
冷笑而已升之色變然不知希所言何也上曰人言希<lb/>
出珪門下珪與吴充不協希欲謁呉充先造珪出東府<lb/>
<pb n="KR2b0019_WYG_501-10a"/>
北門却從南門入謁是否布曰此亦臣所不知希附珪<lb/>
則有之紹聖初亦附章惇衆論所不與然自在政府議<lb/>
論無不向正未見其有闕失士類亦共稱之更望聖慈<lb/>
采察主張此事要之出於兩人不相得故爾紛紛上曰<lb/>
但恐言者不已又曰章惇深主林希布曰惇於恕亦不<lb/>
薄方恕之初除待制及召還孰以為可者非惇力引何<lb/>
以至此上深然之又曰希此舉非大臣體希為大臣若<lb/>
搆造語言欲罔聖聽其罪固不容誅然身為大臣日侍<lb/>
<pb n="KR2b0019_WYG_501-10b"/>
清光以人情言之度不至如此若恕無此言則蘇駉誕<lb/>
妄爾此事全繫獄官願更賜戒飭勿令變亂事實庶不<lb/>
誤朝廷施行上曰好好先戒諭待更戒飭時三月丙子<lb/>
也是日丁亥安惇等以根治所職事上殿林希不入上<lb/>
因為曽布曰希今日不入又言臺中擊之甚急且言其<lb/>
方根治及聞臺章皆不顧造朝治事如常上又曰輔臣<lb/>
自来稍有人言便當家居聽命布曰臺章不出希無繇<lb/>
得知兼此事他人難言須自處乃可上曰李清臣當時<lb/>
<pb n="KR2b0019_WYG_501-11a"/>
亦如此卿等諭之乃不供職布曰臣初亦不敢言而章<lb/>
惇以謂不可不告遂共以語之清臣已封印聞此遂上<lb/>
馬當時文字皆在中書而清臣獨員不可不避與希亦<lb/>
少異上曰家居聽命乃是布曰希今日聞根治官上殿<lb/>
遂不敢入上曰言者又云希為旦作墓誌有怏怏於先<lb/>
帝不用之語布曰臣不曽見上曰刻石人往往有本布<lb/>
曰墓誌無不刻石石本必亦有之但臣不曽見爾上曰<lb/>
希附王珪必有之布曰此恐不免也上又曰恕輕率多<lb/>
<pb n="KR2b0019_WYG_501-11b"/>
言章惇云以針線縫却口亦須喋喋布曰恕每於人前<lb/>
有欲擊希之語又欲劾之令自圖去就希不能平故得<lb/>
此言遂以上聞上曰大臣豈當如此布曰衆議亦訝其<lb/>
輕發然方今政府闕人其下人材未見可繼者上又曰<lb/>
恕言乆欲擊希只是下手遲布曰此言亦未為可上曰<lb/>
此言誠非理上又曰不知根治虛實果如何恕堅云無<lb/>
此語若與希語果不同須取問布曰執政官自来恐無<lb/>
此故事上曰略問莫不妨布唯唯未敢力陳是日晚希<lb/>
<pb n="KR2b0019_WYG_501-12a"/>
遣其姪虙來謁布則云已有問目矣希欲避位布勸希<lb/>
造朝面陳然後家居聽命希㝷遷出恕先在假既而参<lb/>
假仍乞上殿上甚訝之謂布曰恕無忌憚如此本欲隔<lb/>
下又不欲爾只待問他云上殿来為甚恕方立廷下侍<lb/>
班上又曰恕揚然自若輕忽小人又曰恕每多言章惇<lb/>
云古人謂三緘其口如恕者須以針線縫合方不至喋<lb/>
喋布曰朝廷方付吏議曲直未分林希方遷出恕便参<lb/>
假趍朝上殿衆論亦無不駭之者上曰林希亦失體當<lb/>
<pb n="KR2b0019_WYG_501-12b"/>
兩絀之又問外議如何布曰衆論亦謂林希此舉非大<lb/>
臣體然所以致希如此乃縁恕語言乖謬若兩絀之外<lb/>
議必以為允上曰必兩絀之議已定矣上又曰恕言欲<lb/>
置蔡京兩府駉亦言有例云富弼與晏殊同在政府布<lb/>
曰此是異姓親未聞有兄弟同在政府者若異姓親則<lb/>
不獨殊弼王安石與呉充文彦愽與程戡許將與林希<lb/>
俱是親家如此者甚多上曰林希初奏云待教過三省<lb/>
劄子却云意欲布曰似亦無所校上曰待教與意欲煞<lb/>
<pb n="KR2b0019_WYG_501-13a"/>
不同布曰亦聞更有且教及若得兩字不同縁俱是口<lb/>
語雖經根治未知孰為虛實上曰誠是如此但希面奏<lb/>
與劄子不同即無疑爾布曰陛下必記希面奏之語上<lb/>
曰然布又曰希已兩經取問前日聖問及此臣未及詳<lb/>
陳是日便聞取問恐祖宗以来無此故事縁希尚在政<lb/>
府獄官押問自取問希須以状申大理少卿似於體貌<lb/>
非宜上矍然曰已失更不令問布曰此事已往無可言<lb/>
者願更留聖意上曰甚好上又曰路昌衡言恕常與京<lb/>
<pb n="KR2b0019_WYG_501-13b"/>
密語他人莫得聞雖不同一幕次往往於隔幕私語無<lb/>
得聞者蘇駉既就吏恕聞其言有與希不同者疑章惇<lb/>
黨希反歸罪於駉即又奏䟽曰原希妄造事端本要先<lb/>
䧟天子耳目近臣虛妄既露則必將歸罪蘇駉如此即<lb/>
希謀效臣受其祸希謀不效則蘇駉當其罪希果如此<lb/>
侮慢朝廷即良由朋黨衆盛所致臣聞蘇駉初追赴都<lb/>
堂取狀當是之時駉亦未知事因如何别無向背仍聞<lb/>
章惇嘗厲聲色面諭以聖㫖則駉所供狀安得不實若<lb/>
<pb n="KR2b0019_WYG_501-14a"/>
駉後来到根治所供析前後不同則罪乃在駉即與都<lb/>
堂所供狀無異則希虛妄之罪復何所逃昨蘇駉所供<lb/>
若與希同而臣却稱駉誣臣臣未必無理也然不知用<lb/>
事大臣肯聽臣言罪駉否書曰三人占則從二人之言<lb/>
今兩人既同而其理又在不疑則希尚何辭伏望聖慈<lb/>
特垂照察又貼黄今若朝廷聽希罪蘇駉則他日章惇<lb/>
林希意欲䧟害者即便誣告引一好進小人為證符同<lb/>
則為福不同則為禍劫以利害誰敢不從如此則但其<lb/>
<pb n="KR2b0019_WYG_501-14b"/>
所惡者皆可逐去臣恐惇威遂成無所為而不可固非<lb/>
聖朝之福亦恐為惇之禍也此事尤當深留聖念又貼<lb/>
黄臣前已陳章惇方與聖主爭權希去則權歸陛下希<lb/>
㽞則權歸宰相此非臣激發之辭事理灼然如此乞檢<lb/>
臣近疏更賜披覽後二日恕又造朝<hi>庚寅四月十二日</hi>布再對<lb/>
上語布曰恕今日又入布曰昨對甚久布亦深訝之不<lb/>
知云何上曰只是分訴仍云恕極毁章惇云王珪有恩<lb/>
於惇又以希故遲却三年乃行遣珪又云惇專權用事<lb/>
<pb n="KR2b0019_WYG_501-15a"/>
人畏之如虎莫不至如此否又云惇欲重行遣蘇駉因<lb/>
以立威駉至都堂惇厲聲詰問云是聖㫖取問布曰此<lb/>
言誠過當臣自與惇共事但見其痛罵王珪人皆以為<lb/>
太甚不聞其有庇珪之意兼惇與恕輩皆欲深罪珪以<lb/>
大已功恐無此若謂專權人畏之如虎尤恐不然惇為<lb/>
相無術人無畏之者往往反畏同列但口快多取人怨<lb/>
罵士大夫孰不極口罵之未聞有畏之者若能使人畏<lb/>
之而不畏人乃是惇能有為相操略也至於問駉稱有<lb/>
<pb n="KR2b0019_WYG_501-15b"/>
聖㫖乃當如此豈可使駉不知為聖㫖取問上悉以為<lb/>
然且曰惇恕輩自揚己功太過布曰此衆所共誚但不<lb/>
敢言不謂聖意亦察見其如此陛下先帝長子自當嗣<lb/>
位恕等何功之有上曰當時亦是能守正論布曰太母<lb/>
初無異意但王珪觀望不敢先啓口爾今惇為左相黄<lb/>
履右丞恕為中丞報之亦已豐足至於恕以元祐引文<lb/>
彦愽亦以為己力謂其引彦博在朝有保佑之意此尤<lb/>
為欺罔元祐之人欲招彦博為助豈恕之所能為上亦<lb/>
<pb n="KR2b0019_WYG_501-16a"/>
然之布又曰恕在紹聖初誰以為可在朝廷者非惇力<lb/>
引何以至此上亦深以為然布又曰恕知惇可擊前此<lb/>
何以不言上曰恕自作中丞便數毁短章惇却不獨今<lb/>
日布曰恕亦以惇數面辱之故怨於是兩人皆絀布謂<lb/>
惇曰恕絀極佳且使傾邪媚附者無效惇曰此不可漏<lb/>
恐恕别為姦慝也或曰恕為中丞惇實薦之布亦有力<lb/>
焉而亟與惇異每上殿移時不下惇固疑之矣始惇置<lb/>
希西府盖疑布間已故使希察布而希卒為布所誘遂<lb/>
<pb n="KR2b0019_WYG_501-16b"/>
叛惇惇乃因蘇駉事并逐希恕布雖數為希解然訖不<lb/>
免也<hi>并三月十九邵伯温云邢恕既為惇旦卞起獄不成每上殿移時不下惇果疑之出其元祐初謫隨</hi>
<hi>州上宣仁后自辨書稱宣仁功德有宗廟大計旬日之前因已先定之語遂入元祐黨謫知南安軍恕怨罵惇</hi>
<hi>不已惇畏之復直龍圖閣至元符末上皇即位欽聖后垂簾韓忠彦拜左僕射忠彦不平恕之誣罔謫恕均州</hi>
<hi>安置按恕責南安乃十月十六日事伯温又云惇使希察曽布既而希為布所誘遂叛惇其罷當坐此今参取之</hi>
御史蔡蹈凡四章論希其一曰臣嘗讀書昔先王聰明<lb/>
齊聖小大之臣咸懐忠良其侍御僕從罔匪正人然則<lb/>
古明王於侍御僕從不敢用不忠不良邪僻之人况左<lb/>
<pb n="KR2b0019_WYG_501-17a"/>
右大臣参訂國論典司機宻者乎臣伏見林希天資傾<lb/>
險詭躁𥚹急競利爭進無大臣體頃在先帝擢置文館<lb/>
養之有漸非不見用及選使髙麗輙敢託故不行先帝<lb/>
命黜監杭州樓店務後雖稍遷纔得為郎而已然希事<lb/>
王珪最為親宻珪前後薦論凡累數十先帝知其姦邪<lb/>
終不信用先帝棄天下未久黨附韓縝浸有超擢縝出<lb/>
復事吕大防蘇轍及交通梁燾燾亦傾心結納嘗引希<lb/>
及弟旦以自代數年之間雖嘗以言者斥外而汲汲干<lb/>
<pb n="KR2b0019_WYG_501-17b"/>
進常不自安其知潤州日因藉河渠事獻書大防㝷除<lb/>
天章閣待制由此巧計得行遂躋顯要以至今日若非<lb/>
希能以邪心異意求合大防轍等何以致此臣又按希<lb/>
性多猜忌善人吉士非出其門則䜛毁萬方卒以中傷<lb/>
若其昆弟子姪皆縁要職坐布京師其迹甚明臣又嘗<lb/>
聞希知杭州日承蘇軾之後軾所為政一無善狀希尊<lb/>
奉賛詠見於文墨題其所築西湖堤曰蘇公堤刋石於<lb/>
亭揭示州人無不知者盖天下之人皆曰陛下誠能繼<lb/>
<pb n="KR2b0019_WYG_501-18a"/>
先帝之志者也希終先帝世不見異擢故甞自為其弟<lb/>
旦墓銘謂旦坐論李定事經十五年間無敢道吾家姓<lb/>
名者觀其言觖望可知今陛下進之右府實主機宻邊<lb/>
陲多事議論不一必得端亮一節計安宗社之人審處<lb/>
成計庶幾有助若希者辭難擇事昔猶不為先帝用今<lb/>
肯任陛下事乎此陛下繼志之善有所未盡臣待罪言<lb/>
責不敢循黙欲望聖慈罷希機政特賜顯黜慰塞羣言<lb/>
天下幸甚其二曰臣今月二十五日具奏林希傾邪詭<lb/>
<pb n="KR2b0019_WYG_501-18b"/>
躁𥚹急競利争進無大臣體等事乞特賜黜罷至今未<lb/>
䝉施行臣竊見希自小官以至顯要無非阿附權貴以<lb/>
為梯媒既以恩出其門遂亡朝廷公論王珪之惡屬者<lb/>
士大夫口語籍籍皆謂削奪後時獨希游談要路欲以<lb/>
盖藏背公营私隂滅大義為臣如此顧雖下僚小吏不<lb/>
可一朝居也况左右大臣乎且希以珪能累數十薦力<lb/>
為㧞引至吏部尚書翰林學士天地之造父母之德豈<lb/>
復有大於此者乎由此見希亡愛君報國之心明矣希<lb/>
<pb n="KR2b0019_WYG_501-19a"/>
之姦邪其狀不一獨盖藏王珪尤害朝廷大義其它交<lb/>
通梁燾舉希自代及吕大防蘇轍引為天章閣待制其<lb/>
為姦黨亦甚著明盖朝廷二三年間誅斥元祐羣姦自<lb/>
謂幾盡乃不知希實餘黨而反在天子左右此天下士<lb/>
大夫議論所以喧騰而未息也臣愚欲望陛下斷自聖<lb/>
意檢㑹前䟽早賜施行其三曰臣竊以祖宗以来執政<lb/>
大臣致臺諫官上章論列者即日私家待罪俯伏憂懼<lb/>
如此者所以嚴朝廷風憲之體存人臣進退之義也臣<lb/>
<pb n="KR2b0019_WYG_501-19b"/>
近者再具奏論林希姦邪等事雖未䝉施行而希身為<lb/>
大臣亦合恐懼憂畏家居俟命而乃安然造朝氣熖自<lb/>
若倨傲無耻士論不平若非挟黨怙姦孰敢輕視陛下<lb/>
風憲之司若此其甚欺天慢上近代罕聞臣昨又聞希<lb/>
之纎巧以㝷常客語締造事端上惑宸聰隂中言路原<lb/>
其措意自以邪惡播聞慮有彈擊計窮勢廹知不可奈<lb/>
何而先為釁隙障塞人言庶幾偷安以固寵禄希之險<lb/>
薄於此洞見表裏而尚欲巧為盖覆無耻可知恭惟陛<lb/>
<pb n="KR2b0019_WYG_501-20a"/>
下至誠求治進賢退姦雖逺在千里之外朝聞而夕行<lb/>
惟恐後時至於希為傾邪近在陛下左右而臣數露章<lb/>
疏今已踰旬未聞睿㫖施行中外疑惑臣愚伏望發自<lb/>
聖斷詳希罪状速賜罷黜然後逐臣以戒擊姦後時廣<lb/>
置言職少慰天下公論其四曰伏覩敕命罷林希同知<lb/>
樞宻院事依前官知亳州有以見陛下賞善罰惡大公<lb/>
至信雖左右之臣不敢以私此陛下繼天紹祖之盛德<lb/>
也然臣愚竊以林希姦邪陛下所素聞先帝所深知臣<lb/>
<pb n="KR2b0019_WYG_501-20b"/>
等區區効死言路不顧人㣲屢上章疏皆有據案付外<lb/>
施行今者竊讀告詞止以私積怨憎宻較口語回互輕<lb/>
重志在中傷為罪而它無一言及希姦邪士大夫議論<lb/>
喧然殊未厭慰今不昭示衆聽使天下知希不專以口<lb/>
語被黜則希之它日復進有以藉口者矣如此而欲戒<lb/>
官邪不可得也臣愚欲望睿慈省察斷自聖意少加誅<lb/>
責天下幸甚<hi>蔡蹈章雖無取然不可不載以見一時議論二十四日曽布云可考</hi>　大理<lb/>
寺言應奏斷公事乞依開封府專條不許諸處取索從<lb/>
<pb n="KR2b0019_WYG_501-21a"/>
之　鄜延路經略使吕惠卿言進築羅古谷嶺新寨畢<lb/>
工詔賜名臨夏寨<hi>四月七日十二日</hi>　尚書省言大理寺擬立<lb/>
到有㐫惡及羣黨賊盗提刑司專委本處通判抽差近<lb/>
下禁軍三十人量支器甲提舉捉殺如别有勾當及歸<lb/>
任日所差人並放下不得妄作名目占留從之<lb/>
癸巳轄正男溪嘉斯博邦貝昌為銀青光禄大夫檢校<lb/>
國子祭酒兼監察御史充本族副都軍主　詔龍圖天<lb/>
章閣賫治平元年閏五月二日耀州所獻受命寳玉檢<lb/>
<pb n="KR2b0019_WYG_501-21b"/>
赴都堂参驗　國史編修官周穜言本院昨於王安石<lb/>
家取到安石手記載熈寧初君臣遇合相與論議天下<lb/>
之事然稱當時臣寮多只一字以記其姓名深恐異時<lb/>
難為曉解請降付國史院重㸔詳編纂成書庶幾進御<lb/>
易於觀覽從之<hi>陳瓘云云</hi>　尚書省言宗室宫院遺火宗正<lb/>
司取勘聞奏宗室及同居尊長展磨勘年罰俸給有差<lb/>
祇應當直人若女奴失火同保人不覺察或同祗應人<lb/>
不即救應勾當使臣不切鈐束等第坐罪從之<lb/>
<pb n="KR2b0019_WYG_501-22a"/>
樞宻院言就糧禁軍闕額委都總管安撫鈐轄司於十<lb/>
月上旬選官分詣逐處與當職官於廂軍内揀選年四<lb/>
十以下者依軍分等様添填限至正月終揀遍從之<lb/>
鄜延路奏第七將擾耕獲九十六級<hi>布録癸巳</hi>
乙未吏部言請下兖州於孔子家衆議擇承襲之人俾<lb/>
奉祀事以聞從之　河東經略司言修築第九寨畢工<lb/>
詔賜名寧川寨<hi>三月九日初役工布録云賜名寧川以遮護皇甫川耕牧故也</hi>
丙申詔建閣藏神宗皇帝御集以顯謨為名<hi>二月十八日初令兩</hi>
<pb n="KR2b0019_WYG_501-22b"/>
<hi>制撰名</hi>　詔五月朔受𫝊國寳命宰臣章惇書寫玉檢恊<lb/>
律郎周注年言寳璽靈光翔鶴之瑞願詔詞臣撰樂章<lb/>
付太常寺應奉朝㑹之用詔學士院修撰　䕫州路轉<lb/>
運判官黄逺言請知縣人勿令差往别州縣勾當公事<lb/>
從之　詔陜西河東路監司官如往極邊勾當合差人<lb/>
馬防護處即令本地分將佐城寨官量差馬歩軍防護<lb/>
毋得過五十人騎仍逐地分遞相交替如隨軍出界并<lb/>
走馬承受即委都總管或統制官臨時量事勢差與防<lb/>
<pb n="KR2b0019_WYG_501-23a"/>
護兵馬一兩隊其經略司監司屬官不與統制官監司<lb/>
同行者亦如之毋得過三十人騎　詔陜西河東諸路<lb/>
禁采伐新疆林木　詔海行敕并紹聖免役令抵當出<lb/>
賣條合刪去未售而贖者聽一節先是太府寺奏請抵<lb/>
當估價未售而聽贖即恐開冐名收贖之弊故有是詔<lb/>
<hi>新無</hi>
丁酉詔𫝊國寳檢以天授傳國受命之寳為文　鄜延<lb/>
路經略使吕惠卿言威戎城押送到西界歸順密吹等<lb/>
<pb n="KR2b0019_WYG_501-23b"/>
詔補内殿崇班　刑部立到武臣降叙格第二等贓盗<lb/>
姦私罪借奉職初叙守闕軍將再叙軍將殿直初叙軍<lb/>
將第三等贓罪借奉職初叙軍將從之<hi>舊特詳今從新</hi>　宋球<lb/>
既卒曽布言承㫖司闕官無可代者上亦患無人曰曹<lb/>
誦與觀察使作都承㫖可否布曰誦數乞罷管軍姚麟<lb/>
之次惟誦而已若令作承㫖無不可然在誦則為失職<lb/>
上深以為然且曰不唯誦失職兼其次便是王恩未可<lb/>
峻遷然承㫖誰可為者布曰臣常以為承㫖乃陛下左<lb/>
<pb n="KR2b0019_WYG_501-24a"/>
右親信任使之人當出自聖意選擢然外廷無可選者<lb/>
正任中有人否上曰誰可者布曰曹詩亦曉事上曰不<lb/>
可不若用王師約布曰師約老成厚重非詩之比先帝<lb/>
亦嘗任使但臣不敢及之爾兼須與三省同取㫖上曰<lb/>
且更俟詳思少緩不妨布唯唯<hi>布録四日壬辰</hi>它日布又言承<lb/>
㫖亦有職事不可久闕上曰只王師約莫可用異時不<lb/>
免須與節鉞且令作承㫖布曰外廷無可備選者更自<lb/>
聖裁擇退以語章惇惇亦稱善曰縁此除節鉞則他人<lb/>
<pb n="KR2b0019_WYG_501-24b"/>
不可攀援也<hi>四月乙未</hi>
己亥布請用師約上乃疑之問王貽永作何官布曰樞<lb/>
宻使同平章事上曰自仁廟以後無此例布曰先帝常<lb/>
以師約判三班院是時貴主尚在師約赴局終日適與<lb/>
王詵隣居詵日作樂與貴主宴聚甚歡師約家貴主至<lb/>
泣下遂罷職因言詵之薄劣如此上亦哂之訖不用也<lb/>
<hi>四月己亥</hi>
庚子詔以幸睿成宫先朝從龍官並等第推恩<hi>初六日幸宫</hi>
<pb n="KR2b0019_WYG_501-25a"/>
　宣慶使榮州防禦使入内押班梁從政為入内副都<lb/>
知昭宣使康州團練使内侍押班吴靖方領萊州防禦<lb/>
使西上閤門使周宥為東上閤門使内殿承制閤門通<lb/>
事舍人張忠為供備庫副使馬琪劉永安並為西京左<lb/>
藏庫副使内殿承制穆絢杜能張士宗為供備庫副使<lb/>
東頭供奉官鹿用之為内殿崇班内朱有章與白身兒<lb/>
孫一名恩澤亡没者賜銀絹兩省都知押班共二百匹<lb/>
兩諸司使副至崇班共一百匹兩東頭供奉官已下共<lb/>
<pb n="KR2b0019_WYG_501-25b"/>
五十匹兩並付其家　户部言發運司奏額解帳狀乞<lb/>
限次年九月終撥發輦運司限六月終如違依稽程官<lb/>
文書律罪止杖一百本司官減一等從之　詔西蕃轄<lb/>
正下進貢大首領已有職名人與轉兩資未有職名人<lb/>
與副軍主首領已有職名人各與轉一資未有職名人<lb/>
並與都虞候每年各支茶綵有差　詔秦鳯環慶兵將<lb/>
至涇原出界進築並聴主恩節制<hi>布録</hi>
辛丑三省言六曹人吏俸元豐條令並支見錢元祐例<lb/>
<pb n="KR2b0019_WYG_501-26a"/>
皆裁捐詔除吏部告身一案依見行則例其餘曹部並<lb/>
依元豐條　工部言請復置都提舉汴河隄岸司乞應<lb/>
縁河事經畫奏請等事並須關報本部從之<hi>復置都提舉汴河隄</hi>
<hi>岸司要見的是何年罷元豐八年五月三日止罷隄岸司所收課利</hi>　環慶走馬盖横奏<lb/>
种朴出界斬首百餘級獲駝馬牛羊共數千<hi>布録辛丑</hi>　涇<lb/>
原奏三遣人硬探一次奪馬八匹一次二十五匹一次<lb/>
三十匹遂令孫文將萬騎出没煙討擊<hi>布録辛丑五月四日辛亥當考</hi>
壬寅右諌議大夫安惇為御史中丞權禮部尚書蹇序<lb/>
<pb n="KR2b0019_WYG_501-26b"/>
辰兼侍讀　户部言樓店務每年所收課利錢十分内<lb/>
樁留五釐充修造省房支用其樁留錢及材植磚瓦等<lb/>
輙他用者以違制論從之<hi>舊特詳今從新</hi>　是日曽布再對又<lb/>
言承㫖司闕人極妨事因言臣再三思之雖得王師約<lb/>
未為允如趙挺之輩豈易得在陛下采擢而已此等人<lb/>
於容止詞令雖不免暫時生踈然習熟則亦無難者上<lb/>
終未决布曰承㫖司闕人且如此今御史臺中丞侍御<lb/>
史殿中皆闕朝廷紀綱之地豈可付之蹈棐輩上曰亦<lb/>
<pb n="KR2b0019_WYG_501-27a"/>
未乆布曰已旬日矣此地豈可一日闕人上曰便差只<lb/>
是差中丞布又言左右史乆闕沈銖已病必去西掖亦<lb/>
闕人願更留聖意今大臣意各有所偏章惇主周穜蔡<lb/>
卞主鄧洵武此兩人者亦相若陛下以無心處之俱進<lb/>
亦可俟見其頗邪逐之未免盖史院自來是進擢之地<lb/>
蔡卞趙彦若等皆繇此進今業已處之於此而穜又在<lb/>
經筵諒不可遺人材大約不相逺在御之如何爾兼既<lb/>
處之侍從則隨材任使靡所不宜如李南公路昌衡若<lb/>
<pb n="KR2b0019_WYG_501-27b"/>
初欲處之從官人必驚駭以為不可今既作兩制及任<lb/>
使之際人亦不復有言方今人材闕乏大臣各有所好<lb/>
惡人人更相毁其所知則遂無全人矣此亦衆論所惜<lb/>
上但諦聴而已<lb/>
癸卯中書舍人沈銖以疾再乞宫觀詔除龍圖閣待制<lb/>
知宣州　龍神衛四廂都指揮使吉州刺史王愍為熈<lb/>
河蘭岷路副都總管從張詢奏請也　四方館使祁州<lb/>
團練使苖履權鄜延路都鈐轄<hi>八月二十七日改熈河路</hi>　環慶奏<lb/>
<pb n="KR2b0019_WYG_501-28a"/>
五月自當進築不可更應副涇原兵馬詔從之仍戒以<lb/>
不得妄託故<lb/>
甲申詔自今學官増試兩經仍分兩場每試一經大義<lb/>
三道　三省言户部狀比較到紹聖三年分上供金帛<lb/>
錢物數目京東路最兩浙路殿詔京東轉運使黄寔判<lb/>
官趙竦各減二年磨勘兩浙轉運副使張綬判官陳安<lb/>
民各展二年磨勘<lb/>
乙巳國子監言乞今後科場及太學公私試所存留三<lb/>
<pb n="KR2b0019_WYG_501-28b"/>
分解額均作十分通融先取二禮合格之人不得過五<lb/>
分次取他經從之<lb/>
丙午詔西南龍羅蕃進奉人龍延騫為歸德大將軍龍<lb/>
異㑹為安逺大將軍龍以邱為歸德將軍龍異闔為寧<lb/>
逺將軍龍延特龍以徽二人並為武寧將軍羅以増等<lb/>
二十二人並為奉化郎將龍延覔等九人並為安化郎<lb/>
將羅元象等七人並為保順郎將<lb/>
丁未詳定刪修軍馬司敕例成書賜詔奬諭知樞宻院<lb/>
<pb n="KR2b0019_WYG_501-29a"/>
事曽布知定州韓忠彦仍賜銀絹有差樞宻院言重修<lb/>
到禁軍春秋大教法事藝髙彊人轉資賜帛免晚教接<lb/>
送防送有差<hi>舊錄詳今從新</hi>
</p>
<p>
</p>
  </div>
</body>
</text>
</TEI>
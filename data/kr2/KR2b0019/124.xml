<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百二十</head> <lb/>
    <p>
<pb n="KR2b0019_WYG_124-1a"/>
欽定四庫全書<lb/>
　續資治通鑑長編巻一百二十<lb/>
　　　　　　　　　　　　　宋　李燾　撰<lb/>
　　仁宗<lb/>
景祐四年春正月戊寅賜蔡州學田十頃<lb/>
壬午命侍御史知雜事姚仲孫同詳定茶法　詳定茶<lb/>
法所請自今商人對買全買茶毎一百貫六十貫見錢<lb/>
四十貫許金銀折納從之　詔禮部貢院諸州軍貢舉<lb/>
<pb n="KR2b0019_WYG_124-1b"/>
人數多不均宜約舊額增損以聞　龜兹國沙州並遣<lb/>
人貢方物<lb/>
乙酉免南平軍瑞陽鍚務所欠鍚三萬九千餘斤<lb/>
丙戌詔天下獄有大辟長吏以下並聚㕔慮問有飜異<lb/>
或其家訴寃者聽本處移司又不服即申轉運司或提<lb/>
㸃刑獄司差官别訊之　又諸路提㸃刑獄朝臣給當<lb/>
直兵士三十人武臣二十五人<lb/>
甲午内藏庫主者言嵗裁出緡錢六十萬以助三司蓋<lb/>
<pb n="KR2b0019_WYG_124-2a"/>
始於天禧三年十二月時詔書切戒三司毋得復有假<lb/>
貸自明道二年距今纔四年而所借錢帛凡九百十七<lb/>
萬二千有餘請以天禧詔書申飭之奏可<lb/>
乙未詔應祖父母父母服闋後不以同居異居非因祖<lb/>
父母財及因官自置財産不在論分之限又詔士庶之<lb/>
家應祖父母父母未葬者不得析居若期尚逺即聽以<lb/>
所費錢送官候葬日給之<hi>此法祖今為律令故録之</hi>
庚子賜龜兹國佛經一藏<lb/>
<pb n="KR2b0019_WYG_124-2b"/>
二月丙午賜河北縁邊諸軍緡錢<lb/>
己酉祔葬章惠皇太后於永安陵之西北隅<lb/>
初殿中侍御史張奎請親祀髙禖下禮院詳定庚戌禮<lb/>
院上其儀詔從之<lb/>
壬子洪州别駕王䝉正除名配廣南編管永不録用初<lb/>
其父婢霍撾登聞鼓訴䝉正誣其所生為異姓以規取<lb/>
財産及置獄益州鞫之并得䝉正嘗與霍私通事故再<lb/>
貶之其女嫁劉從徳詔自今不得入内及它子孫不得<lb/>
<pb n="KR2b0019_WYG_124-3a"/>
與皇族為婚姻初劉羙為嘉州都監䝉正欲嫁女與其<lb/>
子從徳䝉正父有才智獨不肯䝉正固請之一日以婚<lb/>
書告家廟父大慟曰吾世為民未嘗有通姻戚里者今<lb/>
而後必破吾家矣<hi>此據范蜀公記事又稱䝉正家有訟䝉正入獄竟死於獄中當考  髙若</hi>
<hi>訥傳云若訥為知雜御史王䝉正知蔡州若訥言䝉正起禆販因縁戚里得官向徙彬州物論稱不平今與之</hi>
<hi>大州可乎詔寝其命按若訥為知雜日寳元元年十二月此時䝉正已編管不知蔡州除命在何時也必前此</hi>
<hi>乃可若然則若訥有言亦必不在為知雜後也從徳女即遂國夫人也别志所書富弼繳詞頭事更當詳考</hi>
甲寅詔禮部貢院自今三月一日申請貢舉其舉人到<lb/>
<pb n="KR2b0019_WYG_124-3b"/>
省以十一月二十五日為限先是崇政殿説書賈昌朝<lb/>
言舉人有親戚仕本州或為發解官及侍父母逺官距<lb/>
本州二千里宜敇轉運司選官類試以十率之取三人<lb/>
詔兩制議而翰林學士丁度等言貢舉舊制以五月一<lb/>
日申請十月二十五日上名於省若二千里而移試或<lb/>
有不及願稍寛其期聽如昌朝説故降是詔自是諸路<lb/>
始有别頭試　除邕州管下谿洞諸州天聖五年以前<lb/>
所逋租稅<lb/>
<pb n="KR2b0019_WYG_124-4a"/>
己未祔章惠太后神主於奉慈廟<lb/>
庚申徳音降東西京及靈駕所過州縣囚罪一等徒以<lb/>
下釋之　詔自今内品有犯並勘罪檢刑名杖數聞奏<lb/>
降所屬斷遣時髙品陳崇祐抵罪贖金令未得與差遣<lb/>
因有是詔<lb/>
甲子賜御史臺册府元龜及天下圖經各一部<lb/>
乙丑置赤帝像於宫中以祈皇嗣<lb/>
丙寅詔侍御史知雜事姚仲孫司諸路提㸃刑獄考課<lb/>
<pb n="KR2b0019_WYG_124-4b"/>
之法先是諸路復置提㸃刑獄還朝多擢為府官仲孫<lb/>
請第其課為三等升黜之故即以命仲孫　詔河北縁<lb/>
邊安撫使兼提舉縁邊諸州軍寨便糴糧草　賜常州<lb/>
學田五頃<lb/>
庚午詔應責授諸州上佐文學參軍等經十年無過而<lb/>
願自便者聽之<lb/>
三月甲戌朔以崇政殿説書司封員外郎直集賢院賈<lb/>
昌朝祠部員外郎崇文院檢討王宗道屯田貟外郎國<lb/>
<pb n="KR2b0019_WYG_124-5a"/>
子監直講趙希言主客員外郎國子監直講楊安國並<lb/>
兼天章閣侍講預内殿起居比直龍圖閣而班直館本<lb/>
官之上天章閣置侍講自此始<hi>元年正月昌朝等初為崇政殿説書</hi>　追<lb/>
復祕書少監盧多遜為工部尚書妻京兆郡太君蘓氏<lb/>
為京兆郡夫人以其子水部員外郎察援赦自陳也<hi>尹洙</hi>
<hi>銘察墓云察得召對從容叙多遜得罪事言已流涕上感動故有是命</hi>
戊寅詔禮部貢舉<lb/>
羣臣多獻祀髙禖頌己夘各賜敇書奬諭大理評事史<lb/>
<pb n="KR2b0019_WYG_124-5b"/>
館檢討王洙亦賜焉帶職京官降敇書自洙始<lb/>
丙申内出章惠太后閤金千餘兩市莊園邸舍以給萬<lb/>
壽觀建廣愛殿奉安章惠御容故也　先是詔從叚少<lb/>
連所請尚書省官帶内外制及兼三司副使不赴集議<lb/>
者以違制論集賢校理趙良規以為不可上言曰國朝<lb/>
故事令敇儀制别有學士知制誥待制三司副使著位<lb/>
視品與前朝異同無在朝叙職入省叙官之說若全不<lb/>
論職則後行員外郎兼學士在朝立丞郎上入省居比<lb/>
<pb n="KR2b0019_WYG_124-6a"/>
駕下知制誥待制入朝與侍郎同列入省分厠散郎員<lb/>
外郎任三司副使郎中任判官在三司為參佐入本省<lb/>
為正員所以舊來議事集尚書省官帶職者不赴别詔<lb/>
三省悉集則及大小兩省内朝官悉集則及學士待制<lb/>
三司副使更集他宫則諸司三品武官二品各次本司<lb/>
長官故事尚書省官帶知制誥中書省奏班簿是以尚<lb/>
書省御史臺了不著籍故有絶曹之語又凡定學士舍<lb/>
人兩省著位除先後入外若有升降皆特禀朝㫖豈有<lb/>
<pb n="KR2b0019_WYG_124-6b"/>
在朝入省迭為髙下詔御史臺禮院詳定久不决於是<lb/>
判禮院馮元等奏曰㑹議之文由來非一或出朝廷别<lb/>
㫖或徇官司舊規故集本省者即南省官集學士兩省<lb/>
臺官者容有内制給舍中丞集學士臺省及諸司四品<lb/>
以上者容有卿監集文武百官者容有諸衛蓋謀事有<lb/>
大小集官有等差率繫詔文乃該餘職叚少連以太常<lb/>
易名之細考功覆議之常誤謂羣司普當㑹席列為具<lb/>
奏嬰以嚴科遂使絶曹清列還入本行分局常員略無<lb/>
<pb n="KR2b0019_WYG_124-7a"/>
異等請臣僚擬諡止集南省官屬或事縁體大臨時敇<lb/>
判兼召三省臺寺即依舊例御史臺别奏云今尚書省<lb/>
官任内制者係臺省之籍無坐曹之實論職官之言正<lb/>
為絶曹者設豈可受禄則繫官定俸議事則絶曹為辭<lb/>
况王旦王化基趙安仁晁逈杜鎬楊億皆嘗預議於尚<lb/>
書省故相李昉為主客郎中知制誥日屢經都省議事<lb/>
散騎常侍徐鉉見江南舊士所説次苐略同又議大事<lb/>
僕射御史大夫入省惟僕射至㕔下馬於今行之所以<lb/>
<pb n="KR2b0019_WYG_124-7b"/>
重本省也故都堂㑹議列狀以品就坐以官忽此更張<lb/>
恐非通理禮官吳育曰兩奏各有未安尚書制度雖崇<lb/>
亦天子之有司在朝廷既殊班列有司輙易尊卑是以<lb/>
朝省為彼我官職分二事也兩制近職若有事議而云<lb/>
絶班不赴非所以求至當且知制誥中書省奏班簿是<lb/>
謂絶班翰林學士亦知制誥不絶班簿此因循之例未<lb/>
為確㨿縱絶班有例而絶官無聞一人命書三省連判<lb/>
而都無所係止為俸錢豈命官之理今取典故中最明<lb/>
<pb n="KR2b0019_WYG_124-8a"/>
一事足以質定祥符五年僕射上事儀絶班之官别頭<lb/>
贊引不與本省官同在迎班請凡㑹議省官帶近職者<lb/>
别作一行而坐自為叙列非以相壓若詔兩制臺省諸<lb/>
司衛官畢集則各從其類自作一行書議如其次詔尚<lb/>
書省議事應帶職官三司副使以上並不赴如遇集議<lb/>
大事令赴别設坐次<lb/>
戊戌翰林學士丁度等上所撰國朝時令一巻詔以五<lb/>
月朔入閤因讀時令尋復問禮官朔日夏至入閤可否<lb/>
<pb n="KR2b0019_WYG_124-8b"/>
皆言五月朔朝㑹合唐舊制雖是大祀比冬至圜丘禮<lb/>
成受賀在質明後無嫌然據易象月令及蔡邕有閉關<lb/>
静事不賀之説鄭康成㨿樂緯春秋説夏至有前殿從<lb/>
八能作樂後漢常行其儀今入閤讀令既屬嘉禮在朔<lb/>
與假本無所礙惟夏至則經義有妨或自聖裁約用漢<lb/>
法詔改以七月朔入閤讀時令尋又罷　判鴻臚寺宋<lb/>
郊言請自今外夷朝貢並令詢問國邑風俗道途逺近<lb/>
及圖畫衣冠人物兩本一進内一送史館從之<hi>按晏殊前已有</hi>
<pb n="KR2b0019_WYG_124-9a"/>
<hi>此請</hi>
濟州團練使劉從廣娶荆王元儼女庚子授從廣滁州<lb/>
防禦使時年十七帝遇從廣特厚猶以章獻故也　同<lb/>
知禮院吳育言舊藏禮文故事類例不一請擇儒臣與<lb/>
本院官約古今制度參定為一代之法從之慶厯四年<lb/>
正月書始成<lb/>
壬寅詔廣桂邕三州通判在任物故者如廣南知州例<lb/>
與一子官<lb/>
<pb n="KR2b0019_WYG_124-9b"/>
夏四月乙巳譯經使吕夷簡上所定景祐法寳新録二<lb/>
十一巻　賜宣州學田五頃<lb/>
丙午禁廣西路民庸雇溪洞婦女犯者以違制論<lb/>
丁未詔學士院自今制策登科人並試策論各一道時<lb/>
將作監丞富弼獻所為文命試館職弼以不能為詩賦<lb/>
辭上特令試策論因有是詔弼尋授太子中允直集賢<lb/>
院<hi>弼除職在五月癸亥今并書</hi>
辛亥賜茅山王欽若所建庵為五雲觀<hi>天聖三年十一月欽若卒時劉</hi>
<pb n="KR2b0019_WYG_124-10a"/>
<hi>随云云或移見此</hi>
癸丑契丹遣林牙啓聖節度使耶律祥崇禄少卿張素<lb/>
民來賀乾元節<lb/>
癸亥賜汴口開河役卒緡錢<lb/>
甲子右僕射兼門下侍郎平章事王曾罷為左僕射資<lb/>
政殿大學士判鄆州吏部侍郎參知政事宋綬罷為尚<lb/>
書左丞資政殿學士禮部侍郎參知政事蔡齊罷為吏<lb/>
部侍郎歸班天聖中曾為首相夷簡參知政事事曾甚<lb/>
<pb n="KR2b0019_WYG_124-10b"/>
謹曾力薦夷簡為亞相未幾罷夷簡為首相居五年罷<lb/>
不半嵗復位李廸為次相與夷簡不協夷簡欲傾廸乃<lb/>
援曾入使樞宻不半嵗廸罷曾即代之始曾久外有復<lb/>
入意綬實為曾逹意於夷簡夷簡即奏召曾及將以曾<lb/>
代廸綬謂夷簡曰孝先於公情契不薄宜善待之勿如<lb/>
復古也夷簡笑諾其言綬曰公已位昭文處孝先以集<lb/>
賢可也夷簡曰不然吾雖少下之何害遂請用曾為首<lb/>
相帝不可乃為亞相既而夷簡專决事不少譲曾不能<lb/>
<pb n="KR2b0019_WYG_124-11a"/>
堪論議多不合曾數求去夷簡亦屢丐罷帝疑焉問曾<lb/>
曰卿亦有所不足耶曾言夷簡招權市恩時外傳夷簡<lb/>
納知秦州王繼明饋賂曾因及之帝詰夷簡至交論帝<lb/>
前夷簡乞置對而曾言亦有失實者帝不悦綬素與夷<lb/>
簡善齊議事間附曾故并綬齊皆罷初命曾以左僕射<lb/>
知青州既入謝求改鄆州乃下學士院貼麻加資政殿<lb/>
大學士判鄆州蓋僕射典州當云判不當云知翰林學<lb/>
士丁度失之也<hi>龍川志載王曾復入相由宋綬及吕夷簡事當不誤然所稱嵗月及人姓名頗</hi>
<pb n="KR2b0019_WYG_124-11b"/>
<hi>差殊今據國史略加删潤庶得其實</hi>　吏部侍郎知樞宻院事王随户部<lb/>
侍郎知鄭州陳堯佐並為平章事随加門下侍郎堯佐<lb/>
守本官吕夷簡嘗宻薦二人可用故也自薛居正後初<lb/>
相無越遷門下侍郎者丁度始誤草制因不復改　禮<lb/>
部侍郎參知政事盛度知樞宻院事工部侍郎同知樞<lb/>
宻院事韓億三司使吏部侍郎程琳翰林學士承㫖兼<lb/>
龍圖閣學士石中立並為參知政事樞宻直學士左司<lb/>
郎中王鬷為右諫議大夫同知樞宻院事<lb/>
<pb n="KR2b0019_WYG_124-12a"/>
乙丑召宋綬入侍經筵　新知樞宻院事盛度言奉敇<lb/>
孟夏薦饗太廟已受戒誓而有除命故事樞宻不差攝<lb/>
行祠事詔以后廟攝太尉趙賀代之<lb/>
庚午奉國留後知樞宻院事王徳用為定武節度使禮<lb/>
部侍郎知樞宻院章得象並為户部侍郎尋改徳用為<lb/>
安徳節度使仍更武定軍曰武康軍時言者以武定犯<lb/>
真宗諡號故也　詔福建路有以野葛毒人者徙其家<lb/>
嶺北編管永不放還<lb/>
<pb n="KR2b0019_WYG_124-12b"/>
閏四月乙亥知徐州李廸言所部滕縣與兖州接境欲<lb/>
因行縣祀岱嶽并至景靈宫祝聖算禱皇嗣上謂參知<lb/>
政事韓億等曰大臣當詢民間利病以分朝廷之憂祈<lb/>
禳之事豈為政耶詔止之<lb/>
知制誥王舉正以宰臣陳堯佐之婿引故事避嫌戊寅<lb/>
改為龍圖閣待制時龍圖閣待制張逸權知開封府請<lb/>
仍舊班舉正下從之<lb/>
已夘改昭武軍為寜武軍以犯宣祖諡號也<lb/>
<pb n="KR2b0019_WYG_124-13a"/>
上封者言比嵗三司副使不問才否例遷龍圖閣待制<lb/>
容有濫恩請自今别議補授庚辰詔三司副使嵗滿當<lb/>
遷者勿以例除臨時聽㫖　賜故將作監丞張唐卿家<lb/>
錢五萬帛五十匹米麥各五十斛唐卿進士第一人及<lb/>
第通判陜州其於吏事如素習民有母再適人而死及<lb/>
葬其父恨之不得祔乃盗母之䘮同𦵏之有司請論如<lb/>
法唐卿時攝州事乃曰是知有孝而不知有法耳奏釋<lb/>
之未幾丁父憂毁瘠嘔血而卒<lb/>
<pb n="KR2b0019_WYG_124-13b"/>
壬午命刑部員外郎直史館宋祁權同修起居注先是<lb/>
召用太常丞集賢校理知宣州葉清臣而清臣未至祁<lb/>
以父名玘且病羸不任久立辭之改命刑部員外郎集<lb/>
賢校理趙槩<lb/>
癸未以河北屯田司都監崇儀副使楊懐敏為北作坊<lb/>
副使同管勾屯田公事右侍禁閤門祗候何九齡為左<lb/>
侍禁前年大水壊縁邊八州軍堤岸而懐敏等修治有<lb/>
勞特遷之　知施州西頭供奉官閤門祗候劉允忠為<lb/>
<pb n="KR2b0019_WYG_124-14a"/>
東頭供奉官始天聖九年溪蠻譚彦綰向進等冦永寜<lb/>
寨嘗詔天賜等州招輯而皆以姻黨相庇援數出擾邊<lb/>
至是為允忠誘降故賞及之<lb/>
乙酉詔流内銓自今引對磨勘奏舉選人並前一日以<lb/>
歴任合除官擬進入内<lb/>
丙戌修中牟縣列子觀仍給田五頃宰相王隨請之也<lb/>
<hi>王隨請修觀㨿春明録實録於景祐元年七月甲午已書仍書給田五頃今此又書但無給田事蓋重出也止</hi>
<hi>存此削去元年七月</hi>
<pb n="KR2b0019_WYG_124-14b"/>
全州言州民朱道誠母病家貧截髪求醫母卒廬墓下<lb/>
旁有冬笋生丁亥賜道誠絹十匹米十斛令官吏常撫<lb/>
存之<lb/>
己亥武寜節度使夏守恩除名配連州編管守恩為真<lb/>
定府定州路都部署恃寵驕恣不法而其子元吉通賂<lb/>
遺市物多不與直轉運使楊偕張存欲按其事定州通<lb/>
判李參因發其受枉法贓詔侍御史趙及與大名府通<lb/>
判李鉞鞫問得實法當死特貸之守恩弟殿前都指揮<lb/>
<pb n="KR2b0019_WYG_124-15a"/>
使定國節度使守贇罷軍職改鎮海節度使赴本鎮守<lb/>
贇子四方館使榮州刺史元亨亦出知衛州守恩卒於<lb/>
貶所參湏城人及良鄉人也内侍岑守中與堂吏受賕<lb/>
撓法及皆劾正其罪參尋擢知荆門軍　光州言祕書<lb/>
監致仕丁謂卒王曾聞之語人曰斯人智數不可測在<lb/>
海外猶用詐得還若不死數年未必不復用斯人復用<lb/>
則天下之不幸可勝道哉吾非幸其死也<lb/>
五月壬寅朔鹽鐡副使兵部員外郎陳貫為刑部郎中<lb/>
<pb n="KR2b0019_WYG_124-15b"/>
直昭文館知相州用閏月庚辰詔書也<hi>張師正倦逰録云陳學士貫為</hi>
<hi>省副時三司有一胥魁桀黠狡獪潜通權倖省中之事率以咨之每聲諾使簉往往陽為欠伸不敢當其禮陳</hi>
<hi>聞而不平决入省斥逐之既來參見嚴顔以待胥知其意奉事彌謹禀承明敏舉無留事嵗餘陳亦善待之一</hi>
<hi>日陳謂胥曰宅中欲㑹一二女客何人可使幹辦曰某公事之隙暫往督視亦可陳不知其心有包藏乃曰爾</hi>
<hi>若自行甚善宴席所須十未具一胥乃携十餘嵗女子於東華門街挿紙標子於首曰為陳省副請女客今監</hi>
<hi>厨無錢賠僃鬻此女子要若干錢遂結皇城司宻邏俾潜以聞朝廷将行黜降賴宰臣辨解終嵗竟罷去止得</hi>
<hi>集賢學士舊例省副罷皆得待制按陳貫以景祐二年八月為户部副使三年正月為鹽鐡副使四年五月除</hi>
<hi>直昭文館知相州舊例省副罷即得待制貫止得館職師正所録或是當時實事然閏月庚辰已有釐革指揮</hi>
<pb n="KR2b0019_WYG_124-16a"/>
<hi>又恐非也貫得集賢學士亦師正誤今姑存此更竢考詳</hi>　翰林侍講學士兼龍圖<lb/>
閣學士户部侍郎馮元卒特贈户部尚書諡章靖元性<lb/>
簡厚不治聲名非慶弔未嘗過謁兩府執親䘮自括髮<lb/>
至祥練皆案禮變服不為世俗齋薦遇祭日與門生對<lb/>
誦説孝經而已多識古今臺閣品式之事尤精易與孫<lb/>
奭俱名大儒凡議典禮多出二人然論者謂元所陳但<lb/>
務廣博不如奭之能折𠂻也<hi>元不如奭此據言行録</hi>
戊申命權三司使王博文同詳定茶法<lb/>
<pb n="KR2b0019_WYG_124-16b"/>
庚戌羙人俞氏生皇子上以諭輔臣王隨等皆再拜稱<lb/>
賀遂御崇政殿録繫囚雜犯死罪降徒流流以下釋之<lb/>
　是日皇子不育<hi>慶厯元年五月乙丑初贈官封王賜名</hi>
乙夘以旱遣使决三京繫囚<lb/>
丙辰遣刑部郎中判户部勾院李宗詠往江南西路體<lb/>
量安撫<lb/>
庚申滑州上靈河縣民黄慶家蠶自成被長二丈五尺<lb/>
闊四尺賜茶綵其家<lb/>
<pb n="KR2b0019_WYG_124-17a"/>
丙寅有芝生於化成殿柱召近臣宗室觀之仍出御製<lb/>
瑞芝詩賜宰臣王隨以下翌日儒臣並為賦頌以獻<lb/>
右司諫韓𤦺言春秋之法但記災異至於祥瑞略而不<lb/>
書豈不以君閲瑞牒則意安覩災符則心懼意安則政<lb/>
怠心懼則徳修聖人垂戒之深其㫖斯在臣愚望陛下<lb/>
特以災異為重一政教之間思所未至者隨其變而應<lb/>
之至於珍祥竒瑞雖陛下仁愛亦望日謹一日以雖休<lb/>
勿休為念則昊穹降鑒答陛下寅畏之心生靈遂宜䝉<lb/>
<pb n="KR2b0019_WYG_124-17b"/>
陛下慈惠之澤自然時和嵗豐家給人足永獲上瑞之<lb/>
報也<lb/>
丁夘以樞宻院禮房副承㫖木令遵為禮賔副使時延<lb/>
州蕃官金明縣都監李士彬殺義男及堂姪女三人法<lb/>
當死令遵與士彬家連昏姻議者恐令遵漏泄機事故<lb/>
出之尋有詔以士彬世官金明特貸死<lb/>
澧州逃卒匿民家傭以自給一日誣告民家事摩駞神<lb/>
歲殺人十二以祭州逮其族三百人繫獄久不决詔遣<lb/>
<pb n="KR2b0019_WYG_124-18a"/>
御史臺推直官方偕就劾偕令卒䟽所殺主名按騐皆<lb/>
亡狀事遂辨侍御史知雜事龎籍薦之戊辰為殿中侍<lb/>
御史裏行偕莆田人也<lb/>
六月甲戌命禮賔使白仲逹入内供奉官蘇紹榮奉安<lb/>
太祖御容於揚州建隆寺景徳中嘗即寺置殿繪御容<lb/>
而其制庳陋㑹占者言東南有王氣乃易以塑像更命<lb/>
新殿曰章武<lb/>
壬午廣南東西路轉運司言所部梅春循新邑欽融桂<lb/>
<pb n="KR2b0019_WYG_124-18b"/>
昭容白瓊崖等州皆烟瘴之地請自今所差京官使臣<lb/>
並二年一替至嵗滿從本司保明與遷一官從之<lb/>
甲申詔杭州捍江軍士自今毋得他役<lb/>
丙戌録唐李氏周柴氏晋石氏李煜錢鏐孟昶髙季興<lb/>
之後為三班借職奉職或遷其官或授試銜李氏八人<lb/>
柴氏五人石氏煜鏐各二人昶季興各一人<lb/>
丁亥又録唐李氏宗屬為借職者十一人為助教者五<lb/>
十三人免解者五人免徭役者三十七人周柴氏宗屬<lb/>
<pb n="KR2b0019_WYG_124-19a"/>
遷官者一人為奉職者三人長史助教者二人免徭役<lb/>
者十一人仍各賜錢一萬<lb/>
戊子以御製神武秘略賜河北河東陜西縁邊部署鈐<lb/>
轄知州軍每得代更相付授始韓億同知樞宻院事建<lb/>
言武臣宜知兵書而禁不傳請纂集其要賜之上於是<lb/>
作神武秘略凡三十篇分十巻仍自作序焉<lb/>
甲午皇姪左監門率府副率宗實特遷右内率府率宗<lb/>
實江寜節度使允譲第十三子也生四嵗養於宫中時<lb/>
<pb n="KR2b0019_WYG_124-19b"/>
方六嵗<lb/>
乙未權判都省宋綬言本省集官覆諡而請諡之家皆<lb/>
自具飲饌夫考行易名用申勸沮而享其私饋頗非政<lb/>
體請自今官為給酒食從之<lb/>
丙申詔開封府國子監及别頭試自今封彌謄録如禮<lb/>
部從左司諫韓琦之請也　又詔國子監以翰林學士<lb/>
丁度所修禮部韵略頒行初崇政殿説書賈昌朝言舊<lb/>
韻略多無訓釋又疑混聲與重疊出字不顯義理致舉<lb/>
<pb n="KR2b0019_WYG_124-20a"/>
人詩賦或誤用之遂詔度等以唐諸家韻本刋定其韻<lb/>
窄者凡十三處許令附近通用疑混聲及重疊出字皆<lb/>
於本字下解注之<lb/>
戊戌杭州言是月乙亥大風江潮溢岸髙六尺壊堤千<lb/>
餘丈詔遣中使往致祭<lb/>
秋七月癸夘詔河南府省諸陵栢子户永安陵永昌陵<lb/>
各留四十永定陵五十時上封者言陵寢已有奉先指<lb/>
揮給灑掃而栢子户多富民竄名籍中以規避徭役故<lb/>
<pb n="KR2b0019_WYG_124-20b"/>
令自上户减放之<lb/>
乙巳詔御史臺主簿自今滿二年與改京官<lb/>
丁未詔河北河東轉運司密下諸州繕器械完城壁以<lb/>
嚴邊偹　始范諷責授武昌行軍司馬㑹乙未赦書落<lb/>
責授徙保信聽居舒州既遭母䘮於是許歸齊州持服<lb/>
諷日飲酒自縱所與逰者輙慕其所為時號東周逸黨<lb/>
顔太初作逸黨詩以刺之而姜潛亦嘗貽書以䟽其過<lb/>
潛奉符人也<lb/>
<pb n="KR2b0019_WYG_124-21a"/>
戊申有星數百皆西南流其最大者一星至東璧沒光<lb/>
燭地久之不散已而黑氣長丈餘出畢宿下<lb/>
己未詔命官犯私罪情輕欲鎻㕔應舉者聽之<lb/>
辛酉詔三司出銀十五萬兩下河北路絹十萬下河東<lb/>
路助糴軍糧　知越州蔣堂言太子中舍致仕齊執象<lb/>
有子廓為荆湖南路提㸃刑獄唐為吉州司理參軍執<lb/>
象與其妻皆年髙居里中而唐仍累仕不歸請除唐隣<lb/>
近一官以便侍養詔唐使歸置廓不問廓㑹稽人在湖<lb/>
<pb n="KR2b0019_WYG_124-21b"/>
南能任其職潭州鞫繫囚七人為强盗當論死廓訊得<lb/>
其狀非强付州使劾正乃悉免死不取以為功平陽縣<lb/>
自馬氏時稅民丁身錢嵗輸銀二萬八千兩民生子至<lb/>
壯不敢束髮廓奏悉蠲除焉唐既坐責雖置廓不問然<lb/>
士論薄之<lb/>
甲子許新荆湖南路轉運使兵部員外郎集賢校理劉<lb/>
立禮歸館供職以母老自請也<lb/>
八月癸酉詔諸縣令佐兼監茶酒鹽税者自今賞罰减<lb/>
<pb n="KR2b0019_WYG_124-22a"/>
正監官一等<lb/>
甲戌出内藏庫絹三十萬下河北路市糴軍儲　越州<lb/>
言大水漂溺民居詔以錢賜被溺之家有差<lb/>
丙子兵部員外郎知制誥謝絳為契丹生辰使供僃庫<lb/>
使連州刺史帶御器械張茂實副之起居舍人直史館<lb/>
知諫院髙若訥為正旦使西京左藏庫使兼閤門通事<lb/>
舍人夏元正副之<lb/>
庚辰涇州言歩軍都虞候端州防禦使孫維鄴卒維鄴<lb/>
<pb n="KR2b0019_WYG_124-22b"/>
初從曹利用討陳進有功及利用長樞宻欲擢用維鄴<lb/>
維鄴惡其權盛數以疾辭遂除左龍武將軍致仕利用<lb/>
貶乃落致仕累遷涇原路部署兼知渭州嘗建言蕭關<lb/>
故道前控大川善水草賊騎所從出也誠得屬羌與俸<lb/>
賜且覊其酋領使為籓籬則可無西顧憂矣<hi>維鄴以崇儀副使致</hi>
<hi>仕及落致仕實録當有之須細檢</hi>
戊子太常博士曾易占除名配廣南衙前編管坐前知<lb/>
玉山縣受賕事發監察御史裏行張宗誼按其罪法當<lb/>
<pb n="KR2b0019_WYG_124-23a"/>
死特貸之易占致堯子也<hi>王安石作易占墓誌言易占坐知信州錢仙芝所誣故失</hi>
<hi>官</hi>
壬辰修石州伏落寨成賜知州及都廵檢使敇書奬諭<lb/>
甲午詔天下常平倉錢榖自今三司及轉運司無得借<lb/>
支<lb/>
丙申詔關中舊俗豪縱凡衣冠子弟自今一犯罪而情<lb/>
涉凶悖者並繫獄聽裁<lb/>
戊戌許華福二州立學　徙相州造船務於天雄軍<lb/>
<pb n="KR2b0019_WYG_124-23b"/>
九月庚戌詔閤門於紫宸殿垂拱殿刋石為百官位表<lb/>
戊午判鄆州王曾言請如馮拯判陳州例錢榖文字免<lb/>
簽書從之<lb/>
庚申詔諸司使副至三班使臣任川廣而合該遷官者<lb/>
如京朝官例許三兩月前申發磨勘文字<lb/>
丙寅三司言東頭供奉官錢遜奏信州鉛山産石碌可<lb/>
烹煉為銅今池饒江三州錢監並闕銅鑄錢請遣遜與<lb/>
本路轉運使試驗以聞從之<lb/>
<pb n="KR2b0019_WYG_124-24a"/>
丁夘御邇英閤讀唐書因詔唐書列傳止取事義切於<lb/>
規戒者讀之　密州大姓王澥私醸酒隣人往捕之澥<lb/>
紿奴曰此盗也使盡殺其父子四人州論奴以法而澥<lb/>
獨不死大理寺詳斷官鄭人蔣偕當澥及奴皆大辟宰<lb/>
相陳堯佐右澥知審刑院宋郊力争卒抵澥死堯佐不<lb/>
恱<lb/>
冬十月癸酉命郊判吏部流内銓時災異數見詔開寺<lb/>
觀為人祈福郊言此非所以應天也<hi>開寺觀祈福據郊正傳郊改判銓百</hi>
<pb n="KR2b0019_WYG_124-24b"/>
<hi>官表在十二月庚辰</hi>
甲戌御邇英閣讀正説謹罰篇述後漢光武罷梁統從<lb/>
重之奏帝曰深文峻法誠非善政宋綬對曰王者峻法<lb/>
則易寛刑則難夫以人主得專生殺一言之怒則如雷<lb/>
如霆是峻易而寛難也<lb/>
乙亥禮院言章惠皇太后請如孝惠皇后例不立忌詔<lb/>
從之仍於其日特不視事禁屠宰<lb/>
丙子御邇英閣讀正説養民篇帝曰尸子言君如杅民<lb/>
<pb n="KR2b0019_WYG_124-25a"/>
如水何也丁度對曰水隨噐之方圓若民從君之好惡<lb/>
是以人君謹所好焉<lb/>
乙酉權知開封府張逸言頃禁臣僚及皇親命婦上章<lb/>
表禁中以希求恩澤比來漸通請謁宜令所經官司糾<lb/>
劾以聞詔可開封僧有求内降免田稅者逸固執不從<lb/>
上曰有司能守法朕何憂也<hi>明道二年五月十三日閤門奏可考</hi>
辛夘詔殿侍換文資者自今後令國子監試詩二首習<lb/>
經學者試平文十道詩不至紕謬文通四為合格　又<lb/>
<pb n="KR2b0019_WYG_124-25b"/>
詔三班差使殿侍犯公罪者聽以贖論<lb/>
癸巳翰林學士李淑請班其父樞宻直學士若谷下詔<lb/>
從淑請<lb/>
甲午邇英閣講春秋上曰春秋自昭公之後魯道陵遲<lb/>
家陪用政記載雖悉而典要則寡宜刪去蔓辭止取政<lb/>
教事節講之因謂宋綬等曰春秋經㫖在於奬王室尊<lb/>
君道邱明作傳文義甚博然其間録詭異則不若公羊<lb/>
穀梁二傳之質綬等對曰三傳得失誠如聖言臣等自<lb/>
<pb n="KR2b0019_WYG_124-26a"/>
今凡邱明所記事稍近誣及陪臣僣亂無足勸戒者皆<lb/>
畧而不講<lb/>
乙未同知樞宻院事章得象言開封府進士章仲昌臣<lb/>
鄉里踈屬實無藝業近聞訟訴發解不公事請牒歸其<lb/>
家從之時鎖㕔應舉人特多開封府投牒者至數百國<lb/>
子監及諸州不在焉及出牓而宰相陳堯佐之子博古<lb/>
為解元參知政事韓億子孫四人皆無落者故嘲謗羣<lb/>
起然殿中侍御史蕭定基與直集賢院韓琦吳育王拱<lb/>
<pb n="KR2b0019_WYG_124-26b"/>
辰實司試事非有所私也<hi>章仲昌事實録偶脫據司馬光朔厯及范鎮東齊記事追</hi>
<hi>附並取光記聞記聞所載或與記事不同則記聞誤記事不誤也</hi>
十一月己亥朔中書言虞部郎中魯傑九月七日請致<lb/>
仕十月七日降敕録其子九齡為試校書郎而傑以九<lb/>
月二十五日卒屯田郎中唐冕四月二十二日請致仕<lb/>
五月七日降敇録其子鑑為試校書郎而冕以閏四月<lb/>
十一日卒當追還所録恩詔特與之<lb/>
辛丑詔河北轉運司如聞城邑上户近嵗多徙居河南<lb/>
<pb n="KR2b0019_WYG_124-27a"/>
或京師以避徭役恐邊郡寖虚宜令本路禁止之<lb/>
太常丞集賢校理判鹽鐡勾院同修起居注葉清臣上<lb/>
所著升平舉要十篇壬子命為直史館<lb/>
癸丑詔進士諸科舉人嘗經御試及景徳四年曾得解<lb/>
大中祥符元年得解而至今三舉者並特許就南省試<lb/>
丁巳詔諸縣壯丁本以僃盗賊自今毋得差防送及它<lb/>
役使<lb/>
己未出内藏庫紬綿五十萬下河北陜西路市糴軍儲<lb/>
<pb n="KR2b0019_WYG_124-27b"/>
癸亥罷登萊州買金場　嘉勒斯賚遣使李博木喇斡等<lb/>
來貢方物<lb/>
十二月戊辰朔河北轉運司奏修塞横壠决河合用錢<lb/>
糧乞早撥赴河口以來春興役上令轉運司再計度從<lb/>
何處修塞河勢從何處赴海有無壅滯保明復奏<hi>去年五月</hi>
<hi>已有權停指揮不知何故又有此然此但據朔厯它無有也</hi>
庚午上封者言西川廣南福建路知州軍通判知縣闕<lb/>
審官院嘗積三五處而不以先後定差其公田有無地<lb/>
<pb n="KR2b0019_WYG_124-28a"/>
之逺近率多不均請自今預籍合入逺官姓名遇闕即<lb/>
以次移差從之<lb/>
壬申以右諫議大夫李允元為給事中知同州初上欲<lb/>
除允元兼集賢院學士執政言故事經科出身雖官至<lb/>
給諫無帶職者遂罷之　詔諸路轉運使提㸃刑獄及<lb/>
知州軍通判自今按察所部官須具實狀以聞　給真<lb/>
定府路州學田各五頃仍詔自今須藩鎮乃許立學它<lb/>
州勿聽<lb/>
<pb n="KR2b0019_WYG_124-28b"/>
庚辰改益州路鈐轄及走馬承受公田並為益利路<lb/>
甲申忻代并三州言地震壞廬舍覆壓吏民忻州死者<lb/>
萬九千七百四十二人傷者五千六百五十五人畜牧<lb/>
死者五萬餘代州死者七百五十九人并州千八百九<lb/>
十人知忻州祖百世都監王文恭監押髙繼芳石嶺關<lb/>
監押李昊並傷而前忻州監押薛文昌并州陽興寨監<lb/>
押苖整皆死詔賜百世整及文昌之家錢各十萬文㳟<lb/>
繼芳昊各五萬其軍民死傷者皆賜有差自是河東地<lb/>
<pb n="KR2b0019_WYG_124-29a"/>
震連年不止或地裂泉涌或火出如黑沙狀一日四五<lb/>
震民皆露處<lb/>
乙酉命侍御史程戡往并忻州體量安撫　右司諫韓<lb/>
琦上䟽曰臣聞動民以行不以言應天以實不以文先<lb/>
儒之大議也故宋景公熒惑守心不忍移臣庶之咎子<lb/>
韋稱君有至徳之言熒惑必徙三舍此則以實應天之<lb/>
效也唐明皇以太陽虧蝕悉令赦徒𨽻之人宋璟謂可<lb/>
以至誠動天不在徳音頻降此則以文應天之弊也臣<lb/>
<pb n="KR2b0019_WYG_124-29b"/>
伏覩嚮者興國寺䨇閣災延及開先祖殿不踰數刻但<lb/>
有遺燼復聞仰觀垂象或失經行蓋人事之已形致天<lb/>
變之嗣發其猶影響諒非徒然當是時臣謂陛下宜虚<lb/>
佇以求直言側身而修庻政有功則賞以絶其僥倖之<lb/>
路有罪則罰以清其姦慝之源旌别賢愚撙節財用抑<lb/>
宴私過度之樂休營造不急之務决獄使之無濫出令<lb/>
斷於必行斯所以念祖宗之艱難答天意之警悟也而<lb/>
陛下眷三京以肆赦宥走群望以罄祠祝内自禁掖外<lb/>
<pb n="KR2b0019_WYG_124-30a"/>
及寺觀並與祭醮逮越朔晦今北道數郡繼以地震上<lb/>
聞即命使軺就崇法供矧兹近塞俯接殊隣豈無間諜<lb/>
之人往道祈禳之事徒彰自恐或誚無稽雖陛下欽順<lb/>
上天之誠可謂至矣其於消伏災眚之道則猶未然夫<lb/>
弛刑網以貸頑悖之民損國貲以奉㳺惰之軰将欲召<lb/>
丕貺感靈心是猶却行以求前揚湯而止沸無益之驗<lb/>
信昭昭矣臣苟隐情惜已不能獻忠盡言使陛下常以<lb/>
禮緇黄薦牲幣為修徳除患之本則臣豈不上負陛下<lb/>
<pb n="KR2b0019_WYG_124-30b"/>
懼災思政之意哉且地震者女謁用事臣下專政之意<lb/>
也今震在北或恐上天孜孜譴告俾思孽敵之為患乎<lb/>
亦望自今而後務在嚴勵守臣宻修兵僃審擇才謀之<lb/>
帥悉去懦武之士明軍法以整驕怠之卒豐廪實以增<lb/>
儲偫之具或曰今北敵守盟約甚固奉朝廷有禮初無<lb/>
釁隙保不騷動未可生事以疑敵心此寛陛下宵旰之<lb/>
憂可也為國家之計則踈矣旬餘琦復上䟽言近聞大<lb/>
慶殿及諸處復建道塲及分遣中使遍詣名山福地以<lb/>
<pb n="KR2b0019_WYG_124-31a"/>
致請禱臣以謂陛下俯從常禮不得已而為之是亦逹<lb/>
寅畏之深㫖也臣切以天埀祅象地見災符前世之君<lb/>
覩之感悟以為禳祈之法則必徹樂减膳修徳理刑大<lb/>
則下詔以求讜言側身而避正殿是以天意恱穆轉為<lb/>
福應願陛下法而行之復恐此後宫中或有宴飲之事<lb/>
欲望比於常時稍用減節不獨仰奉於天戒斯實上安<lb/>
於聖躬臣子之心所以昧萬死而獻言者正在是也且<lb/>
大慶殿者國之路寢朝之法宫陛下非行大禮被法服<lb/>
<pb n="KR2b0019_WYG_124-31b"/>
則未嘗臨御臣下非大朝㑹則不能一至於庭豈容僧<lb/>
道凡庸之人繼日累月喧雜於上非所謂正法度而尊<lb/>
威神也昔唐髙祖立皇太子將㑹命婦於宣政殿博士<lb/>
袁利諫曰前殿正寢非命婦宴娛之地望請命婦㑹於<lb/>
别殿自可僃極恩私髙祖納之即令移於麟徳殿臣亦<lb/>
望今後凡有道塲設醮之類並於别所安置惟陛下特<lb/>
霽天威一加詳納天下幸甚　給徐州學田五頃<lb/>
庚寅龍圖閣學士張逸為樞宻直學士知益州逸凡四<lb/>
<pb n="KR2b0019_WYG_124-32a"/>
至蜀諳其民風華陽縣鄒長殺人誣道旁行者縣吏受<lb/>
賕獄既具乃使殺人者守囚逸曰囚色寃守者氣不直<lb/>
豈守者殺人乎囚始敢言而守者果服立誅之蜀人以<lb/>
為神㑹嵗旱逸使作堰壅江水溉民田自出公租减價<lb/>
以賑民初饑多殺耕牛食之犯者既配關中逸奏民殺<lb/>
牛以活將死之命與盗殺者異若不禁之又將廢穡事<lb/>
今嵗小稔請一切放還復其業報可<lb/>
辛夘徙淮南轉運使叚少連為陜西轉運使時駙馬都<lb/>
<pb n="KR2b0019_WYG_124-32b"/>
尉柴宗慶知陜州縱其下擾民少連入境即劾奏之<lb/>
壬辰徙知饒州范仲淹知潤州監筠州税余靖監泰州<lb/>
税夷陵縣令歐陽修為光化縣令上諭執政令移近地<lb/>
故也<hi>上諭執政據朔厯獨尹洙不徙</hi>　先是京師地震直史館葉清臣<lb/>
上䟽曰天以陽動君之道也地以隂靜臣之道也天動<lb/>
地靜主尊臣卑易此則亂地為之震乃十二月二日丙<lb/>
夜京師地震移刻乃止定襄同日震至五日不止壞廬<lb/>
寺殺人畜幾十之六大河之東彌千五百里而及都下<lb/>
<pb n="KR2b0019_WYG_124-33a"/>
誠大異也屬者熒惑犯南斗治歴者相顧而駭陛下憂<lb/>
勤庶政方夏泰寜而一嵗之中災變仍見必有下失民<lb/>
望上戾天意故垂戒以啟廸清衷而陛下泰然不以為<lb/>
異徒使内侍走四方治佛事治道科非所謂消伏之實<lb/>
也頃范仲淹余靖以言事被黜天下之人齰舌不敢議<lb/>
朝政者行將二年願陛下深自咎責詳延忠直敢言之<lb/>
士庶幾明威降鑒而善應來集也書奏數日仲淹等皆<lb/>
得近徙<hi>按實録正史景祐四年皆不書京師地震明年十二月甲子乃書京師地震甲子初二日也而</hi>
<pb n="KR2b0019_WYG_124-33b"/>
<hi>清臣傳獨云是冬京師地震䟽又云十二月二日丙辰京師地震移刻而止豈㑹要實録正史皆偶遺忘今用</hi>
<hi>清臣傳語及䟽語附范仲淹等内徙後仲淹等内徙縁清臣䟽奏附傳亦無有正傳乃増入然兩年地震並以</hi>
<hi>十二月二日疑䟽語或誤以熒惑入南斗景祐四年亦無其事惟元年及三年並  九月入南斗并寳元元年</hi>
<hi>八月又入南斗清臣所指當是三年事也附傳䟽語丙夜或作丙辰按是年十二月戊辰朔十七日甲申考之</hi>
<hi>長厯皆合其曰丙辰者誤也當依正傳作丙夜</hi>范仲淹既徙潤州讒者恐其復<lb/>
用遽誣以事語入上怒亟命置之嶺南參知政事程琳<lb/>
辨其不然仲淹訖得免自仲淹貶而朋黨之論起朝士<lb/>
牽連出語及仲淹者皆指為黨人琳獨為上開説上意<lb/>
<pb n="KR2b0019_WYG_124-34a"/>
解乃已<lb/>
癸巳契丹遣始平節度使耶律甫衞尉卿王澤來賀正<lb/>
旦<lb/>
是嵗天下上户部主户六百二十二萬四千七百五十<lb/>
三口一千五百九十二萬五千五百二十七客户四百<lb/>
四十三萬八千二百七十四口七百一十八萬六千九<lb/>
百八十九　趙元昊既悉有夏銀綏靜宥靈鹽㑹勝甘<lb/>
凉𤓰沙肅而洪定威懐龍皆即舊堡鎮偽號州仍居興<lb/>
<pb n="KR2b0019_WYG_124-34b"/>
州阻河依賀蘭山為固始大補偽官以威眀碩統張陟<lb/>
楊廓徐敏宗張文顯軰主謀議以鍾鼎臣典文書以沁<lb/>
布開沁尚對烏札如定多特瑪竇惟吉主兵馬葉勒仁<lb/>
榮主蕃學置十八監軍司<hi>案十八監宋史作十二監</hi>委酋豪分統其<lb/>
衆自河北至鄂爾寜山七萬人以僃契丹河南洪州白<lb/>
豹安鹽州羅羅天都威經山等五萬人以僃環慶鎮戎<lb/>
原州左廂宥州路五萬人以僃鄜延麟府甘州路三萬<lb/>
人以僃西蕃囘紇賀蘭駐兵五千人靈州五萬人興慶<lb/>
<pb n="KR2b0019_WYG_124-35a"/>
府七萬人為鎮守緫三十餘萬而苦戰倚善鄂善鄂者<lb/>
横山羌夏兵柔脆不及也選豪族善弓馬五千人迭直<lb/>
偽號六班直月給米二石鐡騎三千分十部𤼵兵以銀<lb/>
牌召酋長面受約束創十六司於興州以揔衆務<lb/>
</p>
<p>
</p>
  </div>
</body>
</text>
</TEI>
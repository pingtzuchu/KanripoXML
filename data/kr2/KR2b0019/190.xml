<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百八十六</head> <lb/>
    <p>
<pb n="KR2b0019_WYG_190-1a"/>
欽定四庫全書<lb/>
　續資治通鑑長編巻一百八十六<lb/>
　　　　　　　　　　　　　宋　李燾　撰<lb/>
　　仁宗<lb/>
嘉祐二年六月壬子以汝州龍山孔<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>為校書郎致仕<lb/>
絳州稷山韓退為安逸處士翰林學士承㫖孫抃薦<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
退有行義也　自趙彦若制䇿不入等閲四年遂無應<lb/>
科者上曰豈朕待之不至耶<hi>此據張唐英政要</hi>
<pb n="KR2b0019_WYG_190-1b"/>
丁巳詔朝廷設制科以取天下美異之士嘗以推恩過<lb/>
厚而難其選故所取不過三二人甚非所以廣詳延之<lb/>
路也其令兩制以上同議之既而抃等言太常博士以<lb/>
下至選人草澤人應制科者並聽待制以上奏舉無得<lb/>
自陳内草澤人亦許本路轉運使奏舉其試文淺陋及<lb/>
履行不如所舉並坐舉者其進用差次不得引舊例超<lb/>
擢從之<hi>草澤人許本路轉運奏舉據㑹要而實録削去</hi>
戊午夏國主諒祚遣人來謝弔祭<lb/>
<pb n="KR2b0019_WYG_190-2a"/>
丙寅進封福康公主為兖國公主仍令所司擇日備禮<lb/>
册命<lb/>
戊辰淑妃苗氏為賢妃兖國公主之母也公主將出降<lb/>
故有是命國朝公主受封降制有册命之文多不行禮<lb/>
只以綸告進内于是翰林學士胡宿言竊聞兖國公主<lb/>
議行册禮然于事體頗有未便前未有此禮祖宗以來<lb/>
公主長公主未有行者昔漢明帝封皇子悉半諸國明<lb/>
徳馬皇后曰諸子食數縣不已儉乎帝曰我子豈敢與<lb/>
<pb n="KR2b0019_WYG_190-2b"/>
先帝子等也唐貞觀中太宗長樂公主將出降帝令有<lb/>
司資送倍于永樂公主魏徴曰不可引漢明帝之言為<lb/>
對且曰天子姊妹稱長公主加長字是有所尊崇或可<lb/>
情有淺深無容禮相踰越太宗然其言入吿長孫皇后<lb/>
后遣使賜徴金帛陛下即位以來累曽進封楚國魏國<lb/>
二大長公主亦不曽行册禮今施于兖國公主是與大<lb/>
長公主相踰越兼以貴主之故賢妃亦䝉殊典有㫖令<lb/>
進綸告若不行册禮是母子之間一行一不行禮意尤<lb/>
<pb n="KR2b0019_WYG_190-3a"/>
不相稱書于史册後世將有譏議必謂陛下偏于近情<lb/>
虧聖徳之美臣願陛下采漢明之言開文皇之聽遵祖<lb/>
宗舊典如國朝公主曽行此禮行之且無嫌如其不曽<lb/>
則宜且罷臣以陛下好忠諫納至言臣職在論思不敢<lb/>
緘黙不從　邢州觀察使李璋為鎮海留後祁州團練<lb/>
使李珣為均州防禦使濮州團練使駙馬都尉李瑋為<lb/>
均州防禦使<lb/>
秋七月丁丑特贈賢妃苗氏三代為東宫三少官<lb/>
<pb n="KR2b0019_WYG_190-3b"/>
辛巳詔河北諸道部署司分遣兵官提舉教閲所部諸<lb/>
軍<lb/>
庚寅詔辰州築外城山猺候功畢人給鹽三斤<lb/>
辛卯令翰林學士承㫖孫抃御史中丞張昪磨勘轉運<lb/>
使及提㸃刑獄課績初知諫院陳旭言生民休戚繫郡<lb/>
縣政之得失今天下州三百縣千二百其治否朝廷固<lb/>
不得周知必付之十八路轉運使而預選者自三司副<lb/>
使省府判官提㸃刑獄或以資序或以薦引才不才固<lb/>
<pb n="KR2b0019_WYG_190-4a"/>
已混淆一旦付以一道按察之寄雖知不勝其任必重<lb/>
退之是重抑一人希進之心而輕一道生民之命今選<lb/>
用不精又責任無法考課不立其間非闇滯罷懦則凌<lb/>
肆刻薄十常八九所以下之疾苦不得上聞而重其愁<lb/>
嘆憔悴也朝廷有意天下之治宜自轉運使始今輒上<lb/>
選用責任考課三法其選用法曰以公正明斷恵愛為<lb/>
本公正可使糾肅官吏明斷可使决治煩劇恵愛可使<lb/>
䘏民之隠茍無數者之長即以補它職其禄賜恩典視<lb/>
<pb n="KR2b0019_WYG_190-4b"/>
轉運使可也其責任法曰唐虞四嶽十二牧三代方伯<lb/>
連帥漢部刺史皆今轉運使之任今居職者非其人專<lb/>
以辦財賦為職業故郡縣之政不修獨掊歛刻暴之令<lb/>
行而民受其弊葢典制不立所致也今舉其<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>務有五<lb/>
一稱薦賢才各堪其任二按劾貪謬修舉政事三實户<lb/>
口増墾田四財用充足民不煩擾五興利除害仍令嵗<lb/>
終具條所施行者以聞其考課法曰故事轉運使給御<lb/>
前厯子嵗滿上審官院考校之三司亦嘗立考課升黜<lb/>
<pb n="KR2b0019_WYG_190-5a"/>
條其後卒不行葢委計司則先財利而忽民事在審官<lb/>
又因循常務而無課第之實按漢世御史中丞外督部<lb/>
刺史今宜付御史臺考較為三等仍與中書門下参覆<lb/>
其實其上等量所部事之劇易而褒進之中等退補小<lb/>
郡若風績尤異即擢以不次其職事弛廢不俟嵗滿明<lb/>
行黜削于是以嵗滿所上功狀分殿最為上中下三等<lb/>
用唐考功四善之法以稽行實其等亦如之故以命昪<lb/>
等然卒亦無所進退焉<hi>無所進退據孫抃𫝊六年八月丁丑詔書更詳之</hi>
<pb n="KR2b0019_WYG_190-5b"/>
壬辰賜諸軍雨壊營舎不出軍都虞候至十將軍士米<lb/>
五石至二石其虞候及入營者半之<lb/>
乙未禮官言禮閣新儀公主出降前一日行五禮古者<lb/>
結婚始用行人告以夫家采擇之意謂之納采問女之<lb/>
之名歸卜夫廟卜而獲吉以告女家謂之問名納吉今<lb/>
選尚一出朝廷不問納采又公主封爵已行誕告不待<lb/>
問名而卜之若納成則既有進財請期則有司擇日宜<lb/>
稍依五禮之名存其物數俾知古者婚姻之事重而夫<lb/>
<pb n="KR2b0019_WYG_190-6a"/>
婦之際嚴如此亦不忘古禮之義也欲俟公主降日令<lb/>
李瑋主婚之家具合用鴈帛玉馬等陳于内東門外以<lb/>
授内謁者進入内中付堂事者受之其馬不入從之<lb/>
丁酉兖國公主受册百官拜表稱賀<lb/>
已亥詔河北陜西河東經略安撫使舉文武官堪將領<lb/>
者各二人<hi>按宋史詔經略安撫舉文武官在是月丁酉又作堪將領者各一人與此小異</hi>
壬寅知麟州六宅使帶御噐械武戡除名江州編管坐<lb/>
與西人戰斷道塢而棄軍先入城也<lb/>
<pb n="KR2b0019_WYG_190-6b"/>
八月乙巳朔降知襄州兵部員外郎知制誥賈黯知郢<lb/>
州黯初迎父之官而父有故人在部中遣直㕔卒致問<lb/>
黯輒笞卒父恚一夕歸鄉里它日疾且亟黯内懐不自<lb/>
安請徙郡及解官就養不報乃棄官去而御史呉中復<lb/>
等言黯輒委州印撓朝廷法通判胡揆不待命而承領<lb/>
州事請並劾罪以聞既降黯而揆特釋之　詔編集樞<lb/>
宻院機要文字樞宻副使程戡提舉初樞宻使韓琦言<lb/>
歴古以來治天下者莫不以圖書為急葢萬務之根本<lb/>
<pb n="KR2b0019_WYG_190-7a"/>
後世之模法不可失也恭惟我宋受命㡬百年矣機宻<lb/>
圖書盡在樞府而散逸蠧朽多所不完臣比到院因北<lb/>
界争寧化軍土田令檢北界朔州移寧化軍天池廟係<lb/>
屬南朝牒累月檢之不獲及因西人理㑹麟州界至又<lb/>
尋慶厯中臣在院日與西人商議納欵始末文案亦已<lb/>
不全以此知機要文字從來散失甚矣請差官于諸房<lb/>
討尋編録一本進内一本留樞宻使㕔以備經久之用<lb/>
于是自建隆以來以嵗月先後事類相從而纂集之六<lb/>
<pb n="KR2b0019_WYG_190-7b"/>
年十一月乃成書慶厯誓書三本樞宻院既不復存大<lb/>
理寺丞周革但于廢書中求得杜衍手録草本因具載<lb/>
焉革平棘人也<hi>此據司馬光記聞</hi>
丁未韓琦又言天下見行編敕自慶厯四年以後距今<lb/>
十五年續降四千三百餘件前後多抵牾請加刪定乃<lb/>
詔宰臣参知政事曽公亮同提㸃詳定編敕<lb/>
戊申兖國公主出降<lb/>
己酉駙馬都尉李瑋入謝燕于禁中<lb/>
<pb n="KR2b0019_WYG_190-8a"/>
庚戌韓琦言朝廷頒方書諸道以救民疾而貧下之家<lb/>
力或不能及請自今諸道節鎮及并益慶渭四州嵗賜<lb/>
錢二十萬餘州軍監十萬委長吏選官合藥以時給散<lb/>
從之<hi>按宋史賜錢合藥在己酉日</hi>　琦又言醫書如靈樞太素甲乙<lb/>
經廣濟千金外臺祕要之類本多訛舛神農本草雖開<lb/>
寳中嘗命官校定然其編載尚有所遺請擇知醫書儒<lb/>
臣與太醫参定頒行乃詔即編修院置校正醫書局命<lb/>
直集賢院崇文院檢討掌禹錫等四人並為校正醫書<lb/>
<pb n="KR2b0019_WYG_190-8b"/>
官<hi>禹錫郾城人</hi>
庚申御崇政殿録繫囚雜犯死罪遞降一等徒以下釋<lb/>
之<lb/>
癸亥䇿試賢良方正能直言極諫祕書丞王彰材識兼<lb/>
茂明于體用明州觀察推官夏噩彰所對不入等噩入<lb/>
第四等授光禄寺丞噩磨勘自當改著作佐郎宰相富<lb/>
弼以親嫌而裁之噩越州人也<hi>噩越州人據登科記王彰不詳邑里</hi>　降<lb/>
前知麟州西上閤門使張希一知儀州六宅使王守忠<lb/>
<pb n="KR2b0019_WYG_190-9a"/>
為輅州鈐轄以知并州龎籍言希一等前在麟州不恤<lb/>
邊患致西人侵占屈野河外禁地也<lb/>
丁卯置天下廣恵倉初樞宻使韓琦請罷鬻諸路户絶<lb/>
田募人承佃以夏秋所輸之課給在城老㓜貧乏不能<lb/>
自存者既建倉乃詔逐路提㸃刑獄司專領之嵗終具<lb/>
所支納上三司十萬户以上留一萬石七萬户八千石<lb/>
五萬户六千石三萬户四千石二萬户三千石萬户二<lb/>
千石不滿萬户一千石有餘則許鬻之<lb/>
<pb n="KR2b0019_WYG_190-9b"/>
戊辰知諫院陳旭言比日内降營求恩賞者甚多雖許<lb/>
執奏而有司時有奉行自今請令中書樞宻院推劾以<lb/>
正干請之罪從之仍牓御史臺閤門<hi>旭奏在皇祐二年九月</hi>
己巳鹽鐵副使刑部員外郎郭申錫為契丹國母生辰<lb/>
使西京左藏庫副使王世延副之右司諫吕景初為契<lb/>
丹生辰使西京左藏庫副使張利一副之度支判官祠<lb/>
部郎中直祕閣王疇為契丹國母正旦使西染院使李<lb/>
瑊副之殿中侍御史呉中復為契丹正旦使東頭供奉<lb/>
<pb n="KR2b0019_WYG_190-10a"/>
官閤門祗候宋孟孫副之<lb/>
庚午賜右監門衛大將軍柳州刺史克循銀三百兩絹<lb/>
三百匹克循徳彛孫也初上不豫克循日夜齋戒徧為<lb/>
禳禬之事又鏤佛書身自禮頌上聞之欲進以官中書<lb/>
裁而賜之<lb/>
壬申知并州龎籍言經略司已令殿中丞孫兆議定横<lb/>
陽河為府州界然後三分許一分與夏國若不聽即絶<lb/>
之請嚴禁陜西和市從之仍詔定新立封堠里數繪圗<lb/>
<pb n="KR2b0019_WYG_190-10b"/>
以聞<hi>三分許一葢當時夏人侵界六十里只令退四十里也吕誨疏第七巻論此頗詳明年九月己巳朔</hi>
<hi>詔河東具利害更考此議竟從與違</hi>
是月翰林學士歐陽修奏疏言臣聞天下之難言者不<lb/>
敢冀必然之聽知未必聽而不可不言者所以盡為忠<lb/>
之心况臣遭遇聖明容納諫諍言之未必不聽其可黙<lb/>
而不言臣伏見自去嵗以來羣臣多言皇嗣之事臣亦<lb/>
嘗因災異竊有奏陳雖聖度包容不加誅戮而臣愚懇<lb/>
至天聽未囬臣實不勝愛君之心日夜區區未嘗忘此<lb/>
<pb n="KR2b0019_WYG_190-11a"/>
思欲再陳狂瞽而未知所以為言今者伏見兖國公主<lb/>
近已出降臣因竊思人之常道莫親于父子之親人之<lb/>
常情亦莫樂于父子之樂雖在聖哲異于凡倫其為天<lb/>
性于理則一陛下嚮未有皇嗣而尚有公主之愛上慰<lb/>
聖顔今既出降漸踈左右則陛下萬幾之暇處深宫之<lb/>
中誰可與語言誰可承顔色臣愚以謂因此時出自聖<lb/>
意于宗室之中選材賢可喜者録以為皇子使出入左<lb/>
右問安侍膳亦足以慰悦聖情臣考於史書竊見自古<lb/>
<pb n="KR2b0019_WYG_190-11b"/>
帝王雖曰至尊未嘗獨處也其出而居外也不止百司<lb/>
公見奏事而已必有儒臣學士講論于閑宴又有左右<lb/>
侍從顧問語言其入而居内也不止宦官宫妾在于左<lb/>
右而已其平居燕寢也則有太子問安侍膳于朝夕其<lb/>
優游宴樂也多與宗室子弟懽然相接如家人計一日<lb/>
之中未嘗一時獨處也今陛下日御前後殿百司奏事<lb/>
者徃徃仰瞻天顔而退其甚幸者得承一二言之徳音<lb/>
君臣之情不通上下之意不接其餘在廷之臣儒學侍<lb/>
<pb n="KR2b0019_WYG_190-12a"/>
從之列未聞一人從容親近左右入而居内則至于問<lb/>
安侍膳亦闕于朝夕是則陛下富有四海之廣躬享萬<lb/>
乗之尊居外則無一人可親居内則無一人得親此臣<lb/>
所以區區而欲言也伏念陛下荷祖宗之業承宗廟社<lb/>
稷之重皇子未降儲位久虛羣臣屢言大議未决臣前<lb/>
所奏陳以謂未必立為儲貳而且養為子既可以徐察<lb/>
其賢否亦可以待皇子之降生于今為之亦其時也言<lb/>
狂計愚伏竢斧鉞<lb/>
<pb n="KR2b0019_WYG_190-12b"/>
翰林侍讀學士兼侍講學士吏部郎中王洙被病踰月<lb/>
上遣使問病少間否能起侍經席乎九月甲戍朔洙卒<lb/>
賜諡曰文御史呉中復言洙官不應得諡乃止<lb/>
乙亥殿中丞權發遣鹽鐵判官雷簡夫體量辰澧州盜<lb/>
賊公事先是彭仕羲納其子師寳之妻師寳忿恚遂與<lb/>
其子師黨舉族趍辰州告其父之惡言仕羲嘗設誓下<lb/>
十三州將奪其符即并有其地貢奉賜與悉專之自號<lb/>
如意大王補置官屬謀為亂于是李肅之與宋守信合<lb/>
<pb n="KR2b0019_WYG_190-13a"/>
議率兵數千深入討伐以師寳為鄉道兵至而仕羲遁<lb/>
入内峒不可得俘其孥及銅柱官軍戰死者十六七肅<lb/>
之等皆坐貶朝廷更委王綽竇舜卿經制之間遣吏諭<lb/>
㫖許令改過自歸輒不聽官軍久無功又出御史朱處<lb/>
約徃視仕羲乃自陳本無反狀其僣稱號補官屬特逺<lb/>
人不知中國禮義而然守信等輕信師寳之譛擅伐無<lb/>
辜願送還師寳等復貢奉内屬宰相文彦博將許之樞<lb/>
宻使韓𤦺曰師寳等還則為魚肉矣必先與約毋殺師<lb/>
<pb n="KR2b0019_WYG_190-13b"/>
寳等乃可聽故再命簡夫體量簡夫葢琦所薦也<hi>正𫝊附𫝊</hi>
<hi>序討蠻事都顛倒今略加刪改使不失次第</hi>
庚辰詔内臣為鈐轄都監者逐路止置一員<hi>李復圭記聞云嘉祐</hi>
<hi>之前毎路兵官内臣或至三四員循法者少復圭奏請毎路止限一員詔如所請遂為定制復圭自紀如此朱</hi>
<hi>墨附𫝊及墓誌並不及之按此時復圭實知涇州不知此詔果是從復圭所請否當考</hi>
乙酉樞宻院言自今舉使臣須本路安撫轉運使提㸃<lb/>
刑獄知州通判方理為舉主其在京文臣非知雜御史<lb/>
武臣非觀察使以上所舉無得施行從之<lb/>
<pb n="KR2b0019_WYG_190-14a"/>
丁亥以契丹歸明人郝永言為鄧州司士参軍給俸仍<lb/>
賜田二頃<lb/>
庚寅樞宻院言河北陜西河東路分都監自轉崇班以<lb/>
上三任親民及有本路經略安撫轉運使前兩府五人<lb/>
同罪奏舉者方得差其京東減親民一任舉主二人若<lb/>
有戰功者勿拘<lb/>
乙未詔真定府定州髙陽闗路安撫都部署添支如陜<lb/>
西四路例並支五十千<lb/>
<pb n="KR2b0019_WYG_190-14b"/>
庚子契丹遣樞宻使右金吾衛上將軍蕭扈宣政殿學<lb/>
士禮部尚書吳湛來再求御容且言當致洪基像<lb/>
冬十月甲辰朔三司使張方平等上新編禄令十巻名<lb/>
曰嘉祐禄令遂頒行之<lb/>
己酉翰林學士兼侍讀學士工部郎中知制誥史館修<lb/>
撰胡宿為囬謝契丹使禮賔使李綬副之且許以御容<lb/>
約因賀正使置衣篋中交致焉<hi>張唐英云遣張昪送御容契丹具儀仗拜謁驚</hi>
<hi>嘆按張昪非送御容者今不取</hi>
<pb n="KR2b0019_WYG_190-15a"/>
甲寅以内園使閤門通事舎人夏詮為西上閤門副使<lb/>
仍詔自今閤門通事舎人經十年無贓私罪者與除閤<lb/>
門副使即毋得陳乞<lb/>
乙丑都官員外郎陳昭素勾當三司修造案公事侍御<lb/>
史丁詡言三司勾當公事罷才數年今河渠司勾當已<lb/>
有兩員若修造案又置一員乃是廢二員而置三員也<lb/>
詔以去年及今夏霖雨修造併多須修造稍稀即行減罷<lb/>
更勿差填<hi>江休復雜志云陳昭素勾當三司修造案半年減十五萬議者云可罷陜西買米一年今</hi>
<pb n="KR2b0019_WYG_190-15b"/>
<hi>附見當考康定元年十二月三司初置勾當公事兩員</hi>　審官院言永興軍秦延<lb/>
渭慶鎮定并鄆青益廣杭州荆南江寧府及三京留守<lb/>
通判自今並差知州資序代還無過陞半年名次從之<lb/>
時以在院知州員多闕少故也<lb/>
丙寅詔翰林醫官院自直院以下定以一百四十二人<lb/>
為額<lb/>
己巳詔昨因儂智髙入㓂坐棄城罪編配人知龔州張<lb/>
序等十四人聽自便<lb/>
<pb n="KR2b0019_WYG_190-16a"/>
庚午鎮海留後李璋罰銅二十斤璋求内降除節度使<lb/>
知諫院陳旭引近詔劾奏之也<lb/>
辛未贈太尉兼侍中劉平諡曰壯愍<hi>本傳云壯武㑹要與實録同今從之</hi>
十一月癸酉朔置江淮南荆湖制置司勾當運鹽公事<lb/>
一員初三司言商旅于𣙜貨務入見錢筭東南鹽嵗課<lb/>
四百萬緡諸路般運不足而課益虧請選官置司以主<lb/>
之<hi>歐陽修有詩可考</hi>
丙子詔提舉在京諸司庫務司汰諸司人老疾不堪執<lb/>
<pb n="KR2b0019_WYG_190-16b"/>
役者仍自今三年一汰之　詔廣南東路經略司蕃官<lb/>
普延曾經捕殺蕃酋又親獲蠻將一人其月給錢五千<lb/>
丁丑禮部員外郎兼侍御史知雜事馬遵為吏部員外<lb/>
郎直龍圖閣以疾自請也遵尋卒録其子姪二人遵性<lb/>
樂易善議論其言時政得失不為激訐故多見推行杜<lb/>
衍范仲淹皆稱道之<lb/>
己卯河北提舉便糴糧草虞部員外郎薛向提㸃河北<lb/>
刑獄仍兼提舉便糴糧草當河北大水民乏食詔輟太<lb/>
<pb n="KR2b0019_WYG_190-17a"/>
倉米六十萬斛以賑之向以為北人不便食秔且漕路<lb/>
囬逺不時至請出本司米四十萬石以代之向任便糴<lb/>
凡四年糧草石束以千計者凡六百　湖北轉運司言<lb/>
彭仕羲㓂西平寨主右班殿直李宗奭擊走之<lb/>
癸未徙知慶州給事中龍圖閣待制崔嶧知同州諫官<lb/>
言嶧年髙非治邊才也<hi>實録于此但書以給中龍知崔嶧知同州又于明年十二月癸</hi>
<hi>卯書自慶州徙同州葢誤也按嶧以至和二年二月除知慶州嘉祐二年八月先除傳永三年四月又除劉湜</hi>
<hi>八月又除劉沆安得十二月嶧猶在州今止存此仍取明年十二月所書增入更須考詳</hi>
<pb n="KR2b0019_WYG_190-17b"/>
丙申三司使張方平言觀文殿學士王舉正等甞参知<lb/>
政事請殿門外叙班在舉正之下入殿庭自依名位從<lb/>
之　詔三司使副體量在省判官才否以聞初知諫院<lb/>
陳旭言今三司乃前代尚書省卿寺之職而無振舉綱<lb/>
轄之官轉運提㸃刑獄代還不問才否例補判官請自<lb/>
今擇在部有風迹者為之其常才且令主判南省諸部<lb/>
或與閑郡庶大計之司無容濫入故下此詔<lb/>
戊戍昭徳軍節度使知并州龎籍為觀文殿大學士户<lb/>
<pb n="KR2b0019_WYG_190-18a"/>
部侍郎知青州初司馬光建議築堡籍檄麟州如光議<lb/>
及郭恩等敗沒詔侍御史張伯玉按鞫籍匿光初所陳<lb/>
事故光得以去官免責而籍為御史劾奏由是罷節度<lb/>
使光不自安守闕三上書乞獨坐其罪不報<hi>李師中上籍詩註云</hi>
<hi>言事者怨執政日曽罷彼風憲職于是奏收籍節鉞不知言事者姓名當考</hi>
己亥屯田員外郎宋咸上所注論語司封員外郎吳祕<lb/>
上所注太𤣥經及音義度支員外郎集賢校理何渉上<lb/>
所著治道中術三十篇並降敕奬諭　殿中丞國子監<lb/>
<pb n="KR2b0019_WYG_190-18b"/>
直講孫復治春秋不惑𫝊注其言簡易明于諸侯大夫<lb/>
功罪以考時之盛衰而推見王道之治亂得經之本義<lb/>
為多既疾樞宻使韓琦言于上選書吏給紙札命其門<lb/>
人祖無擇即復家録之得書十五巻藏祕閣特官其一<lb/>
子復卒又賜錢十萬復惡胡瑗之為人在太學常相避<lb/>
瑗治經不如復其教養諸生過之　賜澶州修河役卒<lb/>
緡錢<lb/>
十二月丁未西平州黔南道王石自遣首領貢方物<lb/>
<pb n="KR2b0019_WYG_190-19a"/>
先是上封者言四年一貢舉四方士子客京師以待試<lb/>
者六七千人一有喧噪其徒衆多勢莫之禁且中下之<lb/>
士徃徃廢學數年才學之士不幸有故一不應詔沉淪<lb/>
十數年或累舉滯留遂至困窮老且死者甚衆以此毁<lb/>
行冒法干進者不可勝數宜間嵗一貢舉中分舊數而<lb/>
薦之王洙嘗侍邇英閣講周禮至三年大比大考州里<lb/>
以賛鄉大夫廢興帝曰古者選士如此今率四五嵗一<lb/>
下詔故士有抑而不得進者為今之計孰若裁其數而<lb/>
<pb n="KR2b0019_WYG_190-19b"/>
屢舉也下有司議而議者乃合奏曰臣等謂易以間嵗<lb/>
之法無害而有利不足疑也使舉子不幸有疾病䘮服<lb/>
之故者不至久沉且程文偶不中選旋亦遇貢舉則下<lb/>
無滯才之嘆而天下所薦數既減半禮部主司易以詳<lb/>
較得士必精矣近年挾書代筆𫝊義者多因使權貴富<lb/>
豪之子得以濫進葢由人衆有司無繇檢察若人少則<lb/>
諸偽濫勢自不容使寒苦藝學之人得其塗而進戊申<lb/>
詔自今間嵗貢舉進士諸科悉解舊額之半進士増試<lb/>
<pb n="KR2b0019_WYG_190-20a"/>
時務䇿三條諸科増試大義十條又别置明經科其試<lb/>
法凡明兩經或三經五經者各問墨義大義十條兩經<lb/>
通八三經通六五經通五為合格兼問論語孝經十條<lb/>
䇿三條分八場出身與進士等以禮記春秋左氏傳為<lb/>
大經毛詩周禮儀禮為中經周易尚書穀梁傳公羊傳<lb/>
為小經其習禮記為大經者許以周禮儀禮為中經習<lb/>
春秋左氏傳者許以穀梁傳公羊傳為小經舊置説書<lb/>
舉今罷之其不還鄉里而寓户他州以應選者嚴其法<lb/>
<pb n="KR2b0019_WYG_190-20b"/>
毎秋試自縣令佐察行義保任之上于州州長貳復審<lb/>
察得實然後上本道使者類試已保任而後有闕行則<lb/>
州縣皆坐罪若省試而文紕謬坐元考官又用孫抃奏<lb/>
諸州解試額多而中程少者不必足額<hi>説書舉在天聖四年九月王洙</hi>
<hi>講周禮乃至和元年九月壬申今依本志移見于此明經試法實録在明年三月辛巳及七月辛酉今依本志</hi>
<hi>并書之</hi>
庚戌遣官祈雪<lb/>
辛亥詔學士院承内降處分自今並以闗白中書樞宻<lb/>
<pb n="KR2b0019_WYG_190-21a"/>
院施行先是澶州言河流損壊浮橋後數日而修完之<lb/>
遂下本院降敕奬諭中書言官吏䕶視不謹法當劾罪<lb/>
既令免勘而詔亦追罷之<lb/>
知諫院陳旭言比來館閣選任益輕不足以備天子顧<lb/>
問而堪公卿之事近制舉之進用不得専守舊比進士<lb/>
髙科者且循常調試其才可然後升擢欲望朝廷約館<lb/>
閣在職人數限為定員其因任使特受者不以充數應<lb/>
二府及近臣毎有論薦並令中書門下籍其姓名若員<lb/>
<pb n="KR2b0019_WYG_190-21b"/>
有闕即取其間文學行義傑然為衆所推者方得召試<lb/>
仍不許大臣縁恩例試補親屬庶㡬清途無濫者癸丑<lb/>
詔大臣所舉館職自今令中書籍記姓名候在官員數<lb/>
稍少即選文行為衆所推者與試其考校無得假借等<lb/>
第<hi>皇祐元年六月二十六日旭言可参考</hi>
己未觀文殿學士翰林侍讀學士禮部尚書王舉正為<lb/>
奉安明徳章穆皇后神御禮儀使三后神御皆在普安<lb/>
院為大水所壊徙于啟聖院既修完故還奉安于本殿<lb/>
<pb n="KR2b0019_WYG_190-22a"/>
也<lb/>
乙丑命近臣分禱天地宗廟社稷及遣官詣五嶽四瀆<lb/>
祈雪<lb/>
丁卯契丹主國母遣左千牛衛上將軍耶律世逹諫議<lb/>
大夫知制誥張嗣復契丹遣臨海節度使耶律兖引進<lb/>
使張挺來賀正旦<lb/>
戊辰置街道司指揮兵士以五百人為定額<lb/>
己巳契丹國母蕭氏卒<lb/>
</p>
<p>
</p>
  </div>
</body>
</text>
</TEI>
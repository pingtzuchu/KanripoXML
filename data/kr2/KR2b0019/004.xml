<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0019_WYG_004-1a"/>
李燾進續資治通鑑長編原表<lb/>
臣燾言臣先於去年八月准尚書省劄子三省同奉聖<lb/>
㫖依敷文閣直學士汪應辰奏取臣所著續資治通鑑<lb/>
自建隆迄元符令有司繕冩校勘藏之秘閣臣尋於十<lb/>
四日䝉恩賜對面奉聖㫖令臣早投進遂除官郎省兼<lb/>
職史局續又准尚書省劄子奉聖㫖令臨安府給扎臣<lb/>
今先次冩到建隆元年至治平四年閏三月五朝事迹<lb/>
共一百八十年計一百八卷内建隆元年至太平興國<lb/>
<pb n="KR2b0019_WYG_004-1b"/>
元年太祖一朝事迹雖曽於隆興元年臣知榮州日具<lb/>
表投進已䝉降付史館後來稍有増益謹重别抄錄投<lb/>
進外餘治平後文字増多兼見修四朝正史未畢欲望<lb/>
聖慈特賜寛假臣更加整齊節次修冩投進踈逺微賤<lb/>
僭為此書罪當誅絶聖主不即麾斥乃過聽而兼收之<lb/>
臣死且不朽矣臣誠惶誠恐稽首頓首臣竊聞司馬光<lb/>
之作資治通鑑也先使其寮採摭異聞以年月日為叢<lb/>
目叢目既成乃修長編唐三百年范祖禹實掌之光謂<lb/>
<pb n="KR2b0019_WYG_004-2a"/>
祖禹長編寧失於繁無失於畧當時祖禹所修長編蓋<lb/>
六百餘巻光細删之止八十巻今資治通鑑唐紀自一<lb/>
百八十五卷至二百六十五巻是也故神宗皇帝序其<lb/>
書以為博而得其要簡而周於事臣誠不自揆度妄意<lb/>
纂集雖義例悉用光所創立錯綜銓次皆有依凴其間<lb/>
牴牾要亦不敢自保區區小忠前表蓋嘗具之仰惟祖<lb/>
宗之豐功盛德當與唐虞三代比隆乾坤之容日月之<lb/>
光繪畫臻極訖弗能近矧令拙工强施丹墨臣誠愚闇<lb/>
<pb n="KR2b0019_WYG_004-2b"/>
豈不知罪然而統㑹衆說掊擊偽辨使姦欺訛訕不能<lb/>
乗隙亂真祖宗之豐功盛德益以昭明譬諸海嶽或取<lb/>
涓埃之助顧臣此書詎可便謂續資治通鑑姑謂續資<lb/>
治通鑑長編庶㡬可也其篇帙或相倍蓰則長編之體<lb/>
當然寜失於繁猶光志云爾伏惟皇帝陛下煥乎文章<lb/>
固已經緯兩儀黼黻萬化如臣薄技又安足陳陛下徒<lb/>
以祖宗之孫謀彛憲往往在是遂委曲加惠之使前承<lb/>
命踴躍干冒來獻夤縁幸㑹得御燕閒千百有一儻符<lb/>
<pb n="KR2b0019_WYG_004-3a"/>
神指更擇耆儒正直若光者屬以刪削之任遂勒成我<lb/>
宋大典垂億萬年如神宗皇帝所謂博而得其要簡而<lb/>
周於事者則将與六經俱傳是固非臣所能而臣之區<lb/>
區小忠因是亦獲自盡誠死且不朽矣所有續資治通<lb/>
鑑長編一百八巻今寫成一百七十五冊并目録謹隨<lb/>
表上進干凟宸嚴下情無任戰汗屏營之至臣燾誠惶<lb/>
誠恐稽首頓首謹言<lb/>
　乾道四年四月日左朝散郎尚書禮部員外郎兼國<lb/>
<pb n="KR2b0019_WYG_004-3b"/>
　史院編修官臣李燾上表<lb/>
</p>
<p>
</p>
  </div>
</body>
</text>
</TEI>
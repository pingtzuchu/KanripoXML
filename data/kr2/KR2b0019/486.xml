<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百八十二</head> <lb/>
    <p>
<pb n="KR2b0019_WYG_486-1a"/>
欽定四庫全書<lb/>
　續資治通鑑長編巻四百八十二<lb/>
　　　　　　　　　　　　　宋　李燾　撰<lb/>
　　哲宗<lb/>
元祐八年三月戊寅朔<lb/>
辛巳御史中丞李之純言衆賢和於朝則萬物和於野<lb/>
至於形和聲和則天地之和應矣今仲春之末生育之<lb/>
候而風霾間作繼以大寒霰雪雨水有戾和氣殆人事<lb/>
<pb n="KR2b0019_WYG_486-1b"/>
有以干之者夫燮理隂陽輔臣之職比聞國論稍虧協<lb/>
睦語或傳播動繫觀望昔臯陶曰同寅協恭伊尹曰惟<lb/>
和惟一蓋訏謀密勿運動樞極言雖忽微其出彌大不<lb/>
可不謹重協和望深加訓諭責其同徳上代天工以召<lb/>
至和之氣<hi>國論稍虧協睦當考其事</hi>　臣僚上言今者春務方興農<lb/>
桑維時而愚民陷罪者衆宜隨輕重決遣以赴耕耘之<lb/>
業請非灼然要切事不得妄有追擾其獄事須證逮者<lb/>
立遣從之　將作監王兢為京東西路轉運使<hi>政目四日事四</hi>
<pb n="KR2b0019_WYG_486-2a"/>
<hi>年七月以朝奉大夫權京西提刑改秦鳳五年六月二十二日農少六年閏八月十四日將作</hi>
壬午詔尚書右僕射蘇頌累上表引年乞解機政可依<lb/>
所請特除觀文殿大學士充集禧觀使所有實封食邑<lb/>
依自來體例施行於今月六日宣麻<hi>此新録據御集手札便書御札云云</hi>
<hi>略不修潤今亦從之</hi>
癸未左光禄大夫尚書右僕射兼中書侍郎蘇頌依前<lb/>
官觀文殿大學士集禧觀使<hi>政目十六日頌依前使相</hi>初進呈臺章<lb/>
論頌稽留制書尚書左丞梁燾曰頌為宰相理㑹差除<lb/>
<pb n="KR2b0019_WYG_486-2b"/>
可謂稱任矣况論差除執政皆得可否為相復不得論<lb/>
本省事乎臺章又以頌子為太學博士同舍多有遷擢<lb/>
燾曰差除皆宰執合議方敢將上取旨如一有不同又<lb/>
且罷議非頌敢專也至如父子家庭間語外人豈得知<lb/>
之若臆度猜疑即誣造巧飾何所不至此不可不察頌<lb/>
既罷相以觀文殿大學士宫祠便居燾又爭曰頌罷已<lb/>
非宜願兩宫察言者之妄留頌以遏傾揺之風朝廷輒<lb/>
罷免宰相事體極重太皇太后曰自是頌不肻住燾曰<lb/>
<pb n="KR2b0019_WYG_486-3a"/>
若用自請即職名非故事不可降職處外以示疎逺頌<lb/>
得以大學士留京師<hi>邵伯温云楊畏攻劉相出意謂必相門下侍郎蘇轍朝廷復拜蘇頌</hi>
<hi>為右僕射畏又與來之邵言蘇相留賈易謫命不下為稽留詔命時中丞李之純與蘇相為姻家偶在病吿畏</hi>
<hi>入卧内見之純曰臺諫言蘇頌章累上未有施行公與之連姻託病在吿恐言者將及李公長者為畏所劫亦</hi>
<hi>上章言臣僚論蘇頌章疏乞早降出施行蘇相遂罷太皇太后察見楊畏等私意復自外召范純仁拜右僕射</hi>
<hi>畏與之邵又言純仁不可用不報之純與頌為姻家當考實録不載之純有言亦當考餘已見二月二十九日</hi>
<hi>伯温作楊畏傳云吕相大防喜子安除工部員外郎劉相摯亦喜之下遷子安為監察御史欲其為助子安復</hi>
<hi>為吕相攻劉相出之又攻蘇相頌出之子安與蘇門下轍同為蜀人連攻二相欲蘇門下為相而宣仁后復自</hi>
<pb n="KR2b0019_WYG_486-3b"/>
<hi>外召拜范忠宣公子安又言之不從吕相不知劉相亦喜子安遷殿中侍御史以賞其言畏下遷察院六年四</hi>
<hi>月二十四日已辨之遷殿院以賞其言又不然也畏七年六月已自殿院遷侍御史矣或指侍御史猶可已見</hi>
<hi>七年六月二十二日李清臣與許將書云容功之罷雖言者乗之殆別有謂非面敘莫悉也不知清臣所稱別</hi>
<hi>有謂是何事豈即邵伯温所記楊畏反復攻擊為蘇轍乎當考七年十二月二十八日蘇轍謂范百禄之罷由</hi>
<hi>議汝遮事并考百禄罷在三月十四日</hi>　三省言除名勒停人前左班殿<lb/>
直王宗正訟謝景温初宗正為真定路安撫司指使犯<lb/>
自盜贓法當死特貸命除名送賀州編管挾怨念過京<lb/>
師訟景温故入極刑指景温嘗與屬官語吳處厚訐蔡<lb/>
<pb n="KR2b0019_WYG_486-4a"/>
確事而處厚死若有異意語涉譏詆吕大防曰宗正凶<lb/>
人自抵於法今以語言訟景温未明虚實太皇太后曰<lb/>
怨人言語不可行又曰蔡確已死此人姦邪朋黨為害<lb/>
得它如此是國家福大防曰此是天誅前一日新州以<lb/>
確死聞故有此宣諭<hi>確死在正月初六日</hi>　翰林學士顧臨等言<lb/>
準朝旨令侍從官集議皇地祇事内太常博士孫諤奏<lb/>
為太社太稷設樂架等按開元禮祭社稷設歌磬今只<lb/>
於社壇設登歌實為有闕乞從本官所請外有社稷添<lb/>
<pb n="KR2b0019_WYG_486-4b"/>
用宫架并其餘大祠亦合添用宫架不行餘從之<hi>諤奏在七</hi>
<hi>年三月十八日臨等上議在八年三月八日今移見此嫌與范百禄事相間也玉牒云詔祀社稷用樂</hi>
乙酉中書侍郎范百禄奏臺官言蘇頌稽留賈易知蘇<lb/>
州詔旨累乞罷免劾章所指雖不及臣臣實何顔茍逃<lb/>
罪戾已面奏不敢入省供職詔不允　太府卿程嗣恭<lb/>
為將作監<hi>政目初六日事</hi>禮部侍郎林希出知亳州<hi>此政目八日事二月</hi>
<hi>十三日來之邵云云</hi>左朝散郎知亳州朱光庭為集賢殿修撰知<lb/>
潞州初劉摯罷相光庭為給事中封還詔書坐是以本<lb/>
<pb n="KR2b0019_WYG_486-5a"/>
官出守至是復職<hi>政目有此新録在二月二十九日今從政目</hi>　詔權侍郎<lb/>
除帥臣依權侍郎初諸部置權侍郎位在正侍郎下俸<lb/>
視諫議大夫不賜金帶餘並依從官范子竒自權户部<lb/>
侍郎以集賢殿修撰知慶州止得庶官恩例<hi>八年二月八日</hi>子<lb/>
竒自言於朝乃降此詔前此權侍郎未有作帥者作帥<lb/>
自子竒始子竒權侍郎纔一年有半及至慶踰半年通<lb/>
及二年乃除寳文閣待制亦自子竒始<hi>此據韓駒南牕雜記修入子竒</hi>
<hi>六年十一月十八日以集撰知河陽入權户侍八年二月八日自户侍又以集撰知慶州紹聖元年二月八日</hi>
<pb n="KR2b0019_WYG_486-5b"/>
<hi>自集撰除寳制</hi>　監察御史黄慶基言宰臣蘇頌近以稽留制<lb/>
書援引親黨除授不當罷政按除授差遣自係中書省<lb/>
同共商議方可進呈今來蘇頌既罷所有中書侍郎范<lb/>
百禄實預職事豈可不任其責如百禄以為不知則同<lb/>
在中書事無不總安可以為不知也如百禄知而曲從<lb/>
則其罪有二一則朋比宰相欺罔朝廷不守典法是不<lb/>
忠也一則内懐險詐恣頌所為隂圖傾奪是不正也衆<lb/>
論喧騰皆以為殊失大臣之體望賜罷黜以慰中外之<lb/>
<pb n="KR2b0019_WYG_486-6a"/>
論侍御史楊畏言近論列宰臣蘇頌沮遏詔命等事頌<lb/>
已罷去竊惟稽滯制書雖出於頌而中書侍郎范百禄<lb/>
既同職事實亦瘝官伏望施行以儆在位監察御史來<lb/>
之邵言近論奏宰臣蘇頌徇私滅公遏塞詔旨頌既罷<lb/>
政然挾情之私雖出於頌而中書侍郎范百禄既同職<lb/>
事無所建明亦不能逃連坐之責<lb/>
戊子慶基又言近論列中書侍郎范百禄與宰臣蘇頌<lb/>
同在中書所有除授不當自合均任其責按百禄非特<lb/>
<pb n="KR2b0019_WYG_486-6b"/>
朋比欺罔不守典法内懐險詐隂圖傾奪而已其狠愎<lb/>
自任援引黨與皆有顯然事迹按百禄自執政以來援<lb/>
引吕陶為起居舍人岑象求為諸王位說書皆川人也<lb/>
陶為右司郎中象求為户部郎中各不及半年固非久<lb/>
次良由曲意主張所以驟加進擢假朝廷之名器而收<lb/>
私室之恩其罪一也至如以宋炤知鳳州扈充知利州<lb/>
亦皆川人也鳳州職田供給號為優厚初除沈邁待闕<lb/>
已久乃差邁知泉州以鳳州與炤衆論莫不為之扼腕<lb/>
<pb n="KR2b0019_WYG_486-7a"/>
其罪二也馮如晦為户部郎中坐前任䕫州路轉運使<lb/>
日按發公事不當御史臺究治未結絶間百禄以其同<lb/>
鄉遽除館職差知梓州且凡有案在寺者尚不許注授<lb/>
差遣豈有見係究治未見罪名乃先除大藩更加館職<lb/>
違朝廷之法徇鄉里之私其罪三也百禄頃曾相大河<lb/>
利害是時力以回河為非北流為是及去歳大河復向<lb/>
東流獻議者屢陳其便乞遣近臣相視可否而百禄固<lb/>
執前日之所見力行沮格竟不聞遣使相視遷延至今<lb/>
<pb n="KR2b0019_WYG_486-7b"/>
春水泛漲已無及矣其狠愎自用執一偏之見而沮公<lb/>
共之議其罪四也為人臣者無有乎已况敢顧其私乎<lb/>
豈有久待闕次而奪與它人見係究治而驟加進用上<lb/>
罔聖明下紊綱紀擅威福之權行邪枉之道其罪五也<lb/>
望出宸斷早賜罷黜以協公論<hi>本傳云慶基論百禄與蘇軾蘇轍朋比此章乃</hi>
<hi>無軾轍名當考十二日又一章言宋炤知鳳州扈充知利州馮如晦知梓州</hi>
已丑尚書省言諸路廂軍兵士今闕額數多蓋為轉運<lb/>
司吝惜所支衣糧請受致招填不足詔令逐路提刑司<lb/>
<pb n="KR2b0019_WYG_486-8a"/>
嚴切催促須管招及額其合支衣糧料錢並拘管封樁<lb/>
　監察御史黄慶基言近論奏中書侍郎范百禄朋比<lb/>
欺罔狠愎自任援引黨與皆有顯然事迹竊謂仕至執<lb/>
政富貴亦已多矣然猶不守公忠援引黨與者無它乃<lb/>
欲擅權勢而固寵利爾浸淫日久臣恐其不止於權勢<lb/>
寵利而已也陛下可不深慮耶前日陛下罷黜劉摯王<lb/>
巖叟朱光庭孫升韓川輩而後洛黨稍衰然而洛黨雖<lb/>
衰川黨復盛矣百禄之親戚朋游皆在權要陛下可察<lb/>
<pb n="KR2b0019_WYG_486-8b"/>
而知也今因罪狀明白早賜罷黜以離其黨與庶使當<lb/>
路者有所畏憚不敢招權徇私以欺罔聖明不然臣恐<lb/>
其權勢益盛黨與益多牢不可破則潰亂紀綱蓋未已<lb/>
也方陛下垂簾聽政之時正宜時出英斷使臣下咸知<lb/>
警懼不敢公為䝉蔽然後朝廷尊而綱紀正矣臣閒唐<lb/>
文宗之世牛僧孺李宗閔楊虞卿之徒交結朋黨遂亂<lb/>
天下文宗至臨朝興歎然終不能去也豈非變詐百端<lb/>
足以熒惑人主之聽乎前史譏之以為持不斷之慮者<lb/>
<pb n="KR2b0019_WYG_486-9a"/>
開羣枉之門臣初見百禄進用一二鄉曲親舊固未以<lb/>
為然既而進用益多論議騰沸乃知其果無體國之心<lb/>
唯欲恣其不法而已伏望斷自宸衷而行之則可若詢<lb/>
諸近臣則同類必曲為辭說以上惑聖聽臣備位言責<lb/>
願竭孤忠故不畏衆怒力為盡言蓋欲大臣守公正小<lb/>
臣循分義名器不假於人威福不移於下而後至治可<lb/>
期也<hi>此據編類章疏八年三月十二日奏</hi>
庚寅禮部言檢準元豐禮部令諸開科場每三年於季<lb/>
<pb n="KR2b0019_WYG_486-9b"/>
春月朔日取裁本部勘㑹昨元祐五年發解至今已及<lb/>
三年詔所有今歳科場依例施行　翰林侍講學士范<lb/>
祖禹言臣前上仁皇訓典願陛下法則仁宗宜以至誠<lb/>
好學為先今因進講月令聖人奉天之事臣竊以畏天<lb/>
者莫如仁宗故願陛下先誠於事天臣聞聖人之事天<lb/>
也非在於七日戒三日齋執圭幣以饗圜丘之時也天<lb/>
之佑聖人也亦非在於祭則降福之時也聖人無一日<lb/>
而不事天天無一日而不祐聖人昔堯授舜舜授禹皆<lb/>
<pb n="KR2b0019_WYG_486-10a"/>
曰天之歴數在爾躬夫帝王之興受天眷命豈一朝一<lb/>
夕哉由其積行累功素合於天也臣伏見自去冬郊祀<lb/>
以來天人協應風雨時若豐年之祥此乃皇天饗佑陛<lb/>
下至誠之所感而自仲春以來暴風雨雪寒氣過甚節<lb/>
令不時豐年之祥復未可必夫天之於人君亦猶人君<lb/>
之於臣下也小過則戒敕之若其不改然後責罰加焉<lb/>
人君覩小異而不儆戒則大異將至矣是以洊雷震則<lb/>
君子恐懼修省迅雷風烈孔子必變敬天威怒也惟陛<lb/>
<pb n="KR2b0019_WYG_486-10b"/>
下戒之慎之無忽天地之小異側身修行以消大異於<lb/>
未然則天心常恱人心常和四海幸甚　左朝散郎舒<lb/>
煥校對秘書省黄本書籍<hi>政目十三日事明年六月十三日出</hi>　臣僚上<lb/>
言蠻夷之俗不知禮法與中國誠不同若其戀父母骨<lb/>
肉保惜山林土田資産愛生而懼死其情一也肯無故<lb/>
以其身試白刃哉故蠻夷不寧必有所因或邊人侵迫<lb/>
之邊吏不才不能禁止或邊吏倖功賞造事端如此之<lb/>
類情偽多塗蠻夷性獷急一旦發狂操兵捐軀拒命以<lb/>
<pb n="KR2b0019_WYG_486-11a"/>
鬬朝廷萬里惟邊臣一面奏報而蠻夷終無路自明本<lb/>
心遂使朝廷專治蠻夷蠻夷或怨漢而生事之人每立<lb/>
於二者之間誅謫不加焉及其事平則又有從而得賞<lb/>
者此邊鄙之深患也謂宜自今廣西湖南北益利梓䕫<lb/>
路凡有邊事必量事大小差本路監司或别差官並躬<lb/>
詣體量因依聞奏若生事有實狀必正典憲詔荆湖川<lb/>
廣南路今後邊事如因生事所致及申發不實除帥司<lb/>
自合按舉外亦許監司覺察聞奏<hi>此據成都邊界冊元祐八年三月十三日</hi>
<pb n="KR2b0019_WYG_486-11b"/>
<hi>樞密院劄子</hi>
辛卯中書侍郎范百禄奏䝉賜詔書依舊供職者國法<lb/>
有常人言可畏雖善貸之明不惑而愚臣之分難安伏<lb/>
望聖慈亟加必罰以為小人之福以警在位之臣詔以<lb/>
百禄為太中大夫充資政殿學士知河中府初罷百禄<lb/>
不除職尚書左丞梁燾爭之乃有是命<hi>百禄不除職政目據梁燾行狀</hi>
<hi>蘇轍遺老傳云范百禄罷政實坐努扎按實録乃有黄慶基楊畏來之邵劾章不知轍何以云爾當考又李清</hi>
<hi>臣與許將書云容功之罷雖言者乗之殆別有謂非面敘莫悉也不知清臣所稱殆別有謂是何等事當考</hi>
<pb n="KR2b0019_WYG_486-12a"/>
　左司諫虞䇿言蘇頌罷相臣備言職朝廷進退宰相<lb/>
宜有論列而臣竊自念頌於元豐年中曾薦舉臣在臣<lb/>
之心誠恐近薄有愧風誼以此不敢入文字臣之尸職<lb/>
無所辭誅乞除臣一小州差遣詔不允<lb/>
癸已知鄭州王巖叟知河陽府知河陽府范純仁知潁<lb/>
昌府<hi>實録在二十五日</hi>知潁昌府安燾知河南府<hi>政目有此燾傳但記知穎</hi>
<hi>昌不記知河南</hi>天章閣待制知鄭州趙君錫知陳州<hi>實録二月二十九日</hi>
<hi>君錫自陳改鄭州當考君錫傳亦自鄭移陳恐實録誤</hi>
<pb n="KR2b0019_WYG_486-12b"/>
乙未觀文殿大學士集禧觀使蘇頌言冬春以來内感<lb/>
寒壅發則幾於委頓伏望許上封章俾還閭里詔不允<lb/>
除大朝㑹外仍特免朝㑹　新權户部侍郎章楶知同<lb/>
州言者論楶環州之役所上失亡數不實又縱賊使全<lb/>
而歸户部侍郎非楶能任故有是命<hi>楶除户侍在正月二十三日改同州</hi>
<hi>實録不載今從政目係之三月十八日去年十月十二日環州被圍楶遣將追擊有功召權户侍必由此尋以</hi>
<hi>言者論列左遷言者姓名當考李清臣小簡頗及楶事今具注於後舊録既闕新録又不能補填史官疎略如</hi>
<hi>此可嘆也李清臣與知定州許將小簡云北方極靜牛温仁決不來矣夏羌圍環州劫慕恩族磽瘠無宿藏留</hi>
<pb n="KR2b0019_WYG_486-13a"/>
<hi>數日無所得章帥以兵將間道邀擊之獲級四百得槖駝幾千頭馬四百八十匹羌衆遁去朝廷遣使有所賜</hi>
<hi>章質夫臨老乃有戰多耶兹亦怪事太原小出獲不甚多又與太原韓縝云羌人抄環劫慕恩族將帥出兵邀</hi>
<hi>擊之獲槖駝千馬四百八十梟甲首三百八十羌酋遁去朝廷遣使賫帛賜有功者章質夫懦甚乃有戰多耶</hi>
<hi>斯亦異事矣此中得諜者言遼人為夏國求援差牛温仁來泛使已而聞夏國㸃集頻數部族疲於奔命議臣</hi>
<hi>謂不能為中國大害豈可為他夷失我朝舊好耶遂罷役温仁之來即不審信然否然遼人亦自顧有逹勒逹之</hi>
<hi>戰頻不勝西京奉聖州一帶調發未已因書及此又與許將云容功之罷雖言者乗之殆別有謂非面敘莫悉</hi>
<hi>也章質夫左遷夏羌遣使求欵而犯延麟皆在三月陜塞易帥紛紛新官又不時至邊事極可防虞范相左目</hi>
<hi>廢右目不任西洛文牘之繁且倦應接賔客意欲潁昌安厚卿謀居洛求洛已數月矣各從其便也又與范純</hi>
<pb n="KR2b0019_WYG_486-13b"/>
<hi>粹云質夫竟坐失亡減數縱賊使全而歸抑亦命也羌人昨自遣使才入境即耒耜雲集近邊一二百里耕種</hi>
<hi>殆無閑田彼此方議和無由出掠昨折可適乗熟户憤痛出邀戰果有克獲而我兵頗多自掠吾人者止罰可</hi>
<hi>適三十斤不復究治兵輩甚愜機㑹也慶節乃公舊治故以所聞及之爾北報無他戎主近多服藥戎孫性兇</hi>
<hi>殆如其父</hi>
已亥國史院進神宗皇帝紀草先是翰林侍講學士兼<lb/>
修國史范祖禹言臣伏見仁宗時蔡襄上真宗所製奉<lb/>
神述摹本仁宗拱立命襄進讀神宗御資政殿史臣進<lb/>
仁宗英宗紀草神宗立聽顧問至讀畢撤案史臣將降<lb/>
<pb n="KR2b0019_WYG_486-14a"/>
階始坐此皆祖宗孝徳嚴奉先之禮也臣本院近奉聖<lb/>
旨二十二日進呈神宗紀草伏緣其日係大宴前一日<lb/>
御集英殿獨看恭惟陛下覽先帝史冊甫畢即觀百戲<lb/>
理似未安伏望聖慈特降指揮罷二十二日獨看以示<lb/>
陛下聖孝欽崇神考大典專一之意從之　尚書禮部<lb/>
言西京留守范純仁等奏本府轉運司與吏部侍郎范<lb/>
純禮同相度得永裕陵角堠只是㱔小偏斜難以遷改<lb/>
欲更不再移從之<lb/>
<pb n="KR2b0019_WYG_486-14b"/>
庚子詔皇弟諸郡王國公出就外學各賜九經及孟子<lb/>
荀揚各一部令國子監印給　中書省言進士御試答<lb/>
䇿多係在外準備之文工拙不甚相逺難於考校祖宗<lb/>
舊制御試進士賦詩論三題施行已逺前後得人不少<lb/>
况今朝廷見行文字多係聲律對偶非學問該洽不能<lb/>
成章若不復行祖宗三題舊法則學者未知朝廷所尚<lb/>
檢㑹已降指揮將來一次科場如有未習詩賦舉人許<lb/>
依舊法取應解發各格人不得過解額三分之一已後<lb/>
<pb n="KR2b0019_WYG_486-15a"/>
並兼試詩賦取到國子監狀太學見管生員二千一百<lb/>
七十五人内二千九十三人習詩賦八十二人經義不<lb/>
兼詩賦以此可見中外學者習詩賦人數極多詔來年<lb/>
御試將詩賦舉人復試三題經義舉人且令試䇿此後<lb/>
全試三題其雜犯舉人未得黜落別作一項聞奏<hi>元符元年</hi>
<hi>八月孔武仲傳云武仲為著作郎論科舉之弊詆三經新義請復詩賦取士未幾復詩賦科兼用經義又疏請</hi>
<hi>罷大義而益以諸經義二篇御試復用三題按武仲為著作郎乃元祐四年七月至八年四月自中書舍人遷</hi>
<hi>給事中自給事中五月遷禮部侍郎今中書建請未必非武仲發之三年九月九日已有此指揮然訖不行政</hi>
<pb n="KR2b0019_WYG_486-15b"/>
<hi>目在二十三日今從實録</hi>
壬寅資政殿學士知揚州許將知大名府<lb/>
癸卯翰林侍講學士范祖禹為翰林學士兼侍講學士<lb/>
祖禹力辭不許又力辭兼侍講學士曰臣伏見仁宗之<lb/>
初孫奭為侍講學士凡七年乃兼龍圖閣學士馮京避<lb/>
親除侍讀學士後為翰林學士不兼侍讀神宗初司馬<lb/>
光吕公著皆以翰林學士兼侍講初不兼學士之職臣<lb/>
叔祖鎮再入翰林治平中以侍講學士知陳州神宗召<lb/>
<pb n="KR2b0019_WYG_486-16a"/>
還復為翰林學士亦止兼侍讀不帶學士臣於去歳䝉<lb/>
除禁職聖恩許避親嫌改授侍讀學士今復䝉甲前命<lb/>
遂兼舊職是臣因避親嫌不朞歳得兩學士在臣之分<lb/>
夫豈敢安朝廷如不許臣辭免新命又以臣久在經筵<lb/>
仍令兼職即乞依舊例止兼侍講不帶學士則於職事<lb/>
無改而不違典故乃詔以翰林學士兼侍講<hi>改命在四月八日今</hi>
<hi>并書政目除内翰在四月四日</hi>　中書舍人孔武仲為給事中<hi>政目二十六日</hi>
<hi>實録在四月十四日</hi>給事中范育為户部侍郎<hi>政目二十六日實録無</hi>河東<lb/>
<pb n="KR2b0019_WYG_486-16b"/>
路轉運副使朱勃為右正言<hi>政目二十六日事實録無此七年十月勃以京西運</hi>
<hi>副改河東今不知自何官入六年九月二十七日范祖禹薦勃勃時任京西運判紹聖四年四月六日又二十</hi>
<hi>三日以右司諫論事閏四月五日為河北運副</hi>
甲辰尚書省言勘㑹諸路常平廣惠坊場錢物文帳並<lb/>
係年終具帳供申有妨照使令户部指揮諸路提刑司<lb/>
將常平廣惠坊場助役錢文帳每年作上下半年依條<lb/>
式具帳供申其元豐八年後至元祐三年即依元豐八<lb/>
年後來未行役法已前免役錢物帳每季具帳供申從<lb/>
<pb n="KR2b0019_WYG_486-17a"/>
之<lb/>
上親祠南郊之月蘇軾言臣聞榖太賤則傷農太貴則<lb/>
傷末是以法不稅五榖使豐熟之鄉商賈爭糴以起太<lb/>
賤之價災傷之地舟車輻湊以壓太貴之直自先王以<lb/>
來未之有改而近歳法令始有五榖力勝稅錢使商賈<lb/>
不行農末皆病廢百王不刋之令典而行自古所無之<lb/>
弊法百世之下書之青史曰收五榖力勝稅錢自皇宋<lb/>
某年始也臣竊為聖世病之臣頃在黄州親見累歳榖<lb/>
<pb n="KR2b0019_WYG_486-17b"/>
熟農夫連車載米入市不了鹽酪之費所蓄之家日夜<lb/>
祝祠願逢饑荒又在浙西累歳親見水災中民之家有<lb/>
錢無榖被服金珠餓死於市皆官收五榖力勝稅錢致<lb/>
商賈不行之咎也臣聞以物與人物盡而止以法活人<lb/>
法行無窮今陛下每遇災傷捐金帛散倉廪自元祐以<lb/>
來蓋所費數千萬貫石而餓殍流亡不為少衰只如去<lb/>
年浙中水災陛下使江西湖北雇船運米以救蘇湖之<lb/>
民蓋百餘萬石又計糴本水脚官費不貲而客船被差<lb/>
<pb n="KR2b0019_WYG_486-18a"/>
者皆失業破産無所告訴與其官私費耗為害如此何<lb/>
似削去近日所立五榖力勝稅錢一條只行天聖附令<lb/>
免稅指揮則豐凶相濟農末皆利縱有水旱無大饑荒<lb/>
雖目下稍失課利而災傷之地不必盡煩陛下出捐錢<lb/>
榖如近歳之多也今元祐編敕雖云災傷地分雖有例<lb/>
亦免而榖所從來必自豐熟地分所過不免收稅則商<lb/>
賈亦自不行議者或欲立法如一路災傷則鄰路免稅<lb/>
一州災傷則鄰州亦然雖比今之法小有疏通而隔一<lb/>
<pb n="KR2b0019_WYG_486-18b"/>
路一州之外豐凶不能相救未為良法須是盡削近歳<lb/>
弊法專用天聖附令指揮乃為通濟若行臣言稅錢亦<lb/>
必不至大段失陷何也五榖無稅商賈必大通流不載<lb/>
見錢必有回貨見錢回貨自皆有稅所得未必減於力<lb/>
勝而災傷之地有無相通易為賑救官司省費其利不<lb/>
可勝計今肆赦甚近若得於赦書帶下光益聖徳收結<lb/>
民心實無窮之利是月軾又言臣聞應天以實不以文<lb/>
動民以行不以言去歳扈從南郊親見百姓父老瞻望<lb/>
<pb n="KR2b0019_WYG_486-19a"/>
聖顔懽呼鼓舞或至感泣皆云不意今日復見仁宗皇<lb/>
帝臣尋與范祖禹具奏其狀矣竊揆聖心必有下酌民<lb/>
言上繼祖武之意兼奉聖旨催促祖禹所編仁宗故事<lb/>
尋已上進訖臣愚竊謂陛下既欲祖述仁廟即須行其<lb/>
實事乃可動民去歳十一月七日曾奏乞放免五榖力<lb/>
勝稅錢蓋謂此事出於天聖附令乃仁宗一代盛徳之<lb/>
事入人至深及物至廣望陛下主張決行尋䝉降附三<lb/>
省遂送户部下轉運司相度必無行理謹昧萬死再録<lb/>
<pb n="KR2b0019_WYG_486-19b"/>
前來劄子繳連進呈伏願聖慈特賜詳覽若謂所損者<lb/>
小所濟者大可以追復仁宗聖政慰答民心即乞只作<lb/>
聖意批出施行若謂不然即乞留中更不降出免煩勘<lb/>
當貼黄稱臣所乞放免五榖力勝稅錢萬一上合聖意<lb/>
有可施行欲乞内出指揮大意若曰祖宗舊法本不收<lb/>
五榖力勝稅錢近乃著令許依例收稅是致商賈無利<lb/>
有無不通豐年則榖賤傷農凶年則遂成饑饉宜令今<lb/>
後不問有無舊例並不得收五榖力勝稅錢仍於課額<lb/>
<pb n="KR2b0019_WYG_486-20a"/>
内豁除此一項臣昩死以聞<hi>從違當考十月二十三日可考</hi>　門下侍<lb/>
郎蘇轍奏臣近以御史董敦逸言川人太盛差知梓州<lb/>
馮如晦不當指為臣過遂具劄子及面陳本末尋䝉徳<lb/>
音宣諭深察敦逸之妄而以臣言為信臣徳望淺薄言<lb/>
者輕相誣罔若非聖明在上心知邪正所在則孤危之<lb/>
蹤難以自安竊詳敦逸所言謂馮如晦事乃其前狀所<lb/>
言之一則其餘事不可不辨遂乞一一付外施行復䝉<lb/>
再三宣諭以謂其它别無實事伏惟聖恩深厚知臣愚<lb/>
<pb n="KR2b0019_WYG_486-20b"/>
拙曲加庇䕶仰涵恩造死生不忘然臣忝備執政知人<lb/>
言臣過惡而黙然不辨實難安職陛下愛臣雖深而不<lb/>
令臣得知敦逸所言臣竊有所未諭也若敦逸所言果<lb/>
中臣病何惜使臣引去以謝朝廷若敦逸所言非實亦<lb/>
使臣略加别白然後出入左右粗免愧恥如不䝉開允<lb/>
非所以為愛臣也所有董敦逸言臣章疏伏乞早賜付<lb/>
三省施行敦逸前奏不傳<hi>此初十日所奏</hi>後奏云臣近具奏乞<lb/>
減殺川人太盛之勢及乞廣為體訪等事已塵聖覽今<lb/>
<pb n="KR2b0019_WYG_486-21a"/>
採衆言有合開陳下項一訪聞蘇軾蘇轍范百禄輩各<lb/>
有奏舉及主張差除之人惟蘇軾為多或是親知及其<lb/>
鄉人有在要近有在館職有為教官有作監司有知州<lb/>
軍不可以數考是致仕路有不平之歎中書省尚書吏<lb/>
部須籍姓名乞指揮供具便見員數之多寡事勢之何<lb/>
如<hi>臣今月初十日有狀乞留中者已略具川人太盛及差除不當等事</hi>一高麗買書之事<lb/>
是陛下已降之命因衆臣共為之議得旨而後行尋以<lb/>
蘇軾見拒而罷見有文案在尚書省禮部國子監乞取<lb/>
<pb n="KR2b0019_WYG_486-21b"/>
索看詳<hi>祖宗以來祥符年中賜九經史記兩漢三國志諸子聖惠方等文字天禧年中又賜隂陽地里</hi>
<hi>等書皆從其請</hi>一黄河軟堰之事亦是陛下已降之命亦因衆<lb/>
臣共為之議得旨而後行尋以蘇轍見拒而罷見有文<lb/>
案在尚書省工部都水監乞取索看詳<hi>臣引照尚書省劄子是時蘇轍</hi>
<hi>偶在式假若從衆臣商議之時轍與其事而於上前自為異說則與許將昔年言除張利一管軍事體一般是</hi>
<hi>亦賣其官長異其同僚况將因轍奏彈遂罷政事轍能責人計亦可以自責也就因轍不與議而人主已行之</hi>
<hi>命其可違而拒之者乎</hi>臣聞人君者制命者也人臣者承君之命<lb/>
而奉行者也命令重則君尊命令輕則臣彊今陛下已<lb/>
<pb n="KR2b0019_WYG_486-22a"/>
行之命而蘇軾蘇轍違而拒之轍之拒命中外聞之已<lb/>
驚駭矣軾之拒命不惟中外知之外國亦知之矣異日<lb/>
敵人生心邊防誤事臣未及議竊惟蘇頌范百禄以稽<lb/>
留制書及差除不當等事朝廷亦已施行若轍與軾豈<lb/>
惟斂恩作福朋黨不公而又拒違君命語其情犯又非<lb/>
頌與百禄之比此而不治命令輕矣臣豈不知川黨之<lb/>
盛人所難言衆惡見攻禍在不測然臣若更畏避是辜<lb/>
陛下之任使欲乞檢臣前奏<hi>初十日留中者</hi>并詳今來所陳事<lb/>
<pb n="KR2b0019_WYG_486-22b"/>
理斷自宸衷指揮施行前貼黄言奏為蘇軾蘇轍朋黨<lb/>
不公及拒違君命乞令大臣同共體量等事後貼黄言<lb/>
臣謂吕大防必明知此蓋以二聖垂簾之際且務和同<lb/>
豈期軾轍如此狂易乞以臣前後所奏令大防看詳取<lb/>
聖旨如陛下不欲令一宰臣獨當川黨衆人之怨怒則<lb/>
乞指揮下三省樞密院令韓忠彦梁燾鄭雍劉奉世與<lb/>
吕大防同共體量蓋為大臣當議大事故也仍乞早賜<lb/>
施行則天下幸甚<hi>編類章疏係八年三月二十日奏此今因蘇轍辨敦逸初奏不得其時既</hi>
<pb n="KR2b0019_WYG_486-23a"/>
<hi>附三月末則敦逸此奏却不當先見於二十日故亦附三月末蘇轍奏辨後五月十六日吕大防言敦逸言轍</hi>
<hi>應三省同簽文字皆以為轍之罪即指敦逸三月二十日所奏也敦逸初十日所奏獨檢討未得今實録但存</hi>
<hi>黄慶基所奏耳王銍補錄亦但存敦逸二十日所奏</hi>
</p>
<p>
</p>
  </div>
</body>
</text>
</TEI>
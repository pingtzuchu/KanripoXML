<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百二十五</head> <lb/>
    <p>
<pb n="KR2b0019_WYG_129-1a"/>
欽定四庫全書<lb/>
　續資治通鑑長編巻一百二十五<lb/>
　　　　　　　　　　　　　宋　李燾　撰<lb/>
　　仁宗<lb/>
寳元二年十一月戊子朔出内庫真珠估緡錢三十萬<lb/>
賜三司上諭輔臣曰此無用之物既不欲捐棄不若散<lb/>
之民間収其直助糴邉儲亦可少紓吾民之歛也　刑<lb/>
部郎中直集賢院王皥上唐餘録六十巻降勑奬諭<lb/>
<pb n="KR2b0019_WYG_129-1b"/>
壬辰詔禮部貢院自今省試舉人設簾都堂中間而施<lb/>
帷幕兩邉令内外不相闚見㸃檢試巻官及吏人非給<lb/>
使毋得輙至堂上其詩賦論題並以注疏所觧掲示之<lb/>
不許上請或題義有疑當請者仍不得俯近簾前御試<lb/>
考校並分上中下三等初考用墨其㸃抹於巻後通計<lb/>
之若塗注脱誤四十字以上頗為不謹亦依禮部格少<lb/>
字數退黜之<lb/>
癸巳以皇子生燕宗室於太清樓讀三朝寳訓賜御詩<lb/>
<pb n="KR2b0019_WYG_129-2a"/>
又出寳元天人祥異書示輔臣其書盖上所集天地辰<lb/>
緯雲氣雜占凡七百五十六釐三十門為十巻<lb/>
甲午以河東大通監𨽻并州仍命京朝官為知監兼交<lb/>
城縣事<lb/>
丁酉降寜武節度使知樞宻院事盛度為尚書左丞知揚<lb/>
州尚書左丞參知政事程琳為光禄卿知頴州御史中<lb/>
丞孔道輔為給事中知鄆州刑部貟外郎天章閣待制<lb/>
龎籍知汝州開封府判官金部郎中李宗簡追一任官<lb/>
<pb n="KR2b0019_WYG_129-2b"/>
勒停司封貟外郎直集賢院同修起居注麻温其落職<lb/>
監當司門貟外郎張純堂後官國子博士李僃逺處監<lb/>
當光禄寺丞程琰荆湖北路監當前太常博士直集賢<lb/>
院吕公綽前太常博士吕公弼王疇罰銅十斤奉禮郎<lb/>
中丁諷罰銅四斤先是權知開封府鄭戬按使院行首<lb/>
馮士元姦贓及私藏禁書事而士元嘗為度強取其隣<lb/>
所賃官舎故樞宻副使張遜第在武成坊其曽孫偕才<lb/>
七歳宗室女所生也貧不自給乳媪擅出劵鬻之琳隂<lb/>
<pb n="KR2b0019_WYG_129-3a"/>
使士元諭以偕㓜宜得御寳許鬻乃售其乳媪以宗室<lb/>
女故入宫見章惠太后既得御寳琳即市取之及令弟<lb/>
琰同士元市材木籍與公綽公弼皆嘗令士元雇女口<lb/>
温其坐託士元賖買鹽虚作還錢月日而純與僃亦坐<lb/>
託士元引致親戚為軍廵推司及府貼司疇諷並嘗以<lb/>
簡屬士元理逋負士元既杖脊配沙門島而宗簡輙私<lb/>
發公案欲營救之開封府推官王逵具以白戬遂奏移<lb/>
鞫御史臺獄具詔翰林學士栁植録問是日旬休上特<lb/>
<pb n="KR2b0019_WYG_129-3b"/>
御延和殿召宰臣等議决之初張士遜素惡琳而疾道<lb/>
輔不附已將并逐二人察帝有不悦琳意即謂道輔上<lb/>
顧程公厚今為小人所誣宜見上為辨之道輔入對言<lb/>
琳罪薄不足深治帝果怒以道輔朋黨大臣又事初下<lb/>
臺止隔戬籍入朝而不隔度及琳故特貶焉宗簡沆子<lb/>
疇博文子諷度子逵濮陽人也戬強敏善聽决喜出不<lb/>
意獨假貸細民即豪宗大姓䋲治愈急府白直陶信杖<lb/>
箠能輕重為民間所憚戬按其罪竄流之治士元獄朝<lb/>
<pb n="KR2b0019_WYG_129-4a"/>
議畏其皦覈公綽等既被罰言者又奏父夷簡失義方<lb/>
之訓夷簡時判天雄軍上恐傷夷簡意賜詔慰撫<hi>公綽公弼</hi>
<hi>時丁母憂王疇父博文去年四月卒故皆稱前官戬傳以為辭連宰相吕夷簡者誤也夷簡時為鎮安節度使</hi>
<hi>同平章事判天雄軍即不在中書</hi>
戊戍翰林學士工部郎中知制誥栁植為右諫議大夫<lb/>
權御史中丞　兵部郎中知制誥聶冠卿為契丹生辰<lb/>
使代龎籍也冠卿五世祖師道楊行宻叛奏號問政先<lb/>
生鴻臚卿及使契丹契丹主謂曰君家先世奉道子孫<lb/>
<pb n="KR2b0019_WYG_129-4b"/>
固有昌者嘗觀所著蘄春集詞極清䴡因自撃毬縱飲<lb/>
命冠卿賦詩禮遇特厚<lb/>
已亥上謂輔臣曰所决馮士元獄如聞頗惬中外之論<lb/>
張士遜對曰臺獄阿狥非特出宸斷無以肅清朋邪上<lb/>
曰若周之十亂可謂同心同徳大抵法令必行邪正有<lb/>
别則朝綱舉矣　詔盛度等如有章表所在毋得受<lb/>
庚子内殿承制米知順為禮賔副使兼權茭村等族廵<lb/>
檢以禦西賊有勞也<hi>米知順未詳何許人此必因賊冦保安故知順有守禦功當與盧守</hi>
<pb n="KR2b0019_WYG_129-5a"/>
<hi>懃等同一事今既先賞知順及後月守懃等遷官則知順但降褒詔不更遷官實録載此事不詳當考韓𤦺明</hi>
<hi>年奏疏云知順為元昊降虜不知事在何時亦當考𤦺疏附明年五月</hi>　賜延州東路經<lb/>
戰陣蕃官茶綵<lb/>
辛丑許建州立學仍給田五頃<lb/>
壬寅右諫議大夫參知政事王鬷為工部侍郎知樞密<lb/>
院　翰林學士刑部貟外郎知制誥宋庠為諫議大夫<lb/>
參知政事<lb/>
癸卯詔曰左右輔臣人所視效中執法朕之耳目而度<lb/>
<pb n="KR2b0019_WYG_129-5b"/>
乗髙勢以侵占民居琳嘗尹京邑以巧譎市第道輔又<lb/>
隂為之地奏請寛貰咸已正治厥罪其申吿中外使知<lb/>
狀焉　刑部貟外郎直史館同修起居注宋祁次當知<lb/>
制誥以兄庠在中書乃授天章閣待制同判禮院時陜<lb/>
西用兵調費日蹙祁上疏論三冗三費曰兵以食為本<lb/>
食以貨為資誠聖人所以一天下之具也以天下取之<lb/>
以天下用之量入為出故天子不得私焉今左藏無積<lb/>
年之鏹太倉無三歳之粟南方冶銅匱而不發承平如<lb/>
<pb n="KR2b0019_WYG_129-6a"/>
此已自彫困何哉良由取之既殫用之無度今朝廷大<lb/>
有三冗小有三費以困天下之財財窮用褊更欲興數<lb/>
十萬衆以事外國可謂無謀矣陛下誠能超然逺覽燭<lb/>
見根本去三冗節三費專僃西北之屯尚可曠焉髙枕<lb/>
無匱乏之患何謂三冗天下有定官無限貟一冗也天<lb/>
下廂軍不任戰而耗衣食二冗也僧道日益多而不定<lb/>
數三冗也三冗不去不可以為國請斷自今日僧道已<lb/>
受戒具者姑如舊其方著籍為徒弟子者悉還為民勿<lb/>
<pb n="KR2b0019_WYG_129-6b"/>
復嵗度而州縣寺觀留若干僧道定若干後毋得過此<lb/>
數此業一舉得耕夫織婦數十萬人一冗去矣天下廂<lb/>
軍不擇孱小尫弱而悉刺之纔圗供役本不知兵亦且<lb/>
月費廪糧嵗費庫帛數口之家不能自庇於是相挺逃<lb/>
匿化而為盗賊者不可勝計朝廷每有夫役更籍農民<lb/>
以任其勞假如廂軍可令驅以就役又且别給口劵復<lb/>
覬賜錢廣募之無益請罷天下招廂軍其已在籍者許<lb/>
備役終身如此則中下之家悉入農業又得力耕者數<lb/>
<pb n="KR2b0019_WYG_129-7a"/>
十萬則二冗去矣國家郡縣素有定官譬以十人為額<lb/>
常以十二加之即遷代罪謫足以無乏今則不然一官<lb/>
未闕十人競逐紆朱滿路襲紫成林州縣之地不廣於<lb/>
前而官五倍於舊吏何得不茍進官何得不濫除請詔<lb/>
三班審官院内諸司流内銓明限貟以為定法其門廕<lb/>
流外貢舉之色實置選限稍務擇人候有闕官計貟増<lb/>
吏則三冗去矣何謂三費一曰道場齋醮無日不有或<lb/>
七日或一月或四十九日各挾主名未始暫停至於蠟<lb/>
<pb n="KR2b0019_WYG_129-7b"/>
蔬膏麵酒稲錢帛百司供億不可貲計而主者利於欺<lb/>
攘故奉行崇尚峻於典法皆以祝帝夀奉先烈祈民福<lb/>
為名欲令臣下不得開説臣愚以為陛下上事天地宗<lb/>
廟次事社稷百神醴酪粢盛犧牲玉幣使有司端委而<lb/>
奉之嵗時而薦之足以竦明徳於天極介多福於黔庶<lb/>
何必道場齋醮希屑屑之報哉是國家抱虚以考祥小<lb/>
人誣神而獲利耳宜取其一二不可罷者使略依本教<lb/>
以奉薫修則一費節矣二曰京師寺觀或多設徒卒或<lb/>
<pb n="KR2b0019_WYG_129-8a"/>
増置官司衣糧所給三倍他處帳幄謂之供養田産謂<lb/>
之常住不徭不役坐蠧齊民而又别飭神祠爭修墖廟<lb/>
皆云不費官帑自募民財此誠不逞罔上之尤者夫民<lb/>
藏於國國藏於民財不天來而由地出也役不使鬼而<lb/>
待人作也捨國取民其傷一焉請一切罷之則二費節<lb/>
矣三曰使相節度不𨽻藩要貪取公用以濟私家跡夫<lb/>
節相之建或當邉鎮或臨師屯也公用之設所以勞民<lb/>
而饗賔也今則不然大臣罷黜率叨恩除取生人之資<lb/>
<pb n="KR2b0019_WYG_129-8b"/>
力為無功之奉養坐靡邦用莫此為甚請自今地非邉<lb/>
要州無師屯者不得建節度已帶節度不得留近藩及<lb/>
京師則三費節矣臣又聞之人不率則不從身不先則<lb/>
不信陛下若能躬服至儉風示四方衣服醪膳無溢舊<lb/>
規請自乗輿始錦綵珠玉不得妄費請自後宫始然後<lb/>
天下嚮應民業日豐人心不揺師役可舉雖使風行電<lb/>
照飲馬西河蠢爾戎酋可玩之股掌中矣寜與今日誅<lb/>
求則用課鹽𣙜名為戚戚之計者同日語哉<hi>祁疏附見祁以二年</hi>
<pb n="KR2b0019_WYG_129-9a"/>
<hi>二月權度支判官本傳載此疏於權度攴判官後或當移見二月</hi>
甲辰贈右侍禁閤門祗候潘湜為登州刺史其子若愚<lb/>
若谷並為右班殿直若冲三班奉職若欽三班借職湜<lb/>
為延州東路廵檢與西賊戰并其二子俱没故優䘏之<lb/>
辛亥贈太子右衛率府率世豐為左領軍衛將軍仍賜<lb/>
進士及第世豐少喜學聚書率勵兄弟講習能為詩有<lb/>
聲宗室間因侍燕太清樓以善書褒贈繒帛尤慕為進<lb/>
士學嘗曰吾安得預科舉哉既卒其父從藹上其詩二<lb/>
<pb n="KR2b0019_WYG_129-9b"/>
百篇特追賜焉<lb/>
是月西賊冦保安軍鄜延鈐轄盧守懃等撃走之<hi>賊冦保安</hi>
<hi>稽古録在十二月據范雍疏則在十一月實録於十二月初九日書盧守懃等功賞凡功賞必因奏到乃行保</hi>
<hi>安被賊决在十一月不在十二月也今從范疏繋十一月末更須考米知順遷官事</hi>賊又以三萬<lb/>
騎圍承平寨鄜延部署許懐徳時在城中率勁兵千餘<lb/>
人突圍破賊己而賊復成陣有出陣前據鞍慢罵者懐<lb/>
徳引弓一發而踣賊乃觧去懐徳均子也<hi>賊圍承平據司馬光記聞</hi>
<hi>乃十一月事又據范雍年末所奏疏亦稱十一月賊五頭項入冦承平當在其間今附年末承平所以不㧞許</hi>
<pb n="KR2b0019_WYG_129-10a"/>
<hi>懷徳之力而范雍奏疏乃稱懐徳不歴軍陣莫知何故當考按宋史許懐徳𫝊載承平寨事與本文同</hi>
環慶鈐轄髙繼隆等出兵破西賊後橋寨及破吳家外<lb/>
蔵圗克金舍利遇家等族<hi>破後橋寨實録載於明年正月十七日盖記其行賞耳稽古録</hi>
<hi>載破寨於此年十二月聚米經在十一月據范雍疏論諸路出兵牽制則聚米經十一月當得實今從之并附</hi>
<hi>賊冦保安後</hi>
十二月庚申詔審刑院大理寺刑部自今毋得通賔客<lb/>
犯者以違制論若請求曲法之事則聽人陳告之　賜<lb/>
自京至鄜延路馬遞及急脚鋪卒緡錢又賜鄜延路戍<lb/>
<pb n="KR2b0019_WYG_129-10b"/>
兵緡錢<lb/>
乙丑賞保安軍守禦之功鄜延鈐轄六宅使榮州防禦<lb/>
使盧守懃為左騏驥使寜州都監東頭供奉官閤門祇<lb/>
候鄭從政為内殿崇班權東路都廵檢左侍禁張建侯<lb/>
南安寨策應左侍禁李惟熈並為東頭供奉官東路廵<lb/>
檢右侍禁閤門祗候孟方為西頭供奉官保安軍北路<lb/>
廵檢左侍禁南安寨䇿應右班殿直趙瑜為右侍禁都<lb/>
廵檢司指使𣪚直狄青為右班殿直蕃官廵檢禮賔副<lb/>
<pb n="KR2b0019_WYG_129-11a"/>
使米知順降敕書奬諭青功最多故超四資授官青西<lb/>
河人也<lb/>
劉懐忠之與西賊戰也其妻黄賞怡率兵来援多所俘<lb/>
獲丙寅封賞怡永寜縣君<lb/>
帝嘗問參知政事宋庠以唐入閤儀戊辰庠上奏曰夫<lb/>
入閤乃唐隻日於紫宸殿受常參之儀也唐有大内又<lb/>
有大眀宫在大内之東北世謂之東内自髙宗以後天<lb/>
子多在大眀宫宫之正南門曰丹鳳門門内第一殿曰<lb/>
<pb n="KR2b0019_WYG_129-11b"/>
含元殿大朝㑹則御之對北第二殿曰宣政殿謂之正<lb/>
衙朔望大册拜則御之又對北第三殿曰紫宸殿謂之<lb/>
上閤亦曰内衙隻日常朝則御之凡天子坐朝必須立<lb/>
仗於正衙殿或乗輿止御紫宸即喚仗自宣政殿両門<lb/>
入是謂東西上閤門也以本朝宫殿視之宣徳門唐丹<lb/>
鳳門也大慶殿唐含元殿也文徳殿唐宣政殿也紫宸<lb/>
殿唐紫宸殿也今或欲求入閤本意施於儀典即須先<lb/>
立仗於文徳之庭如天子止御紫宸殿即喚仗自東西<lb/>
<pb n="KR2b0019_WYG_129-12a"/>
閤門入如此則差與舊儀合但今之諸殿比於唐制南<lb/>
北不相對值為殊耳故後來論議因此未明又按唐自<lb/>
中葉以還䨇日及非時大臣奏事别開延英殿若今假<lb/>
日御崇政延和是也乃知唐制每遇坐朝日即為入閤<lb/>
而叔世離亂五朝草創大昕之制更從昜簡正衙立仗<lb/>
因而遂廢其後或有行者常人之所罕見乃復謂之盛<lb/>
禮甚不然也今相傳入閤圗者是官司記常朝之制如<lb/>
閤門有儀制敕雜坐圖之類何足為希闊之事哉况唐<lb/>
<pb n="KR2b0019_WYG_129-12b"/>
開元舊禮本無此制至開寳中諸儒増附新禮始載月<lb/>
朔入閤之儀又以文徳殿為上閤差舛尤甚盖當時編<lb/>
撰之士討求未至太宗朝儒臣張洎亦有論奏頗為精<lb/>
洽或朝廷他日修復正衙立仗欲下両制使豫加商𣙜<lb/>
以正舊儀然議者以為今之殿閤與唐制不同難復行<lb/>
之<lb/>
己巳降侍御史王素為都官貟外郎知鄂州初中丞孔<lb/>
道輔與素連姻及舉素為臺官而未嘗以聞道輔既坐<lb/>
<pb n="KR2b0019_WYG_129-13a"/>
鞫獄阿徇貶故并素出之　詔吏部流内銓自今府州<lb/>
府谷麟州新秦銀城連谷等縣皆注正官為縣令<lb/>
庚午詔審官院吏部流内銓自今當入益梓利䕫廣南<lb/>
東西路官者若同居之親已在逐路聽權入近地<lb/>
辛未知廬州祠部郎中集賢校理王質坐决獄非是責<lb/>
監舒州靈仙觀前通判廬州比部郎中陳執方通判潭<lb/>
州執方已去官法不應坐上謂輔臣曰執方乃同知樞<lb/>
宻院執中之兄今獨免則人以為用執中故私之雖當<lb/>
<pb n="KR2b0019_WYG_129-13b"/>
入知州可更令通判一任也<lb/>
壬申詔中書自今御史闕官宜如先朝舊制具兩省班<lb/>
簿來上朕自擇官令舉人初中丞與知雜御史例得舉<lb/>
臺官及孔道輔舉王素上以為比周故降是詔　録故<lb/>
右諌議大夫范杲孫軫為郊社齋郎軫嘗以郊祀恩當<lb/>
得仕而與弟翺争訟於有司既報罷而軫自陳不已上<lb/>
曰軫范質之後不可使為編民特録之<lb/>
癸酉以益梓利䕫路飢罷皇子降生進奉從韓𤦺之請<lb/>
<pb n="KR2b0019_WYG_129-14a"/>
也異時有司督責賦役煩急収市上供物不以其直琦<lb/>
悉為輕減蠲除之逐貪殘不職吏罷冗役六百六十餘<lb/>
人活飢民一百九十餘萬明道中簡州勸誘納粟復糶<lb/>
之為錢十六餘萬悉歸常平𤦺曰是乃賑濟之餘非官<lb/>
緡也發庫盡給四等以下户　孔道輔既貶鄆州始知<lb/>
為張士遜所賣頗憤惋行至韋城發病卒然天下皆以<lb/>
遺直許之<lb/>
乙亥秘書丞田京通判鎮戎軍著作佐郎令狐挺通判<lb/>
<pb n="KR2b0019_WYG_129-14b"/>
延州祕書丞夏侯觀為内園副使邠州都監著作佐郎<lb/>
劉質為内殿承制寜州都監並以近臣薦召試方略而<lb/>
特命之京鹿邑人挺山陽人也<lb/>
庚辰詔文武臣僚所舉使臣之有方略者並與召試其<lb/>
在邉及西川廣南者須代還<lb/>
丁亥教閲在京宣効指揮<lb/>
閏十二月庚寅禮部貢院言鏁㕔舉人見任者自來止<lb/>
於隣近州軍取觧不曽立定觧額昨者逐州並於舉人<lb/>
<pb n="KR2b0019_WYG_129-15a"/>
額外觧發朝廷例皆収試遂降敕㫖不得於額外觧發<lb/>
本院看詳逐州試官多以親戚舉人送隣州取觧妨占<lb/>
本土孤寒舉人觧額遂送轉運司别差考試每十人觧<lb/>
三人為額今來却將鎻㕔人於本州額内觧發妨占本<lb/>
土孤寒深未便允乞送鎻㕔人於轉運司考試别立一<lb/>
項觧發詔兩制詳定翰林學士丁度等言鎻㕔人今後<lb/>
在京於别試所在外於轉運司差官與親戚舉人同試<lb/>
十人觧三人不及十人與二人五人已下與一人餘並<lb/>
<pb n="KR2b0019_WYG_129-15b"/>
依親戚發觧例施行從之<lb/>
乙未閤門請上御宣徳門宰臣親王樞宻使使相自今<lb/>
許帶從人三人參知政事樞宻副使宣徽使二人並至<lb/>
第三重門兩制節度使至觀察使宗室正刺史以上一<lb/>
人並至第二重門從之先是每御樓從臣各挾所親上<lb/>
門闕初無定限知開封府鄭戬言乗輿所在禁衛不嚴<lb/>
故下閤門裁定此制<lb/>
甲辰詔自今轉運使副提㸃刑獄若部内知州軍通判<lb/>
<pb n="KR2b0019_WYG_129-16a"/>
知縣兵馬部署都監監押幕職官一貟餘官二貟知州<lb/>
軍通判若部内官一貟犯贓至流而失於按察以至朝<lb/>
廷采訪民吏訴論或御史臺彈劾者方聼㫖施行時以<lb/>
按察官所部廣而吏有一事覺多坐累降黜故稍寛之<lb/>
己酉開封府推官太子中允直集賢院富弼知諫院<lb/>
辛亥契丹遣天徳軍節度使蕭溥太僕少卿韓志徳來<lb/>
賀正旦<lb/>
壬子賜陜西及麟府石三州縁邉軍士緡錢<lb/>
<pb n="KR2b0019_WYG_129-16b"/>
是月元昊復遣賀九言齎嫚書納旌節及以所授敕告<lb/>
并所得敕牓置神眀匣留珪年族而去其書略曰特命<lb/>
之使未還南界之兵躁動於鄜延麟府環慶涇原路九<lb/>
處入界又曰南兵敗走収奪旗鼓符印槍刀矛㦸甚多<lb/>
兼殺下蕃人及軍將士不少又曰既先違誓約又别降<lb/>
制命誘導邉情潜謀害主諒非聖意皆公卿異議心膂<lb/>
妄圖有失宏規全忘大體又曰蕃漢各異國土逈殊幸<lb/>
非僣逆嫉妬何深况元昊為衆所推盖循拓䟦之逺裔<lb/>
<pb n="KR2b0019_WYG_129-17a"/>
為帝圖皇有何不可又曰鄂特伽回將到詔書乃與界首<lb/>
張懸敕㫖不同又曰元昊與契丹聨親通使積有嵗年<lb/>
炎宋亦與契丹玉帛交馳儻契丹聞中朝違信示賞惑<lb/>
亂蕃族諒為不可又曰伏冀再覧菲言深詳微懇回賜<lb/>
通和之禮洊行結好之恩<hi>據夏臺事迹有元昊嫚書稱天授禮法延祚二年十二月</hi>
<hi>盖此年冬末也嫚書言邉兵九處入界實録都不詳當考</hi>
是嵗天下上户部主户六百四十七萬九百九十五口<lb/>
千四百三十九萬九千九百五客户三百七十萬八千<lb/>
<pb n="KR2b0019_WYG_129-17b"/>
九百九十四口六百一十九萬五千四百二　直史舘<lb/>
蘓紳陳便宜八事一曰重爵賞先王爵以詔徳禄以賞<lb/>
功名以定流品位以居才實未有無徳而據髙爵無功<lb/>
而食厚禄非其人而受羙名無其才而在顯位者不妄<lb/>
賞人非愛財也盖賞非其人則徼幸者衆也非特如此<lb/>
則又敗國傷政納侮貽患上乖天氣下戾人心災異既<lb/>
興妖孽乃見故漢世五侯同日封而天氣赤黄及丁傅<lb/>
封而其變亦然楊宣以為爵土過制傷亂土氣之祥也<lb/>
<pb n="KR2b0019_WYG_129-18a"/>
二曰遴選擇今内外之臣序年遷改已為官濫而復有<lb/>
論述㣲効援比希進者朝臣則陞監司使臣則有授横<lb/>
行不問人材物望可與不可並甄録之不三数年坐致<lb/>
清顯如此不止則異日必以將相為賞矣三曰明薦舉<lb/>
今有位多援親舊或廹於權貴甚非薦賢助國為官擇<lb/>
人之義若要官闕人宜如祖宗故事取班簿親擇五品<lb/>
以上清望官各令舉一二人述才能徳業陛下與執政<lb/>
大夫參騐以擢之試而有效則先賞舉者否則黜責之<lb/>
<pb n="KR2b0019_WYG_129-18b"/>
如此則人人得以自勸又選人條約太嚴舊制三人保<lb/>
者得遷京官今則五人舊轉運使提㸃刑獄率當三人<lb/>
今止當一人舊大兩省官嵗舉五人今才舉三人陞朝<lb/>
官舉三人今才舉一人舊不以在任及所統屬皆得薦<lb/>
舉今則須在任及統屬方許論薦驅馳下僚未免有賢<lb/>
愚同滯之歎也四曰異章服朝廷中有執技之人與丞<lb/>
郎清望同佩金魚内侍班行與學士同服金帶豈朝廷<lb/>
待賢才加禮遇之意宜加裁定使采章有别則人品定<lb/>
<pb n="KR2b0019_WYG_129-19a"/>
而朝儀正矣五曰適才宜古者自黄散而下及隋之六<lb/>
品唐之五品皆吏部得專去留今審官院流内銓則古<lb/>
之吏部三班院則古之兵部不問官職之間劇才能之<lb/>
長短惟以資歴深淺為先後有司但主簿籍而已欲賢<lb/>
不肖有别不可得也太宗皇帝始用趙普議置考課院<lb/>
以分中書之權今審官是也其職任豈輕也哉宜擇主<lb/>
判官付之以事權責成選事若以為格例之設已乆不<lb/>
可遽更或有異才髙行許别論奏如冦凖判銓薦選人<lb/>
<pb n="KR2b0019_WYG_129-19b"/>
錢若水等三人並遷朝官為直舘其非才亦許奏殿如<lb/>
唐盧從愿為吏部非其才實者並令罷選十不取一是<lb/>
也六曰擇將帥漢制邉防有警左右之臣皆將帥也唐<lb/>
室文臣自貟外郎郎中以上出為刺史團練防禦觀察<lb/>
節度等使皆是養將帥之道豈嘗限以文武比年設武<lb/>
舉所得人不過授以三班官使之監臨欲圖其建功立<lb/>
事何可得也臣僚舉換右職者必人才弓馬兼書算䇿<lb/>
略亦責之太備宜使有材武者居統領之任有謀畫者<lb/>
<pb n="KR2b0019_WYG_129-20a"/>
任邉防之寄士若素養不慮不為用七曰辨忠邪夫忠<lb/>
賢之嫉姦邪謂之去惡惡不去則害政而傷國姦邪之<lb/>
䧟忠良謂之蔽明明不蔽則無以稔其慝而肆其毒矣<lb/>
忠邪之端惟人主深辨之自古稱帝之聖者莫如唐堯<lb/>
然而四凶在朝圯毁善類好賢之甚者莫如漢文然而<lb/>
絳灌在列不容賢臣願監此而不使譽毁之説得行愛<lb/>
憎之徒逞志則忠賢進而邪慝消矣八曰脩備預國家<lb/>
承平天下無事將八十載民食宜足而不足國用宜豐<lb/>
<pb n="KR2b0019_WYG_129-20b"/>
而不豐甚可怪也往者明道之初蟲螟水旱㡬徧天下<lb/>
始之以饑饉繼之以疾疫民之轉流死亡不可勝數幸<lb/>
而比年稍稔流亡稍復而在位未嘗留意於備預夫備<lb/>
預之道莫若安民而厚利富國而足食欲民之安則為<lb/>
之擇守宰明教化欲民之利則為之去兼并禁游末䘏<lb/>
其疾苦寛其徭役則民安而利矣欲國之富則必崇節<lb/>
儉敦質素蠲浮費欲食之足則省官吏之冗去兵釋之<lb/>
蠧絶奢靡之弊塞雕偽之原則國富食足矣民足於下<lb/>
<pb n="KR2b0019_WYG_129-21a"/>
國富於上雖有災沴不足憂也書奏帝嘉納之尋除史<lb/>
舘脩撰<hi>除脩撰在閏十二月己酉今附此</hi>紳又請詔西邉將帥為入討<lb/>
之計且曰以十年防守之費為一嵗攻取之資不爾則<lb/>
防守之備不止於十年矣又曰今邉兵止備陜西恐賊<lb/>
出不意窺河東即麟府不可不慮宜稍移兵備之鄜延<lb/>
與原州鎮戎軍皆當賊衝而兵屯衆寡不均或冦原州<lb/>
鎮戎軍則鄜延不能應援陜西屯卒太多永興為闗隴<lb/>
根本而戍者不及三千宜留西戍之兵壯闗中形勢緩<lb/>
<pb n="KR2b0019_WYG_129-21b"/>
急便於調發郡縣偹盗不謹請増尉貟益弓手籍其論<lb/>
利害甚多<hi>此據正傳附見傳云趙元昊反紳請云云不記其日月附傳無此</hi>　知延州<lb/>
范雍言自昊賊不臣鄜延環慶涇原三路並近賊界河<lb/>
南麟府亦接連延州最連要害其地闊逺而賊所入路<lb/>
頗多又寨栅踈逺土兵至少無宿將精卒熟諳山川形<lb/>
勢昨僣稱使人直来本州當時以邉備未脩不欲約回<lb/>
及朝廷却其蕃部馳馬益慢侮不肯収接復要開置𣙜<lb/>
場既不得如請積懐姦謀遂招降熟户要壊緣邉籬落<lb/>
<pb n="KR2b0019_WYG_129-22a"/>
近於十一月中盡㸃其衆作五頭項每頭項八溜共四<lb/>
十溜欲盡収熟户於所住坐處下寨上假天威偶然殺<lb/>
戮得退今緣邉七百里兵相繼不絶虜劉懐忠族冦保<lb/>
安軍雖盡遣兵官分路以出但虜賊衆倍多未能禦敵<lb/>
然自有邉事以來當州常是控制不暇其環慶路邉寨<lb/>
甚宻逺者不過四五十里近者三十里列據要害土兵<lb/>
得力賊又不習知彼處山川道路兼有宿將劉平趙振<lb/>
在彼其涇原路即鎮戎軍渭州城壁堅固屯兵亦衆復<lb/>
<pb n="KR2b0019_WYG_129-22b"/>
有弓箭手蕃落騎精強况髙繼嵩累經任使其餘偏禆<lb/>
並是諸處選換之人兼有西蕃轄戩牽制賊衆不敢輙<lb/>
近河東逺在一隅地阻兵強並無事宜惟知此路官軍<lb/>
不多土兵又少間出衝突今東路自承平至安逺約二<lb/>
百里自長寜至承平百餘里自長寜至黄河一百里中<lb/>
間空闕並無城寨舊分三道兵馬控扼每處約三千人<lb/>
正軍每軍須得閤門祇候諸司使副一兩人指使班行<lb/>
四五人前後排布緣臨陣鬬敵事不可測緩急更須藉<lb/>
<pb n="KR2b0019_WYG_129-23a"/>
人今旋抽差同州都監朱吉環州都監孟方各領一將<lb/>
兵馬其孟方近因抗對副總管許懐徳捃拾申奏雖已<lb/>
告朝廷權留尚慮其人懐不安之心且懐徳新落軍權<lb/>
未嘗歴軍陣東路廵檢髙繼昇又在道物故保安軍徳<lb/>
靖寨控數路之要而鈐轄盧守懃亦在病告遂差都監<lb/>
黄徳和往彼恐不為將士所服見全闕兵官先曽奏謂<lb/>
如賊入一路即令諸路舉兵以牽制之朝廷已降處分<lb/>
及賊奔衝之時移牒諸路惟環慶洎河東路出兵深入<lb/>
<pb n="KR2b0019_WYG_129-23b"/>
因得破賊後橋今聞上言者以為引惹生事乞不酬賞<lb/>
是欲坐觀此路被害更無首尾相救之勢萬一敗事臣<lb/>
雖盡死節已誤國家之寄望察不當職臣僚上言之弊<lb/>
更嚴下約束如諸路因牽制而獲功者即明行軍賞儻<lb/>
一路獲全則諸路皆得無虞仍乞早選差兵官共力禦<lb/>
賊<hi>實録於明年正月二十一日丙子載此疏按疏稱近十一月則是指今年事也雍必以今年奏疏明年正</hi>
<hi>月二十一日乃到故移見此按延州去京二十四程明年八月十七日賊冦鎮戎軍時二十五日奏到凡九日</hi>
<hi>耳</hi>　知制誥葉清臣上言當今將不素蓄兵不素練財<lb/>
<pb n="KR2b0019_WYG_129-24a"/>
無乆積小有邉警外無重兵舉西北二陲觀之若濩落<lb/>
大瓠外示雄狀而中間空洞了無一物脫不幸戎馬猖<lb/>
突腹内諸城非可以計術守也自元昊僣竊因循至於<lb/>
延州之冦中間一嵗矣而屯戍無術資糧不充窮年蓄<lb/>
兵了不足用連監牧馬未㡬巳虚使蚩虽之甿無所倚<lb/>
而安者此臣所以孜孜憂大瓠之穿也今𦍑戎稍却變<lb/>
詐無窮豈宜乗即時之小安忘前日之大辱又將泰然<lb/>
自處則後日之視今猶今之視前也<hi>延州之冦當即是范雍所言五頭項</hi>
<pb n="KR2b0019_WYG_129-24b"/>
<hi>者然則清臣此奏未必在今年也</hi>　鄜延環慶副都部署劉平上攻守<lb/>
之䇿曰五代之末中國多事四方用兵惟制西戎似得<lb/>
長䇿於時中國未嘗遣一騎一兵逺屯塞上但任土豪<lb/>
為衆所伏者以其州邑就封之凡征賦所入得以贍兵<lb/>
由是兵精士勇將得其人而無邉陲之虞太祖廓清天<lb/>
下謂唐末諸侯䟦扈難制削其兵柄収其賦入自節度<lb/>
使以下第其俸祿或四方有急則領王師行討事已兵<lb/>
歸宿衛將還本鎮雖為長䇿然當時大臣不能逺計亦<lb/>
<pb n="KR2b0019_WYG_129-25a"/>
以朔方李彛興靈武馮繼鄴徙於内地自此靈夏漸敝<lb/>
中國命將出守發兵就屯千里就糧逺近騷動十年之<lb/>
中兵民交困靈武既失守趙徳明以僻守一隅且懼問<lb/>
罪亟馳驛奏願偹藩臣朝廷姑務息民即以靈夏兩鎮<lb/>
授之徳眀潜治甲兵日滋邉患當時若止棄靈夏綏銀<lb/>
四州限山為界使徳明逺遁漠北無今日之患既以山<lb/>
界蕃漢人户并授之而鄜延環慶涇原秦隴嵗宿兵數<lb/>
萬今元昊僣逆恣行殺害衆叛親離復與嘉勒斯賚相持<lb/>
<pb n="KR2b0019_WYG_129-25b"/>
已乆結隙方深此乃天亡之時臣聞冦不可玩敵不可<lb/>
縱或元昊一旦為人殺戮酋豪代立與嘉勒斯賚通和約<lb/>
契丹為表裏則西北之邉未可測矣若以鄜延環慶涇<lb/>
原秦隴四路軍馬分為兩道益以蕃漢弓箭手歩騎得<lb/>
精兵二十萬比元昊之衆三倍居多乗人心離散與嘉<lb/>
勒斯賚立敵之時縁邉州軍轉徙糧草二百餘里不出一<lb/>
月可坐致山界洪宥等州招集土豪授以職名給衣祿<lb/>
金帛自防禦使以下刺史以上第封之以土人補將校<lb/>
<pb n="KR2b0019_WYG_129-26a"/>
勇者貪於祿富者安於家不期月而人心自定或授嘉<lb/>
勒斯賚以靈武軍節度使西平王使逼元昊河外族帳復<lb/>
出鄜延石州蕃漢歩騎収河西部族以厚賞招其酋帥<lb/>
其衆離貳則以大軍進討以所得城邑而封之元昊不<lb/>
過竄身河外窮冦爾今倚山界洪宥等州蕃部為肘腋<lb/>
以其勁勇而善戰鬬若失之是㫁其左右臂靈夏綏銀<lb/>
不産五榖蕃部馳騁不習山界道路每嵗供給資糧以<lb/>
贍之若収復洪宥以山界慿髙據險下瞰沙漠各列堡<lb/>
<pb n="KR2b0019_WYG_129-26b"/>
障量以戍兵鎮守此天險也彼靈夏綏銀千里黄沙本<lb/>
非華土往年調發逺戍老師費糧官私疲敝以致小醜<lb/>
昌熾此謀之不臧也或朝廷貸元昊之罪更亦含容宿<lb/>
兵轉多經費尤甚恐北敵謂朝廷養兵百萬不能制一<lb/>
小戎有輕中國之心然亦須議守禦之長計或元昊潜<lb/>
與契丹結為聲援以張其勢則安能减西兵以應河北<lb/>
譬如一身二疾不可並治必輕者為先重者為後也請<lb/>
召夏竦范雍與兩府大臣議定攻守之䇿令邉臣遵守<lb/>
<pb n="KR2b0019_WYG_129-27a"/>
<hi>本𫝊云平奏此疏未報而元昊盛兵攻保安軍由土門路入冦平自慶州往援延州兵敗被執平被執乃明年</hi>
<hi>正月二十三日則此疏必是年冬末所奏也慶州去京二十七程</hi>　初夏竦請増置土<lb/>
兵易戍東歸令既下知河中府龍圖閣直學士楊偕言<lb/>
西兵比繼遷時十増七八縣官困於供億今州復益一<lb/>
二千人則嵗費緡錢又増百餘萬國用民力恐繇此屈<lb/>
若訓習士卒使之精鋭選任將帥求之方略自然以寡<lb/>
撃衆以一當百又竦云土兵募足量加訓練可代東兵<lb/>
此徒虚語耳自徳明納欵以來東兵猶不可代况今日<lb/>
<pb n="KR2b0019_WYG_129-27b"/>
乎朝廷下竦議竦奏陜西防秋之弊無甚東兵一則不<lb/>
慣登陟二則不耐寒暑三則飲食難充驕懦相習四則<lb/>
廪給至厚倍費錢帛今募土兵一則勁悍便習各䕶鄉<lb/>
土人自為戰二則識山川道路堪耐飢寒三則代東兵<lb/>
歸衛京師四則嵗省芻糧鉅萬五則今嵗霜早収聚小<lb/>
民免至春飢起而為盗六則増數十指揮精兵讋伏賊<lb/>
氣乃國家萬世之利臣嘗奏云慮有不忠小人以謀非<lb/>
出已或為人所使曲要破壊果有楊偕上書熒惑聖聼<lb/>
<pb n="KR2b0019_WYG_129-28a"/>
且偕云以寡撃衆以一當百以臣所見此乃虚言古者<lb/>
名將王翦南取荆楚須六十萬人韓信北舉燕趙亦請<lb/>
益兵三萬惟光武昆陽之戰乗累㨗之後前史曽云無<lb/>
不一當百乃一時之言非持乆之事若偕能之乞命以<lb/>
代臣盡減並邉兵馬萬人留百百人留十果以此數平<lb/>
兇盪冦即乞不次旌賞如其不能乃是挾私或懐希望<lb/>
亦乞嚴譴以戒䜛慝詔以竦章示偕偕復奏云臣之所<lb/>
陳盖以増兵習既不精徒費國用是虜未平而中原困<lb/>
<pb n="KR2b0019_WYG_129-28b"/>
矣竦乃比臣為不忠小人及為人所使此其用意非獨<lb/>
欲中傷臣亦欲傾朝廷大臣也且竦引王翦事為觧夫<lb/>
秦楚敵國也楚多勇士故翦有此言今元昊一小賊爾<lb/>
豈與本朝為敵國哉自古將帥深入邊廷未有用六十<lb/>
萬人者霍去病與輕勇騎八百直棄大將軍數百里赴<lb/>
利斬捕首級過當後又將萬騎踰烏盩討遫濮渉狐奴<lb/>
歴五王國過焉支山千有餘里合兵鏖臯蘭下殺折蘭<lb/>
王盧侯王執昆邪王子収休屠祭天金人趙充國亦以<lb/>
<pb n="KR2b0019_WYG_129-29a"/>
萬騎破先零李靖以驍騎三千破突厥又以精騎一萬<lb/>
至隂山斬首千餘級俘男女十餘萬擒頡利以獻此數<lb/>
將之兵皆不過萬人其餘深入蕃境或至西域諸國用<lb/>
少撃衆不可勝數今竦在涇原守其城壘據其險阻來<lb/>
則禦之去則釋之不聞出師討伐何用兵衆盖竦意戰<lb/>
或敗衂欲以兵少為辭爾又竦言土兵各䕶鄉土此乃<lb/>
淺近之見自古兵有九地士卒近家謂之𣪚地言其昜<lb/>
離𣪚也且以近事言之閤門祗候王文恩入敵界為敵<lb/>
<pb n="KR2b0019_WYG_129-29b"/>
兵所敗土兵皆竄走惟東兵近二百人拒捍射殺敵兵<lb/>
甚衆以此知兵之強弱不繫東西將有謀則兵雖寡必<lb/>
精而難䧟將非才則兵雖衆必驕而易敗今邉郡參用<lb/>
東兵土兵正得其宜若盡罷東兵亦非計也古人曰非<lb/>
隴西之民有勇怯廼將吏之制巧拙異也有必勝之將<lb/>
無必勝之民世嘗謂河北兵勇臣以為不然昔袁紹曹<lb/>
操戰於官渡沮授謂紹曰北兵雖衆而勁果不及南軍<lb/>
紹不聼果敗今江浙兵最稱懦弱然昔項羽領江東子<lb/>
<pb n="KR2b0019_WYG_129-30a"/>
弟八千諸侯不敢仰視是知兵不繫土地繋於將帥訓<lb/>
習節制撫養激勵之如何爾今防邉東兵人月受米七<lb/>
斗五升土兵二石五斗而竦乃言東兵廪給至厚此又<lb/>
不知之甚也竦又言土兵募足量加訓練以代東兵且<lb/>
土兵數萬須募足訓練雖三二嵗未得其用兵精用之<lb/>
猶恐奔北豈有量加訓練而能取勝哉竦議遂屈<hi>或移見明</hi>
<hi>年二月丙申偕自河中徙陜時</hi>
</p>
<p>
</p>
  </div>
</body>
</text>
</TEI>
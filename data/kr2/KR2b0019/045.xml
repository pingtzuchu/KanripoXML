<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四十一</head> <lb/>
    <p>
<pb n="KR2b0019_WYG_045-1a"/>
欽定四庫全書<lb/>
　續資治通鑑長編巻四十一<lb/>
　　　　　　　　　　　　　宋　李燾　撰<lb/>
　　太宗<lb/>
至道三年春正月丙子以户部侍郎溫仲舒禮部侍郎<lb/>
王化基並參知政事給事中李惟清同知樞宻院事參<lb/>
知政事張洎罷為刑部侍郎化基寛中有度量所在僚<lb/>
属或慢於禮者不以介意前知杭州掌書記張賀尤傲<lb/>
<pb n="KR2b0019_WYG_045-1b"/>
忽化基每優容之上知其事及歸朝詢扵化基化基但<lb/>
稱其才語不及它對親舊亦未嘗短賀也時邉境多事<lb/>
上垂欲相仲舒而罷吕端會不豫乃止化基因入對備<lb/>
言頥生服餌之要翌日上語左右曰化基愛君無隠至<lb/>
扵修養之道亦為朕言之<lb/>
辛卯以步軍都虞候傅潜為延州路都部署殿前都虞<lb/>
候王昭逺為靈州路都部署戸部使張鑑調陜西諸州<lb/>
軍儲知制誥張秉馮起翰林侍讀吕文仲等持節催督<lb/>
<pb n="KR2b0019_WYG_045-2a"/>
之鑑上䟽曰伏以關輔之民數年以来併有科役畜産<lb/>
蕩盡室廬頓空加以浦洛之行曾經剽劫原州之役又<lb/>
致遷延非獨令之弗從實縁力所不逮况復先棄糧草<lb/>
見今逐處追科本戸税租互遣它州送納徃返千里費<lb/>
耗十倍愁若怨嗟充塞路岐自春徂冬曾無暫息餱糧<lb/>
乏絶力用殫窮顧此疲羸尤堪軫惜今若復有差率益<lb/>
致流亡縱使驅迫而前復恐逗撓而潰願陛下特垂詔<lb/>
㫖無使重勞因兹首春俾競東作慎固邦本詳求武經<lb/>
<pb n="KR2b0019_WYG_045-2b"/>
况靈州一方僻居塞外雖曰西陲之要地實為中夏之<lb/>
蠧區竭物力以供須困甲兵而援送蕭然空壘祗益外<lb/>
虞不若以賜繼遷使懐恩奉籍稍息芻輓之役事當深<lb/>
慮理要預防若待川决而後隄火熾而方戢則焚溺之<lb/>
患深矣雖欲拯救其可得乎<hi>本傳云鑑去年冬自靈州還即上此疏今移入再往</hi>
<hi>陜西調發之後若已曾論諌疑不當再往矣因再往乃上䟽事理或然也且疏言首春亦必指此時爾原州之</hi>
<hi>役盖指李繼隆欲取原州蔚茹河路運糧衆議不可故云遷延也</hi>
二月辛丑上不豫始决事於便殿<lb/>
<pb n="KR2b0019_WYG_045-3a"/>
是月供奉官兩浙轉運使承受公事劉文質入奏察舉<lb/>
部内官髙輔之李易直<hi>未見</hi>艾仲孺梅詢髙貽慶<hi>未見</hi>姜嶼<lb/>
<hi>未見</hi>戚綸等八人有治迹並降璽書褒諭上曰文質善於<lb/>
采聽特遷文質西京作坊副使文質保州人簡穆皇后<lb/>
從孫父審竒為武牢關使嘗從太祖討李重進戰死輔<lb/>
之保寅子仲孺頴之孫詢宣城人綸楚邱人也初為淅<lb/>
川主簿按版籍得逋戸脱口漏租者甚衆徙知太和縣<lb/>
民險悍喜鬭訟綸作諭民詩五十篇因時俗耳目之事<lb/>
<pb n="KR2b0019_WYG_045-3b"/>
以申規誨老㓜多傳誦之毎嵗時必與獄囚約遣歸祀<lb/>
其先皆如期而復<lb/>
三月癸酉傅潜等言䕶送二十五州軍芻粟已入靈州<lb/>
會上不豫因止其出師靈武用兵諸州皆發丁夫餉軍<lb/>
儀州推官薛奎部糧至鹽州下虎寨會乆雨粟潰腐奎<lb/>
因白轉運使盧之翰曰今兵糧不可食願令民還州償<lb/>
所失之翰怒欲劾奏徐曰用兵乆罷轉餉今幸軍食有<lb/>
餘安用此陳腐以困民哉之翰意解聽還衆皆感悦既<lb/>
<pb n="KR2b0019_WYG_045-4a"/>
又悉奏除之奎絳人也<hi>奎事不得其時今附此之翰二年七月自陜漕責許州司馬今</hi>
<hi>年正月復為工外同管漕事</hi>
壬辰不視朝<lb/>
癸巳帝崩於萬嵗殿參知政事溫仲舒宣遺制真宗即<lb/>
位扵柩前初太宗不豫宣政使王繼恩忌上英明與參<lb/>
知政事李昌齡知制誥胡旦謀立楚王元佐頗間上宰<lb/>
相吕端問疾禁中見上不在旁疑有變乃以笏書大漸<lb/>
字令親宻吏趣上入侍及太宗崩繼恩白后至中書召<lb/>
<pb n="KR2b0019_WYG_045-4b"/>
端議所立端前知其謀即紿繼恩使入書閤檢太宗先<lb/>
賜墨詔遂鏁之亟入宫后謂曰宫車宴駕立嗣以長順<lb/>
也今将奈何端曰先帝立太子政為今日豈容更有異<lb/>
議后默然上既即位端平立殿下不拜請捲簾升殿審<lb/>
視然後降階率羣臣拜呼萬嵗<hi>王繼恩等謀廢立實録國史絶不見其事迹葢</hi>
<hi>若有所隐諱今據吕誨集正惠公補𫝊及司馬光記聞増修補傳所載比之記聞尤詳也</hi>
夏四月乙未朔尊皇后為皇太后大赦天下常赦所不<lb/>
原者咸除之制曰先朝庶政盡有成規務在遵行不敢<lb/>
<pb n="KR2b0019_WYG_045-5a"/>
失墜然而纉圖伊始懼徳弗明所冝㧞茂異之才開諫<lb/>
諍之路撫綏鰥寡惠復疲羸庶幾延宗社之鴻休召天<lb/>
地之和氣京朝官衣緋緑及二十年並與改服色官未<lb/>
陞朝亦聽叙賜緋紫自此始<lb/>
戊戌始見群臣扵崇政殿西序<lb/>
癸卯宰相吕端加右僕射<lb/>
甲辰太子賔客李至為工部尚書李沆為戸部侍郎並<lb/>
參政事　工部侍郎郭贄出知大名府贄翌日求對懇<lb/>
<pb n="KR2b0019_WYG_045-5b"/>
辭上曰全魏之地所寄尤重卿宜即去贄退上召輔臣<lb/>
問曰郭贄願留如何對曰近例亦有之上曰朕初嗣位<lb/>
命贄治大藩而不行則何以使人卒遣之<lb/>
上謂宰相曰朝行中頗有淹滯之人如梁周翰夙負詞名三<lb/>
十年擠於衆僚甚可念也朕在宫府多令楊億草牋奏文理<lb/>
精當世罕偕者冝即加奨擢辛亥以工部郎中史館修<lb/>
撰梁周翰為駕部郎中知制誥著作郎直集賢院楊億<lb/>
為左正言館職並如故故事入西閣皆中書召試制誥<lb/>
<pb n="KR2b0019_WYG_045-6a"/>
三篇二篇各二百字一篇百字惟周翰不召試而命焉<lb/>
　李應機者嘗知咸平縣上以壽王尹開封遣散從以<lb/>
帖下縣有所追捕㪚從恃王勢讙謼扵縣庭應機怒曰<lb/>
汝所事者王也我所事者王之父也父之人可以笞子<lb/>
之人汝乃敢如此杖之二十㪚從走歸具道其語泣訴<lb/>
扵王王不答而黙記其名嘉其諒直及即位擢應機通<lb/>
判益州事召之登殿謂曰朕方以西蜀為憂故除卿此<lb/>
官此未足為大任也卿苐行勉之有便宜事宻䟽以聞<lb/>
<pb n="KR2b0019_WYG_045-6b"/>
應機至州未幾有走馬入奏事前一日知州置酒餞之<lb/>
應機故稱疾不會走馬心已不平及暮應機使人謂走<lb/>
馬曰應機有宻疏欲附走馬入奏明日未可行也走馬<lb/>
不知其受上㫖愈怒强應曰諾明日使人請應機曰某<lb/>
治装已具且行矣願得所賫之䟽應機曰應機䟽不可<lb/>
與人傳也當自来受之走馬雖怒甚意欲積其驕横之<lb/>
状具奏扵上乃詣應機𪠘舎受其䟽以行既至升殿上<lb/>
迎問曰李應機無恙乎有疏来否走馬愕然失據即對<lb/>
<pb n="KR2b0019_WYG_045-7a"/>
曰有因探其懐出之上周覧稱善數四因問應機在蜀<lb/>
治行如何走馬踧踖轉辭更稱譽之上曰汝還語李應<lb/>
機凡所言事皆善已施行矣更有意見盡當以聞蜀中<lb/>
無事行召卿矣頃之召入遷擢數嵗中至顯官應機為<lb/>
吏強敏而貪財多權詐其後上亦察其為人浸疏之<lb/>
乙卯羣臣三上表請御正殿從之<lb/>
已未宰相吕端上大行皇帝陵名曰永熈<lb/>
辛酉兵部郎中知制誥史館修撰胡旦責授安逺節度<lb/>
<pb n="KR2b0019_WYG_045-7b"/>
行軍司馬旦與王繼恩等邪謀既露上新即位未欲窮<lb/>
究之而旦草行慶制詞頗恣胷臆多所溢美語復訕上<lb/>
故先絀之<lb/>
五月丙寅始御正殿視朝退御後殿問事如常儀<lb/>
丁卯詔御史臺告諭内外文武羣臣自今人君有過時<lb/>
政或虧軍事臧否民間利害並許直言極諫抗疏以聞<lb/>
庚午詔以國家大事足食為先今億兆至蕃未聞有九<lb/>
年之蓄令兩制議致豐盈之術以聞又詔三司及兹嵗<lb/>
<pb n="KR2b0019_WYG_045-8a"/>
稔大為市糴以寔倉廪<lb/>
壬申罷江淮發運使諸路轉運使司承受公事朝臣使<lb/>
臣悉召歸闕上初聽政務從簡易也<hi>咸平四年五月當考</hi>
甲戍户部侍郎參知政事李昌齡責授武忠節度行軍<lb/>
司馬宣政使桂州觀察使王繼恩責授右監門衛将軍<lb/>
均州安置安逺節度行軍司馬胡旦削籍流潯州太<lb/>
宗之即位也繼恩有力焉太宗以為忠自是寵遇莫比<lb/>
繼恩喜結黨邀名譽乗間或敢言事薦外朝臣故士大<lb/>
<pb n="KR2b0019_WYG_045-8b"/>
夫之輕薄好進者輙與往来每以夕寓僧舎為期潘閬<lb/>
得官亦繼恩所薦也閬者傾險士嘗説繼恩乗間勸太<lb/>
宗立儲貳為它日計且言南衙自謂當立立之将不徳<lb/>
我即議所立宜立諸王之不當立者南衙謂上也繼恩<lb/>
入其説頗惑太宗太宗訖立上閬尋坐狂妄絀太宗疾<lb/>
革繼恩與昌齡及旦更起邪謀吕端覺之謀不得逞上<lb/>
既即位加恩百官繼恩又宻託旦為褒辭旦已先坐絀<lb/>
於是并逐三人者詔以繼恩潛懐凶慝與昌齡等交通<lb/>
<pb n="KR2b0019_WYG_045-9a"/>
請託漏洩宫禁語言也籍繼恩家貲多得蜀土僣侈之<lb/>
物尋詔中外臣僚曾與繼恩交結及通書䟽者一切不<lb/>
問後二年繼恩死於貶所<hi>李昌齡王繼恩胡旦三人同竄責實録及國史並不明著</hi>
<hi>罪状但具録甲戍詔書葢當時有所諱避不得不然詔稱昌齡恣行請託深亂朝綱繼恩潜懐凶慝附下罔上</hi>
<hi>結黨朋奸則亦可畧見其不軌心迹故仍掇取詔書以見當時行事潘閬納説繼恩此據倦逰雜録稍刪潤之</hi>
<hi>湘山野録及筆談載閬與盧多遜同謀立秦王葢誤以繼恩為多遜楚王為秦王傳聞不審也王子融百一篇</hi>
<hi>云真宗即位尚有遜抑之語羣議亟爾異同欲請明徳皇后臨朝吕端笑曰置皇太子于何地衆口方籍籍聞</hi>
<hi>之皆恐悚不敢復措言未踰月而李昌齡王繼恩軰狂謀畢露子融葢亦不知繼恩昌齡乃謀廢立非請太后</hi>
<pb n="KR2b0019_WYG_045-9b"/>
<hi>臨朝也真宗即位時年已三十必無太后臨朝之理子融誤矣今不取</hi>
甲申上謂輔臣曰宫中嬪御頗多幽閉可閔朕已令擇<lb/>
給事嵗深者放出之吕端等曰陛下踐阼之初首行此<lb/>
令實哲王之懿範也<lb/>
丁丑立秦國夫人郭氏為皇后上為皇太子毎事謙譲<lb/>
郭氏未嘗正妃號也<lb/>
庚寅追尊帝母隴西夫人李氏為賢妃妃真定人乾州<lb/>
防禦使英之女太宗在藩太祖為聘之歿扵太平興國<lb/>
<pb n="KR2b0019_WYG_045-10a"/>
二年上及楚王元佐皆妃所生也<hi>庚寅二十七日追尊賢妃實録本紀並闕</hi>
<hi>此據㑹要</hi>
六月乙未詔以太宗御書墨蹟賜天下名山勝境<lb/>
已亥翰林學士承㫖宋白上大行皇帝謚曰神功聖徳<lb/>
文武廟號太宗<lb/>
戊戌追復皇叔涪王廷美西京留守兼中書令秦王贈皇<lb/>
兄魏王徳昭太傅岐王徳芳太保<lb/>
上謂宰相曰諸州多以珍異祥瑞之物来獻在朕薄徳非<lb/>
<pb n="KR2b0019_WYG_045-10b"/>
所敢當但令稼穡豐稔且得賢臣乃為瑞辛丑詔天下<lb/>
勿復獻珍禽竒獸及諸祥瑞　先是南康軍言建昌縣<lb/>
民洪文撫六世義居室無異爨就所居雷湖北創書院<lb/>
舎来學者太宗遣内侍裴愈齎御書賜其家文撫遣弟<lb/>
文舉詣闕貢土物為謝太宗飛白一幅曰義居人以賜<lb/>
之授文舉江州助教扵是詔旌表其門閭自是每嵗入<lb/>
貢必厚賜答之<lb/>
甲辰以皇兄元佐為左金吾衛上将軍復封楚王聽養<lb/>
<pb n="KR2b0019_WYG_045-11a"/>
疾不朝上始欲幸元佐第元佐固辭以疾曰雖来不敢<lb/>
見也由是終身不復見　罷鹽鐡度支戸部副使　工<lb/>
部侍郎同知樞宻院事錢若水罷為集賢院學士判院<lb/>
事先是太宗為若水言士之學古入官遭時得位紆金<lb/>
拖紫躍馬食肉前呼後擁延賞宗族此足以為榮矣豈<lb/>
得不竭誠報國乎若水對曰髙尚之人固不以名位為<lb/>
光寵忠貞之士亦不以窮逹易志操其或以爵禄榮遇<lb/>
之故而効忠扵上中人以下者之所為也太宗然其言<lb/>
<pb n="KR2b0019_WYG_045-11b"/>
及劉昌言罷太宗問趙鎔等曰見昌言否鎔等曰屢見<lb/>
之上曰涕泣否曰與臣等言多至流涕太宗曰大率如<lb/>
此當進用時不能悉心稱職一旦斥去即汍瀾涕泗若<lb/>
水曰昌言實未嘗涕泗盖鎔等迎合上意爾吕蒙正罷<lb/>
太宗又謂若水曰人臣當思竭節以保富貴䝉正前日<lb/>
布衣朕擢為宰相今退在班列想其目穿望復位矣若<lb/>
水對曰蒙正雖登顯貴然其風望亦不為忝冒僕射師<lb/>
長百僚資品崇重又非寂寞之地也且蒙正固未嘗以<lb/>
<pb n="KR2b0019_WYG_045-12a"/>
退罷欝悒當今岩穴髙士不求榮爵者甚多如臣等軰<lb/>
但茍貪官禄誠不足以自重太宗黙然若水因自念人<lb/>
主待輔臣如此葢未嘗有秉節髙邁不貪名勢能全進<lb/>
退之道以感動人主故也将俟滿嵗即移疾㑹春旱太<lb/>
宗焦勞甚若水不敢言既而西邉用兵越明年太宗宴<lb/>
駕章不果上上即位若水以母老請觧機務章再上乃<lb/>
得請召對便殿命坐慰勞入對苑中従容數刻上問近<lb/>
臣誰人可大用者若水言中書舎人王旦有徳望宜任<lb/>
<pb n="KR2b0019_WYG_045-12b"/>
大事上曰此固朕心之所属也若水好汲引後進推賢<lb/>
重士胷中豁如也其在樞宻同年生有為縣佐者每謁<lb/>
見若水必序齒而拜之<hi>談苑載若水辭位事甚羙但頗顛倒又誤以對吕蒙正寂寞事</hi>
<hi>為劉昌言按昌言罷樞宻在蒙正罷相前三月蒙正罷相時昌言已在襄州矣今皆改正之又田畫記若水事</hi>
<hi>云王曽罷相章聖語若水若水憤而出被道士服歸嵩山此尤誤今不取</hi>　上居憂日對輔<lb/>
臣於禁中毎見吕端等必肅然拱揖不以名呼端等再<lb/>
拜而請上曰公等顧命元老朕安敢上比先帝又以端<lb/>
膚體洪大宫庭階戺頗峻命梓人為端納陛<lb/>
<pb n="KR2b0019_WYG_045-13a"/>
秋七月乙丑御崇政殿召端等訪以軍國大事經乆之<lb/>
制端陳當世急務皆有條理上甚嘉納<lb/>
丙寅令諸路轉運使更互赴闕詢以民間利病　吏部<lb/>
郎中直集賢院田錫應詔上疏曰陛下臨御以来親庶<lb/>
政以仁接大臣以禮聞奏山陵諸事必泫然流涕聞奏<lb/>
靈州往事必惻然動容聖智淵深臨事能斷睿機神速<lb/>
馭下以寛濟之以嚴明小人屏退而歛跡博之以詢訪<lb/>
大臣畏愛而推誠臣未見時政之是非亦未見人君之<lb/>
<pb n="KR2b0019_WYG_045-13b"/>
過失若軍旅措置之宜非臣所能知若黎民利害之本<lb/>
惟臣輙敢議民之利莫先扵省征徭寛賦役民之害莫<lb/>
大扵用兵甲輓芻粟利害有大小康濟有先後今利害<lb/>
之大者無先扵捨靈武康濟之先者莫重於安關輔捨<lb/>
靈武則甲兵不興甲兵不興則輓運自息輓運既息則<lb/>
關輔必寕關輔既寧則四方無虞四方無虞則四夷無<lb/>
事臣今所憂者關西二十五州軍昨經靈武之役不勝<lb/>
困弊加以時雨稍愆秋田失種府庫未實倉廩尚虗若<lb/>
<pb n="KR2b0019_WYG_045-14a"/>
西戎輙敢騷邉北敵忽来犯塞則朝廷何以備之關輔<lb/>
何以寧之臣慮此患必生臣謂此災必有何以知之臣<lb/>
竊聞去年九月十九日未時永興環州慶州延州清逺<lb/>
軍隰州同日同時六處地震塌損城墻毀壊廬舎在䖏<lb/>
州府不敢不奏所属轉運不敢不申洎靈州送糧草回<lb/>
来死者十有餘萬議者即云地震已應扵此臣則未以<lb/>
為然夫天垂象動而不息地生物静以為常茍當静而<lb/>
動是失其常若永興環延慶隰清逺軍六處地震臣亦<lb/>
<pb n="KR2b0019_WYG_045-14b"/>
竊見報状延州路祇候冬官正楊文謐奏稱其月是戍<lb/>
月又是戌日未時自北上来臣以為當静而動動之方<lb/>
位既在關輔将来慮至戍年豈無在下者輙動乎關輔<lb/>
若有冦盗弄兵萑蒲聚嘯跨連州郡僭稱王公則臣慮<lb/>
西川復保劍關之阨南方復恃重江之險閩中越中淮<lb/>
南湖南豈無見利忘義之人豈無幸災乘便之賊願陛<lb/>
下思之禳此災者在脩徳除此患者在早圗徳之修者<lb/>
以誠信感神明以言行動天地以簡易理機務以清静<lb/>
<pb n="KR2b0019_WYG_045-15a"/>
安黎元圗於早者减關市之征放筦𣙜之利捐减租賦<lb/>
優復流亡鄉閭與人為害者募之入軍郡縣在官未理<lb/>
者命之移任設制科使懐方抱噐者悉為朝廷所用置<lb/>
屯田俾棄本競末者盡為户籍所收鑄農器以給之儲<lb/>
時種以貸之免五年之租徴冀十年之生聚如此輸民<lb/>
民無不安如此安民民無不㤗管子曰倉廩實知禮節<lb/>
衣食足知榮辱既知禮節又知榮辱則豈敢為㓂盗豈<lb/>
敢犯禁令禁令既不敢犯盗㓂必不敢為又何憂嘯聚<lb/>
<pb n="KR2b0019_WYG_045-15b"/>
之虞又何慮侵擾之患此置屯田其利一也制舉科目<lb/>
不可具陳今畧舉可設者有賢良方正能直言極諫科<lb/>
才識兼茂明扵體用科道侔伊吕才比管樂科傳道經<lb/>
典達扵教化科詳明政術可以理人科文堪經邦科武<lb/>
足安邉科臣伏覩太祖朝曾設制科于時𠡠限三千字<lb/>
已上字數既多書冩不易賜食之後就試以来既對天<lb/>
顔豈無兢懼又值日晚固不遑寧雖有經邦之謀豈能<lb/>
周悉雖有安邊之䇿靡暇敷陳今若設此科條但用漢<lb/>
<pb n="KR2b0019_WYG_045-16a"/>
時公孫𢎞董仲舒所試之法則往復問答既盡見其才<lb/>
謀品藻甄升信無遺扵器業此設制科其利二也與人<lb/>
為害者募之入軍則鄉閭静謐在官未理者命之移任<lb/>
則臧否詳明税賦蠲减則民稍蘓流亡優復則民不散<lb/>
放筦𣙜之利則米麥可充扵邉備减關市之征則商旅<lb/>
交通扵萬物暫如此五年則關輔之民必安暫如此十<lb/>
年則靈武之役必息若以此下主者若以是問有司必<lb/>
以臣不達時機必以臣不諳世務必以臣只知蠲减税<lb/>
<pb n="KR2b0019_WYG_045-16b"/>
賦以息黎元而不知供軍日費之多少必以臣只知除<lb/>
放筦𣙜以安疲俗而不知嵗計備邉之盈虗臣豈不知<lb/>
㳂邊有屯兵豈不知備邉須積粟豈不知嵗時衣裘之<lb/>
賜錫豈不知将卒酬賞之頒宣豈不知上供京師之貨<lb/>
財豈不知量留州郡之物色然以臣所見則帝王所務<lb/>
當務廣大官吏所守各守職司所職為主計之臣不得<lb/>
不聚歛供億所司在主計之職不得不經度有無然天<lb/>
生時而地生財下用力而上節用時不可失故授時勸<lb/>
<pb n="KR2b0019_WYG_045-17a"/>
農使不失時財生有數故務嗇勸分使不乏用財之生<lb/>
也有數上之用也有節則民力不困國用常豐今未喻<lb/>
國家有九年之蓄乎未喻西北隅邉圉有六年之蓄乎<lb/>
未喻陕西二十五州軍有三年之蓄乎訪聞糶麥糴榖<lb/>
以充折變将無作有以應供輸謂供輸不得不然不然<lb/>
則軍儲無備謂折變不得不然不然則軍食不充若如<lb/>
是可見陜西二十五州軍無三年之蓄加以民憂再送<lb/>
靈州糧草臣慮變故從此生臣憂禍亂從此起變故未<lb/>
<pb n="KR2b0019_WYG_045-17b"/>
生陛下得不慮之禍難未起陛下得不思之若以靈州<lb/>
送糧草之人死者十餘萬已應地震之災即國家昨已<lb/>
降𠡠榜撫諭軫恤也若未應地震之災則臣慮變故起<lb/>
扵關輔關輔既有變生則西川上供錢帛恐未能上供<lb/>
南北常貢物貨亦未得常貢上供既有阻常貢復未来<lb/>
乃是國家只知督責關輔之貨財只知供備靈武之糧<lb/>
草是急小利而忽大利捨逺圖而勞近謀願陛下謀之<lb/>
扵未兆則易謀理之扵未亂則易理臣又聞朝廷昨差<lb/>
<pb n="KR2b0019_WYG_045-18a"/>
使臣往諭遷賊以禮義觀其来意以恩信導其歸心李<lb/>
繼遷既忽聞朝廷告哀亦能舉部族大臨縞素受命貢<lb/>
奉謝恩既未聞乞守塞垣又未聞乞歸朝闕大臣必有<lb/>
擬議必有臧謀謀之允臧計必先定今山陵既在近邉<lb/>
塞雖無虞黎元尚未蘓倉庫尚未實邉防或有騷動朝<lb/>
廷何以枝梧關輔或有亂離朝廷何以制禦謀之正在<lb/>
今日理之正當是時時不再来又不可失無使有心者<lb/>
知關輔亂而謂劍閣可守無使適變者見關輔亂而謂<lb/>
<pb n="KR2b0019_WYG_045-18b"/>
天壍可憑無使關輔所得之貨財不侔呉蜀所得之貨<lb/>
財無使關輔所守之疆土不侔呉蜀之疆土關輔静則<lb/>
蜀貨呉財交至關輔亂則劍外江南各有所守此所謂<lb/>
捨小利而必得大利無逺慮則必有近憂也<hi>錫自注云至道三年</hi>
<hi>七月二十五日奏</hi>　翌日錫又奏臣未喻陛下降詔以来有人<lb/>
上言否未審下詔之後有人抗疏否若未有人上一言<lb/>
未有人抗一議即望陛下再降優詔曲喻聖心虗竚以<lb/>
待賢良矜容以求直亮則懐才抱器者安敢有所隠蹈<lb/>
<pb n="KR2b0019_WYG_045-19a"/>
忠履信者必盡有所伸臣昨日所上奏章所陳鄙見止<lb/>
為關右一時之弊止為河西一處之言餘未悉陳慮煩<lb/>
聖覧湏至備述庶補逹聰今靈州閉堅壁以待饋糧無<lb/>
外援不敢禦㓂昨聞百姓饋送糧草死者十餘萬人糧<lb/>
草二十五萬到者七八萬糧草不到者非戎人劫掠之<lb/>
百姓不来者非戎人殺戮之是自相蹈藉或因被刦奪<lb/>
飢餓既衆死亡遂多去雖援之以甲兵囬即害之者士<lb/>
卒今關西父哭子弟哭兄妻哭夫悲哀之聲感動行路<lb/>
<pb n="KR2b0019_WYG_045-19b"/>
寃枉之苦軫惻聖心臣謂非十年未見生其民民生十<lb/>
年方可充力役臣謂非十年未能聚其財財聚十年方<lb/>
可備供億扵三十年間陛下生之聚之敎之化之然後<lb/>
致太平然後臻至理今臣年五十八事陛下十二年年<lb/>
七十已當外退十二年間願伸㣲勞以答聖恩願罄真<lb/>
誠以報大造然犬馬之年未必保餘齡葵藿之心幸得<lb/>
承委照則未退休間有合言不敢不言未隕越間有合<lb/>
奏不敢不奏願陛下所務者廣大所圖者幾㣲幾㣲者<lb/>
<pb n="KR2b0019_WYG_045-20a"/>
事之先廣大者君之體陛下方欲求至理致太平無忽<lb/>
事之未萌勿輕事之未兆臣聞帝者與師處王者與友<lb/>
處覇者與臣處亡國之君與厮役處與師處則無為無<lb/>
為是無事與友處則機務簡易徳業光大駁雜者霸道<lb/>
不足為陛下言之暴慢者亡國安敢對陛下陳之道尊<lb/>
徳盛者帝之師才髙識逺者王之友今陛下睿聖既與<lb/>
天同極聽斷乃與日惟新若道尊徳盛者陛下勞謙以<lb/>
師之才髙識逺者陛下推誠以友之友之則四友斯来<lb/>
<pb n="KR2b0019_WYG_045-20b"/>
師之則三師可至師道見尊則天下何憂不理王道得<lb/>
友則天下何慮不寧臣昨日所奏望陛下且留中不出<lb/>
為言地震災祥之必有為言下動叛離之将作非外人<lb/>
所可得而知非大臣不可得而議留中未出之際略與<lb/>
大臣言之其中可行之事更令近臣議之擬之而後動<lb/>
天下無異議中外無異言擇善而從之從長而行之不<lb/>
為横議所非不為非理所破豈獨㣲臣之幸其實國家<lb/>
之福<hi>錫自注云至道三年七月二十六日奏此</hi>上它日謂宰相曰近詔中外<lb/>
<pb n="KR2b0019_WYG_045-21a"/>
咸貢直言庶聞朝政之闕以警朕心而群臣奏對多及<lb/>
𤨏細之務曾無逺大之略甚非所望也惟田錫康戬陳<lb/>
詞不繁指事尤切張齊賢頗留意扵民政乃出其疏示<lb/>
端等曰卿等詳酌行之先是錫以加恩官告賜崇信節<lb/>
度使王顯扵秦州覩關右之民困河西力役故連上章<lb/>
極言其事云<hi>錫前疏以七月二十五日上後疏以二十六日上此錫自注今並附月末錫傳云錫</hi>
<hi>使秦州賜王顯加恩官告覩關右諸州奉河西力役生民重困連上章極言其事按錫第三章乃十一月十七</hi>
<hi>日上今移入本月日上出錫等疏付吕端此據寳訓康戬及張齊賢不知論何事當攷</hi>
<pb n="KR2b0019_WYG_045-21b"/>
八月己亥以曹彬為樞宻使兼侍中罷旄鉞<hi>罷旄鉞此據會要</hi>
　戸部侍郎同知樞宻院事向敏中給事中夏侯矯並<lb/>
為樞宻副使上謂之曰近宻之司典領尤重必素有名<lb/>
望端亮謹厚者處之乃可鎮静而責成彬以耆舊冠樞<lb/>
術之首敏中及矯佽助之兵機邉要有所望矣敏中明<lb/>
辨有才略遇事敏速先是西北用兵敏中專主謀議至<lb/>
于二邉道路斥堠走集之所莫不周知矯仕藩府最舊<lb/>
故首加擢用焉　舊制宣徽使著位在樞宻副使之上<lb/>
<pb n="KR2b0019_WYG_045-22a"/>
扵是以客省使簽書提㸃樞宻宣徽院諸房公事周瑩<lb/>
為宣徽北院使瑩請居樞宻副使之下詔從之瑩初與<lb/>
劉承規同簽書提㸃樞宻宣徽院諸房公事瑩既遷承<lb/>
規亦罷自後不復置此職<lb/>
乙巳令曹彬赴中書禮上彬請就樞宻院上以彬位兼<lb/>
左相特寵異之<lb/>
上以漢唐封乳母故事付中書因問吕端曰斯禮恐不<lb/>
可行朕不敢以私恩紊正法也端奏曰前代舊規斯可<lb/>
<pb n="KR2b0019_WYG_045-22b"/>
行矣或加以大國或益之羙名事出宸衷禮無定制己<lb/>
酉詔封乳母齊國夫人劉氏為秦國延壽保聖夫人<lb/>
是月西川都廵檢使韓景祐行部至懐安帳下廣武卒<lb/>
劉旴謀作亂夜率衆襲景祐逾垣獲免旴遂掠懐安破<lb/>
漢州及永康軍蜀州所至城邑望風奔潰時益州鈐轄<lb/>
馬知節亦兼諸州都廵檢領兵三百追旴至蜀州與之<lb/>
角鬭自未至亥賊懼走卭州招安使上官正飛書召知<lb/>
節還成都計議知節曰賊黨已踰三千若破卭州必越<lb/>
<pb n="KR2b0019_WYG_045-23a"/>
新津大江去我九十里官軍雖倍制之亦勞不如出兵<lb/>
迎撃破之必矣即率所部夜渡江屯方升鎮與賊遇而<lb/>
正亦尋領軍至共撃斬旴其黨悉平旴自起至滅凡十<lb/>
日庚申詔以正為南作坊使賜知節錦袍金帶将士錫<lb/>
賚有差遣使按騐景祐及諸失守官吏遞貶降之正始<lb/>
無出兵意知益州張詠以言激正勉其親行仍盛為供<lb/>
帳餞之酒酣舉爵謂諸軍校曰爾曹俱有親弱在東䝉<lb/>
國厚恩無以報此行當亟殄賊無使逃逸若師老曠日<lb/>
<pb n="KR2b0019_WYG_045-23b"/>
即此地還為爾死所矣正由是倍道力戰及凱旋詠迎<lb/>
勞大出金帛行賞士重傷者先賞之獲級者次焉衆皆<lb/>
悦服<lb/>
</p>
<p>
</p>
  </div>
</body>
</text>
</TEI>
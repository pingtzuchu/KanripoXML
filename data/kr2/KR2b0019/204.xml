<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百</head> <lb/>
    <p>
<pb n="KR2b0019_WYG_204-1a"/>
欽定四庫全書<lb/>
　續資治通鑑長編巻二百<lb/>
　　　　　　　　　　　　　宋　李燾　撰<lb/>
　　英宗<lb/>
治平元年春正月丁酉朔改元<lb/>
景靈宫使武寧節度使同平章事宋庠<hi>案宋史庠請老時以鎮武軍節</hi>
<hi>度使改封鄭國公與此異</hi>屢請老上曰朕初嗣位何可遽休大臣戊<lb/>
申命庠判亳州庠前後所至以慎靜為治晚愛信㓜子<lb/>
<pb n="KR2b0019_WYG_204-1b"/>
多與其屬小人逰不謹至是諫官呂誨請勅庠不得以<lb/>
二子隨上曰庠老矣奈何不使其子從乎　司門郎中<lb/>
李定等奏差押伴夏國使人習上夀儀退就幕次賜酒<lb/>
食所供㣲薄使人竊笑初不下箸甚不稱朝廷來逺之<lb/>
意詔劾御厨監官及客省吏人罸之<lb/>
癸丑詔減夀聖節所賜師號紫衣祠部戒牒故事聖節<lb/>
所賜三百道而貴妃修儀公主猶别請至是減為二百<lb/>
所請者在數中<lb/>
<pb n="KR2b0019_WYG_204-2a"/>
甲寅雄州奏歸信容城縣報契丹追賊有七騎奔入南<lb/>
界逐出之詔河北㳂邊安撫使北界賊盗來奔即逐出<lb/>
若驚刼即捕送本國若婦女老小避賊入境即善諭遣<lb/>
之　知唐州司農少卿趙尚寛再任歲滿特遷光禄少<lb/>
卿賜錢二十萬復留尋以母喪去尚寛在唐州前後凡<lb/>
五年先是言事者屢以守令不乆為患朝廷立再任之<lb/>
法而罕有應詔者獨尚寛修舊起廢興輯勸課有實效<lb/>
焉　同知諫院官呂誨奏先朝两府及臺諫官奏對即<lb/>
<pb n="KR2b0019_WYG_204-2b"/>
左右近侍悉引避於兩廡故從容論議事無洩於外者<lb/>
臣近登對皆不引避立於殿隅板門之内欲乞指揮自<lb/>
今引避如故事從之<lb/>
故事執政生日皆有賜予詔言助其燕喜時帝在諒闇<lb/>
曾公亮及宋庠生日翰林學士賈黯當草詔己未黯言<lb/>
前日夀聖節契丹使上夀於紫宸殿罷群臣升殿間飲<lb/>
才令獻一觴而退將相大臣同國休戚冝權罷賜而曾<lb/>
公亮亦言朝廷向來止㳂舊例未經討論今黯所言實<lb/>
<pb n="KR2b0019_WYG_204-3a"/>
於人情為順望賜允從詔以大臣有已經賜者令賜之<lb/>
如例<lb/>
辛酉詔以仁宗配享明堂初禮院奏乞與兩制同議仁<lb/>
宗當配何祭故事冬夏至祀昊天上帝皇地祇以太祖<lb/>
配正月上辛祈榖孟夏雩祀孟冬祭神州地祗以太宗<lb/>
配正月上辛祀感生帝以宣祖配季秋大饗明堂祀昊<lb/>
天上帝以真宗配翰林學士王珪等議代宗即位用禮<lb/>
儀使杜鴻漸等議季秋大饗明堂以考肅宗配昊天上<lb/>
<pb n="KR2b0019_WYG_204-3b"/>
帝徳宗即位亦以考代宗配王涇郊祀録注云即孝經<lb/>
周公嚴父之道今請循周公嚴父之道以仁宗配享明<lb/>
堂知制誥錢公輔議謹按三代之法郊以祭天而明堂<lb/>
以祭五帝郊之祭以始封之祖有聖人之徳者配焉明<lb/>
堂之祭以創業繼體之君有聖人之徳者配焉故孝經<lb/>
曰昔者周公郊祀后稷以配天宗祀文王於明堂以配<lb/>
上帝又曰孝莫大於嚴父嚴父莫大於配天則周公其<lb/>
人也以周公言則嚴父也以成王言之則嚴祖也方是<lb/>
<pb n="KR2b0019_WYG_204-4a"/>
之時政則周公祭則成王亦安在乎必嚴其父哉我將<lb/>
之詩是也後世失禮不足考據請一以周事言之竊謂<lb/>
聖宋崛起非有始封之祖也則創業之君遂為太祖矣<lb/>
太祖則周之后稷配祭於郊者也太宗則周之文王配<lb/>
祭於明堂者也此二配者至大至重萬世不遷之法也<lb/>
真宗則周之武王宗乎廟而不祧者也雖有配天之功<lb/>
而無配天之祭未聞成王以嚴父之故廢文王配天之<lb/>
祭而移於武王也仁宗則周之成王也雖有配天之業<lb/>
<pb n="KR2b0019_WYG_204-4b"/>
而亦無配天之祭亦未聞康王以嚴父之故廢文王配<lb/>
天之祭而移於成王也以孔子之心推周公之志則嚴<lb/>
父也以周公之心攝成王之祭則嚴祖也嚴祖嚴父其<lb/>
義一也下至於兩漢去聖未甚逺而明堂配祭東漢為<lb/>
得在西漢時則孝武始營明堂而以髙帝配之其後又<lb/>
以景帝配之孝武之後無聞焉在東漢時則孝明始建<lb/>
明堂而以光武配之其後孝章孝安又以光武配之孝<lb/>
安之後無聞焉當始配之代適符嚴父之説及時異事<lb/>
<pb n="KR2b0019_WYG_204-5a"/>
遷而章安二帝亦弗之變此最為近古而合乎禮者也<lb/>
有唐始在孝和時則以髙宗配之在明皇時則以睿宗<lb/>
配之在永泰時則以肅宗配之禮官杜鴻漸王涇軰不<lb/>
能推明經訓務合古初反雷同其論以惑時主延及於<lb/>
今牢不可破當仁宗嗣位之初儻有建是論者則配天<lb/>
之祭常在乎太祖太宗矣當時無一言者故使宗周之<lb/>
典禮不明於聖代而有唐之曲學流弊乎後人願陛下<lb/>
深詔有司博謀羣賢使配天之祭不膠於嚴父而嚴父<lb/>
<pb n="KR2b0019_WYG_204-5b"/>
之道不專乎配天循宗周之典禮替有唐之曲學於是<lb/>
又詔臺諫及講讀官與兩制禮院再詳定以聞御史中<lb/>
丞王疇以為珪等議遺真宗不得配公輔議遺宣祖真<lb/>
宗仁宗俱不得配於禮意未安乃獻議曰在易先王作<lb/>
樂崇徳薦之上帝以配祖考然則祖考配帝從來逺矣<lb/>
物之大者莫過於天親之尊者莫踰於父推父比天升<lb/>
以嚴配行孝之大無越於此又孝莫大於嚴父嚴父莫<lb/>
大於配天則周公其人也昔者周公郊祀后稷以配天<lb/>
<pb n="KR2b0019_WYG_204-6a"/>
宗祀文王於明堂以配上帝葢周公居攝之祭得行天<lb/>
子禮樂尊祖隆父以致崇嚴之極故孔子嘆而美之曰<lb/>
周公其人也仲尼豈欺後世哉今公輔以謂政則周公<lb/>
祭則成王抑不知據何經而言也公輔又謂未聞成王<lb/>
以嚴父之故廢文王配天之祭而移之於武王夫六經<lb/>
之教以簡易立法周自后稷至赧王厯世三十六若代<lb/>
代著嚴父之訓則六經乃記事之厯日矣安在其簡且<lb/>
易也語曰殷因於夏禮所損益可知也周因於殷禮所<lb/>
<pb n="KR2b0019_WYG_204-6b"/>
損益可知也其或繼周者雖百世可知也今舍周公孔<lb/>
子不以為法將誰師乎昔藝祖創造大業追王四代宣<lb/>
祖配祀踰百年四聖相授未之或廢上質之三代旁稽<lb/>
之漢唐於禮無嫌於義為當今一旦黜宣祖真宗之祀<lb/>
廟而不配非所以嚴崇祖宗尊事神明也仁宗皇帝徳<lb/>
厚侔天地利澤施無垠享御四十二年純仁善政橫被<lb/>
動植休聲茂烈輝映今昔祔廟之始首議配饗異論一<lb/>
出物聼駭然且配考之文見於易嚴父之義著於經聖<lb/>
<pb n="KR2b0019_WYG_204-7a"/>
法章明咸足稽按臣請依王珪等議奉仁宗皇帝配饗<lb/>
明堂以符大易配考之説孝經嚴父之禮奉遷真宗配<lb/>
孟夏雩祀以放唐正觀顯慶故事太宗皇帝依舊配正<lb/>
月上辛祈榖孟冬祭神州地祗餘依本朝故事如此則<lb/>
列聖並侑對越昊穹厚澤流光垂裕萬祀必如公輔之<lb/>
議則䧟四聖為失禮導陛下為不孝違經戾古莫此為<lb/>
甚知諫院司馬光呂誨議竊以孝子之心誰不欲尊其<lb/>
父者聖人制禮以為之極不敢踰也故祖已訓髙宗曰<lb/>
<pb n="KR2b0019_WYG_204-7b"/>
祀無豐於暱孔子與孟懿子論孝亦曰祭之以禮然則<lb/>
事親者不以數祭為孝貴於得禮而已先儒謂禘郊祖<lb/>
宗皆奉祀以配食也禘謂祭昊天於圜丘也祭上帝於<lb/>
南郊曰郊祭五帝五神於明堂曰祖宗故詩曰思文后<lb/>
稷克配彼天又我將祀文王於明堂此其證也下此皆<lb/>
不見於經矣前漢以髙祖配天後漢以光武配明堂以<lb/>
是觀之古之帝王自非建邦啟土及奄有區夏者皆無<lb/>
配天之文故雖周之成康漢之文景明章其徳業非不<lb/>
<pb n="KR2b0019_WYG_204-8a"/>
羙也然而子孫不敢配天者避祖宗也孝經曰嚴父莫<lb/>
大於配天周公其人也孔子以周公有聖人之徳成太<lb/>
平之業制禮作樂而文王適其父也故引之以證聖人之<lb/>
徳莫大於孝荅曾子之問而已非謂凡有天下者皆當<lb/>
以其父配天然後為孝也近世祀明堂者皆以其父配<lb/>
五帝此乃誤識孝經之意而違先王之禮不可以為法<lb/>
也景祐二年仁宗詔禮官稽案典籍辨崇配之序定二<lb/>
祧之位乃以太祖為帝者之祖比周之后稷太宗真宗<lb/>
<pb n="KR2b0019_WYG_204-8b"/>
為帝者之宗比周之文武然則祀真宗於明堂以配五<lb/>
帝亦未失古禮今仁宗雖豐功美徳洽於四海而不在<lb/>
二祧之位議者乃欲舍真宗而以仁宗配食明堂恐於<lb/>
祭法不合又以人情言之是絀祖而進父也夏父弗忌<lb/>
躋僖公先兄而後弟孔子猶以為逆祀書於春秋况絀<lb/>
祖而進父乎必若此行之不獨乖違禮典恐亦非仁宗<lb/>
之意臣等竊謂冝遵舊禮以真宗配五帝於明堂為便<lb/>
觀文殿學士翰林侍讀學士孫抃等奏謹按孝經出於<lb/>
<pb n="KR2b0019_WYG_204-9a"/>
聖述其談聖治之極則謂人之行莫大嚴父而配天仲<lb/>
尼美周公以居攝而能行天子之禮尊隆於父故曰周<lb/>
公其人不可謂之安在乎必嚴其父也若止以太祖比<lb/>
后稷太宗比文王則宣祖真宗向者皆不當在配天之<lb/>
序推而上之則謂明堂之祭真宗當以太宗配先帝不<lb/>
當以真宗配今日不當以仁宗配必配以祖也臣等按<lb/>
易豫之説曰先王作樂崇徳薦之上帝以配祖考葢若<lb/>
祖若考並可配天者也並又符於孝經之説亦不可謂<lb/>
<pb n="KR2b0019_WYG_204-9b"/>
安在乎必嚴其父也祖考皆可配帝郊與明堂不可同<lb/>
位亦不謂嚴祖嚴父其義一也雖周家不聞廢文配而<lb/>
移於武廢武配而移於成然則易之配考經之嚴父歴<lb/>
代循守固亦不為無説魏明帝宗祀文帝於明堂以配<lb/>
上帝史官謂是時二漢郊祀之制具存魏所損益可知<lb/>
則亦不謂東漢章安之後配祭無傳遂以為未嘗配嚴<lb/>
父也自唐至本朝其間賢哲講求不為少所不敢以異<lb/>
者舍周公之遺文無所本統也今以為我將之詩祀文<lb/>
<pb n="KR2b0019_WYG_204-10a"/>
王於明堂而歌者也亦安知非仲尼刪詩存周全盛之<lb/>
頌被於管絃者獨取之也仁宗繼體保成置天下於大<lb/>
安者四十二年功徳於人可謂極矣今祔廟之始遂抑<lb/>
而不得配上帝之享甚非所以宣章陛下為後嚴父之<lb/>
大孝臣等参稽舊典博考公論敢以前所定議為便詔<lb/>
從抃等議<hi>王疇議實録本志及㑹要並不載今於疇傳内掇出増入詔文云臺諫講讀官再詳定孫</hi>
<hi>抃講讀官也王疇臺官也司馬光諫官也</hi>
二月戊辰命韓琦提舉修撰仁宗實録<lb/>
<pb n="KR2b0019_WYG_204-10b"/>
庚午權判流内銓錢公輔奏請選人祖父母父母年老<lb/>
得家便官者免更注從之<hi>案英宗即位擢王疇為副樞密公輔時知制誥以疇望淺</hi>
<hi>不肯草詔帝怒謫滁州團練使此云權判流内銓恐有誤</hi>
辛未樞宻院奏請河東陕西等路就糧禁軍年五十五<lb/>
以上者有子孫弟姪異姓骨肉年三十以下雖短本指<lb/>
揮等様一兩指壮徤堪征役之人許以為代無親戚即<lb/>
許召外人為代皆不支例物雖年五十五以上無疾病<lb/>
樂在軍者射弓七斗弩兩石聼依舊從之　令西京左<lb/>
<pb n="KR2b0019_WYG_204-11a"/>
藏軍副使縁界河廵檢都監趙用再任從髙陽關及河<lb/>
北縁邊安撫司之請也用才武果敢而熟邊事邉人<lb/>
以鹽舩犯邊禁者用割膓而沈之邉人畏用以其岀常<lb/>
乗虎頭舩謂之趙虎頭<lb/>
己邜詔春分祀髙禖罷用弓矢弓韣進酒胙及宫人飲<lb/>
福受胙之禮以在諒闇故也<lb/>
三月丁酉朔詔三司用内藏庫錢三十萬貫修奉仁宗<lb/>
山陵依乾興例蠲其半餘聼漸還　命入内都知任守<lb/>
<pb n="KR2b0019_WYG_204-11b"/>
忠權戸部副使張燾提舉三司修造案勾當公事張徽<lb/>
作仁宗神御殿於景靈宫西園八月殿成名曰孝嚴别<lb/>
殿曰寧真燾因請圖乾興文武大臣於殿壁繪像自此<lb/>
始　京師賦麴於酒戸有常數數少而用多者不得增<lb/>
不及數者雖督責至破産無以償歲課乆不增燾請廢<lb/>
歲額嚴地界為禁使各量所用買不拘數則買者冝廣<lb/>
自是課增數倍嘗與三司使議鑄錢事帝詰難皆不能<lb/>
對燾徐開陳帝是之既退令左右記姓名燾亢子也<lb/>
<pb n="KR2b0019_WYG_204-12a"/>
己酉詔郡牧都監判官位在諸路轉運使之下同郡牧<lb/>
事知州軍員外郎之上與提㸃刑獄相序以官　司馬<lb/>
光言竊聞近日陛下聖體甚安奉事皇太后昏定晨省<lb/>
未嘗廢缺非獨羣臣百姓之福乃宗廟社稷之福也陛<lb/>
下既為仁宗之後皇太后即陛下之母今濮王沒陛下<lb/>
平生孝飬未盡之心不施之於皇太后將何所用哉臣<lb/>
聞君子受人一飯之恩猶不忍負之必思報荅况皇太<lb/>
后有莫大之徳三陛下豈斯須忘之先帝立陛下為嗣<lb/>
<pb n="KR2b0019_WYG_204-12b"/>
皇太后有居中之助一也及先帝晏駕之夜皇太后决<lb/>
定大䇿迎立聖明二也陛下踐阼數日而得疾不省人<lb/>
事中外衆心惶惑失措皇太后為陛下攝理萬幾鎮安<lb/>
中外以候痊復三也有此一徳者則陛下子子孫孫報<lb/>
之不盡况兼三徳而有之陛下所以奉飬之禮若有絲<lb/>
毫不備四海之人其謂陛下為如何天地鬼神其謂陛<lb/>
下為如何此不可以不留聖心也今陛下已能奉飬如<lb/>
禮而臣復區區進言者誠欲陛下戒之謹之始終無倦<lb/>
<pb n="KR2b0019_WYG_204-13a"/>
外盡其恭内盡其愛使孝徳日親令聞四逹以叶天下<lb/>
之望保萬世之禄而已若萬一有無識小人以細末之<lb/>
事離間陛下母子不顧國家傾覆之憂而欲自營一身<lb/>
之利者願陛下付之有司明正其罪天下曉然皆知陛<lb/>
下聖明仁孝不負大恩而讒佞不能間也光又言竊見<lb/>
祖宗之時閑居無事嘗召侍從近臣與之從容講論萬<lb/>
事至於文武朝士使臣選人凡得進見者往往召之使<lb/>
前親加訪問委曲詳悉無所不至所以然者一則欲使<lb/>
<pb n="KR2b0019_WYG_204-13b"/>
下情上通無所壅蔽二則欲知其人能否才器所任是<lb/>
以黜陟取舍皆得其冝太平之業由此而致恭惟陛下<lb/>
潜徳藩邸踰三十年一旦龍飛奄有四海雖聖質英睿<lb/>
得於天縱然與當世士大夫未甚相接民間情偽未甚<lb/>
盡知臣謂宜詔侍從近臣每日輪一員直資善堂夜則<lb/>
宿於崇文院以備非時宣召若有事故請假則與以次<lb/>
官互換直宿其餘羣臣進見及奏事者亦望聖慈稍觧<lb/>
嚴重細加訪問以開廣聰明禆益大政他日光進對又<lb/>
<pb n="KR2b0019_WYG_204-14a"/>
言臣累乞陛下加意奉飬躬親萬幾言辭澁訥未䝉采<lb/>
納然當今切務無大於此是敢不避斧鉞重有敷陳竊<lb/>
惟皇太后母也陛下子也皇太后母儀天下已三十年<lb/>
陛下新自藩邸入承大統若萬一兩宮有隙陛下以為<lb/>
誰逆誰順誰得誰失又仁宗恩徳在民藏於骨髓陛下<lb/>
受其大業而無以報之則何以慰天下之望若陛下上<lb/>
失皇太后之愛下失百妵之望則雖有大寶之位將何<lb/>
以自安凡人主所以保國家者以有威福之柄也故民<lb/>
<pb n="KR2b0019_WYG_204-14b"/>
畏之如神明愛之如父母今陛下即位將近期年而朝<lb/>
廷政事除拜賞罰一切委之大臣未嘗詢訪事之本末<lb/>
察其是非有所與奪臣恐上下之人習以為常威福之<lb/>
柄寖有所移則雖有四海之業將何以自固位則不安<lb/>
業則不固於陛下果何所利乎陛下必以為事皇太后<lb/>
之禮止如是亦不失矣親萬幾之務止如是亦無闕矣<lb/>
臣竊以為不可臣聞陛下昔在藩邸事濮王承順顔色<lb/>
備盡孝道凡宫中之事濮王皆委陛下幹之無不平允<lb/>
<pb n="KR2b0019_WYG_204-15a"/>
陛下事皇太后當一如濮王然後可視天下之政當一<lb/>
如宮中之事然後可况濮王之親以恩皇太后之親以<lb/>
義其奉飬之謹非特有所加則無以取信也宫中之事小<lb/>
天下之事大其聼斷之勤非特有所加則無以致治也<lb/>
儻奉飬極其謹聼斷極其勤則陛下仁孝之名流於萬<lb/>
世英叡之徳達於四表宗廟永安子孫䝉福於陛下有<lb/>
何所害而乆不肯為哉凡此利害之明有如白黒取舍<lb/>
之易有如反掌陛下今日囬意易慮猶未為晚若固守<lb/>
<pb n="KR2b0019_WYG_204-15b"/>
所見終無變更臣恐日月寖乆釁隙愈深不可復合威<lb/>
權已去不可復収後雖悔之無及已光尋以言不用懇<lb/>
求外補帝令宰臣宣諭曰卿所言事畧皆施行且供諫<lb/>
職未須求出光復奏臣鄉所言欲陛下以事濮王之禮<lb/>
事皇太后又欲陛下延訪羣臣躬親政事今陛下雖奉<lb/>
事皇太后加於往日猶未及事濮王之時承順顔意曲<lb/>
盡歡心也雖省覽庶政猶未嘗訪問羣臣講治亂之切<lb/>
務也陛下若以二者為止當如此則兩宫之意無由和<lb/>
<pb n="KR2b0019_WYG_204-16a"/>
洽萬幾之務何由治辦禍亂之源尚在太平之期尚逺<lb/>
臣雖日侍丹扆有何所益陛下若奉飬之禮日增月益<lb/>
訪求治道勤勞不倦使慈母歡欣於上百姓安樂於下<lb/>
則臣雖在逺方亦猶在陛下之側也　呂誨言陛下臨<lb/>
御已及期歲延見臣下温然盡禮忠藎之士莫不願輸<lb/>
誠死節以圖報効况臣備位言職豈敢偷安然進對丹<lb/>
陛敷陳時政雖聼納忘勞而未嘗䝉可否其事何求治<lb/>
之切而降問之略也臣退而憂惻竊亦思之陛下恭黙<lb/>
<pb n="KR2b0019_WYG_204-16b"/>
無語皆有謂乎必以皇太后尊臨避讓不敢當其事耶<lb/>
將威福之柄未得其專而有所猜忌耶果如是亦宸慮<lb/>
未思之甚矣今日之事實繫憂危敢不為陛下一一而<lb/>
陳之當踐阼之初起居違豫萬幾曠日羣心震恐大臣<lb/>
建策志在於公非皇太后輔政無所寄及命出簾幃人<lb/>
知歸奉日月雖乆中外帖然慈恩保翊之功徳為至矣<lb/>
今聖體平復當追疚既往旰宵自勵與大臣協心講求<lb/>
治道念皇太后經歲之憂勤思所以報之之道焉陛下<lb/>
<pb n="KR2b0019_WYG_204-17a"/>
孝飬之禮臣不得而知之安親之道誠有未至何則累<lb/>
聖成業靡思經緝邦國大事都無裁處獻納之言盡决<lb/>
簾幃之下是陛下自處休佚而置聖后於煩勞雖外形<lb/>
避讓而中非承順得謂之孝乎虧損盛美莫斯之甚且<lb/>
威福者人主馭下綱權賞善黜惡一出於己則人知畏<lb/>
愛皆思歸附朞月以來天下顒顒拭目傾耳者豈為是<lb/>
乎而有功者未見録有罪者得以容懲勸不及人將觧<lb/>
體是倒持其柄而弗為用奚謂未得其專徒中懷猜忌<lb/>
<pb n="KR2b0019_WYG_204-17b"/>
而何補於事哉况皇太后三十年保輔之心實有望陛<lb/>
下於今日也豈欲勞心焦思乆於其政耶伏望陛下以<lb/>
天下為憂以宗社為計念先帝付託之重知聖后保祐<lb/>
之恩推心示人無自隱晦臨朝視事與大臣論道總持<lb/>
綱維威福既行則天下取信斯保安基祚萬世之事也<lb/>
不然聖慮淵藴終無啟發外則君臣之義不相接内則<lb/>
子母之情有所間恩信不及於下則怨謗歸於上或人<lb/>
神激怒陛下雖有獨見之明何以為保安之計哉臣所<lb/>
<pb n="KR2b0019_WYG_204-18a"/>
謂今日之事繫憂危者此也誨又言臣聞近日聖體平<lb/>
復中外均慶萬幾之事未聞親决議者謂陛下避讓有<lb/>
所待焉果如是恐未為順敢不為陛下委細陳之且以<lb/>
兩漢而下母后臨朝者衆皆嗣君冲㓜親為輔翊並坐<lb/>
簾幃之下專其聼斷㓜君既長故有復辟之議今日之<lb/>
事有異於是先帝㧞陛下於公族之中以賢且長付託<lb/>
之意正為今日也當陛下違豫之時非皇太后内輔則<lb/>
政無所寄大臣建策於國忠也然而陛下臨朝御前殿<lb/>
<pb n="KR2b0019_WYG_204-18b"/>
百官朝罷兩府大臣方至内東門是綱領柄權皆在於<lb/>
手陛下自未專决何所待也臣伏望宸𠂻感悟無以此<lb/>
為念唯内勤孝飬率中宫盡禮則婦姑之情相接母子<lb/>
之愛益親躬修政務操守威福日與講求治道事無過<lb/>
舉體斯為順自然皇太后慰安恩意無間燕適深宫優<lb/>
㳺清淨含飴弄孫不復關政豈非皇太后之心耶誨遂<lb/>
言於皇太后曰恭以殿下保祐聖子積三十年輔翊又<lb/>
逾期歲寰宇帖泰廟社安固慈恩至矣聖功大矣然而<lb/>
<pb n="KR2b0019_WYG_204-19a"/>
成乃全徳是惟艱哉保敬克終亦惟艱哉以萬幾浩繁<lb/>
殿下勞心焦思曾未少休非所以燕怡福夀之本也况<lb/>
皇帝躬親治事勤勵如此在於聖慮應已慰安臣愚以<lb/>
謂東殿簾幃宜五七日一御咨詢大臣無俾曠事庶少<lb/>
均暇於翊政之道亦無所損當在沈幾奮於獨斷豫宣<lb/>
教命誕告朝廷外形謙讓之冝中遂優逰之樂上順天<lb/>
道下厭羣情享是全美豈不休哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百八十三</head> <lb/>
    <p>
<pb n="KR2b0019_WYG_287-1a"/>
欽定四庫全書<lb/>
　續資治通鑑長編巻二百八十三<lb/>
　　　　　　　　　　　　　宋　李燾　撰<lb/>
　　神宗<lb/>
熙寧十年六月己夘朔詔典言李氏追封華原郡夫人<lb/>
以上批李氏入宫七十餘年給事章懿太后洎仁宗皇<lb/>
帝襁褓供奉之勤著聞宫掖故也　寳文閣待制檢正<lb/>
中書五房公事李承之言鄜延路累年災傷今年夏税<lb/>
<pb n="KR2b0019_WYG_287-1b"/>
乞許隨秋料及來年秋料分納從之　遣入内供奉官<lb/>
楊日新楊安民自京至邕州津遣安南行營疾故士卒<lb/>
歸住營處其陜西河東應募人遣上京　詔交阯偽左<lb/>
郎將阮根免死補下班殿侍從招討司奏也上批安南<lb/>
行營勾當公事李舜舉走馬承受劉惟簡韓永式可並<lb/>
與轉兩官見寄資者仍寄資<lb/>
辛巳詔左班殿直權宿亳州都廵檢安寧濠州鍾離縣<lb/>
廵檢武天祐右侍禁定逺縣廵檢王守忠各轉一資蘄<lb/>
<pb n="KR2b0019_WYG_287-2a"/>
縣尉黄約循三資保正戴權與下班殿侍本路指使以<lb/>
淮南東路轉運副使寋周輔言蘄縣桐墟鎮軍賊王海<lb/>
殺廵檢劉震寧約率兵迹逐天祐與賊鬭斬十一級溺<lb/>
死者甚衆權齎糧率衆至滁河北岸為援故并賞之<lb/>
壬午注輦國貢方物其使以金蓮花盛真珠龍腦登陛<lb/>
跪望御座而散之謂之撒殿上遣内侍勞問之<hi>林希野史云他</hi>
<hi>國進奉未有陞殿者附注當考詳</hi>　詔知誠州楊光僣子右侍禁楊昌<lb/>
逵等六人各轉一資長孫楊晟照為下班殿侍湖南轉<lb/>
<pb n="KR2b0019_WYG_287-2b"/>
運副使朱初平言光僣死請推恩也　詔向經子宗囬<lb/>
為禮賔使榮州刺史宗良為禮賔使英州刺史<lb/>
癸未詔莊宅副使權秦鳯路第一副將髙遵一提舉福<lb/>
建路招捉賊盜捕盜官並聽遵一指揮及遣左侍禁閤<lb/>
門祗候彭保於陳留縣選募馬歩軍三百人以徃又遣<lb/>
王中正選募馬歩軍二百令陳濟方陳從周部送彭保<lb/>
<hi>五月二十二日已遣彭孫今又遣彭保舊紀癸未日書遣官提舉福建路捕盜</hi>　詔南京鄆兖<lb/>
曹徐齊濮濟單沂澶博棣亳壽濠泗宿州淮陽軍開封<lb/>
<pb n="KR2b0019_WYG_287-3a"/>
府之東明考城長垣白馬胙城韋城邢州之鉅鹿洺州<lb/>
之鷄澤平恩肥鄉縣盜賊並用重法　詔宗室大將軍<lb/>
以下有通一經兼論語孟子者二年一許投狀乞試<lb/>
丙戌閱安南囘軍上以管押使臣曲珍張世矩王愍三人<lb/>
効力甚勤而其馬皆斃各特揀賜良馬二及金帶愍求<lb/>
衣甲又賜之　降右諫議大夫吕公孺知蔡州以前知<lb/>
真定府失入死罪也<hi>本𫝊以為鄆州失入時政記三月二十六日前知鄆州吕公孺令於</hi>
<hi>澶州聽㫖公孺以御史中丞鄧潤甫言其不材替罷又詔刑部疏駁知真定府日失入死罪見行取勘故也十</hi>
<pb n="KR2b0019_WYG_287-3b"/>
<hi>月三日知永興</hi>　通判邕州殿中丞蘇子元令持服廣東轉運<lb/>
司言其任性用刑故也<lb/>
丁亥徙權淮南東路轉運副使寋周輔權福建路轉運<lb/>
使候賊平依舊尋詔周輔乗驛兼程赴任應縁捕殺廖<lb/>
恩事禀朝㫖不及者一面施行捕盜官有逗漏不進情<lb/>
渉怯懼者以軍法從事仍與提㸃刑獄徐總商議<hi>此十九日</hi>
<hi>事今并書四月九日總除憲</hi>又詔髙遵一徐總寋周輔如在一處應<lb/>
干捕賊事並同商議若在軍前捕盜並聽遵一指揮<hi>此七</hi>
<pb n="KR2b0019_WYG_287-4a"/>
<hi>月九日事今并書</hi>　詔武學教授𫝊授以四員為額<lb/>
辛夘以太常丞直集賢院侍御史知雜事蔡確為右正<lb/>
言直院知雜事如故　莊宅副使知欽州劉初兼閤門<lb/>
通事舎人權知邕州<hi>二月丙午石鑑知邕州初代鑑也</hi>　定州路安撫<lb/>
司言凖詔相度安肅軍合留南闗城其樓櫓令漸修完<lb/>
仍乞復置監押一員從之<lb/>
壬辰秦鳯熙河路計議措置邊事司言山西得功蕃官<lb/>
皇城使康州刺史包順忠白向漢衆所推服昨日岷南<lb/>
<pb n="KR2b0019_WYG_287-4b"/>
出兵兼旬深入竭數㸃集差次功狀不在行營將副之<lb/>
下今所推賞未厭衆論及内藏庫副使趙紹忠供備庫<lb/>
使包誠皆戮力効死亦望别議賞典詔順領榮州團練<lb/>
使又與一子轉資誠為文思使紹忠為崇儀使　合州<lb/>
防禦使趙思忠卒贈鎮洮軍留後官給塟事許以牌印<lb/>
從塟録其子左侍禁懐義為内殿承制右侍禁秉義為<lb/>
内殿崇班　以鎮南軍節度使同平章事判江寧府王<lb/>
安石為集禧觀使居金陵從其請也始安石罷政除江<lb/>
<pb n="KR2b0019_WYG_287-5a"/>
寧懇辭使相請宫觀上遣梁從政齎詔敦諭須其視事<lb/>
乃還從政留金陵累月安石請不已至是許以使相領<lb/>
宫使<hi>宋朝類苑王荆公初罷相以吏部尚書觀文殿學士知金陵薦吕恵卿為参政而去既而恵卿得君</hi>
<hi>怙權慮荆公復進因郊禮薦荆公為節度使平章事方進熟上察見其情遽問曰王安石去不以罪何故用赦</hi>
<hi>復官吕無以對明年復召荆公秉政而王吕益相失矣</hi>　權判都水監程師孟減<lb/>
磨勘一年監丞耿琬三年管勾官霍翔與有官親屬一<lb/>
名指射差遣餘推恩有差以師孟等引河水淤京東西<lb/>
沿汴田九千餘頃也<hi>去年八月二十七日師孟琬建請</hi>　同修起居注<lb/>
<pb n="KR2b0019_WYG_287-5b"/>
黄履言上殿臣僚乞令於當日或次日録聖語封報起<lb/>
居院從之　秦鳯熙河路計議措置邊事司言昨討山<lb/>
後生羌五軍諸軍并弓箭手將校兵級等獲首級及輕<lb/>
重傷人乞加賞賚詔毎級轉一資至三級止仍賜絹二<lb/>
十匹輕重傷轉資賜絹有差<lb/>
甲午允州蠻舒光勇為三班奉職安州監當以知沅州<lb/>
謝麟言光勇先納土而逃今詣州自陳乞依南江溪峒<lb/>
例補授故也　詔修青州城建樓櫓南岸置釣橋從轉<lb/>
<pb n="KR2b0019_WYG_287-6a"/>
運使王居卿請也　詔茂州監押賈辨遷一資子宗範<lb/>
為三班奉職以王中正言宗範與土人孟仁富捕獲恭<lb/>
州將張仁貴皆辨之謀畫宗範親捕得故賞之<lb/>
乙未以羽林軍大將軍仲恕為燕國公仲恕宗保嫡長<lb/>
子當襲封奉祀事也　詔交阯近克伏應縁安南軍興<lb/>
權宜指揮並如故有當且從權者具因依以聞　賜工<lb/>
部郎中集賢院修撰提舉靈仙觀呉申家絹二百匹申<lb/>
卒於廬山王韶以為言常賻外特有是賜又令擇近親<lb/>
<pb n="KR2b0019_WYG_287-6b"/>
可托者視其家事<lb/>
丙申録内殿崇班劉滬孫全夀為三班借差以涇原路<lb/>
經略使蔡延慶言滬慶厯中有勞於邊邊人至今奉祠<lb/>
保其家如滬猶在而全夀乃為白丁非所以勸也故有<lb/>
是命　知制誥孫洙言熙寧四年中建言者患制誥過<lb/>
為溢美以為磨勘遷官非有績效不當専為訓詞又謂<lb/>
典誥之臣皆有兼官殫費文辭慮妨其他職事遂著令<lb/>
磨勘皆為一定之辭文臣待制武臣閤門使以上方特<lb/>
<pb n="KR2b0019_WYG_287-7a"/>
命草制其餘悉用四句定辭遂至羣臣雖前後遷官各<lb/>
異而同是一辭典誥者雖列著名氏各殊而共用一制<lb/>
一門之内除官者或數人文武雖别而并為一體至於<lb/>
致仕贈官薦舉叙復宗室賜名宗婦封邑齋文疏語之<lb/>
類雖名體散殊而格以一律嵗嵗遵用雖曰茍趨簡易<lb/>
然而示陋非所以訓百官詔後世也前世典章本朝故<lb/>
事未嘗有此陛下天縱神聖言成典謨博鑒古今循責<lb/>
名實毎聞天語訓敕臣下手扎宣示二府皆言有法義<lb/>
<pb n="KR2b0019_WYG_287-7b"/>
曲盡事情天下傳誦史官紀述而典誥之臣乃茍簡如<lb/>
此豈稱明詔所以垂立一代制度之意哉伏望皆令隨<lb/>
事撰述但不得過為溢美以失事實詔舎人院撰詞少<lb/>
卿監以下奏薦叙封毎遇大禮一易恩澤舉人毎科場<lb/>
一易封宗室婦女逐時草制文武轉官致仕并選人改<lb/>
京朝官知縣並隨等撰定其後舎人院又請百官封贈<lb/>
嘗任待制觀察使以上其子封贈並隨事别撰從之<lb/>
丁酉手詔今嵗嶺外大熱病瘴者多方屯兵未解官吏<lb/>
<pb n="KR2b0019_WYG_287-8a"/>
將校在彼者衆深慮難於醫藥枉致死傷醫官院選差<lb/>
醫學三人賜絹五十匹遣赴桂州委趙卨分擘差使候<lb/>
及一年差替經略司具所愈人數保明聞奏<lb/>
己亥詔應廢監係省錢諸路提刑司府界提㸃司並封<lb/>
樁中書拘轄<lb/>
辛丑樞宻院言聞邕州欽州峒丁其人頗驍勇但訓練<lb/>
不至激勸無術欲委經略司選舉才武廉幹之人為都<lb/>
司廵檢等提舉訓練毎季分徃案閲逐峒嵗終具武藝<lb/>
<pb n="KR2b0019_WYG_287-8b"/>
精强人數首領等第給俸提舉官以武藝精强五分以<lb/>
上議酬奬仍令五人附近者結一保五保相附近者結<lb/>
一隊毎案閲保隊各相依附至於戰鬭互相救助勇怯<lb/>
分為三等有戰功或武藝出衆為上等免差役人才趫<lb/>
㨗為中等免科配餘為下等常日不妨農作習學武藝<lb/>
遇提舉官案閲即聚一村按試毋得豫集邊境有盜賊<lb/>
令首領相關報從之<lb/>
壬寅賜天章閣待制韓縝四方館使榮州刺史李評衣<lb/>
<pb n="KR2b0019_WYG_287-9a"/>
帶及銀絹各百五十縝仍許服金帶以分畫河東地界<lb/>
之勞也其凖備差使供備庫副使燕復等各減磨勘年<lb/>
有差<hi>燕復本末當檢蘇轍奏議宻院時政記云縝服金帶依知制誥待制權發遣三司例七月十七日復</hi>
<hi>除減年</hi>　三司言鑄大錢欲乞且依舊額今後如有添鑄<lb/>
乞除陜西河北河東外諸路並鑄小錢又言河北西路<lb/>
轉運司請於邢磁州置監鼓鑄折二鐵錢十萬貫今相<lb/>
度欲於永興軍路鑄折二鐵錢十萬貫却於河北西路<lb/>
添鑄大銅錢並從之<hi>本志於並鑄小錢下又云民錢濫惡公私患之乃令以惡錢輸官者</hi>
<pb n="KR2b0019_WYG_287-9b"/>
<hi>毁棄之葢元豐元年十月二十五日事</hi>沈括自誌云河北轉運司議鑄鐵<lb/>
錢嵗二十萬緡以助經費括以為不可異時河東嘗鑄<lb/>
鐵錢民干禁致死者嵗以千計而姦錢益出百姓失業<lb/>
貨易不售而鐵幣竟罷今河北磁邢之地鐵與土半民<lb/>
冒利忍死以謾法殆不足勝也陜西舊行鐵錢民久安<lb/>
習今河北要錢二十萬緡獨可罷陜西銅錢二十萬緡<lb/>
改鑄於河北之淇水監西益為鐵錢二十萬緡以補陜<lb/>
西之入則河北所欲無待改法而濟也上嘗問公私錢<lb/>
<pb n="KR2b0019_WYG_287-10a"/>
幣皆虛錢之所以耗者其咎安在括對曰錢之所以耗<lb/>
者八而其不可救者兩事而已其可救者五無足患者<lb/>
一今天下生齒嵗蕃公私之用日蔓以日蔓之費奉嵗<lb/>
蕃之民錢幣不足此無足怪又水火淪敗刓缺者莫知<lb/>
其㡬何此不可救者二也銅禁既開銷錢以為噐者利<lb/>
至于十倍則錢之在者㡬何其不為噐也臣以謂銅不<lb/>
禁錢且盡不獨耗而已異日富家備冦攘水火之敗惟<lb/>
蓄鹽鈔而以藏鏹為不利鈔之在民以千萬計今鈔法<lb/>
<pb n="KR2b0019_WYG_287-10b"/>
數易民不堅信不得已而售鈔者朝得則夕貿之故鈔<lb/>
不留而錢益不出臣以謂鈔法不可不堅使民不疑於<lb/>
鈔則鈔可以為幣而錢不待益而自輕矣古為幣之物<lb/>
金銀珠玉龜貝皆是也而不専賴於錢今通貴於天下<lb/>
者金銀獨以為噐而不為幣民貧而為噐者寡故價為<lb/>
之日輕今若使應輸錢者輸金髙其估而受之至其出<lb/>
也亦如之則為幣之路益廣而錢之利稍分矣錢利於<lb/>
流借十室之邑有錢十萬而聚于一人之家雖百嵗故<lb/>
<pb n="KR2b0019_WYG_287-11a"/>
十萬也貿而遷之使人饗十萬之利遍于十室則利百<lb/>
萬矣遷而不已錢不可勝計今至小之邑常平之蓄不<lb/>
減萬緡使流轉於天下何患錢之不多也外國皆仰中<lb/>
國之銅幣嵗䦨出塞外者不貲議者欲𣙜河北之鹽鹽<lb/>
重則外鹽日至而中國之錢日北京師百官之饔餼他<lb/>
日取牛羊于私市者惟以百貨易之近嵗以疥疾乾沒<lb/>
之為蠧一切募民入餼牽于京師雖革芻牧之勞而牛<lb/>
羊之來於外國皆私易以中國之實錢如此之比洩中<lb/>
<pb n="KR2b0019_WYG_287-11b"/>
國之錢於北者嵗不知其㡬何此皆作法以驅之私易<lb/>
如此者首當禁也此可以救者五也河湟之間孤絶一<lb/>
隅嵗運中都之幣以實塞下者無慮嵗數十萬緡而洮<lb/>
岷間冶鐵為幣者又四十萬緡嵗積于三州之境物出<lb/>
於三州者有窮異時粟斗百錢今則四五倍矣此錢多<lb/>
之為禍也若不以術洩之數十嵗之後芻粟何止率鍾<lb/>
而致石今莫若洩之羌中聽其私易貫率征錢數十嵗<lb/>
得已數萬緡以吾之滯積而得戰馬餼羊有用之物嵗<lb/>
<pb n="KR2b0019_WYG_287-12a"/>
入之芻粟遂減數倍之價一術而數利中都嵗送之錢<lb/>
但以劵鈔當之不徒省山運之勞而外之所洩無過岷<lb/>
山之鐵耳此不足為害者一也<lb/>
癸夘以殿中丞薛昌朝為檢詳樞宻院兵房文字　前<lb/>
安南道經略招討司言李舜舉燕達等保明隨軍至富<lb/>
良江有功使臣軍兵凡百四十四人内麟州飛騎十將<lb/>
白保獲太子洪真廣勇長行鄧忠禽左郎將阮根詔白<lb/>
保與左班殿直鄧忠轉三資三班借職蔡説以下轉資<lb/>
<pb n="KR2b0019_WYG_287-12b"/>
賜絹有差後飛騎十將薛徳經逹自陳攻决里隘獲洪<lb/>
真首賣與保保坐决杖降廂軍長行授徳三班奉職<lb/>
甲申録左侍禁柴演子植青閏並為借職以計議邊事<lb/>
司言演因戰重傷而死也<lb/>
乙巳詔廣西經略司分畫邕順兩州溪峒𨽻兩安撫都<lb/>
監司<lb/>
是月思州武城縣大風壊縣廨知縣李愈妻姚氏主簿<lb/>
冦宗奭妻之母楊氏以壓死賜愈宗奭絹五十匹　置<lb/>
<pb n="KR2b0019_WYG_287-13a"/>
岷州鐵城堡<hi>實録有此又見元豐元年八月末今但存此</hi>
秋七月辛亥詔以十一月甲戌有事于南郊　詔諸路<lb/>
保明將官並具功罪及其能否訓練精觕以聞　詔權<lb/>
發遣羣牧判官公事太常丞王欽臣徃秦州鳯翔府以<lb/>
來應接買馬以羣牧行司為名　上批范子淵見疏濬<lb/>
汴河可差入内供奉官馮宗道徃彼監視<hi>此據御集記聞</hi>蔡確<lb/>
劾濬河事所逮證左二百餘人獄久不决上頗疑焉初<lb/>
命宗道自用杷試之汴水宗道辭以疾上令俟疾愈必<lb/>
<pb n="KR2b0019_WYG_287-13b"/>
徃試宗道乃請與子淵俱故有監視之命<lb/>
壬子上批已立賞購捕廖恩及遣募士討除可更降敕<lb/>
榜付劉定相度事勢招降庶一方生聚早遂安處中書<lb/>
擬敕榜廖恩本南劒州大姓昨因呉笋冦略與族人承<lb/>
禹等同力討除本路奏功不實以至恩賞不均今乃嘯<lb/>
聚徒衆敢行剽刼屠害官兵已令本路進兵及選差兵<lb/>
官前去翦除况恩等本是平民有勞未奬陷於大戮宜<lb/>
開一面使得自新上批草竊偷生小賊恐不煩朝廷如<lb/>
<pb n="KR2b0019_WYG_287-14a"/>
此委曲洗雪𫝊布四方必啟姦民窺易之心於體未便<lb/>
可檢㑹自來招安盜賊榜依倣指揮乃告劉定候到相<lb/>
度如山林深嶮未能翦除即於要路出榜及選募人齎<lb/>
敕招諭許率領同火伍所在歸首或徒中自相殺併及<lb/>
禽捕送官除放罪外優與等第安排　詔宗室換授外<lb/>
官遭䘮解官行服者全給前官請俸　詔提舉成都府<lb/>
等路茶場都官郎中劉佐知彭州屯田員外郎吕陶並<lb/>
衝替令轉運司劾罪佐坐買茶措置乖方陶不即聽受<lb/>
<pb n="KR2b0019_WYG_287-14b"/>
堋口茶園戸訟也<hi>五月二十一日可考</hi>
癸丑新管勾廣南西路常平等事寋序辰改京西北路<lb/>
序辰周輔子也周輔言序辰䝉召對委使一道義當必<lb/>
行然臣父子並祗命逺方家無所託乞改一近地故有<lb/>
是命<hi>按宋史序辰以泗州推官主管江西常平周輔上言乃易京西</hi>　西上閤門副使<lb/>
知沅州謝麟為東上閤門副使再任降敕奬諭賜銀絹<lb/>
二百以湖北轉運司言麟招納有勞故也　中書言開<lb/>
封府界諸路今秋豐稔欲遣官提舉折納民户欠負虞<lb/>
<pb n="KR2b0019_WYG_287-15a"/>
部員外郎楊景芳淮南西路太子右賛善大夫曽孝綽<lb/>
兩浙路山南東道節度推官李孝博永興秦鳯等路澶<lb/>
州司户参軍黄好信河北東西路　三司言江淮等路<lb/>
災傷發運司未運上供糧三百五十餘萬石欲下本司<lb/>
相度如計置不行權許折變見錢毋過百萬石限本年<lb/>
十月以前至京省司收糴以備軍儲並從之<lb/>
甲寅分命輔臣祈晴　國子博士李稷提舉成都府等<lb/>
路茶場熈河路市易事代劉佐也　三司言江淮東西<lb/>
<pb n="KR2b0019_WYG_287-15b"/>
荆湖南北路兩浙各乞别立限般上供年額斛㪷今年<lb/>
欲令淮南東西兩路第一限十二月第二限二月第三<lb/>
限四月止令在本路州軍封樁外江東第一限十二月<lb/>
第二限三月第三限五月江西荆湖南北兩浙第一限<lb/>
二月第二限四月第三限六月從之　詔今後廣南西<lb/>
路係惡弱水土州郡合差醫官處如額外祗候人願徃<lb/>
者聽<lb/>
乙夘命宰臣呉充為南郊大禮使權御史中丞鄧潤甫<lb/>
<pb n="KR2b0019_WYG_287-16a"/>
為儀仗使判兵部許將為鹵簿使判太常寺陳襄為禮<lb/>
儀使權知開封府孫固為橋道頓遞使　著作佐郎崇<lb/>
文院校書張載兼知太常禮院載議禮於有司不合亟<lb/>
罷歸<hi>載亟罷歸以載事増入</hi>　上謂輔臣曰元昊昔僣號遣使上<lb/>
表稱臣其辭猶遜朝廷不先詰其所以然而遽絶之縱<lb/>
邊民蕃部討之故元昊常自謂為諸羌所立不得辭請<lb/>
於朝廷不得已而反西師戰輒敗天下騷然仁宗悔之<lb/>
當元昊僣書來獨諫官呉育謂夷狄難以中國叛臣處<lb/>
<pb n="KR2b0019_WYG_287-16b"/>
之或可稍易以名號議者皆以為不然卒困中原而使<lb/>
加嵗賜封册為夏國主良可惜哉<lb/>
丙辰以太子中允黄廉為監察御史裏行詔中書樞宻<lb/>
院檢正檢詳并習學官並不許奏舉臺官以御史中丞<lb/>
鄧潤甫薦亷與權檢正中書户房公事畢仲衍才任御<lb/>
史故因命廉而下此詔　詔南郊青城寢殿後至寳華<lb/>
門御道不得用花塼鋪砌以上於青城凡㳺觀之具悉<lb/>
已裁罷至此閱有司計功數多故又罷之<lb/>
<pb n="KR2b0019_WYG_287-17a"/>
丁巳工部員外郎寳文閣待制檢正中書五房公事李<lb/>
承之權發遣三司使翰林學士起居舎人權三司使沈<lb/>
括守本官為集賢院學士知宣州先是侍御史知雜事<lb/>
蔡確言括以白劄子詣呉充陳説免役事謂可變法令<lb/>
輕役依舊輪差括為侍從近臣既見朝廷法令有所未<lb/>
便不明上章疏而但於執政處隂獻其説兼括累奉使<lb/>
察訪職在措置役法是時但欲裁減下户錢未嘗言復<lb/>
差徭今非其職而遽請變法前後反覆不同朝廷新政<lb/>
<pb n="KR2b0019_WYG_287-17b"/>
䂓畫巨細括莫不預其於役法講之固熟如輕役之不<lb/>
用差法括前日不以為非而今日不以為是者其意固<lb/>
不難曉葢自王安石罷相括恐大臣於法令有所改易<lb/>
故潜納此説以窺伺其意為附納之資爾括自選人不<lb/>
數年間㧞擢至此宜如何圖報而乃頗僻飜覆挾私害<lb/>
政甚非陛下待括之意也且括自主計以來一無所補<lb/>
其馭下則取悦而已其事上則觀望而已中外之所共<lb/>
𫝊聖明之所盡照而隂以異論干執政欲變更役法一<lb/>
<pb n="KR2b0019_WYG_287-18a"/>
事尤為顯著竊聞中書亦嘗以此劄子進呈下司農寺<lb/>
相度天慈兼容既不加詰而臣以彈邪繩姦為職安敢<lb/>
避黙伏望陛下推括之情特行罷黜詔劄與括知括言<lb/>
臣自惟超冒時久無一補稱釁累日深臣僚所言皆中<lb/>
臣罪豈可復當事要臣見在所居待罪有詔令括就職<lb/>
確又言近彈奏括罪狀未䝉施行或聞括詭求罷免有<lb/>
詔却令供職儻如所聞朝廷待括如此臣竊惑焉且括<lb/>
謂役法可變何不言之於檢正察訪之日而言之非職<lb/>
<pb n="KR2b0019_WYG_287-18b"/>
事之時不言之於陛下而隂言之於執政括之意豈在<lb/>
朝廷法度但欲依附大臣巧為身謀而已伏望陛下去<lb/>
邪屏姦斷在不疑正括之罪故有是命<hi>去年十一月二十六日括論兩</hi>
<hi>浙役法當考沈括自誌云公嘗請事于相府是時正肅呉公充當政問翁免役之令民之詆訾者今未衰也是</hi>
<hi>果於民何如翁應之曰以為不便者無過士大夫與邑居之民習於復除者驟使之如邦人其詆訾無足恤也</hi>
<hi>惟㣲户素無力徭今使之嵗出金此所當念也括嘗奏議兩浙嵗入可減五萬緡而弛㣲户二十八萬餘家使</hi>
<hi>天下悉如此㣲户盡除其輸雖小徭不足為病也公以為然而表行之御史乃詆翁始但議減課今乃隂易其</hi>
<hi>説使悉除之首鼠乗刺隂害司農法翁坐謫集賢院學士知宣州事御史葢未嘗思以一路言之為減者以戸</hi>
<pb n="KR2b0019_WYG_287-19a"/>
<hi>言之葢除也今附見當考元豐元年八月十一日云云</hi>　上批廖恩累敗官軍徒<lb/>
黨已熾若不及時措置深慮愈致交結脇附人衆養成<lb/>
巨患為朝廷重憂昨彭保雖召募歩騎五百餘人前去<lb/>
酌今賊勢猶恐不足應用中書樞宻院宜同議經畫仍<lb/>
益募人續發庶凶徒翦滅一方生靈免被塗炭遂遣昭<lb/>
宣使嘉州團練使入内副都知王中正都大提舉福建<lb/>
路招捉賊盜公事選募兵三千及當用大小使臣具名<lb/>
以聞應兵官及捕盜官等並聽中正指揮又詔凡劄下<lb/>
<pb n="KR2b0019_WYG_287-19b"/>
劉定事並令中正處置庶軍事有所總一人情不至矛<lb/>
盾軍中但拊循士卒修利械噐蒐簡病弱不任戰者以<lb/>
厚賞募人為間并分將官守要害無令賊徒犇軼秋熱<lb/>
師徒在野宜檢視醫藥飲食全養士氣以須中正之至<lb/>
<hi>五月二十二日已遣彭孫六月五日又遣彭保今又遣中正八月五日召中正赴闕劉定先為福建體量安撫</hi>
<hi>八月癸未被責</hi>　詔諸路嵗上知縣縣令考課優等治狀委主<lb/>
判官審校取最優者上簿司農寺主簿及提舉常平官<lb/>
有闕選最優者充即治狀尤異或資任已髙須别加陞<lb/>
<pb n="KR2b0019_WYG_287-20a"/>
擢者以聞<hi>舊紀云詔縣令嵗課令吏部審校最優者注籍可陞擢者具以名聞新紀云令諸路嵗上</hi>
<hi>縣令課委判鈐轄審校籍其最優者陞擢之</hi>　詔河北河東陜西五路常平<lb/>
免役坊場剰錢毋得起發上京及應副别路惟留本路<lb/>
以備邊賞　詔河東陜西河北西路民因災傷典賣田<lb/>
産者許依元價隨年限出息收贖如過五年并買時不<lb/>
虧價者不用此令<lb/>
己未韓縝等奏刪定清野備冦預行條件宻院同中書<lb/>
奉㫖令五路經略安撫使看詳有無未盡未便及添改<lb/>
<pb n="KR2b0019_WYG_287-20b"/>
事件令機宜官書寫聞奏不得下司<hi>宻記十一日事</hi>
辛酉羣臣拜表上尊號曰奉元憲古文武仁孝詔荅不<lb/>
允表五上終不允　提舉靈仙觀駕部郎中李直躬為<lb/>
衛尉少卿直躬以老疾請宫觀於審官格不當磨勘宰<lb/>
臣呉充言直躬素有風力雖老不衰累歴職司所至稱<lb/>
治天資恬退乞與閒局故有是命<hi>朱史簽貼時政記載直躬甞自請磨勘改</hi>
<hi>官無足書新本亦削去</hi>　福建路提㸃刑獄司言本路都監沈披<lb/>
申凖牒捕殺廖恩縁披前任國子監博士換禮賔使未<lb/>
<pb n="KR2b0019_WYG_287-21a"/>
諳軍政恐悞任使詔披先衝替劾罪以聞<lb/>
壬戌上批建昌軍南豐縣尉黄克俊自廖恩為冦上誅<lb/>
賊䇿畫者甚衆然未有如克俊知賊發端之詳及措置<lb/>
方略之善宜召來審問若實出已謀可令隨王中正管<lb/>
勾文字於是中書召克俊問狀乃遣之賜中書公用錢<lb/>
五百緡　手詔皇伯祖保大軍節度使承選攝太尉孟<lb/>
秋薦饗太廟承選年髙難於拜起可特免差攝<lb/>
甲子寳文閣待制權發遣三司使李承之兼詳定編修<lb/>
<pb n="KR2b0019_WYG_287-21b"/>
三司令式<lb/>
乙丑河大决於澶州曹村下埽<hi>二十八日河南徙</hi>　樞宻副都<lb/>
承㫖張誠一上刪定義勇保甲制敕五巻總例一巻<lb/>
樞宻院奏知忻州蕭士元持服秘書丞吕大忠昨按視<lb/>
河東地界内有不於圖子上貼畵出所指地名及分水<lb/>
嶺去處未當事理詔蕭士元吕大忠累經赦恩並特放<lb/>
罪河東分畫地界所燕復等檢踏天池西南無横嶺地<lb/>
名後再檢視有故寨嶺亦名横嶺詔復等所得減年磨<lb/>
<pb n="KR2b0019_WYG_287-22a"/>
勘内各除一年<hi>宻記七月十七日事六月二十四日可考</hi>
己巳分命輔臣祈晴于郊廟社稷<lb/>
庚午西上閤門副使知代州劉舜卿為客省使知太原<lb/>
府韓絳言舜卿八年不磨勘故也　廣西轉運司言探<lb/>
得交阯兵甲見在机榔縣外等事詔机榔縣既為交賊<lb/>
襲據未見本路合作何措置及决里順州久逺可與不<lb/>
可固守如何即不損國威及經久兵力財費得免勞之<lb/>
委趙卨李平一苗時中同共審計確的利害不得依違<lb/>
<pb n="KR2b0019_WYG_287-22b"/>
顧避致誤朝廷一方大事候議定仍親書入急遞聞奏<lb/>
辛未以權知荆南屯田郎中張頡直集賢院為廣南西<lb/>
路轉運使<hi>蘇轍元祐初彈頡疏云訪聞頡昔知荆南所為貪虐提舉官張琬按發七事内一事頡下</hi>
<hi>行買烏頭行人蔣三供緑烏頭頡凡三四次退換蔣三揣頡意要附子遂買附子作烏頭供納頡方肯納下緑</hi>
<hi>烏頭附子色額不同價例亦别此一事係贓罪又一事勒部下玉泉寺僧修治諸官園亭費用常住人牛錢物</hi>
<hi>不少以修唐齊已草堂為名令頡鄉僧居止其中此一事係私罪琬奏既上前宰相王珪等為與頡私有情分</hi>
<hi>遂移頡差遣而以越職勘琬特行衝替頡當時若無上件贓私忝為士人理須訐雪頡曽不敢以一字自明受</hi>
<hi>移而去則其罪狀顯然無疑張琬衝替在元豐元年正月戊辰</hi>　太常丞集賢校理知<lb/>
<pb n="KR2b0019_WYG_287-23a"/>
湖州鞠真卿為太常博士直秘閣以宣徽北院使王拱<lb/>
辰權御史中丞鄧潤甫言真卿自改官至登朝三十年<lb/>
非特恩未嘗陳請磨勘故也　上御資政殿監修國史<lb/>
呉充率修國史宋敏求編修官王存黄履林希以仁宗<lb/>
英宗紀草進呈上服靴袍内侍進案敏求進讀上立聽<lb/>
顧問終篇始坐<lb/>
壬申太常丞集賢校理權判都水監俞充為直史館檢<lb/>
正中書五房公事初茂州羌叛既請盟充故稽留以待<lb/>
<pb n="KR2b0019_WYG_287-23b"/>
王中正又撓使有言乃加討擊用為中正功與中正深<lb/>
相結至使妻出拜之中正還因力薦充可用尋自成都<lb/>
召入權判都水監未㡬復有此命<hi>充使妻拜中正據曽肇銘彭汝礪墓彭汝</hi>
<hi>礪章附九月十八日并十月三日至十二月五日充罷黄亷云云附八月九日</hi>　舒州團練推<lb/>
官權流内銓主簿蔡京為崇文院校書中書禮房習學<lb/>
公事<hi>九年七月八日為銓部</hi>　詔提㸃浙江等路鑄錢坑冶太常<lb/>
少卿錢昌武罰銅十斤監官侍禁崔坦差替坐改置永<lb/>
平監大鑪鑄錢怯薄也令三司自今諸路鑄錢並依省<lb/>
<pb n="KR2b0019_WYG_287-24a"/>
様毋輒改規摹多求增數委提舉司㸃檢　詔三司月<lb/>
具在京所支金銀錢帛總數以聞<lb/>
癸酉詔自今親祠南郊乗舊玉輅還内乗大輦新玉輅<lb/>
更不從行<lb/>
乙亥詔宥州牒稱凌羅指揮者自今並奏聽㫖夏人謂<lb/>
偽樞宻院為凌羅也　詔修信州邵武建昌軍城如坊<lb/>
郭户願出夫者聽之以福建盜未獲人情思得保聚故<lb/>
也　詔河北霖雨浹日不止頗害秋稼令長吏精禱名<lb/>
<pb n="KR2b0019_WYG_287-24b"/>
山靈祠　貶宣徽南院使雄武軍留後郭逵為左衛將<lb/>
軍西京安置吏部員外郎天章閣待制趙卨為左正言<lb/>
直龍圖閣依舊知桂州以御史知雜蔡確言逵經制安<lb/>
南移疾先還卨措置糧草乖方及不即平賊也<hi>時政記云以逵</hi>
<hi>始初獨上封章請専經制不能須時進討乗勢蕩平移疾輒便先還卨亦坐措置糧草乖方及不即平賊故有</hi>
<hi>是責今從實録具去年十一月癸酉詔以宜桂等州運夫未足令趙卨  析以聞范百禄為趙卨墓誌云初議</hi>
<hi>南征上憂糧運卨奏兵食當相須臣願任責庶大事可辦上大悦遂以卨兼都大提舉糧草至湖南問調發之</hi>
<hi>叙轉運判官唐義問曰軍期不敢緩當一運而足安撫使曾布曰人何以堪請為二畨以紓民力義問曰安撫</hi>
<pb n="KR2b0019_WYG_287-25a"/>
<hi>建此欲某就戮耳卨問廣西糧至者㡬何曰九十萬斛役夫㡬何曰二百七十萬卨計見糧足以辦兵食烏用</hi>
<hi>羨溢以病民謂義問曰役可省矣有如不給僕自任此因奏罷之湖南民得保生戴上之徳而感卨不忘既措</hi>
<hi>置海運燕達等平廣源獲糧萬斛並州之民獻禾供十日糧且負其餘以歸師還太平亷州積錢穀甚夥藤梧</hi>
<hi>羡糧二十餘萬按卨方以措置糧草乖方被責八月一日又責李平一蔡曄周沃等皆縁漕運不辦貶降不知</hi>
<hi>百禄何故云爾今不取</hi>
河既大决於曹村下埽甲戌澶州言北流繼絶河道南<lb/>
徙又東匯於梁山張澤濼分為二流一合南清河入于<lb/>
淮一合北清河入于海凡灌州縣四十五而濮齊鄆徐<lb/>
<pb n="KR2b0019_WYG_287-25b"/>
尤甚壊官亭民舎數萬田三十萬頃<hi>已上據㑹要葢因孫洙靈津廟記但</hi>
<hi>記以絶流為壬申耳本志亦與㑹要同新舊紀於丙子日乃書河决澶州曹村埽十七日大决曹村</hi>丙子<lb/>
澶州乞遣官救䕶詔入内都知張茂則權同判都水監<lb/>
劉璯同相度閉塞　詔熈河路經略司指使左侍禁張<lb/>
守榮右班殿直張徳三班借職劉吉各降兩官衝替坐<lb/>
不察熟户强遵所總蕃兵叛與果莊兵殺害官軍也<lb/>
詔三司蠲江寧府等州軍民去年秋税之半餘倚閣以<lb/>
江東轉運司言民因疫癘失耕種也　福建路捉殺賊<lb/>
<pb n="KR2b0019_WYG_287-26a"/>
盜彭孫言廖恩走信州界有狀乞降詔委孫招降部押<lb/>
赴闕其餘捕盜官案兵守隘毋得争功捕殺如賊徒實<lb/>
首身捕盜文武官等敢殺戮委孫捕繫之士卒即處斬<lb/>
　詔河東永興秦鳯等三路就糧諸軍及漢蕃弓箭手<lb/>
蕃兵常經召募赴安南行營有染瘴癘者御藥院以安<lb/>
南軍前治瘴藥方下逐路經略司修合隨病證給賜<lb/>
詔太常禮院續修禮閣新編<hi>此據㑹要七月二十七日事實録無之恐㑹要誤姑</hi>
<hi>附月末待考</hi>　文彦博言臣於今年正月六日奏為據徳州<lb/>
<pb n="KR2b0019_WYG_287-26b"/>
申大河自去年秋夏至今冬河底淤澱通流不快河勢<lb/>
變移不循故道見今四散漫流兩岸俱被水患臣詳黄<lb/>
河下流淤澱疏濬不行泄水不快即上流水勢須至壅<lb/>
遏若不預行經制竊虞將來河水泛漲必為魏博恩澶<lb/>
等州决溢為患自後不聞水監别有擘畫只是固䕶東<lb/>
流北岸今年五六七月聞大名金新堤一帶諸埽非常<lb/>
危急果致澶州决溢<hi>備要云此非天災人力不至也</hi>臣又檢㑹今年正<lb/>
月八日奏為近年以來河防官吏以減省物料指望酬<lb/>
<pb n="KR2b0019_WYG_287-27a"/>
賞只縁三四年來黄河非常水小埽岸偶無危急是致<lb/>
減得物料即非久逺常制必恐埽岸漸次有失添修若<lb/>
將來河水泛漲如舊必致踈虞伏乞檢㑹舊條不以減<lb/>
省物料指望酬奬今年夏秋水漲諸埽危急多稱物料<lb/>
少數今來曹村埽决溢自熈寧八年九年十年檢計春<lb/>
料合行接貼低怯之處三年之中並不曽應副接貼兼<lb/>
本埽兵士多在别處占使或駕船裝般水利司小麥外<lb/>
見在只有兵士十七人實役致今來以隄身低下怯薄<lb/>
<pb n="KR2b0019_WYG_287-27b"/>
遂致决溢臣前來因論列河事并及水官乞行審擇今<lb/>
河朔京東州縣人民被水患者莫知其數嗷嗷籲天上<lb/>
軫聖念而水官不能自訟猶汲汲以希賞於理何安臣<lb/>
前後所陳出於至誠本圖補報非敢激訐輕有干冒伏<lb/>
望聖慈垂察<hi>熈寧十年奏今附七月末河决後河大决乃七月十七日也</hi>彦博又言<lb/>
臣於去年冬奏衛州王供埽下開隄取黄河水作運河<lb/>
置閘引水入御河深為不便以為大則决溢小則淤澱<lb/>
尋聞差官定奪利害今來果致黄河水入運河防遏不<lb/>
<pb n="KR2b0019_WYG_287-28a"/>
住决過閘口衝注下流州府縣鎮為患甚大竊慮定奪<lb/>
所未知得今來運河之害乞指揮定奪所下衛州及大<lb/>
名路安撫司取索自七月四日及十四日後來申報决<lb/>
溢一宗文字看詳定奪<lb/>
是月河復溢衛州王供<hi>四年十月河溢王供</hi>溢懐州黄沁溢衛州<lb/>
汲縣上下埽溢滑州韓村遂大决澶州曹村<hi>此據河渠志増入月</hi>
<hi>末實録但於二十八日書曹村埽河决耳然曹村大决乃十七日也韓村於八月四日始書黄沁於八月十四</hi>
<hi>日始書</hi>
</p>
<p>
</p>
  </div>
</body>
</text>
</TEI>
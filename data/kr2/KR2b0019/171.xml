<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百六十七</head> <lb/>
    <p>
<pb n="KR2b0019_WYG_171-1a"/>
欽定四庫全書<lb/>
　續資治通鑑長編巻一百六十七<lb/>
　　　　　　　　　　　　　宋　李燾　撰<lb/>
　　仁宗<lb/>
皇祐元年秋七月乙未詔河陽三城節度使同平章事<lb/>
判河中府夏竦赴本鎮<lb/>
丙申定州不雨初知定州韓𤦺言河朔久不雨請祈無<lb/>
所應若出自聖懷禱于天地山川宜獲嘉澤尋遣工部<lb/>
<pb n="KR2b0019_WYG_171-1b"/>
郎中秘閣校理張子思持宻詞禱于北嶽至是以雨足<lb/>
聞子思知白兄子也<lb/>
丁酉詔臣僚毋得保薦要近内臣從侍御史知雜事何<lb/>
郯所請也<lb/>
翰林侍讀學士右諫議大夫張錫嘗講書禁中上歎其<lb/>
博學飛白書博學二字賜之因問治道錫對曰節嗜欲<lb/>
者治身之本審刑罰者治國之本時貴妃方寵幸故錫<lb/>
以此諷上改容曰卿言甚嘉朕恨用卿晚也辛丑錫卒<lb/>
<pb n="KR2b0019_WYG_171-2a"/>
上聞惜之以白金三百兩賻其家特贈工部侍郎<lb/>
壬寅河陽三城節度使同平章事夏竦兼侍中宣徽北<lb/>
院使判并州鄭戬為奉國節度使資政殿學士給事中<lb/>
知青州富弼資政殿學士給事中知定州韓琦並加資<lb/>
政殿大學士<lb/>
癸卯禮部尚書知陳州晏殊為刑部尚書觀文殿學士<lb/>
吏部侍郎知許州張觀為尚書左丞觀文殿學士兼翰<lb/>
林侍讀學士户部侍郎丁度為兵部侍郎資政殿學士<lb/>
<pb n="KR2b0019_WYG_171-2b"/>
户部侍郎知應天府王舉正為吏部侍郎資政殿學士<lb/>
給事中知杭州范仲淹資政殿學士給事中新知河南<lb/>
府吴育並為禮部侍郎太子少師致仕杜衍為太子太<lb/>
保太子少傅致仕石中立任中師並為太子少師太子<lb/>
少保致仕任布為太子少傅上方念執政舊臣宰相文<lb/>
彦博因賛以推恩故竦等十四人皆遷官加職而弼與<lb/>
琦各領一路安撫使仍優除之<hi>弼𤦺以領安撫使優除此據實録然戬判太原</hi>
<hi>帥權尤重實録獨不言所未詳程琳推恩不及盖二月方加平章事賈昌朝前月加大觀文今推恩亦不及</hi>
<pb n="KR2b0019_WYG_171-3a"/>
　侍御史知雜事何郯監察御史陳旭等言伏見前任<lb/>
兩府臣僚繼有除拜非復差功計勞特出一切恩命近<lb/>
時典故未見此比物議喧然不知其由夫爵祿固上所<lb/>
得專予以其可礪世磨鈍使天下之人赴忠義立事功<lb/>
至於徇節捐軀而不自悔故古之王者至重至謹賞一<lb/>
人必使天下之人皆知以為當然不敢用為己私而輕<lb/>
天下之所重也今若授受之際皆出無名則何以勸有<lb/>
功有功者不足勸是古之所重今更以為輕雖極顯官<lb/>
<pb n="KR2b0019_WYG_171-3b"/>
厚祿將無以磨礪天下而人人有覬覦徼幸之心復何<lb/>
所恃而為治哉况股肱大臣天下所望而為表則者豈<lb/>
特以一官自私而不為國家惜大體也臣等固知爵命<lb/>
之行必有譲而不受者伏望朝廷察臣等言稽之典故<lb/>
如今來例行除授事體有名輕重必當即乞明示中外<lb/>
使灼然曉知若秪出一時之恩願下臣等章詢之公議<lb/>
儻以為然或難於追寢前命因其表譲悉停過恩如此<lb/>
則上無虛授之譏下有崇譲之勸與其一舉兩失效當<lb/>
<pb n="KR2b0019_WYG_171-4a"/>
倍之也又言侍中官秩隆峻不可為節相序遷之資稽<lb/>
之典故未嘗有輕授者惟晏殊前已為刑部尚書朝廷<lb/>
若以左降歲久自從牽復恩例上諭郯旭等以朝廷寵<lb/>
念舊臣特與改官即非常例也郯旭等乃不敢言<lb/>
戊申殿中丞集賢校理李中師為提㸃開封府界諸縣<lb/>
鎮公事中師開封人宰相陳執中所薦也<hi>其為集校亦執中薦之去</hi>
<hi>年八月事</hi>
癸丑賜知益州田况梓州路轉運使何知至敕書奬諭<lb/>
<pb n="KR2b0019_WYG_171-4b"/>
梓州路鈐轄宋定知瀘州李道寧瀘州巡檢孔道寧嘉<lb/>
眉州廵檢陳遇知淯井監劉繼英淯井監監押費元慶<lb/>
資榮州廵檢李友忠王齊雄梓䕫路都監王鍇梓州都<lb/>
監張斌遂州廵檢王文質簡州廵檢孔惟恭梓州路走<lb/>
馬承受翟文秀或遷官或加職或減磨勘年並以淯井<lb/>
夷人平也　秦鳳路經略司言秦州縁邉弓箭手雖令<lb/>
同社助錢買馬然貧不能自給馬多闕乞許市屬户接<lb/>
漢界土田以資贍之從之<lb/>
<pb n="KR2b0019_WYG_171-5a"/>
乙卯置開封府長垣東眀曹州寃句南華滑州韋城五<lb/>
縣管界廵檢一員<lb/>
丙辰召二府及兩制臺諫官宗室等謁真宗御容于沈<lb/>
徳妃位徳妃居資善堂之南新作神御殿成故也<lb/>
己未詔諸州歲市藥以療民疾先是知雲安軍屯田員<lb/>
外郎王端言川陜之俗多蠱毒中人死者盖十八九去<lb/>
年朝廷頒善救方其惠甚大然所用藥或本土所無有<lb/>
而民間不能致請官為給錢和藥與民既從其請仍令<lb/>
<pb n="KR2b0019_WYG_171-5b"/>
諸路准此<hi>端質弟</hi>
八月壬戌工部侍郎平章事陳執中罷為兵部尚書知<lb/>
陳州先是河决民流災異數見執中無建明但延接卜<lb/>
相術士言者屢攻之因論執中越次用李中師為府界<lb/>
提㸃及呂昌齡等出入門下喜進無學匪人不恊衆望<lb/>
而執中亦以足疾辭位自陳不願為使相大學士詔從<lb/>
其請翰林學士孫抃當制遂除尚書左丞文彦博宋庠<lb/>
言恩禮太薄乃下學士院貼麻改命之<hi>據陳繹拜罷録載執中為言者</hi>
<pb n="KR2b0019_WYG_171-6a"/>
<hi>所攻乃罷下制云間以河道潰溢民版流移露章祈退故從其請而實録正附傳但云執中以足疾辭位不載</hi>
<hi>其嘗被言也疑本傳或有縁飾今從拜罷録</hi>　禮部侍郎平章事文彦博加<lb/>
吏部侍郎昭文館大學士監修國史樞宻使工部侍郎<lb/>
宋庠為兵部侍郎平章事<hi>案宋史宰相表作宋庠自樞宻使檢校太傅行工部侍郎</hi>
<hi>加兵部侍郎同平章事集賢殿大學士此所載疑有脱誤</hi>樞宻使保寧節度使同平<lb/>
章事王貽永兼侍中右諫議大夫<hi>按宋史宰相表作左諫議大夫</hi>參知<lb/>
政事龎籍為工部侍郎充樞宻使樞宻副使右諫議大<lb/>
夫高若訥為工部侍郎參知政事翰林侍讀學士吏部<lb/>
<pb n="KR2b0019_WYG_171-6b"/>
郎中梁適為左諫議大夫樞宻副使<lb/>
癸亥幸後苑觀刈榖<lb/>
丙寅御崇政殿召輔臣觀渾儀圖<lb/>
初劉筠死亾後官收其田廬包拯少時頗為筠所知於<lb/>
是拯為言請以筠族子景純奉筠後乙亥授景純將作<lb/>
監主簿仍給還其田廬　幸瑞聖園觀刈榖燕從臣射<lb/>
于園中<lb/>
丙子前判河陽武寧節度使兼侍中夏竦言己離本任<lb/>
<pb n="KR2b0019_WYG_171-7a"/>
就長假於東京尋求醫藥救療殘生且云致仕已來除<lb/>
尋求醫藥外更不敢有纎毫希望干預朝廷從之<hi>此據㑹要</hi>
<hi>八月十六日事</hi>
己卯右正言知制誥李絢為契丹國母生辰使供備庫<lb/>
副使曹偕副之偕翊子后從弟也度支副使户部員外<lb/>
郎梅摯為契丹生辰使内殿承制閤門祇候李永寳副<lb/>
之禮部員外郎兼侍御史知雜事何郯為契丹國母正<lb/>
旦使内殿崇班閤門祇候柴貽範副之著作佐郎直集<lb/>
<pb n="KR2b0019_WYG_171-7b"/>
賢院同修起居注呂溱為契丹正旦使右班殿直閤門<lb/>
祇候魏公佐副之御史陳旭言比歲入國副使多不擇<lb/>
人或縁内降指揮魏公佐前入國為上節今乃為副使<lb/>
恐取輕契丹即改命閤門通事舎人侯宗亮代公佐仍<lb/>
詔樞宻院自今選人<hi>改命侯宗亮乃九月甲寅今并書陳旭言柴貽範縁内降按七年副</hi>
<hi>使有柴貽慶尋改命夏佺未見貽範姓名今並削去</hi>
甲申御崇政殿䇿試賢良方正能直言極諫殿中丞吳<lb/>
奎奎所對入第四等以奎為太常博士通判陳州奎北<lb/>
<pb n="KR2b0019_WYG_171-8a"/>
海人嘗為廣信軍判官楊懷敏増廣北邉屯田至奪民<lb/>
榖地無敢與抗者奎上書論其不便知保州王果亦屢<lb/>
爭之懷敏使人訟他事詔置獄推劾奎為果力辨得免<lb/>
衛士夜盗入禁中懷敏當畨直而得罪輕奎時監東京<lb/>
排岸司上䟽曰自行春令以來連隂不解此洪範𫝊所<lb/>
謂皇之不極時則下人有伐上者今衛士之變起於肘<lb/>
腋賴宗廟神靈陛下仁聖即時禽獲然流𫝊四方驚駭<lb/>
羣聽不祥之甚也傳稱主憂臣辱陛下皆可謂憂矣未<lb/>
<pb n="KR2b0019_WYG_171-8b"/>
知任其辱者果何人邪臣聞勾當皇城司六人其五已<lb/>
被謫獨懷敏尚留外人咸謂陛下私近倖而屈公法臣<lb/>
竊為陛下痛惜之況中外傳聞獲賊之際陛下宣令勿<lb/>
殺而左右輕殺之裂其肢體此必有同謀者恐事泄露<lb/>
而殺之以滅口不然何以不奉詔也不報　先是上封<lb/>
者言伏見國家毎設制科以取賢材中選之後多至大<lb/>
用以此知不獨取於刀筆葢將觀其器能也舊制秘閣<lb/>
先試六論合格者然後御試䇿一道先論者葢欲採其<lb/>
<pb n="KR2b0019_WYG_171-9a"/>
博學後䇿者又欲觀其才用近來御前所試䇿題其中<lb/>
多問典籍名數及細碎經義乃是又重欲採其博學竟<lb/>
不能觀其才用豈朝廷求賢材之意邪乞將來御試䇿<lb/>
題中止令闗治亂繫安危用之則眀昌捨之則微弱徃<lb/>
古之已試當今之可行者十餘條限三千字已上或所<lb/>
對文理優長識慮深逺其言真可行於世其論果有補<lb/>
于時者即為優等若文意平常别無可采者即為末等<lb/>
量與恩澤所有名數及細碎經義更不詳問如此則不<lb/>
<pb n="KR2b0019_WYG_171-9b"/>
為空言可得實效詔撰䇿題官先問治亂安危大體其<lb/>
餘所問經義名數自依舊例<hi>此據㑹要八月二日事</hi>
衛士王安與其黨相惡隂置刃衣篋中從勾當引見司<lb/>
楊景宗入禁門既為閽者所得景宗輙隐不以聞御史<lb/>
中丞郭勸請先治景宗罪章再上不聽又廷爭累日乙<lb/>
酉景宗自建寧留後責授左監門衛大將軍均州安置<lb/>
初景宗自濟州召還御史何郯言景宗不宜寛假乞且<lb/>
令外任不聽於是景宗乞盡納官爵留居京師郯又極<lb/>
<pb n="KR2b0019_WYG_171-10a"/>
言其不可既踰月乃自均州徙鄧州<hi>十月十二日徙鄧州</hi>　初諸<lb/>
路奏大水知諫院錢彦逺言隂氣過盛在五行傳下有<lb/>
謀上之象請嚴宫省宿衛未幾景宗坐責特賜彦逺五<lb/>
品服彦逺性豪邁其任言職數有建明又嘗言内侍黎<lb/>
用信以罪竄海島赦歸遽得環衛官致仕許懷徳除官<lb/>
高年未謝事<hi>懐徳九月辛亥乃除殿副當考</hi>郭承祐闒冗小人宜廢不<lb/>
用多見聽納<hi>彦逺傳云挾刃埋謻門門名當考</hi>　太子少師致仕石中<lb/>
立卒贈太子太傅諡文定中立性踈曠少威儀好諧謔<lb/>
<pb n="KR2b0019_WYG_171-10b"/>
雖時靣戯人人不以為怒知其無心為輕重及參大政<lb/>
或諫止中立曰詔書云餘如故安可改人𫝊以為笑然<lb/>
練習臺閣故事不汲汲近名喜賔客及老于家客至必<lb/>
延與飲醉乃得去初家産歲入百萬錢末年費幾盡帝<lb/>
聞其病賜銀三百兩既死其家至不能辦䘮<lb/>
丙戌御崇政殿試武舉人得何景略等三十七人授官<lb/>
有差<lb/>
丁亥詔近臣宗室臺諫官詣廣聖宫朝拜真宗神御殿<lb/>
<pb n="KR2b0019_WYG_171-11a"/>
以殿新成也<lb/>
九月乙未權三司使端明殿學士給事中張堯佐為禮<lb/>
部侍郎三司使監察御史陳旭言堯佐以後宫親非才<lb/>
也不宜使制國用不聽<lb/>
癸夘翰林學士承㫖兼端明殿學士户部郎中知制誥<lb/>
王堯臣為右諫議大夫初賈昌朝抑堯臣不與遷官及<lb/>
歲滿當遷文彦博堯臣同年進士也遂優遷之　詔河<lb/>
東河北經略安撫使司契丹舉兵討夏人其邉要之地<lb/>
<pb n="KR2b0019_WYG_171-11b"/>
選委將佐嚴加備禦時司天言太隂犯畢宿主邉兵趙<lb/>
分有憂故也<hi>此據㑹要</hi>
乙巳廣南西路轉運司言廣源州蠻冦邕州詔江南福<lb/>
建等路發兵備之廣源州在邕州西南鬱江之源地峭<lb/>
絶深阻産黄金丹砂頗有邑居聚落俗椎髻左衽善戰<lb/>
鬬輕死好亂其先韋氏黄氏周氏儂氏為酋領互相刼<lb/>
掠唐邕管經略使徐申厚撫之黄氏納職貢而十三部<lb/>
二十九州之蠻皆定自交趾蠻據有安南而廣源雖號<lb/>
<pb n="KR2b0019_WYG_171-12a"/>
邕管西羈縻州其實服役於交趾初有儂全福者知儻<lb/>
猶州其弟存祿知萬涯州全福妻弟儂當道知武勒州<lb/>
一日全福殺存祿當道并有其地交趾怒舉兵擄全福<lb/>
及其子智聰以歸其妻阿儂本左江武勒族也<hi>按宋史蠻夷𫝊</hi>
<hi>及王惟儉宋史記俱作左江原本作佐江誤今改正</hi>轉至儻猶州全福納之全福<lb/>
見擄阿儂遂嫁商人生子名智高智高生十三年殺其<lb/>
父商人曰天下豈有二父耶因冐姓儂與其母奔雷火<lb/>
洞其母又嫁特磨道儂夏卿乆之智高復與其母出據<lb/>
<pb n="KR2b0019_WYG_171-12b"/>
儻猶州建國曰大歴交趾復㧞儻猶州執智高釋其罪<lb/>
使知廣源州又以雷火頻婆四洞<hi>按宋史蠻夷傳及王惟儉宋史記皆作頻</hi>
<hi>婆原本作平婆誤今改正</hi>及思浪州附益之然内怨交趾居四年遂<lb/>
襲㨿安徳州僣稱南天國改年景瑞求内附未即得於<lb/>
是始入冦<lb/>
己酉詔河北兩地供輸民毋得市馬出城犯者以違制<lb/>
論先是河北安撫司言雄州容城歸信縣民多市馬出<lb/>
入邉城中為契丹籍送幽州故條約之<lb/>
<pb n="KR2b0019_WYG_171-13a"/>
辛亥殿前副都指揮使建武節度使郭承祐為宣徽南<lb/>
院使同羣牧制置使侍御史知雜事何郯言承祐嘗犯<lb/>
贓不當為宣徽使不聽又言承祐自領兵柄所行多暴<lb/>
刻不法士卒怨苦今罷兵柄授宣徽使已過優不當更<lb/>
使制置羣牧陟降殿陛重失衆心請出之外藩尋命承<lb/>
祐判應天府<hi>陳旭劾承祐驕僣恣暴見旭𫝊當考</hi>　寧逺節度使知亳州<lb/>
許懐徳為殿前副都指揮使<lb/>
乙卯遣龍圖閣學士張奎入内都知張惟吉供備庫副<lb/>
<pb n="KR2b0019_WYG_171-13b"/>
使郭恩徃澶州經度商胡決口<hi>恩開封人</hi>
己未罷武舉<hi>本志云武舉取人自吴育建請其後大理寺丞馬繼師奏以䇿為去留弓馬為高下</hi>
<hi>皇祐中罷英宗復置實錄㑹要並不詳亦不見吴育建請事迹惟政要載育議立武學非武舉也恐本志誤更</hi>
<hi>須考詳</hi>
冬十月辛酉徙真定府路鈐轄西染院使資州刺史張<lb/>
忠為定州路鈐轄時本路安撫使李昭述言忠貪暴難<lb/>
制乞加黜責上以忠驍將破恩州功第一止徙鄰路仍<lb/>
降詔約束之<lb/>
<pb n="KR2b0019_WYG_171-14a"/>
壬戌遣户部副使工部員外郎包拯與陜西轉運司議<lb/>
鹽法始范祥議改鹽法論者爭言其不便朝廷獨以為<lb/>
可用委祥推行之於是侍御史知雜事何郯言風聞改<lb/>
法以來商旅為官鹽長價獲利既薄少有算請陜西一<lb/>
路即目已虧損課利百餘萬貫其餘諸路比舊來亦皆<lb/>
頓減賣鹽見錢甚妨支用兼陜西民間官鹽價高多以<lb/>
賣私鹽事敗刑禁頗繁官私俱不為利經久何以施行<lb/>
縁事有百利始可議變變不如前即宜仍舊况陜西調<lb/>
<pb n="KR2b0019_WYG_171-14b"/>
用多仰兩池歲課今如此虧損向去必甚匱乏未免干<lb/>
朝廷乞支金帛今改更日月未久為害猶淺速宜講求<lb/>
以救其弊欲望朝廷指揮選擇明幹臣僚一員徃陜西<lb/>
令與本路轉運司并范祥靣議利害如新法必不可行<lb/>
即乞一切俱令復舊免致匱乏調用寖久為害拯既受<lb/>
命即言臣前任陜西轉運使備知鹽法自慶厯二年范<lb/>
宗傑建請禁𣙜之後差役兵士車牛及衙前等般運徃<lb/>
諸州官自置場出賣以致兵士逃亡死損公人破蕩家<lb/>
<pb n="KR2b0019_WYG_171-15a"/>
業比比皆是嗟怨之聲盈於道路前後臣僚累言不便<lb/>
乞復舊法通商以救闗中凋弊有司執奏議終不行昨<lb/>
因范祥再有啟請兼葉清臣曾知永興軍見其為患之<lb/>
甚遂乞依祥擘畫復用通商舊法令客人於沿邉入納<lb/>
見錢收糴軍儲免虛擡貴價入中斛斗於𣙜貨務大支<lb/>
官錢兼寛得諸般差擾勞役此乃於國有利於民無害<lb/>
理甚灼然但以變法之初豪商猾吏悉所不樂而議者<lb/>
因其歲入課利稍虧於前横有沮議乞復舊法舊法誠<lb/>
<pb n="KR2b0019_WYG_171-15b"/>
善復之無疑但恐為害寖深爾且法有先利而後害者<lb/>
有先害而後利者舊日禁𣙜之法雖暴得數萬緡而民<lb/>
力日困矣久而不勝其弊不免随而更張是先有小利<lb/>
而終為大害也若計其通商雖一二年間課利少虧漸<lb/>
而行之必復其舊又免民力日困則久而不勝其利是<lb/>
有小害而終成大利也且國家富有天下當以䘏民為<lb/>
本今雖財用微窘亦當持經久之計豈忍爭歲入數十<lb/>
萬緡不能更延一二年以責成效信取横議不惟命令<lb/>
<pb n="KR2b0019_WYG_171-16a"/>
數有改易無信於下而又欲復從前弊法俾闗中生靈<lb/>
何以措其手足臣細詳范祥前後所奏事理頗甚明白<lb/>
但於轉運司微有所損以致異同爾臣固非憚徃來勞<lb/>
費妄有臆説所貴為國家惜其事體不欲徇一時之小<lb/>
利而致將來之大患也<hi>當是時魏瓘為陜西都漕李參為漕運</hi>及拯至陜<lb/>
西盆主祥所變法但請商人入錢及延環等八州軍鬻<lb/>
鹽皆量損其直即入鹽八州軍者増直以售又言三京<lb/>
及河中等處官仍鬻鹽自今請禁止而三司以謂京師<lb/>
<pb n="KR2b0019_WYG_171-16b"/>
商賈罕至則鹽直踊貴請得公私並貿餘則禁止皆聽<lb/>
之拯還自陜西又言今天下財用所以窘乏盖自西事<lb/>
以來三路並仰給三司逐路歲入糧草支𣙜貨務見錢<lb/>
銀絹香茶等約數千萬貫是所入有限而出無限安得<lb/>
不窘乏也方今邉防無事亦當以國家大計為先若不<lb/>
銳意而逺圖之臣恐日削月朘為害不淺萬一小有警<lb/>
急何以取濟臣固謂致朝廷窘乏如是者三路使之然<lb/>
也但令三路各自足用則帑廪何患不實哉只如陜西<lb/>
<pb n="KR2b0019_WYG_171-17a"/>
自有解鹽之利若盡以付與令置糧草一二年後可全<lb/>
减𣙜貨務毎歲見錢銀絹等五七百萬貫其河北河東<lb/>
雖有解鹽縁出産絲蠶米麥最多兼諸般課利不少河<lb/>
北只以連値災傷朝省權且以一切應副若將來豐稔<lb/>
逐路稍減冗官或移那軍馬近南就食令轉運司多方<lb/>
擘劃計置糧草漸減入中見錢以寛縣官經費不逾三<lb/>
五年則東南財貨盡聚京師帑廪必有豐盈之望若乃<lb/>
輕信横議不究本末圖目前之小利忽經久之大計竊<lb/>
<pb n="KR2b0019_WYG_171-17b"/>
恐難以善其後也惟陛下留神省察<hi>沈括筆談云陜西課鹽舊法官自般</hi>
<hi>運置務拘賣兵部員外郎范祥始為鈔法令商人就邉郡入錢四貫八百售一鈔至解池請鹽二百斤任其私</hi>
<hi>賣得錢以實塞下省數十郡般運之勞異日輦車牛驢以鹽役死者歲以萬計冐禁扺罪者不可勝數至此悉</hi>
<hi>免行之既久鹽價時有低昂又於京師置都鹽院陜西轉運司自遣官主之京師食鹽斤不足三十五錢則斂</hi>
<hi>而不發以長鹽價過四十則大發庫鹽以壓商利使鹽價有常而鈔有定數行之數十年至今以為利</hi>
錄故内殿崇班大名府路都監吕渭子億為下班殿侍<lb/>
渭冀州人嘗舉進士尤長於論兵康定初吕夷簡薦之<lb/>
召試䇿入高等補官累遷大理寺丞換武從賈昌朝辟<lb/>
<pb n="KR2b0019_WYG_171-18a"/>
平恩州有功未及賞而卒故䘏之<hi>渭億俱無聞可削</hi>
丁丑詔婦人所服冠高無得過四寸廣無得踰一尺梳<lb/>
長無得踰四寸仍無得以角為之犯者重致于法仍聽<lb/>
人告先是宫中尚白角冠梳人爭效之謂之内様其冠<lb/>
名曰垂肩至有長三尺者梳長亦踰尺御史劉元瑜以<lb/>
為服妖故請禁止之婦人多被罪者<hi>御史記云劉元瑜乞禁止重賞告訐</hi>
<hi>者婦人多被刑責大為識者所嗤都下作歌辭以嘲之</hi>
戊寅河北縁邉安撫司請自保州以西無塘水處廣植<lb/>
<pb n="KR2b0019_WYG_171-18b"/>
林木異時以限敵馬從之<lb/>
壬午詔馬舗以晝夜行四百里急脚遞五百里　初龍<lb/>
圖閣直學士給事中劉沆自洪州還知審刑院居五月<lb/>
改知永興軍命下七日沆因對自陳為宰相擯抑久補<lb/>
外今復亟去從班乃詔復知審刑院<lb/>
乙酉以淮南江浙荆湖制置發運副使主客員外郎許<lb/>
元為制置發運使<lb/>
丙戌詔䕫州路溱南州夷落素盛自今歲令走馬承受<lb/>
<pb n="KR2b0019_WYG_171-19a"/>
傳詔撫問之　侍御史知雜事何郯言臣伏見陜西路<lb/>
頃歲邉鄙用兵之際朝廷指揮以諸州新弓手刺靣充<lb/>
保㨗指揮用備戰守一路之兵僅増十萬縁當時倉卒<lb/>
不暇精擇其間甚有疲弱不堪征役之人驅之行陣固<lb/>
難得力自休兵至今歲月已久尚未聞一加選汰所費<lb/>
廪食不可勝計况其人並是郡縣等第之家係在軍籍<lb/>
甚非所願伏望勅本路諸州令告諭應係新置保㨗軍<lb/>
士除人員節級外其餘年五十以上及短弱不及等之<lb/>
<pb n="KR2b0019_WYG_171-19b"/>
人如不願在軍者許令自陳委監司長吏相度減放歸<lb/>
農此等久習武藝今若放罷亦須置籍拘管仍乞以所<lb/>
居鄉社相近處如河北義勇團作指揮置人員節級管<lb/>
轄其邉郡每歲以此軍畨遞防守處亦令比舊減數非<lb/>
時邉上或有警急其罷放之人尚可追集守城却代精<lb/>
兵出戰於事又無廢闕方今財力大屈所患在於兵冗<lb/>
竭天下所出之物僅能供億陛下幸聽臣言特行處置<lb/>
一路之内可減三數萬人乃亦省費之一端近包拯被<lb/>
<pb n="KR2b0019_WYG_171-20a"/>
命徃陜西制置解鹽伏乞下臣此議使其就近覆騐所<lb/>
冀審擇利害然後施行樞宻使龎籍獨以郯所言為是<lb/>
壬戌詔㫖實自郯發之<hi>十二月壬戌始聽保㨗不任役者歸農此㨿鮮于侁所為何郯</hi>
<hi>墓誌</hi>
十一月庚寅朔御崇政殿召近臣臺諫官及宗室觀三<lb/>
朝訓鍳圖<lb/>
丙申加贈虢州刺史种世衡為成州團練使先是世衡<lb/>
之長子古慕其從祖放為人抗志不仕於是詣闕自言<lb/>
<pb n="KR2b0019_WYG_171-20b"/>
父世衡在青澗城嘗遣王嵩入夏國反間其用事臣葉<lb/>
勒旺榮兄弟皆被誅元昊由是勢衰納欵稱臣經略使<lb/>
龎籍掩父功自取兩府籍時在樞宻院具言嵩入夏國<lb/>
即被囚元昊委任旺榮如故元昊欲和先令旺榮為書<lb/>
遺邉將元昊妻即旺榮妹元昊出其妻旺榮兄弟怨望<lb/>
元昊既稱臣後二年旺榮謀殺元昊事覺夷族非因嵩<lb/>
反間臣與范仲淹韓琦皆預受中書劄子候西事平除<lb/>
兩府既而仲淹琦先除臣次之非專以招懷之功文書<lb/>
<pb n="KR2b0019_WYG_171-21a"/>
具在可騐朝廷雖知古妄言猶念世衡舊勞自東染院<lb/>
使贈刺史錄其子之未仕者古復上書訴賞薄於是加<lb/>
贈團練使特授古天興尉令御史臺押出城趣使之官<lb/>
及籍罷古復辨理下御史考實以籍前奏王嵩䟽為定<lb/>
詔以其事付史官聽古徙官便郡<hi>實録載种古訟其父功本末殊不詳今專</hi>
<hi>從記聞仍參取世衡正𫝊詔流内銓授古大縣簿尉押還本貫盖與記聞不同今亦從記聞正𫝊又云籍既罷</hi>
<hi>古復辨理下御史考騐以籍前奏王嵩䟽為定詔付史官聽古徙官便郡今從之須更檢詳聽古徙官便郡月</hi>
<hi>日附此王嵩事在慶厯五年五月熙寧四年十一月癸未王元規乞追贈父嵩官可參考</hi>　詔河北<lb/>
<pb n="KR2b0019_WYG_171-21b"/>
被災州軍民年八十以上及篤疾貧不能自存者即其<lb/>
家人賜米一石酒一斗毋得呼擾<lb/>
庚子詔昭宣使眉州防禦使楊懷敏為内侍副都知<hi>五月</hi>
<hi>壬辰朔更詳之</hi>
辛丑詔民有寃貧不能詣闕者聽訴於監司以其状聞<lb/>
壬寅并州言宣徽北院使奉國節度使鄭戬卒贈太尉<lb/>
諡文肅戬遇事果敢必行然憑氣近俠用刑峻深士民<lb/>
多怨之<lb/>
<pb n="KR2b0019_WYG_171-22a"/>
壬子定州路安撫使韓琦請自今契丹過界刼掠居民<lb/>
聼邉吏以時掩殺從之<lb/>
乙夘詔江南荆湖福建廣南等路提㸃鑄錢事與提㸃<lb/>
刑獄朝臣以官高下序之<lb/>
丁巳詔陜西路諸經略司蕃官能統所部自今滿七年<lb/>
與轉一官<lb/>
戊午昭宣使眉州防禦使内侍副都知楊懐敏領梓州<lb/>
觀察使為三陵副使罷副都知初懷敏自高陽闗鈐轄<lb/>
<pb n="KR2b0019_WYG_171-22b"/>
入奏事除副都知知制誥胡宿當制因言懷敏先為入<lb/>
内副都知管勾皇城司以宿衞不謹致逆徒竊入宫闈<lb/>
其士卒又不能生致之議者謂其欲滅姦人之口罪在<lb/>
懷敏及楊景宗二人而陛下不忍加誅止黜于外况舊<lb/>
制内臣都知副都知以過罷去者不許再除今中書送<lb/>
到詞頭臣不敢草制輙封還以聞上疑宿職不當言翌<lb/>
日謂宰相曰前代有此故事否文彦博對曰唐給事中<lb/>
袁高不草盧杞制書近來富弼亦曽封還詞頭上意解<lb/>
<pb n="KR2b0019_WYG_171-23a"/>
諫官錢彦逺謂宿曰仁者必有勇於公見之矣既而他<lb/>
舎人為懷敏草制彦逺及臺官論列不已踰半月卒罷<lb/>
之宿聞懷敏除三陵副使謂人曰懐敏必死矣祖宗神<lb/>
靈所在大姦豈能逃乎未幾懷敏果卒<hi>不知他舎人草制者姓名當考</hi>
<hi>錢彦逺𫝊云楊懷敏妄言契丹宗真死乃除入内副都知按五月初張碩賜三品服盖縁辨宗真實不死也不</hi>
<hi>應十一月懷敏又妄言宗真死朝廷方信之彦逺𫝊必誤懷敏所以復除副都知當别有故彦逺并懷敏妄言</hi>
<hi>論列爾今不取</hi>　詔外任觀察使以上給隨行指使使臣二人<lb/>
刺史以上一人毎五歲代之<lb/>
<pb n="KR2b0019_WYG_171-23b"/>
十二月庚申朔崇儀副使閻士良權高陽闗鈐轄兼管<lb/>
勾河北屯田司事<lb/>
壬戌詔陜西保㨗兵五十以上及短弱不任役者聽歸<lb/>
農若無田園可歸者減為小分凡放歸者三萬五千餘<lb/>
人皆讙呼反其家在籍者尚五萬餘人皆悲涕恨己不<lb/>
得去陜西縁邉計一歲費緡錢七十千養一保㨗兵自<lb/>
是省緡錢二百四十五萬陜西之民力稍蘇<hi>減放保㨗詔實録有</hi>
<hi>之其餘悉從記閒所載傅永之言永時將漕陜西也</hi>初樞宻使龎籍與宰相文彦<lb/>
<pb n="KR2b0019_WYG_171-24a"/>
博以國用不足建議省兵衆紛然陳其不可縁邉諸將<lb/>
爭之尤力且言兵皆習弓刀不樂歸農一旦失衣糧必<lb/>
散之閭閻相聚為盜賊上亦疑焉彦博與籍共奏今公<lb/>
私困竭上下皇皇其故非他正由養兵太多爾若不減<lb/>
放無由蘇息萬一果聚為盜賊二臣請死之上意乃決<lb/>
於是簡汰陜西及河北河東京東西等路羸兵無慮八<lb/>
萬有餘人其六萬有餘悉放歸農其二萬有餘各減衣<lb/>
糧之半既而判延州李昭亮復奏陜西所免保㨗特多<lb/>
<pb n="KR2b0019_WYG_171-24b"/>
徃徃縮頸曲膕詐為短小以欺官司籍因言兵苟不樂<lb/>
歸農何為詐欺若此乎上益信焉其後王徳用為樞宻<lb/>
使許懐德為殿前都指揮使始復奏選廂軍以補禁軍<lb/>
議者非之<hi>簡汰羸兵無慮八萬餘人此據稽古録放歸農者六萬餘衣糧減半者二萬餘及文彦博</hi>
<hi>龎籍首議并奏對並據記聞記聞又云施昌言李昭亮言不可尤甚按昌言此年正月自河北漕徙為江淮𤼵</hi>
<hi>運恐不復言及三路事而昭亮此年三月方以北宣徽武寧節判延州四月改天平節仍判延州今削去昌言</hi>
<hi>姓名但著昭亮實録正史載省兵事極不詳本志云皇祐元年揀河北河東陜西京東西禁廂諸軍退其罷癃</hi>
<hi>為半分甚者給糧遣還郷里化外若以罪𨽻軍或嘗有戰功者悉以剰員處之記聞惟不載剰員然減衣糧之</hi>
<pb n="KR2b0019_WYG_171-25a"/>
<hi>半即剰員居其間矣今悉用記聞稍刪潤之本志所云更不别出但取京東西河東北陜西等路字改稽古録</hi>
<hi>所稱天下字王徳用許懷徳奏選廂軍補禁軍當考至和元年十月范鎮言大臣以募兵塞責或指此也</hi>
侍御史知雜事何郯言伏覩朝廷昨降詔㫖委諸路轉<lb/>
運使等第選退州郡老弱兵士所去者衰疾尫孱之伍<lb/>
所存者壯盛伉徤之人議者謂練士省財兹實為利近<lb/>
聞邉臣多有論奏皆謂選汰過多竊恐所言未悉利病<lb/>
縁方今天下之患莫甚於冗食冗食未去不可以節財<lb/>
用財用未節不可以除横斂横斂未除不可以寛民力<lb/>
<pb n="KR2b0019_WYG_171-25b"/>
民力未寛不可以圖至治欲求至治宜以去冗食為先<lb/>
朝廷有此處置固亦計之甚熟今命令才下若以横議<lb/>
亟改則去弊求治無其日矣臣竊料招來邉臣之言亦<lb/>
恐縁轉運使銳於專行不與羣帥恊議所致伏乞特降<lb/>
指揮約束逐路轉運使所至州郡並令先與帥臣長吏<lb/>
同議然後選擇仍不得過有張皇使衆疑懼其選退之<lb/>
人或力可耕墾而别無生業仍乞於所居州縣㨿口量<lb/>
撥與係官閒田使之給養免至流離失所朝廷前議固<lb/>
<pb n="KR2b0019_WYG_171-26a"/>
已至當不可妄有改罷仍乞詔邉帥各令遵守施行<hi>降詔</hi>
<hi>諸路轉運使選退老弱不知果是何時慶厯八年三月甲寅張方平所對䇿可考</hi>
甲子禮賔使知桂州陳珙為洛苑使廣南西路鈐轄兼<lb/>
知邕州内藏庫使廣南東路都監陳曙為廣南西路鈐<lb/>
轄兼知桂州遣入内供奉官高懷政徃邕州與本路轉<lb/>
運使督捕蠻賊<lb/>
乙丑御延和殿召虞部員外郎盧士宗講周易泰卦靣<lb/>
授士宗天章閣侍講賜三品服士宗濰州昌樂人楊安<lb/>
<pb n="KR2b0019_WYG_171-26b"/>
國所薦也是日詔賈昌朝赴講筵備顧問不講書帝以<lb/>
昌朝前宰相又舊講臣特命之<lb/>
壬申觀文殿大學士右僕射判都省賈昌朝復為山南<lb/>
東道節度使同平章事判鄭州初除兼侍中昌朝固辭<lb/>
之使相舊無中謝之賜其賜自昌朝始<lb/>
丁丑詔陜西諸路經略司徙屯馬軍近地以省邉儲<lb/>
甲申契丹國母遣始平節度使耶律瑛衛尉少卿昭文<lb/>
館直學士邢熈年契丹遣歸徳留後蕭能榮州團練使<lb/>
<pb n="KR2b0019_WYG_171-27a"/>
常守整來賀正旦<lb/>
戊子大留國來貢方物<hi>大留國未知何方當考</hi>
是歲大理評事石祖仁奏叔從簡為祖父中立服後四<lb/>
十日亡乞下禮院定承祖父重服禮官范鎮議經無接<lb/>
服祖仁宜以本服主䘮服除而止母在則練服主祭宋<lb/>
敏求引通典司馬操駮徐邈議當承重鎮曰自開元禮<lb/>
已前嫡孫為祖雖祖之衆子在亦服斬衰三年且前代<lb/>
嫡孫卒則次孫承重况從簡為中子已卒而祖仁為嫡<lb/>
<pb n="KR2b0019_WYG_171-27b"/>
孫古者重嫡孫正貴所𫝊其為後者皆服三年以主虞<lb/>
練祥禫之祭且三年之䘮必以日月之久而服之有變<lb/>
也今中立未及𦵏未卒哭從簡已卒是日月未久而服<lb/>
未經變也或謂已服期今不當改服斬而為重制按儀<lb/>
禮子嫁反在父之室為父三年鄭康成注謂遭䘮而出<lb/>
者始服齊衰期出而虞則受以三年之䘮杜佑號通儒<lb/>
引其義附前問答之次况徐邈范宣之説操已駮之是<lb/>
明服可再制又舉𦵏必有服祖仁宜觧官因其𦵏而制<lb/>
<pb n="KR2b0019_WYG_171-28a"/>
斬衰服三年後有如其類而已𦵏者用再䘮制服請著<lb/>
為定式從之　户部副使包拯言<hi>拯此䟽不得其時䟽論慶厯八年出入數</hi>
<hi>必是次年也因附此</hi>臣伏見景徳祥符中文武官總九千七百八<lb/>
十五員今内外官属總一萬七千三百餘員其未受差<lb/>
遣京官使臣及守選人不在數内較之先朝纔四十餘<lb/>
年已逾一倍多矣竊以唐虞建官惟百夏商倍之周設<lb/>
六官僚屬漸廣秦併六國郡縣益衆降以漢魏以至隋<lb/>
唐雖設官寖多然未有如本朝之繁冗者也今天下州<lb/>
<pb n="KR2b0019_WYG_171-28b"/>
郡三百二十縣一千二百五十而一州一縣所任之職<lb/>
素有定額大率用吏不過五六千員則有餘矣今乃三<lb/>
倍其多而又三歲一開貢舉毎放牓僅千人復又臺寺<lb/>
之小吏府監之雜工廕序之官進納之軰總而計之又<lb/>
不止於三倍是食禄者日増力田者日耗則國計民力<lb/>
安得不窘乏哉臣謹按景徳中天下財賦等歲入四千<lb/>
七百二十萬七千匹貫石兩<hi>攴數闕當考</hi>在京歲入一千八<lb/>
百三十九萬二千匹貫石兩支一千五百四十萬四千<lb/>
<pb n="KR2b0019_WYG_171-29a"/>
九百匹貫石兩慶厯八年天下財賦等歲入一萬三百<lb/>
五十九萬六千四百匹貫石兩支八千九百三十八萬<lb/>
三千七百匹貫石兩在歲入一千八百五十九萬六千<lb/>
五百匹貫石兩支二千二百四十萬九百匹貫石兩况<lb/>
天下稅籍有常數矣今則歲入倍多者何也盖祖宗之<lb/>
世所輸之稅祇納本色自後用度日廣沿納並從折變<lb/>
重率暴斂日甚一日何窮之有天下田土財用比之曩<lb/>
時虛耗漸以不逮豈於今而能倍之乎非天降地出但<lb/>
<pb n="KR2b0019_WYG_171-29b"/>
誅求於民無紀極爾輸者已竭取者未足則大本安在<lb/>
哉臣以謂冗兵耗于上冗吏耗于下欲捄其敝當治其<lb/>
源治其源者在乎減冗雜而節用度若冗雜不減用度<lb/>
不節雖善為計者亦不能救也方今山澤之利竭矣征<lb/>
賦之入盡矣幸而西北無事乃是可為之時若不銳意<lb/>
而改圖但務因循必恐貽患將來有不可救之過矣伏<lb/>
望陛下上體祖宗之成憲下恤生靈之重困謂設官太<lb/>
多也則宜艱難選舉澄汰冗雜謂養兵太衆也則宜罷<lb/>
<pb n="KR2b0019_WYG_171-30a"/>
去招募揀斥老弱土木之功不急者悉罷之費出無名<lb/>
者並除之懲禁中奢侈之端節上下浮枉之費當平成<lb/>
之代建長久之䇿願陛下留神省察申命宰執條此數<lb/>
事而力行之則天下幸甚<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百三</head> <lb/>
    <p>
<pb n="KR2b0019_WYG_307-1a"/>
欽定四庫全書<lb/>
　續資治通鑑長編巻三百三<lb/>
　　　　　　　　　　　　　宋　李燾　撰<lb/>
　　神宗<lb/>
元豐三年三月乙丑工部侍郎平章事監修國史吳充<lb/>
罷為吏部尚書觀文殿大學士西太一宫使仍大朝㑹<lb/>
許綴中書門下班依知大藩例支添給充為相務安静<lb/>
不遣使不滋長法令所言於上人無知者先是上怒安<lb/>
<pb n="KR2b0019_WYG_307-1b"/>
南師出無功言者又因周沃謝表謂充與郭逵書止其<lb/>
進兵乃置獄劾逵事人皆為充懼然充書但勸逵以經乆<lb/>
省便非止其進兵也充既數為同列所危素病瘤積憂<lb/>
畏疾益侵慈聖光獻太后崩不能入臨力辭位不許章<lb/>
七上遂輿疾歸第上始聽充罷<hi>要録云充嘗乞召還司馬光吕公著韓維蘇頌</hi>
<hi>又薦孫覺李常程顥等十數人世譏充心正而力不足周沃事初在二年八月辛亥後在此年二月丙辰八月</hi>
<hi>乙夘舊紀書充以疾罷新紀不書因由</hi>　詔髙麗學法僧覺真賜號法照<lb/>
大師曇真法逺大師麗賢明悟大師仍賜紫方袍聽隨<lb/>
<pb n="KR2b0019_WYG_307-2a"/>
貢使歸國　禮院言國子博士孟開乞姪孫宗顔為嫡<lb/>
孫據無子者聽養同宗之子昭穆合者又曰子孫繼絶<lb/>
應析户者非十人以上不得析則是有以孫繼祖者又<lb/>
晉侍中荀顗無子以兄之孫為孫請如開所乞從之<hi>政和</hi>
<hi>三年閏四月二十七日檢此</hi>
丁夘手詔大行太皇太后虞主於集英殿奉安據禮官<lb/>
從臣之議終為未允蓋集英在平日未嘗一御又非昔<lb/>
厝殯宫之所則殊失妥虞神靈禮意或於慶夀殿奉安<lb/>
<pb n="KR2b0019_WYG_307-2b"/>
恐亦無嫌可下禮院詳定以聞既而禮官以為於義無<lb/>
嫌請虞主自右掖門繇承天宣祐内東門入慶夀殿虞<lb/>
主至京山陵使以下導至右掖門並從之初詔山陵使<lb/>
以下導虞主至板橋先入朝謁而禮儀使陳薦因請令<lb/>
侍從官前導至集英殿禮官以為不可故也<hi>二月十七日何洵直</hi>
<hi>云云</hi>
辛未遣官祈雨　詔聞蜀中上供布比嵗多闕凡十年<lb/>
約六百餘萬匹令提舉成都府路常平等事閻令磨勘<lb/>
<pb n="KR2b0019_WYG_307-3a"/>
以聞<lb/>
癸酉葬慈聖光獻皇后於永昭陵<hi>兩紀並書要録云后好讀史書及佛道教</hi>
<hi>善飛白亞於仁宗慶厯八年閏正月望夜仁宗欲於禁中再張燈后力諫止之後三日衞士數人踰屋至寢殿</hi>
<hi>時后侍帝夜半聞變帝遽欲出后閉閤抱持遣宫人馳召都知王守忠以兵入衞賊至福寧殿下斫宫人傷臂</hi>
<hi>聲徹帝所宦者何承用慮帝驚紿奏曰宫人毆小女子后叱之曰賊在殿殺人帝且欲出汝敢妄言耶后知賊</hi>
<hi>必縱火乃遣宦者持水踵其後賊果以燭焚簾水隨滅之所遣宦者后親剪其髪以為識諭之曰賊平加賞當</hi>
<hi>記汝髪為證宦者爭盡死力賊即擒滅倉猝處置一出於后后閤侍女有與黄衣卒亂者事覺當誅求哀於帝</hi>
<hi>幸姬為之言帝性寛仁欲赦之后具衣冠見固請誅之帝曰痛杖之足矣后不可曰如此無以肅清闈闥帝命</hi>
<pb n="KR2b0019_WYG_307-3b"/>
<hi>后坐后立請幾移兩辰帝乃許之遂誅於東園張貴妃專寵驕恣嘗出遊欲假茜蓋於后后即欣與之妃以白</hi>
<hi>帝帝曰此國家文物上下有秩汝張之出外臺諫必有言妃不樂遂不出妃數侵侮后且危中之后不與之校</hi>
<hi>自持謹甚卒不能害英宗感疾詔軍國事請太后權同處分事涉曹氏及内臣者無絲髪優假中外章奏下二</hi>
<hi>府者日不減五六十通二府考㑹擬議近者數日逺者旬月然後進呈后一一記舉大意無所忘失樞宻使富</hi>
<hi>弼退謂副使吳奎曰君名彊記能如是乎上即位事后致極誠孝本朝故事外家男子不得入謁后既高年多</hi>
<hi>疾弟佾亦老上為后言宜數召見以自慰懌后輙不許一日上自與佾同至后閣坐少頃上先起令佾得伸親</hi>
<hi>親意后遽謂佾曰此非若所當留也趣遣隨出</hi>
甲戌命王珪提舉修兩朝國史<hi>舊紀書此新紀削去</hi>　詔自今嵗<lb/>
<pb n="KR2b0019_WYG_307-4a"/>
降大小厯本付川廣福建江浙荆湖路轉運司印賣不<lb/>
得抑配其錢嵗終市輕齎物附綱送厯日所餘路聽商<lb/>
人指定路分賣　上批權知髙麗國王事王徽除回降<lb/>
詔書外可别與一詔諭以貢船在海遭風乃操舟者不<lb/>
良非使人之罪宜從矜釋之意　詔遼使所過州軍迎<lb/>
送賜燕許聽樂至開封府界勿作　詔臣僚軍班子弟<lb/>
武學生員百姓有保識者聽赴教馬軍所學馬歩射<hi>舊録</hi>
<hi>王中正傳可考附注熈寧十年九月二十三日庚午新録並削去二月二十五日己未巳罷教習馬軍所此又</hi>
<pb n="KR2b0019_WYG_307-4b"/>
<hi>云爾當考</hi>　樞宻直學士兼侍讀陳襄卒<lb/>
乙亥元徳皇后忌以虞主在道罷奉慰行香及虞主至<lb/>
自永昭陵值明徳皇后忌亦如之<lb/>
丙子詔聞河北京東西河東陜西淮南路不雨已傷麥<lb/>
苗榖田亦乾未可耕作其令守吏博訪名山靈祠祈禱<lb/>
罷同天節上夀賜燕羣臣進奉酒器香合等　權京東<lb/>
路轉運使劉攽等言前兖州仙源縣主簿孔若升廼宣<lb/>
聖裔孫乞令監修兖州仙源縣文宣王廟限二年畢從<lb/>
<pb n="KR2b0019_WYG_307-5a"/>
之　補定州軍城寨卒孫倩為三班借職以吿營兵九<lb/>
人謀叛伏誅也　廣南西路經畧司言知南丹州莫世<lb/>
忍貢銀香師子馬七印以西南諸道武盛軍徳政官家<lb/>
明天國主印為文降敕書答之賜錦帶并以南丹州刺<lb/>
史印賜之仍詔經畧司毁其舊印<hi>新紀書乙亥南丹州入貢賜以刺史印舊</hi>
<hi>紀不書</hi>
丁丑詔鄂州嘉魚縣尉兼主簿扈大有為衞尉寺丞賞<lb/>
捕盗功也　賜高麗國王徽詔問其疾苦以徽自言見<lb/>
<pb n="KR2b0019_WYG_307-5b"/>
服所賜湯藥故也　詔在京募五百料錢歩軍候數有<lb/>
餘選充馬軍　河東經畧安撫使孫永乞聽代州缾形<lb/>
寨主劉進再任上批進向與北人理辨木寨地界應對<lb/>
之間稍識機㑹特從之　上批羣牧行司就給諸路弓<lb/>
箭手馬殊不堪宜專委一有風力監司覆案訖支配遂<lb/>
命陜西轉運使李稷案之　上批穆珣乞移梓䕫路鈐<lb/>
轄司於資州應接夷事頗為近便但轉運鈐轄兩司皆<lb/>
不欲徙故言者雖衆議卒不行宜依珣奏直處分仍專<lb/>
<pb n="KR2b0019_WYG_307-6a"/>
委轉運使髙秉處畫自今委中書選人知資州管勾梓<lb/>
䕫兩路兵馬司事尋詔遂州罷兼管本路兵馬<hi>罷遂州管兵馬</hi>
<hi>乃六月九日事今并書</hi>　上批近差梓䕫路都監王宣雖前後累<lb/>
曾薄立戰功然皆就本路陞擢未嘗一至京師朝廷得<lb/>
親審其材否聞宣人品椎鈍全少識畧常須得人指縱<lb/>
或且稍堪驅策今若委以處置職任不惟於邊事無補<lb/>
亦恐緩急别致乖方貽朝廷憂可别選一稍有思慮者<lb/>
代宣遂以左藏庫副使髙遵治兼閤門通事舍人代之<lb/>
<pb n="KR2b0019_WYG_307-6b"/>
　詔監司督捕賊盗許差馬步軍卒五十人并器械自<lb/>
隨從京西南路提㸃刑獄胡宗回請也　禮院言周禮<lb/>
司服職曰凡䘮為后齊衰注曰諸侯為之不杖期疏義<lb/>
謂諸侯諸臣皆為王后著齊衰不杖又儀禮䘮服為君<lb/>
之祖母傳曰何以期也從服也又五服年月敕齊衰不<lb/>
杖期章為祖父母是古者諸臣於后同服齊衰而不杖<lb/>
今羣臣為大行太皇太后於禮合服齊衰不杖期遺誥<lb/>
雖言釋服後勿禁作樂續詔民庶過百日作樂自啓菆<lb/>
<pb n="KR2b0019_WYG_307-7a"/>
至祔廟復詔禁止即羣臣自宜依禮律期年聽樂詔三<lb/>
路縁邊官祔廟畢許用樂餘文武官皆期年<lb/>
庚辰復置晉州趙城縣初熈寧中廢入洪洞縣為鎮至<lb/>
是知州王說言百姓輸納詞訴回逺歲輸稅課不便兼<lb/>
竊考趙氏之先季勝生孟增孟增生衡父衡父生造父<lb/>
周穆王賜造父以趙城今趙城是也由此為趙氏乃是<lb/>
國家得姓始封之地不與他縣邑比故復之<hi>舊紀書復趙城縣新</hi>
<hi>紀不書</hi>
<pb n="KR2b0019_WYG_307-7b"/>
乙酉祔慈聖光獻皇后神主于太廟<hi>兩紀並書</hi>
丁亥上批大行太皇太后殿使臣及祗應人等各轉一<lb/>
資十年以上加一資又詔永昭永厚陵奉先兵士特免<lb/>
差出二年　都大提舉導洛通汴司宋用臣言近泗州<lb/>
置場堆垜商貨本司承攬般載將欲至京乞以通津水<lb/>
門外順成倉為堆垜場從之<hi>二年十月四日初置泗州堆垜場四年八月七日蔡</hi>
<hi>河又置</hi>
戊子徳音降兩京畿内河陽管内死罪囚杖以下釋之<lb/>
<pb n="KR2b0019_WYG_307-8a"/>
縁山陵應奉民户蠲閣租稅有差<hi>兩紀並書</hi>　樞宻直學士<lb/>
簽書樞宻院事曾孝寛為端明殿學士知河陽孝寛免<lb/>
䘮故有是命尋入見留判司農寺<hi>判司農乃四月十三日今并書之</hi>
端明殿學士兼翰林院侍讀學士提舉崇福宫司馬光<lb/>
奏再任巳滿已經兩任難更除授止乞專修資治通鑑<lb/>
詔特許再任　詔廣西不係團結土兵闕近六千人若<lb/>
以見闕數移於湖南江西便近州軍招置作兩畨上下<lb/>
不惟廣西得上畨人應副差使湖南江西亦得下畨兵<lb/>
<pb n="KR2b0019_WYG_307-8b"/>
控制冦盗其令樞宻院勘㑹廣南西路當減併指揮人<lb/>
數招置處及軍額以聞從前提㸃刑獄劉宗傑請也<lb/>
詔西上閤門使狄詠展磨勘一年詠知廣西軍契丹嘗<lb/>
入新河鋪縱火坐斥堠不嚴贖金至是當改官故也<lb/>
增置羣牧都監一員<lb/>
己丑景靈宫使昭徳節度使兼侍中曹佾為䕶國軍節度使<lb/>
守司徒兼中書令出入如二府儀公使半給見錢後無<lb/>
得為例又給宣借兵五十人又以慈聖光獻皇后姪左<lb/>
<pb n="KR2b0019_WYG_307-9a"/>
藏庫使康州刺史帶御器械誦為東上閤門使六宅副<lb/>
使諭為供備庫使西上閤門使評為四方館使慶州刺<lb/>
史左藏庫昌州刺史誌為皇城使榮州團練使西京左<lb/>
藏庫副使讀為文思副使兼閤門通事舍人西京左藏庫<lb/>
副使兼閤門通事舍人誘為東上閤門副使姪孫西頭<lb/>
供奉官閤門看班祗候㬇為東頭供奉官閤門祗候試<lb/>
大理評事時等七人各遷兩官白衣曞等七人並為右<lb/>
班殿直姪曾孫白衣温等五人並為三班奉職從弟皇<lb/>
<pb n="KR2b0019_WYG_307-9b"/>
城使偃為西上閤門使雄州刺史從姪成州團練使駙<lb/>
馬都尉詩等三十一人各遷兩官候服闋除防禦使白<lb/>
衣謀等五人並為三班奉職從姪孫左藏庫副使明等<lb/>
三十六人各遷一官白衣習等四十五人並為三班借<lb/>
職姪女四人各遷一等又封弟婦贈昭慶軍節度使億<lb/>
妻申國夫人徐氏為楚國夫人姪女七人從姊妺六人<lb/>
從兄弟婦八人並為郡君已為縣主者改郡主增料錢<lb/>
二十千姪孫女十五人並為郡君已為郡君者遷一等<lb/>
<pb n="KR2b0019_WYG_307-10a"/>
未有冠帔者與冠帔為尼者賜法名紫衣師號上以慈<lb/>
聖光獻故大推恩於曹氏於后為兄弟行者進三官子<lb/>
行進兩官孫行者進一官凡被賞者百餘人且欲以佾<lb/>
為正中書令呂公著言正中書令自宋興以來未嘗除<lb/>
人况不帶節度使即宰相也非所以寵外戚上曰此誠<lb/>
濶典第不如是不足以稱厚恩爾公著固爭乃以節度<lb/>
使兼中書令他日佾又奏臣鄉除兼侍中三子皆以臣<lb/>
故進官今除兼中書令亦乞用前比進三子官公著言<lb/>
<pb n="KR2b0019_WYG_307-10b"/>
佾除兼侍中曹氏子孫皆不遷故特以佾故進其三子<lb/>
今佾三子已用汎恩進兩官矣豈可以復加上曰理固<lb/>
如此第以元舅之請不可違爾上又曰褒寵外戚誠非<lb/>
國家美事顧以慈聖光獻有功於宗社宜優恤其家爾<lb/>
公著因言自古亡國亂家不過親小人任宦官通女謁<lb/>
寵外戚等數事而已上深以為然時王中正宋用臣等<lb/>
任事故公著假此以諷上既退薛向嘆曰公乃敢言如<lb/>
此事使向汗流浹背　詔在京及諸路賖當市易司錢<lb/>
<pb n="KR2b0019_WYG_307-11a"/>
物出限者展一季如限内納足本息其出限息罰錢悉<lb/>
蠲之　又詔于闐國進奉使所賣乳香償以見錢其乳<lb/>
香所過官吏失察令轉運使劾罪　詔給階州錢千緡<lb/>
為招撫羈縻管設蕃部之費初秦鳳路經畧使羅拯乞<lb/>
階州置蕃部司不許故賜以錢　上批手詔旱氣日甚<lb/>
夏秋之田卒將被災宜擇日再遣官懇禱天地宗廟社<lb/>
稷<lb/>
庚寅詔輔臣祈雨　又詔六宅使慶州團練使宋用臣<lb/>
<pb n="KR2b0019_WYG_307-11b"/>
修太皇太后皇堂有勞於見寄使額上遷五資　御史<lb/>
滿中行言近論奏乞追寢翰林學士李清臣新命未䝉<lb/>
施行按清臣前任京東提㸃刑獄蘓軾在部中親見軾<lb/>
軰悖慢怨謗附下訕上而不能刺舉則清臣失職之罪<lb/>
已在可誅矧復與之更唱迭和相為朋比而怨懟譏謗<lb/>
之辭又特過之固治世之刑所不宜赦也伏望明著清<lb/>
臣罪狀追寢誤恩使天下曉然知為姦於幽而䝉戮於<lb/>
顯雖廋情隠慝無以逃聖世之誅不聽<hi>朱本削去</hi>　御史何<lb/>
<pb n="KR2b0019_WYG_307-12a"/>
正言臣近被差監太廟祔饗祭而神主幄殿無侍衞之<lb/>
儀檢㑹儀注少府監以神主匱祔前一日以箱帕覆之<lb/>
置於腰輿詣幄帳中宫闈令捧置座上所司侍衞如儀<lb/>
今所司簡慢如此伏乞治其主者以懲不恪詔御史臺<lb/>
取勘以聞後判太常寺李清臣陳薦知禮院葉均崔公<lb/>
度曾肇王子韶各贖銅及禮直官禮生等各决罰有差<lb/>
　詔遼使賀同天節見辭日止賜茶餅十日拜表賜節<lb/>
衣並遣執政官就驛賜御筵十一日就驛賜射弓例物<lb/>
<pb n="KR2b0019_WYG_307-12b"/>
十三日不賜御筵餘如故事以在慈聖光獻皇后年内<lb/>
故也　又詔戎瀘知州自今差武臣各帶本州縁邊都<lb/>
廵檢使遇有邊事與兵官照應出入從梓䕫路鈐轄司<lb/>
請也　環慶路走馬承受胡育坐例外取索軍馬文字<lb/>
副總管兼第一將林廣引莊賈故事非是並罰銅十斤<lb/>
育移别路<lb/>
辛夘故懐化校尉大渡河南卭部川都鬼主苴尅男韋<lb/>
則為懐化校尉大渡河南卭部川都鬼主<lb/>
<pb n="KR2b0019_WYG_307-13a"/>
夏四月乙未贈司空兼侍中諡正憲吳充卒輟視朝二<lb/>
日幸其第奠之充臨死戒妻子勿以私事干朝廷上聞<lb/>
而悲之對輔臣言充孤立無與先是御史臺鞫周沃言<lb/>
安南宣撫招討司事未竟後數月詔充諸子有干涉細<lb/>
故並免根治當時言者蓋欲借是以傾充也世譏充心<lb/>
正而力不足知不可而不能勇退云<hi>吳充正傳辭多貶斥其贊云充舍同</hi>
<hi>即異幾以動揺時政明不燭理狃於流俗彼哉彼哉蓋非公言也然亦可以見充心術矣今從墨史詔充諸子</hi>
<hi>免根治乃七月十二日事今并書之蔡絛叢談云熈寧十年交阯無故犯鄙遂并陷欽亷邕三郡多殺人民係</hi>
<pb n="KR2b0019_WYG_307-13b"/>
<hi>擄其子女朝廷爲赫怒出大師行討之時將遣内侍李憲行王荆公介甫力爭其不可廼止而介甫亦罷矣於</hi>
<hi>是吳丞相充王岐公珪皆次當國命帥郭宣徽逵而副以文臣趙卨南征為合西北銳旅暨江淮將兵多至十</hi>
<hi>餘萬輜重轉輸不在也及入蠻境先鋒將苗履燕達徑渡富良江一擊散走其賊衆擒偽太子佛牙將進破其</hi>
<hi>國矣逵聞而怒亟追還之欲斬二驍將於纛下頼卨救免因屯師於蠻地不戰者六十餘日大為交人慢侮逵</hi>
<hi>但遜辭廑取其要領且納賂得還報中原人不習水土加時熱疫大起於是十萬大師瘴癘腹疾死者八九既</hi>
<hi>上聞神廟大不樂命窮治厥繇久之廼得吳丞相與逵書札曰安南事以經久省便為准蓋逵承望相臣風㫖</hi>
<hi>因致坐斃事未竟㑹吳丞相以疾薨於位得不治其後幾三十年當大觀之初吳丞相之二孫曰儲曰侔者以</hi>
<hi>同妖人張懐素有異謀皆坐死一時識者咸謂安南之役天之所報云嗚呼執事之人主國家謀議者可不謹</hi>
<pb n="KR2b0019_WYG_307-14a"/>
<hi>哉可不戒哉絛所云郭逵欲斬苗履燕達等並當考詳</hi>　賜上清儲祥宫田二十<lb/>
頃遇同天節賜道士一人紫衣賜靈慧大師王太初為<lb/>
靈慧冲寂大師太初以符籙行於京師宫中亦頗用之<lb/>
上方委以營宫故也　詔校定孫子吳子六韜司馬法<lb/>
三畧尉繚子李靖問對等書鏤板行之　審刑院奏知<lb/>
徳順軍姚麟知河州劉昌祚秦州甘谷城監押尚徳等<lb/>
以公用銀槍并馬借人各得公罪杖中書擬進麟昌祚<lb/>
依斷尚徳衝替私罪事理重上批尚徳已改充本路副<lb/>
<pb n="KR2b0019_WYG_307-14b"/>
將何不照㑹宜速改正翌日改正<lb/>
丙申分遣輔臣祈雨　詔兩浙路減罷耆户長壯丁坊<lb/>
正并撥還支酬衙前度牒等錢百二十餘萬緡其變市<lb/>
金帛輸司農寺封樁從都丞吳雍請也　鄜延路經畧<lb/>
使兼措置陜西縁邊四路邊防呂惠卿等言分定熈河<lb/>
路戰守兵馬九將所領兵四萬一千三百八十九馬萬<lb/>
二千四百一十八輜重人萬三千一百三州軍城寨關<lb/>
堡守城兵五萬一千一百九十四從之<lb/>
<pb n="KR2b0019_WYG_307-15a"/>
丁酉淮康軍節度使同平章事濮國公宗暉進封濮陽<lb/>
郡王濮安懿王諸子孫皆遷官諸女增俸錢二十千孀<lb/>
子婦進封一等無品可進者改大國於是自觀察使遷<lb/>
留後者七人防禦使遷觀察者六人刺史遷團練使者<lb/>
一人大將軍領防禦使遷正任者四人領團練使改防<lb/>
禦使者二人領刺史改團練使者十四人自大將軍領<lb/>
刺史者五人將軍遷大將軍者五人率府率遷將軍者<lb/>
五人副率遷率者四十五人又以王夫人弟皇城使昌<lb/>
<pb n="KR2b0019_WYG_307-15b"/>
州刺史任澤為嘉州刺史姪四人皆遷一官<hi>舊紀書宗暉封濮陽</hi>
<hi>郡王新紀同又書濮安懿王子孫皆進官一等</hi>　是日同知樞宻院吕公著復<lb/>
歸西府先是元年六月開封府鞫陳世儒獄公著時為<lb/>
端明殿學士兼侍讀世儒妻李將就逮亟謂其母吕曰<lb/>
幸吿端明公為祝蘇尹得即訊於家吕即夜至吕公所<lb/>
如女言公著曰不可比相州獄止坐請求耳逮繫者數<lb/>
百人况此豈可干人耶吕涕泣而退其年九月公著除<lb/>
同知樞宻院明年正月御史言開封所鞫不盡詔遷其<lb/>
<pb n="KR2b0019_WYG_307-16a"/>
獄於大理大理丞賈種民因欲蔓其獄間謂李曰亦嘗<lb/>
有屬於官司乎李即具對嘗請於公著而公著不許種<lb/>
民得之乃更其獄牒謂公著嘗許之而公著子希績希<lb/>
純皆與聞遂逮李母吕吕至對如李辭又逮公著從子<lb/>
希亞世儒友壻晏靖而告於朝<hi>希亞靖見二月二十八日</hi>上謂執政<lb/>
曰公著宜無此乃遣御史黄顔監治其五月種民來就<lb/>
問於西府公著及二子皆以實對顔知獄皆誣枉不可<lb/>
就而畏避不敢言未㡬托疾去時上已稍知獄官之無<lb/>
<pb n="KR2b0019_WYG_307-16b"/>
狀因不復遣御史中書復固請用御史何正臣監訊正<lb/>
臣至大理而獄益熾其八月壬子<hi>十七日</hi>又遷其獄於御<lb/>
史臺逮公著壻邵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>及二婢仍檄閤門止公著朝謁上<lb/>
詔公著入謁如常公著即以其月丙辰<hi>二十一日</hi>避位待辨<lb/>
於家上數遣内侍勞問促公著復位公著訖不敢起世<lb/>
儒既伏誅請求事猶未辨㑹慈聖光獻崩被召乃就職<lb/>
及易月之制畢上以十一月己丑復視朝翌日公著面<lb/>
奏曰臣比䝉召命以陛下方在䘮次臣子當奔走承事<lb/>
<pb n="KR2b0019_WYG_307-17a"/>
不敢以私故辭今陛下已抑情聽政臣請復待罪於家<lb/>
上固留公著公著遂杜門不復出正臣治獄久不决至<lb/>
追逮蘇頌於濠州鍜錬靡所不至竟無事實辛夘中丞<lb/>
李定等入對即奏云公著實未嘗請求特嘗因垂拱退<lb/>
朝頌與衆從官汎言陳氏事公著亦預聞爾欲用此辭<lb/>
以結獄是日何正臣稱疾不上壬辰詔御史舒亶以定<lb/>
等所奏就問公著於家公著言臣審聞此於法固無害<lb/>
第實不預聞不敢妄對以欺君爾十二月己亥定等復<lb/>
<pb n="KR2b0019_WYG_307-17b"/>
入對正臣又稱疾不上定等奏被繫者訖無所承且皆<lb/>
無左驗上始大感寤遂詔停獄而種民以擅更獄辭下<lb/>
御史臺劾治上既詔停獄即日遣中使諭公著獄事已<lb/>
解可亟入就職越三日壬寅公著入謁展謝上曰有司<lb/>
考竟都無一事比拜起上如是言者再遣使押公著家<lb/>
屬歸西府公著亦未敢遷始公著被誣或謂公著以輔<lb/>
弼挂吏議當隨事自承不宜有陳公著曰不然自古公<lb/>
卿大臣遭枉濫而不能自直者多矣皆不得其時也今<lb/>
<pb n="KR2b0019_WYG_307-18a"/>
吾生治世事明主近在帷幄之間一旦被誣而不能申<lb/>
理則四方疎逺之人何以自明將恐治獄者狃以自張<lb/>
被罪者望風畏却一罹呵問例自承服致朝廷有濫罰<lb/>
之譏罪乃在吾而不在朝廷也獄事既釋公著曰吾身<lb/>
備輔弼既被吏議矣雖無事安可以復在位㑹慈聖梓<lb/>
宫在殯陵事方嚴未可以請及慈聖神主祔廟公著即<lb/>
再上表乞補外郡上再遣使封還仍召公著入對敦諭<lb/>
彌切公著乃復歸西府　上批兩朝國史先詔春季成<lb/>
<pb n="KR2b0019_WYG_307-18b"/>
書復繼差出官及聞諸志文字編次全未有緒可展至<lb/>
今秋<hi>五月六日庚戌</hi>　又批殿前侍衞馬步軍司今歲春首有<lb/>
縁舊例以不該移降過犯簡退諸軍有言三十五以下<lb/>
武藝及本軍中等以上者並許依舊名次收管仍令逐<lb/>
司再拍試　提㸃寺務司言大相國寺僧居雖有六十<lb/>
餘院一院或止有屋數間簷廡相接各有庖爨常虞火<lb/>
患乞東西各為三院召禪僧住持四院為六院從之後<lb/>
又請分為八院賜度牒二百以給修繕之費從之　真<lb/>
<pb n="KR2b0019_WYG_307-19a"/>
定府路走馬承受黄誥言本路差禁軍採泥城粘草妨<lb/>
教閲蹂民田詔市以常平倉頭子錢<lb/>
戊戌以經制熈河路邊防財用司勾當公事奉禮郎馬<lb/>
申為太子中舍權發遣陜西轉運判官兼同管勾邊防<lb/>
財用　詔陜西轉運司熈河一路錢帛芻糧並與經制<lb/>
司管認縁經制財用職事舉廢官吏亦令經制司施行<lb/>
　詔杭州禁民毋以言涉邊機文字鬻髙麗人　詔聞<lb/>
諸路將副多輪一員直日廵教可令提㸃刑獄司體量<lb/>
<pb n="KR2b0019_WYG_307-19b"/>
以聞<lb/>
己亥遼主遣瑞聖軍節度使耶律永芳太常少卿乾文<lb/>
閣待制劉彦先來賀同天節　詔陜西轉運使秦州廂<lb/>
軍所支月糧三分以一分支白米二分支小麥如無米<lb/>
即借撥於他司以走馬承受沈寘言所給米陳腐兼以<lb/>
糜蕎之類軍人有辭故也<lb/>
庚子詔西北諸路愆雨北嶽令知定州韓絳東西中嶽<lb/>
令所在知州躬往祈禱　又詔太學正鍾世美上年陳<lb/>
<pb n="KR2b0019_WYG_307-20a"/>
太學事有可行者下看詳太學條制所立法以聞　三<lb/>
司言乞就運廣濟河所漕榖二十萬石往青淄等穀貴<lb/>
處糶從之　賜江淮發運司度牒三百給真楚泗州修<lb/>
轉般倉運河水牐之費　詔明州象山縣尉張中捄接<lb/>
髙麗人船有勞落衝替初髙麗船遇風中往捄之坐嘗<lb/>
與使人和詩衝替至是髙麗使以語館伴官故釋其罪<lb/>
　禮院言禮宗廟三年一祫以孟冬五年一禘以孟夏<lb/>
而四時之祭薦其常事故禘祫之月則不行常饗自熈<lb/>
<pb n="KR2b0019_WYG_307-20b"/>
寧八年四月禘於太廟至今五年今年孟夏薦饗請改<lb/>
為禘從之<lb/>
辛丑詔權三司勾使李承之根磨提舉京東河北鹽稅<lb/>
司歲入課利以聞<hi>鹽稅司當考正月二十二日</hi>　詔太子中允館閣<lb/>
校勘監察御史裏行范鏜罷管勾國子監太子中允權監<lb/>
察御史裏行黄顔知諫院兼管勾國子監太子中允權<lb/>
監察御史裏行何正臣為館閣校勘罷勾當三班院將<lb/>
以御史專領六察故差遣悉罷後鏜又自言見判禮部<lb/>
<pb n="KR2b0019_WYG_307-21a"/>
亦罷之<hi>何正臣舊傳云其為御史也兼管勾三班院牢辭不獲乃從容為帝言臣備位言職以激濁揚</hi>
<hi>清為事兼它局則嫌於不自舉人言交攻何以逃責帝善之為悉罷御史兼局顧謂近臣曰以忠事主如何正</hi>
<hi>臣可也帝嘗閲别試策題他日問撰者誰正臣對范鏜同撰帝曰語若不出於卿乃鏜自為邪有㫖策題并注</hi>
<hi>撰人姓名二事皆自正臣始</hi>
乙巳上批乞弟侵擾屬蠻邊將開諭撫遏而姦兇竊發<lb/>
殺傷吏卒﨑嶇山獠敢爾跳梁赦而不誅何以懐逺雖<lb/>
令鄰路濟兵應援須議發兵深入討除夔州路轉運判<lb/>
官程之才可徙梓州路同轉運使髙秉預於要便州縣<lb/>
<pb n="KR2b0019_WYG_307-21b"/>
城砦備人二萬馬五千一月芻糧　詔權發遣淮南路<lb/>
轉運副使都官員外郎李琮根究逃絶户下虧陷稅役<lb/>
等錢<hi>正月二十二日琮初除漕</hi>　詔開封府界京東西諸將下弩手<lb/>
每五十人差教頭一人　詔虞部員外郎陳幵放歸田<lb/>
里永不收叙幵陳世儒之從兄世儒殺母事覺幵諭世<lb/>
儒自盡而心利其財故也　通判熈州祕書丞胡宗哲<lb/>
同管勾經制熈河路邊防財用事<lb/>
丙午同提舉成都府等路茶塲屯田員外郎蒲宗閔及<lb/>
<pb n="KR2b0019_WYG_307-22a"/>
勾當官遷官循資有差　録故提舉茶場李把子珏試<lb/>
將作監主簿以陜西轉運司言茶塲司自熈寧七年置<lb/>
場至十年總入息稅錢百二十二萬九千餘緡而把已<lb/>
死故也　詔監文思院殿中丞王史太子中舍許遷並<lb/>
衝替坐造山陵皇堂鐵葉不中度也<lb/>
丁未詔開封府界京東西河北河東陜西等路久苦旱<lb/>
災近雖霑潤未至優渥深慮刑獄或有寃留上干和氣<lb/>
可諸路分委監司在京遣中書刑房檢正官督遣繫囚<lb/>
<pb n="KR2b0019_WYG_307-22b"/>
又詔轉運提㸃司體量災傷七分以上蠲其夏稅不及<lb/>
七分檢覆如常法提㸃刑獄提舉司察不如法者以聞<lb/>
戊申詔中書宗室大小學官員多俸薄其議減員增俸<lb/>
<hi>六月戊戌</hi>　閤門言儀制有車駕省方出獵大閱大酺之類<lb/>
行之希濶欲並置舊本餘以儀制修定從之　提舉茶<lb/>
場范純粹兼三司勾當公事以李稷言純粹任右贊善<lb/>
大夫官卑恐不能彈壓州縣故也　御史臺言奉詔復<lb/>
置六察察在京官司今請以吏部及審官東西院三班<lb/>
<pb n="KR2b0019_WYG_307-23a"/>
院等𨽻吏察户部三司及司農寺等𨽻户察刑部大理<lb/>
寺審刑院等𨽻刑察兵部武學等𨽻兵察禮祠部太常<lb/>
寺等𨽻禮察少府將作等𨽻工察從之　初乞弟歸自<lb/>
江安怨夷牢殺一毛欲讎之然不敢出其部冦掠<hi>殺一毛具</hi>
<hi>元年十二月末</hi>知瀘州喬叙數遣人邀之打誓通判家定國曰<lb/>
有事而誓猶不足以示威今無事而求其誓徒納侮耳<lb/>
叙不從卒以金繒誘乞弟打誓於江安乞弟率衆坐大<lb/>
嶺上遣兄阿字及蠻奴沙自阿義與叙打誓時三月己<lb/>
<pb n="KR2b0019_WYG_307-23b"/>
巳也誓訖乞弟遂攻圍羅箇牟村索其舊稅羅箇牟村<lb/>
自熈寧十年熊本始團結之約蠻有讎殺漢為救援於<lb/>
是奉職任光秀詣江安吿急梓䕫路都監王宣恥不與<lb/>
打誓江安令阿宗範復以言激之遂檄戎瀘等州都廵<lb/>
檢王謹言江安駐泊都監郭晏悉以兵㑹同日至羅箇<lb/>
牟村與賊遇乞弟曰我近與漢家打誓不敢犯漢羅箇<lb/>
牟欠蠻舊稅我故讎之宣等不聽堅欲與戰乞弟未敢<lb/>
動且曰我蠻不敢先為惡宣遣任光秀往督戰光秀突<lb/>
<pb n="KR2b0019_WYG_307-24a"/>
騎馳陣前與賊對語抽身立髙嶺上賊衆四合宣與其<lb/>
子三班差使琥驅兵力鬬賊衆稍怯欲自引去晏州夷<lb/>
以刀畫地呼曰我隨爾蠻爾蠻若退漢必殺我他日爾<lb/>
蠻如何更來索我稅賊衆遽止先攻殺謹言次又殺晏<lb/>
宣知必敗諭琥令馳歸曰我以王事當死琥曰父死於<lb/>
此子復何往遂俱死官軍死者幾八百人是日梓夔路<lb/>
鈐轄司言宣等全軍戰没詔入内供奉官勾當内東門<lb/>
韓永式往瀘州體量公事<hi>差韓永式據御集二十日再出劄子舊紀書瀘州蠻賊乞</hi>
<pb n="KR2b0019_WYG_307-24b"/>
<hi>弟冦戎州都監王宣廵檢王謹言死之新紀但書王宣並録之初韓存寳經畫羅茍夷爭不償骨價事乞弟遣</hi>
<hi>其親信至納溪寨率兵助王師軍前報以不用重兵約能撫遏諸蠻擒捕羅茍餘黨當有厚賞乞弟皆如約存</hi>
<hi>寳既平羅茍遂不立賞乞弟率晏州夷六千餘攻戎州界及江安縣諸蠻焚聚落作木契刼以輸稅擁兵責存</hi>
<hi>寳所許賂不可得數日乃去今按羅茍夷與羅箇牟不同原本多訛  改正</hi>
庚戌詔西北諸路久旱慮蝻蟲漸生其令轉運司督州<lb/>
縣撲滅毋致滋長　又詔在京官司奏或申中書樞宻<lb/>
院事待報半年未下聽節畧大綱及申奏月日以聞<lb/>
都大提舉導洛通汴司言所狹河道欲留水面濶八十<lb/>
<pb n="KR2b0019_WYG_307-25a"/>
尺以上束水水面濶四十五尺詔狹河處留水面濶百<lb/>
尺　審刑院刑部言宣州民葉元有為同居兄亂其妻<lb/>
縊殺之又殺兄子而彊其父與嫂為約契不訟於官鄰<lb/>
里發其事州為上請上批同居兄亂其妻或彊或和既<lb/>
無證左又罪人今皆已死則二者同出於葉元有一口<lb/>
不足用以定罪又下民雖為無知抵冒法禁固宜哀矜<lb/>
然以妻子之愛既罔其父又殺其兄繼戕其姪背逆天<lb/>
理傷敗人倫宜以毆兄致死律論　又批祥符知縣唐<lb/>
<pb n="KR2b0019_WYG_307-25b"/>
彀等於城北㸃集保甲約二千餘人農事方急未知㸃<lb/>
集因依可令提㸃司具析後提㸃司言詔書敎大保長<lb/>
先令提舉官追集簡閱人材故祥符有此㸃集詔劾祥<lb/>
符官吏仍戒諸縣自今先簡大保長不足方選家丁及<lb/>
以次人既而祥符官吏自言受提舉敎閱官指揮廼詔<lb/>
免劾　樞宻院言提舉敎馬軍所敎保甲巳經閱試補<lb/>
三班借職五人三班差使十六人披帶班殿侍九人賜<lb/>
銀絹六十人詔五人充王中正敎大保長隨行餘分差<lb/>
<pb n="KR2b0019_WYG_307-26a"/>
赴廵檢尉下指敎長上保丁<lb/>
辛亥上批瀘州蠻事未息梓夔路鈐轄司所奏諸縣寨<lb/>
邊事關報異同閑冗之語悉以上聞慮其間隠晦要切<lb/>
事或致處分之際有失機㑹可約束令自今並須審察<lb/>
事實節畧機要以聞　髙陽關路鈐轄兼河北第十將<lb/>
雷仲言臣昨欲舉行覇州敎閱不依元結隊伍為副將<lb/>
劉昌序沮止遂獨御中總管司後來營教已依元結隊伍<lb/>
法有雲翼卒胡千輙率衆當敎場不唱喏是日昌序先<lb/>
<pb n="KR2b0019_WYG_307-26b"/>
入敎場臣後至恐必有事因令覇州鞫百餘日未結正<lb/>
乞委官體量上批專下轉運判官孫迥推究慮劉昌序<lb/>
欲傾揺雷仲故導千等抵冒深刑宜令研窮考訊必見<lb/>
姦慝所在既而迥言昌序實無害仲之意乃止　梓州<lb/>
路轉運司言體量乞弟等三月己巳赴納溪寨立誓歸<lb/>
順羅箇牟村蠻止為收藏乞弟奴婢有任光秀妄以生<lb/>
南羅箇牟村為省地報王宣以蠻人侵犯致輕易出兵<lb/>
陷没縁羅箇牟村蠻熈寧七年後方量納官稅不同省<lb/>
<pb n="KR2b0019_WYG_307-27a"/>
地熟蠻納二稅役錢詔羅箇牟村蠻既納稅賦即是省<lb/>
地熟户見在圖籍並係熟蠻不委所奏有此異同今不<lb/>
獨為王宣接戰所因縁繫久逺地界事令轉運鈐轄司<lb/>
審實以聞後逐司奏羅箇牟村蠻但量納稅物以覊縻<lb/>
之實與省地熟蠻不同<hi>後逐司奏云云朱本簽貼去以宻院取㑹到修入墨本無之</hi>
　河東經畧使孫永舉供備副使董中行為岢嵐軍草<lb/>
城川都廵檢詔中行以伎術進豈宜領邊要職任令别<lb/>
舉官　權發遣司農寺丞太子中允館閣校勘張商英<lb/>
<pb n="KR2b0019_WYG_307-27b"/>
檢正中書刑房公事　前絳州團練使駙馬都尉王詵<lb/>
復慶州刺史聽朝參詵前坐蘇軾奪官蜀國長公主久<lb/>
病上欲慰主心故特有是命及上視主疾問所欲主但<lb/>
謝復詵官而已<lb/>
壬子御史滿中行言都水監丞及廵河使臣按行河上<lb/>
縱吏受賄而逐埽軍司濠寨人員兵級等第出錢號為<lb/>
常例稍不如數則推擿過失追擾决罰苦於誅求至借<lb/>
官錢應辦乞體量根究施行詔轉運判官孫迥體量以<lb/>
<pb n="KR2b0019_WYG_307-28a"/>
聞後應犯在赦後者皆根勘論如法　詔前河北路轉<lb/>
運副使陳知儉罰銅三十斤前提㸃河北路刑獄韓正<lb/>
彦罰銅三十斤坐河决曹村失備也<lb/>
甲寅命翰林學士權御史中丞李定詳定郊廟奉祀禮<lb/>
文定中辭之　罷郡牧行司復置提舉買馬監牧司<lb/>
入内東頭供奉官瀘州勾當公事韓永式乞差熈河都<lb/>
虞候呂昱為指使上批昱本熈河弓箭手累立戰功補<lb/>
都虞候近私隨韓存寳討蠻賊本路已作逃亡除籍故<lb/>
<pb n="KR2b0019_WYG_307-28b"/>
困躓無所歸可與三司軍將令帶隨行　代州言諜報<lb/>
契丹北樞宻蕭堯昌等引步騎㸃檢縁邊鋪舍上批敵<lb/>
若止是增飾鋪舍必不遣如此重官恐尚有理辨團山<lb/>
子以東地界之意故假此為名宜下定州真定府安撫<lb/>
司太原府經畧司速募人伺敵情仍增邊界廵守及權<lb/>
移異地分内不得力使臣後逐司奏言惟㸃閱鋪舍而<lb/>
已非有他故也　詔衡州茶陵縣歲以稅米折納船材<lb/>
運至潭州造船公私縻費自今以所輸船材即本縣造<lb/>
<pb n="KR2b0019_WYG_307-29a"/>
船二百艘轉運司出錢佐其費從太子中允王子韶太<lb/>
常博士何琬請也後又詔民稅米聽輸縣米一石别輸<lb/>
船脚錢七十官為運至潭州　詔濰州防禦使克諶饒<lb/>
州防禦使克懼各追一官罰銅九斤停朝叅俸給以遇<lb/>
慈聖光獻皇后虞主坐道旁不起為禮儀使劾奏也<lb/>
乙夘詔候諒闇畢加上仁宗英宗尊諡　權御史中丞<lb/>
李定言奉行朝廷法令以致之民者諸路監司而無鈎<lb/>
考之法今御史臺分察官司違慢若推此法以察諸路<lb/>
<pb n="KR2b0019_WYG_307-29b"/>
監司宜無不可者以户案察轉運提舉官以刑案察提<lb/>
㸃刑獄如此則内外官司各勤職事朝廷法令不至隳<lb/>
廢從之<hi>兩紀並書詔御史分察諸路監司</hi>
丙辰詔以季秋擇日有事於明堂<lb/>
丁巳詔鄜延路經畧司縁邊隨市價增錢鬻鹽鈔以聞<lb/>
　京東路轉運司言鄆州築遥隄長二十里下濶六十<lb/>
尺髙一丈先是河決曹村水至鄆州城下明年山水暴<lb/>
至漂壊城北廬舍知州賈昌衡李肅之相繼議築遥隄<lb/>
<pb n="KR2b0019_WYG_307-30a"/>
以捍水患至是隄成役夫六千一月畢賜詔奬之　詔<lb/>
司農寺改更常平免役坊場等事有干大法者不得輒<lb/>
下相度並先奏取㫖<lb/>
己未資政殿學士知延州呂惠卿為資政殿大學士再<lb/>
任　詔故梓夔州路都監禮賓使王宣戎瀘等州同都<lb/>
廵檢使内殿承制王謹言瀘州江安縣駐泊都監内殿<lb/>
承制郭晏前瀘州管界内同廵檢右侍禁孫中立都監<lb/>
司指使三班借職楊永夀差使王琥散直盛贇劉用押<lb/>
<pb n="KR2b0019_WYG_307-30b"/>
馬殿侍張徳李珣孫宣旦孫文秀令轉運司致祭賜其<lb/>
家錢絹有差䕶送家屬至願歸處無親戚者遣吏齎骨<lb/>
及財物贈官宣敇等送其家贈宣六宅使謹言晏並西<lb/>
京左藏庫副使録宣子琥後二人為三班奉職三人借<lb/>
職謹言晏後各一人奉職二人借職中立後一人奉職<lb/>
一人借職餘各一人補下班殿侍　詔監司提舉司有<lb/>
所措置及申請而輒及他司者論如非所職輒管勾法<lb/>
　陜西路轉運使李稷言秦州造公使酒給省倉米慶<lb/>
<pb n="KR2b0019_WYG_307-31a"/>
歴中詔歲毋過千五百石嘉祐四年後歲給四千至六<lb/>
千餘石熈寧二年遂至九千石自後歲不下七八千石<lb/>
前後違法官吏亡存相半未敢推劾詔釋官吏罪自今<lb/>
歲毋過四千石<lb/>
庚申賜梓州路轉運司坊場錢五萬緡絹布各萬匹增<lb/>
備邊計又詔熈河路遇同天節止令進馬二十匹　又<lb/>
詔御史臺六察案官二年為一任以所糾劾官司稽違<lb/>
失職事多寡為殿最中書置簿以時書之任滿取㫖陞<lb/>
<pb n="KR2b0019_WYG_307-31b"/>
黜後中書上刑房所修法注云其所糾劾須朝廷用其<lb/>
言以斷罰人者上批人字下增或上簿三字<hi>增字用御集所書朱</hi>
<hi>本云增取㫖字今不取仍自五月庚午移入此</hi>　上批新受供備庫使曹諭舊<lb/>
有廢疾未嘗出官故未得俸既以恩遷其以俸給之<lb/>
詔權御史中丞李定罷判太醫局除放欠負以領察事<lb/>
也　提舉福建路鹽事賈青上所部賣鹽官吏元豐上<lb/>
年歲課比租額增羡及捕獲私鹽最多乞優加酬奬上<lb/>
批福建路鹽事自寋周輔承命剏法賈青相繼奉行方<lb/>
<pb n="KR2b0019_WYG_307-32a"/>
爾期年已見就緒盗販衰止歲課有贏東南一方公私<lb/>
所頼不細賈青近已嘗推恩自餘行法有勞官吏可第<lb/>
賞之時周輔已擢三司副使自轉運判官王子京而下<lb/>
二十人遷官陞任循資減磨勘年堂除不依名次路分<lb/>
注官有差<hi>熈寧十年六月周輔除福建漕八月徙京東九月仍漕福建元豐元年十月除發運副使</hi>
<hi>十一月以發運副使入為大理少卿十二月兼提舉福建鹽事</hi>　知齊州王臨言州有<lb/>
靈巖寺地課幾萬緡皆為僧徒盗隠乞差官監收每歲<lb/>
計綱上京納詔賜與上清儲祥宫<lb/>
<pb n="KR2b0019_WYG_307-32b"/>
辛酉增國子監歲賜錢六千緡初給外舍生食人月為<lb/>
錢八百五十至是增至千一百故也　御史何正臣言<lb/>
諸路監司郡守體量官吏不待考實多先乞替罷刺舉<lb/>
之際豈能無失其間好惡不公喜怒以意者往往而有<lb/>
乞自今體量官吏有贓狀已明不可留本任者取㫖先<lb/>
替罷餘委别司考察或俟結正施行詔送詳定重修編<lb/>
敕所<hi>朱本云元行不書</hi>　詔非導洛司船輙載商人稅物入汴<lb/>
者雖經場務投稅並許人告罪賞依私載法即服食器<lb/>
<pb n="KR2b0019_WYG_307-33a"/>
用日費非販易者勿禁官船附載蕟箔柴草竹木亦聽<lb/>
仍責廵河催綱廵檢都監司覺察從宋用臣請也<hi>三月二十</hi>
<hi>四日</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百二十二</head> <lb/>
    <p>
<pb n="KR2b0019_WYG_426-1a"/>
欽定四庫全書<lb/>
　續資治通鑑長編巻四百二十二<lb/>
　　　　　　　　　　　　　宋　李燾　撰<lb/>
　　哲宗<lb/>
元祐四年二月壬寅朔寳文閣直學士新除刑部尚書<lb/>
謝景温知鄆州<hi>政目在正月二十八日</hi>右正言劉安世言臣伏見<lb/>
自去冬謝景温除權刑部尚書臣等疏其姦邪罪惡乞<lb/>
行寢罷伏䝉陛下特徇公議外移鄆州日近閤門繳回<lb/>
<pb n="KR2b0019_WYG_426-1b"/>
吿命而尚書省却令進奏院遞付本官中外喧傳無不<lb/>
駭異臣考尋故事應朝廷除授即無不經拜命而付告<lb/>
身者唯綸言已下其人亡没乃以命書就賜其家雖景<lb/>
温曽除秋官因致人言未嘗祇受閤門繳納自合毁抹<lb/>
昨者再行移運之制遽用刑部新銜搢紳之間固有疑<lb/>
論今乃以不當給之告妄授景温雖欲隂借稱呼暗累<lb/>
資序而顚倒錯亂殊失舊章伏望聖慈速令追取依條<lb/>
例毁抹所貴君命不私國體無損又言近嘗奏論謝景<lb/>
<pb n="KR2b0019_WYG_426-2a"/>
温刑部尚書告身不合給付比聞景温自以無名不敢<lb/>
輙受謂宜因其辭免遽令追還伏見已有朝㫖令依前<lb/>
降指揮理實未安須至論列臣伏觀朝廷自來常格應<lb/>
在京新除職事官並須受吿方得繫銜昨除景温刑部<lb/>
尚書未曽拜命而移鄆州之制遽列新職人士固已駭<lb/>
異今又遂非再令給吿變亂典故殊無義理况日近王<lb/>
汾除諫議大夫尋用人言而罷未聞以命書賜之何獨<lb/>
景温遂廢故事與之者不足為恩受之者不足為榮朝<lb/>
<pb n="KR2b0019_WYG_426-2b"/>
廷之事豈宜如此臣區區之所惜者國家之體不可妄<lb/>
變非為景温而發也惟陛下謹守成憲防微杜漸追還<lb/>
景温吿命依例毁抹所貴名實稍正紀綱不紊<lb/>
癸夘户部言得㫖取索裁减在京職事官俸按官制職<lb/>
事官俸以寄禄官髙下分行守試三等㸔詳寄禄官既<lb/>
髙則本俸自多不須更支上等職錢欲乞去行守一等<lb/>
行者止依守法及不帶行守者亦如之舊無行守兩等<lb/>
職錢者依元定數從之<hi>舊録云先帝董正治官悉罷無名雜給分行守試制禄養㢘務</hi>
<pb n="KR2b0019_WYG_426-3a"/>
<hi>欲優足至是裁損非先帝志也新録削去</hi>　御史中丞李常等言朝奉郎何<lb/>
宗元學問通浹乞隨才錄用翰林學士許將言太學博<lb/>
士陳祥道尤深於禮嘗著増廣舊圖及考先儒異同之<lb/>
説著禮書一百巻望試以禮官取所為書付之有司詔<lb/>
以何宗元為國子監丞陳祥道為太常博士　詔職事<lb/>
官闕許兼<hi>政目三日事當考</hi>
甲辰司空同平章軍國事吕公著卒輟視朝三日乗輿<lb/>
臨奠成服苑中敇有司治葬贈太師申國公謚正獻公<lb/>
<pb n="KR2b0019_WYG_426-3b"/>
著自少講學以治心養性為本識慮深敏量閎而學粹<lb/>
茍便於國不以私利害動其心與人至誠不事表暴其<lb/>
好士樂善出於天性士大夫有以人物為意者必問其<lb/>
所知與其所聞相參覈以待上求神宗嘗謂執政曰吕<lb/>
公著之於人材其言不欺如權衡之稱物上前議政事<lb/>
盡誠去飾博取衆人之善以為善至其所當守毅然不<lb/>
可回奪也<hi>舊錄公著傳神宗相王安石為政而公著與光輩率為異論謂制置三司條例為名分不</hi>
<hi>正常平青苖法本非惠民宜罷去帝以其未喻也猶不之斥乃面奏若韓琦因人心不忍如趙鞅舉甲除君側</hi>
<pb n="KR2b0019_WYG_426-4a"/>
<hi>之惡不知陛下何以待之帝始謫之宋敏求草詞止言敷陳失實援據非宜帝以為不正名其罪令陳升之易</hi>
<hi>之曰厚誣藩鎮興除惡之謀深駭予聞乖事理之實遂以翰林侍讀學士知潁州新錄辨曰舉晉陽甲事當以</hi>
<hi>司馬光日記中語折𠂻為定合删去上文一百四十三字舊錄云自熙寜初論法度不便者皆被黜逮茲政成</hi>
<hi>異議者復希効用公著亦以自薦新錄辨曰上文云有詔舉才行可陞擢者公著因言兼收博納各得自盡則</hi>
<hi>無滯才之歎如此非自薦以希効用也合刪三十字舊録云時上方恭黙太皇太后退託簾帷公著雅善司馬</hi>
<hi>光二人用事更法改制無所忌憚新録辨曰以上三十二字痛詆公著誣及宣仁合行刪去</hi>
乙巳朝散郎直龍圖閣權發遣慶州范純粹為寳文閣<lb/>
待制知慶州再任　吏部侍郎范百祿等言河北轉運<lb/>
<pb n="KR2b0019_WYG_426-4b"/>
使朝議大夫直秘閣謝卿材公忠亮直處身不回論議<lb/>
大河尤為精識臣等近請罷外都水丞司令轉運使副<lb/>
判官兼制置河防公事望檢㑹前奏施行詔户部工部<lb/>
限半月同共相度以聞<hi>七月八日卿材兼領外使</hi>　侍御史盛陶言<lb/>
近詔除六曹郎中並於第二任知州以上資序人内選<lb/>
實歴知州或曽任監司六曹員外郎校理臺諫官開封<lb/>
府推官滿二年人充竊詳監司係朝廷擢用復滿二年<lb/>
除六曹郎中固不為過其第二任歴知州人多是吏部<lb/>
<pb n="KR2b0019_WYG_426-5a"/>
常調諸路監司被召入省若稍資淺止為員外郎而轄<lb/>
下守倅及資格者乃直為郎中理似未安望且除員外<lb/>
郎有勞乃遷郎中詔於元降㫖内删實歴知州或五字<lb/>
丙午吏部言元豐中立定薦舉文臣承務郎已上及武<lb/>
臣崇班已上陞陟員數自後薦舉官司為所舉數足汎<lb/>
為考察之薦於法不應收使詔今後文臣係知州軍資<lb/>
序及武臣路分都監知州軍已上方許奏乞考察<lb/>
己酉朝奉大夫集賢殿修撰知潞州梁燾為左諫議大<lb/>
<pb n="KR2b0019_WYG_426-5b"/>
夫<hi>自潞州召入據行狀四月乃至邵伯温辨誣載燾過河陽見邢恕附五月二十八日可考</hi>
癸丑尚書左僕射兼門下侍郎吕大防提舉修神宗皇<lb/>
帝實錄　左中散大夫太常少卿直秘閣王汾為直龍<lb/>
圖閣知明州　朝散大夫衞尉少卿王子韶為太常少<lb/>
卿右正言劉安世言按子韶資性憸佞行已無耻熙寧<lb/>
初士大夫有十鑚之諺目子韶為衙内鑚蓋以其造請<lb/>
公卿之門不憚寒暑交結權要子弟巧於自媒如刀錐<lb/>
之銛銳也及吕公著為御史中丞遂薦子韶以備臺官<lb/>
<pb n="KR2b0019_WYG_426-6a"/>
隂持兩端見利忘義是時王安石用事方行青苖之法<lb/>
子韶每進對之際則迎合上意未嘗有一語敢指政事<lb/>
之失及對公著則又復肆誕謾以謂屢嘗奏疏言新法<lb/>
之非便蓋欲上下欺罔兩獲其利先皇帝聖鑒明哲洞<lb/>
照姦心子韶詐窮情得遂被黜責其後復除荆湖南路<lb/>
轉運判官為言者疏其前後過犯及不葬父母之事因<lb/>
而報罷元祐初擢領劇曹又為御史論其亡狀尋令外<lb/>
補今少常之任素號清選前日之居此官者或遂遷侍<lb/>
<pb n="KR2b0019_WYG_426-6b"/>
郎或就拜給諫大用之漸多假此途豈容匪人輙爾冒<lb/>
處伏望陛下慎重名器斥逺佞邪收還子韶誤恩别擇<lb/>
賢者庶無虛受輿論厭服又言臣聞子韶熙寧中嘗按<lb/>
錢塘祖無擇事承望王安石風㫖巧為誣䧟搢紳之間<lb/>
至今不以為直及任御史茍務容恱上諛人主下欺官<lb/>
長先皇帝察其頗僻黜為上元知縣清議不齒于今有<lb/>
年中間雖移湖南運判及遷吏部郎中尚為言者所劾<lb/>
皆即報罷今少常之任資望愈重一歴此地遂升要津<lb/>
<pb n="KR2b0019_WYG_426-7a"/>
豈容匪人可冒優選議者謂子韶頗有文學不忝新命<lb/>
此亦姑息之論非公言也國家設官分職本以待天下<lb/>
之才如子韶者反覆姦邪見於已試人物汙下衆所鄙<lb/>
薄既不能納忠於先朝豈復更能盡節於陛下雖區區<lb/>
之記問或有可稱而大義已虧餘何足道今若不究本<lb/>
末妄置清途臣恐倖門遂開小人道長甚非朝廷之福<lb/>
惟陛下重惜名器為官擇人檢㑹臣前奏事理特降指<lb/>
揮收還子韶之命别授賢者以慰輿議又言按子韶人<lb/>
<pb n="KR2b0019_WYG_426-7b"/>
品冗末性復憸邪熙寧中為御史之日見利忘義反覆<lb/>
迎合其後吕公著陳襄質於上前矯詐悉露先帝疾其<lb/>
誕謾乃詔之曰外要黨正之名内懷朋姦之實遂奪言<lb/>
職逺貶江左止此一節已見棄於清議而况交結權勢<lb/>
子弟不耻自媒挾持私怨造祖無擇之大獄謟事吕嘉<lb/>
問復得提舉折納差遣操行卑汚實鮮倫比昨除湖南<lb/>
運判及遷吏部郎中當時御史猶以為非處子韶之宜<lb/>
劾奏而罷豈茲少常之任乃可輕授除目傳播甚駭物<lb/>
<pb n="KR2b0019_WYG_426-8a"/>
聼臺諫論列方俟進止子韶畧無畏憚遽已視事其處<lb/>
心積慮不過以謂朝廷若用言者之論則已嘗就職縱<lb/>
使罷去恩例尚優機巧僥倖一至於此方陛下勵精求<lb/>
治辨别邪正之際尤不可使此輩輙汚清途伏望聖慈<lb/>
特垂省察收還子韶之命以為姦人之戒又言臣近三<lb/>
具狀論奏王子韶除太常少卿不當至今未覩施行近<lb/>
者風聞三省奏事之際嘗䝉宣諭以辨别君子小人為<lb/>
戒輔弼大臣既承聖訓謂宜夙夜交儆慎簡庻僚而謬<lb/>
<pb n="KR2b0019_WYG_426-8b"/>
引姦慝塵汚清選考之衆議皆謂執政之間與子韶有<lb/>
舊者憐其獨未顯達力為主張臣竊謂大臣不遺故舊<lb/>
之心則善矣至於屈天下之公議而伸一己之私恩則<lb/>
非所以為朝廷之計也昨者王汾除諫議大夫御史止<lb/>
言其詼諧口吃之類一二小事猶即報罷豈若子韶姦<lb/>
邪反覆見於已試柔屈不耻老而益甚遽躋華胄實辱<lb/>
簮紳况汾以小過而棄捐子韶負大罪而拔擢用捨之<lb/>
道顯属不當伏乞改授閑慢差遣以允輿議<hi>三月十六日别與差</hi>
<pb n="KR2b0019_WYG_426-9a"/>
<hi>遣二十六日改衞尉卿</hi>　御史中丞李常言伏聞回河與减水河<lb/>
之議已奉徳音悉令罷免凋瘵之民咸獲休息聖恩所<lb/>
加過半天下盛徳之事傳之無窮四海幸甚四海幸甚<lb/>
<hi>又考雲平廟碑稱塞曹村埽凡用九路之夫若截河為堤開浚故道倍雲平之役今䝉罷免聖恩所及豈特九</hi>
<hi>路而已</hi>竊以舉大役耗國財困未蘇之民事無成之功使<lb/>
朝廷之上乆疑而不决妄置官局枉興工役不貲之費<lb/>
已數百萬理水之官罪在不赦今置而不問恐非所以<lb/>
懲有過戒後來王孝先等伏望聖慈深詔有司重行黜<lb/>
<pb n="KR2b0019_WYG_426-9b"/>
降用示公朝有罪必罰杜絶他時妄誕希合之弊貼黄<lb/>
稱孝先等庸愚小人豈足以汚典刑雖然上誤朝廷全<lb/>
自此輩興扇浮議使上下交惑今不重行黜責深慮造<lb/>
端希㫖之弊日益以甚也伏望特賜指揮是日詔朝請<lb/>
大夫都水使者王孝先知曹州中書舍人曽肇封還詞<lb/>
頭奏曰伏以朝廷起孝先於謫籍之中任以都水之事<lb/>
一旦罷去猶得輔藩以為無罪耶則孝先在河朔二年<lb/>
妄議河事前後反覆勞人費財已有臣僚奏論臣不復<lb/>
<pb n="KR2b0019_WYG_426-10a"/>
言及陛下遣官按視辭窮迹露猶敢廣計工料肆為大<lb/>
言邀縣官以必不可應副之事愚弄朝廷期自解免欺<lb/>
君罔上情狀甚明不可謂之無罪也以為有罪邪則當<lb/>
明正典刑重行黜逐今乃置之近輔不失節鎮使臣於<lb/>
訓詞褒貶之際未有以處故不避冒黷須至奏論大抵<lb/>
人臣事上以忠信為主朝廷紀綱以賞罰為重若誕謾<lb/>
欺罔者略而不問則賞罰失當紀綱殆廢矣况孝先庸<lb/>
猥鄙夫初無善狀出治詔獄則以觀望敗官入為理卿<lb/>
<pb n="KR2b0019_WYG_426-10b"/>
則以刻覈抵罪陛下抆拭瑕釁拔而用之所宜竭誠以<lb/>
報恩遇乃習故態惡心不悛此而可容孰為可責臣恐<lb/>
命下之日公論沸騰不免上煩聖聰為之反汗仰累國<lb/>
體罪實在臣是以承詔傍徨未敢措辭伏望少留神明<lb/>
更加裁處使罰不失當羣情厭服則臣雖以逆㫖獲罪<lb/>
亦所甘心干犯天威伏深震懼所有誥詞未敢修撰貼<lb/>
黄稱孝先初議孫村口築隄開減水河為回河之計朝<lb/>
廷聼之興役彌年及遣官行視不可回河已罷修河司<lb/>
<pb n="KR2b0019_WYG_426-11a"/>
則孝先安所逃責若謂為無罪恐非公論又貼黄稱按<lb/>
孝先初自濮州召為都水使者治河二年略無成效更<lb/>
以欺誕罷去乃得大藩恐於朝廷行法未為允當又貼<lb/>
黄稱吏部侍郎范百祿等奏修河司役過兵夫六萬三<lb/>
千餘人計五百三十萬工約支費過錢糧三十九萬二<lb/>
千九百餘貫石匹兩買物料錢七十五萬三百餘貫使<lb/>
過物料二百九十餘萬條束官員使臣大軍將凡一百<lb/>
一十餘員凡請給不預此數又中書省勘㑹到修河司<lb/>
<pb n="KR2b0019_WYG_426-11b"/>
兵士逃走三千六百九十一人死損一千三百一十九<lb/>
人此所謂勞人費財又貼黄稱范百祿等奏顧臨等從<lb/>
初與王孝先同議孫村口難復故道今却係王孝先奏<lb/>
乞於上件處取水入故道又奏孝先三次陳述前後不<lb/>
同此所謂前後反覆又貼黄稱孝先去年十二月奏開<lb/>
濬故道閉塞北流等共用人工一千餘萬物料近五千<lb/>
萬便要正月數足此所謂廣計工料邀縣官以必不可<lb/>
應副之事又貼黄稱元豐中孝先嘗奉詔勘朱丹孫逈<lb/>
<pb n="KR2b0019_WYG_426-12a"/>
髙遵裕公事坐觀望奪官昨因臣僚上言大理寺刑獄<lb/>
寃濫事降知濮州中書舍人彭汝礪再封還詞頭奏曰<lb/>
聖人在上不能使人不為過惡有過惡則治之而已當<lb/>
堯之時洪水未平堯使鯀治之不克有成鯀不免殛死<lb/>
堯不失為聖人臣伏詳王孝先反覆不信熒惑中外誕<lb/>
謾無懼愚弄朝廷耗蠧國財死折人命其事見於案牘<lb/>
甚具見於人言甚不可欺非特臣言也今朝廷為之蓋<lb/>
覆為之遷徙譬猶愛惜兒女不忍以一指彈治臣恐朝<lb/>
<pb n="KR2b0019_WYG_426-12b"/>
廷綱紀自此弛廢矣賞罰者朝廷綱紀也綱不綱紀不<lb/>
紀雖有智力不能善其後矣陛下自履大位于今五年<lb/>
好惡循理是非以道<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御無過與宗室無假借近親貪<lb/>
功廢之終身而不齒乳媪弄權一日棄之如涕唾命於<lb/>
朝廷達於四海詠蹈皷舞稱為神明今於孝先而疑之<lb/>
臣以為過矣書曰刑故無小又曰怙終賊刑孝先之於<lb/>
河議非不知而為之也及姦詐窮露猶敢肆意誕謾以<lb/>
朝廷為無足畏是所謂怙終雖堯舜在上不能容矣夫<lb/>
<pb n="KR2b0019_WYG_426-13a"/>
是非非我也是天下之公器也雖大臣有不得擅焉賞<lb/>
罰非人也是天下之成命也雖人主有不得而私焉易<lb/>
曰文不當故吉凶生焉治亂禍福之來一嚬一笑之間<lb/>
而已况如此其大者邪惟陛下上畏天威俯同天下之<lb/>
議治王孝先等之罪以解中外之惑以存朝廷之紀綱<lb/>
臣雖得罪蓋所安也所有詞頭臣未敢撰制<hi>汝礪更有不行下孫</hi>
<hi>村口文字在此奏前已附去年十二月恐此奏非繳孝先曹州除命須别詳考</hi>後十日詔王孝<lb/>
先改知濮州<hi>改知濮州乃二十二日今并書之</hi>　是日詔知洪州黄履<lb/>
<pb n="KR2b0019_WYG_426-13b"/>
知潤州知潤州王覿除淮南轉運使<hi>按王覿由知潤州除淮南轉運原本</hi>
<hi>脫知潤州三字今増正</hi>新知明州傅燮知洪州中書舍人曽肇既<lb/>
草黄履制詞因言王覿自諫議大夫出知潤州今除淮<lb/>
南轉運使未審有無故事傅燮自江東提㸃刑獄奉聖<lb/>
㫖與知州差遣昨已除明州今又改洪州兼一路鈐轄<lb/>
未審因依乞指揮勘㑹以憑命辭翌日三省進呈黄履<lb/>
王覿新除皆罷以知宣州張修為淮南轉運副使傅燮<lb/>
知宣州　朝奉郎權知曹州韓宗古為集賢校理知潞<lb/>
<pb n="KR2b0019_WYG_426-14a"/>
州右正言劉安世言臣伏見朝廷除韓宗古知潞州仍<lb/>
貼集賢校理考之公論皆謂未安臣聞先帝初更官制<lb/>
以著作校書郎正字𨽻秘書省為職事官前日帶校理<lb/>
校勘之類並轉一資悉令解罷宗古舊為校理已依上<lb/>
件條制轉官納職今日復有此授顯屬無名若謂潞州<lb/>
藩鎮欲示優崇則陜州地望尤髙所宜加禮兼陳侗亦<lb/>
是曽轉官罷館職之人向者移陜未曽復職事體均一<lb/>
予奪頓殊欲望僉議允諧不可得也况王孝先已改濮<lb/>
<pb n="KR2b0019_WYG_426-14b"/>
州則宗古自合仍舊伏乞追還前命以正國體詔宗古<lb/>
特展四年磨勘已而宗古再請罷職從之<hi>宗古展磨勘及再請罷職</hi>
<hi>見三月一日今幷書之</hi>　新差提㸃廣南西路刑獄蔣之翰以病<lb/>
乞改授知州從之　大中大夫集賢院學士髙賦為通<lb/>
議大夫集賢院學士致仕從其請也<lb/>
甲寅尚書省言官員在任以急難乞假離任舊無此法<lb/>
近年創行修立致乞假者稍多妨廢職事其間因縁不<lb/>
無詐妄請除父母疾病危篤許騐實給假離任外餘並<lb/>
<pb n="KR2b0019_WYG_426-15a"/>
删去兼自來以私故離任者並不差破人從其依在任<lb/>
取送家属條差人一節亦請刪去并縁邊主兵及向着<lb/>
河埽若虧欠場務官押綱使臣並勿給從之<lb/>
丙辰監察御史王彭年奏臣伏覩皇帝陛下好學不倦<lb/>
聖敬日躋左右講讀必擇天下端亮忠信之臣務以道<lb/>
徳輔成聖性若使邪偽險薄之人妄進姦言以惑天聼<lb/>
臣恐為害不細臣聞翰林學士兼侍讀蘇軾每當進讀<lb/>
未嘗平易開釋必因所讀文字密蔵意㫖以進姦說聞<lb/>
<pb n="KR2b0019_WYG_426-15b"/>
軾言者無不震悚所進漢唐事迹多以人君殺戮臣下<lb/>
及大臣不禀詔令欲以擅行誅斬小臣等事為獻若此<lb/>
言者殊非道徳仁厚之術豈可以上凟聖聰軾之性識<lb/>
險薄一至如是軾之姦謀則有所在竊恐欲漸進邪說<lb/>
大則離間陛下骨肉小則疑貳陛下君臣姦人在朝為<lb/>
國大患不即逺逐悔無及矣原軾之心自以素來詆謗<lb/>
先朝語言文字至多今日乃欲謀為自完之謀是以百<lb/>
端姦譎欲惑天聼若此人者豈宜乆在朝廷伏願二聖<lb/>
<pb n="KR2b0019_WYG_426-16a"/>
深垂鑒照特行誅竄以謝天下貼黄稱軾之所進漢唐<lb/>
故實誅斬殺戮等事編錄見存皆可考騐彭年又奏近<lb/>
者論奏翰林學士兼侍讀蘇軾多以漢唐人君殺戮臣<lb/>
下及大臣不奉法令欲以擅行誅斬小臣等事上進仍<lb/>
於講筵讀史書之際懷挾私意妄論政事以凟聖聰欲<lb/>
乞朝廷罷斥施行至今未聞徳音伏望聖慈特賜睿㫖<lb/>
降出臣奏狀付三省取出講筵編錄則蘇軾所進漢唐<lb/>
事迹内照騐見有上項殺戮誅斬等事若非輔成人主<lb/>
<pb n="KR2b0019_WYG_426-16b"/>
仁厚徳性之說不合進獻即乞早賜斥逐如臣所言不<lb/>
當亦乞特行黜降貼黄稱軾為翰林學士職在侍從凡<lb/>
論政事宜明上章疏指陳是非其在講讀即非議論政<lb/>
事之所今軾於體當上章疏而不上於不當奏事之處<lb/>
而論奏動違故常必挾姦罔伏願詳察早賜罷斥以杜<lb/>
微漸先是軾於講筵進事迹云成帝時張禹位特進甚<lb/>
尊重朱雲上書求見欲斬佞臣一人以厲其餘上問誰<lb/>
也對曰安昌侯張禹上大怒曰小臣居下訕上廷辱師<lb/>
<pb n="KR2b0019_WYG_426-17a"/>
傅罪死不赦御史將雲下雲攀折殿檻呼曰臣得下從<lb/>
龍逄比干游於地下足矣未知聖朝何如耳文帝時申<lb/>
屠嘉為丞相鄧通方愛幸嘉入朝而通居上旁有怠慢<lb/>
之禮嘉奏事畢因言朝廷之禮不可以不肅罷朝坐府<lb/>
中為檄召通曰不來且斬通唐太宗時河内人李好徳<lb/>
得心疾妄為妖言詔按其事大理丞張藴古奏好徳被<lb/>
心疾法不當坐治書侍御史權萬紀劾奏藴古本貫在<lb/>
相州好徳之兄厚徳為其刺史情在阿縱案事不實上<lb/>
<pb n="KR2b0019_WYG_426-17b"/>
怒命斬之於市彭年累奏俱不報崇寧末乃檢㑹施行<lb/>
<hi>彭年二奏據詔㫖崇寧四年閏二月二十八日丙申贈彭年諫大夫時所載増入前奏以元祐四年二月十五</hi>
<hi>日後奏以三月六日今并此彭年奏尚餘四篇今不復取其二奏要亦不足取又崇寧四年閏二月二十八日</hi>
<hi>檢㑹或有所假託未必彭年當時果有此等奏也須更考詳</hi>　詔今後應瀕河州縣<lb/>
積水占田處在任官能為民擘畫溝畎疏導退出良田<lb/>
一百頃以上者並委所属保明以聞到部日與升半年<lb/>
名次每増一百頃遞陞半年名次及千頃以上者比類<lb/>
取㫖酬賞功利大者仍取特㫖從吏部侍郎范百祿請<lb/>
<pb n="KR2b0019_WYG_426-18a"/>
也<lb/>
丁巳夏國遣使謝封册詔學士院降回詔　亳州觀察<lb/>
使克諶卒贈開府儀同三司追封華國公<lb/>
壬戌御邇英閣召講讀官講尚書讀寳訓司馬康講洪<lb/>
範至又用三徳上問曰只此三徳為更有徳康對曰臯<lb/>
陶所陳有九徳如柔而立剛而塞彊而義之類是也先<lb/>
是上恭黙未言起居舍人王巖叟喜聞徳音因欲風諫<lb/>
退而上言曰陛下既能審而問之必能體而行之三徳<lb/>
<pb n="KR2b0019_WYG_426-18b"/>
者人君之大本得之則治失之則亂不可須臾去者也<lb/>
三數雖少推而廣之足以盡天下之要陛下誠能用以<lb/>
修已安人則堯舜三代之盛可坐致也臣職備史官敬<lb/>
已書之於册以示萬世<lb/>
癸亥故入内供奉官郝士良男陟為三班差使<lb/>
乙丑詔常安民别與差遣安民前自太常丞授江南西<lb/>
路轉運判官以母病不能乘舟辭乃留為宗正丞<hi>别與差遣</hi>
<hi>據政目在二十四日三月二十六日改宗正丞除江西運判官在二月二日母病不能江行改宗正丞此據安</hi>
<pb n="KR2b0019_WYG_426-19a"/>
<hi>民家傳</hi>
戊辰刑部狀㸔詳内外吏人衙前及係公之人並罷試<lb/>
斷案其許試條更不施行今來諸路監司吏人所試定<lb/>
奪疑難公事亦合依此施行從之<hi>編錄冊二月二十七日聖㫖</hi>
己巳正議大夫知鄧州蔡確為觀文殿學士餘如故確<lb/>
落職再及一朞故有是命<hi>曽肇制集云蔡確元係觀文殿大學士正議大夫知陳州</hi>
<hi>元祐二年二月十六日三省同奉聖㫖特落職差知亳州二月二十八日再奉聖㫖蔡確依前降指揮落職差</hi>
<hi>知安州元祐三年二月及一朞檢舉奉聖㫖蔡確與復觀文殿學士差知鄧州二月二十四日再奉聖㫖蔡確</hi>
<pb n="KR2b0019_WYG_426-19b"/>
<hi>守本官差知鄧州至元祐四年二月又及一朞三省同奉聖㫖與復上件職</hi>確在鄧州嘗上<lb/>
章陳乞潁昌府以便私計右正言劉安世言確所陳乞<lb/>
雖未知可否之報而搢紳之議率皆不平敢具僉言上<lb/>
逹天聼按確姦邪隂險盗據宰席不能正身率下宣明<lb/>
教化而縱其弟碩招權納賄贓汙狼籍有司論罪當以<lb/>
大辟陛下特加寛貸止送韶州編管確本同居衆謂預<lb/>
聞其事朝廷既不窮治惟以失教責之削其職名出臨<lb/>
偏郡僅能周歲易守南陽當時議者已謂牽復太速碩<lb/>
<pb n="KR2b0019_WYG_426-20a"/>
至貶所未及踰年確遽上言乞令内徙陛下屈天下之<lb/>
法移置黄州曽不旋踵自請近鎮臣竊謂確所以敢萌<lb/>
意外之望益肆無厭之求者蓋見近日政事多尚姑息<lb/>
是以先用其弟量移之請嘗試朝廷既不能沮止姦謀<lb/>
遽可其奏確謂執政莫不畏已遂敢陵蔑公議輕侮朝<lb/>
綱雖屢䝉非常之恩猶不能滿確之意復託親老願移<lb/>
大藩蓋有以啓之也臣恐小人僥倖之心勢猶未已徃<lb/>
徃再乞放碩逐便或自乞京師宫觀差遣以就醫為名<lb/>
<pb n="KR2b0019_WYG_426-20b"/>
然則陛下又將許之乎確之朋黨大半在朝夙夕引領<lb/>
以俟復用若使漸得親近廣為岐路異日盗權亂政無<lb/>
不由此而始况輔弼大臣既以罪黜雖領帥節未復職<lb/>
名考之典故猶是謫籍豈有不因詔除輙求自便此風<lb/>
浸長則陛下慶賞刑威之柄遂為虚名國家紀綱必至<lb/>
隳紊不可不謹也伏望聖慈明敇三省執罷確奏以正<lb/>
國體<hi>確在鄧州陳乞潁昌不知是何時因確復職附見此章</hi>　先是户部侍郎蘇<lb/>
轍言臣愚拙待罪右曹俛仰㡬嵗訖無小補竊嘗以祖<lb/>
<pb n="KR2b0019_WYG_426-21a"/>
宗故事考之今日本部所行體制既殊利害相逺恐合<lb/>
隨事措置以塞弊源謹昧死具三弊以聞其一曰分河<lb/>
渠案以為都水監其二曰分甲胄案以為軍器監其三<lb/>
曰分修造案以為將作監前件三監皆𨽻工部則本部<lb/>
所專其餘無㡬出納損益制在他司頃者司馬光秉政<lb/>
知其為害嘗使本部收攬諸司利權然當時所收不得<lb/>
其要至今三案之事猶為諸司所擅深可惜也祖宗參<lb/>
酌古今之宜建立三司所領天下事㡬至大半權任之<lb/>
<pb n="KR2b0019_WYG_426-21b"/>
重非他司比推原其意非以私三司也事權分則財利<lb/>
散雖欲求富其道無由蓋國之有財猶人之有飲食飲<lb/>
食之道當使口司出納而腹制多寡然後分布氣血以<lb/>
養百骸耳目頼之以為明手足頼之以為力若不專任<lb/>
口腹而使手足耳目得分治之則雖欲求一飽不可得<lb/>
矣而况於安且夀乎今户部之在朝廷猶口腹也而使<lb/>
他司分治其事何以異此自數十年以來羣臣不明祖<lb/>
宗之意每因一事不舉輙以三司舊職分建他司利權<lb/>
<pb n="KR2b0019_WYG_426-22a"/>
一分用財無藝他司以辦事為効則不恤財之有無户<lb/>
部以給財為功則不論事之當否彼此各營一職其勢<lb/>
不復相知雖使户部得才智之臣終亦無益於算矣能<lb/>
否同病府庫卒空今不早救後患必甚昔嘉祐中京師<lb/>
頻歲大水大臣始取河渠案置都水監置監以來比之<lb/>
舊案所補何事而大不便者河北有外監丞侵奪轉運<lb/>
司職事轉運司之領河事也凡郡之諸埽埽之吏兵儲<lb/>
蓄無事則分有事則合水之所向諸埽趨之吏兵得以<lb/>
<pb n="KR2b0019_WYG_426-22b"/>
併功儲蓄得以併用故事作之日無暴歛傷財之患事<lb/>
定之後除補其闕兩無所傷自有監丞據法責成緩急<lb/>
之際諸埽所有不相為用而轉運司始不勝其弊矣近<lb/>
嵗嘗詔罷外監丞識者韙之既而復故物論所惜此工<lb/>
部都水監為户部之害一也先帝一新官制並建六曹<lb/>
隨曹付事故三司故事多𨽻工曹名雖近正而實非利<lb/>
甲胄案所掌今内為軍器監而上𨽻工部外為都作院<lb/>
而上𨽻提刑司欲有興作户部不得與議訪聞河北道<lb/>
<pb n="KR2b0019_WYG_426-23a"/>
須歲為羊渾脫動以千計渾脫之用必軍行乏水過渡<lb/>
無船然後須之而其為物稍經歲月必須蠧敗朝廷無<lb/>
出兵之計而有司營職不顧利害至使公私應副虧財<lb/>
害物若使專在轉運司必不至此此工部都作院為户<lb/>
部之害二也昔修造案掌百工之事事有緩急物有利<lb/>
害皆得專之今工部以辦職為事則緩急利害誰當議<lb/>
之朝廷近以箔場竹箔積乆損爛創令出賣上下皆以<lb/>
為當指揮未㡬復以諸處修造歲有料例遂令般運堆<lb/>
<pb n="KR2b0019_WYG_426-23b"/>
積以分出賣之計臣不知將作見工㡬何一歲所用㡬<lb/>
何取此積彼未用之間有無損敗而遂為此計本部雖<lb/>
知不便而以工部之事不敢復言此工部將作監為户<lb/>
部之害三也凡事之類此者多矣臣不能遍舉也故願<lb/>
明詔有司罷外水監丞而舉河北河事及諸路都作院<lb/>
皆歸之轉運司至於都水軍器將作三監皆兼𨽻户部<lb/>
使户部定其事之可否裁其費之多少而工部任其功<lb/>
之良楛程其作之遲速茍可否多少在户部則凡傷財<lb/>
<pb n="KR2b0019_WYG_426-24a"/>
害民户部無所逃其責矣茍良楛遲速在工部則凡敗<lb/>
事之用工部無所辭其譴矣利出于一而後天下貧富<lb/>
可責之户部而工部工拙可得而考矣事在職在臣不<lb/>
得不言如果可採伏乞付外施行貼黄稱三司設案舊<lb/>
職今外𨽻膳部光祿寺雖所掌飲食帳設利害非大如<lb/>
臣所言可採亦當如上三案分𨽻户部<hi>劄子無月日有得罪㡬歳之語</hi>
<hi>轍以二年十一月為户侍至三年十一月才一嵗也當在十一月間</hi>於是户部言自官制<lb/>
以來三司所掌錢穀事務分𨽻五曹寺監皆得主行官<lb/>
<pb n="KR2b0019_WYG_426-24b"/>
司既無邦計盈虚之責各物取辦一時不量户部有無<lb/>
利害因依横費百端請令軍器將作少府都水監太府<lb/>
光祿寺等處轄下係應干申請創修添修計置收買材<lb/>
料錢物改鑄錢料興廢坑冶之類並先申户部㸔詳檢<lb/>
覆候與奪定許令造作物數從本部關赴本轄部分督<lb/>
責寺監依功限差工匠造作内河防急切申禀不及者<lb/>
聽逐急應副畢亦申户部㸃檢從之<hi>蘇轍自敘請復户部三司諸案朝廷</hi>
<hi>皆以為然從之惟都水如舊據實錄載户部所言畧與轍不同今先列轍奏後載户部申請轍奏乃去年冬末</hi>
<pb n="KR2b0019_WYG_426-25a"/>
<hi>及今施行當是再奏也</hi>　監察御史王彭年言近論列知鄆州蒲<lb/>
宗孟非法用刑等事未䝉施行望體量黜責詔京東西<lb/>
路安撫使謝景温體量詣實以聞<hi>宗孟時已改知河中府宗孟自鄆改河中</hi>
<hi>府在正月二十八日今附見</hi>　樞宻院言保甲簿及鄊村丁産簿並<lb/>
係三年一造其合造簿年分多不齊一致重疊勾集供<lb/>
通丁口物力實為煩擾請令府界五路保甲簿候造丁<lb/>
産簿日一就施行如保甲簿造成未滿二年雖遇合造<lb/>
丁産簿並候再造簿日從之<hi>新無此</hi>　御史中丞李常言<lb/>
<pb n="KR2b0019_WYG_426-25b"/>
禮記曰上酌民言則下天上施上不酌民言則犯也下<lb/>
不天上施則亂也蓋言有國家者酌取下民之言以為<lb/>
政令則得民心得民心則下仰恩徳如天之施澤茍或<lb/>
戾此亂所由生伏以陛下臨御以來一政一令莫不順<lb/>
人心凡所以更革者非茍更之民以為非便故也所以<lb/>
因舊者非茍因之民以為便故也是以詔令每下海内<lb/>
歡呼靡不仰聖澤下天上施之謂也而其最大者二事<lb/>
臣竊疑焉役法也科場也役法之害溥加四海之農民<lb/>
<pb n="KR2b0019_WYG_426-26a"/>
科場之弊廣及天下之士子臣自䝉選擇當言責首以<lb/>
二事上干天聽半歲于茲鄙言屢上而不䝉採擇臣非<lb/>
要譽於四海之農民天下之學子也誠以不肖不敢上<lb/>
負朝廷至誠竭愚為陛下廣詢博訪酌取民言而上獻<lb/>
於天聽者今置而不問恐非朝廷所以任言責之意不<lb/>
然臣愚無似不足以司邦憲當聖責矣今為政於上而<lb/>
不酌民言執一偏而不求用衆臣恐先儒所謂下不天<lb/>
上施之咎基於此矣伏望聖慈命有司檢㑹臣前後所<lb/>
<pb n="KR2b0019_WYG_426-26b"/>
論役法科場劄子詳行考按而詔士民許言二者之利<lb/>
病茍臣言不殊伏望早賜施行以安四海農民士子之<lb/>
心<hi>李常三年九月十六日除中丞此云半歲當在二月間因附見月末</hi>　右正言劉安世<lb/>
言臣伏見去冬以來頗愆時雪今春踰月亢陽愈甚詢<lb/>
之四方率多旱暵二麥已損荐饑可憂然南畆之間苖<lb/>
未至槁近日得雨猶有可救方二聖子育黎庻垂意民<lb/>
事謂宜責躬修政以召和氣而禱祀之禮有所未舉賑<lb/>
救之目有所未行臣雖甚愚竊以為過昔堯有九年之<lb/>
<pb n="KR2b0019_WYG_426-27a"/>
水湯遇七年之旱而國無捐瘠之民者蓋備之有素而<lb/>
已宣王遇烖而懼側身修行欲消去之故雲漢之詩曰<lb/>
不殄禋祀自郊徂宫上下奠瘞靡神不宗此前代聖帝<lb/>
明王已行之事陛下之所宜法也伏望聖慈祇畏天變<lb/>
徹樂損膳精誠祈禱明敇大臣講求闕政申命中外審<lb/>
决留獄諸路監司謹視所部凶荒州縣廣為賑濟之備<lb/>
或官廩有不充去歲仍勸誘富民納粟以助公上擇其<lb/>
尤者寵以閑官不急工役悉俾停罷庶㡬人神和悅早<lb/>
<pb n="KR2b0019_WYG_426-27b"/>
致膏澤國有預備民無流散又言臣近以時雨愆候旱<lb/>
勢闊逺嘗進狂瞽粗陳消復之理又舉前代聖帝明王<lb/>
側身修行救災備患之事條列以聞乞賜採擇今已累<lb/>
日未覩施行臣聞田家之言以謂三冬得雪而中春無<lb/>
雨則猶不免於歲歉今内自畿縣外及諸路率皆旱暵<lb/>
二麥已損嗸嗸下民將罹饑饉凡可以為救助者安可<lb/>
緩也臣聞聖王為國必有九年之蓄故雖遇旱乾水溢<lb/>
之災民無菜色今歲不登人且狼狽若有司不度事勢<lb/>
<pb n="KR2b0019_WYG_426-28a"/>
拘執故常必俟春夏之交方行祈禱之禮民已艱食而<lb/>
始為賑貸之計所謂大寒而後索衣裘亦無及矣伏望<lb/>
聖慈特垂軫惻禋祀之典救荒之政先事而講不必待<lb/>
時責躬求言恤刑省役庶召和氣以致膏澤不報<hi>安世言今</hi>
<hi>春踰月當是二月間今附月末更須參考或是五年事</hi>
是月立市易欠户法甲字項萬貫以上五户千貫以上<lb/>
十一户以抵入官掠利還官及五分給半餘俟足乙字<lb/>
項三千貫以上二十二户以抵五分入官餘作十分歲<lb/>
<pb n="KR2b0019_WYG_426-28b"/>
還一分丙字項二千貫以上四十二户不收抵並作十<lb/>
年歲納一分丁字項百貫以上百一十户餘有營運尅<lb/>
納外限三年<hi>政目二十八日事可見當時市易利害故具載云</hi>
</p>
<p>
</p>
  </div>
</body>
</text>
</TEI>
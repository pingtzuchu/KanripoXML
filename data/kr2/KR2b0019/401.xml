<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百九十七</head> <lb/>
    <p>
<pb n="KR2b0019_WYG_401-1a"/>
欽定四庫全書<lb/>
　續資治通鑑長編巻三百九十七<lb/>
　　　　　　　　　　　　　宋　李燾　撰<lb/>
　　哲宗<lb/>
元祐二年三月辛巳太師文彦慱奏乞致仕右僕射吕<lb/>
公著以旱乞退皆答詔不允　范純仁言臣竊見近日<lb/>
乆無雨澤聖心焦勞深究軍民利病特罷廂兵逺役勞<lb/>
費之苦足以感動天心消彌災旱尚有禁軍常日教閲<lb/>
<pb n="KR2b0019_WYG_401-1b"/>
弓弩斗力太重比之祖宗舊法驅率甚嚴雖朝廷曾降<lb/>
指揮寛减縁為將官人員各有賞罰是致將官等惟顧<lb/>
已身利害不暇體恤衆人其有招㨂新到及老舊之人<lb/>
或疾病初支或筋力稍虧必不能盡應格法便遭鞭扑<lb/>
驅逼不免告假百日求為小分不惟枉有退减兵卒乆<lb/>
逺亦人情之所難堪伏望特作聖意宣諭殿前三帥今<lb/>
後諸營教閲並依祖宗故事弓弩石斗各量人力等第<lb/>
閲習不須科罰人員及乞指揮樞宻院所有將官得替<lb/>
<pb n="KR2b0019_WYG_401-2a"/>
賞罰亦皆寢罷但令監司察其不職自然不致廢惰如<lb/>
此則衆情感悦必能召致和氣臣職在樞宻院亦合奏<lb/>
請施行又縁事繫衆情不若特降聖㫖處分數日前有<lb/>
兵士懼見教閲商量自縊者乞宻問燕逹等必知如稱<lb/>
不知即乞宣問樞宻院<hi>此事從違當考罷廂軍逺役勞苦之費當是二十七日指揮今</hi>
<hi>附見</hi>
是月宥州牒送陷蕃人三百一十八口詔鄜延經畧司<lb/>
候到其葭蘆米脂浮屠安疆四城寨並特行給賜其餘<lb/>
<pb n="KR2b0019_WYG_401-2b"/>
不係可還城寨地土各委官畫定界至開立壕堠<hi>政目有此</hi>
<hi>二大事也而實録不載當考元祐元年十月末并四年六月戊申可考</hi>　先是左司諫王<lb/>
巖叟<hi>或移入三年春</hi>言臣去年十二月十六日延和殿進劄靣<lb/>
奏葭蘆吳堡二寨限隔大河深在賊境創建以來困弊<lb/>
河東而實無益於國家不如棄之為休養百姓長乆之<lb/>
計䝉宣諭欲令施行至今累月未聞别有處分竊以二<lb/>
寨廢興繫一路生靈休戚朝廷不應置而不思必料已<lb/>
有計議臣訪聞二寨公使錢毎年各二千餘貫河裏諸<lb/>
<pb n="KR2b0019_WYG_401-3a"/>
州郡皆不及逐寨官屬利於所得之厚惟恐其廢多是<lb/>
張皇形勢縁飾事宜以惑上下之聽凡有被差官員到<lb/>
寨獻遺豐腆人人過其所望故帥府監司之門常有與<lb/>
為地者臣恐雖有指揮下本路相度廢置朝廷終不得<lb/>
聞利害之實伏望陛下深賜體察特以聖意詔廟堂早<lb/>
决大議無貪外虛内貽後日無窮之悔天下幸甚貼黄<lb/>
稱臣風聞嘗有朝㫖問興廢利害於本路經畧司不肯<lb/>
真具實害以聞而推之邊臣邊臣曰大帥猶不自言我<lb/>
<pb n="KR2b0019_WYG_401-3b"/>
軰且何敢當臣竊以去大害復大利非朝廷决議終不<lb/>
可成若上下交相顧避不以身任其事則國家何頼百<lb/>
姓何望此臣之所深憂也惟陛下省察又稱今二寨兵<lb/>
馬减省之餘猶不下三千腹心列郡猶不能足又自糴<lb/>
於寨中本地無所出今来米價毎斗二百已上旣勞逺<lb/>
民以輸税又傾貴價以糴糧而飬重兵於無用之地坐<lb/>
以自困豈持乆之計哉此事不難見也又稱臣竊以天<lb/>
下之兵冬衣合是八月五日散臣聞河東路諸軍冬衣<lb/>
<pb n="KR2b0019_WYG_401-4a"/>
直到冬節方得又小分明堂賞賜有至今不支處此事<lb/>
豈得穏便何若不貪新地不添戍兵凡百循守舊疆界<lb/>
兵用舊兵數使百事自優足豈不善哉　巖叟又言臣<lb/>
昨論葭蘆吳堡二寨自創制以来晋絳二州支移税賦<lb/>
徃囬一千四百餘里百姓不堪其弊非惟百姓受弊而<lb/>
國家亦無所益乞行廢棄以絶長乆之患至今未䝉施<lb/>
行但見河東轉運司相度乞令合支移州軍人户税賦<lb/>
糧草將户一半於本州折納見錢餘一半令就逐寨送<lb/>
<pb n="KR2b0019_WYG_401-4b"/>
納本色又云如願並赴逐寨送納本色者聽以臣觀之<lb/>
是有寛减之名無寛减之實盖一半折納見錢州縣估<lb/>
價必於實直上各有所增又添入加耗數目紐起地里<lb/>
脚錢納錢之際復有公私一畨費用此外方始齎持一<lb/>
半本色依舊徃囬一千四百餘里送納比之盡數支移<lb/>
乃是重成煩擾本路轉運司雖知逺輸為害縁二寨側<lb/>
近無人耕種須藉支移二寨若存則逺輸終不可罷逺<lb/>
輸不罷則民力終不可勝臣訪聞逺輸之民毎搬輦糧<lb/>
<pb n="KR2b0019_WYG_401-5a"/>
草至黄河或遇風雪艱阻有經旬日不能渡河者暴露<lb/>
岸次進退無路惟相與號泣平時如此不知一有警急<lb/>
增益轉輸百姓之苦又將何如臣欲乞下本路轉運司<lb/>
相度廢罷二寨只於河裏舊寨為守禦之備外以息邉<lb/>
患内以寛民力貼黄稱臣訪聞葭蘆對岸尅胡吳堡對<lb/>
岸近上定胡又有畿内第五將副駐劄應援兩寨萬一<lb/>
賊馬奔衝其尅胡定胡援兵勢不能急速濟河坐費芻<lb/>
糧無益於事又畿内將兵不任勞役大河内沿邉廵捕<lb/>
<pb n="KR2b0019_WYG_401-5b"/>
兵士日有作過者今春初河上殺人并刧盗强賊凡七<lb/>
次盡是畿内兵士邊民不安皆謂實無西賊抄掠之虞<lb/>
但有東軍驚擾之患伏乞亦下本路措置如移葭蘆吳<lb/>
堡下二寨兵馬過河除合留屯守尅胡定胡外乞并畿<lb/>
内將兵盡行减省庻可以節邉用安邊民伏望特留宸<lb/>
念早賜指揮　巖叟又嘗靣奏曰陛下欲養民力豐國<lb/>
用須是邊上棄置却如此等無用城寨自守舊界則民<lb/>
力日日寛舒國用日日饒足民力國用旣有餘矣自是<lb/>
<pb n="KR2b0019_WYG_401-6a"/>
制服逺人之道若民力困國用又空則逺人便生輕侮<lb/>
之心此不可不於事前思慮也大臣各持異見及顧避<lb/>
無由議得今日復一日養患益深極為不便此事須是<lb/>
陛下㫁以一言大臣即自然議定今且乞陛下先了此<lb/>
二寨况此等疆界縦取得數城終不可保縁在他界内<lb/>
自家供應費力是他不消忙来争且教國家自困甚為<lb/>
得計潜窺自家力疲即便乗之國家先見不若早自為<lb/>
計裏面减浮費節用度皆是毫末都未濟事惟是邉上<lb/>
<pb n="KR2b0019_WYG_401-6b"/>
耗蠧最大减得兩三處即萬倍有餘矣陛下試下有司<lb/>
㑹計看此二寨一年所費十萬仍未能計㑹得民間所<lb/>
費也昨来小人欺罔朝廷自邀功賞修下此寨於國家<lb/>
全不濟事只是添得患害坐困百姓今日陛下救百姓<lb/>
之患盡除此等事百姓方得乆逺安樂若是他日郡縣<lb/>
連有天災外面逺人攻奪此城自家如何支吾其勢終<lb/>
有一不可保至時棄之却是遲矣吕大防好邉上修城<lb/>
立寨熈寧中已曾與韓絳共修婁城費却無限性命<lb/>
<pb n="KR2b0019_WYG_401-7a"/>
隨手為西人所奪狼狽而棄之又致慶州兵叛幾至關<lb/>
中之危西則熈河蘭㑹延州西寨南則誠州沆州皆是<lb/>
貪虚名受實弊盡合棄絶以安中國陛下觀國家未開<lb/>
拓邉地以前邉患如何人心如何兵威如何財賦如何<lb/>
既拓之後四者復如何事迹相遼甚易見也此等去處<lb/>
不知國家將何用使其地足以自贍猶可况不足自贍<lb/>
盡煩中國之助兼河東民窮於他路國家自得麟府豐<lb/>
三州而民益貧今又益以兩寨尤非三州之比日乆月<lb/>
<pb n="KR2b0019_WYG_401-7b"/>
長恐心腹之民乆而生怨不為國家之福<hi>此據巖叟朝論增入</hi>
崇政殿説書程頥上䟽曰伏念臣草莱賤士䝉陛下擢<lb/>
置勸講之列夙夜畢精竭慮思所以補報萬一昨去年<lb/>
六月中常有奏陳言輔導人主之事已踰半年不䝉施<lb/>
行臣愚竊思所言甚多如皆不可用其狂妄亦甚矣雖<lb/>
朝廷寛大不欲以言罪人然主上春秋方富宜親道德<lb/>
之士豈可以狂妄之人置之左右臣彷徨疑慮不能自<lb/>
己况臣所言非出己意乃先王之法祖宗之舊不應無<lb/>
<pb n="KR2b0019_WYG_401-8a"/>
一事合聖心者臣竊疑文字煩多陛下不能詳覧或雖<lb/>
䝉覧而未察愚意臣不敢一一再言止取事最切者復<lb/>
為陛下陳之臣前上言乞於延和殿講讀太皇太后毎<lb/>
遇政事稀簡聖體康和時至簾下觀講官進説不惟省<lb/>
察人主進業於陛下聖徳未為無補兼講官輔導之間<lb/>
事意不少有當奏稟便得上聞臣今思之太皇太后雙<lb/>
日垂簾聼政隻日若更親臨講讀亦恐勞煩聖躬欲乞<lb/>
只就垂簾日聼政罷聖體不倦時召當日講官至簾前<lb/>
<pb n="KR2b0019_WYG_401-8b"/>
問當主上進徳次第講説所至如何開益使天下知陛<lb/>
下於輔養人主之道用意如此延對儒臣自言以為美<lb/>
事陛下試從臣言後當知其不謬此一時之事且非定<lb/>
制如其無益罷之何晩自來經筵賜坐啜茶盖人主崇<lb/>
儒重道之體太皇太后省察主上進業雖或使之講説<lb/>
亦無此禮臣所以再言此一事盖輔導之間有當奏知<lb/>
之事無由上逹若得時至簾前可以陳説所繫甚大陛<lb/>
下必謂主上㓜冲間日講讀足矣更無他事此甚不然<lb/>
<pb n="KR2b0019_WYG_401-9a"/>
蓋從来不曾有為陛下極陳輔養少主之道者故陛下<lb/>
未深思爾願陛下聖明不以臣之微賤而忽其言察臣<lb/>
區區之心豈有他哉惟欲有補於人主耳臣披肝瀝膽<lb/>
言盡於此伏望聖慈采納天下幸甚　又上䟽曰臣近<lb/>
言邇英漸熱乞移就寛凉處貼黄稱如别無稳便處所<lb/>
只乞就崇政或延和殿竊聞給事中顧臨有言以延和<lb/>
講讀為不可臣本謂邇英漸熱恐於聖體非宜今聞修<lb/>
展邇英茍得寛凉則臣至願遂矣於臨之言在臣自可<lb/>
<pb n="KR2b0019_WYG_401-9b"/>
不恤然有所甚害不得不為陛下辨之若臨之言至於<lb/>
移惑太皇太后聖意臣官非諫諍不辨尚可也今以臨<lb/>
言為是則誤主上知見臣職在輔導安得不辨臣竊謂<lb/>
自古國家所患莫大於在位者不知學在位者不知學<lb/>
則人主不得聞大道朝廷不得致善治不聞道則淺俗<lb/>
之論易入道義之言難進人君功徳高下一繫於此臣<lb/>
非敢以䛕言悦陛下竊聞陛下博覧前史請陛下歴觀<lb/>
簡册前世母后臨朝有不壊紀綱者乎有以至公為心<lb/>
<pb n="KR2b0019_WYG_401-10a"/>
孜孜求治為英主之事如陛下者乎此陛下所自知也<lb/>
陛下有簡册所無之盛徳則天下亦望陛下為簡册所<lb/>
無之功業不止如前代維持嵗月俟人主長大而已盖<lb/>
望陛下致海内於治安詒孫謀於乆大詒謀致治之道<lb/>
當思聖徳日躋善治日新進徳在於求道圖治莫如稽<lb/>
古道必詢於有道之士古必訪諸稽古之人若夫世俗<lb/>
淺士以守道為迂以稽古為泥適足以惑亂人主之聽<lb/>
近年以來士風益衰志趣汙下議論鄙淺髙識逺見之<lb/>
<pb n="KR2b0019_WYG_401-10b"/>
士益少習以成風矣此風不革臣以為非興隆之象乃<lb/>
凌替之勢也大率淺俗之人以順從為愛君以卑折為<lb/>
尊主以隨俗為知變以習非為守常此今日之大患也<lb/>
茍如是者衆則人君雖有高世之見豈能獨任哉臣不<lb/>
知進道徳之言足以益聖徳者有幾而損陛下之逺圖<lb/>
移陛下之善意者則有矣如顧臨之言是也臣料臨之<lb/>
意不過謂講官不可坐於殿上以尊君為説爾夫殿上<lb/>
講説義理之至當古昔所常行也臣不暇逺引只以本<lb/>
<pb n="KR2b0019_WYG_401-11a"/>
朝故事言之太祖皇帝召王昭素講易真宗令崔頥正<lb/>
講尚書邢昺講春秋皆在殿上當時仍是坐講立講之<lb/>
議只始於明肅太后之意此乃祖宗尊儒重道之盛美<lb/>
豈獨子孫所當為法萬世帝王所當法也而臨以為非<lb/>
臨謂講官不可坐殿上則昭素布衣之士其不可更甚<lb/>
矣邇英講讀只自仁宗時亦從便爾非避殿上也若避<lb/>
殿上則不應置崇政説書之職雖以殿名設職不必須<lb/>
在本殿説書然亦必不肯於不可講説之處置説書官<lb/>
<pb n="KR2b0019_WYG_401-11b"/>
也臣每進講未嘗不規勸主上以祖宗美事為法如臨<lb/>
之意則是禁止主上不得復為優禮昭素之事及有崇<lb/>
政設職之意祖宗美事而使主上獨不得為若主上信<lb/>
以為然所損豈不甚大殿上説書亦是常事人主崇儒<lb/>
之道無有重於此者臣今口未敢言然中心惟欲輔養<lb/>
主上重道之心如前代明主光耀史册不祗此一事而<lb/>
已臨之見與臣之心何其異也且講經與飲宴孰重真<lb/>
宗仁宗時皆宴講讀官於崇政殿從來侍宴皆在殿上<lb/>
<pb n="KR2b0019_WYG_401-12a"/>
而講經獨不得在殿上臣未喻其義也臨之意必曰彼<lb/>
一時事爾日常則不可夫於義茍當日常何害義或不<lb/>
可一時亦不可也臣始言之時執政大臣未以為非也<lb/>
及臨一言則是而從之以臣度之以臨為是者或亦有<lb/>
之若謂四五大臣皆以為是則必不然盖非難知之事<lb/>
不應四五人所見皆如是也特以陛下信臨之言而又<lb/>
廹於尊君之義故不敢言耳恐非以道事君之義今世<lb/>
俗之人能為尊君之言而不知尊君之道人君惟道徳<lb/>
<pb n="KR2b0019_WYG_401-12b"/>
益髙則益尊若勢位則崇高極矣尊嚴至矣不可復加<lb/>
也過禮則非禮强尊則不尊漢明帝於桓榮親自執業<lb/>
可謂謙屈矣周宣帝稱天自比上帝羣臣齋戒清身數<lb/>
日方得朝見可謂自尊矣然以理觀之漢明帝賢明之<lb/>
君百世所尊也周宣帝昏亂之主百世所賤也如臨之<lb/>
見則必以桓榮為不能尊君以周宣帝之臣為能尊君<lb/>
矣不知道之人益進不合理之言日聞雖人主聖明習<lb/>
熟見聞亦恐不能無損耳後世功業益卑先王粹美之<lb/>
<pb n="KR2b0019_WYG_401-13a"/>
道不復見於世者正由淺俗之論易信而得行爾夫先<lb/>
王之道雖未能盡行然稽古之心不可無也猶學者於<lb/>
聖賢之事雖未能盡行然希慕之心不可無也此乃進<lb/>
學求益之道今臨之意則以古先之事為不足法今日<lb/>
之事足矣不可更有進也此乃塞進道之門絶稽古之<lb/>
路方主上春秋之富進德之際而其所獻納如是使勸<lb/>
講官稍思職業不辯可乎若陛下以臣言為非則狂妄<lb/>
之誅不敢避也萬一以臣言為是則願陛下明示好古<lb/>
<pb n="KR2b0019_WYG_401-13b"/>
求道之意使朝廷在位皆知之雖鄙陋之人見陛下聖<lb/>
慮高明不喜淺近亦將勉思義理不敢任其卑俗之見<lb/>
懼其獲鄙於聖鑒矣誠如是則將見道學日明正言日<lb/>
進弊風日革為益孰大於此臣職當辯明義不敢黙<hi>吕陶</hi>
<hi>亦奏駮頥請獨與顧臨辯當是臨疏付出也四月十二日顧臨除待制河北漕或緣此議不合四月二十日蘇</hi>
<hi>軾等乞留顧臨</hi>　監察御史上官均言臣昨於去年嘗具疏論<lb/>
官冗之弊乞行裁省澄清入仕之源繼聞朝㫖以臣封<lb/>
章下給事舍人吏部㑹議近聞已上都省事多仍舊或<lb/>
<pb n="KR2b0019_WYG_401-14a"/>
畧加裁損以塞詔㫖臣竊恐議者習於耳目之故常牽<lb/>
於人情之所不欲而不深究利害之本末請為陛下重<lb/>
論而詳陳之夫治天下之要在官得其人官得其人在<lb/>
夫入流不濫今之入流可謂冗矣其别有進士有資䕃<lb/>
有攝官有特奏名有胥史有納粟考其自㓜向學曉知<lb/>
義理累試有司考擇詳悉無甚倖進者莫如進士然三<lb/>
年一取士進士登第者僅五百人而年老舉人毎次推<lb/>
恩者不减四五百人至於資䕃胥史之類計三年之間<lb/>
<pb n="KR2b0019_WYG_401-14b"/>
又不知授官凡幾人以此較之特奏名與夫資䕃胥史<lb/>
之類在籍者常多於進士賢愚比肩並趨吏部故京官<lb/>
自承務郎至朝議大夫凡二千八百餘人選人一萬餘<lb/>
人大使臣二千五百餘人小使臣一萬三千餘人舉天<lb/>
下之員闕不足以充入仕之人故吏部左右選用闕京<lb/>
朝官及大小使臣大率須一年以上選人須及二年以<lb/>
上或三年而闕次之逺莫如選人居閒待闕七年之間<lb/>
方成一任入流之人可謂冗且濫矣計入仕之人其有<lb/>
<pb n="KR2b0019_WYG_401-15a"/>
才可以治事喜名可以為善皆莫如進士然常患於居<lb/>
閒之日多在官之日少者以雜流之冗占妨其仕進也<lb/>
不清其源欲才者之不滯不可得也才者滯於閒地而<lb/>
使鄙濁昏耄之軰居雜職任欲天下政事之治不可得<lb/>
也故臣前日奏論乞罷納粟授官裁任子之數節特奏<lb/>
名之濫增攝官之舉數抑胥史之倖進四者既損則進<lb/>
士有才之人不乆於閒滯矣臣竊以謂朝廷以資䕃任<lb/>
子者非謂其才行可尚也以是恩寵而不絶其世也以<lb/>
<pb n="KR2b0019_WYG_401-15b"/>
特奏名授官者非謂其才德可用也憫其困老而廩祿<lb/>
之也俾胥史就任者非謂其循法謹亷也矜其勤力而<lb/>
嵗乆也臣竊思之設官分職以待賢能為人擇官以治<lb/>
政事故不當推僥倖之恩以害天下之公議飬不才之<lb/>
人以妨有才之仕進然而積習既乆非可遽革故臣前<lb/>
日論奏乞定任子之恩使有常數則資䕃不致冗矣特<lb/>
奏舉人以實歴舉數俾就省試殿毎等限定人數則推<lb/>
恩不至濫矣增廣南攝官之舉數裁三省人吏酬奬之<lb/>
<pb n="KR2b0019_WYG_401-16a"/>
减年則入流不至太幸矣四者既加裁損行之十數年<lb/>
後則昏耄鄙濁之吏少而進士可用之才不滯於閒地<lb/>
待闕之日少而居職之日多天下之政事未有不治者<lb/>
也臣竊以為修立法制為國逺計但當度理之是非事<lb/>
之利害耳不必待人人悦之而後為便也自近年以來<lb/>
官冗可謂甚矣若不思澄損數年以後仕進益濫鄙耄<lb/>
愈多才者愈困天下政事將愈不治矣臣竊意㑹議之<lb/>
臣非不知官冗之弊然聚論半年執筆相顧不敢少加<lb/>
<pb n="KR2b0019_WYG_401-16b"/>
裁損者畏世俗之譏議也夫畏世俗之譏議而不計朝<lb/>
廷之利害憫鄙耄之不進而不思才者之閒滯非䇿之<lb/>
善也臣願詔執政大臣檢㑹臣前章詳議官冗之弊深<lb/>
加澄省實非小補<hi>均前章附元年八月二十六日</hi>其後均又請對靣陳<lb/>
官冗之弊不可不革太皇太后嘉納均請行法先貴近<lb/>
太皇太后曰當自我家始也<hi>均前奏在元年八月二十六日此據均家傳増入三</hi>
<hi>年十一月乙丑始裁减宰執以下奏補恩十二月甲寅太皇太后裁减本家恩均請對不得其時因附再章下</hi>
　侍御史王巖叟言臣伏見翰林學士蘇軾上言乞出<lb/>
<pb n="KR2b0019_WYG_401-17a"/>
内帑錢帛補常平元數三千萬貫石盡出以買田募役<lb/>
事欲一變陛下成法所繫甚大原無朝㫖令下三路相<lb/>
度其詳定役法所專輙行下竊恐三路郡縣人情驚擾<lb/>
妄疑國家别欲更張陛下方務以安靜飬天下今日之<lb/>
事不宜輕有動揺伏望聖慈先詔執政大臣深究可否<lb/>
如執政大臣皆以為可更乞下近臣集議近臣又以為<lb/>
可然後訪之四方未為晚也臣欲乞速賜指揮詳定役<lb/>
法所追収三路相度文字及令分析行下因依聞奏<lb/>
<pb n="KR2b0019_WYG_401-17b"/>
巖叟又言伏見蘇軾建議乞盡發天下所積常平寛剩<lb/>
錢斛三千萬貫石買田募役欲卓然立一大事自陳五<lb/>
利二弊臣竊考五利皆難信之辭二弊皆必然之理然<lb/>
未足以盡也臣與士大夫深究其説又得十弊為陛下<lb/>
列之無知之民茍於得地初或應募佃地三五嵗間或<lb/>
以罪得或以疾廢或老且死其家無强丁以代役則當<lb/>
奪其田而别募乃是中路而陷其一家於溝壑此一弊<lb/>
也富民召客為佃户毎嵗未收穫間借貸周給無所不<lb/>
<pb n="KR2b0019_WYG_401-18a"/>
至一失撫存明年必去而之他今一兩頃之空地佃户<lb/>
挺身應募室廬之備耕稼之資芻糧之費百無一有於<lb/>
何仰給誰其主當此二弊也近郭之田人情所惜非甚<lb/>
不得已不易也今郡縣官吏廹於行法或倍益官錢曲<lb/>
為誘勸或公持事勢直肆抑令愚民之情一生於貪利<lb/>
一出於畏威不復逺思容肯割賣洎官錢入門隨手耗<lb/>
散遂使兄弟啓交爭之患父子有相怨之家舊章既隳<lb/>
羙俗亦壊此三弊也良農治田不盡地力故所獲有常<lb/>
<pb n="KR2b0019_WYG_401-18b"/>
所利無盡今應募之人知官田終非已業耕耘種植定<lb/>
不致功務劫地力以苟所收所收浸薄其去益輕此法<lb/>
果行數年之後不獨變民田為官田將見壊好土為瘠<lb/>
土此四弊也前日以錢雇役患在市井之小人今日以<lb/>
田募役又止得鄉村之浮客均之不可為郡縣此五弊<lb/>
也弓箭手雖名應募實不離家有事則暫時應用無事<lb/>
則終嵗在田雖或輪次上番自亦不妨農事非如其餘<lb/>
色役長在公門猶聞未足者難招已招者時去引之為<lb/>
<pb n="KR2b0019_WYG_401-19a"/>
比不切事情此六弊也第三等已上人户皆能自足必<lb/>
不肯貪佃官田願充永役今既立法須第二等以上人<lb/>
户許充弓手第三等以上許充散從官以下色役乃是<lb/>
以給田募役之名得揭簿定差之實既云百姓樂於應<lb/>
募何故第四等以下即須要第一等第二等户委保一<lb/>
有逃亡便勒保人承佃充役仍是知其不可曲為之防<lb/>
既不能措下户於安業又不能躋上户於樂生此七弊<lb/>
也民間典賣庄土多是出於婚姻喪葬之急徃徃哀求<lb/>
<pb n="KR2b0019_WYG_401-19b"/>
錢主先為借錢後方印契畧遭梗礙猶必陳辭今賣之<lb/>
入官官吏艱阻事節必多設法雖嚴終難杜絶或已申<lb/>
官欲賣令佐未暇親行相驗或已定價賣到未有投名<lb/>
人情愿承佃未敢支錢抑留多日百姓欲罷則不能欲<lb/>
訴則無路此八弊也應募之人若盡納貧民則水旱㐫<lb/>
饑何以禁其流徙若皆收募上户則支移折變却當併<lb/>
在何人此九弊也朝廷患不理去官赦䧏原减之法爲<lb/>
太重方詔有司更定而又立此條蓋議者自度其難而<lb/>
<pb n="KR2b0019_WYG_401-20a"/>
專欲以力制事以法驅人若緣乆逺召募不行官吏並<lb/>
科違制又不以赦降去官原减則凡歴三路郡縣之吏<lb/>
無全人矣此十弊也臣雖陳十弊止百姓有司之事未<lb/>
及社禝計也盖有大可惜者三焉陛下之所恃以為國<lb/>
者祖宗之成法也成法之中天下共以為利而不可改<lb/>
者莫大於差役之法陛下復之而行之方幾日今率然<lb/>
獻議而欲變之此大可惜者一也有天下者常以得民<lb/>
心為難也自陛下與百姓休息人人之心以父母戴陛<lb/>
<pb n="KR2b0019_WYG_401-20b"/>
下矣保而勿失安樂之福足以無窮何苦而欲擾之此<lb/>
大可惜者二也内帑之所藏常平之所積積之甚艱國<lb/>
家宜留以備倉猝紓百姓之急今平居無事而欲傾竭<lb/>
之不知將何以待非常此大可惜者三也臣誠愚不足<lb/>
以知天下事徒知天下蒼生不容再悞故區區之忠而<lb/>
無所避陛下守成法固人心愛國用為廟社生靈無窮<lb/>
之計天下幸甚乞下臣章與軾之議参考而擇之貼黄<lb/>
稱建議者云給田募役真先帝本意臣契勘熈寧七年<lb/>
<pb n="KR2b0019_WYG_401-21a"/>
五月因李承之奉使陜西於役法内修立奏請施行次<lb/>
年四月即降朝㫖寢罷若非先帝意已釋然明知其不<lb/>
可何由有後來指揮乞下中書省檢尋本末文字詳究<lb/>
又建議者云弓箭手已有成法無可疑者臣按元豐元<lb/>
年河東經畧使韓絳奏以麟府豐三州招置到弓箭手<lb/>
逃亡及放免外其闕額人自來為地土瘠薄招置不得<lb/>
元初招置之時惟仰借請官中牛具農器錢斛以狥目<lb/>
前之利復值連年不豐官給口食飬育逃免者二千人<lb/>
<pb n="KR2b0019_WYG_401-21b"/>
逋欠錢斛一萬七千餘貫石及有不㑹農作只在城市<lb/>
賣熟食之人其空閒地土又大半砂瘠不堪耕種此奏<lb/>
具在乞賜考詳又建議者云係官田先問見佃人若無<lb/>
丁應募或自不願充役者方得别行召募按三路百姓<lb/>
佃官田者甚衆徃徃父祖相傳修營廬舎種植園林已<lb/>
成永業一朝奪去遂使何歸臣恐大傷民情非陛下今<lb/>
日意也三路元豐八年人户見佃户絶荒田都共一萬<lb/>
一千六百八十頃有零河北三千八百三十八頃河東<lb/>
<pb n="KR2b0019_WYG_401-22a"/>
三千一百七十八頃陜西八千六百七十一頃<hi>朱光廷奏議第</hi>
<hi>五巻與巖叟此奏同</hi>　右司諫王覿言伏見蘇軾建議免役寛剩<lb/>
錢斛三千餘萬貫石向緣軍興借支幾半乞出内帑金<lb/>
帛復全三十萬貫石於河北河東陜西三路買田募役<lb/>
詳定役法所已下三路相度臣竊以為非計也夫尺地<lb/>
莫非王土也一民莫非王民也自天地既分君臣既立<lb/>
民為君役亦已久矣短長之命君所制也天地之宜君<lb/>
所相也故食其租役其力而不為虐也雖使陷水火而<lb/>
<pb n="KR2b0019_WYG_401-22b"/>
不敢辭冐白刃而不敢怨者分定故也今買田募役之<lb/>
議逺不法二帝三王常行之道近不用一祖五宗已成<lb/>
之法而必欲如富家大姓幸其隣里之破産賣田則啗<lb/>
以厚利而兼并之然後可以食其租而役其人亦已陋<lb/>
矣夫田連阡陌役屬佃户匹夫用此以雄於一鄉可也<lb/>
以為此真可以為有天下者力役之良法則豈不惑哉<lb/>
今陜西緣邊與羗戎之地犬牙相錯也故朝廷出捐其<lb/>
地以募弓箭手而免其租税所謂弓箭手者身先常役<lb/>
<pb n="KR2b0019_WYG_401-23a"/>
也彼得其地以力耕而無租税之憂我得其人以捍冦<lb/>
而省養兵之費世以為使不亦宜乎以至鎮戎徳順皆<lb/>
在極塞所募役人雖有常職而人肯應募者亦以田無<lb/>
租税而已自餘惟洮河數州未有租税之民與徳順鎮<lb/>
戎事體均等既無五等税户可以差役則勢不得已恐<lb/>
須給田召募蓋常賦既不及之則役人固其願也然亦<lb/>
豈須效富家大姓出金幣以買田而後可為耶今若創<lb/>
買民田行其法於内地而免其常賦則是縣官先有買<lb/>
<pb n="KR2b0019_WYG_401-23b"/>
田之費又嵗嵗以其租税而雇役也與給錢雇人果何<lb/>
異哉所謂異者前日雇人錢出於民今日雇人税出於<lb/>
官而已税既太虧豈不為經費之害若不免其常賦則<lb/>
一二頃之田嵗得幾何而既奪其力又責其税使終身<lb/>
不得休息而更為子孫之累豈不酷哉夫無知之民初<lb/>
雖以得田為悦及其勞於役使困於饑饉則以逃亡自<lb/>
免而已豈常久之計耶今差役之法萬户之邑嵗役不<lb/>
過數百人也擇數百人於萬户中非物力優厚者不預<lb/>
<pb n="KR2b0019_WYG_401-24a"/>
也又有時而更休焉然論者猶恐其不能勝役故生以<lb/>
田募役之議也彼應役之民得田於官雖為一時之幸<lb/>
若論其實則受田於官與受田於父祖者有以異乎地<lb/>
利之所生均有限也豈不受田於父祖者則田雖甚多<lb/>
又有更休而猶慮其不能勝役受田於官者則田雖至<lb/>
少又無更休而反可以應役無窮邪此不待於深思而<lb/>
可知者也軾之議曰熈寧中書行給田募役法聞之道<lb/>
路出自先帝聖意而左右大臣意在速成且利寛剩錢<lb/>
<pb n="KR2b0019_WYG_401-24b"/>
以為他用故更相駮難遂不果行孝者善繼人之志善<lb/>
述人之事武王周公所以見稱於萬世也臣亦以為不<lb/>
然謂其法出於先帝之聖意非臣之所能知也謂其法<lb/>
廢於大臣之私意亦非臣之所能知也然有可以知者<lb/>
初行之則先帝必以其法為是而終罷之則先帝必以<lb/>
其法為非矣今但欲奉承先帝行其法之意而不能奉<lb/>
承先帝罷其法之意又豈非惑耶夫孝者善繼人之志<lb/>
善述人之事固武王周公之所務然聖人之志惟聖人<lb/>
<pb n="KR2b0019_WYG_401-25a"/>
為能知之其知之無難者事而已所謂事者亦隨時而<lb/>
損益焉乃所謂善述也是故文王作豐邑非不為長久<lb/>
之計也至武王則不居而作鎬京文王治岐闗市譏而<lb/>
不征澤梁無禁非不為長久之法也至周公相成王而<lb/>
治周則闗市有征而澤梁有禁此周公武王之事豈盡<lb/>
同於文王哉然後世以武王周公為逹孝者以其事在<lb/>
於適時之宜而損益更張不害其為善繼善述也使買<lb/>
田募役之法先帝終行之而不宜於今猶當更改况先<lb/>
<pb n="KR2b0019_WYG_401-25b"/>
帝察其為非而罷之者邪且民不可以屢動前日朝廷<lb/>
以免役之法不能無弊暨變而為差役夫差役者祖宗<lb/>
之舊法有成書也行之宜甚易矣然猶衆議紛紜民情<lb/>
疑惑者經年而後定也今又欲無故改作以駭郡縣以<lb/>
惑三路之民非安靖之道也臣欲乞聖慈詳酌指揮下<lb/>
有司罷以田募役之議以安民情<hi>蘇軾買田募役議附見元年四月六日王</hi>
<hi>巖叟孫升王覿議自注云三月十八日升議云正月以後而無其日今因於三月末附王巖叟及覿并上官均</hi>
<hi>議</hi>　殿中侍御史孫升言臣嘗讀詩曰不愆不忘率由<lb/>
<pb n="KR2b0019_WYG_401-26a"/>
舊章竊以祖宗百有餘年聖賢經綸成就太平之業自<lb/>
三代以來未有如今日之治然則法度典章萬世子孫<lb/>
遵而守之不可改易雖聖人之法行之既久必有偏弊要<lb/>
在後世救其偏補其弊而已伏惟陛下自臨御以來<lb/>
祗率舊章乆廸前烈深知免役出錢以困民而為害於<lb/>
天下故自元祐之初發徳音詔四方復行祖宗百年舊<lb/>
法罷去出錢免役盡依熈寧元年以前條貫施行令下<lb/>
之日四方民庶莫不鼓舞然自去年九月中旬以來復<lb/>
<pb n="KR2b0019_WYG_401-26b"/>
議城郭五等以上出錢<hi>九月十八日</hi>今年正月以後又使鄉<lb/>
村三百貫以上减半免役一年之間詔令凡三易矣臣<lb/>
訪聞四方之民自降九月中旬指揮又見今年正月所<lb/>
頒條貫皆訩訩不安以為朝廷命令變更不定而祖宗<lb/>
舊法將復改易刻剥聚歛之徒假息竊視幸其有間復<lb/>
肆毒螫臣嘗罄竭狂瞽冐聞天聽終未䝉朝廷省察施<lb/>
行臣又聞議者建言欲廢祖宗差役法而買田以募役<lb/>
中外傳聞莫不怪駭而廟堂之論不能折其狂言詳定<lb/>
<pb n="KR2b0019_WYG_401-27a"/>
役法之官畏避不决乃行下三路相度臣竊恐四方聞<lb/>
之民心益不自安且買田募役在熈寧盖嘗行之曾未<lb/>
數月而罷今日建議之人以謂聞之道路出於先帝之<lb/>
意臣竊以先帝勵精政事必有見於朝廷豈當聞於道<lb/>
路夫買田募役雖甚愚知其不可行不待臣言然後見<lb/>
也臣且以建議者自言其利有五而其害有二利之大<lb/>
者不過散免役寛剩錢三千萬以買田使民知先帝非<lb/>
有意於重歛盖將為今日之用耳臣以為天下之民雖<lb/>
<pb n="KR2b0019_WYG_401-27b"/>
愚夫愚婦莫不知先帝有仁民愛物之意而聚歛之臣<lb/>
行法之過豈特為區區之迹以自明哉豈必因議者之<lb/>
言然後信哉害之大者使陛下捨祖宗百年太平之成<lb/>
法而令百姓有患及子孫之害輕重得失較然易知古<lb/>
人以謂利不百不變法今給田募役利之小者猶謂不<lb/>
過有五而害之大者自言必須有二則是利未及百而<lb/>
害已過半矣徒為紛紛惑亂天下恭惟陛下即政之初<lb/>
正在遵守祖宗成法之時不當輕有改易以動人心伏<lb/>
<pb n="KR2b0019_WYG_401-28a"/>
望聖慈詳察早降指揮下詳定役法所速止絶三路相<lb/>
度行遣以慰安四方人心則天下幸甚　監察御史上<lb/>
官均言臣竊見翰林學士蘇軾近論買田募役事朝廷<lb/>
送役法所相度議出之日中外士大夫莫不駭異以為<lb/>
於禮决不可行臣輙因軾之所具利害條目得以縷陳<lb/>
之軾以為募役人大抵多是州縣百姓若所買田去州<lb/>
縣太逺即久難以召募欲乞所買田並限去州若干里<lb/>
去縣若干里臣以為弓手給田二頃散從官一頃計毎<lb/>
<pb n="KR2b0019_WYG_401-28b"/>
縣役人少者須近百人給田近二百頃頃畆既多又須<lb/>
接近城郭勢必難足盖强民出賣則賈怨誘民出賣則<lb/>
傷民聽其自便則田不可得而足此不可行一也軾以<lb/>
為今三路官吏推行恐或抑勒賣田或召募浮浪或多<lb/>
買瘠薄取辦一時不顧後患欲選材質樸厚知州三人<lb/>
令自辟屬縣令每路一州先次推行令一年中畧成倫<lb/>
理一路便可推行委轉運提刑常切提舉若不推行或<lb/>
推行乖方朝廷覺察重賜行遣臣以為民之賣田未必<lb/>
<pb n="KR2b0019_WYG_401-29a"/>
膏腴所賣膏腴未必近州縣今既不許抑勒則賣田應<lb/>
格者宜少雖使材質樸厚太守自辟屬令若不抑勒賣<lb/>
田召募浮浪取辦一時安能一年中成倫理耶夫士農<lb/>
工商技有所長用有所適蓋辨磽肥相種藝農圃之事<lb/>
非士之所學也世之士大夫自買田業非不悉心往往<lb/>
價髙而田薄地廣而收鮮何則以其非所習也今若以<lb/>
縣令誤以髙價買瘠田為推行乖方便加譴責而不考<lb/>
其餘事則循良之吏將有不幸而罷去者矣又既令監<lb/>
<pb n="KR2b0019_WYG_401-29b"/>
司督察則往往承望朝廷風㫖要以速辦監司督州州<lb/>
督縣屬上下相承茍務應法勢必至於抑勒賣田多買<lb/>
瘠薄以逃責矣自熈寧以來監司奉法者類多如此盖<lb/>
奉法嚴則䋲吏峻䋲吏峻則茍免之心生文具而無實<lb/>
民受其弊理之必然此不可行二也軾以為百姓賣田<lb/>
須先申官令佐親自相驗委是良田方得收買如官價<lb/>
低小即聽賣與其餘人户不得抑勒又買到田未得支<lb/>
錢先召投名人情願承佃充役方得支錢不得抑勒臣<lb/>
<pb n="KR2b0019_WYG_401-30a"/>
以為百姓不願與官中貿易者盖上下勢隔情意不通<lb/>
又胥吏軰輾轉求索百方邀賂雖嚴明令長不能絶也<lb/>
正使官中買田與私價等百姓寧自相貿易今令賣田<lb/>
之人必先申官官價低小方得賣與其餘人户名為不<lb/>
抑勒實與抑勒無異又鄉閭之民自非窘乏朝夕待用<lb/>
者必不肯出賣良田今令賣者申官令佐檢視然後收<lb/>
買役人情愿承佃方得支錢近須半年逺須一年以上<lb/>
既不能紓日前之急又重有往來賂遺之費雖官中不<lb/>
<pb n="KR2b0019_WYG_401-30b"/>
至失利而賣田之民重困弊矣此不可行三也軾以為<lb/>
令佐如買瘠薄田致久逺召募不行即官吏並科違制<lb/>
分故失定斷仍不以去官赦降原减臣以令佐之能在<lb/>
於公心愛民寛明不擾鉅細畢舉則為善政不當以事<lb/>
之一二論其殿最今有長令世以為循吏偶於買田之<lb/>
際不能辨識有數十頃瘠薄召募不行便加以違制之<lb/>
罪是以一而廢百得無失刑歟熈寧之初柄臣過計官<lb/>
吏有違常平新法不以去官赦降原减當是之時官吏<lb/>
<pb n="KR2b0019_WYG_401-31a"/>
以此獲罪者不可勝數中外竊議以為非宜今既已罷<lb/>
煩擾矣又欲襲前日之過計未見其善也大抵議者立<lb/>
法意欲必行則必嚴為法禁法禁太嚴則更以便文茍<lb/>
免不復計民之利害此不可行四也軾以為係官田若<lb/>
是人户見佃者先問見佃人如無丁可以應募或自不<lb/>
願充役者方得别行召募臣以為人户所請官田近或<lb/>
五七年逺或數十年其間有墾荒糞瘠費用財力耕治<lb/>
既熟一旦奪之有傷人情此不可行五也軾又以為應<lb/>
<pb n="KR2b0019_WYG_401-31b"/>
募之民正與弓箭手無異臣以為並邊之地既難得田<lb/>
又弓箭手平居無役止於毎歲一閲故邊境之民樂於<lb/>
受田於官今則受田一二頃而役之終身累其子孫豈<lb/>
愿民之所欲哉雖曰受田二頃服事奔走當費其半豈<lb/>
若役屬富民為佃户中分其利作息自如刑責不及之<lb/>
為便邪愿民既不就募而浮浪者又不許充役將見有<lb/>
名而無實安能减色役而寛農民邪軾又以為榖錢傷<lb/>
農農民賣田常多不售若官為買則田榖皆重農可小<lb/>
<pb n="KR2b0019_WYG_401-32a"/>
紓臣以為頃嵗以來民多賣田者以助役納錢常平出<lb/>
息聚歛之臣肆行掊克中民困於不足故多鬻田錢歸<lb/>
公帑嵗不流布賣田者多積鏹者少故田若不售今則<lb/>
罷常平助役之法一切財利皆歸於民行之嵗餘民力<lb/>
已紓自今已往賣田者必少賣者既少則不患其不售<lb/>
如官中出錢買田厚於私價則是誘民破産公私非便<lb/>
與私價等則民不願鬻無一可者臣未見其可以重田<lb/>
穀紓農民也軾又以為納錢於官常苦幣重若散以買<lb/>
<pb n="KR2b0019_WYG_401-32b"/>
田則貨幣稍均臣以為諸路之錢今已散為平糴又隨<lb/>
州郡所出變轉物貨則曩時之積既流布於民矣不待<lb/>
買田而後貨幣可均也軾又以為此法既行民享其利<lb/>
追悟先帝所以取寛剩錢者凡以為我用耳疑謗消釋<lb/>
恩徳顯白臣以為先帝神聖文武興立法度所以垂無<lb/>
窮者如日麗天孰不瞻覩者至於役錢寛剩盖因謀利<lb/>
之臣私憂過計此天下之所共知也安在其散錢買田<lb/>
而後釋疑謗邪軾又以為寛剩役錢今付有司逐旋支<lb/>
<pb n="KR2b0019_WYG_401-33a"/>
費終不能卓然立一大事建無窮之利若用買田如私<lb/>
家變金銀為田産乃是長久萬全之䇿臣以為買田募<lb/>
役臣已縷陳其有五不可行至於散常平之積以為平<lb/>
糴以為水旱荒凶之備此所謂出民力而為民用亦所<lb/>
以結民心而裕民財也繼志之孝無窮之利孰大於此<lb/>
又何必如私家變金銀為田產始為長久之䇿邪又况<lb/>
變錢為田常平遂無本錢將何以因時糴糶便農民邪<lb/>
若夫患有司之妄費為之莭制適當可矣日减月亡又<lb/>
<pb n="KR2b0019_WYG_401-33b"/>
何足恤哉臣以為三代以來至於本朝累聖相繼法度<lb/>
損益無所不有至於治民之政以力供役以田供税凡<lb/>
數千年未之有改也熈寧中先帝以議臣之請買田募<lb/>
役行之半年田既難置民鮮就募士論不以為便遂不<lb/>
果行以先帝之睿慮英斷勵精求治如以此法為便豈<lb/>
復疑於左右之論而中輟臣竊意其不然也今役法已<lb/>
成頒下四方四方之民休息安堵沐浴聖澤既已少定<lb/>
矣願陛下不以一臣之私論而破天下之公議速行寢<lb/>
<pb n="KR2b0019_WYG_401-34a"/>
罷以解中外之疑天下幸甚<lb/>
</p>
<p>
</p>
  </div>
</body>
</text>
</TEI>
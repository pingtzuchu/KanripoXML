<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百三十一</head> <lb/>
    <p>
<pb n="KR2b0019_WYG_335-1a"/>
欽定四庫全書<lb/>
　續資治通鑑長編巻三百三十一<lb/>
　　　　　　　　　　　　　宋　李燾　撰<lb/>
　　神宗<lb/>
元豐五年十一月戊寅朔上謂輔臣曰御史分察中都<lb/>
官事已多矣又令察舉四方將何以責治辦且於體統<lb/>
非是可罷御史察諸路官司如有不職令言事御史彈<lb/>
奏著為令<hi>新紀書戊寅罷御史察諸路</hi>　陜西轉運副使李察請鄜<lb/>
<pb n="KR2b0019_WYG_335-1b"/>
延涇原環慶熙河等逐路各分委監司官一員專計置<lb/>
應副一路諸將并防城軍器什物從之<hi>去年大舉轉運司官已各分路</hi>
<hi>今又有此奏請當考</hi>　熙河蘭㑹路經畧司言董戩鄂特凌古果莊<lb/>
自言破夏國喀羅磋葉城詔經制司令鄂特凌古具有功<lb/>
首領姓名以聞後各賜銀絹有差　定州路都總管司<lb/>
言見闕歩軍乞不限指揮招填從之河北諸將凖此<lb/>
都水使者范子淵言昨被㫖救䕶廣武埽大河淪塌隄<lb/>
岸頼官吏奔走赴功連夕暴露畢力營救遂獲安定宜<lb/>
<pb n="KR2b0019_WYG_335-2a"/>
䝉恩賞以勸後功詔子淵具名以聞後轉運副使向宗<lb/>
旦以下各减年陞名賜帛有差<lb/>
己卯謝麟言接納安化州歸順蠻人利害上批邊情在<lb/>
逺朝廷不見利害之實委謝麟等便宜措置無致生事<lb/>
<hi>四年九月戊子以客省副使謝麟知誠州本𫝊云未幾復知沅州今年七月辛巳麟已自知沅州除經制宜州</hi>
<hi>溪洞事則此時不應以知誠州見今實録稱知誠州恐誤今削去知誠州字九月庚寅更詳之</hi>　詔种<lb/>
諤具析沈括帶將官使臣軍兵若干往永樂城永樂陷<lb/>
没及縁路亡失若干諸處存撫收集并沈括隨行各若<lb/>
<pb n="KR2b0019_WYG_335-2b"/>
干以聞不得用情增减<hi>朱本簽貼云一時取索刪去今復存之要見亡失實數</hi>
詳定禮文所言周禮小宗伯禱祠肆儀為位後漢𨽻司<lb/>
徒府皆不於祠所所以逺慢戒凟本朝親祠南郊習儀<lb/>
於壇所明堂習儀於大慶殿皆近於凟伏請南郊習儀<lb/>
於青城明堂習儀於尚書省以逺神為恭從之　又言<lb/>
壬午景靈宫奉安煇德殿三后衍慶殿三后欲每殿三<lb/>
位同用一祝版不特拜詔每后各用祝版仍特拜<hi>墨本云明</hi>
<hi>日奉安煇德殿三后朱本削明日奉安四字新本謂明日奉安典禮也不可削今從朱本</hi>　大宗正<lb/>
<pb n="KR2b0019_WYG_335-3a"/>
司言興州防禦使仲騑先坐以火灼人面罰俸一季展<lb/>
磨勘一年後又灼女奴面一年之中三犯非禮殘暴乞<lb/>
重責降詔展磨勘五年<hi>二月十五日仲騑罰俸</hi>　詔梓州路轉運<lb/>
判官承議郎程之才知徐州朝散大夫趙鼎並衝替之<lb/>
才坐與前知瀘州任伋交訟報上不實鼎坐乗官舟附<lb/>
私物也　原武决埽塞詔禮部員外郎王子韶乗驛祭<lb/>
謝　勃泥國進奉使言乞自泉州乗船歸國從之<hi>去年八月</hi>
<hi>末入貢</hi>　詔特倚閣熙河蘭㑹路四州軍弓箭手及鄜延<lb/>
<pb n="KR2b0019_WYG_335-3b"/>
路沿邊城寨漢蕃户借貸錢榖<lb/>
庚辰瀘南縁邊安撫司言乞以戎州所買蠻馬配本路<lb/>
兵外給十九姓七姓義軍人員令習馬戰從之　給事<lb/>
中陸佃言讀吏部所上鈔内朝請郎提舉玉隆觀吳審<lb/>
禮擬遷朝奉大夫縁審禮以老疾乞宫觀法不當遷詔<lb/>
寢之　皇城使惠州團練使李舜聰提舉府界盗賊廵<lb/>
檢公事視諸路鈐轄　詔梓夔州鈐轄供備庫使髙遵<lb/>
治戎瀘等州都廵檢西京左藏庫副使張壽各降一官<lb/>
<pb n="KR2b0019_WYG_335-4a"/>
坐殺已降不肯解弓刀夷賊自上獲渝水夷人冒賞雖<lb/>
㑹降赦特責之<lb/>
辛巳奉安禮儀使宰臣王珪蔡確知樞宻院孫固門下<lb/>
侍郎章惇中書侍郎張璪同知樞宻院韓縝尚書左丞<lb/>
蒲宗孟及百官等班集英殿門上詣蘂珠凝華等殿祖<lb/>
宗神御行告遷禮至慈聖光獻皇后英宗皇帝坐號慟<lb/>
久之羣臣莫能仰視於是珪等奉神御升綵輿赴集英<lb/>
殿有司請皇帝還内上不聽每神御歩從出殿次第導<lb/>
<pb n="KR2b0019_WYG_335-4b"/>
畢始還宫時將奉安景靈宫至是塑像工畢始遷坐於<lb/>
集英殿也　詔皇城使張免如京副使石温其内殿崇<lb/>
班趙潛各追五官文思使髙政文思副使樂進各追四<lb/>
官供備庫副使潘定劉青各追三官皇城使桑湜供備<lb/>
庫使任端内殿崇班閤門祗候宋球各追兩官皇城使<lb/>
沂州團練使李祥左騏驥使閤門通事舎人孫咸寧左<lb/>
藏庫使楊進内殿崇班閤門祗候孫文各追一官東上<lb/>
閤門使狄詠西上閤門使張守約皇城使昌州刺史帶<lb/>
<pb n="KR2b0019_WYG_335-5a"/>
御器械梁從吉各降一官並坐出界將領計亡失所部<lb/>
兵用十分法追奪也<lb/>
壬午質明宰臣百官班集英殿上御殿東幄陞殿奠薦<lb/>
如儀禮儀使以神御綵輿行有司奏請還内上不聽歩<lb/>
出幄每神御導出至宣德門外次第導辭畢還宫奉安<lb/>
於景靈宫<lb/>
癸未上朝享景靈宫宰臣百官陪祠殿下先詣天興次<lb/>
遍諸殿至繼仁殿哀慟久之先是祖宗神御殿分建於<lb/>
<pb n="KR2b0019_WYG_335-5b"/>
諸寺觀上以為未足以稱嚴奉之義乃酌原廟之制即<lb/>
景靈宫建十一殿每嵗孟月朝享以盡時王之禮及是<lb/>
宫成奉安禮畢初朝享也賜管勾及勾當景靈宫官器<lb/>
幣有差<hi>新紀書壬午景靈宫成告遷祖宗神御癸未初行酌獻禮乙酉赦天下官繪象臣僚子若孫一</hi>
<hi>人庚寅燕侍祠官舊紀比新紀差詳要是别無異事景靈奉安英宗皇帝御容畢次日皇太后親詣酌獻祝文</hi>
<hi>鄭鄖溪集列真秘宇右敞神宫天開九重雲車來下威顔斐亹玉座甫寧涓吉齋誠躬修明薦以時朝獻永奉</hi>
<hi>皇靈在案雲車句當在天開句上躬修句當  涓吉句上于韻乃叶此疑倒書</hi>　廣南東路轉<lb/>
運判官徐九思言東海有島曰香山僑田户主客共五<lb/>
<pb n="KR2b0019_WYG_335-6a"/>
千八百三十八分𨽻東莞南海新㑹三縣凡有鬬訟各<lb/>
歸所屬縣辦理遇風濤則踰月不通乞建一縣因香山<lb/>
為名本路監司相度欲止置香山鎮差監官一員兼烟<lb/>
火盗賊從之<lb/>
乙酉以景靈宫奉安神御禮成大赦天下文武舊臣預<lb/>
神御殿繪象之子若孫並與初品官親王之後與見襲<lb/>
爵者遷一官<hi>當刪取赦書條件增入</hi>　封御侍陳氏為才人　詔<lb/>
罷知宣州陳侗再任差判登聞檢院以御史王桓言其<lb/>
<pb n="KR2b0019_WYG_335-6b"/>
不當以便私求再任也　都水使者李立之言今月壬<lb/>
午塞原武埽决河口五鼓兩馬頭墊落水面闊二十五<lb/>
歩雖已固䕶修閉縁冬深天寒難施工作乞至正初乃<lb/>
進工從之應修閉水口官吏並令開封府劾罪　河中<lb/>
府言脅降蕃官殿直拜斯凌殿侍李楞濟伊特香三人不<lb/>
敢一例刺配詔押送江西州軍覊管給大將劵本處給<lb/>
身分請受　河東路經畧司言府州火山軍申黄河内<lb/>
有北界人船漂至河濵斥候堡已收救得詔牒還北界<lb/>
<pb n="KR2b0019_WYG_335-7a"/>
丙戍詔李憲聞知蘭州李浩性多褊執役使軍士過當<lb/>
多有怨嗟仰宻體量如委不可倚仗在彼即别選人以<lb/>
聞後數月命王文郁代浩知蘭州<hi>王文郁知蘭州在明年二月九日丙辰</hi>
　鄜延路經畧司言塞門山城逼山受敵有古城基并<lb/>
古壕限權本路第三將米贇和募禁兵興築凡七日功<lb/>
畢詔米贇减磨勘三年　都水使者范子淵言自大名<lb/>
抵乾寧跨十五州河徙地凡七千頃乞募人耕租從之<lb/>
戊子詔鄜延路沒於王事有家屬見在本路欲歸鄉者<lb/>
<pb n="KR2b0019_WYG_335-7b"/>
給賻外其大使臣以上更支行李錢百千小使臣五十<lb/>
千差使殿侍三千其餘比類支給　詔故淑妃董氏逮<lb/>
事仁宗生魯國大長公主與恩澤四人令本家具名以<lb/>
聞　權京東路轉運判官吳居厚言諸州剰員所在利<lb/>
於冗占乞從轉運司與當職官看詳合㽞窠坐裁去冗<lb/>
占以立定十分外量立一分為額以待緩急餘並簡放<lb/>
編入奏䇿從之　陜西轉運副使權環慶經畧司范純<lb/>
粹奏近者伏見鄜延路行營軍馬以賊兵大至永樂被<lb/>
<pb n="KR2b0019_WYG_335-8a"/>
圍徐禧以下皆在圍中勢有不立須藉隣援本路經略<lb/>
司牒環慶等路差發兵馬是時臣適在環慶親見曾布<lb/>
議論以謂不奉詔㫖不敢擅遣後至降到朝㫖果令差<lb/>
發未及延州而永樂新城既已不守使者殱沒兵將亡<lb/>
陷上軫聖念下困人力機㑹之失害事如此臣檢凖先<lb/>
降戰守約束諸路並於平日差定主兵官將凖備互相<lb/>
應援或賊衆大舉聚入一路除已差兵將外更許逐路<lb/>
那兵節次䇿應昨因徐禧計議邊事悉罷策應之法方<lb/>
<pb n="KR2b0019_WYG_335-8b"/>
於其時莫有言者而利害得失見於今日豈有兵困重<lb/>
圍請援隣道尚容中覆而後可哉今邊患未消敵情難<lb/>
測願陛下深鑒近事斷自聖心更修久長之法以杜倉<lb/>
猝之患臣不知邊事不識忌諱惟是思慮所及不忍緘<lb/>
黙負區區憂國之素心詔陜西逐路經畧安撫使自今<lb/>
應有事宜更不令别路兵馬應援常須本路廣為隄備<lb/>
自作枝梧無致悞事<hi>純粹五年十月十一日復運副使是冬奉詔權領環慶路經畧司十</hi>
<hi>一月十一日奏此十二月二十九日有㫖下諸路時純粹已罷帥更不别論奏奏議第十巻可考元祐元年閏</hi>
<pb n="KR2b0019_WYG_335-9a"/>
<hi>二月十一日純粹再奏四月三日又奏二年二月十八日降指揮</hi>
己丑翰林侍講學士黄履試禮部尚書通議大夫　禮<lb/>
部侍郎謝景温以本官知洪州景温奏疏陳邊事所言<lb/>
多上與執政宻議外人無知者尚書左丞王安禮景温<lb/>
妹壻也上疑安禮泄之惡景温交結迎合故令出守<hi>此據</hi>
<hi>劉安世言章</hi>　知誠州周士隆言凖朝㫖招納上江多星銅<lb/>
鼓潭溪上和鷄公兩路溪洞所有西道胡耳塞溪等處<lb/>
犬牙相入竊慮犒賞不及或不虞生事乞下謝麟措置<lb/>
<pb n="KR2b0019_WYG_335-9b"/>
或許本州撫納詔趙楊相度尋令依荆湖北路都鈐轄<lb/>
司所奏一面撫納更不候趙楊相度<hi>不候相度見乙巳日今并書謝麟前</hi>
<hi>知沅州四年九月知誠州未幾復知沅州此據麟本𫝊不知周士隆何時知誠州或是代麟也七年五月十一</hi>
<hi>日孫覧云云可考</hi>　荆湖南路轉運司言邵州界溪四團人户<lb/>
袁通曉等乞歸明詔聽招納　經制宜州溪洞謝麟等<lb/>
言安化中州并上州蠻蜑未便歸順乞差將兵詔於廣<lb/>
東江西近便路選兵三千并差桂州駐泊驍騎兩指揮<lb/>
　宣德郎洛陽楊畏為監察御史用中丞舒亶薦也<lb/>
<pb n="KR2b0019_WYG_335-10a"/>
庚寅燕於紫宸殿以奉安列聖於景靈宫禮成故也<lb/>
辛卯就差案閱河北集教保甲樞宻副都承㫖客省副<lb/>
使張山甫入内東頭供奉官勾當御藥院劉惟簡案閱<lb/>
本路團教保甲依案閱賞格給賜弓箭手馬歩射第一<lb/>
等銀碗七兩絹五匹歩射及弩手第一等銀碗五兩絹<lb/>
五匹第二等三等各第减三之一都副保正大保長并<lb/>
己補名目教本保人武藝及第一等都副保正計本都<lb/>
保及十分三班差使借差八分大保長計一都保及十<lb/>
<pb n="KR2b0019_WYG_335-10b"/>
分三班借差九分下班殿侍八分並給銀碗十兩絹五<lb/>
匹不及十分第减有差<lb/>
壬辰詔聞蘭州食貴本州等守禦兵見管七千除留壯<lb/>
健四千人外其餘令於近裏州軍就糧　新知湖州閭<lb/>
邱孝直言伏見在京置四抵當所許以金帛質當見錢<lb/>
月息一分欲望推行於諸路州縣其無市易官處就委<lb/>
場務官兼監以嵗終得息多寡為賞格<hi>朱本刪去云無施行</hi>　詔<lb/>
樞宻院自今應本院畫㫖送承㫖司文字縁係未行出<lb/>
<pb n="KR2b0019_WYG_335-11a"/>
本院可更不送門下省<hi>此據御集十一月十五日事</hi>
癸已歩軍司言効忠指揮使林方狀三次功勞當轉資<lb/>
檢㑹賞格止言指揮使兩該賜即轉都虞候其効忠軍<lb/>
額無都虞候職名詔林方特轉都虞候　熙河蘭㑹路<lb/>
都大經制司言昨大軍出界差主簿李宗傑隨軍指引<lb/>
保甲人夫發粟窖搬運遇蕃賊陷没未推恩詔宗傑依<lb/>
軍主簿陳彦長例以父官官其子給支賜賻物　監察<lb/>
御史王桓言知䖍州汪輔之謝上表辭意狂悖望特竄<lb/>
<pb n="KR2b0019_WYG_335-11b"/>
殛詔罷知䖍州依舊分司輔之前為開封府推官乞分<lb/>
司久之乃得䖍州謝表云清時有味白首無成又曰挿<lb/>
筆有風空圄無日言者謂清時有味蓋杜牧詩其末句<lb/>
云樂遊原上望昭陵輔之託意怨望故黜之<hi>司馬記聞云輔之為</hi>
<hi>河北監司坐輕躁得罪勒令分司按輔之分司不縁輕躁事在元豐三年九月四日記聞或誤也今畧加刪修</hi>
甲午延安郡王傭言䝉恩進封本閤使臣乞下有司檢<lb/>
例推恩詔内東頭供奉官馮世寧减磨勘二年内西頭<lb/>
供奉官李倬藍從熙各轉一官　知秦州通議大夫吕<lb/>
<pb n="KR2b0019_WYG_335-12a"/>
公孺知相州先是李憲以詔發兵公孺不遣與憲互論<lb/>
故有是命<hi>此據本𫝊</hi>　司門郎中李文卿知晉州以御史王<lb/>
桓言文卿品質卑凡不足汚郎官之選故也　詔提舉<lb/>
教習馬軍所見教臣僚子弟并百姓等馬歩射闊閃弓<lb/>
各及一石五斗力手足應法者具名奏<hi>熙寧十年九月庚午秋詔同提</hi>
<hi>舉此詔與元豐三年六月十八日己酉手札相重恐實録或誤當考  舊録王中正𫝊云詔提舉教閱在京馬</hi>
<hi>軍中正悉以所製弓弩諸兵器及撃刺施用與馬歩射教法上之既試咸可用詔頒行之又云詔選教内臣及</hi>
<hi>馬軍武藝以諭諸將提舉教習馬軍所教臣僚軍班子弟及武學生員凡數百人既成引見陞補有差新録並</hi>
<pb n="KR2b0019_WYG_335-12b"/>
<hi>削去今附此當考熙寧十年九月庚午至元豐三年三月甲戌五月癸酉六月己酉六年二月辛亥當并考</hi>
　户部言行官制以來惟是吏禄條目最多一等吏人<lb/>
職次既同責任又均而獨於禄廩頗有厚薄誠若未安<lb/>
乞三省六曹諸司省臺寺監見充正額人數不問舊請<lb/>
多寡並依新格支給其係撥到逐等守闕或帶權字人<lb/>
並給正額請受十分之七應前後許帶舊請指揮更不<lb/>
施行詔除三省外依奏<lb/>
乙未河東路轉運判官通直郎蔡曄直龍圖閣知秦州<lb/>
<pb n="KR2b0019_WYG_335-13a"/>
　詔大宗正司不𨽻六曹其丞屬聽中書省取㫖差都<lb/>
知押班除授歸樞宻院<hi>三月乙未七月庚子當考</hi>　景福殿使武信<lb/>
軍留後李憲為熙河秦鳯路經畧安撫制置使其經制<lb/>
邊防財用依舊上始欲用憲為節度使知熙州尚書右<lb/>
丞王安禮曰國朝之制内臣無任節度使者其寵任之<lb/>
極不過畀之稍廩而已當真宗時劉承珪以忠謹得幸<lb/>
欲以節度使與之王旦執以為不可故至今官不過留<lb/>
後矧有民社豈易輕付上曰憲解内職未必喜安禮曰<lb/>
<pb n="KR2b0019_WYG_335-13b"/>
人主用人顧理之有是非不計其人之喜與不也昔漢<lb/>
光武用外戚隂識為侯常每廵幸則委以禁兵留鎮京<lb/>
師以識之賢固堪其事而後世乃縁以為比不問賢否<lb/>
為公卿用事者踵相躡也故卒為東漢禍今憲雖有戰<lb/>
多使其果賢猶不可啟其端况無以踰人者尚書左丞<lb/>
蒲宗孟進曰陛下擢材無所不可安禮曰宗孟他日未<lb/>
嘗言而今乃及此臣不識所謂既退安禮毅然謂宗孟<lb/>
曰孰遣君出聲幾亂朝廷事宗孟恚曰上使宗孟與政<lb/>
<pb n="KR2b0019_WYG_335-14a"/>
今顧弗得言明日廷辯之安禮曰君等足與為治乎苐<lb/>
言之祗為諛耳宗孟慚卒不敢辨<hi>此據安禮行狀附見當考求月日或削去</hi>
　詔宗室叔敖訟禮院定克愉襲封不公罰銅二十斤<lb/>
　兵部言己支陜西軍器百一十萬今本路又乞支軍<lb/>
器詔據所闕三分給付一分　管勾後苑房廊物貨所<lb/>
言元豐四年八月置場至今年十一月共收錢六萬七<lb/>
千緡<hi>朱本削去</hi>
丙申門下省奏樞宻院差入内東頭供奉官李宗立領<lb/>
<pb n="KR2b0019_WYG_335-14b"/>
萬壽觀不當為提㸃詔改為管勾　又詔州縣官得替<lb/>
計程支庸錢而中道物故丁憂者程雖未滿其錢勿追<lb/>
　詔選新知登州朝散大夫石禹勤知撫州如行鹽法<lb/>
職事修舉當議旌擢　承議郎考功員外郎范峋增差<lb/>
提㸃開封府界諸縣鎮公事<hi>增差當考</hi>　御史中丞舒亶言<lb/>
根勘住滯梓州路轉運司乞差官給授田土及差周宥<lb/>
崔象先勾當軍頭司事已根究住滯事節實縁官吏慢<lb/>
令造姦雖該赦更不勘結望裁酌指揮詔結勘以聞<hi>十月</hi>
<pb n="KR2b0019_WYG_335-15a"/>
<hi>甲子劾明年二月庚戌斷</hi>　又詔新移遼使驛路所過諸州權許不<lb/>
限米石數造酒　鄜延路經畧司言延州白草等城寨<lb/>
及保安軍等二十二處守禦未備乞指揮范純粹應副<lb/>
詔録吕惠卿所立鄜延路守禦要急次急稍緩三等及<lb/>
據𦂳緩計置防城器甲什物分數條約劄與范純粹<lb/>
詔撥糴便司見錢鈔二十萬緡與河北轉運司計置軍<lb/>
儲<lb/>
已亥陜西轉運副使李察言本路五都作院未分路時<lb/>
<pb n="KR2b0019_WYG_335-15b"/>
專差監司一員檢㸃今諸處急闕軍器全藉都作院應<lb/>
副欲令華州應副鄜延路鳯翔府環慶路秦州秦鳯路<lb/>
渭州涇原路永興軍永興軍路各委監司提舉其永興<lb/>
軍都作院乞委提㸃刑獄一員提舉從之<hi>十二月十六日差官</hi>
庚子特封雍王顥長女為京兆郡主<lb/>
乙巳上批付苖授據閻仁武奏十月壬申蘭州北有西<lb/>
賊五十餘人隔河呼曰我夏國己勝鄜延路兵俟河凍<lb/>
即至蘭州卿宜大作枝梧守禦器具倍加㸃檢聞賊酋<lb/>
<pb n="KR2b0019_WYG_335-16a"/>
星多哩鼎者用兵頗凶忍<hi>星多哩鼎已見四年十一月己丑</hi>永樂之役<lb/>
初總兵至者乃梁黙寜凌逡廵十餘日每日支分萬餘<lb/>
人持鍬钁撅城為城上官軍擊死者旋即拽去或覆以<lb/>
氊不欲官軍見之後哩鼎領兵至驅率蕃丁蟻附而進<lb/>
死者列布城下皆不掩屍晝夜急攻故新造之城不守<lb/>
卿宜知此并宻諭蘭州守將委悉令廣備守具　提舉<lb/>
陜西買馬司言本司管認支填遞馬闕數至多少有及<lb/>
四尺一寸赴官中賣欲乞依定價權買四尺二寸一寸<lb/>
<pb n="KR2b0019_WYG_335-16b"/>
牡馬及十一嵗以上與牡馬相兼支遣從之仍不充額<lb/>
　奉議郎知楚州鹽城縣向宗賢言本縣前監都鹽倉<lb/>
通直郎王仲京在任於質户質錢倍過物價已贖仍虧<lb/>
子錢百千仲京宰相王珪之從子故無敢發摘乞選官<lb/>
根究詔淮南路轉運司劾之　詔提㸃開封府界諸縣<lb/>
鎮公事承議郎楊景畧降一官管勾官歐陽粲任元渥<lb/>
各罰銅二十斤並坐遷本司廨舎違滯及景畧不親督<lb/>
趣捕蝗雖㑹恩特責也　安化州蠻人䝉光仲光趙等<lb/>
<pb n="KR2b0019_WYG_335-17a"/>
六人内附各除官有差<hi>七月辛巳</hi>
是月夏人以書繫矢射之鎮戎軍境上劉昌祚以白經<lb/>
畧使盧秉秉命毁棄之夏人又遣所得俘囚齎書遺秉<lb/>
仍移牒秉不敢不以聞詔秉諭夏人依故事於鄜延自<lb/>
通其遺秉書稱夏國南都統星茂威明吉鼐書云昨於<lb/>
兵役之際提戈相軋今以書問贄信非變化曲折之不<lb/>
同蓋各忠於所事不得不如此耳夫中國者禮義之所<lb/>
存出入動止猷為不失其正茍聽誣受閒肆詐窮兵侵<lb/>
<pb n="KR2b0019_WYG_335-17b"/>
人之土疆殘人之黎庻是乖中國之體豈不為四方之<lb/>
羞哉昨朝廷暴驅甲兵大行侵討蓋天子與邊臣之議<lb/>
謂夏國方守先誓宜出不虞五路進兵一舉可定遂有<lb/>
去年靈州之役今秋永樂之戰較其勝負與夫前日之<lb/>
議為何如哉且中國非不經營五路窮討之䇿既嘗施<lb/>
之矣諸邊肆撓之謀亦嘗用之矣知僥倖之無成故終<lb/>
歸樂天事小之道兼夏國提封一萬里帶甲數十萬西<lb/>
連于闐作我歡鄰北有大燕為我彊援今與中國乗隙<lb/>
<pb n="KR2b0019_WYG_335-18a"/>
伺便角力競鬬雖十年豈得休哉念天民無辜被兹塗<lb/>
炭之苦孟子所謂未有好殺能得天下者也况夏國主<lb/>
上自朝廷見伐之後夙宵興念謂自祖先至今八十餘<lb/>
年臣事中朝恩禮無所虧貢聘無所怠何期天子一朝<lb/>
見怒舉兵來伐令膏血生民勦戮師旅傷和氣致凶年<lb/>
覆亡之由發不旋踵朝廷豈不卹哉蓋邊臣幸功上聽<lb/>
致惑使祖宗之盟既阻君臣之分不交載省厥由悵然<lb/>
何己吉鼐遂探主意得移音翰伏惟經畧以長才結上<lb/>
<pb n="KR2b0019_WYG_335-18b"/>
知以沉謀幹西事故生民之利病宗社之安危皆得别<lb/>
白而言之蓋魯國之憂不在顓臾而隋室之變生於元<lb/>
感此皆明智已得於胸中不待言而後諭也方今解天<lb/>
下之倒懸必假英才鉅德經畧何不進讜言排邪議使<lb/>
朝廷與夏國歡和如初生民重覩太平寧有意也倘如<lb/>
此則非惟敝國䝉幸實天下之大惠也<lb/>
十二月丁未朔遷蕃官西頭供奉官李中和為西京左<lb/>
藏庫副使内殿崇班蓋諤為供備庫副使以西討獲級<lb/>
<pb n="KR2b0019_WYG_335-19a"/>
應格也　廣西轉運副使吳潛言近差温杲知欽州竊<lb/>
聞交賊切齒欲食杲肉萬一因以致冦上批杲資性綿<lb/>
愞又與交人有隙實不宜在極邊要地可改差本路鈐<lb/>
轄劉熙兼知欽州<lb/>
戊申詔門下省凡中書省樞宻院文字應覆駮者若干<lb/>
事體稍大入狀論列事小即於繳狀内改正行下若事<lb/>
不至大雖不足論列而其閒曲折難以繳狀内改正者<lb/>
即具進呈以應改正事送中書省樞宻院取㫖<hi>舊紀書詔門下</hi>
<pb n="KR2b0019_WYG_335-19b"/>
<hi>省覆駮事以狀論之非干大體者行訖以聞乃係之丁未日</hi>　大理寺勘斷市長謝<lb/>
元卿等罪不直不盡詔御史臺劾罪以聞　詔押賜董<lb/>
戩官誥使种誼减磨勘四年餘各减年賜錢帛有差<lb/>
監察御史王桓言大理寺被㫖根勘前羣牧使韓縝將<lb/>
本司公用物歸家連其子宗恕大理寺並不究其情輒<lb/>
以恩原不復結案乞再送别司根治詔開封府根勘以<lb/>
聞後宗恕差替縝釋之<hi>當并初勘時六月五日</hi>　前察訪荆湖路<lb/>
常平等事司勾當公事段詢减磨勘三年賞根括水陸<lb/>
<pb n="KR2b0019_WYG_335-20a"/>
田四千一百餘頃也　朝散郎發運司糶糴斛斗鄭佶<lb/>
减磨勘三年前西頭供奉官除名勒停黄州編管人張<lb/>
從惠减一赦敘並以甞幹當汴口建議導洛入汴也<lb/>
辛亥分命輔臣祈雪<lb/>
壬子提舉修蓋景靈宫寄内藏庫使慶州團練使宋用<lb/>
臣遷寄皇城使登州防禦使<lb/>
癸丑樞宻院承㫖司言開封府界諸縣及白馬胙城韋<lb/>
城弓手昨雖裁定縣以二十人為額其庸錢未經立法<lb/>
<pb n="KR2b0019_WYG_335-20b"/>
看詳縣尉既不管鄉村賊盗弓手頓减出入之勞所支<lb/>
庸錢當依諸路弓手定為一等一年正支錢三十千共<lb/>
减錢三千六百二十緡乞預先㑹校錢糧一處封樁從<lb/>
之　都大經制熙河蘭㑹路邊防財用李憲言以本路<lb/>
逐將據見管正兵漢蕃弓箭手盡數於所駐州軍團結<lb/>
為五軍仍自熙河蘭㑹一路先推行五軍各差都同總<lb/>
領蕃兵將二員如一州蕃兵及千人給公使錢千緡至<lb/>
三千緡止許將官從宜支使從之<hi>朱本移入明年七月壬戌今從新本</hi>又<lb/>
<pb n="KR2b0019_WYG_335-21a"/>
言乗來春賊衆未聚先築努扎堡最為賊衝城圍須及<lb/>
千歩并接勝如堡中閒築一通過小堡次展定西城蘭<lb/>
州故址然後築鞏心諸堡竊見通逺軍當熙河秦鳯四<lb/>
達之衝人物稠穰即古渭州舊𨽻平凉縣乞改賜州名<lb/>
以定西城為通逺軍以努扎為定西城如此則折衝制<lb/>
勝之形成矣又言臣昨上復古渭州及易置通逺軍定<lb/>
西城列置蘭州堡障事蓋縁熙河一路形勢全藉新復<lb/>
州城以為屏蔽况所得之地川原寛平土性甚美屬羌<lb/>
<pb n="KR2b0019_WYG_335-21b"/>
數萬己就耕鋤新招弓箭手五千膏腴土田占籍未遍<lb/>
須增修城壘使有土著之心不惟地利可助邊儲亦絶<lb/>
犬羊規取舊物之計臣至熙州錢糧殊未有備今且興<lb/>
功於努扎羅日伽羅總三處努扎川西接定西城北通<lb/>
勝如堡東北扼石硤賊馬來路其羅日伽羅總兩堡東<lb/>
接蘭州北臨黄河每嵗河凍須藉羅日等處控遏賊衝<lb/>
來嵗乘春若不先築努扎一帶次完蘭州管下必恐夏<lb/>
秋復冦定西日者本路經畧司奏乞遷三岔堡增展定<lb/>
<pb n="KR2b0019_WYG_335-22a"/>
西城臣以謂三岔地在掌握雖費財力而不為用其定<lb/>
西亦須俟努扎亭障既立乃可乘勢增展望特降指揮<lb/>
更賜錢帛一二百萬緡及廂軍萬人速至本路詔遣内<lb/>
侍大使臣各二員就陜西河東團結廂軍萬人於二月<lb/>
内至熙河蘭㑹路錢帛於秦鳯路樁留錢及李元輔變<lb/>
轉四川錢各支五十萬緡<lb/>
丁巳賢妃周氏進位德妃冀國大長公主進封魏國大<lb/>
長公主<hi>新紀書以賢妃周氏為德妃舊紀不書</hi>　上批起居舎人王震諳<lb/>
<pb n="KR2b0019_WYG_335-22b"/>
曉吏文即今全無職事官制所擬修六曹敕令文字浩<lb/>
繁詳定官安燾崔台符各有尚書省職務不能專力可<lb/>
差震同詳定　詔御史臺秋冬季差御史一員赴三省<lb/>
㸃檢諸房文字稽滯毋得干預省事及見執政<hi>舊紀書詔監察</hi>
<hi>御史嵗以秋冬察三省稽違新紀不書</hi>　詔六年正旦御殿用新樂<hi>舊紀書丁</hi>
<hi>巳新作大樂成新紀書丁巳新樂成</hi>　右騏驥副使知瀘州張克明言瀘<lb/>
州地方千里夷夏雜居近者白崖囤落婆逺等生夷並<lb/>
為王民既供租賦或相侵犯未有條約一以敕律繩之<lb/>
<pb n="KR2b0019_WYG_335-23a"/>
或恐生事臣欲乞應瀘州生夷如與華人相犯並用敕<lb/>
律同類相犯即比附黔州蠻五等罰法從之<hi>四月二十七日庚午</hi>
<hi>已除王光祖知瀘州今十二月十一日丁巳克明以知瀘州論事其月十九日庚申又書光祖知瀘州不知何</hi>
<hi>故今削去庚申所書</hi>　詔景靈宫繪像臣僚本支下兩房以上取<lb/>
無人食禄者如俱無人食禄或俱有人食禄均者取最<lb/>
長未均即食禄人少者取最長仍以子孫為次敘若子<lb/>
孫亦係繪像本房見無人食禄即便不問别房應推恩<lb/>
人願與以次及别房者聽　詔龍猛都指揮使謝有換<lb/>
<pb n="KR2b0019_WYG_335-23b"/>
文思使先是殿前司體量有武藝不堪換授上曰朕記<lb/>
邊臣有言其材勇者可體究又詔樞宻覆視皆言年雖<lb/>
五十餘委有心力故有是命<lb/>
戊午引試教閱馬軍所解發習武藝人李振等二人中<lb/>
格並補三班差使　詔按閱河北團教保甲所應有出<lb/>
等武藝人雖未團教聽先次解發赴闕按試<lb/>
已未詔朝散大夫試吏部尚書李清臣通議大夫守侍<lb/>
郎蘇頌奉議郎試中書舎人蔡卞通直郎試起居郎蔡<lb/>
<pb n="KR2b0019_WYG_335-24a"/>
京各遷一官樞宻都承㫖客省使舒州團練使張誠一<lb/>
領秀州防禦使故起居郎畢仲衍賜絹百匹檢討詳定<lb/>
官一年以上減磨勘三年以下減二年離局第減一等<lb/>
並以官制成推恩也　詔冬正朝㑹諸軍所服衣冠廂<lb/>
都軍都指揮使都虞候領團練使刺史服第五等軍都<lb/>
指揮使都虞候服第六等指揮使副指揮使服第七等<lb/>
並班於庭副都頭以上常服班殿門外　内園使郭忠<lb/>
紹言堡寨使臣應係兩員以上並係土人處乞以軍班<lb/>
<pb n="KR2b0019_WYG_335-24b"/>
或資廕人一員對換與土人參用從之　种諤言宣德<lb/>
郎徐勲閤門祗候种朴望特奬擢詔進城山界諤則預<lb/>
議永樂失守又領一路經略安撫副使自當有罪朝廷<lb/>
寛恩責後效乃敢妄為子弟乞恩初無忌憚特罰銅三<lb/>
十斤　梓州奏奉詔收買青緑彩色凡二千斤已計綱<lb/>
起發餘數見計置收買上批速降指揮罷買恐勞民故<lb/>
也<lb/>
庚申詔川峽四路不得將家屬赴任法其除之<hi>舊紀於戊午日</hi>
<pb n="KR2b0019_WYG_335-25a"/>
<hi>書詔官川峽不許家行今逺邇如一其除之新紀不書今依實録附庚申日張方平不敢携父之任范鎮東齋</hi>
<hi>記事可增入</hi>　上批河北縁邊安撫司諜知遼人令賀正旦<lb/>
副使趙庭睦覘朝廷西事慮敵人因語言探測虚實其<lb/>
當酬應之辭三省樞宻院同議定劄與館伴先是劉摯<lb/>
等使敵陛辭日永樂城已陷上數言西事面授畫一十<lb/>
餘條預為問對之語曰此禁中自草又歴議所以然且<lb/>
曰敵多辯詐毋為所勝摯對曰臣以誠信自將上憑威<lb/>
靈敵雖多詐安能勝臣聞言忠信蠻貊之邦行矣臣謂<lb/>
<pb n="KR2b0019_WYG_335-25b"/>
問對之際不必過為遷就上喜曰誠是明日遣中使就<lb/>
郊賜茶六十斤諭曰非常例也<hi>摯事據摯行實或附八月辛未初使時然附此</hi>
<hi>為允</hi>　提舉汴河隄岸司言汴河隄岸起三年四月修築<lb/>
至今年十月八日畢工詔都水監官覆視保明以聞<lb/>
原武埽塞特賜役兵錢有差<hi>新舊紀並書辛酉塞原武决河與實録差一日又十</hi>
<hi>一月己卯實録已書河塞遣官致祭矣當考</hi>
辛酉上復御延和殿宣三省樞宻院輔臣赴景福殿觀<lb/>
魏國大長公主出降粧奩　尚書省上元豐五年下半<lb/>
<pb n="KR2b0019_WYG_335-26a"/>
年條貫詔依簽改行下上每於進擬敕令必簽貼改定<lb/>
然後降出其所指擿事理皆有司牴牾也<hi>九月十四日十月十二日</hi>
　詔嵐石隰州都廵檢司舊賜公使錢百五千移賜葭<lb/>
蘆吳堡寨縁邊都廵檢使其石州舊帶三州都廵檢止<lb/>
令嵐石州各帶本州沿邊都廵檢使遇緩急應援各别<lb/>
給公使錢百千<lb/>
壬戍詔諸路監司兼提舉都作院河東以提舉常平等<lb/>
事趙咸梓州路以轉運判官許彦先秦鳯等路以提㸃<lb/>
<pb n="KR2b0019_WYG_335-26b"/>
刑獄吕温卿京東西路以轉運判官吕孝亷淮南西路<lb/>
以提㸃刑獄王瑜江南東路以提㸃刑獄高復江南西<lb/>
路以提㸃常平等事蹇序辰<hi>十一月二十二日李察云云</hi>　御史臺<lb/>
閤門言開封府諸曹官左右軍廵兩廂官赤縣丞係比<lb/>
類附班得預朝參其秘書省校書郎正字太常寺協律<lb/>
奉禮郎太祝郊社令三學博士五監主簿皆職事官雜<lb/>
壓亦在赤縣丞之上而獨不預欲自今並令朝參從之<lb/>
癸亥上批壬申日遼使見以在臘享致齋不用樂雖有<lb/>
<pb n="KR2b0019_WYG_335-27a"/>
舊例然北使素以用樂燕犒為恩禮之重三省樞宻院<lb/>
且更詳度取㫖初閤門言甲戌臘享前三日皇帝不游<lb/>
幸不作樂賀正旦使賜御筵撤樂如至和二年元豐元<lb/>
年故事已從之而復有是詔然卒用例　奉議郎王欽<lb/>
臣言諸路監司被制書鞫事所降指揮有差官取勘者<lb/>
有取勘聞奏者一例差官伏縁詔㫖自有區别伏望申<lb/>
明自今朝㫖稱取勘者監司自勘委勘處或隣近通判<lb/>
録問檢斷如干繫者衆須當置司乃得差官從之　陜<lb/>
<pb n="KR2b0019_WYG_335-27b"/>
西轉運判官范純粹言昨遣本司勾當官吕宗岳管認<lb/>
計備延州懷寧浮圖寨守禦已被受託故不肯就事乞<lb/>
先衝替上批可依奏速處分聊警慢官小吏用心趣事<lb/>
不敢玩法　接伴使吳安持言遼使縁路事節並如舊<lb/>
惟例送樂人馬一匹不至臣等俟前路言及詔安持等<lb/>
勿問<lb/>
甲子詔在京新城外四壁城壕開闊五十歩下收四十<lb/>
歩深一丈五尺地脉不及者至泉止<hi>本志又增入自是水有所歸而京城</hi>
<pb n="KR2b0019_WYG_335-28a"/>
<hi>固矣今不取</hi>　河北都轉運司朝奉大夫集賢殿修撰蹇周<lb/>
輔為寳文閣待制　比部員外郎宇文昌齡自鄜州制<lb/>
勘回進對賜緋章服昌齡言陜西逃軍乞增賞告捕詔<lb/>
每捕獲禁軍一人賞錢五千<hi>四月三日甲寅昌齡以御史受命往鄜州二十五日</hi>
<hi>改比部員外郎十二月甲子回明年正月己丑獄治斷</hi>
丙寅上特御延和殿引奉議郎權發遣府界常平等事<lb/>
張詢以下十人進對是日旬休百司不治事上特御便<lb/>
殿延見羣臣踰午始罷於是編類國信文字承議郎王<lb/>
<pb n="KR2b0019_WYG_335-28b"/>
汝翼前權發遣提舉梓州路常平等事江衍各面賜緋<lb/>
章服<hi>兩紀並書旬休御延和殿引進對官十人</hi>　都大提舉汴河隄岸司言<lb/>
凖朝㫖為原武埽閉合水口見增防堰令本司權閉斷<lb/>
魏樓孔固滎澤㪷門五七日自閉合三㪷門汴水增漲<lb/>
今自開逺門浮橋以上凌排查塞水欲抹岸望速降指<lb/>
揮開撥沿汴㪷門及乞於京西向上汴河兩岸相度可<lb/>
潰水處即決隄分減水勢詔如實危急即依奏<lb/>
丁卯廣西轉運副使吳潛言雷化發船之地與瓊島相<lb/>
<pb n="KR2b0019_WYG_335-29a"/>
對今令倒下廣州約五千里請引不便欲乞廣西沿海<lb/>
一帶州縣如土人客人以船載米榖牛酒黄魚及非市<lb/>
舶司抽解之物並依舊更不下廣州諸引詔孫迥相度<lb/>
於市舶法有無妨礙既而不行<hi>朱本簽貼云後來進呈訖無施行删去今并存</hi>
<hi>之</hi>
戊辰詔陜西封樁錢内支三百萬貫分環慶涇原秦鳯<lb/>
路乘時市糧草　户部言昨遣李元輔經制變運西川<lb/>
錢物赴陜西路今具已到之數金銀物帛八百十六萬<lb/>
<pb n="KR2b0019_WYG_335-29b"/>
一千七百八十匹兩錢三百四十六萬二千餘貫　詔<lb/>
門下省凡本省事從本司取㫖　又詔大理寺劾祠部<lb/>
郎中趙令鑠以令鑠道遇叔祖宗晟不致敬故也後令<lb/>
鑠罰銅四斤　都水使者范子淵言案視衞州王供埽<lb/>
引道大河可否利害更乞増差春夫萬人於所決巧婦<lb/>
渦下預開一河及其開修王供埽等處畫一事詔遣吏<lb/>
部侍郎李承之入内供奉官馮宗道覆案　御史王桓<lb/>
言啓聖院相國寺忌辰行香儀左右廵使兩赤縣令於<lb/>
<pb n="KR2b0019_WYG_335-30a"/>
中門相向分立俟宰臣至立位前直省官通攝案此儀<lb/>
推行雖久無所據依大意推崇宰司故令立班迎候日<lb/>
者極追逺之奉於景靈宫禮文咸秩前事之失義當是<lb/>
正方百官就列祗見祖宗恐非大小之臣交相致恭之<lb/>
時望寢罷從之<lb/>
己巳詔正旦朝㑹日引駕殿前左右班及人員俟至殿<lb/>
閤即分立於殿東西挾行門立於龍墀東西勾欄内起<lb/>
居郎舎人左右廵使並就本位拜其起居郎舎人朔日<lb/>
<pb n="KR2b0019_WYG_335-30b"/>
視朝拜亦凖此　比部員外郎王子韶乘驛原武埽致<lb/>
祭以決口塞也　吏部尚書李清臣言奉詔㸃閱朝㑹<lb/>
應奉事欲令執事高品以下並服介幘絳服大帶革帶<lb/>
韈履方心曲領從之<lb/>
庚午上批朝廷哀矜庻獄無有逺邇之别茍或淹留宜<lb/>
一體督治成州奏造妖人趙福繫八十餘人案上嵗餘<lb/>
累經廵白並不與奪及㸃檢催促行下於是判刑部大<lb/>
理卿以下二十人御史中丞以下十人罰金展磨勘年<lb/>
<pb n="KR2b0019_WYG_335-31a"/>
有差　詔應封贈文臣自大中大夫武臣觀察使以上<lb/>
吏部議奏降付中書省取㫖餘官奏鈔上門下省不用<lb/>
詞仍許以三公三師及東宫三師三少封贈　御史臺<lb/>
言凖詔遼使見辭日並特起居其前後三日内當起居<lb/>
權罷今月壬申紫宸殿遼使見來年正月六日垂拱殿<lb/>
朝辭若各用本殿班即見日望參班赴辭日六參班赴<lb/>
詔並用望參班<lb/>
辛未西南龍蕃首領遏轄使龍已達并部落廖各等凡<lb/>
<pb n="KR2b0019_WYG_335-31b"/>
三百七十六人入貢　賜原武埽役兵錢有差<lb/>
壬申遼主遣長寧軍節度使耶律儀太常少卿乾文閣<lb/>
待制趙庭睦來賀正旦　詔自今入遼使副如受禮處<lb/>
赴燕遇勸酒須飲盡　詔河北立額歩軍各於逐指揮<lb/>
額外招百人<lb/>
乙亥以左領軍衞大將軍駙馬都尉郭獻卿為開州團<lb/>
練使　贈皇城使嘉州團練使冦偉引進使均州防禦<lb/>
使供備庫使温普皇城使嘉州刺史左藏庫副使李仕<lb/>
<pb n="KR2b0019_WYG_335-32a"/>
言文思使西京左藏庫副使周輔良們都並供備庫副<lb/>
使孫慶李世忠並左藏庫副使内殿承制李信羅渠甘<lb/>
師道並文思副使瑪克宻鄂特桑李仕安張仲謨並西京左<lb/>
藏庫使皆以隨軍沒於永樂城也又録死事者東上閤<lb/>
門副使景思誼等九十人父子弟姪孫及壻妻兄遷官<lb/>
者十四人授東頭供奉官一人左右侍禁各一人左右<lb/>
班殿直二十四人奉職借職百五十六人差使二人有<lb/>
餘資及無子孫賜其家錢各有差<lb/>
<pb n="KR2b0019_WYG_335-32b"/>
丙子詔諸承議郎以上及幕職州縣官并未入官人歴<lb/>
任無私罪徒及入官贓失入死罪并勒停衝替後已經<lb/>
一任者許試刑法無人奏舉聽於吏部及所在官司投<lb/>
狀乞試見在外任官及授黄河地分見闕者不許就試<lb/>
諸舉官試刑法者尚書刑部官大理長貳嵗各十人侍<lb/>
從三省六曹御史開封府推判官及監司各七人<lb/>
是冬絳州羣盗王達等阻山横行刼略達張紅繖以入<lb/>
縣鎮詔提㸃刑獄黄亷督捕盡十二月悉捕斬之<hi>亷行狀有</hi>
<pb n="KR2b0019_WYG_335-33a"/>
<hi>此要考王達事因掇取附見</hi>
是嵗復程鄉縣為梅州<hi>新紀書後置梅州舊紀乃不書</hi>　置瀘州樂共<lb/>
城　廢蘭州勝如智固二堡　宗室子賜名授官者三<lb/>
十五人斷大辟二千八十五人<lb/>
</p>
<p>
</p>
  </div>
</body>
</text>
</TEI>
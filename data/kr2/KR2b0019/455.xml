<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百五十一</head> <lb/>
    <p>
<pb n="KR2b0019_WYG_455-1a"/>
欽定四庫全書<lb/>
　續資治通鑑長編巻四百五十一<lb/>
　　　　　　　　　　　　　宋　李燾　撰<lb/>
　　哲宗<lb/>
元祐五年十一月巳丑刑部言商賈許由海道徃外蕃<lb/>
興販並具入船物貨名數所詣去處申所在州仍召本<lb/>
土有物力戸三人委保不夾帶兵器<hi>按蘇軾集引元祐編勅作仍召本土</hi>
<hi>有物力戸三人委保物貨内不夾帶兵器</hi>若違禁以堪充造軍器物并不越<lb/>
<pb n="KR2b0019_WYG_455-1b"/>
過所禁地分州為騐實牒送願發舶州置簿抄上仍給<lb/>
公據聼行回日許於合發舶州住舶公據納市舶司即<lb/>
不請公據而擅乗船自海道入界河及住髙麗新羅登<lb/>
州界者徒二年五百里編管住北界者加二等配一千<lb/>
里並許人告捕給船物半價充賞<hi>原本作充實今據蘇軾奏議改正</hi>其<lb/>
餘在船人雖非船物主並杖八十即不請公據而未行<lb/>
者徒一年鄰州編管賞減擅行之半保人並減犯人三<lb/>
等從之<hi>新舊並同或可削</hi>
<pb n="KR2b0019_WYG_455-2a"/>
是月給事中兼侍講范祖禹上疏太皇太后曰臣伏奉<lb/>
詔㫖皇帝納后六禮令翰林學士御史中丞兩省給舍<lb/>
與禮部太常寺官同共詳議臣伏思此國家大事萬世<lb/>
之始福祚所繫風化所先自古聖王重之今陛下所冝<lb/>
先知者四不可不謹臣謹稽之上古參之後世為陛下<lb/>
悉數而詳言之一曰族姓二曰女德三曰隆禮四曰博<lb/>
議所謂族姓者臣聞古之帝王所以為婚姻者必大國<lb/>
諸侯先聖之後勲賢之裔不然則甥舅之國也不以微<lb/>
<pb n="KR2b0019_WYG_455-2b"/>
賤上敵至尊故其福祚盛大子孫蕃昌昔者黄帝娶於<lb/>
西陵之女是為嫘祖為黄帝正妃其子孫皆有天下五<lb/>
帝三王皆黄帝之後髙辛娶陳鋒氏之女是生帝堯虞<lb/>
舜娶帝堯之二女釐降于媯汭遂有天下大禹娶于塗<lb/>
山是生夏啟天下歸之子孫享國四百七十成湯娶于<lb/>
有莘氏子孫有天下六百餘年周之先祖后稷生於姜<lb/>
嫄世有賢妃太王娶太姜是生王季王季取太任是生<lb/>
文王文王娶太姒其禮尤盛大雅之歌曰文王初載天<lb/>
<pb n="KR2b0019_WYG_455-3a"/>
作之合言文王之有識天已生賢女為之配也又曰大<lb/>
邦有子俔天之妹文定厥祥親迎于渭造舟為梁不顯<lb/>
其光自古昏禮未有如文王之盛也太姜炎帝之後也<lb/>
太任太昊之後也太姒大禹之後也太姒生十子武王<lb/>
周公皆聖人也其餘皆為顯諸侯周之子孫徧于天下<lb/>
太姒之徳也詩人美文王之徳本于太任其詩曰思齊<lb/>
太任文王之母思媚周姜京室之婦太姒嗣徽音則百<lb/>
斯男又曰刑于寡妻至于兄弟以御于家邦言文王之<lb/>
<pb n="KR2b0019_WYG_455-3b"/>
化自家及國以正天下也周南闗雎后妃之德人倫之<lb/>
始風化天下皆美太姒也武王亦娶于姜是生成王周<lb/>
有天下三十餘世八百餘年其基本盖由此也故族姓<lb/>
不可不貴所謂女德者臣聞禮本夫婦詩始后妃治亂<lb/>
由之興亡繫焉三代之興也皆有賢妃其亡也皆有嬖<lb/>
女夏之興也以塗山其亡也以末喜商之興也以有娀<lb/>
其亡也以妲己周之興也以姜嫄其亡也以褒姒此皆<lb/>
聖賢所記詩書所載垂之後世以為永鑒者也秦漢以<lb/>
<pb n="KR2b0019_WYG_455-4a"/>
後婚姻多不正無足法惟後漢顯宗明德馬后唐太宗<lb/>
文德長孫后憲宗懿文郭后皆有后德出於勲賢之家<lb/>
其餘敗亂足以為戒恭惟本朝太祖皇帝以來家道正<lb/>
而人倫明厯世皆有聖后内德之助自三代以後未有<lb/>
如本朝之家法也皇帝聖德明茂睿質純粹天監在下<lb/>
必生聖女以佑皇家惟陛下逺觀上古近鑒後世上思<lb/>
天地宗廟之奉下為萬世子孫之計選卜窈窕以母儀<lb/>
萬國表正六宫非有德孰可當之然閨門之德不可著<lb/>
<pb n="KR2b0019_WYG_455-4b"/>
見必是世族觀其祖考察其家風參以庻事亦可知也<lb/>
昔漢之初大臣議欲立髙帝子齊王皆曰王母家駟鈞<lb/>
惡戾虎而冠者也代王母家薄氏君子長者乃立代王<lb/>
是為文帝漢之賢主亦由其母家仁善也故女德不可<lb/>
不先所謂隆禮者臣聞天子之扵后猶天之與地日之<lb/>
與月隂之與陽相須而後成者也天子聼男教后聼女<lb/>
順天子理陽道后治隂德教順成俗内外和順國家理<lb/>
治此謂之盛德又曰天子修男教父道也后修女順母<lb/>
<pb n="KR2b0019_WYG_455-5a"/>
道也孔子對魯哀公曰古之為政愛人為大所以治愛<lb/>
人禮為大所以治禮敬為大敬之至大昏為大大昏至<lb/>
矣大昏既至冕而親迎親之也是故君子興敬為親舍<lb/>
敬是遺親也弗愛不親弗敬不正愛與敬其政之本歟<lb/>
哀公曰寡人願有言然冕而親迎不已重乎孔子愀然<lb/>
作色而對曰合二姓之好以繼先聖之後以為天地宗<lb/>
廟社稷之主君何謂已重乎又曰天地不合萬物不生<lb/>
大昏萬世之嗣也君何為已重焉盖深非之也孔子遂<lb/>
<pb n="KR2b0019_WYG_455-5b"/>
言曰昔三代明王之政必敬其妻子也有道妻也者親<lb/>
之主也敢不敬歟禮又曰元冕濟戒鬼神隂陽也將以<lb/>
為社稷主為先祖後其可以不致敬乎又曰敬而親之<lb/>
先王之所以得天下也今臣與衆官討論講議皆約先<lb/>
王之禮參酌其宜不為過隆願陛下勿以為疑進言者<lb/>
必曰天子至尊無敵於天下不當行夫婦之禮而荀卿<lb/>
有言天子無妻吉人無匹如此則是周公之典孔子之<lb/>
言皆不可信而荀卿之言可信也臣謹按禮冠昏惟有<lb/>
<pb n="KR2b0019_WYG_455-6a"/>
士禮而無天子諸侯之禮故三代以來惟以士禮推而<lb/>
上之為天子諸侯之禮盖以成人之與夫婦自天子至<lb/>
於士則一也臣竊聞親王宗室之間娶妻殊無齊體之<lb/>
禮敬而親之之義天下豈有獨尊而無配偶者哉至於<lb/>
鄙夷禮義或雜戎裔之俗或習委巷之風下自士族上<lb/>
流宫禁有渉於此者願陛下一切屏絶之以正基本以<lb/>
先天下故禮不可不隆所謂博議者臣聞古者天子聘<lb/>
后上公逆之諸侯主之故春秋書祭公來遂逆王后于<lb/>
<pb n="KR2b0019_WYG_455-6b"/>
紀夫國有大事大臣不容不預聞也昔慈聖光獻之立<lb/>
也吕夷簡定其議故其詔曰覽上宰之敷言其册曰宗<lb/>
工鼎臣誦言于朝先是茶商陳氏女亦預選擇王曽宋<lb/>
綬皆以為言大臣繼有言者遂罷陳氏仁宗所以為聖<lb/>
者能從衆也進言者必曰此陛下家事非外人所預自<lb/>
古誤人主者多由此言天子以四海為家中外之事孰<lb/>
非陛下家事無不可預之事亦無不可預之人且陛下<lb/>
用一執政進一近臣必欲協天下人望况立皇后以母<lb/>
<pb n="KR2b0019_WYG_455-7a"/>
天下乎臣恐陛下一日降詔云立某人為皇后則大臣<lb/>
雖有所見亦難乎議論矣今陛下之所選擇莫若出其<lb/>
姓氏宣問大臣若聖志既定而衆議僉同則卜筮協從<lb/>
鬼神其依天人之意無不同矣故議不可不博臣幸備<lb/>
勸講其職在以帝王之事禆益聖徳故敢獻其所聞臣<lb/>
之愚誠惟中宫正位之後四海之内室家相慶則宗社<lb/>
之福也<hi>據范祖禹家傳附此疏於十一月末據集注在十一月十九日</hi>
先是浙西鈐轄蘇軾言臣聞事豫則立不豫則廢此古<lb/>
<pb n="KR2b0019_WYG_455-7b"/>
今不刋之語也至於救災恤患尤當在早若災傷之民<lb/>
救之於未飢則用物約而所及廣不過寛減上供糶賣<lb/>
常平官無大失而人人受賜今嵗之事是也若救之於<lb/>
己飢則用博而所及微至於耗散省倉虧損課利官為<lb/>
一困而已飢之民終於死亡熈寜之事是也熈寜之災<lb/>
傷本縁天旱米貴而沈起張靚之流不先事奏聞但務<lb/>
立賞閉糴冨民皆爭藏穀小民無所得食流殍既作然<lb/>
後朝廷知之始敕運江西及截本路上供米一百二十<lb/>
<pb n="KR2b0019_WYG_455-8a"/>
萬石濟之廵門俵米攔街散粥終不能救饑饉既成繼<lb/>
之以疾疫本路死者五十餘萬人城郭蕭條田野邱墟<lb/>
兩稅課利皆失其舊勘㑹熈寜八年本路放税米一百<lb/>
三十萬石酒課虧減六十七萬餘貫畧計所失共計三<lb/>
百二十餘萬貫石其餘耗散不可悉數至今轉運司貧<lb/>
乏不能舉手此無他不先事處置之過也去年浙西數<lb/>
郡先水後旱災傷不減熈寜然二聖仁智聰明於去年<lb/>
十一月中首發德音截撥本路上供斛斗二十萬石賑<lb/>
<pb n="KR2b0019_WYG_455-8b"/>
濟又於十二月中寛減轉運司元祐四年上供額斛三<lb/>
分之一為米五十餘萬斛盡用其錢買銀絹上供了無<lb/>
一毫虧損縣官而命下之日所在歡呼官既行糴<hi>按行糴二</hi>
<hi>字未詳考蘇軾集作住糶亦與上下文意相戾疑當作住糴為是</hi>米價自落又自正月<lb/>
開倉糶常平米仍免數路税務<hi>按數路税務原本作常平税務誤今據本集改</hi>
<hi>正</hi>所收五糓力勝錢且賜度牒三百道以助賑濟本路<lb/>
帖然遂無一人餓殍者此無他先事處置之力也由此<lb/>
觀之事豫則立不豫則廢其禍福相絶如此恭惟二聖<lb/>
<pb n="KR2b0019_WYG_455-9a"/>
天地父母之心見民疾苦匍匐救之本不計較費用多<lb/>
少而臣愚無識但知權利害之輕重計得䘮之大小以<lb/>
謂譬如民庻之家置莊田招佃客本望租課非行仁義<lb/>
然猶至水旱之嵗必須放免欠負借貸種糧者其誠心<lb/>
恐客散而田荒後日之失必倍於今故也而况有天下<lb/>
子萬姓而不計其後乎臣自去嵗以來區區獻言屢凟<lb/>
天聼者實恐陛下客散而田荒也去嵗杭州米價每斗<lb/>
至八九十今年正月已來日漸減落至五六月間浙西<lb/>
<pb n="KR2b0019_WYG_455-9b"/>
數郡大雨不止太湖泛溢所在害稼六月初間米價復<lb/>
長七月初斗及百錢足陌見今新米已出而常平官米<lb/>
不敢住糴災傷之勢恐甚於去嵗何者去嵗之災如人<lb/>
初病今嵗之災如病再發病狀雖同氣力衰耗恐難支<lb/>
持又縁春夏之交雨水調匀浙人喜於豐嵗家家典賣<lb/>
舉債出息以事田作車水築圩髙下殆遍計本已重指<lb/>
日待熟而淫雨風濤一舉害之民之窮苦實倍去嵗近<lb/>
者將官劉季孫徃蘇州按教臣宻令季孫沿路體訪季<lb/>
<pb n="KR2b0019_WYG_455-10a"/>
孫還為臣言此數州不獨淫雨為害又多大風猝起潮<lb/>
浪堤堰圩垾率皆破損湖州水入城中民家皆尺餘此<lb/>
去嵗所無有也而轉運判官張璹自常潤還所言畧同<lb/>
云親見吳江平望八尺聞有舉家田苖沒在深水底父<lb/>
子聚哭以船栰撈摝云半米猶堪炒喫青穟且以喂牛<lb/>
正使自今雨止已非豐嵗而况止不止又未可知則來<lb/>
嵗之憂非復今年之比矣何以言之去年杭州管常平<lb/>
米二十三萬石今來已糶過十五萬石餘八萬石而糶<lb/>
<pb n="KR2b0019_WYG_455-10b"/>
賣未已又縁去年災傷放税及和糴不行省倉闕數所<lb/>
有上件常平米八萬石只了兊撥充軍糧更無見在惟<lb/>
有糶常平米錢近八萬貫而錢非救饑之物若來年米<lb/>
益貴錢益輕雖積錢如山終無所用熈寧中兩浙市易<lb/>
出錢百萬緡民無貧富皆得取用而米不可得故曳羅<lb/>
紈帶金玉横尸道上者不可勝計今來浙東西大抵皆<lb/>
糶過常平米見在數絶少熈寧之憂凛凛在人眼中矣<lb/>
臣材力短淺加之衰病而一路生齒憂責在臣受恩既<lb/>
<pb n="KR2b0019_WYG_455-11a"/>
深不敢别乞閑郡日夜思慮求來年救饑之術别無䇿<lb/>
惟秋冬之間不惜髙價多糴常平米以備來年出糶今<lb/>
來浙西數州米既不熟而轉運司又管上供年額斛斗<lb/>
一百五十餘萬石若兩司爭糴米必大貴饑饉愈速和<lb/>
糴不行來年青黄不交之際常平有錢無米官吏拱手<lb/>
坐視人死而山海之間接連甌閩盗賊結集或生意外<lb/>
之患則雖誅殛臣等何補於敗以此須至具實奏聞伏<lb/>
望聖慈備錄臣奏行下戸部及本路轉運提刑兩路鈐<lb/>
<pb n="KR2b0019_WYG_455-11b"/>
轄司疾早相度來年合與不合準備常平斛斗出糶救<lb/>
饑如合準備即具逐州合用數目臣已約度杭州合用<lb/>
二十餘萬石仍委逐司擘畫合如何措置令米價不至<lb/>
大叚翔涌收糴得足如逐司以謂不須準備出糶救濟<lb/>
即令各具保明來年委得不至饑殍流亡結罪聞奏縁<lb/>
今來已是入秋去和糴月日無㡬比及相度徃復取㫖<lb/>
深慮不及於事伏乞詳察速賜指揮貼黄稱臣聞之道<lb/>
路閩中災傷尤甚盗賊頗衆或云邵武軍有强賊人數<lb/>
<pb n="KR2b0019_WYG_455-12a"/>
不少恐是廖恩餘黨轉運司見令衢州官吏就近體訪<lb/>
雖未知虛實然恐萬一有之不可不預慮也又稱謹按<lb/>
唐史憲宗謂宰臣曰卿等累言吳越去年水旱昨有御<lb/>
史自江淮按察囬言不至為災此事信否李絳對曰臣<lb/>
見淮南浙江東西道狀皆云水旱且方隅受任皆朝廷<lb/>
信重之臣苟非事實豈敢上陳此固非虛説也御史官<lb/>
卑選擇非其人奏報之間或容希媚况推誠之道君人<lb/>
大本茍一方不稔當即日救濟饑貧况可疑之耶帝曰<lb/>
<pb n="KR2b0019_WYG_455-12b"/>
向者不思而有此問朕言過矣絳等稽首再拜帝曰今<lb/>
後諸道被水旱饑荒之處速冝蠲貸之又按本朝㑹要<lb/>
太宗嘗語宰臣曰國家儲蓄最是急務蓋以備凶年救<lb/>
人命昨者江南數州微有災旱朕聞之急遣使徃彼分<lb/>
路賑貸果聞不至流亡兼無饑殍亦無盗賊之患茍無<lb/>
積粟何以拯救饑民近者臣毎觀邸報諸路監司多是<lb/>
於三四月間先奏雨水調匀苖稼豐茂又至災傷須待<lb/>
餓殍流亡然後奏知此有司之常態古今之通患也豐<lb/>
<pb n="KR2b0019_WYG_455-13a"/>
熟不須先知人人爭奏災傷正合預備相顧不言若非<lb/>
朝廷廣加採察則逺方之民何所告訴時七月戊寅也<lb/>
<hi>戊寅十五日</hi>戊子軾又言今月二十一日二十二日二十三<lb/>
日皆連晝夜大風雨二十四日雨稍止至夜復大雨竊<lb/>
料蘇湖等州風濤所損必加於前若不早作擘畫廣行<lb/>
收糴常平斛斗準備則來嵗必有流殍之憂伏惟聖慈<lb/>
早賜愍救檢㑹前奏速賜施行臣别無才術惟知屢奏<lb/>
喧瀆聖聼罪當萬死八月丙申詔從軾請下本路轉運<lb/>
<pb n="KR2b0019_WYG_455-13b"/>
提㸃刑獄司及兩路鈐轄司限半月具相度準備救濟<lb/>
事具以聞丁巳軾又言臣前奏所乞如逐司以謂不須<lb/>
凖備出糶救濟即令各具保明來年委得不至饑殍流<lb/>
亡結罪聞奏之意蓋欲逐司官吏依實相度不敢㓕裂<lb/>
令戸部節畧行下伏乞檢㑹前奏特賜明降指揮施行<lb/>
九月戊辰軾又言本司勘㑹去年八九月間杭州在市<lb/>
米價每斗六十文足十一月長至九十五文足其勢方<lb/>
踊貴間因朝㫖寛減轉運司上供額斛三分之一即時<lb/>
<pb n="KR2b0019_WYG_455-14a"/>
米價減落及本州正月内便行出糶常平米至七月終<lb/>
共糶一十八萬石以此米價無由増長人免流殍今來<lb/>
在市米見今已是七十五文足至冬間轉運司收糴上<lb/>
供額斛及檢放秋税軍糧恐有闕少亦須和糴取足又<lb/>
本州須糴常平米二十餘萬石諸州亦各收買似此爭<lb/>
糴必須踊貴縱使大破官錢收糴得足亦恐來年闕食<lb/>
小民必不辦髙價收買官米至時若米貴人饑本司必<lb/>
須奏乞減價出賣竊料仁聖在上必不忍坐視人饑不<lb/>
<pb n="KR2b0019_WYG_455-14b"/>
許減價約度浙西諸郡今年必須和糴常平米五十餘<lb/>
萬石準備來年出糶若價髙本重至時毎斗只減十文<lb/>
亦須坐失五萬餘貫而况饑饉已成流殍不已則朝廷<lb/>
所以救之者其費豈止五萬餘貫而已哉欲乞聖慈特<lb/>
許寛減轉運司今年上供額斛一半仍依去年例令折<lb/>
價錢置場收買金銀紬絹上供則朝廷無所耗失而浙<lb/>
中米價稍平常平收糴得足來年不至大叚減價耗折<lb/>
常平錢本一路之人得免流殍為惠不小勘㑹去年本<lb/>
<pb n="KR2b0019_WYG_455-15a"/>
司亦乞寛減上供額斛一半凖敕只許寛減三分之一<lb/>
今來災傷及檢放税租次第皆甚於去年又縁連年災<lb/>
傷民力愈耗合倍加存卹所以須奏乞寛減一半伏望<lb/>
聖慈憐愍一方特依所乞盡數寛減又勘㑹熈寧八年<lb/>
兩浙饑饉朝㫖截撥江西及本路上供斛斗一百二十<lb/>
五萬石賜本路賑濟只縁本路奏乞後時不及於事卒<lb/>
死五十萬人去嵗十一月二十九日聖㫖令發運司撥<lb/>
上供斛斗二十二萬石賜本路減價出糶所費只及熈<lb/>
<pb n="KR2b0019_WYG_455-15b"/>
寧六分之一然及時濟用倉廩有備米不騰踊人免流<lb/>
殍本司今來勘㑹蘇湖常秀等州頻年災傷人戸披訴<lb/>
已倍去嵗檢放苖米亦必加倍不惟人戸闕食亦恐軍<lb/>
糧不足欲乞檢㑹去年體例更賜加數特與截撥本路<lb/>
或發運司上供斛斗三十萬石令本路減價出糶或用<lb/>
補軍糧之闕伏望聖慈愍念一路軍民特與盡數應副<lb/>
前件事已闗牒本路轉運提刑司照㑹相度施行去訖<lb/>
深慮轉運司官吏職在供餽所有寛減額斛難於自言<lb/>
<pb n="KR2b0019_WYG_455-16a"/>
伏望聖明以一方生靈為心非為茍寛官吏之責特賜<lb/>
過慮及早施行又况所乞數目雖廣而所耗損錢數不<lb/>
多若待饑饉已成然後垂救則所費十倍無及於事伏<lb/>
乞決自聖意指揮三省更不下有司徃復勘當施行<hi>九月</hi>
<hi>戊辰七日軾條具二事其一乞寛減轉運司上供額斛一半其二乞截撥上供米三十萬石準備</hi>戊寅<lb/>
軾又言本司再相度來年準備大計全在廣糴常平斛<lb/>
斗於正月以後便行出糶平準市價以免流殍之災此<lb/>
外更無長䇿今來選差官吏開倉和糴優估米價戒約<lb/>
<pb n="KR2b0019_WYG_455-16b"/>
専斗不得乞覔非不嚴切然經今一月並無一人赴倉<lb/>
入中體問得蓋是蘇湖常秀大叚災傷兼自八月半間<lb/>
至今隂雨不止災傷之餘所收無㡬又少遇晴乾已熟<lb/>
者不得刈已刈者不得舂有榖無米日就腐壊見今訪<lb/>
聞蘇州在市米價已是九十五文足添長之勢炎炎未<lb/>
已本司欲便令杭州添價收糴不惟助長米價為小民<lb/>
目下之患又官本既貴來年難為出糶若不添錢又恐<lb/>
終是收糴不行來年春夏間闕米出糶有流殍之憂竊<lb/>
<pb n="KR2b0019_WYG_455-17a"/>
料至時難以諱言災傷官吏亦須畧具事實聞奏仁聖<lb/>
在上理無不救必須多方於鄰路擘畫斛斗賑濟若不<lb/>
預為之防則恐鄰路無備臨時擘畫不行須至先事奏<lb/>
乞勘㑹去嵗朝㫖寛減轉運司上供額斛三分之一却<lb/>
令將折斛錢置銀絹上供又今年本司亦奏乞減額斛<lb/>
一半如䝉施行即轉運司折斛錢萬數不少又勘㑹提<lb/>
刑司官今年諸州糴常平米至多所多常平司官錢萬<lb/>
數不少但有錢無米坐視饑饉為憂不細欲乞聖慈過<lb/>
<pb n="KR2b0019_WYG_455-17b"/>
為防慮特敕發運司相度擘畫錢本於江淮近便豐熟<lb/>
州軍差官置場和糴白米五十萬石嚴賜指揮須管數<lb/>
足仍般至真揚州樁管若來春本路闕常平米出糶即<lb/>
令發運司撥發於逐州下卸仍以本路常平錢充還若<lb/>
至時本路常平米有備不須般運上件米出糶即就撥<lb/>
充本路轉運司上供額斛却以寛減折斛錢充還如此<lb/>
即於朝省錢物無所耗損而本路生靈億萬性命稍免<lb/>
溝壑之憂貼黄稱今年災傷實倍去年但官吏上下皆<lb/>
<pb n="KR2b0019_WYG_455-18a"/>
不樂檢放諱言災傷只如近日秀州嘉興縣因不受訴<lb/>
災傷詞狀致踏死四十餘人大率所在官吏皆同此意<lb/>
但此一處以踏死人多獨彰露耳若朝廷只據逐處申<lb/>
奏及檢放秋税分數即無由盡見灾傷之實又臣竊見<lb/>
轉運提刑司所奏灾傷皆無廹切懇至之語朝論必以<lb/>
臣為過當然臣實見連年灾傷父老皆言事勢不減熈<lb/>
寧民間有錢尚因無米饑死數十萬人况今民間絶無<lb/>
見錢若又無米則流殍之灾未易度量伏望陛下深為<lb/>
<pb n="KR2b0019_WYG_455-18b"/>
防慮若來年人戸元不闕食不須如此擘畫則臣不合<lb/>
過當張皇之罪所不敢辭縱被誅譴終賢於有灾無備<lb/>
坐視人死而不能救也十月壬子軾又言臣近奉朝㫖<lb/>
相度準備來年賑濟闕食人戸尋具畫一事件聞奏内<lb/>
多糴常平以備來年出糶平準市價一事最為要切見<lb/>
今浙西諸郡米價雖貴然不過七十文足竊度來年青<lb/>
黄不交之際米價必無一百以下至時若依元價出糶<lb/>
猶可以平壓翔踊之患終勝於官無斛斗坐視流殍而<lb/>
<pb n="KR2b0019_WYG_455-19a"/>
提刑司専務靳惜兩三錢遍行文字減勒官估臣已指<lb/>
麾杭州不得減價依舊作七十收糴見今亦不過糴得<lb/>
三萬餘石其餘諸郡不敢有違訪聞蘇秀最係出米地<lb/>
分見今不過糴得二三萬石而湖州一處灾傷為甚提<lb/>
刑司以指揮本司住糴却令蘇州撥常平米五萬石與<lb/>
湖州又令秀州撥十萬石與杭州若湖州得五萬石猶<lb/>
恐未足於用而蘇秀撥十五萬石深慮逐州不免妨闕<lb/>
若所糴不多即是兩頭闕事而般運水脚兵稍有偷盗<lb/>
<pb n="KR2b0019_WYG_455-19b"/>
耗失之費亦與所減兩三錢不爭若使來年官米數多<lb/>
不能平壓市價致有流殍更煩朝廷截撥斛斗散與饑<lb/>
民則為十倍之費乃是所減毫毛而所損邱山大為非<lb/>
䇿訪聞諸郡當民皆知來年必是米貴各欲廣行收糴<lb/>
以規厚利若官估稍優則農民米貨盡歸於官此等無<lb/>
由乗時射利吞併貧弱故造作言語以揺官吏皆言多<lb/>
破官錢深為可惜若便為減價住糴正堕其計况今來<lb/>
已是十月下旬不過更一二十日即無收糴縱令添價<lb/>
<pb n="KR2b0019_WYG_455-20a"/>
亦不及事恐有悞來年出糶大事所以須至别作擘畫<lb/>
仰訴朝廷縁臣先於九月十七日曽奏乞下發運司於<lb/>
豐熟近便州軍和糴五十萬石以備常平米不足般取<lb/>
出糶却以本路常平錢還發運司若常平米足用即充<lb/>
本路轉運司上供米仍以額錢撥還兼勘㑹淮南大熟<lb/>
揚州髙郵軍米價甚平若行此䇿顯無妨害伏望聖慈<lb/>
檢㑹前奏速賜施行與此一方連年被灾之民廣作準<lb/>
備是月壬午軾又言臣勘㑹今年本路風水之灾倍於<lb/>
<pb n="KR2b0019_WYG_455-20b"/>
去年本司累具合行救濟事件聞奏伏料仁聖在上必<lb/>
已矜察見今蘇湖杭秀等州米價日長杭州所糴粗米<lb/>
以備出糶毎斗不下六十七至七十足錢猶自收糴不<lb/>
行恐須至更添錢招買方稍足用竊計開春米價必是<lb/>
翔涌若依條不虧元價出糶則官本已重小民難於收<lb/>
糴無以救濟貧下平凖市價若奏乞減價出糶又恐耗<lb/>
失常平官本亦非長䇿貼黄稱常平錢米豐凶之際平<lb/>
準物價以救民命繫利害至重本司已累奏乞指揮諸<lb/>
<pb n="KR2b0019_WYG_455-21a"/>
路専行糶糴不得别將他用如召募饑民興土功水利<lb/>
之類有出無入即漸耗散伏望朝廷留意杭州裏外見<lb/>
管義倉米四萬餘石準條災傷之年並許俵散賑濟本<lb/>
司相度若待饑饉已成方將上件義倉米盡行俵散亦<lb/>
未能盡濟饑民惟是開春已後纔見在市米價増長即<lb/>
便將義倉常平米賤價出糶但市價不長則一郡之民<lb/>
人人受賜今來奏請欲乞將常平米除三年以上依條<lb/>
合減價外其餘並毎斗減五文内係今年貴價收糴者<lb/>
<pb n="KR2b0019_WYG_455-21b"/>
毎斗減二十文出糶仍將義倉米隨色額估定賤價一<lb/>
處出糶所收錢並用填還常平所虧官本錢如填還足<lb/>
外尚有剰數亦許撥填本路别州常平米所虧官本錢<lb/>
仍下浙西諸郡依此體例施行所貴本路明年饑民並<lb/>
得錢米喫用全活億萬性命其利至博而其實止於耗<lb/>
却義倉元不破官本米貨十餘萬况自来有條災傷之<lb/>
嵗許將義倉米俵㪚但俵散之所及者狭不如出糶之<lb/>
利所及者廣伏望聖慈特出宸斷早賜施行貼黄本司<lb/>
<pb n="KR2b0019_WYG_455-22a"/>
相度來年艱食之勢深可憂畏若候饑饉已成疾疫已<lb/>
作仁聖在上必須廣作擘畫錢米救濟其費必相倍蓰<lb/>
若行本司所奏開春便行出糶則米價不長億萬生聚<lb/>
人人䝉賜縁今年已是十一月末乞速賜施行所貴正<lb/>
月内便得開倉出糶久之乃有詔發運司兊撥合起上<lb/>
供并封樁等錢一百萬貫趂時糴買斛斗封樁準備移<lb/>
用餘依浙西鈐轄司所奏施行<hi>此據六年三月二十三日罷杭州後再乞發運</hi>
<hi>司應嗣浙西米狀詔下當在六年春初軾奏浙西災傷前後凡七章今悉編入十一月末軾坐此為賈易等彈</hi>
<pb n="KR2b0019_WYG_455-22b"/>
<hi>劾賴范祖禹封駮乃已事見六年七月二十八日八月四日軾自辨劄子欲究此事本末故詳載之或刪取其</hi>
<hi>要</hi>
</p>
<p>
</p>
  </div>
</body>
</text>
</TEI>
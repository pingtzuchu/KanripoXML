<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百十九</head> <lb/>
    <p>
<pb n="KR2b0019_WYG_223-1a"/>
欽定四庫全書<lb/>
　續資治通鑑長編巻二百十九<lb/>
　　　　　　　　　　　　　宋　李燾　撰<lb/>
　　神宗<lb/>
熙寧四年春正月丁亥朔上不視朝<lb/>
戊子种諤領兵次撫寧堡敵有迎降道傍者左右欲收<lb/>
其甲諤曰今為一家敵即吾人也聽以自隨<lb/>
己丑兵次婁城敵帥都勒瑪斡與其將四人聚兵婁城<lb/>
<pb n="KR2b0019_WYG_223-1b"/>
之北曰馬户川謀襲諤諤諜知之以輕兵三千潜出撃<lb/>
破之都勒瑪斡遯去復與其將三人駐兵立賞平諤遺<lb/>
以婦人衣三襲明日遣將吕真率千人斥候大風塵起<lb/>
敵驚曰漢兵至矣皆潰而走遂城婁凡二十九日而畢<lb/>
大小四戰斬首一千二百降口一千四百諤始出師<lb/>
知横山有積粟令民兵多輦版築之具往反三十五日<lb/>
所將步騎二萬食官米二斗二升芻六束餘悉因糧于<lb/>
敵<hi>據吕大防捷奏稱初五日伊都樞密多拉參政及鈐轄十三人領兵三千在馬户川初六日諤遣將擊走</hi>
<pb n="KR2b0019_WYG_223-2a"/>
<hi>之斬首百餘級與范育誌諤墓所書小不同今悉従墓誌欲知諤婁城功效盡於此也二月四日庚申二月十</hi>
<hi>八日甲戌可考三月十八日癸夘乃棄婁</hi>
壬辰詔鬻天下廣恵倉田為三路及京東常平本其當<lb/>
賑濟即以廣恵常平等倉所貯粟麥給之初王安石言<lb/>
廣恵田可鬻以實三路常平曽公亮曰佃户或百年承<lb/>
佃有如己棄令鬻之則至失職非便上曰還令佃户買<lb/>
之則無不可者安石曰公亮所言盖官莊也若廣恵倉<lb/>
田乃本是户絶法自當鬻但因近置廣恵所積不多何<lb/>
<pb n="KR2b0019_WYG_223-2b"/>
能賑饑今已修常平法則㓙年固不患無所賑濟公亮<lb/>
終以為不可曰利不百不變法上曰但義理可行則行<lb/>
之自無不利安石曰利者義之和義固所為利也公亮<lb/>
曰亦有利於公家不利百姓者不可謂之義安石曰若<lb/>
然亦非人主所謂利也於是卒從安石議而有是詔<lb/>
乙未工部郎中兼侍御史知雜事謝景溫直史館兼侍<lb/>
讀景溫辭乃罷侍讀知鄧州王安石任事景溫初附之<lb/>
故攻蘇軾等其後言薛向非才不當超除待制及言王<lb/>
<pb n="KR2b0019_WYG_223-3a"/>
韶邉事誣罔寖失安石意故不得在言職仍補外<hi>哲宗舊録</hi>
<hi>云神宗勵精政治起用人材景温不達政體言多躁輕上寖薄之故出今従新録林希野史云云附注五年二</hi>
<hi>月一日罷陜漕時為陜漕在四年三月二十六日</hi>　職方員外郎集賢校理鄧<lb/>
綰為兵部員外郎兼侍御史知雜事<hi>舊録綰傳云神宗舉良法革宿弊裁</hi>
<hi>抑僥倖而中外洶洶共為一朋言官顧私計俯仰觀望議論無所適従上患之故用綰為知雜御史新録已削</hi>
<hi>去今亦不取</hi>　度支員外郎集賢校理陳繹直舎人院知審<lb/>
官東院判户部勾院<hi>繹直院三月四日可考</hi>　天章閣待制知審<lb/>
官東院孫永知瀛州　渝州南川縣廵檢供奉官李宗<lb/>
<pb n="KR2b0019_WYG_223-3b"/>
閔都監司指使散直李慶等領兵遇夷賊李光吉等於<lb/>
木藍寨沙溪界皆死之詔孫桷等處置妥帖無致滋張<lb/>
漸為邉患仍遣太常少卿江中行往䕫州路體量遂以<lb/>
中行為提㸃刑獄先是南川巴縣熟夷李光吉王衮梁<lb/>
承秀三族各有地客數千家間以威勢誘脅漢户不從<lb/>
者屠之沒入土田往往投充客户謂之納身税賦皆里<lb/>
胥代納莫敢督藏匿亡命人不敢詰數以其徒偽為獠<lb/>
人刼邉民數百家及官軍追捕則言獠人遯去習以為<lb/>
<pb n="KR2b0019_WYG_223-4a"/>
常邉民畏之不敢以實告厚賂州縣民覘守令動静光<lb/>
吉稍築城堡以自固繕修器甲逺近患之轉運判官張<lb/>
詵建議請誅之詔遣權度支判官孫桷為轉運使與詵<lb/>
共議時熈寜三年二月也桷詵宻以方畧授兵馬使馮<lb/>
儀牟簡杜安行使圖光吉等且於縁邉州縣儲軍需以<lb/>
待事聞報可桷初令儀等以禍福開諭光吉承秀地客<lb/>
納質聽命使各安生業復進兵窮討久未就誅㑹宗閔<lb/>
敗詔桷等厚賞開其自新又詔詵首議討捕光吉等今<lb/>
<pb n="KR2b0019_WYG_223-4b"/>
殺廵檢使臣多喪軍士且不得賊詵已任滿可令再任<lb/>
責之躬自討賊遂詔詵再任<hi>此段用孫桷張詵渝州熟夷傳并新舊録刪修桷附</hi>
<hi>傳云為轉運使與章惇經制南北江同時此盖元祐史官之誤紹聖史官已改正入本傳詵附傳云為轉運使</hi>
<hi>不累旬首惡盡獲亦誤也新録又承其誤今不取今詵再任在戊戌十二月今并書十八日甲辰復賔化縣</hi>
　檢正中書刑房公事李承之言天下所㫁大辟委提<lb/>
㸃刑獄司勾考刑部詳覆恐多踈畧容有寃濫又奏至<lb/>
不以時讞故久繫獄囚乞自今令刑部月具已覆過大<lb/>
辟案逐道申中書委檢正官覆詳大限十日小限七日<lb/>
<pb n="KR2b0019_WYG_223-5a"/>
如有不當或無故稽留者取㫖責罰從之<lb/>
戊戌出榷貨務錢五十萬緡助糴陜西軍糧令三司易<lb/>
内藏庫錢應副以京東封樁紬三十萬匹錢十萬緡償<lb/>
榷貨務　陜西都轉運司裁定本路廂軍數詔減五千<lb/>
人以三萬人為額省邉州冗食也<lb/>
已亥河東經畧轉運司言宣撫司令計度運糧義勇夫<lb/>
所備數過多頗聞騷擾詔約實準備應副所運糧草仍<lb/>
給與近便倉場毋費民力轉運司又請借常平廣恵倉<lb/>
<pb n="KR2b0019_WYG_223-5b"/>
錢十萬緡助糴軍糧從之又言應副宣撫使科率民力<lb/>
已不堪上批若果然恐別致生事又慮轉運司過當處<lb/>
置隂欲揺動邉事遣御史范育乗驛體量以聞時韓絳<lb/>
使种諤將兵城婁雪中築撫寜堡調發倉猝闗陜騷<lb/>
然河東尤甚吕公弼具以聞或疑公弼等用意沮壊故<lb/>
令育往視<hi>遣范育御集在十八日今從實録育以二十一日起發見育集免臺職狀</hi>　吕大<lb/>
防先奏事在闕下上已知种諤自將入生界迎河東兵<lb/>
深以逺道存亡不可知為憂手札付大防令速諭韓絳<lb/>
<pb n="KR2b0019_WYG_223-6a"/>
且緩圖麟府一帶新寨并促大防還司又批河東處置<lb/>
乖方一路民力今已乏竭儻别致生事與城婁相萬<lb/>
也<hi>此據吕大防家所藏御札不知日月其末有云今偶連假不及與卿相見且宜速去連假則是上元可知</hi>
<hi>又御集第十九巻御批令大防早回中書欲令十七日對訖上道又批今日已遣人至大防處稱取来日前去</hi>
<hi>此更不須指揮則大防所受御札即此是也存此亦足以見神宗憂邉恤民之盛徳云</hi>
癸夘詔王慶民依舊專管勾麟府路軍馬蕭注於太原<lb/>
府聽㫖初以注代慶民注既行聞河東用兵乃自言本<lb/>
書生長於撫納而短於戰鬭恐不能辦麟府事㑹有言<lb/>
<pb n="KR2b0019_WYG_223-6b"/>
交趾為占城所敗衆不滿萬可計日取也因命注知桂<lb/>
州<hi>潘夙傳云夙陳交趾可取此云衆不滿萬或是夙所陳也當考六年正月注罷桂州</hi>上問注攻<lb/>
取之䇿注辭曰臣昔者意嘗在此方是時溪洞之兵一<lb/>
可當十器甲犀利其親信之人皆可指手役使今兵甲<lb/>
無當時之備腹心之人死亡大半而交人生聚教訓之<lb/>
又十五年矣謂其衆不滿萬恐傳者之妄也　韓絳等<lb/>
言种諤領兵至婁城招納人畜并獲首級詔遣内侍<lb/>
軍前撫問王延慶延州蕭汝賢麟府州<lb/>
<pb n="KR2b0019_WYG_223-7a"/>
甲辰詔三司出銀十萬兩赴河東轉運司仍許商人入<lb/>
便本路見錢十萬緡以助軍費　䕫州轉運使言渝州<lb/>
巴縣兵馬使杜安行等率土丁破李光吉等復賔化縣<lb/>
贈李宗閔文思使録其二子為三班奉職<hi>孫桷傳曰令杜安行募千</hi>
<hi>餘人掩襲官軍繼之斬取秀遂焚二族所居衆保里崖嶺桷移黔州趫捷土軍三百来赴㑹夜使乗間道鼓譟</hi>
<hi>以進光吉堕崖死衮自縛以其地建南平軍復扶歡榮懿二寨舊紀正月癸夘書孫桷平渝州叛夷復賔化縣</hi>
<hi>新紀係甲辰</hi>
乙已著作佐郎集賢校理編修中書條例張琥為太子<lb/>
<pb n="KR2b0019_WYG_223-7b"/>
中允同知諌院兼管國子監　京西置提舉教閲官二<lb/>
員供備庫使宋亨西京河陽鄧汝均襄郢金房光化十<lb/>
一州軍左藏庫副使郭懐許鄭陳隨滑潁信陽七州軍<lb/>
　樞宻院言諸路根括牧地煩擾請權罷以俟農隙從<lb/>
之<lb/>
丁未降太子中允權監察御史裏行林旦為著作佐郎<lb/>
知黄縣薛昌朝為大理寺丞知宿遷縣先是旦昌朝言<lb/>
李定當為所生母追服不報旦劾定始則以侍養便為<lb/>
<pb n="KR2b0019_WYG_223-8a"/>
行服之年及聞朝廷議令追服復稱仇氏非其所生本<lb/>
末反覆實避追服伏以禮法二事繫朝廷之大端定既<lb/>
墮敗人倫不能自請尚冀朝廷申眀以正薄俗豈可曲<lb/>
狥定之私説廢蔑大義復加擢用又奏按定初言眀知<lb/>
仇氏為母雖未行服但嘗解官侍養其情猶可恕者因<lb/>
朝廷再加審詰既避追服又懼得罪遂作為繆悠不可<lb/>
考實之言冀為終身之疑内欺其心上惑朝廷此則天<lb/>
下之所共惡者使定自請追服猶未能逃名教之責况<lb/>
<pb n="KR2b0019_WYG_223-8b"/>
朝廷覆問言者紛紜經渉時月曽無一辭以請安然自<lb/>
得略無媿畏便已背親賊害忠孝無甚於此朝廷方且<lb/>
遷官進職置在勸講臣實不知其可也又言父子相隠<lb/>
聖人以為直今李問閨門之私郜氏仇氏平時不正之<lb/>
偶縁定之故暴其宿醜喧布朝野彰父不義之惡忘母<lb/>
所生之恩又言宰相王安石以定素出其門力為薦引<lb/>
雖舊惡暴露猶曲折蔽護言事者敷陳義理一不省顧<lb/>
淮南轉運使劉瑾定隂相交結希合附㑹故作疑辭附<lb/>
<pb n="KR2b0019_WYG_223-9a"/>
下罔上表裏欺蔽致不孝之人擢為君側臣至中書安<lb/>
石謂臣言此事自出上意臣聞古之事君者善則稱君<lb/>
今衆人知仇氏為定母安石獨以為非衆人知定為不<lb/>
孝安石獨以為可而昌朝亦言仇氏死於定家定已三<lb/>
十七嵗無有不知之理人皆以定為不孝而安石獨以<lb/>
為賢定身負大惡而安石寘之勸講之地盖定素逰其<lb/>
門安石不顧是非專欲取勝言者故定合追服事理雖<lb/>
眀而猶再下淮南㑹問淮南轉運司既憚安石之勢又<lb/>
<pb n="KR2b0019_WYG_223-9b"/>
見中允恩命已行遂不考實作為疑辭安石不復質諸<lb/>
事理便以上惑聖聽使朝廷之上經筵之間寘一不孝<lb/>
之人何以刑示天下旦六疏昌朝七疏故有是命　詔<lb/>
開封府東眀考城長垣縣京西滑州淮南宿州河北澶<lb/>
州京東應天府濮齊徐濟單兖鄆沂州淮陽軍别立賊<lb/>
盜重法從檢正中書刑房公事李承之請也<lb/>
戊申詔宣徽南院使郭逵歸院供職　大理寺丞館閣<lb/>
校勘顧臨為太子中允荆湖南路轉運判官提舉常平<lb/>
<pb n="KR2b0019_WYG_223-10a"/>
等事臨喜談兵嘗召對問以兵學臨曰兵以仁義為本<lb/>
仁者愛人義者循理動静之機安危所繫也因條上十<lb/>
事及使湖南議論與執政違戾因乞解官侍養詔歸館<lb/>
閣供職踰年乃起　兵部員外郎兼侍御史知雜事鄧<lb/>
綰判司農寺<hi>舊録綰傳云判司農寺於是常平免役水利保甲之政皆自司農頒矣時民困差役</hi>
<hi>而衙前破産為甚綰首請行之府界一日而免衙前歸農者八百三十餘人諸路<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>倣焉新録辨曰既行免役</hi>
<hi>則被差衙前自當放免諸路莫不然豈得為綰功哉今自民困至倣焉三十八字並刪去  吕恵卿三年五月</hi>
<hi>十七日曾布三年九月八日已判司農綰傳所云常平之政皆自此頒恐綰非事始也合刪去又三年八月二</hi>
<pb n="KR2b0019_WYG_223-10b"/>
<hi>十九日十二月九日可考范百禄云云可考</hi>　權江淮等路發運副使皮公<lb/>
弼為陜西路轉運副使<lb/>
己酉太常博士集賢校理權發遣提㸃陜西刑獄趙卨<lb/>
為右司諫直龍圖閣權發遣延州　新提舉廣東路常<lb/>
平等事都官員外郎游烈送審官東院以親老願徙便<lb/>
地也<hi>游烈除廣東常平乃二年閏十一月壬子今踰嵗猶未赴不知烈何人當考</hi>　詔唐州<lb/>
泌陽縣令王友諒與兩使職官令再任舉主足聽磨勘<lb/>
以轉運司言友諒招誘流亡千餘户墾田數千頃故也<lb/>
<pb n="KR2b0019_WYG_223-11a"/>
<hi>王友諒究竟如何</hi>　又詔宣撫司以軍興貸河東民錢轉運司<lb/>
速償之　又詔諸州公使庫例以役人主之倍備縻費<lb/>
其令天下具公使錢及主吏輕重所當支酬數上司農<lb/>
寺詳定利害以聞其後司農定諸州所用公使錢奢儉<lb/>
各不中禮甚者或至非理掊克今當量入為出隨州郡<lb/>
大小立等嵗自二百貫至五千貫止若三京三路帥府<lb/>
成都杭廣自来所用多者增其數詔從之　又詔發運<lb/>
司六路及京東轉運司封樁茶本租税錢易金銀綿絹<lb/>
<pb n="KR2b0019_WYG_223-11b"/>
上京　知大宗正承事李徳芻言近據宗悌第状奏各<lb/>
為自嘉祐五年十二月内磨勘轉官至今年十二月已<lb/>
周一十年合依詔條磨勘轉官檢㑹先準至和二年八<lb/>
月詔先朝舊制皇族在班及十八年者具名取㫖今宜<lb/>
令中書樞宻院勘㑹皇族自明堂覃恩普轉後及十年<lb/>
者特具名取㫖當議依天禧元年二月宗正寺所定房<lb/>
院次第各與遷轉所有近因特恩改轉者即須候及十<lb/>
年别具取㫖今宗悌等稱依得詔條磨勘轉官看詳前<lb/>
<pb n="KR2b0019_WYG_223-12a"/>
項詔書出於一時特㫖即無今後指揮自嘉祐五年至<lb/>
今雖及十年又縁其間兩經覃恩普轉官資自覃恩後<lb/>
至今方及四年乞下中書看詳明降指揮詔自治平四<lb/>
年覃恩普轉後及十周年者特具名取㫖近因特恩轉<lb/>
者即須候轉及十周年取㫖<hi>此據㑹要四年二月二十三日事今附本月日或以</hi>
<hi>為三年十二月十九日事誤也二月十八日更詳之實録但書詔自今宗室嘗經覃恩特恩遷官者十年後取</hi>
<hi>㫖或只用實録亦可</hi>　横海軍留後贈䕶國軍節度使河東郡王<lb/>
諡和恵承衍卒<lb/>
<pb n="KR2b0019_WYG_223-12b"/>
庚戌詔陜西已行交子其罷永興軍買鹽鈔場<hi>陜西都漕沈起</hi>
<hi>奏行交子法見四月八日罷時三月三日文彦博所言可参考二年十二月五日撥錢十萬充買鈔本錢三年</hi>
<hi>十一月二十二日増二十萬食貨志云四年詔行蜀交子法于陜西而罷市鈔或論其不便復如初  三月十</hi>
<hi>四日復買鈔</hi>
辛亥刑部詳覆官殿中丞朱溫其為國子博士溫其駮<lb/>
正大辟案活五人特遷之　著作佐郎朱明之為崇文<lb/>
院校書明之安石妺壻也<hi>二月辛酉及丁夘當参考</hi>　知成徳軍起<lb/>
居舎人天章閣待制劉庠為河東都轉運使<hi>庠替何人當附見二</hi>
<pb n="KR2b0019_WYG_223-13a"/>
<hi>月六日又除韓鐸三月二十一日張問陳汝義責</hi>　内殿承制閤門祇候同勾<lb/>
當汴口李宗善為禮賔副使宗善明習水事在汴口十<lb/>
二年都水監請増秩再任故也　宫苑使帶御器械程<lb/>
昉為都大提舉黄御等河同簽書外都水監丞内侍簽<lb/>
書職事非故事也<hi>朱本抹去墨本云内侍不簽書無出處合刪今依新録仍存之</hi>　詔<lb/>
河東軍費不足其令三司借内藏庫銀二十萬兩付本<lb/>
路更不令商人入中見錢又賜度僧牒鄜延路經畧司<lb/>
二千道河東轉運司三千道以助邉費　詔應奏舉大<lb/>
<pb n="KR2b0019_WYG_223-13b"/>
小使臣邉要任使仍舊樞宻院銓量才器其餘舉官及<lb/>
陳乞差遣送審官西院三班院定差軍員老病當降軍<lb/>
分送殿前馬歩軍司指定職名並申院降宣以樞宻院<lb/>
細務繁多故又省常事歸之有司　宣撫使韓絳言鄜<lb/>
延路當築四寨已令种諤駐兵築婁城候畢功進兵<lb/>
築永樂川尚頗嶺二寨仍令遣都監燕達趙璞築撫寧<lb/>
故城又分荒堆三泉吐渾川開光嶺葭蘆與河東路修<lb/>
築通接道路各相去四十餘里<lb/>
<pb n="KR2b0019_WYG_223-14a"/>
壬子詔陳升之起復升之固請終䘮許之　賜提舉成<lb/>
都府路常平司交子錢二十萬緡為青苗本錢　上批<lb/>
渝州夷賊梁承秀雖已撲滅尚有李光吉王衮未能掃<lb/>
除聞梁氏一族雖衆而承秀其實選懦惟光吉衮㓙惡<lb/>
族人畏之頗為其用若不早謀破散其黨恐日乆養成<lb/>
邉患其獲承秀首級者令轉運司速給賞錢并特與頒<lb/>
行及承秀佃客投降亦厚撫存之使足以感動光吉之<lb/>
衆有功官吏及土丁等數速以聞<hi>三月五日詔更考之</hi>　保州奏<lb/>
<pb n="KR2b0019_WYG_223-14b"/>
内殿崇班趙永圖言上皇墳園比奉敕建資果禪院乞<lb/>
撥田十頃以贍僧徒從之<lb/>
甲寅太子中允權監察御史裏行范育落御史裏行為<lb/>
崇文院校書育前後七奏李定不服母䘮及奉使河東<lb/>
又面論之且乞罷免臺職其言曰天下之惡當先治其<lb/>
大者而定諱䘮背母朝廷之法當先治其近者而置不<lb/>
孝之人在天子左右臣職在糾彈此為不正焉暇及他<lb/>
是以夙夜憂危發憤悶肆狂言而不知止也臣昨在本<lb/>
<pb n="KR2b0019_WYG_223-15a"/>
臺以定所供三狀案文求情知其先信而後疑先信發<lb/>
於誠心後疑生於巧避今王安石不信定之誠信而獨<lb/>
信其妄疑不為質其母而直為辨其非母不正其惡而<lb/>
反謂之善上誣天心下塞公議朝廷雖可惑李定之心<lb/>
安可欺臣言雖可抑而天下之心焉可誣伏願陛下以<lb/>
髙明照物情以神武㫁羣議或正罪李定或貶削臣職<lb/>
育既辭七日而有是命<hi>據育集乞罷状以二十日起發</hi>　上諭樞宻院<lb/>
涇原路總管張玉鄜延路總管劉永年並令再任玉可<lb/>
<pb n="KR2b0019_WYG_223-15b"/>
與一子官永年止與支賜文彦博言兩人同再任而推<lb/>
恩不同臣等未諭聖意上曰玉累有戰功永年但以乆<lb/>
熟鄜延事未有代者若一槩推恩何以激勸仍令自今<lb/>
凡都副總管再任並臨時取㫖推恩　詔三司應買撲<lb/>
酒麴諸坊場錢每千納税錢五十仍别封樁以禄吏<lb/>
翰林學士韓維等上文徳殿朔望視朝儀以入閤舊圖<lb/>
所載増損裁定之詔可<lb/>
</p>
<p>
</p>
  </div>
</body>
</text>
</TEI>
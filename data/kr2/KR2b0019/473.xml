<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編卷四百六十九</head> <lb/>
    <p>
<pb n="KR2b0019_WYG_473-1a"/>
欽定四庫全書<lb/>
　續資治通鑑長編卷四百六十九<lb/>
　　　　　　　　　　　　宋　李燾　撰<lb/>
　　哲宗<lb/>
元祐七年春正月甲申朔樞宻院言永州蠻猺因乏食<lb/>
出没剽刼除已賑濟外欲詔安撫鈐轄司募勇敢效用<lb/>
人乃曉諭猺衆能自相捕依格給賞應合添使臣處選<lb/>
有才略三兩員量帶兵甲於要害處掩殺毋得妄誅從<lb/>
<pb n="KR2b0019_WYG_473-1b"/>
之<lb/>
乙酉樞宻院言遼使耶律廸病且殆縁通好已來未有<lb/>
故事今用章頻王咸宜奉使卒於契丹北人津送體例<lb/>
比類預立畫一送館伴所宻掌之如廸死即施行從之<lb/>
廸尋死於滑州送伴使校書郎吕希績等以聞詔賜下<lb/>
饗噐幣賻贈等就差知通利軍趙齊賢假中大夫充監<lb/>
䕶使詔遣内供奉官王遘馳驛治䘮事特賜廸黄金百<lb/>
兩水銀龍腦以殮<hi>正月八日范祖禹乞不遷開封府奏議可増入仍考從違</hi>
<pb n="KR2b0019_WYG_473-2a"/>
辛卯禮部侍郎范祖禹言凖尚書省批送工部状乞遷<lb/>
開封府於舊南省令禮工部與将作監同勘當者臣竊<lb/>
以開封府自太祖皇帝開國建置於此太宗真宗皆嘗<lb/>
尹京潛龍故迹至今存焉昨因廨舍遺火逼近原廟遂<lb/>
有遷改之議若以火而遷則廟之東北皆有民居比之<lb/>
開封尤更不逺火何可防又舊南省已為試院今欲以<lb/>
開封府為試院豈可不嚴火禁乎若以開封敲朴之地<lb/>
不可近原廟則景靈官在祖宗時已有列聖神御比之<lb/>
<pb n="KR2b0019_WYG_473-2b"/>
今日輕重亦均若以狹隘而遷則祖宗以來官吏所容<lb/>
亦足以治事且開封非貯火之所但長吏與僚屬住家<lb/>
於其中爾比之民居孰為難防當申嚴火禁或築墻以<lb/>
為隔限亦可以備患矣今乃欲改已成之試院為府廢<lb/>
百三十餘年之府為試院此兩大役營造不小夫土木<lb/>
之功使匠人度之無不言費省而易了及其作之便見<lb/>
費大臣恐勞苦人力虛費國用無大利害不必遷也今<lb/>
若因舊興葺稍徙近南比之兩處營造功賞猶小凡官<lb/>
<pb n="KR2b0019_WYG_473-3a"/>
舍數遷改則民心亦不定不若因其故便昔魯人為長<lb/>
府閔子騫曰仍舊貫如之何何必改作孔子稱之盖為<lb/>
國者姑務省事不欲多變革也伏望聖慈更賜詳擇<hi>其從</hi>
<hi>違當考</hi>
甲午朝獻景靈宫　正字宋匪躬為秘閣校理<lb/>
乙未詔尚書左丞蘇頌撰皇后冊文并書<lb/>
丙申詔宗室祖免親叅選常許不拘名次路分陳乞指<lb/>
占差遣一次並替任滿闕初任並與監當須職事幹集<lb/>
<pb n="KR2b0019_WYG_473-3b"/>
操守修飭有監司或長官同保明與親民内選人與録<lb/>
事參軍即别有縣令舉主二員内一員職司仍通注縣<lb/>
令其無保明者並依外官條例從尚書省所請也<lb/>
丁酉幸凝祥池中太一宫上清儲祥宫大相國寺還御<lb/>
宣徳門召從臣觀燈他日三省樞宻院奏事邇英吕大<lb/>
防言元夕晴霽逰人甚樂上亦曰且得晴霽大防曰雖<lb/>
人主逰幸本是為民韓忠彦曰為民祈福爾蘇轍曰為<lb/>
細民經紀大防曰如唐時供帳排辦皆出於京兆京兆<lb/>
<pb n="KR2b0019_WYG_473-4a"/>
皆取於民自祖宗以來並令官中應辦以此見祖宗愛<lb/>
民之意王巖叟曰累次進讀祖宗愛民之事陛下必一<lb/>
一在聖意所謂非茍知之亦允蹈之今陛下既已知之<lb/>
願陛下常存之於心思所以力行之則祖宗之美復在<lb/>
陛下上嘉納之<lb/>
庚子龍蕃進奉人安化将軍龍以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等並為奉華将軍<lb/>
奉華将軍龍以報等並為武寧将軍安逺将軍龍以萬<lb/>
等並為寧逺将軍龍以庭龍延□等並為保順郎将<lb/>
<pb n="KR2b0019_WYG_473-4b"/>
辛丑左朝請大夫寳文閣待制提舉洞霄宫鄭穆卒<lb/>
甲辰以遼寧昌軍節度使耶律廸卒輟視朝一日先是<lb/>
太常寺言典故無例輟朝用節度使葬格特輟一日廸<lb/>
䘮所過州致祭守倅皆再拜知瀛州蒋之竒以為生覿<lb/>
且長揖奈何屈膝向死者乃奠而不拜識者韙之<hi>政目十四</hi>
<hi>日北使死依節度使輟朝</hi>　户部言廣南西路轉運司奏本路融桞<lb/>
鬰林㢘邕等州及鄰近全州灌陽縣各産鐵甚多已依<lb/>
陜西等路條例鼓鑄鐵折二錢與本路銅錢兼行㸔詳<lb/>
<pb n="KR2b0019_WYG_473-5a"/>
湖廣江浙銅坑近年所收僅足上供而廣西銅錢稍稍<lb/>
流出徼外嵗仰東路銅貨亦無由永逺應副若比類陜<lb/>
西兼行恐通行日久私下復有陜西輕重之弊欲令廣<lb/>
西轉運司先且踏逐拘收本路出鐵坑冶召人採納如<lb/>
可鼔鑄選官併工鑄大錢及一十萬貫令與銅錢兼行<lb/>
唯得於本路行使向去民間鐵錢漸廣即具實聞奏立<lb/>
定銅錢鐵錢並行分數法從之<lb/>
乙已環慶路第七将内園使張誠特遷兩官權發遣本<lb/>
<pb n="KR2b0019_WYG_473-5b"/>
路都監皇城使本路都監張存為遥郡刺史賞淺功之<lb/>
勞也<hi>去年十一月二十五日誠存出兵</hi>詔陜西河東保甲兩丁之家與<lb/>
免上畨差使遇軍馬戍邉本州縣闕人廵防聼勾抽於<lb/>
本州界上畨　責授左武衛将軍張誠一為右武衛将<lb/>
軍提舉明道宫朝散郎范峋不復職特遷一官誠一元<lb/>
任相州觀察使以穿父墓取犀帶得罪峋元任直龍圖<lb/>
閣權府界提㸃以應副山陵奏事理曲落職知臨江軍<lb/>
至是從刑部檢舉也　太常寺言本朝因唐之舊以御<lb/>
<pb n="KR2b0019_WYG_473-6a"/>
史為監祭使輪知太常寺禮院官監禮近年以博士為<lb/>
獻官遂罷監禮惟御史専視祀事然御史多闕員博士<lb/>
雖可權攝監祭又或不赴遂以他官攝事無所督察乞<lb/>
毎祠以博士監如故從之<lb/>
丙午詔勿受尚書右丞蘇頌乞致仕章奏<hi>此據御集</hi>
丁未知鄆州觀文殿學士劉摯知大名府知大名府資<lb/>
政殿學士張璪知揚州知潁州龍圖閣學士蘇軾知鄆<lb/>
州御史中丞鄭雍言北京重地劉摯前宰相以前宰相<lb/>
<pb n="KR2b0019_WYG_473-6b"/>
守重地未為過然而摯兩月前方以罪去陛下之威令<lb/>
方行於天下摯之罷相省咎未數十日而遽遷重鎮天<lb/>
下之人得無疑前日之罷摯為非而又疑今日之遷摯<lb/>
為速也伏望斷自宸𠂻追還劉摯新命以協公論雍又<lb/>
言竊謂摯以不公擅權公議不與陛下聖明照見迹状<lb/>
罷其相位雖不明言其罪而天下共知纔經兩月遽遷<lb/>
重鎮使中外聞之何以示信伏望斷自宸衷早賜追還<lb/>
新命　殿中侍御史楊畏言臣竊思摯昨備位宰執不<lb/>
<pb n="KR2b0019_WYG_473-7a"/>
能盡節一心以圖報効背公死黨敢擅威福反覆懐邪<lb/>
罪状非一陛下照知姦囘俾以善去徳音睿意照於日<lb/>
星自摯去位薦紳大夫莫不相慶以謂陛下大公無私<lb/>
如此誠廟社天下之幸而朋邪罔上之風庶幾不威而<lb/>
自化矣按摯具位宰相一朝罷去天下知其不職有罪<lb/>
曽未三月遽移大郡使朝廷勸沮予奪之權有所不明<lb/>
而凡與摯朋比受其私恩之人必皆鼔舞以謂摯已遷<lb/>
重鎮行且復用姦言眩衆不為無害而流俗觀望亦必<lb/>
<pb n="KR2b0019_WYG_473-7b"/>
有妄意朝廷之心恐非所以示天下伏望睿慈特賜寢<lb/>
罷以厭公議　畏又言摯近移知大名府命下之日公<lb/>
論沸騰臣不敢冺黙已具論奏乞朝廷追寢敕命未聞<lb/>
指揮臣愚昧竊惟朝廷大政莫重於勸沮予奪之權今<lb/>
以罪去之人到任不及兩月遽有遷動不惟使衆人觀<lb/>
望疑惑誠亦未諭大臣所以進擬之意伏望陛下睿明<lb/>
深加照察使去位之姦不能寖長以明朝廷威令　殿<lb/>
中侍御史吳立禮言竊以朝廷罷免大臣謫命固有輕<lb/>
<pb n="KR2b0019_WYG_473-8a"/>
重恩禮固有厚薄盖因其輕重厚薄之際所以明賞罰<lb/>
而示勸戒也比觀近嵗宰臣出守外鎮若無故而罷則<lb/>
必優進美官加大學士以寵之茍縁罪去則止以學士<lb/>
補外未嘗進秩縁摯近自右僕射出知鄆州既不轉官<lb/>
止兼學士及其行也仍放謝辭方是時臣雖在外不知<lb/>
所以罷免之因然觀朝廷退之之禮固已甚薄則以罪<lb/>
而去從可知矣今到任曽未兩月而遽易重鎮不惟留<lb/>
守陪京復兼一路綏撫之寄牽復太速物論未平伏乞<lb/>
<pb n="KR2b0019_WYG_473-8b"/>
聖慈斷自宸𠂻追寢新命庶幾賞罰昭明下厭公議從<lb/>
之璪與摯皆不遷蘇軾改揚州<hi>軾改揚州在二十八日今并書</hi>　先是<lb/>
開封諸縣多水患吏不究本末决其陂澤注之恵民河<lb/>
河不能勝則陳亦多水至是又将鑿鄧艾溝與潁河並<lb/>
且鑿黄堆注之於淮議者多欲從之軾至潁遣吏以水<lb/>
平凖之漲水髙於新溝幾一丈若鑿黄堆水反流浸州<lb/>
境决不可為朝廷從之潁有宿賊尹遇等數人羣黨驚<lb/>
刼殺被主及捕盗吏兵者非一朝廷以名捕不獲被殺<lb/>
<pb n="KR2b0019_WYG_473-9a"/>
者噤不敢言軾召汝隂尉李直方謂之曰君能擒此當<lb/>
力言於朝乞行賞不獲亦以不職奏免君矣直方退緝<lb/>
知羣盗所在命弓手往捕其黨而躬往捕遇獲之然小<lb/>
不應格推賞不及軾為言於朝請以年勞改朝散郎階<lb/>
為直方賞朝廷不從其後吏部以軾當遷以符㑹軾考<lb/>
軾謂已許直方卒不報　詔通泰州捍海兵士諸處不<lb/>
得勾抽雖有朝㫖差出亦令本州執奏特許存留違者<lb/>
並科違制之罪不以遇赦去官原减發運使范純禮請<lb/>
<pb n="KR2b0019_WYG_473-9b"/>
也　工部侍郎錢勰為户部侍郎<lb/>
戊申荆湖南路鈐轄謝麟言乞依舊制邵州邵陽武岡<lb/>
新化等縣中等以下户選差充土丁弩手與免科役七<lb/>
年一替排補将級不拘替放年分作兩畨邉寨防托不<lb/>
得雇人毎遇上畨依禁軍例教閲武藝及専習木弩如<lb/>
妄有役使並依私役禁軍敕從之<lb/>
己酉羅蕃遣使貢方物　詔沿邉城鎮堡砦委本将選<lb/>
差醫工一人月給藥錢八貫遇隨軍出入給馬一疋二<lb/>
<pb n="KR2b0019_WYG_473-10a"/>
年一替願再留者聼時慮諸将在外雖有軍醫不能診<lb/>
治故有是詔　詔岷州并通逺軍威逺鎮鑄錢監官任<lb/>
内鑄到錢除支費外毎浄利錢三萬貫減一年磨勘幕<lb/>
職州官占射差遣六萬貫循一資二員者分受　歩軍<lb/>
副都指揮使徐州觀察使涇原路經略安撫使知渭州<lb/>
劉舜卿召還宿衛卒於道贈奉國軍節度使諡毅敏<lb/>
左朝請郎集賢校理知潤州崔公度為起居郎公度辭<lb/>
之復知潤州<hi>公度知潤州在六年閏八月六日政目於七年六月二日又書公度知潤州實録無</hi>
<pb n="KR2b0019_WYG_473-10b"/>
<hi>之今并此八年六月八日除秘少</hi>右朝請郎秘閣校理徐王府翊善喬<lb/>
執中為起居舍人右朝請郎歐陽棐為禮部員外郎工<lb/>
部郎中蘇澥為徐王府翊善左朝請大夫魏廣為徐王<lb/>
府侍講<hi>二月四日楊畏姚勔論廣</hi>
辛亥詔逐路帥臣檢㑹元祐二年所上捍禦邀截策畫<lb/>
參議豫為計慮毋令緩急誤事仍宻具利害以聞<hi>此當考詳</hi>
壬子詔以靈壁鎮為縣從轉運提刑司請也　尚書省<lb/>
勘㑹諸路近參行差役雇募之法其間未便事件隨宜<lb/>
<pb n="KR2b0019_WYG_473-11a"/>
増損務寛民力前後詔㫖非不丁寧訪聞州縣不切奉<lb/>
行以致差徭輕重失當或令役人陪備或占役錢不盡<lb/>
雇募假如一州年收役錢一萬貫累留不得過五分即<lb/>
是合留五千貫止更不樁留如有見在及三萬貫只合<lb/>
存留五千貫外其餘二萬五千貫并年内所收錢數并<lb/>
合依條支充雇錢若見在未及五千貫據所少數貼留<lb/>
但及五千貫即止按察官司亦無紏劾竊慮浸壊大法<lb/>
正月二十九日奉聖㫖詔令諸路運使提刑司遍行指<lb/>
<pb n="KR2b0019_WYG_473-11b"/>
揮諸州縣當職官悉心依法推行務在詳究法意均當<lb/>
無擾候施行訖具次第申尚書省仍仰監司官常切檢<lb/>
察如有違慢並具因依奏劾如州縣奉行均當無擾即<lb/>
嵗具保明申尚書省其諸縣亦仰本州依此檢察仍先<lb/>
次施行<hi>編録冊七年正月二十九日聖㫖六年十月二十二日二十五日可考</hi>　環慶路<lb/>
經畧使章楶奏夏賊狂悖不知天地亭育之徳還其土<lb/>
地而冦掠愈甚給以嵗賜而侮慢益深然則豺狼之性<lb/>
貪婪之心恩果不足以撫其衆信果不足以使之孚天<lb/>
<pb n="KR2b0019_WYG_473-12a"/>
威赫怒遂下攻討之詔朝廷本無負於小羌而蠢爾蟻<lb/>
聚盖自取滅亡之道也臣叨䕶諸将嘗陳淺攻牽制之<lb/>
策朝廷兼採羣議略施行之矣臣再惟夏國之地廣袤<lb/>
僅四五千里其民散居於沙漠山野之間無城郭之固<lb/>
無營衛守戍之兵嘯之則能聚既散則難復然所以能<lb/>
長為邉患者舉國併力専㓂一路爾夫以數十萬之衆<lb/>
操戈被甲而來一路之兵固不足以枝梧也宜其鼓行<lb/>
深入抄掠俘擄無所忌憚未嘗不得志而還前日涇原<lb/>
<pb n="KR2b0019_WYG_473-12b"/>
河外是也伏覩詔令累下授以淺攻擾耕之策賊衆大<lb/>
入則使堅壁清野謹防深入冦攘之事臣竊謂淺攻擾<lb/>
耕止可為西賊皮膚之患不能病其心腹又堅壁清野<lb/>
足以備㓂爾未足以制冦也夫制冦之術不伐姦謀而<lb/>
専待其來以自全之計則賊之氣何從而沮賊之力何<lb/>
從而屈哉彼氣不沮力不屈兩敵相持掩以嵗月宿兵<lb/>
於邉則憂其老不伐其謀則取其侮駈收居民保聚於<lb/>
城郭不可以常也夫兵固有先虛而後實者何以言之<lb/>
<pb n="KR2b0019_WYG_473-13a"/>
賊計狡獪毎有嘯聚未嘗不屯於兩路之間聲言入寇<lb/>
某處或更在數百里之外知吾催收人口入城郭則偃<lb/>
然不至不收無備則倐然必來又蕃漢之民豈無牛羊<lb/>
犬彘之畜室廬門户之具捨之而去則有毁敗攘竊之<lb/>
慮遷之以行則勞於奔走挈負一嵗之間茍至於再三<lb/>
吾民亦将自困矣况於耕作刈穫之時妨害農業豈曰<lb/>
小哉然則堅壁清野果不足以制賊明矣不於此時圖<lb/>
惟策畫以制其命則恐興師勞衆未有休息之期也臣<lb/>
<pb n="KR2b0019_WYG_473-13b"/>
夙夜計慮思有以上報主恩敢陳破賊伐謀之策謹列<lb/>
於後一陜西河東六路帥臣之所治惟環慶切近賊之<lb/>
巢穴勒兵出塞掩襲不備可以戕其腹心最為順便臣<lb/>
故陳諸路更相助順之略以伐其謀仍以本路為先夫<lb/>
區區小羌自寳元慶歴以後未嘗不舉國併力攻吾一<lb/>
路使我師不敢為之敵可以謂全勝之策也堂堂中國<lb/>
奄有四海億萬之衆濟之以節度之師何所施而不可<lb/>
誠能取彼之策出其不意反加於賊則何賊之不滅何<lb/>
<pb n="KR2b0019_WYG_473-14a"/>
功之不成哉恭惟神宗皇帝挺英武之姿有混一寰宇<lb/>
之志不幸所委非人所建非策嘗興師深入矣乃無尺<lb/>
寸之功嘗拓地進壘矣或有覆軍亡将之辱民苦於轉<lb/>
餉而闗陜虛竭兵疲於征討而亡逸自如傾天下之財<lb/>
委於一路如填溝壑而賊氣不少衰者何耶盖先勞其<lb/>
衆不恤其本議論攻取未嘗揣度可否宜乎卒無成功<lb/>
也臣今日之所陳不敢乞廣益師屯當思横費也遇出<lb/>
塞欲令鄰路更相資助還塞則復歸本道不敢乞差夫<lb/>
<pb n="KR2b0019_WYG_473-14b"/>
運糧當思先固其本也故欲雇蕃部富贍之人以驢畜<lb/>
般運伺賊衆嘯聚未集之時攻擣虛處或兵馬已散之<lb/>
後掩其不備討擊抄掠皆委主将隨宜措置旬日之間<lb/>
即令還塞一路之師既歸少使休養他路乗間伺隙更<lb/>
迭復出終嵗之間茍能且令三路出師諸路兼行淺攻<lb/>
擾耕之策則小國腹背受敵之不暇彼将有俘擄滅亡<lb/>
之憂豈復能大舉而入境哉不一二年間自當面縛欵<lb/>
塞制賊之命此為上策一賊人知我六路之兵各有分<lb/>
<pb n="KR2b0019_WYG_473-15a"/>
守以為未嘗敢越境以相資今出其不意且合三路之<lb/>
衆深入攻討必獲全勝勘㑹本路漢蕃之兵除州縣城<lb/>
寨防拓及留将官守禦外所合遣者不過二萬五千人<lb/>
馬六千疋兵勢甚輕不足以駈除豺狼覆蕩巢穴欲於<lb/>
隣路不係邉面所駐之兵輟假五七日或十餘日併力<lb/>
攻討内鄜延第一將在延安府第八将在河中府第九<lb/>
将在鄜州三将騎兵約有馬二千疋其間亦有新馬未<lb/>
堪戰陣必須揀選下三二百疋欲乞令本路於諸将下<lb/>
<pb n="KR2b0019_WYG_473-15b"/>
更選募抽摘添差騎兵共及三千三将之歩人共選募<lb/>
勇壮兵卒七千人成一萬之數又如涇原第一第二将<lb/>
在渭州第三将在原州第七将在徳順軍第八将在治<lb/>
平寨第十一将在永興軍第十二将在隴山第四将在<lb/>
綏寕靖安寨<hi>此将兵馬若出寨之兵不由此路則更不差</hi>八将之騎兵盡乞<lb/>
差撥仍於歩人内揀選二萬人合三路兵馬七萬餘衆<lb/>
矣可以號十萬而行馳逐賊境誰敢當我哉今所假隣<lb/>
路兵馬非謂當賊衆嘯聚之處妄有舉動須探伺得人<lb/>
<pb n="KR2b0019_WYG_473-16a"/>
馬分散近邉人户悉已還家方為此舉只乞朝廷嚴立<lb/>
約束預降指揮候見本路闗牒火急應副一二路之兵<lb/>
約七萬餘衆所資糧餽不為不少勘㑹環慶二州蕃部<lb/>
脚乗稍多自來行兵出塞皆以自隨今已根括所有駱<lb/>
駝驢騾之類可以資行軍之用假有十分内将三分令<lb/>
蕃部自用七分和雇齎糧専運漢兵口食駱駝毎頭運<lb/>
糧三石支錢四貫文省驢騾毎頭運糧一石支錢二貫<lb/>
文省今來擘畫大抵依放淺攻之計只是須合於蕃界<lb/>
<pb n="KR2b0019_WYG_473-16b"/>
劄寨少駐軍馬散遣騎兵討擊出寨之後只五七日逺<lb/>
不過十日而漢蕃軍衆亦人自賫五七日乾糧又毎至<lb/>
其處發掘窖藏自可因糧而食所備脚乗般載須當預<lb/>
防闕乏以備緩急之用今興師旅不止討擊兼行招撫<lb/>
一夏國賊臣梁葉普挾恃其妹梁氏之勢輔立非威明<lb/>
氏之種以為國主誅逐威眀親族潛萌簒奪之計久矣<lb/>
虐用其衆冀幸成功妄肆殺戮庻幾人服而又嘯聚無<lb/>
時舉兵無節民疲於㸃集家困於資助内外之人無不<lb/>
<pb n="KR2b0019_WYG_473-17a"/>
咨怨憤怒欲食其肉而無由也本路不住有落蕃人投<lb/>
來及歸順蕃人皆能詳道其事若今下詔許其並邉之<lb/>
羌納欵歸命錫以爵賞金帛旌以服章銀器各許其耕<lb/>
墾故土自為籬落效順者必衆所有擬定招納爵賞錫<lb/>
賫則例已具状奏聞一夏國之先本非强盛自靈武失<lb/>
守奄有横山之地其俗獷悍其民勇鷙長於弓馬馳驟<lb/>
山嶺谿谷之間如踐平地此其能取勝於漢兵也自元<lb/>
昊舉兵逆命敢以猖狂妄行者横山之衆良有助焉又<lb/>
<pb n="KR2b0019_WYG_473-17b"/>
其地巇險其土饒衍西賊所恃以為固所仰以為生者<lb/>
皆横山也横山之北沙漠限隔今若磨以嵗月乗其衆<lb/>
怨徐議進築堡柵據要害擅地利因其歸附之衆使之<lb/>
耕墾招置漢蕃弓箭手數千人以壮屏蔽然後戍兵可<lb/>
省糧饋之費可損横山幅員千里彼見我盡得形勢皆<lb/>
不敢安居耕作非徒横山不安也靈夏豈無憂懼哉進<lb/>
築之議臣今且開其端候出兵有效夏國力屈然後方<lb/>
敢圖上方略以聼朝廷采擇一合用隣路将官欲乞於<lb/>
<pb n="KR2b0019_WYG_473-18a"/>
将副内指名抽差一員一合用大小使臣欲乞於本路<lb/>
他路得替待闕不拘有無過犯之人權差充陣敵使喚<lb/>
如尚闕少乞於吏部尚書侍郎右選擇少壮敢勇曽經<lb/>
戰陣立功該賞之人共二十人乗遞馬給驛劵前來一<lb/>
勘㑹本路總管李浩久經戰陣在熈河蘭岷屢嘗出塞<lb/>
動有成功其人果敢有謀不妄舉動漢蕃之人素所信<lb/>
服臣累與李浩謀議皆與臣合亦嘗持此奏示浩以謂<lb/>
皆可施行今乞朝廷特降指揮如将來遣師出塞専委<lb/>
<pb n="KR2b0019_WYG_473-18b"/>
李浩統制二路兵衆攻討進止並聼李浩處分右謹件<lb/>
如前所有邉機奏状共五道并對境地圖一面今遣臣<lb/>
男知河中府司録參軍管幹書寫環慶路經略都總管<lb/>
司機宜文字綜齎請闕庭伏望聖慈特賜詳覽或可施<lb/>
行伏乞早賜指揮黄貼子臣自到任經營謀慮收采衆<lb/>
人之議斷之於心非敢妄舉所計合用之兵須及七萬<lb/>
人乃可破賊茍裁損其數或雜用東兵萬一臨敵誤事<lb/>
臣實係首建此議之人雖被誅戮固無所恨誠恐上損<lb/>
<pb n="KR2b0019_WYG_473-19a"/>
國威枉傷人命敢乞聖慈照諒又隣路更相資助不損<lb/>
兵勢不耗國財最是長策竊恐好事者欲沮此議以為<lb/>
逐路兵少或有他虞檢㑹神宗朝收復熈河開拓五溪<lb/>
征討交趾瀘南皆於陜西沿邉抽那兵馬或經嵗月尚<lb/>
未還營是時沿邉不聞有闕况今只於隣路假輟使喚<lb/>
不過旬日兼是非邉靣之兵欲乞朝廷深賜鑒照主張<lb/>
施行又諸路資助兵馬共圖破賊此更互之事也若不<lb/>
合心并力以早破賊為意亦恐論議不一奏請紛紛至<lb/>
<pb n="KR2b0019_WYG_473-19b"/>
期誤事為害不小臣欲乞嚴立約束或乞檢㑹律令行<lb/>
下又勘㑹遣兵出塞事體非輕全藉得力大小使臣驅<lb/>
使如将來出塞乞許本司闗牒隣路指名抽差凖備将<lb/>
領或凖備差使大小使臣三兩員應副陣敵使喚本處<lb/>
不得占留回日立便𤼵遣歸本任又将來𤼵兵内本路<lb/>
兵馬欲取環慶州界擇利塞鄜延涇原兵馬令勾抽於<lb/>
近裏前來環慶州㑹合或只於沿邉出界欲並令李浩<lb/>
臨時相度處置所貴不失機㑹<hi>楶以七年正月二十日奏此附見月末徐考之</hi>
<pb n="KR2b0019_WYG_473-20a"/>
<hi>十月十二日楶本傳云云當考核</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百五十六</head> <lb/>
    <p>
<pb n="KR2b0019_WYG_260-1a"/>
欽定四庫全書<lb/>
　續資治通鑑長編巻二百五十六<lb/>
　　　　　　　　　　　　　宋　李燾　撰<lb/>
　　神宗<lb/>
熈寧七年九月丙申朔遣官謝雨命守臣謝嶽瀆　詔<lb/>
司農寺籍所興水利自今朝廷遣使即委以體訪其不<lb/>
實不當者案驗以聞用御史知雜事張琥請也　賜右<lb/>
班殿直同管勾修内司楊琰度牒三十永不磨勘琰本<lb/>
<pb n="KR2b0019_WYG_260-1b"/>
杭州木工有巧思宋用臣所領營造琰必預其事故得<lb/>
出入禁中嘗命修感慈塔既成自言貸修塔官司錢九<lb/>
千餘貫以集事乞納出身宣劄求賜空名勑告以償之<lb/>
上令琰以支費歴赴中書及舊掌修塔庫供備庫副使<lb/>
黎永德保明所貸數以聞故賜之其後琰用營造勞遷<lb/>
官未嘗止也<hi>朱史籖貼云楊琰何嘗出入禁中此言誣罔己未朝㫖下逐官取㑹並無照據合刪</hi>
<hi>又刪琰後用營造遷官未嘗止却增上於用人雖微者必盡其所長賜予纎悉各當具分不容僥倖如此新史</hi>
<hi>悉依舊本今從之</hi>
<pb n="KR2b0019_WYG_260-2a"/>
丁酉上謂輔臣曰昔湯至紂六百餘年民之戴商亦已<lb/>
乆矣同力度德同德度義武王以革車三百兩虎賁三<lb/>
千人而破紂如林之衆其用兵行師非有法制不能至<lb/>
此馮京曰紂雖有衆七十萬然天下之民苦紂之虐政<lb/>
歸文武之仁德盖在德不在衆也　詔知成都府自今<lb/>
舉文臣知戎州　又詔河北西路轉運司體量真定府<lb/>
邢洺磁相趙州通判知縣如不能安輯人民復業並選<lb/>
所部官權代仍速賑濟内義勇保甲保丁正名更優以<lb/>
<pb n="KR2b0019_WYG_260-2b"/>
貸給時上聞河北流民日過京師不絶雖已諭澶州等<lb/>
處約回力及之人令遷入城郭安泊慮州縣不能曉諭<lb/>
即轉徙未巳故有是命<hi>約回力及人户見庚子日當在此丁酉日前</hi>　知桂<lb/>
州劉彛乞募人耕曠土中書户房言開封府界方召人<lb/>
開種稻田及新置沅州有屯田之法與廣西事體相類<lb/>
欲各録其事付彛今更參詳立法以聞從之<hi>四月十九日置沅州</hi>
<hi>所稱屯田法未見本志亦云章惇初築沅州亦為屯田務又元豐二年七月二十一日罷沅州屯田務</hi>
上批京師諸軍闕馬坊教閲可令熈河路買馬司如買<lb/>
<pb n="KR2b0019_WYG_260-3a"/>
可配軍馬及三百匹即遣官部送<lb/>
戊戌上以連日隂雨喜諭輔臣曰朕宮中令人掘地及<lb/>
一尺五寸土猶滋潤如此必可耕耨韓絳等言陛下憫<lb/>
憂元元禱祠備至精誠上逹旋獲感通臣等比預太乙<lb/>
齋祠竊觀執事者踰旬未嘗解帶可見聖意䖍恭左右<lb/>
之臣亦不敢少怠也又論及河北邊備欲料簡重兵於<lb/>
大名髙陽真定等處顧不難但統御者未見其人昔曹<lb/>
公嘗料袁紹兵多適足為禽卿等當深思之　知太原<lb/>
<pb n="KR2b0019_WYG_260-3b"/>
府龍圖閣直學士起居舍人劉庠為禮部郎中再任庠<lb/>
尋以母䘮去　荆湖北路轉運司言諸州軍及川峽四<lb/>
路鐡錢界罪人當配廣南者除情理凶惡州軍餘並配<lb/>
沅州候及五百人止詔沅州廂軍五百人内招本城三<lb/>
百人以宣節為額牢城二百人許刺配諸處罪人候足<lb/>
停配　詔河北京西淮南水興秦鳳等路轉運使比時<lb/>
雨屢降可督當職官勸民趨耕其災傷農民如因官私<lb/>
欠負及簿書有拘繫者並權放就農候布種畢施行<lb/>
<pb n="KR2b0019_WYG_260-4a"/>
岷州言已立觧額乞賜國子監書許建州學從之<lb/>
己亥命岐王顥為南郊亞獻嘉王頵為終獻　環慶路<lb/>
安撫使楚建中言奉手詔以縁邊旱災漢蕃闕食夏人<lb/>
乗此薦饑輒以賞物招誘熟户至千百為羣相結背逃<lb/>
若不厚加拯接或致竄逸於邊防障捍非便委臣講求<lb/>
安輯救接之計臣自八月首户支糧一斛五斗至二斛<lb/>
今又是九月户計口借助錢三百至五百至来年四月<lb/>
計十二萬緡上批散糧又支錢所費既多當此災傷之<lb/>
<pb n="KR2b0019_WYG_260-4b"/>
際極邊何以供辦其罷助錢非縁邊州軍仍募闕食戸<lb/>
運米徃縁邊城寨比原糴價不虧官即出糶本司無見<lb/>
糧即計㑹轉運使兊糴　詔瀛州修城已畢冀州方修<lb/>
及深趙邢州委李稷恩濵州委陳知儉再檢計其餘令<lb/>
察訪司委官覆計度州縣界内外軍民如緩急入保合<lb/>
修展具圖以聞<hi>知儉時為河北東路轉運副使</hi>
庚子上與輔臣論河北守備韓絳等曰漢唐重兵皆在<lb/>
京師其邊戍裁足守備而已四方有警則兵從之出故<lb/>
<pb n="KR2b0019_WYG_260-5a"/>
邊無横費而强本弱末其勢亦順開元以後有事四夷<lb/>
權臣皆節制一方重臣悉在西北天寳之亂由京師空<lb/>
虚賊臣得以肆志也上曰邊有老人亦謂今之邊兵過<lb/>
於昔時其勢如倒装浮圖朕亦每以此為念也<hi>兵志繫此事於</hi>
<hi>熈寧初誤也</hi>　命太子中允館閣校勘崇政殿説書呂升卿<lb/>
兼同修撰經義　上批在京及河北禁軍常患役不足<lb/>
府界及京東西淮南先遣戍諸路禁軍廂軍節次抽減<lb/>
歸營諸路近年已增置就糧禁軍并教閲廂軍其令經<lb/>
<pb n="KR2b0019_WYG_260-5b"/>
略安撫鈐轄司常務揀選填補以足元額訓練精熟以<lb/>
充防拓　召輔臣觀稻於後苑上批近河北鎮趙邢洺<lb/>
磁相等流民過京師者甚有力及户聞非因災傷乏食<lb/>
就榖止縁客户多已逃移冨者獨不敢安處田里不速<lb/>
禁止邉民流散於守禦之計極不便可令澶州等處體<lb/>
量如委是力及户即計口給一去路糧約回本貫仍丁<lb/>
寧曉告用心安輯如在村野難以獨居處之人多方開<lb/>
諭暫遷就附近城郭安泊<hi>丁酉日已云約回力及人户不應後四日乃降指揮恐實</hi>
<pb n="KR2b0019_WYG_260-6a"/>
<hi>録或失先後之次</hi>
辛丑詔真定府路出省倉糧十五萬石減價糶許民間<lb/>
用金銀等物博買户毋過兩石　又詔開封府界河東<lb/>
災傷州軍許於限外接訴狀以聞遣比部員外郎王荀<lb/>
龍京東收糴詔京東轉運司剗刷上供錢帛並留為糴<lb/>
本<lb/>
壬寅户部侍郎致仕張掞卒<lb/>
甲辰涇原路安撫使王廣淵言民飢流徙而倉儲將闕<lb/>
<pb n="KR2b0019_WYG_260-6b"/>
計一月所支凡四萬七千石乞降度僧牒五百借封樁<lb/>
粟盡行賑濟上曰涇原雖災傷然不如廣淵所言之甚<lb/>
豈有不問貧富一例賑濟之乎遣太常博士劉定乗驛<lb/>
體量當賑濟事馳驛以聞<hi>十一月一日催定</hi>　上批昨降指揮<lb/>
在京諸行人歲輸免行錢特與除放一萬貫據孫永已<lb/>
詳定到可速契勘施行<hi>此據御集免行一萬貫至是乃除放也</hi>
丙午上與輔臣論戰陣之法因曰兵隂事也主殺尚右<lb/>
而陽多者勝如高者可以勝下長者可以勝短是也<lb/>
<pb n="KR2b0019_WYG_260-7a"/>
詔詳定行户利害所諸行應有不同者定歸一行供輸<lb/>
仍𨽻都提舉市易司　詔澶州具渉春以来南渡流民<lb/>
數以聞時澶邢等九州流民凡四萬六千餘人　内出<lb/>
攻守圖二十五部賜河北又出敵樓樣送軍器監頒降<lb/>
修製　河南監牧使吕希道請募民於沙苑牧羊詔皮<lb/>
公弼審問民願否并具利害以聞公弼請撥牧羊地十<lb/>
頃召人耕佃每畆納租錢百本監封樁餘千頃令沙苑<lb/>
監牧馬從之公弼又請募人於京畿入羊每斤為錢百<lb/>
<pb n="KR2b0019_WYG_260-7b"/>
三十詔罷之<hi>八年閏四月十九日公弼方有此請朱史既載於此又載於彼誤也今止就此載之</hi>
<hi>范祖禹誌希道墓云希道初以奏課對神宗諭以言者欲於沙苑牧羊計綱入京希道言此細務臣不敢煩天</hi>
<hi>聽上曰有唐故事希道曰唐都雍去沙苑近今京師非壅比也條其利害凡費緡錢數萬神宗釋然納之按此</hi>
<hi>則希道乃不欲牧羊者與實録異當考</hi>
丁未虞部郎中俞士龍職方員外郎鄭恕各遷一官除<lb/>
知州以前監市易務課利增羨也　史館修撰宋敏求<lb/>
等上蕃夷朝貢録凡二十一巻即李評所請也　司農<lb/>
寺言近祥符縣引見保甲有自陳乞試武藝者雖與推<lb/>
<pb n="KR2b0019_WYG_260-8a"/>
恩然慮向去倣傚不已自今敢有自陳雖武藝合格亦<lb/>
隔一次從之　輔臣有言將帥宜置副貳者上曰人之<lb/>
忌能者衆令舉所知不過取其出已下者非有至誠惻<lb/>
怛之心為朝廷立事也呂惠卿曰詩以周爰諮詢每懐<lb/>
靡及古人以王事為心如此上曰聖人取諸人以為善<lb/>
人之言有可行當即行之何所問也馮京曰舜自耕稼<lb/>
陶漁至於為帝無非取於人者上曰用人之言亦難惟<lb/>
舜大聖故能如此耳朕每於庻事心既自了則所言是<lb/>
<pb n="KR2b0019_WYG_260-8b"/>
非随即辨白古人所以貴知言也　詔日者分兩浙為<lb/>
東西路今有司言供億錢榖多在浙西計置及水利事<lb/>
盡在蘇秀等州分之必至闕事其毋復分路<hi>分路在四月二十六</hi>
<hi>日癸巳朱本削去墨本誤也其復分路在九年五月十一日丙寅</hi>
戊申詔係役廂禁軍自今權免役專𨽻習武藝　置鳯<lb/>
翔府簡中保寧六指揮三千人專備熈河修城寨　賜<lb/>
内藏庫錢十萬緡河北糧鈔二十萬石付西路轉運司<lb/>
令商人入中　名南郊青城諸門前曰泰禋後曰拱極<lb/>
<pb n="KR2b0019_WYG_260-9a"/>
東偏曰承和西偏曰迎禧正東曰祥曦正西曰景曜其<lb/>
複門東側曰寅明西側曰肅成殿門曰端成前東西曰<lb/>
左右嘉德便殿曰熈成苑門曰寳華前此青城殿宇門<lb/>
名皆臨時學士撰進至是命中書參定賜名永為定式<lb/>
　河北西路察訪使沈括言近有㫖令兩浙路轉運使<lb/>
等各提舉一州第二料水利轉運司奏稱有未便臣在<lb/>
本路與監司日夕聚議凡半年王庭老未嘗言有不便<lb/>
今有此異同乞行推究詔第二料水利除不可興修外<lb/>
<pb n="KR2b0019_WYG_260-9b"/>
並先從低下處興工中髙田不得一例圍裹仍令廷老<lb/>
具析前後異同以聞　詔劉忱蕭士元㑹蕭素梁頴於<lb/>
大黄平以呂大忠丁父憂不至也<hi>三月二十五日忱等受命四月二十七日</hi>
<hi>大忠乞録地界事付韓縝此實録所書大忠尋請假歸永興軍省父疾約徑路與劉忱㑹於太原忱六月七日</hi>
<hi>起發大忠父尋卒既葬乃詔墨服徃代州與忱宻議其到代州盖十月二十日此㨿大忠集</hi>初素以<lb/>
平章事欲正南面坐自云北朝使相有此廟坐儀餘乃<lb/>
序官坐仍欲以墩分高下忱等皆不從移文詰難自七<lb/>
月至於是月事聞乃得國信所言至和元年國信使蕭<lb/>
<pb n="KR2b0019_WYG_260-10a"/>
德帶平章事與館接使行馬坐次皆分賔主以報素頴<lb/>
乃不敢爭<hi>舊文云遂以賔主相見今改云乃不爭徃樞宻時政記十月五日云素與忱等文移  返</hi>
<hi>數十次事聞國信所勘㑹到蕭德故事劄與忱等忱等牒素請只依九月六日所議坐次早約日相見素辭屈</hi>
<hi>乃依賔主禮相見九月六日所議盖賔主相見禮也相見則在十月五日以後并十二月末</hi>　初詔<lb/>
劉忱等與北人㑹議天池廟鴻和爾山麓土斷有明據可<lb/>
以理譬喻之其餘地界如數議不諧可以南北堡舖中<lb/>
間為兩不耕地又不可則許以中間畫界其中間無空<lb/>
地即以堡舖外為界是月戊申也<hi>即十三日</hi>其後李舜舉言<lb/>
<pb n="KR2b0019_WYG_260-10b"/>
近至逺探舖遙望大黄平㑹議處盡見地形問防拓人<lb/>
云欲直以大黄平横都谷為界盖舖屋使者在境又聲<lb/>
言再遣汎使自知理屈故作虚聲臣料敵情㑹議有必<lb/>
得之望不與相見止於循舊址增移舖屋即是議與不<lb/>
議等若慮絶好起釁必不在此設欲屑就其議而與之<lb/>
不若聽敵人無名自占俟我兵儲有備明曲在彼而復<lb/>
之朝廷若以封疆為意特須主張如大石等五寨禁地<lb/>
並當理取仍舊以闗口守把交蹤或且為羈縻之䇿乃<lb/>
<pb n="KR2b0019_WYG_260-11a"/>
詔九月戊申指揮更不施行然其後竟盡與之<hi>此年十一月二</hi>
<hi>日丙申二十八日壬戌明年二月十日壬申三月八日庚子十七日乙酉四月五日丙寅皆合參照實録熈寧</hi>
<hi>八年四月丙寅遼使蕭禧等辭初朝廷既遣劉忱蕭士元詣河東理辨疆界而契丹亦令蕭素梁頴㑹於境上</hi>
<hi>忱以疾不即至又命呂大忠代士元素頴頗倔彊未肯見忱等一日蕃酋引兵萬衆入代州界焚舖屋與官軍</hi>
<hi>相射既而素穎徑入横都谷施帳幕邀忱等相見忱等不徃又欲設次於西陘東谷忱等以侵地愈深不許竟</hi>
<hi>㑹於大黄平凡三四見議地界不能決初指蔚應朔三州分水嶺土隴為界忱等偕素頴行視無土隴乃但云</hi>
<hi>以分水嶺為界盖山皆有分水嶺槩言分水嶺為界則至時可以罔取此黠敵之微意也與忱等相持乆之復</hi>
<hi>遣禧来頴蕃酋引萬衆入代州界焚舖屋與官軍相射既而素  徑入横都谷施帳幕邀忱等相見忱等不往</hi>
<pb n="KR2b0019_WYG_260-11b"/>
<hi>又欲設次於西陘東谷忱等以侵地愈深不許竟㑹於大黄平此等俱合於七年九月載之不應於八年四月</hi>
<hi>别出須考詳刪修老范育作薛向行狀載向宻奏乞令劉忱緩行以  敵師上用向計敵食盡遂去</hi>
己酉檢正中書五房公事工部員外郎集賢殿修撰李<lb/>
承之為河東察訪使　賜河東提刑司紫衣度僧牒千<lb/>
計置錢糧分給管下闕倉州軍　熈河經略司言收復<lb/>
河洮州應副軍須官乞比第三等第四等酬奨詔減年<lb/>
磨勘堂除免試不拘名次差注凡二十二人　上批陜<lb/>
西五路經略司案視縁邊諸城堡寨廣為守具毋誤邊<lb/>
<pb n="KR2b0019_WYG_260-12a"/>
計<lb/>
庚戌借内藏庫錢百萬緡付河北轉運司封樁　又詔<lb/>
提舉秦鳯等路監牧原渭州鎮戎德順軍遇蕃部馬至<lb/>
即受之無輒遣人招誘<lb/>
辛亥羣牧司言除樁管不係支使及牧養監病馬外自<lb/>
今以二千匹為額其餘堪配軍及雜支馬權與闕馬軍<lb/>
士　詔邢洺磁相趙州成德軍今年畸零夏税權倚閣<lb/>
　詔京東轉運司以上供折納斛錢納榖封樁水運赴<lb/>
<pb n="KR2b0019_WYG_260-12b"/>
河北　詔趙思忠妻子聽以蕃服入見<hi>六月二十一日可考</hi>　詔<lb/>
提舉市易務賈昌衡等自今有公事許直牒閤門上殿<lb/>
<hi>此據御集</hi>
壬子命東上閤門使榮州刺史李評權同勾當三班院<lb/>
<hi>評自是始復入故特書之</hi>　司農寺言諸旌表門閭有勑書及前代<lb/>
帝王子孫於法有䕃者所出役錢依官户法賜號處士<lb/>
非因技術授者凖此從之　以秦州買馬務𨽻提舉熈<lb/>
河路買馬司仍以秦州通判兼提舉牧養歲終計綱撥<lb/>
<pb n="KR2b0019_WYG_260-13a"/>
發　都提舉在京市易司言乞罷本司提舉官歲終比<lb/>
較推恩其監官自從舊賞格諸賣買博易並随市估髙<lb/>
下毋得定價其當給三司變轉物即依三司所估民願<lb/>
以抵保賒請折博歲出息二分計月理息者聽從之上<lb/>
以諸路旱災常平司未能賑濟諭輔臣曰天下常平倉<lb/>
若以一半散錢取息一半減價糶使二者如權衡相依<lb/>
不得偏重如此民必受賜今有司務行新法惟欲散錢<lb/>
至於常平舊規無人督責者大凡前世法度有不可行<lb/>
<pb n="KR2b0019_WYG_260-13b"/>
者宜謹守之今不問利害如何一一變更豈近理耶<hi>此墨</hi>
<hi>本所書朱本因之神宗聖慮即此可見二十六日上批當考</hi>　是日三司火自巳至<lb/>
戌止焚屋千八十楹案牘等殆盡詔三司權於尚書省<lb/>
莅事<hi>朱定國續歸田録云熈寧中有人獻議酒務炊作連竈一門而三鑊一門用柴三鑊俱沸用柴既省</hi>
<hi>謂之燒省法以其法遍諭天下用之此法本巴蜀煎鹽之利水有温熱遽取之其實沸止一鑊爾炊酒竟不可</hi>
<hi>用而所在但傳燒省法及三司災屋千餘區一日而省之文案存者無幾始知燒省三司災之䜟爾豈偶然哉</hi>
<hi>連竈法據司馬光日記乃京東提刑王居卿所獻已附注四年十二月辛酉更須考詳</hi>　又詔權<lb/>
御史中丞帶學士常參正衙起居並立中丞本班其雜<lb/>
<pb n="KR2b0019_WYG_260-14a"/>
壓則從學士以直學士院鄧綰章惇互論班著故也<hi>八年</hi>
<hi>正月壬子别著令</hi>
癸丑詔新知常州國子博士呂嘉問監市易務上界職<lb/>
方員外郎劉佐西頭供奉官吳真卿並遷一官勾當公<lb/>
事須城縣尉劉逈為奉禮郎各減磨勘三年餘官吏循<lb/>
資賜錢有差以三司驅磨市易上界課利比六年增十<lb/>
餘萬緡也　提舉永興秦鳯路交子宋廸制置永興秦<lb/>
鳯路交子<hi>六月二十六日廸以知邠州提舉今改制置二十一日二十六日可考</hi>　詔三<lb/>
<pb n="KR2b0019_WYG_260-14b"/>
班使臣遇同天節自供奉官至殿直許量率錢進銀及<lb/>
道塲功德䟽差使臣管勾齋筵以前此多率使臣俸錢<lb/>
以供浮費人頗苦之故也　詔河東秦鳯永興等路都<lb/>
總管司見管軍馬别降指揮團併外其開封府界河北<lb/>
京東西路置三十七将副選嘗經戰陣大使臣專掌訓<lb/>
練河北四路為第一至十七府界為第十八至二十四<lb/>
京東為第二十五至三十三京西為第三十四至三十<lb/>
七從蔡挺請也敵議雲中地界乆不決挺請盡召還河<lb/>
<pb n="KR2b0019_WYG_260-15a"/>
北縁邊戍兵示以無事兼可積蓄邊儲因是更制將有<lb/>
正副皆給虎符又以河北兵教習不如法緩急不足用<lb/>
奏乞於陜西選兵官訓練<hi>六年六月十二日以京東武衛六十二指揮分差主兵官</hi>
<hi>勾抽訓練案此時已有置將規模也八月二十四日可考</hi>
甲寅上謂輔臣曰卿等所上邊防畫一先擇可施行者<lb/>
十四事更與樞宻院議之恐事有未盡既而二府合奏<lb/>
可行之事凡十有四其一自来出戰有功大小使臣未<lb/>
經升擢者以功狀次稍多或一次功狀優異及知名人<lb/>
<pb n="KR2b0019_WYG_260-15b"/>
作一等餘作一等取㫖升用考其才實二停閑使臣降<lb/>
配軍員年六十以下武藝及中等精神不衰令投狀自<lb/>
陳長吏試驗如堪戰陣保明以聞三令安撫轉運提㸃<lb/>
刑獄察訪司各體騐轄下將官人材智略具緩急任驅<lb/>
䇿與否内有才之人差遣近下可以升擢及𦂳要閑慢<lb/>
合對換文臣有勇略可為將官不拘路分並宻以聞四<lb/>
近降度僧牒三百與定州安撫司充訓練義勇保甲及<lb/>
募刺事人之費其縁邊州軍冝並依定州例量賜本錢<lb/>
<pb n="KR2b0019_WYG_260-16a"/>
出息令鈎致北人之能知其國事者或質所愛使探問<lb/>
敵中任事主兵人姓名材能性識所管兵數武藝强弱<lb/>
屯泊處所城壘大小糧食多少及出兵道路刺其的實<lb/>
逐旋以聞候到參互比較有實者編類成書凖備照用<lb/>
其邊臣不能使人到前後探事尤無實者當移降五河<lb/>
陽别置水軍五七指揮造船習戰以備敵濟渡者六既<lb/>
為堅壁之計當有清野之法逐縣預以義勇保甲附保<lb/>
甲丁口數寓之籍中本州宻約計人數至時分入州城<lb/>
<pb n="KR2b0019_WYG_260-16b"/>
及大縣别為一籍令司農寺依樞宻院先降造丁産簿<lb/>
條約一處編籍七北京城西偏帶沙低薄已檢計立限<lb/>
修築上下水關其䕶闗戰橋并左右引手城未髙堅相<lb/>
度增築置樓櫓守具八衛州大河之南宻接京畿正當<lb/>
控禦之地其城至小并黎陽城亦當要害未能包山為<lb/>
固並展拓修築緩急屯兵防越軼之患九分屯兵馬出<lb/>
戰要害之處並委察訪使就與逐路安撫使等處置具<lb/>
防守事以聞十相度展拓城壕及增築縣城縁城大人<lb/>
<pb n="KR2b0019_WYG_260-17a"/>
寡及城小人衆於法皆在所不可守宜先計度本州户<lb/>
口若干除保縣寨外若干人保州兵民除上城出戰外<lb/>
可容若干若更外来人户容之不盡即展拓毋令過大<lb/>
致難防守其當增築縣城等項須逐州軍更相照應縁<lb/>
四路帥府分統州軍其勢當如絡脉之相通緩急冦至<lb/>
即候望相及掎角相應堅壁出戰皆合事機而敵人腹<lb/>
背懐懼其勢自潰如此修築即不枉用工力十一如遇<lb/>
有警清野備敵百姓般糧斛薪芻畜産入保城壘并合<lb/>
<pb n="KR2b0019_WYG_260-17b"/>
積畜守具及分擘部分倉猝之際常患措置無法即須<lb/>
計度官司屋宇及空閒地分配人户居住及安置所般<lb/>
之物并内有人力不足官為募人般運寄納出給如此<lb/>
之類并應於守拒事件預為講畫詳古今法制斟酌事<lb/>
宜具條件以聞十二敵人出入道路宜悉知之先據地<lb/>
利安置營寨開掘坑塹示之以利導令必趨及可以設<lb/>
伏處預知地形髙下水流所歸如壅決某水即可衝灌<lb/>
某處若恐敵人用之即就何處防守䟽決或回避並悉<lb/>
<pb n="KR2b0019_WYG_260-18a"/>
講求畫圖以聞十三河北地利所出有限從京那移錢<lb/>
物多行糴買即增起物價而費本已多冝撥粳米百萬<lb/>
石封樁每年於汴綱内支撥應副仍令京東轉運司據<lb/>
合上供或酒場剰錢於有水路州軍糴粟米小豆計舟<lb/>
車步乗般徃河北合分徃逐處収蓄及於京西路沿蔡<lb/>
河州軍亦賜糴本錢計般運到京入汴但筭糴本步乗<lb/>
比本路常平糴價不貴即計置寛縁邊糴買之數可減<lb/>
撲物價多蓄斛斗以紓邊計其京東西路合計買事専<lb/>
<pb n="KR2b0019_WYG_260-18b"/>
委官相度施行詔皆行之十四河陽置水軍不行仍令<lb/>
樞宻院於登州增招刀魚戰船兵團結閲習凖備差使<lb/>
　詔已選差教馬軍使臣所有合教事藝宜令曾孝寛<lb/>
張誠一同郝質賈逵速詳定聞奏<hi>此據御集七十三巻七年九月十九日手</hi>
<hi>札教馬軍事自此始實録不書今追書之並熈寜十年九月庚午以後至元豐六年二月戊申  合參考</hi>
詔置河東經畧司勾當公事官一員候邊事寧息減罷<lb/>
從經略使劉庠請也庠又乞給錢二十萬緡修縁邊近<lb/>
裏城及軍器詔察訪司相度以聞　檢正中書五房公<lb/>
<pb n="KR2b0019_WYG_260-19a"/>
事李承之言三司帳案文字焚燒幾盡外方人吏因此<lb/>
拆兌隠藏案檢乞下諸路應熈寧五年後文帳案檢委<lb/>
州縣畫時監勒吏人檢取封印架閣具道數申提舉帳<lb/>
司其吏人各據所管生事文帳及案底簿書開拆収㧞<lb/>
名件限三日判使紐計分數并具火勢先後申中書㸔<lb/>
詳収救并燒失若干量輕重賞罰如敢隠藏或故毁棄<lb/>
即令㸃檢申舉許人告犯人以違制論情理重者當刺<lb/>
配告人給賞錢三百千從之　詔三司㸃檢編排帳目<lb/>
<pb n="KR2b0019_WYG_260-19b"/>
文字具散失數及収救不足並申中書或樞宻院下諸<lb/>
司檢録降下中外奏聞事闗三司未回報并諸處承受<lb/>
三司指揮勘會事未回申雖已回申未行下指揮當結<lb/>
絶者限五日申中書或樞宻院元申牒三司文字即一<lb/>
靣申牒三司以上並令本司置簿拘管敢有隠落以違<lb/>
制科罪其應見行事如未見條例並審議施行如事體<lb/>
稍大申中書或樞宻院諸因三司火文案不全輒敢詐<lb/>
欺規圖官私財物及增減功過以違制論計贓重者以<lb/>
<pb n="KR2b0019_WYG_260-20a"/>
枉法論<lb/>
乙卯知制誥直學士院章惇權發遣三司使詔惇選舉<lb/>
判官不為例三司火惇時判軍器監遽領所部兵役徃<lb/>
救上御樓問救火者誰左右以惇對上悦　詔將作監<lb/>
檢計三司地基分布修盖除副使判官不置堂外餘修<lb/>
如故買民居增廣地步所用材木令熈河採伐輸運委<lb/>
都轉運使熊本提㸃刑獄鄭民憲管勾　詔權三司使<lb/>
翰林學士兼侍讀學士元絳落侍讀學士罷三司使鹽<lb/>
<pb n="KR2b0019_WYG_260-20b"/>
鐡副使户部郎中張問知虢州判官金部郎中李端卿<lb/>
太常博士祕閣校理韓忠彦為軍通判並降一官户部<lb/>
副使太常少卿賈昌衡度支副使刑部郎中孫坦其餘<lb/>
判官檢法提舉帳勾院等十二人並罰銅三十斤制置<lb/>
永興秦鳯路交子司封郎中宋廸監三司門内侍殿頭<lb/>
李世良並奪兩官勒停初廸来禀事於三司而從者遺<lb/>
火於鹽鐡之廢㕔遂燔三司故廸坐免絳等及責應救<lb/>
火官令御史臺劾罪以聞　詔自今遇大燕親王宗室<lb/>
<pb n="KR2b0019_WYG_260-21a"/>
使相樞宻使副宣徽使三司使駙馬都尉並於殿門外<lb/>
幕次賜酒食舊制賜酒於集英殿後朶廊賜食於賜食<lb/>
㕔權發遣宣徽院吳充奏其喧譁故改之<lb/>
丙辰知制誥沈括兼判軍器監<hi>代章惇也</hi>　知同州度支郎<lb/>
趙瞻管勾陜西制置交子<hi>瞻墓誌可考十八日宋廸制置二十六日云不可行</hi>
知潞州雄武軍留後郭逵知太原府　清海軍節度推<lb/>
官監邕州填乃金坑鄧闢為著作佐郎以歲課得金為<lb/>
錢十萬緡故也後五年又得金為錢十五萬緡遷太常<lb/>
<pb n="KR2b0019_WYG_260-21b"/>
博士於是廣南西路經略安撫司言此坑産金至多乞<lb/>
從本司舉使臣二人為監押廵檢兼監坑並先轉一資<lb/>
任滿課額不虧依横山寨使臣例又增防守兵三百人<lb/>
從之　募京西流民興修工役給錢糧老幼疾病計口<lb/>
給米　置熈州天慶觀歲度道士二人給常住地三頃<lb/>
丁巳詔職方員外郎權發遣梓州路轉運副使李竦與<lb/>
監當差遣權知瀘州職方員外郎李曼勒停梓䕫路兵<lb/>
馬鈐轄文思使張承祐供備庫副使孫仲達各追兩官<lb/>
<pb n="KR2b0019_WYG_260-22a"/>
勒停坐瀘州夷賊擾邉不能捍禦也<hi>六年四月六日四人同勘</hi>
己未詔自今差武臣知州軍並降勑　詔開封府界縣<lb/>
災傷及五分權停教閲保甲　界河廵檢都監供備庫<lb/>
副使郭寅降一官寅應詔舉習弓馬使臣右班殿直張<lb/>
亮亮自陳出於吏胥素不習弓馬故責之<lb/>
辛酉上批諸路常平錢榖近年雖用陜西青苗法蕃息<lb/>
數不少然七分以上散在民間若遇水旱須救濟及緩<lb/>
急朝廷移用則卒難歛索今諸路各災傷来年嵗計極<lb/>
<pb n="KR2b0019_WYG_260-22b"/>
可慮若不速處置深恐州縣不計已倚閣過數接續不<lb/>
住給散致令闕乏宜速指揮諸路州縣據所管已支見<lb/>
在錢榖通數常留一半外方得給散其見有倚閣户毋<lb/>
更給<hi>司馬光記聞蘇兖云内侍李憲既怨介甫罷其南征乃言青苗錢為民害上以内批罷之介甫固執</hi>
<hi>不可而止先是州縣所歛青苗錢使者督之須散盡乃己官無餘蓄至是勅留五分此憲發之也青苗止散一</hi>
<hi>半乃七年九月二十六日指揮與御集實録同記聞所記或誤當是李憲怨介甫沮其徃熈州故言此介甫時</hi>
<hi>去位上因行憲言蘇兖誤以為罷南征也南征乃介甫再入時事本志云上謂輔臣曰常平散錢收息賤價糴</hi>
<hi>穀各川其半使二者如權衡之相依不得偏重則民受賜乃詔常平錢穀云云此下與實録批語同但甚略耳</hi>
<pb n="KR2b0019_WYG_260-23a"/>
<hi>今附注此十七日上諭輔臣云云可考九年正月九日并二十二日及元豐元年閏正月七日可參考常留一</hi>
<hi>半九年正月二十二日又申言此或司馬光所聞李憲發之實指此也</hi>　詔置教閲武寧<lb/>
成都府梓州路各兩指揮利州䕫州路各三指揮時東<lb/>
兵之戍川峽者已多還營故也　詔永興軍路支折二<lb/>
錢二十萬緡付秦鳯等路轉運司市糧草及推行交子<lb/>
本錢既而交子無實錢法不可行遂罷<hi>此墨本所書朱本因之九年正</hi>
<hi>月二十七日乃罷行交子今年六月二十六日又九月十八日并二十一日八年二月二十九日九年正月二</hi>
<hi>十七日皆合參考一食貨志云既以皮公弼熊本領交子事又以内藏錢  百萬緡假三司遣市易吏行四路</hi>
<pb n="KR2b0019_WYG_260-23b"/>
<hi>請買鹽引而三司又令秦鳯永興鹽鈔歲以百八十萬為額并趙瞻墓誌皆可考</hi>
壬戌賜皇第五子名僴　詔河北災傷州軍罷糴仍令<lb/>
轉運司具見管及所賜錢糧有無闕少以聞先是秦鳯<lb/>
路轉運司請於鳯翔府斜谷置監鑄折二錢都轉運使<lb/>
蔡延慶言鳯翔府郿縣兼錫銅鑄折二錢皆脆惡以鑄<lb/>
當五當十宜可用詔皆罷之<hi>此據食貨志第六巻不得其時因本志附吳幾復皮</hi>
<hi>公弼等奏請前二按實録八月戊辰詔罷鳳翔府郿縣鑄夾錫青銅折  錢以錢成貫之輙碎也今并入此斜</hi>
<hi>谷罷鑄或前已見當存一去一</hi>是時闗中錢法敝永興軍路安撫使吳<lb/>
<pb n="KR2b0019_WYG_260-24a"/>
中復請以錢四十買缺薄惡錢一斤則民間專行省撫<lb/>
大錢而大錢少不足用請以所買惡錢悉改鑄大錢而<lb/>
民間所行私大錢一以一小銅錢買而更鑄之永興軍<lb/>
等路轉運使皮公弼請盡買惡錢且毋行鑄鐡錢相易<lb/>
事有司舊納偽錢請先於本路五銅錢監改鑄一年可<lb/>
竟又請改鑄所買惡錢秦鳯路都轉運使熊本言買惡<lb/>
錢及禁舊通行大錢銅錢相易皆非便請降錢式下所<lb/>
屬而禁用惡錢犯者論如法勿廢盡舊通行錢選官庫<lb/>
<pb n="KR2b0019_WYG_260-24b"/>
惡錢同所買改鑄之小變其撫為熈寧重寳今本路官<lb/>
錢受私錢已多省撫錢乆廢公私百無一二今雖以錢<lb/>
四十得偽錢一斤及銅錢千易當二鐡錢千其實鐡錢<lb/>
一斤才當斤鐡耳千錢為鐡六斤斤鐡為錢二十而以<lb/>
銅錢千易之官失多矣又錢多一年改鑄未得竟也且<lb/>
民賣千錢得二百五十折二大錢才易其半又禁其通<lb/>
行大錢則方災傷民所有錢四亡其三何以救災衆議<lb/>
不同於是詔逐司相度利害以聞<hi>此據食貨志第六巻此實録所書頗詳當</hi>
<pb n="KR2b0019_WYG_260-25a"/>
<hi>用之十二月十一日甲戌熊本云云再下逐司相度</hi>
癸亥詔永興軍路安撫轉運提㸃刑獄提舉司具析奏<lb/>
流民盜賊不實因依以聞先是安撫等司言本路二麥<lb/>
薄收民闕食流移十已八九賊盗驚刼寖多下熊本體<lb/>
問本言無大驚刼故有是㫖　權發遣兩浙轉運副使<lb/>
張靚言體量官司行鹽法差誤十事内三事盧秉舉覺<lb/>
已根究外越州有因監催鹽償錢母殺子者又瀕海等<lb/>
縣隔州縣追同保人令本路轉運司劾官吏其鹽事司<lb/>
<pb n="KR2b0019_WYG_260-25b"/>
違法第月比較課利决責枷錮專副詔淮南西路轉運<lb/>
司劾盧秉以聞其後奏至秉坐公罪杖六十用赦原之<lb/>
<hi>差靚體量在五月十九日丙辰呂惠卿日録熈寧八年八月二十八日進呈張靚乞避盧秉狀上曰是他乞移</hi>
<hi>京東西一路或解罷赴闕莫只是要朝廷知僉曰是如此余曰但陛下察之便得見説盧秉尤怨臣等至於人</hi>
<hi>前泣訴王珪曰韓絳等當時便要衝替却上曰秉誠有過當事余曰沈括初自浙中回外靣説底事必然靣奏</hi>
<hi>陛下斷過刑名一嵗及數千人此是沈括録来越州母殺子是謝景温手裏斷是括體訪来嗔他張靚體量不</hi>
<hi>得是虞太寧論盧秉事只明州有七八件違法雖是秉牒太寧驅磨然太寧才具申縣保甲秉三日走到太寧</hi>
<hi>縣搜尋他事便罷了太寧公事顯是怒他如此申明太寧言秉立式與州縣應斷過鹽案並依式供申本司有</hi>
<pb n="KR2b0019_WYG_260-26a"/>
<hi>逐季申月申旬申逐時申或本司有勾當公事檢法官檢㸃至於入徒流配罪並不㸃檢已死及流配並追償</hi>
<hi>錢於其家只六年八月一日内收坐官員已百餘員決人吏八百餘人如此盡有迹狀若送與秉分析必了不</hi>
<hi>得然臣等為秉亦收許多課利而去歲中外方欲共壊朝廷新法則不可不且保全他以此只於靚體量事中</hi>
<hi>只擇一件月比較專副事勘他然秉一路添許多刑名極非佳事又秉寛苛刻之罪嚴縱舍之禁則州縣自然</hi>
<hi>趣向如此如張靚自言趂得課利多如秉未知實與不實若果是實却無如此違法事即為可嘉上曰若如此</hi>
<hi>即須加賞八年七月九日盧秉自淮東提刑除發運副使靚時任兩浙運副故乞四避十月二十五日縁張若</hi>
<hi>濟鄭膺事罷今附注惠卿云云於此七年九月二十八日更徐考之虞太寧事當并考</hi>　詔中書<lb/>
樞宻院具陜西河北河東累年解發義勇推恩數<hi>數竟何如</hi>
<pb n="KR2b0019_WYG_260-26b"/>
　詔三班院内外使臣如有能射親弓力八斗以上熟<lb/>
於使馬及輪弄器械者在班人許經本班乞試候及十<lb/>
人闗赴軍頭引見司考驗當引見在外使臣經本州軍<lb/>
委知州通判兵官同試驗如中格先以聞　是月置岷<lb/>
州宕昌寨　詔兩制以上有公事合同上殿者令同上<lb/>
殿<lb/>
</p>
<p>
</p>
  </div>
</body>
</text>
</TEI>
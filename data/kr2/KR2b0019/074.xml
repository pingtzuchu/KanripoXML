<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻七十</head> <lb/>
    <p>
<pb n="KR2b0019_WYG_074-1a"/>
欽定四庫全書<lb/>
　續資治通鑑長編巻七十<lb/>
　　　　　　　　　　　　　宋　李燾　撰<lb/>
　　真宗<lb/>
大中祥符元年九月己未詔告太廟日芝草嘉禾瑞木<lb/>
列於天書輦前及陳於六室仍各標所貢之處<lb/>
庚申命兵部侍郎向敏中權東京留守即赴内殿起居<lb/>
上以敏中舊德有人望故自西京召而用之　詔軍頭<lb/>
<pb n="KR2b0019_WYG_074-1b"/>
司引見罪人悉具犯由奏聞送開封府决遣俟東封回<lb/>
日如舊　詔京城縁街官渠民汲水課自今蠲之　皇<lb/>
城使劉承珪詣崇政殿上新製天書法物有鶴十四來<lb/>
翔天書扶侍使丁謂奏雙鶴度天書輦飛舞良久翌日<lb/>
上顧謂曰昨所覩鶴但於輦上飛度若云飛舞良久文則<lb/>
文矣恐不為實卿當易此奏也謂再拜曰陛下以至誠<lb/>
奉天以不欺臨物正此數字所繫尤深皇帝徽猷莫大<lb/>
於此望付中書載於時政記上俛然許之<hi>按實録云劉承珪上法物</hi>
<pb n="KR2b0019_WYG_074-2a"/>
<hi>有鶴十四飛舞於庭本志云有鶴十四至殿上宛轉飛舞正與御座相直封禪記亦同據丁謂所奏止有雙鶴</hi>
<hi>爾豈至殿上者凡十四而飛度天書輦者特其十四之二耶本記幷承珪上法物皆不書乃於告廟日書有鶴</hi>
<hi>十四来翔按實録止云告廟有鶴隨歩輦至萬嵗殿不言其數本志云還至乾元門有八鶴盤飛空中又曰四</hi>
<hi>鶴飛隨歩輦天書初出及還皆有雙鶴翔輦上下疑本紀所稱即通此數也然則上法物及告廟皆有十四鶴</hi>
<hi>来翔矣今兩存之具載上語使後世有考焉</hi>
泰山玉女池在太平頂泉源素壅而濁初營頓置山下<lb/>
醴泉發池水亦漲及工徒升山其流自廣清泚可鑑味<lb/>
甚甘美衆賴以濟王欽若請浚治之池側有石像頗摧<lb/>
<pb n="KR2b0019_WYG_074-2b"/>
折詔劉承珪易以玉石既成上與輔臣臨觀辛酉遣使<lb/>
礱石為龕奉置舊所令欽若致祭<lb/>
壬戌免夔州地基錢　禮儀使言准典禮皇帝飲福酒<lb/>
以上尊太尉而下以罍今參詳告廟及封禪日皇帝所<lb/>
飲福酒盖上靈降祚以交神明之福望令尚食奉御一<lb/>
員於上尊酌酒以進庶協禮文從之<lb/>
癸亥以權三司使事丁謂為行在三司使鹽鐡副使林<lb/>
特副之　是日奉天書於朝元殿上齋於殿之後閣初<lb/>
<pb n="KR2b0019_WYG_074-3a"/>
有司撰儀止致齋一日特詔散齋一日<lb/>
甲子扶侍使等奉天書升玉輅赴太廟南城門内幄殿<lb/>
有頃車駕至詣幄殿酌獻訖奠告六室至太祖太宗室<lb/>
告以嚴配之意上涕泗交下左右執事無不感動行禮<lb/>
次白雲如龍鳳僊人正在廟室上有鶴十四來翔　御<lb/>
史中丞王嗣宗立班失儀因自首上曰憲官當守禮法<lb/>
然以其性素麤略不之責<lb/>
乙丑判太常禮院杜鎬等坐誤供九宫神位祭玉罰一<lb/>
<pb n="KR2b0019_WYG_074-3b"/>
月俸<lb/>
丁卯以皇城使昭州團練使劉承珪為供備庫使内侍<lb/>
副都知竇神寳管勾大内公事<lb/>
己巳命殿頭髙品周文質提舉陜西賊盗事上諭之曰<lb/>
封祀在近關右之民游惰者衆慮乗間竊𤼵侵擾閭里<lb/>
爾往宜從宜控制除所部兵外或有警急即召鄜延鳯<lb/>
翔兵給使　先是西鄙戍卒叛入蕃族者許本族擒獻<lb/>
而厚賞之亦有妄擒堡壁軍士以邀賞者官司不為詳<lb/>
<pb n="KR2b0019_WYG_074-4a"/>
究枉置於法上聞而憫焉於是詔邉吏審察之　有司<lb/>
言舊制車駕廵幸皇帝坐晩朝國忌及暇日不休務今<lb/>
請晩朝視事羣臣不赴起居從之<lb/>
庚午權判尚書刑部填從吉言與省寺衆官覆視刑部<lb/>
尚書温仲舒等所試舉充審刑詳議官彭愈等刑名通<lb/>
粗多有差互詔問仲舒等仲舒等引禮部侍郎魏庠前<lb/>
試大理寺詳斷官裴常填鍇等所定通為比詔尚書省<lb/>
集百官議定吏部尚書張齊賢等言常鍇所試亦不中<lb/>
<pb n="KR2b0019_WYG_074-4b"/>
程先是鍇以武昌節度推官授著作佐郎充詳斷官至<lb/>
是釐正奪其官彭愈亦罷兵部員外郎直史館張復時<lb/>
知禮部避事不草議狀殿中丞邱雍輙代為之詔罰復<lb/>
金鍇從吉子也<hi>彭愈裴常邱雍未見</hi>
辛未詣啓聖院朝拜太宗神御告行也　詔祀事所用<lb/>
醴酒令有司别擇器用精加醖釀至時進内朕躬親題<lb/>
檢以付有司　考功員外郎知晉州齊化基削籍黥面<lb/>
流崖州縱逢恩赦不在放還之限其子淄州司理參軍<lb/>
<pb n="KR2b0019_WYG_074-5a"/>
漙同學究出身瀆並削籍與少子滌姪渙分配安鄧汝<lb/>
蔡州化基所至以貪暴聞性兇狠人皆避之在晉州尤<lb/>
為苛刻而諸子受賕五百餘匹又蓄銅器衣塗金袍袴<lb/>
事𤼵遣官案鞫化基狡獪懼罪欵不實凡三易制使又<lb/>
令御史艾仲孺拷訊之乃引伏朝議懲其積惡故令族<lb/>
竄之仍詔諭晉州官吏民庶莫不欣快元推官監察御<lb/>
史歐陽載等三人悉坐停官<hi>歐陽載修之叔父集有墓誌述載得御史因依馮㓗</hi>
<hi>已御史臺記已辯其不然今不取</hi>　卭部川蠻王阿遒遣將軍趙勿婆<lb/>
<pb n="KR2b0019_WYG_074-5b"/>
來朝貢勿婆請赴泰山陪位許之<lb/>
癸酉詔文武官奉使至兖州當升嶽者並公服令王欽<lb/>
若等察之　歩軍都虞候鄭誠部前軍先赴泰山<lb/>
甲戌命諸司副使一員視嶽下諸壇牲牢祭器有不恭<lb/>
其事者遇赦不原　詔諸司奉祀升山人官給衣服令<lb/>
祀日沐浴服之從官衛士至鄆州即禁葷茹公私羊豕<lb/>
不得至嶽下<lb/>
戊寅西京及諸州民以車駕東廵詣闕貢獻召對勞賜<lb/>
<pb n="KR2b0019_WYG_074-6a"/>
之<lb/>
己夘以簽署樞宻院事馬知節為行宫都部署　詔給<lb/>
事中張秉左正言知制誥王曽管勾所經州縣父老詣<lb/>
行在者送閤門引對賜以酒食州縣見禁囚具所犯以<lb/>
聞<lb/>
庚辰趙安仁來朝獻五色金玉丹紫芝八千七百十一<lb/>
本　龍圗閣待制陳彭年上言曰伏見判太常禮院孫<lb/>
奭奏議封祀白茅止用為藉臣謹按周易曰藉用白茅<lb/>
<pb n="KR2b0019_WYG_074-6b"/>
春秋左氏傳曰包茅不入王祭不供無以縮酒鄭元注<lb/>
周禮云茅以供祭之苴亦以縮酒此用茅有為藉縮酒<lb/>
二義也鄭興注周禮云束茅立之祭前沃酒其上酒滲<lb/>
下去若神飲之故謂之縮杜預注左氏傳云束茅而灌<lb/>
之以酒為縮鄭元注周禮云縮酒泲酒也又注禮記云<lb/>
泲之以茅縮去滓也此則又有灌酒泲酒二義也今詳<lb/>
定儀注之初孫奭亦言其義但縁經典有此互文事渉<lb/>
闕疑理難臆斷是以儀注之内兩存為藉縮酒之説今<lb/>
<pb n="KR2b0019_WYG_074-7a"/>
奭以為宗廟之祭有灌鬰鬯之禮故可束茅沃酒學者<lb/>
不達此㫖又以流俗澆酹之儀遂謂諸祠祭皆當束茅<lb/>
縮酒甚為失所竊詳論語疏云宗廟之祭未殺牲先酌<lb/>
鬰鬯酒灌地以求神此則獨言以鬰鬯灌地亦不指言<lb/>
用茅也若依鄭元之言則茅為泲酒若依鄭興杜預之<lb/>
言則天地宗廟俱滲酒也又周禮祀天神祭祀用蕭茅<lb/>
左氏又言包茅不入王祭不供以祭言之則通於天地<lb/>
宗廟明矣况鄭興杜預已有束茅沃酒之言許氏説文<lb/>
<pb n="KR2b0019_WYG_074-7b"/>
又云酹餟祭也此則酹酒之義鄭興杜預許氏當漢晉<lb/>
之世已言之矣安得謂之流俗哉然而封禪之禮前史<lb/>
不備開元之制最為詳悉按元宗實録唐會要並云其<lb/>
時撫州三脊茅生上封者言齊桓公将欲封禪管夷吾<lb/>
云江淮間三脊茅用以縮酒乃可封禪宰臣奏云臣等<lb/>
博訪貢茅沅江最勝已牒岳州取訖今稱撫州有茅望<lb/>
令且進六束與沅江相比用之此時宰臣即張説源乾<lb/>
曜刋撰官即說與徐堅韋縚康子元侯行果並該詳舊<lb/>
<pb n="KR2b0019_WYG_074-8a"/>
典號曰碩儒若封禪果無縮酒之義當時豈無駮論既<lb/>
令取茅充用足驗於禮昭然伏以沃茅之文既經典攸<lb/>
載酹酒之祭又聖朝久行若謂致爵方為成禮竊恐寅<lb/>
恭之志未及於宸心改作之譏益生於輿誦其孫奭所<lb/>
奏伏請不行從之<lb/>
辛巳詔外州軍士赴京𨽻役者回日給錦袍遣之<lb/>
壬午始給升山行事官衛士釘鞋以山路險滑故也<lb/>
始丁謂請置隨駕使錢頭子司每賜諸軍鞋錢但給頭<lb/>
<pb n="KR2b0019_WYG_074-8b"/>
子指定於某處支錢軍士各使其家人往請乃詔殿前<lb/>
都指揮使曹璨問諸軍可否士皆曰隨駕得錢難以將<lb/>
行骨肉住營得錢濟用聖恩厚矣遂置使錢頭子司車<lb/>
駕往還支賜略無闕悞<hi>丁謂使錢事附見</hi>
癸未左正言直史館權管勾京東轉運司事張知白言<lb/>
咸平中天下多上祥瑞當時河湟未平臣甞論奏請一<lb/>
切罷去今天下無事靈貺並至望以泰山諸瑞按品目<lb/>
模寫置正副二本一藏秘閣一納中闈竢昭應宫成飾諸<lb/>
<pb n="KR2b0019_WYG_074-9a"/>
繪事傳之不朽從之<hi>二年正月丙戌可考</hi>
甲申以御史馬亮為契丹國母正旦使西京作坊使魏<lb/>
昭易副之都官員外郎孫奭為契丹國主正旦使侍禁<lb/>
閤門祗候薛貽廓副之<hi>昭易咸信子貽廓未詳</hi>
乙酉上親習封禪儀于崇政殿初禮官已再肄習且言<lb/>
職在有司無帝王親習之文上曰朕以達寅恭之意豈<lb/>
憚勞也既畢謂輔臣曰適見典禮頗有未便如天書未<lb/>
下圜壇朕已先降又金匱先天書降壇送神畢始奉玉<lb/>
<pb n="KR2b0019_WYG_074-9b"/>
匱寘䃭石禮儀使奏禮畢在望燎前似未協冝置匱䃭<lb/>
中將作監即領徒封固懼為喧雜可與禮官再議以聞<lb/>
有司言按開寳通禮則燔燎畢封冊開元故事則封䃭<lb/>
後燔燎今若不對神封冊即未稱寅恭或封䃭後送神<lb/>
則併為喧瀆欲望俟終獻畢皇帝升壇封玉匱奉置䃭<lb/>
中印訖次飲福送神樂止燎舉天書降次金匱降禮儀<lb/>
使奏禮畢皇帝還大次俟封䃭訖再拜壇省視縁祀禮<lb/>
已畢更不舉樂從之又以亞獻終獻皆不作樂問禮官<lb/>
<pb n="KR2b0019_WYG_074-10a"/>
具言按開寳通禮親郊壇上設登歌皇帝升降奠獻飲<lb/>
福則作壇下設宫懸降神迎祖退文舞引武舞迎送皇<lb/>
帝則作亞終獻升降在退文舞引武舞之間有司攝事<lb/>
不設宫懸二舞故三獻升降並用登歌今山上設登歌<lb/>
山下設宫懸二舞其山上圜臺亞終獻准親祠例無用<lb/>
樂之文上以對越天地嚴配祖宗不欲分等威特令亞<lb/>
終獻並同登歌作樂　髙順州貢奉蠻人入辭上諭之<lb/>
曰各安部族勿相侵擾有自陳親屬為鄰洞所殺求往<lb/>
<pb n="KR2b0019_WYG_074-10b"/>
復仇上曰事往矣勿復論咸拜而退<hi>此據㑹要乃九月事</hi>
是月京東西河北河東江淮兩浙荆湖福建廣南路皆<lb/>
大稔米斗錢七八<lb/>
冬十月戊子朔上謂王旦等曰朕以封禪非常祀自今<lb/>
日素膳旦等曰陛下方將冒寒冱渉道途保衛聖體恐<lb/>
未得宜况南郊亦祀天地不聞預禁葷茹望於致齋或<lb/>
散齋後議進蔬食遂三上表懇請終不許　詔内臣傳<lb/>
宣取索並齎御寳文字為號仍先降式赴所由司以辨<lb/>
<pb n="KR2b0019_WYG_074-11a"/>
詐妄　知夔州侯延賞言西南溪洞諸蠻素未修貢今<lb/>
以方物来賀請赴泰山從之<lb/>
庚寅詔以御史中丞王嗣宗攝御史大夫為考制度使<lb/>
右正言知制誥周起攝中丞為副使所經州縣採訪民<lb/>
間不便事并市物之價車服權衡度量不法者舉儀制<lb/>
禁之有竒才異行隠淪不仕者與所屬長吏論薦鰥寡<lb/>
惸獨不能自存者量加賑䘏官吏政績尤異民受其惠<lb/>
及不守亷隅昧於政理者孝子順孫義夫節婦為鄉里<lb/>
<pb n="KR2b0019_WYG_074-11b"/>
所稱者並條析以聞官吏知民間利病者亦為録奏<lb/>
司天言五星順行同色<lb/>
辛卯有司宿設天書仗位於乾元門晝漏未上三刻自<lb/>
宫中奉天書出乾元門升玉輅黄麾仗前後部皷吹道<lb/>
門威儀扶侍使等導從而行從臣望拜於殿下有頃上<lb/>
服通天冠絳紗袍御大輦發京師次含芳園之行宫<lb/>
詔行事官職掌人盡恭奉祀有渉懈慢令憲臺及監祭<lb/>
使糾舉遇赦不原<lb/>
<pb n="KR2b0019_WYG_074-12a"/>
壬辰次陳橋驛命宫苑使趙承煦等檢視山上下諸壇<lb/>
牢饌詔行在諸色人有犯罪並赴行宫都部署馬知節<lb/>
諸軍即送殿前副都指揮使劉謙量罪區斷情理重者<lb/>
以軍法從事不湏奏聞所在州縣犯罪人送軍頭司未<lb/>
得引見令樞宻院詳度指揮上䖍心祀事不欲决罰且<lb/>
虞小民輕冒禁法故預戒之自降詔至訖事未甞戮一<lb/>
人惟二人犯徒流者<lb/>
癸巳次長垣縣<lb/>
<pb n="KR2b0019_WYG_074-12b"/>
甲午次韋城縣王欽若等言泰山芝草再生者甚衆黄<lb/>
河水今嵗上流多雨雖時泛溢正在中道不臨兩岸其<lb/>
堤防比常嵗用度工役約省數百萬　河北縁邊安撫<lb/>
司言契丹防邊人馬自承牒命悉已引去人戸安居商<lb/>
旅不絶<lb/>
乙未次衛南縣<lb/>
丙申次澶州命殿前副都指揮使劉謙西京左藏庫副<lb/>
使趙守倫於山門閱視升嶽之人著籍乃許上<lb/>
<pb n="KR2b0019_WYG_074-13a"/>
丁酉次永定驛詔應乗輿儀仗如城門不可入者由城<lb/>
外而過時大輦至澶州有司以城門卑下将撤之上不<lb/>
許因降是詔<lb/>
戊戌次濮州詔鄆齊單淄等州長吏赴泰山陪位車駕<lb/>
所經黄河護埽軍士並優與特支<lb/>
己亥次范縣<lb/>
庚子次夀張縣<lb/>
辛丑次鄆州<lb/>
<pb n="KR2b0019_WYG_074-13b"/>
壬寅駐蹕知制誥朱巽言奉玉冊玊牒至翔鑾驛有神<lb/>
光起昊天玉冊上亟遣翰林學士李宗諤馳往致謝<lb/>
詔諸州旬設駐泊禁軍諸校其本軍員皆不獲預自今<lb/>
宜并及之<lb/>
癸卯命入内髙班鄧守恩覆視諸壇牢饌<lb/>
甲辰詔扈從人宿頓之所無壊民舎什器樹木犯者重<lb/>
寘其罪　詔縁路急脚逓舖止當傳送文字如聞使臣<lb/>
或遣負重以馳咸不堪命自今非宣㫖不得輙私役使<lb/>
<pb n="KR2b0019_WYG_074-14a"/>
乙巳𤼵鄆州夕次迎鑾驛<lb/>
丙午次翔鑾驛命行宫都部署馬知節於山門駐泊都<lb/>
大管勾山下公事殿前副都指揮使劉謙都大提舉山<lb/>
下人馬馬軍都虞候張旻歩軍都虞候鄭誠扈從升山<lb/>
提舉宿衛兵　行在三司使丁謂言自京至泰山金帛<lb/>
糧草咸有羨餘又民間以官司無所配率芻藁毎圍不<lb/>
及三五錢粟麥毎斗不及十錢<lb/>
丁未法駕入乾封縣奉髙宫上即詣昊天玉冊前焚香<lb/>
<pb n="KR2b0019_WYG_074-14b"/>
再拜以謝神光之貺　占城大食諸蕃國使以方物迎<lb/>
獻道左　大食蕃客李麻勿獻玉圭長一尺二寸自言<lb/>
五代祖得自西天屈長者傳云謹守此俟中國聖君行<lb/>
封禪禮即馳貢之<lb/>
戊申上齋于穆清殿王欽若等獻泰山芝草三萬八千<lb/>
二百五十本<lb/>
己酉五色雲起嶽頂上與近臣登後亭望之名亭曰瑞<lb/>
雲知制誥朱巽奉玉冊牒及圜臺行事官並先升山上<lb/>
<pb n="KR2b0019_WYG_074-15a"/>
以回馬嶺至天門路險絶人給横板各二兩首施綵帛<lb/>
選親從卒推引而上　詔河北京東轉運使及使還京<lb/>
朝官未見者許入見陪位<lb/>
庚戌晝漏未上五刻上服通天冠絳紗袍乗金輅備法<lb/>
駕至山門改服鞾袍乗歩輦以登鹵簿仗衛列于山下<lb/>
黄麾仗衛士親從卒自山阯盤道至太平頂凡兩歩一<lb/>
人綵繡相間供奉馬止于中路御帳亞獻寜王元偓終<lb/>
獻舒王元偁鹵簿使陳堯叟從登有黄雲覆輦上道經<lb/>
<pb n="KR2b0019_WYG_074-15b"/>
險峻必降輦歩進有司議益扶衛皆却之導從者或至<lb/>
疲頓而上辭氣益壮至御幄召近臣觀玉女泉及唐髙<lb/>
宗明皇二碑前一夕山上大風裂帟幕遲明未巳及上<lb/>
至天氣温和纎羅不動奉祀官㸃饌習儀于圜臺祥光<lb/>
瑞雲交相輝映是夕山下罷警場<lb/>
辛亥享昊天上帝于圜臺以太祖太宗配命羣官享五<lb/>
方帝諸神于封祀壇儀衛使奉天書于上帝之左上服<lb/>
衮冕奠獻侍從導衛悉减去拂翟止於壝門籠燭前導<lb/>
<pb n="KR2b0019_WYG_074-16a"/>
亦撤之攝中書侍郎周起讀玉冊玉牒文上飲福攝中<lb/>
書令王旦跪稱曰天賜皇帝太一神䇿周而復始永綏<lb/>
兆人三獻畢封金玉匱王旦奉玉匱置于石䃭太尉馮<lb/>
拯奉玉匱以降將作監領徒封䃭上復登臺閲視訖還<lb/>
御幄司天監奏慶雲遶壇月有黄煇氣宰臣率從官稱<lb/>
賀山上下傳呼萬嵗振動山谷上即日還奉髙宫百官<lb/>
奉迎於谷口日有冠戴黄氣紛郁<lb/>
壬子禪祭皇地祗於社首山如封祀之儀上至山下服<lb/>
<pb n="KR2b0019_WYG_074-16b"/>
鞾袍歩出大次侍臣言山路峻滑請乗歩輦上曰接神<lb/>
在邇敢不徒行五使等復固請終不許前夕隂晦風勢<lb/>
勁猛不能燃燭及行事風頓止天宇澄霽燭焰凝然封<lb/>
䃭訖紫氣䝉壇黄氣如帛繞天書匣悉縱四方所獻珍<lb/>
禽竒獸于山下法駕還奉髙宫日重輪五色雲見皷吹<lb/>
振作觀者塞路懽呼動天地詔以奉髙宫為㑹真宫増<lb/>
葺殿屋務從嚴潔九天司命上卿加號保生天尊青帝<lb/>
加號廣生帝君天齊王加號仁聖各遣使致告<hi>司命加號以王</hi>
<pb n="KR2b0019_WYG_074-17a"/>
<hi>中正之言故也事見二年二月辛卯</hi>
癸丑有司設仗衛宫懸於朝覲壇下壇在奉髙宫之南方<lb/>
九丈六尺髙九尺四出陛其南兩陛上服衮冕御壇上之<lb/>
夀昌殿受朝賀中書門下文武百官皇親諸軍校四方朝<lb/>
賀使貢舉人蕃客父老僧道皆在列大赦天下常赦所不<lb/>
原者咸赦之内外諸軍將士比南郊例特與加給文武<lb/>
官並進秩賜致仕官本品全俸一季京朝官衣緋緑十<lb/>
五年者改賜服色兖鄆州免来年夏秋税及屋稅仍免<lb/>
<pb n="KR2b0019_WYG_074-17b"/>
二年支移税賦工役所過州縣免来年夏屋税十之五<lb/>
河北京東州軍供應東封者免十之四兩京河北免十<lb/>
之三諸路免十之二屋稅並永免折科徳清通利軍例<lb/>
外更給復一年令開封府及車駕所過州軍考送服勤<lb/>
詞學經明行修舉人其懷材抱器淪於下位及髙年不<lb/>
仕徳行可稱者所在以聞三班使臣經五年者與考課<lb/>
兩浙錢氏泉州陳氏近親偽蜀孟氏江南李氏湖南馬<lb/>
氏荆南髙氏廣南河東劉氏子孫未食祿者聽叙用賜天<lb/>
<pb n="KR2b0019_WYG_074-18a"/>
下酺三日改乾封縣為奉符縣泰山下七里内禁樵採<lb/>
大宴穆清殿又宴近臣及泰山父老於殿門賜父老時<lb/>
服茶帛始議肆赦上謂宰相曰此赦與常時不同但常<lb/>
赦所不能行者卿等並録出條目共議之務令實惠及<lb/>
民也上齋於行宫晁逈進所草赦書故事召對學士天<lb/>
子著帽而學士止繫鞵逈以方行大禮乃秉笏請對上<lb/>
入改服見之<lb/>
甲寅車駕發奉符縣次太平驛是日始復常膳賜從官<lb/>
<pb n="KR2b0019_WYG_074-18b"/>
辟寒丸紫花茸袍上勞王旦等以久食蔬旦等皆再拜<lb/>
簽署樞宻院事馬知節獨言蔬食惟陛下一人耳臣等<lb/>
在道未甞不私食肉上顧旦等曰知節言是否又再拜<lb/>
曰誠如知節之言知節為人質直類此<hi>此據司馬光記聞</hi>　詔<lb/>
以十一月朔旦幸曲阜縣謁文宣王<lb/>
乙卯次回鑾驛京東西河北陜西淮南江南等轉運司<lb/>
並言自有詔封禪以来諸州進奉使蠻夷入貢及公私<lb/>
往來晝夜相繼鄉邑肅静物價至賤是時京師至泰山<lb/>
<pb n="KR2b0019_WYG_074-19a"/>
道路駢擁絶無攘竊<lb/>
丙辰次兖州以州為大都督府特賜酺三日　詔選人<lb/>
籖符並破官物書寫給付舊例納官錢特免之<hi>㑹要十月事籖</hi>
<hi>符當考</hi>
十一月戊午朔上服鞾袍詣文宣王廟酌獻廟内外設<lb/>
黄麾仗孔氏家屬陪列有司定儀止肅揖上特再拜又<lb/>
幸叔梁紇堂命刑部尚書温仲舒等分奠七十二人先<lb/>
儒暨叔梁紇顔氏上制贊刻石廟中復幸孔林以樹木<lb/>
<pb n="KR2b0019_WYG_074-19b"/>
擁道降輿乗馬至文宣王墓奠拜詔加謚曰元聖文宣<lb/>
王祝文進署仍修葺祠宇給近便十户奉塋墓又詔留<lb/>
親奠祭器翌日又遣吏部尚書張齊賢等以太牢致祭<lb/>
賜其家錢三十萬帛三百疋以四十六世孫同學究出<lb/>
身聖佑為奉禮郎近屬授官及賜出身者六人又追封<lb/>
叔梁紇為魯國公顔氏為魯國太夫人伯魚母亓官氏<lb/>
為鄆國太夫人先是詔有司檢討漢唐褒崇宣聖故事<lb/>
初欲追諡為帝或言宣父周之陪臣周止稱王不當加<lb/>
<pb n="KR2b0019_WYG_074-20a"/>
帝號故第増美名春秋演孔圗曰孔子母夢感黒帝而<lb/>
生故曰元聖荘子曰恬澹元聖素王之道遂取以為稱<lb/>
　又追諡齊太公曰昭烈武成王令青州立廟周文公<lb/>
曰文憲王曲阜縣立廟　以右正言知制誥朱巽權知<lb/>
兖州<hi>江休復雜志云朱巽草制云某官夙負官材真宗令出典藩當考</hi>　王欽若等言<lb/>
曲阜縣民東野冝七世同居乾封縣民竇益六世同居<lb/>
詔並旌其門閭仍賜束帛<lb/>
己未上御回鑾驛覃慶樓觀酺凡三日<lb/>
<pb n="KR2b0019_WYG_074-20b"/>
庚申賜輔臣親王百官宴於延夀寺凡二日有金龜集<lb/>
游童衣袂大如榆莢丁謂得之以獻上亟命中使齎示<lb/>
羣臣<lb/>
辛酉上作慶東封禮成詩從臣皆和　内侍史崇貴言<lb/>
准詔館伴諸蕃進奉使咸以親逢大慶得預陪列求賜<lb/>
紫袍象笏歸耀國族從之<lb/>
壬戌發兖州次中都縣王欽若趙安仁還奉符縣詔令<lb/>
𬞞食升嶽省視圜封<lb/>
<pb n="KR2b0019_WYG_074-21a"/>
癸亥次鄆州上覩城中巷陌廹隘詢之云徙城之始衢<lb/>
路顯敞其後守吏増市廊以收課即詔毁之<lb/>
甲子宴百官于行宫<lb/>
乙丑御升中延福樓宴從臣又宴父老于樓下詔節度<lb/>
觀察防禦團練刺史因東封為諸州駐泊部署鈐轄者<lb/>
並賜襲衣金帯器幣舊制蕃侯在外遇大禮無賚及之<lb/>
例今特賜焉<lb/>
丙寅次夀張縣<lb/>
<pb n="KR2b0019_WYG_074-21b"/>
丁卯次范縣賜曲阜縣元聖文宣王廟九經三史令兖<lb/>
州選儒生講説又賜太宗御製御書又以經史賜兖州<lb/>
　賜兖鄆知州羊酒緡錢令宴諸僚屬　行宫司言有<lb/>
扈駕捧日卒彭攀於社首廟前逢一叟衣冠甚偉曰升<lb/>
山之路異於往時動至感應皆聖徳所致也從臣皆昔<lb/>
陪唐帝祀嶽者唯八人非然四存而四亡矣言訖西南<lb/>
行不知所往<lb/>
戊辰次濮州<lb/>
<pb n="KR2b0019_WYG_074-22a"/>
己巳宴從臣于告成均慶樓父老于樓下　詔縁祀官<lb/>
物合輦還者俟来春於清河廣濟河水運至京師其鋪<lb/>
卒悉放歸營仍給賜甘州回鶻可汗伊嚕格勒巴烏公<lb/>
主及其宰相各遣使來貢賀東封也<lb/>
庚午次永定驛遣翰林學士李宗諤祭澶州河瀆廟<lb/>
辛未次澶州幸河瀆廟酌奠以頓邱縣令兼充廟令以<lb/>
兖州父老吕良攝本州助教良首請東封故也<lb/>
壬申宴從臣父老于駐蹕延禧殿行宫在河南其地廹<lb/>
<pb n="KR2b0019_WYG_074-22b"/>
隘故於宫南當衢結綵為殿因賜名焉　王欽若趙安<lb/>
仁自兖州來見　總噶爾族大首領温布等遣使入貢<lb/>
癸酉𤼵澶州次韋城縣宴從臣父老于行宫<lb/>
甲戌次長垣縣宴從臣父老于行宫<lb/>
乙亥次陳橋驛後苑兵匠凌訓獻七寳減輕逍遥輦式<lb/>
上曰前詔乗輿服御悉從儉約訓輙敢違詔可特免罪<lb/>
毁其式<lb/>
丙子發陳橋驛次含芳園時近輔淮甸京東河朔之民<lb/>
<pb n="KR2b0019_WYG_074-23a"/>
自泰山迎候車駕奔走以望天顔者道路不絶　詔増<lb/>
天書仗衛六百人其後遂以一千六百人為定　制加<lb/>
號河瀆曰顯聖靈源公遣右諌議大夫薛映往河中府<lb/>
比部員外郎丁顧言往澶州祭告又命映祭謝汾隂后<lb/>
土　詔天書儀衛使副扶侍使都監夾侍等自今著令<lb/>
凡遇大禮即與五使並命從丁謂之請也<lb/>
丁丑車駕至自泰山扶侍使丁謂奉天書歸大内上御<lb/>
乾元樓召近臣觀衛士甲馬還營賜百官休假三日中<lb/>
<pb n="KR2b0019_WYG_074-23b"/>
書樞宻院一日上之廵祭也往還四十七日未甞遇雨<lb/>
雪嚴冬之候景氣恬和祥應紛委咸以為精誠昭格天<lb/>
意助順之致也<lb/>
壬午契丹使左武衛上將軍蕭永啟聖節度使耶律留<lb/>
寜副使左驍衛大將軍董繼澄衛尉少卿楊又元来賀<lb/>
承天節　詔以正月三日天書降日為天慶節休假五<lb/>
日京師於上清宫建道場七日宰相迭宿罷日文武官<lb/>
内職皆集賜㑹錫慶院是夕京師張燈五日内無得用<lb/>
<pb n="KR2b0019_WYG_074-24a"/>
刑仍禁屠宰諸州建道場三日羣臣亦賜㑹丁謂請以<lb/>
天書降後祥瑞編次撰贊繪畫于昭應宫詔謂與龍圗<lb/>
閣待制戚綸陳彭年同編次其贊令中書門下樞宻兩<lb/>
制尚書丞郎給諫待制館閣官分撰<lb/>
癸未上謂王旦等曰近覽邊奏皆言今嵗物價甚賤芻<lb/>
藁三錢易兩圍麥粟斛百餘錢此民間儲蓄之時嵗有<lb/>
豐約固亦常理古之善教不若備預也况北戎願保歡<lb/>
好頗見其情但固守封疆足以安吾生聚或言敵多狡<lb/>
<pb n="KR2b0019_WYG_074-24b"/>
詐急當為寇此非逺識也旦曰國家納契丹和好已来<lb/>
河朔生靈方獲安堵雖每嵗贈遺較於用兵之費不及<lb/>
百分之一昨陛下登封告成天地助順盖人事和而天<lb/>
象應也　詔并代州别賜酺三日時承受使臣言前設<lb/>
酺宴不豐軍校皆不預㑹也<lb/>
甲申命宰相王旦攝太尉奉上太祖太宗諡冊知樞宻<lb/>
院事王欽若參知政事馮拯攝中書令讀冊文禮畢親<lb/>
享六室先是詔有司參詳百官拜表進名儀式且言慶<lb/>
<pb n="KR2b0019_WYG_074-25a"/>
成喬嶽歸美祖宗雖繫孝思實為古禮比之初上廟號<lb/>
理有不同按唐朝修八陵及遷懿獻二祖禮畢並皆稱<lb/>
賀欲望其日許百官詣閤門拜表賀從之<lb/>
乙酉大宴含光殿勞旋也<lb/>
丙戌詔自今祭告天地社稷宗廟嶽瀆其后土亦致祭<lb/>
著于令<lb/>
十二月丁亥朔封皇第八妹萬夀長公主為隋國長公<lb/>
主出降右龍武将軍駙馬都尉李遵朂遵朂繼昌子也<lb/>
<pb n="KR2b0019_WYG_074-25b"/>
初止名朂上益以遵字而升為崇矩子焉　遣中使分<lb/>
往縁邊諸路賜部署鈐轄等羊酒令宴官吏將校　詔<lb/>
泰山路以廨舎倉驛為行宫並依舊其奉安天書位謹<lb/>
䕶之　詔東封所過諸州本城軍校邀車駕訴年深未<lb/>
遷者特與改轉　令内外諸軍勿得科率部下盛為軍<lb/>
装初興元府寧朔戍將課軍中服錦繡以壯戎容士伍<lb/>
廩給不充其費因相與亡命為盗上知之故有是誡<lb/>
庚寅知樞宻院事王欽若等言皇帝受冊尊號百辟就<lb/>
<pb n="KR2b0019_WYG_074-26a"/>
列稱慶臣等與諸司使副於殿上侍立欲俟上寳冊畢<lb/>
太尉歸位臣等於殿上率侍立羣臣致詞稱賀從之<lb/>
辛卯御朝元殿受冊尊號<lb/>
壬辰謁啟聖院太宗神御殿　命丁謂李宗諤戚綸陳<lb/>
彭年等編修封禪記從彭年之請也<lb/>
乙未契丹使蕭永等辭歸國故事契丹使辭當賜宴不<lb/>
視事上以累屬休假慮機務有壅遣中使諭中書樞宻<lb/>
院許先奏事　詔瀘州南井煎鹽竈户自今遇正至寒<lb/>
<pb n="KR2b0019_WYG_074-26b"/>
食各給假三日所收日額仍除之　有司言祭不欲數<lb/>
請罷太廟臘享其皇后廟及元徳皇太后廟如故從之<lb/>
丁酉内出泰山封祀上尊酒及玉女白龍王母池水新<lb/>
醴泉賜輔臣　詔東京留守司及在京掌事内臣不該<lb/>
賜物者特給之　補延州小胡族朗阿為侍禁賜名忠<lb/>
順是族在州之西北連慶州蕃境鈐轄司言王師每出<lb/>
藉其鄉導故奬之<lb/>
己亥朝拜普安禪院元徳皇太后聖容<lb/>
<pb n="KR2b0019_WYG_074-27a"/>
庚子以囘鶻伊嚕格勒為特進忠順保徳可汗王其母為<lb/>
賢明巴烏公主進奉使悉授官賜袍笏伊嚕格勒常言本<lb/>
道捍禦趙徳明乞朝廷發兵署孔目官一名至本道詔<lb/>
諭以徳明順命且慮官吏至彼騷擾第遣使偕往<lb/>
辛丑工部尚書平章事王旦為中書侍郎兼刑部尚書<lb/>
平章事楚王元佐為太傅左衛上將軍依前養疾寧王<lb/>
元偓為護國鎮國節度使舒王元偁為平江鎮江節度<lb/>
使並兼侍中廣平郡王元儼為昭武安徳節度使進封<lb/>
<pb n="KR2b0019_WYG_074-27b"/>
榮王　是日上謂王旦等曰先帝每命宰臣親王降制<lb/>
則不御崇徳殿視朝應有故事其㫖以命宰相親賢示<lb/>
帝王不專耶<hi>此據㑹要當考</hi>
癸卯知樞宻院事王欽若參知政事馮拯知樞宻院事<lb/>
陳堯叟參知政事趙安仁簽署樞宻院事馬知節並進<lb/>
官一等太子太師莱國公吕䝉正進封徐國公羣臣並<lb/>
以次覃恩<lb/>
甲辰以宣政使恩州團練使李神福為宣慶使領昭州<lb/>
<pb n="KR2b0019_WYG_074-28a"/>
防禦使先是諸司使極于宣政上特建使額以奬神福<lb/>
焉　詔提㸃刑獄朝臣使臣不限品秩及諸班諸軍都<lb/>
虞候並與一子恩　詔應天下宫觀陵廟有名在地志<lb/>
功及生民者並加崇飾　又詔江淮𤼵運轉運司部内<lb/>
各留三年之儲以備水旱先是江淮米悉運送京師至<lb/>
是司天監言揚楚之分當水旱為沴防患故也<lb/>
丁未詔四瀆祝文自今並進署舊制常祀學士院惟五<lb/>
嶽進署四瀆則否故有是詔　先是上謂王旦等曰皇<lb/>
<pb n="KR2b0019_WYG_074-28b"/>
親在環衛者甚衆冝第其久次者俾領郡於是左監門<lb/>
衛大將軍徳雍等八人各授刺史右領軍衛將軍允升<lb/>
等五人各遷秩徳雍等在班十八年允升等在班七年<lb/>
徳雍廷美第四子也<lb/>
己酉詔太常寺别製天書樂章俟親饗圜丘日以奉禋<lb/>
祀又詔取天書降及議封禪以来祥瑞尤異者别撰樂<lb/>
曲以備朝㑹宴饗於是太常寺請郊祀酌獻天書用瑞<lb/>
安曲天書升降用靈文曲又上朝饗用醴泉神芝慶雲<lb/>
<pb n="KR2b0019_WYG_074-29a"/>
靈鶴瑞木五曲請下兩制撰詞從之　復州防禦使駙<lb/>
馬都尉柴宗慶遇恩自康州移復州不告謝為有司所<lb/>
舉以違制論當贖銅三十斤有詔末减罰兩月俸　辰<lb/>
州大洞狤獠大都頭魏進武及洞主首領覃架圗等以<lb/>
方物来貢　西凉府斯多特遣使来貢馬<lb/>
庚戌置京新城外八廂上以都門之外居民頗多舊例<lb/>
惟赤縣尉主其事至是特置廂吏命京府統之<lb/>
辛亥命户部尚書㓂凖知天雄軍兼駐泊都部署契丹<lb/>
<pb n="KR2b0019_WYG_074-29b"/>
使甞過大名謂凖曰相公望重何故不在中書凖曰主<lb/>
上以朝廷無事北門鎻鑰非凖不可爾<lb/>
壬子契丹使左武衛上將軍蕭知可興國節度使蕭留<lb/>
寜副使崇禄卿成永少府監徐備來賀明年正旦入内<lb/>
髙品王承勛等言訪聞賀正使一即國母之弟一即國<lb/>
母之親皆其所委信望比常使量増恩例上以禮數有<lb/>
定不許承勛文夀子也<lb/>
甲寅以南衙為錫慶院先是酺宴則集于尚書省或都<lb/>
<pb n="KR2b0019_WYG_074-30a"/>
亭驛誕節齋㑹則就相國寺上以佛舎中烹餁嬉笑有<lb/>
虧恭潔乃令内臣度館于顯敞者易之南衙即太宗尹<lb/>
京時府邸秦王許王繼居焉厥後虛其正位故以為院<lb/>
　詔縁邉并連接溪洞州軍其間通判職位髙於知州<lb/>
者並勘㑹移易<lb/>
詔進奏院不得非時供報朝廷事冝令進奏官五人為<lb/>
保犯者科違制之罪<hi>此據㑹要不得其月</hi>　是嵗天下户七百九<lb/>
十萬八千五百五十五口一千七百八十萬三千四百<lb/>
<pb n="KR2b0019_WYG_074-30b"/>
一　契丹主追尊按巴堅廟曰太祖徳光曰太宗璟曰<lb/>
世宗<hi>鄂約</hi>明曰穆宗<hi>舒/嚕</hi>賢曰景宗<hi>明記</hi>又贈東丹人皇倍為<lb/>
護國皇帝自在太子阮為恭順皇帝<lb/>
</p>
<p>
</p>
  </div>
</body>
</text>
</TEI>
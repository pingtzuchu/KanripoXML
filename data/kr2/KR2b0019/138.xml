<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百三十四</head> <lb/>
    <p>
<pb n="KR2b0019_WYG_138-1a"/>
欽定四庫全書<lb/>
　續資治通鑑長編巻一百三十四<lb/>
　　　　　　　　　　　　　宋　李燾　撰<lb/>
　　仁宗<lb/>
慶歴元年冬十月丁丑朔陜西轉運使卞咸請自今本<lb/>
司差官赴軍期而輙敢稽違及本處留不遣者並以違<lb/>
制論從之<lb/>
戊寅河北轉運司請調夫修諸州城凡二十一州從之<lb/>
<pb n="KR2b0019_WYG_138-1b"/>
時聞契丹將謀入冦也<hi>契丹謀入冦據稽古録修二十一州城據朔歴</hi>
己卯詔前聞陜西調發隨軍糧草而民甚苦之自今軍<lb/>
士出征並令給糧隨身<lb/>
庚辰遣户部副使兵部郎中李宗詠供備庫使帶御器<lb/>
械王從政往河東相度復修寜逺寨右正言直史館同<lb/>
修起居注梁適往陜西計置糧草　内侍右班都知王<lb/>
守忠奏乞令軍頭司自今外州募到兵士五尺五寸以<lb/>
上有材勇者並𨽻萬勝指揮從之知并州楊偕言今雖<lb/>
<pb n="KR2b0019_WYG_138-2a"/>
得强壯百萬恐未可以應敵請益本路官軍六七萬人<lb/>
詔報曰自昔邉防悉用土兵顧訓練何如爾所募强壯<lb/>
若能以時閱習與正軍參用何患不可以應敵邪始元<lb/>
昊入冦宻詔偕選强壯萬人策應麟府偕奏出師臨陣<lb/>
無紀律則士不用命今發農卒赴邉慮在路逃逸及臨<lb/>
陣退縮不禀號令請以軍法從事詔如其請并人大驚<lb/>
畏都轉運使文彦博奏罷之<hi>彦博明年乃為都漕此時未也當只是運副傳誤爾</hi>
癸未鄜延都監种世衡請募青澗城土丁不刺面别名<lb/>
<pb n="KR2b0019_WYG_138-2b"/>
為一軍從之<lb/>
丁亥知并州楊偕言麟豐二州及寜逺寨並在河外與<lb/>
賊接界無尺帛斗粟之輸以佐縣官而麟州嵗費緡錢<lb/>
百萬今豐州寜逺寨已為賊所破惟麟州孤壘距府州<lb/>
百四十里逺在絶塞雖寜逺介二州之間可以為䇿應<lb/>
兵馬宿頓之地又其中無水泉可守若議修復徒費國<lb/>
用今請建新麟州於嵐州合河津黄河東崖裴家山其<lb/>
地四面絶險有水泉河西對岸又有白塔地亦可建一<lb/>
<pb n="KR2b0019_WYG_138-3a"/>
寨以屯輕兵又河西俱是麟州地界且不失故土見利<lb/>
則進否則固守之盖舊州勢危而兵寡多屯則糧不繼<lb/>
少則難守所以遷逺而就近非為蹙國之疆土也若謂<lb/>
麟州既遷則賊壓吾境是不知西賊遷徙鳥舉不能以<lb/>
久處設其來居必須耕鑿其地我於河西出偏師以撓<lb/>
之彼安能持自完之策哉故臣謂遷有五利不然則有<lb/>
三害省國用惜民力利一也内禦岢嵐保徳火山及嵐<lb/>
石府州汾河一帯賊所出路利二也我據其要則河氷<lb/>
<pb n="KR2b0019_WYG_138-3b"/>
雖合賊不敢逾河而東利三也商旅往來以通貨財利<lb/>
四也方河凍時得所屯兵馬五七千人沿河以張軍勢<lb/>
利五也今麟州轉輸束芻斗粟費直千錢若因循不遷<lb/>
則河東之民困於調發無有已時害一也以孤壘餌敵<lb/>
害二也道路阻艱援兵難繼害三也且州之四面屬羌<lb/>
遭賊驅脅蕩然一空止存孤壘猶四支盡廢而首面心<lb/>
腹之獨存也今契丹又與西賊共謀待氷合來攻河東<lb/>
若朝廷不思禦捍之計而修寜逺寨是求虛名而忽大<lb/>
<pb n="KR2b0019_WYG_138-4a"/>
患也况靈夏二州皆唐漢古郡一旦棄之一麟州何足<lb/>
惜哉上謂輔臣曰麟州古郡也咸平中嘗經冦兵攻圍<lb/>
非不可守今遽欲棄之是將退而以黄河為界也其諭<lb/>
偕速修復寜逺寨以援麟州<lb/>
戊子遣戸部副使李宗詠帯御器械王從善營度寜逺<lb/>
寨<hi>此據朔歴</hi>　封皇后乳母長安縣君周氏為汝南郡君<lb/>
己丑御史䑓推直官秘書丞李宗易言奉詔之河東募<lb/>
強壯充軍其強壯避刺面多逃逸乞止刺其手從之<hi>實録</hi>
<pb n="KR2b0019_WYG_138-4b"/>
<hi>在戊寅今從朔歴</hi>
壬辰同判太常寺吕公綽言歴代郊祀配位無側向真<lb/>
宗示輔臣封禪圖曰嘗見郊祀昊天上帝不以正坐盖<lb/>
皇地祇次之今修登封上帝宜當子位太祖太宗配位<lb/>
宜比郊祀而斜置之其後有司不諭先帝以告成報功<lb/>
配宜從變之意每南郊撰儀既引祥符側置之文又載<lb/>
西向北上之禮臨時擇一未嘗考定請自今南郊祖宗<lb/>
之配並以東方西向為定詔可公綽又言郊廟尊罍數<lb/>
<pb n="KR2b0019_WYG_138-5a"/>
皆准古而不實三酒五齊明水明酒有司相承以為㸔<lb/>
器郊廟天地配位惟用祠祭酒分大中祠位二升小祠<lb/>
位一升止一尊酌獻一尊飲福宜詔酒官依法制齊酒<lb/>
分實尊罍有司取明水對明酒實於上尊禮官以為鄭<lb/>
氏注周禮五齊三酒惟引漢時酒名擬之而無制造請<lb/>
仍舊用祠祭酒一等壇殿上下尊罍有司毋設空器並<lb/>
如唐制以井水代明水酒正配位酌獻飲福舊用酒二<lb/>
升者各増二升從祀神位用舊升數實諸尊罍從之<lb/>
<pb n="KR2b0019_WYG_138-5b"/>
甲午徙判永興軍宣徽南院使忠武節度使陜西馬歩<lb/>
軍都部署兼經畧安撫縁邉招討使夏竦判河中府知<lb/>
永興軍資政殿學士工部侍郎同陜西馬歩軍都部署<lb/>
兼經畧安撫縁邉招討使陳執中知陜州竦雅意在朝<lb/>
廷及任西事頗依違顧避久之無功又與執中議論多<lb/>
不合皆上表乞解兵柄而諫官張方平亦請罷竦統帥<lb/>
執中又言兵尚神宻千里禀命非所以制勝宜屬四路<lb/>
各保疆圉與方平議論畧同朝廷是之於是兩人俱罷<lb/>
<pb n="KR2b0019_WYG_138-6a"/>
始分陜西為四路焉　樞宻直學士起居舍人管勾秦<lb/>
鳯路部署司事兼知秦州韓琦為禮部郎中　樞宻直<lb/>
學士刑部郎中管勾涇原路部署司事兼知渭州王㳂<lb/>
為右司郎中　龍圖閣直學士户部郎中管勾環慶路<lb/>
部署司事兼知慶州范仲淹為左司郎中　龍圖閣直<lb/>
學士禮部郎中管勾鄜延路部署司事兼知延州龐籍<lb/>
為吏部郎中並兼本路馬歩軍都部署經畧安撫縁邉<lb/>
招討使　諫官張方平言涇原比四路最當賊衝王㳂<lb/>
<pb n="KR2b0019_WYG_138-6b"/>
雖莅官臨事粗著風績然未更重任恐不易當此劇賊<lb/>
又驟蒙奬擢即與三路宣力舊人同列必皆慊然于心<lb/>
乞且於三路擇取一人使代㳂處庶允協人望不從<lb/>
詔陜西轉運司度隙地置營田務<lb/>
乙未以知青澗城供備庫副使鄜延都監种世衡管勾<lb/>
東路營田　詔三司副使自今並以先後入為次序其<lb/>
判押文移則先鹽鐡次度支次戸部先是三部副使缺<lb/>
即以次遷補不得久任而多廢事故降是詔<lb/>
<pb n="KR2b0019_WYG_138-7a"/>
丙申詔三司副使自今遭䘮者並如兩制例起復時鹽<lb/>
鐡副使張錫丁母憂而三司使姚仲孫請特起復之遂<lb/>
為故事<lb/>
丁酉審官院言近令臣僚奏舉河北河東陜西知州人<lb/>
數頗多欲令見任知州到任一年半差人替二年滿闕<lb/>
從之<lb/>
戊戌禁火山保徳軍縁黄河私置渡船<lb/>
己亥罷諸路銅符木契<lb/>
<pb n="KR2b0019_WYG_138-7b"/>
庚子詔殿前馬歩軍司應西界人先𨽻軍籍者具名以<lb/>
聞初夏州人韓懐亮更名福為神衞軍士樞宻院慮刺<lb/>
探朝廷機事乃下開封府鞫状而福自元昊未叛時内<lb/>
附𨽻神衞軍破白豹城有功補承局非元昊所使刺事<lb/>
者詔特遷一資仍令察捕諜人之在京城者而降是詔<lb/>
辛丑詔陜西用兵以來本路所入稅賦及内庫所出并<lb/>
留兩川上供金帛不可勝計而猶軍儲未備宜令逐路<lb/>
都部署司經置營田以助邉費<lb/>
<pb n="KR2b0019_WYG_138-8a"/>
壬寅知諫院張方平又上䟽言自元昊叛命以來王師<lb/>
數出無功濟其凶謀氣𦦨益盛今自陜西四路河東麟<lb/>
府逺近輸輓供給天下為之勞敝而解嚴息甲未可以<lb/>
日月期也臣嘗就自邉來者詢賊中事多云賊為冦三<lb/>
年雖常得逞然重於舉衆故必嵗年乃能一入連陷城<lb/>
寨未能有我尺寸之地也而絶其俸賜禁諸闗市今賊<lb/>
中尺布可直錢數百以此揣賊情安得不困夫外國得<lb/>
志則驕逆稍困則卑順然其業已與大國為仇儻有悔<lb/>
<pb n="KR2b0019_WYG_138-8b"/>
心勢未能自通誠朝廷雖欲招來而非時無名事亦難<lb/>
舉今因南郊大禮宜特推曠恩以示綏懐之意或特降<lb/>
一詔或著之赦文其辭意大略則曰夫王者以天下為<lb/>
度含生之類罔不亭育况朔方靈武河西五郡皆是王<lb/>
土頃自徳明以來克保外臣之節朝廷眷待恩禮至隆<lb/>
去年元昊遣使人來稱為本蕃推戴欲僣竊位號縁其<lb/>
附順三十餘年忽此奏陳不無疑駭見情未審遂至興<lb/>
兵使邉人不寜遭罹塗炭今親郊禮成慶澤大行乃眷<lb/>
<pb n="KR2b0019_WYG_138-9a"/>
西顧惻然軫念虧於撫育吾甚悔之自今夏州或有使<lb/>
人至邉願通奏朝廷毋得遏絶令邉臣受而上聞且泛<lb/>
告邉臣以謹守封畧勿事殺伐之意掲榜塞上或擇邉<lb/>
臣之有名望者單使以諭上㫖足彰朝廷徳義之厚而<lb/>
無損威重之體且賊於其種落自尊大久矣向者求請<lb/>
但欲自稱烏珠之號當國者慮害不深吝此虛名遂成<lb/>
實禍陛下若徇其前請加以嵗時賜賚使天下知陛下<lb/>
深誠逺慮為生靈計至于天地鬼神亦當助仁而祐順<lb/>
<pb n="KR2b0019_WYG_138-9b"/>
若賊心悍然自恃凶愎不移亦足以驕怠彼情激怒我<lb/>
衆夫兵猶火也不戢將自焚使我怒彼怠賊有自焚之<lb/>
勢成敗可以為計矣議者或曰賊自入冦無不尅何困<lb/>
之有今雖招懐之徒見自弱賊肯革心乎臣以為昔遷<lb/>
賊之為邉患也號為驍悍有謀畧者陷朔方靈武國家<lb/>
䘮地千里而其衆亦大敝方是時繼遷為六谷所殺勢<lb/>
亦不支故其死時戒徳明曰爾當傾心歸順朝廷如一<lb/>
兩表未蒙開納但連上封章以祈見聽故徳明款附畢<lb/>
<pb n="KR2b0019_WYG_138-10a"/>
世不渝今賊非繼遷比也不幸自其初叛而我守邉匪<lb/>
人是故賊累得志而其衆嗜為冦之利向使我無大敗<lb/>
彼無大獲而以賊之虐用其下尋應疲潰况諸戎肯為<lb/>
助乎今國家處畫邉事守遏益固但將卒用命財用可<lb/>
濟姑使其來無所掠獲即賊必自窘今先開其歸路以<lb/>
為後圖縱賊未懐於國何損或曰賊雖致款戎心可保<lb/>
乎即有其實邉備得以撤乎臣以為昔景徳初契丹大<lb/>
入河朔先帝親駕北狩於澶州契丹始遣使議通和俄<lb/>
<pb n="KR2b0019_WYG_138-10b"/>
又其統軍達蘭中伏弩以死和議遂定于時邉陲可保<lb/>
戎心撤警備而謂繼好至於今乎在朝廷所以撫納控<lb/>
馭而已今邉事之費嵗課千萬用兵以來係纍殺戮不<lb/>
啻十萬人故自古以來論邉事者莫不以和戎為利征<lb/>
戍為害盖深念此也願陛下延召二府大臣商愚計而<lb/>
施行之上喜曰是吾心也令方平以䟽付中書吕夷簡<lb/>
讀之拱手曰公言及此社稷之福也　上封者言近有<lb/>
停閑丁憂不及第人多逰邉停閑者不思已過致犯律<lb/>
<pb n="KR2b0019_WYG_138-11a"/>
法丁憂者不執親䘮唯務經營謁託不及第者不言文<lb/>
理訛謬無由進取凡得聚集例生怨謗况國家未寜此<lb/>
軰望降指揮三路都轉運司轄下州縣常切覺察無令<lb/>
聚集非土居者悉禁逰邉從之<hi>此據㑹要乃壬寅日事</hi>
癸夘詔㳂邉臣僚宴㑹自今並毋得以女伎祗應從翰<lb/>
林學士蘓紳請也<hi>此據㑹要</hi>
乙巳詔三班使臣以上遭父母䘮給假一月河東河北<lb/>
陜西邉任文武臣僚有以𦵏事請假者代還聽之　知<lb/>
<pb n="KR2b0019_WYG_138-11b"/>
慶州范仲淹言臣奉詔議牽制賊兵毋令併出河東路<lb/>
今環州永和寨西北一百二十里有戩章㑹慶州東北<lb/>
百五十里有金湯白豹寨皆賊界和市處也鎮戎兵馬<lb/>
可以攻戩章鄜延可以侵金湯白豹環慶路出兵牽制<lb/>
唯此兩處賊如冦河東更令逐路分兵趨要害則牽制<lb/>
横山一帯賊馬不敢出别路賊若發河外近裏兵馬趨<lb/>
河東則環慶相去差逺恐不足以牽制也<lb/>
十一月丁未朔四方館使昭州刺史髙繼宣為恩州團<lb/>
<pb n="KR2b0019_WYG_138-12a"/>
練使捧日天武四廂都指揮使知并州河東路經畧安<lb/>
撫縁邉招討使代楊偕也偕嘗列六事于朝一罷中人<lb/>
預軍事二徙麟州三以便宜從事四黜冗帥五募武士<lb/>
六專補授且曰能用臣言則受命不然則已朝廷難之<lb/>
偕累奏不止乃罷知邢州<lb/>
先是詔并州副部署趙振率萬勝軍一萬二千人於麟<lb/>
府河東岸防托戊申上封者言振前在陜西以貪懦失<lb/>
士心而陷延州塞門寨又坐博易侵下故逺責潭州今<lb/>
<pb n="KR2b0019_WYG_138-12b"/>
復委以邉要望召見嚴戒勵之詔以章示振<hi>率萬勝兵據朔歴在</hi>
<hi>十月壬寅今附見此實録無之</hi>　麟府州民吏及僧道詣闕請益兵以<lb/>
禦西賊召對便殿賜茶綵慰遣之僧道仍賜紫衣師號<lb/>
壬子以秦鳯副部署殿前都虞候感徳軍留後李昭亮<lb/>
涇原副部署殿前都虞候眉州防禦使葛懐敏環慶副<lb/>
部署滁州團練使兼知慶州王仲寳並兼本路招討經<lb/>
畧安撫副使鄜延鈐轄兼兩路都廵檢使權本路副部<lb/>
署西京作坊使王信兼本路招討經略安撫都監　詔<lb/>
<pb n="KR2b0019_WYG_138-13a"/>
江饒池三州鑄錢監鑄鐡錢三百萬緡以備陜西軍費<lb/>
　涇原部署司請修葉爕寨募置強人弓箭手十指揮<lb/>
從之<hi>本紀云壬子置涇原路強人弓箭手今附此</hi>　升府州威逺麟州飛騎<lb/>
為禁軍<lb/>
癸丑贈麟州寜逺寨主左侍禁王世亶為右屯衞將軍<lb/>
施州刺史知豐州左侍禁王餘慶為右屯衞將軍涪州<lb/>
刺史寜逺寨兵馬監押殿直王顯為右千牛衞將軍豐<lb/>
州兵馬監押三班差使殿侍孫吉為太子左衞率府率<lb/>
<pb n="KR2b0019_WYG_138-13b"/>
豐州指使三班借職侯秀為太子右清道率府率<lb/>
甲寅詔如聞淄齊等州民間置教頭習兵仗聚為社自<lb/>
今為首處斬餘决配逺惡軍州牢城仍令人告捕之獲<lb/>
一人者賞錢三十千<lb/>
乙夘以供備庫副使夀州兵馬都監李興為崇儀使麟<lb/>
府州縁邉都廵檢使仍詔諭本路興甞為西界偽團練<lb/>
使今特任之後或敗事即不坐所部官司之罪　右正<lb/>
言直集賢院田况言鎮戎原渭地方數百里嘗被西賊<lb/>
<pb n="KR2b0019_WYG_138-14a"/>
冦鈔無復農作今竭闗中之力耗都内之錢纔可贍延<lb/>
州保安軍糧芻之費若更供億他路則邦計危蹙可憂<lb/>
臣謂宜以賊馬所踐無人耕種之地大興營田以新揀<lb/>
退保㨗軍每五百人置一堡等第補人員每三兩堡置<lb/>
營田官一員令以時耕種農隙則教習武藝以備戰鬬<lb/>
今老弱罹殺害而壯者悉被驅虜將來縱有歸業皆家<lb/>
貲蕩然不能自耕其田土並官為收買之如願復舊地<lb/>
者以官所種田苖半給之庶㡬農田不荒而邉計可紓<lb/>
<pb n="KR2b0019_WYG_138-14b"/>
也<lb/>
丙辰以京城榖貴發廪粟一百萬斛減價出糶以濟貧<lb/>
民<lb/>
辛酉詔免諸蕃太廟陪位其宣徳門景靈宫門外及南<lb/>
郊壇立班如故　詔河東經略司招諭麟府州界熟户<lb/>
蕃官馬崖西界首領拉旺唐龍鎮首領來守順府州界<lb/>
廵檢宻拉等昨為昊賊脅從過西界而能挺身自歸者<lb/>
當除節度觀察至刺史仍以錦袍帯賜之　詔延州若<lb/>
<pb n="KR2b0019_WYG_138-15a"/>
元昊專遣人投進表章即且拘留之先具事宜以聞若<lb/>
令偽官持私書至州須候朝廷處分然後報之始用張<lb/>
方平議也<lb/>
甲子朝享景靈宫<lb/>
乙丑享太廟奉慈廟<lb/>
丙寅祀天地於圜丘初諫官張方平言郊壇正位褥以<lb/>
黄配位飲福褥以緋自小次至壇上諸位黄道褥以黄<lb/>
及踰褥位執事升避回旋衣拂神位請去壇上黄道又<lb/>
<pb n="KR2b0019_WYG_138-15b"/>
設小次特起近年皇帝奠幣登獻每降即就而小休侍<lb/>
從左右輙坐其後請去之或但撤帷蔽下禮官定壇上<lb/>
黄道拜位飲福改用緋執事無避壇下黄道拜位解劍<lb/>
望燎仍舊設小次盡去四面帷蔽及是上不御小次撤<lb/>
壇下黄道褥履地而升易拜褥用緋壇上緋褥亦不用<lb/>
載於儀制<hi>本志載此事但依因革禮少削去繁文耳然畧無詮次故事或差失今仍用因革禮改定</hi>
<hi>不用緋褥謂壇上也志乃無壇上字若壇下則固緋褥矣又按張方平集此議實出方平今特録之</hi>　大<lb/>
赦改元蠲陜西來年夏租十之二麟府州今年夏秋租<lb/>
<pb n="KR2b0019_WYG_138-16a"/>
及來年夏租保安軍今年秋租盡蠲之元昊背惠以來<lb/>
屢求歸附然其欲緩我師專為譎詐是以拒而弗授况<lb/>
河西士民素被王化朕為之父母豈不閔傷自今仰邉<lb/>
臣但謹守封疆精練軍伍非因戰鬬毋得枉殺老㓜及<lb/>
熏燒族帳國朝將帥之臣素有捍邉勲名者委中書門<lb/>
下求訪其子孫特與録用自今功臣不限品數賜私門<lb/>
立㦸文武臣僚許立家廟已賜門㦸者仍給官地修建<lb/>
令有司檢詳制度以聞<hi>張方平傳云録用功臣復加賚戍邉守將功臣立私廟賜㦸凡</hi>
<pb n="KR2b0019_WYG_138-16b"/>
<hi>九事皆方平建白</hi>　開封府進士縁外州舉人冒貫鄉户致本<lb/>
府人解送全少其進士兩舉者令召命官三人并本縣<lb/>
官吏委保聽直赴省試外州解額令有司勘㑹特與増<lb/>
添昨言邉事試中授司士參軍文學長史年六十以下<lb/>
者並許赴銓投狀以所試判分三等注權陜西縁邉次<lb/>
邉近地主簿尉如一任無贓私及公罪至徒除本路正<lb/>
官或犯公私罪至徒以上次任依舊　京東淄濰青齊<lb/>
沂宻徐州淮陽軍並係𣙜鹽地分近經災傷人戸貧困<lb/>
<pb n="KR2b0019_WYG_138-17a"/>
特放通商止令收納稅錢兩州鹽井年深鹹源不發并<lb/>
有己廢鐡冶水磑而人户虛納課利又西川近增鹽價<lb/>
致民乏食并梓遂二州遇閏年二稅上逐貫添納閏月<lb/>
稅錢並特與除放　京東宻登二州皆煑海為鹽宻州<lb/>
場一登州場四南京及兖鄆曹濮濟單廣濟七州軍食<lb/>
池鹽餘皆食二州鹽官自為市禁民私販及淄濰淮陽<lb/>
等八州軍皆弛禁遂罷宻登嵗課第令户輸租錢其後<lb/>
兖鄆皆以壤地相接請罷食池鹽得通海鹽收筭如淄<lb/>
<pb n="KR2b0019_WYG_138-17b"/>
濰等州許之自是諸州官不貯鹽而嵗應授百姓蠶鹽<lb/>
罷給<hi>此據本志附見正月己未所書可考又張觀傳觀以今年十一月庚寅自澶州徙鄆州舊法京東通</hi>
<hi>安邑鹽而瀕海之地禁私煑觀上言利之所在百姓趨之雖日殺于市恐不能止請弛禁以便民嵗免黜配者</hi>
<hi>不可勝計然則兖鄆得通海鹽必由觀請也但不得其時爾</hi>
癸酉權置階州通判一員<lb/>
乙亥賜陜西縁邉弓箭手保毅軍南郊特支錢　是月<lb/>
梁適自陜西還知慶州范仲淹附奏攻守二議曰臣竊<lb/>
觀西事以來毎議攻守未見適中或曰必行進討以期<lb/>
<pb n="KR2b0019_WYG_138-18a"/>
平定臣謂諸路進討則兵分將寡氣不充盛絶漠風沙<lb/>
迷失南北饋運輜重動有鈔掠賊之巢穴夐阻河外非<lb/>
竒將不能襲至若冦邉常併兵來擾一路每有朝㫖令<lb/>
入界牽制其如將帥方畧非有素定茫然輕進不知所<lb/>
圖但求虛弱之處以剽竊為功既不能大振兵威固不<lb/>
能少分賊勢此進討牽制之無效也或曰宜用守禦來<lb/>
則禦之去則勿逐臣觀今之守邉多非土兵不樂久戍<lb/>
又無營田必煩逺饋久戍則軍情以殆逺饋則民力將<lb/>
<pb n="KR2b0019_WYG_138-18b"/>
竭嵗月綿逺恐生他患此守禦之未利也臣荷國重寄<lb/>
曽無寸勞夙夜營營冀有所補而才識迂昧終無發明<lb/>
今採於邉人而成末議固不敢望其可用亦不敢謂其<lb/>
必行在朝廷以衆議參之擇其可否如無所取乞賜寢<lb/>
罷其議攻曰臣謂進討未利則又何攻臣切見延安之<lb/>
西慶州之東有賊界百餘里侵入漢地中有金湯白豹<lb/>
後橋三寨阻延慶二州經過道路使兵勢不接策應未<lb/>
逺自來雖曽攻取無招降之恩據守之謀漢兵纔囬邉<lb/>
<pb n="KR2b0019_WYG_138-19a"/>
患如舊臣謂西賊更有大舉朝廷必令牽制則可攻之<lb/>
地其在於此可用歩兵三萬騎兵五千<hi>鄜延路歩兵一萬二千騎兵三</hi>
<hi>千涇原路歩兵九千騎兵一千環慶自選馬歩一萬除官軍外蕃兵更可得七八千人</hi>軍行入界<lb/>
當先布號令生降者賞殺降者斬得精強者賞害老㓜<lb/>
婦人者斬拒者併力以戮之服者厚利以安之逃遁者<lb/>
勿追疑有伏也居者勿遷俾安土也乃大為城寨以據<lb/>
其地<hi>如舊城已險而増修非守地則别擇要害之處以錢召帯甲之兵熟戸強壯兼其功役昨奉朝㫖令</hi>
<hi>修縁邉城寨臣以民方穡事將係官閑雜錢并勸令近上人戸以雇夫錢散與助工兵士充食錢其帯甲兵士</hi>
<pb n="KR2b0019_WYG_138-19b"/>
<hi>翕然情願諸寨並以畢功</hi>俟城寨堅完當留土兵以守之方諸舊寨<lb/>
必倍其數使范全趙明以安撫之<hi>范全今為騏驥副使慶州北都廵檢趙明</hi>
<hi>今為東頭供奉官柔逺寨都廵檢使</hi>必嚴其戒曰賊大至則明斥候召援<lb/>
兵<hi>金湯東去徳靖寨四十里西去東谷寨八十里西南去柔逺寨八十里白豹西去柔逺五十里南去慶州</hi>
<hi>一百五十里</hi>堅壁清野以困之小至則扼險設伏以待之居<lb/>
常髙估入中及置營田以助之如此則可分彼賊勢振<lb/>
此兵威通得延慶兩路軍馬易於應援所用主兵官員<lb/>
使臣勇决身先者居其前<hi>王信狄青劉拯范全劉貽孫張建侯</hi>可用策應<lb/>
<pb n="KR2b0019_WYG_138-20a"/>
者居其次<hi>任守信王逹王遇王文張宗武譚嘉震王守恩</hi>使臣中可當一隊者<lb/>
參於前後<hi>張信王進張忠郭逹張懐忠</hi>有心力幹事者營立城寨<hi>周羙</hi>
<hi>張璨李緯楊麟劉兼濟張繼勲</hi>臣觀後漢段紀明以騎五千歩萬人車<lb/>
三千兩錢五十四億三冬三夏大破諸羌又觀唐馬燧<lb/>
造戰車行則載甲兵止則為營陣或塞險以遏奔衝臣<lb/>
以此路山坡大車難進當用小車二千兩銀絹錢二十<lb/>
萬以賞有功將吏及歸降蕃部并就糴芻粟亦稍足用<lb/>
環州之西鎮戎之東復有葫蘆泉一帯蕃部與敏珠爾宻<lb/>
<pb n="KR2b0019_WYG_138-20b"/>
桑相接阻環州鎮戎經過道路敏珠爾宻桑之居北接賊<lb/>
疆多懐觀望又延州南安去故綏州四十里在銀夏州<lb/>
口今延州兵馬東渡黄河北入嵐石却西渡黄河倒來<lb/>
麟府策應盖以故綏州一帯賊界阻斷經過道路<hi>已上三處</hi>
<hi>内麟府一路臣不曾到彼更乞下本處訪問及畵圖即見山川道路次第也</hi>如此取下一處<lb/>
城寨平定則更圗一處為據守之策比之朝去暮還此<lb/>
稍為便穏其議守曰臣觀西戎居絶漠之外長河之北<lb/>
倚逺恃險未易可取建官置兵不用禄食每舉衆犯邉<lb/>
<pb n="KR2b0019_WYG_138-21a"/>
一毫之物皆出其下風集雲散未嘗聚飬中國則不然<lb/>
逺戍之兵久而不代負星霜之苦懐鄉國之望又日給<lb/>
廪食月給庫緡春冬之衣銀鞋饋輸滿道不絶國用民<lb/>
力日以屈乏軍情愁怨須務姑息此中原積兵之憂異<lb/>
於敵境也臣謂戎人縱降塞垣雖守當務經逺古豈無<lb/>
謀臣觀漢趙充國興屯田大獲地利遂破先零魏武於<lb/>
征伐之中令帯甲之士隨宜墾闢故不甚勞大功克舉<lb/>
數年之中所在積粟倉廪皆滿唐置屯田天寳八年河<lb/>
<pb n="KR2b0019_WYG_138-21b"/>
西收二十六萬石隴西收四十四萬石孫武曰分建諸<lb/>
侯以其利而利之使食其地之毛實役其人氓之力故<lb/>
賦稅無轉徙之勞徭役無怨曠之嘆臣昨在延州見知<lb/>
青澗城种世衡言欲於本處漸興田利今聞僅獲萬石<lb/>
臣觀今之邉塞皆可使弓手土兵以守之因置營田據<lb/>
畆定課兵獲羡餘中糴於官人樂其勤公收其利則轉<lb/>
輸之患久可息矣且使其兵徙家寨下重田地習地勢<lb/>
父母妻子共堅其守比之東兵不樂田利不習地勢復<lb/>
<pb n="KR2b0019_WYG_138-22a"/>
無懐戀者功相逺矣<hi>少田處許蕃部進納荒田以遷資酬奬或量給與價直</hi>儻朝<lb/>
廷許行此道則委臣舉擇官員約古之義酌今之宜行<lb/>
於邉陲庶㡬守愈久而備愈充雖敵國時為邉患不能<lb/>
困我中國此臣所以言假土兵弓手之力以置屯田為<lb/>
守之利也然臣觀前漢髙帝之盛中有蕭張决勝千里<lb/>
下有百戰之師以四十萬衆困於平城乃約匈奴和親<lb/>
至髙后文景代代如之不絶其好而匈奴屢變往往犯<lb/>
塞殺戮吏民不勝其酷至於書問傲慢下視中國而人<lb/>
<pb n="KR2b0019_WYG_138-22b"/>
主以生民之故屈已含容不為之動孝文即位將軍陳<lb/>
武請議征討以益封疆孝文曰兵凶器也難克所願動<lb/>
必耗病謂百姓逺方何今匈奴内侵軍吏無功邉民父<lb/>
子荷兵日久朕動心痛傷何日忘之未能消弭願且堅<lb/>
兵設候結和通使休寜北陲為功多矣且無議兵故百<lb/>
姓無内外之徭得息肩於田畆天下富實鷄鳴犬吠煙<lb/>
火萬里可謂和樂者乎司馬遷以文帝能和樂天下協<lb/>
於大樂故著於律書為後代法臣謂國家用攻則宜取<lb/>
<pb n="KR2b0019_WYG_138-23a"/>
其近而兵勢不危用守則必圗久而民力不匱然後取<lb/>
文帝和樂之徳無孝武哀痛之悔則天下幸甚<hi>仲淹奏攻守二</hi>
<hi>議據奏議第九巻末再奏約和議云二議在十一月内奏今附月末</hi>仲淹又言臣近奉朝<lb/>
㫖令多方擘畫牽綴西賊不令往河東作過臣塞外時<lb/>
寒且令將佐於邊上張勢續為延州已出兵打金湯寨<lb/>
計㑹本路同進本路將佐恐賊界併力禦敵延州軍馬<lb/>
所以須至入界内環州都監郝緒於安塞入界輸折人<lb/>
馬由臣不能節制甘俟典憲然理有利害不敢不言臣<lb/>
<pb n="KR2b0019_WYG_138-23b"/>
切見西事以來每遇賊馬併來一路作過則朝廷指揮<lb/>
諸路入界牽制賊勢所獲甚㣲所損頗大只如山外事<lb/>
宜諸處入界牽制内慶州折却使臣軍員兵士一千餘<lb/>
人衣甲器械不少今來河東事宜諸處亦擘畫入界牽<lb/>
制内環慶又折却使臣軍員兵士四百五十餘人器械<lb/>
未知數目縁軍陣出入前後左右須藉得力將佐分在<lb/>
諸路每出軍陣前後左右強弱不副遂致誤事臣自慶<lb/>
州已覩朝廷兩度差除中使督促令擘畫入界牽制臣<lb/>
<pb n="KR2b0019_WYG_138-24a"/>
雖稱未利其如鄰道出兵遞相計㑹諸將上畏朝㫖不<lb/>
敢不進亦有將佐貪僥倖之功惟務刼掠朝去暮還十<lb/>
度得功不補一敗徒費恩賞邉事何涯望朝廷深察更<lb/>
不差中使督促諸路輕易入界臣已附梁適上奏如賊<lb/>
馬大入須至令牽制必於鄰道抽選得力將帥軍馬聚<lb/>
攻一處庶少敗事仍起寨城據其要害如此牽制或可<lb/>
成功如賊不至大入則各務静守飬勇持重以待冦至<lb/>
臣之愚見不出此謀更自朝廷詳酌<hi>郝緒出界輸折實録不書今附見</hi>
<pb n="KR2b0019_WYG_138-24b"/>
十二月丙子朔加恩百官進封宰臣申國公吕夷簡為<lb/>
許國公　中書樞宻院言京東西路所募宣毅軍令逐<lb/>
路各選萬人赴京師𨽻禁軍從之<lb/>
丁丑司天監上所修崇天萬年厯　封府州土地神為<lb/>
靈祐廟本州言昊賊圍城神告州人以賊去之期也<lb/>
戊寅詔陜西四路部署及轉運使並兼營田使轉運判<lb/>
官兼管勾營田事<lb/>
庚辰代州言契丹舊封界在蘇直等見耕之地而近輙<lb/>
<pb n="KR2b0019_WYG_138-25a"/>
移文欲以故買馬城為界慮寖有侵耕不便詔本府牒<lb/>
諭之<lb/>
癸未詔三司鑄慶厯元寳錢　知永興軍資政殿學士<lb/>
吏部侍郎范雍為資政殿大學士尚書左丞始雍修完<lb/>
軍城或言其非便下詔止役雍逆詔而趣成之及敵犯<lb/>
定川邠岐之間皆恐獨永興不憂冦<hi>修城據本傳附見</hi>
甲申翰林學士承㫖丁度直史館同修起居注梁適同<lb/>
三司放天下欠負　鄜延副部署龍神衞四廂都指揮<lb/>
<pb n="KR2b0019_WYG_138-25b"/>
使康州防禦使許懐徳為秦鳯副部署懐徳坐出塞討<lb/>
賊逗遛不進所部兵夫棄隨軍芻糧法當奪官以更赦<lb/>
止徙他路令自劾之　樞宻院言環慶副部署王仲寳<lb/>
等破金湯等城斬首才二十七級而官軍戰没者四十<lb/>
九人深慮戎人復來犯邊欲令鄜延路豫設備禦從之<lb/>
乙酉降右班殿直韓宗謹為三班借職初其從父遂為<lb/>
延州栲栳寨主戰死其妻張冒以宗謹為子得官至是<lb/>
事覺詔以遂無嗣特降補之　録通泰等州都廵檢東<lb/>
<pb n="KR2b0019_WYG_138-26a"/>
頭供奉官趙兼遜子充為三班借職章為三班差使殿<lb/>
侍以兼遜捕海賊鬬死也<lb/>
丙戌徙秦鳯鈐轄東染院使髙繼元知隴州知秦州韓<lb/>
琦言繼元在邊不協軍情故徙之　禁縁邉臣僚私市<lb/>
馬闕馬者官為給之<lb/>
丁亥涇原都監内殿崇班閤門祇候專管勾籠竿城事<lb/>
王文為内殿承制以文破當羅等族斬首二百四十級<lb/>
特遷之　復西頭供奉官王秉為閤門祇候專管勾籠<lb/>
<pb n="KR2b0019_WYG_138-26b"/>
竿城事秉嘗坐失律奪職為渭州監押既更赦而知渭<lb/>
州王㳂且薦之故有是命<lb/>
戊子大理寺丞宋回為内殿崇班管勾陜西路營田<lb/>
己丑翰林學士王堯臣等上新修崇文總目六十巻景<lb/>
祐初以三館祕閣所藏書其間亦有謬濫及不完者命<lb/>
官定其存廢因倣開元四部録為總目至是上之所藏<lb/>
書凡三萬六百六十九巻然或相重亦有可取而誤棄<lb/>
不録者<lb/>
<pb n="KR2b0019_WYG_138-27a"/>
庚寅以提舉修總目官資政殿學士禮部侍郎張觀右<lb/>
諫議大夫宋庠翰林學士兼龍圖閣學士兵部員外郎<lb/>
知制誥判集賢院王堯臣翰林學士兼侍讀學士起復<lb/>
兵部郎中知制誥判昭文館聶冠卿兵部員外郎知制<lb/>
誥郭稹並加階及食邑有差編修官太常博士直集賢<lb/>
院吕公綽為工部員外郎殿中丞天章閣侍講史館檢<lb/>
討王洙為太常博士館閣校勘殿中丞刁約太子中允<lb/>
歐陽修著作佐郎楊儀大理評事陸經並為集賢校理<lb/>
<pb n="KR2b0019_WYG_138-27b"/>
管勾三館祕閣内殿承制王從禮為供備庫副使入内<lb/>
供奉官裴滋候御藥院滿日優與改官髙班楊安顯為<lb/>
髙品張觀宋庠雖在外以嘗典領亦預之<hi>陳經本姓陸其母再嫁陳</hi>
<hi>見素因冒陳姓見素卒經服䘮既除乃還本姓見素河南人富弼為作墓誌其子釋鉉見素卒於景祐二年三</hi>
<hi>月</hi>
壬辰右諫議大夫權御史中丞桞植為翰林侍讀學士<lb/>
知鄧州以疾自請也　龍圗閣直學士兼侍講禮部郎<lb/>
中權知開封府賈昌朝為右諫議大夫權御史中丞<lb/>
<pb n="KR2b0019_WYG_138-28a"/>
祕書丞茹孝標言同提㸃河東路刑獄供備庫副使陳<lb/>
鼎乃三司出職同提㸃陜西路刑獄内殿承制陳秉本<lb/>
翰林醫官兩路素多豪俊而俾二人居按察之任非所<lb/>
以重使命也癸巳徙鼎江南東路秉江南西路仍同提<lb/>
㸃刑獄議者謂二人不當任監司雖它路亦弗可也明<lb/>
年二月鼎罷又明年五月秉罷<hi>茹孝標為余靖所劾當考明年二月丁丑陳鼎</hi>
<hi>為益州都監兼知利州三年五月戊子陳秉為荊南都監今附見</hi>
甲午知永興軍范雍言文學參軍梁造請入西界說元<lb/>
<pb n="KR2b0019_WYG_138-28b"/>
昊歸款上謂輔臣曰造乃言邊事得官者恐其言語肆<lb/>
誕為夏人所輕不可許也　韓琦言前日山外之戰諸<lb/>
將多亡没所部兵衆故不可一槩問罪今不立法制則<lb/>
各務生全豈復以諸將亡没為意若人數不多則軍法<lb/>
可必行請陜西河東諸路部署許置親兵百五十人鈐<lb/>
轄百人招討都監等七十人月加給錢二百其出師臨<lb/>
敵主將亡没者並斬從之　詔陜西諸路部署司除見<lb/>
充保毅強壯人并弓箭手外别置䕶塞軍募熟山川道<lb/>
<pb n="KR2b0019_WYG_138-29a"/>
路曉蕃情善騎射者涅臂充二百人為指揮自備戎械<lb/>
就鄉閭習武藝每季一集州閱教無事放營農月給鹽<lb/>
茗有警召集防守即廪給之毋出本路<hi>范仲淹奏議第十巻言其不便</hi>
<hi>或可刪附</hi>
乙未進封乳母晉國慈夀福聖夫人林氏為韓國賢和<lb/>
佑聖夫人<lb/>
丙申右千牛衞大將軍宗實為右羽林衞大將軍<lb/>
丁酉詔京畿及京西路減價糶官粟以濟貧民　進封<lb/>
<pb n="KR2b0019_WYG_138-29b"/>
才人張氏為修媛<lb/>
戊戌詔資政殿大學士自今定置兩員學士三員　復<lb/>
祠部員外郎趙槩為直集賢院知滁州槩前坐失保任<lb/>
落職監當至是以赦復之所保任張誥也誥坐贓流海<lb/>
上槩責亦累年而憐誥終不衰人謂槩長者<lb/>
己亥并代縁邊招討經畧安撫使知并州髙繼宣管勾<lb/>
本路糧草　知慶州范仲淹言沿邉寨主兵馬監押等<lb/>
自今請令部署司保舉舉非其人致城寨不守者雖經<lb/>
<pb n="KR2b0019_WYG_138-30a"/>
恩及代去毋得原罪從之<lb/>
庚子契丹國母遣左監門衞上將軍耶律元徳春州觀<lb/>
察使韓永錫契丹主遣長寧節度使耶律福太府卿韓保<lb/>
衡來賀正旦<lb/>
是嵗湖南溪峒知㣲州楊通漢來貢方物<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百三十三</head> <lb/>
    <p>
<pb n="KR2b0019_WYG_137-1a"/>
欽定四庫全書<lb/>
　續資治通鑑長編巻一百三十三<lb/>
　　　　　　　　　　　　　宋　李燾　撰<lb/>
　　仁宗<lb/>
慶厯元年八月丁丑朔遣官詣澶州祭河時方議開分<lb/>
水河以減湍㬥之勢未庀功而水自成道州以其事聞<lb/>
特祀之<lb/>
戊寅詔鄜延部署許懐徳駐泊都監任守信劉拯廵檢<lb/>
<pb n="KR2b0019_WYG_137-1b"/>
黄世寕以兵萬人援麟府州<lb/>
己夘賜麟府州守城軍士緡錢<lb/>
庚辰詔河東路元昊入冦麟府所過城寨有能出竒設<lb/>
伏掩擊者量功優奬之軍馬或致傷折亦不加罪<lb/>
辛巳中書言近令淮南等路添差弓手督捕盜賊慮縣<lb/>
尉或有貪濁昏耄不堪其任者乞令流内銓選歴任無<lb/>
贓罪年未六十者注授仍體量見在任不堪者對換從<lb/>
之<hi>明年四月丁酉</hi>
<pb n="KR2b0019_WYG_137-2a"/>
壬午降荆湖南路轉運使太常博士王逵知䖍州坐格<lb/>
中書劄子不下也逵在湖南率民輸錢免役得緡錢三<lb/>
十萬進為羡餘䝉奬詔由是它路競為掊克欲以市恩<lb/>
䖍州之命既下知諫院張方平奏逵肆情害物不宜予<lb/>
大郡更徙知池州<hi>徙池州在此月辛夘今并書逵獻羡餘被奬詔據食貨志又慶厯五年八</hi>
<hi>月逵除江西漕包拯奏逵先任荆湖漕非理配率人户錢物上供以圖進用山下之民苦於誅求逃入蠻峒結</hi>
<hi>集凶黨致此大患於今未息㑹要云逵坐處職乖方責官與實録不同</hi>　皇第三子生母<lb/>
曰朱才人<lb/>
<pb n="KR2b0019_WYG_137-2b"/>
甲申遣官奏告宗廟是日上謂輔臣曰昨造一小殿禁<lb/>
中而有司不諭朕意過為侈麗然不欲毁其成功今大<lb/>
相國寺方造殿藏太宗御書寺額可遷置之因言朕内<lb/>
寢多以黄布為茵褥吕夷簡對曰陛下孝以奉先儉以<lb/>
率下雖聖人之盛徳孰加乎此上曰偶與卿等言及之<lb/>
非欲聞於外恐其近名爾　詔河北置場括市戰馬縁<lb/>
邉七州軍免之<hi>按康定元年二月括馬止是京東西淮南陜西等路慶厯元年八月乃及河北</hi>
<hi>實録於此即書免縁邉七州軍盖指河北而本志則於康定元年二月并書其事恐悞也今從實録又按朔歴</hi>
<pb n="KR2b0019_WYG_137-3a"/>
<hi>河北轉運司乞於天雄軍等六處置場買馬詔除雄霸等七州軍不買外餘二十七州軍並依六場例收置然</hi>
<hi>則本志誤審矣</hi>
乙酉詔兩制檢閱唐書紀傳中君臣事迹近於治道者<lb/>
録一兩條上之從翰林學士蘓紳之言也紳言唐憲宗<lb/>
故事嘗令近臣具前代得失之迹繪圖以備觀覧諫官<lb/>
張方平亦言唐室治亂於今最近請取其可行於今有<lb/>
益時政者録一二條上進兹亦賈誼晁錯借秦諭漢之<lb/>
意也　中書樞宻院奏京西弓手等願充軍者已降宣<lb/>
<pb n="KR2b0019_WYG_137-3b"/>
命並揀𨽻宣毅指揮都監押等能召募五百人以上特<lb/>
與酬奬知州通判嵗終委本路轉運使具所募人數以<lb/>
聞從之<lb/>
丙戌同陜西經畧安撫使知永興軍陳執中言賊圍麟<lb/>
府有大河之限難於援救且河東一路介於二敵若首<lb/>
尾合而内冦則其為患大於闗中宜急募敢死士權給<lb/>
禁軍錢糧衣賜不刺面分𨽻主將與官軍並用賞宜加<lb/>
等罰宜減科俾之勇奮而悅附俟賊平願在軍者優與<lb/>
<pb n="KR2b0019_WYG_137-4a"/>
名額歸農者免其徭役仍選大臣為一路招討安撫使<lb/>
治并州委其節制所貴速於成功<lb/>
丁亥詔南郊禮近中外毋得以皇子生復有貢獻　罷<lb/>
天下舉人納公巻初權知開封府賈昌朝言唐以來禮<lb/>
部采名譽觀素業故預投公巻今有彌封謄録一切考<lb/>
論試篇為公巻者可罷詔從之　河南民周進能䘮其<lb/>
父母廬墓側日販薪得錢以供朝夕祭祀本府言之詔<lb/>
賜進能絹二十疋米十石<lb/>
<pb n="KR2b0019_WYG_137-4b"/>
戊子右正言知制誥劉沆為契丹國母生辰使崇儀副<lb/>
使王整副之禮部員外郎兼侍御史知雜事施昌言為<lb/>
國主生辰使左侍禁閤門祗候何九齡副之權鹽鐡判<lb/>
官工部郎中張沔為國母正旦使内殿崇班侯宗亮副<lb/>
之權度支判官兵部員外郎王球為國主正旦使内殿<lb/>
崇班閤門祗候侍其濬副之　屯田員外郎集賢校理<lb/>
曾公亮右正言直史館同修起居注梁適考試鏁㕔舉<lb/>
人舉人有試官親戚者並互送别差官試鏁㕔舉人自<lb/>
<pb n="KR2b0019_WYG_137-5a"/>
此始用寳元二年閏十二月庚寅詔書公亮晉江人㑹<lb/>
子也<hi>㑹要誤以此事繫景祐五年今依實録梁適除館職在今年夏曾公亮除館職在今年秋當景祐末</hi>
<hi>俱未也曾㑹見端拱二年三月</hi>　詔入内内侍省御藥院内東門司取先<lb/>
帝時及天聖初帳籍比較近年内中用度增損之數以<lb/>
聞　麟州言元昊以前月戊辰攻圍州城是月乙酉踰<lb/>
屈野河西山上白草平距城十五里按軍丙戌破逺寕<lb/>
寨寨主侍禁王世亶兵馬監押殿直王顯死之焚倉庫<lb/>
樓櫓皆盡復領兵攻府州城中官軍六千一百餘人居<lb/>
<pb n="KR2b0019_WYG_137-5b"/>
民亦習戰城險且堅東南各有水門崖壁峭絶下臨大<lb/>
河賊縁崖腹微徑魚貫而前城上矢石亂下賊死傷殆<lb/>
盡轉攻城北而士卒復力戰傷者一千餘人賊乃引退<lb/>
縱兵四掠刈禾稼發窖藏又徙圍豐州麟府二州皆在<lb/>
河外因山為城最為險固初河東轉運使文洎以麟州<lb/>
餉道回逺軍食不足乃按唐張說領并州兵萬人出合<lb/>
河闗掩擊党項於銀城大破之遂奏置麟州此為河外<lb/>
之直道自折徳扆世有府谷即大河通保徳舟楫郵商<lb/>
<pb n="KR2b0019_WYG_137-6a"/>
以便府人遂為麟之别路故河闗路廢而弗治洎將復<lb/>
之未及就而卒及洎子彦博為河東轉運副使遂通道<lb/>
銀城而州有積粟可守城中素乏水圍既久士卒渴乏<lb/>
或勸知州苗繼宣取汚溝之泥以飾埤元昊仰視曰諜<lb/>
謂我無庸戰不三日漢人當渴死今尚有餘以圬諜紿<lb/>
我也斬之城下解圍去<hi>實録云州有積粟久可守元昊知城中有備遂解圍去按州有</hi>
<hi>粟可守則文彦博之力矣然則被圍兩旬所以得解實元昊疑城中尚多水故也不但為積粟今取李清臣所</hi>
<hi>作苖繼宣妻宋氏墓銘及魏泰東軒記附著之然清臣謂繼宣忤貴臣功不得録盖不然按繼宣尋領資州刺</hi>
<pb n="KR2b0019_WYG_137-6b"/>
<hi>史則朝廷固録其功矣司馬光記聞亦云虜見泥塗積藁遂解圍與李清臣魏泰畧同又云虜圍麟州二十七</hi>
<hi>日乃去當考</hi>　詔軍士經戰至廢折者給衣糧之半終其身<lb/>
不願在軍人給錢三十千聽自便<lb/>
己丑中書樞宻院言已發在京神衞等二十指揮赴河<lb/>
北路詔權遣赴并代路以豐麟州危迫故也<lb/>
庚寅右武衞將軍趙振領惠州團練使并代州鈐轄尋<lb/>
遷副都署<hi>遷副都署不得其時因本傳附見此</hi>
辛夘知淮陽軍將作少監范諷為光禄卿知陕州道改<lb/>
<pb n="KR2b0019_WYG_137-7a"/>
潞州入見上言元昊不可擊獨以兵守要害捍侵掠久<lb/>
當自服儻内修百度躬節儉如祖宗故事則疆事不足<lb/>
為陛下憂也<lb/>
壬辰三司言兵久屯陜西而軍費不足尤藉天下酒𣙜<lb/>
之利請較監官嵗所增課特奬之奏可刺知諫院張方<lb/>
平言臣承乏諫省今未五十日凡内臣外戚醫官之類<lb/>
遷轉者且二十人大則防團刺史小則近職要司伏以<lb/>
邉陲用兵將士㬥露狂賊有慿陵之勢王師無尺寸之<lb/>
<pb n="KR2b0019_WYG_137-7b"/>
功宜增爵賞以待勲勤矢石之下鋒刃之前以首爭首<lb/>
以命爭命上功於朝報賞之際未嘗有特恩殊命及之<lb/>
者今帷幄宻侍肺腑近戚坐受恩寵動霑厚賜至於方<lb/>
伎雜類恩澤過宜伏願審兹威福之柄深計安危之本<lb/>
無容親近妄致干請乞宣諭執政之臣今後即有傳宣<lb/>
内批諸非次不正除授必須詳酌事體覆奏其後僥求<lb/>
過分宜為條約禁止詔並依前降指揮常切遵守<hi>此據㑹要</hi>
<hi>禁約篇追附不知實録何故不書也</hi>
<pb n="KR2b0019_WYG_137-8a"/>
癸巳詔國子監今嵗解發進士諸科各特增二十人<lb/>
甲午詔京東等路弓手強壯願𨽻宣毅軍者指揮使以<lb/>
下降一資押官以下聽如故仍差朝臣二員曉諭招補<lb/>
之<hi>京東路據㑹要募兵篇</hi>　知諫院張方平言伏見宣差朝臣分<lb/>
路往陜西河東京東西路於前來㸃差強壯弓手中招<lb/>
募願充軍人分配宣毅保捷指揮者臣竊思此舉事繫<lb/>
安危敢竭微衷上裨國論謹列不便事件及臣愚所見<lb/>
如左自去嵗初降敇命㸃差强壯弓手之時民間喧然皆言<lb/>
<pb n="KR2b0019_WYG_137-8b"/>
此時㸃差雖以強壯弓手為名實欲㸃補軍籍敕㫖屢<lb/>
下丁寕再三諭以朝廷㸃差之意只要各䕶鄉閭必不<lb/>
起從征戍郡縣多方安輯民猶猜譁及經去冬教習尋<lb/>
放歸業鄉閭竊語方以少定然名在弓手之籍者居常<lb/>
揺恐心不自安每聞一使出行州縣輙相扇動謂來調<lb/>
發今此命忽下果如民所素料此後命令無復可信此<lb/>
其不便一也宣命令止召情願縁先來㸃差弓手多是<lb/>
髙貲之家例皆衣食無闕豈有情願充軍之人臣聞所<lb/>
<pb n="KR2b0019_WYG_137-9a"/>
差朝臣已相與議云此來受命朝廷意在倚辦若至郡<lb/>
縣無人應募須與官吏迫致之爾竊惟所差使臣盖以<lb/>
朝行集事尋常淺見之人復思郡縣官吏材術足任者<lb/>
無㡬今既設以賞利惟知用心干蹈若其謀之匪臧或<lb/>
致變生不測姦猾乗釁相激噪聚萬一驚擾更成厲階<lb/>
此其不便二也所差使臣既與郡縣官吏抑迫百姓令<lb/>
伏充軍即湏團結押赴京師充軍之人既非情願若其<lb/>
上路因與親戚離訣方有悔心中道逃散安能防遏既<lb/>
<pb n="KR2b0019_WYG_137-9b"/>
不敢各歸本土聚依萑蒲逺近相應展轉結連或姦豪<lb/>
之有謀乗郡縣之無備其勢一擾必勞定輯此其不便<lb/>
三也今京東西路頗為饑歉民既艱食居常猶為冦盜<lb/>
一夫首難奔赴必多此其不便四也強壯弓手各在郡<lb/>
縣未去農業若朝廷用漢代更之術因唐防秋之法入<lb/>
耕出戰遞為防戍則是農不去業兵不乏備不因帑廪<lb/>
之積常得丁壯之人今既籍為正兵處之連營則其衣<lb/>
食財用終身仰給縣官此其不便五也已降御札冬至<lb/>
<pb n="KR2b0019_WYG_137-10a"/>
將行郊禮逺近郡縣尤宜肅静夫愚而不可欺弱而不<lb/>
可勝者百姓也綏之斯和動之斯危武有七徳安民為<lb/>
本事規未兆敝猶不救若又迫之是啓亂也則朝廷之<lb/>
憂不在四鄙夫禍起所忽慝生有階秦之勝廣漢之黄巾<lb/>
唐之巢讓是皆始於烏合之衆此其不便六也凡此六<lb/>
患昭然在目不可不深慮不可不過防臣以一介賤微<lb/>
見識淺近誠不足以叅國論賛聖謀但以職在諫曹當<lb/>
有犯無隠故陳愚管上祈裁擇臣謂陜西河東其近裏<lb/>
<pb n="KR2b0019_WYG_137-10b"/>
州郡乞將前來㸃差強壯弓手等中分其半戍邉每九<lb/>
月防秋至二月放歸嵗一代更留其半防守本州以時<lb/>
訓練當就戍之時依出軍人官與裝費冬給衣賜日支<lb/>
口食盖民所以懼籍之為兵者不惟前冒鋒刃矢石之<lb/>
難且重去鄉土終身與親愛姻族永相隔别此其大戚<lb/>
也今若畨休遞戍終是不離本鄉冀望邉事漸寜即當<lb/>
息肩安業昔太宗皇帝籍两河之人以為鄉兵於時識<lb/>
者亦悼其失䇿盖不若因兩河強壯使之捍邉壯者入<lb/>
<pb n="KR2b0019_WYG_137-11a"/>
籍衰者出役不衣庫帛不食廪粟邉不闕戍民不去農<lb/>
何在乎畜之營堡而後為官軍也又聞于時籍鄉兵之<lb/>
際因大軍方集之威猶恐其亂乃宻誡諸州郡尅期一<lb/>
日而事畢故民雖姦謀相動不復及之今朝廷既惜強<lb/>
壯之名入為必籍之事命兩朝臣分使一路周環三二<lb/>
十郡幅員十數千里或未能親到但行文移州縣官吏<lb/>
方且各率所見異同紛起但恐使人一出民心一揺後<lb/>
雖悔之或所難及願朝廷審加圖議事不憚改追還所<lb/>
<pb n="KR2b0019_WYG_137-11b"/>
下逐路轉運司宣命停所差官勿遣實天下幸甚國家<lb/>
之福也䟽入不報方平再䟽力諍之訖不報<hi>據方平後䟽云十九</hi>
<hi>日具奏不知是何月奏有已降御札等語非七月即八月盖八月十八日甲午初遣朝臣二員詣京東招補宣</hi>
<hi>毅軍其翌日乙未或此奏實以此月十九日上也今即附見甲午遣朝臣後</hi>
乙未元昊陷豐州知州侍禁王餘慶權兵馬監押三班<lb/>
差使殿侍孫吉指使三班借職侯秀死之始王㳂在并<lb/>
州建議乞徙豐州不報不逾嵗果陷　濰州團練使郭<lb/>
承祜為修澶州䕶城隄部署内殿承制陳秉内殿崇班<lb/>
<pb n="KR2b0019_WYG_137-12a"/>
閤門祗候劉顯左侍禁閤門祗候丁億並為都監　詔<lb/>
内侍乗驛縁邉勾當公事所過州軍具到發日時以聞<lb/>
　鄜州走馬承受傅季明言元昊冦麟府聞其死傷者<lb/>
三萬餘人上謂輔臣曰此諜者非驕我即欲緩諸路牽<lb/>
制之兵爾可令鄜延部署司嚴飭邉備　毁潼闗新置<lb/>
樓櫓王堯臣使陜西還言闗中人心不安故也　以契<lb/>
丹歸明人趙英為洪州觀察推官賜緋衣銀帶及錢五<lb/>
萬更名至忠至忠嘗為契丹中書舍人得罪宗真挺身<lb/>
<pb n="KR2b0019_WYG_137-12b"/>
來歸言慶歴以前敵中事甚詳<hi>至忠又見嘉祐二年四月熈寕二年七月</hi>
己亥詔縁邉弓箭手於近裏州軍别置産業以避役者<lb/>
决配近南州軍本城<lb/>
庚子河東經畧司言豐州陷<lb/>
癸夘賜澶州修䕶城隄役卒緡錢<lb/>
甲辰陜西制置青白鹽使監察御史薛宥復為太常博<lb/>
士始宥以博士通判涇州龐籍奏換御史專領鹽事未<lb/>
嘗有勞又求為轉運使故責之　詔自今臣僚子孫所<lb/>
<pb n="KR2b0019_WYG_137-13a"/>
藏家集已經進者餘人不得再進<hi>㑹要八月二十八日事</hi>
乙巳以環慶鈐轄左藏使髙繼隆領榮州刺史權知環<lb/>
州<hi>康定元年二月繼隆以環慶鈐轄徙梓䕫今稱環慶或是不曽赴梓䕫也當考</hi>　詔諸軍諸<lb/>
班直子弟民間有材勇者如願効用聽詣所屬自陳以<lb/>
補神捷指揮滿萬人即權遣戌邉　知諫院張方平言<lb/>
羌賊叛命王師致討分命重臣為之統帥故授夏竦陜<lb/>
西招討等使四路軍政實節制之空國事邉于兹三嵗<lb/>
師惟不出出則䘮敗冦惟不來來必得志控要城寨殘<lb/>
<pb n="KR2b0019_WYG_137-13b"/>
蕩無㡬内屬蕃落驅畧向盡鈍兵挫銳財殫力屈天下<lb/>
靡敝矣去嵗劉平石元孫之沒奪范雍節鉞今春任福<lb/>
之敗罷韓琦經畧中外皆謂朝廷威罰不舉責效太輕<lb/>
然且猶示損懲用塞物論安有權握大衆坐翫冦敵于<lb/>
覆軍殺將蹙國損威而曰我不預知是安用名為統帥<lb/>
也自三代至于春秋列國凡起師旅未有其國君不任<lb/>
戎事者自漢至唐興兵舉衆未有元帥不身先士卒在<lb/>
於行陣者後漢叚紀明征羌十餘年未嘗褥寢訖平羌<lb/>
<pb n="KR2b0019_WYG_137-14a"/>
患若將帥奮身許國發憤殄冦有如是之臣則陛下何<lb/>
憂臣竊聽輿人之議皆謂前後䘮師非賊能敗我我自<lb/>
取之凡諸邉臣禀命招討司機宜事㑹不失之急則失<lb/>
之緩勇者不能施其力智者不能專其謀而又愛惡相<lb/>
用首尾相應主衆謀於獨斷通諸路為一家近如麟府<lb/>
之圍雖非陜西所部然為統帥茍急國患即未能請行<lb/>
赴救猶須耀師境上助為聲援陛下遣敇使齎璽書督<lb/>
之出偏師使遥制賊後而逗留立異終不奉命至使賊<lb/>
<pb n="KR2b0019_WYG_137-14b"/>
如蹈無人之境因以平豐州夷寜逺麟州今雖僅存勢<lb/>
已孤絶如秦人視越人之肥瘠一不動念但恐涇原鄜<lb/>
延即有警急亦未必能如臂指首尾之相救也若還竦<lb/>
舊官與之一郡遂其自全之計精擇諸路守將人自為<lb/>
功量其邉勢配之兵力仍於永興益置重兵以為諸路<lb/>
根本春秋擇重臣廵邉春則量禦備之力遷其軍馬入<lb/>
就倉牧命守將修治城塹利器用以待防秋之政令秋<lb/>
則閱訓練之法蒐補之術審官吏勞能以明陞黜之典<lb/>
<pb n="KR2b0019_WYG_137-15a"/>
按賦輿盈虛以通貨食之計以嚴戰守之備但邉城能<lb/>
堅守已足敝賊若將帥各盡用未有不為國建功者也<lb/>
九月丁未朔以環州烏貴族蕃官廵檢右侍禁慕恩為<lb/>
閤門祗候陜西部署司言恩拒西賊有勞也<lb/>
戊申詔鏁㕔舉人自今文舉許應三舉武臣兩舉<lb/>
庚戌鄜延都鈐轄兼知鄜州西上閤門使忠州刺史張<lb/>
亢為并代鈐轄專管勾麟府軍馬公事代康徳輿也時<lb/>
元昊已破豐州引兵屯琉璃堡縱騎鈔麟府間二州閉<lb/>
<pb n="KR2b0019_WYG_137-15b"/>
壁不出民乏水飲黄金一兩易水一杯朝廷議棄河外<lb/>
守保徳軍以河為界未果因徙亢使經度之亢单騎扣<lb/>
府州城門闗不啓亢曰我新軍馬也出所受敇示城上<lb/>
既入即開門縱民采薪芻汲澗谷然敵騎猶時出鈔掠<lb/>
漢田亢以州東焦山有石炭穴為築東勝堡下城旁有<lb/>
蔬畦為築金城堡州北渉坑有水泉為築安定堡置兵<lb/>
守之募人穫于外腰鎌與持兵衛送者均所得時禁兵<lb/>
敗北無鬬志乃募役兵夜潜隘道邀擊敵遊騎比明或<lb/>
<pb n="KR2b0019_WYG_137-16a"/>
持首級來獻亢犒勞之衣以錦袍禁兵始慙奮曰我顧<lb/>
不若彼乎又縱使飲博士窘乏幸利皆願一戰亢知可<lb/>
用始謀擊琉璃堡諜伏賊寨旁草中見老羌方炙羊脾<lb/>
占吉凶驚曰明日當有急兵且趣避之皆笑曰漢兒方<lb/>
藏頭膝間何敢至此亢知無備夜引兵襲擊大破之斬<lb/>
首二百餘級敵棄堡遁去乃築宣威寨於駞溝捍冦路<lb/>
<hi>宣威寨南至府州六十里武經邉防云爾亢築堡寨並附見按明鎬傳鎬為河東都漕乃修建寜中候百勝寨</hi>
<hi>鎮川清寨堡凡五城鎬除都漕則在此後七日也</hi>　鄜延都監西京作坊使貴<lb/>
<pb n="KR2b0019_WYG_137-16b"/>
州刺史王信為本路鈐轄兼兩路都廵檢使信初為鄜<lb/>
延都監始至之夕敵衆號數萬傅城軍吏氣懾不知所<lb/>
為信領勁兵二千夜出南門與賊戰不利失其前鋒因<lb/>
按兵不動遲明潜上東山整軍乗勢而下擊走之追襲<lb/>
大獲而還葛懐敏敗信又出兵拒賊俘斬甚衆　中書<lb/>
樞宻院言近為西賊冦麟府己發兵往并代策應詔劄<lb/>
與知并州楊偕除并州合駐大軍外麟府州比舊増屯<lb/>
餘即分布黄河東岸諸州交相應援<hi>此據朔厯</hi>
<pb n="KR2b0019_WYG_137-17a"/>
辛亥遣東頭供奉官閤門祗候任黄裳按視嵐石隰州<lb/>
保徳火山岢嵐軍地形平濶處鑿為溝塹以限戎馬<lb/>
壬子知永興軍范雍請下三司舉官於河東産鐡州軍<lb/>
鑄大錢以助陜西軍費仍罷興元等處輦致小鐡錢從<lb/>
之<lb/>
乙夘以權鹽鐡判官侍御史蕭定基祠部員外郎集賢<lb/>
校理判户部勾院王琪並提舉計度江南東西荆湖南<lb/>
北路鹽酒公事琪言四路民間鹽不足酒課嵗不登請<lb/>
<pb n="KR2b0019_WYG_137-17b"/>
與定基俱往尋復命制置發運使楊告兼計度利害琪<lb/>
言大禧初嘗以荆湖鹽估髙詔斤減三錢或二錢自後<lb/>
利入寖損請復舊估可嵗増緡錢四萬許之制置司又<lb/>
言比年河流淺涸漕運艱阻糜費益甚請量増江淮兩<lb/>
浙荆湖六路糴鹽錢下三司議三司奏荆湖已嘗増錢<lb/>
餘四路三十八州軍請斤増三錢或四錢詔俟河流通<lb/>
運復故既而制置司又置轉般倉於江州益漕船及傭<lb/>
客舟以還因請六路五十一州軍斤増五錢<hi>自琪言天禧初至斤</hi>
<pb n="KR2b0019_WYG_137-18a"/>
<hi>増五錢並據本志</hi>自是鹽酒課嵗増三十萬六千餘緡<hi>此段據王琪及</hi>
<hi>蕭定基墓誌并史志増入琪本傳亦云嵗増課三十萬緡楊告兼計度乃壬申日今并書告等計度並不及酒</hi>
<hi>不知何故當考</hi>　賜秦州小洛門采造務及延州修三闗城役<lb/>
卒緡錢<lb/>
戊午杖殺中書守堂官周卞于都市坐於内降度僧敕<lb/>
内偽益童行三十四人也事既覺開封府止按餘人而<lb/>
不問堂吏知制誥富弼時紏察刑獄白執政請以吏付<lb/>
開封執政指其坐曰公即居此無為近名弼正色不受<lb/>
<pb n="KR2b0019_WYG_137-18b"/>
其言曰必得吏乃止執政滋不悅初劉從徳之妻遂國<lb/>
夫人者王䝉正女也嘗出入内庭或云得幸于上後獲<lb/>
譴奪封罷朝謁久之出入如故諫官張方平再以䟽論<lb/>
列皆留中既而有詔復封遂國弼繳還詞頭封命遂寢<lb/>
唐制惟給事中得封還詔書中書舍人繳還詞頭盖自<lb/>
弼始也<hi>仁録附傳云周日宣今從實録或日宣即卞也弼繳還詞頭罷遂國之封此據别志不得其時</hi>
<hi>按弼青州謝中使賜茶藥劄子云知制誥兩曽繳還詞頭及糾察刑獄舉堂吏詐作戒諜然則繳還詞頭當在</hi>
<hi>糾察刑獄以前也日月既不可考今附誅堂吏後兩曽繳還詞頭此一事不知其一又何事也按劉從徳之妻</hi>
<pb n="KR2b0019_WYG_137-19a"/>
<hi>王蒙正女也景祐四年蒙正坐私其父婢除名流廣南即詔從徳妻自今不得入内其獲譴奪封事實録不載</hi>
<hi>别志所云必有據今從之然則志稱寳元中恐年名差誤當是景祐間耳</hi>
寳元初青州人趙宇上書言元昊必反宰相以為狂責<lb/>
文學參軍福州安置及元昊反宇自訟所部勿受遂逃<lb/>
至京師復上書且言劉平勇而無謀必敗宰相益怒下<lb/>
開封府令府司以在官無故亡法劾宇司録陳希亮奏<lb/>
乞取宇所上書付所司治即其言騐不當加責宇由此<lb/>
得釋劉平既敗乃授宇青州司馬宇復上大衍陣圖及<lb/>
<pb n="KR2b0019_WYG_137-19b"/>
繋說七篇己未以宇為環州軍事推官<hi>英宗實録希亮附傳云青州男</hi>
<hi>子趙宇蘓軾作希亮傳亦云青州民然附傳云責授文學參軍福州安置蘓乃云流建州且既云責授則疑宇</hi>
<hi>上書時必已有官但史記不詳耳編年以為萊州布衣與二傳異今從二傳作青州人從附傳作流福州蘓傳</hi>
<hi>又云授宇徐州推官盖誤也</hi>
庚申以鄜州環慶兩路都廵檢使東頭供奉官閤門祗<lb/>
候趙瑜為内殿承制瑜奏與西賊接戰有武騎長行鄭<lb/>
福斬偽觀察使懐克及賊射中臣馬而吐渾副兵馬使<lb/>
羅榮推馬與臣遂却賊而歸瑜既䝉賞亦補榮為軍使<lb/>
<pb n="KR2b0019_WYG_137-20a"/>
鄭福為十將　廣南東路轉運使言商人邵保至占城<lb/>
國見軍賊鄂鄰等百餘人羈縻在其國中詔本路選使<lb/>
臣二人持詔書器幣賜占城國主執送賊酋于闕下餘<lb/>
黨令就戮之始鄰與廣州兵逆戰海中值大風有告鄰<lb/>
溺死者州以事聞提㸃刑獄南昌袁抗獨曰是日風勢<lb/>
趣占城鄰未必死也既而果得鄰於占城<lb/>
辛酉知秦州韓琦復為起居舍人知慶州范仲淹復為<lb/>
户部郎中琦上䟽曰<hi>𤦺此䟽據家傳即在復起居舍人後今附見當考</hi>臣三數<lb/>
<pb n="KR2b0019_WYG_137-20b"/>
年來將命奔走未嘗寜居自陜西纔踰年嵗兩趨窮塞<lb/>
皆㑹賊至既不能親冒矢石應機制變而但激勵將卒<lb/>
申明賞罰以晝繼夜實忘寢食所期立分寸之效以報<lb/>
陛下用臣之意不幸天未助順諸將自用而有山外之<lb/>
敗卒被明譴志不克遂然尚有計慮豈敢以釋去重責<lb/>
偷安循黙猶冀陛下亦不以臣一失驅策棄而不用竊<lb/>
以西賊叛命以來言邉事者盖以萬計皆人持所見獻<lb/>
忠於上而朝廷廣務聽納纎悉必行其間大抵欲保疆<lb/>
<pb n="KR2b0019_WYG_137-21a"/>
守境愛民省用者多矣所謂保疆守境者則曰賊衆我<lb/>
寡不可較力但來則收民閉壘示以持重郊野之外不<lb/>
暇救也殊不知承平以來㳂邉之民日以繁盛所居必<lb/>
近田畆有蓄積室廬之便樂土重遷自去年九月賊犯<lb/>
鎮戎軍之後經畧司專差籠竿城監押馬為美勸誘山<lb/>
外之民入居城寨而竟欺為美終不移徙臣博詢其故<lb/>
則曰今細民一家大率數口耕穫之時老㓜皆須在野<lb/>
至於伐薪汲水悉便其用既令入保城寨不唯無所居<lb/>
<pb n="KR2b0019_WYG_137-21b"/>
止兼薪水以來亦須市買以此甘在田野賊來方始逃<lb/>
避或則全家被虜又自環慶抵於涇原㳂邉屬户踰數<lb/>
十萬自來以官軍勢弱不能保全皆有去就之意竊謂<lb/>
若以見屯之兵為保境之計則慮嵗月之間邉民苦其<lb/>
屠掠盡徙内地諸族屬户皆與賊合縁邉城寨數百里<lb/>
外田野一空唯存孤壘則嵗計糧草何從而出以分散<lb/>
之卒禦專一之兵未知何時可息兹患賊既知無後患<lb/>
則席勝深入闗輔根本能不揺乎所謂愛民省用者則<lb/>
<pb n="KR2b0019_WYG_137-22a"/>
曰民為邦本不可重困縁邉戍卒漸可裁減若但守禦<lb/>
不必兵多則可以省科斂之煩轉餉之苦矣殊不知賊<lb/>
勢未弭邉害滋大日朘月削所傷益多斯皆利於近而<lb/>
局於逺顧其小而遺其大若為國家長久之䇿則不然<lb/>
夫以祖宗之徳業陛下之仁聖天下之事力而使小羌<lb/>
常遂併兵之一䇿不敢與較但謂彼衆我寡而為蹙境<lb/>
棄民之計豈不惜哉臣所以盡忠憂國豈忍隠而不言<lb/>
今鄜延涇原環慶三路除駐劄防守兵馬之外可以各<lb/>
<pb n="KR2b0019_WYG_137-22b"/>
那一萬人聚於鄜慶渭三州臣今為陛下計者莫若於<lb/>
鄜慶渭三州各更益兵三萬人㧞用有勇畧將帥三員<lb/>
統領訓練預先分定部曲逺設斥堠於春秋西賊舉動<lb/>
之時先據要害賊來則㑹駐劄之兵觀利整陣併力擊<lb/>
之又於西賊未經㸃集之際出三州已整之兵淺入大<lb/>
掠或破其和市或招其種落或更築壘拓地廣招強人<lb/>
别立經制以助正軍屬户有助賊者即㑹兵宻行破蕩<lb/>
諸族見此事勢自然無去就之意漸可驅使既不能為<lb/>
<pb n="KR2b0019_WYG_137-23a"/>
亂則可以嚴青鹽粟帛之禁勿使與賊交通朝廷節儉<lb/>
省費傾内帑三分之一分助邉用以金帛賜逐路帥臣<lb/>
使行間覘賊則動静先知遇盛暑則那次邉就食糧草<lb/>
如此則三二年間賊力漸屈平定有期誠暫勞永逸之<lb/>
長筭也或曰益兵數多豈可驟然招置臣謂揀刺土兵<lb/>
自有祖宗舊法在行與不可行耳果行之又何難哉且<lb/>
土兵既壯則沿邉拱聖龍衞雲武神騎又神衞龍騎等<lb/>
軍應係劄團練兵漸可代還以實京師為強幹弱枝之<lb/>
<pb n="KR2b0019_WYG_137-23b"/>
固則内外安矣　益州草澤張俞為試校書郎俞郫人<lb/>
俊偉有大志遊學四方屢舉不第康定初准詔上書論<lb/>
邉事知州楊日嚴薦俞久居三秦識虜形勢宜賜召問<lb/>
王拱宸安撫西川又稱其才詔令赴闕俞辭以父老復<lb/>
上書請遣使諭契丹俾與西賊相攻庶可完中國之力<lb/>
并貽書宰相吕夷簡極陳治天下之要且曰既失之東<lb/>
隅當收之桑榆夷簡重其言謂俞所上書郭元振不及<lb/>
也於是就命以官俞表請授其父顯忠許之隠居青城<lb/>
<pb n="KR2b0019_WYG_137-24a"/>
山前後凡六詔敦遣卒不起<lb/>
甲子詔臣僚自今遇奏薦子孫等恩澤乞改換差遣如<lb/>
已經改換差遣者無得重疊乞升差遣<lb/>
乙丑詔京東西災傷州軍秋稅以等第蠲放尚慮貧民<lb/>
輸送不逮委轉運使體量以聞其逃徙者並與倚閣<lb/>
又詔河東縁邉州軍縣鎮置烽火䑓<lb/>
壬申知府州如京使折繼閔為宫苑使普州刺史知麟<lb/>
州禮賔副使苖繼宣為禮賔使資州刺史並以城守之<lb/>
<pb n="KR2b0019_WYG_137-24b"/>
勞也　先是屯田員外郎張㫖通判府州州依山無外<lb/>
城㫖將築之州將曰吾州據險敵必不來㫖不聽城垂<lb/>
就冦大至乃聫巨木補其罅守以強弩時中外不相聞<lb/>
者累日民心震恐庫有買馬綵數千㫖矯詔賜守卒卒<lb/>
皆東望呼萬嵗賊以救至州無井民取河水以飲賊斷<lb/>
其路㫖夜開門率兵擊賊少郤以官軍壁兩旁使民出<lb/>
汲復以渠泥覆草積督居民乗城力戰賊死傷者衆遂<lb/>
解去以功遷都官員外郎㫖河内人也　麟州都監王<lb/>
<pb n="KR2b0019_WYG_137-25a"/>
凱者全斌曾孫嘗出雙峰橋染杖谷遇敵破之又破龐<lb/>
青黄羅部再戰于伺候峰前後斬首三百八十七級焚<lb/>
蕩驅獲馬牛槖駞器械以數千計敵圍麟州乗城距鬬<lb/>
晝夜三十一日始解去特遷西頭供奉官代還敵猶鈔<lb/>
掠道不通以為内殿崇班麟府路縁邉都廵檢使與同<lb/>
廵檢張岊䕶糧道于青美朗敵大至與岊相失乃分兵<lb/>
出其後夾擊之復與岊合斬首六十五級又入兎毛川<lb/>
賊衆三萬凱以兵六千陷圍流矢中面鬬不解至暮敵<lb/>
<pb n="KR2b0019_WYG_137-25b"/>
潰又斬首百八十六級自蹂踐死者以數千遷南作坊<lb/>
副使張岊者府谷人以貲為牙將有膽畧善騎射天聖<lb/>
中西夏偽觀察使阿裕爾冦麟州虜邉户約還子然後歸<lb/>
所虜麟州還其子而阿裕爾輙背約安撫使遣岊詰問岊<lb/>
徑造帳中以逆順諭阿裕爾阿裕爾語屈留岊共食阿裕爾抽<lb/>
佩刀貫大臠㗖岊岊引吻就刀食肉無所憚阿裕爾復弦<lb/>
弓張鏃指岊腹而彀岊食不輟神色自若阿裕爾撫岊背<lb/>
曰真男兒也翌日又與岊縱獵雙兎起馬前岊發兩矢<lb/>
<pb n="KR2b0019_WYG_137-26a"/>
連斃二兎阿裕爾驚服遺岊馬槖駞悉歸所虜如故約州<lb/>
將補為來逺寨主手殺偽首領阿裕爾奪其甲馬時年<lb/>
十八名動一軍<hi>天聖自元年至九年事不見阿裕爾子來歸</hi>元昊犯鄜延麟府<lb/>
進兵岊以教練使從折繼閔破拉旺當阿爾兩族射殺數<lb/>
十人斬偽軍主鄂博以功補下班殿侍三班差使時賊<lb/>
騎方熾中人促賜軍衣至麟州敵騎充斥不得前康徳<lb/>
輿管勾軍馬司事遣岊馳騎五十往䕶之至青美朗遇<lb/>
賊接戰流矢貫雙頰岊㧞矢鬬愈力奪馬十二疋而還<lb/>
<pb n="KR2b0019_WYG_137-26b"/>
賊圍府州攻甚急城西南隅庳下賊將登衆囂曰城破<lb/>
矣岊乗陴大呼令兩人持一人來賊為之稍却衆乃安<lb/>
飛矢中右目下身被三創晝夜督守又帥死士開闗䕶<lb/>
州人汲河比圍解城中不乏水以勞遷右班殿直然賊<lb/>
游兵嘗往來境中邀奪饋運以岊為麟府州道路廵檢<lb/>
至深栢塢遇賊數千分兵追擊斬首百餘級奪兵械馬<lb/>
數百近郊民田比秋成未敢穫岊以計千張亢得歩卒<lb/>
九百人䕶之大敗賊於龍門川從諸將通麟州糧道破<lb/>
<pb n="KR2b0019_WYG_137-27a"/>
賊於栢子寨改右班殿直内侍宋永誠傳詔寨下岊䕶<lb/>
永誠遇賊三松嶺賊以精騎挑戰矢中岊臂猶躍馬左<lb/>
右馳射諸將乗勝而進賊皆奔潰特改西頭供奉官以<lb/>
為賞薄又遷内殿崇班賊破豐州將據有其地岊與諸<lb/>
將一日數戰破偽容州刺史雅布移守貴三寨俘獲萬<lb/>
計遷禮賔副使　又有王吉者麟州通引官州被圍急<lb/>
苖繼宣募吏民通信求援吉應募繼宣問須㡬人從行<lb/>
吉曰今敵騎百重無所用衆請變服為敵装挾弓矢齎<lb/>
<pb n="KR2b0019_WYG_137-27b"/>
糗糧詐為夏人夜縋出遇敵問則為敵語答之兩晝夜<lb/>
然後出敵寨之外走詣府州告急府州遣將兵救之吉<lb/>
復間道入城城中皆呼萬嵗及圍解除吉奉職本州指<lb/>
使吉嘗從王凱及中貴人將兵數千人卒遇敵數萬騎<lb/>
中貴人惶恐以手帛自經吉曰官何患不得死何不且<lb/>
令吉戰若吉不勝死未晩也因使其左右數人守中貴<lb/>
人曰貴人不虞當盡斬若屬因將所部先登射殺敵大<lb/>
將敵衆大奔衆軍乗之敵墜崖死者萬餘人又嘗與敵<lb/>
<pb n="KR2b0019_WYG_137-28a"/>
戰其子文宣年十八從行戰罷不見文宣其麾下請入<lb/>
敵中求之吉止之曰此兒為王吉子而為敵所獲尚何<lb/>
以求為頃之文宣挈二首以至乃喜曰如此真我子也<lb/>
吉每與敵戰所發不過一矢即舎弓間袒而入手殺數<lb/>
人然後反曰及其張弓挾矢之時直往抱之彼倉卒無<lb/>
拒我則成禽矣吾前後數十戰未嘗發両矢也吉與張<lb/>
岊齊名卒皆不至顯官<lb/>
癸酉降并代副部署通州團練使王元為左衛將軍陵<lb/>
<pb n="KR2b0019_WYG_137-28b"/>
州團練使鈐轄東染院使台州刺史康徳輿為東染院<lb/>
副使鈐轄供備庫使楊懐志為供備庫副使先是有蕃<lb/>
部宻拉為殿侍求錦袍驛料徳輿不與宻拉頗出怨言<lb/>
或譛宻拉與賊通戰則反射漢人宻拉無以自明乃謀<lb/>
附賊指揮使張岊聞之召宻拉與飲宻拉泣曰我豈附<lb/>
賊者盖逃死爾岊以告徳輿曰宻拉叛信矣不可不殺<lb/>
元昊方屢入冦徳輿不聽曰今日豈殺蕃部時耶岊曰<lb/>
叛者特宻拉非衆所欲也請為君召與飲仆崖谷中聲<lb/>
<pb n="KR2b0019_WYG_137-29a"/>
言墮馬死安知漢殺之徳輿猶豫不决以問所親所親<lb/>
惡岊短毁之岊計不得行折繼閔聞賊將至以告徳輿<lb/>
徳輿怒曰君不召之何以知其來也賊果以宻拉為鄉<lb/>
導自後河川入襲府州蕃漢欲入城徳輿閉門不納或<lb/>
降賊或為賊殺不可勝計賊既圍府州徳輿與元及懐<lb/>
志按兵不出戰但移文轉運司調軍食轉運副使文彦<lb/>
博籍民輦運至境以俟而徳輿終不敢出及豐州陷才<lb/>
出屯州城外數里三日而還居民望見以為冦復至皆<lb/>
<pb n="KR2b0019_WYG_137-29b"/>
棄其所齎入保城郭彦博以其事聞故責及之然止坐<lb/>
不出戰其他則朝廷不悉聞也<lb/>
甲戌參知政事晁宗慤落起復　太常丞直集賢院田<lb/>
况為右正言<lb/>
乙亥詔天下立義倉自乾徳初置義倉未久而罷明道<lb/>
二年詔議復之不果景祐中集賢校理王琪上䟽引隋<lb/>
唐故事請復置曰唐貞觀中自王公以下墾田畆稅二<lb/>
升其實太重至永徽之後自上户以降計户出粟亦復<lb/>
<pb n="KR2b0019_WYG_137-30a"/>
不均今宜令五等以上户計夏秋二㪷别輸一升隨稅<lb/>
以入水旱稅減則免輸州縣擇便地别置倉貯之領於<lb/>
轉運使今以一中郡計之正稅嵗入十萬石則義倉嵗<lb/>
得五千石推而廣之其利博矣因言明道中最為饑歉<lb/>
國家欲貸饑民則兵食不足故民有流轉之患是時兼<lb/>
并之家出粟數千石即補官是豈以爵為輕歟特愛民<lb/>
濟物不獲已而為之爾與夫乗嵗之豐收羡餘之入於<lb/>
天下之廣為無窮之利豈不大哉且兼并之家占田常<lb/>
<pb n="KR2b0019_WYG_137-30b"/>
廣則義倉所入常多中下之家占田常狹則義倉所入<lb/>
常少及水旱賑給則兼并之家未必待此而濟中下之<lb/>
民實先受其賜矣損有餘補不足天下之利也事下有<lb/>
司㑹議者異同而止於是琪復上其議上納之已而衆<lb/>
論紛然以為不便遂詔第令上三等户輸粟尋復罷<hi>止令</hi>
<hi>上三等戸輸義倉乃明年正月戊午日事</hi>
是月以虢州朱陽縣鑄錢監為朱陽監又以商州洛南<lb/>
縣鑄錢監為阜民監<hi>朱陽監實録見是月壬申獨無阜民監今附此</hi>
</p>
<p>
</p>
  </div>
</body>
</text>
</TEI>
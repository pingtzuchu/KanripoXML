<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻八十九</head> <lb/>
    <p>
<pb n="KR2b0019_WYG_093-1a"/>
欽定四庫全書<lb/>
　續資治通鑑長編巻八十九<lb/>
　　　　　　　　　　　　　宋　李燾　撰<lb/>
　　真宗<lb/>
天禧元年春正月辛丑朔奉天書升太初殿行薦獻之<lb/>
禮奉上冊寳衮服又詣二聖殿奉上絳紗袍奉幣進酒<lb/>
諸路分設羅天大醮先建道場前七日致齋禁屠宰刑<lb/>
罰止凶穢坊市三日不得飲酒食肉軍校牙将道釋耆<lb/>
<pb n="KR2b0019_WYG_093-1b"/>
夀悉集寺觀軍營民舍就門庭設香燭望拜官吏服非<lb/>
齊斬悉預餘不得惨服諸路令轉運使察之是日上齋<lb/>
于景靈宮壬寅奉上冊寳僊衣于天興殿禮畢車駕還<lb/>
内羣臣入賀于崇徳殿<lb/>
丙午詔以是月十五日行宣讀天書之禮<lb/>
己酉命攝太尉向敏中奉上太廟六室加謚冊寳<lb/>
庚戌親饗六室是日上齋于南郊之青城<lb/>
辛亥奉天書合祭天地以太祖太宗並配還御正陽門<lb/>
<pb n="KR2b0019_WYG_093-2a"/>
大赦天下常赦所不原者咸除之賞賜如東封例免灾<lb/>
傷州軍見欠田租及和糴减荆湖南路鹽價蠲天下逋<lb/>
欠雖盗用經三十年者亦蠲之令有司速定茶鹽條貫<lb/>
惟務便民勿拘嵗課合入令録人歴任無過者吏部銓<lb/>
考課以聞江淮上供米特權罷今年春運一次　先是<lb/>
著作郎集賢校理張師徳判三司都理欠憑由司<hi>祥符八年</hi>
<hi>九月事</hi>建言有逋負官物而被繫本非侵盗若惸獨貧病<lb/>
無以自償願因慮囚蠲免之上納其言於是遍及諸路<lb/>
<pb n="KR2b0019_WYG_093-2b"/>
　群臣上尊號册寳于天安殿<lb/>
壬子上與宰相及諸司三品宗室刺史知雜御史以上<lb/>
駙馬都尉致齋以王欽若為宣讀天書禮儀使設玉皇<lb/>
像於天安殿天書位於東聖祖位於西建道場乙夘三<lb/>
鼓四籌上於殿上西向立羣臣朝服陞殿分侍儀衛使<lb/>
奉天書册玉皇前攝中書令任中正跪稱嗣天子臣某<lb/>
謹與宰相等宣讀天書講求聖意䖍思睿訓撫育生民<lb/>
王旦跪取左承天門天書置案上攝殿中監張景宗張<lb/>
<pb n="KR2b0019_WYG_093-3a"/>
繼能捧案攝司徒王曽攝司空張知白跪展攝太尉向<lb/>
敏中宣讀每句畢即沈思其指云此句天命訓皇帝某<lb/>
事或云奉天或云愛民攝中書令王欽若執筆抄録宣<lb/>
讀畢攝侍中張是跪奏嗣天子臣某敢不䖍遵天命儀<lb/>
衛使跪納天書于匣中又取功徳閣泰山天書宣讀王<lb/>
欽若進所録天書意上跪受登歌酌獻奉天書於輦天<lb/>
書意於輿還内遂謁玉清昭應宫上作欽承寳訓述示<lb/>
羣臣<lb/>
<pb n="KR2b0019_WYG_093-3b"/>
丙辰謁景靈宫遂幸㑹靈觀<hi>上作欽承寳訓述實録在二月甲戌今從本紀即見</hi>
<hi>于此</hi>
丁巳謁啟聖院太宗神御<lb/>
戊午謁普安院元徳皇太后聖容<lb/>
壬戌詔以四月一日為天禎節其制度悉如天貺云<hi>功徳</hi>
<hi>閣天書至是始布告天下不知何也</hi>
先是内殿承制魏化基言汴水悍激多因橋柱壊舟遂<lb/>
獻無脚橋式編木為之釘貫其中詔化基與八作司營<lb/>
<pb n="KR2b0019_WYG_093-4a"/>
造至是三司度所費功踰三倍乃詔罷之<lb/>
癸亥詔重上舒州靈僊觀聖祖衮服<lb/>
甲子令京東西河北陜西淮南江浙災傷州軍出𣙜務<lb/>
酒糟濟貧民<lb/>
丙寅命宰相王旦為兖州太極觀奉上册寳使尚書右<lb/>
丞趙安仁副之　知建昌王耿上書言時政要務凡七<lb/>
事一曰省災異二曰廣言路三曰明享祀四曰正服用<lb/>
五曰察黨與六曰謹修養七曰嚴邉備上覧而嘉之<lb/>
<pb n="KR2b0019_WYG_093-4b"/>
丁卯幸太一宫遂幸奉先禪院謁聖祖昭憲皇后真容<lb/>
奠秦國成聖繼明夫人墳<lb/>
戊辰罷陜西采盧甘石　免内殿承制帶御器械符承<lb/>
諒削一任承諒昭夀子嘉興縣主婿主楚王元佐女也<lb/>
先是求外任遂詔落職為黄州都監既復因主入奏請<lb/>
留京師上怒其反復故責之　䕫州路轉運使臧奎言<lb/>
所部榖貴詔賑之<lb/>
己巳給事中孫僅卒上曰僅篤於儒學性端慤中立無<lb/>
<pb n="KR2b0019_WYG_093-5a"/>
競深可惜也命遷其子官　有司言冬至祀圜丘舊命<lb/>
獻官十四員伏思神位甚多陞降頻煩未盡恭恪望於<lb/>
前數外量増七員雩祀大饗並請増一貟夏至方丘蜡<lb/>
祭百神並増二貟奏可<lb/>
二月庚午朔詔災傷州軍所糶常平倉榖止收元糴價<lb/>
其省倉斗不得過百錢<lb/>
辛未遣使臣二十九人分徃諸路料簡廂軍赴闕　三<lb/>
司假内蔵庫錢五十萬貫<lb/>
<pb n="KR2b0019_WYG_093-5b"/>
壬申上御正陽門觀酺自是凡五日<lb/>
甲戍給左右廵使常從三人臺直官二人主簿一人從<lb/>
臺司之請也上曰唐制臺省從人頗多盖差役編民免<lb/>
其課調今悉仰給官司從簡法也　曹瑋言陜商人入<lb/>
中糧草交引愈賤總虛實錢百千鬻之才得十二千請<lb/>
於永興鳯翔河中府官出錢市之奏可<hi>本志云鬻於市才八九千今從</hi>
<hi>實録曹瑋言㑹要在五日甲戌</hi>既而詳定茶鹽司又言交鈔總虛實錢<lb/>
五千者向來官給十三千至十九千市之今鬻於市止<lb/>
<pb n="KR2b0019_WYG_093-6a"/>
獲八九千恐豪商乘其賤價不於官場入中復虞西鄙<lb/>
軍食闕乏請官自收市以九千為凖從之<hi>實録在二月癸巳今移見</hi>
<hi>此曹瑋於去年十一月已改授秦州部署命李及知秦州而實録於此又云知秦州曹瑋盖瑋知秦州日所言</hi>
<hi>也</hi>交引愈賤盖所給茶多不精商人罕有饒益故也<hi>此據</hi>
<hi>本志</hi>　亳州言修天浄宫畢初宿州臨渙縣有天浄宫言<lb/>
李母感星之所也上將朝謁太清宫丁謂繪圖以聞遣<lb/>
内侍詣宫設醮遂詔重脩及是畢工初割臨渙𨽻亳州<lb/>
或言其輸稅不便於是止取臨渙之大李一鄉以附亳<lb/>
<pb n="KR2b0019_WYG_093-6b"/>
而宿人便之<hi>言其不便據實録㑹要乃吏部郎中李及所奏止割一鄉據李廸附𫝊則廸知亳州</hi>
<hi>日所請按及時已在秦州廸時又在翰林今皆削其名不著</hi>
乙亥三司言河北昨買絹三十萬匹本路以蝗旱减其<lb/>
三之一今請令京東路買十萬匹上曰京東災傷甚於<lb/>
河北安可重擾吾民乎亟罷之<lb/>
丁丑詔别置諫官御史各六員増其月俸不兼他職每<lb/>
月湏一員奏事或有急務聽非時入對及三年則絀其<lb/>
不勝任者先是上謂宰相曰朕以去秋螟蝗因内自省<lb/>
<pb n="KR2b0019_WYG_093-7a"/>
天下至廣豈民政有闕耶比聞外廷浮議謂朝廷鮮納<lb/>
諫諍殊不知羣臣言事朕毎虛懐聽受茍有可採隨即<lb/>
施行盖中外之人猶未深悉爾且今朝士中固多才識<lb/>
近覧賦頌之作尤覺文風丕變直言讜論豈無其人當<lb/>
下詔列置臺省官專主諫奏然所選尤須謹厚端雅識<lb/>
大體者至於比周浮薄朕不取焉王旦等曰陛下聖政<lb/>
日懋多士如林尚復孜孜詢求如恐不及必有竒才上<lb/>
副推擇　吏部銓言合入令録選人願折資入司理参<lb/>
<pb n="KR2b0019_WYG_093-7b"/>
軍者自今望與録事俸料止於五千從之<lb/>
戊寅内外官並加恩司徒兼門下侍郎平章事王旦加<lb/>
太保中書侍郎兼兵部尚書平章事向敏中加吏部尚<lb/>
書楚王元佐領雍州牧相王元偓加尚書令兼中書令<lb/>
為成徳鎮寧等軍節度使進封徐王彭王元儼加太保<lb/>
為鎮海天平節度使夀春郡王受益兼中書令樞宻使<lb/>
同平章事王欽若加右僕射定難節度使趙徳明加太<lb/>
傅三公併除雙員自旦及元儼始州牧自元佐始　上<lb/>
<pb n="KR2b0019_WYG_093-8a"/>
作㑹靈觀銘元符論頌思政論仍出正說十巻春秋要<lb/>
言三巻清景殿書事詩百篇召輔臣至龍圖閣示之<lb/>
河東提㸃刑獄司言晉絳蝗旱物價騰踊百姓流移望<lb/>
閣去秋殘稅詔可上曰前轉運使言並無災傷何也冝<lb/>
按視以稱朕軫䘏之意<lb/>
庚辰補新羅人洪橘鮮為應天府都知兵馬使賜衣服<lb/>
緡錢橘鮮仕本國為承㫖國王遣其詐遁入契丹偵機<lb/>
事以歸朝廷故也<lb/>
<pb n="KR2b0019_WYG_093-8b"/>
辛巳上作三惑論三惑歌并注仍繢畫刻板摹本以賜<lb/>
輔臣　以東染院使平州刺史曹克明知桂州兼冝融<lb/>
等州都廵檢使殿直閤門祗候馬玉為冝融等州廵檢<lb/>
都監並兼管勾溪洞事以虎翼雄武二指揮𨽻之如蠻<lb/>
冦驚擾即益以戌兵及新募忠敢軍給使冦平如故賜<lb/>
克明等洎内侍王文慶楊守珍器帛賞其平撫水之功<lb/>
也初克明與玉分路入討玉所向力戰屢敗蠻軍是時<lb/>
朝廷意在招撫數詔諭克明而克明亦憚深入屢移文<lb/>
<pb n="KR2b0019_WYG_093-9a"/>
止玉玉至如門團為蠻所扼不得進克明遷延顧望月<lb/>
餘乃至撫水州與䝉承貴等約盟而還然其後撫水蠻<lb/>
亦屢入冦論者謂玉以兵威震蠻中蠻人畏之至號馬<lb/>
大王為克明所制不得前終貽邉患人多歸咎克明<hi>此據</hi>
<hi>克明正𫝊所載馬玉未詳何許人玉已見去年九月丁巳</hi>　發常平倉粟置場十四<lb/>
出糶以濟貧民京市物貴故也　令三宫觀差减醮紙<lb/>
念和市輦送之勞也<lb/>
壬午詔京朝官改秩至今年正月十一日郊禮及三歲<lb/>
<pb n="KR2b0019_WYG_093-9b"/>
不限中外守職但非犯入已贓令審官院攷課以聞當<lb/>
議遷陟<hi>本紀但云詔京朝官改秩及三年者不限内外令審官院考課以聞與去年九月戊辰詔不甚</hi>
<hi>異今從本志明著之</hi>既而審官院請非時衝替及因罪譴監當未<lb/>
滿一任及在任降差遣人其見任官雖及三年或經考<lb/>
課不改官者更不勘㑹詔應非時衝替降差遣人見任<lb/>
官及年限而未考課或考課而不遷其後又及三年非<lb/>
贓濫者悉許考較以聞上謂宰相曰京朝官有曠弛不<lb/>
治衆所共知而無顯過者考課之際苐以久次遷擢此<lb/>
<pb n="KR2b0019_WYG_093-10a"/>
非沮勸之道也嘗記朝士有趙嚴者在河朔以罪降差<lb/>
遣去年審官引對例亦改官近聞嗜酒廢職若此之類<lb/>
尤冝志之<hi>此據寳訓審官院所請實録在三月壬子今并書之</hi>　先是諸王子初<lb/>
授官即為諸衞將軍餘以父官及族属親疎差等詔宗<lb/>
正卿趙安仁參議定制安仁請以宣祖太祖孫初䕃授<lb/>
諸衛將軍曽孫授右侍禁元孫授右班殿直内父爵髙<lb/>
聽從髙䕃其事縁特㫖者不以為例又詔中書樞宻院<lb/>
詳定行之<lb/>
<pb n="KR2b0019_WYG_093-10b"/>
癸未以新除工部侍郎參知政事張知白為金紫光禄<lb/>
大夫依前給事中加功臣勲邑餘如故先是知白以郊<lb/>
恩進秩再表固讓上不許復奉章懇請入對自陳者數<lb/>
上敦諭終不能奪給事中參知政事王曽曰臣與知白<lb/>
並新䝉擢用今又増秩實不遑安望並寢恩命上曰知<lb/>
白懇讓無他意但以卿為諫議大夫班在上已為給事<lb/>
中在下固讓之欲品秩有叙爾且近臣著位皆以先後<lb/>
為次茍堅確如此朕亦無吝曽又曰知白才識素優况<lb/>
<pb n="KR2b0019_WYG_093-11a"/>
先朝登名比臣實為宿舊願陞知白班在臣上則兩得<lb/>
其冝上不許乃從知白所請而優加名數焉<hi>知白𫝊云知白心不</hi>
<hi>能平故力辭所遷官今但從實録且載上語著位自有定制知白何不平之有恐史官或加潤飾耳宋敏求春</hi>
<hi>明退朝録云二府舊以官相壓李文正公自文明殿學士工部侍郎為參知政事而宋惠安公自左諌議大夫</hi>
<hi>参知政事遷刑部尚書居其上在祥符末王沂公與張文節公同参知政事王轉給事中張轉工部侍郎而班</hi>
<hi>沂公下意頗不恱乃復還二卿之命上以舊官優加階邑自後第以先後入為次序史官潤飾盖以敏求所録</hi>
<hi>也今不取</hi>
丙戌上齋於長春殿召宰相至齋室謂曰昨遣中使至<lb/>
<pb n="KR2b0019_WYG_093-11b"/>
陜西始聞去秋蟲螟有蟄於山石間者且慮及春而蘇<lb/>
復傷禾稼冝令州縣速加焚捕<lb/>
丁亥設元天大聖后版位於文徳殿上親酌獻拜授册<lb/>
寳于王旦授僊衣于趙安仁旦等跪受奉以升輅具鹵<lb/>
簿儀衛所過禁屠宰二日官吏迎拜至兖州遣官三十<lb/>
員袴褶前導奉册日上不視朝<lb/>
庚寅進封交趾郡王李公藴為南平王　曹瑋言總噶爾<lb/>
族馬巴咱爾等領衆設寨於雅爾烏谷即選募神武軍二<lb/>
<pb n="KR2b0019_WYG_093-12a"/>
百人夜破其寨獲生口孳畜甚衆<lb/>
辛卯召太子中允直龍圖閣馮元講易于宣和門之北<lb/>
閤待制查道李虛已李行簡預焉自是聽政之暇率以<lb/>
為常因數訪大臣能否而行簡無所怨昵必盡稱道其<lb/>
長人推其長者<lb/>
癸巳上謂宰臣曰朕以去歲蝗旱秋稼不稔夙夜警懼<lb/>
未甞暫忘今已中春時雨未降齋心請禱誠感莫達實<lb/>
慮政令有爽天意因思茶鹽條禁傷於峻刻冝有以革<lb/>
<pb n="KR2b0019_WYG_093-12b"/>
之向敏中曰天時災沴抑有常數今陛下勞謙克已孜<lb/>
孜旰昃茍邦政人事無所闕失則天災流行亦無累於<lb/>
聖徳願稍寛憂軫上曰茶法行之已久儻或難於遽改<lb/>
但削其尤不便民而傷於厚歛者可也　婺州民黄衮<lb/>
伐登聞鼓訟州民袁象家藏禁書課眡星緯妖妄惑衆<lb/>
詔殿中侍御史王竒侍禁閤門祗候李仲乗驛鞫治象<lb/>
欵承與州民童拱進士吳昌言私課星歴訛言切害又<lb/>
以術授徐賛仲嚴録事張亶司理曹允恭甞令課命詔<lb/>
<pb n="KR2b0019_WYG_093-13a"/>
象拱昌言處死賛嚴流海島亶允恭除名配𨽻恩梧州<lb/>
以衮補三班奉職　甞有日者上書言宫禁事坐誅籍<lb/>
其家得朝士所以徃還占問吉凶簡尺上怒欲盡付御<lb/>
史按罪王旦具請以歸翌日白上此人之常情且語不<lb/>
及朝廷不足究治因自取舊所占問者進曰臣㓜賤時<lb/>
不免為此必以為罪願并臣下獄上曰此事己發何可<lb/>
免旦曰臣為宰相執國法豈可自為之幸於不發而以<lb/>
罪他人上意觧旦至中書悉焚所得書旣而大臣有欲<lb/>
<pb n="KR2b0019_WYG_093-13b"/>
因是以擠已不快者力請究治上令就旦取書旦曰臣<lb/>
已焚之由是獲免者衆<hi>此事據遺事録及碑墓附見</hi>
甲午曹瑋言永興寨大馬家族軍主阿錫達等捕得總<lb/>
噶爾蕃部卓薩沁格請授以刺史從之<hi>據㑹要此年六月阿錫達初授軍主</hi>
<hi>與此差互又不知今授何州刺史當考</hi>
乙未太極觀奉上册寳使王旦言縁路州縣調夫治道<lb/>
臣以方春農事初起悉已罷遣<lb/>
丙申曹瑋言總噶爾族首領幹尊治兵於潤努川将謀冦<lb/>
<pb n="KR2b0019_WYG_093-14a"/>
掠臣宻遣蕃部許以恩賞令散其衆而殺幹尊近聞幹尊被<lb/>
創甚亟衆亦潰亂欲俟𫝊首至州奨以朝命上曰使之<lb/>
殺人又加爵賞非招懐之意也俟别立功效則奨之<lb/>
丁酉新除山南東道節度使冦凖言父名湘與州名音<lb/>
同望且守舊鎮宰相曰樞宻使王繼英父名忠而功臣<lb/>
有推忠之號詔㫖不避况湘襄嫌名也成命已行不可<lb/>
追改乃詔諭凖焉<lb/>
初加上祖宗謚册刑部侍郎参知政事陳彭年侍上朝<lb/>
<pb n="KR2b0019_WYG_093-14b"/>
天書畢将詣太廟退詣中書閣中方如厠風眩仆地肩<lb/>
輿還家遣中使挟醫診療旦夕存問尋進位兵部侍郎<lb/>
表求罷俸詔答不許己亥卒上聞之即幸其第涕泗良<lb/>
久又覩其所居陋敝歎惜數四贈右僕射謚文僖録其<lb/>
子孫甥姪彭年性敏給彊記尤好儀制沿革刑名之學<lb/>
平居手不釋巻屬詞頃刻而就未甞抒思慕唐四子為<lb/>
文體制繁靡上多令檢討典故自大中祥符後禮典交<lb/>
舉彭年無不參預或别殿訪對或中使手札臨問彭年<lb/>
<pb n="KR2b0019_WYG_093-15a"/>
從宜應答無所凝滯皆合上意凡典章文法之事每宻<lb/>
有詢訪自陞内閣即以翰墨為已任不欲領他務然李<lb/>
宗諤楊億皆在朝及宗諤卒億病退則彭年專文翰之<lb/>
任矣事務益繁愈復勤職以固恩寵手披簡䇿口對賔<lb/>
友胥吏白事滿前或宻答詔問曉夕若是形神皆耗勞<lb/>
心既久舉止多失措至有顛倒冠服手撮果饌雖暑汗<lb/>
沾體不暇澣濯家人左右有不記其名者書字甚急日<lb/>
可萬餘人不能曉惟起居院吏趙亨識之上亦知其姓<lb/>
<pb n="KR2b0019_WYG_093-15b"/>
名後特補三班前後賜御歌詩凡六篇其恩遇如此性<lb/>
卑儉每得俸賜多市墳籍雖䖏貴顯無改平素及卒上<lb/>
追悼其妻毎入謁多獲賜賚嘗出彭年畵像示之又嘗<lb/>
語王欽若曰彭年善人何意遽此淪喪至於兼才博學<lb/>
今罕其比自在左右服勞夙夜憂職太深未嘗休憇朕<lb/>
毎諭其游息然賦性勤謹行之彌篤不幸而隕得非命<lb/>
歟然彭年素姦謟時號九尾野狐在翰林日嘗詣中書<lb/>
謁宰相王旦辭不見翌日復至自言有當啟白旦諭令<lb/>
<pb n="KR2b0019_WYG_093-16a"/>
見向敏中他日敏中命吏取彭年所留文字示旦旦瞑<lb/>
目索紙封之敏中曰何不一覧旦曰不過興建符瑞圖<lb/>
進取耳始彭年仕未達求爲大理寺詳斷官張齊賢時<lb/>
實當國一見輙不可人問其故齊賢曰此人在朝必亂<lb/>
國政或疑齊賢過甚後乃服其知人<hi>齊賢云云據王皡百一篇附見</hi>
三月辛丑上以畿甸菽麥苗示輔臣曰今根榦雖茂然<lb/>
旬浃不雨則失所矣加以播種秋稼正在此時冝遣官<lb/>
徧禱天下廟社名山大川庶獲靈應中書言舊制四海<lb/>
<pb n="KR2b0019_WYG_093-16b"/>
不祈上曰百谷之長潤澤及物安可闕禮特命祭之<lb/>
環州路承受王從徳言北界蕃賊數千騎來剽熟戸邉<lb/>
兵擊走之廵檢忠佐周興為賊所害望益戌兵向敏中<lb/>
曰戎人互相剽掠盖其常也但廵檢使臣率無逺略好<lb/>
戰輕敵為國生事望令速即抽退庶靖封鄙上深然之<lb/>
　入内髙班王懐正言真州銅山去年蝗蟄今春稍有<lb/>
飛者兼生蝻蟲命本州設祭焚捕<lb/>
壬寅上已罷宴憫雨也　梓州路承受臧滬言戎瀘資<lb/>
<pb n="KR2b0019_WYG_093-17a"/>
榮州冨順監都廵檢使公署在戎州去淯井監近踰百<lb/>
里夷冦驚擾則應援不及望徙置江安縣從之<lb/>
癸夘詔如聞災傷逐熟之民所經闗渡多邀止之冝令<lb/>
開封府諸路轉運司曉諭勿使復然<lb/>
甲辰京東提㸃刑獄閤門祗候常希古言去嵗夏蝗秋<lb/>
旱民廪空乏望朝廷責轉運使知州通判令佐等勸課<lb/>
耕桑所冀野無曠土戸有餘糧凡奏舉親民之官悉令<lb/>
條析勸農之績以殿最黜陟之上曰朝廷詔令非不備<lb/>
<pb n="KR2b0019_WYG_093-17b"/>
也但州縣未遵守耳<lb/>
乙巳大雨<lb/>
丁未以給事中權御史中丞凌䇿為工部侍郎知宣州<lb/>
策疾甚再表求任本郡特許之尋有詔増公用錢嵗三<lb/>
十萬亦從其請也　屯田郎中梁楚知興州代還上章<lb/>
自薦上頗記其名命楚判戸部勾院<hi>楚先見咸平三年二月</hi>　詔<lb/>
自今遊峩眉山不得停止川峡時有踰年不還因而為<lb/>
盗故條約焉　衛州言民饑命發倉粟萬石貸之　王<lb/>
<pb n="KR2b0019_WYG_093-18a"/>
旦言兖州自春亢旱行禮之夕降雨及尺<lb/>
庚戌陜西轉運使段惟幾言所部嵗給諸軍衣絹二百<lb/>
萬上供詔令所在别庫貯之　殿中侍御史張廓言去<lb/>
秋蝗螟今春亢旱望選朝臣分徃諸路轉運使提㸃刑<lb/>
獄官體量存卹無使失所<lb/>
癸丑詔京城十四場糶米加至百石　和州言蝗生卵<lb/>
狀如稻粒差細<lb/>
乙夘以甘州輝和爾罕王伊嚕格勒圭呼為懐寜順化<lb/>
<pb n="KR2b0019_WYG_093-18b"/>
罕王賜襲衣金帶器幣鞍勒馬<lb/>
丙辰詔道士童行不由課試而披戴者自今五年内不<lb/>
得離宫觀特賜紫衣者三年内不得妄託假故出外求<lb/>
省親者計程給假從知衛真縣張中孚之請也<lb/>
丁巳兩浙提㸃刑獄合肥鍾離瑾言衢潤二州闕食官<lb/>
設糜粥民競赴之有妨農事請下轉運司二萬石賑給<lb/>
家不得過一斛從之轉運使張寳亦言所部民飢州設<lb/>
糜粥外邑地逺慮廢耕作已令就給米人日三合頗濟<lb/>
<pb n="KR2b0019_WYG_093-19a"/>
窮乏上曰前轉運司言蝗不為災皆妄也<lb/>
戊午以樞宻使王欽若為㑹靈觀使㑹靈初置使命参<lb/>
知政事兼領於是王曽次為之欽若方挟符瑞固恩寵<lb/>
意得此曽因懇辭焉上頗不懌謂曽曰大臣冝傅㑹國<lb/>
事何遽自異耶曽頓首謝曰君從諫謂明臣盡忠謂義<lb/>
陛下不知臣駑病使待罪政府臣知義而已不知異也<lb/>
<hi>葉清臣王曽言行録曽縁此罷政及中謝日具述欽若欲自領使上意大悟於是欽若出知餘杭欽若出知餘</hi>
<hi>杭盖不因此此誤也今不取</hi>
<pb n="KR2b0019_WYG_093-19b"/>
庚申免潮州逋鹽三百七十三萬二十斤<lb/>
辛酉以懐衛流民至京令三司作粥糜濟之　江南提<lb/>
㸃刑獄太常博士范應辰上言伏覩辛亥制書常赦不<lb/>
原者咸除之臣謹按吕刑云兩造具備師聽五辭五辭<lb/>
簡孚正于五刑五刑不簡正于五罰五罰不服正於五<lb/>
過由是赦宥之文可得而詳矣故曰五刑之疑有赦五<lb/>
罰之疑有赦臣今看詳所部州軍正月中旬已後所申<lb/>
犯由過誤而被宥者雖多切害而䝉釋者亦衆盖以姦<lb/>
<pb n="KR2b0019_WYG_093-20a"/>
凶之軰宻料赦期百計罔有不為萬途得以殘酷或發<lb/>
其夙憾恣彼忿心怯弱者因此受辜彊梁者由是得便<lb/>
或舉家而隕命或罄室而掠財或持刀殺人肝腦塗地<lb/>
或縱火焚舍藴蓄蕩空有紏合輕生之徒恣為彊剽之<lb/>
盗公行殘害以奪資儲廵警之官上逼下逐或設謀而<lb/>
緝捕或冐險以鬭敵科校耆伍書罰令尉方諧敗獲合<lb/>
正典刑逢此霈恩亦除其罪悉又配為卒伍皆給衣糧<lb/>
今力耕之夫遍饑原野而此輩季支以服月賜以粟又<lb/>
<pb n="KR2b0019_WYG_093-20b"/>
何異賞人為盗者耶與夫疑則赦之諒有殊矣望自今<lb/>
應有知赦在近而故為罪戾若赦後彰顯情理切害者<lb/>
死罪以下遞减一等斷之有赦前殺人剽財赦後雖不<lb/>
復為若因事捕獲並請决配逺惡州軍其有諸州曽係<lb/>
殺人放火刼掠財貨已依赦配本城者望止令本處重<lb/>
役如更犯逃亡飲博等罪並依禁軍例科斷其已該赦<lb/>
免重罪而情理切害者令逐處長吏取索赦到日所犯<lb/>
罪人内元犯謀殺鬭殺之類籍其姓名再瀆憲綱不以<lb/>
<pb n="KR2b0019_WYG_093-21a"/>
罪名大小並收禁奏裁其州縣官吏昨因差檢災傷侮<lb/>
刑受賂或案已結正及未發覺者望凖赦原免其罪而<lb/>
除削其官以申警戒上曰先帝因郊禮方議肆赦致齊<lb/>
之夕有朝士秦再思上書願勿赦且引諸葛亮佐劉備<lb/>
數十年不赦事先帝頗疑之時趙普為相因入對言曰<lb/>
聖朝開創已來具存彛制毎三年郊祀即覃肆𤯝所謂<lb/>
其仁如天堯舜之道也至若劉備偏據一方區區用心<lb/>
臣竊為陛下不取先帝善其對赦宥之文遂定應辰所<lb/>
<pb n="KR2b0019_WYG_093-21b"/>
奏頗見盡心然或全無赦宥亦恐難行張知白曰古人<lb/>
所謂數則不可無之實難斯為確論也　宿州言靈璧<lb/>
鎮蝗蟲生<lb/>
壬戌給威猛卒二百人𨽻京東都廵檢使及濵棣水路<lb/>
廵檢使其捕盗有勞者奨之時上封者言濵棣淄齊鄆<lb/>
博州茭莽翳薈冦盗所伏廵邏地逺請益兵以警備故<lb/>
也<lb/>
乙丑司天監言今年丁巳三月至嵗末天道利客詔諭<lb/>
<pb n="KR2b0019_WYG_093-22a"/>
邉臣或小蕃侵犯但㩀城扞敵無得輙入外界深慮城<lb/>
寨使臣等好立事功不務詳審輕於追襲但能訓練戎<lb/>
容謹畏天道自然邉聲逺振風俗和寧為上䇿矣<lb/>
丁卯御史臺言常朝武班止一二人或請告則絶班詔<lb/>
擇内職疾老者補諸衛将軍及率府率凡十二人　詔<lb/>
太常禮院自今檢㑹文字並須判院官議定簽書方得<lb/>
供報時徐王卜日成婚而安王夫人卒内侍省移牒㑹<lb/>
問禮院禮直官李惟吉以白狀回報故條約之　是春<lb/>
<pb n="KR2b0019_WYG_093-22b"/>
京畿旱<lb/>
夏四月庚午王旦至自兖州詔諸處所奏公案收坐得<lb/>
替離任京朝官使臣幕職州縣官在任公罪合該去官<lb/>
原免湏候斷勑頗成淹滯自今許大理寺即時移報審<lb/>
官三班吏部銓曺從本寺之請也　三佛齊國王霞遲<lb/>
蘇勿吒蒲迷遣使奉金字表來貢<lb/>
辛未王旦言曺濟徐鄆州廣濟淮陽軍每船運上供斛<lb/>
斗三十七萬石去嵗蝗旱望免夏税一料支移詔可<lb/>
<pb n="KR2b0019_WYG_093-23a"/>
壬申詔大名府磁相澶州通判軍越睦處州去秋災傷<lb/>
民多闕食令轉運司運米賑濟之<lb/>
癸酉河北轉運使冦瑊言懐衛州微有蝻蟲即已焚捕<lb/>
甲戌三司言自京𣙜貨務入便錢請以大中祥符七年<lb/>
二百六十一萬餘貫為額每嵗比較不及數當職官吏<lb/>
准條科罰從之　詳定茶鹽所言入中緡錢舊悉從商<lb/>
人所有受之請令十分輸緡錢四五仍定加饒貼納之<lb/>
差從之<hi>此㩀㑹要及本志而實録不書今附見</hi>
<pb n="KR2b0019_WYG_093-23b"/>
乙亥出聖祖神化金寳牌分給京城寺觀及天下名山<lb/>
牌長三寸許廣寸餘面文曰玉清昭應宫成天尊萬夀<lb/>
金寳背文曰永鎮福地其周郭皆隠起虵龍華葩之狀<lb/>
封以絳囊漆匣上親題署之　曹克明等上討撫水州<lb/>
蠻冦使臣將士立功者凡千八百一十六人並等第遷<lb/>
補及優便差使賜器帛緡錢官吏應奉軍期者詔奨之<lb/>
戊寅監察御史濟隂王博文言近充監祭使祀夕月其<lb/>
日辰時行事至已時前禮畢伏以祀稱夕月壇號夜明<lb/>
<pb n="KR2b0019_WYG_093-24a"/>
既属隂靈翻居晝祭以臣愚見恐未合冝望詔禮官博<lb/>
士别加詳定事下有司且言准禮秋分祀夕月於西郊<lb/>
國語云大采朝日少采夕月又曰春朝朝日秋夕夕月<lb/>
唐柳宗元論云夕之名者朝拜之偶也古者旦見曰朝<lb/>
暮見曰夕故詩云莫肯朝夕左傳曰朝而不夕記曰朝<lb/>
不廢朝暮不廢夕按禮文秋祀夕月蓋其時晝夜平分<lb/>
太陽當午而隂魄已生遂行夕拜之祭以祀月未前十<lb/>
刻太官令率宰人以鸞刀割牲未後二刻行禮唐劉禹<lb/>
<pb n="KR2b0019_WYG_093-24b"/>
錫任御史監祀夕月壇有詩備記其事注云其禮用晝<lb/>
盖是古禮以夕行朝祭之禮又按禮云從子至已為陽<lb/>
從午至亥為隂參詳典禮合於未後三刻行事從之<lb/>
己卯河東江南益州路並言雨足<lb/>
庚辰徙封州刺史知絳州錢惟濟知潞州初惟濟自諸<lb/>
試郡授絳州民有條桑者盗奪桑不能得乃自創其臂<lb/>
誣桑主欲殺之乆繫不能辨惟濟取盗而給食視之而<lb/>
盗以左手舉已筯惟濟曰以左手創他人者上重下輕<lb/>
<pb n="KR2b0019_WYG_093-25a"/>
今汝創特下重正用左手傷右臂爾非爾自為之耶盗<lb/>
遂沮伏上聞之謂宰相向敏中曰惟濟試守郡輙明辨<lb/>
後必為能吏矣於是移潞州民相驚有外寇奔城而仆<lb/>
者相枕籍惟濟從容以出從騎甚省因宻捕惑衆者送<lb/>
獄有頃自定白骨山僧自言死日逺近趨之爭施金帛<lb/>
惟濟遣人䕶察及期不死乃杖配之惟濟兄惟演在禁<lb/>
林嘗奏曰惟濟久在外願得一至京師以慰弟兄之思<lb/>
上嘉其友愛即日召之　右僕射陳堯叟卒贈侍中謚<lb/>
<pb n="KR2b0019_WYG_093-25b"/>
文惠<lb/>
辛巳命趙州出廪粟萬石以賑貧民<lb/>
壬午賜進士楊偉及第賈昌朝同出身大禮之初貢舉<lb/>
人獻賦頌者甚衆詔近臣詳考惟偉及昌朝可采故召<lb/>
試學士院而命之偉建陽人昌朝獲鹿人璉孫也<lb/>
癸未詔在京場務坊監官周親喪給假五日聞哀二日<lb/>
大功小功給假三日聞哀一日緦麻並給假一日從權<lb/>
三司使馬元方之請也<lb/>
<pb n="KR2b0019_WYG_093-26a"/>
右司郎中龍圖閣待制查道以耳聾難於對問表求外<lb/>
任甲申命知虢州将行上御龍圖閣飲餞之時虢州蝗<lb/>
災道既至不俟報出官廪米設糜粥賑捄饑者發州麥<lb/>
四千斛給種農民頼以濟所全活萬餘人　翰林學士<lb/>
知通進銀臺司兼門下封駮事晁逈李維上言中書門<lb/>
下劄子付登州據牟平縣學究鄭河狀以本州民闕食<lb/>
願出粟五千六百石賑濟望賜弟巽班行奉聖㫖不行<lb/>
者臣等商度損餘補乏為利亦大望令宰臣定議特從<lb/>
<pb n="KR2b0019_WYG_093-26b"/>
其請俟豐稔即止庶儲積之家有所勸率大濟饑乏上<lb/>
寛聖慮詔補巽三班借職自是納粟者率以為例<lb/>
乙酉著作郎劉曄為右正言時准别詔置諫官曄首預<lb/>
其選上曰諫官御史之任實難其人當湏識朝廷大體<lb/>
達政刑要道言必詣理乃為稱職耳曄温叟之子也嘗<lb/>
知龍門縣羣盗殺人曄捕得之将械送府恐道亡皆斬<lb/>
之衆伏其果通判益州召還時王曙治蜀或言其政苛<lb/>
暴因對上問曙状與凌䇿孰愈曄曰䇿在蜀嵗豐事簡<lb/>
<pb n="KR2b0019_WYG_093-27a"/>
故得以寛假民比嵗少歉盗賊間發非誅殺不能禁然<lb/>
曙所行亦非嘗出陛下法外也上善之曙峻法以繩盗<lb/>
賊贓無輕重一切戮之衆股慄居數月盗賊屏竄蜀外<lb/>
戸不閉嘗有卒夜告其軍謀亂者曙立辨其僞斬之民<lb/>
安其政以比張詠號前張後王<lb/>
戊子邵州言野竹實居民採食頗濟饑乏<lb/>
己丑河東轉運使陳堯佐言河陽懐衛等州去秋災傷<lb/>
本路絳澤州皆有餘羡欲運澤州粟五萬石赴懐州絳<lb/>
<pb n="KR2b0019_WYG_093-27b"/>
州粟二十萬石赴河陽從之　陜西陜解等州蝻蟲生<lb/>
辛卯上謂宰臣曰如聞知廣州李應機為政峻急先任<lb/>
廣南轉運使嘗言廣州民無丁稅米建議科納尋詔本<lb/>
路詳度累議皆難其事今應機領郡因欲遂其前議逺<lb/>
方之民務在綏輯驟增賦調亦恐非便可罷之　曹克<lb/>
明言知撫水州䝉懐珌請詣闕貢奉　昇州言蝻蟲生<lb/>
壬辰給蔡州團練使徳雍汝州團練使徳文唐州團練<lb/>
使惟正公用錢嵗各百萬<lb/>
<pb n="KR2b0019_WYG_093-28a"/>
癸巳向敏中等言近日朝臣舉官有一嵗之中舉十餘<lb/>
人者又所部内監當朝臣與本處幕職官者或傷於泛<lb/>
濫或渉於嫌疑欲釐革其弊上曰檢詳舊制别加條約<lb/>
甲午傳法院上新譯頻那夜如經上以其經有葷血獻<lb/>
詛之語與經教戾命焚之仍令自今有類此者不湏翻<lb/>
譯　龜兹國可汗王智海遣使張延來貢<lb/>
乙未陜西河中府解虢州旱<lb/>
丙申發運使李溥言江淮去嵗之食有冨民出私廪十<lb/>
<pb n="KR2b0019_WYG_093-28b"/>
六萬石糶施飢民　詔自今命官使臣犯贓私罪不以<lb/>
輕重並劾舉主自餘杖以下罪更不收坐從判大理寺<lb/>
李虛已之請也<hi>㑹要天禧二年四月事</hi>
五月戊戌朔詔災傷流民所至之䖏官吏倍加存卹無<lb/>
居室者許於寺觀公舍安泊勿令失所　詔奨知臨江<lb/>
軍新淦縣殿直張崇浚以其親率縣民减價糶粟濟飢<lb/>
乏也　屯田員外郎謝商言伏見去嵗蝗蟲為害傷食<lb/>
田苗流行雖繫於天災除蕩亦由於民力雖尋遣官吏<lb/>
<pb n="KR2b0019_WYG_093-29a"/>
與令佐焚捕頗聞弛慢罕能盡心或申報稽延致孽蟲<lb/>
之紛積或追擾煩併縱狡吏之誅求情近幸災咎由弛<lb/>
職而又散子在野未免再生臣聞堯水為災或導之於<lb/>
嶓冡湯旱作沴亦禱之於桑林雖軫宸𠂻罔虧聖徳捕<lb/>
蝗之命厯代有之深慮曠慢之人但引災咎扇惑民衆<lb/>
更致遷延所冝及蝻裁蘇併功撲滅則冀秋苗無害其<lb/>
子未生欲望特降詔命下去嵗災傷州郡應諸縣有蝗<lb/>
蝻再生之䖏本所耆長壮丁限當日申縣本縣即時申<lb/>
<pb n="KR2b0019_WYG_093-29b"/>
所屬州軍立選職官與令佐同領人夫打捕令盡並與<lb/>
書歴理為勞課或有貪濁之軰率歛慢公望依枉法定<lb/>
斷仍委本處通判躬親下縣提轄轉運使副徃來覺察<lb/>
從之<lb/>
己亥權涇原路駐泊鈐轄郝榮等言掘籠竿城濠自上<lb/>
石門至鎮戎軍功畢詔奨之仍賚器帛賜将士緡錢<lb/>
庚子宰臣王旦以疾表求罷免不許<lb/>
辛丑詔禮部權停今年貢舉　河北都轉運使李士衡<lb/>
<pb n="KR2b0019_WYG_093-30a"/>
言奉詔以絳州粟十五萬石給京西闕乏水路頗逺請<lb/>
止運懐州粟麥五萬斛從之<lb/>
壬寅王旦再表求罷不許　入内供奉官邵文雅言懐<lb/>
衛邢洺州焚捕蝻蟲並盡<lb/>
甲辰以殿中丞劉平為監察御史用新詔也平嘗知南<lb/>
充縣㑹夷人寇淯井監轉運使檄平權瀘州事平率土<lb/>
丁三千擊走之後以寇凖薦復知瀘州夷人懲前敗不<lb/>
敢擾邉<lb/>
<pb n="KR2b0019_WYG_093-30b"/>
乙巳改撫水州為安化州從本州首領䝉承貴之請也<lb/>
丙午詳定茶鹽所言請令李溥遵累降詔㫖㩀詳定所<lb/>
條奏事件速行裁酌如無妨礙則施行訖奏如事有未<lb/>
便則從長規畫以聞溥時在京師詔令溥乘𫝊還本任<lb/>
經度而溥務執前制亦罕所變革也<lb/>
太保平章事王旦登柄用凡十八年為相僅一紀謙退<lb/>
周謹每遷受賜常有愧避之色素羸多疾又以名位太<lb/>
重憂畏不自安自東魯復命益臞瘠不任趨謁連拜章<lb/>
<pb n="KR2b0019_WYG_093-31a"/>
求解上素重其徳望委任莫二聞其引退甚不樂優詔<lb/>
褒荅繼以面諭戊申制授太尉兼侍中聽五日一赴起<lb/>
居因入中書遇軍國重事不限時入預参决旦聞命愈<lb/>
恐家居不出手疏懇請去位且言私門百口屬疾将遍<lb/>
欲退身以息災咎今加此峻秩則是愈増罪釁辭意堅<lb/>
苦<hi>實録云旦聞詔詣便殿以謝固譲新命據本傳及神道碑並云旦不出也恐實録未可全信今不取</hi>又<lb/>
遣其子詣向敏中附奏上曰欲引退固未可言但體質<lb/>
羸弱亦可憂也旦當國嵗久始終如一鎮静中外實有<lb/>
<pb n="KR2b0019_WYG_093-31b"/>
頼焉且未嘗有一事干撓朝廷今此固辭或難違其意<lb/>
既旬浃乃詔止加封邑其餘優禮悉如前制<hi>從旦所讓制書在庚</hi>
<hi>申今并書</hi>　京兆府言捕瘞蝻蟲并盡<lb/>
庚戌上御崇政殿録京城繫囚死罪情輕者流海島徒<lb/>
流遞降一等杖已下釋之　詔以仍嵗蝗旱民多流徙<lb/>
遣殿中侍御史張廓徃京西路薛奎徃河北路駕部員<lb/>
外郎判三司鹽鐡勾院張紳徃兩浙路太常博士判三<lb/>
司度支勾院韓庶供奉官閤門祗候賈象之徃江南路<lb/>
<pb n="KR2b0019_WYG_093-32a"/>
著作郎集賢校理判三司都欠慿由司張師徳供奉官<lb/>
閤門祗候曹珣徃淮南路體量安撫所至不得宴樂游<lb/>
從及多借官健舟船長吏亦無得迎送<hi>珣彬第六子</hi>　詔京<lb/>
東西河北陜西江南兩浙遭旱戸今年夏稅免其折變<lb/>
就便輸送<lb/>
乙卯詔北戎每嵗以鷙禽為獻憫其覊紲冝悉縱之<lb/>
詔縁江𣙜務二分耗茶特與依舊支給李溥入辭上以<lb/>
詔面使溥行之　以髙郵軍民荀懐玉為本軍助教以<lb/>
<pb n="KR2b0019_WYG_093-32b"/>
其出米麥三千斛濟飢民故也仍詔自今為例張知白<lb/>
曰自古入粟拜爵皆歸公廪今則不然民或阻饑自相<lb/>
假貸官為受領均給貧窮陛下深軫皇慈特加旌賞斯<lb/>
令典也<lb/>
丙辰開封府及京東陜西江淮兩浙荆湖路百三十州<lb/>
軍並言二月後蝗蝻食苖詔遣使臣與本縣官吏焚捕<lb/>
毎三五州命内臣一人提舉之<lb/>
戊午知明州劉綽言諸州天慶觀聖祖殿自今請令羣<lb/>
<pb n="KR2b0019_WYG_093-33a"/>
官到任得替洎朔望並齋潔朝拜奉辭從之<hi>劉綽未見</hi>
西京應天禪院太祖皇帝神御殿成為屋凡九百九十<lb/>
一區己未命宰相向敏中為奉安聖容禮儀使入内都<lb/>
知張景宗管勾迎奉左諌議大夫戚綸告永昌陵　秘<lb/>
書丞譙人魯宗道為右正言用新詔也　詔福建路買<lb/>
納民茶斤増十錢從轉運使方仲荀之請也<lb/>
辛酉上以在京軍馬芻糧數示宰臣曰頃者張知白欲<lb/>
知此數故特示卿等大凡國用有備乃得無患向敏中<lb/>
<pb n="KR2b0019_WYG_093-33b"/>
曰臣嘗記國初軍儲止及三二嵗以今方之則倉廪豐<lb/>
實可知矣　殿中侍御史張廓言奉詔京東安撫民有<lb/>
儲蓄糧斛者欲誘勸舉放以濟貧民俟秋成依鄉例償<lb/>
之如有欠負官為受理從之<lb/>
壬戌刑部員外郎兼侍御史知雜事吕夷簡請自今止<lb/>
令轉運使副提㸃刑獄官知州通判舉本部官屬其監<lb/>
當物務知縣京朝官及在京常参官勿使奏舉詔因罪<lb/>
犯監當人不得舉官其朝官知縣者不得舉本州軍幕<lb/>
<pb n="KR2b0019_WYG_093-34a"/>
職曹官餘並如舊所舉但歴任及四考者並許施行<lb/>
癸亥以樞宻使王欽若為奉安太祖聖容禮儀使賛導<lb/>
乗輿乙丑自禁中奉聖容赴文徳殿備儀衛教坊樂前<lb/>
導丙寅上服靴袍酌獻禮畢奉以升綵輿而行具鹵簿<lb/>
鼓吹道釋威儀上出次奉辭羣臣拜辭于瓊林苑門外<lb/>
奉安日上不視朝自是正至朔望令留司京府官詣殿<lb/>
焚香及别於正月擇日朝拜忌日就院設齋行香<lb/>
</p>
<p>
</p>
  </div>
</body>
</text>
</TEI>
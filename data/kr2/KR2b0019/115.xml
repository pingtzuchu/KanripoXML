<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編卷一百十一</head> <lb/>
    <p>
<pb n="KR2b0019_WYG_115-1a"/>
欽定四庫全書<lb/>
　續資治通鑑長編卷一百十一<lb/>
　　　　　　　　　　　　　宋　李燾　撰<lb/>
　　仁宗<lb/>
明道元年春正月乙亥以新知江陵府杜衍為河北都<lb/>
運使初命衍守荆南殿中侍御史郭勸言衍清直當留<lb/>
在朝不冝處外不聽㑹河北乏軍費乃遷衍一官往經<lb/>
度之不増賦於民而用足<hi>本𫝊云衍在荆南按衍初除荆南未赴即改河北𫝊蓋不</hi>
<pb n="KR2b0019_WYG_115-1b"/>
<hi>詳也</hi>
丙子契丹遣左千牛衛上將軍耶律順衛尉卿王義府<lb/>
來賀長寜節<lb/>
戊子降閤門宣事舍人夏元正為閤門祗候坐捧契丹<lb/>
書失儀也<lb/>
己丑降前益州路轉運使兵部貟外郎髙覿同判杭州<lb/>
覿在益州時有宦者挾富人請置場采金于彭州廣磧<lb/>
麗水二峽覿以聚衆山谷間又逼蠻部非逺方所冝且<lb/>
<pb n="KR2b0019_WYG_115-2a"/>
得不償失奏罷之王䝉正恃太后親多占田嘉州詔勿<lb/>
收賦覿又極論其不可既而知嘉州張約受賕法當死<lb/>
特杖脊配連州覿坐失察舉故貶官<hi>天聖八月二月庚辰可叅考</hi>
癸巳詔按舉官奏劾所部官吏而反為所訟者自今毋<lb/>
得受理<lb/>
是月池州言民饑<lb/>
二月癸夘監修國史吕夷簡上三朝寳訓三十卷賜編<lb/>
纂官直集賢院王舉正三品服李淑五品服　以泰州<lb/>
<pb n="KR2b0019_WYG_115-2b"/>
司馬劉舜卿為左班殿直捕河東軍賊<lb/>
甲辰召輔臣于崇政殿西廡觀講書<lb/>
丙午詔入廣南官者毋得過兩任初監察御史蔣堂言<lb/>
五嶺炎瘴之地人所憚行而比部貟外郎江澤三任皆<lb/>
願官廣南若非貪黷何以至此故條約之堂嘗知臨川<lb/>
縣民李申恃冨多為不法前令莫能制堂戒諭不悛白<lb/>
州以兵索其家得僣乗輿物寘申死堂宜興人也<lb/>
庚戌知許州定國節度使張士遜為刑部尚書平章事<lb/>
<pb n="KR2b0019_WYG_115-3a"/>
吕夷簡加中書侍郎初授夷簡中書侍郎兼兵部尚書<lb/>
固辭兵部尚書乃令學士院貼麻仍遣内侍都知藍繼<lb/>
宗就閤門賜之<lb/>
壬子除明温台三州海蛤沙地民税<lb/>
癸丑廢河中府慶成軍賣鹼場民有盗刮鹼土者令所<lb/>
在收捕之<lb/>
甲子詔貟外郎以上致仕者録其子為秘書省校書郎<lb/>
三丞以上為太廟齋郎<lb/>
<pb n="KR2b0019_WYG_115-3b"/>
丙寅詔淮南民大饑有聚為盗者其令轉運使張億經<lb/>
書以聞<lb/>
丁夘以真宗順容李氏為宸妃是日宸妃薨宸妃始生<lb/>
帝皇太后即以為已子使皇太妃保視之帝即位踰十<lb/>
年宸妃黙黙處先朝嬪御中未嘗自異人畏太后亦無<lb/>
敢言終太后世帝不自知宸妃所出也疾革乃進位遽<lb/>
薨年四十六三宫發哀成服苑中贈妃曽祖應已及祖<lb/>
金華主簿延嗣為光禄少卿父左班殿直仁徳為崇州<lb/>
<pb n="KR2b0019_WYG_115-4a"/>
防禦使母童氏為髙平郡太君攅塗于嘉慶院𦵏于洪<lb/>
福院之西北隅始宫中未治䘮宰相吕夷簡朝奏事因<lb/>
曰聞有宫嬪亡者太后瞿然曰宰相亦預宫中事邪引<lb/>
帝偕起有頃獨出曰卿何間我母子也夷簡曰太后他<lb/>
日不欲全劉氏乎太后意稍解有司希太后㫖言嵗月<lb/>
未利夷簡黜其説請發哀成服備宫仗𦵏之時有詔欲<lb/>
鑿宫城垣以出䘮夷簡遽求對太后揣知其意遣内侍<lb/>
羅崇勲問何事夷簡言鑿垣非禮䘮冝自西華門出太<lb/>
<pb n="KR2b0019_WYG_115-4b"/>
后復遣崇勲謂夷簡曰豈意卿亦如此也夷簡曰臣位<lb/>
宰相朝廷大事理當廷爭太后不許臣終不退崇勲三<lb/>
反太后猶不許夷簡正色謂崇勲曰宸妃誕育聖躬而<lb/>
䘮不成禮異日必有受其罪者莫謂夷簡今日不言也<lb/>
崇勲懼馳告太后乃許之<hi>鑿垣事據魏泰東齋記事宸妃以二月二十六日薨輟視</hi>
<hi>朝三日三月初一日𤼵哀成服初四日贈三代十四日𦵏又輟朝今并書之宸妃之號前此亦未見恐是創置</hi>
<hi>也</hi>　詔京朝官就移差遣不拘以中書審官但自近移<lb/>
逺者即及三代並與磨勘　詔選人求試律斷案者須<lb/>
<pb n="KR2b0019_WYG_115-5a"/>
歴任三考以上<lb/>
三月乙亥詔淮南饑民有願𨽻軍而不中者聽𨽻下軍<lb/>
丙子詔舉人授上佐文學助教叅軍者聽自便以蘄州<lb/>
言文學戚元彧嘗舉進士授散官而例與負販者不得<lb/>
私出入也<lb/>
己夘詔永興軍毋縱畜牧蹂踐秦始皇陵廟<lb/>
先是縁邉主兵官多役軍士斬薪燒炭往往逃避山谷<lb/>
或聚而為盗庚辰下詔禁之仍令轉運使察舉<lb/>
<pb n="KR2b0019_WYG_115-5b"/>
戊子始行天聖編敇　詔淮南災傷州軍募人輸粟以<lb/>
濟飢民<hi>實録於十二月癸丑再書募淮南民入粟捄飢者今止一書  李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>十朝綱要淮南江東大飢</hi>
太常博士眀鎬者安丘人初為蘄州幕職知州鄧餘慶<lb/>
貪暴不法州事皆鎬持正之薛奎領秦州益州皆辟鎬<lb/>
自隨於是鎬罷益州通判還朝賜對上問輔臣以鎬所<lb/>
能者奎曰鎬文妙學博而沈鷙有謀能斷大事願陛下<lb/>
亟用之己丑命鎬權開封府推官尋即真<lb/>
初李宸妃入宫其弟用和纔七嵗後不復相聞知用和<lb/>
<pb n="KR2b0019_WYG_115-6a"/>
窮困鑿紙錢為業居京師妃既生子太后使劉羙及張<lb/>
懐徳訪妃親屬得用和於民間補三班奉職累遷右侍<lb/>
禁閤門祇候癸巳特遷用和禮賔副使　三司請下陜<lb/>
西市材木二十九萬詔减其半<lb/>
甲午天章閣待制王鬷為准南災傷州軍體量安撫使<lb/>
閤門祇候韓永錫副之<lb/>
丙申龍圖閣直學士馬季良為江南東路災傷州軍體<lb/>
量安撫使西上閤門使曹儀副之　遣官祈雨<lb/>
<pb n="KR2b0019_WYG_115-6b"/>
丁酉詔河北路練士馬葺噐械毋得弛備　上封者言<lb/>
在京百司嵗補正名者三十餘人又選滿出官者無定<lb/>
數望自今罷逐年試補及出官惟遇南郊許試補五十<lb/>
人其出官之數亦如之詔可尋復詔毎嵗試補以二十<lb/>
人為額仍毋得陳乞優試舊制百司人問律文并䟽義<lb/>
既所對合格復令口誦之蓋防懐挾傳授之弊其自叙<lb/>
勞績或臣僚為之陳乞特免口誦謂之優試者率中選<lb/>
故條約之<hi>後詔乃四月己酉今聨書之</hi>　黎州言卭部川山前後百<lb/>
<pb n="KR2b0019_WYG_115-7a"/>
蠻都王黎在請三嵗一入貢詔諭以道路遐逺令五年<lb/>
一入貢<lb/>
戊戌詔曰江淮之間仍嵗旱暵民之失職朕甚憫焉比<lb/>
遣使安撫其與長吏慮繫囚流以下降一等杖笞釋之<lb/>
兩浙轉運司言大中祥符五年已放諸路丁身錢而婺<lb/>
秀二州尚輸錢如故己亥詔悉除之　詔權停貢舉<lb/>
四月丙午御崇政殿録繫囚<lb/>
辛亥契丹遣安東軍節度使蕭好古太僕卿王永孚來<lb/>
<pb n="KR2b0019_WYG_115-7b"/>
賀乾元節<lb/>
戊午詔流内銓自今初等幕職官本資應入令録而願<lb/>
知縣者聽之　詔近臣非受詔毋得舉官乞試館職其<lb/>
已試而推恩者毋得再求試　武昌留後錢惟濟在定<lb/>
州五年於是入覲命再守成徳以疾不行惟濟喜賔客<lb/>
豐宴犒家無餘貲帝特賜白金二千兩舊負公使錢七<lb/>
百萬一切貸之及卒别賜賻錢二百萬絹千匹惟濟頗<lb/>
知書少挾文藝性皦察自謂有將帥才前在成徳凡六<lb/>
<pb n="KR2b0019_WYG_115-8a"/>
年曹瑋將兵屯真定頗稱其能戢下然苛忍所至牽蔓<lb/>
滿獄凡重囚棄市或令人斷手足探肝膽加備諸毒用<lb/>
以威衆觀者莫不色動而惟濟自若人畏之道不拾遺<lb/>
在定州有婦人視其夫前妻之子不仁至燒銅錢以灼<lb/>
臂惟濟取其所生兒置雪中械毋使視兒死其惨如此<lb/>
<hi>惟濟卒在是年十二月因是月命再知成徳附見此事</hi>
五月癸酉命内殿崇班閤門祇候劉永釗㸃檢河北東<lb/>
西路城池噐甲仍宻訪官吏能否及縁邉利害以聞<lb/>
<pb n="KR2b0019_WYG_115-8b"/>
庚辰詔大理寺所斷舊皆納中書刑房而嵗乆殘蠧自<lb/>
今令月用堂印封送刑部别庫蔵之仍令舊詳覆官一<lb/>
員季一檢舉　又詔太常禮院日輪知院一員在院㸃<lb/>
檢典禮公事初同知太常禮院薛紳言漢魏以來朝廷<lb/>
大政必下禮官博士定議唐六典太常置博士四人今<lb/>
知禮院官蓋古博士之任也國朝同知院四貟日更直<lb/>
本院其後或别領職事因循廢直請如故事輪一貟在<lb/>
院乃下兩制議而翰林學士馮元等言咸平元年正月<lb/>
<pb n="KR2b0019_WYG_115-9a"/>
敇太常禮院同判院官輪一貟在院㸃檢典禮公事又<lb/>
大中祥符七年四月敇同判院官四貟張復楊嵎專領<lb/>
祠祭而宋綬晏殊常在禮儀院祇應文字後移三館於<lb/>
右掖門西與禮儀院相接而同判院官皆帶館職因而<lb/>
更不赴今既廢禮儀院又三館移入禁中請如紳所奏<lb/>
施行紳映子也<lb/>
壬午廢杭秀二州鹽場<lb/>
丙戌詔贈父官父官卑者毋得過其子三資中書樞宻<lb/>
<pb n="KR2b0019_WYG_115-9b"/>
院節度使以上及一品者並不定所止其見任大两省<lb/>
大卿監上將軍防禦使遥郡觀察使景福殿使客省使<lb/>
以上或父嘗歴是官亦許贈至三公<lb/>
開封府言編敇禁軍糧錢三百犯階級者斬刑名太重<lb/>
壬辰詔増至五百<lb/>
乙未以後宫尚氏父延福為國子四門助教<hi>據尚氏本𫝊父乃名</hi>
<hi>繼斌景祐元年四月庚子除右侍禁八月甲戌編管鄧州今明道元年五月乙未乃有後宫尚氏父延福為國</hi>
<hi>子助教不知何也或别一尚氏當考</hi>　初譯經潤文使夏竦請注釋御所<lb/>
<pb n="KR2b0019_WYG_115-10a"/>
製三寳讃及皇太后發願文既許之於是又請擇館職<lb/>
官同注釋詔以命直集賢院李淑集賢校理鄭戬尋又<lb/>
詔宰臣吕夷簡都大叅詳<lb/>
六月丁未除江寜府便錢税　殿中侍御史張存上䟽<lb/>
曰陛下嗣統以來延納至言罔有忌諱函夏之人共思<lb/>
讜直自前秋忽詔罷百官轉對去冬黜降御史曹修古<lb/>
等昨又聞進士林獻可因奏封事竄逺惡人心惶惑中<lb/>
外莫測臣恐自今忠直之言與理亂安危之機蔽而不<lb/>
<pb n="KR2b0019_WYG_115-10b"/>
逹因歴引周昌朱雲辛慶忌辛毗事以廣帝意存冀州<lb/>
人也<hi>存上䟽不得其時按蘓舜欽作林書生詩云生得罪未十旬禁中火則生奏封事蓋五月間存上䟽</hi>
<hi>必相繼今附見六月末林獻可本末史失不載今取舜欽詩附見更竢考求詩瞽説聖所擇愚謀帝不罪况乎</hi>
<hi>言有文白黑時利害前日林書生自謂胸臆大潜心摭世病□成謂可賣投顙觸諫函獻言何耿介云昨見凶</hi>
<hi>星上帝下警戒意若曰昬㧻出處恣蜂蠆安坐弄神噐開門納珍賄宗支若繫囚親親禮日殺大臣尸其柄咋</hi>
<hi>舌希寵拜速速代虎叢無使自沈瘵陛下幸察之聰明斯不壊如覩賤臣言不瞬防禍敗一封朝飛入群目己</hi>
<hi>睚眦力夫暮塞門執縳不容喟十手捽其頭如負殺人債幽諸死牢中擊灼若龜蔡亦既下風指黥而播諸海</hi>
<hi>長塗萬餘里一錢不得帶必令朝夕間渴飢死於械從前冇口者縮脰氣如鞴獨夫已去除易若吹櫸稗奈何</hi>
<pb n="KR2b0019_WYG_115-11a"/>
<hi>上帝明非徳不可盖倐忽未十旬炎官下其怪乙夜紫禁中一燎不存芥天王下牀走蒼猝畏挂礙連延舊寢</hi>
<hi>廷頓失若空寨明朝黄紙出大赦徧中外嗟乎林書生生命不可再翻令㓙惡囚纍纍受恩貸按天文志是年</hi>
<hi>三月癸巳星出中台貫北河入東井没炸烈有聲燭地食頃又有星出天市垣宗人側東流入濁四月乙巳星</hi>
<hi>出貫索大如杯没于鉤星側光照地又六月六日乙巳客星出東北方近濁木星太㣲有芒彗至丁巳凡十三</hi>
<hi>日而没不知舜欽詩所指㓙星是何星也又云宗支繫囚亦不詳所謂</hi>
七月庚午朔詔知大名真定京兆鳯翔河中江陵江寜<lb/>
等府兖鄆青陳許亳襄鄧孟潞并延秦陜潭杭越蘓揚<lb/>
洪泉福等州自今並理三司判官轉運使副資序　録<lb/>
<pb n="KR2b0019_WYG_115-11b"/>
故延州膚施縣令張歸正子思齊為郊社齋郎以歸正<lb/>
頃䧟契丹及為縣嘗辨寃獄未及賞而卒特録之<lb/>
辛未廣真州羅城<lb/>
壬申録馮道王朴後　益利路鈐轄司言自今兩川配<lb/>
𨽻軍籍之人其元犯兇惡者不得還鄉里從之<lb/>
甲戌以龍圖閣直學士知永興軍王博文為樞宻直學<lb/>
士知秦州前二嵗博文知秦州走馬承受賈徳昌入朝<lb/>
毁博文詔徙鳯翔府又徙永興軍於是徳昌坐贓敗乃<lb/>
<pb n="KR2b0019_WYG_115-12a"/>
命加職復知秦州初縁邉軍民之逃者必為熟户畜牧<lb/>
又或以遺逺蕃易羊馬故常没者數百人其禽生蕃部<lb/>
則以錦袍銀帶茶絹賞之間雖有自歸而中道為畨所<lb/>
得亦不能辨坐法皆斬博文乃遣習知蕃事者宻持信<lb/>
紙往招至則悉貸其罪由是歳減殊死甚衆朝廷下其<lb/>
法旁路又言河西回鶻多縁互市家秦隴間請悉遣出<lb/>
境戒守臣使稽察之<hi>天聖四年十月己亥已載蕃部執送逃軍事但不詳耳</hi>　詔<lb/>
淮南轉運使並治楚州而諸州申𤼵文字報復不時其<lb/>
<pb n="KR2b0019_WYG_115-12b"/>
徙一員治廬州　許夀州立學仍賜九經知州侍御史<lb/>
朱諫請之也<lb/>
乙亥上封者言外任官有貪汚不公而監司不即按法<lb/>
乃奏見體量者其後事敗因免從坐之責而貪汚者或<lb/>
得善代以去請自今但曽經監司體量替日並降差遣<lb/>
從之<lb/>
壬午除澤州晉城縣逃户乾食鹽錢<lb/>
乙酉工部侍郎叅知政事王曙罷為資政殿學士户部<lb/>
<pb n="KR2b0019_WYG_115-13a"/>
侍郎以疾自請也　封天章閣待制范諷母萬年縣太<lb/>
君劉氏為永嘉郡太君時上御藥張懐徳𫝊宣中書而<lb/>
特封之　置黔州永安寨永州古城寨<lb/>
庚寅録冝州普義寨監押左班殿直髙徳子信為下班<lb/>
殿侍以徳與蠻賊戰死也<lb/>
辛卯以門下省為諫院徙舊省於右掖門之西先朝雖<lb/>
除諫官而未嘗置院及陳執中為諫官屢請之置諫院<lb/>
自此始<lb/>
<pb n="KR2b0019_WYG_115-13b"/>
丙申詔諸路轉運使舉通眀經義可為國子監講官者<lb/>
以名聞<lb/>
丁酉詔天下舉人依大中祥符八年額觧五分外其人<lb/>
多額少處許計就試人數解十之二<lb/>
戊戌權免淮南災傷州軍耕牛税又免頴州正陽渡錢<lb/>
是月太白晝見終月<lb/>
八月辛丑以三司使兵部侍郎晏殊為樞宻副使<lb/>
乙巳治大名古遥堤<lb/>
<pb n="KR2b0019_WYG_115-14a"/>
丙午以樞宻副使晏殊為叅知政事位在趙稹上<lb/>
詔淮南災傷州軍作糜粥以濟饑民<lb/>
辛亥權免江南災傷州軍果税<lb/>
壬子以鹽鐡副使刑部貟外郎劉隨為契丹國母生辰<lb/>
使内殿承制閤門祗候王徳基副之開封府判官職方<lb/>
貟外郎楊日嚴為國主生辰使客省副使王克基副之<lb/>
太常博士直集賢同修起居注胥偃為國母正旦使閤<lb/>
門宣事舍人王從益副之監察御史崔暨為國主正旦<lb/>
<pb n="KR2b0019_WYG_115-14b"/>
使東染院副使趙振副之尋命内殿崇班閤門祗候張<lb/>
懐志代振徳基超子克基承衍孫日嚴河南人也<lb/>
甲寅以殿前副都指揮使鎮南節度使楊崇勲為武寧節度<lb/>
使宣徽南院使兼樞宻副使　除安利軍客尸乾食鹽錢<lb/>
乙夘詔河東陜西諸州向罷軍士伐薪燒炭如聞苦寒<lb/>
公用不給自今知州部署聽差廂軍七人鈐轄五人都<lb/>
監三人每季代之過其數者以違制論<lb/>
丙辰樞宻使山南東道節度使同平章事張耆加右僕<lb/>
<pb n="KR2b0019_WYG_115-15a"/>
射賜方團金帶佩魚<lb/>
丁巳以捧日天武四廂都指揮使興州防禦使曹儀為<lb/>
環慶路副都部署兼知邠州先是儀季父瑋知邠州有<lb/>
弓箭手都校李文扆者習知蕃漢事邊人多畏服其後<lb/>
帥府亦以為腹心一日輙為人告將叛朝廷下儀察其<lb/>
狀文扆惶恐不自安而儀益委用之於是邊人皆感悅<lb/>
戊午詔國子監重修七十二賢堂其左丘明而下二十<lb/>
一人並以本品衣冠圖之<lb/>
<pb n="KR2b0019_WYG_115-15b"/>
庚申詔淮南荐飢長吏有能撫存流亡者轉運使具以<lb/>
聞<lb/>
辛酉以邈川大首領嘉勒斯賚為寧逺大將軍愛州團練<lb/>
使雅仁結首領温布且為歸化將軍始埒克遵與曹瑋戰<lb/>
三都谷不勝又襲西凉兵敗斯賚遂與埒克遵不協更徙<lb/>
邈川用温布且為倫布數使人至秦州求内屬故有是<lb/>
命已而温布且作亂囚斯賚置穽中出收不附已者守穽<lb/>
人間出斯賚集兵殺温布且徙居青唐<lb/>
<pb n="KR2b0019_WYG_115-16a"/>
壬戌修文徳殿成　是夜大内火延燔崇徳長春滋福<lb/>
㑹慶崇徽天和承眀延慶八殿上與皇太后避火於苑<lb/>
中<lb/>
癸亥移御延福宫<lb/>
甲子放朝近臣詣宫門問起居以宰相吕夷簡為修葺<lb/>
大内使樞宻副使楊崇勲副之殿前副都指揮使夏守<lb/>
贇都大管勾修葺入内押班江徳明右班副都知閻文<lb/>
應管勾令京東西淮南江東河北路並發工匠赴京師<lb/>
<pb n="KR2b0019_WYG_115-16b"/>
乙丑詔羣臣直言闕失又詔隻日權御崇政殿視朝百<lb/>
官並入拱宸門先是百官晨朝而宫門不開輔臣請對<lb/>
帝御拱宸門追班百官拜樓下宰相吕夷簡獨不拜帝<lb/>
使問其故曰宫廷有變羣臣願一望清光帝舉簾見之<lb/>
夷簡乃拜<lb/>
丁夘大赦其營造殿宇宜約祖宗舊制更從减省時宦<lb/>
者置獄治火事得縫人火斗已誣伏下開封并使具獄<lb/>
權知府事程琳辨其不然乃命工圖火所經處且言後<lb/>
<pb n="KR2b0019_WYG_115-17a"/>
宫人多所居隘其鍋竈近板壁歳乆燥而焚此殆天災<lb/>
不可以罪人監察御史蔣堂亦言火起無迹安知非天<lb/>
意陛下冝修徳應變今乃欲歸咎宫人且宫人付獄何<lb/>
求不可而遂賜之死是重天譴也帝為寛其獄卒無坐<lb/>
死者<lb/>
是月殿中丞滕宗諒祕書丞劉越準詔上封事宗諒言<lb/>
夫攻玉必以石濯錦必以魚物有至賤能成至貴者人<lb/>
亦有之故頴考叔舍肉以啟莊公之孝少孺子挾彈而<lb/>
<pb n="KR2b0019_WYG_115-17b"/>
罷吳王之兵臣之區區竊慕於此伏見掖庭遺燼延熾<lb/>
宫闥雖縁人事實繫天時詔書亟下引咎滌瑕中外莫<lb/>
不感動然而詔獄未釋鞫訊尚嚴恐違上天垂戒之意<lb/>
深累兩宫好生之徳且婦人柔弱箠楚之下何求不可<lb/>
萬一懷寃足累和氣祥符中宫掖火先皇帝盡索其類<lb/>
屬之有司明寘以法欲申戒於後人若患可防而刑可<lb/>
止豈復有今日之虞哉况變警之來近在禁掖誠願修<lb/>
政以禦之思患以防之凡逮繫者特從原免庶幾咎災<lb/>
<pb n="KR2b0019_WYG_115-18a"/>
可消而福祥來格也又言國家以火徳王天下火失其<lb/>
性由政失其本因請太后還政而越請太后還政言尤<lb/>
鯁直皆不報宗諒河南人越大名人也<lb/>
九月庚午以景福殿使雅州防禦使入内都知韓守英<lb/>
為都知仍月増俸三萬宫苑使忠州防禦使入内都知<lb/>
藍繼宗為昭宣使西京作坊使文州刺史入内押班江<lb/>
徳眀為如京使入内副都知賔禮使入内押班盧守懃<lb/>
領昌州刺史又自上御藥而下至内品凡遷擢十五人<lb/>
<pb n="KR2b0019_WYG_115-18b"/>
並以宫庭火録衛乗輿之勞也火始作小黄門王守規<lb/>
獨先覺自寢殿至後苑門皆擊去其鏁亟奉帝及太后<lb/>
至延福宫回視所經處已成煨燼及執政候起居帝曰<lb/>
非王守規引朕至此幾與卿等不相見乃以守規為入<lb/>
内殿頭守規承勛㓜子也<lb/>
甲戌詔百官五日一朝　降涇原路副都部署捧日天<lb/>
武四廂都指揮使龔州防禦使髙化為滑州部署知渭<lb/>
州西上閤門使安繼昌知丹州涇原都監左騏驥使英<lb/>
<pb n="KR2b0019_WYG_115-19a"/>
州刺史王懐節為河陽都監知鎮戎軍内殿崇班閤門<lb/>
祇候髙繼嵩為陜西都監並坐掩撃敏珠爾族失利也先<lb/>
是化等以盛夏出兵徑抵賊帳一日行幾百里兵素不<lb/>
整渉險皆困乏既與賊遇首尾不能相救遂自奔潰騎<lb/>
士渴死者又三之一自是指敏珠爾為彊族不敢復言攻<lb/>
取云<hi>此據聚米圖經</hi>
丁亥永興軍言左衛大將軍分司西京李士衡卒其後<lb/>
諸子訴其父有勞於國非意左遷詔追復同州觀察使<lb/>
<pb n="KR2b0019_WYG_115-19b"/>
士衡前後筦計二十年雖才智過人然素貪家貲至累<lb/>
鉅萬建大第長安里中儼若官府云<hi>當附士衡復官時</hi>
己丑廢真定府石炭務　貸淮南災傷州軍貧民種糧<lb/>
庚寅重作寳册命叅知政事陳堯佐書皇帝受命册寳<lb/>
叅知政事薛奎書尊號册寳宰臣張士遜書上為皇太<lb/>
子冊寳叅知政事晏殊書皇太后尊號冊寳以舊冊寳<lb/>
為宫火所焚也既而有司言重作冊寳其沿寳法物凡<lb/>
用黄金二千七百兩詔易以銀而金塗之<hi>二年正月十七日景祐二</hi>
<pb n="KR2b0019_WYG_115-20a"/>
<hi>年八月十七日可考</hi>
丙申詔以皇太后及上閤中金銀噐物量㽞供需外盡<lb/>
付左蔵庫易緡錢二十萬助修大内<lb/>
丁酉環慶走馬承受李徳言西賊冦邉詔都署司嚴飭<lb/>
兵備又令鄜延路移文夏州戒約之<hi>此當是元昊襲甘州及西凉府時也</hi>
戊戌賜修内役卒緡錢<lb/>
冬十月甲辰改崇徳殿曰紫宸長春殿曰垂拱滋福殿<lb/>
曰皇儀㑹慶殿曰集英承明殿曰端明延慶殿曰福寜<lb/>
<pb n="KR2b0019_WYG_115-20b"/>
崇徽殿曰寳慈天和殿曰觀文大寜門曰宣祐宣和門<lb/>
曰寜陽左右勤政門曰左右嘉福<lb/>
乙巳以知江寜府太常少卿李允元兼江南東路災傷<lb/>
州軍安撫使知揚州兵部郎中王立兼淮南災傷州軍<lb/>
安撫使<lb/>
己酉再賜修内役卒緡錢<lb/>
甲寅夀州言歳飢乏稻種請於浙西市三萬斛以貸民<lb/>
從之　以鎮戎軍新修赤蒿城為懐逺城<lb/>
<pb n="KR2b0019_WYG_115-21a"/>
乙夘詔災傷州軍監臨官虧課而已科罰者勿以為負<lb/>
丁巳令漢陽軍𤼵廪粟以賑飢民<lb/>
戊午加贈鎮王元儼母昭媛王氏為太儀元儼事母孝<lb/>
謹毎有疾躬侍藥劑晨夕盥潔焚香以請命憂念或至<lb/>
不食及其終哀戚過人<lb/>
十一月甲戌上以修内成恭謝天地于天安殿遂謁太<lb/>
廟大赦改元優賞諸軍百官皆進官一等不隔磨勘選<lb/>
人及十二考歴任無贓罪並許磨勘引見<hi>百官進官一等此據本紀</hi>
<pb n="KR2b0019_WYG_115-21b"/>
<hi>不隔磨勘此據朔厯實録但云加恩若止加恩則非進官實録誤也今州縣所有慶厯新編赦書亦與本紀朔</hi>
<hi>歴同祖宗故事云明道改元非次恩賞尚有不滿之意朝廷别為施恩此事當考</hi>　是日還自<lb/>
延福宫<lb/>
己夘冬至百官賀皇太后於文徳殿上御天安殿受朝<lb/>
癸未宰臣吕夷簡加右僕射兼門下侍郎張士遜加中<lb/>
書侍郎兼兵部尚書夷簡固辭所加官乃令翰林貼麻<lb/>
改門下侍郎兼吏部尚書　鎮安忠武節度使太尉尚<lb/>
書令兼中書令鎮王元儼為河陽三城武城節度使守<lb/>
<pb n="KR2b0019_WYG_115-22a"/>
太師徙封孟王　樞宻使張耆改為昭徳節度使兼侍<lb/>
中副使楊崇勲改山南東道節度使夏竦為尚書左丞<lb/>
趙稹為吏部侍郎　叅知政事晏殊為尚書左丞陳堯<lb/>
佐薛奎並為禮部侍郎　定難節度使守太傅尚書令<lb/>
兼中書令西平王趙徳明封夏王<lb/>
乙酉進封鄧國大長公主為楚國冀國大長公主為魏<lb/>
國<lb/>
戊子如京使文州刺史入内副都知江徳明為文思使<lb/>
<pb n="KR2b0019_WYG_115-22b"/>
普州團練使左蔵庫副使右班都知閻文應為洛苑使<lb/>
開州刺史並録管勾修内之勞也其餘督作承受奏事<lb/>
遷擢者又十三人<lb/>
庚寅以左驍衛上将軍劉承珪子左蔵庫使從愿為洛<lb/>
苑使内侍髙品從政為殿頭孫惟恭惟明並為三班借<lb/>
職弟供奉官承鈞為内殿崇班時承珪妻申國太夫人<lb/>
彭氏卒特推恩也　兵部貟外郎知信州梁頠坐受賕<lb/>
及盗官碌礬法當死以更赦特除名本路轉運使蕭貫<lb/>
<pb n="KR2b0019_WYG_115-23a"/>
失察舉降知饒州有撫州司法叅軍孫齊者初以明法<lb/>
得官㽞其妻杜氏里中而紿娶周氏入蜀後周欲訴于<lb/>
官齊斷髪誓出杜氏乆之又納倡陳氏挈周所生子之<lb/>
撫州未踰月周氏至齊捽置廡下出偽劵曰若傭婢也<lb/>
敢爾邪乃殺其所生子周訴于州及轉運使皆不受人<lb/>
或告之曰得如饒州蕭使君者訴之事當白矣周氏以<lb/>
衣書姓名乞食道上馳告貫撫非所部而貫特為治之<lb/>
更赦猶編管齊濠州<lb/>
<pb n="KR2b0019_WYG_115-23b"/>
辛夘孟王元儼徙封荆王為永興鳯翔節度使　詔舒<lb/>
州吳塘堰自今令本縣令佐一貟歳檢功料以上户為<lb/>
陂頭部衆修築之仍禁民近塘置水碓磑及於陂腹種<lb/>
蒔其盗决者論如律初淮南安撫使王駿言舒州民多<lb/>
近塘置碓磑以奪水利事下淮南轉運司而轉運使舒<lb/>
式言吳塘聚竹落石為堰其長百丈折水而南歴五門<lb/>
北至竹子陂凡十七堰溉田千頃非官為修治則寖以<lb/>
墮廢故條約之<lb/>
<pb n="KR2b0019_WYG_115-24a"/>
壬辰交趾郡王李徳政加同平章事　夏王趙徳明凡<lb/>
娶三姓黙穆氏生元昊宻克黙特氏生沁裕勒額蔵渠懐氏生<lb/>
沁威元昊小名葉邁羌語謂惜為崖冨貴為埋性凶鷙<lb/>
猜忍圎面髙準長五尺餘少時衣長袖緋衣冠黒冠佩<lb/>
弓矢從衛步卒張青蓋出乗馬以二旗引百餘騎自從<lb/>
曉浮屠學通蕃漢文字案上置法律書常擕野戰歌太<lb/>
乙金鑑忽引兵襲伊嚕格勒罕破之奪甘州數諫徳<lb/>
明無臣中國徳明輙戒之曰吾乆用兵終無益徒自疲<lb/>
<pb n="KR2b0019_WYG_115-24b"/>
耳吾族三十年衣錦綺衣此聖宋天子恩不可負也元<lb/>
昊曰衣皮毛事畜牧蕃姓所便英雄之生當王覇耳何<lb/>
錦綺為既䧟甘州復舉兵攻拔西凉府未踰時徳明死<lb/>
元昊繼立延州以聞詔輟視朝三日贈太師尚書令兼<lb/>
中書令命開封府判官度支貟外郎朱昌符為祭奠使<lb/>
六宅副使内侍押班馮仁俊副之賜賻絹七百匹布三<lb/>
百匹副以羊麵上尊酒將𦵏賜物稱是皇太后所賜亦<lb/>
如之帝與皇太后為徳明成服於苑中百官奉慰<hi>實録正史</hi>
<pb n="KR2b0019_WYG_115-25a"/>
<hi>並稱徳明既攻䧟甘州㧞西凉府未踰時乃死甘州及西凉府䧟没實録正史並不記其年月日所稱未踰時</hi>
<hi>或即是徳明死之年然徳明每不聼元昊用兵其攻䧟甘州及西凉府想非徳明意𫝊又稱元昊忽引兵襲甘</hi>
<hi>州可見徳明不在其間西凉府亦必元昊自㧞之徳明不與也實録正史載此事不詳因徳明死時乃附著之</hi>
<hi>蓋誤矣今皆刪修使不相牴牾要檢尋他書或載甘州及西凉府䧟没時則别修附</hi>
癸巳制授元昊特進檢校太師兼侍中定難軍節度夏<lb/>
銀綏宥静等州觀察處置押蕃落使西平王以司封貟<lb/>
外郎判開拆司楊告為旌節官告使禮賔副使朱允中<lb/>
副之元昊既襲封即隂為叛計時改元明道而元昊避<lb/>
<pb n="KR2b0019_WYG_115-25b"/>
父名輙稱顯道於國中雖奉貢然僣巳萌矣初對使者<lb/>
設席自尊大而告徙坐即賔位不為屈又聞屋後有數<lb/>
百人鍜聲知其必叛獨畏懦不敢言告允恭子也<hi>告或已見</hi>
<hi>允恭没時</hi>　淮南江東民飢詔制置發運司轉米三十萬斛<lb/>
賑濟之　詔上御藥自今比内殿承制上御藥供奉比<lb/>
崇班仍居本品之上<lb/>
乙未詔三班院宗室壻年及格者與在京差遣<lb/>
丙申詔蘓州所没丁謂庄田還給其家仍以其子前内<lb/>
<pb n="KR2b0019_WYG_115-26a"/>
殿承制珝為供奉官<lb/>
十二月庚子詔以來年二月躬耕藉田先請皇太后恭<lb/>
謝宗廟權罷南郊之禮其恩賞並就禮畢施行<lb/>
辛丑命直集賢院王舉正李淑與禮官詳定藉田及皇<lb/>
太后謁廟儀注禮官議皇太后冝準皇帝衮服减二章<lb/>
衣去宗彛裳去藻不佩劍龍花十六株前後垂珠翠各<lb/>
十二旒以衮衣為名詔名其冠曰儀天又言皇太后乗<lb/>
玉輅服禕衣九龍花釵冠行禮服衮衣冠儀天冠皇太<lb/>
<pb n="KR2b0019_WYG_115-26b"/>
妃皇后乗重翟車服鈿釵禮衣以緋羅為之具蔽膝革<lb/>
帶珮綬履其冠用十二株花釵太廟行禮並服禕衣詔<lb/>
可之敇有司製禮衣及重翟以下六車始太后欲純被<lb/>
帝者之服參知政事晏殊以周官王后之服為對失太<lb/>
后㫖輔臣皆依違不决薛奎獨争曰太后必御此見祖<lb/>
宗若何而拜固執不可雖終不納猶少殺其禮焉<hi>殊事據神</hi>
<hi>道碑正傳不改奎墓誌云太后乃改他服誤也</hi>
壬寅知天雄軍天平節度使王曽加同平章事知天雄<lb/>
<pb n="KR2b0019_WYG_115-27a"/>
軍如故　又加彰徳節度使柴宗慶同平章事　宣徽<lb/>
南院使兼樞宻副使山南東道節度使楊崇勲為樞宻<lb/>
使崇勲曲謝太后與上言先帝最稱崇勲質信可任大<lb/>
事又超遷之<lb/>
甲辰以宰相吕夷簡為恭謝太廟藉田大禮使張士遜<lb/>
為禮儀使樞宻使張耆為儀仗使楊崇勲為鹵簿使樞<lb/>
宻使夏竦為橋道頓逓使<lb/>
丙午追封秦國賢肅長公主為大長公主<hi>秦國降王承衍</hi>　羣<lb/>
<pb n="KR2b0019_WYG_115-27b"/>
臣上皇帝尊號曰睿聖文武體天法道仁明孝徳上皇<lb/>
太后尊號曰應天齊聖顯功崇徳慈仁保夀凡五上乃<lb/>
許之<lb/>
壬子江東轉運司言本部災傷請權罷上供物從之<lb/>
太常博士楊偉郭稹並為集賢校理殿中丞宋祁為直<lb/>
史館太子中允韓琦為太常丞直集賢院大理評事石<lb/>
延年趙宗道上元縣主簿吳嗣復合肥縣主簿胡宿並<lb/>
為館閣校勘仍詔館閣校勘自今須召試毋得陳乞偉<lb/>
<pb n="KR2b0019_WYG_115-28a"/>
億從弟琦安陽人延年宋城人宗道賀子宿晉陵人也<lb/>
<hi>稹祁已見嗣復未見</hi>　職方貟外郎陸叅為崇文院檢討叅少好<lb/>
學淳謹獨與母居鄰家失火母急呼叅不應蹴之堕床<lb/>
下良乆束帶執燭而至曰大人嚮者呼叅叅未束帶故<lb/>
不敢應及長舉進士及第嘗為縣令有刼盗被縛甚急<lb/>
叅愍之呼謂曰汝廹於飢寒為是耳非性不善也命緩<lb/>
其縛一夕逸去吏亟以白叅命捕之嘆曰我以仁惻緩<lb/>
汝汝乃忍負叅如何脱復捕得胡顔見叅又有訟田者<lb/>
<pb n="KR2b0019_WYG_115-28b"/>
判其状尾而授之曰汝不見虞芮之事乎訟者齎以示<lb/>
所司皆不能觧復以見叅又判其後曰嗟乎一縣之人<lb/>
曽無深於詩者人皆傳以為笑蔡齊以為有淳古風薦<lb/>
之朝授以館職<hi>叅未詳邑里其本末據司馬光記聞及江休復雜志</hi>
丙辰以給事中李若谷知夀州安豐芍陂皆羙田多豪<lb/>
右分占盛夏雨溢壞田輙盗决若谷擿冐占者逐之毎<lb/>
决輙調瀕陂諸豪使隄塞其後盗决乃止<lb/>
戊午詔獲刦盗而情渉巨害者毋得擅行凌遲湏奏聽<lb/>
<pb n="KR2b0019_WYG_115-29a"/>
裁初廬夀光等州都廵檢使梁紹熈言獲累行刼盗者<lb/>
六人凌遲處死故條約之<lb/>
己未上封者言比詔淮南民飢有以男女雇人者官為<lb/>
贖還之今民間不敢雇傭人而貧者或無以自存望聽<lb/>
其便從之<lb/>
庚申命樞宻直學士權三司使李諮翰林學士盛度侍<lb/>
讀學士王隨同議解鹽法天聖八年始聽解鹽通啇行<lb/>
之一年嵗入視天聖七年増緡錢十五萬明年更損九<lb/>
<pb n="KR2b0019_WYG_115-29b"/>
萬其後嵗益耗故令諮等議之度隨皆初以通商為便<lb/>
者也<lb/>
壬戌契丹遣奉先軍節度使蕭式少府監張推保來賀<lb/>
皇太后正旦<lb/>
癸亥契丹遣左驍衛上將軍蕭察安東軍節度使夏亨<lb/>
謐來賀正旦<lb/>
是嵗契丹主改元重熈邉吏言諜知契丹將大入邊輔<lb/>
臣争言擇帥備邉之策叅知政事薛奎獨曰先帝與契<lb/>
<pb n="KR2b0019_WYG_115-30a"/>
丹約和歳遺甚厚必不敢輕背約已而皆如奎所料帝<lb/>
嘗謂輔臣曰臣之事君多見其有始無終者奎對曰保<lb/>
終之道匪獨臣下然也如唐明皇開元之初勵精為治<lb/>
天下晏然及其末也放意荒侈卒至大亂此不可不監<lb/>
也帝深然之　上封者言自河南六監廢京師須馬取<lb/>
之河北道逺非便詔遣左廂提㸃王舜臣往度利害舜<lb/>
臣言鎮寜靈武東平淳澤四監雖廢然其地猶牧本監<lb/>
并騏驥院馬洛陽單鎮監去京師近罷之非便乃詔復<lb/>
<pb n="KR2b0019_WYG_115-30b"/>
二監以牧河北孶生馬<hi>此據本志不得其時附見年末</hi>
</p>
<p>
</p>
  </div>
</body>
</text>
</TEI>
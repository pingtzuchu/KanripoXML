<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一</head> <lb/>
    <p>
<pb n="KR2b0019_WYG_005-1a"/>
欽定四庫全書<lb/>
　續資治通鑑長編巻一<lb/>
　　　　　　　　　　　　　宋　李燾　撰<lb/>
　　太祖<lb/>
建隆元年春正月辛丑朔鎮定二州言契丹入侵北漢<lb/>
兵自土門東下與契丹合周帝命太祖領宿衞諸將禦<lb/>
之太祖自殿前都虞候再遷都㸃檢掌軍政凡六年士<lb/>
卒服其恩威數從世宗征伐洊立大功人望固已歸之<lb/>
<pb n="KR2b0019_WYG_005-1b"/>
於是主少國疑中外始有推戴之議<lb/>
壬寅殿前司副都㸃檢鎮寧軍節度使太原慕容延釗<lb/>
<hi>延釗初以殿前都虞侯見顯徳五年三月不著邑里</hi>將前軍先發時都下讙言將<lb/>
以出軍之日䇿㸃檢為天子士民恐怖爭為逃匿之計<lb/>
惟内庭晏然不知<lb/>
癸夘大軍出愛景門紀律嚴甚衆心稍安軍校河中苖<lb/>
訓者號知天文見日下復有一日黒光久相摩盪指謂<lb/>
太祖親吏宋城楚昭輔曰此天命也是夕次陳橋驛將<lb/>
<pb n="KR2b0019_WYG_005-2a"/>
士相與聚謀曰主上㓜弱未能親政今我輩出死力為<lb/>
國家破賊誰則知之不如先立㸃檢為天子然後北征<lb/>
未晚也都押衙上黨李處耘具以其事白太祖弟匡義<lb/>
匡義時為内殿祗候供奉官都知即與處耘同過歸徳<lb/>
節度掌書記薊人趙普<hi>普初見顯徳三年二月</hi>語未竟諸將突入<lb/>
稱説紛紜普及匡義各以事理逆順曉譬之曰<hi>趙普飛龍記云</hi>
<hi>處耘亦同普曉譬諸將按國史處耘見軍中謀欲推戴即遽白太宗與王彦昇謀遂召馬仁瑀李漢超等定議</hi>
<hi>然則曉譬諸將獨普與太宗耳處耘必不在也今削去處耘名</hi>太尉忠赤必不汝赦諸<lb/>
<pb n="KR2b0019_WYG_005-2b"/>
將相顧亦有稍稍引去者已而復集露刃大言曰軍中<lb/>
偶語則族今已定議太尉若不從則我輩亦安肯退而<lb/>
受禍普察其勢不可遏與匡義同聲叱之曰䇿立大事<lb/>
也固宜審圖爾等何得便肆狂悖乃各就坐聽命普復<lb/>
謂曰外㓂壓境將莫誰何盍先攘却歸始議此諸將不<lb/>
可曰方今政出多門若竢㓂退師還則事變未可知也<lb/>
但當亟入京城䇿立太尉徐引而北破賊不難太尉茍<lb/>
不受䇿六軍決亦難使向前矣普顧匡義曰事既無可<lb/>
<pb n="KR2b0019_WYG_005-3a"/>
奈何政須早為約束因語諸將曰興王易姓雖云天命<lb/>
實繫人心前軍昨已過河節度使各據方面京城若亂<lb/>
不惟外㓂愈深四方必轉生變若能嚴敕軍士勿令剽<lb/>
刼都城人心不揺則四方自然寧謐諸將亦可長保富<lb/>
貴矣皆許諾乃共部分夜遣衙隊軍使郭延贇<hi>延贇不詳何許</hi>
<hi>人建隆二年七月鐵騎左廂第二都指揮使郭延贇領信州刺史</hi>馳告殿前都指揮使<lb/>
浚儀石守信殿前都虞候洛陽王審琦<hi>審琦初見顯徳三年</hi>守信<lb/>
審琦皆素歸心太祖者也將士環列待旦太祖醉卧初<lb/>
<pb n="KR2b0019_WYG_005-3b"/>
不省甲辰黎明四面呌呼而起聲震原野普與匡義入<lb/>
白太祖諸將已擐甲執兵直扣寢門曰諸將無主願䇿<lb/>
太尉為天子太祖驚起披衣未及酬應則相與扶出聽<lb/>
事或以黄袍加太祖身且羅拜庭下稱萬嵗太祖固拒<lb/>
之衆不可遂相與扶太祖上馬擁逼南行匡義立於馬<lb/>
前請以剽刼為戒<hi>舊録禁剽刼都城實太祖自行約束初無納説者今從新録</hi>太祖<lb/>
度不得免乃攬轡誓諸將曰汝等自貪富貴立我為天<lb/>
子能從我命則可不然我不能為若主也衆皆下馬曰<lb/>
<pb n="KR2b0019_WYG_005-4a"/>
唯命是聽太祖曰少帝及太后我皆北面事之公卿大<lb/>
臣皆我比肩之人也汝等無得輙加凌暴近世帝王初<lb/>
入京城皆縱兵大掠擅刼府庫汝等無得復然事定當<lb/>
厚賞汝不然當族誅汝衆皆拜乃整軍自仁和門入秋<lb/>
毫無所犯先遣客省使大名潘美見執政諭意又遣楚<lb/>
昭輔慰安家人殿前都㸃檢公署在左掖門内時方閉<lb/>
關設守備及昭輔至石守信開關納之宰相早朝未退<lb/>
聞變范質<hi>質宇城人初見開運元年按宋史范質𫝊作宗城人</hi>　下殿執王溥<hi>溥榆</hi>
<pb n="KR2b0019_WYG_005-4b"/>
<hi>次人初見乾祐二年祁按宋史王溥𫝊作并州  人</hi>手曰倉卒遣將吾輩之罪也<lb/>
爪入溥手幾出血溥噤不能對天平節度使同平章事<lb/>
侍衛馬步軍副都指揮使在京巡檢太原韓通<hi>通初見顯徳元</hi>
<hi>年</hi>自内庭惶遽奔歸將率衆備禦散員都指揮使蜀人<lb/>
王彦昇<hi>彦昇初見顯徳三年</hi>遇通於路躍馬逐之至其第第門不及<lb/>
掩遂殺之并其妻子諸將翼太祖登明徳門太祖令軍<lb/>
士解甲還營太祖亦歸公署釋黄袍俄而將士擁質等<lb/>
俱至太祖嗚咽流涕曰吾受世宗厚恩為六軍所廹一<lb/>
<pb n="KR2b0019_WYG_005-5a"/>
旦至此慙負天地將若之何質等未及對散指揮都虞<lb/>
侯太原羅彦瓌挺劔而前曰我輩無主今日必得天子<lb/>
太祖叱之不退質等不知所為溥降階先拜質不得已<lb/>
從之遂稱萬嵗太祖詣崇元殿行禪代禮召文武百官<lb/>
就列至晡班定獨未有周帝禪代制書翰林學士承㫖<lb/>
新平陶穀<hi>穀初見乾祐元年邠州人</hi>出諸袖中進曰制書成矣遂用<lb/>
之宣徽使引太祖就龍墀北面拜受<hi>國史實録及他𫝊記並無宣徽使姓</hi>
<hi>名疑即昝居潤也</hi>宰相扶太祖升殿易服東序還即位羣臣拜<lb/>
<pb n="KR2b0019_WYG_005-5b"/>
賀奉周帝為鄭王太后為周太后遷居西京<hi>蘇轍龍川别志言韓</hi>
<hi>通以親衛戰闕下敗死太祖脱甲詣政事堂范質見太祖首陳禪代議與國史及飛龍記司馬光記聞朔記等</hi>
<hi>所載都不同恐别志誤韓通倉卒被殺未嘗交鋒而太祖實歸府第將士即擁范質等至質等見太祖必不在</hi>
<hi>政事堂其約束將士不得加無禮於太后少帝固先定於未入城時非縁質請也惟執王溥手出血及光所記</hi>
<hi>質不肯先拜當得其實今參取刪修</hi>
乙巳詔因所領節度州名定有天下之號曰宋改元大<lb/>
赦常赦所不原者咸赦除之内外馬步軍士等第優給<lb/>
命官分告天地社稷遣中使乘𫝊齎詔諭天下諸道節<lb/>
<pb n="KR2b0019_WYG_005-6a"/>
度使又别以詔賜焉<hi>遣使齎詔諭天下國史在己酉今從實録遍告羣祀實録在己酉今從</hi>
<hi>國史二事一體必同施行恐不容相先後五日也别賜諸道節度使詔其日乃戊午今并書眉山蘇軾曰予觀</hi>
<hi>漢髙祖及光武及唐太宗及我太祖皇帝能一天下者四君皆以不嗜殺人者致之其餘殺人愈多而天下愈</hi>
<hi>亂秦晉及隋力能合之而好殺不已故或合而復分或遂以亡國焉龜鑑曰戰國交爭而合於秦民苦秦暴秦</hi>
<hi>不能一而漢一之南北分裂而合於隋人厭隋亂隋不能一而唐一之五季之餘分閏位天下紛紛而未一也</hi>
<hi>我太祖得天下以仁而民從之故天下一於宋真人勃起開創大業是又跨唐虞越漢唐而與帝王匹休也亦</hi>
<hi>知宋興之由乎我太祖之生盖天成二年丁亥嵗也祥光瑞采流為精英異芳幽馥鬱為神氣帝王之興自有</hi>
<hi>珍符信不誣也居有雲氣出有日暈天心之眷顧篤矣俚語稱趙神言誇宋人心之向慕乆矣天與之人與之</hi>
<pb n="KR2b0019_WYG_005-6b"/>
<hi>而太祖則不知也方其北面周朝奉命征討赫聲濯靈所向輙克顯徳之七年太祖生三十有四年矣采薇采</hi>
<hi>薇薇亦作止時盖正月之上日也是月也京師已有推戴之語而内庭未之知我出我車于彼牧矣時盖是月</hi>
<hi>之三日也是日也將士又有推戴之語而太祖未之聞越翼日甲辰寢門未闢擁逼者至太祖未及語而黄袍</hi>
<hi>已加之身矣噫河南之避舜猶有辭大坰之至湯猶有待事勢至此聖人不得以遊乎舜湯之天矣奈之何哉</hi>
<hi>則亦有毋虐臣主之誓而已有毋掠民庶之誓而已三遜三辭黽勉而受之能律將士以保周宗而不能使周</hi>
<hi>禪之不歸能擇長者房州之奉而不能遏陳橋之逼天實為之吾其奈何歐陽紀五代史也書梁漢曰亡書</hi>
<hi>晉曰滅至周則大書之曰遜於位宋興嗚呼我宋之受命其應天順人之舉乎受命之日市不易肆仁之至也</hi>
<hi>卧榻之側他睡不容義之盡也</hi>
<pb n="KR2b0019_WYG_005-7a"/>
汴都仰給漕運故河渠最為急務先是嵗調丁夫開濬<lb/>
淤淺糗糧皆民自備丁未詔悉從官給遂著為式又以<lb/>
河北仍嵗豐稔穀價彌賤命髙其價以糴之　上之入<lb/>
也閭巷姦民往往乗便攘奪於是索得數輩斬於市被<lb/>
掠者官償其貲<lb/>
戊申贈韓通中書令以禮塟之嘉其臨難不茍也初周<lb/>
鄭王㓜弱通與上同掌宿衛軍政多決於通通性剛愎<lb/>
頗肆威虐衆情不附目為韓瞠眼其子微有智略幼病<lb/>
<pb n="KR2b0019_WYG_005-7b"/>
傴時號韓槖駞見上得人望毎勸通早為之所通不聽<lb/>
卒死於難王彦昇之棄命専殺也上怒甚將斬以狥已<lb/>
而釋之然亦終身不授節鉞其後上幸開寳寺見壁上<lb/>
有槖駞及通畫像遂令掃去之<hi>記聞云上初欲斬王彦昇以初受命故不忍然</hi>
<hi>終身廢之不用盖誤也但不授節鉞耳</hi>　賜唐主李景詔諭以受禪意<lb/>
己酉復置安逺軍於安州鎮國軍於華州泰寧軍於兖<lb/>
州<lb/>
辛亥石守信自義成節度使殿前都指揮使為歸徳節<lb/>
<pb n="KR2b0019_WYG_005-8a"/>
度使侍衛馬步軍副都指揮使常山髙懐徳自寧江節<lb/>
度使馬步軍都指揮使<hi>按宋史作江寧軍節度使侍衛親軍馬軍都指揮使</hi>為義<lb/>
成節度使殿前副都㸃檢厭次張令鐸自武信節度使<lb/>
步軍都指揮使為鎮安節度使馬步軍都虞侯王審琦<lb/>
自殿前都虞侯睦州防禦使為泰寧節度使殿前都指<lb/>
揮使遼人張光翰自虎㨗左廂都指揮使<hi>按虎㨗左廂宋史及宋史</hi>
<hi>記皆作虎㨗右廂</hi>嘉州防禦使為寧江節度使馬軍都指揮使<lb/>
<hi>按寧江宋史及宋史記皆作江寧</hi>安喜趙彦徽自虎㨗右廂都指揮使<lb/>
<pb n="KR2b0019_WYG_005-8b"/>
岳州防禦使為武信節度使步軍都指揮使官爵階勲<lb/>
並從超等酬翼戴之勲也<lb/>
壬子賜文武近臣禁軍大校襲衣犀玉帶鞍勒馬有差<lb/>
癸丑放周顯徳中江南降將周成等三十四人復歸於<lb/>
唐<hi>成未見</hi>
乙夘遣使往諸州賑貸<lb/>
丁巳命宗正少卿郭玘祀周廟及嵩慶二陵因詔有司<lb/>
以時朝拜著于令<hi>玘未見</hi>　天雄節度使守太尉兼中書<lb/>
<pb n="KR2b0019_WYG_005-9a"/>
令魏王宛丘符彦卿<hi>彦卿初見天成元年</hi>上表乞呼名詔不允彦<lb/>
卿宿將且前朝近親皇弟匡義汝南郡夫人又彦卿女<lb/>
也上毎優其禮遇云<lb/>
先是鎮安節度使侍衛馬步軍都虞候武安韓令坤<hi>令坤</hi>
<hi>初見顯徳二年</hi>領兵廵北邊慕容延釗復帥前軍至真定上既<lb/>
受禪遣使諭延釗與令坤令各以便宜從事兩人皆聽<lb/>
命己未加延釗殿前都㸃檢昭化節度使同中書門下<lb/>
二品令坤侍衛馬步軍都指揮使天平節度使同平章<lb/>
<pb n="KR2b0019_WYG_005-9b"/>
事<lb/>
辛酉賜霸府賔佐將吏襲衣金帶鞍勒馬有差<lb/>
壬戌歸徳節度判官寧陵劉熈古為左諫議大夫掌書<lb/>
記趙普為右諫議大夫樞宻直學士宋亳觀察判官安<lb/>
次吕餘慶為給事中端明殿學士攝觀察推官太康沈<lb/>
義倫為戸部郎中歸徳節度副使張彦柔領池州刺史<lb/>
<hi>彦柔見清泰元年恐非此人</hi>
甲子以皇弟殿前都虞候匡義領睦州防禦使賜名光<lb/>
<pb n="KR2b0019_WYG_005-10a"/>
義<lb/>
有司請立宗廟詔百官集議尚書省己巳兵部尚書濮<lb/>
人張昭<hi>昭初見乾祐二年</hi>等上奏曰謹按堯舜禹皆立五廟盖<lb/>
二昭二穆與其始祖也有商建國改立六廟盖昭穆之<lb/>
外祀契與湯也周立七廟盖親廟之外祀太祖及文王<lb/>
武王也漢初立廟悉不如禮魏晉始復七廟之制江左<lb/>
相承不改然七廟之中猶虚太祖之室隋文但立髙曽<lb/>
祖禰四廟而已唐因隋制立四親廟梁氏而下不易其<lb/>
<pb n="KR2b0019_WYG_005-10b"/>
位稽古之道斯為折衷伏請追尊髙曽四代號諡崇建<lb/>
廟室制可國朝宗廟之制嵗以四孟月及季冬凡五享<lb/>
朔望薦食薦新三年一祫以孟冬五年一禘以孟夏其<lb/>
七祀春祀司命及户夏祀竈季夏别祭中霤秋祀門及<lb/>
厲冬祀行惟臘享禘祫徧七祀如親行告謝及新主祔<lb/>
謁即權罷時享告日用牢饌備祀官　鎮州言契丹與<lb/>
北漢兵皆遁去　北漢戸部侍郎平章事滎陽趙華罷<lb/>
為左僕射<hi>華初見廣順元年</hi>　唐主景遣使誅鍾謨於饒州詰<lb/>
<pb n="KR2b0019_WYG_005-11a"/>
之曰卿與孫晟同使北晟死而卿還何也謨頓首服罪<lb/>
縊殺之亦誅張巒於宣州<hi>謨流饒州巒貶宣州副使去年十月事</hi>
二月乙亥尊帝母南陽郡夫人杜氏為皇太后后安喜<lb/>
人也　司徒兼門下侍郎平章事范質加侍中右僕射<lb/>
兼門下侍郎平章事王溥加司空樞宻使中書侍郎兼<lb/>
刑部尚書平章事魏仁浦<hi>仁浦初見天福十二年衛州人</hi>加右僕射樞<lb/>
宻使太原吴延祚加同中書門下二品先是質溥參知<lb/>
樞宻院事於是皆罷<hi>吳廷祚初以宣徽南院使見顯徳六年不著邑里  按宋史作范質</hi>
<pb n="KR2b0019_WYG_005-11b"/>
<hi>兼侍中王溥守司空魏仁浦為尚書右僕射考宋制兼與為乃實授之詞守則資格未及而暫加之詞今概作</hi>
<hi>加字疑有誤</hi>
己夘以天下兵馬都元帥呉越國王錢俶為天下兵馬<lb/>
大元帥<lb/>
丙戍長春節賜羣臣衣各一襲宰相率百官上夀賜宴<lb/>
相國寺<lb/>
先是中書舍人安次扈䝉權知貢舉庚寅奏進士合格<lb/>
者楊礪等十九人姓名<lb/>
<pb n="KR2b0019_WYG_005-12a"/>
辛夘大宴於廣徳殿凡誕節後擇日大宴自此始<lb/>
前鄉貢生傅孫蘭治左傳春秋聚徒教授其門人有被<lb/>
黜退者蘭乗醉突入貢部諠譁不已下吏案之壬辰蘭<lb/>
決杖配商州　就賜前司徒竇貞固<hi>貞固泉人初見天福元年</hi>前司<lb/>
空李穀<hi>穀汝隂人初見天成元年</hi>太子太師侯益<hi>益平遥人初見天成元年</hi>扈彦<lb/>
珂<hi>彦珂鴈門人初見乾祐元年不著邑里</hi>等器幣於西京　宋州以歸徳<lb/>
軍旌節來上詔置於潛龍宅<lb/>
三月乙巳改天下州縣名犯廟諱及御名者<lb/>
<pb n="KR2b0019_WYG_005-12b"/>
丙辰唐主景遣使來賀登極<lb/>
南漢宦者陳延夀言於南漢主曰陛下所以得立由先<lb/>
帝盡殺羣弟故也南漢主以為然丁巳殺其弟桂王旋<lb/>
興<hi>此據司馬光朔記</hi>　呉越王錢俶遣使來賀登極唐主景復<lb/>
遣使來賀長春節　宿州火燔民廬舍萬餘區遣中使<lb/>
安撫之<lb/>
壬戌追尊祖考為皇帝妣為皇后髙祖幽都縣令朓諡<lb/>
曰文獻廟號僖祖陵曰欽陵祖妣崔氏諡曰文懿曽祖<lb/>
<pb n="KR2b0019_WYG_005-13a"/>
兼御史中丞珽諡曰惠元廟號順祖陵曰康陵祖妣桑<lb/>
氏諡曰惠明皇祖涿州刺史敬諡曰簡恭廟號翼祖陵<lb/>
曰定陵妣劉氏諡曰簡穆皇考周龍㨗左廂都指揮使<lb/>
岳州防禦使𢎞殷諡曰昭武廟號宣祖陵曰安陵陵名<lb/>
號諡皆翰林學士禮部侍郎兼判太常寺事漁陽竇儼<lb/>
所撰定儼儀弟也<hi>儼初見顯徳四年儀初見開運元年</hi>　有司言國家受<lb/>
周禪周木徳木生火當以火徳王色尚赤臘用戌從之<lb/>
癸亥命武勝節度使洛陽宋延渥<hi>延渥初見乾祐三年</hi>領舟師廵<lb/>
<pb n="KR2b0019_WYG_005-13b"/>
撫江徼舒州團練使元城司超<hi>超初見顯徳二年</hi>副之仍貽書<lb/>
唐主諭意<lb/>
己巳以皇弟光美為嘉州防禦使<lb/>
先是北漢誘代北諸部侵掠河西詔諸鎮㑹兵以禦之<lb/>
是月定難節度使守太尉兼中書令李彛興言遣部將<lb/>
李彛玉進援麟州北漢引衆去彛興即彛殷也避宣祖<lb/>
諱改焉<hi>彛興初見清泰二年此據㑹要及彛興本𫝊事當在此月</hi>
兼判太常寺竇儼上言三王之興禮樂不相沿襲洪惟<lb/>
<pb n="KR2b0019_WYG_005-14a"/>
聖宋肇建皇極一代之樂宜乎立名禋享宴㑹樂章固<lb/>
當易以新詞式遵舊典即詔儼専其事儼請改周樂文<lb/>
舞崇徳之舞為文徳之舞武舞衆成之舞為武功之舞<lb/>
改樂章十二順為十二安盖取治世之音安以樂之義<lb/>
祭天為髙安祭地為静安宗廟為理安天地宗廟登歌<lb/>
為嘉安皇帝臨軒為隆安王公出入為正安皇帝食飲<lb/>
為和安皇帝受朝皇后入宫為順安皇太子軒懸出入<lb/>
為良安正月朝㑹為永安郊廟爼入為豐安酌獻飲福<lb/>
<pb n="KR2b0019_WYG_005-14b"/>
受胙為禧安祭文宣王武成王同用永安耤田先農用<lb/>
静安夏四月癸酉詔儼所定付有司行之儼復請僖祖<lb/>
室奏大善之舞順祖奏大寧翼祖奏大順宣祖奏大慶<lb/>
並從之<lb/>
鐵騎左廂都指揮使王彦昇夜抵宰相王溥私第溥驚<lb/>
悸而出既坐乃曰此夕廵警困甚聊就公一醉耳然彦<lb/>
昇意在求貨溥佯不悟置酒數行而罷翌日溥宻奏其<lb/>
事上益惡之丁丑出彦昇為唐州團練使唐本刺史州<lb/>
<pb n="KR2b0019_WYG_005-15a"/>
於是始改焉　契丹入侵棣州刺史河南何繼筠追破其<lb/>
衆於固安獲馬四百匹<hi>此從本紀按繼筠本傳則在禁盗馬之後二年十月始禁盗馬</hi>
<hi>必繼筠傳誤也繼筠福進子初見顯徳二年二月福進初見天成元年太原人也今繼筠傳乃云河南人不知</hi>
<hi>何故</hi>
昭義節度使兼中書令太原李筠<hi>筠初見天福十二年七月</hi>在鎮逾<lb/>
八年恃勇専恣招集亡命隂為䟦扈之計周世宗每優<lb/>
容之及上遣使諭以受禪筠即欲拒命左右為陳厯數<lb/>
乃僶俛下拜既延使者升階置酒張樂遽索周祖畫像<lb/>
<pb n="KR2b0019_WYG_005-15b"/>
置㕔壁涕泣不已賔佐惶駭告使者曰令公被酒失其<lb/>
常性幸毋怪也北漢主知筠有異志潛以蠟書誘筠筠<lb/>
雖具奏而反謀已決筠長子守節涕泣切諫筠不聽上<lb/>
手詔慰撫因除守節為皇城使筠遂遣守節入朝且伺<lb/>
朝廷動静上迎謂曰太子汝何故來守節矍然以頭擊<lb/>
地曰陛下何言此必有䜛人間臣父也上曰吾亦聞汝<lb/>
數諫老賊不汝聽不復顧藉故遣汝來欲吾殺汝耳盍<lb/>
歸語而父我未為天子時任汝自為之我既為天子汝<lb/>
<pb n="KR2b0019_WYG_005-16a"/>
獨不能小讓我耶守節馳歸具以告筠筠反謀愈急癸<lb/>
未執監軍亳州防禦使周光遜閑廐使李廷玉遣其教<lb/>
練使劉繼沖及判官孫孚<hi>筠誅孚以效順故授屯田郎中不知何許人</hi>送於<lb/>
北漢納欵求援光遜徳威之子<hi>徳威初見光化元年</hi>廷玉嗣昭之<lb/>
孫<hi>嗣昭初見乾寧四年</hi>皆有舊第在晉陽北漢主俱釋之厚賜遣<lb/>
還第筠又遣兵襲澤州殺刺史張福據其城從事閭丘<lb/>
仲卿說筠曰公孤軍舉事其勢甚危雖倚河東之援恐<lb/>
亦不得其力大梁兵甲精鋭難與爭鋒不如西下太行<lb/>
<pb n="KR2b0019_WYG_005-16b"/>
直抵懐孟塞虎牢據洛邑東向而爭天下計之上也筠<lb/>
曰吾周朝宿將與世宗義同昆弟禁衛皆吾舊人必將<lb/>
倒戈來歸况吾有儋珪槍潑汗馬何憂天下哉儋珪筠<lb/>
愛將善用槍潑汗筠所畜駿馬也<lb/>
乙酉幸玉津園遣使分詣京城門賜饑民粥<lb/>
丙戌命中使浚蔡河設斗門以節水自都城距通許鎮<lb/>
　以客省使萬年張保績為衛尉卿判客省閤門事保<lb/>
績在閤門前後四十年宣贊詞令聽者皆聳儕輩推其<lb/>
<pb n="KR2b0019_WYG_005-17a"/>
能累使藩方不辱君命歴事六朝未嘗有過故特寵之<lb/>
<hi>保績初見顯徳四年特寵之此據㑹要且云事在建隆中本傳云國初遷衛尉卿不得其日月又云從征李筠</hi>
<hi>以足疾留河内因得長告三年十一月卒按此則其遷衛尉卿必在征李筠之前矣今附見</hi>
昭義反書至樞宻呉延祚言於上曰潞州巖險賊若固<lb/>
守未可以嵗月破然李筠素驕易無謀宜速引兵擊之<lb/>
彼必恃勇出鬬但離巢穴即成擒矣上納其言戊子遣<lb/>
侍衛副都指揮使石守信殿前副都㸃檢髙懐徳帥前軍<lb/>
進討上敕守信等曰勿縱筠下太行急引兵扼其隘破<lb/>
<pb n="KR2b0019_WYG_005-17b"/>
之必矣<hi>石守信等出軍正史在戊子實録在癸巳戊子四月十九日癸巳二十四日今從其近者</hi>
是日大宴廣徳殿<lb/>
丙申命户部侍郎夀陽髙防兵部侍郎陽曲邊光範並<lb/>
充前軍轉運使<hi>防初見天福十二年</hi>
上召三司使清河張美調兵食美言懐州刺史馬令琮<lb/>
度李筠必反日夜儲偫以待王師上亟令授令琮團練<lb/>
使宰相范質曰大軍北伐方藉令琮供億不可移他郡<lb/>
戊戌升懐州為團練以令琮充使焉令琮大名人也<hi>張美</hi>
<pb n="KR2b0019_WYG_005-18a"/>
<hi>初見顯徳二年</hi>
五月己亥朔日有食之上降服出次百官各守其司<lb/>
庚子命宣徽南院使髙唐昝居潤<hi>居潤初見顯徳二年</hi>赴澶州廵<lb/>
檢殿前都㸃檢鎮寧節度使慕容延釗彰徳軍留後太<lb/>
原王全斌<hi>全斌初見天成元年</hi>率兵由東路與石守信髙懐徳㑹<lb/>
辛丑以洺州團練使博野郭進為太州防禦使兼西山<lb/>
巡檢備北漢也　北漢主遣内園使李弼<hi>弼未見</hi>以詔書<lb/>
金帛善馬賜李筠筠復遣劉繼沖詣晉陽請北漢主舉<lb/>
<pb n="KR2b0019_WYG_005-18b"/>
軍南下已為前導北漢主將謀於契丹繼冲道筠意請<lb/>
無用契丹兵北漢主從之即日大閲傾國自將出團栢<lb/>
谷羣臣餞之汾水左僕射趙華曰李筠舉事輕易事必<lb/>
無成陛下掃境内而赴之臣未見其可也北漢主瞋目<lb/>
謂華曰朕志已決卿安能知其必無成耶卿有長䇿顧<lb/>
當何如華未及對北漢主拂衣上馬行至太平驛筠身<lb/>
率官屬耆老迎謁北漢主命筠贊拜不名坐於宰相博<lb/>
興衛融之上<hi>融初見廣順元年</hi>封西平王<hi>正史作西平王劉恕十國紀年亦作西平</hi>
<pb n="KR2b0019_WYG_005-19a"/>
<hi>王路振九國志及五代史作隴西郡王今不取</hi>賜馬三百匹及服玩珍異甚衆<lb/>
筠所獻亦畧與所賜等及文武大臣皆有賂筠見北漢<lb/>
主儀衛寡弱不似王者内甚悔之北漢主數召筠計事<lb/>
筠自言受周氏恩不忍負之而北漢主與周世仇也聞<lb/>
筠言亦不悦筠將還別賜馬及鎧甲具装遣宣徽使莱<lb/>
人盧贊監其軍筠心益不平筠有馬三千匹日夕校閱<lb/>
欲直趣大梁贊嘗見筠計事筠不應顧左右曰大梁兵<lb/>
皆我昔時部曲也見我則降耳贊怒拂衣而起北漢主<lb/>
<pb n="KR2b0019_WYG_005-19b"/>
聞贊與筠有隙遣衛融詣軍中和解之筠留其長子守<lb/>
節守上黨自率衆三萬南出<lb/>
癸夘石守信等言破筠衆於長平斬首三千餘級又攻<lb/>
㧞其大㑹寨　是日端午賜百官衣各一襲<lb/>
甲辰詔削奪李筠官爵　上以畿甸委輸京師吏多旁縁<lb/>
為姦民或咨怨乙巳命殿中侍御史王伸<hi>伸未見</hi>監察御史王祜<lb/>
户部郎中沈義倫等八人分領在京諸倉祜莘人也<lb/>
丙午幸宰相魏仁浦第視疾<lb/>
<pb n="KR2b0019_WYG_005-20a"/>
先是改作周六廟於西京己酉廟成遣光禄卿郭玘奉<lb/>
神主遷焉<lb/>
乙夘宴近臣於廣政殿以忠正節度使兼侍中楊承信<lb/>
來朝故也自是節度使來朝即宴如例<hi>承信初見天福三年</hi>
丁巳詔親征以樞宻使呉延祚為東京留守端明殿學<lb/>
士知開封府吕餘慶副之皇弟殿前都虞候光義為大<lb/>
内都㸃檢侍衛馬步軍都指揮使韓令坤率兵屯河陽<lb/>
己末帝發大梁<lb/>
<pb n="KR2b0019_WYG_005-20b"/>
壬戌次滎陽召西京留守河内向拱與語<hi>拱初見廣順二年嘗改名</hi>
<hi>訓</hi>拱勸上急濟河踰太行乘賊未集而擊之稽留浹旬<lb/>
則其鋒益熾矣樞宻直學士趙普亦言賊意國家新造<lb/>
未能出征若倍道兼行掩其不備可一戰而克上納其<lb/>
言<lb/>
甲子次河陽<lb/>
丙寅次懐州<lb/>
丁夘前軍都部署石守信副都部署髙懐徳破賊軍三<lb/>
<pb n="KR2b0019_WYG_005-21a"/>
萬餘衆於澤州南獲北漢河陽節度使范守圖<hi>守圖未見</hi>殺<lb/>
盧贊筠遁入澤州嬰城自固<lb/>
是月永安節度使折徳扆破北漢沙谷寨斬首五百級<lb/>
徳扆從阮之子也<hi>實録在六月甲午據奏到之日也徳扆初見乾祐三年從阮初見開運二</hi>
<hi>年</hi>
六月己巳朔上至澤州督諸軍攻城<lb/>
初吐渾府都留後汾州團練使王全徳帥所部從李筠<lb/>
戰澤州南既敗走入潞州與筠子守節為距守計<hi>全徳未見</hi>
<pb n="KR2b0019_WYG_005-21b"/>
及上圍澤州全徳大懼與親信數十人犯闗來奔龍㨗<lb/>
指揮使王廷魯<hi>廷魯未見</hi>亦自潞州相繼出降賊勢轉蹙矣<lb/>
澤州城逾旬未下上召控鶴左廂都指揮使薊人馬全<lb/>
義<hi>全義初見廣順三年不著邑里</hi>賜食御坐問以計䇿全義請并力急<lb/>
攻且曰緩之恐復生變上即命諸軍奮擊全義率敢死<lb/>
士先登飛矢貫臂流血被體全義㧞鏃進戰士氣益奮<lb/>
上親帥衛兵繼之辛巳克其城李筠赴火死獲北漢宰<lb/>
相衛融命掩尸骼禁剽掠放澤州民今年田租<lb/>
<pb n="KR2b0019_WYG_005-22a"/>
乙酉進攻潞州<lb/>
丁亥筠子守節以城降上赦其罪升軍州為團練<hi>按續資治</hi>
<hi>通鑑作以為單州團練使</hi>用守節為使　是日車駕入潞州宴從官<lb/>
於行宫<lb/>
辛夘徳音降死罪囚流以下原之潞州近城三十里内<lb/>
勿収今年田租諸路州府寺院經顯徳二年停廢者勿<lb/>
復置當廢未毁者存之　澤州之未破也筠愛妾劉氏<lb/>
謂筠曰軍州馬尚有幾何筠曰汝何問為劉氏曰今孤<lb/>
<pb n="KR2b0019_WYG_005-22b"/>
城危廹旦暮且破若得馬數百疋尚可以犯圍走保上<lb/>
黨上黨樓堞堅固且近河東易於求援與其守死不猶<lb/>
愈乎筠然之料見馬且千疋將出左右或沮之曰今在<lb/>
帳前之人皆云與大王同心一旦出城刼大王降敵其<lb/>
可悔乎筠猶豫未決明日城陷筠走赴火劉氏將從之<lb/>
筠以其有娠麾之使去守節無子購得之生子卒為筠<lb/>
後　北漢主聞筠敗自太平驛遁還晉陽謂趙華曰李<lb/>
筠無狀卒如卿言吾幸全師以歸但恨失衛融盧贊爾<lb/>
<pb n="KR2b0019_WYG_005-23a"/>
由是重文學之士乆之華請老使食其禄終身　以翰<lb/>
林學士承㫖兵部尚書趙𢎞為中書侍郎兼兵部尚書<lb/>
平章事𢎞薊人也<hi>按宰相除拜必載於帝紀及宰相表今書中載趙𢎞平章事紀與表皆不</hi>
<hi>載再考薛應旂王宗沐續通鑑亦皆未載疑宋史脱誤而二家因之也</hi>
癸巳安國節度使元城李繼勲來朝乙未命為昭義節<lb/>
度使<hi>繼勲初見顯徳三年不著邑里</hi>
丁酉上發潞州<lb/>
秋七月戊申至京師<lb/>
<pb n="KR2b0019_WYG_005-23b"/>
初衛融之被執也上詰融曰汝教劉鈞舉兵助李筠反<lb/>
何也融從容對曰犬各吠非其主臣四十口衣食劉氏<lb/>
誠不忍負之陛下宜速殺臣臣必不為陛下用縱不殺<lb/>
終當間道走河東耳上怒命左右以鐡撾擊其首流血<lb/>
被面融呼曰臣得死所矣上顧左右曰此忠臣也釋之<lb/>
命以良藥敷其瘡因使融致書北漢主求周光遜等約<lb/>
亦歸融太原北漢主不報辛亥以融為太府卿<lb/>
壬子幸宰相范質第視疾賜黄金器二百兩白金器千<lb/>
<pb n="KR2b0019_WYG_005-24a"/>
兩絹二千匹尋復賜錢百萬<hi>賜錢乃八月甲戍事今并書</hi>
前司空趙國公李穀初歸洛陽李筠以穀周朝名相遺<lb/>
錢五十萬他物稱是穀受之及筠叛穀憂恚發病乙夘<lb/>
卒上為廢朝二日贈侍中<lb/>
戊午宴韓令坤等於禮賢講武殿賜襲衣器幣鞍勒馬<lb/>
有差賞平澤潞之功也　初成徳節度使金城郭崇<hi>崇初</hi>
<hi>見天福二年</hi>聞上受禪時或涕泣監軍陳思誨宻奏其狀且<lb/>
言常山近虜崇懐怨望宜早為之所上曰我素知崇篤<lb/>
<pb n="KR2b0019_WYG_005-24b"/>
於恩義此盖感激所發耳然亦遣使偵之崇聞有使至<lb/>
憂懣失據謂左右曰茍使命不測將奈何左右莫對觀<lb/>
察推官辛仲甫曰公首效誠節且軍民處置率循常度<lb/>
朝廷雖欲加罪何以為辭使者若至但率官吏郊迎盡<lb/>
禮致恭淹留伺察當自辨明矣崇如其言日與僚佐飲<lb/>
博使者審崇無他即歸奏之上喜曰我固知崇不反也<lb/>
已而崇請入朝是日命宣徽南院使昝居潤權知鎮州<lb/>
仲甫汾州人崇前在澶淵仲甫為掌書記廂虞候刼部<lb/>
<pb n="KR2b0019_WYG_005-25a"/>
民二人殺之其家訴言隂識賊魁而廂虞候者崇親吏<lb/>
也吏不敢詰仲甫力請捕之案治有狀吏猶稽緩欲變<lb/>
其獄仲甫抗白崇曰民被㓂害又使自誣重傷甚矣焉<lb/>
用僚佐請易其獄吏以雪寃憤崇大感悟即遣司法掾<lb/>
李濯移鞫之正其罪置於法<hi>李濯未見陳思讓汾州人初見天福六年思誨即其</hi>
<hi>弟也郭崇辛仲甫傳載中使伺察事稍不同今參校修潤使不相牴牾</hi>　澶州蝗遣使督<lb/>
官吏分捕<lb/>
乙丑唐主景遣使賀平澤潞丁夘又遣其禮部郎中龔<lb/>
<pb n="KR2b0019_WYG_005-25b"/>
慎儀來貢乘輿服御物慎儀邵武人也<lb/>
河陽節度使真定趙晁以疾歸京師是月卒上甚悼焉<lb/>
初贈太子太師再贈侍中晁歴方鎮好聚斂無他勲勞<lb/>
但以周初與宣祖分掌禁軍有宗盟之分故䝉優禮再<lb/>
加贈典非常例也<lb/>
八月戊辰朔御崇元殿設仗衛羣臣入閤置待詔候對<lb/>
官賜廊下食<lb/>
庚午宴近臣於廣徳殿江南呉越朝貢使皆預自是江<lb/>
<pb n="KR2b0019_WYG_005-26a"/>
南呉越使來即宴如例<lb/>
壬申復升貝州為永清軍　是日幸玉津園<lb/>
甲戍命近臣分詣京城諸祠廟禱雨<lb/>
保義節度使河東袁彦性兇率政出羣小陕人患之及<lb/>
聞禪代日夜繕甲治兵上慮其為變命潘美往監其軍<lb/>
遂圖之美單騎入城諭令朝覲彦即治装上道上喜謂<lb/>
左右曰潘美不殺袁彦成我志矣丙子徙彦為彰信節<lb/>
度使　忠正節度使兼侍中楊承信為䕶國節度使承<lb/>
<pb n="KR2b0019_WYG_005-26b"/>
信至河中或言其謀反上遣作坊副使魏丕賜承信生<lb/>
辰禮物因察之還言承信無反狀承信因是獲殁於鎮<lb/>
丕相州人也　忠武節度使兼侍中陽曲張永徳<hi>永徳初見</hi>
<hi>乾祐三年</hi>徙武勝節度使初顯徳末有方士私為永徳言上<lb/>
受命之符者永徳在軍中潛意推奉將聘孝明皇后永<lb/>
徳出緡錢金帛數千以助納采上甚徳之於是自許來<lb/>
朝命改鎮鄧恩寵優渥舊臣無與比者其後復入覲召<lb/>
對後苑道舊故為樂飲以巨觥永徳妻周太祖女晉國<lb/>
<pb n="KR2b0019_WYG_005-27a"/>
公主也但呼駙馬而不名嘗問所寳通天犀帶安在永<lb/>
徳曰往以征淮過用官錢二十萬貫已償之矣上曰尚<lb/>
欠幾何曰五萬貫即日詔除其籍仍別賜二十萬從遊<lb/>
玉津園命衛士代執其轡時上將有事於北漢因宻訪<lb/>
䇿略永徳曰太原兵少而悍加以契丹為援未可倉卒<lb/>
取也臣愚以為每嵗多設遊兵擾其田事仍發間使諜契丹<lb/>
先絶其援然後可圖上曰善<hi>據司馬光百官表永徳以八月自許州徙鄧州而實</hi>
<hi>録本紀闕畧今追附於此龍川别志云太宗娶符后太祖使永徳助聘財今從國史</hi>
<pb n="KR2b0019_WYG_005-27b"/>
壬午以皇弟殿前都虞候睦州防禦使光義領泰寧軍<lb/>
節度使<lb/>
甲申立琅邪郡夫人王氏為皇后皇妹為燕國長公主<lb/>
后華池人彰徳節度使饒之女也<hi>饒初見天福十二年八月</hi>
丙戌詔有司案前代舊式作新權衡以頒天下禁私造<lb/>
者<hi>十九日本紀即云頒新量衡於天下按此但新造未頒也今從本志</hi>　右司郎中李秉<lb/>
<hi>秉未見</hi>責授左贊善大夫秉前判吏部官告院吏盗用官<lb/>
錢穀十萬秉不知覺故有是命<lb/>
<pb n="KR2b0019_WYG_005-28a"/>
初上征澤潞留樞宻直學士右諫議大夫趙普居京師<lb/>
普因皇弟光義請行上笑曰普豈勝甲胄乎許之及第<lb/>
功推賞上曰普宜在優等戊子以普為兵部侍郎充樞<lb/>
宻副使　大宴廣政殿自是大宴皆就此殿上以長春<lb/>
節在二月故每嵗止設秋宴<lb/>
荆南節度使守太傅兼中書令南平貞懿王髙保融寢<lb/>
疾以其子繼元㓜弱未堪承嗣命其弟行軍司馬保勗<lb/>
總判内外軍馬事甲午<hi>此據曽顔渤海行年記</hi>保融卒保融性迂<lb/>
<pb n="KR2b0019_WYG_005-28b"/>
緩御軍治民皆無法髙氏始衰保勗眉目疎秀羸瘠而<lb/>
口吃文獻王甚愛之雖盛怒見保勗怒必解荆南人謂<lb/>
之萬事休郎君<lb/>
乙未唐主景又遣使來賀帝還京<lb/>
是月燕國長公主出降殿前副都㸃檢忠武節度使駙<lb/>
馬都尉髙懐徳　涇州馬步軍教練使李玉者本燕人<lb/>
性凶狡與彰義節度使白重贊有隙一日與部下閻承<lb/>
恕謀害重贊先遣人潛市馬纓一即偽造制書云重贊<lb/>
<pb n="KR2b0019_WYG_005-29a"/>
謀逆令夷其族乃持偽制并馬纓以告都校陳延正曰<lb/>
使者致此去矣延正得之亟白重贊重贊具以聞上大<lb/>
驚視其制書率皆詐謬遽命六宅使陳思誨馳驛赴涇<lb/>
州擒玉與承恕鞫問具伏咸棄市擢延正為刺史仍詔<lb/>
諸道凡被制書有闗機宜者印文筆迹並須詳審考驗<lb/>
重贊憲州人也<hi>重贊初見顯徳元年重贊本傳載李玉事後云重贊俄徙兖川據百官表重贊</hi>
<hi>此月改領泰寧節度因附見月末然新舊録本紀皆不書重贊徙兖州而八月壬午太宗實領泰寧節度與百</hi>
<hi>官表異不知百官表何據也當考陳延正未見</hi>
<pb n="KR2b0019_WYG_005-29b"/>
九月辛丑宴近臣於萬春殿後九日又宴於廣徳殿皆<lb/>
曲宴也凡曲宴無常惟上所命<lb/>
壬寅李繼勲言帥師入北漢界燒平遥縣擄掠甚衆<lb/>
癸卯三佛齊王悉利大霞里壇遣使來貢方物<lb/>
丙午御崇元殿備禮冊四親廟<lb/>
丁未宰相率百官進名奉慰<lb/>
己酉幸宜春苑<lb/>
淮南節度使兼中書令滄人李重進<hi>重進初見廣順二年七月</hi>周太<lb/>
<pb n="KR2b0019_WYG_005-30a"/>
祖之甥也始與上俱事世宗分掌内外兵權而重進以<lb/>
上英武出已右心常憚焉恭帝嗣位重進出鎮揚州領<lb/>
宿衛如故及上受禪命韓令坤代重進為馬步軍都指<lb/>
揮使重進請入朝上意未欲與重進相見謂翰林學士<lb/>
饒陽李昉<hi>昉初見乾祐元年十一月</hi>曰善為我辭以拒之昉草詔云<lb/>
君為元首臣作股肱雖在逺方還同一體保君臣之分<lb/>
方契永圖修朝覲之儀何須此日重進得詔愈不自安<lb/>
乃招集亡命増陴浚隍隂為叛背之計李筠舉兵澤潞<lb/>
<pb n="KR2b0019_WYG_005-30b"/>
重進遣其親吏翟守珣<hi>守珣未見</hi>間行與筠相結守珣素識<lb/>
上往還京師潛詣樞宻承㫖李處耘求見上召問曰我<lb/>
欲賜重進鐡劵彼信我乎守珣曰重進終無歸順之志<lb/>
矣上厚賜守珣許以爵位且使説重進稍緩其謀無令二<lb/>
兇並作分我兵勢守珣歸勸重進養威持重未可輕發<lb/>
重進信之上已平澤潞則將經略淮南戊申徙重進為<lb/>
平盧節度使度重進必増疑懼庚戌又遣六宅使陳思<lb/>
誨齎鐡劵往賜以慰安之<hi>陳思誨持鐡劵往賜舊録在庚戌新録在壬子今從舊録</hi>
<pb n="KR2b0019_WYG_005-31a"/>
　是日貶中書舍人懐戎趙行逢<hi>按趙行逢原本脱行字今據宋史補入</hi>
為房州司户參軍上之親征澤潞也山程狹隘多石上<lb/>
自取數石於馬上抱之羣臣六軍皆爭負石開道逢憚<lb/>
渉險偽傷足留懐州不行及師還將大有除拜其命甚<lb/>
宻行逢當入直又稱疾請於私第草制上怒下御史府劾<lb/>
其罪而黜之<lb/>
陳思誨至淮南李重進即欲治装隨思誨入朝左右沮<lb/>
之重進猶豫不决又自以前朝近親恐不得全乃拘留<lb/>
<pb n="KR2b0019_WYG_005-31b"/>
思誨益治反具遣使求援於唐唐主不敢納揚州都監<lb/>
右屯衛將軍安友規<hi>友規以永興節度副使見乾祐元年三月</hi>知重進必反<lb/>
踰城來奔重進疑諸將皆不附已乃囚軍校數十人軍<lb/>
校呼曰吾輩為周室屯戍公茍奉周室何不使吾輩效<lb/>
命重進不聽悉殺之己未重進反書聞上命馬歩軍副<lb/>
都指揮使歸徳節度使石守信為揚州行營都部署兼<lb/>
知揚州行府事殿前都指揮使義成節度使王審𤦺為<lb/>
副宣徽北院使李處耘為都監保信節度使宋延渥為<lb/>
<pb n="KR2b0019_WYG_005-32a"/>
都排陣使帥禁兵討之<lb/>
寧國軍節度使呉延福呉越王俶之舅也或告延福有<lb/>
異圖庚申俶遣内牙指揮使薛温以兵圍其第收延福<lb/>
兄弟五人睦州刺史延遇恐懼自殺衆欲殺延福兄弟<lb/>
俶流涕曰先夫人之同氣也吾安忍置法皆除名徙諸<lb/>
州卒全母氏之族<hi>延福見廣順二年不著邑里</hi>
癸亥詔削奪李重進官爵<lb/>
先是邊將獲北漢民數百人甲子命悉放還　詔文武<lb/>
<pb n="KR2b0019_WYG_005-32b"/>
常參官請病告過三日以名聞當遣太醫診視之<lb/>
是月呉越始榷酒酤<lb/>
冬十月丁夘朔賜百官諸軍校冬服諸州長吏屯戍將<lb/>
士遣使就賜之<lb/>
李筠之叛也遣使邀建雄節度使真定楊庭璋<hi>庭璋初見顯徳</hi>
<hi>五年二月</hi>庭璋執其使以聞仍獻攻取之䇿庭璋姊故周祖<lb/>
妃上疑有異志命鄭州防禦使信都荆罕儒<hi>罕儒冀州人初見顯</hi>
<hi>徳六年十二月</hi>為晉州兵馬鈐轄使伺察之罕儒每入府中從<lb/>
<pb n="KR2b0019_WYG_005-33a"/>
者悉持刀劒庭璋開懐接納殊不設備罕儒亦不敢發<lb/>
㑹有詔召庭璋赴闕庭璋即日單車就道己巳徙庭璋<lb/>
為静難節度使<lb/>
庚午安友規至自揚州上以為滁州刺史令監䕶前軍<lb/>
進討<lb/>
壬申河決棣州厭次縣又決滑州靈河縣　有司請據<lb/>
諸道所具版籍之數升降天下縣望以四千户以上為<lb/>
望三千户以上為𦂳二千户以上為上千户以上為中<lb/>
<pb n="KR2b0019_WYG_005-33b"/>
不滿千户為中下仍請三年一貢户口之籍别定升降<lb/>
從之凡望縣五十户二十八萬一千六百七十𦂳縣六<lb/>
十七户二十二萬八千六百九十三上縣八十九户二<lb/>
十一萬八千二百八十中縣一百一十五户一十七萬<lb/>
九千三十中下縣一百一十户五萬九千七百七十總<lb/>
九十六萬七千三百五十三户<hi>按總數不符應作九十六萬七千四百四十三</hi>
<hi>户</hi>此國初版籍之數也　升鎮州娘子闗為承天軍<lb/>
乙酉晉州言兵馬鈐轄鄭州防禦使荆罕儒戰没罕儒<lb/>
<pb n="KR2b0019_WYG_005-34a"/>
恃勇輕敵常懸軍深入北漢境北漢人多閉壁不出前<lb/>
後擄獲甚衆於是領千餘騎抵汾州城下焚其草市而<lb/>
還夕次京土原北漢主遣大將郝貴超<hi>貴超未見</hi>領萬衆來<lb/>
襲黎明及之罕儒遣都監氊毯副使閻彦進<hi>彦進未見</hi>分兵<lb/>
以禦貴超罕儒錦袍𠂻甲據胡床饗士方割羊臂臑以<lb/>
食聞彦進小却即上馬麾兵徑犯其鋒北漢人攢戈舂<lb/>
之罕儒墜馬為北漢人所獲罕儒猶格鬬手殺十餘人<lb/>
乃遇害北漢主欲生致罕儒及聞其死求殺罕儒者戮<lb/>
<pb n="KR2b0019_WYG_005-34b"/>
之上痛悼不已擢其子守勲為西京武徳副使因索京<lb/>
土原之將校不用命者黜慈州團練使平陸王繼勲<hi>繼勲</hi>
<hi>初見乾祐元年</hi>為率府率閻彦進為殿直斬其部下龍㨗指揮<lb/>
使石進徳等二十九人<hi>乙酉十六日也新録據奏到始書今從之不知罕儒戰没果何</hi>
<hi>日也</hi>　先是兩京軍廵及諸州馬部判官皆以補將吏於<lb/>
是詔吏部流内銓注擬選人<lb/>
上問樞宻副使趙普以揚州事宜普曰李重進守薛公<lb/>
之下䇿昧武侯之逺圖憑恃長淮繕修孤壘無諸葛誕<lb/>
<pb n="KR2b0019_WYG_005-35a"/>
之恩信士卒離心有袁本初之强梁計謀不用外絶救<lb/>
援内乏資糧急攻亦取緩攻亦取兵法尚速不如速取<lb/>
之上納其言丁亥下詔親征以皇弟光義為大内都部<lb/>
署呉延祚權東京留守吕餘慶副之<lb/>
庚寅上發京師百司六軍並乗舟東下<lb/>
癸巳次宋州城中軍有戍揚州者父母妻子頗懐疑懼<lb/>
分命中使就撫之<lb/>
十一月戊戌次宿州<lb/>
<pb n="KR2b0019_WYG_005-35b"/>
甲辰次泗州捨舟登陸命諸將鼓行而前<lb/>
丁未至大義驛石守信遣使馳奏揚州即破請上亟臨<lb/>
視是夕次其城下登時攻拔之李重進盡室赴火死陳<lb/>
思誨亦為其黨所害上購得翟守珣補殿直俄遷供奉<lb/>
官重進性鄙吝未嘗有觴酒豆肉及其士卒下多怨者<lb/>
兄深州刺史重興初聞其叛即自殺弟解州刺史重贊<lb/>
子尚食使延福並戮於市<lb/>
己酉賑給揚州城中民米人一斛十嵗以下給其半為<lb/>
<pb n="KR2b0019_WYG_005-36a"/>
重進脅以𨽻軍者賜衣屨縱之<lb/>
庚戌詔重進家屬部曲並釋罪逃亡者聽自首尸骼暴<lb/>
露者収瘞之役夫死城下者人賜絹三匹復其家三年<lb/>
乙夘唐主景遣左僕射江都嚴續來犒師<hi>續可求子初見開運三年</hi>
庚申復遣其子蔣國公從鎰户部尚書新安馮延魯<hi>延魯</hi>
<hi>延已弟初見天福二年</hi>來買宴上厲色謂延魯曰汝國主何故與<lb/>
我叛臣交通延魯曰陛下徒知其交通不知預其反謀<lb/>
也上詰其故延魯曰重進使者館於臣家國主令臣語<lb/>
<pb n="KR2b0019_WYG_005-36b"/>
之曰男子不得志固有反者但時有可不可陛下初立<lb/>
人心未安交兵上黨當是時不反今人心已定方隅無<lb/>
事乃欲以殘破揚州數千敝卒抗萬乘之師借使韓白<lb/>
復生必無成理雖有兵食不敢相資重進卒以失援而<lb/>
敗上曰雖然諸將皆勸吾乘勝濟江何如延魯曰陛下<lb/>
神武御六師以臨小國蕞爾江南安敢抗天威然國主<lb/>
有侍衛數萬皆先主親兵誓同生死陛下能棄數萬之<lb/>
衆與之血戰則可矣且大江風濤茍進未克城退乏糧<lb/>
<pb n="KR2b0019_WYG_005-37a"/>
道亦大國之憂也上笑曰聊戯卿耳豈聽卿遊說耶<hi>龍衮</hi>
<hi>江南野録載馮延魯對上語乃真以為如此拒重進不知盖飾説耳今從十國紀年</hi>　上使諸軍<lb/>
習戰艦於迎鑾唐主懼甚其小臣杜著頗有辭辯偽作<lb/>
商人由建安渡來歸而彭澤令薛良坐事責池州文學<lb/>
亦挺身來奔且獻平南䇿唐主聞之益懼上命斬著於<lb/>
下蜀市良配𨽻廬州牙校唐主乃少安終以國境蹙弱<lb/>
遂决遷都之計<lb/>
乙丑命宣徽北院使李處耘權知揚州時揚州兵火之<lb/>
<pb n="KR2b0019_WYG_005-37b"/>
餘闔境凋弊處耘勤於撫綏輕徭薄賦召屬縣父老訪<lb/>
民間疾苦悉去之揚州遂安<lb/>
十二月己巳上發揚州<lb/>
丁亥至京師<lb/>
壬辰占城國王釋利因塔蠻遣使來貢方物<lb/>
是月唐清源節度使留從効遣使奉表稱藩上亦遣使<lb/>
厚賜以撫之<hi>從効桃林人初見開運元年十月上遣使賜從効乃二年正月事今移入此</hi>
是嵗北漢主以抱腹山人郭無為為諫議大夫參議中<lb/>
<pb n="KR2b0019_WYG_005-38a"/>
書事無為安樂人方顙烏喙好學多聞善談辯嘗衣褐<lb/>
為道士居武當山周太祖討李守貞河中無為詣軍門<lb/>
上謁詢以當世之務甚竒之或謂周祖曰公為漢大臣<lb/>
握重兵居外而延縱横之士非所以防微慮逺之道也<lb/>
無為去隠抱腹山樞宻使段恒<hi>恒初見顯徳四年無邑里</hi>識之薦其<lb/>
材北漢主召與語大恱因授以政復命恒及侍衛親軍<lb/>
使太原蔚進<hi>進初見天福十二年</hi>皆同平章事　上既即位欲隂<lb/>
察羣情鄉背頗為微行或諫曰陛下新得天下人心未<lb/>
<pb n="KR2b0019_WYG_005-38b"/>
安今數輕出萬一有不虞之變其可悔乎上笑曰帝王<lb/>
之興自有天命求之亦不可得拒之亦不能止周世宗<lb/>
見諸將方面大耳者皆殺之然我亦終日侍側不能害<lb/>
我若應為天下主誰能圖之不應為天下主雖閉戸深<lb/>
居何益既而微行愈數曰有天命者任自為之我不汝<lb/>
禁也由是中外懾服親軍校有獻手撾者上曰此何以<lb/>
異於常撾而獻之軍校宻言曰陛下試引撾首視之撾<lb/>
首即劔柄也有刃韜於柄中居常可以杖緩急以備不<lb/>
<pb n="KR2b0019_WYG_005-39a"/>
虞上笑投之於地曰使我親用此物事將奈何且當是<lb/>
時此物固足恃乎一日罷朝坐便殿不樂者乆之左右<lb/>
請其故上曰爾謂天子為容易耶屬乗快指揮一事而<lb/>
誤故不樂耳<hi>三聖實録載内侍行首王繼恩請其故按繼恩開寳中始賜姓名累遷内侍行首國</hi>
<hi>初未也今於此年附見此事故止稱左右而削其姓名本紀亦不著其姓名</hi>嘗彈雀於後苑<lb/>
或稱有急事請見上亟見之其所奏乃常事耳上怒詰<lb/>
之對曰臣以為尚急於彈雀上愈怒舉斧柄撞其口墮<lb/>
兩齒其人徐俯拾齒置懐中上罵曰汝懐齒欲訟我乎<lb/>
<pb n="KR2b0019_WYG_005-39b"/>
對曰臣不能訟陛下自當有史官書之也上恱賜金帛<lb/>
慰勞之<hi>前數事皆石介三朝聖政録及記聞所載未必皆在此年也今並附之</hi>
</p>
<p>
</p>
  </div>
</body>
</text>
</TEI>
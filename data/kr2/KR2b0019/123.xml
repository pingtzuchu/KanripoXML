<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻一百十九</head> <lb/>
    <p>
<pb n="KR2b0019_WYG_123-1a"/>
欽定四庫全書<lb/>
　續資治通鑑長編巻一百十九<lb/>
　　　　　　　　　　　　　宋　李燾　撰<lb/>
　　仁宗<lb/>
景祐三年秋七月己卯新作延寧觀觀本王中正舊第<lb/>
保慶太后出奩中物市其地以建初有詔罷修寺觀及<lb/>
是諫官御史以為言帝謂輔臣曰此太后奩中物爾諫<lb/>
官御史欲邀名耶參知政事宋綬進曰彼豈知太后所<lb/>
<pb n="KR2b0019_WYG_123-1b"/>
為但見興土木違近詔即論奏之耳事有疑似猶指以<lb/>
為過或陛下大闕失近臣雖不言自亦傳聞四方為聖<lb/>
政之累何可忽也太祖嘗謂唐太宗為諫者所詆不以<lb/>
為媿何若動不過舉使無得而言哉朝廷已行之命惟<lb/>
陛下守之自己無令有以取名也　初孫奭領太常以<lb/>
國朝典禮倣唐王涇撰崇祀録二十巻未奏而卒其子<lb/>
殿中丞瑜表上之詔送史館　邕州言交州甲峒蠻㓂<lb/>
邊詔責問李徳政且令捕酋首正其罪以聞<hi>此與二月壬申所書</hi>
<pb n="KR2b0019_WYG_123-2a"/>
<hi>當是一事但廣西轉運司與邕州言之各别耳</hi>
罪人貸死者舊多配沙門島島在登州海中至者多死<lb/>
辛巳詔當配沙門島者苐配廣南逺惡地牢城廣南罪<lb/>
人乃配嶺北然其後亦有配沙門島者<lb/>
乙酉翰林侍講學士馮元獻金華五箴降詔褒答<lb/>
丁亥工部郎中王軫直祕閣軫上所撰五朝春秋二十<lb/>
五巻特擢之　禁民間私冩編敕刑書及毋得<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>版<lb/>
戊子翰林侍講學士兼龍圖閣學士禮部侍郎馮元度<lb/>
<pb n="KR2b0019_WYG_123-2b"/>
支判官工部郎中集賢校理同修起居注聶冠卿太常<lb/>
博士直史館宋祁等上景祐廣樂記八十一巻己丑以<lb/>
元為户部侍郎冠卿為刑部郎中直集賢院祁為工部<lb/>
郎中<lb/>
庚寅右諫議大夫集賢院學士孫冲上所撰五代紀七<lb/>
十七巻降詔褒答<lb/>
乙未初置大宗正司以寧江節度使允讓知大宗正事<lb/>
彰化留後守節同知大宗正事仍賜器幣襲衣金帶鞍<lb/>
<pb n="KR2b0019_WYG_123-3a"/>
馬時諸王子孫衆多既聚居睦親宅故於祖宗後各擇<lb/>
一人使司訓導糾違失凡宗族之政令皆關掌奏事毋<lb/>
得專逹先詳視可否以聞<hi>記聞載允譲管勾宗正事已於二年十一月宗室改西班</hi>
<hi>官時辨之本志云景祐二年置大宗正司㑹要云慶厯初置大宗正司並誤也</hi>
前權蘓州觀察支使劉文自言以父任為太廟齋郎歴<lb/>
十三考無過請換右職丁酉授西頭供奉官文父厚徳<lb/>
嘗知涿州率吏民内屬者也　開封府言捕得逃卒張<lb/>
興等常集同類匿内城前渠中謂之無憂洞請修閉京<lb/>
<pb n="KR2b0019_WYG_123-3b"/>
城裏外渠口從之<lb/>
己亥命翰林學士丁度知制誥胥偃直史館髙若訥直<lb/>
集賢院韓琦同詳定黍尺鐘律　還盧多遜家懷州所<lb/>
没田宅<lb/>
庚子太平興國寺災是夕大雨震電火起寺閤中燔開<lb/>
先殿及寺舍数百楹<lb/>
辛丑遣官䟽决三京及畿内繫囚雜犯死罪以上逓降<lb/>
一等徒以下釋之其因太平興國寺火被繫者特放朝<lb/>
<pb n="KR2b0019_WYG_123-4a"/>
廷始議修復火所焚處崇政殿説書賈昌朝言易震卦<lb/>
之象曰洊雷震君子以恐懼修省凡六爻之㫖皆以能<lb/>
自戒懼乃免咎𤯝春秋傳曰人火曰火天火曰災竊惟<lb/>
近年寺觀屢災此殆天示譴告獨可勿繕治以示畏天<lb/>
戒愛人力之意從之<lb/>
癸卯詔審官院自今員外郎知州其通判毋得差郎中<lb/>
博士知州毋得差員外郎餘勿拘　泗州新作普濟院<lb/>
成詔給田十頃保慶太后施錢所建也<lb/>
<pb n="KR2b0019_WYG_123-4b"/>
八月丁未置廣南西路駐泊兵馬都監一員　滑州言<lb/>
建雄節度使髙繼勲卒繼勲性謙謹有機略善撫御士<lb/>
卒臨戰未嘗不勝在蜀有威名號神将知滑州時方河<lb/>
漲怒齧堤繼勲雖老猶督役卒夜下揵露坐河上水乃<lb/>
殺怒滑人徳之<lb/>
戊申徙陜西轉運使兵部員外郎天章閣待制王㳂知<lb/>
滑州先是朝廷将減戍卒就食内地詔與知州部署鈐<lb/>
轄等議㳂即奏减卒數萬知樞宻院李諮以為不可復<lb/>
<pb n="KR2b0019_WYG_123-5a"/>
下縁邊都監議㳂上䟽曰兵機當在廊廟之上豈取則<lb/>
小人哉諮怒其言奏罷之<lb/>
己酉詔天下士庶之家屋宇非邸店樓閣臨街市毋得<lb/>
為四鋪作及鬬八非品官毋得起門屋非宫室寺觀毋<lb/>
得彩繪棟宇及間朱黒漆梁柱牕牖彫鏤柱礎凡器用<lb/>
毋得表裏用朱漆金漆下毋得襯朱非三品以上官及<lb/>
宗室戚里之家毋得用金釦器具用銀釦者毋得塗金<lb/>
非宫禁毋得用玳瑁酒食器若純金器嘗受上賜者聽<lb/>
<pb n="KR2b0019_WYG_123-5b"/>
用之命婦許以金為首飾及為釵篸釧纒珥鐶毋得為<lb/>
牙魚飛魚竒巧飛動若龍形其用銀毋得塗金非命婦<lb/>
之家毋得衣珠玉凡帷幔帟幕簾旌牀襦毋得用純錦<lb/>
徧繡宗室戚里茶檐食盒毋得覆以緋紅貴族所乗車<lb/>
毋得用朱漆及五采繪許用黒漆而間以五采民家毋<lb/>
得乗肩輿及以銀檛導從肩輿毋得過二人非四品以<lb/>
上官毋得服金帶嘗受賜者聽服非五品以上毋得乗<lb/>
閙装銀鞍其乗金塗銀装絛促結鞍轡者自文武升朝<lb/>
<pb n="KR2b0019_WYG_123-6a"/>
官及内職禁軍指揮使諸班押班廂軍都虞候防團副<lb/>
使以上聽之亦毋得以藍為絛白皮為韉轡民庶用氊<lb/>
皮絁紬韉京官任通判以上者許權依升朝官例違者<lb/>
物主工匠論違制工匠黥𨽻他州募告者賞錢五萬其<lb/>
過百日而不變毁者坐之宣徽院御史臺閤門左右金<lb/>
吾街司開封府舉察上聞尋又詔官司所用銅器及鍮<lb/>
石為飾者毋得塗金<lb/>
庚戌知大宗正事允讓等請自今宗室毎朝罷各就位<lb/>
<pb n="KR2b0019_WYG_123-6b"/>
聽讀從之<lb/>
甲寅以審刑院詳議官殿中丞王果為衣庫副使初果<lb/>
上書陳擇将備邊之䇿召試舍人院而除之　許并州<lb/>
立學　吏部流内銓詳定内外臣僚嵗所舉幕職州縣<lb/>
官自今待制觀察使以上舉三人知雜御史閤門使以<lb/>
上二人侍御史諸司使以上一人其轉運使副提㸃刑<lb/>
獄即不限人數舊當三人者止當一人仍須有本部監<lb/>
司長吏及通判薦舉者始聽磨勘<lb/>
<pb n="KR2b0019_WYG_123-7a"/>
丙辰左正言知制誥史館修撰宋祁為契丹生辰使禮<lb/>
賔副使王世文副之工部郎中判户部勾院李宗詠為<lb/>
正旦使供奉官閤門祇候崔凖副之<lb/>
戊午以招箭班𨽻東西班　詔府州招蕃部子弟自今<lb/>
招及蕃部五十户以上補指揮使舊招八十戸始補之<lb/>
以數多難及也<lb/>
初知蘄州虞部員外郎王蒙正故入知蘄水縣太常博<lb/>
士林宗言死罪詔殿中侍御史蕭定基徃按之定基諭<lb/>
<pb n="KR2b0019_WYG_123-7b"/>
所随吏蔡顒等曰蒙正必賂汝汝苐受之亟告我蒙正<lb/>
果賂顒等直三百萬定基因以正其獄庚申貶蒙正為<lb/>
洪州别駕本路轉運使蔣堂坐失察舉降知越州副使<lb/>
呉遵路知洪州提㸃刑獄徐越知廬州同提㸃刑獄趙<lb/>
日宣為杭州都監上欲官定基一子定基以讓顒等於<lb/>
是顒等四人並補三班借職殿侍差使<lb/>
辛未三司使刑部侍郎程琳為吏部侍郎崇儀使英州<lb/>
刺史入内副都知張永和領貴州團練使引進副使王<lb/>
<pb n="KR2b0019_WYG_123-8a"/>
克基為西上閤門使並以修睦親宅成也監督工作使<lb/>
臣而下第賞之<lb/>
甲戌户部員外郎兼侍御史知雜事姚仲孫言諫議大<lb/>
夫以諫諍名官盖朝廷之選不可以嵗月序遷今諫議<lb/>
大夫十二員諸寺卿至前行郎中三十五員帶近職者<lb/>
不在兹數若皆以年勞可進恐五七年間諫議大夫員<lb/>
益多望自今擇雅有時望者除之餘止於卿監中遷授<lb/>
詔當除者具履歴資序奏裁　右司諫直集賢院韓𤦺<lb/>
<pb n="KR2b0019_WYG_123-8b"/>
言樂音之起生於人心是以喜怒哀樂之情感於物則<lb/>
噍殺嘽緩之聲随而應之非器之然也故孔子曰樂云<lb/>
樂云鐘鼓云乎哉孟子之對齊宣王亦云今樂猶古樂<lb/>
能與百姓同樂則古今一也唐太宗聽祖孝孫新樂乃<lb/>
謂禮樂之作盖聖人縁物設教治之隆替亦不由此魏<lb/>
文公對以樂在人和不由音調皆述樂之至言也臣奉<lb/>
詔與丁度等詳定阮逸胡瑗鄧保信所造鐘律粗考前<lb/>
志參驗今法二家之法差舛未安盖阮逸之主分方保<lb/>
<pb n="KR2b0019_WYG_123-9a"/>
信之用長黍質之典據悉無所聞伏自祖宗以来通用<lb/>
王朴之樂未嘗更易以至天下無事垂八十載為樂之<lb/>
用非不知也頃燕肅妄加磨鑢適㑹李照至闕謂其音<lb/>
未諧陛下再加練覈許之改作洎逸瑗繼至盛言照樂<lb/>
穿鑿再令造律則又違經乖古保信續上新法亦復長<lb/>
廣未合竊以祖宗舊樂遵用已久屬者徇一臣之偏議<lb/>
變數朝之同律賜金増秩優賞其勞曽未周嵗又將易<lb/>
制臣慮後人復有從而非之者不惟有傷國體實亦虛<lb/>
<pb n="KR2b0019_WYG_123-9b"/>
費邦用歴觀前代議樂古之管尺尚存而猶是非紛紜<lb/>
累年方就未見若今之速而易也臣切計之不若窮作<lb/>
樂之原為致治之本使政令平簡民純熈而洽海内擊<lb/>
壤鼓腹以歌太平斯乃治古之樂何得以器象求乎就<lb/>
達其源又當究今之所急者且西北二陲乆弛邊備犬<lb/>
戎之性豈能常保此陛下與左右大臣宵旰所慮宜先<lb/>
及之緩兹求樂之議移訪安邊之䇿急其所急在理為<lb/>
長請有司且記二家律法及所造管尺鐘磬權量存而<lb/>
<pb n="KR2b0019_WYG_123-10a"/>
未行再訪天下有精曉音律者俾之詳正而後施用一<lb/>
二年訖無至者則將王朴逸瑗保信三法别詔稽古之<lb/>
臣取其中多合典志者以備雅奏固亦未晚詔丁度等<lb/>
速詳定以聞<lb/>
九月丙子朔司天監丞邢中和上所藏古今天文格子<lb/>
圖<lb/>
戊寅降祠部員外郎集賢校理趙良規通判蘄州屯田<lb/>
員外郎崇政殿説書諸王府侍講趙希言通判沂州初<lb/>
<pb n="KR2b0019_WYG_123-10b"/>
良規等領宗正丞事坐宗正史薛誥盗太廟夾室册匣<lb/>
所飾金既贖銅罷所領而言者尚以為責輕故復黜之<lb/>
庚辰幸睦親宅燕宗室及從官賜宗室器幣有差時儒<lb/>
臣多為賦頌以獻者　許絳州立學<lb/>
丁亥詳定黍尺鐘律丁度等言鄧保信所製尺用上黨<lb/>
秬黍圓者一黍之長累百而成又律管一據尺裁九十<lb/>
黍之長空徑三分圍九分容秬黍千二百遂用黍長為<lb/>
分再累成尺校保信尺律不同其龠合升斗深濶推以<lb/>
<pb n="KR2b0019_WYG_123-11a"/>
筭法類皆差舛不合周漢量法阮逸胡瑗所製亦上黨<lb/>
秬黍中者累廣求尺制黃鐘之律今用再累成尺比逸<lb/>
瑗所製又復不同至於律管龠合升斗斛豆區鬴亦率<lb/>
類是盖黍有圓長大小而保信所用者圓黍又首尾相<lb/>
衘逸等止用大者故再考之即不同尺既有差故難以<lb/>
定鐘磬謹詳古今之制自晉至隋累黍之法但求尺管<lb/>
不以權量參校故歴代黃鐘之管容黍之數不同惟後<lb/>
周掘地得古玉斗據斗造律兼制權量亦不同周漢制<lb/>
<pb n="KR2b0019_WYG_123-11b"/>
度故漢志有備數和聲審度量權衡之説悉起於黃鐘<lb/>
今欲器數之制參伍無失則班志積分之法為近逸等<lb/>
以大黍累尺小黍實龠自戾本法保信黍尺以長為分<lb/>
雖合後魏公孫崇所説然當時已不施用况保信今尺<lb/>
以圓黍累之及首尾相銜又與實龠之黍再累成尺不<lb/>
同其量器分寸既不合古即權衡之法不可獨用詔悉<lb/>
罷之又詔度等詳定太府寺并保信逸瑗所制四尺度<lb/>
等言尺度之興尚矣周官璧羡以起度廣徑八寸袤一<lb/>
<pb n="KR2b0019_WYG_123-12a"/>
寸禮記布手為尺淮南子十二粟為寸孫子十釐為分<lb/>
十分為寸雖存異説莫可適從漢志元始中召天下通<lb/>
知鐘律者百餘人使劉歆典領之是時周滅二百餘年<lb/>
古之律度當有存者以歆之博貫藝文曉達歴筭有所<lb/>
制作宜不凡近其審度之法云一黍之廣為分十分為<lb/>
寸十寸為尺先儒訓觧經籍多引以為義歴世祖襲著<lb/>
之定令然而嵗有豐儉地有磽肥就令一嵗之中一境<lb/>
之内取黍校驗亦復不齊是盖天之生物理難均一古<lb/>
<pb n="KR2b0019_WYG_123-12b"/>
之立法存其大槩爾故前代制尺非特累黍必求古雅<lb/>
之器以黍校焉晉泰始十年荀公曽等校定尺度以調<lb/>
鐘律是為晉之前尺公曽等以古物七品勘之一曰姑<lb/>
洗玉律二曰小吕玉律三曰西京銅望臬四曰金錯望<lb/>
臬五曰銅斛六曰古錢七曰建武銅尺當時以公曽尺<lb/>
揆校古器與本銘尺寸無差前史稱其用意精宻隋志<lb/>
所載諸代尺度十有五等然以晉之前尺為本以其與<lb/>
姬周之尺劉歆銅斛尺建武銅尺相合竊惟周漢二代<lb/>
<pb n="KR2b0019_WYG_123-13a"/>
享年永久聖賢制作可取則焉而隋氏鑄毁金石典正<lb/>
之物罕復存者夫古物之有分寸眀著史籍可以酬驗<lb/>
者惟有法錢而已周之圜法歴載曠逺莫得而詳秦之<lb/>
半両實重八銖漢初四銖其文亦曰半兩孝武之世始<lb/>
行五銖下洎隋唐多以五銖為號既歴代尺度屢改故<lb/>
大小輕重鮮有同者惟劉歆制銅斛之世所鑄錯刀并<lb/>
大泉五十王莽天鳯元年改鑄貨布貨泉之類不聞後<lb/>
世復有鑄者臣等檢詳漢志通典唐六典云大泉五十<lb/>
<pb n="KR2b0019_WYG_123-13b"/>
重十二銖徑一寸二分錯刀環如大泉身形如刀長二<lb/>
寸貨布重二十五銖長二寸五分廣一寸首長八分有<lb/>
竒廣八分足枝長八分間廣二分圜好徑二分半貨泉<lb/>
重五銖徑一寸今以大泉錯刀貨布貨泉四物相參校<lb/>
分寸正同或有大小輕重與本志微差者盖當時盗鑄<lb/>
既多不必皆中法度但當校其手足肉好長廣分寸皆<lb/>
合正史者用之則銅斛之尺從可知矣况經籍制度皆<lb/>
起周世如劉歆術業之博祖冲之筭數之妙荀公曽之<lb/>
<pb n="KR2b0019_WYG_123-14a"/>
詳宻既合而周尺則最為可法兼詳隋牛里仁等議稱<lb/>
後周太祖敕蘇綽造鐡尺與銅尺以調鍾律以均田度<lb/>
地唐祖孝孫云隋平陳之後廢周玉尺用此鐡尺律然<lb/>
比晉前尺長六分四釐今司天監景表尺和峴所謂西<lb/>
京銅望臬者盖以其洛都舊物也公曽所用西京銅望<lb/>
臬者盖西漢之物和峴謂洛陽西京乃唐都爾今以貨<lb/>
布錯刀貨泉大泉等校之則景表尺長六分有竒略合<lb/>
宋周隋之尺由此論之銅斛與貨布等尺寸昭然可驗<lb/>
<pb n="KR2b0019_WYG_123-14b"/>
唐代享國三百年其制作法度雖未逮周漢然亦可謂<lb/>
治安之世矣今朝廷必求尺度之中當依漢錢分寸若<lb/>
以為太祖膺圖受禪創制垂法嘗詔和峴等用景表尺<lb/>
典修金石七十年間薦之郊廟稽合唐制以示詒謀則<lb/>
可且依景表舊尺俟有妙達鍾律之學者俾考正之以<lb/>
從周漢之制王朴律凖尺比漢錢尺寸長二分有竒比<lb/>
景表尺短四分既前代未嘗施用復經太祖朝更易其<lb/>
逸瑗保信及照所用太府寺尺其制彌長去古彌逺又<lb/>
<pb n="KR2b0019_WYG_123-15a"/>
逸進周禮度量法議欲先鑄嘉量然後取尺度權衡其<lb/>
説踈舛不可依用謹考舊文再造景表尺一校漢錢尺<lb/>
二并大泉錯刀貨布貨泉總十七枚上進詔度等以錢<lb/>
尺景表尺各造律管比驗逸瑗并太常新舊鐘磬考定<lb/>
音之髙下以聞度等言前承詔考太府等四尺定可用<lb/>
者止按典故及以漢志古錢分寸參校景表尺略合宋<lb/>
周隋之尺謂宜凖景表尺施用今被㫖造律管驗音髙<lb/>
下非素所習乞别詔曉音者總領較定詔乃罷之而髙<lb/>
<pb n="KR2b0019_WYG_123-15b"/>
若訥卒用漢貨泉度二寸依隋書定尺十五種上之藏<lb/>
於太常寺一周尺與漢志劉歆銅斛尺後漢建武中銅<lb/>
尺晉尺同二晉田父玉尺與梁法同比晉前尺為一尺<lb/>
七釐三梁表尺比晉前尺為一尺二分二釐一毫有竒<lb/>
四漢官尺比晉尺為一尺三分七毫五魏尺杜䕫之所<lb/>
用也比晉前尺為一尺四分七釐六晉後尺晉江東用<lb/>
之比前尺為一尺六分二釐七魏前尺比晉前尺為一<lb/>
尺一寸七釐八中尺比晉前尺為一尺二寸一分一釐<lb/>
<pb n="KR2b0019_WYG_123-16a"/>
九後尺同隋開皇尺周市尺比晉前尺為一尺二寸八<lb/>
分一釐十東魏後尺比晉前尺為一尺三寸八毫十一<lb/>
蔡邕銅龠尺後周玉尺比晉前尺為一尺一寸五分八<lb/>
釐十二宋氏尺與錢樂之渾天儀尺後周鐡尺同比晉<lb/>
前尺為一尺六分四釐十三太府寺鐡尺制大樂所新<lb/>
造尺也十四雜尺劉曜渾儀土圭尺也比晉前尺為一<lb/>
尺五分十五梁朝俗尺比晉前尺為一尺七分一釐太<lb/>
常所掌又有後周王朴律凖尺比晉尺長二分一釐比<lb/>
<pb n="KR2b0019_WYG_123-16b"/>
梁表尺短一釐有司天監景表尺比晉前尺長六分三<lb/>
釐同晉後尺有中黍尺亦制樂所新造也<hi>此皆用本志聨書度等詳</hi>
<hi>定四尺乃十月丁卯髙若訥上十五種尺又不在今年今且附見  實録又云丁度等以王朴律准為率則太</hi>
<hi>府寺鐡尺比律尺長三寸二分强景表尺長四分鄧保信尺長一寸九分强阮逸等尺長七分強詔度等以太</hi>
<hi>府寺第四等尺比較詳定可以行用者以聞然論者謂漢志分寸尺丈引本起黄鐘之長以子穀秬黍中者一</hi>
<hi>黍之起積一千二百黍之廣度之九十分黄鐘之長一為一分十分為寸十寸為尺十尺為丈十丈為引然則</hi>
<hi>尺生於黄鐘也晋隋以来諸儒之議乃先制尺而為律至有縱黍横黍之别而容受不能合故其説皆置而不</hi>
<hi>用所以然者由漢志脱文起積一千二百黍之八字今逸等所陳乃古人棄而不用之説度等又泥於漢書脱</hi>
<pb n="KR2b0019_WYG_123-17a"/>
<hi>文卒不能是正之此實録盖范鎮所修故專主房庶議今移見皇祐三年</hi>
己丑出内藏庫緡錢五十萬下河北轉運司市糴邊儲<lb/>
　賜河南府新修太室書院名曰嵩陽書院<lb/>
庚寅以潞王舊宅為嘉慶院為殿前都虞候廨舍昭成<lb/>
太子舊院為開封府司<lb/>
辛卯召輔臣至邇英閤觀講書　詔淮南轉運使嵗一<lb/>
詣闕奏事先是罷發運使及嵗入奏計至是祠部郎中<lb/>
楊告領轉運使兼發運使請復之<lb/>
<pb n="KR2b0019_WYG_123-17b"/>
壬辰以鎮江節度推官阮逸為鎭安節度掌書記知城<lb/>
父縣鄉貢進士胡瑗試校書郎初召逸瑗作鐘磬律度<lb/>
按之雖與古多不合猶推恩而遣之<lb/>
乙未以祠部員外郎崇文院檢討崇政殿説書國子監<lb/>
直講王宗道太常博士國子監説書兼監丞事楊中和<lb/>
並為睦親宅講書仍兼國子監講説睦親宅講書始此<lb/>
　詔自今翰林侍講侍讀學士雜給並如龍圖閣學士<lb/>
例　増崇政殿説書月廪錢十千<lb/>
<pb n="KR2b0019_WYG_123-18a"/>
辛丑御崇政殿閲諸軍轉員凡三日　詔里正衙前嵗<lb/>
滿而有主守官物未得代者其戸下稅租權與免折科<lb/>
冬十月乙巳朔國子博士周越為膳部員外郎知國子<lb/>
監書學越上所纂集古今人書并所更體法名曰書苑<lb/>
凡二十九巻特除之越起弟也　降提㸃廣西路刑獄<lb/>
金部員外郎牛昭儉知婺州以知桂州于大城言昭儉<lb/>
在所部按劾不公也<lb/>
丁未以翰林學士承㫖章得象翰林學士丁度權御史<lb/>
<pb n="KR2b0019_WYG_123-18b"/>
中丞張觀同考課諸路提㸃刑獄　詔三司以紬二十<lb/>
萬下河北路絹五萬下京西路市糴軍儲　澶州言横<lb/>
壠水口西岸物料場火凡焚薪蒭一百九十餘萬詔轉<lb/>
運司劾主守官吏以聞<lb/>
甲寅命知制誥王舉正㸔詳編排三舘祕閣書籍　新<lb/>
作朝集院成詔常參官並以至闕先後為次非自川廣<lb/>
代還及服闋人無得占般家位仍令三司御史臺檢劾<lb/>
之<lb/>
<pb n="KR2b0019_WYG_123-19a"/>
乙卯詔太廟奉慈廟后廟毎室各差内臣一員攝宫闈<lb/>
令應奉行事<lb/>
丙辰以契丹歸眀人蒙佐為三班奉職賜名守中仍賜<lb/>
錢五萬<lb/>
丁巳詔徐州知州通判並帶開治溝洫河道事<lb/>
辛酉鎮國節度使駙馬都尉李遵朂上所纂天聖廣燈<lb/>
録三巻請下傳法院編入藏經從之<lb/>
癸亥儀鸞使雅州刺史内侍副都知王守忠為皇城使<lb/>
<pb n="KR2b0019_WYG_123-19b"/>
左藏庫使嘉州刺史入内押班劉從原為内藏庫使西<lb/>
京左藏庫使韶州刺史内侍押班史崇信為文思使供<lb/>
備庫使忠州刺史内侍押班藍元用為西京左藏庫使<lb/>
崇儀使内侍押班任文慶為六宅使　左司諫韓琦言<lb/>
近睦親宅成自提舉臣僚而下有詔増秩入内都知張<lb/>
永和實總其事故授遥團之命逮夫同列旋亦推㤙當<lb/>
時公言咸謂非當盖以一人効職而衆人蒙賞故也或<lb/>
謂省局之内官次相妨因而叙遷未甚為害臣是以不<lb/>
<pb n="KR2b0019_WYG_123-20a"/>
敢遽有論列今聞前省都知以降又復優加使額臣竊<lb/>
愈懐疑誠以沮勸之方爵賞為大若匪閲其官簿酬以<lb/>
年勞則必顯著功伐特申寵拜或不由是皆渉無名故<lb/>
書曰官不及私暱惟其能爵罔及惡徳惟其賢昔衛人<lb/>
賞于奚以邑辭請繁纓以朝而許之孔子謂不如多與<lb/>
之邑惟名與器不可假人自古所重願亟行追寝以示<lb/>
勸沮<lb/>
癸亥詔京東聽民采金官為收市之<lb/>
<pb n="KR2b0019_WYG_123-20b"/>
乙丑御崇政殿觀三館祕閣新校兩庫子集書凡萬二<lb/>
千餘巻賜校勘官并管勾使臣書冩吏器幣有差遂賜<lb/>
輔臣兩制館閣官燕於崇文院<lb/>
丁卯詔覇州民田為塘水所占及隔在界河外者其稅<lb/>
租亦除之<lb/>
辛未許合州立學<lb/>
十一月乙亥朔詔天下乾元節嚴斷屠宰節前仍毋得<lb/>
過殺物命　詔懐逺軍本𨽻宜州自今奏事毋得專達<lb/>
<pb n="KR2b0019_WYG_123-21a"/>
　許江州立學<lb/>
丙子詔審刑詳議官闕自今以大理詳斷官補之如在<lb/>
寺嵗未滿而舉外任嘗歴詳斷覆官者亦聽<lb/>
丁丑詔外任官得替毋得受吏民所獻金銀花<lb/>
戊寅保慶皇太后崩始上在乳褓章獻使后䕶視上起<lb/>
居飲食后必與之俱所以擁佑扶侍恩意勤備性慈仁<lb/>
謙謹寡過帝嘗召其姪永節永徳見禁中欲授諸司副<lb/>
使后辭曰小兒豈勝大恩儻小官可也乃並命為左右<lb/>
<pb n="KR2b0019_WYG_123-21b"/>
侍禁章獻崩后嗣享尊號上奉牋稱臣后固辭之又嵗<lb/>
奉緡錢二萬助湯沐后復辭曰此皆出民力願留以贍<lb/>
軍上不從上未有嗣后從容勸上選宗子養宫中由是<lb/>
英宗自宫邸未齠齓養后所后無疾而終殯於皇儀殿<lb/>
敕知樞宻院事王随為園陵監䕶使禮官請為后服緦<lb/>
麻帝改用唐武后服義安王太后故事加服小功以五<lb/>
日易月而除不視前後殿朝凡八日不朝前殿四日御<lb/>
素紗巾幞淺黃袍黒革帶竢虞主祔奉慈廟始復常服<lb/>
<pb n="KR2b0019_WYG_123-22a"/>
内出緡錢十萬佐園陵費上諡曰章惠祝册文並稱孝<lb/>
子嗣皇帝<lb/>
壬辰詔諸路轉運司今嵗豐穀賤宜曉諭民間毋得廣<lb/>
費及捐棄食物　禮院言奉慈廟室六間章獻眀肅皇<lb/>
太后章懿太后室各二間殿之東西夾室舊藏尊號冊<lb/>
寳今請冊寳止藏於本室而分二間以奉安保慶太后<lb/>
神主從之<lb/>
甲午西南蕃遣龍光辨等貢方物<lb/>
<pb n="KR2b0019_WYG_123-22b"/>
戊戌舒州團練使楊景宗為成州防禦使景宗太后從<lb/>
父弟也少蒱博無頼客京師坐罪黥𨽻致逺務后入宫<lb/>
為美人物色得景宗奏脫兵籍授以官景宗性粗率於<lb/>
是入臨皇儀殿被酒讙譁右司諫韓琦請治其罪上以<lb/>
太后故不欲重貶但出景宗為兖州部署<lb/>
己亥進封乳母崇國夫人許氏為齊國太夫人尋又加<lb/>
號曰永聖保壽<lb/>
十二月戊申詔宣敕劄子非經通進銀臺司毋得直下<lb/>
<pb n="KR2b0019_WYG_123-23a"/>
諸處初龍圖閣直學士李紘領銀臺司具言宣敕劄子<lb/>
皆不經本司封駁之職遂廢不舉請用舊制申明之<lb/>
己酉西平王趙元昊落起復<lb/>
庚戌詔睦親宅講書王宗道楊中和赴北宅講書<lb/>
辛酉禁宗室賣酒募告者賞之　詔諸州軍宫觀寺廟<lb/>
在城外當朝拜者知州通判幕職官自今聽更往其兵<lb/>
馬都監監押毋得與<lb/>
丙寅户部侍郎知樞宻院事李諮卒上幸其第臨奠輟<lb/>
<pb n="KR2b0019_WYG_123-23b"/>
視朝一日贈右僕射謚憲成諮性眀辨周知世務其處<lb/>
煩常若閒暇吏不敢欺在樞府專務革濫賞以遏僥倖<lb/>
其戎馬功簿之目能悉數上前號為稱職初三班使臣<lb/>
七年乃磨勘李廸初入相奏减二年諮請自詔下經七<lb/>
年磨勘後乃用新制事雖均一然衆頗怨之<lb/>
丁卯奉國留後同知樞宻院事王徳用知樞宻院事翰<lb/>
林學士承㫖兼侍讀學士龍圖閣直學士禮部侍郎章<lb/>
得象同知樞宻院事得象為人荘重度量宏廓初為楊<lb/>
<pb n="KR2b0019_WYG_123-24a"/>
億所稱以為有公輔器或問之答曰閩士多輕俠而得<lb/>
象渾厚有容此所以貴也嘗與億戯博李宗諤家一夕<lb/>
負錢三十萬罷而酣寢自如它日博勝得宗諤金銀一<lb/>
奩逾數月博又負即反奩於宗諤緘識未嘗發也在翰<lb/>
林十二年怡然自得章獻太后臨朝宦官熾横太后每<lb/>
遣内侍至學士院得象必正色嚴待之或不交一言議<lb/>
者以此稱焉　詔諸路轉運使察所部知縣令不治者<lb/>
以聞<lb/>
<pb n="KR2b0019_WYG_123-24b"/>
己巳契丹遣遼州觀察使耶律衮西上閤門使郭揆来<lb/>
賀正旦<lb/>
辛未契丹使還出京畿聽用樂　西京左藏庫使端州<lb/>
刺史入内副都知皇甫繼眀為文思使西京左藏庫使<lb/>
忠州刺史入内副都知藍元用為洛苑使内殿崇班裴<lb/>
湘為内殿承制繼眀等並以管勾三館袐閣上新校四<lb/>
庫書特遷之也　趙元昊自制蕃書十二巻字畫繁冗<lb/>
屈曲類符篆教國人紀事悉用蕃書私改廣慶三年曰<lb/>
<pb n="KR2b0019_WYG_123-25a"/>
大慶元年再舉兵攻囬紇陷𤓰沙肅三州盡有河西故<lb/>
地將謀入冦恐嘉勒斯賚躡其後復舉兵攻蘭州諸羌南<lb/>
侵至馬銜山築城凡川㑹留兵鎮守絶吐蕃與中國相<lb/>
通路<hi>沈存中云元昊叛其徒約噶先創造蕃字獨居一樓上累年方成至是獻之元昊乃改元制衣冠禮</hi>
<hi>樂下令國中悉用蕃書胡禮自稱大夏國史載用蕃書即改元大慶按大慶二字元昊叛遂改天授理法延祚</hi>
<hi>元年今從國史以用蕃書附改元大慶時</hi>初嘉勒斯賚娶李埒克遵女生二子曰<lb/>
轄戩曰黙戩覺又娶喬氏生子曰董戩埒克遵死李氏寵<lb/>
衰斥為尼置廓州錮其二子轄戩及黙戩覺結母黨李<lb/>
<pb n="KR2b0019_WYG_123-25b"/>
巴沁竊載其母出奔轄戩據河州黙戩覺據邈川城撫<lb/>
有其衆斯賚不能制元昊聞斯賚二子怨其父因以重<lb/>
賂間之且隂誘諸酋豪而温布且之子伊實濟嚕者擁<lb/>
衆萬餘隂附元昊斯賚勢蹙更與喬氏自總噶爾西徙哩<lb/>
沁城元昊益得自肆矣<hi>兩朝本𫝊云轄戩居康古黙戩覺居總噶爾城據此則河州當是</hi>
<hi>康古也總噶爾城當是邈川城也後有遷徙更須考詳諸聚米圖經謂元昊既屠氂牛城築凡川會誘脅嘉勒氏</hi>
<hi>部酋豪斯賚因二子猜阻徙居哩沁城元昊無吐蕃之患始再舉兵攻囬紇陷𤓰沙肅三州與實録附傳先後</hi>
<hi>不同今從附𫝊但取誘脅酋豪氏増入之兵元符隴右爾日録又云元昊既得賂間斯賚二子遂舉  數犯總噶</hi>
<pb n="KR2b0019_WYG_123-26a"/>
<hi>及破氂牛城斯賚勢折西徙青唐不知元昊破氂牛前此矣聚米圖經以為明道中亦太早當依元昊傳實景</hi>
<hi>祐二年事今又築凡川㑹以絶西蕃通中國路斯賚更徙居青唐其理勢當然也今但取二子怨父及元昊行</hi>
<hi>間事增入從哩沁城在總噶爾西聚米圖經云南徙哩沁城誤也今  隴右日録哩沁城去渭川西約十五程日</hi>
<hi>録云斯賚勢折西徙青唐城或哩沁即青唐也當考隴右録云轄戩據河州聚米經云轄戩在鞏心城按鞏心</hi>
<hi>城與河州地圖各别未知孰是當考本傳云明道元年自邈川徙青唐與隴右日録不同當考</hi>　篆文<lb/>
官王文盛言于少府監曰在京糧料院印多偽傚之以<lb/>
摹劵厯者謂宜鑄三面印圓其制而面濶二寸五分於<lb/>
外圍周匝篆紀年及糧料院名凡十二字以圍篆十二<lb/>
<pb n="KR2b0019_WYG_123-26b"/>
辰凡十二字中央篆正字上連印鈕令可轉旋以機穴<lb/>
定之用時月分對年中互建十二月自寅至丑終始循<lb/>
環每改元即更鑄之云若此使姦人無復措其巧矣少<lb/>
府監以奏詔三司詳定請如文盛言文盛又曰舊例親<lb/>
王中書印各方二寸一分樞宻宣徽三司尚書省開封<lb/>
府方二寸節度使寸九分節度觀察留後觀察使寸八<lb/>
分半防禦團練使轉運使州縣印寸八分凡印各上下<lb/>
寸七分皆濶寸六分雖各有差降而無令式以紀其數<lb/>
<pb n="KR2b0019_WYG_123-27a"/>
詔從其言著於令<hi>據本志在景祐三年今附年末</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0019_WYG_232-1a"/>
欽定四庫全書<lb/>
續資治通鑑長編巻二百二十八<lb/>
　　　　　　　　　　　　　宋　李燾　撰<lb/>
　　神宗<lb/>
熈寧四年十一月壬午朔權襄邑縣都監楊復為開封<lb/>
府界東路都廵檢兼教閱保甲仍令提㸃司訪察諸縣<lb/>
廵檢有不練武藝者奏選官代之<hi>去年十二月乙丑初立保甲法今年八月</hi>
<hi>二日可考九月二十四日初習武藝</hi>　詔應朝廷擢用才能賞功罰罪事<lb/>
<pb n="KR2b0019_WYG_232-1b"/>
可懲勸者中書樞密院各專令檢正檢詳官一員月以<lb/>
事狀送進奏院徧下諸路<hi>舊紀書詔以賞功罰罪事可懲勸者頒告天下新紀因之</hi>
　又詔審官東院每季具知州軍通判闕及合入知州<lb/>
通判人姓名功狀赴中書委中書審問主判官詳察人<lb/>
材不以次選差<hi>舊紀書詔審官東院季擬知州通判上中書審差新紀不書</hi>　廣南<lb/>
西路經略司言交州劉紀見領二百餘人在順安州及<lb/>
引帶交人未見其數上批近累探報廣源州蠻賊聚集<lb/>
訖無實狀使溪峒之民日不安居恐賊情狡獪故虛傳<lb/>
<pb n="KR2b0019_WYG_232-2a"/>
事勢驚動人情因得脅廹使人歸已黄仲卿盧豹是也<lb/>
若久不處置事理不便可令蕭注速遣官往體量處置<lb/>
無令長成邊患　詔以將作監專領在京修造事選置<lb/>
判監一員同判監一員監丞或主簿兩員勾當公事兩<lb/>
員以嘉慶院為監虞部員外郎權發遣戸部判官范子<lb/>
竒權判監太子中允檢正中書禮房公事向宗儒同判<lb/>
監<hi>㑹要載此事在癸未日按范子竒判將作監實録乃在壬午日今從實録向宗儒同判在乙酉日今并書</hi>
<hi>之六年六月二十七日初置軍器監</hi>　詔江淮發運使舉官無得過本路<lb/>
<pb n="KR2b0019_WYG_232-2b"/>
轉運使副所舉之數　集賢院學士史館修撰判祕閣<lb/>
宋敏求轉對言伏見前代崇建冊府廣收典籍所以備<lb/>
人君覽觀而化成天下今三館秘閣各有四部書分經<lb/>
史子集其書類多訛舛雖累加校正而尚無善本葢讎<lb/>
校之時論以逐館幾四萬巻巻數既多難以精密務存<lb/>
速畢則每帙止用元寫本一再校而已更無兼本照對<lb/>
故藏書雖多而未及前代也臣欲乞先以前漢書藝文<lb/>
志内所有書廣求兼本令在館供職官重復校正校正既<lb/>
<pb n="KR2b0019_WYG_232-3a"/>
畢然後校後漢時諸書竊縁戰國以後及于兩漢皆是<lb/>
古書文義簡奥多有脱誤須要諸本參定欲乞依昨來<lb/>
七史例於京師及下諸路藏書之家借本謄冩送官俟<lb/>
其已精以次方及魏晉次及齊宋以下至唐則分為數<lb/>
等取其甚者加校正三館皆置之庶幾祕府文籍得以<lb/>
完善臣以愚陋而沗職儒館謹以職事而言之無補大<lb/>
猷伏増戰汗事竟不行<hi>敏求集有此狀云準御史臺告報十一月一日文徳殿視朝當</hi>
<hi>轉對今附本月日八月十七日詔當考</hi>
<pb n="KR2b0019_WYG_232-3b"/>
癸未三班借職王元規言其父内藏庫副使嵩慶厯中<lb/>
嘗為种世衡遣入西界間疎其君臣因之元昊族其用<lb/>
事者遂納欵乞特追贈授元規三班奉職弟元禮三班<lb/>
借職<hi>王嵩事具慶厯五月皇祐元年十一月</hi>　樞密院言在京兵不足嵗<lb/>
常取於諸路諸路兵失其土性逺行趨役疾患者多而<lb/>
江淮兵士尤不可頼及放凍歸道斃相屬至於起發増<lb/>
給口食費亦不少今略計三年用外軍歲不過七千人<lb/>
而東西八作司壯役指揮最為得力又廩給稍優欲於<lb/>
<pb n="KR2b0019_WYG_232-4a"/>
在京及開封府界京東西河北招少壯軍士及召募廂<lb/>
軍本城牢城願投換者並配缺額壯役指揮仍令在京<lb/>
諸司配雜犯罪人情理不至深重者以次填雜役指揮<lb/>
從之仍令權判將作監范子竒專提舉招換<hi>兵志所載與實録同</hi>
<hi>但稍畧耳</hi>
甲申入内供奉官宋用臣右班殿直楊琰為將作監勾<lb/>
當公事<hi>宋用臣楊琰或前已見</hi>　詔蠲天下見欠貸糧總計米一<lb/>
百六十六萬八千五百石有竒錢十一萬七千四百緡<lb/>
<pb n="KR2b0019_WYG_232-4b"/>
有竒上以諸路民欠貸糧積日已久歲催索無已時故<lb/>
盡蠲之百姓聞詔莫不稱慶<hi>舊紀書甲申詔天下因飢貸糧其蠲之新紀不書食</hi>
<hi>貨志第四巻負縣官之物者悉總於理欠司以官物輸他司或中都雖著於籍而無已入官之符契者則總於</hi>
<hi>應在司凡赦令下則命御史兩制官同三司除欠負其蠲除率百萬緡以上熈寧四年祀明堂命侍御史知雜</hi>
<hi>鄧綰偕三司理欠司詳定天下逋欠㑹赦當除者其十一月上以天下民負貸糧積日已久斂索無已命悉蠲</hi>
<hi>之凡釋貸糧米一百六十六萬八千五百石有竒錢十一萬七千四百緡有竒詳定放欠實録例書獨鄧綰未</hi>
<hi>見月日或實録偶脱此也</hi>　入内副都知宣政使陵州團練使張若<lb/>
水領嘉州防禦使初若水以歲滿當遷既除官上謂樞<lb/>
<pb n="KR2b0019_WYG_232-5a"/>
密院曰若水有提㸃排垜軍器三庫并提舉添修弓弩<lb/>
二十萬之勞以此并賞之上謹於爵賞雖左右親近未<lb/>
嘗過也<lb/>
乙酉賜太子中允權發遣䕫州路轉運判官周直儒緋<lb/>
章服三司言直儒嘗議更在京酒户買麴法也<hi>更定買麴法在</hi>
<hi>六月四日丁巳</hi>　上批王廣淵言知環州种診申有西界投來<lb/>
蕃部三人熟知彼國事舊來留在本州詢問敵情今夏<lb/>
國既通和無所用之乞發遣於近裏州軍安排勘㑹夏<lb/>
<pb n="KR2b0019_WYG_232-5b"/>
國近纔遣使乞復獻欵朝廷方與之要約尚未知其向<lb/>
背今診乃敢輕妄便謂通和竊恐邊防亦已弛備緩急<lb/>
有誤國事其种診未欲劾罪可令王廣淵嚴戒責令依<lb/>
累降指揮謹敕邊備仍詔投來蕃部三人更不令赴闕<lb/>
丙戌大理寺丞館閣校勘沈括檢正中書刑房公事<lb/>
丁亥右龍武軍大將軍寧州防禦使宗績封韓國公允<lb/>
弼第二子也　遣將作監官度地修太一宫先是司天<lb/>
中官正周琮言據太一經推筭熈寧七年甲寅歲太一<lb/>
<pb n="KR2b0019_WYG_232-6a"/>
陽九百六之數至是年復元之初故經言太歲有陽九<lb/>
之災太乙有百六之厄皆在入元之終或元之初陽九<lb/>
百六當癸丑甲寅之歲為災厄之㑹而得五福太一移<lb/>
入中都可以消異為祥竊詳五福太一自雍熈甲申歲<lb/>
入東南巽宫故修東太一宫于蘇村天聖己巳歲入西<lb/>
南坤位故修西太一宫於八角鎮伏望稽詳故事崇建<lb/>
宫宇迎五福太一於京師上省其奏乃命度地建宫于<lb/>
集禧觀之東<hi>新舊紀並書此</hi>
<pb n="KR2b0019_WYG_232-6b"/>
戊子詔諸路提舉常平官歲申通舉京官或職官縣令<lb/>
共三人　詔職田占佃戸過數及影庇差役並科違制<lb/>
之罪　太常丞檢正中書刑房公事察訪淮南兩浙路<lb/>
常平等事李承之言臣所授敇專令體量官吏違慢未<lb/>
盡察訪之意乞許臣採擇能吏隨才薦舉其有績行尤<lb/>
異者具以名聞從之<lb/>
己丑邠州訓練軍馬閤門通事舍人劉舜卿知徳順軍<lb/>
候分屯訖赴闕<hi>明年二月十二日可考</hi>
<pb n="KR2b0019_WYG_232-7a"/>
庚寅樞宻院檢吏房文字劉奉世言檢㑹舊條進奏院<lb/>
每五日令進奏官一名於閤門抄劄報狀申樞宻院呈<lb/>
定依本寫録供報逐處縁四方切欲聞朝廷除改及新<lb/>
行詔令而進奏官亦仰給本州不免冒法以致矯為家<lb/>
書發放監官無由禁止日虞罪戾而樞宻院所定報狀<lb/>
遞到外州往往更不開省徒為煩費欲乞自今罷樞宻<lb/>
院五日定本報狀許諸道進奏官直依例供發應朝廷<lb/>
已差除指揮事及中外常程申奏事並許節寫通封騰<lb/>
<pb n="KR2b0019_WYG_232-7b"/>
報其實封文字及事渉邉機并臣僚章疏等不得傅録<lb/>
漏泄犯者其事雖實亦從違制科罪赦降不原若増加<lb/>
虛妄仍編管如敢承虛撰造致傳報者並行嚴斷事理<lb/>
重者以違制論從之<hi>咸平三年六月可考</hi>
壬辰借左藏庫錢七萬緡為開封府雜供庫本錢許人<lb/>
借貸出息以給公用<lb/>
癸巳太子中允崇政殿説書王雱言䝉差押賜父安石<lb/>
生辰禮物舊例有書送物赴閤門繳書申樞宻院取㫖<lb/>
<pb n="KR2b0019_WYG_232-8a"/>
出劄子許收兼下榜子謝恩縁父子同財理無饋遺取<lb/>
㫖謝恩一皆偽詐竊恐君臣父子之際為理不宜如此<lb/>
臣欲乞自今應差子孫弟姪押賜並不用例從之<lb/>
丙申著作佐郎胡宗師為審官西院主簿代太常博士<lb/>
閻灝將作監主簿沈遼以同知院度支郎中王克臣奏<lb/>
灝等不職故並罷之仍自今止置一員<hi>此據㑹要増入克臣同知在六</hi>
<hi>月八日司馬日記席汝明曰沈遼素為介甫所厚嘗對人竊議新制是非介甫聞之立衝替</hi>
丁酉賜前碭山縣尉王存立同學究出身仍注合入官<lb/>
<pb n="KR2b0019_WYG_232-8b"/>
存立嘉祐中學究出身以父坐事配為軍嘗納官贖父<lb/>
得免軍籍既而鄉縣籍身丁如平民於是存立自言願<lb/>
得如解舉人免丁役上閔之而有是命<lb/>
戊戌天章閣待制知單州孫思恭許再任思恭以衰疾<lb/>
願守鄉郡故也上批宜依近降選法選通判一人仍自<lb/>
今近臣因老疾得知州軍者其選通判亦如之　開封<lb/>
府推官陳忱言同入内供奉官曹貽孫同集僧衆於開<lb/>
寳寺定奪僧志滿可為福聖院主以聞詔開封給牒差<lb/>
<pb n="KR2b0019_WYG_232-9a"/>
自今寺院有闕當宣補者罷宣補及差官定奪止令開<lb/>
封府指揮僧録司定奪準此給牒開封府尹舊領功徳<lb/>
使而左右街有僧録司至於寺僧差補合歸府縣僧司<lb/>
而相承奏禀降宣上欲澄省細務諸如此類悉歸有司<lb/>
壬寅開洪澤河達于淮以便舟楫<hi>新舊紀並書此五年正月丁酉河成</hi>
甲辰宣慶使昭武軍留後石全育卒贈太尉彰徳軍節<lb/>
度使諡勤僖<lb/>
戊申管勾國子監常秩等言準朝㫖取索直講前後所<lb/>
<pb n="KR2b0019_WYG_232-9b"/>
出策論義題及所考試巻㸔詳優劣申中書今定焦千<lb/>
之王汝翼為上等梁師孟顔復盧侗為下等詔千之等<lb/>
五人並罷職與堂除合入差遣學生蘇嘉因試對䇿<lb/>
論時政之失講官考為上等直講蘇液以白執政皆罷<lb/>
之而獨留液更用陸佃龔原等為國子直講嘉頌子原<lb/>
遂昌人與佃皆師事王安石云<hi>此段更詳之選舉志云上以其宿學不足教導</hi>
<hi>多士皆罷之林希野史云蘇頌子嘉在太學顔復嘗䇿問王莽後周改法事嘉極論為非在優等蘇液宻寫以</hi>
<hi>示曽布曰此輩唱和非毁時政布大怒責張琥曰君為諌官判監豈容學官生員非毁時政而不彈劾遂以示</hi>
<pb n="KR2b0019_WYG_232-10a"/>
<hi>介介大怒因更制學校事盡逐諸學官以李定常秩同判監令選用學官非執政喜者不預陸佃黎宗孟葉濤</hi>
<hi>曽肇沈季長介妹壻濤其姪壻佃門人肇布弟也佃等夜在介齋授口義旦至學講之無一語出已者其設三</hi>
<hi>舍皆欲引用其黨耳</hi>　中書言宰臣以下奏薦有官親屬遷一官<lb/>
陞一任循一資並當一人内京朝官監當未滿若闗陞<lb/>
舉王未足不得與陞親民如乞試校書郎以下循資並<lb/>
與初等職官監當即不得以合奏選人恩例乞選人轉<lb/>
京官其乞陞任不得至知州軍乞遷官不得至員外郎<lb/>
從之仍詔武臣遇大禮奏薦已有親屬遷一官者不得<lb/>
<pb n="KR2b0019_WYG_232-10b"/>
至内殿崇班陞一任者不得至親民<hi>中書言宰臣以下奏有官親屬遷官</hi>
<hi>及陞任循資並當一人京朝官監物務未滿任舉者未應格不得陞親民奏選人恩例不許轉京官陞任不得</hi>
<hi>至知州軍遷官不得至員外郎武臣遇大禮奏薦已有官親屬遷官者不得至内殿崇班陞任者不得至親民</hi>
<hi>選舉志第二巻奏補篇有此蓋因實録刪修今附見五年八月十一日丁亥可考</hi>　提㸃開封<lb/>
府界提㸃諸縣鎮司言諸縣兵級弓手有武藝精者遇<lb/>
按閲請如保甲量藝給賞從之<lb/>
己酉司農寺言諸路賣戸絶田産錢乞從本司移助常<lb/>
平糴本從之<lb/>
<pb n="KR2b0019_WYG_232-11a"/>
是月詔中書門下自今文徳殿常朝候垂拱殿坐令御<lb/>
史臺一靣放班<hi>王陶事當參考</hi>　買馬司請權買四尺二寸或<lb/>
一寸牝馬及一十一歲以上與牝馬補遞馬之闕毋以<lb/>
充額<hi>此據本志十一月事今附月末</hi>　升吉州萬安鎮為縣<lb/>
十二月辛亥朔詔每歲加賜國子監錢四千緡以増置<lb/>
學官生員用度不足故也<lb/>
甲寅詔鄜延路經略司立定綏徳城界至又遣官往諸<lb/>
路縁邉封土掘壕各認地分知澄城縣范育鄜延路權<lb/>
<pb n="KR2b0019_WYG_232-11b"/>
發遣鹽鐵判官張穆之環慶路涇州通判鄭遵度涇原<lb/>
路陜西轉運司勾當公事吕大忠秦鳯路麟州通判張<lb/>
宗諤麟府路育與大忠皆辭行育言臣伏承宣命差赴<lb/>
鄜延路依見今蕃漢住坐耕牧界至明立封堠界壕所<lb/>
貴彼此更無侵軼臣仰稽聖謀慮患消爭固深逺矣然<lb/>
臣伏念邉兵累歲非中國之不欲平也强謀逺略之未<lb/>
息也非戎人之不欲附也救患扶衰之不已也今朝廷<lb/>
示寛大之徳戎人効恭順之體釁解情通勢宜若一則<lb/>
<pb n="KR2b0019_WYG_232-12a"/>
賜平之始固有大計深謀所當先者臣謂溝封之制非<lb/>
今日之先務其不可為有四臣嘗至邉訪所謂兩不耕<lb/>
地逺者數十里近者數里指地為障華夷異居耕桑樵<lb/>
牧動不相及而爭鬬息矣今恃封溝之限則接壤之氓<lb/>
跌足相冒變安為危其不可一也臣訪聞五路舊界自<lb/>
兵興以來邉人乘利侵墾犬牙相錯或屬羌占田於戎<lb/>
境之中今分畫則棄之窮邉生地非中國之土今畫界<lb/>
其内則當取之棄舊所有則吾人必啓離心取舊所無<lb/>
<pb n="KR2b0019_WYG_232-12b"/>
則戎必起爭端其不可二也臣又聞外國尚詐無耻貪<lb/>
利而不顧義今聞納壤有辭及使臨境彼且伏而不出<lb/>
及地有分争且置而不校則焉從之單車以往則無以<lb/>
待其變飾兵以臨則無以崇其信其不可三也東起麟<lb/>
豐西止秦渭地廣一千五六百里壕塹深髙纔計方尺<lb/>
無慮五六百工使兩邉之民連歲大役轉戰之苦未蘇<lb/>
畚鍤之勞復起坐困籓籬隂資賊計其不可四也此特<lb/>
其事勢之難為者爾抑又有大於此者臣聞言至不約<lb/>
<pb n="KR2b0019_WYG_232-13a"/>
而天下莫之欺徳至不爭而天下莫之校前日疆場常<lb/>
嚴矣一旦約敗兵挐鬬者跌於前耕者役於後而封溝<lb/>
不足恃矣釁動情暌詭計百出使人左復甲兵右興金<lb/>
繒朝委而烽煙夕舉其約誓不足制矣故保疆場不如<lb/>
立約立約不如崇信信定於心而已矣臣又聞周官大<lb/>
司徒立封溝於邦國都鄙至於九服則職方氏辨之而<lb/>
已行人制貢而蕃國不與焉葢聖王之於外國嘉善而<lb/>
矜不能以為號令賞罰之所不加則責之意略爾今乃<lb/>
<pb n="KR2b0019_WYG_232-13b"/>
推溝塗經界之法而行之外國之邦非先王之意也使<lb/>
彼畏威承命則猶有疑心一有暌違上虧國體此其尤<lb/>
大不可者也臣又伏思外國之情難知其服未可信其<lb/>
弱未可輕臣願陛下蒐簡軍實選將厲師積穀塞下以<lb/>
御其變消患於無形制勝於不動凡此今日撫戎之先<lb/>
務也臣以孤賤之資先衆荷寵常效犬馬之力奮於危<lb/>
難以報聖恩今日選委茍心知不可為而黙黙衘命動<lb/>
取後戾以欺天負君死有餘咎臣是以傾心極言而不<lb/>
<pb n="KR2b0019_WYG_232-14a"/>
知避伏願陛下留神大忠言伏聞朝廷將使立定夏國<lb/>
地界此誠陛下安邉息民之心然而安邉息民之策恐<lb/>
不在此臣輙有五不可之説伏惟聖慈財擇自來沿邉<lb/>
多以兩不耕種之地為界其間闊者數十里狹者亦不<lb/>
減三五里出其不意尚或交侵今議重定地界相去咫<lb/>
尺轉費闗防樵牧之爭固無寧日釁隙稍久必惹事端<lb/>
此不可者一也懐撫夷狄先以恩信恩信未洽欲畫封<lb/>
疆俱非誠意後必患生或有犇衝人難禦捍此不可者<lb/>
<pb n="KR2b0019_WYG_232-14b"/>
二也議者以夏國辭請恭順遂欲乘此明分蕃漢之限<lb/>
所差官須與逐處首領相見商量以兵則非所以示信<lb/>
不以兵則敵情反覆無常前延州議事官幾為所擒至<lb/>
今邊人危之此不可者三也近年陜西沿邉四路皆有<lb/>
展置城寨戎心怨嗟未有以發既令各守其境曲直自<lb/>
明如或有辭過實在我此不可者四也夏國邊界東起<lb/>
麟府西至秦鳯繚繞幾二千里若欲久存須為壕塹計<lb/>
工多少所役何人或要害之地勢有必争歲月之間未<lb/>
<pb n="KR2b0019_WYG_232-15a"/>
易了畢暴露絶塞百端可虞此不可者五也非徒五不<lb/>
可又有大不可者一焉無定河東滿堂鐵笳平一帶地<lb/>
土最為膏腴西人頼以為國自修綏徳城數年不敢耕<lb/>
鑿極為困撓竊聞今來願於綏徳城北退地二十里東<lb/>
必止以無定河為界如此則安心住坐廢田可以盡開<lb/>
彼之姦謀蓋出於此若遂使得志一旦緩急鄜延可憂<lb/>
此所謂大不可者一也如不以臣言為妄伏乞下臣狀<lb/>
付中書樞宻院及令臣面析利害庶得周悉茍有可采<lb/>
<pb n="KR2b0019_WYG_232-15b"/>
早賜施行又言臣嘗游塞上熟知戎情如朝廷敦信誓<lb/>
帥臣嚴節制將佐不敢貪功務獲則永無邉患此事人<lb/>
皆知之但為議者所忽不行耳今講和之初宜先務此<lb/>
又言臣等五人被命而行不敢不先示以信上全國體<lb/>
萬一疎虞則朝廷如何處置移文詰問必漫然不報舉<lb/>
兵討罪又力所不堪復與之和勢皆在彼百端呼索須<lb/>
至含容挫損天威無甚於此不可不慮也王安石不以<lb/>
育大忠等所言為然白上曰臣謂育朝廷但遣育於延<lb/>
<pb n="KR2b0019_WYG_232-16a"/>
州立封溝非遣育於夏州立封溝於周禮有何違異又<lb/>
育言周禮但立中國封溝與外國接境即無之臣謂育<lb/>
中國是腹裏却立封溝與外國接境乃不立封溝此何<lb/>
理大忠言但當擇帥不當立封溝臣謂大忠朝廷但遣<lb/>
大忠立封溝即不責大忠擇帥育與大忠恐不可遣不<lb/>
若但委本路使臣上令别擇官換兩人<hi>此據日録在五年正月十七日</hi>
<hi>今并書之</hi>既而樞宻院擬孔宗翰及楊方平代育與大忠宗<lb/>
翰前為京東路提㸃刑獄中書奏罷之方平前主鹽院<lb/>
<pb n="KR2b0019_WYG_232-16b"/>
中書按方平不職衝替上閲宗翰及方平姓名皆以為<lb/>
不可用乃差劉宗傑及鮮于師中<hi>五年四月二十二日王廣淵乞委師中五</hi>
<hi>月二日宗傑與王韶議建通逺軍</hi>樞宻院初不欲立封溝及議差官先<lb/>
擬薛昌朝上既不用昌朝而育與大忠議復異昌朝育<lb/>
皆中書所斥者故安石每疑文彦博等設意沮已云<hi>此據</hi>
<hi>日録在五年正月十九日今并書范育吕大忠䟽及王安石語今並附見育大忠䟽更須刪削乃可</hi>
乙卯禮院言駙馬都尉王師約等奏伏見長公主凡有<lb/>
表章故例不稱妾質諸典禮慮未允當當院參詳男子<lb/>
<pb n="KR2b0019_WYG_232-17a"/>
婦人凡於所尊稱臣若妾義實相對今宗室伯叔近親<lb/>
悉皆稱臣即公主自大長公主而下理合稱妾况家人<lb/>
之禮難施於朝廷伏請自大長公主而下凡上牋表各<lb/>
據國封並稱妾從之　詔知澶州鎮寧軍留後劉渙為<lb/>
工部尚書致仕渙頗有才智尚氣放誕遇事無所顧忌<lb/>
鋭於進取既得謝乃悔恨及開拓熈河討伐安南渙幾<lb/>
八十矣猶上書請自効不報　刑部侍郎致仕張子思<lb/>
卒<lb/>
<pb n="KR2b0019_WYG_232-17b"/>
戊午詔放麟州蕃部結星還夏國量給口券路費仍令<lb/>
經略司指揮牒宥州於界首交割應諸路去秋以後所<lb/>
獲夏國人口各令經略司選差官就便取問如願歸並<lb/>
準此願留者存恤之<hi>舊紀書詔諸路釋夏俘歸其國新紀書歸夏俘</hi>初星在夏<lb/>
國偽補鈐轄麟州部將王文郁略地至開光州星力屈<lb/>
而降補供奉官久之謀竄歸夏國為人所告上曰星力<lb/>
屈而降家在西界其欲歸宜也可聽其去而厚賞告者<lb/>
<hi>明年正月九日朱本又有詔趙卨事與此諸路經略司所被受並同或移彼所載目録附此</hi>已而劉<lb/>
<pb n="KR2b0019_WYG_232-18a"/>
庠言星少壯武勇恐歸為夏人鄉導又言前保星者蕃<lb/>
官五十人殆非實所以奏者姑慰衆心耳今厚賞告者<lb/>
恐開誣告之路王安石曰夏人若能深入豈少如星者<lb/>
為鄉導星得免罪遣還夏人又嘗殺其愛女豈肯為夏<lb/>
人致死於我衆蕃官敢為欺罔為將帥者更枉道以慰<lb/>
其心此皆無理文彦博曰將帥於事不得不反覆思慮<lb/>
詳合如此上曰如此思慮非是告叛得實顧不敢賞恐<lb/>
開誣告之路此甚亡謂安石曰如此則告變之法皆可<lb/>
<pb n="KR2b0019_WYG_232-18b"/>
除矣詔庠依前詔施行仍與告者鄰州差遣使蕃部具<lb/>
見之<hi>此據日録五年二十七日事</hi>
己未保康軍節度使安定郡王從式卒贈同中書門下<lb/>
平章事榮王<lb/>
辛酉上批河北便糴司減軍糧數至多當此豐年物賤<lb/>
之際實為可惜况歲之美惡不常敵之動静難測平日<lb/>
分屯兵馬計之雖似有餘緩急稍増軍防支用便見不<lb/>
足自來三司逐年指準有定錢數不須别作經畫可令<lb/>
<pb n="KR2b0019_WYG_232-19a"/>
依每歲數目收糴不得減省　詔以太府寺所管斗秤<lb/>
歸文思院<hi>此據王珪㑹要熈寧四年十一月十一日事今附本月日要考司馬光所云出賣斗升印</hi>
<hi>板事迹兼亦未詳初賣斗升年月日也光日記云王安石為政欲理財富國人言財利者輙賞之舊制太府寺</hi>
<hi>造斗升用火印班於天下諸州賣之禁民私造升斗其法甚嚴熈寧四年詔自今官司止賣印板令民自造升</hi>
<hi>斗以省釘鐷之費於是量法壞矣又民後氏世於司天監請歴本印賣民間或更印小歴每本直一二錢至是</hi>
<hi>盡禁小歴官自印賣大歴每本直錢數百以收其利又京東提刑王居卿上言天下官酒務皆令作連竈以省</hi>
<hi>薪蘇朝廷從之畫圗頒於天下又有班行上言天下馬鋪每匹令日收糞錢一文亦行之其營利如此而城綏</hi>
<hi>州築婁城堡散青苗錢所用官物動以數十百億計賣歴日已見熈寧四年二月戊寅王居卿連竈事附注七</hi>
<pb n="KR2b0019_WYG_232-19b"/>
<hi>年九月壬子馬糞錢當考</hi>　右正言集賢校理檢正中書禮房公事<lb/>
許將直舍人院罷檢正中書禮房公事　權同判流内<lb/>
銓檢正中書五房公事曾布言諸司吏自来並不以次<lb/>
遷轉出官致闕習事舊人諸事惰慢亦有職務全少而<lb/>
人數至多或事局至輕而出職優厚又有職事雖繁而<lb/>
得祿㣲薄人數太少選擇不精者今合併廢増祿自宣<lb/>
徽院至軍器所凡七十八處自今第遷須至頭名方許<lb/>
出官或已為頭名其出官即第増之以年或損所出人<lb/>
<pb n="KR2b0019_WYG_232-20a"/>
數約定須三二十年或四十年方得出官諸宗室宫院<lb/>
客司通引書表宅案司舊理二十一年出借職歲約六<lb/>
人今並月給錢三千并御書院等專副並罷出官界滿<lb/>
各理元抽差司分合得酬賞通計増廢之數歲増錢一<lb/>
萬五千餘緡减出官入流三百餘人從之<hi>舊紀書減出官入流三百</hi>
<hi>餘人新紀不書</hi>
癸亥知制誥王益柔知通進銀臺司兵部郎中同提舉<lb/>
在京諸司庫務韓縝兼勾當三班院初二職皆天章閣<lb/>
<pb n="KR2b0019_WYG_232-20b"/>
待制馬仲甫兼領㑹御史知雜事鄧綰言仲甫在三班<lb/>
院不職縱吏欺謾使臣藏匿酬奬保明奏狀等姦弊十<lb/>
一事嘗召本院主簿汲光審問稱已嘗摘發而未施行<lb/>
乃下綰章韓縝根究仲甫遂辭兼職故改命益柔等<hi>明年</hi>
<hi>三年辛巳可考</hi>　鄧綰言編敕刪定將畢諸路一州一縣敕自<lb/>
慶厯中刪修行用已久請加討論接續刪定又請陜西<lb/>
河東縁邉城寨稍大者置主簿一員並從之<lb/>
甲子茂州防禦使越國公世清為越州觀察使封㑹稽<lb/>
<pb n="KR2b0019_WYG_232-21a"/>
郡王<hi>新舊紀並書此</hi>　賜衞州通判虞部員外郎聶儀仲家絹<lb/>
百疋以判大名府韓琦言衞州王供埽危急儀仲抱疾<lb/>
馳赴總徒修築因以病亡故也　賜河北轉運司度僧<lb/>
牒五百紫衣師號各二百五十開修二股河上流并修<lb/>
塞第五埽決口尋命内侍押班李若愚宫苑使帶御器<lb/>
械程昉同提舉<hi>二人同提舉據㑹要十二月二十三日事實録無之今増入此</hi>
乙丑詔自今宗室居父母䘮者毋得乞為繼嗣時右武<lb/>
衞大將軍克務乞故登州防禦使東牟侯克端子叔摶<lb/>
<pb n="KR2b0019_WYG_232-21b"/>
為嗣請赴朝參起居而不為克端服大宗正司以聞事<lb/>
下禮官而禮官言宜終喪三年故<hi>右屯衞大將軍克端以熈寧二年六月卒</hi>
<hi>贈登州防禦使東牟侯</hi>
丙寅詔閤門自今日輪通事舍人以下二人察視内殿<lb/>
起居臣僚糾無故不赴者三不赴劾罪取㫖察視之官<lb/>
不舉委閤門彈奏　樞宻院言諸路廂軍名額猥多自<lb/>
騎射至牢城其名凡二百二十三其間因事募人團立<lb/>
新額或因工作𣙜酤水陸運送通道山險橋梁郵傳馬<lb/>
<pb n="KR2b0019_WYG_232-22a"/>
牧堤防堰埭<hi>要録如澶州船坊之類則因工作而立如楚滇四川裝發之類則因水陸運送而立</hi>
<hi>如龍劒文州橋之類則因通道山險橋梁而立名</hi>若此者事存而名未可廢及<lb/>
剰員直牢城皆待有罪配𨽻之人壯城專治城隍不給<lb/>
他役别為一軍而教閱廂軍亦自為額請以諸路不教<lb/>
閱廂軍併為一額餘從省廢其移併如禁軍法奏可遂<lb/>
下諸路轉運司以州大小髙下為序始自某州為第一<lb/>
指揮差次至某州凡為若干指揮每指揮毋過五百人<lb/>
河北曰崇勝河東曰雄猛陜西曰保寧京東曰奉化京<lb/>
<pb n="KR2b0019_WYG_232-22b"/>
西曰勁武淮南曰寧淮兩浙曰崇節江南曰効勇荆湖<lb/>
曰宣節福建曰保節廣南曰清化川峽四路曰克寧總<lb/>
天下廂兵馬歩指揮凡八百四十其爲兵凡二十二萬<lb/>
七千六百二十七人而府界及諸司或因事募兵之額<lb/>
不與焉<hi>本志如此今用之㑹要特詳或附注此</hi>
戊辰上批勾當八作司内殿崇班李士宣修東西府始<lb/>
終畢功頗知修道次第可充將作監勾當公事替宋用<lb/>
臣　中書樞宻院同進呈王韶奏裕囉格勒及旺竒卜等<lb/>
<pb n="KR2b0019_WYG_232-23a"/>
舉種内屬乞依已得朝㫖除裕囉格勒殿直蕃廵檢又分<lb/>
其本族大首領四人爲族下廵檢既分為四頭項自此<lb/>
可令不復合為一免㸃集作過又乞除裕囉格勒殿侍瑪<lb/>
爾巴山一帶廵檢上曰如何便言舉種内屬王安石曰不<lb/>
知如何不謂之舉種内屬上曰須㸃集得方為内屬安<lb/>
石曰不知今欲如何㸃集上曰亦須便㸃閲見户口人<lb/>
數安石曰覊縻須有漸如何便令王韶㸃閲得彼戸口<lb/>
人數文彦博曰若與料錢又使不得可知是易安石曰<lb/>
<pb n="KR2b0019_WYG_232-23b"/>
如此誠易然便要㸃閲恐却未有此理彦博曰在此見<lb/>
不得到秦州乃見極㣲杪不足慮安石曰昨托碩只引<lb/>
一蕃僧來秦州便奈何不得今幅員數千里疆族設若<lb/>
有一豪傑自彊外立文法迤邐内侵則岳居戬之事不可<lb/>
謂無之非特如托碩事而已只如董戬摩正自是凡才<lb/>
若稍桀黠兼并生羌日廹内地即是復生一夏國豈得<lb/>
以為微杪不足慮老子以為其脆易破其微易散其未<lb/>
兆易謀就今生羌微杪正是當施謀計之時若待其黨<lb/>
<pb n="KR2b0019_WYG_232-24a"/>
衆架合則欲經營已無所及上曰然要須㸃集得方為<lb/>
實利安石曰誠如此然今朝廷十萬緡錢付王韶等蕃<lb/>
息收其息以為内屬人祿賜非有傷財勞民之事就令<lb/>
三五年間未可㸃集亦終為我覊縻免更有創立文法<lb/>
為邉陲之患亦自有利無害若如王韶本謀即終當為<lb/>
吾民不患不可㸃集也韶本謀欲以官致首領以蕃勇<lb/>
敢招其疆人其疆人服於下首領附於上則餘人不患<lb/>
不為我用然此事恐須少待歲月乃見成效耳彦博曰<lb/>
<pb n="KR2b0019_WYG_232-24b"/>
分却裕囉格勒族下人作四頭項恐裕囉格勒不肯又言未<lb/>
須與殿直與軍主恐見得力蕃官觖望生事安石曰分<lb/>
為四頭項既責任王韶韶必有斟酌朝廷何由遥度不<lb/>
知蕃官如何便敢觖望彦博曰裕囉格勒等並不為用却<lb/>
與官即為用者如何不觖望上曰事體有大小如摩正<lb/>
作刺史董戬作節度使何嘗為甪蕃官亦豈可觖望安<lb/>
石曰秦州蕃官如邁凌錯吉見作殿直不知有多少族<lb/>
帳朝廷除與裕囉格勒旺竒卜官于邁凌錯吉何事便敢<lb/>
<pb n="KR2b0019_WYG_232-25a"/>
觖望彦愽曰如韓絳厚蕃兵便致漢兵作過上曰此事不<lb/>
類令悉依王韶所乞上又曰諒祚不得全以為狂妄見韓<lb/>
縝説嫁女與裕勒藏喀木所資送物極厚此所以能得裕<lb/>
勒藏喀木也撫結羌人須厚安石曰厚薄要當理分則能<lb/>
服人若應接不中事幾施恩不當理分則雖過厚適足生<lb/>
驕此所以當擇人付之使度事幾應接而已樞宻院退安<lb/>
石論彦博語曰人主御將帥當有方略漢髙祖㧞用亡人<lb/>
置之舊將之上固未嘗待其功績著見何嘗畏舊人怨望<lb/>
<pb n="KR2b0019_WYG_232-25b"/>
若邁陵錯吉輩亦彈壓不定即何以制海内<hi>此據日録今年十二</hi>
<hi>月十八日裕囉格勒等授殿直而實録並無之於明年五月十一日方書以裕囉格勒為西頭供奉官不知何</hi>
<hi>故或初授殿直後遷供奉官實録但書供奉官不書殿直也當考朱史王韶本傳就韶作機宜時便云韶直抵</hi>
<hi>裕囉格勒帳中交詔因留宿示以不疑扵是裕囉格勒感服即遣首領納欵其後率其屬十二萬口歸附按韶</hi>
<hi>作機宜乃元年冬被詔相度招撫乃二年七月朱史預誇韶功已於二年七月辨之然則韶以二年七月被詔</hi>
<hi>招撫其留宿裕囉格勒帳中當是三年或四年事四年十一月裕囉格勒舉衆内附日録所載或非妄也四</hi>
<hi>年十二月裕囉格勒雖云舉衆内附其實元未出界故神宗有㸃集不得之語至五年五月始見十二萬户口</hi>
<hi>數故再命以供奉官朱史所云其後即指五年五月事或四年十二月事也今並依日録附此事於十二月十</hi>
<pb n="KR2b0019_WYG_232-26a"/>
<hi>八日更須檢詳</hi>
辛未直學士院曽布言準敇差監䕶贈榮王從式𦵏事<lb/>
竊以朝廷親睦九族故於窀穸之具皆給於縣官近世<lb/>
使臣過取饋遺私家之費或倍於公祥符中患其無節<lb/>
嘗詔有司定數皇祐中復著之編敕令使臣所受無過<lb/>
五百朝臣無過三百比歲以來不復循守取之或十倍<lb/>
於令臣承命典領所不敢辭然遵行詔令請自臣始至<lb/>
於吏屬趨走給使之人所得之物亦當有節乞同張茂<lb/>
<pb n="KR2b0019_WYG_232-26b"/>
則取舊例裁定中數以為永式詔宗室敇𦵏饋遺監䕶<lb/>
官等令禮院速詳定一行吏人令曽布裁定以聞<lb/>
壬申詔軍頭司馬歩兩直可撥入殿前歩軍司闕馬者<lb/>
填虎翼有馬者填雲騎馬直雍熈四年置部直端拱元<lb/>
年置馬直請給優厚不差發屯戌惟給軍頭司官驅使<lb/>
故廢之祖宗舊制後殿引公事則軍頭引見司皇城司<lb/>
殿前司三司祗應殿前統制諸班皇城統制親事官引<lb/>
見統制馬直歩直而指揮人料錢五百文及并馬直入<lb/>
<pb n="KR2b0019_WYG_232-27a"/>
雲騎歩直入虎翼引見司兵遂廢矣<hi>此據李復圭記聞</hi>　京西<lb/>
轉運提舉常平倉司言著作佐郎知長葛縣樂京稱助<lb/>
役之法不可久行本司令具析因依京不肯具析又不<lb/>
肯管勾縣事乞差官衝替許州亦言恐京扇惑民情於<lb/>
是司農寺請依京西轉運提舉司所奏施行時又有劉<lb/>
䝉亦以議役法棄官䝉知湖陽縣初行免役法使者召<lb/>
諸令㑹議䝉獨以為不便不肯議退而條上利害即投<lb/>
劾去<hi>元祐元年五月京落致仕蒙賜物要録初荆南舉京遺逸渤海亦以蒙應遺逸詔蒙既歸以教授為</hi>
<pb n="KR2b0019_WYG_232-27b"/>
<hi>事養親講學從之者衆</hi>
乙亥武寧軍節度推官前知南川縣張商英為光祿寺<lb/>
丞權檢正中書禮房公事商英唐英弟也初為通川縣<lb/>
主簿轉運使張詵等討渝州叛夷梁光秀李光吉既滅<lb/>
獨王衮未降商英言於詵曰夷亦人也諭以禍福宜聽<lb/>
詵檄商英往説衮遂歸命因辟知南川縣時章惇經制<lb/>
夷事官吏多為所狎侮獨商英與抗論不少屈惇竒之<lb/>
乃薦商英於王安石於是召對擢用<hi>何驥作商英家傳云熈寧三年以趙</hi>
<pb n="KR2b0019_WYG_232-28a"/>
<hi>抃薦召對按商英招出王衮降在四年則三年無縁便召對除官今從邵伯溫所作辨誣章惇傳商英乃惇薦</hi>
<hi>非抃也或抃亦嘗薦商英然擢用則縁惇耳</hi>　權判西京留司御史臺司馬<lb/>
光言比部員外郎崇義公分司西京柴詠管勾周陵祭祀<lb/>
不遵依式無肅恭之心周本郭姓世宗以后姪為郭氏<lb/>
後在位之日父守禮但以元舅處之及太祖受禪其周<lb/>
朝祭享皆命周宗正少卿郭玘行禮國家若欲存周後<lb/>
恐宜封郭氏子孫若以郭氏絶後須取於柴氏雖不得<lb/>
如微子之賢竊謂其宜擇人為之而詠本出班行不知<lb/>
<pb n="KR2b0019_WYG_232-28b"/>
典故惟識庸猥加之老病侮慢憲章簡忽祭祀豈可承<lb/>
周後作賓皇家欲乞朝廷考詳典禮别選人封崇義公<lb/>
以奉周祀上閲奏問當如何王安石曰宋受天下於世<lb/>
宗柴氏也上曰為人後者為之子安石曰為人後於異<lb/>
姓非禮也雖受天下於郭氏然豈可以天下之故易其<lb/>
姓氏所出上以為然乃詔留守司劾詠罪以聞後遂除<lb/>
詠致仕以其子西頭供奉官若訥為衞尉寺丞襲封崇<lb/>
義公簽書河南府判官公事<lb/>
<pb n="KR2b0019_WYG_232-29a"/>
丙子遼主遣髙州觀察使耶律紀崇祿少卿史館修撰<lb/>
邢希古其母遣安復軍節度使耶律徳誠海州團練使<lb/>
馬諲來賀正旦　先是知常州晉陵縣王九成言江隂<lb/>
軍與臣所治接壤今常州兼有晉陵等四邑僅可供役<lb/>
軍比之州止省通判他官屬皆同以一縣給之宜民之<lb/>
困於役也若省為縣則長吏官屬皆可罷是月廢江隂<lb/>
軍為縣𨽻常州　又廢汝州龍興縣為鎮省瓊州舍城<lb/>
縣入瓊山縣鎮戎軍安邉堡入開逺堡<hi>實録云省宜州舍城縣入思恩</hi>
<pb n="KR2b0019_WYG_232-29b"/>
<hi>縣今從元豐九域志</hi>
是歳宗子賜名授官者六十六人斷大辟三千六百九<lb/>
十九人　詔蕃官殿侍三班差使補職或繇殿侍遷差<lb/>
使及十二年嘗充廵檢或管勾本族公事或為蕃官指<lb/>
使或嘗備守禦之任者總管司以聞特與遷改<hi>兵志第三巻熈</hi>
<hi>寧四年事今附年末</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編卷一百十二</head> <lb/>
    <p>
<pb n="KR2b0019_WYG_116-1a"/>
欽定四庫全書<lb/>
　續資治通鑑長編卷一百十二<lb/>
　　　　　　　　　　　　　宋　李燾　撰<lb/>
　　仁宗<lb/>
明道二年春正月壬申契丹遣右金吾衛上將軍耶律<lb/>
覇昭徳軍節度使韓橁來賀長寜節<lb/>
戊寅直集賢院李淑上耕耤類事五卷王后儀範三卷<lb/>
己夘詔淮南江浙荆湖𤼵運司比㽞上供米賑江淮貧<lb/>
<pb n="KR2b0019_WYG_116-1b"/>
民如聞流亡未巳今更以百萬斛濟之仍命翰林侍讀<lb/>
學士王隨入内供奉官鄧守恭入内殿頭江從瑩乗驛<lb/>
督視之　罷館閣侍書初光禄寺丞盛申甫馬直方在<lb/>
館閣讀書自陳歳乆請一貼職上止令大官給食候三<lb/>
年與試因詔後毋得復置<lb/>
壬午上元節罷正陽門張燈以耤田禮近也　權免淮<lb/>
南災傷州縣魚果税<lb/>
癸未詔三司鑄明道元寳錢<lb/>
<pb n="KR2b0019_WYG_116-2a"/>
甲申以侍御史孫祖徳為夏州祭奠使朱昌符道病故<lb/>
也祖徳北海人前通判西京方冬苦寒詔罷内外工作<lb/>
而錢惟演督修天津橋格詔不下祖徳曰詔書可稽㽞<lb/>
耶卒白罷役　有司言近制皇帝寳册法物金用二千<lb/>
七百七十八兩皇太后寳册法物用金二百八兩銀一<lb/>
千七百六十七兩帝曰此雖舊制亦曠費也自今止依<lb/>
皇太后例叅用金銀<lb/>
己丑宰臣吕夷簡樞宻副使夏竦上所注御製三寳讃<lb/>
<pb n="KR2b0019_WYG_116-2b"/>
皇太后發願文以檢討注釋官直集賢院李淑為史館<lb/>
修撰集賢校理鄭戩直史館夷簡竦各與一子改官而<lb/>
夷簡請賜其子大理寺丞公弼進士出身從之<lb/>
庚寅詔三丞以上致仕無子者聽官其嫡孫若弟姪一<lb/>
人仍降子一等<lb/>
癸巳武勝軍留後陳堯咨言梁濼積水廢民田數萬頃<lb/>
不能䟽𨗳至鄆州徙城以避之嚮者臣守鄆孫奭守兖<lb/>
同相視自魚臺下杷鑿河四十餘里决泊水注河由徳<lb/>
<pb n="KR2b0019_WYG_116-3a"/>
博東入于海可以紓水患通漕于河北冝嵗調夫乗春<lb/>
濬之朝廷從其説然汚澤自具地形終不能大耗也<lb/>
甲午降䕫州路轉運使國子博士張正中為殿中丞知<lb/>
太平州初以國子博士蕭律代正中而劾奏正中在部<lb/>
苛察不公故降之<lb/>
乙未御端明殿閱左右騏驥院馬賜荆王元儼二匹諸<lb/>
宗室輔臣至三司副使以上各一匹<lb/>
二月戊戌司天監言含譽星見東北方其色黄白上有<lb/>
<pb n="KR2b0019_WYG_116-3b"/>
光芒長二尺然觀者皆以為彗云<lb/>
庚子詔淮南江南民被災傷而死者官為瘞埋仍祭酹<lb/>
之先是南方大旱種餉皆絶人多流亡困飢或疫氣相<lb/>
𫝊死者十二三官雖作粥麋以餉之然得食輙死村聚<lb/>
墟里幾為之空<lb/>
甲辰皇太后宿齋垂拱殿乙巳服禕衣花釵冠乗玉輅<lb/>
以赴太廟改衮衣儀天冠内侍賛𨗳享七堂皇太妃亞<lb/>
獻皇后終獻受册文徳殿帝奉賀還宿天安殿遂赴東<lb/>
<pb n="KR2b0019_WYG_116-4a"/>
郊<lb/>
丁未祀先農行耤田禮禮儀使張士遜奏皇帝三推而<lb/>
止帝曰朕既躬耕不以古禮為式願推終畝士遜固請<lb/>
乃耕十二歩而止御觀耕臺三公以下咸推盡壟悉過<lb/>
五推之數禮畢御正陽門大赦太宗親耕耒耜命太僕<lb/>
寺永秘藏之民年八十以上毎遇長寜乾元節許赴州<lb/>
縣燕設其父毋年八十者與免一丁著為式權罷江淮<lb/>
𤼵運司今年春漕以濟飢民御天安殿受册<hi>嘉祐四年祫享赦書</hi>
<pb n="KR2b0019_WYG_116-4b"/>
<hi>又申明免丁之令本紀於此年失不載遂以嘉祐四年為事始誤也</hi>
辛亥上作耤田詩賜近臣詔耤田陪位舉人免將來文<lb/>
解<lb/>
壬子以兩川饑遣使體量安撫天章閣待制王鬷益利<lb/>
路户部副使張宗象梓䕫路上御藥楊承徳入内供奉<lb/>
官吕清分路走馬承受公事　除富順監井户所欠燒<lb/>
煎籍鹽簟課利<lb/>
己未置蘓州清酒務指揮三百五十人以𨽻酒官<lb/>
<pb n="KR2b0019_WYG_116-5a"/>
辛酉詔在京勾當庫務官未嵗滿者毋得别陳乞差遣<lb/>
　又詔諸官田重複出稅者除之<lb/>
三月庚午加恩百官<lb/>
初耕耤田泰寜節度使同平章事判河南府錢惟演求<lb/>
侍祠許之壬申命惟演為景靈宫使留京師<lb/>
癸酉幸洪福寺還賜道旁耕者茶帛<lb/>
己夘録開封府判官兵部貟外郎朱昌符子夀臣度支<lb/>
判官度支貟外郎戴融子荀並為三班借職融送伴契<lb/>
<pb n="KR2b0019_WYG_116-5b"/>
丹使昌符祭奠趙徳明皆道病死故䘏及之　司封貟<lb/>
外郎知安州劉楚言本州仍嵗旱災流民亡者八十餘<lb/>
家丁夘赦書<hi>按前二月丁未祀先農禮畢大赦此稱丁夘赦書疑誤</hi>京東江南淮<lb/>
南災傷州軍逃移人户令歸業與免夏秋兩稅賦今已<lb/>
過敇限而流民不還深慮為富室并兼而貧弱者不能<lb/>
自歸州縣户口益以減耗欲請更展限半年仍免徭賦<lb/>
兩料從之　塘水東起滄州界扼海岸黒龍港西至乾<lb/>
寜軍沿永濟河合破船淀滿淀灰淀為一水衡廣百二<lb/>
<pb n="KR2b0019_WYG_116-6a"/>
十里縱九十里至一百三十里其深五尺東起乾寜軍<lb/>
西信安軍永濟渠為一水西合鵞巢淀陳人淀燕丹淀<lb/>
大光淀為一水衡廣一百二十里縱三十里或五十里<lb/>
其深丈餘或六尺東起信安軍永濟渠西至覇州莫金<lb/>
口合水淀得勝淀下光淀小蘭淀李子淀大蘭淀為一<lb/>
水衡廣七十里縱五十里或六十里深六尺或七尺東<lb/>
北起覇州莫金口西南保定軍父母砦合糧料淀為一<lb/>
水衡廣二十七里縱八里其深六尺覇州至保定軍並<lb/>
<pb n="KR2b0019_WYG_116-6b"/>
塘岸水最淺故咸平景徳中契丹鈔河北以覇州信安<lb/>
軍為歸路東南起保定軍西北雄州合百世淀黒羊淀<lb/>
小蓮花淀為一水衡廣六十里縱二十五里或十五里<lb/>
其深八尺或九尺東起雄州西至順安軍合大蓮花淀<lb/>
洛陽淀牛横淀康池淀疇淀白洋淀為一水衡廣七十<lb/>
里縱三十里或四十五里其深一丈或六尺或七尺東<lb/>
起順安軍西邉吳淀至保州合齊安淀宜子淀勞淀為<lb/>
一水衡廣三十餘里縱百五十里其深一丈三尺或一<lb/>
<pb n="KR2b0019_WYG_116-7a"/>
尺起安肅廣信軍之南保州西北蓄沉苑河為塘衡廣<lb/>
二十里縱十里其深五尺淺或三尺曰沉花泊自保州<lb/>
西合雞距泉嘗為稻田方田衡廣十里其深五尺至三<lb/>
尺曰西塘泊自何承矩以黄懋為判官始開置屯田築<lb/>
堤儲水為阻固其後益増廣之凡並邉諸河若滹沱葫<lb/>
蘆永濟等河皆滙于塘天聖已後相承而不廢仍領於<lb/>
沿邉屯田司而當職之吏各從其所見或曰有甲兵將<lb/>
在敵來何所事塘且邉吳淀西望長城口尚百餘里皆<lb/>
<pb n="KR2b0019_WYG_116-7b"/>
山阜髙仰水不能至敵騎馳突得此路足矣塘雖距海<lb/>
亦為無所用夫以無用之塘而廢可耕之田則邉榖貴<lb/>
自困之道也不如勿廣以息民為根本或者則曰河朔<lb/>
幅貟二千里地平夷無險阻敵從西方入放兵大掠由<lb/>
東方而歸我嬰城之不暇其何以禦之自邉吳淀至泥<lb/>
姑海口綿七州軍屈曲九百里深不可以舟行淺不可<lb/>
以徒渉雖有勁兵不能度也東有所阻則甲兵之備可<lb/>
專力于其西矣孰謂無益論者自是分為兩岐而朝廷<lb/>
<pb n="KR2b0019_WYG_116-8a"/>
以敵性忽荒無常阻固終不可以廢也元年八月忻州<lb/>
團練使劉平自雄州徙知成徳軍是月壬午奏曰臣嚮<lb/>
為沿邉安撫使與安撫都監劉志<hi>劉志未見</hi>嘗陳備邉之略<lb/>
臣今徙真定路由順安安肅保定州界自邉吳淀望趙<lb/>
曠川長城口乃契丹出入要害之地東西不及一百五<lb/>
十里臣竊謂聖朝七十餘年守邉之臣何可勝數皆不<lb/>
能為朝廷預設深溝髙壘以為扼塞臣聞太宗朝嘗有<lb/>
建請方田者今契丹國多事兵荒相繼我乗以引水植<lb/>
<pb n="KR2b0019_WYG_116-8b"/>
稻為名開方田随田塍四面穿溝渠縱廣一丈深二丈<lb/>
鱗次交解兩溝間屈曲為徑路才令通歩兵引曹河鮑<lb/>
河徐河雞距泉分注溝中地髙則用水車汲引灌溉甚<lb/>
便願以劉志知廣信軍與楊懐敏共主其事數載之後<lb/>
必有成績遂宻敇平與懐敏漸建方田懐敏時為西路<lb/>
縁邉廵檢都監也侍禁劉宗言又奏請種木于西山之<lb/>
麓以法榆塞云可以限敵騎也<hi>此叚取本志附見劉平自雄州徙成徳乃去年</hi>
<hi>八月丙辰其奏則據㑹要在此年三月十七日知成徳軍劉平言安肅廣信軍並保州各相去三四十里其間</hi>
<pb n="KR2b0019_WYG_116-9a"/>
<hi>平原廣野乞自保州以西如稻畦掘作方田每年漸次開展乞専委西路沿邉廵檢都監楊懐敏相度可否建</hi>
<hi>置方田必有成績詔令懐敏漸次興置稻田仍令劉平常切照管</hi>
丁亥祈雨于㑹靈觀上清宫景徳開寳寺<lb/>
庚寅以皇太后不豫大赦除常赦所不原者募天下善<lb/>
醫馳𫝊赴京師僧道童行係帳京畿三年西京南京五<lb/>
年諸道七年並與剃度披帶乾興以來貶死者復其官<lb/>
謫者皆内徙丁謂特許致仕<lb/>
甲午皇太后崩遺誥尊太妃為皇太后皇帝聽政如祖<lb/>
<pb n="KR2b0019_WYG_116-9b"/>
宗舊規軍國大事與太后内中裁處賜諸軍緡錢<lb/>
乙未帝御皇儀殿之東楹號慟見輔臣且曰太后疾不<lb/>
能言而猶數引其衣若有所屬何也奎曰其在衮冕也<lb/>
然服之何以見先帝乎帝悟以后服歛即命吕夷簡為<lb/>
山陵使既宣遺誥閤門趣百官賀太后於内東門御史<lb/>
中丞蔡齊正色謂臺吏毋追班入白執政曰上春秋長<lb/>
習天下情偽今始親政豈冝使女后相繼稱制乎執政<lb/>
無以奪<lb/>
<pb n="KR2b0019_WYG_116-10a"/>
夏四月丙申朔下詔求助删去遺誥皇帝與太后裁處<lb/>
軍國大事之語　遣東上閤門使曹琮告哀於契丹又<lb/>
遣使吿諭邉鎮出遺留物賜近臣有差<lb/>
丁酉羣臣上表請聽政不允五上乃從之<lb/>
庚子降詔䘏刑見輔臣于皇儀殿之東楹工部尚書李<lb/>
廸初自河陽還以國哀未得入謁至是特召見之尋命<lb/>
廸為資政殿大學士判都省命翰林學士章得象為大<lb/>
行皇太后遺留契丹國信使崇儀使安繼昌副之供備<lb/>
<pb n="KR2b0019_WYG_116-10b"/>
副庫使李用和持遺留物賜西平王趙元昊<lb/>
皇太后既崩左右始有以宸妃事聞者上號慟累日不<lb/>
絶壬寅追尊宸妃為皇太后甲辰詔改𦵏于永定陵大<lb/>
行皇太后山陵五使並兼追尊皇太后園陵使或言太<lb/>
后死非正命䘮不成禮上亦疑焉因易梓宫上遣李用<lb/>
和視之則容貌如生服飾嚴具用和入告上歎曰人言<lb/>
其可信哉乃於大行神御前焚香泣曰自今大孃孃平<lb/>
生分明矣<hi>改𦵏易梓宫李用和視之據龍川别志邵伯温見間録乃云上親視之盖不然也</hi>
<pb n="KR2b0019_WYG_116-11a"/>
太常禮院言册皇太妃楊氏為太后請如咸平二年故<lb/>
事百官上牋曰殿下稱教㫖或懿㫖而不上表從之<hi>咸平</hi>
<hi>二年故事已不入長編此亦當削不惟不入長編國史亦不載今附此</hi>
戊申始聽政於崇政殿西廂并召對契丹賀乾元節使<lb/>
崇義軍節度使蕭逹客省使劉日省罷乾元節上夀<lb/>
庚戌以流人林獻可為三班奉職明道初獻可抗言請<lb/>
皇太后還政太后怒竄于嶺南至是特録之<hi>實録云獻可以天聖</hi>
<hi>中上言按張存䟽則當在眀道元年又按蘇舜欽林書生詩乃元年五月間也已附見六月末獻可不知何許</hi>
<pb n="KR2b0019_WYG_116-11b"/>
<hi>人皇祐四年末又見當考</hi>
壬子羣臣上表請御正殿不允表三上乃從之　詔内<lb/>
外毋得進獻以祈恩澤及縁親戚通章表若𫝊宣有司<lb/>
實封覆奏内降除官輔臣審取處分　罷創修寺觀毋<lb/>
進乾元節香合及山儀帝始親攬庶政裁抑僥倖中外<lb/>
大悦<lb/>
癸丑以景靈宫使泰寜節度使同平章事錢惟演判河<lb/>
南府　召知應天府龍圖閣學士刑部侍郎宋綬通判<lb/>
<pb n="KR2b0019_WYG_116-12a"/>
陳州太常博士祕閣校理范仲淹赴闕　罷上御藥并<lb/>
上御藥供奉以上御藥楊懐志江徳用並為供備庫使<lb/>
楊承徳楊餘懿並為洛苑副使上御藥供奉蔡舜卿張<lb/>
懐信武繼隆任守忠楊安節並為供備庫副使以入内<lb/>
供奉官四人勾當御藥院如故事<lb/>
丙辰降文思使普州團練使入内副都知江徳明為西<lb/>
京左蔵庫使并代路鈐轄三陵副使東染院使羅崇勲<lb/>
為真定府定州路都監洛苑使楊餘懿為齊州都監楊<lb/>
<pb n="KR2b0019_WYG_116-12b"/>
承徳為同州都監供備庫副使張懐信為岳州都監楊<lb/>
安節為晉州都監武繼隆為蘄州都監任守忠為黄州<lb/>
都監蔡舜卿為潞州都監初大行皇太后輔政而徳明<lb/>
等交通請謁權寵頗盛叅知政事薛奎言不遂斥逐恐<lb/>
階以為亂上不欲暴其罪状止黜之于外<hi>楊懐志江徳明二人未見</hi>
<hi>謫官當考</hi>
己未門下侍郎兼吏部尚書平章事吕夷簡罷為武勝<lb/>
節度使同平章事判澶州樞宻使昭徳節度使右僕射<lb/>
<pb n="KR2b0019_WYG_116-13a"/>
檢校太師兼侍中張耆罷為左僕射檢校太師兼侍中<lb/>
䕶國軍節度使判許州尋改陳州樞宻副使尚書左丞<lb/>
夏竦罷為禮部尚書知襄州尋改穎州禮部侍郎叅知<lb/>
政事陳堯佐罷為户部侍郎知永興軍樞宻副使禮部<lb/>
侍郎范雍罷為户部侍郎知荆南府尋改揚州又改陜<lb/>
州樞宻副使吏部侍郎趙稹罷為尚書右丞知河中府<lb/>
尚書右丞叅知政事晏殊罷為禮部尚書知江寜府尋<lb/>
改亳州　初荆王子養禁中既長夷簡請出之太后欲<lb/>
<pb n="KR2b0019_WYG_116-13b"/>
留使從帝誦讀夷簡曰上富春秋所親非儒學之臣恐<lb/>
亡益聖徳即日命還邸中<hi>蘓轍龍川别志云張方平奉敇撰夷簡神道碑其家欲言</hi>
<hi>協和二宫事方平於上前質其虚實上不喜曰吾不能復記此良乆乃曰明肅章惠嘗自言夢周王祐來告将</hi>
<hi>託生荆王宫中時允初始生二后欲取入宫養之夷簡争之乃止上所言如此則夷簡協和兩宫信有力矣按</hi>
<hi>允初卒於治平元年年三十七其初生當天聖七年方平撰神道碑不記此獨本傳有養荆王子禁中既長命</hi>
<hi>還邸與蘓轍所記不同不知本𫝊何據竊疑蘓轍所記得實今姑從本𫝊</hi>　帝始親政夷簡<lb/>
手䟽陳八事曰正朝綱塞邪徑禁賄賂辨佞壬絶女謁<lb/>
疎近習罷力役節冗費其勸帝語甚切帝與夷簡謀以<lb/>
<pb n="KR2b0019_WYG_116-14a"/>
耆竦等皆太后所任用悉罷之退告郭皇后后曰夷簡<lb/>
獨不附太后耶但多機巧善應變耳由是并罷夷簡及<lb/>
宣制夷簡方押班聞唱其名大駭不知其故而夷簡素<lb/>
厚内侍副都知閻文應因使為中詗乆之乃知事由皇<lb/>
后云　中書侍郎兼兵部尚書平章事集賢殿大學士<lb/>
張士遜加門下侍郎昭文館大學士監修國史<hi>或説吕夷簡知</hi>
<hi>士遜不如已故薦以自代使上思已復召用之案士遜先為相今但自集賢遷昭文史館耳恐好事者飾説今</hi>
<hi>不取然士遜先為相夷簡實引之也</hi>　資政殿大學士工部尚書判都省<lb/>
<pb n="KR2b0019_WYG_116-14b"/>
李廸以本官平章事集賢殿大學士翰林侍讀學士户<lb/>
部侍郎王隨為叅知政事樞宻直學士禮部侍郎權三<lb/>
司使事李諮為樞宻副使歩軍副都指揮使福州觀察<lb/>
使王徳用為檢校太保簽書樞宻院事始太后臨朝有<lb/>
求内降補軍吏者徳用曰補吏軍政也敢挾此以干軍<lb/>
政不可與太后固欲與之卒不奉詔乃止興國寺東火<lb/>
近張耆宅耆乞兵防䕶徳用不遣太后崩有司請衛士<lb/>
坐甲徳用曰故事無為太后䘮坐甲者又不奉詔上閲<lb/>
<pb n="KR2b0019_WYG_116-15a"/>
太后閤中得徳用前奏軍吏事竒之以為可大用故擢<lb/>
任樞宻徳用謝曰臣武人幸得以馳驅自效頼陛下威<lb/>
靈待罪行間足矣且臣不學不足以當大任帝遣使者<lb/>
趣入院　權御史中丞蔡齊為龍圗閣學士權三司使<lb/>
事天章閣待制范諷為右諫議大夫權御史中丞時有<lb/>
飛語𫝊荆王元儼為天下兵馬都元帥者内侍捕得三<lb/>
司小吏鞫之逮及數百人帝怒使齊按之迹其所來無<lb/>
端而上督責愈急有司不知所為京師為之恐動齊曰<lb/>
<pb n="KR2b0019_WYG_116-15b"/>
此小人無知非有他意不足治且無以安荆王䟽一夕<lb/>
三上帝大悟止笞數人而已先是諷出知青州時山東<lb/>
旱蝗前宰相王曾家多積粟諷發取數千斛濟飢民因<lb/>
請遣使安撫於是以御史中丞召其在青州不逾嵗也<lb/>
　降龍圖閣直學士工部郎中馬季良為濠川防禦使<lb/>
赴本州<lb/>
始太后疾加劇侍御史孫祖徳請還政已而疾少間祖<lb/>
徳大恐及太后崩諸嘗言還政者多進用庚申擢祖徳<lb/>
<pb n="KR2b0019_WYG_116-16a"/>
為兵部貟外郎兼起居舍人知諫院　太常博士秘閣<lb/>
校理范仲淹為右司諫仲淹初聞遺誥以太妃為皇太<lb/>
后叅決軍國事亟上䟽言太后母號也未聞因保育而<lb/>
代立者今一太后崩又立一太后天下且疑陛下不可<lb/>
一日無母后之助矣時已删去叅决等語然太后之號<lb/>
訖不改止罷其冊命而已<hi>富弼墓誌云上悟止存后號而止恐當日刪去叅决等語</hi>
<hi>未必縁仲淹奏䟽今且附見罷其册命此據歐陽修神道碑</hi>　降殿中丞知吉州方<lb/>
仲弓為太子中舍監豐國監仲弓嘗請如唐武后故事<lb/>
<pb n="KR2b0019_WYG_116-16b"/>
立劉氏七廟太后讀其奏怒曰不作此負祖宗事裂而<lb/>
擲之猶用是得知州上以累更赦宥止薄責焉真定府<lb/>
定州路都監羅崇勲主仲弓者也亦降為鄂州都監其<lb/>
後復降仲弓為汀州别駕崇勲為太子右監門率府率<lb/>
永州安置<hi>再降乃七月戊子今并書之</hi>
壬戌始御崇政殿改命張士遜為山陵及園陵使<lb/>
癸亥上大行太后諡曰章獻明肅追尊太后諡曰章懿<lb/>
甲子以京東飢募民入粟以賑之<hi>實録於七月乙酉又書今止一書</hi>
<pb n="KR2b0019_WYG_116-17a"/>
五月丁夘判河南府泰寜節度使同平章事錢惟演言<lb/>
毋以子貴廟以親升蓋古今之通義也章懿皇太后輔<lb/>
佐先帝誕育聖躬徳冠掖庭功流宗社陛下感深罔極<lb/>
追薦尊名既復寢園將崇廟室謹按唐武宗韋太后以<lb/>
追尊升祔穆宗之室皇朝孝明孝章皇后並祔太祖之<lb/>
室懿徳明徳元徳並祔太宗之室今真宗一室止祔章<lb/>
穆皇后典禮未稱請俟園陵畢以章獻章懿皇太后並<lb/>
祔真宗之室詔太常禮院詳定以聞惟演既罷景靈宫<lb/>
<pb n="KR2b0019_WYG_116-17b"/>
使還河南不自安乃建此議以希帝意<lb/>
戊辰詔禮部貢舉<lb/>
始章懿太后疾東染院使張懐徳押醫官楊可乆等入<lb/>
侍己巳追貶懐徳為夀州都監可乆等皆坐黜罰<lb/>
辛未屯田貟外郎龎籍為殿中侍御史籍奏請下閤門<lb/>
取垂簾儀制盡焚之又奏陛下躬親萬幾用人宜辨邪<lb/>
正防朋黨勿使受恩人主歸感權臣進擢近列願采公<lb/>
論毋令出於執政孔道輔嘗謂人曰言事官多觀望宰<lb/>
<pb n="KR2b0019_WYG_116-18a"/>
相意獨龎君可謂天子御史也<hi>籍與馬絳並命今獨記籍</hi>
癸酉詔曰大行皇太后保佑冲人十有二年恩勤至矣<lb/>
而言者罔識大體務詆訐一時之事非所以慰朕孝思<lb/>
也其垂簾日詔命中外毋輙以言始太后稱制雖政出<lb/>
宫闈而號令嚴明恩威加天下左右近習亦少所假借<lb/>
宫掖間未嘗妄改作内外賜與皆有節柴氏李氏大長<lb/>
公主入見猶服髲鬀太后曰姑老矣命左右賜以珠璣<lb/>
帕首時陳王元份婦安國夫人李氏老髪且落見太后<lb/>
<pb n="KR2b0019_WYG_116-18b"/>
亦請帕首太后曰大長公主太宗皇帝女先帝諸妹也<lb/>
若趙家老婦寜可比邪舊賜大臣茶有龍鳯飾太后曰<lb/>
此豈人臣可得命有司别製入香京挺以賜之賜族人<lb/>
御食必易以鉛噐曰尚方噐勿使入吾家也常服絁襦<lb/>
練裙侍者見上左右簮珥珍麗欲效之太后戒曰彼皇<lb/>
帝嬪御飾也汝安可學晚稍進外家任内官羅崇勲江<lb/>
徳明等訪外事崇勲等以此勢傾中外又以劉從徳故<lb/>
絀曹修古等然太后保䕶帝既盡力而帝所以奉太后<lb/>
<pb n="KR2b0019_WYG_116-19a"/>
亦甚備太后常命工為帝結珠鞍帝心不欲之然不敢<lb/>
毁以寘真宗神御殿其恐傷太后意如此及太后崩言<lb/>
者多追斥垂簾時事左司諫范仲淹言於帝曰太后受<lb/>
遺先帝保佑聖躬十餘年矣冝掩其小故以全大徳帝<lb/>
大感悟乃降是詔<lb/>
乙亥樞宻副使李諮起復丁父憂也　詔諸路去年災<lb/>
傷流民許半年復業者更展百日限　出内蔵庫緡錢<lb/>
三十萬下三司助山陵　罷羣牧制置使時上封者言<lb/>
<pb n="KR2b0019_WYG_116-19b"/>
羣牧既自有使而武臣以樞宻兼制置事不時决故罷<lb/>
之<hi>景祐二年十月十三日復置</hi>
丙子命宰臣張士遜撰耤田及恭謝太廟記以翰林學<lb/>
士馮元為編修官直史館宋祁為檢討官既而祁言皇<lb/>
太后謁廟事不可為後世法乃命止撰耤田記<lb/>
帝始召宋綬將大用之為張士遜所沮丁丑以綬為翰<lb/>
林侍讀學士兼龍圗學士判都省兼判太常寺知審官<lb/>
院　閤門言命婦奏状乞於登聞皷院投下乞令本官<lb/>
<pb n="KR2b0019_WYG_116-20a"/>
勾當使臣㸔詳無違條貫具印状繳連於閤門承進從之<lb/>
<hi>景祐四年十月十六日張逸奏可考</hi>
戊寅御崇政殿録繫囚<lb/>
辛巳叅知政事王隨入内供奉官鄧守恭江從瑩上淮<lb/>
南運河圗<hi>此事當考恐是随前奉使淮南被詔所經畫及執政乃上之也或與嵗末鹽運五利相闗</hi>
　置并州管界廵檢一貟　詔諸州無同判處其當直<lb/>
司事同幕職官决遣之<lb/>
癸未詔審官院東西兩川人自今毋得任本路知州同<lb/>
<pb n="KR2b0019_WYG_116-20b"/>
判<lb/>
丁亥權御史中丞范諷請䨇日視朝詔俟章獻皇太后<lb/>
百日聽㫖蓋自太后崩上猶循故事惟隻日視朝也<lb/>
己巳詔曰敇令者治世之經而數動揺則衆聽滋惑何<lb/>
以訓廸天下天聖所修敇令既已頒宣自今有司毋得<lb/>
輙請删改有未便者中書樞宻院具奏聽裁<lb/>
庚寅許大名府立學仍賜九經從王曾之請也<lb/>
六月甲午朔日有食之<lb/>
<pb n="KR2b0019_WYG_116-21a"/>
丙申詔制置發運使副都監自今並滿三年從内侍鄧<lb/>
守恭之言也<lb/>
戊戌詔罪人令衆者自五月盡七月十一月盡正月特<lb/>
免之<lb/>
己亥免河北災傷下户今年夏税<lb/>
先是配𨽻罪人皆奏待報既而繫獄淹乆奏請煩數壬<lb/>
寅詔有司叅酌輕重著為令　録周世宗及髙季興李<lb/>
煜孟昶劉繼元劉鋹後　祠部貟外郎李溥為直集賢<lb/>
<pb n="KR2b0019_WYG_116-21b"/>
院溥進士第三人及第其性昏狂朝廷不以文翰任之<lb/>
至是乆次援例自陳執政特為之請乃始帖職議者不<lb/>
以為宜也<lb/>
癸夘詔御史中丞范諷天章閣待制王鬷右司諫范仲<lb/>
淹同審刑院大理寺詳定天下當配𨽻罪人刑名<lb/>
甲辰詔文臣待制武臣團練使以上遇大禮已嘗奏薦<lb/>
異姓者毋得再有陳乞<lb/>
禮賔使李用和未有宅詔寓館芳林園固辭不敢處丙<lb/>
<pb n="KR2b0019_WYG_116-22a"/>
午以惠寜坊第賜之<lb/>
辛亥太子少傅致仕孫奭卒帝謂張士遜曰朕方欲召<lb/>
奭遂死矣嗟惜者乆之罷朝一日贈左僕射諡曰宣奭<lb/>
性方重事親篤孝父亡䑛其面以代頮疾甚徙正寢屏<lb/>
婢妾謂其子瑜曰無令我死婦人之手也<lb/>
甲寅許著作佐郎張充于館閣讀書前詔罷館閣讀書<lb/>
充宰相李廸壻廸特為請之仍詔不得為例<lb/>
戊午減天下嵗所貢物仍令諸州毋得以貢餘餉遺近<lb/>
<pb n="KR2b0019_WYG_116-22b"/>
臣從侍御史知雜事李紘之請也<lb/>
初以錢惟演議下禮院禮院言夏商已來父昭子穆皆<lb/>
有配坐毎室一帝一后禮之正儀開元肅明皇后始有<lb/>
並祔惟演引唐武宗母韋太后祔穆宗孝明孝章祔太<lb/>
祖故事按穆宗惟以韋太后配更無别名太祖未嘗以<lb/>
孝章配伏尋先帝以懿徳配饗太宗及明徳園陵禮畢<lb/>
遂得升祔元徳自追尊後凡十七年始克升配今章穆<lb/>
著位長秋祔食真宗斯為正禮章獻母儀天下與明徳<lb/>
<pb n="KR2b0019_WYG_116-23a"/>
例同若從古禮止應祀后廟章懿帝母之尊與元徳例<lb/>
同便從升祔似非先帝謹重之意况前代無同日並祔<lb/>
之比惟上裁之詔都省與禮院議皆以謂章穆位崇中<lb/>
壼與懿徳有異已祔真廟自協一帝一后之文章獻輔<lb/>
政十年章懿誕育聖躬徳莫與並退就后廟未厭衆心<lb/>
按周禮大司樂職奏夷則歌小吕以享先妣先妣者姜<lb/>
嫄也帝嚳之妃后稷之母特立廟而祭謂之閟宫冝於<lb/>
太廟外别立新廟奉安二后神主同殿異室嵗時薦享<lb/>
<pb n="KR2b0019_WYG_116-23b"/>
用太廟儀别立廟名自為樂曲以崇世享忌前一日不<lb/>
御正殿百官奉慰著之甲令詔恭依己未權知開封府<lb/>
程琳内侍副都知閻文應度地營建新廟<lb/>
辛酉以天章閣待制王鬷為樞宻直學士知益州戍卒<lb/>
有夜焚營殺馬脅軍校為亂者鬷潜遣兵環營下令曰<lb/>
不亂者歛手出門無所問於是衆皆出令軍校指亂卒<lb/>
十餘人戮之及旦人皆不知也<lb/>
右諫議大夫知制誥知曹州李仲容在兩掖八年次當<lb/>
<pb n="KR2b0019_WYG_116-24a"/>
補學士而不為張士遜所喜秋七月丙寅加給事中改<lb/>
集賢院學士知宻州尋改汝州又改許州士遜罷乃入<lb/>
判史館<hi>仲容正𫝊云復知制誥誤也</hi>　降前咸平太康縣駐泊廵檢<lb/>
右侍禁張孚為廬山縣兵馬監押坐用劄子奏事也故<lb/>
事在外惟兩府在京惟大兩省方許用劄子奏事他官<lb/>
皆上表状云<lb/>
己巳殿中侍御史叚少連言國家毎有大事必集議於<lb/>
尚書省所以博訪論議審决是非近詳定章獻明肅皇<lb/>
<pb n="KR2b0019_WYG_116-24b"/>
太后章懿皇太后升祔事而尚書省官有帶内外制或<lb/>
兼三司副使多移文不赴且帶職尚書省官皆一時之<lb/>
選宜有建明而反以職任自髙輙不赴集誠未副朝廷<lb/>
博謀之意請自今毎有集議其帶職尚書省官如託事<lb/>
不赴者以違制論從之<lb/>
甲戌以户部副使刑部貟外郎陳執中為天章閣待制<lb/>
京東災傷州軍體量安撫使用范諷之言也<lb/>
乙亥詔諸州自今考試舉人並封彌巻首乃委轉運司<lb/>
<pb n="KR2b0019_WYG_116-25a"/>
所部選詞學並公勤者為考試監門封彌官<lb/>
丁丑權鎮海軍節度推官張龜年為著作佐郎再知富<lb/>
平縣仍以其治行風告天下<hi>張龜年不知何許人薦之當考朔記云吏民詣闕舉</hi>
<hi>留</hi>
戊寅楚國大長公主卒追封晉國諡和静公主降柴宗<lb/>
慶性妬無子後十二年宗慶死以兄之子為後<lb/>
庚辰詔開封府界京東西河北河東陜西蝗其除民田<lb/>
租仍免差官檢覆亟令改之　同判流内銓李紘言近<lb/>
<pb n="KR2b0019_WYG_116-25b"/>
敇臣僚奏舉幕職州縣官充京官令銓司勘㑹如已成<lb/>
資抽來磨勘如未成資即候成資欲乞並許抽來磨勘<lb/>
引見詔及六考已上者令銓司更不候成資抽來磨勘<lb/>
引見<hi>㑹要七月十七日事</hi>
辛巳供備庫副使楊安節東染院使張懐徳並除名配<lb/>
𨽻廣南伎術人張永信杖脊至配沙門島婁文恭至配<lb/>
儋州又将内侍髙品陳思忠為西京髙品上清宫道士<lb/>
韓文成配廣南初章獻臨朝永信文恭挾妖妄因安節<lb/>
<pb n="KR2b0019_WYG_116-26a"/>
懐徳偽為禱祠以規取金帛文成亦因劉美家婢及思<lb/>
忠請託禁中至是有司𤼵其奸状故皆坐之<lb/>
癸未降知永興軍陳堯佐知廬州為狂人王文吉所誣<lb/>
也堯佐罷政過鄭文吉挾故怨告堯佐謀反上遣中官<lb/>
訊問復以屬御史臺中丞范諷夜半被㫖詰旦得其誣<lb/>
狀上之堯佐猶坐是左降　時復有誣諫官隂附宗室<lb/>
者宰相張士遜置二奏帝前且言憸人誣陷善良以揺<lb/>
朝廷若一開姦萌臣亦不能自保帝悟寘文吉于法誣<lb/>
<pb n="KR2b0019_WYG_116-26b"/>
諫官事亦不下<hi>時孫祖徳知諫院范仲淹為左司諫不知宗室謂誰當考</hi>
先是右司諫范仲淹以江淮京東災傷請遣使廵行未<lb/>
報仲淹請間曰宫掖中半日不食當如何今數路艱食<lb/>
安可置而不䘏甲申命仲淹安撫江淮所至開倉廪賑<lb/>
之絶禁滛祀奏蠲廬舒折役茶江東丁口鹽錢饑民有<lb/>
食烏昧草者擷草進御請示六宫貴戚以戒侈心又陳<lb/>
八事其一曰祖宗時江淮饋運至少而養六軍又取天<lb/>
下今東南漕米嵗六百萬石至於府庫財帛皆出於民<lb/>
<pb n="KR2b0019_WYG_116-27a"/>
加之饑年艱食如此願陛下裁造務後苑作坊文思院<lb/>
糧料院取祖宗嵗用之成數校之則奢儉可見矣其二<lb/>
曰爵不尚徳則仁者逺賞不以功則勞臣怨國家太平<lb/>
垂三十年暴歛未除濫賞未革近年赦宥既頻賞給復<lb/>
厚聚於艱難散於容易國無逺備非社稷之福願陛下<lb/>
無數赦必欲肆赦推賞求典禮而後行之一則不壊於<lb/>
法二則不傷於財且祖宗欲復幽薊故謹内蔵務先豐<lb/>
財庶於行師之時不擾於下今横為隳費或有急難將<lb/>
<pb n="KR2b0019_WYG_116-27b"/>
何以濟其三曰天之生物有時而國家用之無度天下<lb/>
安得不困江淮諸路嵗以饋糧於租税之外復又入糴<lb/>
兩浙一路七十萬石以東南數路計之不下三二百萬<lb/>
石故雖豐年榖價亦髙官已傷財民且乏食至於造舟<lb/>
之費並以正税折充又饋運兵夫給受賞與毎嵗又五<lb/>
七百萬緡故郡國之民率不暇給啇賈轉徙度嵗無還<lb/>
禆販之人淹遲失業在京𣙜務課程日削國家以饋運<lb/>
數廣謂之有備然冗兵冗吏㳺惰工作充塞京都臣至<lb/>
<pb n="KR2b0019_WYG_116-28a"/>
淮南道逢羸兵六人自言三十人自潭州挽新船至無<lb/>
為軍在道逃死止存六人去湖南猶四千餘里六人比<lb/>
還本州尚未知全活乃知饋運之患不止傷財其害人<lb/>
如此今且銷冗兵削冗吏禁㳺惰省工作既省京師用<lb/>
度然後減江淮饋運以租税上供之外可罷髙價入糴<lb/>
則東南嵗省官錢數百萬緡或上京實府庫或就在所<lb/>
給還商旅商旅通行則𣙜貨務入數漸廣國用不之東<lb/>
南罷糴則米價不起商人既通則入中之法可以兼行<lb/>
<pb n="KR2b0019_WYG_116-28b"/>
矣其四曰國家重兵悉在京師而軍食仰於度支則所<lb/>
養之兵不可不精也禁軍代回五十以上不任披帶者<lb/>
降為畿内及陳許等處近下禁軍一卒之費嵗不下百<lb/>
千萬人則百萬緡矣七十嵗乃放停且人方五十之時<lb/>
或有郷園骨月懐土之情猶樂舊里及七十後鄉園改<lb/>
易骨月淪謝羸老者歸復何託是未停之前大蠧國用<lb/>
既廢之後復傷物情咸平中揀鄉兵人無歸望號怨之<lb/>
聲動于四野祥符中選冗兵無歸之人大至失所此近<lb/>
<pb n="KR2b0019_WYG_116-29a"/>
事之監也請下殿前馬歩軍司禁軍選不堪披帶者與<lb/>
本郷州軍别立就糧指揮至彼有田園骨月許之歸農<lb/>
則羸老之人亦不至失所矣其五曰沿邉市馬嵗幾百<lb/>
萬緡罷之則絶戎人行之則困中國然自古騎兵未必<lb/>
為利開元天寳間牧馬數十萬匹禄山為亂王師敗於<lb/>
凾谷曾何救焉且騎兵之費錢糧芻粟衣縑之類毎一<lb/>
指揮嵗費數萬緡其間老弱者尚艱於乗跨况戰鬭乎<lb/>
然西北戎馬不可不收既至京師宜多鬻於民間假其<lb/>
<pb n="KR2b0019_WYG_116-29b"/>
芻牧或有邉用一呼可集又重税以禁江淮小馬勿使<lb/>
至近裏州軍則西北之馬可行外慰戎心内為武備且<lb/>
减芻秣以億萬計其六曰江淮發運司嵗漕六百餘綱<lb/>
省貟殿侍並以嵗勞改班行若國家稍節用度則可减<lb/>
綱運酬奨之人其押汴綱嵗改職者欲止賞以緡錢諸<lb/>
州軍都知兵馬使嵗滿敇攝長史司馬如實亷幹湏令<lb/>
知州通判同罪保舉方與班行武臣薦子弟善弓馬可<lb/>
任邉防明書筭可幹錢榖者並令引見試騐其能否若<lb/>
<pb n="KR2b0019_WYG_116-30a"/>
無取及年㓜者止與奉職殿侍而已其七曰百司流外<lb/>
日以増冗崇文院祕閣龍圗閣皆本朝所置又有昭文<lb/>
館集賢院各補書吏尚書省六官二十四司加以九寺<lb/>
又増三司禮部太常寺典禮樂又置禮儀院太常禮院<lb/>
刑部大理寺典刑法又有審刑院假如常帶文館職事<lb/>
者並以直崇文院及本院校討校理為名其諸館人吏<lb/>
一歸於崇文院而罷招置三五年可去其半舊二百人<lb/>
者今以一百人為額其餘並移補諸司其八曰真州建<lb/>
<pb n="KR2b0019_WYG_116-30b"/>
長蘆寺役兵之糧已四萬斛棟宇像塑金碧之資又三<lb/>
十萬緡施之於民可以寛重歛施之於士可以増厚禄<lb/>
施之於兵可以拓舊疆矣自今願常以土木之勞為戒<lb/>
上嘉納之<hi>仲淹正𫝊云上捄弊十事而不載事目今從附傳及奏議所上止八事而不知正𫝊何㨿</hi>
<hi>也今不取</hi>　四方館使連州刺史王克明者承衍孫章獻太<lb/>
后姪婿也嘗令人入禁中言太后有災當禳除之遂得<lb/>
白金百兩至是御史發之降克明為左武衛大将軍夀<lb/>
州都監<lb/>
<pb n="KR2b0019_WYG_116-31a"/>
丙戌徙知𨽻州夏竦知青州兼京東災傷州軍體量安<lb/>
撫使　徙知陜州范雍知永興軍是嵗饑疫闗中為甚<lb/>
雍親為賑恤至是得疾去<lb/>
戊子詔以旱蝗作沴去尊號中睿聖文武四字告于天<lb/>
地宗廟令中外直言闕政<hi>李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>十朝綱要京東西河東陜西蝗食草木殆盡宋朝㑹</hi>
<hi>要詔曰比年以来蝗旱作沴郡國交奏日月相仍豈朕徳之不明将天時之適爾夙夜循省咎實在予嚮縁大</hi>
<hi>禮之成勉徇羣公之請増予以睿聖之號加予以文武之稱内惟菲凉非所堪克其去睿聖文武四字仍擇日</hi>
<hi>告于天地宗廟仍令中外各直言極諫</hi>　京東體量安撫使陳執中言饑<lb/>
<pb n="KR2b0019_WYG_116-31b"/>
民多流亡請擇少壮者一切募為軍部送京師如不願<lb/>
聽𨽻本城從之<lb/>
庚寅賜故知制誥陳知㣲母絹五十匹米五十斛仍令<lb/>
髙郵軍常撫存之<lb/>
舊制集賢院學士在京始給實俸於是李若谷以集賢<lb/>
院學士知江寜府而自請之壬辰詔在外者亦給遂著<lb/>
為令<lb/>
</p>
<p>
</p>
  </div>
</body>
</text>
</TEI>
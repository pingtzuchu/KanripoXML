<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻十一</head> <lb/>
    <p>
<pb n="KR2b0019_WYG_015-1a"/>
欽定四庫全書<lb/>
　續資治通鑑長編巻十一<lb/>
　　　　　　　　　　　　　宋　李燾　撰<lb/>
　　太祖<lb/>
開寶三年春正月癸丑廢海州東海監復為縣<lb/>
辛酉詔諸州官吏次第審察民有孝弟彰聞德業純茂<lb/>
者<hi>案宋有德行純茂科宋史及宋史記薛應旂續邇鑑皆作德行純茂此作德業純茂業字誤</hi>滿五<lb/>
千户聽舉一人或有竒材異行不限此數所舉得其實<lb/>
<pb n="KR2b0019_WYG_015-1b"/>
狀等級加賞不如詔者罪之<hi>王偁東都事略詔諸道州府察民有孝弟彰聞德行</hi>
<hi>純茂擅鄉曲之譽為士庶推服者以聞</hi>
鎮寜節度使張令鐸之罷軍職也上令皇弟光美取令<lb/>
鐸女為夫人及令鐸自鎮寜來朝被病上親問之賜絹<lb/>
五千匹銀五千兩又賜其家人甚厚己巳令鐸卒贈侍<lb/>
中令鐸性仁恕嘗語人曰我從軍三十餘年大小四十<lb/>
餘戰多摧堅陷敵然克㨗之後未嘗妄殺一人也及其<lb/>
卒人多惜之　詔河防官吏毋得掊歛丁夫緡錢廣調<lb/>
<pb n="KR2b0019_WYG_015-2a"/>
材植以給私用違者棄市　北漢主遣使持禮幣賀契<lb/>
丹主樞宻使髙勲言於契丹主曰我與晉陽父子之國<lb/>
也嵗嘗遣使來覲非其大臣即其子弟先君以一怒而<lb/>
盡拘其使甚無謂也今嗣主新立左右皆非舊人國有<lb/>
憂患寜不我怨宜以此時盡歸其使契丹主曰善乃悉<lb/>
索北漢使者前後凡十六人厚其禮而歸之即命李弼<lb/>
為樞宻使劉繼文為保義節度使詔北漢主委任之繼<lb/>
文等久駐契丹復受其命歸秉國政左右皆譖毁之未<lb/>
<pb n="KR2b0019_WYG_015-2b"/>
幾繼文為代州刺史弼為憲州刺史契丹主聞之下詔<lb/>
責北漢主曰朕以爾國連䘮二主僻處一隅期於再安<lb/>
必資共治繼文爾之令弟李弼爾之舊臣一則有同氣<lb/>
之親一則有耆年之故遂行並命俾效純誠庶幾輯寜<lb/>
保成歡好而席未遑暖身已棄捐將順之心於我何有<lb/>
北漢主得書恐懼且疑繼文報契丹乃密遣使按責繼文<lb/>
繼文以憂懼死<lb/>
二月壬申朔以萬州梁山縣為梁山軍<lb/>
<pb n="KR2b0019_WYG_015-3a"/>
已夘雄州言刺史侯仁矩卒仁矩益之子也備邉牧民<lb/>
皆稱職上甚惜之特遣中使護䘮官給塟事仁矩子延<lb/>
廣亦有勇略<hi>仁矩延廣並初見乾祐元年</hi>仁矩在雄州日方飲宴敵<lb/>
騎數千白晝入州城居民驚擾延廣引親信數騎馳出<lb/>
衙門射殺其酋長一人斬首數級悉擒其餘黨持首級<lb/>
以獻仁矩喜拊其背曰興吾門者必汝也監軍李漢超<lb/>
以其事聞詔書褒美賜錦𫀆銀帶　改封禪寺為開寶<lb/>
寺詔增葺之<lb/>
<pb n="KR2b0019_WYG_015-3b"/>
先是禁商人私販幽州礬犯者沒入之<hi>建興三年詔</hi>其後定<lb/>
令私販河東及幽州礬一兩以上私煑礬三斤及盗官<lb/>
礬至十斤者棄市甲申始命增私販至十斤私煑及盗<lb/>
滿五十斤者死餘論罪有差<lb/>
丁亥兵部員外郎知制誥盧多遜對於長春殿賜金紫<lb/>
庚寅幸西茶庫遂幸建隆觀<lb/>
丁酉宴廣政殿太子太師王溥太子太傅武行德左金<lb/>
吾衛上將軍王彦超皆醉酒失儀為御史劾奏詔釋之<lb/>
<pb n="KR2b0019_WYG_015-4a"/>
　北漢主以禮部侍郎李惲為司空同平章事鴻臚卿<lb/>
劉繼顒為太師兼中書令領成德節度三司使髙仲曦<lb/>
<hi>仲曦未見</hi>為樞宻使閹人衞德貴為大内都㸃檢嬖人范超<lb/>
為侍衞親軍都虞候超及德貴實分掌機務惲等備位<lb/>
而已惲陽武人遭亂與其母隔絶居常戚戚但以奕棊<lb/>
飲酒為務政事多廢北漢主頗以為言惲不聽一日惲<lb/>
方與僧對奕北漢主知之命近侍直抵惲前取局焚之<lb/>
惲怡然詣北漢主謝明日别造新局奕棊如故北漢主<lb/>
<pb n="KR2b0019_WYG_015-4b"/>
多内寵繼顒造簪珥數百副以獻北漢主彌信重之<lb/>
三月壬寅朔詔禮部貢院閱進士諸科十五舉以上曽<lb/>
經終場者以名聞甲辰得司馬浦等六十三人庚戌復<lb/>
取十五舉未經終場者四十三人並賜出身仍詔自今<lb/>
勿得為例<hi>新録本志及㑹要書此特恩并兩事為一事人數参差今依舊録刪修</hi>　權知<lb/>
貢舉扈䝉擢進士合格者八人<lb/>
忠武節度使宋偓市邸店於所部上聞之不悦戊申徙<lb/>
偓為靜難節度使<lb/>
<pb n="KR2b0019_WYG_015-5a"/>
己酉以忠正節度使王審琦為忠武節度使審琦鎮夀<lb/>
春凡八年嵗得租課量入為用未嘗有所誅求民頗安<lb/>
之所部邑令以罪停其録事史幕僚白令不先諮府請<lb/>
按之審琦曰五代以來諸侯强横令宰不得專縣事今<lb/>
天下治平我忝守藩而部内宰能斥去黠吏誠可賞也<lb/>
何案之有聞者嘆服<lb/>
庚戌詔禮部貢院䟽特賜出身人姓名各下所屬州縣<lb/>
令官吏察其行實以聞隱蔽者罪之<lb/>
<pb n="KR2b0019_WYG_015-5b"/>
辛亥以處士王昭素為國子博士致仕昭素酸棗人少<lb/>
篤學有至行市物隨所索價償其直或以實非本價辭<lb/>
則曰汝亟受之不然將為妄語人矣由是人不敢欺且<lb/>
相告曰王先生市物不可虚索其價也方治所居室積<lb/>
木墻壁間有穿窬者為木所礙不得入昭素覺之盡室<lb/>
所有擲于外謂盗曰汝速去恐捕者至盗慙委物而遁<lb/>
由是邑中無盗著易論三十三篇學者多從之逰上聞<lb/>
其名召見便殿時年已七十餘上問曰何以不仕致相<lb/>
<pb n="KR2b0019_WYG_015-6a"/>
見之晚昭素謝不能上令講乾卦至九五飛龍在天則<lb/>
歛容曰此爻正當陛下今日之事引援證據因示風諫<lb/>
㣲㫖上甚悦即訪以民事昭素所言誠實無隱上益嘉<lb/>
之又問治世養身之術昭素曰治世莫若愛民養身莫<lb/>
若寡慾上愛其語嘗書屏几間留月餘數求歸故有是<lb/>
命年八十九乃卒于家<hi>本傳言為李穆所薦按穆開寶五年始召為太子中允此時方</hi>
<hi>以洋州通判免官家居則薦昭素者非穆也僧文瑩湘山録亦言穆薦又言對太宗皆誤寶訓言即授左拾遺</hi>
<hi>與正史實録不同今不取</hi>
<pb n="KR2b0019_WYG_015-6b"/>
丙辰免殿中侍御史<hi>案宋史作殿中丞</hi>張顒官坐先知潁州政<lb/>
治不平允為人所訴也<hi>張顒未見</hi>
己未幸宰相趙普第視疾賜銀噐五千兩絹五千匹又<lb/>
賜其妻和氏銀五千兩衣著二十匹遂幸開寶寺<lb/>
庚申流右監門衛率府副率王繼勲于登州辛酉改命<lb/>
分司西京繼勲再犯法上猶以孝章后故薄其責云<lb/>
乙丑都官員外郎髙冕責授左贊善大夫冕嘗舉監察<lb/>
御史符<graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>
                    <graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>有罪削官冕連坐故也<hi>冕未見</hi>
<pb n="KR2b0019_WYG_015-7a"/>
戊辰趙普落起復<lb/>
庚午詔澤州直𨽻京師　升河南府鞏縣為次赤以奉<lb/>
安陵<lb/>
夏四月辛未朔日有食之<lb/>
乙亥以内客省使丁德裕權知潞州時昭義節度使李<lb/>
繼勲徙為天雄節度使故也<lb/>
戊寅詔諸道州府發遣合格選人赴京除程與兩月限<lb/>
限滿不至者罰之或有未欲為官者所屬具以聞仍殿<lb/>
<pb n="KR2b0019_WYG_015-7b"/>
五選<lb/>
己夘詔三司諸路兩税折科物非土地所宜者勿得抑<lb/>
配又詔諸州凡絲綿紬絹麻布香藥毛翎箭笴皮革筋<lb/>
角等所在約支二年之用勿得廣其科市以致煩民<hi>此詔</hi>
<hi>據本志在此月今附見志又云三司官屬不務協濟引例避事始條約之按條約三司官屬乃乾徳四年正月</hi>
<hi>事今削去</hi>
丁亥幸建隆觀相國開寶寺禱雨<lb/>
戊子詔諸司營繕必先定課程每旬合給物料絶其委<lb/>
<pb n="KR2b0019_WYG_015-8a"/>
積侵盜之端<lb/>
辛夘雨<lb/>
甲午幸教船池　命翰林學士文班常参官等各於見<lb/>
任前任賔幕州縣官内舉任常参者一人<lb/>
先是左藏庫制造衣服即自收之己亥始置衣庫於左<lb/>
掖門内<lb/>
河北舊禁鹽建隆末始令邢洺磁鎮冀趙六州城外二<lb/>
十里通行鹽商庚子悉除諸州鹽禁過者斤税一錢住<lb/>
<pb n="KR2b0019_WYG_015-8b"/>
者倍之<lb/>
五月丁未禁京城民家不得蓄兵噐<lb/>
戊申詔諸州長吏毋得遣僕從及親屬掌廂鎮局務<hi>此據</hi>
<hi>舊録新録無此本紀於六月乙未乃書今從舊録按本志及㑹要並云太平興國二年禁藩侯補親隨為鎮將</hi>
<hi>自此但用本州衙吏為之亦有宣補者檢興國二年乃不見此事疑即此也或興國二年又申此禁今兩存之</hi>
癸丑幸城北觀水磑<lb/>
丁巳京師始置便錢務<lb/>
丁夘詔通逺軍直𨽻京師<lb/>
<pb n="KR2b0019_WYG_015-9a"/>
戊辰以滄州無棣縣為保順軍　改廣政殿為大明殿<lb/>
六月甲戌皇長女封昭慶公主甲申出降左衛將軍駙<lb/>
馬都尉王承衍承衍審琦之子也<lb/>
己亥京東發運使吏部郎中何幼冲坐受諸州饋遺責<lb/>
為考功員外郎　以詔書三百通付河東北陜西諸州<lb/>
軍令分遣人齎入北漢境招降其民吏　汴水決宋州<lb/>
寜陵縣發宋亳丁夫塞之又塞汴口以殺水勢<lb/>
秋七月壬寅詔民訴水旱災傷者夏不得過四月秋不<lb/>
<pb n="KR2b0019_WYG_015-9b"/>
得過七月<hi>食貨志便於此載荆湖淮南兩浙川峽廣南月限盖誤也時浙廣皆未歸朝今從新録</hi>
壬子詔曰吏員猥多難以求其治俸禄鮮薄未可責以<lb/>
亷與其冗員而重費不若省官而益俸西川管内州縣<lb/>
官宜以户口為率差減其員舊俸月增給五千諸州凡<lb/>
二萬户者依舊設曹官三員户不滿二萬止置録事参<lb/>
軍司法参軍各一員司法兼司户不滿萬止置司法司<lb/>
户各一員司户兼録事参軍不滿五千止置司户一員<lb/>
兼司法及録事参軍事縣千户以上依舊置令尉主簿<lb/>
<pb n="KR2b0019_WYG_015-10a"/>
凡三員户不滿千止置令尉各一員縣令兼主簿事不<lb/>
滿四百止置主簿縣尉以主簿兼知縣事不滿二百止<lb/>
置主簿兼縣尉事<lb/>
丙辰詔西川竊盗至死合奏裁者並部送赴闕　詔天<lb/>
下州縣官宜依西川例省減員數<hi>要見所省員數幾何</hi>
丙寅唐中書侍郎韓熙載卒初唐主以熙載盡忠能直<lb/>
言欲用為相而熙載任情棄禮後房妓妾數十人多出<lb/>
外舎私侍賔客唐主以此難之俄被劾奏左遷右庶子<lb/>
<pb n="KR2b0019_WYG_015-10b"/>
分司南都熙載盡斥諸妓單車即路且上表求哀唐主<lb/>
喜留之尋復其位己而諸妓稍稍復還唐主曰吾無如<lb/>
之何矣及卒唐主歎曰吾終不得熙載為相也欲贈以<lb/>
平章事問前世有此比否近臣對曰昔劉穆之贈開府<lb/>
儀同三司乃手書贈熙載平章事熙載家無餘財棺椁<lb/>
衣衾皆唐主賜之<hi>據徐鉉集熙載卒於此年七月二十七日丙寅也江南野録載熙載事迹</hi>
<hi>尤詳然極不雅馴今止用五代史九國志稍增飾之</hi>
戊辰幸教船池又幸玉津園宴射　禁河南府民耕晉<lb/>
<pb n="KR2b0019_WYG_015-11a"/>
漢廟垣内地　令西川官考滿得替更不守選<lb/>
八月丁亥移建陽軍𣙜貨務於揚州<lb/>
戊子幸教船池又幸玉津園<lb/>
庚寅以隰州刺史李謙溥為濟州團練使謙溥在隰州<lb/>
十年敵人不敢犯其境有招收將劉進者勇力絶人謙<lb/>
溥撫之甚厚得其死力嘗徃來境上以少擊衆北漢患<lb/>
之為蠟彈封書以間進遺其書道中晉州節度使趙贊<lb/>
得之以聞上令械進送闕下謙溥召詰其事進伏於庭<lb/>
<pb n="KR2b0019_WYG_015-11b"/>
請死謙溥曰我以舉宗四十口保汝矣即上言進為北<lb/>
漢人所惡此乃反間也奏至上悟遽令釋之賜以禁軍<lb/>
都校戎帳服具進感激願擊賊自効上嘗命有司為洺<lb/>
州防禦使郭進治第凡㕔堂悉用㼧瓦有司言惟親王<lb/>
公主始得用此上怒曰郭進控扼西山逾十年使我無<lb/>
北顧憂我視進豈減兒女耶亟徃督役無妄言上寵異<lb/>
將帥類此故能得其死力云<hi>進以建隆元年初為西山廵檢至今十一年矣因附</hi>
<hi>此事未必政在此年也</hi>　唐主復令知制誥潘佑作書數千言諭<lb/>
<pb n="KR2b0019_WYG_015-12a"/>
南漢主以歸欵於中國遣給事中龔慎儀徃使南漢主<lb/>
得書大怒遂囚慎儀驛書荅唐主甚不遜唐主以其書<lb/>
來上上始决意伐之<lb/>
九月己亥朔以潭州防禦使潘美為賀州道行營兵馬<lb/>
都部署<hi>案宋史及宋史記皆作賀州薛應旂續通鑑作桂州考桂州賀州皆南漢地未知孰是謹識以</hi>
<hi>備考</hi>朗州團練使鄴人尹崇珂副之道州刺史王繼勲為<lb/>
行營馬軍都監仍遣使發諸州兵赴賀州城下<hi>舊録載命潘美</hi>
<hi>等在八月二十二日辛夘今從新録本紀㑹要</hi>
<pb n="KR2b0019_WYG_015-12b"/>
甲辰詔周文王成王康王秦始皇漢髙祖文帝景帝武<lb/>
帝元帝成帝哀帝魏孝文西魏文帝後周太祖唐髙祖<lb/>
太宗中宗肅宗代宗德宗順宗文宗武宗宣宗懿宗僖<lb/>
宗昭宗二十七陵嘗被發令有司備法服常服各一襲<lb/>
具棺槨重塟所在長吏致祭<lb/>
丙辰登州言女真國遣使入朝定安國王烈萬華附表<lb/>
貢方物定安國本馬韓之種為契丹所攻破其首帥糾<lb/>
合餘衆保於西鄙自稱定安國公<lb/>
<pb n="KR2b0019_WYG_015-13a"/>
丁夘潘美等言大敗南漢萬餘衆克富州<hi>克富州劉鋹傳及九國志</hi>
<hi>皆畧之但書次白霞不知白霞地屬何州縣姑從本紀實錄先書富州十國紀年載㧞富州至白霞並在九月</hi>
先是南漢舊將多以䜛死宗室翦滅殆盡掌兵者惟宦<lb/>
者數軰城壁壕隍但飾為宫館池沼樓艦噐甲輙腐敗<lb/>
不治及王師次于白霞賀州刺史陳守忠<hi>守忠未見</hi>遣使告<lb/>
急内外震恐南漢主遣龔澄樞馳驛徃賀州宣慰時士<lb/>
卒久在邉多貧乏聞澄樞至以為必大加賞賚皆喜而<lb/>
澄樞出空詔撫諭衆皆解體王師拔馮乘前鋒至芳林<lb/>
<pb n="KR2b0019_WYG_015-13b"/>
澄樞惶懼乗輕舸遁歸是月癸丑王師遂圍賀州<hi>九國志五</hi>
<hi>代史及劉鋹傳皆言王師次白霞鋹即遣龔澄樞徃賀州郭崇岳徃桂州李托徃韶州畫守禦計今考之此時</hi>
<hi>所遣但澄樞耳崇岳為招討乃李承渥敗後而辛延渥勸鋹納欵托猶居中沮其議則王師次白霞時托與崇</hi>
<hi>岳决未出也</hi>南漢主召大臣議皆請以潘崇徹將兵拒王師<lb/>
崇徹自罷兵柄常怏怏於是辭以目疾南漢主怒曰何<lb/>
湏崇徹伍彦柔獨無方略耶<hi>彦柔未見</hi>遂使彦柔將兵來援<lb/>
戊午王師聞彦柔至退二十里潛以竒兵伏南鄉岸彦<lb/>
柔夜泊南鄉艤舟岸側遲明挾彈登岸踞胡床指揮而<lb/>
<pb n="KR2b0019_WYG_015-14a"/>
伏兵卒起彦柔衆大亂死者十七人擒彦柔斬之梟其<lb/>
首以示城中城中人猶堅守弗下隨軍轉運使王明言<lb/>
於潘美曰當急擊之恐援兵再至則為所乗我師老矣<lb/>
諸將頗猶豫明乃擐甲胄率所部䕶送輜重卒百餘人<lb/>
丁夫數千畚鍤皆作堙其塹直抵城門城中人大懼遂<lb/>
開門以納王師<hi>十月十二日庚辰克賀州奏始到京故本紀及實録並書於十月據劉鋹傳王</hi>
<hi>師九月圍賀州尋克之十月乃次昭州又十國紀年克賀州乃九月二十一日己未也</hi>王師督戰<lb/>
艦聲言順流趨廣州南漢主憂廹計無所出乃加潘崇<lb/>
<pb n="KR2b0019_WYG_015-14b"/>
徹為内太師馬歩軍都統領衆三萬屯賀江㑹王師徑<lb/>
趨昭州崇徹但擁衆自保而已<lb/>
冬十月己巳朔京兆郡夫人杜氏卒上不視朝素服發<lb/>
哀於講武殿文武百僚進名奉慰仍追封齊國太夫人<lb/>
杜氏昭憲皇太后之妹也少歸劉遷遷早卒至是亦贈<lb/>
太保<lb/>
癸酉詔前代功臣烈士孫臏元稹等三十一人各置守<lb/>
冢户禁樵采<lb/>
<pb n="KR2b0019_WYG_015-15a"/>
辛巳曲赦賀州管内<hi>辛巳十三日庚辰十二日奏到</hi>
辛夘潘美言行營馬軍都監道州刺史王繼勲卒詔以<lb/>
郴州刺史浚儀朱憲代之<hi>憲初見天福三年</hi>　王師破南漢開<lb/>
建寨殺數千人擒其將靳暉昭州刺史田行稠棄城遁<lb/>
桂州刺史李承進亦奔還遂取昭州桂州<hi>十一月初四日壬寅昭桂</hi>
<hi>㨗奏到當其克時必在此月末但未得其日耳本紀乃於十一月初書克昭桂二州月末乂書潘美破廣南軍</hi>
<hi>二千於封州開建縣擒靳暉據九國志十國紀年及劉鋹傳則先破開建寨斬靳暉然後克昭桂今從志傳及</hi>
<hi>紀年</hi>
<pb n="KR2b0019_WYG_015-15b"/>
上覽桂陽監嵗入白金數謂宰相曰山澤之利雖多頗<lb/>
聞採納不易十一月乙巳詔減舊額三分之一以寛民<lb/>
力<lb/>
己酉幸開寶寺觀新鐘<lb/>
癸丑右領軍衞將軍石延祚棄市坐監廣積倉與吏為<lb/>
姦也<lb/>
甲寅日南至御乾元殿受朝<lb/>
建武節度使判棣州何繼筠來朝壬戌復命戌邉賜鞍<lb/>
<pb n="KR2b0019_WYG_015-16a"/>
馬戎仗以遣之<lb/>
初契丹六萬騎至定州命判四方館事田欽祚領兵三<lb/>
千禦之上謂欽祚曰彼衆我寡但背城列陣以待之敵<lb/>
至即戰勿與追逐欽祚與敵戰蒲城敵騎少却乗勝至<lb/>
遂城欽祚馬中流矢而踣騎士王超以馬授欽祚軍復<lb/>
振自旦至晡殺傷甚衆夜入保遂城契丹圍之數日欽<lb/>
祚度城中糧少整兵開南門突圍一角出是夕至保塞<lb/>
軍中不亡一矢北邉傳言三千打六萬癸亥㨗奏至上<lb/>
<pb n="KR2b0019_WYG_015-16b"/>
喜謂左右曰契丹數犯邉我以二十匹絹購一契丹首<lb/>
其精兵不過十萬止費我二百萬匹絹則契丹盡矣自<lb/>
是益修邉備<hi>據㑹要及契丹傳皆言欽祚破敵在十月然十一月二十五日奏始到恐日太逺今</hi>
<hi>從本紀實録載此月疑十月遣欽祚十一月乃破契丹也</hi>
先是詔諸道舉有德行者於是皆集闕下命學士院試<lb/>
問吏理而曹州所舉人孔蟾所對稍優丙寅以蟾為章<lb/>
丘縣主簿<lb/>
是月王師克連州南漢招討使盧収率其衆退保清逺<lb/>
<pb n="KR2b0019_WYG_015-17a"/>
南漢主聞之謂左右曰昭桂連賀本屬湖南今北師取<lb/>
之足矣其不復南也<hi>十二月初五日連州㨗奏到其克時當在此月半以後但不得其實</hi>
<hi>日耳</hi>　北漢軍校王興等二十三人來降<lb/>
十二月庚午翰林學士承㫖户部尚書贈右僕射陶榖<lb/>
卒命中使監䕶塟事榖文翰冠一時自以久次意希大<lb/>
用然為人傾側很媚魏仁浦在中書榖自言出於魏氏<lb/>
以舅事仁浦每見輙望塵下拜妻孫氏滛恣榖不能制<lb/>
上素薄之選置宰輔未嘗及榖榖不能平一日使其黨<lb/>
<pb n="KR2b0019_WYG_015-17b"/>
因事風上言榖在詞禁宣力實多上笑曰我聞學士草<lb/>
制皆檢前人舊本稍改易之此乃諺所謂依様畫胡蘆<lb/>
爾何宣力之有乎榖因作詩題翰林壁頗怨望上益薄<lb/>
之遂决意不用<lb/>
瀛之髙陽舊屬契丹與定之博野相隣博野人數侵擾<lb/>
之乃於東北三十里置行縣周世宗既克三關行縣實<lb/>
邇邉徼距州治絶逺民訴其不便轉運使以聞辛未徙<lb/>
行縣歸舊治<lb/>
<pb n="KR2b0019_WYG_015-18a"/>
戊寅畋近郊<lb/>
初南漢取桂連二州皆徙其民毋得居城内戊子令長<lb/>
吏招撫立里閈給廬舎以處之　王師長驅至韶州都<lb/>
統李承渥領兵十餘萬陣於蓮華峰山下南漢人教象<lb/>
為陣毎象載十數人皆執兵仗凡戰必置陣前以壯軍<lb/>
威王師集勁弩射之象奔踶乗者皆墜反踐承渥軍軍<lb/>
遂大敗承渥以身免<hi>世家言承渥僅免李托傳言承渥戰死未知孰是而國史亦云承渥</hi>
<hi>僅免今従之承渥未見</hi>遂取韶州擒其刺史辛延渥<hi>延渥未見</hi>及諫議<lb/>
<pb n="KR2b0019_WYG_015-18b"/>
大夫鄒文逺<hi>文逺未見</hi>延渥間道遣使勸南漢主迎降六軍<lb/>
觀軍容使李托深沮其議國中震恐南漢主始命塹東<lb/>
壕為距守計顧諸將無可使者宫媪梁鸞真薦其養子<lb/>
郭崇岳可用乃以為招討使與大將植廷曉<hi>廷曉未見</hi>統衆<lb/>
六萬屯馬逕列栅以抗王師距畨禺纔百餘里<hi>十二月二十四</hi>
<hi>日辛夘韶州㨗奏始至其㨗時當在初旬也據十國紀年十二月七日乙亥王師趨韶州</hi>
癸巳發近甸民二萬修河堤<lb/>
是冬唐南都留守建安林仁肇<hi>仁肇仁翰弟初見顯徳三年</hi>宻表言<lb/>
<pb n="KR2b0019_WYG_015-19a"/>
淮南諸州戍兵各不過千人宋朝前年滅蜀今又取嶺<lb/>
表徃返數千里師旅罷敝願假臣兵數萬自夀春北渡<lb/>
徑據正陽因思舊之民可復江北舊境彼縱來援臣據<lb/>
淮對壘而禦之勢不能敵兵起之日請以臣舉兵外叛<lb/>
聞于宋朝事成國家享其利敗則族臣家明陛下無二<lb/>
心唐主懼無成功徒速敗不從　初宜春人盧絳詣樞<lb/>
宻使陳喬獻書喬異之擢為本院承㫖遷沿江廵檢召<lb/>
募亡命習水戰屢要吳越兵於海門獲舟艦數百嘗説<lb/>
<pb n="KR2b0019_WYG_015-19b"/>
唐主曰吳越仇讎也他日必為北朝鄉導掎角攻我當<lb/>
先滅之唐主曰大朝附庸安敢加兵絳曰臣請詐以宣<lb/>
歙州叛陛下聲言討伐且乞兵於吳越兵至拒擊臣躡<lb/>
而攻之其國必亡唐主亦不能用<hi>二事並據十國紀年</hi>
是嵗詔修四瀆廟尋遣太子右贊善大夫袁仁甫等九<lb/>
人分詣岳瀆督修廟之役<hi>據㑹要及禮志修四瀆廟在今年遣使在明年並無月日</hi>
<hi>今并書之袁仁甫未見</hi>　始令雅州百丈縣置監鑄鐡錢禁銅錢<lb/>
入川從唐州刺史曹光實請也<hi>此據本志及㑹要</hi>
</p>
<p>
</p>
  </div>
</body>
</text>
</TEI>
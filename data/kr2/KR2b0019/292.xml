<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百八十八</head> <lb/>
    <p>
<pb n="KR2b0019_WYG_292-1a"/>
欽定四庫全書<lb/>
　續資治通鑑長編巻二百八十八<lb/>
　　　　　　　　　　　　　宋　李燾　撰<lb/>
　　神宗<lb/>
元豐元年二月丙午朔提舉市易司俞充言永興軍路<lb/>
當兩川秦鳯熈河涇原環慶衝要乞皆置市易務與經<lb/>
制熈河路邊防財用司所置市易相為表裏以牽客旅<lb/>
徃來仍許借内藏錢四十萬緡為本候收秦州等市易<lb/>
<pb n="KR2b0019_WYG_292-1b"/>
錢撥還詔財用司同相度以聞後財用司言竊慮他官<lb/>
典領以各司錢物分彼此即徃來物貨或相害乞與本<lb/>
司經制同講求别具興置次第以聞從之　廣南西路<lb/>
轉運司言昨交人擾邊大兵討伐調發軍費事務實繁<lb/>
本司倉猝之中不用常制差擇得力官吏舉人等分督<lb/>
丁夫糧草應副軍前今以勞績分三等乞賜酬奨詔中<lb/>
書如累奏未甞施行可差次輕重量與推恩<hi>御集乃轉運使張頡</hi>
<hi>奏</hi>
<pb n="KR2b0019_WYG_292-2a"/>
丁未江南西路提舉司言興國軍永興縣有熈寧六年<lb/>
至九年拖欠役錢萬二千餘緡本縣民戸地薄税重累<lb/>
經災傷又役錢稍重乞特賜蠲免從之　轉運司言凖<lb/>
樞宻院劄子建昌軍近因廖恩驚刼乘此人情思保聚<lb/>
之際可以修城令計工料以聞今相度物料人工若坊<lb/>
郭民戸出辦不足即更令南豐兩縣三等以上戸等第<lb/>
出備又不足即給省錢從之仍湏嵗豐分三料修築<lb/>
詔蔡延慶展磨勘二年時延慶被責落龍圖閣直學士<lb/>
<pb n="KR2b0019_WYG_292-2b"/>
為天章閣待制法當磨勘特展之也<lb/>
己酉命輔臣祈雨　詔比部員外郎畢仲熊減磨勘二<lb/>
年右賛善大夫李熈等各減一年仍與先次差遣前桂<lb/>
州觀察度支黄祹等各循兩資進士張祖禮入額差攝<lb/>
仲熊等以應副安南軍須祹等以随軍有勞也　淮南<lb/>
東路提舉司言收糴并折到斛斗除凖備外所管約八<lb/>
百餘萬石慮将來陳積難以轉移况本路甚闕見錢聞<lb/>
京東水災乞豫令收聚本錢移於淮東近便州縣或自<lb/>
<pb n="KR2b0019_WYG_292-3a"/>
清河運致以糧榖撥還却於折糴本錢上聴量出息其<lb/>
歩乘亦令管認又京東東路體量安撫黄亷言西路及<lb/>
徐州淮陽軍良田百餘萬頃被水退遲麥種不入秋田<lb/>
又失指擬乞於淮南路沿流豐熟州縣借常平錢十萬<lb/>
緡和糴或於去年折納糧内借十萬石依元折價計數<lb/>
為所借錢水運赴京東以備賑糶聴司農寺移用詔京<lb/>
東淮南東路提舉官於界首㑹議以聞　詔曽孝寛候<lb/>
卒哭令起復<hi>中書時政記閏正月二十六日可考</hi>
<pb n="KR2b0019_WYG_292-3b"/>
庚戌昭化節度使同平章事襲濮國公宗誼卒贈太師<lb/>
中書令廣陵郡王諡荘孝遺表推恩十二人支賜三人<lb/>
　權發遣三司使天章閣待制李承之權三司使　詳<lb/>
定禮文所言有事於南郊薦享景靈宫朝饗太廟大率<lb/>
皆踵唐禮至於壇壝神位大駕輿輦仗衛儀物亦兼用<lb/>
歴代之制若概以先王之禮固己不同必兼用歴代之<lb/>
制則其間情文訛舛甚衆葢有規摹茍畧而因循己乆<lb/>
重於更制者有事出一時之儀而不足以為法者謹先<lb/>
<pb n="KR2b0019_WYG_292-4a"/>
具一二奏陳恭俟訓勅以為體式詔詳定合更事以聞<lb/>
　録皇城使權發遣廣南西路鈐轄順州駐劄介定姪<lb/>
天祐為三班借職定從郭逵南征所至常先登破賊及<lb/>
留新造順州撫養士卒完葺城壁圗畫山川道路戰陣<lb/>
之法咸有可稱染瘴而卒無子故有是命　樞宻院言<lb/>
諸路己團結諸将官押隊使臣専一教閲外聞不係團<lb/>
結将兵處兵官全失訓練知州亦不提舉㸃校致武藝<lb/>
生疎欲令逐路經畧安撫總管鈐轄司指揮當職官等<lb/>
<pb n="KR2b0019_WYG_292-4b"/>
常切教習若朝廷差官㸃閲武藝稍踈當職官重行朝<lb/>
典從之　權發遣提㸃開封府界諸縣鎮公事集賢校<lb/>
理蔡承禧言竊惟陛下所以哀憐元元發於惻怛之仁<lb/>
心講義倉之法使臣等奉行之今率以二石而輸一斗<lb/>
至為輕矣臣之領邑二十二其九己行嵗斛㡬萬請自<lb/>
今嵗夏税之始不煩中覆而舉行之乃詔畿縣皆立義<lb/>
倉事𨽻常平司<hi>實録刪承禧奏頗畧今從本志熈寧十年九月癸酉初立義倉</hi>　詔提<lb/>
舉修閉曹村決口所察視兵夫飲食如有疾病令醫官<lb/>
<pb n="KR2b0019_WYG_292-5a"/>
悉心治療具全失分釐以聞當議賞罰<lb/>
辛亥提舉成都府路茶場司請自今應支撥與諸司錢<lb/>
並支見錢金帛勿以茶折所貴不致諸司増損茶價有<lb/>
害茶法從之　明州言得日本國太宰府牒稱附使人<lb/>
孫忠遣僧仲回等進絁二百匹水銀五千兩本州勘㑹<lb/>
孫忠非所遣使臣乃泛海商客而貢奉之禮不循諸國<lb/>
例乞以此牒報仍乞以所囬賜錢物付仲回從之<lb/>
壬子權荆湖南路轉運副使朱初平等言凖朝㫖招納<lb/>
<pb n="KR2b0019_WYG_292-5b"/>
三州一鎮楊光僣等出漢管勾招納使臣等逾年在邊<lb/>
深入不測委實有勞效詔各遷補職名及賜帛有差<lb/>
詔給鹽鈔三十萬緡付羣牧買馬　文思使知府州折<lb/>
克柔領忠州刺史以河東路經畧使韓絳言克柔承襲<lb/>
已及六年乞依折繼祖例優與遷官故也又言乞令弓<lb/>
箭手買四尺四寸以上馬仍勒貼納虧官價從之免貼<lb/>
納價錢　詔叙宗室前右監門率府率叔諄不欺並為<lb/>
右内率府副率不欺以在式假入殿唐突叔諄毆殺白<lb/>
<pb n="KR2b0019_WYG_292-6a"/>
直卒被罪至是特叙之也　又詔剋擇官祖安道奪一<lb/>
官時上為曾公亮舉哭安道擇二十一日吉既而自陳<lb/>
與國音相衝請改用二十二日特責之<lb/>
癸丑都提舉市易司請貨滯於本司者聴臨時依時價<lb/>
轉易如虧元直即於毎年比較樁留準備失陷錢豁除<lb/>
從之　詔自今親祠太廟焚冊於南神門外其祀郊丘<lb/>
匏爵獻而不酹内壝之外衆星位周環毎二歩别植筍<lb/>
樁一綳青繩三重以為限域先是提㸃南郊事務向宗<lb/>
<pb n="KR2b0019_WYG_292-6b"/>
儒言車駕詣太廟行禮畢焚冊於齋殿門外禁衛於此<lb/>
坐甲地歩狭隘乞於南神門外少東焚冊又言郊壇内<lb/>
壝之外衆星設位舊無限域乞依内壝限以筍樁綳繩<lb/>
又言冕服噐用多参以今禮雖匏爵獨循古制恐未為<lb/>
稱又酹酒於盤嫌於祼獻恐非大神不祼之義乞下禮<lb/>
官詳議至是禮院奏以為焚冊於南神門外壇壝綳繩<lb/>
以限星域及匏爵獻而不酹當如宗儒議至欲飾匏爵<lb/>
即非古案先儒義説但曰破匏為爵而不云有飾且取<lb/>
<pb n="KR2b0019_WYG_292-7a"/>
其自然以象天地之性故有是詔　御藥院言藥材有<lb/>
市販所無乞下諸路轉運司具出産州軍如闕本院以<lb/>
所湏名色科置上供從之　軍器監言皮角庫所管牛<lb/>
虎豹鹿等皮角累萬乞委官編簡堪造軍噐并膠料外<lb/>
其病色皮角分等估賣從之　上批故西京左藏庫副<lb/>
使河東第六将陳濟美子從善昨為在京教習馬軍所<lb/>
指使近以父䘮奔訃冝以濟美乆在河外累有戰功與<lb/>
麟府路指使仍賜絹二百<lb/>
<pb n="KR2b0019_WYG_292-7b"/>
甲寅邕州觀察使宗暉為淮康軍節度使封濮國公<hi>兩紀</hi>
<hi>並書此</hi>　都大提舉淤田司言京東西淤官私瘠地五千<lb/>
八百餘頃乞依例差使臣等管勾從之　詔新知單州<lb/>
都官郎中梁端與宫觀差遣新權知泰州屯田郎中段<lb/>
縫别與合入差遣以知諫院蔡確言段縫並無才能乞<lb/>
追還所授新命故也<hi>元祐二年二月辛卯詔朝散大夫段縫落致仕與管勾宫觀縫在熈</hi>
<hi>寧中知興國軍嘗論免役不便元豐初宰相吴充専進熈寧異議之人乃除縫知泰州諌官蔡確上言計縫資</hi>
<hi>秩當通判而中書擢知州縫初無才能止以嘗詆毁新政故膺奨任滋長背公慢令之風是天子黜陟之柄臣</hi>
<pb n="KR2b0019_WYG_292-8a"/>
<hi>下可得而回也詔與縫合入差遣乃得通判閬州縫避逺求分司遂以本官致仕至是左司諌王覿薦之故有</hi>
<hi>是詔新史辨曰蔡確挟姦希進専媚王安石以議新法為背公慢令今刪去宰相吴充以下十一字</hi>
乙卯鄜延路經畧使吕惠卿言近以軍馬分定九将己<lb/>
具條約奏乞早賜指揮詔惠卿審度事㡬以團定将兵<lb/>
當取裁事逐急從宜施行務在詳審後上批九将條約<lb/>
内擬定将副恐湏更選詔送樞宻承㫖司同吕大忠薛<lb/>
昌朝看詳以聞<lb/>
壬戍燕國公主薨上長女皇后所生也<lb/>
<pb n="KR2b0019_WYG_292-8b"/>
戊辰分命輔臣祈雨於郊廟社稷仍令京東京西河北<lb/>
河東陕西淮南等路愆雨州軍長吏禱名山靈祠　權<lb/>
發遣河北轉運判官太子中允王輔之提㸃河北東路<lb/>
刑獄以知定州薛向言輔之先奏本州軍糧麄惡後因<lb/>
定奪朝廷遂移輔之東路今河北併為一路乞引避故<lb/>
又改輔之也　上批手詔前安南戰棹都監楊從先等<lb/>
頃以孤軍冒犯不測深入賊境大小數十戰雖無甚斬<lb/>
獲然官軍亦不致傷敗今師還繫獄殆将逾年原其勞<lb/>
<pb n="KR2b0019_WYG_292-9a"/>
於王事實可矜愍况昨己經郊赦宜並釋之其同行有<lb/>
功将士等仍第賞以聞尋令從先赴闕<hi>舊紀全載此詔</hi>
己巳詔義勇保甲上番所省諸軍請給惟糧米聴留本<lb/>
色外餘並封樁仍以諸路義勇保甲𨽻提㸃刑獄司開<lb/>
封府界𨽻提㸃司　知瀘州任伋奏納溪寨蠻甫望箇<lb/>
恕等乞請受上批可量與廩給以羈縻之伋眉山人也<lb/>
<hi>明年正月九日與程之才互訟</hi>　詔外任文武官乞試換者並俟己替<lb/>
就試　詔提舉成都府等路茶場司應置場賣茶州軍<lb/>
<pb n="KR2b0019_WYG_292-9b"/>
知州通判並兼提舉經畧使所在即専委通判兼之<lb/>
詔知亷州供備庫副使李時亮降一官監押右侍禁衛<lb/>
立之降兩官司戸参軍孔元孫衝替坐不救火焚器甲<lb/>
二十四萬㑹赦特責也<lb/>
庚午河東都轉運使陳安石言年榖屢登當廣行計置<lb/>
乞於河北權住糴見錢京鈔内支三十萬緡市糧草以<lb/>
備朝廷緩急移用如積乆令轉運司依常平兑換詔給<lb/>
鈔十五萬緡餘從之　詔應諸軍陣亡賻絹陣勝将校<lb/>
<pb n="KR2b0019_WYG_292-10a"/>
三十匹兵二十匹不勝各減半民兵凖此著為令　又<lb/>
詔諸城寨堡鎮常平錢榖己給十日具數申司農寺嵗<lb/>
終上都數　三司奏在京倉庫支納浩瀚自御厨至店<lb/>
宅務其監官乞奏舉從之<lb/>
辛未詔權桂州司理参軍徐伯偕攝廉州石康縣尉徐<lb/>
伯凖並追毁出身以來告勅除名勒停永不收叙百姓<lb/>
徐建安等並杖脊送荆湖北路編管以不知覺徐伯祥<lb/>
赦前通書交趾特斷也伯祥初以布衣募衆擊交賊授<lb/>
<pb n="KR2b0019_WYG_292-10b"/>
右侍禁為沿海廵檢王師抵富良江乾徳遣人以伯祥<lb/>
熈寧六年書至其書自稱巨宋逰士臣伯祥教以擾邊<lb/>
且以朝廷為負其功故積怨欲捨墳墓棄親戚而歸彼<lb/>
於是詔捕伯祥伯祥遂自經死而伯偕者其同母兄伯<lb/>
凖者其同堂弟建安其子也<hi>伯祥授官在熈寧九年三月二十一日</hi>
壬申詔知雄州歸信容城兩縣西頭供奉官李澤尉右<lb/>
班殿直宋彦圗在任無引惹及廵防不失事體澤除閤<lb/>
門祗候彦圖遷一官並再任<lb/>
<pb n="KR2b0019_WYG_292-11a"/>
三月乙亥朔命太子中允權發遣河北東路提㸃刑獄<lb/>
汪輔之文思使屯田司都監謝禹珪同管勾修築塘隄<lb/>
　詔奉使髙麗使副所過州郡迎勞並視使遼例　知<lb/>
順州陶弼乞監洪州玉隆觀若限貟即乞致仕詔令趙<lb/>
卨體量如實衰病即選差彊力官替弼回桂州　詔禮<lb/>
部貢舉<lb/>
戊寅京西南路轉運司言秘書監髙賦言唐州民請地<lb/>
生税實公私之利乞并登州南陽縣民有田無税及税<lb/>
<pb n="KR2b0019_WYG_292-11b"/>
少地多立限一年自陳據頃畆立税給帖聴為永業限<lb/>
滿不言聴人告請從之　詔都水監調撥汴口水勢接<lb/>
淮汴行運其曹村大河決口水雖已還故道然未通順<lb/>
宜用濬川杷䟽濬三日一具䟽濬次第以聞賜塞次河<lb/>
役兵特支錢有差凢一萬八千四百七人<hi>人數據御集</hi>　淮<lb/>
南東路提舉司請額外民戸増出役錢從下蠲減從之<lb/>
己卯廣南西路轉運司乞下荆湖南路轉運司兌支全<lb/>
永二州糧為桂州軍儲詔經畧司同轉運司相度減戍<lb/>
<pb n="KR2b0019_WYG_292-12a"/>
兵於全永就食以上批漸邇盛夏北兵不耐暑可移桂<lb/>
州戍兵過嶺就食永全不惟寛轉餉之力又得滯粟以<lb/>
時變易不致積乆陳腐故也　詔使髙麗安燾等於今<lb/>
日進發出門賜御筵於永寧院　賜度僧牒五十付京<lb/>
東西路轉運司市修橋木<lb/>
庚辰權陕西路轉運使度支郎中皮公弼直昭文館為<lb/>
都轉使　太子中允王子韶知禮院仍於資善堂置局<lb/>
修定説文<hi>五年六月九日成書</hi>　賜度僧牒五百付三司兌撥上<lb/>
<pb n="KR2b0019_WYG_292-12b"/>
供錢五萬緡償廣南西路經畧司<lb/>
辛巳䟽决繫囚雜犯死罪以下第降一等杖以下釋之<lb/>
令諸路監司覺察廵案結絶刑獄毋令淹蔓　命太常<lb/>
博士秘閣校理陳睦假起居舎人直昭文館為髙麗國<lb/>
信副使代林希希謫監杭州樓店務以上批聞希雖迫<lb/>
懼朝命不敢終辭然形貌憂欝不少舒且髙麗望中國<lb/>
使人乆矣茍一見希顔状如此甚非所以使彼識達朝<lb/>
廷眷顧遣使通好之意今雖已啟行理終未便宜遣人<lb/>
<pb n="KR2b0019_WYG_292-13a"/>
代之故也<hi>九月二十一日還使</hi>　御邇英閣沈季長進講周禮八<lb/>
法上曰或言邦治或言官法何謂也季長以義對<lb/>
壬午同知諫院黄履言近遣官禱雨今又降釋罪囚聞<lb/>
三司罪人七十餘人而免者四開封百餘人而免者五<lb/>
由二者推之則淹延未決者葢多矣乞令随其罪之輕<lb/>
重立限結絶庶乎被澤者衆而感天不旋日也詔遣檢<lb/>
正中書吏房公事王陟臣檢正刑房公事范鐺同三司<lb/>
開封府官吏了絶見禁獄疑者申中書樞宻院　環慶<lb/>
<pb n="KR2b0019_WYG_292-13b"/>
路經畧司奏夏賊遣威沁刺事及張言㸃集大兵入冦<lb/>
匿於熟戸吹寜家詔經畧司根問非虛皆斬訖奏　是<lb/>
日侍讀吕公著讀後漢書畢上留公著極論治體至三<lb/>
皇無為之道釋老虛寂之理公著問上曰此道髙逺堯<lb/>
舜能知之乎上曰堯舜豈不知公著曰堯舜雖知之然<lb/>
常以知人安民為難此所以為堯舜也上又論前世帝<lb/>
王曰漢髙祖武帝有雄才大畧髙祖稱吾不如蕭何吾<lb/>
不如韓信至張良獨曰吾不如子房葢以子房道髙尊<lb/>
<pb n="KR2b0019_WYG_292-14a"/>
之故不名公著曰誠如聖諭上又曰武帝雖以汲黯為<lb/>
戇然不冠則不見後雖得罪猶以二千石禄終其身公<lb/>
著曰武帝之於汲黯僅能不殺耳上又論唐太宗公著<lb/>
曰太宗所以能成王業者以其能屈已從諫耳上臨御<lb/>
日乆羣臣畏上威嚴莫敢進規至是聞公著言竦然敬<lb/>
納之<hi>此據范祖禹帝學及吕公著家傳</hi>
癸未詔選日遣官禱雨於風伯雨師　權發遣福建路<lb/>
轉運使屯田郎中蹇周輔直史館　廣南西路經畧司<lb/>
<pb n="KR2b0019_WYG_292-14b"/>
乞以兩江峒丁團成指揮權補人員部轄及置馬社乞<lb/>
降度僧牒五百市戰馬千匹分給峒丁候教成可戰以<lb/>
次令自買馬教習詔峒丁止令習溪峒所長武藝勿教<lb/>
馬戰餘從之先是權知邕州劉初等被㫖抄㸃左右江<lb/>
峒丁團結成保隊乞每五百人為一指揮别差正副使<lb/>
二人都頭五人統轄教閲又言峒丁昨覩王師討伐交<lb/>
人因馬取勝願習馬戰乞選兩江武勇峒丁結成馬社<lb/>
人自買蠻馬每匹官給錢三萬如死即買填馬主備三<lb/>
<pb n="KR2b0019_WYG_292-15a"/>
分之一餘令社内均出如習閲武藝出倫優與遷補仍<lb/>
令提舉教閲司遇呈試注籍如藝疎三次注籍即以其<lb/>
馬别給藝精之人故有此㫖　詔文臣在京監察御史<lb/>
裏行在外諸路提㸃刑獄府界提㸃以上武臣在京閤<lb/>
門副使在外路分鈐轄以上各舉堪應武舉一人<hi>本志但稱</hi>
<hi>元豐初</hi>
丁亥上批皇太后叔光禄寺丞髙遵惠可除軍器監丞<lb/>
　詔編修諸司式所重詳定宗室外臣塟式以聞　詔<lb/>
<pb n="KR2b0019_WYG_292-15b"/>
前知吉州駕部郎中張鑑上殿所言無取及用字乖謬<lb/>
其本路監司提舉司元保明治状顯有不當特免劾放<lb/>
罪　詔使髙麗涉海新舟並賜號其一曰凌虛致逺安<lb/>
濟神舟其次曰靈飛順濟神舟　御邇英閣講官黄履<lb/>
進講周禮八柄上曰坐而論道謂之三公而八柄非太<lb/>
宰所得與何也履曰八柄以馭羣臣馭者主道也故非<lb/>
太宰所與上曰善<lb/>
戊子右諫議大夫蘓宷為給事中宷知廣州回故事當<lb/>
<pb n="KR2b0019_WYG_292-16a"/>
遷官也<lb/>
庚寅詔時雨稍愆遣官禱元㝠五星　上批御史臺鞫<lb/>
相州法吏事多逮繫品官宜趣結絶釋其無罪者其雖<lb/>
有罪非受贓及徒以上者勿繫留　熈河路經畧司言<lb/>
西人鎻珠旺蕃部納木沁於地牢五日放回詔納木沁依重<lb/>
傷例給賜仍令保安軍牒宥州誡約之<lb/>
辛卯遣官謝雨　御邇英閣講官沈季長進講周禮九<lb/>
賦上曰或言關市之賦或言關市之征何也季長以義<lb/>
<pb n="KR2b0019_WYG_292-16b"/>
對<lb/>
壬辰詔賀同天節遼使見日賜燕下節别為一行設座<lb/>
先是賀正旦使牒館伴所言舊例燕座上中節自為一<lb/>
行下節負壁今乃三節並為一行館伴以聞故也<lb/>
癸巳詔河北轉運司塞決河所借水利司稈草令澶州<lb/>
償其值仍令本司秋熟買足　權發遣荆湖北路轉運<lb/>
判官馬珹言山猺作過己依捕張奉例立賞募歸明人<lb/>
等捕殺及乞朝㫖下邵州捕盜官照應從之仍具猺賊<lb/>
<pb n="KR2b0019_WYG_292-17a"/>
見存徒黨以聞　羣牧判官王欽臣請買紬綿綺及虎<lb/>
豹等皮博馬從之　御邇英閣講官黄履進講周禮九<lb/>
式上曰賔客之式次於祭祀而八政七曰賔者何也履<lb/>
以義對<lb/>
乙未御崇政殿閲諸軍轉員凡三百<lb/>
丙申詔開封府界諸縣及諸路轉運提舉司權停催理<lb/>
第四等以下戸欠負候夏熟輸納　判司農寺蔡確言<lb/>
本寺典領新法事務繁重非諸寺監之比官屬雖以才<lb/>
<pb n="KR2b0019_WYG_292-17b"/>
選而並皆不别理資任欲乞丞主簿並二年理一任别<lb/>
除差遣者湏候成任遇有員缺除朝廷特差外丞選於<lb/>
主簿比轉運判官都丞選於諸局丞比提㸃刑獄其資<lb/>
淺者差權與權發遣從之仍詔候理正運判以上資序<lb/>
三年為一任　詔應諸軍軍員等與管軍臣僚同姓名<lb/>
者並令改名<lb/>
丁酉詔諸提舉市易官二年一比較取裁　詳定諸司<lb/>
敕式所言今修定學士院龍圗天章寳文閣等處敕式<lb/>
<pb n="KR2b0019_WYG_292-18a"/>
如得㫖施行後續降朝㫖乞從本所詳定編入及見修<lb/>
内諸司令式事干有司奉行者並分入逐司從之　荆<lb/>
湖北路都鈐轄司言辰沅<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>賊寇畧近邊兩月未獲己<lb/>
於沅州調軍防拓捕殺乞下湖南照應上批付馬珹如<lb/>
賊黨衆多湏藉正兵及近上兵官即關牒鈐轄司差撥<lb/>
并暫差荆湖北路都監彭孫前來其已抽到土丁恐春<lb/>
深妨農選不得力先遣歸其不遣者以錢米優給之<lb/>
鄜延路經畧使吕惠卿言昨準朝㫖令延州西路同都<lb/>
<pb n="KR2b0019_WYG_292-18b"/>
巡檢䇿應環慶路慶州東路巡檢䇿應鄜延路遇賊大<lb/>
舉聚入一路更以主兵之官引兵䇿應若本路自有兵<lb/>
事令經畧臨機相度以别将應援臣竊謂敵興師動數<lb/>
十萬分犯兩路則所在皆賊我安知其何出也茍知我<lb/>
有䇿應之法而欲攻鄜延必見兵形於環慶環慶吿急<lb/>
則鄜延起兵以應之欲攻環慶必見兵形於鄜延鄜延<lb/>
告急則環慶起兵以應之少則不足以應敵多則本路<lb/>
必見空虛無備之處如此非特我兵趨疾疲曳有堕賊<lb/>
<pb n="KR2b0019_WYG_292-19a"/>
掩伏之虞彼又将分兵擣虛以襲我矣此非所謂善戰<lb/>
致人者也臣愚以為諸路有兵事其鄰路但當團集以<lb/>
為聲援或且依條相度牽制不必更立互相䇿應之法<lb/>
免致臨事拘文以犯兵家之忌詔鄜延路依奏餘路别<lb/>
聴指揮<hi>實録載此宻院時政記尤詳今但從實録</hi>或又言昔年劉平因救隣<lb/>
道戰没自今宜罷鄰道援兵環慶副總管林廣以謂諸<lb/>
道同力乃國家制賊之長計茍賊併兵冦一道而鄰道<lb/>
不救雖古名将亦無能為劉平之敗非援兵罪於是互<lb/>
<pb n="KR2b0019_WYG_292-19b"/>
相䇿應之法得不廢<hi>此據林廣傳附吕惠卿建議後</hi>　守将作監主簿<lb/>
王得君與堂除差遣得君廣淵子也上批廣淵昔嘗遭<lb/>
遇英宗故特有是命<hi>此據御集二年年末可并入</hi>
戊戌賜故衛王髙遵甫先借宅一區遵甫皇太后之父<lb/>
也<lb/>
己亥詔大河初復故道尚或壅遏令都水監遣丞一員<lb/>
於上流王供等埽徃來照管及别差官提舉下流隄埽<lb/>
　西京左藏庫副使前安南道行營戰棹都監楊從先<lb/>
<pb n="KR2b0019_WYG_292-20a"/>
言昨在交阯東涇港口乆不聞大兵消息聲勢遂差效<lb/>
用樊實黄宗慶等徃占城交阯兩界刺事及諭占城毋<lb/>
援交阯恐交阯賊遁逃令以兵把截今據實等状稱占<lb/>
城遣蕃兵七千扼交賊要路得其國主蕃書回牒見在<lb/>
潭州制院乞取索看詳優奨之所貴以風勸外夷實宗<lb/>
慶並與三司軍将詔湖南轉運判官都官員外郎趙揚<lb/>
繳進蕃書牒本其樊實黄宗慶仍發遣赴闕<lb/>
庚子以故入内東頭供奉官寄供備庫副使裴昱子孝<lb/>
<pb n="KR2b0019_WYG_292-20b"/>
先為三班借職以昱勾當内東門十年有勞故也<lb/>
辛丑荆湖北路轉運判官馬珹言邵州覘知作過<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>人<lb/>
有意歸投若不乘勢招安竊恐結集寖盛中書擬令馬<lb/>
珹以猺賊頭首依累降指揮施行其餘徒黨並聴來降<lb/>
釋其罪仍立賞募人捕殺及許徒中殺併或收捕赴官<lb/>
内丁先鋒支絹百匹牛四頭願就班行與借職其餘頭<lb/>
首減半給之願就班行並與下班殿侍牓於要路上批<lb/>
宜令馬珹更勘㑹如今指揮未到以前其不許首身人<lb/>
<pb n="KR2b0019_WYG_292-21a"/>
已悔罪投降即更不施行仍勿漏泄實封繳申<hi>四月庚戌可考</hi>
　詔河東永興軍等路各増提舉官一員以判司農寺<lb/>
蔡確言近制提舉常平官不令他司兼領誠為至便然<lb/>
有所部濶逺如此數路者恐獨員乏事故也　賜度僧<lb/>
牒二百付河北轉運司以市年計修河物料　京東西<lb/>
路提㸃刑獄司言第七副将供備庫副使張永昌賦性<lb/>
輕率好勝自專以将官楊珪出自軍班常凌忽之凢有<lb/>
公事不務協和詔永昌降一官與淮南逺處監當<lb/>
</p>
<p>
</p>
  </div>
</body>
</text>
</TEI>
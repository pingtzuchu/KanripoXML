<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百九十八</head> <lb/>
    <p>
<pb n="KR2b0019_WYG_402-1a"/>
欽定四庫全書<lb/>
　續資治通鑑長編巻三百九十八<lb/>
　　　　　　　　　　　　　宋　李燾　撰<lb/>
　　哲宗<lb/>
元祐二年夏四月壬午朔以景靈宫宣光殿奉安神宗<lb/>
皇帝神御禮畢上詣宫行酌獻之禮<lb/>
癸未太皇太后皇太后親行酌獻皇太妃諸妃大長主<lb/>
長主及六宫内人等並赴神御前陪位　樞宻院言臣<lb/>
<pb n="KR2b0019_WYG_402-1b"/>
寮奏乞罷内外封樁禁軍闕額乃寛衣天武捧日龍衞<lb/>
<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>直左射請受賞給等按熈寕十年二月詔㫖内外禁<lb/>
軍已有定額三司及諸路計置請受嵗有常數其間偶<lb/>
有闕額未招揀人充填所餘請受亦合樁管竊詳詔㫖<lb/>
内外禁軍係經熈寕以來節次减廢併合各已立定實<lb/>
額即與舊日虛數不同雖後來或因事創添亦係本路<lb/>
實用兵數每闕一名便合招補朝廷為諸路監司妄惜<lb/>
財費不務招揀致漸耗兵數無以督責遂立為約束闕<lb/>
<pb n="KR2b0019_WYG_402-2a"/>
額請受悉行封樁迨今十年雖所樁到錢物甚多未嘗<lb/>
輙供他用上自軍期邊儲下至代還免夫錢之類皆出<lb/>
扵此雖撥赴内庫之數亦此相兼添助邊費今若悉罷<lb/>
封樁深慮諸路監司狥習觀望不肯留心蒐補兵備不<lb/>
惟有乖前日减併軍額之意兼恐緩急闕兵有誤大事<lb/>
詔除三路二廣各係備邊自有帥臣督促招揀遇有闕<lb/>
額更不封樁外在京府界及其餘路分並依舊封樁仍<lb/>
只封樁衣糧料錢餘亦與免已係免樁者依舊合還本<lb/>
<pb n="KR2b0019_WYG_402-2b"/>
路甲葉錢者亦依元㫖今後起到上京錢物止送左藏<lb/>
庫舂管以備邊費其消廢寛衣天武等六指揮請受亦<lb/>
自今嵗權免封樁却令樞宻院㑹計一嵗數目比附别<lb/>
招置中下禁軍以補减廢元額<hi>自亦與免以下新録並削今從舊錄</hi>
乙酉禮部言四月十五日景靈宫朝獻在禫制内請依<lb/>
故事差官分詣諸殿閣行禮從之　都大提舉成都府<lb/>
永興軍等路𣙜茶司言乞依舊許以茶易榖毋得過轉<lb/>
運司和糴價其博到斛斗更不取息變糴只依元價撥<lb/>
<pb n="KR2b0019_WYG_402-3a"/>
與轉運司充軍糧仍計價錢扵本司合應副額錢内豁<lb/>
除從之<hi>新無</hi>
丙戍交趾遣使入貢　朝請大夫王宗望為倉部郎中<lb/>
宗望前為䕫州路轉運副使上登極當賞三軍萬州拘<lb/>
文彌旬不給庖人朱眀因衆怒白晝入州治刃傷太守<lb/>
左右驚散州兵乗隙謀變宗望自䕫疾驅至萬先命給<lb/>
賞然後結獄戮眀以狥捕視守不救者流之仍自劾以<lb/>
聞朝廷嘉之故有是命宗望彬孫也<hi>此據宗望事迹増入未幾改河東漕</hi>
<pb n="KR2b0019_WYG_402-3b"/>
　先是中書省言景祐二年置邇英延義二閣以設講<lb/>
筵延義閣在崇政殿之西南向欲令管勾講筵所經度<lb/>
如得寛凉以備夏講<hi>此或因程頥奏請</hi>　詔修内司圖畵進入<lb/>
丁亥寝之<hi>寝之據御集四月六日事</hi>　洮東沿邊安撫司言果莊男<lb/>
結斡磋遣兵入冦詔熈河蘭㑹路經略使劉舜卿相度<lb/>
今來果莊所遣兵馬次第若止是並邊屯泊未曽深入<lb/>
為冦即速用蕃字選差人齎付果莊委曲開諭安撫及<lb/>
理索擄去人口孳畜等務令悔悟押還兵馬或已嘗深<lb/>
<pb n="KR2b0019_WYG_402-4a"/>
入理難和觧即速選將領統制近便蕃漢精兵仍追趙<lb/>
醇忠包誠包順等得力蕃官依自來照集驅䇿扵賊兵<lb/>
馬來路近便處屯泊張大聲勢堅壁清野以待若在外<lb/>
實有蕃部族帳湏當保䕶即隨事應敵不得少失機㑹<lb/>
務在持重不可先舉亦不得輕易追逐致落姦便又累<lb/>
據探到事冝稱候果莊南邊冦犯則邈川夏人欲相應<lb/>
援侵掠其見修西闗堡及定西一帯尤宜設備不得専<lb/>
意洮州不慮東北令劉舜卿毎事深究利害毋致誤國<lb/>
<pb n="KR2b0019_WYG_402-4b"/>
生事其包誠等軰得力蕃官並前期告諭能戮力捍賊<lb/>
使無侵掠或自立竒功當優與推恩<hi>汪藻青唐録云二舉年三月鄂特凌古</hi>
<hi>兵洮州擄趙醇忠及殺屬户大首領皇城使經斡穆等數千人駐兵常家山分築洮州為兩城以居北城周四</hi>
<hi>里樓櫓十七南城周七百歩樓櫓七跨洮為飛橋汪藻所録擄趙醇忠經斡穆築洮州城當即在此後今並附</hi>
<hi>五月二日湏更考詳此月二十二日更合参照所録刪改舊録其畧今附注此洮東沿邊安撫司言果莊男結</hi>
<hi>斡磋遣人馬入冦詔熈河蘭㑹路經畧使劉舜卿委曲開諭務令悔悟或已嘗深入即速選將領精兵仍追趙</hi>
<hi>醇忠包誠包順等隨事應敵不得少失機㑹</hi>　吕公著再表乞罷不允詔公<lb/>
著勿復請且召公著入對遣使押赴都堂公著即歸私<lb/>
<pb n="KR2b0019_WYG_402-5a"/>
第時閤門及通進司皆被㫖無得受公著章奏公著乃<lb/>
具申中書省以聞扵是遣内侍陳衍諭㫖押赴都堂公<lb/>
著始復位　右司諫王覿言臣伏見近嵗大理官治獄<lb/>
不公髙下其手賊害善良而世以為酷吏者三人崔台<lb/>
符楊汲王孝先也當言事官彈劾此三人之際士大夫<lb/>
莫不欲朝廷逺竄重貶以慰羣情而大臣有薦台符以<lb/>
為知馬政者朝廷又見台符實曽為羣牧官遂以台符<lb/>
知相州縁台符故汲孝先之謫皆薄公議至今惜之孝<lb/>
<pb n="KR2b0019_WYG_402-5b"/>
先降知濮州未乆也大臣復有稱孝先頗有政譽者朝<lb/>
廷又以孝先曽為水官遂用為都水使者公議莫不駭<lb/>
之論者又謂台符孝先既可以假託他事而恕其本罪<lb/>
即楊汲嘗為户部侍郎一日有大臣言其善治財賦則<lb/>
可以復還戸部矣台符汲孝先同惡一體之人也何獨<lb/>
後汲也彼主張孝先者不過謂孝先以治獄得罪與治<lb/>
水事異用之為都水使者無害也臣尤以為不然若以<lb/>
為事異而用之無害則蹇周輔以鹽法得罪不害復為<lb/>
<pb n="KR2b0019_WYG_402-6a"/>
刑部侍郎矣張誠一以不孝得罪不害復為樞宻都承<lb/>
㫖矣何獨孝先也用此以狥大臣之好惡則可用此以<lb/>
為朝廷之政事則不可也至扵范子竒以河議觀望反<lb/>
覆而得罪未滿嵗也今正當河議未决内外大臣持論<lb/>
不同之際復使子竒為河北轉運使不惟扵河議有害<lb/>
是使異日凡當朝廷大議論者不復以觀望反覆為戒<lb/>
也雖觀望反覆不過罰金展年磨勘而旋踵復用矣豈<lb/>
不為聖政之蠧耶臣扵前月二十四日已曽具狀聞奏<lb/>
<pb n="KR2b0019_WYG_402-6b"/>
乞選擇都水轉運司官至今未見處分伏望聖慈以河<lb/>
北生靈為念特降指揮檢㑹臣前奏早賜施行貼黄稱<lb/>
昔帝堯以鯀方命圯族不欲使之治水今孝先為獄官<lb/>
髙下其手賊害善良正不可以治水也前日大理獄縁<lb/>
台符汲孝先鍜鍊以陷深刑之人今理訴洗雪者不可<lb/>
勝數有司自當條列聞奏以正台符汲孝先之罪也罪<lb/>
猶未正孝先何可遽有擢用也又孝先繆妄人皆知之<lb/>
謂有政譽者非其實也又今日河議朝廷大事也使子<lb/>
<pb n="KR2b0019_WYG_402-7a"/>
竒前日故道之説為是固不當以觀望而變易故道之<lb/>
説為非安有議論大事而鹵莽如此豈不上誤朝廷若<lb/>
使子竒此行不預河議即是子竒雖為轉運使而終無<lb/>
補扵河事徒使議論反覆者視子竒以為理當然耳不<lb/>
復有所懲戒也<hi>十二日子竒改陜西運司本覿自注云四月六日上殿劄子今附  日前奏在</hi>
<hi>三月二十四日</hi>
戊子御延和殿䟽决在京繫囚雜犯死罪以下逓降一<lb/>
等至杖釋之鬬殺雜犯死罪各以差減開封府諸縣見<lb/>
<pb n="KR2b0019_WYG_402-7b"/>
禁罪人應降從徒已上罪送府杖罪委令佐决之<lb/>
己丑天章閣待制知舒州黄履落職差遣如故從右諫<lb/>
議大夫梁燾等言也<hi>三月十四日自閣學士責待制燾言具三月十四日</hi>　詔太<lb/>
師平章軍國重事文彦博可自今後毎十日一赴朝参<lb/>
因至都堂議事仍一月一赴經筵以彦博累章乞致仕<lb/>
故有是命<lb/>
庚寅御從政殿閱諸軍轉員凡三日　右諫議大夫梁<lb/>
燾奏臣伏見春夏大旱陛下祗敬恐懼上承天心靡神<lb/>
<pb n="KR2b0019_WYG_402-8a"/>
不舉未獲嘉應雖隂雲屡起而甘澤不施其故何哉豈<lb/>
天意有所未順而神貺亦以少靳乎隂雲屡起者精誠<lb/>
逹也甘雨不施者和氣隔也臣聞天之沉隂積乆而不<lb/>
雨亦猶人之退託猶豫而不㫁也今者夜多寒氣晝多<lb/>
䝉氣日少清眀之光皆隂盛而陽微臣道强而君徳弱<lb/>
也考之前古尤為誡懼消伏變異正在聖眀伏望睿慈<lb/>
上觀天意下察人情凡朝廷之事聰眀所見洞然無疑<lb/>
謂可施行者皇帝面飭大臣必行之加以剛㫁如是則<lb/>
<pb n="KR2b0019_WYG_402-8b"/>
習扵萬幾之務而聖政日廣真太皇太后保祐之功也<lb/>
惟願深思臣言無惑憸佞之説則上循國體下畏人望<lb/>
臣不勝忘身懇切之至貼黄臣恭謂當今政事有未便<lb/>
扵人情無益扵國體者聖聰必已聞之聖意亦欲改革<lb/>
但牽扵外臣議論疑惑未决優㳺不㫁威徳不振恩澤<lb/>
不浹此所以天示警戒乆隂而不雨也䝉以示君眀之<lb/>
受蔽也寒以示臣强之僣權也若開然洞照奮然獨㫁<lb/>
使大臣畏威而沮伏庶民䝉澤而鼓舞則膏潤之雨清<lb/>
<pb n="KR2b0019_WYG_402-9a"/>
眀之暘以祥來應不待終日矣臣愚不知古義妄言求<lb/>
補聰眀惟陛下試一行之以驗不誣焉燾又奏乞避正<lb/>
殿减常膳申戒中外踈决滯獄以答天變<hi>燾兩奏並據奏議附辛夘</hi>
<hi>前</hi>
辛夘詔時雨乆愆旱災甚廣可自今月十一日後避正<lb/>
殿减常膳仍扵詔内深責予躬庶幾修省以消天變詔<lb/>
曰朕承祖宗之休獲紹大統而渉道日淺昧于致治萬<lb/>
事失中以干隂陽之和乃自冬迄夏旱晹為虐四方之<lb/>
<pb n="KR2b0019_WYG_402-9b"/>
内被災者廣生民嗷嗷無所告勞永惟災變之來盖不<lb/>
虛發意者朕之聽納不得扵理歟賞罰失當而賦税無<lb/>
節歟民力屈竭扵土木之營歟抑忠言壅扵上聞而徳<lb/>
澤不下流歟何大異之滋至也非克己思過洗心修徳<lb/>
其何以答塞天變協致太和可自今月十一日後避正<lb/>
殿减常膳公卿大夫其勉修厥職共圖消復<lb/>
癸巳給事中顧臨為天章閣待制河北路都轉運使朝<lb/>
議大夫直龍圖閣新河北路都轉運使范子竒為陜西<lb/>
<pb n="KR2b0019_WYG_402-10a"/>
路轉運使　翰林學士承㫖鄧温伯翰林學士蘇軾户<lb/>
部尚書李常兵部尚書王存吏部侍郎孫覺胡宗愈等<lb/>
言顧臨資性方正學有根本慷慨中立無所阿撓自供<lb/>
職以来封駮論議凛然有古人之風僥倖之流側目畏<lb/>
憚近聞除天章待制充河北都轉運使逺去朝廷衆所<lb/>
嗟惜方今二聖臨御肅正紀綱如臨等軰正當置之左<lb/>
右以補闕遺或者謂縁黄河輟臨幹治臨之所學寔有<lb/>
大扵治河治河之才固有出臨之上者欲望朝廷選深<lb/>
<pb n="KR2b0019_WYG_402-10b"/>
知河事者以使河北且留臨在朝廷以盡忠亮補益之<lb/>
節右諫議大夫梁燾言臣伏聞誥命給事中顧臨待<lb/>
制河北路都轉運使清議頗為朝廷惜之臨昨任河北<lb/>
轉運使未乆陛下召入為給事中是知臨宜在朝廷故<lb/>
臨論思獻納號為稱職未乆復出為轉運使士論以此<lb/>
疑之未有以識聖意之所在也竊以侍從之官親近主<lb/>
上其進退繫朝廷重輕不宜輙有改易今有轉運使求<lb/>
其在外者宜自有人以給事中求其在内者如臨恐不<lb/>
<pb n="KR2b0019_WYG_402-11a"/>
易得伏望聖慈特賜指揮留臨依舊供職庶朝廷多得<lb/>
正人上下相維共守祖宗之法度紀綱助陛下求治之<lb/>
意焉又言臣近以除授顧臨外任論奏乞留依舊供職<lb/>
未聞别有指揮臣所言在公不敢自廢願為陛下復陳<lb/>
其理焉今為臨計無足議者為國家慮則深可惜之待<lb/>
制侍從之清班也都轉運使外治之劇權也在臨之用<lb/>
固已寵矣為臨之計無足議者也方陛下以大公之道<lb/>
正天下以謹法度眀紀綱之時而臨當官敢為無所回<lb/>
<pb n="KR2b0019_WYG_402-11b"/>
忌獻納之益清議属之一旦輕去左右闕忠規之助是<lb/>
為國家慮深可惜也或謂朝廷以河北事重輟臨以行<lb/>
臣愚以為不然河北之事信為今日之重而宜急才矣<lb/>
未知朝廷之必得其人而不獨在今日也臣竊謂臨誠<lb/>
不冝處外幸陛下留之無疑伏望面詔執政大臣早賜<lb/>
施行貼黄臣恭惟聖意以治河之䇿未决為念如遣臨<lb/>
以給事中出按利害歸奏定議而施行之湏役興復遣<lb/>
循行可也用人之患在扵數易盖乆扵其事則職必舉<lb/>
<pb n="KR2b0019_WYG_402-12a"/>
暫歴驟遷而無成功今聖恩甄擢沉俊公道大行誠願<lb/>
審官試譽以嵗月考其施為宜得人材之實使臨得以<lb/>
展盡底藴又言臣近再論奏乞留顧臨依舊供職未䝉<lb/>
俞允稽之士論深惜其去竊以謂用人之要在審所與<lb/>
宣力四方語才而已至扵賢人君子則自當處内臨之<lb/>
噐用應務無所施而不可堅重不倚議論謹嚴如其人<lb/>
宜在朝廷而不可一日逺去左右也河事雖重擇其精<lb/>
悍敢為曉習利害者宜尚有人使之論思獻納非臨孰<lb/>
<pb n="KR2b0019_WYG_402-12b"/>
為稱任哉伏乞聖慈特賜指揮檢㑹臣前奏施行皆不<lb/>
報　右司諫王覿言新州土豪岑探誘脅良民将圍州<lb/>
城尋已逃竄其脅從之人亦自分散除岑探首惡宜趣<lb/>
追捕其餘本是良民将佐貪功戮及婦女使一方無辜<lb/>
肝腦塗地深可歎駭不知正賊初實有幾而殺戮之濫<lb/>
無慮二千死者銜寃何所申訴比聞朝廷已降指揮止<lb/>
其妄殺而將吏之罪尚置不問伏望速賜裁决　又殿<lb/>
中侍御史吕陶言新州岑探結搆徒衆圍城與官軍鬬<lb/>
<pb n="KR2b0019_WYG_402-13a"/>
敵凡數日潰散歸峒時權廣東經畧司運判張升卿發<lb/>
兵千人令將官童政與一使臣分行捉殺童政等沿路<lb/>
逢人即殺約殺三四千人多是平民及有全家被殺者<lb/>
百姓訴寃至今不已請誅童政以舒寃憤詔童政令提<lb/>
㸃江南西路刑獄鄒極扵䖍州置院按罪以聞<hi>岑探事與蔣之</hi>
<hi>竒相闗去年十一月二十二日</hi>　詔捕盗賞支坊埸錢<hi>政目十二日事</hi>
甲午宰臣吕公著等以時雨不繼詔書責躬乞賜降黜<lb/>
詔不允<hi>新無</hi>　范純仁言臣竊見旱暵作沴兩宫焦勞减<lb/>
<pb n="KR2b0019_WYG_402-13b"/>
膳責躬聳動羣聽臣以輔政無狀已與吕公著等同奏<lb/>
待罪乞行降黜夙夜憂懼思所以消弭災異之術上禆<lb/>
聖猷愚者千慮庶或一得臣觀前代多因災異求訪直<lb/>
言所以宣導人情以消壅蔽自陛下臨御之初即下詔<lb/>
許人實封言事當時臣庶所上封章盈千萬數其中必<lb/>
有可行之事可采之言若收其爝火之微亦可補大眀<lb/>
之照大臣不能遍覧有司憚扵舉行棄擲散遺希獲省<lb/>
録故未能上副陛下求言之意也伏望特降聖㫖下三<lb/>
<pb n="KR2b0019_WYG_402-14a"/>
省樞宻院六曹寺監將前來臣庶應詔所上封章後來<lb/>
不以行與不行據元初承受到都大數目並令檢尋進<lb/>
入然後擇賢明近臣専為縂領仍許扵尚書省閒曹及<lb/>
秘書太常寺國子監王府及應閒慢寺監司局内選擇<lb/>
郎官丞簿博士帖職教授等指射一二十員分擘看詳<lb/>
逐旋節畧𦂳切大意同申三省其有闗乆逺利害未可<lb/>
便行者即行下當職官局及逐處監司相度給與日限<lb/>
具可否保明聞奏其决然可行者便令執政奏擬施行<lb/>
<pb n="KR2b0019_WYG_402-14b"/>
如此則下得芻蕘之言上禆堯舜之治　又尚書諸曺<lb/>
受天下四方牒訴奏請文字多因條禁不便賞罰難眀<lb/>
民情有寃廢置未决方具利害事理懇切申陳盖欲求<lb/>
朝省分眀指揮以判公私曲直而郎官鮮及省覧吏人<lb/>
茍逃日限或為非理阻難或坐條例退回或只判收不<lb/>
行或假勘當住滯其外處監司州縣及訴訟抱寃之人<lb/>
深畏獲怒有司不敢再三論理致下情壅扵上逹隂陽<lb/>
不能交泰比來愆亢或此之由乞降聖㫖取尚書諸曹<lb/>
<pb n="KR2b0019_WYG_402-15a"/>
自去年正月至年終全年承領文字簿書並委御史臺<lb/>
諫官給事左右司郎官分定㸃檢抽索事祖行遣子細<lb/>
看詳定奪其間執文害事不近人情者可并元條刪改<lb/>
其勘當住滯者促令結絶其指揮不當及非理問難鹵<lb/>
莽判收者亦許牒本部再與詳究施行其元行吏人情<lb/>
輕者且與原罪情重者特行懲責庶幾聖政無虧上合<lb/>
天心災異可消和氣可召昔時政府只是中書一處所<lb/>
以事速而人情易通今分為三省庶務益更迂滯兼機<lb/>
<pb n="KR2b0019_WYG_402-15b"/>
事時有漏泄至如陛下欲别擇秦帥却一面將吕公孺<lb/>
不許辭免詔㫖行下盖是闗預處多不相照應以致如<lb/>
此特乞聖㫖宣諭文彦博及執政大臣同議將三省事<lb/>
通為一處復如昔日中書庶幾政事無壅天下受賜更<lb/>
乞宣諭三省樞宻院更切求訪軍民疾苦邊防利害恐<lb/>
有瘴毒之地費人守戍險逺之處勞民供餉若與寛减<lb/>
得乆逺無患便是卿等存心不要更避形迹如此必然<lb/>
益資至化<hi>㸃檢諸曹文字十六日施行看詳封事無行將三省合為一處無行</hi>　監察御<lb/>
<pb n="KR2b0019_WYG_402-16a"/>
史韓川言江南西路轉運副使陳向因縁繆舉移知楚<lb/>
州請重譴以戒諸路詔陳向與小郡知州　樞宻院言<lb/>
今來轉員除諸班直彊人歩軍指揮使已下馬軍副指<lb/>
揮使已上有闕可以轉補外其馬軍使額三百二十一<lb/>
人見管五百七十人副兵馬使額五百三十五人見管<lb/>
六百一十二人各有攅剰人難以逓遷合依轉員令扵<lb/>
轉遷不行處置下名軍員詔權置下名軍使二百二十<lb/>
人捧日龍衞各三十五人拱聖驍騎各五十人雲騎三<lb/>
<pb n="KR2b0019_WYG_402-16b"/>
十人驍勝二十人權置下名副兵馬使一百五十人捧<lb/>
日龍衞各二十人拱聖驍騎雲騎各三十人驍勝二十<lb/>
人<lb/>
丙申分命宰臣執政官吏部尚書蘇頌等朝獻景靈宫<lb/>
諸殿<lb/>
丁酉詔旱暵為災减膳責躬修勤缺政以祈消復尚慮<lb/>
尚書六曹有四方牒訴奏請文字或賞罰難眀或民情<lb/>
有寃廢置未决郎官怠扵省覧吏人茍逃日限非理沮<lb/>
<pb n="KR2b0019_WYG_402-17a"/>
難不行使抱寃之人無所赴愬宜差御史中丞傅堯俞<lb/>
右司郎中杜紘殿中侍御史孫升赴吏部侍御史王巖<lb/>
叟右司員外郎孫覺監察御史韓川赴户部給事中張<lb/>
問監察御史上官均赴禮部左司郎中韓宗道監察御<lb/>
史張舜民赴兵部右諫議大夫梁燾左司郎中范純禮<lb/>
殿中侍御史吕陶赴刑部右司諫王覿監察御史張舜<lb/>
民赴工部㸃檢自去年正月至年終承受到文字抽索<lb/>
事祖行遣次第子細看詳其間有執文害事不近人情<lb/>
<pb n="KR2b0019_WYG_402-17b"/>
者并元條刪改其勘當住滯者促令結絶其指揮不當<lb/>
及非理問難鹵莽判收者亦許牒本部再與詳究施行<lb/>
其元行吏人情輕者且與原罪重者特行懲責令結絶<lb/>
三省樞宻院審度行下用范純仁之言也堯俞以前任<lb/>
吏部侍郎乞換别曹詔與梁燾對換尋詔堯俞勿差<hi>張舜</hi>
<hi>民既赴兵曹又赴工曹當考</hi>　鎮江軍節度使開府儀同三司韓絳<lb/>
言䝉㤙除充集禧觀使臣去冬乆在病告陳乞致仕嘗<lb/>
奉宻㫖令候過先帝大祥從臣所請乃是已有成命伏<lb/>
<pb n="KR2b0019_WYG_402-18a"/>
望曲賜矜恤特依已降宻㫖除臣致仕詔韓絳到京日<lb/>
且令休息候稍任拜起方許朝見所乞致仕宜降詔不<lb/>
允<lb/>
戊戍特降下項權宜指揮付河北河東陜西京東京西<lb/>
淮南路提㸃刑獄司應轄下州軍賊盗並令依此施行<lb/>
自前有犯即依舊法候向去賊盗衰息日即依舊　一<lb/>
羣盗驚劫之處受賊所散財物或雖不受財而為賊應<lb/>
和呌呼負贓控馬之類但曽資助賊勢罪不至編配者<lb/>
<pb n="KR2b0019_WYG_402-18b"/>
委長吏相度情理申牒安撫鈐轄司量度輕重逺近等<lb/>
第編配不得將老小懦弱脅從之人一例施行如有情<lb/>
理大叚重害即具犯狀聞奏　一知强盗死罪受贓依<lb/>
持仗竊盗法如為典賣藏買者各减二等罪至徒者皆<lb/>
配五百里　一强盗該凌遲處斬如能設方略生獲者<lb/>
扵合得賞錢上增支三分　一重法地分强盗見結集<lb/>
作過如照驗見得罪至死即先檢估家産入官以備充<lb/>
賞　一重法地分强盗事雖已發如却自首或自死與<lb/>
<pb n="KR2b0019_WYG_402-19a"/>
免沒納家産及出賞縁坐非重法地分免出賞凖此<lb/>
一犯盗㫁訖扵本家門釘牌書犯狀刑名徒已上能告<lb/>
獲竊盗徒流二人或强盗一名杖罪能告獲竊盗徒流<lb/>
一名並免釘牌再犯者復釘如遷移即申官隨住處釘<lb/>
牌不申官杖八十　一逃亡軍人限指揮到日兩月内<lb/>
扵所在自首身與放罪依舊收管限内捉獲依首身法<lb/>
　一强盗已殺人及強姦或元犯強盗貸命或持杖三<lb/>
人已上該按問欲舉自首應减者並不在减等之例<lb/>
<pb n="KR2b0019_WYG_402-19b"/>
一州縣容縱小民賭博既輸折財本遂致轉為盗賊令<lb/>
按察官察當職官吏如有干小民之譽専務寛縱不行<lb/>
禁戢者即仰奏劾施行　一賊盗稍多處廵檢下見無<lb/>
馬軍者許申本路安撫鈐轄司委自本司相度特許權<lb/>
添差馬軍廵鋪不得過十人　一廵檢下兵士除土軍<lb/>
外但係諸營差到者委自逐州長吏揀選少壯之人不<lb/>
得用優輕一例依名次輪差其不得力人亦許廵檢申<lb/>
所属逐名替換　一縣鎮寨賊盗稍多處如守把兵士<lb/>
<pb n="KR2b0019_WYG_402-20a"/>
至少許申本路安撫鈐轄司委自本司相度特許權差<lb/>
不得過二十人仍支破五分噐甲<hi>此據編録冊増入五月一日錢糧云云舊</hi>
<hi>録二月十六日詔可考</hi>
已亥内出太皇太后手詔曰有司奏受冊當依典故在<lb/>
從吉後夫典冊備物以致隆名國之盛禮也行扵和平<lb/>
之日懼不克稱况今旱暵為虐苗稼將槁民則何罪咎<lb/>
實在予雖責躬永思損膳自戒尚慮無以塞責消變而<lb/>
有司乃扵此時欲以隆名盛禮加我是重予之不徳也<lb/>
<pb n="KR2b0019_WYG_402-20b"/>
所有將來行受冊禮宜權停罷仍詔諸路監司分督郡<lb/>
縣刑獄其繋囚若干人照事理輕者從宜處决配奏未<lb/>
可處决者仍責限結絶其監司如所分地逺力不能徧<lb/>
或有故不可躬行並委官催促以乆愆時雨故也　先<lb/>
是吕公著言六月二十六日行太皇太后冊禮有司先<lb/>
期修製玊冊其文當稱述聖徳臣撰次已畢伏惟陛下<lb/>
以憫雨焦勞責躬减膳未敢上進欲乞特降中詔候八<lb/>
月西京奉安御容禮畢受冊兼秋髙氣清兩宫被法服<lb/>
<pb n="KR2b0019_WYG_402-21a"/>
羣臣稱慶扵行禮為冝太皇太后納其言遂降權罷之<lb/>
詔<hi>此據吕公著家傳</hi>　右司諫王覿言陛下必欲有以感天意<lb/>
即下詔責躬以其未能肅欽以致不肅之罰也然後詔<lb/>
三省以振朝綱去民賊詔樞宻院以嚴邊防治軍政詔<lb/>
六曹寺監以修職事戢胥吏詔御史臺以舉不職詔監<lb/>
司以察縱弛詔郡守以戒媮惰凡政事之不肅者皆修<lb/>
完之如此而雨猶未降臣甘嚴誅以為妄言之戒覿又<lb/>
言書曰惟吉㓙不僣在人惟天降災祥在徳夫人君之<lb/>
<pb n="KR2b0019_WYG_402-21b"/>
徳配乎天地而恊乎隂陽者也故災祥之來皆隨其徳<lb/>
古之人君每見災異則退而自省以修徳焉乃可以變<lb/>
災為祥轉禍為福伏見去嵗以來旱災屡作今春渉夏<lb/>
亢陽尤甚陛下焦勞惻怛精意祈禱靡神不舉而又傾<lb/>
倉廪之積以賑饑省土木之工以寛役親録囚徒赦過<lb/>
宥罪宜可以致雨矣而雨猶未也然則天意亦必有在<lb/>
矣謹按洪範之五事一曰貌貌曰恭恭作肅見扵休徴<lb/>
則曰肅時雨若也夫人君外既有恭莊以著扵貌内必<lb/>
<pb n="KR2b0019_WYG_402-22a"/>
有肅欽以生扵心然後施扵政事一皆主扵肅欽則百<lb/>
官羣吏四方萬里莫敢不肅而天應之以時雨此天人<lb/>
相與之際如影響也恭惟陛下春夏以來凡可以致雨<lb/>
者無所不講而雨猶未應意者欽肅之道或有所未備<lb/>
乎陛下起居語黙多在深宫之中非愚臣所得而見其<lb/>
見扵政事者臣得以言之也夫中都之官雍容飬望者<lb/>
多而紀綱浸隳諸司之吏驕慢玩法者衆而鞭笞罕及<lb/>
此京師官吏之不肅也監司妄意朝廷厭扵督責者以<lb/>
<pb n="KR2b0019_WYG_402-22b"/>
茍簡為適時郡縣妄意朝廷主扵寛大者以縱弛為得<lb/>
計此監司郡縣之不肅也國之㓙人可誅竄以明國之<lb/>
刑者或沮格扵大臣之言民之巨蠧可黜削以釋民之<lb/>
怨者或稽留扵典吏之手此刑罰之不肅也令出惟行<lb/>
弗惟反今發號出令或數日而追或累月而變者此號<lb/>
令之不肅也廣西新州之役以兵將邀功無辜受戮者<lb/>
千餘人逺方之民銜寃無訴矣而乆不正其罪此軍政<lb/>
之不肅也河北塘泊之嶮以大河横流漲為平陸者數<lb/>
<pb n="KR2b0019_WYG_402-23a"/>
百里敵騎之來將通行而無碍矣而莫有任其責者此<lb/>
邊吏之不肅也凡政事之不肅者類如此而求所謂時<lb/>
雨順之不其難哉夫仁恩豈不可致雨而肅欽乃可以<lb/>
致雨者何耶盖肅欽然後仁恩可行也朝廷不肅則小<lb/>
人肆而下有受其弊者矣政事不肅則萬事隳而民不<lb/>
保其生矣夫如是且將救亂之不暇尚何仁㤙之有况<lb/>
可以感天心而致雨乎惟肅欽然後政事修而仁㤙行<lb/>
乃所以致雨之道也然則言動之不可以不肅者臣願<lb/>
<pb n="KR2b0019_WYG_402-23b"/>
躬行之政事之不可以不肅者臣願深圖之庶幾乎雨<lb/>
可致也詔以覿言降詔<hi>舊録云時上未親政姦臣在朝詆誣神考良法善政故天降災</hi>
<hi>若此而覿朋比䝉蔽飾非妄指賊盗敵人而已號新錄辨曰按覿疏論不肅致旱上自聖躬起居朝廷  令以</hi>
<hi>至扵監司守令邊吏軍政各有條理最為盡善而謂之朋比蒙蔽實出誣罔今刪去時上未親政以下四十字</hi>
　侍御史王巖叟言臣前日伏聽徳音以旱暵為災憂<lb/>
勞惻怛發扵至誠引咎自責惟恐有所不及令臣等講<lb/>
求闕失以應天變臣敢不極盡思慮冀補萬分謹䟽三<lb/>
事惟陛下察其愚而憐其志幸甚其一王者之道以<lb/>
<pb n="KR2b0019_WYG_402-24a"/>
篤親親隆仁愛為先也臣聞宗室不係賜名授官孤遺<lb/>
之家二十餘位六十餘人全無禄食朝夕不能自存將<lb/>
有流落之憂京師士民無不傷之皆言雖為踈逺終是<lb/>
宗祖苗裔國家扵事體合有處置不當使若路人視而<lb/>
不恤聞昨因人言已送禮部立法今將半年不見了當<lb/>
惸獨困窮勢何可待臣謂此事若執政大臣留意湏臾<lb/>
之間可以裁定伏望陛下批降指揮更不下禮部只令<lb/>
執政速議可行之法早使宗支霑被聖澤以成王室之<lb/>
<pb n="KR2b0019_WYG_402-24b"/>
美　其二人君之戒在扵偏聽偏聽則生姦生姦則害<lb/>
政矣臣聞昨除工部郎中盛陶為秘書少監既進入告<lb/>
却存勅㫖罷令依舊外人不曉所以共疑朝廷至今未<lb/>
釋若但為到部未乆不可遽遷則衆人之未乆而遷者<lb/>
甚多若謂陶有過惡不可擢任則不聞有臺諫彈奏反<lb/>
覆求之恐是出扵愛憎之偏辭欺惑聖聽甚可畏也按<lb/>
陶素有藝文號為良士在熈寕中為御史當時之事雖<lb/>
不能力奪然聞事事皆曽進諫人以為難不知何人一<lb/>
<pb n="KR2b0019_WYG_402-25a"/>
言而輙罷中外之論以謂善惡不明與奪失當甚損政<lb/>
體<hi>盛陶罷祕少在三月十四日</hi>　其三昔者世居不道自取誅絶固<lb/>
無足哀然世之仁人君子亦欲陛下有以施厚恩崇盛<lb/>
徳臣不忍不言按漢景帝二年呉楚七國反七國宗室<lb/>
遂除其籍至武帝元光二年復七國宗室前絶屬者歴<lb/>
代以為漢武之美今天下皆曰世居之惡非若七國武<lb/>
帝之仁非及陛下臣以謂縁世居絶屬者願陛下亦許<lb/>
復之庶幾一開幽欝有感至和臣不勝愚忠貼黄如䝉<lb/>
<pb n="KR2b0019_WYG_402-25b"/>
允臣所奏乞作聖意批出指揮<hi>王巖叟三事不得其時附未雨前然三事訖不</hi>
<hi>見如何施行也非袒免宗室五月二十二日有詔</hi>　侍御史王巖叟言伏以國<lb/>
家之勢倚以為重在三路而三路常受天下之弊臣竊<lb/>
以為歎息試列近事一二以眀其偏始初刺强丁為義<lb/>
勇非百姓之樂也而三路當之後變義勇為保甲教之<lb/>
以兵人人之所共苦也而三路當之大兵西討深入絶<lb/>
境陜西河東之民身亡家破室廬為空而諸路不預也<lb/>
大河横流瀰漫千里河北之人流離狼狽獨被大害而<lb/>
<pb n="KR2b0019_WYG_402-26a"/>
諸路不預也夫以天下之大不能無非常之事而非常<lb/>
之事常在扵三路雖陛下今日以至静為功以不貪為<lb/>
徳而羗人反覆盟好誰能保之緩急之變所不可知一<lb/>
有震驚則三路先當其擾矣此非臣之過論也臣按祖<lb/>
宗之法坊郭户既不責之以應役又不廹之以輸錢非<lb/>
私扵坊郭之民也平時優㳺以飬其力為緩急用耳今<lb/>
三路坊郭之家兵興河決之餘困窮艱乏非諸路比無<lb/>
事而歛之曾不少假後有非常亦何顔而更取之乎當<lb/>
<pb n="KR2b0019_WYG_402-26b"/>
諸路所無之憂患均諸路所當之賦徭朝廷其亦念之<lb/>
否也今釋其賦以為二邊之備諸路聞之亦不敢以為<lb/>
比耳臣欲乞三路坊郭户新定五分助役錢特罷催納<lb/>
使藏扵其家日益自殖以待朝廷一日之用今未取而<lb/>
無傷後取之而無忌公私之際羙利兩全顧不善哉伏<lb/>
望陛下深考已事之騐早為未然之防不吝小以害大<lb/>
不圖近而忘逺勿廢愚臣之言留神省覧幸甚<hi>從違當考據王</hi>
<hi>巖叟朝論此奏乃以二年四月十八日進呈</hi>　是日巖叟同中丞傅堯俞入<lb/>
<pb n="KR2b0019_WYG_402-27a"/>
對延和殿堯俞先奏旱災乆致陛下焦勞如此由臣等<lb/>
不職太皇太后曰盖由太皇太后無徳干卿等甚事巖<lb/>
叟進曰陛下至誠不息當必有應先是堯俞有一疏請<lb/>
避殿減膳即日行出太皇太后曰卿所言正合太皇太<lb/>
后意即時行矣甚知卿忠又曰太皇太后徳薄深自刻<lb/>
責之語甚多方堯俞進劄論河東兵戍比元豐三年已<lb/>
前多三分之一可令裁約巖叟進劄子論三路坊郭錢<lb/>
乞除免飬民力以待緩急應曰待令施行又論三路用<lb/>
<pb n="KR2b0019_WYG_402-27b"/>
弊乆之甚然納堯俞前啓云更有愚懇上陳應曰何事<lb/>
堯俞曰李清臣非才無補玷位日乆公議不允合罷免<lb/>
應曰為無顯過巖叟曰執政無補即是顯過非當如他<lb/>
人論一事一節為顯過也應曰是則不得力復云别無<lb/>
他只為舊人堯俞曰過眀堂望其自請又不請過奉安<lb/>
不自請不免湏言巖叟進曰此人無亷耻不逐不去過<lb/>
此亦無期矣韓琦受遺猶山陵後便去歐陽修趙槩曾<lb/>
公亮皆相繼去無永住之理若是賢才則臣等惟恐朝<lb/>
<pb n="KR2b0019_WYG_402-28a"/>
廷不留應曰卿等好意應是欲得賢人在官家左右巖<lb/>
叟奏曰臣等區區之心正在此各進劄子讀訖曰將取<lb/>
文字入來又説及旱災當修政事宣諭曰卿等且更講<lb/>
求闕失又曰太皇太后捜尋徧進曰大臣未必能上副<lb/>
聖心之至公應曰若盡至公則人心無不説天意無不<lb/>
順巖叟又奏知熈州趙濟險薄佞邪卑汚貪猥為帥全<lb/>
無儀法將佐僚吏皆苦其蒱愽之戯不稱陛下分閫之<lb/>
寵諂事李憲為帥府憲之床簀溷厠皆親閱視不可不<lb/>
<pb n="KR2b0019_WYG_402-28b"/>
罷黜<hi>濟二月十二日已責</hi>又奏乞罷三路坊郭助役錢曰祖宗以<lb/>
來坊郭户既無應役之科亦無輸錢之法非私扵坊郭<lb/>
之民也以為坊郭之比村農皆出緡錢以為用居常飬<lb/>
之以備緩急耳自王安石用事欲盡天下之利故歛錢<lb/>
及坊郭而坊郭遂困弊有至扵破産之家不能自活者<lb/>
今已復差法則坊郭復當飬之以為非常之用昨有朝<lb/>
㫖罷之一年民心甚安乃復有㫖歛五分臣風聞四民<lb/>
言以為惟此事失望扵朝廷不類兩宫新政臣欲乞特<lb/>
<pb n="KR2b0019_WYG_402-29a"/>
免三路坊郭户五分錢使藏扵其家以待朝廷一日之<lb/>
取與蓄之扵公亦何以異　中書舍人蘇轍言臣伏見<lb/>
二年以來民氣未和天意未順災沴荐至非水即旱淮<lb/>
南饑饉人至相食河北流移道路不絶京東困弊盗賊<lb/>
羣起二聖遇災憂懼傾發倉廩以救其乏絶獨此三路<lb/>
所散已近二百萬斛矣異時賑䘏未見此比然而民力<lb/>
已困國用已竭而旱勢未止夏麥失望秋稼未立數月<lb/>
之後公私無繼羣盗蜂起勢有必至臣未知朝廷何以<lb/>
<pb n="KR2b0019_WYG_402-29b"/>
待此竊見太皇太后陛下清身奉法與物無私皇帝陛<lb/>
下恭黙靖重動由禮義皇天后土照知此心而和氣不<lb/>
應深所未喻不審陛下嘗究其説否臣聞天氣下降地<lb/>
氣上騰隂陽和暢雨澤乃至君廣聽以納下臣盡言以<lb/>
奉上上下交泰元氣乃和今二聖居幃箔之中所與朝<lb/>
夕謀議者上止執政大臣下止諫官御史不過數十人<lb/>
耳其餘侍從近臣雖六官之長皆不能進見而况其逺<lb/>
者乎臣以謂羣臣識慮深淺不同其心好惡亦異故湏<lb/>
<pb n="KR2b0019_WYG_402-30a"/>
兼聽廣覧然後能盡物情而得事實今陛下聽既不廣<lb/>
則所行之事不得不偏聽狹事偏則隂陽亢隔和氣不<lb/>
効必然之理也臣觀祖宗故事百官有司皆得以職事<lb/>
進對從容訪問以盡其情今二聖臨御四方履人主之<lb/>
位而謙恭退托踈逺近臣不行人主之事遂使百官不<lb/>
敢以職事求見臣謂宜因此時眀降詔書許百官面奏<lb/>
公事上以盡羣臣之異同下以閲人才之賢否人心不<lb/>
壅天道必從則乆旱之災庶幾可息臣䝉國厚恩比聞<lb/>
<pb n="KR2b0019_WYG_402-30b"/>
詔書引咎自責避正殿損常膳分命臣僚並赴羣望私<lb/>
心踧踖不敢遑寧輙推天意人事影響之應庶幾有補<lb/>
萬一惟陛下恕其愚僣略賜采擇<hi>轍本集乃以此奏為户部侍郎時所上按</hi>
<hi>奏稱乆旱詔書引咎自責避殿減膳實四月間事也今附未得雨前其從違當考轍十一月二十六日始遷户</hi>
<hi>侍是冬苦寒無復旱矣二年正月四日朱光庭使河北賑饑民</hi>
</p>
<p>
</p>
  </div>
</body>
</text>
</TEI>
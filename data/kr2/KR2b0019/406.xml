<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻四百二</head> <lb/>
    <p>
<pb n="KR2b0019_WYG_406-1a"/>
欽定四庫全書<lb/>
　續資治通鑑長編巻四百二<lb/>
　　　　　　　　　　　　　宋　李燾　撰<lb/>
　　哲宗<lb/>
元祐二年六月辛巳朔羣臣上表乞舉樂答詔不允自<lb/>
是五上表乃從之　京東路體量賑濟王古奏知鄆州<lb/>
滕元發存撫流民有方賜詔書奨諭<hi>元發本傳云云</hi>
壬午神宗皇帝乳母秦晉國安仁保祐夫人張氏以守<lb/>
<pb n="KR2b0019_WYG_406-1b"/>
永裕陵進封呉楚國安仁賢壽夫人<hi>御集在四日</hi>
癸未詔應官員差出違法者不得以差出月日理為考<lb/>
任若不滿十日或不妨本職或己申陳而不為施行者<lb/>
並聽理<lb/>
甲申承議郎彭汝礪為起居舎人執政有問新舊之政<lb/>
者汝礪曰政無彼此之辨一於是而已今所變更大者<lb/>
取士及差役法行之而士民皆病未見其可也<hi>此據曽肇誌汝</hi>
<hi>礪墓當考</hi>　吏部郎中王陟臣為右司郎中工部員外郎王<lb/>
<pb n="KR2b0019_WYG_406-2a"/>
古為吏部員外郎户部員外郎張詢權發遣兩浙路刑<lb/>
獄　尚書省言凖内降河南府法曹參軍劉堂近進春<lb/>
秋義及元豐八年六月後累上封事皆有可採宜觀其<lb/>
人材特與錄用請令吏部與循一資仍注陜西邊郡職<lb/>
官差遣從之　中書省言編排神宗皇帝御製所狀請<lb/>
除應干邊機嚴密文字更不纂集自餘常行約束雖干<lb/>
邊事並著于篇别為巻帙至成書惟不以賜臣下從之<lb/>
　鄜延路經畧使趙卨言聞蘭州進築西關城又聞欲<lb/>
<pb n="KR2b0019_WYG_406-2b"/>
増展康古寨此皆西夏必爭之地請降約束諸路各守<lb/>
舊疆不宜更有侵占詔游師雄與劉舜卿相度可與未<lb/>
可修移如何措置不致生事可以趣辦初王師拓土至<lb/>
枹罕始建州縣嘉勒氏餘種獨董戩尚存退保青唐國祚<lb/>
不絶如綫其首領果莊誘知河州景思立偏将王寜㑹<lb/>
踏白城伏發二将俱沒自是果莊頗自矜大函二将首<lb/>
級時出之以懾制西域于闐等諸國皆畏憚之董戩藉<lb/>
此一戰之勝遂復其國而王師亦不復西矣神宗深軫<lb/>
<pb n="KR2b0019_WYG_406-3a"/>
之乃下詔獲果莊官正使金帛各數千命李憲等購之<lb/>
十餘年不能得竟以漢爵縻之嵗有廩賜元祐初専務<lb/>
安靜罷制置府减戍卒削冗官握兵将帥相繼以罪罷<lb/>
去由是果莊有窺覬故土之心與夏國隂相結連約分<lb/>
其地自引兵攻南川寨城洮州使其子結斡磋詣總噶爾<lb/>
請益兵為入㓂之計鄂特凌古以鞍馬報聘甚厚遣人鬻<lb/>
馬漢界結屬羌為内應凡受其要約者以堊本族蕃塔<lb/>
為驗自熙河五郡秦渭文龍階成等州及鎮戎軍徳順<lb/>
<pb n="KR2b0019_WYG_406-3b"/>
軍兩軍堊蕃塔而應之者十已七八而人不知也知岷<lb/>
州种誼獨刺得其情以為不除果莊邊患不能息乃暴<lb/>
其姦狀條具攻取大利申經畧司凡十餘狀不報遂聞<lb/>
于朝廷朝廷下其議於經畧司經畧司輙沮抑朝廷疑<lb/>
之<hi>此已上並據張舜民所作种誼墓志</hi>擇可使者與邊臣共議執政言游<lb/>
師雄可使時師雄為軍器監丞即命師雄徃熙河蘭㑹<lb/>
勾當公事師雄乃言奉使絶塞兵謀軍勢間不容髪俟<lb/>
中覆則失機㑹欲如古者大夫出疆遇事得専決詔許<lb/>
<pb n="KR2b0019_WYG_406-4a"/>
之<hi>游師雄行邊實錄不書其初命因與劉舜卿相度城月西關附見於此師雄為軍器監丞政目在元年十二</hi>
<hi>六日師雄行邊以七月三日至熙河則其發京師亦必在五月末六月初也六月八日師雄又請勞問包順等</hi>
<hi>實録始載其出使官名蓋此時師雄受命尚未久耳不知實錄不詳載師雄初命何故當考編年稱師雄以四</hi>
<hi>月行邊因果莊犯南川寨城洮州即載之按四月五日洮東安撫司言結斡磋入㓂詔劉舜卿相度備禦二十</hi>
<hi>二日舜卿言已令鄂特凌古約束果莊是月朝廷蓋未遣使也五月十三日密院奏熙河等處累言西蕃與夏人</hi>
<hi>約和犯定西城殺吳猛又犯蘭家堡詔趙禼密探因依此時蓋亦未遣使也十八日洮東安撫司言西賊以五</hi>
<hi>月二日圍南川寨詔劉舜卿救援二十四日密院又言未見奏到解圍次第然則遣師雄必在此時但實錄院</hi>
<hi>偶失書耳編年云四月遣師雄誤也果莊城洮州月日當更考之不載師雄初命蓋崇寜史官抹殺元祐功狀</hi>
<pb n="KR2b0019_WYG_406-4b"/>
<hi>故也紹興史官亦弗詳考惜哉張舜民游師雄墓誌云二年春遷軍器監丞夏四月吐蕃㓂邊其酋長果莊青宜</hi>
<hi>結素號桀黠熙寜中陷河州踏白城殺主将景思立者自元祐以來例行姑息因乗間脅屬羌結夏賊為亂謀</hi>
<hi>分據熙河朝廷患之擇可使者與邊臣措置僉以師雄行邊師雄奏以為奉使絶塞兵謀軍勢間不容髪俟中</hi>
<hi>覆則失機㑹欲如古者大夫出疆之事上允其請許以便宜從事師雄既至諜知西夏聚兵于天都山前鋒已</hi>
<hi>屯通逺境上吐蕃之兵欲攻河州果莊又欲以别部出熙州師雄将先發以制之告於熙帥劉舜卿曰彼衆我</hi>
<hi>寡奈何師雄曰在謀不在衆鬬智不鬬力此機一失後將噬臍儻不濟焉願為首戮議三夕而後從之分兵為</hi>
<hi>兩道姚兕將而左破倫布宗城斬首一千五百級攻嘉木卓城斷黄河飛橋青唐十萬之衆不得渡种誼将而右</hi>
<hi>破洮州擒果莊及大首領九人斬首一千七百級餘衆奔潰溺死者數千人洮水為之不流遺鎧仗芻糧數萬</hi>
<pb n="KR2b0019_WYG_406-5a"/>
<hi>於是奏㨗曰臣聞憺天威震皇武所以討不庭也今西夏受冊而弗謝輙隂援吐蕃果莊結釁犯順作姦欲為</hi>
<hi>邊患臣與主帥合謀將義兵行天誅賴陛下聖神陷陳克敵斬獲以萬計生擒元惡繫送北闕下願戮尸藁街</hi>
<hi>蠻夷邸間以示萬里書奏百僚班賀遣使告裕陵朝廷欲厚賞師雄而言者謂邀功生事必開邊隙甚者則欲</hi>
<hi>坐以擅興遂薄其賞止遷奉議郎賜緋先是青唐酋長立來告主帥曰董戩死鄂特凌古祕不發喪詐以為當嗣</hi>
<hi>請於朝廷已而復殺黄戩妻森摩氏囚温錫沁部族首以領國人怨之若中國以兵問罪於境上當殺鄂特凌古</hi>
<hi>獻願立董戬之後以安國人主帥未納師雄方使而聞之喜曰此天贊我也具利害上於朝且曰若遣趙醇忠</hi>
<hi>於青唐城依府州折氏世受封爵則西方可保百年無變矣㑹果莊就擒其事遂寢青唐録云師雄以七月三</hi>
<hi>日至熙州聞夏人遣大首領威明阿烏徃青唐計事鄂特凌古囚本朝使者髙昇兼聞鄂特凌古殺其國母森摩氏</hi>
<pb n="KR2b0019_WYG_406-5b"/>
<hi>國人怨之師雄奏乞因人心誅鄂特凌古立趙醇忠又奏乞先出兵伐其謀不報按青唐録先云三月果莊㓂洮</hi>
<hi>州擄趙醇忠不知醇忠何時得脱今又議立之</hi>
丙戌詔賜揚王婦崇國夫人馮氏為希真凝寂大師賜<lb/>
紫衣法名守冲居瑶華宫馮氏在元豐中以揚王不睦<lb/>
聽離送瑶華宫入道未賜法名師號故有是命<lb/>
戊子以刑部侍郎范百禄為吏部侍郎鴻臚卿孔宗翰<lb/>
為刑部侍郎殿中侍御史上官均言宗翰行義無聞才<lb/>
識闇滯外有端愿之表内無剛毅之操屢典藩郡皆無<lb/>
<pb n="KR2b0019_WYG_406-6a"/>
善狀擢貳秋官士論不允乞追寢新命凡三奏不報<lb/>
太常少卿趙君錫為給事中朝散大夫御史中丞兼侍<lb/>
讀傅堯俞為龍圖閣待制知陳州王巖叟既辭起居舎<lb/>
人以直集賢院知齊州堯俞乃言與巖叟事始末同願<lb/>
并罷中丞補外故有是命<hi>張舜民事已用王巖叟繫年編修劉摯行年記三年六月</hi>
<hi>八日載其事大畧與巖叟同今附注此中丞傅堯俞為龍圖閣待制知陳州前除吏部侍郎不行先是御史張</hi>
<hi>舜民上䟽論西鄙事大槩謂夏人政亂權歸梁氏已久自秉常死挾乾順専横滋甚去年雖數遣使入朝然强</hi>
<hi>臣爭權傳聞多端乾順之存亡蓋未可知朝廷未宜遽加爵命近所差封冊使劉奉世及所賜金帛願勿遣前</hi>
<pb n="KR2b0019_WYG_406-6b"/>
<hi>止縁文彦博欲優假奉世為此過舉今戎人桀驁宜加兵問其罪詔罷舜民御史依舊以祕閣校理判鼓院於</hi>
<hi>是臺諌官交章言舜民慷慨有大節習知西事今不攷其言當否徒以言及權貴而罷非是願還言職章至數</hi>
<hi>十中㫖令三省樞密院召傅堯俞欽之諫議大夫梁燾况之侍御史王巖叟彦霖左司諫朱光庭公掞右司諫</hi>
<hi>王覿明叟殿中孫升君孚御史韓川源伯赴都堂出示舜民本章仍諭以不獨妄詆大臣且今日朝廷務以徳</hi>
<hi>懷逺人以安邊息民而謀動師旅非體國也然知其無他止換京局恐外廷不知故宣諭如此堯俞等退終援</hi>
<hi>前論不已而丞雜因言殿中吕陶御史上官均皆為臣等言亦曽論留舜民各於坐中誦其䟽中語今都堂之</hi>
<hi>召不及二人設有欺紿之人在言路恐陛下難取信也有㫖二人分析陶狀云始欲論之其後竟寢均狀云實</hi>
<hi>有疏不妄因言巖叟曾以小簡詢臣舜民事其意是率臣並論因録其簡連上燾一日面詰給事中張問以不</hi>
<pb n="KR2b0019_WYG_406-7a"/>
<hi>能駮還舜民制命是失職也老而不任職又貪禄不去是不知世所有亷恥也升因劾奏問不職而疏引燾語</hi>
<hi>既而中㫖付三省曰巖叟光庭覿川久在言路多所補益宜稍遷擢巖叟起居舎人光庭覿左右司郎官均川</hi>
<hi>並殿中陶左司諫燾於禁省詬同列升朋附燾燾可修撰知潞州升本官知濟州以起居舎人孔文仲經父為</hi>
<hi>左諌議大夫杜純侍御史賈易左正言於是巖叟等皆避新命而巖叟懇請外補以直集賢院知齊州堯俞改</hi>
<hi>吏部侍郎兼侍讀如故堯俞言臣之事與巖叟始末同願并補郡故有是命此一段事子適當時政記備書之</hi>
　熙河蘭㑹路經畧司言縁邊安撫司狀體訪得温錫<lb/>
沁并烏戩新雅克等以次首領部落皆有向漢之意請遣<lb/>
人偵伺敵情庶緩急應副不失機㑹詔令劉舜卿詳加<lb/>
<pb n="KR2b0019_WYG_406-7b"/>
審察以前後事按驗得實果是向順即以應加賜官職<lb/>
請受從宜許訖條具奏請降給宣誥如欲并部族投歸<lb/>
未可輕許慮變詐未定止當諭以近邊無地可居毋去<lb/>
邈川恐為夏人所據若鄂特凌古等非理相侵即漢家自<lb/>
當與汝為主之意所奏緩急應副一節若鄂特凌古并果<lb/>
莊日近却自款服依舊通和止是本蕃與温錫沁交爭<lb/>
即當與不常應副更須審度事機措置無失中國大信<lb/>
自貽邊患仍具利害以聞　樞密院言元豐八年四月<lb/>
<pb n="KR2b0019_WYG_406-8a"/>
八日朝㫖應見謝并軍廻過軍並權令門見謝按乾興<lb/>
元年例軍廻人兵並係引見詔依舊引見　宣徳郎熙<lb/>
河蘭㑹路勾當公事游師雄言本路近上首領如包順<lb/>
趙醇忠李竒爾華等最為効力先朝毎因遣使多令慰勞<lb/>
間有錫賚所以蕃情感悦今來奉使本路未審許與不<lb/>
許如故事詔師雄宣道朝廷存撫之意仍令劉舜卿審<lb/>
度合賜物等第於隨軍庫取索令經畧使諭㫖給賜<lb/>
京東東路安撫使司言樞密院劄子諸路廵檢下土兵<lb/>
<pb n="KR2b0019_WYG_406-8b"/>
以元額之半差禁軍其見今數多處候有闕差禁軍填<lb/>
今來逐處廵檢下土兵内各有馬軍若一例减半縁有<lb/>
無馬軍處其馬軍欲請全留却於歩軍内通减一半從<lb/>
之　復懷州修武鎮為縣<lb/>
己丑户部請應常平穀價比市價不虧或雖虧而貴賤<lb/>
通計不及一分者移轉運司兊充和糴或指二税聽人<lb/>
户從便納錢虧及一分以上即不以年限兊轉運司新<lb/>
穀麤細色不同者依倉例比折無可兊聽出糶若三年<lb/>
<pb n="KR2b0019_WYG_406-9a"/>
以上虧及三分亦許糶或曉諭人户願請者聽仍隨夏<lb/>
秋税納不得過兩料願納錢者依糴價並免出息從之<lb/>
　權知開封府錢勰言請於元豐令部送罪人條注文<lb/>
稱編管移鄉人差遞舖下添入開封府情重人依配軍<lb/>
法庶免縱失之弊從之諸路凖此<hi>新無</hi>
辛卯勰又言近制疎决朝廷差臺官催促諸縣禁囚慮<lb/>
諸縣懼見㸃檢以不圎公事便行申解遂差推判官一<lb/>
員將帶人吏及法司一名與府界提刑分詣諸縣催促<lb/>
<pb n="KR2b0019_WYG_406-9b"/>
决遣本府毎遇非次疎决并盛暑嚴寒在京差官催促<lb/>
結絶畿内諸縣禁繫人數不多兼近者朝廷添置提刑<lb/>
與提㸃司係監司兩員逐時廵按不容留滯今本府事<lb/>
多推判官毎季差出委有妨闕欲請凡遇疎决如不差<lb/>
御史即本府轉官下縣如故從之<lb/>
壬辰詔臣僚開啟坤成節道場齋筵許依例用樂　熙<lb/>
河蘭㑹路經畧司言西賊㓂定西城權監押吳猛等戰<lb/>
死詔猛及死事兵校等第推恩加賜其輕重傷中人令<lb/>
<pb n="KR2b0019_WYG_406-10a"/>
經畧司依條格施行　刑部言責降人延福宫使宣州<lb/>
觀察使提舉明道宫李憲當檢舉牽叙詔更候一期取<lb/>
㫖　户部言淮南河北京東京西府界今嵗夏麥豐熟<lb/>
穀價頗賤欲下逐路提刑司令州縣比市價添錢收糴<lb/>
向去有價或不虧元本便許變轉兊糴其無省倉兊支<lb/>
不行處即量數目仍依條勿過二年之數從之<lb/>
甲午詔以大熱權停在京工役三日<hi>御集六月十三日</hi>　承議<lb/>
郎祕閣校理張舜民通判虢州<hi>政目十二日事三年閏十二月六日改秦鳳提</hi>
<pb n="KR2b0019_WYG_406-10b"/>
<hi>刑</hi>　樞密院言元豐七年承㫖司傳宣樞密院殿前指<lb/>
揮使左右班槍手可各以五分為額餘悉改充弓箭手<lb/>
竊詳先為在京馬軍全廢槍手其諸班槍手有闕無人<lb/>
揀填遂有上件宣㫖近因殿前馬歩軍司奏請在京馬<lb/>
軍復置一分槍手并諸班槍手並依舊教閲詔元豐七<lb/>
年宣㫖更不施行<hi>五月二十七日可考</hi>　資政殿學士通議大夫<lb/>
知河陽李清臣言河陽乞置教授一員以新授雄州防<lb/>
禦推官知楚州漣水縣丞陳申之充從之　詔郭逵罷<lb/>
<pb n="KR2b0019_WYG_406-11a"/>
廣州觀察使知河中府除左武衛上将軍提舉崇福宫<lb/>
先是逵知潞州河東轉運使論逵言語蹇緩歩履艱難<lb/>
請别與差遣以安老疾㑹逵徙知河中府亦露章祈免<lb/>
故有是命<hi>河東轉運使姓名當檢附</hi>　復洺州曲周鎮為縣<hi>九月甲戌復為</hi>
<hi>鎮</hi>
丙申詔坤成節後一日宴於集英殿<lb/>
丁酉開封府言續降朝㫖河北河東陜西京東京西淮<lb/>
南路開封府界竊盗贓滿五百文以上并强盗不該刺<lb/>
<pb n="KR2b0019_WYG_406-11b"/>
配内杖罪免决徒减從杖並給招軍例物刺填本處或<lb/>
鄰州廂軍看詳在京犯盗一貫至徒即無編管六貫已<lb/>
合刺配行此重法尚無畏懼欲請本府界有犯更不行<lb/>
减免並凖法斷罪給例物刺充廂軍詔開封府界竊盗<lb/>
贓滿一貫以上并强盗不該刺配從所請　刑部言在<lb/>
京寺監等官司元祐元年合該比折功過有一百九十<lb/>
餘處未到縁自來未有條限體式以此不得齊足今都<lb/>
官修立到比折人吏功過體式一本望詳酌施行仍限<lb/>
<pb n="KR2b0019_WYG_406-12a"/>
次年三月終已前關申本部如有違限其合干人等並<lb/>
關所屬施行從之<hi>新無</hi>
戊戌詔坤成節依天聖三年長寜節故事文武百官諸<lb/>
軍將校於崇政殿上壽及許臣僚進奉内外命婦前三<lb/>
日各進香合至日入内上壽<lb/>
己亥詔宣徳郎陜西買馬監牧司勾當公事髙士英特<lb/>
差充太僕寺丞候現任官内一員闕日更不差人　又<lb/>
詔河東陜西官入便職田俸餘錢毋得過半仍令所屬<lb/>
<pb n="KR2b0019_WYG_406-12b"/>
州軍審實保明以制置解鹽司乞罷飛兊錢法故也<hi>新無</hi>
辛丑同知樞密院事安燾知樞密院事<hi>御集在十七日丁酉</hi>　先<lb/>
是著作佐郎兼侍讀范祖禹<hi>按本傳祖禹上是疏時已為著作郎兼侍講與此小</hi>
<hi>異</hi>上疏太皇太后曰先帝厭代諒闇三年今祥禫将終<lb/>
即吉方始服御器用内外一新奢儉之端皆由此始臣<lb/>
以為珠璣金玉之飾錦繡纂組之工凡可以蕩心悦目<lb/>
者不宜有加於舊増多於前也皇帝方嚮儒術親學問<lb/>
睿質日長聖性未定覩儉則儉覩奢則奢陛下所以訓<lb/>
<pb n="KR2b0019_WYG_406-13a"/>
導聖徳者宜動皆有法不可不慎也陛下若崇儉樸飭<lb/>
正後宫以輔養皇帝之徳使目不視靡曼之色耳不聽<lb/>
滛哇之音非禮不言非禮不動則學問日益聖徳日隆<lb/>
此宗社無疆之福也臣聞奉宸庫已取珠子六十斤户<lb/>
部已用金至三千六百兩不為不多矣臣所以先事而<lb/>
言恐増加無已滋長侈心也故願預為之防止於未然<lb/>
及是服除將開樂置宴祖禹又上疏言君子之於喪服<lb/>
以為至痛之極不得已而除之若以開樂故特設宴則<lb/>
<pb n="KR2b0019_WYG_406-13b"/>
似除服而慶賀非君子不得已而除之之意也臣伏請<lb/>
雖至七月其開樂宴亦更不作惟因事則聽樂庶合先<lb/>
王禮意　左司諫吕陶言伏聞國朝故事祥禫既除有<lb/>
開樂一宴近來中外諠傳謂已擇日排辦旦夕必行此<lb/>
禮臣愚尚竊疑之蓋自春徂夏旱暵為災陛下憂勞恐<lb/>
懼避殿减膳精誠祈禱夙夜不遑以至過自貶損權罷<lb/>
受冊務答天心冀享嘉應此乃曠古未有之事天下幸<lb/>
甚今羣臣屢拜封章乞從禮聽樂陛下批詔未䝉允許<lb/>
<pb n="KR2b0019_WYG_406-14a"/>
乃是未有開宴之期而中外相傳皆謂宴在旦夕似於<lb/>
事體未便伏乞宣諭有司一就坤成節賜宴則於禮文<lb/>
亦非疎簡内可以隆二聖慈孝之徳外可以稱上帝眷<lb/>
佑之意又言英宗朝八月將宴後苑劉庠言去日食近<lb/>
非畏天之意特為罷之神宗朝四月将宴富弼以災異<lb/>
為言亦䝉嘉納今旱暵之沴雖已消弭而天道尤宜欽<lb/>
畏願陛下以無災而懼為徳天下幸甚<lb/>
壬寅詔近臣文武百僚累表請聽樂雖已降㫖勉從所<lb/>
<pb n="KR2b0019_WYG_406-14b"/>
請而有司援引故事欲開樂宴於禁中福寜殿次紫宸<lb/>
殿廼者旱災責躬省過今天意始有消復而又神宗皇<lb/>
帝禫除未遠何可遽特開樂為宴宜行寢罷其用樂候<lb/>
遼國人使到闕日依例　又詔自今沿邊臣僚奏請創<lb/>
置更易事並先行下本路經畧安撫司詳度利害以聞<lb/>
　詔尚書侍郎内外學士待制兩省臺官左右司郎官<lb/>
諸路監司各更舉堪重法地知縣縣令一員從三省請<lb/>
也　權知桂州兼管勾廣南西路經畧司苖時中奏儂<lb/>
<pb n="KR2b0019_WYG_406-15a"/>
順清占奪任峒與梁賢智父子互相賊害請将順清并<lb/>
家屬就湖南近裏州軍編管依例給田土令耕樞密院<lb/>
言任峒元係儂順清父子管勾雖因梁賢智父子占奪<lb/>
不當私相讎殺及與廣源州楊景通交通已該登極大<lb/>
赦請特依歸明人例與茶酒班殿侍其家屬令廣南西<lb/>
路經畧司差人押送道州給賜田土羈縻無令出入從<lb/>
之　復雅州百丈鎮為縣<lb/>
甲辰右司諫賈易言朝廷改復差役蓋得先王輕徭息<lb/>
<pb n="KR2b0019_WYG_406-15b"/>
民之意而推行之初未究利害故郡縣之吏措置多不<lb/>
如理今雖設為條目隨其風俗所便付諸路奉行又令<lb/>
詢究其未善者以聞而數月之久蔑有言者蓋監司守<lb/>
令不以公義竭心茍且因循期於不違法令而已且用<lb/>
民之力貴輕取民之財貴寡竊聞州縣有户少而役多<lb/>
者不獨被差頻併兼難得及期而替是使無復休息也<lb/>
又單丁女户官户寺觀出錢助役比於實役之人所費<lb/>
乃多數倍者亦有出錢至少纔百分之一者衆口一辭<lb/>
<pb n="KR2b0019_WYG_406-16a"/>
謂失輕重勞逸之實欲乞擇郎官練逹吏事者出按諸<lb/>
路授以條目體問民庶如實有妨公害民之事州縣聞<lb/>
知而不申監司監司受申陳而不加察亦不逹於朝廷<lb/>
具事劾奏詔下諸路監司限指揮到一月内條析以聞<lb/>
又言看詳訴理斷遣所請令據見在訴理案狀疾速看<lb/>
詳及令刑部大理寺開封府應文字速令檢送從之<lb/>
河東經畧安撫使曽布言河外上畨四将毎将内抽减<lb/>
歩軍赴嵐石州分擘沿河等處差使代開封府界第五<lb/>
<pb n="KR2b0019_WYG_406-16b"/>
将兵馬歸營及赴岢嵐火山軍駐劄代東兵兩指揮赴<lb/>
太原府就食從之　樞密院言上四軍闕額馬軍司見<lb/>
用减指條招揀人添填竊詳上軍兵士雖有招法許令<lb/>
减指其揀填即無减指明文兼中軍見闕人數不少若<lb/>
用减指揀填上軍即中軍闕數愈多欲上軍闕額今後<lb/>
並依等杖招揀人添填<hi>新無</hi>又言昨為熙河蘭㑹路戍兵<lb/>
數多尋以年滿二千餘人節次抽减歸營兼本路即目<lb/>
見管戍兵比額尚多一千三百餘人今朝㫖令熙河蘭<lb/>
<pb n="KR2b0019_WYG_406-17a"/>
㑹路都總管司遇本路緩急闕人許於秦鳳路勾抽一<lb/>
将應副縁本路即目事宜之後慮向秋闕人防守欲熙<lb/>
河蘭㑹路都總管司遇本路緩急闕人聽全勾秦鳳路<lb/>
九将應副差使從京差歩軍五指揮赴永興軍商虢州<lb/>
權駐劄以備秦鳳路勾抽並從之<hi>青唐録云朝廷出兵百五十指揮無慮七</hi>
<hi>萬餘人戍邊即此事也事在游師雄出使後二十日青唐録乃先載之蓋取行文順便耳今從實録</hi>　詔<lb/>
三京及帶一路安撫總管鈐轄知州闕轉運提㸃刑獄<lb/>
官兼權餘州以次官或轉運司選官權攝武臣知州闕<lb/>
<pb n="KR2b0019_WYG_406-17b"/>
安撫鈐轄司選官權内河北陜西安撫本路闕官許牒<lb/>
轉運司權差前此武臣有闕帥臣與監司互差定州安<lb/>
撫司以為言著為令<lb/>
丙午以邈川首領結約特為三班奉職結約特位次温錫沁<lb/>
統衆五千嘗遣蕃部策凌出漢報果莊築洮州城事為<lb/>
鄂特凌古所得慮謀泄領妻子歸順故有是命　朝請大<lb/>
夫權陜西轉運判官孫路言修築蘭州西關堡畢客省<lb/>
使榮州團練使知蘭州王文郁等望優賜推恩詔孫路<lb/>
<pb n="KR2b0019_WYG_406-18a"/>
王文郁支賜銀絹各一百匹兩降敕書奨諭走馬承受<lb/>
以下各以等第减年磨勘敢勇壕寨賜銀絹有差　禮<lb/>
部國子監言上善齋學生虞承於元豐元年中曽告論<lb/>
太學升補事請特賜屏斥從之　詔西平州武勝軍都<lb/>
統制韋公意許依西南龍羅方石張蕃例五年一貢以<lb/>
七十人為額貢物止納宜州計直恩賞館劵回賜供給<lb/>
犒設等並凖石蕃例從廣南西路經畧司請也　又詔<lb/>
河北保甲投充在京上四軍如呈試弓弩不合格者許<lb/>
<pb n="KR2b0019_WYG_406-18b"/>
令再試不中及不願者揀填次軍<hi>新無</hi>
丁未詔依汝州所請强盗三人以上許權依重法地分<lb/>
仍令刑部候盗賊衰息奏取㫖<lb/>
戊申朝散郎太常博士丁騭為右正言<hi>丁騭吕公著掌記云丁騭自行</hi>
<hi>新法不肯為知縣故至今資叙不振已除太常博士正言</hi>元年九月朱光庭王覿遷<lb/>
司諫左右正言闕而不補踰半年騭始得之騭武進人<lb/>
自行新法即不肯為知縣折資監當㡬二十年人多稱<lb/>
之其得太常博士因王覿薦也<hi>丁騭墓誌蒋之竒作元祐九年二月騭卒官宿</hi>
<pb n="KR2b0019_WYG_406-19a"/>
<hi>州之竒云從臣蘇轍劉攽張問曽肇孔文仲列薦於朝胡宗愈又薦之司馬光光曰士大夫無不登光門者而</hi>
<hi>騭不來真自重之士監司皆言騭信道篤不違所學恬處二十年不屑求進久之乃除太常博士</hi>　朝<lb/>
奉郎充集賢校理趙挺之承議郎方䝉宣徳郎宗正寺<lb/>
丞趙㞦並為監察御史<hi>紹聖四年五月新授試吏部侍郎葉祖洽奏伏見屯田貟外郎</hi>
<hi>方䝉學有師法趣守剛正頃任元祐御史彈擊朱光庭賈易等風節凜然如光庭輩當時俱有當路主張之人</hi>
<hi>而䝉抗論益堅不畏强禦尋以家難去職比服滿還臺不令復位卒補逺官終始不渝尚稽進擢物論未允加</hi>
<hi>以嘗任畿邑政事有聞舉以代臣實允公議吕公著掌記云方䝉與吳師仁同學已除監察七月十六日吕陶</hi>
<hi>言挺之䝉八月十六日乙卯十月二十一日己亥二十六日甲戌猶言事</hi>　權陜西轉運副<lb/>
<pb n="KR2b0019_WYG_406-19b"/>
使朝奉大夫葉康直為直龍圖閣知河中府先是康直<lb/>
除直龍圗閣知秦州曽肇蘇轍鮮于侁皆論康直在涇<lb/>
原時不法事既寝新命且下轉運司究實凡累月無所<lb/>
得仍復授以直龍圖閣徙河中<hi>此據張舜民所為康直墓碑增入去年十一月</hi>
<hi>二十四日自運副除小龍帥秦曽肇繳之十二月六日蘇轍再繳今年二月二十八日罷除命於是復除小龍</hi>
<hi>改河中七月二十二日仍帥秦</hi>　權知滄州朝請郎李南公權陜西轉<lb/>
運副使朝請大夫司農少卿韓正彦知滄州朝奉大夫<lb/>
宋彭年為司農少卿　禮部太常寺言先朝舊制車駕<lb/>
<pb n="KR2b0019_WYG_406-20a"/>
上元節以正月十一日詣興國寺啟聖院朝謁太祖皇<lb/>
帝太宗皇帝神御下元節詣景靈宫朝拜天興殿朝謁<lb/>
真宗皇帝仁宗皇帝英宗皇帝神御殿今請毎年四孟<lb/>
月分定朝拜朝見去處自将來孟秋月為始其日不當<lb/>
親獻處並差官分獻初詣天興殿保寜閣天元殿太始<lb/>
殿次詣皇武殿麗極殿大定殿煇徳殿次詣熙文殿衍<lb/>
慶殿美成殿次詣治隆殿宣光殿從之仍自來年孟春<lb/>
為始所有今年孟秋孟冬並依例差官分詣行禮<hi>七年九月</hi>
<pb n="KR2b0019_WYG_406-20b"/>
<hi>八日范祖禹議北郊云云可考紹聖二年十二月二十六日改此制</hi>　左諌議大夫孔文<lb/>
仲言知潤州朱服在任偃蹇不省職事郡政一付屬吏<lb/>
獨厚飾厨傳曲為迎奉以沽使客之譽希合觀望滅裂<lb/>
法令張榜通衢應公私債負一例倚閣母妻生日當日<lb/>
合决罪人並皆釋放乞體量施行以肅驕慢之吏詔令<lb/>
兩浙轉運司體量詣實以聞<hi>八月七日服改福州</hi>　秦鳳路經畧<lb/>
司言秦州甘谷城駐劄本路第三将姚雄申有西賊人<lb/>
馬侵犯隆諾特堡地分已逐出界奪到西賊戰馬六匹詔<lb/>
<pb n="KR2b0019_WYG_406-21a"/>
秦鳳熙河蘭㑹路經畧司疾速體究西賊侵犯之因係<lb/>
若干人數曽無與官軍鬭敵及殺掠人口孳畜等急遞<lb/>
以聞毋得隱漏　樞密院言河東路經畧安撫都總管司<lb/>
請復置河外都同廵檢使及都監監押廵檢一十二員<lb/>
并沿邊知州舊兼都廵檢使處並仍舊河外知州令兼<lb/>
将兵馬盡𨽻軍馬司統制等事按麟府路軍馬司自係<lb/>
通領一路邊防其河外将兵輪畨出戍即麟豐州知州<lb/>
難以兼将陜西沿邊将官各同管勾地分邊面賊盗即<lb/>
<pb n="KR2b0019_WYG_406-21b"/>
河外将官亦依此不須别置都同廵檢詔令本路經畧<lb/>
司選官以聞　又言府界三路初置保甲分𨽻廵檢輪<lb/>
月上畨盡替正兵歸營却據逐路替下兵數銷廢兵額<lb/>
樁管請受收充上畨及聚教支費自行團教後來雖罷<lb/>
保甲上畨縁逐處廵檢仍舊却差正兵以所收銷廢軍<lb/>
兵請受充團教支費更不復招兵補元額致逐路闕人<lb/>
今既已罷團教止令冬教一月所支賞物又已等第裁<lb/>
减費用不多自來封樁銷廢軍兵請受合撥歸轉運司<lb/>
<pb n="KR2b0019_WYG_406-22a"/>
依舊額招補禁軍其冬教備賞物只以逐路自來封樁<lb/>
義勇保甲冬教錢糧給之已是有餘亦合就加裁减詔<lb/>
三路保甲司合用冬教賞物據本路舊義勇保甲各支<lb/>
冬教錢糧各依支賞定數令轉運司毎年分四季撥與<lb/>
保甲司充賞並令轉運司應副餘應合封樁錢物并府<lb/>
界銷廢退軍請受自今年正月一日以後特免封樁已<lb/>
封樁撥還所有京東鹽息錢本路轉運司更不支撥只<lb/>
於本路封樁五萬貫凖備保甲賞費餘一十萬貫關尚<lb/>
<pb n="KR2b0019_WYG_406-22b"/>
書省封樁内合増置軍兵並依下頃河北併廢馬軍一<lb/>
十一指揮今復置馬軍二歩軍九濵州置驍武第六徳<lb/>
州置驍武第十為馬軍二各以四百一十人為額懷州<lb/>
武衛第十恩州武衛第七十一冀州神鋭第二十三莫<lb/>
州神鋭第二十四相州神鋭第二十五真定府振武第<lb/>
四十一定州振武第四十五廣信軍振武第五十四安<lb/>
肅軍振武第六十為歩軍九各以五百一十人為額河東<lb/>
併廢禁軍五指揮元併廢馬歩軍五指揮皆有見存軍<lb/>
<pb n="KR2b0019_WYG_406-23a"/>
數並立額如舊陜西併廢禁軍十指揮其以河州武衛<lb/>
第六十八指揮於秦州置營立額如舊聽熙河蘭㑹路<lb/>
抽使商州置制勝第五虢州置制勝第七并同州澄城<lb/>
縣保㨗第四十四指揮各以四百一十人為額餘馬歩<lb/>
軍七指揮立額如舊府界銷廢六指揮皆有見存軍數<lb/>
其以雍丘捧日第五軍第一指揮改為雄勇第二指揮<lb/>
咸平天武第五軍第一指揮改為雄勇第三指揮各以<lb/>
五百一十人為額見存軍人許帶舊請受餘馬歩軍四<lb/>
<pb n="KR2b0019_WYG_406-23b"/>
指揮立額如舊從之<hi>新錄但云内復置河北馬軍兩指揮歩軍九指揮河東馬歩軍五指</hi>
<hi>揮陜西馬歩軍十指揮府界馬歩軍六指揮</hi>
己酉資政殿學士知揚州王安禮知成都府寳文閣直<lb/>
學士新差知成都府謝景温知揚州<hi>安禮辭疾不行十月二十八日奉祠</hi>
<hi>景温自潁昌移成都今又自成都移揚州安禮知成都景温知揚州政月在十六日吕陶章附此或可削</hi>
右司諫吕陶言竊以朝廷威令之不行亦已甚矣爵禄<lb/>
者人主所持以為馭下之柄而臣子乃敢自擇其輕重<lb/>
王命一出而遽改之中外無以取信則何以聳動四方<lb/>
<pb n="KR2b0019_WYG_406-24a"/>
而尊國體乎蓋自陛下繼統以來恭黙未言紀綱法度<lb/>
一付宰執凡有進擬多可其奏遂使不知分義之人動<lb/>
懷僥倖謂朝廷可慢而命令不足信進退去就惟已之<lb/>
便此風一啟為害不細固當戒其漸也西蜀天下之大<lb/>
鎮事權委寄素號雄重出守者有大用之漸陛下於臣<lb/>
僚可謂無負矣近者差謝景温知成都府乃以老病求<lb/>
免其意非他蓋重内而輕外好近而惡逺避難而就易<lb/>
且有所待也况景温自開封以罪罷去得知蔡州在蔡<lb/>
<pb n="KR2b0019_WYG_406-24b"/>
州未數月遷潁昌未赴潁昌乃知成都府可謂恩澤隆<lb/>
厚矣然猶不滿其意力以為辭委質事君豈可如是景<lb/>
温果病且老乎則宰執不當除之使違命而不行也果<lb/>
非病且老乎則是内倚權要覬為之助而自便也彼大<lb/>
邦名鎮遴選而任之尚且偃蹇不行傲慢自若則窮陬<lb/>
僻郡間闗險阻聞命而徃者又何不幸也雖朝廷委曲<lb/>
涵容曲從其請遂領便郡而公議殊不平之平居無事<lb/>
優假太過今日除一官而不行明日遣一使而得免萬<lb/>
<pb n="KR2b0019_WYG_406-25a"/>
一急難倉猝不知如何用人矣祖宗之世孰敢侮慢至<lb/>
於此也昔真宗除郭贄知大名贄自陳戀闕真宗曰朕<lb/>
命贄知大藩而不行則何以使人卒遣之又以陳若拙<lb/>
知潭州若拙懇辭不已遂令責降英宗以閻詢知廣州<lb/>
遷延不赴乃落待制知商州此皆人主謹與奪之權重<lb/>
命令之術也願陛下法而行之夫景温之事詔命已然<lb/>
非敢乞行追改止欲望朝廷特令戒飭以肅驕蹇仍令<lb/>
宣諭宰執自今以徃凡有除擬並須遴擇其人使無可<lb/>
<pb n="KR2b0019_WYG_406-25b"/>
避之理務在必行或妄有辭免即行降黜所以重命令<lb/>
尊朝廷乃今日之急務也又言吕公孺曽孝寛相繼辭<lb/>
秦州必於不行陳侗辭梓州亦遂得免皆此類也<hi>侗除梓州</hi>
<hi>在正月十八日</hi>習慣之久頗於國體不便去嵗張公庠除廣南<lb/>
轉運使辭不赴任朝㫖送吏部别與差遣法行於下而<lb/>
不行於上非至公之道仰惟聖鑒裁照幸甚<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二十八</head> <lb/>
    <p>
<pb n="KR2b0019_WYG_032-1a"/>
欽定四庫全書<lb/>
　續資治通鑑長編巻二十八<lb/>
　　　　　　　　　　　　　宋　李燾　撰<lb/>
　　太宗<lb/>
雍熈四年春正月初曹彬及劉庭讓等相繼敗覆軍亡<lb/>
死者前後數萬人縁邉創痍之卒不滿萬計皆無復鬬<lb/>
志河朔震恐悉料鄉民為兵以守城皆白徒未嘗習戰<lb/>
陣但堅壁自固不敢禦敵敵勢益振長驅入深祁䧟易<lb/>
<pb n="KR2b0019_WYG_032-1b"/>
州殺官吏擄士民所過郡邑攻不能下者則俘取村墅<lb/>
子女縱火大掠輦金帛而去魏博之北咸被其禍上深<lb/>
哀痛焉<lb/>
丙戌降徳音<lb/>
三司言廣南諸州冇積鹽二百三十餘萬石約可支三<lb/>
十年嵗復増十萬石頗勞人而無所用乞權罷煮鹽戊<lb/>
子詔從其請<hi>㨿本志是年廢潮州松口等四場</hi>
二月丁未詔以故静安軍為深州治所避敵禍也深治<lb/>
<pb n="KR2b0019_WYG_032-2a"/>
陸澤於是省陸澤入下博因改下博曰静安<hi>本紀于去年十二月</hi>
<hi>王師敗於君子舘後書廢深州此月丁未乃書復置深州案實錄所載詔文但徙治耳未嘗有所廢置也地理</hi>
<hi>志亦不云深州經廢而復置本紀誤矣按雍熈二年廢静安軍静安軍故深州下博縣也軍廢則下博還屬深</hi>
<hi>州於是自陸澤徙治下博而下博嘗置軍曰静安故詔書以静安軍為名而不云下博縣既而下博縣亦改名</hi>
<hi>静安然廢静安軍實録獨不書故載此詔但云以静安軍為深州治所其實静安軍已前廢矣今特詳著之</hi>
右補闕知制誥范杲家貧負人息錢數百萬母兄晞嘗<lb/>
為興元少尹棄官居京兆能殖貨家累鉅萬性尤吝嗇<lb/>
未嘗分故舊親戚人有從長安至者紿杲曰少尹不復<lb/>
<pb n="KR2b0019_WYG_032-2b"/>
靳財物揮金無算矣杲聞之喜因請出守給養兄上可<lb/>
其奏壬子授工部郎中知京兆府知制誥出領外藩自<lb/>
杲始杲既至晞吝嗇如故屢以不法事干公府杲大悔<lb/>
恨性踈俊放誕喜談諧而治民御下非其所長時有叛<lb/>
卒劉渥者聚衆攻刼屬縣關右騷然杲毎見吏卒趨走<lb/>
即驚悸以為渥至幾成狂惑病乃移知夀州復上言家<lb/>
世史官願得秉直筆成國朝大典因召為史館修撰<lb/>
三月庚辰詔天下知州通判先給御前印紙令書課績<lb/>
<pb n="KR2b0019_WYG_032-3a"/>
自今並條其事跡凡决大獄幾何凡政有不便於時改<lb/>
而更張人獲其利者幾何及公事不治曽經殿罸皆書<lb/>
其状令同僚共署無得隠漏罷官日上中書考較<lb/>
丙戌上御便殿對絳州團練副使李度面錫五品服仍<lb/>
賜錢十萬度嘗知歙州坐事左遷十年不調有中黄門<lb/>
得度歙州所著詩石本𫝊入禁中上見之因問宰相曰<lb/>
度今安在即召赴闕尋授虞部員外郎度進賀雨詩上<lb/>
特與繼和令宰相召度至中書宣示之度洛陽人也<lb/>
<pb n="KR2b0019_WYG_032-3b"/>
夏四月癸巳朔以客省使張平為鹽鐡使平臨昫人初<lb/>
以右班殿直監市木秦隴平悉究利病更立新制建都<lb/>
木務計水陸之費以春秋二時聯巨筏自渭達河歴砥<lb/>
柱以集於京師期歳之間良材山積上嘉其功遷供奉<lb/>
官監陽平都木務兼造舡塲舊官造舟既成一艘調三<lb/>
戸守之以河流湍悍備其漂失歳役民數千家平遂穿<lb/>
池引水繫舟其中不復調民有賊首楊拔萃者往來關<lb/>
輔間為冦積年朝廷遣内侍督數州兵討之不克平遣<lb/>
<pb n="KR2b0019_WYG_032-4a"/>
人說之遂來降改崇儀副使領務如故凡九歳計省官<lb/>
錢八十萬緡及任鹽鐡使才數月陜西轉運使李安發<lb/>
其舊為姦利事平聞之憂恚成疾而卒上猶為輟視朝<lb/>
一日贈右千牛衛上将軍官給葬事<hi>建都木務不得其時因任鹽鐡使遂</hi>
<hi>并書之</hi>
己亥始并水陸路發運為一司以右神武将軍王繼昇<lb/>
刑部員外郎直史館董儼同掌之　先是上以契丹頻<lb/>
歳入冦將大發兵討之遣使徃河南北諸州募丁壯為<lb/>
<pb n="KR2b0019_WYG_032-4b"/>
義軍京東轉運使主客郎中李維清曰若是天下不耕<lb/>
矣三上䟽争之宰相李昉等相率上奏曰近者分遣使<lb/>
𫝊出外料兵自河東河南四十餘郡凡八丁取一以充<lb/>
戎行盖國家以備强敵事非獲已臣等頗聞輿議皆言<lb/>
河南百姓不同被邉之民世習農桑罔知戰鬬遽兹括<lb/>
集皆匪願為或慮人情揺動因而逃避相聚為盗更須<lb/>
剪除如此則河北閭閻既困於戎馬河南生聚復擾於<lb/>
萑蒲矧當土膏之興更妨農作之務陛下若以眀詔既<lb/>
<pb n="KR2b0019_WYG_032-5a"/>
出難即追回望嚴勅續遣使臣等所至之處若人情不<lb/>
安難於㸃集未即行法密奏取裁於是開封尹陳王元<lb/>
僖乂上䟽曰竊覩仲春以來分遣使臣於諸州㸃集鄉<lb/>
兵其數甚衆春氣方盛農事正勤况屬久安豈可遽擾<lb/>
且所取義卒乃是丁夫畎畆之氓本難拘率行伍之内<lb/>
豈易指呼雖敎習之有方終驅使之無效若鳩集益廣<lb/>
即經費倍多以此思之止為勞弊今冦戎出塞邉境己<lb/>
寧至於防秋須預經畫望於將相之内選材謀之人付<lb/>
<pb n="KR2b0019_WYG_032-5b"/>
之兵權委以閫政精擇銳旅分戍連城優䘏其妻孥激<lb/>
發其勇力至於保障城寨州郡官寮遴揀當人責成倚<lb/>
辦此外深溝髙壘炳燧鳴刀來則禦之去則勿逐有備<lb/>
無患古之道也所集鄉兵雖衆何用况又河南久為内<lb/>
地人户非能便習武藝不可盡寘戎行河北累經戎馬<lb/>
頗有閑習馳射或有選置軍中望且於河朔縁邉諸州<lb/>
㸃集止令本處守捍城池河南諸州一切停罷上納其<lb/>
言<hi>陳王元僖不知的是何時上章其言及防秋則决非三月矣又云冦戎出塞邉境已寧疑敵畏炎暑故引</hi>
<pb n="KR2b0019_WYG_032-6a"/>
<hi>去上因有中外無事之語按崔翰潘美皆以四月末五月初相繼入朝至六月末乃同歸屯所美等所以能離</hi>
<hi>屯所入朝必在敵去後若敵未去美等必不能離屯所上亦不得云中外無事今因疑雜見此章於四月末更</hi>
<hi>詳考之</hi>　詔詢文武禦戎之策殿中侍御史趙孚奏議曰<lb/>
臣愚以為不用干戈不勞飛輓為萬世之利者敢獻其<lb/>
說惟明王擇之古者兵交使在其間飛矢在上走驛在<lb/>
下葢禮道信義自有典常不可廢闕也昔苗民逆命益<lb/>
贊於禹帝乃誕敷文徳舞干羽於兩階七旬有苗格又<lb/>
宣尼曰有能一日克己復禮天下歸仁只如并門一方<lb/>
<pb n="KR2b0019_WYG_032-6b"/>
歴代難取聖襟英斷一舉成功當其逆城危如累卵生<lb/>
聚窮而入懐陛下猶遣通事舎人薛文寳入城宣諭果<lb/>
得一方歸命百姓歡心邇者北敵未賔全燕猶梗再興<lb/>
軍旅将復土疆惟聞老師費財未覩休牛歸馬臣竊料<lb/>
敵人暴露於原野豈是願為虎貔屯戍於邉陲故非獲<lb/>
已欲望朝廷精選使命通達國信逺則周古公讓地於<lb/>
西戎祈八百載之基業近則唐髙祖降禮於突厥啟三<lb/>
百年之宗社聖人以百姓之心為心君子見幾而作不<lb/>
<pb n="KR2b0019_WYG_032-7a"/>
俟終日所宜詔侍從文章之士草國家禮命之書述邉<lb/>
鄙之提封及恢復之事理諭以禍福曉以恩威議定華<lb/>
戎之疆永息征戰之事立誓明著結好歡和彼以羊馬<lb/>
皮毳致誠此以金帛犀象為報有無相易彼此從宜養<lb/>
民事天濟時利物莫過於此臣又料敵人去危就安之<lb/>
情厭勞就逸之意畏死貪生之性好利懼害之心亦與<lb/>
華人不殊也若曉諭周悉盟約敦固得其利而逺其害<lb/>
去其勞而獲其逸則無不率服矢來王之誠道豈逺乎哉<lb/>
<pb n="KR2b0019_WYG_032-7b"/>
在聖人行之而已故易曰知進退存亡而不失其正者<lb/>
其惟聖人乎若異議者曰一時王師小衂蕃兵正驕使<lb/>
議通和事涉畏懦須是别施廟算申命虎臣總萬旅以<lb/>
濯征俾六騾之宵遁方可迃使介之命降咫尺之書此<lb/>
皆近樊噲之空言匪婁公之實效曷若内修戰備外許<lb/>
歡盟各有攸資兩無相碍其有聘書之楷式使品之髙<lb/>
卑信誓之事機禮幣之豐約即繫聖心裁擇非㣲臣所<lb/>
知臣實何人敢有輕議但念粗習儒道之敎稍知損益<lb/>
<pb n="KR2b0019_WYG_032-8a"/>
之方兵者㓙噐戰者危事勝而勿喜是惡佳兵師克在<lb/>
和貴乎協力若異議者又曰黠敵之性荒忽靡常貪而<lb/>
無厭狡而多詐終難徳服必須力制如此說者盖不知<lb/>
聖人勝殘去殺之道恱近來逺之心以欲從人用仁福<lb/>
物自可感天地動鬼神况吾同類何難以德化之其説<lb/>
須用兵力制者請詢以華戎歩騎之利害地形險阻之<lb/>
機宜出竒百勝之謀幾事可行設險萬全之策何時可<lb/>
就並令區别各盡其言固亦無出神機盡在睿畧然須<lb/>
<pb n="KR2b0019_WYG_032-8b"/>
更命詩書之上将勇智之能臣使定議其最長者而用<lb/>
之若天兵乗勝薄伐至要害之方可安亭障控扼之地<lb/>
則戢兵禁暴保大定功之徳成焉此時猶須行禮命之<lb/>
書通和之事自然馴致率服永無戰争復三皇道徳之<lb/>
風廣一統太平之業上嘉之<hi>孚奏議不知的是何時本𫝊云雍熈中詢禦戎之策</hi>
<hi>孚因奏之然實録本紀亦無詢策詔書且附見此俟詳考之</hi>
五月乙丑以侍御史鄭宣司門員外郎劉墀户部員外<lb/>
郎趙載並為如京使殿中侍御史桞開為崇儀使左拾<lb/>
<pb n="KR2b0019_WYG_032-9a"/>
遺劉慶為西京作坊使初開以殿中侍御史知貝州坐<lb/>
與監軍忿争貶上蔡令及自涿州還詣闕上書願効死<lb/>
北邉上憐之復授以故官開又上書言臣受非常之恩<lb/>
未有㣲報年才四十膽力方壮今匃奴未滅陛下賜臣<lb/>
步騎數千任以河朔用兵之地必能出生入死為陛下<lb/>
復取幽薊雖身沒戰場無恨於是上亦欲並用文武戡<lb/>
定冦亂乃詔文臣中有武畧知兵者許換秩故開與宣<lb/>
等俱被此命<hi>實録及開本𫝊皆云先是五代戰争方鎮刺史皆用武臣率不曉政事人受其禍上</hi>
<pb n="KR2b0019_WYG_032-9b"/>
<hi>欲兼用文士漸復舊制故先擢鄭宣等為内職此事恐非當時本意盖以文臣治州郡自太祖始矣及今而復</hi>
<hi>圗之不亦晚乎按張景所為開行状云詔舉文臣中有武畧知兵者開奉詔改崇儀使然則開等換秩自以時</hi>
<hi>方治兵講武急于将帥耳非為武臣不曉政事人受其禍也實録既収此詔而開及劉慶姓名又不與鄭宣等</hi>
<hi>俱見疑脫誤今輙用張景行状及㑹要刪修㑹要亦稱慶等或負勇敢之氣能幹戎事故換秩决知實録所稱</hi>
<hi>非當時本意明矣</hi>
初秦州長道縣酒塲官李益家饒於財僮僕常數百關<lb/>
通朝貴持吏短長郡守以下皆畏之民負益息錢者數<lb/>
百家官為徵督急於租調獨觀察推官馮伉不為屈伉<lb/>
<pb n="KR2b0019_WYG_032-10a"/>
一日騎出益遣奴捽下毁辱之伉兩上章論其事皆為<lb/>
邸吏所匿不得通後因市馬譯者附表以訴上大怒詔<lb/>
捕之詔未至權貴已先報益使亡去上愈怒命物色捕<lb/>
益愈急數月得於河内富人郝氏家械送御史䑓鞫之<lb/>
益具伏丁丑斬益籍其家益子士衡先舉進士任光禄<lb/>
寺丞詔除其籍終身不齒州民聞益死皆醵錢飲酒以<lb/>
相慶<lb/>
庚辰改日騎曰捧日<lb/>
<pb n="KR2b0019_WYG_032-10b"/>
先是并州都部署潘美定州都部署田重進皆承詔入<lb/>
朝庚寅出御製平戎萬全陣圖召美重進及崔翰等親<lb/>
授以進退攻擊之畧并書將有五才十過之說賜之<lb/>
秋七月詔即内客省使㕔事置三班院以崇儀副使蔚<lb/>
進知院事<hi>太平興國六年初有㸃檢三班公事之名今始正名曰三班院耳諸書或云太平興國中</hi>
<hi>已置三班院者皆誤職官志又云咸平三年始置三班院真宗實錄亦于三年六月乃書名三班曰三班院今</hi>
<hi>不取</hi>
八月乙未令諸路轉運使及州郡長吏自今並不得擅<lb/>
<pb n="KR2b0019_WYG_032-11a"/>
舉人充部内官其有闕員即時具奏前所論薦多涉親<lb/>
黨故窒其倖門也<lb/>
外州吏逋在京諸倉官米二十六萬七千石上疑倉吏<lb/>
槩量為姦所致庚子詔並除之<lb/>
己酉水部員外郎諸王府侍講邢昺獻分門禮選二十<lb/>
巻上採其奏得文王世子篇觀之甚恱因問入内西頭<lb/>
供奉官衛紹欽曰昺為諸王講說曽及此乎紹欽曰諸<lb/>
王常時訪昺經義昺毎至發明君臣父子之道必重複<lb/>
<pb n="KR2b0019_WYG_032-11b"/>
陳之上益喜賜昺噐幣<lb/>
九月起居舍人田錫獻乾明莭祝夀詩上覽之謂宰相<lb/>
曰錫有文行敢言事甚可賞也因和以賜之丙子錫又<lb/>
上書請東封泰山丁丑命錫守本官知制誥錫好直言<lb/>
上或時不能堪錫從容奏曰陛下日往月來養成聖性<lb/>
上恱益重焉<hi>按錫所稱陛下日往月來養成聖性之語乃見于睦州所上疏中而石介聖政録司</hi>
<hi>馬光記聞則云錫從容靣奏或錫後更引此語以諌太宗乎今両存之</hi>
庚辰以國子博士范正辭為江南轉運副使先是有言<lb/>
<pb n="KR2b0019_WYG_032-12a"/>
饒州多滯訟選正辭知州事至則宿繫皆决遣之胥吏<lb/>
坐淹獄停職者六十三人㑹詔令料州兵送京師有王<lb/>
興者懐土惮行以刄故傷其足正辭斬之興妻詣登聞<lb/>
上訴召正辭廷辨其事正辭曰東南諸州饒實繁盛人<lb/>
心易動興敢扇揺茍失控御則臣無待罪之地矣上壮<lb/>
其果斷故擢用之乂遷膳部員外郎賜錢五十萬饒州<lb/>
民甘紹者積財鉅萬為群盗所掠州捕繫十四人獄具<lb/>
將死正辭行部引問之囚皆泣下正辭察其非實命徙<lb/>
<pb n="KR2b0019_WYG_032-12b"/>
他所訊鞫既而民有告羣盗所在者正辭潜召監軍王<lb/>
愿未至盗覺遁去正辭即單騎出郭三十里追及之賊<lb/>
控弦持矟來逼正辭大呼以鞭擊之中賊雙目仆之賊<lb/>
自刄不死餘賊渡江散走追之不獲其被傷者有餘息<lb/>
傍得所棄贓正辭即載歸令醫傅藥創既愈究其姦状<lb/>
伏法而前十四人皆得釋正辭齊州人也<lb/>
辛巳詔以來年正月有事於東郊親耕籍田命翰林學<lb/>
士宋白賈黄中蘇易簡同詳定儀注置五使如郊祀之<lb/>
<pb n="KR2b0019_WYG_032-13a"/>
制<lb/>
中書舎人王祐以疾家居告滿百日上謂宰相曰此人<lb/>
文章外復有清節不中理事斷不為也當優奨之冬十<lb/>
月庚寅朔拜兵部侍郎宰相以舊制舎人止遷後行上<lb/>
特命焉先是史館承詔集神醫普救方中使王文夀監<lb/>
督氣燄甚盛館中學士日夕往謁祐獨不往時論稱之<lb/>
翰林學士賈黄中等上神醫普救方一千巻詔頒行之<lb/>
賜黄中等器幣有差　詔諸路知州通判并監當物務<lb/>
<pb n="KR2b0019_WYG_032-13b"/>
京朝官使臣無得出城迎送轉運使從河北轉運使劉<lb/>
蟠請也<lb/>
雍熈初貢舉人集闕下者殆踰萬計禮部考合格<lb/>
奏名尚不减千人上自旦及夕臨軒閲試累日方畢<lb/>
宰相屢請以春官之職歸于有司十二月庚寅朔乃詔<lb/>
自今歳命春官知貢舉如唐室故事應已得觧者明年<lb/>
春集闕下未得觧者許至秋取觧知貢舉宋白等請已<lb/>
得觧在千里内者委本處重加考試乃發遣千里外者<lb/>
<pb n="KR2b0019_WYG_032-14a"/>
就西京仍乞戒勵試官務令精覈從之　山南東道節<lb/>
度使趙普來朝召升殿慰撫普見上感咽上亦為之動<lb/>
容開封尹陳王元僖因上疏曰臣伏見唐太宗有魏𤣥<lb/>
成房𤣥齡杜如晦明皇有姚崇宋璟魏知古皆任以輔<lb/>
弼委之心膂財成帝道康濟九區宗社延洪史策昭煥<lb/>
良由登用得人也今陛下君臨萬宇焦勞庶政宵衣旰<lb/>
食以民為心歴選前王誠無所貶而輔相之重未偕曩<lb/>
賢况為邦本于任人任人在乎公共公共之道莫先於<lb/>
<pb n="KR2b0019_WYG_032-14b"/>
賞罸政之柄也茍賞罰匪當即淑慝莫分朝廷紀綱漸<lb/>
致隳紊必須公正之人典掌衡軸直躬敢言以辨其得<lb/>
失然後彛倫式序庶務康濟普開國舊老謀参締盖厚<lb/>
重有謀忠誠言事不茍求恩顧以全禄位不私狥人情<lb/>
以邀名望此真聖朝之良臣也竊聞憸巧之輩朋黨比<lb/>
周衆口嗷嗷惡直醜正恨不斥逐遐徼以快其心何者<lb/>
盖慮陛下之冄用也然公讜之人咸願陛下復委之以<lb/>
政事啓沃君心羽翼聖化國有大事使謀之朝有宏綱<lb/>
<pb n="KR2b0019_WYG_032-15a"/>
使舉之四目未察使明之四聰未至使達之官人以材<lb/>
則無竊禄致君以道則無茍容賢愚洞分玊石殊致當<lb/>
使結朋黨以馳騖聲勢者氣索縱巧佞以援引儕類者<lb/>
道消沈㝠廢滯得以進名儒懿行得以顯大政何患乎<lb/>
不舉生民何患乎不康匪踰期月之間可臻清净之治<lb/>
臣智慮庸淺發言魯直伏望旁采羣議俯察物情茍用<lb/>
不失實邦國大幸上覽疏嘉納之<hi>普附𫝊云上親耕籍田普上疏引姚崇十</hi>
<hi>事以諫因求入朝按十事乃普引以諫伐幽州與籍田不相關附傳誤矣盖未嘗見普手疏故妄載於籍田正</hi>
<pb n="KR2b0019_WYG_032-15b"/>
<hi>𫝊亦已改之</hi>
是月雄覇等州皆相告以敵将犯邉急設備寧邉軍數<lb/>
日間連受八十餘牒知軍栁開獨不信貽書郭守文陳<lb/>
五事言敵必不至既而果諜者之妄時上亦将議親征<lb/>
河北東路轉運副使王嗣宗上疏言敵必不至之状上<lb/>
乃止<hi>嗣宗上䟽諫親征不知何時因栁開與郭守文書言敵必不至附見此月末開與守文書乃此月十</hi>
<hi>五日今不著其日縁邉相警戒則親征之議恐或由此而發也</hi>　有白萬徳者真定人<lb/>
為契丹貴将統縁邉兵七百餘帳寧邉有豪傑即萬徳<lb/>
<pb n="KR2b0019_WYG_032-16a"/>
姻族往往出境外見之柳開因使說萬徳為内應挈幽<lb/>
州納王師許以裂地封侯之賞萬徳許諾來請師期使<lb/>
未及還㑹詔徙開知全州事遂寝全之西溪洞粟氏聚<lb/>
族五百餘人常抄掠民口糧畜朝廷設峽口查烟羊状<lb/>
等七寨禦之不能制開始至為作衣帶巾帽選牙吏勇<lb/>
辦者得三輩使入諭之曰爾能歸我即有厚賞給田為<lb/>
屋處之不然發兵深入滅爾類矣粟氏懼留三吏為質<lb/>
率其酋四人與一吏俱來開厚其犒賜吏民争以鼓吹<lb/>
<pb n="KR2b0019_WYG_032-16b"/>
飲之居數日遣還與為期并族而出不月餘悉携老幼<lb/>
至開即賦其居業作時鑑一篇刻石戒之遣其酋入朝<lb/>
授本州上佐詔賜開錢三十萬<hi>白萬徳事本𫝊不載真宗實録有之盖出張景</hi>
<hi>所作行状詞太夸實録稍刪之今從實録</hi>　國子司業孔維上書請禁原蠶<lb/>
以利國馬直史館樂史駮奏曰管子云倉廪實知禮節<lb/>
衣食足知榮辱是以古先哲王厚農桑之業以為衣食<lb/>
之原耳一夫不耕天下有受其饑者一婦不蠶天下有<lb/>
受其寒者故天子親耕后妃親蠶屈身以化下者邦國<lb/>
<pb n="KR2b0019_WYG_032-17a"/>
之重務也呉都賦曰國賦再熟之稻鄉貢八蠶之綿則<lb/>
蠶之有原其來舊矣今維請禁原蠶以利國馬徒引前<lb/>
經物類同氣之文不究時事確實之理夫所市國馬來<lb/>
自外方渉逺馳驅虧其秣飼失於善視遂至𤣥黄致斃<lb/>
之由鮮不階此今乃禁其蠶事甚無謂也唐朝畜馬具<lb/>
存監牧之制詳觀本書亦無禁蠶之文况近降明詔來<lb/>
年春有事於籍田是則勸農之典方行而禁蠶之制又<lb/>
下事相違戾恐非所宜臣嘗歴職州縣粗知利病編民<lb/>
<pb n="KR2b0019_WYG_032-17b"/>
之内貧寠者多春蠶所成正充賦調之備晚蠶薄利始<lb/>
及卒歳之資今若禁其後圖必有因縁為弊滋彰撓亂<lb/>
民豈遑寧渙汗絲綸所宜重慎上覽之遂寢原蠶之禁<lb/>
維復抗䟽論辨且言臣少親耕桑之務長歴州縣之職<lb/>
物之利害盡知之矣蚩蚩之氓知其利而不知其害故<lb/>
有早蠶之後重養晚蠶且晚蠶之繭出絲甚少再采之<lb/>
葉來歳不茂豈止傷及於馬而桑亦損矣上雖不用維<lb/>
言嘉其援引經據以章付史館<lb/>
</p>
<p>
</p>
  </div>
</body>
</text>
</TEI>
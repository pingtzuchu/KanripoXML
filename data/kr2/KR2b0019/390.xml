<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻三百八十六</head> <lb/>
    <p>
<pb n="KR2b0019_WYG_390-1a"/>
欽定四庫全書<lb/>
　續資治通鑑長編巻三百八十六<lb/>
　　　　　　　　　　　　　宋　李燾　撰<lb/>
　　哲宗<lb/>
元祐元年八月乙巳六部言皇帝問皇太妃起居合用<lb/>
牋皇太妃答皇帝用書今來明堂宿殿當用上儀從之<lb/>
丙午詔將來明堂刑部留郎官一員免赴受誓戒專一<lb/>
行遣斷勑文字其支賜依例給今後凖此　右司諫蘇<lb/>
<pb n="KR2b0019_WYG_390-1b"/>
轍言臣今年二月曽上言朝廷初行差役之法其間衙<lb/>
前一役最爲重難民間所苦宜以賣坊場錢及坊郭官<lb/>
户寺觀單丁女户所出役錢量行裁减雇募衙前以免<lb/>
民間重役之害後來䝉朝廷差臣兄軾詳定役法軾議<lb/>
論與臣無異致與本局商量不合陳乞罷免尋䝉朝廷<lb/>
依軾所乞臣以兄弟之嫌未敢再有論列今竊聞監察<lb/>
御史陳次升奏以役法大要未定人情熒惑乞敕詳定<lb/>
役法所疾速議定合差合雇色額及官户寺觀單丁女<lb/>
<pb n="KR2b0019_WYG_390-2a"/>
户等合出役錢則例先次施行其州縣事體不同難以<lb/>
直行處分者候諸處申到相度裁定䝉聖㫖批送詳定<lb/>
役法所臣看詳次升所言役人合差合雇色額及官户<lb/>
寺觀單丁女户合出役錢則例實係役法要節當今所<lb/>
宜先定其詳定役法所並不公心定奪奏稱准元祐元<lb/>
年二月七日敕應天下免役錢一切並放其諸色役人<lb/>
並依熈寧元年以前舊法定差及七月三日朝㫖司馬<lb/>
相公申明指揮招差役人大要已定終不明言何役合<lb/>
<pb n="KR2b0019_WYG_390-2b"/>
差何役合雇至於官户寺觀單丁女户合出役錢只言<lb/>
七月三日朝㫖未得施行亦不明言合如何立爲則例<lb/>
據此奏陳但務求合取容雖言事官所陳更不講論曲<lb/>
直况司馬光雖爲宰相而君前臣名禮有定分今詳定<lb/>
役法所乃於奏狀中謂光爲司馬相公茍申私敬不顧<lb/>
上下之禮曲意推奉一至於此而朝廷望其能别白是<lb/>
非立爲成法亦已難矣臣恐此風一扇臣主之分自此<lb/>
陵夷不惟朝廷之害亦非所以安光之道也謹按詳定<lb/>
<pb n="KR2b0019_WYG_390-3a"/>
役法官皆侍從儒臣不容不知朝廷儀式伏乞取問奏<lb/>
狀中不名宰相出何典法及勒令早定役人合差合雇<lb/>
色額及坊郭官户寺觀單丁女户合出役錢則例申奏<lb/>
行下令民户早知定法不知惶惑<hi>七月三日指揮不見恐即是司馬光六月</hi>
<hi>二十八日所奏至七月三日乃行出也九月十八日始立坊郭等助役法</hi>
丁未刑部郎中王振爲大理少卿<hi>二十六日王覿云云二十七日劉摰上官</hi>
<hi>均云云</hi>擢趙普曽孫西京左藏庫使思明爲西上閤門副<lb/>
使從劉摰等薦也　内侍省押班馮宗道梁惟簡並添<lb/>
<pb n="KR2b0019_WYG_390-3b"/>
差勾當皇城司　中書侍郎張璪以疾辭明堂儀仗使<lb/>
詔知樞密院安燾代之尚書左丞李清臣鹵簿使尚書<lb/>
右丞吕大防橋道頓遞使　詔今來明堂諸軍素隊樂<lb/>
不作罷支賜　詔吏部今後選走馬承受依舊條選無<lb/>
過犯人仍令門下中書後省别立法以聞　禮部言太<lb/>
常寺恊律郎榮咨道奏天子之樂合用玉磬先帝詔臣<lb/>
製造請今後廟堂之上依舊用編鐘玉磬登歌今年親<lb/>
祀明堂便可施用所貴章明盛典從之　户部言出賣<lb/>
<pb n="KR2b0019_WYG_390-4a"/>
戸絶田宅已有估覆定價欲依買撲坊場罷實封投狀<lb/>
從之<hi>據劉安世言元年六月七日有敕罷實封買撲坊場法而實録乃於十一月四日方載之今八月二</hi>
<hi>十二日已書依坊場罷實封則是實録先後差誤已取十一月四日事載六月七日</hi>　詔應諸路<lb/>
轉運使副除河北河東路陜西京東京西淮南兩浙成<lb/>
都府路外其餘路分許差判官兩員　户部言在京錢<lb/>
榖文帳已發歸本部外餘見係轉運提刑司㸃磨文帳<lb/>
請自今並上本部從長貳摘取選吏㸃磨從之<hi>蘇軾云七月二</hi>
<hi>十四日請帳法一切如舊此盖不從其言也</hi>　詔温州團練副使沈起監南嶽<lb/>
<pb n="KR2b0019_WYG_390-4b"/>
廟<hi>政目二十二日事他書無之當考</hi>　龍圖閣待制知揚州楊景畧卒<lb/>
戊申荆湖北路都鈐轄轉運司言誠州大由楊溪古䥫<lb/>
地林吉狼等峒與西道胡耳塞溪事理不同廪給已依<lb/>
沅州先定錢數勘給若非時官有改易即乞依奏請并<lb/>
所統治事乞依誠州先招納歸明溪峒例其舒守疆等<lb/>
二十一人著籍本州勾當各乞依元補名目并請受按<lb/>
本處則例支給從之　詔外監事令太僕寺依元羣牧<lb/>
司法施行<hi>此據王存目奏舊録在九月十一日并月末可考</hi>
<pb n="KR2b0019_WYG_390-5a"/>
己酉皇太妃兄東頭供奉官守寄班祗候任瑜特差充<lb/>
在京新城外北面同廵檢不爲例　詔編修㑹要所檢<lb/>
閱文字陳知彦特改次等官從鄧温伯等薦也　詔近<lb/>
降下陜西河東路廵綽探事賞格内獲級人毎三級升<lb/>
一資改作兩級重傷人及三次與轉一資改二次<hi>新本無此</hi>
　詔彊盗州縣力不能制或兇惡臣蠧十人以上先選<lb/>
募本州不係將兵收捕不足或無即牒將官選募軍馬<lb/>
非將副駐劄處知州選募仍捕盗官統之若軍馬二百<lb/>
<pb n="KR2b0019_WYG_390-5b"/>
人以上牒將副一員親行並聞奏違者委安撫總管鈐<lb/>
轄司奏劾著爲法　樞密院言將官兼都監縁兵馬司<lb/>
事務内有例合申逐將者恐於理未便及邊要州軍并<lb/>
人使經由道路若一例差兼却减本處兵官亦慮闕事<lb/>
欲除邉要州軍及人使經由道路更不差兼外京東青<lb/>
州第四將鄆州第五將齊州第六將曹州第八將京西<lb/>
穎川府第二將河陽第三將陳州第四將鄧州第六將<lb/>
河東汾州第三將潞州第五將第六將晉州第七將第<lb/>
<pb n="KR2b0019_WYG_390-6a"/>
八將岢嵐軍第十一將河北冀州第七將陜西河中府<lb/>
鄜延第八將永興軍涇原第十一將淮南亳州第一將<lb/>
荆南第七將並差副將一員兼本處都監遇全將差撥<lb/>
令本路轉運司相度如合差官權即選見任官一員兼<lb/>
權都監或待闕合入親民資序使臣權充候本將回日<lb/>
依舊其晉潞州只令下番將一員兼都監從之<hi>新本削去</hi>
辛亥宰臣司馬光言先舉孫準行義無闕堪充館閣聞<lb/>
準與妻黨訟坐罰金舉非其人請連坐上批還其奏曰<lb/>
<pb n="KR2b0019_WYG_390-6b"/>
準縁私家小事罰金安有連罪光又言臣舉狀稱準行<lb/>
義無闕今準閨門不睦妻妾交爭是行義有闕於臣爲<lb/>
舉非其人臣不敢逃刑况臣近奏設十科或有不如所<lb/>
舉其舉主從貢舉非其人律科罪雖見爲執政朝廷所<lb/>
不可輟者亦須降官示罰臣備位宰相身自立法首先<lb/>
犯之此而不行何以齊衆乞如臣所奏從貢舉非其人<lb/>
律施行所貴率厲羣臣審謹所舉不從尋詔準更不召<lb/>
試館職　右司諫蘇轍言臣三月中奏乞令汴口以東<lb/>
<pb n="KR2b0019_WYG_390-7a"/>
州縣各具水櫃所占頃畝每歳有無除放二稅仍具水<lb/>
櫃之可與不可廢罷如决不可廢即當如何給還民田<lb/>
以免怨望尋䝉朝㫖令都水監差官相度到中牟管城<lb/>
等縣水櫃元舊浸壓頃畝及見今積水所占及退出數<lb/>
目應退出地皆撥還本主應水占地皆以官地對還如<lb/>
無田可還即給還元估價直聖恩深厚棄利與民無所<lb/>
靳惜所存甚逺然臣訪聞水所占地至今無官地可以<lb/>
對還而退出之田亦以廹近水櫃爲雨水浸滛占壓未<lb/>
<pb n="KR2b0019_WYG_390-7b"/>
得耕鑿知鄭州岑象求近奏稱自宋用臣興置水櫃以<lb/>
來元未嘗以此水灌注清汴清汴水流自足不廢漕運<lb/>
乞盡廢水櫃以便失業之民臣愚以爲信如象求之言<lb/>
則水櫃誠可廢罷欲乞朝廷體念二縣近在畿甸民貧<lb/>
無告特差無干礙水部官重行體量若信如象求所請<lb/>
特賜施行不勝幸甚　又言臣竊聞監察御史上官均<lb/>
上言極論官冗之弊已䝉朝上降付給舎左右司看詳<lb/>
施行臣伏見祖宗舊法凡䕃補子弟皆限二十五歳然後<lb/>
<pb n="KR2b0019_WYG_390-8a"/>
出官及進士諸科釋褐合守選人并州縣選人除司理<lb/>
司法縣尉外得替日皆合守選逢恩放選乃得注官所<lb/>
從來久逺仕者習以爲常雖渉歳月不以爲怪及見先<lb/>
朝患天下官吏不習法令欲誘之讀法乃令䕃補子弟<lb/>
不復限二十五歳出官應係選人皆不復守選並許令<lb/>
試法通者注官自是天下官吏皆爭誦律令於事不爲<lb/>
無益然人既習法則試無不中故䕃補者例减五年而<lb/>
選人無復選限遂令吏部員多闕少差注不行訪聞見<lb/>
<pb n="KR2b0019_WYG_390-8b"/>
今已使元祐四年夏秋季闕官冗之患亦云極矣臣愚<lb/>
以爲方人未習法誘以免選於理亦宜及其既習雖無<lb/>
免選不患不習且爲吏而責之讀法本事之當然不爲<lb/>
過也謂宜追復祖宗守選之舊而選滿之日兼行先朝<lb/>
試法之科此亦今日之便也欲乞以臣所言付給舎左<lb/>
右司一處看詳立法均言朝廷設官分職所以治事才<lb/>
者任用則職修而事治才者不用則事紊而職廢才否<lb/>
並用則政事之不治者常半今之士大夫列於版籍者<lb/>
<pb n="KR2b0019_WYG_390-9a"/>
可謂至冗矣京官自承務郎至朝議大夫凡二千八百<lb/>
餘人選人一萬餘人大使臣二千五百餘人小使臣一<lb/>
萬三千餘人舉天下之員闕不足以充入仕之人故吏<lb/>
部左右選用闕京朝官及大小使臣大率一年以上選<lb/>
人須及二年以上或三年而闕次之逺者莫如選人大<lb/>
抵一官之闕在任與夫已授而又擬之者凡三人故自<lb/>
得替如不該移令待試法之中否須近一年而後擬差<lb/>
必待闕三年而後就職七年之間方成一任京朝官待<lb/>
<pb n="KR2b0019_WYG_390-9b"/>
次幾一年而得差遣待闕一年然後就職五年之間方<lb/>
成一任以常人言之三十而仕又十五年而改官至七<lb/>
年而致政共成七任耳又况三十未必仕仕者未必皆<lb/>
至七十而又有不幸私故陷於吏議年雖及之未必滿<lb/>
七任也故舉天下之士大夫其才可以治事不至曠職<lb/>
者未必及半就令及半居閑之日常多而治事之日常<lb/>
少此天下之郡縣所以不治閭井之民未純被朝廷之<lb/>
徳澤者良以此也臣以爲欲郡縣之治在夫才者居職<lb/>
<pb n="KR2b0019_WYG_390-10a"/>
欲才者居職在乎使其居閑之日少欲其居閑之日少<lb/>
在乎清入仕之源竊觀今之自文職入流者凡四進士<lb/>
補䕃與夫納粟得官百司胥史是也自武職入流者凡<lb/>
三武舉補䕃與夫百司胥史是也計其才行可以居官<lb/>
治事者納粟胥史不如補䕃補䕃不如進士武舉何以<lb/>
言之爲進士者自十歳就學加之十年而後能治經閱<lb/>
史綴緝文詞又加之十年而後能問學通博成就其志<lb/>
其學可謂勞矣及夫有司試之必擇其明逹義理而稍<lb/>
<pb n="KR2b0019_WYG_390-10b"/>
工文詞者方得薦送又求其尤者始預禮部之選又加<lb/>
廷試而後賜第擇之可謂詳矣三年一舉士舉天下學<lb/>
者羣試於有司亡慮數萬人而賜第者僅五百人取之<lb/>
可謂至艱矣彼貴逰子弟恃其父兄之䕃補類多驕惰<lb/>
不學但僅通經義稍成文詞者則必中選就令屢試不<lb/>
中年及三十亦得出仕其視進士篤志講學趣操自立<lb/>
宜有間矣百司胥史主行文書積年寡過例該禄仕又<lb/>
豪右之家以貲授官其才品庸下素不知義又外臺郡<lb/>
<pb n="KR2b0019_WYG_390-11a"/>
守奬薦之所不及彼固分甘自處於卑賤之地豈復有<lb/>
奮勵之意其視䕃補子弟聞父兄之教少壯就官有嚮<lb/>
進之心宜有間矣由此觀之計才量行可以居官治事<lb/>
者納粟胥史不如補䕃補䕃不如進士理之必然也又<lb/>
進士科所謂特奏名者凡五例其最濫者但一次預薦<lb/>
僅及三十年即該推恩其就廷試則試題平易字數减<lb/>
少有司考校又加寛假但粗成文理不至甚紕繆者皆<lb/>
置第四等以上年未滿七十者即便不須保任便許出<lb/>
<pb n="KR2b0019_WYG_390-11b"/>
官昨元豐八年特奏名係第四等以上者四百餘人可<lb/>
謂冗矣夫進士自秋試至省殿三處考校於三千人中<lb/>
僅取五百其間尚容幸得又况偶或一薦累試見黜年<lb/>
髙才耗學術忘廢其比進士實固相逺而又五路學者<lb/>
鮮少取人數寛但獲一薦雖不事學坐待及三十年便<lb/>
該禄仕大率多年五六十以上既仕官誰肯薦保夫以<lb/>
血氣衰耗有茍得之心薦保不及無向進之意其能精<lb/>
明治事亷潔自守者十無一二其智識才力方之進士<lb/>
<pb n="KR2b0019_WYG_390-12a"/>
固有間矣夫以特奏得官與夫補䕃流外之人學術才<lb/>
行皆不足以方進士而入仕之數常多於及第之人並<lb/>
趨吏部吏部按格不計入流清濁才行髙下但以到部<lb/>
先後注授差遣以此待次者常至七八百人注擬二年<lb/>
以上員闕故負才可用之人率爲特奏得官與夫資䕃<lb/>
胥史之流冗占壅滯比肩待闕居閒之日多而治事之<lb/>
日少者常以此也不清其源欲官之不濫才者之獲進<lb/>
不可得也臣以爲四者之冗有可罷者納粟得官是也<lb/>
<pb n="KR2b0019_WYG_390-12b"/>
有可以裁抑者特奏名資䕃胥史是也竊聞嘉祐四年<lb/>
以後係特奏名者纔百十人自治平至熈寧三年止百<lb/>
有三人自熈寧六年至今每次推恩入仕不减四五百<lb/>
人臣欲乞參酌祖宗故事須實曽取到文解或經殿試<lb/>
計若干舉方許就省試實得文解及經殿試若干舉方<lb/>
許就殿試文理稍優者方得充四等以上每等限定人<lb/>
數不過若干人其在四等以外者不理選限其曽預一<lb/>
薦雖及三十年不在推恩之限盖累曽取到文解或經<lb/>
<pb n="KR2b0019_WYG_390-13a"/>
殿試即須稍有文學不至空踈四等以上限以人數則<lb/>
有司所取不至冗濫如此則稍可以革特奏之弊矣臣<lb/>
又見廣南攝官取本路曽預兩薦者權作簿尉一任無<lb/>
過遂得正授雖曰優假逺方士人然僥倖太過若重加<lb/>
舉數即可以損入流之冗矣臣以爲古之仕者世禄盖<lb/>
使爲之後者一人世焉禄廩之而已矣時人之所譏謂<lb/>
棄賢者之後絶功臣之世今之寄禄官自大夫以上初<lb/>
升大夫即奏補子弟一人其後兩經郊恩與致仕之日<lb/>
<pb n="KR2b0019_WYG_390-13b"/>
皆許奏䕃其爲大夫以上歳月深久徃徃奏薦多至數<lb/>
人夫亷謹無過積日叙遷而爲大夫者未必有功而賢<lb/>
者也官其子弟一二人以寵其後固已厚矣臣欲乞自<lb/>
兩省兩制以下至大夫奏補之數宜加裁减限以多少<lb/>
則可以革資䕃之濫矣百司胥史積勤累日大率須及<lb/>
二十年方得出仕惟三省人吏最爲優幸每以㸃檢諸<lb/>
處文書酬奬减年出官最速其不願出官者坐理資任<lb/>
至爲郡守宜加裁抑使無過厚則可以損雜流之弊矣<lb/>
<pb n="KR2b0019_WYG_390-14a"/>
四弊既損則入任之源清而才行可用者不久於待闕<lb/>
不久於待闕則治事之日多而職業無不舉矣臣聞張<lb/>
官置吏所以爲民今若損虛授之禄以養害民之吏姑<lb/>
息不才之士以妨有才之進豈爲民設官之意耶願陛<lb/>
下明詔有司講求官冗之弊澄清入仕之源以幸天下<lb/>
實非小補<hi>十月六日王覿云云可叅照</hi>　均又言臣聞官以治事不<lb/>
聞事少而官多吏行文書不聞文書寡而吏衆今京師<lb/>
百司吏之冗者莫如六曹每歳出官不知幾何而吏禄<lb/>
<pb n="KR2b0019_WYG_390-14b"/>
之費多至四十萬冗官費財月増歳積若有司姑息而<lb/>
不敢議論朝廷因襲而不思裁損則將來之弊無時而<lb/>
已也六曹冗吏臣不能遍舉請陳其一二以推其餘竊<lb/>
以六曹事之簡者莫如兵曹四司自主事以下至貼司<lb/>
共一百一十九人兵部每日承受生事大抵多止於四<lb/>
五十件或六七十件少止於一二十件或三十件其承<lb/>
受都省批付文字少止於一二件或三四件多止於十<lb/>
餘件而兵部人吏自主事至貼司凡五十八人大略計<lb/>
<pb n="KR2b0019_WYG_390-15a"/>
之每日所分事件逐人多止於十餘件少止於三五件<lb/>
又所行之事止於民兵廂軍街司及蕃夷屬户授官等<lb/>
數事而已職方每日承受生事大扺多止於十餘件少<lb/>
止於三五件其承受都省文字一旬之内或四五日無<lb/>
所承受或止於二三件而職方手分貼司凡八人逐人<lb/>
所分事件不過一二件所行之事止於州縣廢復蕃夷<lb/>
歸明及天下地圖等數事而已庫部每日承受生事多<lb/>
止於三四十件少止於一二十件其承受都省文字止<lb/>
<pb n="KR2b0019_WYG_390-15b"/>
於二三件而庫部手分貼司凡十八人逐人所分事<graphic n="KR2018" url="https://raw.githubusercontent.com/kanripo/KR-Gaiji/master/images/KR2018.png" mimeType="image/png"/>不<lb/>
過一二件所行之事止於軍器儀仗防城件物等數事<lb/>
而已以三曹言之所受文書既已簡少又所行之事多<lb/>
承襲故常不至費力鉤考反復契勘由此推之吏史閑<lb/>
冗兹可見矣舊日未行官制以前三司人吏止六百餘<lb/>
人自行官制三司事務散入諸部十有三四而户部四<lb/>
曹人吏通計四百八十七人則是事少而吏衆矣由此<lb/>
推之他曹吏冗盖可見矣臣竊以政有因革各沿其時<lb/>
<pb n="KR2b0019_WYG_390-16a"/>
法有損益各因其事盖官制之初毎事創立簿書紛紏<lb/>
行移報應倍勞心力故不得不多置吏史以集其事今<lb/>
官制之行已六七年綱紀張設庶務就緒又有事既减<lb/>
省或歸他司而吏額如故臣請以一二言之昔户部右<lb/>
曹所以事冗者以總領常平一司故人吏之多至於八<lb/>
十四人今則助役變爲差役州縣已有成法青苖罷而<lb/>
不散水利因而不作苗役逋欠一切蠲除則右曹所主<lb/>
事務十去七八矣昔之兵部所以事繁者以主義勇保<lb/>
<pb n="KR2b0019_WYG_390-16b"/>
甲也故吏史之多至於五十八人比年以來義勇保甲<lb/>
既歸樞宻院矣則兵部所主事務十去一二矣夫法隨<lb/>
事立事異則法從而變吏縁事置事省則吏從而損今<lb/>
法改事省而吏額如故非所以汰冗官而節國用也且<lb/>
吏之廪禄既不欲遽損而吏之冗占又不加裁損則耗<lb/>
財妨賢之弊終不能去也臣以爲知曹事之繁簡難易<lb/>
無親於本部長屬乞特詔六曹尚書侍郎將見今吏額<lb/>
令逐部郎官親自看詳隨事裁减務在吏與事稱多少<lb/>
<pb n="KR2b0019_WYG_390-17a"/>
適當俟其議上更令左右司及兩省官同加參覆庶幾<lb/>
詳盡既已裁損立定新額則見權者可罷而闕者可勿<lb/>
補見行案者且令仍舊而移補它部之闕或無闕可補<lb/>
則候將來出職更不撥填如此行之十年以後吏數大<lb/>
减省官節用之利必見其效矣臣以爲朝廷損益法度<lb/>
以義爲主若恤世俗之浮論而欲人人之便安則弊無<lb/>
時而可去法無時而可立願陛下審義度時斷在必行<lb/>
天下幸甚<hi>此據均奏議第九巻増入二年三月末均又奏疏元豐五年五月三日行官制云官制有</hi>
<pb n="KR2b0019_WYG_390-17b"/>
<hi>已六七年則此奏必是元祐二年或三年非元年也今姑附言冗官後九月二十三日蘇軾云云三年十月二</hi>
<hi>十六日翟思云云可并考官制雖以元豐五年五月一日行其議改更則固前此矣只附此爲允</hi>　是<lb/>
日蘇轍又言臣訪聞諸路所定役法限日已滿近日䕫<lb/>
州等路文字相繼申到旋已逐一進呈施行臣竊惟諸<lb/>
路役法所係民間利害至深至廣雖逐路事體各别條<lb/>
目各有不同而朝廷變法從便措置大意所謂海行條<lb/>
貫者不得不同也臣竊恐詳定役法所急於行法每遇<lb/>
逐路申到文字不候類聚參酌見得諸路體面即便逐<lb/>
<pb n="KR2b0019_WYG_390-18a"/>
旋施行因此致諸路役法大體參差不齊使天下之民<lb/>
不得均被聖澤欲乞指揮本所候諸路所申文字稍稍<lb/>
齊集見得諸處役法不至大段相逺然後行下　右正<lb/>
言王覿言臣伏聞爲治之要莫先於用人故書曰惟治<lb/>
亂在庶官官不及私昵惟其能爵罔及惡徳惟其賢夫<lb/>
自古以來爲國家者豈不欲皆得賢者能者而官爵之<lb/>
惟其私有所自蔽則不能者有時而以爲能惡有所難<lb/>
知則不賢者有時而以爲賢焉此官爵所以不得皆及<lb/>
<pb n="KR2b0019_WYG_390-18b"/>
於賢者能者而治亂亦不得不異也臣竊見近日差除<lb/>
多不恊於公議夫監司者一路生靈百城官吏休戚之<lb/>
所繫也可得而輕授耶然而闒冗不才如王公儀庸暗<lb/>
無耻如盛南仲與賈青朋姦如程髙爲李憲奴使如孫<lb/>
路者而皆得以爲之則彼一路生靈百城官吏休戚之<lb/>
所繫者乃在此曹可不爲之痛惜哉且陛下之用監司<lb/>
不謂不謹矣既委執政以擇之又命侍臣以薦之所用<lb/>
宜皆得人也今猶公議不以爲然者盖人之難知亦已<lb/>
<pb n="KR2b0019_WYG_390-19a"/>
久矣非特今日也今侍臣雖薦之而於能不能之間豈<lb/>
皆無惑哉執政加察而用之可也執政雖用之而於賢<lb/>
不賢之間豈皆無惑哉言事官操公議而論之可也言<lb/>
事官之言誠不妄則陛下行之何疑若以為侍臣既薦<lb/>
之矣執政不當復察其人雖非亦用之執政既用之矣<lb/>
言事官不當復論而其言雖是亦置之如此而欲任用<lb/>
之得人不亦難乎方二聖臨朝羣臣輔政不應有此弊<lb/>
臣但見比者除授既多失當及言事官論列又不施行<lb/>
<pb n="KR2b0019_WYG_390-19b"/>
故竊疑之此非朝廷之福也臣前日伏聞除刑部郎中<lb/>
王振爲大理少卿自郎官爲少卿雖非遷擢然振之爲<lb/>
大理官久矣當楊汲作卿之際因其滿罷又薦以爲大<lb/>
理正振憸巧刻深最爲楊汲崔台符所愛信汲台符鍛<lb/>
錬之獄多振力也前日作郎官已駭物論今又使之治<lb/>
獄不惟恐故態復作以害良善兼衆論必以為朝廷復<lb/>
用酷吏爲廷尉矣非所以安人情也臣愚竊謂承崔台<lb/>
符楊汲王孝先之後須用稍通經術性質忠厚之人爲<lb/>
<pb n="KR2b0019_WYG_390-20a"/>
之卿而使天下無寃民乃有補於聖政如振者當與台<lb/>
符汲孝先同黜安可以復用也臣又聞執政所薦館職<lb/>
非免召試外議籍籍亦謂其人有不足以辱文館者夫<lb/>
執政大臣各舉其所知以應詔豈不欲髙才大徳之士<lb/>
以稱陛下之任使哉盖潔其進者皆不保其徃愛其才<lb/>
者或不察其行故未免人言之多也臣亦望陛下宣諭<lb/>
執政更加採聴而去取之庶幾召試之後人無異論臣<lb/>
智識淺陋豈敢自謂知人然今所論列皆得之於公議<lb/>
<pb n="KR2b0019_WYG_390-20b"/>
也惟聖慈詳察<hi>覿自注云八月二十六日蘇轍云云在八月二日王公儀七月二十二日程髙</hi>
<hi>七月二日盛南仲六月二十八日政目九月十八日南仲知衡州孫路二月十二日王振九月戊辰復自少卿</hi>
<hi>大理爲刑中</hi>
壬子御史中丞劉摯言臣伏見刑部郎中王振除大理<lb/>
少卿按振闒冗有餘人品極下前在大理爲丞爲正刻<lb/>
害險酷著聞於人以此奉事崔台符楊汲多爲其所薦<lb/>
引向來寃濫之獄振皆預其事台符等既多以舞獄無<lb/>
狀次第黜逐振當連坐而典憲未伸公議憤之近乃無<lb/>
<pb n="KR2b0019_WYG_390-21a"/>
故召自舒州以爲刑部正郎衆人莫不怪笑臣方欲彈<lb/>
論今又無故進於卿列臣竊以陛下哀念斯人深患前<lb/>
日獄吏之失其守故有所澄汰中外拭目以觀陛下之<lb/>
所選用謂必得持平知義至公不撓之人乃可以副聖<lb/>
明矜恤庶獄之意今首乃用振臣恐刑獄之弊將有甚<lb/>
於前日矣伏望速降指揮追振新命及罷刑部差遣依<lb/>
台符等例特行降黜以副公論貼黄稱昨者朝廷以蘇<lb/>
頌爲刑部尚書鮮于侁爲大理卿中外莫不曉然知陛<lb/>
<pb n="KR2b0019_WYG_390-21b"/>
下於用刑法治獄之意矣侁雖以老癃辭免而繼之者<lb/>
遽復用如此何謂哉多士之中求一廷尉不至乏人願<lb/>
速罷振命早行黜責遴選其人以慰天下<hi>元祐元年八月二十七日</hi>
　監察御史上官均言臣竊以刑部大理之官聴訟折<lb/>
獄死生輕重之所繫所以爲天下之平爲之長貳者尤<lb/>
在謹擇剛明端良之士以充其選則刑罰當其罪而天<lb/>
下無寃民矣臣竊見朝廷以昨來大理卿貳崔台符楊<lb/>
汲王孝先等元豐以來承勘内降公事深刻鍛鍊多陷<lb/>
<pb n="KR2b0019_WYG_390-22a"/>
無罪皆奪官褫職出補外郡擢前吏部侍郎蘇頌爲刑<lb/>
部尚書又除太常少卿鮮于侁爲大理卿命出之日人<lb/>
心厭服兹見朝廷恤刑任人之意鮮于侁既遂辭免前<lb/>
日乃聞除刑部郎官王振爲大理少卿中外之論深所<lb/>
未諭臣竊聞王振人品猥冗天資刻薄徃年用崔台符<lb/>
楊汲薦引爲大理丞勘鞫内降公事相爲左右狂陷無<lb/>
辜不可勝數原心論罪數人之惡未知輕重台符既已<lb/>
奪官罷職而王振自外召爲省官今既含容未正其罪<lb/>
<pb n="KR2b0019_WYG_390-22b"/>
復於數月之間驟加進擢不惟賞罰不明不足以厭服<lb/>
衆心而王振天性刻深恐終不革舞法濫刑上負陛下<lb/>
寛恤之意欲乞寢罷除命别加選擇剛明端良之士以<lb/>
恊公論<lb/>
先是詔文彦博子貽慶居中可罷外任各與在京差遣<lb/>
如未有闕即於員外添置三省欲特除貽慶都官員外<lb/>
郎居中宗正寺主簿並員外添置詔貽慶先任都官員<lb/>
外郎可陞一省曹員外郎居中依奏癸丑貽慶改司封<lb/>
<pb n="KR2b0019_WYG_390-23a"/>
員外郎既而貽慶辭新命乞依舊爲白波輦運詔從所<lb/>
乞仍特與理轉運判官資序<hi>九月十五日</hi>　御史中丞劉摯<lb/>
言臣自待罪風憲屢曾以天下監司爲言乞澄汰選擇<lb/>
誠以朝廷政令使監司得其人則推行宣布可以諭上<lb/>
㫖而究惠澤茍非其人則所謂徒善而已終於民不得<lb/>
被其利夫上之所好下必有甚朝廷以名實爲事行總<lb/>
覈之政而下乃爲刻急淺廹之行朝廷以教化爲意行<lb/>
寛厚之政而下乃爲舒緩茍簡之事皆習俗懷利迎意<lb/>
<pb n="KR2b0019_WYG_390-23b"/>
而作故所爲近似而非其意本然也今雖因革之政有<lb/>
殊而觀望之俗自在但所迎之意有不同耳其爲患一<lb/>
也昨差役之法初行監司已有迎合爭先不量可否不<lb/>
校利害一槩定差騷動一路者朝廷察其意固已黜之<lb/>
矣推此以觀人情大約類此且天下之事散在諸路總<lb/>
制於監司其大者治財賦察官吏平獄訟考疾苦茍使<lb/>
者皆務爲和緩寛縱茍於安靜則事之委靡不振世之<lb/>
受弊不可勝言也向來黜責數人者皆以其非法掊歛<lb/>
<pb n="KR2b0019_WYG_390-24a"/>
意在求進害民太甚者爾非欲使之漠然不省其職廢<lb/>
所宜治之事謂之寛厚也昩者不逹故矯枉或過其正<lb/>
則臣謂此俗不可滋長要須大爲之禁伏乞聖慈詔執<lb/>
事者申立監司考績之制以常賦之登耗郡縣之勤惰<lb/>
刑獄之當否民俗之休戚爲之殿最每歳終以詔誅賞<lb/>
仍自今歳始焉庶幾有所櫽括裁制之使循良者不入<lb/>
于弛肅謹者不入于薄然後上副聖明制治用中之意<lb/>
夫察時之寛猛緩急觀俗之過與不及而張弛其政正<lb/>
<pb n="KR2b0019_WYG_390-24b"/>
今日事也又言臣先準朝㫖看詳訴理熈寧以來罪犯<lb/>
并元豐後來探報㫁遣公事應事涉寃抑情可矜憫並<lb/>
許上聞數内一件制勘太學公事龔原等二十二日已<lb/>
具看詳事理奏聴指揮去訖伏縁事有未盡須至論列<lb/>
臣謹按太學公事本因學生虞蕃就試不中狂妄躁忿<lb/>
上書告論學官隂事自此起獄又因勘官何正臣迎合<lb/>
𫝊㑹將赦前狀外於法不該推治之事奏乞皆行推治<lb/>
親畫特㫖依奏自此獄遂大熾上自朝廷侍從下及州<lb/>
<pb n="KR2b0019_WYG_390-25a"/>
縣舉子逺至閩吳皆被追逮根株證佐無慮數百千人<lb/>
無罪之人例遭箠掠號呼之聲外皆股栗臣聞論者謂<lb/>
近年慘酷寃濫無如此獄其所坐贓大率師弟子贄見<lb/>
之禮茶藥紙筆好用之物皆從來學校常事雖經有司<lb/>
立法而人情踵故未能遽革盡以監臨枉法當之終身<lb/>
放廢可謂已甚其間雖有實負罪犯之人終以下訐其<lb/>
上事發不正獄官希合拷虐太過故雖得其罪論者猶<lb/>
不以為直又况學士大夫不堪囚辱類多虚引自誣並<lb/>
<pb n="KR2b0019_WYG_390-25b"/>
坐重責深可嗟憫臣所看詳縁止是據案考事而獄吏<lb/>
等從來鍛鍊文案惟恐平反故首尾牢密曲直莫辨况<lb/>
此獄出於正臣希功用意尤極巧詆今雖已具案内事<lb/>
狀奏聞然在於實情天下之所知者有所未盡若不曠<lb/>
然加惠一切昭洗止用有司看詳之文誠恐寃抑不申<lb/>
不足上副聖仁矜恤之意臣愚不勝拳拳欲望陛下特<lb/>
出睿斷將太學制勘命官舉人等優賜恩㫖等第除落<lb/>
罪名又言見今看詳訴理所若於公案内見得寃抑或<lb/>
<pb n="KR2b0019_WYG_390-26a"/>
可矜事狀即本所自可陳奏其雖有寃抑可恤之情衆<lb/>
所共知而案内文致完密非看詳所能見如此獄者若<lb/>
有司不能以事實上聞則寃者無由可伸臣待罪言路<lb/>
義不可以避嫌自黙惟陛下酌情制事毋拘常法特與<lb/>
優加除雪以示寛大仍乞作特㫖施行<hi>摯前章乞立監司考績之制後</hi>
<hi>章特寛太學獄奏議相屬在乞召張方平陪祠前劉仿等所次行實亦聯書之新録摯𫝊盖因行實稱用是罪</hi>
<hi>多减貸乃行實云爾不知監司考績之法竟立與否𫝊及行實俱不言也今并取二章附八月末徐更考也</hi>
　宰臣司馬光言故職方員外郎張述在仁宗朝嘗議<lb/>
<pb n="KR2b0019_WYG_390-26b"/>
建儲今其家無人食禄詔述子申伯特與太廟齋郎故<lb/>
殿中侍御史裏行陳洙亦曽具奏乞建儲忘身徇國繼<lb/>
之以死而天下莫知乞依述例特與洙一子官<hi>録張述後在五</hi>
<hi>月己未録陳洙後在五年五月四日</hi>
</p>
<p>
</p>
  </div>
</body>
</text>
</TEI>
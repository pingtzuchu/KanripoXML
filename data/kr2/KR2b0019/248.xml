<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續資治通鑑長編巻二百四十四</head> <lb/>
    <p>
<pb n="KR2b0019_WYG_248-1a"/>
欽定四庫全書<lb/>
　續資治通鑑長編巻二百四十四<lb/>
　　　　　　　　　　　　　宋　李燾　撰<lb/>
　　神宗<lb/>
熈寧六年夏四月甲戌朔上不御殿百司守局雲隂日<lb/>
不見皇第三子生母曰宋才人翌日宰臣王安石等賀<lb/>
曰陛下祗畏修省夙宵靡寧方日食時隂晦不見此陛<lb/>
下聖徳所感上曰朕之菲徳上䝉殊應亦當勉勵以荅<lb/>
<pb n="KR2b0019_WYG_248-1b"/>
天心安石等又賀皇子生於是率百官詣閤門上表乞<lb/>
御正殿復常膳詔從之<hi>皇第三子賜名俊見七月七日宋才人進封媫妤在四月二十</hi>
<hi>七日俊卒在十年十月二十三日</hi>　詔熈河路運錢帛給軍𫝊卒勞苦<lb/>
寒餒其依陜西運糧法日給粟二升五合月增錢二百<lb/>
候邊事息日停給<lb/>
乙亥右正言龍圖閣待制集賢殿修撰知熈州王韶為<lb/>
禮部郎中樞宻直學士環慶路勾當公事入内東頭供<lb/>
奉官李憲為東染院使遥郡刺史勾當御藥院走馬承<lb/>
<pb n="KR2b0019_WYG_248-2a"/>
受入内東頭供奉官李元凱為禮賔副使並寄資知徳<lb/>
順軍如京副使兼閤門通事舍人景思立為東上閤門<lb/>
使河州刺史韶等以克復河州元凱以隨軍奏㨗故也<lb/>
王安石請更厚賜韶以金錢曰遇將帥宜如此乃賜韶<lb/>
絹三千疋　鈐轄文思使奚起遷皇城使候三年除遥<lb/>
郡刺史其餘兵官自五官至一官及減磨勘年有差以<lb/>
方收復河州而起等守香則城殺獲有功也　太常丞<lb/>
集賢校理直舍人院鄧潤甫常州團練推官館閣校勘<lb/>
<pb n="KR2b0019_WYG_248-2b"/>
吕升卿察訪京東路常平等事王安石知升卿經義非<lb/>
所長請試以事乃命副潤甫出使上疑升卿選人安石<lb/>
曰己帶館職或與轉一京官上曰姑遲之<hi>潤甫升卿察訪舊紀具書</hi>
<hi>新紀不書</hi>　李憲言昨收復河州洮西蕃部尚有竄入山林<lb/>
者乞招降詔熈河路經畧司示以恩信許令復業　西<lb/>
南龍蕃羅蕃石蕃八百九十人來貢方物詔以道路遼<lb/>
逺徃復甚勤如願於縁邊納所貢物即以回賜及朝見<lb/>
所賜縁路驛劵給之<hi>五月二十日龍蕃入貢</hi>　以朝集院為律學<lb/>
<pb n="KR2b0019_WYG_248-3a"/>
賜錢萬五千緡於開封府界檢校庫出息以助給飬生<lb/>
員置敎授四員請給人從視國子監直講命官舉人並<lb/>
許入學試中官給食每月公試一私試三公試習律令<lb/>
生員義三道習斷案生員一道刑名五事至七事私試<lb/>
義二道案一道刑名三事至五事<hi>據墨本熈寕六年八月癸酉國子監丞楊</hi>
<hi>完言近詔給錢萬緡送檢校庫召人抵保收息給律學今生員滋多乞增賜本錢五千緡從之朱本削去云已</hi>
<hi>見六十巻内葢墨本誤以五千緡并入初給時故也</hi>
丙子大理寺丞丁執禮為太子中允權監察御史裏行<lb/>
<pb n="KR2b0019_WYG_248-3b"/>
　秦鳯路提㸃刑獄職方員外郎張穆之徙永興軍路<lb/>
永興軍路提㸃刑獄殿中丞周良孺徙秦鳯路初王安<lb/>
石白上髙遵裕及穆之皆以不得與河州之行怨王韶<lb/>
書抵薛向極非毁韶然考驗皆無實二人者恐難使與<lb/>
韶共事請復用穆之為三司判官曰穆之向所喜使佐<lb/>
向宜也上謂穆之反覆若歸朝必更造作語言扇惑人<lb/>
乃詔穆之與良孺兩易其任又議遵裕差遣上良久曰<lb/>
此須令韶自擇一協心者命安石以書問韶既而遵裕<lb/>
<pb n="KR2b0019_WYG_248-4a"/>
差遣卒如故　又詔熈河路止留蔡延慶應副軍須外<lb/>
餘轉運使副判官並歸本路時蔡朦與其父挺書言王<lb/>
韶修城非要又殺羌多無補并及韶它事挺頗為上言<lb/>
之王安石曰朦等皆不樂韶韶方舉事恐被衆人窺覘<lb/>
難以成功王珪因言延慶及朦俱留熈河恐不須爾安<lb/>
石請遣朦歸上從之它日上謂安石曰李憲言熈河妨<lb/>
功害能舉目皆是安石曰王韶事頼陛下照察方粗有<lb/>
成今將帥待敵誠非所畏惟内外之人相表裏為浸潤<lb/>
<pb n="KR2b0019_WYG_248-4b"/>
最是將帥所患將帥畏此乃甚於畏敵<hi>蔡延慶傳云蔡朦奏蔡延慶不</hi>
<hi>應以軍須司牒擅起兵故徙它路葢不知事實者今不取</hi>　殿中丞知司農寺丞蔡<lb/>
天申為河北路轉運判官祕書丞河北路轉運判官張<lb/>
端兼審官東院先是上數言端不得力王安石因言端<lb/>
性憸邪事事顧望請以天申代之而端有是命上曰監<lb/>
司既不得力罷去稍抑之使有所懲無傷也安石曰良<lb/>
是　詔河北沿邊縣自來不差春夫于近裏州軍功役<lb/>
自今差夫無得出本州軍界　廣南西路經畧司勾當<lb/>
<pb n="KR2b0019_WYG_248-5a"/>
公事温杲言詔補儂宗旦儂智㑹等為將軍以夷人不<lb/>
知此官欲乞一近上班行或副使詔宗旦智㑹並為供<lb/>
備庫副使宗旦桂州都監智㑹知歸化州<lb/>
丁丑龍圖閣直學士李中師龍圖閣待制權御史中丞<lb/>
鄧綰同注及第進士諸科等官<lb/>
戊寅賜唐州修召渠役兵特支錢有差　新知桂州沈<lb/>
起乞自今本路有邊事依陜西四路止申經畧司専委<lb/>
處置及具以聞從之起又乞差人出外界勾當上顧王<lb/>
<pb n="KR2b0019_WYG_248-5b"/>
安石曰如何指揮安石請依所乞劄與監司上曰可安<lb/>
石私記又云上令起宻經制交阯事諸公皆不與聞凡<lb/>
所奏請皆報聽<hi>陳瓘論曰安石入告之言曰兵無時不可用神考曰用兵安可無名安石曰陛</hi>
<hi>下若果欲用兵何患無名于是七年執政而四作邊事神考垂拱仰成任其所為事成則歸功于安石事不成</hi>
<hi>則引咎于已韓絳西事既敗神考降詔罪己未嘗責安石也熈河奏功則解玉帶以賜安石曰非卿主謀于内</hi>
<hi>無以成此梅山用兵章惇受㫖于安石及其奏功則神考擢惇而驟用之廣西之事沈起亦受㫖于安石及其</hi>
<hi>敗也神考掩䕶中書生事之過曲從安石貸起之死而亦未嘗責安石也神考之于安石可謂厚矣安石之所</hi>
<hi>以報上者宜如何哉臣今考日録安石于熈河梅山先書李若愚妄沮王韶而神考崇長若愚又先書經制成</hi>
<pb n="KR2b0019_WYG_248-6a"/>
<hi>算已付章惇而神考為人㳺說即欲改授蔡燁然後言王韶章惇必可任使之意以謂能知王韶者安石也非</hi>
<hi>神考也矜主謀之功返復張大至于數十萬言自謂有天地以來無此功矣至于韓絳敗事則曰陛下于一切</hi>
<hi>小事勞心于一大事獨誤又曰若陛下詳慮熟計則必無可悔之事夫安石自作可悔之事而恣為誣誕歸過</hi>
<hi>之言神考愛民之志孚于天下此等誣辭何累天徳但臣子之心不能平耳沈起引惹蠻事致令交阯犯邉圍</hi>
<hi>䧟邕州欽亷失守生事者起人皆知之造謀者安石人不盡知也邉事未作之時神考有罷起之詔曰熈河用</hi>
<hi>兵未冇息期沈起又于南方造作引惹欲治起罪以安中外安石不肯奉詔明年果有事宜三州之民肝腦塗</hi>
<hi>地數路騷動一人焦勞當時詔語以謂一路生靈橫遭屠戮職在致冦罪悉在起然起之所以得不死者良以</hi>
<hi>安石䕶起神考重違其請不欲盡行耳安石退而著書追記其事則謂沈起經制皆上宻謀諸公皆不與聞起</hi>
<pb n="KR2b0019_WYG_248-6b"/>
<hi>所奏乞上皆許之嗚呼四作邉事二敗二勝二勝則掠美于己二敗則歛怨于君吕誨之言辨之早矣</hi>
己卯遼主遣寧州觀察使耶律寧海州防禦使馬永昌<lb/>
其母遣彰聖節度使耶律昌太常少卿乾文閣學士梁<lb/>
頴來賀同天節於是寧等請合使副班為一如南使在<lb/>
北朝例乃入見僉謂不可許王安石勸上許之仍遣内<lb/>
侍李舜舉諭㫖寧等大喜又言南朝近所遣使官多卑<lb/>
乞如先朝例差髙官文彥博等謂戎心無厭不可許安<lb/>
石又謂許之無傷上曰自今與差學士以上官也彥博<lb/>
<pb n="KR2b0019_WYG_248-7a"/>
曰遼使歸必更増飾干賞自今人人争來生事矣上卒<lb/>
許之<lb/>
庚辰河北路轉運使禮部郎中張問復集賢殿修撰知<lb/>
徐州刑部郎中陳汝羲復直史館上始欲復問職王安<lb/>
石言臣等亦屢商量但非因差除又非赦令故不敢進<lb/>
擬陛下特與復甚善然汝羲所坐與問同俱無大過恐<lb/>
一例當復上從之　供備庫使髙永亨遷一官減磨勘<lb/>
二年髙永能遷一官王亢循資再任以鄜延路經畧司<lb/>
<pb n="KR2b0019_WYG_248-7b"/>
言永亨等括田招弓箭手有勞也　詔諸路轉運使副<lb/>
判官提㸃刑獄不兼提舉常平倉者並兼提舉　詔提<lb/>
舉在京市易務及開封府司錄司同詳定諸行利害以<lb/>
聞初京師供百物有行雖與外州軍等而官司上下須<lb/>
索無慮十倍以上凡諸行陪納猥多而齎操輸送之費<lb/>
復不在是下逮稗販貧民亦多以故失職肉行徐中正<lb/>
等以為言因乞出免行役錢更不以肉供諸處故有是<lb/>
詔上因謂執政曰近三司副使有以買靴皮不良決行<lb/>
<pb n="KR2b0019_WYG_248-8a"/>
人二十者今兩府尚不下行人買物而省府乃擾民如<lb/>
此甚非便也<hi>墨本但云初京師百物有行官司所須皆以責辦下逮貧民負販類有陪折故命官</hi>
<hi>講求今從朱本</hi>　詔歩軍副都指揮使宋守約罰銅三十斤追<lb/>
罷其子球除閤門祗候指揮守約坐以侍衛司雜役兵<lb/>
給球使令當私罪流該徳音特有是命<lb/>
辛巳詔進士諸科及第等人入謝免進銀故事既賜第<lb/>
詣閤門謝恩進銀百兩至是罷之<lb/>
乙酉詔賜涇原路䇿應熈河已回弓箭手錢人二千軍<lb/>
<pb n="KR2b0019_WYG_248-8b"/>
員三千　梓䕫路鈴轄司言鈐轄張承祐與走馬承受<lb/>
張宗望率兵徃江安縣㑹合討夷賊詔鈐轄轉運司節<lb/>
制早令安帖仍體量知瀘江李曼通判白序引惹夷賊<lb/>
事以聞<hi>體量引惹自五月十一日移入此</hi>先是淯井監夷賊數百自三<lb/>
里囤突出刼敓客船錢銀及虜掠人兵三十餘人而梓<lb/>
䕫路都監孫仲達等㑹兵討十二村夷于三壕灘逢賊<lb/>
殺傷官軍子弟于是承祐等繼徃<hi>此事見實録五月十一日癸丑張宗望奏</hi>
<hi>今移附此庻不紊先後之序</hi>都官郎中通判梓州張子瑾言晏州六<lb/>
<pb n="KR2b0019_WYG_248-9a"/>
縣種夷約二千人自井溪來駐思晏等處令羅箇募村<lb/>
夷人斗設言十州五囤舊納塩井柴茆煎塩自官中賣<lb/>
井我失賣茆之業又令我納米折茆所以結集夷衆於<lb/>
石綱溉刼人船并三壕面與官軍戰兩有死傷今欲與<lb/>
官設誓又聞結集猖獗日甚雖聞諸郡官兵㑹合未見<lb/>
克㨗皇祐初淯井監夷驚刼行旅遂議攻討公私困敝<lb/>
至嘉祐初方息或用皇祐故事討除是為無策乞赦其<lb/>
罪許以招安設誓漸散重兵以免夏秋瘴癘<hi>舊録繫此䟽于四月</hi>
<pb n="KR2b0019_WYG_248-9b"/>
<hi>十四日丙戌朱史削去以為朝廷都無行遣止是黄庭堅下筆令入此䟽新録仍存之今移見十二日乙酉要</hi>
<hi>别檢討重修庻事節分明詔李曼分析柴茆事在五月十五日賣井事日録八月二日畧有之當考詳八月二</hi>
<hi>日日録云宻院進呈張充宗奏狀盛言因鮮于之邵余白上之邵十一月申中書言不便井以十二月方賣與</hi>
<hi>白文獻上曰恐召賣在前余曰候檢文字别進呈</hi>　熈河路經畧司上河州得<lb/>
功將卒三千五百二十七人詔每獲首一級賜絹五疋<lb/>
于是王安石白上士氣自此益振要當飬之而勿傷爾<lb/>
文彥博曰使更勿怠則南征北伐將無不可矣上曰古<lb/>
人謂舉事則才自練此言是也安石曰舉事則才者出<lb/>
<pb n="KR2b0019_WYG_248-10a"/>
不才者困此不才者所以不樂舉事也　開封府勘到<lb/>
樞宻院令史任逺告属都承㫖李評不用新條轉充令<lb/>
史等罪詔任逺降奉職監當差遣<hi>此據宻記四月十二日事文彥博去位或</hi>
<hi>與此相闗更詳之五年十二月二十二日可考</hi>
丁亥王韶等言岷州近為羌兵所隔勢甚孤危西京左<lb/>
蔵庫使包順内殿承制包誠膺城拒敵保全其州詔各<lb/>
遷二資賜順絹三百誠二百仍各賜金帶<lb/>
庚寅熈州洮河浮梁成賜名永通橋　詔免楚州浚運<lb/>
<pb n="KR2b0019_WYG_248-10b"/>
鹽河夫支移折變錢戸五千户下數少者許于次年敷<lb/>
足　中太一宫成以右街都監真靖大師陳景元為宫<lb/>
主景靈宫抱一大師盖善言副之餘知職㪚衆道士令<lb/>
景元博選有行業精潔之人毋過二十人嵗披戴恩依<lb/>
東太一宫例<lb/>
辛卯知制誥吕惠卿等言修撰國子監經義乞令直講<lb/>
月輪兩員供本經口義二巻從之　命新知桂州天章<lb/>
閣侍制沈起兼提舉糧草　荆湖路察訪章惇言狤狑<lb/>
<pb n="KR2b0019_WYG_248-11a"/>
蠻賊千餘自黥江浮船而下捕盜官邀擊獲首級噐甲<lb/>
等詔西頭供奉官辰州管界同巡檢謝季成遷一官減<lb/>
磨勘三年餘推恩有差又言邵州新招人户楊昌透等<lb/>
嵗出課米乞展三年起納從之既又聽展一年課米凡<lb/>
三百餘石　熈河路比等得功將佐比第一等人依第<lb/>
一等轉官比第二等人轉兩資比第三等人轉一資先<lb/>
是王韶言被㫖三等得功將佐並第推恩今詳比類正<lb/>
等得功人恩賞宜少減故有是詔　蘇州言體量民間<lb/>
<pb n="KR2b0019_WYG_248-11b"/>
陳說司農寺丞郟亶請興水利不便詔送司農寺<hi>墨本有此</hi>
<hi>朱本削去今復存之五月二十三日亶罷</hi>
壬辰大理寺丞知司農寺丞苖時中為太子中舍權發<lb/>
遣梓州路轉運判官代太常博士陳充時充以不職送<lb/>
審官東院上因曰周材難得如守令即専治民三司判<lb/>
官専治金糓開封府推判官專治刑獄轉運司無所不<lb/>
總求之周行罕有能兼之者時中符離人尋改利州路<lb/>
與太子中允吕開易任<hi>徙利州路五月一日事</hi>　權邵州防禦判<lb/>
<pb n="KR2b0019_WYG_248-12a"/>
官郭祥正為太子中舍與江東路家便差遣章惇言祥<lb/>
正均給梅山田及根括増稅有勞也<hi>魏泰云王荆公當國有郭祥正知邵</hi>
<hi>州武崗縣實封附逓奏書乞天下之計専聽王安石處畫凡議論有異于安石者雖大吏亦當屏黜表辭亦甚</hi>
<hi>辨暢上覧而異之一日問荆公曰卿識一郭祥正否其才似可用荆公曰臣頃在江東嘗識之其為人縱橫捭</hi>
<hi>闔而薄于行不知何人引薦而聖聰聞知也上出其章以示荆公荆公恥為小人所薦因極口陳其不可遂止</hi>
<hi>是時祥正方從章惇辟以軍功遷殿中丞及聞荆公上前之語遂以本官致仕而去此事當考安石嘗言郭逢</hi>
<hi>原輕俊可使何獨於祥正乃爾恐未必爾也</hi>　新賜進士及第余中為大理<lb/>
評事朱服為淮南節度推官邵剛為集慶軍節度推官<lb/>
<pb n="KR2b0019_WYG_248-12b"/>
葉唐懿為處州軍士推官葉杕為秀州司户參軍練亨<lb/>
甫為睦州司法參軍並充國子監修撰經義所檢討上<lb/>
初疑杕等未稱職王安石曰今乏人檢討文字若修撰<lb/>
即自責成吕惠卿上乃許之服烏程剛常州唐懿南劔<lb/>
州杕亨甫皆建州人也<hi>亨甫事林希野史詳載已附注五年八月戊戌葉適賜第時</hi>
　新知桂州沈起乞以邕州五十一溪洞洞丁排成保<lb/>
甲遣官教閱從之仍給度僧牒三百<lb/>
甲午命知青州臨朐縣劉温恭等八人分徃齊徐濠泗<lb/>
<pb n="KR2b0019_WYG_248-13a"/>
等十二州排定保甲　環慶路經畧司言將官李克忠<lb/>
等三年七月破金湯城有功未賞詔克忠落經恩未得<lb/>
敘用指揮林廣除本路鈐轄先是李復圭為克忠乞酬<lb/>
奬樞宻院論復圭妄奏王安石主復圭甚力乃下經畧<lb/>
司驗問而是役也廣嘗獲級克忠但遣兵䇿應亦得免<lb/>
罪<hi>經恩未得敘用事在四年七月二十八日</hi>上召廣對謂廣曰金湯石門卿<lb/>
功為多慰勞甚至因諭以熈河事廣辭以不習其山川<lb/>
與人之勇怯若有它任使雖萬死不敢辭乃聽還本路<lb/>
<pb n="KR2b0019_WYG_248-13b"/>
<hi>李克忠除落過名實録殊不詳今取日録前後論奏語刪修</hi>　詔熈河路討河州香<lb/>
則城破積慶寺賊寨諸軍弓箭手勇敢等獲首級并重<lb/>
傷人除己遷資外更與遷一資指揮使陞一軍就糧指<lb/>
揮使増料錢二千餘雖不獲首亦與遷一資　編管人<lb/>
前皇城副使种諤免編管授華州别駕以上批諤自至<lb/>
貶所累經寛赦可令自便故也王安石私記云上批初<lb/>
付中書宻院而宻院獨進呈退安石問何獨進呈文彥<lb/>
博乃陽為不審安石曰上有何指曰令與中書進呈及<lb/>
<pb n="KR2b0019_WYG_248-14a"/>
是進呈彥博已不入陳升之曰諤欲且與量移又進呈<lb/>
升之不復言遂有是命仍免安置<hi>此據王安石日録増入諤五年正月自賀</hi>
<hi>移潭今又免編管及安置日録云授華州别駕朱史有之新舊紀日録都闕彥博罷在此月二十六日</hi>
詔涇原環慶路職田依鄜延路例招置弓箭手其所收<lb/>
租估中價於本路給鹽鈔還官吏仍趣河東秦鳯兩路<lb/>
檢量上之<hi>六月癸未可考</hi>　又詔諸路勇敢効用教閱法依涇<lb/>
原路立為一法<lb/>
乙未兵部員外郎李復圭知曹州楚建中周良孺等奏<lb/>
<pb n="KR2b0019_WYG_248-14b"/>
復圭節制陣圖命李信出軍約束考究不盡如盛陶章<lb/>
故薄責之<hi>陶章見五年十二月己丑舊録重出新録又承誤</hi>　權知瀘州李曼<lb/>
言招誘甫望个恕攻討淯井監夷賊詔曼一聽監司指<lb/>
揮毋得妄處置仍令利州路提㸃刑獄范百祿體量曼<lb/>
更張邊事不與僚佐評議事實以聞慶厯二年烏蠻王<lb/>
子得葢居姚州為刺史得葢死其子竊號羅氏鬼主鬼<lb/>
主死子僕夜襲其號僕夜稍不能令諸蠻其部有甫望<lb/>
个恕晏子二酋者為最强及官軍與淯井監夷賊戰失<lb/>
<pb n="KR2b0019_WYG_248-15a"/>
利曼又借助于甫望人恕議者指曼處置乖方故有是<lb/>
命<hi>七年五月二日僕夜甫望个恕受王命</hi>上謂王安石曰曼欲引外蠻之<lb/>
强者令總制近邉諸小蠻非計安石曰此誠非計三代<lb/>
蠻夷爵不過子正為制其封域令小則可無侵中國之<lb/>
患故也上曰須弱乃可制安石曰誠須及弱時乃可制<lb/>
制定之後若非中國失政刑即彼無由能兼并為强也<lb/>
安石又白上曼既令知州又方有邉事却令一聽監司<lb/>
指揮不得妄有措置恐害事若己明見曼無狀便合替<lb/>
<pb n="KR2b0019_WYG_248-15b"/>
却未明人言虛實即當責以州事上令别降指揮然訖<lb/>
不改命安石又白上淯井事不足慮上曰但蜀人易揺<lb/>
爾安石又言曼招甫望个恕亦恐未失今監司既盡在<lb/>
瀘州若曼措置非理亦必不聽惟恐因事衆共讙噪傾<lb/>
沮李曼不患人肯撓而從之也　洛苑使英州刺史劉<lb/>
紹能為鄜延路都監子永年補本族廵檢並依漢官例<lb/>
衙謝紹能保安軍蕃官也累戰有功召對擢之右侍禁<lb/>
李徳平轉一資兼閤門祗候徳平隨紹能赴闕亦蕃官<lb/>
<pb n="KR2b0019_WYG_248-16a"/>
也　詔鄜延路經畧司自今毋得以路分都監以上引<lb/>
伴西人赴闕<lb/>
丙申翰林學士右正言曽布遷一官以詳定天下帳籍<lb/>
成故也布辭遷官止賜銀絹三百階州録事參軍馬有<lb/>
賢差替初知州劉舜臣令赴教閱義勇於官舍安泊日<lb/>
收僦錢入公使有賢不執白㑹徳音上曰有賢雖暫權<lb/>
通判勢亦可執宜特差替以勵諸郡　詔自今刑法官<lb/>
不及兩考者並許就試如試中刑法在寺供職及兩考<lb/>
<pb n="KR2b0019_WYG_248-16b"/>
與推恩　詔在今諸路都總管司人吏勿用軍人並于<lb/>
本路州軍使州院選差<hi>㑹要六年四月二十三日</hi>
丁酉知蔡州龍圖閣直學士陳薦提舉崇福宫初命張<lb/>
琥代薦欲召薦還朝上曰薦見孫永知開封必不樂不<lb/>
如就與一郡王安石曰未有郡薦遂以疾丐閑許之<lb/>
殿中丞知都水監主簿劉璯兼同提舉沿汴淤溉民田<lb/>
　夔州路轉運判官曽阜言渝州隆化縣新附户己團<lb/>
成保甲毎嵗閱試如武藝出倫欲與減租入之半上曰民<lb/>
<pb n="KR2b0019_WYG_248-17a"/>
受田多寡不同賦租亦異若例減半必致不均此事決<lb/>
不可行王安石曰今一人藝精即欲免租若後衰退當<lb/>
如何宻院欲毎年旋免之上曰縱如此亦非法葢人户<lb/>
租課多少不等必致不均不若止如府界保甲立法行<lb/>
之<hi>新舊録並稱南平軍隆化縣按八年十一月乃以渝州南川縣銅佛壩為南平軍此時未有南平之號當</hi>
<hi>云渝州隆化縣實録誤也</hi>　河東經畧司言有䧟蕃卒二人逃歸言<lb/>
夏人恐我大兵至修築于涼州而涼州守乃我順寜寨<lb/>
供奉王某之子毎言我有家属於此如何不早圖南歸<lb/>
<pb n="KR2b0019_WYG_248-17b"/>
詔轉二卒各一資改配熈河路并録其語付本路經畧<lb/>
司上因謂執政曰向因五路出兵西人潜築城邑為伏<lb/>
藏之所今凉州去河州不逺如諸路將帥得人表裏相<lb/>
應則西人自此多竄歸者上又疑彼首領未可知王安<lb/>
石曰陛下欲詳知則須用間諜若其大情則不待間諜<lb/>
而可知彼區區夏國果有豪傑之主盡一國之材使材<lb/>
大者在上材小者在下則立為不可敵之國今其主㓜<lb/>
婦人為政所任要重皆其親昵雖有豪傑無由自進則<lb/>
<pb n="KR2b0019_WYG_248-18a"/>
其大情己可知矣上曰事欲及時但患難得將帥與陜<lb/>
西財用闕之而已安石曰將帥隨時搜擇亦不乏人經<lb/>
制財用備西事不必専在陜西今天下財用足則轉給<lb/>
陜西無難者但以米糓難于運致故惟陜西農事欲經<lb/>
制爾上又曰財用亦須素為計安石曰迨天之未隂雨<lb/>
徹彼桑土綢繆牖户事豫則立亦誠不可出于臨時上<lb/>
曰作事固自有次第且當并力經營西事也<lb/>
戊戌詔裁定在京諸司吏請給先是吏禄各有定式後<lb/>
<pb n="KR2b0019_WYG_248-18b"/>
以兼局増茶湯紙筆錢僥倖相因畧無限制而樞宻院<lb/>
有言故降是詔已而王安石白上曰如吏人馬驤差徃<lb/>
西川陜西又徃湖南北兩路溪洞又如中書檢正吏皆<lb/>
一人兼兩人文字若不許兼請即誰肯任勞責者既是<lb/>
官有兩局若不許兼正是占吏人愈多而妨其本勾當<lb/>
處且令日食不足爾上曰一人兼五七處如何安石曰<lb/>
凡兼局吏非在一員官之下即亦不可兼既無一員官<lb/>
兼五六處差遣者即豈有兼五七局之吏人上乃追前<lb/>
<pb n="KR2b0019_WYG_248-19a"/>
詔寢之<hi>追寢前詔朱史簽貼云再取到中書省文字與日録同今從之新本遂削去</hi>　又詔<lb/>
故邠州三水縣尉向子潛妻李氏封旌徳縣君初慶州<lb/>
軍亂子潛以所部弓手鬬敵死事故也　上批聞河北<lb/>
諸郡有蝗蝻可令監司督官吏撲滅<hi>去年冬末舊紀書河北大蝗新紀于</hi>
<hi>今年四月末書是月河北蝗當考</hi>　先是文彥博言議者多欲賦牧地<lb/>
與民而歛租課㪚國馬于編户而責孳息乞朝廷裁察<lb/>
既而蔡挺亦以收牧地賦民為便仍乞汰諸監不堪配<lb/>
軍馬量留支填馬鋪廂軍人員外並發赴河北等路州<lb/>
<pb n="KR2b0019_WYG_248-19b"/>
軍估賣詔元絳呉審禮蔡確詳定以聞<hi>八年四月二十八日</hi>
己亥樞宻使劔南西川節度使守司空兼侍中文彥博<lb/>
罷授守司徒兼侍中河南節度使判河陽從所乞也仍<lb/>
詔大敕繫銜曹佾上出入如二府儀<hi>彦博乞罷實録正史殊不詳二十一</hi>
<hi>日已不入應是與王安石異議安石既成熈河之功彦博因力求去也十二日乙酉任逺事更詳之</hi>　詔<lb/>
比許應明法舉人止願依法官條試斷案大義者聽如<lb/>
合格仍編排在本等人之上令定所賜場第及考校様<lb/>
行之仍改先降指揮明法為諸科如敢冒應諸科人名<lb/>
<pb n="KR2b0019_WYG_248-20a"/>
試法許人陳告賞錢百千同保人永停取應<hi>三月二十四日可并</hi>
<hi>此</hi>　殿中丞王岐勒停送黄州編管坐繼母李為女納<lb/>
采督岐取嫁錢岐不肯與故也　王韶既還熈州復遣<lb/>
將渡洮畧定南山地斬首七百級築康樂城及劉家川<lb/>
結河二堡以通餉道遂自領兵破阿納城斬首三千級<lb/>
因城之又城香則時羌人謀伏兵南山伺官軍渡洮斷<lb/>
我歸路不則保摩宗城摩宗天險難近號鐡城子韶諜<lb/>
知之引兵徑渡洮遣别將敗其覆遂㧞之<hi>此據王韶傳云御集五月</hi>
<pb n="KR2b0019_WYG_248-20b"/>
<hi>八日手札改安河作定羌城載王韶奏已領大兵進據結河川安河香則兩城訖縁洮西一帶境上濶逺今商</hi>
<hi>量出文字令逐官權行管勾乞降宣命然則城香則是四月末事審矣髙永年隴右録有王韶表自載破城寨</hi>
<hi>月日與日録本𫝊不同當考</hi>是日奏阿納城㨗馮京曰羌人愚可惜<lb/>
枉殺太多上曰旅拒如此豈可不殺王安石曰昏迷不<lb/>
恭正王誅所宜加洮河之兵所謂一月三㨗也上曰涇<lb/>
原人精勇故雖王寕庸將亦能克獲安石曰人無勇怯<lb/>
在所措置洮隴勁兵處今𦍑人乃脆弱如此李抱真所<lb/>
教潞人才二萬教之非能盡如法然己能雄視山東孫<lb/>
<pb n="KR2b0019_WYG_248-21a"/>
武以為治亂數也强弱形也勇怯勢也治軍旅有方則<lb/>
數無不可使治形無不可使强勢無不可使勇上曰士<lb/>
但有技藝則勇安石曰為勢所激則雖無技人亦可使<lb/>
勇然王者之兵則於兵之義理能全之能盡之故無敵於<lb/>
天下<hi>此據日録乃二月十六事</hi>　初張守約自通逺領兵至熈州而<lb/>
王韶已從間道還時諸羌三萬餘猶屯敦巴城聲言欲<lb/>
復舊地守約徑渡洮按甲挫銳左右設伏伺其怠乘之<lb/>
斬首六百取窖藏助軍食以其帳舍材木城康樂寨得<lb/>
<pb n="KR2b0019_WYG_248-21b"/>
地招弓箭手千五百人<hi>五月二十一日乃賞康樂之功</hi>
庚子以才人宋氏為媫妤<hi>二年十一月為才人今年四月一日生皇子</hi>　樞<lb/>
宻院言河北等路副都總管以下兵官銜位上帶駐泊<lb/>
兩字理有未該及盡列本路州軍名額尤為冗長欲令<lb/>
在安撫經畧鈐轄司治所者更不稱駐泊其所統地分<lb/>
職務止依舊從之　詔諸路經畧司具嘗立戰功蕃官<lb/>
羌人引伴赴闕　又詔熈河路令所役義勇與免一次<lb/>
上畨外更免本户支移折變物三石如户下折變數少<lb/>
<pb n="KR2b0019_WYG_248-22a"/>
即通於次年敷足　詔降敕書奬諭權涇原路鈐轄黄<lb/>
琮河北縁邊安撫副使劉升卿以嘗薦苖授可為主兵<lb/>
官而授將先鋒下河州城及救香則城斬首四千餘級<lb/>
故也<hi>三月四日可考</hi>
</p>
<p>
</p>
  </div>
</body>
</text>
</TEI>
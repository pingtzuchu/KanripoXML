<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歴代兵制卷三</head>
    <p>
<pb n="KR2m0050_WYG_003-1a"/>
欽定四庫全書<lb/>
　歴代兵制卷三　　　　　宋　陳傅良　撰<lb/>
　　三國<lb/>
魏制畧如東漢南北軍如故有中左右前軍各一師又<lb/>
有中䕶中領軍領䕶軍将軍各一人其他雜號無常數<lb/>
初曺公自置武衞營於相府以領軍主之及文帝増置<lb/>
中營於是有武衞中壘二營以領軍将軍并五校統之<lb/>
京師講武亦如漢惟改乗之曰治兵然訖魏一再講而<lb/>
<pb n="KR2m0050_WYG_003-1b"/>
已<hi>文帝延康元年眀帝太和元年</hi>自納司馬朗之言復令州郡典兵然<lb/>
未置尉盖太守或刺史兼帥<hi>朗為丞相主簿言天下土崩由秦滅五等之制而郡</hi>
<hi>國無蒐狩習戰之備故也今雖五等未可復行可令州郡並置兵外備四夷内威不軌於策為長</hi>文帝<lb/>
初王朗因請寄軍政於農<hi>郎奏云舊時虎賁羽林五營兵及衞士并合雖且萬人或</hi>
<hi>商賈惰㳺子弟或農野謹鈍之人雖有乗制之處不講戎陣既不簡練又希更事名實不副難以備急或兵既</hi>
<hi>乆屯而不務營佃不修器械無有貯聚一隅馳羽檄則三面並荒擾當今諸夏已安雖未得偃武戢兵宜因年</hi>
<hi>之大豐寄軍政於農事</hi>時方外事吳蜀内興土木未暇也黄初三<lb/>
年特置都督諸州軍事尋加四征四鎮将軍之號又置<lb/>
<pb n="KR2m0050_WYG_003-2a"/>
大将軍都督中外諸軍位太尉上<hi>事見曺爽讓司馬懿表</hi>而當時<lb/>
宗室諸王藩兵大數纔不過殘老二百人復時時徵調<lb/>
之<hi>魏大發士息及取諸國士曹植以近前諸國士息已見發其遺孤稚弱在者無㡬而復被取乃奏曰臣初</hi>
<hi>受封得兵百五十人士息前後三送兼人已竭尚有小兒七八嵗已上十六七已還三十餘人今部曲皆年耆</hi>
<hi>卧在床席氣息裁属者凡三十七人疲瘵風靡疣盲聾瞶者二十三人</hi>盖兵權外聚於州<lb/>
牧内歸於大将軍及太尉司馬懿與大将軍曹爽争政<lb/>
誅爽而兵柄世在司馬氏於是潜消方面併營以貳於<lb/>
已<hi>母丘儉文欽矯詔討司馬師共上表云三方之守一朝缺廢多選精兵以自營衞五營領兵缺而不補多</hi>
<pb n="KR2m0050_WYG_003-2b"/>
<hi>載器械充聚本營</hi>是時天子親兵惟殿中蒼頭黄門是以髙貴<lb/>
鄉公徒手遇禍然司馬師猶憚四征遂以司空召還諸<lb/>
葛誕以奪其兵㑹誕以叛誅魏祚遂移矣吳蜀兵不詳<lb/>
見蜀置五軍其左右将軍督䕶一人其中師監䕶典㕘<lb/>
軍各一人其前師将軍監䕶督軍各一人其後督将軍<lb/>
兼一人其将校畧如漢而兵有突将無前賨叟青羌散<lb/>
騎武騎之别盖不全用蜀人也是時户籍士民異號徃<lb/>
徃充兵之家已非民伍然諸葛治軍之法師十二更下<lb/>
<pb n="KR2m0050_WYG_003-3a"/>
張郃之戰在者八萬去者願留亮卒後士卒亡命更相<lb/>
重冒姦巧非一<hi>見吕乂傳</hi>由是蜀兵耗矣吳多舟師營校畧<lb/>
異於漢而兵有解煩敢死兩部<hi>見胡綜傳</hi>車下虎士<hi>見甘寜傳</hi>丹<lb/>
陽青巾<hi>見沈瑩傳</hi>交州義士<hi>見歩隲傳</hi>及健兒武射之名非一調<lb/>
度亦最無法大率強者為兵羸者補户<hi>見陸遜傳</hi>至有六百<lb/>
餘家輙皆料取以他郡羸民遷補其處<hi>見陳表傳</hi>然孫權時<lb/>
兵猶不給他役惟春耕秋刈死事江渚而已亮皓以後<lb/>
始以戰士兼充衆役<hi>見陸遜傳</hi>於是家有五人三人為役父<lb/>
<pb n="KR2m0050_WYG_003-3b"/>
兄在都子弟給役州縣民怨叛者成行矣其後<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>封子<lb/>
為十一王王給兵三千而黄門宦官亦開召募陸抗都<lb/>
督欲足兵百萬而守者因循莫肯差赴抗卒以其五子<lb/>
分将而吳遂亡<lb/>
凢天下户口纔一百四十餘萬耳曺公按兾州籍自喜<lb/>
得兵三十萬盖有夫皆兵也赤壁之敗兵八十萬須濡<lb/>
之屯兵四十萬而蜀兵十萬二千吳兵二十三萬通三<lb/>
國之兵僅視有户之數以供三帝之用斯民盖已病矣<lb/>
<pb n="KR2m0050_WYG_003-4a"/>
又况三輔流人收入蜀郡<hi>劉璋時三輔流人數萬收以為兵號東州兵事見英雄記</hi>
江淮商旅募為吳卒而魏武制錯役之法分離天下使<lb/>
人役户各居一方<hi>見晉劉頌奏</hi>其離逖轉徙之患又可勝言<lb/>
哉<lb/>
　　　八陣圗贊<hi>并序</hi>
夫八陣圗者蜀漢丞相武鄉侯諸葛亮之所作也圗之<lb/>
可見者三一在沔陽之髙平舊壘一在廣都之八陣鄉<lb/>
一在魚腹永安宫南江灘水上在髙平者自酈道元已<lb/>
<pb n="KR2m0050_WYG_003-4b"/>
言傾圯難識在廣都者隆土為魁基四門二首六十四<lb/>
魁八八成行兩陣俱立陣周四百七十二歩其魁百有<lb/>
三十在魚腹者因江為勢積石憑流前蔽壁門後却郤<lb/>
月縱横皆八魁間二丈郤月内面九六鱗差廣都舊無<lb/>
聞焉惟見於李膺益州記其言魁行皆八裁舉其半趙<lb/>
抃成都記稱耆老之說以為江石數魁應六十四卦則<lb/>
知兩陣二首之意以體乾坤門户法象之所由生也然<lb/>
其陣居平地束於門壁營陣之法具而竒正之道藴魚<lb/>
<pb n="KR2m0050_WYG_003-5a"/>
腹陣於江路因水成形七八以為經九六以為緯體方<lb/>
八陣形圎郤月壁門可以觀營陣之制郤月可以識竒<lb/>
正之變故雖長江東注下流湍駛轟雷奔馬不足以擬<lb/>
其勢回山卷石不足以言其怒峩峩八陣實瀨其衝石<lb/>
子如拳灘沙攸積而歴年千數未嘗回撓隐若敵國屹<lb/>
若長城故桓温以為常山之蛇杜甫偉其江流而石不<lb/>
轉也若夫四頭八尾隅落鈎連隊陣相容觸處為首則<lb/>
廣都魚腹之圗其法皆八陣也居則修諸營壘出則備<lb/>
<pb n="KR2m0050_WYG_003-5b"/>
其行陣雖有竒正之變一生於正而已先王寓兵於農<lb/>
而制之以丘井折衝樽爼而舞之以行綴經國有途軌<lb/>
之制畫地有遂鄉之法文事武備未列為二途民可使<lb/>
知之故顯仁而藏用爾在易先天之象天圓地方八卦<lb/>
相重皆六十四隂陽相錯剛柔相交而天文地理備焉<lb/>
先天之文愚於八陣見之矣八陣之作寜武侯私智自<lb/>
營之乎風后握竒有天地風雲龍鳥蛇虎之名眀八卦<lb/>
之象也漢法大司馬常以立秋日斬牲祠白帝肄孫吳<lb/>
<pb n="KR2m0050_WYG_003-6a"/>
六十四陣則六十四卦之象中興罷郡國都肄而陣勢<lb/>
浸亡非有王佐之才眀於天人之奥則八陣之變化其<lb/>
誰能嗣之愚以為八陣之施非徒教戰而已文中子曰<lb/>
諸葛亮而無死禮樂其興乎非虛言也觀古懐人敬為<lb/>
贊曰<lb/>
堂堂八陣法地之經端如置碁維縱與横左右有行後<lb/>
先有列錯綜相成鈎連互設孰知其首孰測其端直道<lb/>
如繩循之如環八八相乗陣間容陣在翼斯張在前斯<lb/>
<pb n="KR2m0050_WYG_003-6b"/>
奮陣雖形八天七攸存四轅轉隊虚實斯分亦有握竒<lb/>
列於陣後闢闔乾坤混融六九風雲天地體則隂陽熊<lb/>
騎虎旅龍旂鳥章竒正相生方圓逓出混沌紛紜杳㝠<lb/>
恍惚其闢無方其闔有儀幽若鬼神夫誰知之轅門之<lb/>
設實司啟閉無鍵而闗視之孔易行而為陣居則為營<lb/>
堅重如山能疾而輕我則通途平平坦坦致敵天羅莫<lb/>
知遄返顯允武侯經之營之可衡天漢以作六師君子<lb/>
所為衆人不識曰曷勝哉七禽孟獲先王體國丘甲作<lb/>
<pb n="KR2m0050_WYG_003-7a"/>
兵干戚之容萬舞於庭四頭八尾文成井字㫄睐斜窺<lb/>
孰知其自易有八卦洪範九章天道昭昭曰惟典常在<lb/>
帝有熊其臣風后爰作握竒蚩尤是討六十四陣演自<lb/>
孫吳豈其妄作文本河圖三代徃矣漢隳都肄誰其興<lb/>
之天啟眀智惟此武侯器宏管樂龍隐隆中雲蒸巴蜀<lb/>
先王遺法尚克興之漢家餘業豈不成之營頭下墜蒼<lb/>
蒼叵測心服竒才歎興勍敵廣都之壘雲守儲胥匪石<lb/>
凌矻神物攸居甘棠古木尚云無敗此圗之存其何能<lb/>
<pb n="KR2m0050_WYG_003-7b"/>
壊率然之蛇無頭無尾易象先天於乎不已<lb/>
　　兩晉<lb/>
晉自文王建國隂謀傾魏置二衛<hi>中衞後衞</hi>三部司馬<hi>前驅由基</hi>
<hi>強弩</hi>以中領軍領之武帝伐魏遂分左右各一将軍<hi>左衞虎賁</hi>
<hi>羊琇為将軍右衞虎賁趙序為将軍</hi>命中虎賁驍騎㳺擊别領又置虎賁<lb/>
羽林上騎異力四部并命為五督<hi>皆領於驍騎</hi>又有左右前<lb/>
後四軍四䕶軍領之凡二衞左右前後驍騎七軍皆中<lb/>
軍将軍羊祜統之<hi>祜罷改北軍中候永嘉中改中領軍</hi>其後更制殿中典<lb/>
<pb n="KR2m0050_WYG_003-8a"/>
兵以寵陳勰歩兵校尉以寵王濬而東宫亦備三率<hi>初置</hi>
<hi>中衞率泰始五年分為左右衞率各領一軍恵帝愍懐太子在東宫又加前後二衞率成都王頴為太弟又置</hi>
<hi>中衞率凢五率</hi>将相諸王始給兵衞<hi>義陽王望給兵二千人賈充伐吳給兵萬人騎二千</hi>
<hi>楊駿為太尉給兵三千人騎一千</hi>或由中領出鎮方面亦将本營兵以<lb/>
行<hi>羊祜以衞将軍出齊王攸以侍中出皆給本營兵</hi>遂為後例凡在權寵必給<lb/>
多者兵三萬騎二千及其罷去親從如故故有司徒歸<lb/>
第家兵一千餘者<hi>見王渾傳</hi>方鎮去官送兵千餘家者<hi>見范寗傳</hi>
由是空校牙門虚立軍府動以百數<hi>武帝咸寧五年傅咸奏</hi>禁兵<lb/>
<pb n="KR2m0050_WYG_003-8b"/>
外散於四方矣<hi>見干寳傳</hi>淮南死士纔七百人而趙王倫與<lb/>
戰輙敗<hi>見淮南王允傳</hi>其弱可見恵懐以来諸王交亂迭以國<lb/>
兵代去宿衞<hi>永興元年成都王頴以國兵代宿衞<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>殺所忌者永嘉三年東海王鉞以國兵代宿</hi>
<hi>衞<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>罷殿中武官</hi>名将勁卒咸入私家<hi>見東海王鉞傳</hi>永嘉之亂長安<lb/>
户不盈百蒿棘成林公私有車四乗宫省無復守衞府<lb/>
寺營署掘塹自守愍帝圍逼惟凉州義衆千人守死不<lb/>
移而已<hi>見索綝傳</hi>江東草創軍容寡弱鎮衞營校有名無兵<lb/>
識者皆議并省<hi>温嶠傳</hi>當時雖優賞投刺<hi>大興元年熊逺諫</hi>貸免<lb/>
<pb n="KR2m0050_WYG_003-9a"/>
僮客<hi>大興四年刁協議</hi>以充京師馴至臧獲之徒得命守令<hi>孝武</hi>
<hi>帝太元四年許榮䟽</hi>然而實不足用王敦蘇峻之叛毎戰輙衂成<lb/>
帝僅得劉超義兵之衆號君子營峻衆一入未及成列<lb/>
而棄甲走矣初武帝深懲魏氏孤立而州鎮太盛大封<lb/>
同姓大國三軍兵五千人次國二軍兵三千人小國一<lb/>
軍兵千五百人自始封至子孫漸減罷盖欲特強宗盟<lb/>
以為削弱方州之漸銷鋒刃罷武庫之辭形於賢良之<lb/>
策乆矣以吳存未能<hi>見華譚傳</hi>吳平之後即詔天下刺史<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
<pb n="KR2m0050_WYG_003-9b"/>
去州郡兵大郡纔置武吏百人小郡五十人晚乃並遣<lb/>
諸王假之節鉞各統方州軍事<hi>太康十年用王估計</hi>都督監軍至<lb/>
於盈十<hi>咸寜五年傅咸奏</hi>㕘軍司馬皆得増置由此諸王擅兵<lb/>
動以萬數内相争政京師數擾羣盜乃起州縣無備不<lb/>
能禽制<hi>見山濤傳當時罷兵惟濤與陶璜以為不可</hi>恵帝之初戍兵四出天<lb/>
下遂大亂矣繼以五代之擾所在牧守弱者棄地強者<lb/>
稱盟民間豪傑亦各推塢主以宼抄為事而富家大姓<lb/>
多藏户口以為私附<hi>見劉遐傳</hi>京師以羽檄徵天下兵卒無<lb/>
<pb n="KR2m0050_WYG_003-10a"/>
至者於是義兵紛然大者兼為方鎮小者聚為塢壁<hi>劉沈</hi>
<hi>諸傳</hi>元帝南渡依以立國祖逖北討藉以為重因而撫之<lb/>
未暇更定徃徃授以大将軍都督四鎮四征四平之號<lb/>
或兼王者各自為将而江東征調不出三吳中流上流<lb/>
専於大鎮宿衞大發毋過三萬每議出討率取奴兵<hi>自用</hi>
<hi>刁協議後皆以奴為兵㑹稽王道子發諸郡奴號曰樂属移置京師東土囂然人不堪命庾翼發所統六州奴</hi>
<hi>北伐百姓怨嗟何充悉發二州編户奴士庶嗷然</hi>百姓怨嗟臨戰輙敗是時雖<lb/>
嘗從賀循之議欲嚴分界多亭候畨休以備宼然竟無<lb/>
<pb n="KR2m0050_WYG_003-10b"/>
成績<hi>循自元帝時建言</hi>終東晉世惟謝𤣥一戰有功盖北府兵<lb/>
而已<hi>見劉牢之傳</hi>
　按晉武帝之制大抵内強宿衞領之貴戚外削州牧<lb/>
　統於宗藩皆懲魏也未㡬宗王横肆而宿衞散於司<lb/>
　府禁衞單虛而州牧轉為強鎮是以闗門無結草之<lb/>
　固晉陽有屢舉之甲欲強而反弱将削者滋大事不<lb/>
　師古急於矯弊崇私廢公而患生於所偏也重以士<lb/>
　民調度<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>無良法自錯役之制不改魏舊而東南二<lb/>
<pb n="KR2m0050_WYG_003-11a"/>
　方六州郡兵戍守運漕父南子北咸更不寧<hi>見劉頌䟽</hi>恵<lb/>
　帝壬午之詔驅逐倉遽<hi>張昌傳太安二年壬午詔書發武勇赴益州號壬午兵人</hi>
　<hi>咸不樂而詔書催促所過之境留五日者二千石免由是郡縣官長躬出驅逐昌遂帥避役者為亂</hi>三<lb/>
　王己亥之格爵命猥雜<hi>陳頵傳永寧元年三王起義兵制己亥格以權濟難此自</hi>
　<hi>一切之法非常倫之格也其起義以来依格猥雜金紫佩士卒之身符冊委僕隷之門</hi>比及江<lb/>
　左方國異制江州之兵或至單丁俱上不得畨休王<lb/>
　敦敗後從衞士三畨之制是時民年十六為全丁十<lb/>
　三為半丁至有生兒不復舉養鰥寡不敢嫁娶者或<lb/>
<pb n="KR2m0050_WYG_003-11b"/>
　雖上功不與論封<hi>見段灼奏</hi>或縁一愆謫辱累世<hi>見范寗奏</hi>夫<lb/>
　以相傾之将胥怨之民上無所統下無所繋人莫之<lb/>
　恤而又災宼相仍公私虚乏饑有流殍寒無襦袴斯<lb/>
　民将安歸乎由是宗室誘之則為八王之亂逺方懐<lb/>
　之則為五代之擾方鎮聚之則為王蘇庾桓之叛自<lb/>
　昔禍變至晉滋極職兵之由終晉之世惟陳勰馬隆<lb/>
　用諸葛亮古陣遺法畧試一二隆以募兵三千克平<lb/>
　西凉厥功彌著勰事雖不槩見然徒校標幟兵之一<lb/>
<pb n="KR2m0050_WYG_003-12a"/>
　物耳更數大亂京闕圍逼而白飛幡一麾衆皆解甲<lb/>
　不鬭麾號數信收效至此孰謂古法之不可施於後<lb/>
　世而軍政之果無益於人國也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0050_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代兵制卷三<lb/>
</p>
<p>
</p>
  </div>
</body>
</text>
</TEI>
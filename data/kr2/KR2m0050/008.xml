<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歴代兵制卷八</head>
    <p>
<pb n="KR2m0050_WYG_008-1a"/>
欽定四庫全書<lb/>
　歴代兵制卷八　　　　　宋　陳傅良　撰<lb/>
　　本朝<lb/>
竊聞祖宗兵制之善者盖能深鑒唐末五代之弊也唐<lb/>
自盜起山陵藩鎮竊據外抗王命内擅一方其末流至<lb/>
朱温以編户殘宼挟宣武之師睥睨王室必俟天子禁<lb/>
衞神策之兵屠戮俱盡刼遷洛陽乃可得志如李克用<lb/>
王建楊行宻非不忠義徒以遐方孤鎮同盟欲救王室<lb/>
<pb n="KR2m0050_WYG_008-1b"/>
皆悲咤憤懣坐視兇逆終不能出一兵内嚮昭宗親兵<lb/>
既盡朱温羽翼已就行宻軰﨑嶇於一邦初務養練不<lb/>
能遽成此内外俱輕盜臣得志之患也後唐荘宗萃名<lb/>
将握精兵父子轉戰二十餘年僅能滅梁恃功而驕兵<lb/>
制不立弗知内外之患一夫奮呼内外瓦解故李嗣源<lb/>
以退将養痾私第起提大兵與趙在禮合於耳陵返用<lb/>
荘宗直𢷬大梁之術徑襲洛陽乗内輕外重之勢數日<lb/>
而濟大事其後耳陵卒恃功狂肆邀求無窮至一軍盡<lb/>
<pb n="KR2m0050_WYG_008-2a"/>
誅血膏原野而眀宗為治少定如李從珂劉智逺郭威<lb/>
皆提本鎮之兵直入中原而内外拱手聽命者循用荘<lb/>
宗眀宗之意也周世宗知其弊始募壮士於帳下立親<lb/>
衞之兵為腹心肘腋之用未及期年兵威大振敗澤潞<lb/>
取淮南内外兼濟莫之能禦當是時藝祖皇帝歴試諸<lb/>
艱親總戎旅逮應天順人厯數有歸則躬定軍制紀律<lb/>
詳盡其軍制親衞殿禁之名其營立龍虎日月之號功<lb/>
臣勲爵優視公卿官至檢校僕射臺憲之長封父祖䕃<lb/>
<pb n="KR2m0050_WYG_008-2b"/>
妻子榮名崇品悉以與之郊祀赦宥先務贍軍饗士金<lb/>
幣絹錢無所愛惜然令以威駕峻其等為一階一級之<lb/>
法動如行師俾各服其長待之盡善矣為更戍法使更<lb/>
出迭入無顧戀家室之意殊方異邦不能萌其非心僅<lb/>
及三年已復更戍為轉貟之制定其功實超轉資級以<lb/>
彼易此不使上下人情習熟又其下凛凛毎有事親之<lb/>
懼樞府大臣侍便殿専主簿員三日畢事命出之後一<lb/>
日遷徙不得少留此祖宗制兵垂法作則大指也器甲<lb/>
<pb n="KR2m0050_WYG_008-3a"/>
堅良日課其藝而怠惰無矣選其教首嚴其軍號精其<lb/>
服飾而驍銳出矣中都二坊制造兵器旬一進視謂之<lb/>
旬課嵗輸所造於五庫故械器精勁盈牣充積前世所<lb/>
不逮至纎至悉舉自宸斷臣下奉行惟恐不及其最大<lb/>
者召前朝慢令恃功藩鎮大臣一日而列於環衞皆俯<lb/>
伏駭汗聽命不暇更用侍從館殿郎官拾遺補闕代為<lb/>
守臣銷累朝跋扈偃蹇之患於呼吸俄頃之際毎召藩<lb/>
臣朝令夕至破百年難制之弊使民享安泰於無窮者<lb/>
<pb n="KR2m0050_WYG_008-3b"/>
盖宸心已定利害素分剛斷必行故也其定荆湖取巴<lb/>
蜀俘二廣平江南者前後精兵不過二十餘萬京師屯<lb/>
十萬足以制外變外郡屯十萬足以制内患京師天下<lb/>
無内外之患者此也京城之内有親衞諸兵而京城之<lb/>
外諸營列峙相望此京城内外相制之兵也府畿之營<lb/>
雲屯數十萬衆其将副視三路者以虞京城與天下之<lb/>
兵此府畿内外之制也非特此也凡天下之兵皆内外<lb/>
相制也以勇悍忠實之臣分控西北邊孔道何繼筠守<lb/>
<pb n="KR2m0050_WYG_008-4a"/>
滄景李漢超守闗南以備北方郭進在邢州以禦太原<lb/>
姚内斌守慶州董遵誨守通逺軍以遏西戎傾心委之<lb/>
讒謗弗入来朝必升殿賜坐對御飲食錫賚殊渥事事<lb/>
精豐使邉境無事得以盡力削平東南僭偽諸國者此<lb/>
也州郡節察防團刺史雖召居京師謂之遥授至於一<lb/>
郡則盡行軍制守臣通判名銜必帶軍州其佐曰僉書<lb/>
軍事及節度觀察軍事惟帑庫獨推曰軍資庫盖稅賦<lb/>
本以贍軍著其實於一州官吏與帑庫者使知一州以<lb/>
<pb n="KR2m0050_WYG_008-4b"/>
兵為重咸知所先也置轉運使於逐路専一飛輓芻糧<lb/>
餉軍為職不務科斂不抑兼并曰富室連我阡陌為國<lb/>
守財耳緩急盜賊竊發邉境擾動兼并之財樂於輸納<lb/>
皆我之物所以賦稅不増元元無愁歎之聲兵卒營於<lb/>
州郡民庶安於田閭外之租賦足以贍軍内之甲兵足<lb/>
以衞民城郭與村鄉相資無内外之患者此也一州錢<lb/>
解之出入士卒之役使盡委二郡者當其事一兵之寡<lb/>
一米之微守臣不得獨預其防㣲杜漸深矣出銅虎符<lb/>
<pb n="KR2m0050_WYG_008-5a"/>
以發兵騐其機括不得擅興以革偽冒節度觀察州三<lb/>
印節度印隨本使所在闕則納於有司觀察使印則長<lb/>
吏用之州印則晝付録事掌用至暮歸於長吏凡節度<lb/>
使在鎮兵杖之屬則觀察屬官用本使印判状焉田賦<lb/>
之屬則觀察屬官用本使印簽状焉故命師必曰某軍<lb/>
節度某州軍管内觀察等使某州刺史必具此三者言<lb/>
軍則専制兵旅言管内則總察風俗言刺史則治其州<lb/>
軍此祖宗損益唐制軍民之務職分之守俾各歸其屯<lb/>
<pb n="KR2m0050_WYG_008-5b"/>
逐縣置尉捕盜賊濟以縣廵檢之兵不足則㑹合數州<lb/>
廵檢使之兵又不足則資諸守臣兼兵馬鈐轄者故兵<lb/>
威強盛䑕偷草竊尋即除蕩盖内外相維上下相制若<lb/>
臂運指如尾應中靡不相資也凡統馭施設制度號令<lb/>
人不敢慢者功過必行眀賞罰而已眀於賞罰則上下<lb/>
奮勵知所聳動而姦宄不少踰繩墨之外事則必立功<lb/>
則必就也怒征蜀大将之貪暴也曹彬獨無所汚自客<lb/>
省使隨軍都監超授宣徽南院使義成軍節度使以賞<lb/>
<pb n="KR2m0050_WYG_008-6a"/>
之御便殿閱武賞其藝能連營俱令轉資至於荆罕儒<lb/>
戰死責部将不效命斬石進等二十九人雄武兵白晝<lb/>
掠人於市至斬百輩乃止川班殿直訴賞則盡戮其将<lb/>
校而廢其班太祖嘗曰撫養士卒不吝爵賞茍犯吾法<lb/>
惟有劍耳然神機所照及物無遺察人心之所欲而人<lb/>
盡死力班太原之師則謂将士曰爾輩吾腹心爪牙吾<lb/>
寧不得太原豈忍令害爾輩也或訴郭進修第用筩瓦<lb/>
如諸王之制則曰吾於郭進豈減兒女耶祖宗賞罰雖<lb/>
<pb n="KR2m0050_WYG_008-6b"/>
眀誠必及物故天下用命兵雖少而至精也逮咸平西<lb/>
北邊境之役兵増至六十萬皇祐之初兵已一百四十<lb/>
一萬故翰林學士孫朱號善論本朝兵者其言古者兵<lb/>
足而已今内外之兵百餘萬而别為三四又難為六七<lb/>
也别而為三四者禁兵也廂兵也蕃兵也難而為六七<lb/>
者謂之兵而不知戰者也給漕輓者兵也服工役者兵<lb/>
也繕河防者兵也供寝廟者兵也養國馬者兵也疲老<lb/>
而坐食者兵也前世之兵未有猥多如今日者也前世<lb/>
<pb n="KR2m0050_WYG_008-7a"/>
之制未有煩於今日者也盖嘗率計天下之户口千有<lb/>
餘萬自皇祐一嵗之入一倍二千六百餘萬而耗於兵<lb/>
者常什八而留州以供軍者又數百萬也總户口嵗入<lb/>
之數而以百萬之兵計之無慮十户而資一廂兵十萬<lb/>
而給一散卒矣其衞士之給又浮費數倍何得而不大<lb/>
蹙也以積習刓弊又數十年教習不精士氣不振揀兵<lb/>
則㸃數而已宣借則重叠妄濫逃亡已乆而衣糧自如<lb/>
疲癃無堪而虚名具數元豐中神宗謂宰相吳充曰祖<lb/>
<pb n="KR2m0050_WYG_008-7b"/>
宗以来制軍有意凡領在京殿前馬歩軍司所統諸指<lb/>
揮置都指揮使都虞候分領之凡軍中之事止責分領<lb/>
節制之人則軍衆自齊責之既嚴遇之亦優故軍校轉<lb/>
員有由行伍不乆已轉至團練使者諸路則軍校不過<lb/>
各領一營耳本朝太平百餘年由祖宗法度具在豈可<lb/>
輕改盖祖宗相承其愛民之實若出一心謂民之作兵<lb/>
者多與兵之仰民者不少而民不可重困也故張齊賢<lb/>
欲聚益民兵吕䝉正曰兵非取於民不可而真宗以深<lb/>
<pb n="KR2m0050_WYG_008-8a"/>
念擾動邊人遂止河東北既置義勇軍韓琦急於備邊<lb/>
猶欲刺陕西民為義勇諫官司馬光抗草數十萬言論<lb/>
其不可熈寜中命天下教閱保甲盛於元豐本周官寓<lb/>
兵於農之意旋亦廢置盖兵雖可練而重擾也恭惟祖<lb/>
宗以聖神文武斡運六合震讋遐方悉本於兵其精　神<lb/>
心術之微盖不在迹然則效法祖宗重規壘矩之成在<lb/>
本聖心而其迹顧豈能盡哉今日之淺拙雖欲紬繹傳<lb/>
載有所不能知也<lb/>
<pb n="KR2m0050_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代兵制卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歴代兵制卷一</head>
    <p>
<pb n="KR2m0050_WYG_001-1a"/>
欽定四庫全書<lb/>
　歴代兵制卷一　　　　　宋　陳傅良　撰<lb/>
　　周<lb/>
周制王畿千里近郊五十里<hi>宅田士田賈田</hi>逺郊百里<hi>官田賞田牧田</hi>
<hi>牛田</hi>郊為鄉六鄉百里通十為同為百里者十提封九萬<lb/>
井九十萬夫之地除山川沉斥城池邑居園囿經路三<lb/>
萬六千井為六萬四千井六十四萬夫之地除公田九<lb/>
分之一為五十萬二千夫又以一易再易三易通之三<lb/>
<pb n="KR2m0050_WYG_001-1b"/>
分去一為三十五萬四百夫率三百五十家賦一乘<hi>四丘</hi>
<hi>為乘故曰丘乘</hi>積六鄉為千乘而餘率七家賦一兵積六鄉為<lb/>
七萬五千人此六軍之制也<hi>周禮所謂甸即司馬法所謂成也四甸為縣四縣為</hi>
<hi>都則成十為終即周禮二縣加之半十為同即周禮四都凡六鄉十同盖四十都也特異名耳</hi>二百里<lb/>
曰州州為六遂遂如鄉之法<hi>鄭氏云異其名示相變耳遂之軍法如六鄉</hi>三<lb/>
百里曰野野為削<hi>削一作稍家邑之田大夫采地</hi>四百里曰縣<hi>亦曰邦縣</hi>縣<lb/>
為小都<hi>小都之田卿采地</hi>五百里曰疆疆為大都<hi>大都之田公采地</hi>都<lb/>
通為鄙<hi>所謂都鄙</hi>為寰内諸侯治之皆如遂之法<hi>鄭氏曰自逺郊以達</hi>
<pb n="KR2m0050_WYG_001-2a"/>
<hi>於畿中六遂之地有公邑家邑小都大都</hi>畿方千里為千里者十如鄉之除<lb/>
為三百五十萬四千夫賦車萬乘卒七十五萬人為軍<lb/>
者十此通畿之師也<hi>牧野之師紂兵七十萬意者通畿皆發</hi>隨處蒐狩自<lb/>
成什伍<hi>按禮惟為社事單出里惟田竭作此見蒐狩比屋作兵</hi>大司馬逓而征之<lb/>
<hi>按大司馬教兵號名有縣鄙家鄉官野之異等物有諸侯軍吏都鄉遂郊野之别此見逓征</hi>十年而<lb/>
役一遍凡三家可任者率十有一人<hi>所謂上地可任者家三人中地二家</hi>
<hi>五人下地家二人籍其大數三家為十一人司馬法自夫三為起屋數盖以此也</hi>則終身無過<lb/>
一再給公上事盖先王忠厚之至更勞均佚不欲窮民<lb/>
<pb n="KR2m0050_WYG_001-2b"/>
之力也逓征之法非偏摘也<hi>鄭氏云凡用役者不必一時皆徧以人數計之使勞</hi>
<hi>佚逓均也</hi>盖鄉遂以次全軍充調不離部曲<lb/>
　按傳記如周有南國之師晉有九州之戎宋有空澤<lb/>
　之甲皆全軍更役在軍之士無非鄉旅相望守助猶<lb/>
　之田里家有羨卒隷於師長閭里故不失守備傳紀<lb/>
　少康一旅出於一成魯頌僖公千乘賦於百里與公<lb/>
　劉三單左氏春秋書社之法皆比屋通數非謂兵之<lb/>
　制也魯三郊三遂可六軍而止三軍亦逓征也<lb/>
<pb n="KR2m0050_WYG_001-3a"/>
古者五侯九伯二伯専征而諸侯皆共四方之事畿兵<lb/>
不輕出也<lb/>
　按詩文王出車我出我車于彼牧矣<hi>九牧之地</hi>自天子所<lb/>
　謂我来矣幽王大車漸漸之石為東勞西逸而有不<lb/>
　遑朝矣之歎更以周禮司馬法㕘考王有四方之事<lb/>
　則冢宰徵師於諸侯曰某國為不道征之以某年月<lb/>
　日師至於某國小宰掌其戎具虎賁氏奉書以牙璋<lb/>
　發之<hi>詩常武王命卿士大師皇父整我六師冢宰也王謂尹氏命程伯休父左右陳行戒我師旅率</hi>
<pb n="KR2m0050_WYG_001-3b"/>
　<hi>彼淮土小宰戒司馬出征也程伯為司馬見史記</hi>則畿兵不輕出也在易未<lb/>
　濟之象髙宗伐鬼方三年有賞於大國則雖天子親<lb/>
　征亦用諸侯之師<hi>詩周王于邁六師及之則知所至皆成六師</hi>劉文公平<lb/>
　丘之㑹對晉人曰天子之老請帥王賦元戎十乘<hi>司馬</hi>
　<hi>法論戎車之名周曰元戎先良也</hi>則雖王人涖師毋過十乘以為先<lb/>
　行宣王復古北伐其制如此平王東遷以王人戍申<lb/>
　戍甫揚之水始刺之然春秋之初從王伐鄭猶有陳<lb/>
　蔡衞人二百四十年間王人㑹伐屢矣未嘗見師之<lb/>
<pb n="KR2m0050_WYG_001-4a"/>
　出惟敗績茅戎王師自出春秋深譏焉<hi>見史記世家</hi>赧王<lb/>
　伐秦尚從天下銳師以知畿兵不用其力常完也<hi>豳詩</hi>
　<hi>周公東征有四國盖以師從春秋王人子突救衞不書師</hi>
凡王畿千里車萬乘六軍逓用千乘而寰内諸侯各從<lb/>
其國之制諸侯大國百里車千乘三軍用五百乘<hi>春秋左傳</hi>
<hi>成國不過半天子之軍</hi>次國七十里車七百乘二軍用三百三十<lb/>
乘小國五十里車五百乘一軍用一百六十五乘率天<lb/>
子用十之一次國大國十之五小國三之一皆足成軍<lb/>
<pb n="KR2m0050_WYG_001-4b"/>
之數惟無侯作帥卿帥之以奉天子諸侯率教衞以贊<lb/>
元侯伯子男帥賦以從諸侯<hi>寰内外所以不征同者寰内有逓征入衞之勞各從</hi>
<hi>其國制而寰外共四方之事勞佚適等也</hi>
　　春秋<lb/>
春秋諸侯見於傳者雖未盡信變更王制畧可攷也魯<lb/>
自禽父三軍詩稱公徒三萬舉成數也<hi>實三萬七千五百人</hi>成公<lb/>
元年謀伐齊作丘甲丘各一甲<hi>司馬法四丘出甲士三人丘甲丘各出甲士一</hi>
<hi>人</hi>眀年戰於鞍四卿於是乎帥師以出<hi>前此春秋未有累書帥師者</hi>
<pb n="KR2m0050_WYG_001-5a"/>
襄公十一年三桓改作三軍盖三分魯而各征其一季<lb/>
氏使其乘之人以其役邑入者無征不入者倍征孟氏<lb/>
使其半為臣若子若弟叔孫氏使盡為臣不然不舍至<lb/>
是中軍削矣昭公五年遂舍中軍四分公室季氏擇二<lb/>
二子各一皆盡征之而貢於公季氏専一軍而孟叔各<lb/>
専一軍之半公無軍焉八年蒐于紅自根牟至于商衞<lb/>
<hi>根牟魯東界商宋也魯西南境衞北隣也</hi>革車千乘故邾人告吳曰魯賦八<lb/>
百乘邾六百乘盖竭作也哀公十二年用田賦始以夫<lb/>
<pb n="KR2m0050_WYG_001-5b"/>
田為賦大變丘乘之制民無餘力矣齊威公相管仲參<lb/>
國為二十一鄉工商之鄉六士鄉十五五家之軌為五<lb/>
人之伍十軌之里為五十之小戎四里之連為四戎之<lb/>
卒十連之鄉為十卒之旅五鄉一軍公将其一髙國各<lb/>
将其一凡三軍教士三萬人車八百乘<hi>㕘周法車増三百乘徒損三萬</hi>
<hi>人吳子云齊威募士五萬未詳</hi>盖如鄉之法五鄙三十家為邑十邑為<lb/>
卒十卒為鄉三鄉為縣十縣為屬五屬各一大夫自邑<lb/>
積至於五屬為四十五萬家率九家一兵得甲十萬九<lb/>
<pb n="KR2m0050_WYG_001-6a"/>
十家一車得車五千乘可為三軍者四<hi>長勺之戰桓公自謂有帶甲十</hi>
<hi>萬車五千乗盖其斥地甚大非齊舊封</hi>盖如遂之法以通國之數而逓征<lb/>
之率車用六之一士用十之三大畧倣周變從輕便<hi>當時</hi>
<hi>地廣㕘用周畿之制</hi>至鄭簡公時公孫舎之公孫僑帥車七百乘<lb/>
伐陳始竭作子産修廬井之法而兵止丘甲其後遂兵<lb/>
賦矣<hi>制用甲兵</hi>楚吳越秦初無井牧之法楚自武王始為軍<lb/>
政作荆尸以伐隨戎分二廣而為三軍<hi>鬪伯比曰我張吾三軍</hi>成<lb/>
王地方千里城濮之戰左右師潰惟中軍之卒不敗則<lb/>
<pb n="KR2m0050_WYG_001-6b"/>
猶武之舊然而東宫之甲若敖之六卒申息之子弟略<lb/>
見於傳徃徃非古公子嬰齊為簡之師組甲被練皆創<lb/>
名之康王蒍掩始并衍沃牧臯隰賦車籍馬而有車兵<lb/>
徒兵甲楯之數靈王斥地益大陳蔡不羮邑賦千乘於<lb/>
是有五帥<hi>左氏傳吳人敗諸豫章獲其五帥</hi>至平王又始為舟師吳越<lb/>
不詳見吳王僚伐楚空國而二将夫差伐齊<hi>左氏傳哀公十一年</hi>
盖可見者四軍其後益強帶甲之士十有三萬黄池之<lb/>
㑹三軍皆萬人<hi>按國語三将軍三萬人吳越春秋三萬六千人有中校左右軍</hi>勾踐棲<lb/>
<pb n="KR2m0050_WYG_001-7a"/>
於㑹稽甲楯五千人其始伐吳發習流二千教士四萬<lb/>
君子六千諸御千人<hi>其名不一已見其非古制</hi>其再伐吳自将中軍<lb/>
而分左右私卒<hi>吳越春秋亦云中分其師為左右軍安廣之人率君子六千以為中陣為之私</hi>
<hi>卒</hi>
戰國相并諸侯斥地益廣而丘乘之法壊田齊地方二<lb/>
千里帶甲數十萬臨淄之中七萬户而卒固已二十一<lb/>
萬一家而三兵矣湣王創為技擊以兼桀宋五千乘之<lb/>
國號稱東帝趙地方二千里帶甲數十萬車千乘騎萬<lb/>
<pb n="KR2m0050_WYG_001-7b"/>
匹然武靈王變胡服滅中山五百里猶三軍也孝成王<lb/>
卒百萬矣趙括長平之敗䘮師四十五萬而破燕栗腹<lb/>
兵二十萬李牧敗匈奴亦車千三百乘騎萬三千匹百<lb/>
金之士五萬人彀者十五萬人魏自恵王以武卒奮凡<lb/>
武士二十萬蒼頭二十萬厮徒十萬車六百乘騎五千<lb/>
匹至安釐王時秦圍大梁<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>比縣勝甲以上為戎士三<lb/>
十萬韓地方九百里帶甲數十萬燕地三千里帶甲數<lb/>
十萬車六百乘騎六千匹栗腹之敗於趙也二軍六十<lb/>
<pb n="KR2m0050_WYG_001-8a"/>
萬車二千乘楚地方五千里帶甲百萬車千乘騎萬匹<lb/>
頃襄王失鄢郢北保於陳收東地兵尚十餘萬大抵戰<lb/>
國之制勝甲以上皆籍為兵<lb/>
　齊桓晉文始為召募科民之法<hi>吳子齊桓募士五五晉文召為前行四五</hi>
　而是時秦有陷陣楚有組甲被練越有習流君子之<lb/>
　軍迨至戰國益尚騎射而技擊武卒銳士胡服百金<lb/>
　之習行於中國後世詐力之兵用矣<hi>技擊之法得一首而受賜金武</hi>
　<hi>卒衣三属之甲操十二石之弩負矢五十个置戈其上冠冑帶劍贏三日之糧日中而趨百里中試則復</hi>
<pb n="KR2m0050_WYG_001-8b"/>
　<hi>其户利其田宅銳士功賞相長五甲首而隸五家胡服以金鐺飾首前挿貂尾為貴職武士冠鶡尾之冠</hi>
　<hi>縵胡之纓短後之衣百金禽将賞百金</hi>
　　秦<lb/>
秦自襄公始列諸侯有田狩之事而不能遵周禮至春<lb/>
秋繆公覇西戎始作三軍<hi>殽之役三帥車三百乘</hi>置陷陣<hi>吳子秦置陷陣</hi>
<hi>三萬</hi>哀公救楚車五百乗<hi>魯定公五年</hi>為户籍什伍孝公用商鞅初<lb/>
為轅田<hi>孟康云三年爰士易居古制也商鞅爰田自在其處不復易居或曰爰田與晉作爰田同按杜</hi>
<hi>預云分田之稅應公公者爰之所賞之衆爰轅古通用</hi>遂破井田開阡陌以前後<lb/>
<pb n="KR2m0050_WYG_001-9a"/>
漢㕘考秦法五户為伍十户為什百户一里里有魁五<lb/>
里一郵郵有督十里一亭亭有長長有兩卒一為亭父<lb/>
一為求盜五亭一鄉鄉有牧三老㳺徼小於鄉曰聚聚<lb/>
有嗇夫十亭一縣<hi>萬户</hi>縣有令丞尉不滿萬户為長凡亭<lb/>
間之道南北為阡東西為陌<hi>司馬貞史記索隐云風俗通南北為阡東西為陌河</hi>
<hi>南以東西為阡南北為陌</hi>阡經陌緯東漢光武紀有千秋亭五成陌<lb/>
而地里志有畢陌陕陌酷吏傳有京兆阡南陽阡盖即<lb/>
其地名云曹植詩曰東西經七陌南北越九阡其制猶<lb/>
<pb n="KR2m0050_WYG_001-9b"/>
存云<hi>唐韻注經三里為圲玉篇圲通作阡</hi>以周百歩之畆加之凡二百四<lb/>
十歩為畆<hi>通一易再易不易之數</hi>聽民買賣隨力所及不限多寡<lb/>
凢民年二十三傅<hi>音附</hi>之疇官<hi>疇官田疇之長</hi>則給公家徭役給<lb/>
郡縣一月而更謂更卒已復給中都一嵗謂正卒已復<lb/>
屯邉一嵗謂戍卒凡戰得一首賜爵一級爵有十八級<lb/>
<hi>後通闗内侯列侯二十級</hi>一曰公士<hi>歩卒之/有爵者</hi>二曰上造<hi>百卒之長</hi>三曰簪<lb/>
褭<hi>車御</hi>四曰不更<hi>在車右不復/與凡更卒同</hi>五曰大夫<hi>在車左</hi>六曰官大<lb/>
夫七曰公大夫八曰公乘<hi>雖非臨戰得乘公車故曰公乘軍吏之爵最髙者</hi>九<lb/>
<pb n="KR2m0050_WYG_001-10a"/>
曰五大夫<hi>自公士至不更皆士也自大夫至五大夫皆軍吏也</hi>十曰左庶長十一<lb/>
曰右庶長<hi>即左右偏裨将軍</hi>十二曰左更十三曰中更十四曰<lb/>
右更<hi>庶長三更所将皆庶人更卒</hi>十五曰少上造十六曰大上造十<lb/>
七曰駟車庶長十八曰大庶長<hi>自左庶長至大庶長皆卿大夫軍将也少大上</hi>
<hi>造言主上造之士也駟車庶長言乘駟車而為衆長也大庶長大将軍也</hi>盖皆以戰功相君<lb/>
長昭王始有銳士虎賁八百萬車千乘騎萬匹而分三<lb/>
軍長平之役年十五以上<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>𤼵非商鞅之舊矣始皇并<lb/>
天下分為三十六郡置守尉尉掌佐守典武職甲卒<hi>即材</hi>
<pb n="KR2m0050_WYG_001-10b"/>
<hi>官之屬</hi>而郡縣兵器聚之咸陽銷為鐘鐻講武之禮罷為<lb/>
角抵自戰國時秦與山東戍卒僅存五百餘萬至是殺<lb/>
傷益衆而北築長城四十餘萬南戍五鎮五十餘萬驪<lb/>
山阿房之役又七十餘萬兵不足用而後發謫矣先發<lb/>
弛刑次諸嘗逋亡人贅壻賈人次治獄吏不直者次隐<lb/>
宫徒刑者<hi>隐宫宦官</hi>次以嘗有市籍者次大父母父母嘗有<lb/>
市籍者凡在里門之左一切𤼵之謂之閭左之戍未及<lb/>
發右而二世立如始皇計盡徵材士五萬人衞咸陽教<lb/>
<pb n="KR2m0050_WYG_001-11a"/>
射禽獸令自賫糧民不聊生而勝廣起矣周章之戲楚<lb/>
兵百萬秦發近縣不及乃放驪山徒奴産子受兵以擊<lb/>
盜及周文破闗東盜益起又發闗中卒東擊盜而阿房<lb/>
不罷章邯将三嵗亡失已十萬數其降楚也坑新安南<lb/>
又二十餘萬人而嶢闗下軍将皆賈䜿一啗於利沛公<lb/>
入而秦遂亡<lb/>
　商鞅破井田不過斥大疆理以便耕聚亭郵鄉縣猶<lb/>
　古遺法然而古人寓兵於農藏用不示是以民習於<lb/>
<pb n="KR2m0050_WYG_001-11b"/>
　教而無鬭狠上藉其力下安於義自鞅始眀以戰懸<lb/>
　為刑賞以多殺為爵級以怯鬭為役隸使斯民要利<lb/>
　於上非戰無繇由是秦人之俗尚武虣棄禮義雖能<lb/>
　卒致強盛而楚之釁具矣昭襄之際徵調無度民非<lb/>
　商君之舊至始皇混一罷講銷兵意謂士散於天下<lb/>
　而利器専於京師可以弭患不知斬木掲竿無非戰<lb/>
　具蒼頭厮役徃徃皆賈勇豪傑也養成戎心困以苛<lb/>
　政彼干賞蹈利而無禮義之習何有於秦哉盜遍山<lb/>
<pb n="KR2m0050_WYG_001-12a"/>
　東二世不悟方且納趙高之邪計過為阻深以示強<lb/>
　大章邯百萬之師勢在呼吸長史欣請事咸陽留司<lb/>
　馬門三日不得進此秦之所以亡也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0050_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代兵制卷一<lb/>
</p>
<p>
</p>
  </div>
</body>
</text>
</TEI>
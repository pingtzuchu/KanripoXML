<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0017_SBCK_001-1a"/>
劉向古列女傳卷之一<lb/>
　母儀傳<lb/>
　　有虞二妃<lb/>
有虞二妃者帝尭之二女也長娥皇次女英舜父頑<lb/>
母嚚父號瞽叟弟曰象敖㳺扵嫚舜䏻諧柔之承事<lb/>
瞽叟以孝母憎舜而爱象舜猶内治靡有姦意四嶽<lb/>
廌之扵堯尭乃妻以二女以觀厥内二女承事舜扵<lb/>
畎畆之中不以天子之女故而驕盈怠嫚猶謙謙恭<lb/>
儉思盡婦道瞽叟與象謀殺舜使塗廪舜歸告二女<lb/>
曰父母使我塗廪我其徃二女曰徃哉舜既治廪乃<lb/>
<pb n="KR2g0017_SBCK_001-1b"/>
捐階瞽叟焚廪舜徃飛出象復與父母謀使舜浚井<lb/>
舜乃告二女二女曰俞徃㢤舜徃浚井格其出入從<lb/>
掩舜潜出時既不䏻殺舜瞽叟又速舜飲酒醉将殺<lb/>
之舜告二女二女乃與舜藥浴汪遂徃舜終日飲酒<lb/>
不醉舜之女弟繋怜之與二嫂諧父母欲殺舜舜猶<lb/>
不怨怒之不已舜徃于田號泣曰呼旻天呼父母惟<lb/>
害若兹思慕不己不怨其弟篤厚不怠既納于百揆<lb/>
賔于四門選于林木入于大麓尭試之百方每事常<lb/>
謀于二女舜既嗣位升為天子娥皇為后女英為妃<lb/>
封象于有庳事瞽叟猶若焉天下稱二妃聦眀貞仁<lb/>
<pb n="KR2g0017_SBCK_001-2a"/>
舜陟方死于蒼梧號曰重華二妃死于江湘之間俗<lb/>
謂之湘君君子曰二妃徳純而行篤詩云不顯惟徳<lb/>
百辟其刑之此之謂也<lb/>
　　頌曰<lb/>
　元始二妃　帝尭之女　嬪列有虞　承舜扵下<lb/>
　以尊事卑　終䏻勞苦　瞽叟和寜　䘚享福祜<lb/>
<pb n="KR2g0017_SBCK_001-2b"/>
<pb n="KR2g0017_SBCK_001-2b"/>
　　棄母姜源<lb/>
棄母姜嫄者邰侯之女也當尭之時行見巨人跡好<lb/>
而履之歸而有娠浸以益大心怪悪之卜筮禋祀以<lb/>
求無子終生子以為不祥而棄之隘巷牛羊避而不<lb/>
踐乃送之平林之中後伐<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>林者咸廌之覆之乃取<lb/>
置寒氷之上飛鳥傴翼之姜嫄以為異乃收以歸因<lb/>
命曰棄姜嫄之性清静専一好種稼穡及棄長而教<lb/>
之種樹桑麻棄之性眀而仁䏻育其教䘚致其名尭<lb/>
使棄居稷官更國邰地遂封棄于邰號曰后稷及尭<lb/>
崩舜即位乃命之曰棄黎民阻飢汝后稷播時百榖<lb/>
<pb n="KR2g0017_SBCK_001-3a"/>
其後世世居稷至周文武而興爲天子君子謂姜嫄<lb/>
静而有化詩云赫赫姜嫄其徳不囬上帝是依又曰<lb/>
思文后稷克配彼天立我烝民此之謂也<lb/>
　　頌曰<lb/>
　棄母姜嫄　清静專一　履跡而孕　懼棄扵野<lb/>
　鳥獸覆翼　乃復收恤　䘚爲帝佐　母道既畢<lb/>
<pb n="KR2g0017_SBCK_001-3b"/>
<pb n="KR2g0017_SBCK_001-3b"/>
　　契母簡狄<lb/>
契母蕳狄者有娀氏之長女也當尭之時與其妹姊<lb/>
浴扵玄丘之水有玄鳥銜邜過而墜之五色甚好蕳<lb/>
狄與其妹娣競徃取之簡狄得而含之誤而吞之遂<lb/>
生契焉蕳狄性好人事之治上知天文樂扵施恵及<lb/>
契長而教之理順之序契之性聪眀而仁䏻育其教<lb/>
䘚致其名尭使為司徒封之扵亳及尭崩舜即位乃<lb/>
勅之曰契百姓不親五品不遜汝作司徒而敬敷王<lb/>
教在寛其後世世居亳至殷湯興為天子君子謂蕳<lb/>
狄仁而有禮詩云有娀方将立子生啇又曰天命玄<lb/>
<pb n="KR2g0017_SBCK_001-4a"/>
鳥降而生啇此之謂也<lb/>
　　頌曰<lb/>
　契母蕳狄　敦仁勵翼　吞卵産子　遂自脩餙<lb/>
　教以事理　推恩有徳　契為帝輔　盖母有力<lb/>
<pb n="KR2g0017_SBCK_001-4b"/>
<pb n="KR2g0017_SBCK_001-4b"/>
　　啟母塗山<lb/>
啓母者塗山氏長女也夏禹娶以為妃既生啓<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>壬<lb/>
癸甲啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣禹去而治水惟荒度土功三過其家<lb/>
不入其門塗山獨眀教訓而致其化焉及啟長化其<lb/>
徳而從其教䘚致令名禹為天子而啟為嗣持禹之<lb/>
功而不殞君子謂塗山彊扵教誨詩云釐爾士女從<lb/>
以孫子此之謂也<lb/>
　　頌曰<lb/>
　啟母塗山　維配帝禹　<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>壬癸甲　禹徃敷土<lb/>
　啟<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣　母獨論序　教訓以善　䘚繼其父<lb/>
<pb n="KR2g0017_SBCK_001-5a"/>
<pb n="KR2g0017_SBCK_001-6a"/>
　　湯妃有㜪<lb/>
湯妃有㜪者有㜪氏之女也殷湯娶以為妃生仲壬<lb/>
外丙亦眀教訓致其功有㜪之妃湯也統領九嬪後<lb/>
宫有序咸無妬<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>逆理之人䘚致王功君子謂妃眀<lb/>
而有序詩云窈窕淑女君子好逑言賢女䏻為君子<lb/>
和好衆妾其有㜪之謂也<lb/>
　　頌曰<lb/>
　湯妃有㜪　賢行聪明　媵従伊尹　自夏適殷<lb/>
　勤慤治中　九嬪有行　化訓内外　亦無愆殃<lb/>
<pb n="KR2g0017_SBCK_001-6b"/>
<pb n="KR2g0017_SBCK_001-6b"/>
　周室三母<lb/>
三母者太姜太任太姒　太姜者王季之母有吕氏<lb/>
之女大王娶以為妃生太伯仲雍王季貞順率道靡<lb/>
有過失太王謀事遷徙必與太姜君子謂太姜廣于<lb/>
徳教徳教本也而謀事次之詩云古公亶父来朝走<lb/>
馬率西水滸至扵岐下爰及姜女聿来胥宇此之謂<lb/>
也盖太姜淵智非常雖太王之賢聖亦與之謀其知<lb/>
太王仁恕必可以比國人而景附矣<lb/>
太任者文王之母摯任氏中女也王季娶為妃太任<lb/>
之性端一誠荘惟徳之行及其有娠目不視悪色耳<lb/>
<pb n="KR2g0017_SBCK_001-7a"/>
不聴淫聲口不出敖言䏻以胎教溲于豕牢而生文<lb/>
王文王生而眀聖太任教之以一而識百君子謂太<lb/>
任為能胎教古者婦人姙子寝不側坐不邉立不蹕<lb/>
不食邪味割不正不食席不正不坐目不視于邪色<lb/>
耳不聴于淫聲夜則令瞽誦詩道正事如此則生子<lb/>
形容端正才徳必過人矣故姙子之時必慎所感感<lb/>
于善則善感于惡則惡人生而肖父母者皆其母感<lb/>
于物故形意肖之文王母可謂知肖化矣<lb/>
太姒者武王之母禹后有㜪姒氏之女仁而眀道文<lb/>
王嘉之親迎于渭造舟為梁及入太姒思媚太姜大<lb/>
<pb n="KR2g0017_SBCK_001-7b"/>
任旦夕勤勞以進婦道太姒號曰文母文王理陽道<lb/>
而治外文母理隂道而治内太姒生有十男長伯邑<lb/>
考次則武王彂次則周公旦次則管叔鮮次則蔡叔<lb/>
度次則曹叔振鐸次則霍叔武次則成叔䖏次則康<lb/>
叔封次則<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>季載太姒教誨十子自少及長未嘗見<lb/>
邪辟之事及其長文王繼而教之䘚成武王周公之<lb/>
徳武王纘太王王季文王之緒壹戎衣而有天下身<lb/>
不失天下之顯名尊為天子富有四海之内宗廟饗<lb/>
之子孫保之武王末受命周公成文武之徳追王太<lb/>
王王季上祀先公以天子之禮斯禮也逹乎諸侯大<lb/>
<pb n="KR2g0017_SBCK_001-8a"/>
夫及士庻人父為大夫子為士葬以大夫祭以士父<lb/>
為士子為大夫葬以士祭以大夫期之䘮逹乎大夫<lb/>
三年之䘮逹乎天子父母之䘮無貴賤一也盖十子<lb/>
之中惟武王周公成聖要其安民以播烈光制禮以<lb/>
廣逹孝而言之則盛徳自然着矣若管蔡監殷而畔<lb/>
乃人才質不同有不可以少加重任者易曰力小而<lb/>
任重鮮不及矣反思其受教之時未必至扵斯也豈<lb/>
可以累太姒耶故君子謂太姒仁眀而有徳詩曰大<lb/>
邦有子俔天之妹文定厥祥親迎于渭造舟為梁不<lb/>
顯其光又曰太姒嗣徽音則百斯男此之謂也<lb/>
<pb n="KR2g0017_SBCK_001-8b"/>
　　頌曰<lb/>
　周室三母　太姜任姒　文武之興　盖由斯𧺫<lb/>
　太姒最賢　號曰文母　三姑之徳　亦甚大矣<lb/>
<pb n="KR2g0017_SBCK_001-9a"/>
<pb n="KR2g0017_SBCK_001-10a"/>
　　衞姑定姜<lb/>
衞姑定姜者衞定公之夫人公子之母也公子既娶<lb/>
而死其婦無子畢三年之䘮定姜㱕其婦自送之至<lb/>
扵野㤙爱哀思悲心感慟立而望之揮泣垂涕乃賦<lb/>
詩曰燕燕于飛差池其羽之子于歸逺送于野瞻望<lb/>
不及泣涕如雨送去歸泣而望之又作詩曰先君之<lb/>
思以畜寡人君子謂定姜為慈姑過而之厚定公悪<lb/>
孫林父孫林父奔晉晉侯使郤犫為請還定公欲辭<lb/>
㝎姜曰不可是先君宗卿之嗣也大國又以為請而<lb/>
弗許将亡雖悪之不猶愈于亡乎君其忍之夫安民<lb/>
<pb n="KR2g0017_SBCK_001-10b"/>
而宥宗卿不亦可乎㝎公遂復之君子謂定姜䏻逺<lb/>
患難詩曰其儀不忒正是四國此之謂也定公䘚立<lb/>
敬姒之子衎為君是為獻公獻公居䘮而慢定姜既<lb/>
哭而息見獻公之不哀也不内食飲嘆曰是将敗衛<lb/>
國必先害善人夫禍衛國也夫吾不獲鱄也使主社<lb/>
稷大夫聞之皆懼孫文子自是不敢舎其重器于衞<lb/>
鱄者獻公弟子鮮也賢而定姜𣣔立之而不得後獻<lb/>
公暴虐慢侮定姜䘚見逐走出亡至境使祝宗告亡<lb/>
且告無罪扵廟㝎姜曰不可若令無神不可誣有罪<lb/>
若何告無罪也且公之行舎大臣而與小臣謀一罪<lb/>
<pb n="KR2g0017_SBCK_001-11a"/>
也先君有冡卿以為師保而蔑之二罪也余以巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>
事先君而暴妾使余三罪也告亡而已無告無罪其<lb/>
後賴鱄力獻公復得反國君子謂㝎姜䏻以辭教詩<lb/>
云我言惟服此之謂也鄭皇耳率師侵衞孫文子卜<lb/>
追之獻兆于㝎姜曰兆如山林有夫出征而䘮其雄<lb/>
定姜曰征者䘮䧺禦㓂之利也大夫圗之衞人追之<lb/>
獲鄭皇耳于大丘君子謂定姜逹扵事情詩云左之<lb/>
左之君子冝之此之謂也<lb/>
　　頌曰<lb/>
衞姑定姜　送婦作詩　恩爱慈恵　泣而望之<lb/>
<pb n="KR2g0017_SBCK_001-11b"/>
　數諌獻公得其罪尤聰眀逺識麗于文辭<lb/>
<pb n="KR2g0017_SBCK_001-12a"/>
<pb n="KR2g0017_SBCK_001-13a"/>
　　齊女傳母<lb/>
傳母者齊女之傳母也女為衞荘公夫人號曰荘姜<lb/>
姜交好始徃操行衰惰心淫泆冶容傳母見其婦道<lb/>
不正諭之云子之家世世尊荣當為民法則子之質<lb/>
聪逹于事當為人表式儀貌壮䴡不可不自脩整衣<lb/>
錦絅裳餙在輿馬是不貴徳也乃作詩曰碩人其頎<lb/>
衣錦絅衣齊侯之子衞侯之妻東宫之妹邢侯之姨<lb/>
譚公維私砥厲女之心以髙莭以為人君之子弟為<lb/>
國君之夫人尤不可有邪辟之行焉女遂感而自修<lb/>
君子善傳母之防未然也荘姜者東宫得臣之妹也<lb/>
<pb n="KR2g0017_SBCK_001-13b"/>
無子姆戴媯之子桓公公子州吁嬖人之子也有寵<lb/>
驕而好兵荘公弗禁後州吁果殺桓公詩曰母教猱<lb/>
升木此之謂也<lb/>
　　頌曰<lb/>
齊女傳母　防女未然　稱列先祖　莫不尊榮<lb/>
作詩眀指　使無辱先　荘姜姆妹　䘚䏻脩身<lb/>
<pb n="KR2g0017_SBCK_001-14a"/>
<pb n="KR2g0017_SBCK_001-15a"/>
　　鄒孟軻母<lb/>
鄒孟軻之母也號孟母其舎近墓孟子之少也嬉逰<lb/>
爲墓間之事踴躍築埋孟母曰此非吾所以居䖏子<lb/>
乃去舎市傍其嬉戲爲賈人衒賣之事孟母又曰此<lb/>
非吾所以居䖏子也復徙舎學宫之傍其嬉逰乃設<lb/>
爼豆揖譲進退孟母曰真可以居吾子矣遂居之及<lb/>
孟子長學六藝䘚成大儒之名君子謂孟母善以漸<lb/>
化詩云彼姝者子何以予之此之謂也自孟子之少<lb/>
也既學而歸孟母方績問曰學所至矣孟子曰自若<lb/>
也孟母以刀㫁其織孟子懼而問其故孟母曰子之<lb/>
<pb n="KR2g0017_SBCK_001-15b"/>
廢學若吾㫁斯織也夫君子學以立名問則廣知是<lb/>
以居則安寕動則逺害今而廢之是不免于厮役而<lb/>
無以離于禍患也何以異于織績而食中道廢而不<lb/>
爲寕䏻衣其夫子而長不乏糧食㢤女則廢其所食<lb/>
男則墮于脩徳不爲竊盗則爲虜役矣孟子懼旦夕<lb/>
勤學不息師事子思遂成天下之名儒君子謂孟母<lb/>
知爲人母之道矣詩云彼姝者子何以告之此之謂<lb/>
也孟子既娶将入私室其婦袒而在内孟子不恱遂<lb/>
去不入婦辭孟母而求去曰妾聞夫婦之道私室不<lb/>
與焉今者妾竊墮在室而夫子見妾勃然不恱是客<lb/>
<pb n="KR2g0017_SBCK_001-16a"/>
妾也婦人之義盖不客宿請歸父母于是孟母召孟<lb/>
子而謂之曰夫禮将入門問孰存所以致敬也将上<lb/>
堂聲必揚所以戒人也将入户視必下恐見人過也<lb/>
今子不察扵禮而責禮扵人不亦逺乎孟子謝遂㽞<lb/>
其婦君子謂孟母知禮而眀扵姑母之道孟子處齊<lb/>
而有憂色孟母見之曰子若有憂色何也孟子曰不<lb/>
敏異日閒居擁楹而歎孟母見之曰鄉見子有憂色<lb/>
曰不也今擁楹而歎何也孟子對曰軻聞之君子稱<lb/>
身就位不為苟得而受賞不貪榮禄諸侯不聴則不<lb/>
逹其上聴而不用則不踐其朝今道不用扵齊碩行<lb/>
<pb n="KR2g0017_SBCK_001-16b"/>
而母老是以憂也孟母曰夫婦人之禮精五飰羃酒<lb/>
漿養舅姑縫衣裳而已矣故有闥内之修而無境外<lb/>
之志易曰在中饋無攸遂詩曰無非無儀惟酒食是<lb/>
議以言婦人無擅制之義而有三従之道也故年少<lb/>
則従乎父母出嫁則從乎夫夫死則從乎子禮也今<lb/>
子成人也而我老矣子行乎子義吾行乎吾禮君子<lb/>
謂孟母知婦道詩云載色載笑匪怒匪教此之謂也<lb/>
　　頌曰<lb/>
　孟子之母　教化列分　䖏子擇藝　使従大倫<lb/>
　子學不進　㫁機示焉　子遂成徳　為當世冠<lb/>
<pb n="KR2g0017_SBCK_001-17a"/>
<pb n="KR2g0017_SBCK_001-18a"/>
　　魯季敬姜<lb/>
魯季敬姜者莒女也號戴已魯大夫公父穆伯之妻<lb/>
文伯之母季康子之従祖叔母也博逹知禮穆伯先<lb/>
死敬姜守養文伯出學而還歸敬姜側目而盻之見<lb/>
其友上堂從後堦降而却行奉劍而正履若事父兄<lb/>
文伯自以爲成人矣敬姜召而數之曰昔者武王罷<lb/>
朝而結絲<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>绝左右顧無可使結之者俯而自申之<lb/>
故能成王道桓公坐友三人諌臣五人日舉過者三<lb/>
十人故能成伯業周公一食而三吐哺一沐而三握<lb/>
髮所執贄而見扵窮閭隘巷者七十餘人故䏻存周<lb/>
<pb n="KR2g0017_SBCK_001-18b"/>
室彼二聖一賢者皆伯王之君也而下人如此其所<lb/>
與逰者皆過巳者也是以日益而不自知也今以子<lb/>
年之少而位之卑所與逰者皆為服役子之不益亦<lb/>
以眀矣文伯乃謝罪于是乃擇嚴師賢友而事之所<lb/>
與逰䖏者皆黄耄倪齒也文伯引祍攘<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>而親饋之<lb/>
敬姜曰子成人矣君子謂敬姜備于教化詩云濟濟<lb/>
多士文王以寜此之謂也文伯相魯敬姜謂之曰吾<lb/>
語汝治國之要盡在經矣夫幅者所以正曲枉也不<lb/>
可不彊故幅可以為将晝者所以均不均服不服也<lb/>
故畫可以為正物者所以治蕪與莫也故物可以為<lb/>
<pb n="KR2g0017_SBCK_001-19a"/>
都大夫持交而不失出入不絶者捆也捆可以為大<lb/>
行人也推而徃引而来者綜也綜可以為開内之師<lb/>
主多少之數者均也均可以為内史服重任行逺道<lb/>
正直而固者軸也䡒可以為相舒而無窮者摘也摘<lb/>
可以為三公文伯再拜受教文伯退朝朝敬姜敬姜<lb/>
力績文伯曰以歜之家而主猶績懼于季孫之怒其<lb/>
以歜為不䏻事主乎敬姜嘆曰魯其亡乎使吾子備<lb/>
官而未之聞耶居吾語女昔聖王之䖏民也擇瘠土<lb/>
而䖏之勞其民而用之故長王天下夫民勞則思思<lb/>
則善心生逸則淫淫則忘善忘善則悪心生沃土之<lb/>
<pb n="KR2g0017_SBCK_001-19b"/>
民不材淫也瘠土之民嚮義勞也是故天子大采朝<lb/>
曰與三公九卿組織施徳日中考政與百官之政事<lb/>
使師尹維旅牧宣敬民事少采夕月與太史司載紏<lb/>
䖍天刑日入監九御使潔奉禘郊之粢盛而後即安<lb/>
諸侯朝脩天子之業令晝考其國夕省其典刑夜儆<lb/>
百工使無慆淫而後即安卿大夫朝考其職晝講其<lb/>
庶政夕序其業夜庀其家事而後即安士朝而受業<lb/>
晝而講隷夕而習復夜而討過無憾而後即安自庶<lb/>
人以下眀而動晦而休無自以怠王后親織玄紞公<lb/>
侯之夫人加之以紘綖卿之内子為大帶命婦成祭<lb/>
<pb n="KR2g0017_SBCK_001-20a"/>
服則士之妻加之以朝服自庶士以下皆衣其夫社<lb/>
而賦事烝而獻功男女効績否則有辟古之制也君<lb/>
子勞心小人勞力先王之訓也自上以下誰敢淫心<lb/>
舎力今我寡也爾又在下位朝夕䖏事猶恐忘先人<lb/>
之業况有怠惰其何以辟吾兾而朝夕脩我曰必無<lb/>
廢先人爾今也曰吾不自安以是承君之官余懼穆<lb/>
伯之絶嗣也仲尼聞之曰弟子記之季氏之婦不淫<lb/>
矣詩曰婦無公事休其𧖟織言婦人以織績為公事<lb/>
者也休之非禮也文伯飲南宫敬叔酒以露堵父為<lb/>
客羞鼈焉為小堵父怒相延食鼈堵父辭曰将使鼈<lb/>
<pb n="KR2g0017_SBCK_001-20b"/>
長而食之遂出敬姜聞之怒曰吾聞之先子曰祭飬<lb/>
尸饗飬上賓鼈于人何有而使夫人怒遂逐文伯五<lb/>
日魯大夫辭而復之君子謂敬姜爲慎微詩曰我有<lb/>
旨酒嘉賓式讌以樂言尊賔也文伯䘚敬姜戒止妾<lb/>
曰吾聞之好内女死之好外士死之今吾子夭死吾<lb/>
惡其以好内聞也二三婦之辱共祀先祀者請毋瘠<lb/>
色毋揮涕毋䧟<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>毋憂容有降服毋加服従禮而静<lb/>
是昭吾子仲尼聞之曰女知莫如婦男知莫如夫公<lb/>
父氏之婦知矣欲眀其子之令徳詩曰君子有榖貽<lb/>
厥孫子此之謂也敬姜之䖏䘮也朝哭穆伯暮哭文<lb/>
<pb n="KR2g0017_SBCK_001-21a"/>
伯仲尼聞之曰季氏之婦可謂知禮矣爱而無私上<lb/>
下有章敬姜嘗如季氏康子在朝與之言不應從之<lb/>
及寝門不應而入康子辭于朝而入見曰肥也不得<lb/>
聞命母乃罪耶敬姜對曰子不聞耶天子及諸侯合<lb/>
民事于内朝自卿大夫以下合官職于外朝合家事<lb/>
于内朝寝門之内婦人治其職焉上下同之夫外朝<lb/>
子将業君之官職焉内朝子将庀季氏之政焉皆非<lb/>
吾所敢言也康子嘗至敬姜䦱門而與之言皆不踰<lb/>
閾祭悼子康子與焉酢不受徹爼不讌宗不具不繹<lb/>
繹不盡飲則不退仲尼謂敬姜别于男女之禮矣詩<lb/>
<pb n="KR2g0017_SBCK_001-21b"/>
曰女也不爽此之謂也<lb/>
　　頌曰<lb/>
　文伯之母　號曰敬姜　通逹知禮　徳行光眀<lb/>
　匡子過失　教以法理　仲尼賢焉　列為慈母<lb/>
<pb n="KR2g0017_SBCK_001-22a"/>
<pb n="KR2g0017_SBCK_001-23a"/>
　　椘子發母<lb/>
椘将子發之母也子彂攻秦绝粮使人請于王因歸<lb/>
問其母母問使者曰士䘚得無恙乎對曰士䘚并分<lb/>
菽粒而食之又問将軍得無恙乎對曰将軍朝夕芻<lb/>
豢黍梁子彂破秦而歸其母閉門而不内使人數之<lb/>
曰子不聞越王句踐之伐吴客有獻醇酒一器王使<lb/>
人徃江之上流使士䘚飲其下流味不及加羙而士<lb/>
䘚戦自五也異日有獻一囊糗糒者王又以賜軍士<lb/>
分而食之甘不踰嗌而戦自十也今子爲将士䘚并<lb/>
分菽粒而食之子獨朝夕芻豢黍梁何也詩不云乎<lb/>
<pb n="KR2g0017_SBCK_001-23b"/>
好樂無荒良士休休言不失和也夫使人入于死地<lb/>
而自康樂于其上雖有以得勝非其術也子非吾子<lb/>
也無入吾門子發于是謝其母然後内之君子謂子<lb/>
彂母能以教誨詩云教誨尔子式榖似之此之謂也<lb/>
　　頌曰<lb/>
　子彂之母　刺子驕㤗　将軍稲梁　士䘚菽粒<lb/>
　責以無禮　不得人力　君子嘉焉　編于母徳<lb/>
<pb n="KR2g0017_SBCK_001-24a"/>
<pb n="KR2g0017_SBCK_001-25a"/>
　　魯之母師<lb/>
母師者魯九子之寡母也臘日休作者歳祀禮事畢<lb/>
悉召諸子謂曰婦人之義非有大故不出夫家然吾<lb/>
父母家㓜稚歳時禮不理吾從汝謁徃監之諸子皆<lb/>
頓首許諾又召諸婦曰婦人有三従之義而無専制<lb/>
之行少繫父母長繋于夫老繋于子今諸子許我歸<lb/>
視私家雖踰正禮碩與少子俱以俻婦人出入之制<lb/>
諸婦其慎房户之守吾夕而反于是使少子僕歸辨<lb/>
家事天隂還失早至閭外而止夕而入魯大夫従臺<lb/>
上見而恠之使人間視其居䖏禮節甚脩家事甚理<lb/>
<pb n="KR2g0017_SBCK_001-25b"/>
使者還以状對于是大夫召母而問之曰一日従北<lb/>
方来至閭而止良久夕乃入吾不知其故甚怪之是<lb/>
以問也母對曰妾不幸早失夫獨與九子居臘月禮<lb/>
畢事間従諸子謁歸視私家與諸婦孺子期夕而反<lb/>
妾恐其酺䤓醉飽人情所有也妾反太早不敢復反<lb/>
故止閭外期盡而入大夫羙之言于穆公賜母尊號<lb/>
曰毋師使明請夫人夫人諸姬皆師之君子謂母師<lb/>
能以身教夫禮婦人未嫁則以父母為天既嫁則以<lb/>
夫為天其䘮天母則降服一等無二天之義也詩云<lb/>
出宿于濟飲餞于禰女子有行逺父母兄弟<lb/>
<pb n="KR2g0017_SBCK_001-26a"/>
　　頌曰<lb/>
　九子之母　誠知禮經　謁歸還返　不掩人情<lb/>
　徳行既備　卒䝉其榮　鲁君賢之　號以尊名<lb/>
<pb n="KR2g0017_SBCK_001-26b"/>
<pb n="KR2g0017_SBCK_001-26b"/>
　　魏芒慈母<lb/>
魏芒慈母者魏孟陽氏之女芒卯之後妻也有三子<lb/>
前妻之子有五人皆不爱慈母遇之甚異猶不爱慈<lb/>
母乃命其三子不得與前妻子齊衣服飲食𧺫居進<lb/>
退甚相逺前妻之子猶不爱于是前妻中子犯魏王<lb/>
令當死慈母憂戚悲哀帶圍减尺朝夕勤勞以救其<lb/>
罪人有謂慈母曰何如勤勞憂懼如此慈母曰如妾<lb/>
親子雖不爱妾猶救其禍而除其害獨扵假子而不<lb/>
為何以異于凡母其父為其孤也而使妾為其繼母<lb/>
繼母如母為人母不䏻愛其子可謂慈乎親其親而<lb/>
<pb n="KR2g0017_SBCK_001-27a"/>
偏其假可謂義乎不慈且無義何以立扵世彼雖不<lb/>
愛妾安可以忌義乎遂說之魏安釐王聞之髙其義<lb/>
曰慈母如此可不赦其子乎乃赦其子復其家自此<lb/>
五子親附慈母雍雍若一慈母以禮義之漸率導八<lb/>
子咸為魏大夫卿士各成扵禮義君子謂慈母一心<lb/>
詩云尸鳩在桑其子七兮淑人君子其儀一兮其儀<lb/>
一兮心如结兮言心之均一也尸鳩以一心養七子<lb/>
君子以一儀養萬物一心可以事百君百心不可以<lb/>
事一君此之謂也<lb/>
　頌曰<lb/>
<pb n="KR2g0017_SBCK_001-27b"/>
　芒卯之妻　五子後母　慈恵仁義　扶養假子<lb/>
　雖不吾愛　拳拳若親　繼母若斯　亦誠可尊<lb/>
<pb n="KR2g0017_SBCK_001-28a"/>
<pb n="KR2g0017_SBCK_001-29a"/>
　　齊田稷母<lb/>
齊田稷子之母也田稷子相齊受下吏之貨金百鎰<lb/>
以遺其母母曰子為相三年矣禄未嘗多若此也豈<lb/>
脩士大夫之費㢤安所淂此對曰誠受之于下其母<lb/>
曰吾聞士脩身潔行不為苟得竭情盡實不行詐偽<lb/>
非義之事不計扵心非理之利不入于家言行若一<lb/>
情貌相副今君設官以待子厚禄以奉子言行則可<lb/>
以報君夫為人臣而事其君猶為人子而事其父也<lb/>
盡力竭能忠信不欺務在効忠必死奉命亷潔公正<lb/>
故遂而無患今子反是逺忠矣夫為人臣不忠是為<lb/>
<pb n="KR2g0017_SBCK_001-29b"/>
人子不孝也不義之財非吾有也不孝之子非吾子<lb/>
也子起田稷子慙而出反其金自歸罪扵宣王請就<lb/>
誅焉宣王聞之大賞其母之義遂舎稷子之罪復其<lb/>
相位而以公金賜母君子謂稷母㢘而有化詩曰彼<lb/>
君子兮不素飱兮無功而食禄不為也况扵受金乎<lb/>
　　頌曰<lb/>
　田稷之母　㢘潔正直　責子受金　以為不徳<lb/>
　忠孝之事　盡材竭力　君子受禄　終不素食<lb/>
劉向古列女傳卷之一終<lb/>
<pb n="KR2g0017_SBCK_001-30a"/>
</p>
<p>
</p>
  </div>
</body>
</text>
</TEI>
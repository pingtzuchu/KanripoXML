<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0017_SBCK_003-1a"/>
劉向古列女傳卷之三<lb/>
　仁智傳<lb/>
　　宻康公母<lb/>
密康公之母姓魏氏周共王逰于洷上康公従有三<lb/>
女奔之其母曰必致之王夫獸三爲群人三爲衆女<lb/>
三爲粲王田不取群公行下衆王御不参一族夫粲<lb/>
羙之物歸汝而何徳以堪之王猶不堪况尔小醜乎<lb/>
康公不獻王㓕宻君子謂宻母爲䏻識㣲詩云無巳<lb/>
太康職思其憂此之謂也<lb/>
　　頌曰<lb/>
<pb n="KR2g0017_SBCK_003-1b"/>
　宻康之母　先識盛衰　非刺康公　受<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>不歸<lb/>
　公行下衆　物滿則損　俾獻不聴　宻果㓕殞<lb/>
<pb n="KR2g0017_SBCK_003-2a"/>
<pb n="KR2g0017_SBCK_003-3a"/>
　　椘武鄧曼<lb/>
鄧曼者武王之夫人也王使屈瑕為将伐羅屈瑕號<lb/>
莫敖與群帥悉楚師以行闘伯比謂其御曰莫敖必<lb/>
敗舉趾髙心不固矣見王曰必濟師王以告夫人鄧<lb/>
曼曰大夫非衆之謂也其謂君撫小民以信訓諸司<lb/>
以徳而威莫敖以刑也莫敖狃于蒲騷之役将自用<lb/>
也必小羅君若不鎮撫其不設備乎扵是王使賴人<lb/>
追之不及莫敖令于軍中曰諌者有刑及鄢師次亂<lb/>
濟至羅羅與盧戎撃之大敗莫敖自經荒谷群帥囚<lb/>
于治父以待刑王曰孤之罪也皆免之君子謂鄧曼<lb/>
<pb n="KR2g0017_SBCK_003-3b"/>
為知人詩云曽是莫聴大命以傾此之謂也王伐隨<lb/>
且行告鄧曼曰余心蕩何也鄧曼曰王徳薄而禄厚<lb/>
施鮮而得多物盛必衰日中必移盈而蕩天之道也<lb/>
先王知之矣故臨武事将發大命而蕩王心焉若師<lb/>
徒毋虧王薨于行國之福也王遂行䘚于樠木之下<lb/>
君子謂鄧曼為知天道易曰日中則昃月盈則虧天<lb/>
地盈虗與時消息此之謂也<lb/>
　　頌曰<lb/>
　椘武鄧曼　見事所興謂瑕軍敗　知王将薨<lb/>
　識彼天道　盛而必衰　終如其言　君子揚称<lb/>
<pb n="KR2g0017_SBCK_003-4a"/>
<pb n="KR2g0017_SBCK_003-5a"/>
　　許穆夫人<lb/>
許穆夫人者衞懿公之女許穆公之夫人也𥘉許求<lb/>
之齊亦求之懿公将與許女因其傳母而言曰古者<lb/>
諸侯之有女子也所以苞苴玩弄繋援于大國也言<lb/>
今者許小而逺齊大而近若今之世強者為雄如使<lb/>
邉境有㓂戎之事維是四方之故赴告大國妾在不<lb/>
猶愈乎今舎近而就逺離大而附小一旦有車馳之<lb/>
難孰可與慮社稷衞侯不聴而嫁之于許其後翟人<lb/>
攻衞大破之而許不䏻救衞侯遂奔走渉河而南至<lb/>
椘丘齊桓徃而存之遂城椘丘以居衞侯扵是悔不<lb/>
<pb n="KR2g0017_SBCK_003-5b"/>
用其言當敗之時許夫人馳驅而弔唁衞侯因疾之<lb/>
而作詩云載馳載馳歸唁衞侯驅馬悠悠言至于曹<lb/>
大夫䟦渉我心則憂既不我嘉不䏻旋反視爾不臧<lb/>
我思不逺君子善其慈恵而逺識也<lb/>
　　頌曰<lb/>
　衞女未嫁　謀許與齊　女諷母曰　齊大可依<lb/>
　衞君不聴　後果遁逃　許不䏻救　女作載馳<lb/>
<pb n="KR2g0017_SBCK_003-6a"/>
<pb n="KR2g0017_SBCK_003-7a"/>
　　曹僖氏妻<lb/>
曹大夫僖負覊之妻也晉公子重耳亡過曹恭公不<lb/>
禮焉聞其駢脅近其舎伺其将浴設帷薄而觀之負<lb/>
覊之妻言于夫曰吾觀晉公子其従者三人皆國相<lb/>
也以此三人者皆善戮力以輔人必得晉國若得反<lb/>
國必覇諸侯而討無禮曹必為首若曹有難子必不<lb/>
免子胡不早自貳焉且吾聞之不知其子者視其父<lb/>
不知其君者視其所使今其従者皆卿相之僕也則<lb/>
其君必伯王之主也若加禮焉必䏻報施矣若有罪<lb/>
焉必䏻討過子不早圗禍至不久矣負覊乃遺之壺<lb/>
<pb n="KR2g0017_SBCK_003-7b"/>
飡加璧其上公子受飡反璧及公子反國伐曹乃表<lb/>
負覊之閭令兵士無敢入士民之扶老携㓜而赴其<lb/>
閭者門外成市君子謂僖氏之妻䏻逺識詩云既眀<lb/>
且哲以保其身此之謂也<lb/>
　　頌曰<lb/>
　僖氏之妻　亷智孔白　見晉公子　知其興祚<lb/>
　使夫饋飡　且以自託　文伐曹國　䘚獨見釋<lb/>
<pb n="KR2g0017_SBCK_003-8a"/>
<pb n="KR2g0017_SBCK_003-9a"/>
　　孫叔敖母<lb/>
椘令尹孫叔敖之母也叔敖為嬰児之時出逰見両<lb/>
頭蛇殺而埋之歸見其母而泣焉母問其故對曰吾<lb/>
聞見両頭蛇者死今者出逰見之其母曰蛇今安在<lb/>
對曰吾恐他人復見之殺而埋之矣其母曰汝不死<lb/>
矣夫有隂徳者陽報之徳勝不祥仁除百禍天之處<lb/>
髙而聴卑書不云乎皇天無親惟徳是輔爾嘿矣必<lb/>
興于楚及叔敖長為令尹君子謂叔敖之母知道徳<lb/>
之次詩云母氏聖善此之說也<lb/>
　　頌曰<lb/>
<pb n="KR2g0017_SBCK_003-9b"/>
　叔敖之母　深知天道　叔敖見蛇　両頭岐首<lb/>
　殺而埋之　泣恐不及　母曰隂徳　不死必夀<lb/>
<pb n="KR2g0017_SBCK_003-10a"/>
<pb n="KR2g0017_SBCK_003-11a"/>
　　晉伯宗妻<lb/>
晉大夫伯宗之妻也伯宗賢而好以直辨凌人毎朝<lb/>
其妻常戒之曰盗憎主人民愛其上有爱好人者必<lb/>
有憎妬人者夫子好直言枉者悪之禍必及身矣伯<lb/>
宗不聴朝而以喜色歸其妻曰子貌有喜色何也伯<lb/>
宗曰吾言于朝諸大夫皆謂我知似陽子妻曰實榖<lb/>
不華至言不餙今陽子華而不實言而無謀是以禍<lb/>
及其身子何喜焉伯宗曰吾𣣔飲諸大夫酒而與之<lb/>
謀爾試聴之其妻曰諾于是為大㑹與諸大夫飲既<lb/>
飲而問妻曰何若對曰諸大夫慕子若也然而民之<lb/>
<pb n="KR2g0017_SBCK_003-11b"/>
不䏻戴其上乆矣難必及子子之仕固不可易也且<lb/>
國家多貳其危可立待也子何不預結賢大夫以託<lb/>
州犁焉伯宗曰諾乃得畢羊而交之及欒不忌之難<lb/>
郤害伯宗譛而殺之畢羊乃送州犂于荆遂得免焉<lb/>
君子謂伯宗之妻知天道詩云多将熇熇不可救薬<lb/>
此之謂也<lb/>
　　頌曰<lb/>
　伯宗凌人　妻知且亡　數諌伯宗　厚許畢羊<lb/>
　屬以州犂以免咎殃　伯宗遇禍　州犁奔荆<lb/>
<pb n="KR2g0017_SBCK_003-12a"/>
<pb n="KR2g0017_SBCK_003-13a"/>
　　衞靈夫人<lb/>
衞靈公之夫人也靈公與夫人夜坐聞車聲轔轉至<lb/>
闕而止過闕復有聲公問夫人曰知此謂誰夫人曰<lb/>
此<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>伯玉也公曰何以知之夫人曰妾聞禮下公門<lb/>
式路馬所以廣敬也夫忠臣與孝子不為昭昭變節<lb/>
不為冥冥惰行蘧伯玉衞之賢大夫也仁而有智敬<lb/>
以事上此其人必不以闇昧廢禮是以知之公使視<lb/>
之果伯玉也公反之以戲夫人曰非也夫人酌觴再<lb/>
拜賀公公曰子何以賀寘人夫人曰始妾獨以衞為<lb/>
有蘧伯玉爾今衞復有與之齊者是君有二臣也國<lb/>
<pb n="KR2g0017_SBCK_003-13b"/>
多賢臣國之福也妾是以賀公驚曰善㢤遂語夫人<lb/>
其實焉君子謂衞夫人眀于知人道夫可欺而不可<lb/>
罔者其眀智乎詩云我聞其聲不見其人此之謂也<lb/>
　　頌曰<lb/>
　衞靈夜坐　夫人與存　有車轔轔　中止闕門<lb/>
　夫人知之　必伯玉焉　維知識賢　問之信然<lb/>
<pb n="KR2g0017_SBCK_003-14a"/>
<pb n="KR2g0017_SBCK_003-15a"/>
　　齊靈仲子<lb/>
齊靈仲子者宋侯之女齊靈公之夫人也初靈公娶<lb/>
于魯聲姬生子光以為太子夫人仲子與其娣戎子<lb/>
嬖于公仲子生子牙戎子請以牙為太子代光公許<lb/>
之仲子曰不可夫廢常不祥聞諸侯之難失謀夫光<lb/>
之立也列于諸侯矣今無故而廢之是專絀諸侯而<lb/>
以難犯不祥也君心悔之在我而已仲子曰妾非讓<lb/>
也誠禍之萌也以死爭之公終不聴遂逐太子光而<lb/>
立牙為太子髙厚為傳靈公<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>髙厚欲迎牙及公薨<lb/>
崔杼立光而殺髙厚以不用仲子之言禍至扵此君<lb/>
<pb n="KR2g0017_SBCK_003-15b"/>
子謂仲子眀扵事理詩云聴用我謀庶無大悔仲子<lb/>
之謂也<lb/>
　　頌曰<lb/>
　齊靈仲子　仁智顯眀　靈公立牙　廢姬子光<lb/>
　仲子強諫　棄嫡不祥　公既不聴　果有禍殃<lb/>
<pb n="KR2g0017_SBCK_003-16a"/>
<pb n="KR2g0017_SBCK_003-17a"/>
　　魯臧孫母<lb/>
臧孫母者魯大夫臧文仲之母也文仲将為魯使至<lb/>
齊其母送之曰汝刻而無恩好盡人力窮人以為威<lb/>
魯國不容子矣而使子之齊凡好将作必扵変動害<lb/>
子者其于斯發事乎汝其戒之魯與齊通壁壁隣之<lb/>
國也魯之寵臣多怨汝者又皆通于齊髙子國子是<lb/>
必使齊圗魯而拘汝㽞之難乎其免也汝必施恩布<lb/>
恵而後出以求助焉于是文仲託于三家厚士大夫<lb/>
而後之齊齊果拘之而興兵𣣔<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>魯文仲隂使人遺<lb/>
公書恐得其書乃謬其辭曰歛小器投諸台食獵犬<lb/>
<pb n="KR2g0017_SBCK_003-17b"/>
組羊裘琴之合甚思之臧我羊羊有母食我以同魚<lb/>
冠纓不足帶有餘公及大夫相與議之莫䏻知之人<lb/>
有言臧孫母者世家子也君何不試召而問焉于是<lb/>
召而語之曰吾使臧子之齊今特書来云爾何也臧<lb/>
孫母泣下襟曰吾子拘有木治矣公曰何以知之對<lb/>
曰歛小器投諸台者言取郭外萌内之扵城中也食<lb/>
獵犬組羊裘者言趣饗戦闘之士而繕甲兵也琴之<lb/>
合甚思之者言思妻也臧我羊羊有母是善告妻善<lb/>
飬母也食我以同魚同者其文錯錯者所以治鋸鋸<lb/>
者所以治木也是有木治保于獄矣冠纓不足帶有<lb/>
<pb n="KR2g0017_SBCK_003-18a"/>
餘者頭亂不得梳飢不得食也故知吾子拘而有木<lb/>
治矣扵是以臧孫母之言軍于境上齊方遣兵将以<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>魯聞兵在境上乃還文仲而不伐魯君子謂臧孫<lb/>
母識髙見逺詩云陟彼屺兮瞻望母兮此之謂也<lb/>
　　頌曰<lb/>
　臧孫之母　刺子好威　必且遇善　使援所危<lb/>
　既厚三家　果拘于齊　母說其書　子遂得歸<lb/>
<pb n="KR2g0017_SBCK_003-18b"/>
<pb n="KR2g0017_SBCK_003-18b"/>
　　晉羊叔姬<lb/>
叔姬者羊舌子之妻也叔向叔魚之母也一姓楊氏<lb/>
叔向名肹叔魚名鮒羊舌子好正不容于晉去而之<lb/>
三室之邑三室之邑人相與忀羊而遺之羊舌子不<lb/>
受叔姬曰夫子居晉不容去之三室之邑又不容于<lb/>
三室之邑是于夫子不容也不如受之羊舌子受之<lb/>
曰為肹與鮒亨之叔姬曰不可南方有鳥名曰乾吉<lb/>
食其子不擇肉子常不遂今肹與鮒童子也随大夫<lb/>
而化者不可食以不義之肉不若埋之以眀不與于<lb/>
是乃盛以甕埋壚隂後二年攘羊之事發都吏至羊<lb/>
<pb n="KR2g0017_SBCK_003-19a"/>
舌子曰吾受之不敢食也彂而視之則其骨存焉都<lb/>
吏曰君子㢤羊舌子不與攘羊之事矣君子謂叔姬<lb/>
為䏻防害逺疑詩曰無曰不顯莫予去覯此之謂也<lb/>
叔向𣣔娶于申公巫臣氏夏姬之女羙而有色叔姬<lb/>
不𣣔娶其族叔向曰吾母之族貴而無庶吾懲舅氏<lb/>
矣叔姬曰子靈之妻殺三夫一君一子而亡一國両<lb/>
卿矣爾不懲此而反懲吾族何也且吾聞之有竒福<lb/>
者必有竒禍而有甚羙者必有甚悪今是鄭穆少妃<lb/>
姚子之子子貉之妹也子貉早死無後而天鐘羙于<lb/>
是将必以是大有敗也昔有仍氏生女髮黒而甚羙<lb/>
<pb n="KR2g0017_SBCK_003-19b"/>
光可監人名曰玄妻楽正䕫娶之生伯封宕有豕心<lb/>
忿戾母期貪婪無饜謂之封豕有窮后羿滅之䕫是<lb/>
用不祀且三代之亡恭太子之廢皆是物也汝何以<lb/>
為㢤夫有美物足以移人苟非徳義則必有禍也叔<lb/>
向懼而不敢娶<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>公強使娶之生楊食我食我號曰<lb/>
伯碩生時侍者謁之叔姬曰長姒産男叔姬徃視之<lb/>
及堂聞其號也而還曰豺狼之聲也狼子野心今将<lb/>
㓕羊舌氏者必是子也遂不肯見及長與祁勝為亂<lb/>
晉人殺食我羊舌氏田是遂㓕君子謂叔姬為䏻推<lb/>
類詩云如彼泉流無淪胥以敗此之謂也叔姫之始<lb/>
<pb n="KR2g0017_SBCK_003-20a"/>
生叔魚也而視之曰是虎目而豕啄鳶眉而牛腹谿<lb/>
<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>可盈是不可饜也必以賂死遂不見及叔魚長為<lb/>
國賛理邢侯與雍子争田雍子入其女扵叔魚以求<lb/>
直邢侯殺叔魚與雍子于朝韓宣子患之叔向曰三<lb/>
姦同罪請殺其生者而戮其死者遂族邢侯氏而尸<lb/>
叔魚與雍子于市叔魚䘚以貪死叔姬可謂知矣詩<lb/>
云貪人敗類此之謂也<lb/>
　　頌曰<lb/>
　叔向之母　察于情性　知人之生　以窮其命<lb/>
　叔魚食我　皆貪不正　必以貨死　果䘚分争<lb/>
<pb n="KR2g0017_SBCK_003-20b"/>
<pb n="KR2g0017_SBCK_003-20b"/>
　　晉范氏母<lb/>
晉范氏母者范獻子之妻也其三子逰于趙氏趙蕳<lb/>
子乗馬園中園中多株問三子曰奈何長者曰眀君<lb/>
不問不為亂君不問而為中者曰爱馬足則無爱民<lb/>
力爱民力則無爱馬足少者曰可以三徳使民設令<lb/>
伐株于山将有馬為也巳而閑囿示之株夫山逺而<lb/>
囿近是民一悦矣夫險阻之山而伐<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>地之株民二<lb/>
悦矣既畢而賤賣民三悦矣簡子従之民果三悦少<lb/>
子伐其謀歸以告母母喟然嘆曰終㓕范氏者必是<lb/>
子也夫伐功施勞鮮䏻布仁乗偽行詐莫能久長其<lb/>
<pb n="KR2g0017_SBCK_003-21a"/>
後智伯㓕范氏君子謂范氏母為知難夲詩曰無忝<lb/>
皇祖式救爾後此之謂也<lb/>
　　頌曰<lb/>
范氏之母　貴徳尚信　小子三悦　以詐與民<lb/>
　知其必㓕　鮮䏻有仁　後果逄禍　身死國兮<lb/>
<pb n="KR2g0017_SBCK_003-21b"/>
<pb n="KR2g0017_SBCK_003-21b"/>
　　魯公乗姒<lb/>
魯公乗姒者魯公乗子皮之姒也其族人死姒哭之<lb/>
甚悲子皮止姒曰安之吾今嫁姊矣已過時子皮不<lb/>
復言也魯君𣣔以子皮為相子皮問姒曰魯君𣣔以<lb/>
我為相為之乎姒曰勿為也子皮曰何也姒曰夫臨<lb/>
䘮而言嫁一何不習禮也後過時而不言一何不逹<lb/>
人事也子内不習禮而外不逹人事子不可以為相<lb/>
子皮曰姒𣣔嫁何不早言姒曰婦人之事唱而後和<lb/>
吾豈以𣣔嫁之故數子乎子誠不習扵禮不逹扵人<lb/>
事以此相一國據大政何以理之譬猶揜目而别黒<lb/>
<pb n="KR2g0017_SBCK_003-22a"/>
白也掩目而别黒白猶無患也不逹人事而相國非<lb/>
有天咎必有人禍子其勿為也子皮不聴䘚受為相<lb/>
居未期年果誅而死君子謂公乗姒縁事而知弟之<lb/>
遇<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也可謂智矣待禮然後動不苟觸情可謂貞矣<lb/>
詩云籜兮籜兮風其吹汝叔兮伯兮唱予和汝又曰<lb/>
百爾所思不如我所之此之謂也<lb/>
　　頌曰<lb/>
　子皮之姊　眀事分禮　子皮相魯　知其禍𧺫<lb/>
　姊諌子皮　殆不如止　子皮不聴　䘚為宗恥<lb/>
<pb n="KR2g0017_SBCK_003-22b"/>
<pb n="KR2g0017_SBCK_003-22b"/>
　　魯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女者魯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室邑之女也過時未適人當穆公時<lb/>
君老大子㓜女倚柱而嘯旁人聞之莫不為之慘者<lb/>
其隣人婦從之逰謂曰何嘯之悲也子𣣔嫁耶吾為<lb/>
子求偶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女曰嗟乎始吾以子為有知今無識也<lb/>
吾豈為不嫁不樂而悲哉吾憂魯君老大子㓜隣婦<lb/>
笑曰此乃魯大夫之憂婦人何與焉漆室女曰不然<lb/>
非子所知也昔晉客舎吾家繋馬園中馬佚馳赱踐<lb/>
吾葵使我終歳不食葵鄰人女奔随人亡其家倩吾<lb/>
兄行追之逄霖水出溺流而死令吾終身無兄吾聞<lb/>
<pb n="KR2g0017_SBCK_003-23a"/>
河潤九里漸洳三百歩今魯君老悖太子少愚愚偽<lb/>
日起夫魯國有患者君臣父子皆𬒳其辱禍及衆庶<lb/>
婦人獨安所避乎吾甚憂之子乃曰婦人無與者何<lb/>
㢤鄰婦謝曰子之所慮非妾所及三年魯果亂齊楚<lb/>
攻之魯連有冦男子戦闘婦人轉輸不得休息君子<lb/>
曰逺矣<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女之思也詩云知我者謂我心憂不知<lb/>
我者謂我何求此之謂也<lb/>
　　頌曰<lb/>
　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室之女　計慮甚玅　維魯且亂　倚柱而嘯<lb/>
　君老嗣㓜　愚悖姦生　魯果優亂　齊伐其城<lb/>
<pb n="KR2g0017_SBCK_003-23b"/>
<pb n="KR2g0017_SBCK_003-23b"/>
　　魏曲沃負<lb/>
曲沃負者魏大夫如耳母也秦立魏公子政為魏太<lb/>
子魏哀王使使者為太子納妃而羙王将自納焉曲<lb/>
沃負謂其子如耳曰王亂于無别汝胡不匡之方今<lb/>
戦國強者為雄義者顯焉今魏不䏻強王又無義何<lb/>
以持國乎王中人也不知其為禍耳汝不言則魏必<lb/>
有禍矣有禍必及吾家汝言以盡忠忠以除禍不可<lb/>
失也如耳未遇門㑹使于齊負因欵王門而上書曰<lb/>
曲沃之老婦也心有所懐碩以聞扵王王召入負曰<lb/>
妾聞男女之别國之大莭也婦人脆于志窳于心不<lb/>
<pb n="KR2g0017_SBCK_003-24a"/>
可以邪開也是故必十五而笄二十而嫁早成其號<lb/>
謚所以就之也聘則為妻奔則為妾所以開善遏淫<lb/>
也節成然後許嫁親迎然後随従貞女之義也今大<lb/>
王為太子求妃而自納之于後宫此毀貞女之行而<lb/>
亂男子之别也自古聖王必正妃匹妃匹正則興不<lb/>
正則亂夏之興也以塗山亡也以末喜殷之興也以<lb/>
有㜪亡也以妲巳周之興也以大姒亡也以褒姒周<lb/>
之康王夫人晏出朝關雎𧺫興思得㳤女以配君子<lb/>
夫雎鳩之鳥猶未嘗見乗居而匹處也夫男女之盛<lb/>
合之以禮則父子生焉君臣成焉故為萬物始君臣<lb/>
<pb n="KR2g0017_SBCK_003-24b"/>
父子夫婦三者天下之大綱紀也三者治則治亂則<lb/>
亂今大王亂人道之始棄綱紀之大大國五六南有<lb/>
強楚西有横秦而魏國居其間可謂僅存矣王不憂<lb/>
此而従亂無别父子同女妾恐大王之國政危矣王<lb/>
曰然寡人不知也遂與太子妃而賞負三十鍾如耳<lb/>
還而爵之哀王勤行自修勞来國家而齊椘強秦不<lb/>
敢加兵焉君子謂魏負知禮詩云敬之敬之天維顯<lb/>
思此之謂也<lb/>
　　頌曰<lb/>
　魏負聰逹　非刺哀王　王子納妃　禮别不眀<lb/>
<pb n="KR2g0017_SBCK_003-25a"/>
　負欵王門陳列紀網王䏻自脩䘚無敵兵<lb/>
<pb n="KR2g0017_SBCK_003-25b"/>
<pb n="KR2g0017_SBCK_003-25b"/>
　　趙将括母<lb/>
趙将馬服君趙奢之妻趙括之母也秦攻趙孝成王<lb/>
使括代亷頗為将将行括母上書言于王曰括不可<lb/>
使将王曰何也曰始妾事其父父時為将身所奉飯<lb/>
者以十數所友者以百數大王及宗室所賜幣者盡<lb/>
以與軍吏士大夫受命之日不問家事今括一旦為<lb/>
将東向而朝軍吏吏無敢仰視之者王所賜金帛歸<lb/>
盡蔵之乃曰視便利田宅可買者王以為若其父乎<lb/>
父子不同執心各異碩勿遣王曰母置之吾計已决<lb/>
矣括母曰王終遣之即有不稱妾得無随乎王曰不<lb/>
<pb n="KR2g0017_SBCK_003-26a"/>
也括既行代亷頗三十餘日趙兵果敗括死軍覆王<lb/>
以括母為仁智詩曰老夫灌灌小子矯矯匪我言耄<lb/>
爾用憂謔此之謂也<lb/>
　　頌曰<lb/>
　孝成用括　代頗拒秦　括母獻書　知其覆軍<lb/>
願止不得　請罪止身　括死長<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>　妻子得存<lb/>
劉向古列女傳卷之三終<lb/>
<pb n="KR2g0017_SBCK_003-26b"/>
</p>
<p>
</p>
  </div>
</body>
</text>
</TEI>
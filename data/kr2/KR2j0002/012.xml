<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_012-1a"/>
　欽定四庫全書<lb/>
御定月令輯要卷十二<lb/>
　　土王令<lb/>
　　　天道<lb/>
　萬物致養<hi>増易坤也者地也萬物皆致養焉故曰致役乎坤函史土寄王於四時莫盛於季夏於易</hi>
　<hi>卦為坤坤也者土也致役致養也土乗其王竭精華養萬物也</hi>
　中央土<hi>原禮中央土註火休而盛德在土也疏五行分配四時布於三百六十日間以木配春以火配</hi>
　<hi>夏以金配秋以水配冬以土則每時輙寄一十八日也雖毎分寄而位本未宜處於季夏之末金火之間故在</hi>
<pb n="KR2j0002_WYG_012-1b"/>
　<hi>此陳之也増朱子語録五行之有土非土則不足以載四者土於四時各寄王十八日或謂王於戊巳然季夏</hi>
　<hi>乃土之本宫故尤王夏末月令載中央土者以此故也</hi>
　戊巳<hi>原禮其日戊巳註戊之言茂也已之言起也日之行四時之間從黄道月為之佐至此萬物皆枝葉</hi>
　<hi>茂盛其含秀者抑屈而起故因以為日名焉増漢書律歴志豐楙於戊理紀於已説文戊中宫也戊承丁象人</hi>
　<hi>脇已中宫也已承戊象人腹</hi>
　日行黄道<hi>増禮其日戊巳疏夏則星辰北逰日依常行在黄道之南至季夏星辰入黄道復正位日</hi>
　<hi>依常行黄道至夏秋之間日從黄道也隋書天文志日行所在四季之末各十八日以黄為道</hi>
　黄帝后土<hi>原禮其帝黄帝其神后土註黄帝軒轅氏也后土亦顓頊氏之子日黎兼為土官疏案左</hi>
<pb n="KR2j0002_WYG_012-2a"/>
<hi>傳云顓頊氏有子曰黎為祝融共工氏有子曰句龍為后土后土為土官知此經后土非句龍而為黎者以句</hi>
<hi>龍初為后土後轉為社后土官闕黎則兼之</hi>
律中黄鍾<hi>原禮律中黄鍾之宫註黄鍾之宫最長也十二律轉相生五聲具終於六十焉季夏之氣</hi>
<hi>至則黄鍾之宫應疏黄鍾之宫於諸宮為長季夏土王其聲最重謂土之聲氣應此黄鍾之宮聲非黄鍾一聲</hi>
<hi>也故特云律中者黄鍾之宮也黄鍾候氣之管本謂在子此是黄鍾宮聲與中央土聲相應但土無候氣之法</hi>
<hi>取黄鍾宮聲以應土耳非候氣也増陳𤾉樂書月令十二月皆言律中者謂應中氣而中律故也中央特言律</hi>
<hi>中黄鍾之宮者蓋四時本於中央十二律本於黄鍾五聲本於宮八音本於土以中央無正律而中聲出焉故</hi>
<hi>取黄鍾之宫為聲律之本天五地六天地之中合也故律不過六而聲亦不過五</hi>
<pb n="KR2j0002_WYG_012-2b"/>
居中分理<hi>増神樞經五行之道王各有時唯土者居無所定乃於四立之前各季王一十八日象王</hi>
<hi>者居黄極之中設官分職統領萬邦土位居中分理四季王者之道其義昭然</hi>
歲德<hi>原管子中央日土土德實輔四時入出以風雨節土益力土生皮肌膚其德和平用均中正無私實</hi>
<hi>輔四時春嬴育夏養長秋聚收冬閉藏大寒乃極國家乃昌四方乃服此謂嵗徳嵗掌和和為雨註言土能成</hi>
<hi>嵗之德也</hi>
生濕成土<hi>増内經中央生濕濕生土土生甘甘在天為濕在地為土註六月四陽二陰合蒸以生濕</hi>
<hi>氣蒸腐萬物成土也霧露雲雨濕之用也安靜稼穡土之徳也</hi>
居二氣中<hi>増子華子土居二氣之中間以治四維在陰而隂在陽而陽故物非土不成人非土不生</hi>
<pb n="KR2j0002_WYG_012-3a"/>
塡星<hi>増史記天官書謹候此厯斗之㑹以定填星之位曰中央土主季夏</hi>
乘坤艮執繩<hi>原漢書魏相𫝊中央之神黄帝乗坤艮執䋲司下土註土為信信者誠誠者直故為</hi>
<hi>繩</hi>
主五材<hi>増淮南子位有五材土其主也又以水和土以土和火以火化金以金治木木復反土五行相</hi>
<hi>治所以成噐用註土本也故曰五行相生所以成噐用</hi>
中土<hi>原淮南子正中冀州曰中土註冀大也四方之主故曰中土也</hi>
土德<hi>増春秋繁露金木水火雖各職不因土方不立若酸鹹辛苦之不因甘肥不能成味也甘者五味之</hi>
<hi>本也土者五行之主也五行之主土氣也猶五味之有甘肥也不得不成是故聖人之行莫貴於忠土德之謂</hi>
<pb n="KR2j0002_WYG_012-3b"/>
<hi>也</hi>
天潤<hi>増春秋繁露土居中央謂之天潤土者天之股肱也其德茂美不可名以一時之事故五行而四時</hi>
<hi>者土兼之也</hi>
火之子<hi>増春秋繁露土者火之子也五行莫貴於土土之於四時無所命者不與火分功名又為人子</hi>
<hi>者視土之事火也雖居中央亦嵗亡十二日之王𫝊於火以調和養長然而弗名者皆并功於火火得以盛不</hi>
<hi>敢與父分美孝之至也</hi>
土尊配天<hi>増白虎通五行所以二陽三隂何土尊尊者配天金木水火陰陽自偶</hi>
王四季<hi>増白虎通土所以王四季何木非土不生火非土不榮金非土不成水非土不髙土扶㣲助衰</hi>
<pb n="KR2j0002_WYG_012-4a"/>
<hi>歴成其道故五行更王亦湏土也參同契土逰於四季守界定規矩</hi>
不居部職<hi>増白虎通土比於五行最尊故不自居部職也元命苞日土之為位卑而道在故大不預</hi>
<hi>化人主不任部職</hi>
吐含萬物<hi>増白虎通土在中央者主吐含萬物土之為言吐也</hi>
律以聲應<hi>増三禮義宗四時之律皆取氣應土王之律獨以聲應從四時之管而不别候也</hi>
總四德<hi>増五行體性論土在四時之中處季夏之末陽長居位之中總於四德故土以含㪚持實為體</hi>
<hi>又土包四德故其體能無虗實也</hi>
相火<hi>増運氣論火方王於午土遽王於未則火氣必耗故君火以名其氣温而未熱相火以位與太陰同</hi>
<pb n="KR2j0002_WYG_012-4b"/>
<hi>處未申之間奉君以行暑氣於是火不耗於土不屈於金</hi>
以土生金<hi>増運氣論春木生火秋金生水冬水生木而夏火制金生氣絶矣惟土王於西南然後以</hi>
<hi>火生土土生金四時之序循環不窮朱子語録圗説五氣順布四時行焉金木水火分属春夏秋冬土則寄旺</hi>
<hi>四季如春屬木而清明後十八日即是土寄旺之時毎季寄旺十八日共七十二日惟夏季十八日土氣為最</hi>
<hi>旺故能生秋金也</hi>
正王位<hi>増運氣論木王於東火王於南金王於西水王於北而土王於四維戊附於戍而在乾已附於</hi>
<hi>辰而任㢲而未之對衝在丑故辰戍丑未寄土之位也未在西南其卦為坤其時為長夏以其處四時之中吕</hi>
<hi>氏月令謂之中央土此王正王之位也</hi>
<pb n="KR2j0002_WYG_012-5a"/>
再取火<hi>増朱子集問四時取火何為季夏又取一畨日土旺於未故再取之</hi>
至徳<hi>増淇範皇極内篇四時之運生克著焉自陰而陽也順自陽而陰也逆木之盛也水實生之金之盛</hi>
<hi>也火實制之順而生者易知逆而克者難見曰伏焉曰伐焉土居其中因時致旺四序成功而無名稱焉其至</hi>
<hi>德矣夫</hi>
配中數<hi>増性理大全艮者土之生當天五之土於東北坤者土之成當地十之土於西南坤艮所以獨</hi>
<hi>配夫中宫之五十者以土實寄旺於四季無乎不在故配夫中數耳</hi>
土用事日<hi>増厯事明原减四季中氣大小餘即土旺用事日</hi>
火金交<hi>原函史季夏火金之所交天地之中也出入循環生克嗣續所以不窮也故聖人貴焉</hi>
<pb n="KR2j0002_WYG_012-5b"/>
　　政典<lb/>
居大廟大室<hi>原禮天子居大廟大室註大廟大室中央室也疏中央室稱大室者以中央是土室</hi>
<hi>土為五行之主尊之故稱大増朱子集太廟太室則毎時十八日居焉</hi>
車旂服物<hi>原禮乗大路駕黄□載黄旂衣黄衣服黄玉食稷與牛其噐圜以閎註稷五穀之長牛土</hi>
<hi>畜也器圜者象土周布於四時閎讀如紘紘謂中寛象土含物</hi>
黄琮九寸<hi>増禮郊特牲疏祀中央黄帝亦用黄琮宜九寸以别於地祗</hi>
中官<hi>増左傳龍師而龍名註中官為黄龍氏又雲師而雲名註中官為黄雲氏又水師而水名註中官為</hi>
<hi>中水又火師而火名註中官為中火</hi>
<pb n="KR2j0002_WYG_012-6a"/>
土行御<hi>増管子睹戊子土行御天子出令命左右司徒内御不誅不貞農事為敬大揚恵言寛刑死緩</hi>
<hi>罪人出國司徒令命順民之功力以養五榖君子之靜居而農夫修其功力極然則天為粤宛草木養長五穀</hi>
<hi>蕃實秀大六畜犧牲具民足財國富上下親諸侯和七十二日而畢</hi>
五和時節<hi>増管子五和時節君服黄色味甘味聼宫聲治和氣用五數飲於黄后之井以倮獸之火</hi>
<hi>㸑藏温濡行敺養坦氣修通註土生數五土氣和則君順時節而布政</hi>
戊巳校尉<hi>増漢書百官表戊巳校尉元帝初元元年置註甲乙丙丁庚辛士癸皆有正位唯戊巳寄</hi>
<hi>治耳今所置校尉亦無常居故取戊巳為名也有戊校尉有已校尉一説戊巳居中鎮覆四方今所置校尉亦</hi>
<hi>處西域之中撫諸國也</hi>
<pb n="KR2j0002_WYG_012-6b"/>
施㤙澤<hi>増淮南子戊子受制則養老鰥寡行粰鬻施㤙澤註土用事象土長養故施㤙澤也</hi>
夏中成熟<hi>増春秋繁露土者夏中成熟百種君之官循宫室之制謹夫婦之别加親戚之㤙㤙及土</hi>
<hi>則五穀成而嘉禾興㤙及倮蟲則百姓親附城郭充實賢聖皆遷仙人降</hi>
迎氣黄郊<hi>增後漢書禮儀志先立秋十八日郊黄帝是日夜漏未盡五刻京都百官皆衣黄至立秋</hi>
<hi>迎氣於黄郊樂奏黄鍾之宫歌帝臨冕而執干戚舞雲翹育命所以養時訓也唐書歸崇敬傳時有方土巨彭</hi>
<hi>祖建言唐家土德請以四季月郊祀天地詔禮官儒者雜議崇敬議禮以先立秋十八日迎黄靈祀黄帝黄帝</hi>
<hi>於五行為土而火為母故火用事之末而祭之三季月則否</hi>
農月<hi>增呉志華覈𫝊是時盛夏興工覈上疏日六月戊巳土行正旺既不可犯加又農月時不可失昔魯</hi>
<pb n="KR2j0002_WYG_012-7a"/>
<hi>隠公夏城中丘春秋書之垂為後戒</hi>
令随四時<hi>増魏臺訪議前後但見讀春夏秋冬四時令至於服黄之時獨聞不讀令不觧其故髙堂</hi>
<hi>隆日黄於五行中央土也王四季各十八日土生於火故於火用事之末服黄其令則随四時不以五行為分</hi>
<hi>是以服黄無令</hi>
迎含樞紐<hi>増隋書禮儀志中迎含樞紐者含容也樞機有開闔之義紐者結也言土德之帝能含容</hi>
<hi>萬物開闔有時紐結有法也</hi>
九室十八户<hi>増隋書宇文愷𫝊明堂議日九室法九州室有二户二九十八户法土王十八日</hi>
讀五時令<hi>増唐書禮志季夏土旺讀五時令於明堂</hi>
<pb n="KR2j0002_WYG_012-7b"/>
祀中嶽中鎮<hi>増宋書禮志土王日祀中嶽嵩山於河南府中鎮霍山於晋州</hi>
祀中太一宫<hi>増宋史禮志季夏土王日祀中太一宫</hi>
祭帝鼐<hi>増宋史禮志政和三年鑄鼎九於中太一宫南為殿奉安之日九成宫中央日帝鼐其色黄祭</hi>
<hi>以土王日為大祠幣用黄樂用宫架</hi>
禁角羽<hi>増宋史樂志盛徳在土宫聲乃作得徴而生以商為相若用角則刑用羽則戰故季夏土王宜</hi>
<hi>禁角羽</hi>
　　民用<lb/>
備化<hi>原内經土曰備化備化之紀氣恊天休德流四政五化齊修其氣平其性順其用髙下其化豐滿其</hi>
<pb n="KR2j0002_WYG_012-8a"/>
<hi>𩔖土其政安靜其候溽烝其令濕其藏脾其畏風其主口其榖稷其果棗其實肉其應長夏</hi>
順坤德<hi>原遵生八箋脾臟属中央土王於四季為黄帝神肖鳯形坤之氣土之精也當土王時少思慮</hi>
<hi>養恬和順坤之德而寕其神</hi>
避濕氣<hi>原濟隂方土王濕氣起居宜避慎之六月濕熱尤宜節飲凉冷及居處濕寒之地</hi>
不興土功<hi>増選擇厯書六月土王用事日後不宜興土工事</hi>
安碓磑<hi>増選擇厯書安碓磑忌土王用事後日</hi>
開渠穿井<hi>増選擇厯書開渠穿井忌土王用事後日</hi>
　　物候<lb/>
<pb n="KR2j0002_WYG_012-8b"/>
土味甘<hi>原書稼穡作甘疏甘味生於百榖榖是土之所生故甘為土之味也増白虎通土味所以甘何</hi>
<hi>中央者中和也故甘猶五味以甘為主也</hi>
黄鳥應土<hi>原禽經註黄鳥之屬應土行以象季夏</hi>
燕避戊巳<hi>原説文燕布翅枝尾作巢避戊巳</hi>
　　占驗<lb/>
雷應土氣<hi>増春秋繁露王者心不能容則稼穡不成而秋多雷雷者土氣也其音宫也故應之以雷</hi>
主德<hi>原玉厯璇璣鎮星主德占為夏季註居四方之中在戊巳之位萬物因之以生四時據之而列故星</hi>
<hi>名日鎮主徳厚安危存亡之機以其屬土之行而動静吉凶占於夏季</hi>
<pb n="KR2j0002_WYG_012-9a"/>
　　雜紀<lb/>
脾主長夏<hi>増内經脾主長夏註長夏謂六月也六月是火王之處蓋以脾主中央六月是十二月之</hi>
<hi>中一年之半故脾主六月也</hi>
土得性<hi>増漢書五行志土中央生萬物者也其於王者為内事古者天子諸侯宫廟大小髙卑有制后</hi>
<hi>夫人媵妾多少進退有度九族親踈長幼有序故禹卑宮室文王刑于寡妻此聖人之所以昭教化也如此則</hi>
<hi>土得其性矣</hi>
纁色<hi>増周禮纁裳疏土無正位託於南方火赤色赤與黄為纁色故以纁</hi>
黄旗前立<hi>増通典李衛公兵法諸軍将五旗各准方色黄中央土土既不動用為四旗之主而大将</hi>
<pb n="KR2j0002_WYG_012-9b"/>
<hi>行軍持此黄旗於前立</hi>
宫管在中<hi>増陳𤾉樂書月令中央土律中黄鍾之宫則樂之有簧以宫管在中也</hi>
土鼓簣桴<hi>増陳𤾉樂書樂以中聲為本土也者於位為中央於氣為冲氣則以土為鼓以土簣為桴</hi>
<hi>所以逹中聲者也</hi>
脾主中宫<hi>増雲笈七籖治脾當用呼呼為瀉吸為補夫脾者坤之氣土之精其色黄其狀如覆盆脾</hi>
<hi>主意其神如鳯化為玉女長六寸循環於脾藏夫脾主於中宫無正形寄王四季常以四季月末十八日旭旦</hi>
<hi>正坐中宫禁氣五息鳴天鼔七吸土宫之黄氣入口五吞之補呼之損飲玉醴以致神之和以補於脾以佐神</hi>
<hi>氣</hi>
<pb n="KR2j0002_WYG_012-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0002_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷十二<lb/>
</p>
<p>
</p>
  </div>
</body>
</text>
</TEI>
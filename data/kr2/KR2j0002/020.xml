<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_020-1a"/>
　欽定四庫全書<lb/>
御定月令輯要卷二十<lb/>
　　十二月令<lb/>
　　　天道<lb/>
　月卦臨<hi>原易臨剛浸而長本義臨進而凌逼於物也二陽浸長以逼於隂故為臨十二月之卦也増周</hi>
　<hi>易集觧乾九二見龍在田干寳曰陽在九二十二月之時自臨来也</hi>
　栗烈<hi>原詩二之日栗烈疏二之日建丑之月也栗烈為寒氣季冬之月無風亦寒</hi>
　日在婺女<hi>原禮季冬之月日在婺女集説女在子元枵之次也</hi>
<pb n="KR2j0002_WYG_020-1b"/>
　中星<hi>原禮昏婁中旦氐中淮南子註婁西方白虎之宿氐東方蒼龍之宿</hi>
　律中大呂<hi>原禮律中大呂集説大呂丑律長八寸二百四十三分寸之百四増漢書律歴志大呂呂</hi>
　<hi>旅也言隂大旅助黄鍾宣氣而牙物也位於丑在十二月淮南子大呂之數七十六主十二月下生夷則白虎</hi>
　<hi>通十二月律謂之大呂何大大也呂者拒也言陽氣欲出隂不許也呂之為言拒者旅抑拒難之也許善心神</hi>
　<hi>雀頌歳次上章律諧大呂</hi>
　日窮于次<hi>原禮日窮于次疏日窮于次者謂去年季冬日次於元枵從此以来每引移次他辰至此</hi>
　<hi>月窮盡還次元枵故云日窮于次</hi>
　月窮于紀<hi>原禮月窮于紀疏月窮于紀者紀猶㑹也去年季冬月與日相㑹於元枵自此以来月與</hi>
<pb n="KR2j0002_WYG_020-2a"/>
<hi>日相㑹在於他辰至此月窮盡還復㑹於元枵故云月窮于紀</hi>
星回于天<hi>原禮星回于天疏星回于天者謂二十八宿隨天而行每日雖周天一匝早晚不同至於</hi>
<hi>此月復其故處與去年季冬早晚相似故云星回于天</hi>
數終歳始<hi>原禮數將幾終歳且更始疏幾近也以去年季冬至今年季冬三百五十四日未滿三百</hi>
<hi>六十五日未得正終唯近於終故云數將幾終此月既終歳且更始</hi>
日在北陸<hi>増左𫝊日在北陸疏日在北陸夏之十二月也</hi>
涂月<hi>原爾雅十二月為涂</hi>
招搖指丑<hi>原淮南子季冬之月招搖指丑増晋書樂志十二月之辰謂為丑丑者紐也言終始之際</hi>
<pb n="KR2j0002_WYG_020-2b"/>
<hi>以紐結為名也</hi>
極寒<hi>増易稽覽圖冬至後三十日極寒</hi>
隂陽南還<hi>増春秋繁露冬月盡而隂陽俱南還陽南還出於寅隂南還入於戌此隂陽所始出地入</hi>
<hi>地之見處也</hi>
物動用事<hi>原説文丑紐也十二月萬物動用事象手之形時加丑亦舉手時也</hi>
杪歳<hi>増晋書桓彛𫝊論交霜雪於杪歳晦風雨於將晨</hi>
剛柔始交<hi>増周易集觧屯剛柔始交而難生崔憬曰十二月陽始浸長而交於隂故曰剛柔始交萬</hi>
<hi>物萌芽生於地中有寒冰之難故言難</hi>
<pb n="KR2j0002_WYG_020-3a"/>
艮止<hi>増周易集觧艮以止之荀爽曰謂建丑之月消息畢止也</hi>
大禁月<hi>増田家五行十二月謂之大禁月忽有一日稍暖即是大寒之候</hi>
季冬<hi>原梁元帝纂要十二月曰季冬傅休奕詩季冬時惨烈猛寒不可勝</hi>
暮冬<hi>原梁元帝纂要十二月曰暮冬杜甫詩髙唐暮冬雪壮哉舊瘴無復似塵埃</hi>
暮歳<hi>原梁元帝纂要十二月曰暮歳盧諶歳暮詩亹亹圓象運悠悠方儀廓忽忽歳云暮遊原采蕭藿</hi>
杪冬<hi>原梁元帝纂要十二月曰杪冬除月暮節</hi>
窮冬<hi>増杜甫詩窮冬急風水江山雲物昏</hi>
臘雪<hi>増皇甫冉西齋對雪詩對酒閑齋晚開軒臘雪時花飄疑節候色浄潤簾幃</hi>
<pb n="KR2j0002_WYG_020-3b"/>
蕭子雲歳暮直廬賦<hi>原日躔女度歳華云暮衡輕炭燥權重泉涸藏元武於太隂蟄騰蛇</hi>
<hi>於高霧日臨圭而易落晷中杙而南傃凝寒氣於廣庭洞曾隂於端廡</hi>
歐陽修漁家傲詞<hi>増十二月嚴凝天地閉莫嫌臺榭無花卉惟有酒能欺雪意増豪氣直教</hi>
<hi>耳熱笙歌沸</hi>
　　節序<lb/>
火星中<hi>増周禮天官凌人斬冰註火星中大寒冰方盛之時疏火星中謂十二月平旦火星中於十二</hi>
<hi>月小寒節大寒中是冰方盛之時也</hi>
初臘<hi>原史記秦紀惠文君十二年初臘正義十二月臘日也秦惠文王始效中國為之故云初臘獵禽獸</hi>
<pb n="KR2j0002_WYG_020-4a"/>
<hi>以歳終祭先祖因立此日也風俗通臘者獵也言田獵取獸以祭祀其先祖也或曰臘者接也新故交接故大</hi>
<hi>祭以報功也</hi>
嘉平<hi>原史記秦始皇紀三十一年十二月更名臘曰嘉平茅盈内紀始皇三十一年九月庚子盈髙祖父</hi>
<hi>濛字初成乃於華山之中乘雲駕龍白日升天先是其邑謠歌曰神仙得者茅初成駕龍上升入太清時下元</hi>
<hi>洲戲赤城繼世而徃在我盈帝若學之臘嘉平始皇聞謠歌而問其故父老具對曰此仙人之謠勸帝求長生</hi>
<hi>之術於是始皇欣然乃有尋仙之志因改臘曰嘉平</hi>
臘明日<hi>增史記天官書臘明日人衆卒歳一㑹飲食𤼵陽氣故曰初歳</hi>
小寒<hi>原淮南子冬至加十五日斗指癸則小寒音比應鍾増三禮義宗小寒為節者亦形于大寒故謂之</hi>
<pb n="KR2j0002_WYG_020-4b"/>
<hi>小言時寒氣猶未極也</hi>
大寒<hi>原淮南子小寒加十五日斗指丑則大寒音比無射増三禮義宗大寒為中者上形于小寒故謂之</hi>
<hi>大十一月一陽爻初起至此始徹隂氣出地方盡寒氣併在上寒氣之逆極故謂大寒</hi>
蒼陽雲<hi>増易通卦驗小寒合凍蒼陽雲出氐</hi>
黑陽雲<hi>増易通卦驗大寒降雪黒陽雲出心</hi>
戌臘<hi>原後漢書禮儀志季冬之月星廻歳終隂陽以交勞農大享臘註漢氏以午祖以戌臘午南方故以</hi>
<hi>祖冬者歳之終物畢成故以戌臘増風俗通臘者所以迎刑送徳也大寒至常恐隂勝故以戌日臘戌者温氣</hi>
<hi>也</hi>
<pb n="KR2j0002_WYG_020-5a"/>
瘦羊博士<hi>原後漢書甄宇𫝊註建武中每臘詔書賜博士一羊羊有大小肥痩時博士祭酒議欲殺</hi>
<hi>羊分肉又欲投鉤宇恥之因先自取其最痩者由是不復有爭訟後召會問痩羊博士所在京師因以號之</hi>
黄羊祀竈<hi>原後漢書隂興傳初隂氏世奉管沖之祀謂為相君宣帝時隂子方者至孝有仁恩臘日</hi>
<hi>晨炊而竈神形見子方再拜受慶家有黄羊因以祀之自是以後暴至巨富田有七百餘頃輿馬僕𨽻比於邦</hi>
<hi>君故後常以臘日祀竈而薦黄羊焉</hi>
用漢祖臘<hi>原後漢書陳寵傳寵曾祖父咸莽召以為掌宼大夫謝病不肻應父子相與歸鄉里閉門</hi>
<hi>不出入猶用漢家祖臘人問其故咸曰我先人豈知王氏臘乎</hi>
臘會<hi>原後漢書鄭𤣥𫝊註元年十一二隨母還家正臘會同列十數人皆美服盛飾語言閑通元獨漠然</hi>
<pb n="KR2j0002_WYG_020-5b"/>
<hi>如不及母私督數之乃曰此非我志不在所願也</hi>
三戌為臘<hi>原説文冬至後三戌為臘祭百神増西溪叢語宋用漢臘蓋冬至後第三戌火墓日也</hi>
賜祀門戸直<hi>増漢官儀臘賜大將軍三公錢各二十萬牛肉二百斤粳米二百斛特進侯十五萬</hi>
<hi>卿十萬校尉五萬尚書三萬侍中將大夫各二萬千石六百石各七千虎賁羽林郎二人共三千以為祀門戸</hi>
<hi>直</hi>
膢臘<hi>原風俗通韓子書山居谷汲者膢臘而買水楚俗常以十二月祭飲食也又曰嘗新始殺也食新曰</hi>
<hi>膒膢</hi>
稱臘别名<hi>原獨斷四代稱臘之别名夏曰嘉平殷曰清祀周曰大蜡漢曰臘</hi>
<pb n="KR2j0002_WYG_020-6a"/>
五帝臘祖<hi>原獨斷五帝臘祖之别名青帝以未臘卯租赤帝以戌臘午祖白帝以丑臘酉祖黑帝以</hi>
<hi>辰臘子祖黄帝以辰臘戌祖魏臺訪議王者各以其行之盛祖以其終臘水始生於申盛於子終於辰故水行</hi>
<hi>之君以子祖辰臘火始生於寅盛於午終於戌故火行之君以午祖戌臘木始生於亥盛於卯終於未故木行</hi>
<hi>之君以卯祖未臘金始生於己盛於酉終於丑故金行之君以酉祖丑臘土始生於未盛於戌終於辰故土行</hi>
<hi>之君以戌祖辰臘</hi>
歳終大祭<hi>原獨斷臘者歳終大祭縱吏民宴飲非迎氣故但送不迎</hi>
元枵之次<hi>増月令章句自須女二度至危十度謂之元枵之次小寒大寒居之齊之分野</hi>
臘蜡同日<hi>原玉燭寳典臘者祭先祖蜡者報百神同日異祭也長編建隆四年和峴言聖朝以臘前</hi>
<pb n="KR2j0002_WYG_020-6b"/>
<hi>七日蜡恐不應於禮請依開元故事蜡臘同用戌日</hi>
小歳<hi>原四民月令臘明日謂小歳進酒尊長修刺賀君師徐爰家儀蜡本施祭故不賀其明為小歳賀稱</hi>
<hi>初歳福始慶無不宜</hi>
節日取柴<hi>原晋書范喬𫝊喬邑人臘夕盗斫其樹人有告者喬佯不聞邑人愧而歸之喬徃喻曰卿</hi>
<hi>節日取柴欲與父母相歡娱耳何以愧為</hi>
神農置臘<hi>増物原神農初置臘節</hi>
口脂<hi>原唐書百官志中尚署臘日獻口脂酉陽雜俎臘日賜北門學士口脂蠟脂盛以碧鏤牙筩杜甫臘</hi>
<hi>日詩臘日常年暖尚遙今年臘日凍全消侵陵雪色還萱草漏洩春光有栁條縱酒欲謀良夜醉還家初散紫</hi>
<pb n="KR2j0002_WYG_020-7a"/>
<hi>宸朝口脂面藥隨恩澤翠管銀罌下九霄</hi>
伏獵侍郎<hi>原唐書嚴挺之傳李林甫與張九齡同輔政戸部侍郎蕭炅林甫所引不知書嘗與挺之</hi>
<hi>言稱烝嘗伏臘乃為伏獵挺之白九齡省中而有伏獵侍郎乎乃出炅岐州刺史</hi>
滕六巽二<hi>原幽怪錄晉州刺史蕭至忠將以臘日出獵前一日有樵者見禽獸百許祈于元冥使者</hi>
<hi>使者令老麋祈於東谷嚴四嚴四曰若令滕六降雪巽二起風不復出矣天未明忽風雪大作刺史不復出</hi>
竊食祭先<hi>原歳華紀麗矜竊食註韓卓字子助陳留人臘日奴竊食祭先人卓義其心矜而免之</hi>
賜神藥<hi>原歳華紀麗尹軌或賜於神藥註尹軌字公度晋太康元年臘日過洛陽城西一家求宿主人</hi>
<hi>以明旦是臘意不容又以曽聞公度名因為設酒至旦乃賜主人神藥一丸而去</hi>
<pb n="KR2j0002_WYG_020-7b"/>
脂花餤<hi>原雲仙雜記洛陽人家臘日造脂花餤</hi>
種麥豆<hi>増種樹書臘日種麥及豆来年必熟</hi>
萱草麪<hi>増食譜張手美家臘日萱草麪</hi>
獨立仙<hi>増清異錄孟昶時每臘日内官各獻羅體圈金花樹子梁守珍獻㤀憂花縷金于花上曰燭立</hi>
<hi>仙</hi>
臘日校獵<hi>増宋史禮志太宗常以臘日校獵諭從臣曰臘日出狩以順時令緩轡從禽是非荒也回</hi>
<hi>幸講武䑓張樂賜羣臣飲遼史禮志臘儀臘十二月辰日前期一日詔司獵官選獵地其日皇帝皇后焚香拜</hi>
<hi>日畢設圍命獵夫張左右翼司獵官奏成列皇帝皇后下升轝多囉倫穆騰以酒二尊盤飱奉進北南院大王以</hi>
<pb n="KR2j0002_WYG_020-8a"/>
<hi>進馬及衣皇帝降輿祭東畢乗馬入圍中皇太子親王率羣官進酒分兩翼而行皇帝始獲兔羣臣進酒上夀</hi>
<hi>各賜以酒至中食之次親王大臣各進所獲及酒訖賜羣臣飲還宮應厯元年冬漢遣使来賀自是遂以為常</hi>
<hi>儀劉禹錫連州臘日觀莫徭獵西山詩海天殺氣薄蠻軍歩伍囂林紅葉盡變原黑草初燒圍合繁鉦息禽興</hi>
<hi>大斾搖張羅依道口嗾犬上山腰猜鷹慮奮迅驚鹿時跼跳瘴雲四面起臘雪半空消箭頭餘鵠血鞍旁見雉</hi>
<hi>翹日暮還城邑金笳𤼵麗譙</hi>
賜貢使衣馬<hi>増遼史太宗紀㑹同八年十二月戊辰臘賜諸國貢使衣馬</hi>
綽哈雅布<hi>原遼史禮志臘辰日天子率北南臣僚並戎服戊夜坐朝作樂飲酒等第賜甲仗羊馬國</hi>
<hi>語謂是日為綽哈雅布綽哈兵也雅布令其行也</hi>
<pb n="KR2j0002_WYG_020-8b"/>
内椒井中<hi>原飬生要論十二月臘夜令人持椒卧井旁無與人言内椒井中除疫病</hi>
權徳輿臘日龍沙㑹詩<hi>増簾外寒江千里色林中罇酒七人期寧知臘日龍沙㑹却勝</hi>
<hi>重陽落帽時</hi>
蘇軾臘日遊孤山訪惠勤惠思二僧詩<hi>増天欲雪雲滿湖樓臺明滅山</hi>
<hi>有無水清石出魚可數林深無人鳥相呼臘日不歸對妻孥名尋道人實自娱道人之居在何許寳雲山前路</hi>
<hi>盤紆孤山孤絶誰肻廬道人有道山不孤紙窓竹屋深自暖擁褐坐睡依團蒲天寒路遠愁僕夫整駕催歸及</hi>
<hi>未晡出山廻望雲木合但見野鶻盤浮圖兹遊淡薄歡有餘到家恍如夢蘧蘧作詩火急追亡逋清景一失後</hi>
<hi>難摹</hi>
<pb n="KR2j0002_WYG_020-9a"/>
楊萬里臘裏立春詩<hi>増嫩日催青出凍荄小風吹白落疎梅殘冬未放春交割早有黄蜂</hi>
<hi>紫蝶来</hi>
　　日次<lb/>
初一日<lb/>
䄠高里祠后土<hi>増漢書武帝紀太初元年十二月䄠髙里祠后土東臨勃海望祠蓬莱又郊祀</hi>
<hi>志十二月甲午朔上親禪高里祠后土臨勃海將以望祀蓬莱之屬幾至殊庭焉</hi>
設㑹作樂<hi>増北史西域𫝊波斯國尤重十二月一日其日人庶以上各相命召設㑹作樂以極歡娱</hi>
玉華殿雪詩<hi>増宋史禮志雍熙三年十二月一日大雨雪帝喜御玉華殿召宰臣及近臣謂曰春</hi>
<pb n="KR2j0002_WYG_020-9b"/>
<hi>夏以来未嘗飲酒今得此嘉雪思與卿等同醉又出御製雪詩令侍臣屬和</hi>
進太平總類<hi>増實録太平興國八年十一月庚辰詔史館所修太平總𩔖一千卷宜令日進三卷</hi>
<hi>朕當親覽焉自十二月一日為始宰相宋琪等言曰天寒景短日閲三卷恐聖躬疲倦上曰朕性喜讀書頗得</hi>
<hi>其趣開卷有益豈徒然也因知好學者讀萬卷書非虚語耳</hi>
賜餐<hi>増玉海淳化二年十二月丙寅朔上御文徳殿羣臣入閤禮畢賜百官廊下餐</hi>
十二月一日夜南嶽夫人作與許長史<hi>増靈谷秀瀾榮藏身栖巖京被</hi>
<hi>褐均衮龍帶索齊玉鳴形盤幽遼裏擲神太霞庭霄上有陛賢空中有真聲仰我曲晨飛案此緑軒軿下觀八</hi>
<hi>度内俯歎風塵縈解脱遺波浪登此眇眇身擾競三津竭奔馳割爾齡</hi>
<pb n="KR2j0002_WYG_020-10a"/>
十二月一日夜南嶽夫人又吟寄許玉斧詩<hi>増飛輪髙晨臺控轡</hi>
<hi>元壟隅手携紫皇𬒮倐忽八風驅玉華翼緑幃青帬扇翠裾冠軒煥崔巍珮玲帶月珠薄入風塵中塞鼻逃當</hi>
<hi>塗臭腥凋我氣百阿令心徂何不飈然起蕭蕭歩太虚</hi>
楊慎十二月朔旦南郊扈從省牲詩<hi>増天仗雲門外宵衣曉漏前蒼龍旂</hi>
<hi>影動朱鷺鼓聲傳星爛甘泉燭霜清泰畤烟南郊新警蹕重覩孝皇年</hi>
初二日<lb/>
降聖閣<hi>増唐㑹要天寳七載十二月二日𤣥元皇帝降於朝元閣改為降聖閣</hi>
承天節<hi>原宋史真宗紀乾徳六年十二月二日生於開封府第至道三年八月庚子命以十二月二日</hi>
<pb n="KR2j0002_WYG_020-10b"/>
<hi>為承天節</hi>
修官制<hi>増玉海元祐八年十二月二日乙巳左僕射呂大防言乞倣唐六典置局修官制一書以為國</hi>
<hi>朝大典詔於秘書省置局令范祖禹王欽臣編修宋匪躬晁補之檢討</hi>
白鶴橋<hi>原句容縣志茅山形如己字亦名已山漢永元間茅氏兄弟三人乗鶴至此今縣東三里有白</hi>
<hi>鶴橋大茅君以嘉平月二日駕白鶴㑹羣仙處</hi>
初三日<lb/>
賜綾𫀆<hi>増唐㑹要貞元八年十二月三日賜文武常參官綾袍</hi>
初四日<lb/>
<pb n="KR2j0002_WYG_020-11a"/>
石鼎聨句<hi>日増韓愈石鼎聨句詩序元和七年十二月四    衡山道士軒轅彌明自衡下来舊與劉師</hi>
<hi>服進士衡湘中相識將過太白知師服在京夜抵其居宿有校書郎侯喜新有能詩聲夜與劉説詩彌明在其</hi>
<hi>側貌極醜白鬚黒面長頸而髙結喉中又作楚語喜視之若無人彌明忽軒衣張眉指鑪中石鼎謂喜曰子云</hi>
<hi>能詩能與我賦此乎</hi>
上九朝通略<hi>増玉海淳熙十一年十二月四日知台州熊克上九朝通畧一百六十八卷一百冊</hi>
<hi>詔遷一官</hi>
白居易荅崔賔客晦叔十二月四日見寄詩<hi>増今歲日餘二十六</hi>
<hi>来歲年登六十二尚不能憂眼下身因何更算人間事居士忘筌黙黙坐先生枕麴昏昏睡早晚相從歸醉鄉</hi>
<pb n="KR2j0002_WYG_020-11b"/>
<hi>醉鄉去此無多地</hi>
初五日<lb/>
宴崇徳殿<hi>増宋史禮志景徳二年十二月五日宴尚書省五品諸軍都指揮以上契丹使於崇徳殿</hi>
<hi>時契丹初来賀承天節擇膳夫五人齎本國異味就尚食局造食詔賜膳夫衣服銀帶器帛</hi>
復置宗學<hi>増玉海嘉定九年十二月五日始復置宗學改教授為博士又置諭改𨽻宗正寺於是宗</hi>
<hi>室疏遠者咸得就學</hi>
五豆粥<hi>増澤州志十二月初五日稻黍果豆和煮為粥曰五豆粥</hi>
初六日<lb/>
<pb n="KR2j0002_WYG_020-12a"/>
幸薦福寺<hi>増唐詩紀事景龍二年十二月六日上幸薦福寺鄭愔詩先成宋之問後進鄭愔詩舊邸</hi>
<hi>三乘闢佳辰萬騎留蘭圖奉葉偈芝蓋拂花樓國㑹人王法宮還天帝遊紫雲成寳界白水作禪流㕍塔昌基</hi>
<hi>遠鸚林<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>藻抽忻承大風曲竊預小童謳宋之問詩香刹中天起宸遊滿路輝乘龍太子去駕象法王歸殿飾</hi>
<hi>金人影窓搖玉女扉稍迷新草木徧識舊庭闈水入禪心定雲從寳思飛欲知皇刧遠初拂六銖衣</hi>
初七日<lb/>
宋哲宗生<hi>原宋史哲宗紀熙寧九年十二月七日己丑生於宫中赤光照室又禮志哲宗即位宰臣</hi>
<hi>請以十二月八日為興龍節哲宗本七日生以避僖祖忌故後一日</hi>
勃泥歳節<hi>原宋史外國𫝊勃泥國以十二月七日為歳節地熱多風雨國人宴㑹鳴鼓吹笛擊鈸歌</hi>
<pb n="KR2j0002_WYG_020-12b"/>
<hi>舞為樂</hi>
張九成十二月初七日述懐詩<hi>増謫居寂寞歳將闌几案凝塵酒盞乾落落雨</hi>
<hi>聲簷外過愔愔雪意座中寒</hi>
初八日<lb/>
逐疫<hi>増荆楚歳時記十二月八日為臘日諺言臘鼓鳴春草生村人並擊細腰鼓戴胡頭及作金剛力士</hi>
<hi>以逐疫</hi>
祭竈神<hi>増荆楚歳時記十二月八日為臘日其日並以豚酒祭竈神註按禮器竈者老婦之祭尊於瓶</hi>
<hi>盛於盆言以瓶為罇盆盛饌也許慎五經異義云顓頊有子曰黎為祝融火正祝融為竈神姓蘇名吉利婦姓</hi>
<pb n="KR2j0002_WYG_020-13a"/>
<hi>王名搏頰</hi>
法王料斗<hi>増食譜張手美家臘八法王料斗</hi>
浴蠶<hi>原蠶書臘之日聚蠶種沃以牛溲浴於川毋傷其藉廼縣之農政全書臘八日以桑柴灰或草灰淋</hi>
<hi>汁以蠶連浸焉一日而出繼以雪水浸之懸乾或懸桑木之上以冒雨雪三宿而收之則耐養</hi>
臘八粥<hi>原乾淳歳時記八日寺院及人家用胡桃松子乳蕈柿栗之𩔖作粥謂之臘八粥帝京景物畧</hi>
<hi>十二月八日人家效菴寺豆果雜米為粥供而朝食曰臘八粥</hi>
浴佛<hi>原事物紀原譬喻經云佛臘月八日降伏六師投佛請死言佛以法水洗我心垢今我請僧洗浴以</hi>
<hi>除身穢仍為常縁則設浴之事西域舊俗也亦今臘月灌佛之始増東京夢華錄十二月初八日街巷中有僧</hi>
<pb n="KR2j0002_WYG_020-13b"/>
<hi>尼三五人作隊念佛以銀銅紗羅或好盆器坐一金銅或木佛像浸以香水楊枝洒浴排門教化諸大寺作浴</hi>
<hi>佛㑹</hi>
合臘藥<hi>増乾淳歳時記八日醫家多合藥劑侑以虎頭丹八神屠蘇貯以絳囊饋遺大家謂之臘藥</hi>
王侯臘<hi>原瑣碎錄臘八日名王侯臘</hi>
喜雪賦詩<hi>増玉海淳化三年十二月八日大雪數年来渉冬無雪至是降及尺餘上喜賜近臣宴於</hi>
<hi>中書詔令盡醉上賦詩親以八分書遣中使就宴所賜之是日又詔秘書監李至㑹三館學士宴於秘閣凡應</hi>
<hi>制賦詩者二十五人</hi>
渾儀成<hi>増長編皇祐三年十二月八日司天夏官正李用誨言重定渾儀鑄造已成欲乞依唐李淳風</hi>
<pb n="KR2j0002_WYG_020-14a"/>
<hi>一行舊制紀年月以永將来從之</hi>
納冰<hi>増帝京景物畧十二月八日先期鑿冰方尺至日納冰窖中鑑深二丈冰以入則固之封如阜</hi>
浸豆米飼蠶<hi>増務本新書臘八日新水浸菉豆晒乾又淘白米控乾以上二物收頓以備大眠起</hi>
<hi>用拌桑葉飼蠶</hi>
孟浩然臘月八日於剡縣石城寺禮拜詩<hi>増石壁開金像香山倚鐵</hi>
<hi>圍下生彌勒見回向一心歸竹栢禪庭古樓臺世界稀夕嵐增氣色餘照發光輝講席邀談柄泉堂施浴衣願</hi>
<hi>承功徳水從此濯塵機</hi>
虞集臘八日雪詩<hi>増僧粥曉分驚臘日獵圍晨出憶殘年白頭長與青山對華屋誰為翠黛</hi>
<pb n="KR2j0002_WYG_020-14b"/>
<hi>憐</hi>
初九日<lb/>
慶善宫<hi>増唐㑹要武徳六年十二月九日以武功宫改為慶善宫</hi>
修蒲津橋<hi>増唐㑹要開元九年十二月九日増修蒲津橋絙以竹葦引以鐵牛命兵部尚書張說刻</hi>
<hi>石為頌</hi>
觀御篆殿額<hi>増玉海治平元年十二月九日召輔臣觀御篆孝嚴殿額於迎陽門遂御延和殿賜</hi>
<hi>茶</hi>
神光立雪<hi>増傳燈録神光聞逹磨大士住止少林徃彼日夕參承師常端坐面牆莫聞誨勵其年十</hi>
<pb n="KR2j0002_WYG_020-15a"/>
<hi>二月九日夜天大雨雪光堅立不動遲明積雪過膝潛取利刀自斷左臂置於師前師知是法器因與易名曰</hi>
<hi>慧可</hi>
初十日<lb/>
元化門校獵<hi>増玉海建隆二年十二月初十日出元化門校獵</hi>
進孝經解<hi>増玉海紹興十年十二月十日程全一進孝經解命為太學職事</hi>
方岳十二月十日詩<hi>危増酒醒開門雪滿山徑穿疎竹上    欄溪山與我俱成畫草樹惟梅</hi>
<hi>大耐寒留伴夜深銀鑿落莫縁春近玉闌珊老枝擎重供詩嚼一洗相如渇肺肝</hi>
十一日<lb/>
<pb n="KR2j0002_WYG_020-15b"/>
暫乘車轎<hi>増雲麓澷抄故事百官入朝並乘馬政和三年十二月十一日以雪滑特許暫乘車轎不</hi>
<hi>得入宫門候路通依常</hi>
論書法<hi>増玉海紹興七年十二月十一日諭輔臣曰劉光世喜書前日来乞朕所臨蘭亭敘亦以一本</hi>
<hi>賜之因論書法甚詳遂及法帖曰其間甚有可議如古帝王帖中有漢章帝千文千文是梁周興嗣所作何縁</hi>
<hi>章帝書之舉此一事其他可知豈不悮後學者</hi>
十二日<lb/>
特開延英<hi>増舊唐書張茂昭𫝊元和五年冬十二月十二日至京師故事雙日不坐是日特開延英</hi>
<hi>殿對茂昭五刻乃罷</hi>
<pb n="KR2j0002_WYG_020-16a"/>
宣示琴阮<hi>増玉海至道元年十二月十二日上以新増九絃琴五絃阮宣示近臣曰古樂之用與鄭</hi>
<hi>衛不同朕求古人之意有未盡者増琴為九絃曰君臣文武禮樂正民心為五絃阮曰金木水火土别造新譜</hi>
<hi>凡三十七卷俾太常樂工肄習之</hi>
藏蠶子<hi>増海寧縣志臘月十二日養蠶之家各以鹽滷茄灰薰揉蠶子藏之穀殼中至廿四日則出之</hi>
<hi>浴於川以待春至</hi>
百福日<hi>原道經十二月十二日太素三元君朝真謂之百福日</hi>
十三日<lb/>
建神御庫<hi>増玉海康定元年十二月十三日判太常宋祁言太廟藏神御及㳂寳法物已滿夾室廟</hi>
<pb n="KR2j0002_WYG_020-16b"/>
<hi>壖狹不可更為藏室請於宗正寺西偏别建神御庫命宗寺領之</hi>
十四日<lb/>
拜逍遙公<hi>増唐詩紀事景龍三年十二月十四日幸韋嗣立荘拜嗣立逍遙公名其居曰清虚原幽</hi>
<hi>栖谷</hi>
置常平倉<hi>増唐㑹要貞觀十三年十二月十四日壬午詔於洛相幽徐齊并秦蒲等州置常平倉粟</hi>
<hi>藏九年米藏五年下濕之地粟藏五年米藏三年皆著於令</hi>
閲馬射<hi>増玉海咸平三年十二月十四日幸殿前指揮使班院閲馬射遂宴射後苑上七中的</hi>
蘇軾十二月十四日夜微雪明日早徃南谿小酌詩<hi>増南</hi>
<pb n="KR2j0002_WYG_020-17a"/>
<hi>溪得雪真無價走馬来看及未消獨自披榛尋履跡最先犯曉過朱橋誰憐屋破眠無處坐覺村飢語不囂惟</hi>
<hi>有暮鴉知客意驚飛千片落寒條</hi>
十五日<lb/>
幸白鹿觀<hi>増唐詩紀事景龍三年十二月十五日幸白鹿觀趙彦昭應制雲驂驅半景星蹕坐中天</hi>
<hi>國誕元宗聖家尋碧落仙玉杯鸞薦夀寳算鶴知年一睹光華旦忻承道徳篇</hi>
占城祭天<hi>原文獻通考占城國每歳十二月十五日城外縳木為塔王及人民各以衣物香藥置於</hi>
<hi>塔上焚之以祭天</hi>
上受釐頌<hi>増玉海嘉祐四年十二月十五日磁州防禦使承亮上祫享受釐頌詔奨之</hi>
<pb n="KR2j0002_WYG_020-17b"/>
宋郊十二月望日禁中作<hi>増閏厯先春破臘寒綵花金勝寵千官冰從太液池邊動</hi>
<hi>栁向靈和殿裏看瑞氣因風飄禁仗暖暉依日上仙盤須知聖運隨生殖萬國年年共此歡</hi>
十六日<lb/>
天竺臘<hi>原齊民要術天竺十二月十六日為臘臘麥熟</hi>
星囘節<hi>原玉谿編事南詔以十二月十六日為星囘節其日遊於避風臺命清平官賦詩其國謂詞臣</hi>
<hi>為清平官</hi>
喜雪宴<hi>増玉海嘉祐三年十二月十六日詔從臣觀河南所進芝草諭曰今日嘉雪大滋宿麥自勝芝</hi>
<hi>草瑞也是日賜喜雪宴於中書</hi>
<pb n="KR2j0002_WYG_020-18a"/>
進旁通冊<hi>増玉海景徳七年十二月十六日詔朝廷封樁錢物令尚書省歲終具旁通冊進入</hi>
祭厠姑<hi>増吴郡志十二月十六日婦女祭厠姑男子不得至</hi>
脫災迎福<hi>増元史祭祀志每歳十二月十六日以後選日用白黒羊毛為線帝后及太子自頂至手</hi>
<hi>足皆用羊毛線纒繫之坐於寢殿䝉古巫覡念咒語奉銀槽貯火置米糠於其中沃以酥油以其烟熏帝之身</hi>
<hi>斷所繫毛線納諸槽内又以紅帛長數寸帝手裂碎之唾之者三併投火中即解所服衣帽付巫覡謂之脫舊</hi>
<hi>災迎新福云</hi>
孔武仲十二月十六日後殿朝謁詩<hi>増晨光先到帝王州别殿珠簾不上</hi>
<hi>鈎萬歲聲齊山獻夀九門朝退海分流參差雉尾回丹陛杳遠雞聲下禁樓年少曾来奏詞賦鈞天却記夢中</hi>
<pb n="KR2j0002_WYG_020-18b"/>
<hi>遊</hi>
十七日<lb/>
𤣥武門侍射<hi>増張說𤣥武門侍射詩序開元之初季冬其望天子始御北闕朝羽林軍禮脩事厥</hi>
<hi>後二日乃命紫微黄門九卿六事與熊羆之將爪牙之臣合宴焉侑以純錦頒以珍器爾其射堋新成布侯既</hi>
<hi>設槊仗林立帷軒霧布衆官半醉皇情載悅卷珠箔臨玉除唐弓在手夏箭斯發應弦命中屬羽連飛弧矢以</hi>
<hi>来未之有也于時繁雲覆城大雪飛苑天人同澤上下交歡退食懐恩賦詩頌義凡若干篇詩射觀通𤣥闕兵</hi>
<hi>欄闢御筵雕弧月半上畫的暈重圓羿后神幽贊靈王法暗𫝊貫心精四返飲羽妙三聨雪鶴来銜箭星麟下</hi>
<hi>集弦一逢軍宴洽萬慶武功宣</hi>
<pb n="KR2j0002_WYG_020-19a"/>
撰朝㑹二舞儀<hi>増玉海元祐四年十二月十七日始命大樂正葉防撰朝㑹二舞儀式曰威加</hi>
<hi>海内之舞曰化成天下之舞威加海内舞為猛賁趫速之状坐作進退之儀以成一變化成天下舞作三揖三</hi>
<hi>辭三謙之儀以成一變儀式既具再命協律郎陳沂按閲節奏詳備自是朝㑹則用之</hi>
降金壇<hi>原雲笈七籖太微元清左夫人太微之上真也晉興寧三年乙丑十二月十七日與太元真人</hi>
<hi>衆真降於句曲金壇真人楊羲之室吟北淳宫中歌詞曰鬰藹非真墟太元為我館元公豈有壊縈䝉孤所難</hi>
<hi>落鳯控紫霞矯轡登晨巘寂寂無濠涯暉暉空中觀隱芝秀鳯丘逡巡瑤林畔龍胎嬰爾形八瓊廻素旦琅華</hi>
<hi>繁玉宫結葩凌巖粲鵬扇絶億嶺拊翮扶霄翰西庭命長歌雲璈棄虚彈八風纒緑宇叢烟豁然散靈童擲流</hi>
<hi>金火微啓辭案三元折腰舞紫皇揮𬒮讚朗朗扇景輝曄曄長庚煥超軿聳明刃下眄使我惋顧哀地仙輩何</hi>
<pb n="KR2j0002_WYG_020-19b"/>
<hi>為棲林澗</hi>
十八日<lb/>
請開五節堰<hi>増唐㑹要武徳八年十二月十八日水部郎中姜行本請於隴州開五節堰引水通</hi>
<hi>運許之</hi>
注周易<hi>増玉海至和元年十二月十八日宋咸上注周易十卷詔褒諭</hi>
夢得鶴雛<hi>増湧幢小品黄熒莆田人正統庚寅母林氏夢虚空中紫衣人呼授以物舉衣承之得鶴</hi>
<hi>雛是歲臘月十有八日生公鑒形者謂之鶴相冠帶衣履書畫百物精緻䖍潔居宇絶一塵既老樂五松號五</hi>
<hi>松居士人謂得鶴之性</hi>
<pb n="KR2j0002_WYG_020-20a"/>
十九日<lb/>
置律學<hi>増唐㑹要律學顯慶元年十二月十九日于志寧奏置𨽻詳刑寺</hi>
蘇東坡生日<hi>増年譜仁宗皇帝景祐三年丙子先生生於是年十二月十九日乙卯時原蘇軾詩</hi>
<hi>集元豐五年十二月十九日東坡生日也置酒赤壁磯下踞髙峯俯鵲巢酒酣笛聲起於江上客有郭古二生</hi>
<hi>頗知音謂坡曰笛聲有新意非俗工也使人問之則進士李委聞坡生日作新曲曰鶴南飛以獻呼之使前則</hi>
<hi>青巾紫裘要笛而已既奏新曲又快作數弄嘹然有穿雲裂石之聲坐客皆引滿醉倒委䄂出佳紙一幅曰吾</hi>
<hi>無求於公得一絶句足矣坡笑而從之山頭孤鶴向南飛載我南遊到九疑下界何人也吹笛可憐時復犯龜</hi>
<hi>兹</hi>
<pb n="KR2j0002_WYG_020-20b"/>
二十日<lb/>
習儀注<hi>増隋書禮儀志陳制先元㑹十日百官並習儀注令僕以下悉公服監之設庭燎街闕城上殿</hi>
<hi>前皆嚴兵百官各設部位而朝宫人皆於東堂隔綺疏而觀宫門既無籍外人但絳衣者亦得入觀</hi>
隨軍脩史<hi>増唐會要開元八年十二月二十日詔張說脩國史仍齎史本就并州隨軍修撰</hi>
蘇軾元豐四年十二月二十日詩<hi>増聞説官家取乞誾將軍旗鼓㨗如神故</hi>
<hi>知無定河邊栁得共中原雪絮春</hi>
二十一日<lb/>
幸臨渭亭<hi>増唐詩紀事景龍二年十二月二十一日幸臨渭亭李嶠等應制李嶠詩同雲接野烟飛</hi>
<pb n="KR2j0002_WYG_020-21a"/>
<hi>雪暗長天拂樹添梅色過楼助粉妍光含班女扇韻入楚王絃六出迎仙藻千箱答瑞年</hi>
置算學<hi>増唐㑹要算學貞觀二年十二月二十一日置</hi>
築㑹昌城<hi>増唐㑹要天寳六載十二月二十一日壬戌築㑹昌城於湯所置百司及公卿邸第</hi>
御樓觀酺<hi>増宋史禮志雍熙元年十二月二十一日御丹鳳樓觀酺召侍臣賜飲自樓前至朱雀門</hi>
<hi>張樂作山車旱船徃来御道又集開封府諸縣及諸軍樂人列於御街音樂襍𤼵觀者溢道縱士庶遊觀遷市</hi>
<hi>肆百貨於道之左右召畿甸耆老列坐樓下賜之酒食</hi>
置應在司<hi>増玉海淳化五年十二月二十一日初置諸州應在司具元管新收已支現在錢物申省</hi>
青昔<hi>原續文獻通考叚氏之先名儉魏者佐䝉氏有功六𫝊生思平有異兆國主楊于真忌捕之思平逃</hi>
<pb n="KR2j0002_WYG_020-21b"/>
<hi>匿飢摘野桃剖之核有文曰青昔思平拆之曰青乃十二月昔乃二十一日吾當以是日舉義遂借兵逐楊氏</hi>
<hi>而有䝉國改國號曰大理</hi>
二十二日<lb/>
太學生習射<hi>増玉海乾道九年十二月二十二日臣寮請令太學生習射上曰玉津燕射唯武臣</hi>
<hi>射文臣亦當與可討論典故以聞</hi>
藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
                    <hi>増遼史禮志藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>儀至日北南臣僚常服入朝皇帝御天祥殿臣僚依位賜坐契丹南面漢人北面</hi>
<hi>分朋行<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>或五或七籌賜膳入食畢皆起頃之復坐行/<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>如初晚賜茶三籌或五籌罷教坊承應若帝得<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>臣</hi>
<hi>僚進酒訖以次賜酒大康二年十二月二十二日始行是儀是日不御朝</hi>
<pb n="KR2j0002_WYG_020-22a"/>
甜羹潤筆<hi>増李之儀跋古柏行後政和元年十二月二十二日積雪初霽希韓徳循擕茶相期於天</hi>
<hi>寧圓若虚首座之天竺軒希韓出此紙見邀作字輒以是應之既終二君又作山藥芋頭蘿蔔晚菘號甜羹為</hi>
<hi>潤筆真一叚佳事</hi>
二十三日<lb/>
編成隂陽書<hi>増玉海元豐元年十二月二十三日提舉司天監被㫖校定館閣及私家所藏隂陽</hi>
<hi>書置庫藏之編成七百十九卷上之</hi>
白居易十二月二十三日詩<hi>増案頭厯日雖未盡向後唯殘六七行牀下酒瓶雖</hi>
<hi>不滿猶應醉得兩三塲病身不許依年老拙宦虚教逐日忙聞健偷閑且勤飲一杯之外莫思量</hi>
<pb n="KR2j0002_WYG_020-22b"/>
二十四日<lb/>
祀九宮貴神<hi>増唐㑹要天寳三載十二月二十四日親祀九宮貴神於東郊</hi>
降聖節<hi>増宋史禮志大中祥符元年以聖祖十二月二十四日降延恩殿日為降聖節</hi>
種楊<hi>増種樹書種水楊須先用木樁釘穴方入楊庶不損皮易長臘月二十四日種楊樹不生蟲</hi>
祭竈<hi>原范成大村田樂府序臘月二十四夜祀竈其説謂竈神翌日朝天白一歲事故前期禱之詩古𫝊</hi>
<hi>臘月二十四竈君朝天欲言事雲車風馬小留連家有盃盤豐典祀猪頭爛熟雙魚鮮豆沙甘鬆粉餌圓男兒</hi>
<hi>酌獻女兒避酹酒燒錢竈君喜婢子鬭争君莫聞猫犬觸穢君莫嗔送君醉飽登天門杓長杓短勿復云乞取</hi>
<hi>利市歸来分謝承舉送神辭赤烏墮城塵土昏人家火急催宵飱庖夫膳吏逓走速涓塵擁篲當㕑門張筵布</hi>
<pb n="KR2j0002_WYG_020-23a"/>
<hi>簀舉燈燭送神上天朝帝閽黄飴紅餳粲鋪案青芻紫椒光堆盆空濛烟雲下車馬恍惚霧靄飄蘭蓀使者已</hi>
<hi>飽馬已飼我欲留神神不滯星旗雲轡去如風九萬天衢片時至紺裘赤舄趨掖庭稽首帝前備陳事切須公</hi>
<hi>語毋隱容廸者降休逆者祟公廳紛紜争務繁私家細瑣猶多纇一年一度送神行記得人間二十四</hi>
交年<hi>原乾淳歳時記二十四日謂之交年増熙朝樂事十二月二十四日僧道作交年疏仙米湯以送檀</hi>
<hi>越</hi>
小節夜<hi>増乾淳歳時記禁中以臘月二十四為小節夜</hi>
迎儺<hi>増乾淳歳時記二十四日市井迎儺以鑼鼓遍至人家乞求利市</hi>
佩紙人<hi>増同話録紙錢起於唐時紙畫代人未知起於何時今世禱祀禳禬者用之刻板印染肖男女</hi>
<pb n="KR2j0002_WYG_020-23b"/>
<hi>之形而無口北方之俗歲暮則人畫一枚於臘月二十四日夜佩之於身除夕焚之</hi>
宣聖方<hi>原本草綱目每臘月二十四日五更取第一汲井水浸乳香至元旦五更温熱從小至大每人</hi>
<hi>以乳香一塊飲水三杯則一年無時災孔平仲云此乃宣聖之方孔氏七十餘代用之也</hi>
除殘<hi>増嘉定縣志十二月二十四日掃屋塵名曰除殘</hi>
二十五日<lb/>
老子度關<hi>原初學記關令尹内傳曰周元極元年歲在癸丑冬十有二月二十五日老子度函谷關</hi>
<hi>令尹喜先勅門吏曰若有老翁從東来乘青牛薄板車勿聼過關其日果見老翁乘青牛車求度關授喜道徳</hi>
<hi>經五千言</hi>
<pb n="KR2j0002_WYG_020-24a"/>
自揀拜相日<hi>増東觀奏記河東節度劉瑑在内署日上深器異大中十年手詔追之既至拜戸部</hi>
<hi>侍郎判度支十二月十七日次對上以御案厯日付瑑令於下旬擇一吉日瑑不諭㫖上曰但揀一拜官日即</hi>
<hi>得奏二十五日佳上笑曰此日命卿為相秘世無知者髙湜自集賢校理為鳯翔從事湜即瑑舊寮也二十四</hi>
<hi>日辭瑑於私第湜曰竊度旬時必副具瞻之望瑑笑曰来日具瞻何旬時也湜驚不敢發詰旦果爰立矣</hi>
夢中回文詩<hi>増蘇軾記夢回文詩引十二月二十五日大雪始晴夢人以雪水烹小團茶使美人</hi>
<hi>歌以飲余夢中為作回文詩覺而記其一句云亂㸃餘花唾碧衫意用飛燕故事也</hi>
口數粥<hi>原范成大村田樂府序二十五日煮赤豆作糜暮夜闔家同饗云能辟瘟氣雖逺出未歸者亦</hi>
<hi>留貯口分至襁褓小兒及僮僕皆預故名口數粥詩家家臘月二十五淅米如珠和豆煮大杓轑鐺分口數疫</hi>
<pb n="KR2j0002_WYG_020-24b"/>
<hi>鬼聞香走無處鎪薑屑桂澆蔗糖滑甘無比勝黄粱全家團欒罷晚飯在逺行人亦留分褓中孩子强教嘗餘</hi>
<hi>波徧沾獲與臧新元叶氣調玉燭天行已過来萬福物無疵癘年榖熟長向臘殘分豆粥</hi>
爆竹<hi>原范成大村田樂府序爆竹他郡所同而吳中特盛惡鬼蓋畏此聲古以歲朝而吳以二十五夜詩</hi>
<hi>歲朝爆竹𫝊自昔吳儂政用前五日食殘豆粥埽罷塵截筒五尺煨以薪節間汗流火力透健僕取將仍疾走</hi>
<hi>兒童却立避其鋒當堦擊地雷霆吼一聲兩聲百鬼驚三聲四聲鬼巢傾十聲百聲神道寧八方上下皆和平</hi>
<hi>却拾焦頭疊牀底猶有餘威可驅癘屏除藥裹添酒杯晝日嬉遊夜濃睡</hi>
相煖熱<hi>原范成大村田樂府序爆竹之夕人家各又於門首燃薪滿盆無貧富皆爾謂之相煖熱詩春</hi>
<hi>前五日初更後排門然火如晴晝大家薪乾勝豆䕸小家帶葉燒生柴青煙滿城天半白棲鳥驚啼飛格磔兒</hi>
<pb n="KR2j0002_WYG_020-25a"/>
<hi>孫圍坐犬雞忙鄰曲歡笑遙相望黄宮氣應纔兩月歲隂猶驕風栗烈將迎陽艶作好春政要火盆生煖熱</hi>
照田蠶<hi>原范成大村田樂府序照田蠶與燒火盆同日村落則以秃帚若麻䕸竹枝輩燃火炬縛長竿</hi>
<hi>之杪以照田爛然徧野以祈絲穀詩鄉村臘月二十五長竿然炬照南畝近似雲開森列星逺如風起飄流螢</hi>
<hi>今春雨雹繭絲少秋日雷鳴稻堆小儂家今夜火最明的知新歲田蠶好夜䦨風熖西復東此占最吉餘難同</hi>
<hi>不惟桑賤榖芃芃仍更苧麻無節菜無蟲</hi>
接玉皇<hi>増帝京景物畧十二月廿五日五更焚香楮接玉皇曰玉皇下查人間也謝承舉迎神辭三十</hi>
<hi>六天高幾重珠宫貝闕金芙蓉清都上位玉帝子陛羅將輔排羣龍呼雷叱霆寳幢擁躡雲御氣金輿從魁罡</hi>
<hi>赫赫豹駢下冰雪鋒矛隨萬馬赤脚巨門口吐虹披髮天蓬面塗赭八萬浮塵一霎過来察諸方不平者二十</hi>
<pb n="KR2j0002_WYG_020-25b"/>
<hi>五日年盡時帝来人間人不知</hi>
蠶花粥<hi>増東陽縣志廿五日以赤豆棗栗之𩔖和米煮之謂之蠶花粥云食之利養蠶</hi>
雲門一句<hi>増𫝊燈録問如何是雲門一句文偃禪師曰臘月二十五</hi>
二十六日<lb/>
坐蓬<hi>増續文獻通考各官坐蓬節年各省官員俱於十二月二十六日坐起至考察完日止</hi>
二十七日<lb/>
夢書祭春牛文<hi>増志林元豐六年十二月二十七日天欲明夢數吏人持紙一幅其上題云請</hi>
<hi>祭春牛文予取筆疾書其上云三陽既至庶草將興爰出土牛以戒農事衣被丹青之好本出泥塗成毁須臾</hi>
<pb n="KR2j0002_WYG_020-26a"/>
<hi>之間誰為喜愠吏微笑曰此兩句復當有怒者旁一吏云不妨此是喚醒他</hi>
張翥十二月二十七日雪寒奉㫖賜宴史局詩<hi>増聖㫖恩榮六</hi>
<hi>賜筵玉音躬聼相臣宣史裁東觀何殊漢人在瀛洲總是仙御酒如春浮浩蕩宮花與雪鬭嬋娟微生此日沾</hi>
<hi>休澤祗望丹宸祝萬年</hi>
二十八日<lb/>
御殿讀春令<hi>増唐㑹要乾元元年十二月二十八日丙寅立春御宣政殿命太常卿于休烈讀春</hi>
<hi>令</hi>
日戴氣<hi>増玉海淳熙六年十二月二十八日日有戴氣太史奏君徳至於天為萬民愛戴則有是瑞上</hi>
<pb n="KR2j0002_WYG_020-26b"/>
<hi>於是議蠲租</hi>
守歳合食<hi>増乾淳起居注淳熙七年十二月二十八日南内遣御藥并後苑官管押進奉兩宫守歳</hi>
<hi>合食則劇金銀錢消夜歳軸果兒錦厯鍾馗爆仗羔兒法酒春牛花朶等</hi>
范成大除夕前二日夜雨詩<hi>増雪不成花夜雨来隴頭一洗定無埃小童却怕溪</hi>
<hi>橋滑明日先生合探梅</hi>
二十九日<lb/>
龍見<hi>増唐㑹要開元十八年十二月二十九日有龍見於池勅太常韋縚草祭儀縚奏祭用二月牲用少</hi>
<hi>牢樂用鼓鐘奏姑洗歌南呂</hi>
<pb n="KR2j0002_WYG_020-27a"/>
預為元夕具<hi>増宋史禮志政和五年十二月二十九日詔景龍門預為元夕之具實欲觀民風察</hi>
<hi>時態黼飾太平増光樂國非徒以遊豫為事特賜公師宰執以下宴</hi>
小除<hi>増北京歳華記先除夕一日曰小除人家置酒宴徃来交謁曰别歳焚香於戸外曰天香凡三日止</hi>
<hi>帖宜春字小兒女寫好字</hi>
三十日<lb/>
守歳<hi>原風土記蜀之風俗除夕逹旦不眠謂之守歳増東京夢華録是夜禁中爆竹山呼聲聞於外士庶</hi>
<hi>之家圍爐團坐逹旦不寐謂之守歳唐太宗守歳詩暮景斜芳殿年華麗綺宫寒辭去冬雪㬉帶入春風階馥</hi>
<hi>舒梅素盤花卷燭紅共歡新故歳迎送一宵中杜審言守歳侍宴應制詩季冬除夜接新年帝子王孫捧御筵</hi>
<pb n="KR2j0002_WYG_020-27b"/>
<hi>宫闕星河低拂樹殿廷燈燭上熏天彈絲奏管梅風入對局探鈎柏酒𫝊欲向正元歌萬夀暫留歡賞寄春前</hi>
<hi>杜甫杜位宅守歳詩守歳阿戎家椒盤已頌花盍簮喧櫪馬列炬散林鴉四十明朝過飛騰暮景斜誰能更拘</hi>
<hi>束爛醉是生涯蘇軾守歳詩欲知垂盡歳有似赴壑蛇修鱗半已没去意誰能遮况欲繋其尾雖勤知奈何兒</hi>
<hi>童彊不睡相守夜讙譁晨雞且勿唱更鼓畏添撾坐久燈燼落起看北斗斜明年豈無年心事恐蹉跎努力盡</hi>
<hi>今夕少年猶可誇</hi>
遣囚歸家<hi>原華陽國志王長文試守江原令縣收得盗賊長文引見誘慰時適臘晦皆遣歸家獄先</hi>
<hi>有繫囚亦遣之謂曰教化不厚使汝等如此長吏之過也蜡節慶賞宜就汝歸上下善相懽樂過節来還當為</hi>
<hi>思他理羣吏惶遽争請不許尋有赦令無不感恩所宥人輟不為惡曰不敢負王君</hi>
<pb n="KR2j0002_WYG_020-28a"/>
國㸙<hi>原唐書竇懐貞傳神龍中進左御史大夫㑹歳除中宗夜宴近臣謂曰聞卿䘮妻今欲繼室可乎懐</hi>
<hi>貞唯唯俄而禁中寳扇障衛有衣翟衣出者已乃韋后乳媪王所謂莒國夫人者故蠻婢也懐貞納之不辭世</hi>
<hi>謂媪壻為阿㸙懐貞每謁見奏請輙自署皇后阿㸙而人或謂為國㸙</hi>
鍜磨齋<hi>原雲仙雜記都下寺院每用歳除鍜磨是日作鍜磨齋</hi>
酒脯祭詩<hi>原金門歳節賈島常以歳除取一年所得詩祭以酒脯曰勞吾精神以是補之</hi>
進儺<hi>原秦中歳時記歳除日進儺皆作鬼神状内二老兒儺公儺母増乾淳歳時記禁中臘月三十日呈</hi>
<hi>女童驅儺装六丁六甲六神之𩔖東京夢華録至除日禁中呈大儺儀並用皇城親事官諸班直戴假面繡畫</hi>
<hi>色衣執金鎗龍旗教坊使孟景初身品魁偉貫全副金鍍銅甲装將軍用鎮殿將軍二人亦介胄装門神教坊</hi>
<pb n="KR2j0002_WYG_020-28b"/>
<hi>南河炭醜惡魁肥装判官又装鍾馗小妹土地竈神之𩔖共千餘人自禁中驅祟出南薰門外轉龍彎謂之埋</hi>
<hi>祟而罷王建宫詞金吾除夜進儺名畫袴朱衣四隊行院院燒燈如白日沉香火底坐吹笙</hi>
除夕節<hi>増物原巫咸始制除夕節</hi>
雞骨卜<hi>原北戸録南方逐除夜及將發船皆殺雞擇骨為卜傳古法也</hi>
醉司命<hi>増輦下歳時記都人至年夜請僧道看經備酒果送神貼竈馬於竈上以酒糟抹於竈門之上</hi>
<hi>謂之醉司命</hi>
分歳<hi>増范成大村田樂府序除夜祭其先竣事長幼聚飲祝頌而散謂之分歳詩質明奉祠今古同吳儂</hi>
<hi>用昏蓋土風禮成廢徹夜未艾飲福之餘即分歳地爐火煗蒼术香飣盤果餌如蜂房就中脆餳專節物四座</hi>
<pb n="KR2j0002_WYG_020-29a"/>
<hi>齒頰鏘冰霜小兒但喜新年至頭角長成添意氣老翁把盃心茫然增年翻是減吾年荆釵勸酒仍祝願但願</hi>
<hi>尊前且强健君看今歳舊交親大有人無此盃分老翁飲罷笑撚鬚明朝重来醉屠蘇</hi>
賣癡獃<hi>増范成大村田樂府序分歳罷小兒繞街呼呌云賣汝癡賣汝獃世傳吳人多獃故兒輩諱之</hi>
<hi>欲賈其餘詩除夕更闌人不睡厭禳鈍滯迎新歳小兒呼呌走長街云有癡獃召人買二物於人誰獨無就中</hi>
<hi>吳儂仍有餘巷南巷北賣不得相逢大笑相揶揄櫟翁塊坐重簾下獨要買添令問價兒云翁買不須錢奉賖</hi>
<hi>癡獃千百年</hi>
大節夜<hi>増乾淳歳時記禁中以臘月三十日為大節夜</hi>
消夜果<hi>増乾淳歳時記禁中臘月三十日後苑修内司各進消夜果兒以大合簇飣凡百餘種如蜜煎</hi>
<pb n="KR2j0002_WYG_020-29b"/>
<hi>珍果下至花餳箕豆以至玉杯寳器珠翠花朶犀象博戲之具銷金斗葉諸色戲弄之物無不備具皆極小巧</hi>
<hi>又于其上作玉輅髙至三四尺悉以金玉等為飾䕶以貼金龍鳳羅罩以竒侈求勝</hi>
歳軸<hi>増乾淳歳時記禁中臘月三十日后妃諸閤又各進歳軸兒及珠翠百事吉利市袋兒小㨾金銀器</hi>
<hi>皿并隨年金錢一百二十文旋亦分賜親王貴邸宰臣巨璫</hi>
爆仗屏風<hi>増乾淳歳時記禁中臘月三十日爆仗有為果子人物等𩔖不一而殿司所進屏風外畫</hi>
<hi>鍾馗捕鬼之𩔖而内藏藥線一爇連百餘不絶</hi>
迎送六神<hi>増乾淳歳時記除夜比屋以五色錢紙酒果以迎送六神于門</hi>
聒㕔<hi>増乾淳歳時記除夜蕡燭籸盆紅映霄漢爆竹鼓吹之聲喧閙徹夜謂之聒㕔</hi>
<pb n="KR2j0002_WYG_020-30a"/>
天行帖兒<hi>増乾淳歳時記除夜貼天行帖兒財門于楣</hi>
照虚耗<hi>原乾淳歳時記除夜明燈牀下謂之照虚耗輦下歳時記都人至年夜於竈裏㸃燈謂之照虚</hi>
<hi>耗</hi>
呼長恩<hi>増秘閣閑話司書鬼曰長恩除夕呼其名而祭之䑕不敢嚙蠧魚不生</hi>
祭扁榜<hi>増桯史國學以古者五祀之義凡列齋扁榜至除夕必相率祭之遂以為爐亭守歳之酌祝詞</hi>
<hi>惟祈速化而已羣儒執事者帽而不帶以縚代之謂之叨冒爵中皆有數鴨脚每獻則以酒沃之謂之僥倖</hi>
題桃符<hi>増茅亭客話蜀主每歳除日諸宮門各給桃符一對俾題元亨利貞四字</hi>
贊祝火神<hi>増遼史禮志歳除儀初夕勅使及伊勒希巴率執事郎君至殿前以鹽及羊膏置爐中燎之</hi>
<pb n="KR2j0002_WYG_020-30b"/>
<hi>巫及大巫以次贊祝火神訖閤門使贊皇帝面火再拜</hi>
白堊畫門<hi>増瑯嬛記互人國白玉城自女牆至城下俱以白玉為之鬼不敢入蓋鬼隂物喜黑而畏</hi>
<hi>白至今除夕人家用白堊繞門畫城池列干戈之𩔖亦遺意也</hi>
鎔金卜<hi>増瑯嬛記除夕梅妃與宫人戲鎔黄金散瀉入水中視巧拙以卜来年否泰梅妃一瀉得金鳳</hi>
<hi>一隻首尾足翅無不悉備</hi>
鏡卜<hi>増熙朝樂事除夕更深人静或有禱竈請方抱鏡出門窺聼市人無意之言以卜来歳休咎李廓鏡</hi>
<hi>聼詞匣中取鏡辭竈王羅衣掩盡明月光昔時長著照顔色今夜潛將聼消息門前地黑人来稀無人錯道朝</hi>
<hi>夕歸更深弱體冷如鐵繡帶菱花懐裏熱銅片銅片如有靈願得照見行人千里形</hi>
<pb n="KR2j0002_WYG_020-31a"/>
　籸盆<hi>原熙朝樂事除夕人家祀先及百神架松柴齊屋舉火焚之謂之籸盆煙熖燭天爛如霞布増帝京</hi>
　<hi>景物畧除夕夜以松柏枝雜柴燎院中曰燒松盆熰歳也丘瑜長安除夕詩帝城團鼓迎年急隣院松盆熰歳</hi>
　<hi>明</hi>
　插芝蔴稭<hi>増帝京景物畧十二月三十日插芝蔴稭于門簷牕臺曰藏鬼稭中不令出也</hi>
　埋石鎮宅<hi>原遵生八牋除日掘宅四角各埋一大石為鎮宅主灾異不起</hi>
　接竈<hi>増嘉定縣志除夕設饌于竈先爇火爐于門迎神而祭之名曰接竈</hi>
　賽路神<hi>増東陽縣志除夕具酒饌于門前設祭謂之賽路神</hi>
　祀牀神<hi>増海寧縣志除夕以酒果祀床神祈兒女安寝</hi>
<pb n="KR2j0002_WYG_020-31b"/>
　舊年燈<hi>増𫝊燈録洪州高安縣建山澄禪師開堂有僧問故歳已去新歳到来還有不受歳者無師曰</hi>
　<hi>作麽生僧曰恁麽即不受歳也師曰城上已吹新歳角窻前猶㸃舊年燈僧曰如何是舊年燈師曰臘月三十</hi>
　<hi>日</hi>
御製四十一年除夕書懐平生宵旰志七七又將過忘寢<lb/>
　愁暘雨精心勉泰和送寒辭故歳待曙問民疴莫論新<lb/>
　春媚預憐五噫歌<lb/>
御製賦得爆竹聲中一歳除是日微雪爆竹連宵不夜城<lb/>
　占年積素即豐盈維新四始全仁政修省三朝兾太平<lb/>
<pb n="KR2j0002_WYG_020-32a"/>
拂曙和風臨上日通晨淑氣擁華清願將柏葉芳尊酒<lb/>
賜與臣隣共大羮<lb/>
庾肩吾歳盡應令詩<hi>増歳序已云殫春心不自安聊開柏葉酒試奠五辛盤金薄圖神燕</hi>
<hi>朱泥印鬼丸梅花應可折倩為雪中看</hi>
唐太宗除夜詩<hi>原歳隂窮暮紀獻節啓新芳冬盡今宵促年開明日長冰銷出鏡水梅散入風</hi>
<hi>香對此歡終宴傾壺待曙光</hi>
張子容除日詩<hi>増臘月今知晦流年此夕除拾樵供歳火帖牖作春書栁覺東風至花疑小雪</hi>
<hi>餘忽逢雙鯉贈言是上冰魚</hi>
<pb n="KR2j0002_WYG_020-32b"/>
王諲除夕詩<hi>原今歳今宵盡明年明日催寒隨一夜去春逐五更来氣色空中改容顔暗裏廻風</hi>
<hi>光人不覺已著後園梅</hi>
王安石除夜立春詩<hi>増猶殘一夜臘併見兩年春物以終為始人從故得新迎陽朝剪綵</hi>
<hi>守歳夜傾銀恩賜隨嘉節無功祗自塵</hi>
蘇軾除夜過吳江詩<hi>増東南勝處未忘情老去扁舟復此行小邑歳除無市井下田水落</hi>
<hi>見農耕雪消西嶺嶒崚出春到平湖鱗甲生橋下雙蛟眈睡美欲搥千鼓作雷鳴</hi>
　　政典<lb/>
纘武功<hi>原詩二之日其同載纘武功箋其同者君臣及民因習兵俱出田也不用仲冬亦豳地晚寒也</hi>
<pb n="KR2j0002_WYG_020-33a"/>
取冰<hi>原詩二之日鑿冰冲冲傳冰盛水腹則命取冰於山林冲冲鑿冰之意禮冰方盛水澤腹堅命取冰</hi>
<hi>集説冰之初凝惟水面而已至此則徹上下皆凝故云腹堅腹猶内也藏冰正在此時故命取冰冰入則隂事</hi>
<hi>之終也周禮天官凌人凌人掌冰正歳十有二月令斬冰三其凌疏正歳謂夏之建寅為正十有二月謂建丑</hi>
<hi>之月冰堅腹厚之時令入山斬冰三其凌者凌謂冰室之中三倍納冰備消釋度故也増張彚觀藏冰詩寒氣</hi>
<hi>方窮律隂精正結冰體堅風帶壯影素月臨凝冬賦凌人掌春期命婦昇鑿来壺色徹納處鏡光澄魯史曾留</hi>
<hi>問邠詩舊見稱同觀里社享王道頌還興</hi>
居元堂右个<hi>原禮季冬之月天子居元堂右个註元堂右个北堂東偏</hi>
大難旁磔<hi>原禮命有司大難旁磔註此難難隂氣也難隂始於此者隂氣右行此月之中日歴虚危</hi>
<pb n="KR2j0002_WYG_020-33b"/>
<hi>虚危有墳墓四司之氣為厲鬼將隨强隂出害人也疏旁磔者旁謂四方之門皆披磔其牲以禳除隂氣増後</hi>
<hi>漢書禮儀志先臘一日大儺謂之逐疫其儀選中黄門子弟年十歳以上十二以下百二十人為侲子皆赤幘</hi>
<hi>皁製執大鼗方相氏黄金四目䝉熊皮元衣朱裳執戈揚盾十二獸有衣毛角中黄門行之冗從僕射將之以</hi>
<hi>逐惡鬼於禁中夜漏上水朝臣㑹侍中尚書御史謁者虎賁羽林郎將執事皆赤幘陛衛乘輿御前殿黄門令</hi>
<hi>奏曰侲子備請逐疫於是中黄門倡侲子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎雄伯食魅騰簡食不祥攬諸食咎伯竒食</hi>
<hi>夢强梁祖明共食磔死寄生委隨食觀錯斷食巨窮竒騰根共食蠱凡使十二神追惡凶赫女軀拉女幹節觧</hi>
<hi>女肉抽女肺腸女不急去後者為糧因作方相與十二獸儛嚾呼周徧前後省三過持炬火送疫出端門門外</hi>
<hi>騶騎傳炬出宫司馬闕門門外五營騎士傳火棄雒水中百官官府各以木面獸能為儺人師訖設桃梗鬱儡</hi>
<pb n="KR2j0002_WYG_020-34a"/>
<hi>葦茭畢執事陛者罷葦㦸桃杖以賜公卿將軍特侯諸侯云物原巫咸始制驅儺張衡東京賦爾廼卒歳大儺</hi>
<hi>敺除羣癘方相秉鉞巫覡操茢侲子萬童丹首元製桃弧棘矢所𤼵無臬飛礫雨散剛癉必斃煌火馳而星流</hi>
<hi>逐赤疫於四裔</hi>
土牛送寒<hi>原禮出土牛以送寒氣註出猶作也送猶畢也増後漢書禮儀志是月也立土牛六頭於</hi>
<hi>國都郡縣城外丑地以送大寒註是月之昏建丑丑為牛寒將極是故出其物𩔖形象以示送逹之且以升陽</hi>
<hi>也</hi>
畢祀<hi>原禮乃畢山川之祀及帝之大臣天之神祗註四時之功成於冬孟月祭其宗至此可以祭其佐也</hi>
<hi>帝之大臣句芒之屬天之神祗司中司命風師雨師</hi>
<pb n="KR2j0002_WYG_020-34b"/>
嘗魚薦廟<hi>原禮是月也命漁師始漁天子親徃乃嘗魚先薦寝廟註天子必親徃視漁明漁非常事</hi>
<hi>重之也此時魚潔美増金史禮志天徳二年命有司議薦新禮十二月羞以魚</hi>
豫備東作<hi>原禮冰以入令告民出五種命農計耦耕事修耒耜具田器集説冰入之後大寒將退令</hi>
<hi>典農之官告民出其所藏五穀之種計度耦耕之事耦謂二人相偶也揉木為耒斵木為耜今之耜以鐵為之</hi>
<hi>田器鎡基之屬凡治田所用者也此皆豫備東作之事陽事之始也</hi>
大合吹<hi>原禮命樂師大合吹而罷註歳將終與族人大飲作樂於大寝以綴恩也</hi>
收薪柴<hi>原禮乃命四監收秩薪柴以共郊廟及百祀之薪燎註四監主山林川澤之官也大者可析謂</hi>
<hi>之薪小者合束謂之柴薪施炊㸑柴以給燎</hi>
<pb n="KR2j0002_WYG_020-35a"/>
專農民<hi>原禮專而農民毋有所使註言專一女農民之心令之豫有志於耕稼之事不可徭役徭役之</hi>
<hi>則志散失業也</hi>
飭典論令<hi>原禮天子乃與公卿大夫共飭國典論時令以待来歳之宜集説國典有常飭之以應来</hi>
<hi>歳之變時令有序論之以防来歳之差歳既更始故事亦有異宜者</hi>
賦犧牲<hi>原禮乃命大史次諸侯之列賦之犧牲以共皇天上帝社稷之饗註此所與諸侯共之也列國</hi>
<hi>有大小也賦之犧牲大者出多小者出少饗獻也又乃命同姓之邦共寝廟之芻豢註此所以與同姓共也芻</hi>
<hi>豢猶犧牲又命宰歴卿大夫至于庶民土田之數而賦犧牲以共山林名川之祀註此所與卿大夫庶民共者</hi>
<hi>也歴猶次也卿大夫采地亦有大小其非采地以其邑之民多少賦之</hi>
<pb n="KR2j0002_WYG_020-35b"/>
制國用<hi>原禮冢宰制國用必於歳之杪五榖皆入然後制國用</hi>
陳玉<hi>原周禮春官天府季冬陳玉以貞来歳之媺惡註問事之正曰貞問歳之美惡謂問於龜大卜職大</hi>
<hi>貞之屬陳玉陳禮神之玉</hi>
獻吉夢<hi>原周禮春官占夢季冬聘王夢獻吉夢于王王拜而受之註聘問也夢者事之祥吉凶之占在</hi>
<hi>日月星辰季冬日窮于次月窮于紀星回于天數將幾終於是𤼵幣而問焉若休慶之云爾因獻羣臣之吉夢</hi>
<hi>於王歸美焉</hi>
計獄弊訟<hi>原周禮秋官小司寇歳終則令羣士計獄弊訟登中於天府註上其所斷獄訟之數</hi>
為酒合族<hi>増王居明堂禮季冬命國為酒以合三族君子說小人樂</hi>
<pb n="KR2j0002_WYG_020-36a"/>
考徳正法<hi>増家語古者天子常以季冬考徳正法以觀治亂</hi>
納卵䔉<hi>原夏小正納卵䔉傳卵䔉也者本如卵者也納者何也納之君也</hi>
虞人入梁<hi>原夏小正虞人入梁傳虞人官也梁者主設<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>罟者也</hi>
商正<hi>増逸周書其在商湯用師於夏除民之災順天革命改正朔變服殊號一文一質示不相從以建丑</hi>
<hi>之月為正</hi>
祭司寒<hi>増左傳黑牡秬黍以享司寒註夏十二月日在虚危冰堅而藏之秬黑黍也司寒元冥北方之</hi>
<hi>神故物皆用黑有事於冰故祭其神唐書百官志上林署季冬藏冰千叚先立春三日納之冰井以黑牡秬黍</hi>
<hi>祭司寒</hi>
<pb n="KR2j0002_WYG_020-36b"/>
白瑞<hi>増公羊傳王正月疏王者應以十二月為正則命以白瑞</hi>
助宣物<hi>増國語元間大呂助宣物也註十二月曰大呂坤六四也元一也隂繫於陽以黄鍾為主故曰</hi>
<hi>元間大呂助陽宣散物也</hi>
遣吏上計<hi>増史記范睢傳三歳不上計註凡郡長治民進賢勸功決訟檢姦常以歳盡遣吏上計</hi>
置廷尉平<hi>増漢書宣帝紀地節三年十二月初置廷尉平四人秩六百石</hi>
官獄<hi>原淮南子十二月官獄註十二月歳盡刑斷故官獄也</hi>
稅加舊制<hi>増後漢書光武帝紀建武六年十二月詔曰今軍士屯田糧儲差積其令郡國收見田租</hi>
<hi>三十稅一如舊制</hi>
<pb n="KR2j0002_WYG_020-37a"/>
選高才生<hi>増後漢書章帝紀建初八年十二月詔曰五經剖判去聖彌遠章句遺辭乖疑難正恐先</hi>
<hi>師微言將遂廢絶非所以重稽古求道真也其令羣儒選高才生受學左氏榖梁春秋古文尚書毛詩以扶微</hi>
<hi>學廣異義焉</hi>
立春不報囚<hi>原後漢書章帝紀律十二月立春不以報囚註報猶論也立春陽氣至可以施生故</hi>
<hi>不論囚</hi>
臨聼訟觀<hi>増晉書武帝紀泰始四年十二月帝臨聼訟觀録廷尉洛陽獄囚親平決焉</hi>
班五條詔書<hi>増晉書武帝紀泰始四年十二月班五條詔書於郡國一曰正身二曰勤百姓三曰</hi>
<hi>撫孤寡四曰敦本息末五曰去人事</hi>
<pb n="KR2j0002_WYG_020-37b"/>
旌録吳賢<hi>増晉書元帝紀太興元年十二月癸巳詔曰漢高經大梁美無忌之賢齊師入魯修栁下</hi>
<hi>惠之墓其吳之高徳名賢或未旌録者具條列以聞</hi>
臨雍肄禮<hi>増晉書禮志武帝泰始六年十二月帝臨辟雍行鄉飲酒之禮詔曰禮儀之廢久矣乃今</hi>
<hi>復講肄舊典賜太常絹百匹丞博士及學生牛酒</hi>
洒掃孔墓<hi>増宋書文帝紀元嘉十九年十二月詔尼父徳表生民功被百代而墳塋荒蕪荆棘弗剪</hi>
<hi>可蠲墓側數戸以掌洒掃魯郡上民孔景等五戸居近孔子墓側蠲其課役供給洒掃并種松柏六百株</hi>
奏新厯<hi>増宋書百官志太史令一人丞一人掌三辰時日祥瑞妖災歳終則奏新厯</hi>
策試胄子<hi>増梁書武帝紀天監九年十二月輿駕幸國子學策試胄子賜訓授之司各有差</hi>
<pb n="KR2j0002_WYG_020-38a"/>
立士林館<hi>増南史梁武帝紀大同七年十二月於宫城西立士林館延集學者</hi>
年終放囚<hi>増南史謝方明傳加晉陵太守復為驃騎長史南郡相嘗年終江陵縣獄囚事無輕重悉</hi>
<hi>放歸家使過正三日還到罪重者二十餘人綱紀以下莫不疑懼時晉陵郡送故主簿𢎞季咸徐夀之並隨在</hi>
<hi>西固諫方明不納一時遣之囚及父兄並驚喜涕泣以為就死無恨至期有重罪一人醉不能歸鄉村責譲率</hi>
<hi>領將送竟無逃者遠近歎服焉</hi>
衆文經<hi>増北史魏道武帝紀天興四年冬十二月集博士儒生比衆經文字義𩔖相從凡四萬餘字號</hi>
<hi>曰衆文經</hi>
求舜後<hi>増北史魏孝文帝紀延興元年十二月詔求舜後獲東萊人媯苟之復其家畢世以彰盛徳之</hi>
<pb n="KR2j0002_WYG_020-38b"/>
<hi>不朽</hi>
制陣法<hi>増魏書髙帝紀和平三年十二月乙卯制戰陣之法十有餘條因大儺耀兵有飛龍騰虵魚麗</hi>
<hi>之變以示威武舊唐書職官志凡兵馬在府每歳季冬折衝都尉率五教之屬以教其軍陣戰鬬之法也具在</hi>
<hi>教習簿籍</hi>
置諫院印<hi>増舊唐書文宗紀太和九年十二月辛卯置諫院印諫院舊無印有章疏各於本司請印</hi>
<hi>人多知之至是特敕置印兼詔諫臣論事有關機密别以狀列之</hi>
蜡祭百神<hi>増舊唐書禮儀志季冬寅日蜡祭百神於南郊大明夜明用犢二神農氏伊耆氏各用少</hi>
<hi>牢一后稷及五方十二次五官五方田畯五嶽四鎮四瀆以下方别各用少牢一當方不熟者則闕之</hi>
<pb n="KR2j0002_WYG_020-39a"/>
正齒位<hi>増唐書禮樂志季冬之月正齒位則縣令為主人鄉之老人年六十以上有徳望者一人為賔</hi>
<hi>次一人為介又其次為三賔又其次為衆賔年六十者三豆七十者四豆八十者五豆九十者及主人皆六豆</hi>
<hi>賔主燕飲則司正北面請賔坐賔主各就席立司正適篚跪取觶興實之進立於楹間北面乃揚觶而戒之以</hi>
<hi>忠孝之本賔主以下皆再拜司正跪奠觶再拜跪取觶飲卒觶興賔主以下皆坐司正適篚跪奠觶興降復位</hi>
<hi>乃行無算爵其大抵皆如鄉飲酒禮</hi>
立石九經<hi>増唐㑹要太和七年十二月敕於國子監講論堂兩廊創立石九經并孝經論語爾雅共</hi>
<hi>一百五十九卷字樣四十九卷</hi>
螭頭記言事<hi>増唐㑹要太和九年十二月敕宜令起居郎起居舍人凖故事入閤日賫紙筆于螭</hi>
<pb n="KR2j0002_WYG_020-39b"/>
<hi>頭下記言記事</hi>
定太學生額<hi>増燕翼詒謀録元豐二年十二月乙巳神宗命畢仲衍蔡京范鍾張璪詳定於太學</hi>
<hi>創八十齋三十人為額通計二千四百人内上舍生百人内舍生三百人外舍生二千人</hi>
賜臘藥<hi>増乾淳歳時記臘月賜宰執親王三衙從官内侍省官并外閫前宰執等臘藥係和劑局方造</hi>
<hi>進及御藥院特㫖製造銀合各一百兩以至五十兩三十兩各有差</hi>
文苑英華成<hi>増宋㑹要太平興國七年帝以諸家文集其數至繁各擅所長榛蕪相間乃命翰林</hi>
<hi>學士承㫖李昉閲前代文章撮其精要以𩔖分之為千卷目録五十卷雍熙三年十二月壬寅書成號曰文苑</hi>
<hi>英華</hi>
<pb n="KR2j0002_WYG_020-40a"/>
建糊名法<hi>増玉海景徳四年十二月禮部侍郎周起患貢舉不公因建糊名法</hi>
祈雪<hi>増玉海天聖四年十二月壬午幸玉清昭應宫開寳寺景靈宫祈雪故事車駕還必作樂前導上精</hi>
<hi>意以禱命毋作樂既雪輔臣皆賀上喜曰力田之民自今有望矣</hi>
獻皇極箴<hi>増玉海治平元年十二月庚子知制誥祖無擇獻皇極箴英宗善其言詔褒荅之</hi>
資治通鑑成<hi>増玉海元豐七年十二月戊辰資治通鑑書成二百九十四卷上起戰國下終五代</hi>
<hi>凡一千三百六十二年又畧舉事目年經國緯為目録三十卷參考羣書評其同異俾歸一塗為考異三十卷</hi>
<hi>合三百五十四卷詔書奬諭賜銀帛衣帶鞍馬上諭輔臣曰前代未嘗有此書過荀恱漢紀遠矣</hi>
封長白山<hi>増金史禮志長白山大定十二年有司言長白山在興王之地禮合尊崇議封爵建廟宇</hi>
<pb n="KR2j0002_WYG_020-40b"/>
<hi>十二月禮部太常學士院奏奉敕㫖封興國靈應王即其山北地建廟宇</hi>
　　民用<lb/>
衣褐卒歳<hi>原詩無衣無褐何以卒歳疏言此二陽之月大寒之時無衣無褐不可終歳</hi>
擊菒除田<hi>増國語及寒擊菒除田以待時耕註菒稾同寒謂季冬大寒之時也</hi>
迎新年<hi>増荆楚歳時記歳暮家家具肴䔩詣宿歳之位以迎新年相聚酣飲</hi>
餽歳<hi>増風土記蜀之風俗晩歳相與餽問謂之餽歳蘇軾餽歳詩農功各已收歳事得相佐為歡恐無及</hi>
<hi>假物不論貨山川隨出産貧富稱小大寘盤巨鯉横發籠雙兔卧富人事華靡綵繡光翻座貧者愧不能微摯</hi>
<hi>出舂磨官居故人少里巷佳節過亦欲舉鄉風獨唱無人和</hi>
<pb n="KR2j0002_WYG_020-41a"/>
别歳<hi>増風土記蜀之風俗晚歳酒食相邀為别歳蘇軾别歳詩故人適千里臨别尚遲遲人行猶可復歳</hi>
<hi>行那可追問歳安所之遠在天一涯已逐東流水赴海歸無時東隣酒初熟西舍彘亦肥且為一日歡慰此窮</hi>
<hi>年悲勿嗟舊歳别行與新歳辭去去勿回顧還君老與衰</hi>
奥肉<hi>増齊民要術作奥肉法先養宿豬令肥臘月中殺之□訖以火燒之令黄用煖水梳洗之削刮令浄</hi>
<hi>刳去五臟豬肪煼取脂肉臠方五六寸作令皮肉相兼著水令相淹漬於釜中煼之肉熟水氣盡更以向所煼</hi>
<hi>肪膏煑肉大率脂二升酒三升鹽三升令脂渡没肉緩水煑半曰許乃佳漉出甕中餘膏仍瀉肉甕中令相淹</hi>
<hi>漬食時水煑令熟而調和之如常肉法尤宜新韭新韭爛拌亦中炙噉其二歳豬肉未堅爛壊不任作也</hi>
苞肉<hi>増齊民要術苞肉法十二月中殺豬經宿汁盡浥浥時割作棒炙形茅菅中苞之無菅茅稻稈亦得</hi>
<pb n="KR2j0002_WYG_020-41b"/>
<hi>用厚泥封勿令裂裂復上泥懸著屋外北隂中得至七八月如新殺肉</hi>
苕草<hi>増齊民要術苕草色青黄紫華十二月稻下種之蔓延殷盛可以美田葉可食</hi>
魚醬<hi>増齊民要術作魚醬法去鱗浄洗拭令乾如膾法披破縷切之去骨大率成魚一斗用黄衣三升白</hi>
<hi>鹽二斤乾薑一升橘皮一合和令調均内甕子中泥密封日曝熟以好酒觧之作魚醬肉醤皆以十二月作之</hi>
<hi>則經夏無蟲</hi>
雞頭合藥<hi>原齊民要術十二月東門磔白雞頭可以合法藥</hi>
懸豬羊耳<hi>增齊民要術懸臘月豬羊耳著堂梁上大富</hi>
甜肥脯<hi>增齊民要術作甜肥脯法臘月取麞鹿肉片厚薄如手掌直隂乾下著鹽脆如凌雪也</hi>
<pb n="KR2j0002_WYG_020-42a"/>
五味脯<hi>增齊民要術五味脯法臘月初作用鵝鴈雞鴨鶬鳵鳧雉兔䳺鶉生魚皆得作乃浄治去腥竅</hi>
<hi>及翠上脂瓶全浸勿四破别煑牛羊骨肉取汁浸豉和調二同五味脯法浸四五日嘗味徹便出置箔上隂乾</hi>
<hi>火炙熟槌亦名瘃腊亦名瘃魚腊</hi>
□脯<hi>增齊民要術作□脯法臘月初作任為五味脯者皆中作唯魚不中耳白湯熟煑掠去浮沫欲去釜</hi>
<hi>時尤須急火急則易燥置箔上隂乾之甜脆殊常</hi>
培樹<hi>増種樹書木自南而北多枯寒而不枯只於臘月去根傍土麥穰厚覆之燃火深培如故則不一二</hi>
<hi>年皆結實</hi>
斑皮竹笋<hi>増北戸録湘源縣十二月食斑皮竹笋諸笋無以及之</hi>
<pb n="KR2j0002_WYG_020-42b"/>
黑太陽<hi>増清異録黑太陽法出自韋郇公用精炭搗治作末研米煎粥搜和得所豫辦圓鐵範滿内炭</hi>
<hi>末運鐵鎚實擊五七十下出範隂乾盛寒爐中熾數枚烘燃徹夜晋人獸炭豈此𩔖耶</hi>
土栗<hi>増山家清供芋名土芝小者煨乾入甕候寒月用稻草盫熟色香如栗名土栗雅宜山舍擁爐之夜</hi>
<hi>供</hi>
酒蟹<hi>增蟹譜酒蟹須十二月間作於酒甕間撇清酒不得近糟和鹽浸蟹一宿却取出於厴中去其糞穢</hi>
<hi>重實椒鹽訖疊浄器中取前所浸鹽酒更入少新撇者同煎一沸以别器盛之隔宿候冷傾蟹中須令滿</hi>
斫楮皮<hi>増經世民事録榖楮宜澗谷間種之三年可斫取皮以抄紙甚得濟用斫法十二月為上</hi>
迎陽種竹<hi>増山家清事種竹法迎陽則取季冬順土氣則取雨時</hi>
<pb n="KR2j0002_WYG_020-43a"/>
老酒<hi>増桂海酒志老酒以麥麴醸酒密封藏之可數年士人家尤貴重每歳臘中家家造鮓使可為卒歳</hi>
<hi>計有貴客則設老酒冬鮓以示勤婚娶亦以老酒為厚禮本草綱目老酒臘月醸造者可經數十年不壊</hi>
冬舂米<hi>原范成大冬舂行序臘日舂米為一歳計多聚杵臼盡臘中畢事藏之土瓦倉中經年不壊謂</hi>
<hi>之冬舂米詩臘中儲蓄百事利第一先舂年計米羣呼歩碓滿門庭運杵成風雷動地篩匀箕健無粞糠百斛</hi>
<hi>只費三日忙齊頭圓潔箭子長隔籮耀日雪生光土倉瓦龕分蓋藏不蠧不腐常新香去年薄收飯不足今年</hi>
<hi>頓頓炊白玉春耕有種夏有糧接到明年秋刈熟鄰叟来觀還歎嗟貧人一飽不可賖官租私債紛如麻有米</hi>
<hi>冬舂能幾家</hi>
膃肭臍<hi>增圖經本草膃肭獸舊説似狐長尾今滄州所圖乃是魚𩔖而豕首兩足其臍紅紫色上有紫</hi>
<pb n="KR2j0002_WYG_020-43b"/>
<hi>斑㸃醫家多用之異魚圖云試其臍於臘月衝風處置盂水浸之不凍者為真</hi>
兔腦催生<hi>原本草綱目催生用臘月兔腦髓一箇攤紙上夾匀隂乾剪作符子於面上書生字一箇</hi>
<hi>候母痛極時用釵股夾定燈上燒灰煎丁香酒調下</hi>
治聾方<hi>増本草綱目治久聾臘月取䑕膽二枚熊膽一分水和旋取緑豆大滴耳中</hi>
狐目<hi>増本草綱目狐目治破傷風臘月收取狐目隂乾臨時用二目一副炭火微燒存性研末無灰酒服</hi>
<hi>之</hi>
臘雪水<hi>原本草綱目臘雪密封隂處數十年亦不壊用水浸五榖種則耐旱不生蟲</hi>
食蒸餅<hi>原瑣碎録臘月晨起以蒸餅捲猪脂食之終歳不生瘡疥</hi>
<pb n="KR2j0002_WYG_020-44a"/>
造門日<hi>原居家宜忌十二月癸丑日造門盜賊不能進</hi>
作蠶蓐<hi>増務本新書臘月刈茅草作蠶蓐則宜蠶</hi>
梅花茶<hi>原多能鄙事收梅花㸃茶法臘月梅將開時清旦摘半開花頭帶蔕置瓶内每一兩重用炒鹽</hi>
<hi>一兩灑之不可用手觸壊以厚紙數重密封置隂處次年取時先置蜜於盞内然後取花二三朶滚湯一泡花</hi>
<hi>頭自開香美</hi>
鯖魚膽<hi>增居家必用治喉閉方鯖魚膽一枚臘月收入白礬末少許懸西北屋簷下隂乾為末備急用</hi>
<hi>蘆筒吹入咽喉立瘥</hi>
趙孟頫十二月耕詩<hi>増一日不力作一日食不足慘淡歳云莫風雪入破屋老農氣力衰</hi>
<pb n="KR2j0002_WYG_020-44b"/>
<hi>傴僂腰背曲索綯民事急晝夜互相續飯牛欲牛肥茭藳亦預蓄蹇驢雖劣弱挽車致百斛農事極勞苦歳豈</hi>
<hi>恒稔熟能知稼穡艱天下自蒙福</hi>
趙孟頫十二月織詩<hi>増忽忽歳將盡人事可稍休寒風吹桑林日夕聲颼飀墻南地不凍</hi>
<hi>墾掘為坑溝砍桑埋其中明年芽早抽是月浴蠶種自古相𫝊流蠶出易脱殻絲纊亦倍收及時不努力知有</hi>
<hi>来嵗不手凍不足惜兾免號寒憂</hi>
　　物候<lb/>
鴈北鄉<hi>原禮鴈北鄉疏鴈北鄉有早有晩早者則此月北鄉晩者二月乃北鄉集説鴈北鄉則順陽而</hi>
<hi>復也</hi>
<pb n="KR2j0002_WYG_020-45a"/>
鵲始巢<hi>原禮鵲始巢疏鵲始巢者此據晚者若早者十一月始巢本草綱目鵲季冬始巢開戸背太歳</hi>
<hi>向太乙</hi>
雉雊雞乳<hi>原禮雉雊雞乳集説雉火畜也感於陽而後有聲雞木畜也麗於陽而後有形</hi>
征鳥厲疾<hi>原禮征鳥厲疾註征鳥題肩也齊人謂之擊征疏征鳥謂鷹隼之屬也謂為征鳥如征厲</hi>
<hi>嚴猛疾㨗速也時殺氣盛極故鷹隼之属取鳥㨗疾嚴猛也</hi>
鳴弋<hi>原夏小正十有二月鳴弋傳弋也者禽也先言鳴而後言弋者何也鳴而後知其弋也</hi>
隕麋角<hi>原夏小正隕麋角傳蓋陽氣旦睹也故記之也</hi>
草芽白<hi>増公羊傳王正月疏草物十二月萌芽始白</hi>
<pb n="KR2j0002_WYG_020-45b"/>
樹櫟<hi>原淮南子其樹櫟註櫟可以為車轂木不出火惟櫟為然亦應隂氣也</hi>
山茶<hi>増酉陽雜俎山茶葉似茶樹髙者丈餘花大盈寸色如緋十二月開</hi>
楷木<hi>増酉陽雜俎蜀楷木蜀中有木𩔖柞衆木榮時枯枿隆冬方萌芽布隂蜀人呼為楷木</hi>
梅花使<hi>増李之儀詞朱脣玉羽下蓬莱佳時近早梅自註朱脣玉羽湖湘間謂之倒挂子嶺南謂之梅</hi>
<hi>花使十二月半方出</hi>
白符芝<hi>増太平御覧仙人採芝圖白符芝高四五尺似梅常以大雪而華季冬而實</hi>
箭筍<hi>増筍譜箭筍十二月生㑹稽以東諸山絶多或叢生或蔓延可如筯大長三四寸</hi>
側金盞花<hi>増桂海花志側金盞花如小黄葵葉似槿歳暮開與梅同時</hi>
<pb n="KR2j0002_WYG_020-46a"/>
緑橘<hi>増橘録緑橘比他柑微小色紺碧可爱不待霜食之味已珍留之枝間色不盡變隆冬采之生意如</hi>
<hi>新</hi>
忍冬<hi>原政和本草忍冬味甘温主寒熱身腫乆服輕身長年益夀十二月采隂乾</hi>
木蘭皮<hi>原本草綱目木蘭生零陵山谷及太山皮似桂而厚十二月采皮隂乾</hi>
蠟梅<hi>増本草綱目蠟梅小樹叢枝尖葉凡三種以子種出不經接者臘月開小花而香淡名狗蠅梅經接</hi>
<hi>而花疎開時含口者名磬口梅花密而香濃色深黄如紫檀者名檀香梅</hi>
狼膏<hi>増本草綱目狼膏臘月煉浄收之周禮獸人冬獻狼取其膏聚也</hi>
水槿<hi>増農政全書水槿細葉小黄花又名水椐臘月斬其條而插之易成大木</hi>
<pb n="KR2j0002_WYG_020-46b"/>
瑒花<hi>増臨江府志江西有一種小白花玉潔而幽香土人以為瑒花新喻縣東三十里有瑒岡多此花也</hi>
<hi>俗名水仙又名金盞銀臺殘冬始放</hi>
　　占驗<lb/>
愆候<hi>原禮季冬行秋令則白露早降介蟲為妖四鄙入保註戌之氣乘之也又行春令則胎夭多傷國多</hi>
<hi>固疾命之曰逆註辰之氣乘之也又行夏令則水潦敗國時雪不降冰凍消釋註未之氣乘之也</hi>
天皓<hi>増史記天官書赤奮若歳歳隂在丑星居寅以十二月與尾箕晨出曰天皓黫然黑色甚明其失次</hi>
<hi>有應見参</hi>
除夜風占<hi>増紀歴撮要除夜東北風五禾大熟</hi>
<pb n="KR2j0002_WYG_020-47a"/>
冰占<hi>増紀歴撮要冰結後水落主来年旱冰結後水漲名上水水主水若緊厚来年大水</hi>
雪等伴<hi>増田家五行十二月下雪而不消名曰等伴主再有雪乆經日照而不消亦是来年多水之兆</hi>
赤豆粥<hi>増田家雜占臘月二十五夜赤豆粥鑊滚則三年大𤼵</hi>
火色占<hi>原陶朱公書念四夜黄昏時候鄉人束稻草於竿㸃火在田間行走名曰照田蠶看火色卜水</hi>
<hi>旱色白主水色赤主旱猛烈年豐葳㽔歳歉取北風為上又除夜燒盆爆竹與照田蠶看火色同是夜取安静</hi>
<hi>為吉</hi>
臘前三白<hi>原陶朱公書臘前得兩三番雪謂之臘前三白諺云若要麥見三白</hi>
立春占<hi>原陶朱公書立春在殘年主冬暖諺云兩春合一冬無被暖烘烘</hi>
<pb n="KR2j0002_WYG_020-47b"/>
朔日占<hi>原通考十二月朔日值大寒主有虎出為災值小寒主有祥瑞東風半日不止主六畜大災風</hi>
<hi>雨主春旱</hi>
霧雨占<hi>原陶朱公書臘月有霧露無水做酒醋通考月内有霧亦主来年有水有冷雨暴作主来年六</hi>
<hi>月七月内横水</hi>
北斗占<hi>原通考常以歳除夜五更視北斗占五榖善惡其星所主明則成熟暗則有損貪狼主蕎麥巨</hi>
<hi>門主粟禄存主黍文昌主芝蔴亷貞主麥武曲主粳糯破軍主赤豆輔星主大豆</hi>
栁眼青<hi>原雜占臘月栁眼青主来年夏秋米賤</hi>
雷占<hi>原雜占臘月雷鳴雪裏主隂雨百日又月内雷主来年旱澇愆期</hi>
<pb n="KR2j0002_WYG_020-48a"/>
　　雜紀<lb/>
松柏貞茂<hi>原荀子松柏經隆冬而不凋䝉霜雪而不變可謂得其貞矣増風俗通大寒既至霜雪既</hi>
<hi>降吾是以知松柏之茂也</hi>
靈鼓化蛇<hi>増穆天子𫝊季冬甲戌天子東遊飲於留祈射於麗虎讀書於菞丘□獻酒於天子乃奏</hi>
<hi>廣樂天子遺其靈鼓乃化為黄蛇</hi>
赤光照室<hi>原後漢書光武帝紀皇考南頓君初為濟陽令以建平元年十二月甲子夜生光武於縣</hi>
<hi>舍有赤光照室中欽異焉使卜者王長占之長辟左右曰此兆吉不可言</hi>
迎鼓<hi>増後漢書東夷傳夫餘國以臘月祭天大㑹連日飲食歌舞名曰迎鼓是時斷刑獄解囚徒</hi>
<pb n="KR2j0002_WYG_020-48b"/>
十二月音<hi>増白虎通匏之為言施也在十二月萬物始施而勞風俗通管漆竹長一尺六孔十二月</hi>
<hi>之音也物貫地而芽故謂之管</hi>
仲都忍寒<hi>増桓譚新論元帝時漢中遇道人王仲都能忍寒乃於盛寒日令袒衣載以駟馬於昆明</hi>
<hi>池上遶水而走御者厚衣狐裘甚寒而仲都獨無憂也</hi>
大寒冰舟<hi>増吳録魏文帝至廣陵臨江觀兵兵有十餘萬旌旗彌數百里權嚴設固守時大寒冰舟</hi>
<hi>不得入江帝見波濤洶湧歎曰嗟乎固天所以隔南北也遂歸</hi>
叩凌得魚<hi>増晉書王延傳延繼母卜氏嘗盛冬思生魚𠡠延求而不獲杖之流血延尋汾叩凌而哭</hi>
<hi>忽有一魚長五尺踊出水上延取以進母卜氏食之積日不盡於是心悟撫延如已生</hi>
<pb n="KR2j0002_WYG_020-49a"/>
禁水不冰<hi>増抱朴子左慈以氣禁水著中庭露之大寒不冰</hi>
藏彄<hi>原荆楚歳時記歳前為藏彄之戲註按周處風土記曰醇以吿蜡竭恭敬於明祀乃有藏彄臘日之</hi>
<hi>後叟嫗各隨其儕為藏彄分二曹以校勝負彄字藝經庾闡作鉤字増庾闡藏鉤賦序予以臘後命中外以行</hi>
<hi>鉤為戲矣酉陽雜俎舊言藏鉤起於鉤弋蓋依辛氏三秦記云漢武鉤弋夫人手拳時人效之目為藏鉤也衆</hi>
<hi>人分曹手藏物探取之又令藏鉤剩一人則来徃於兩朋謂之餓鴟</hi>
著𥜗煗<hi>原世説韓康伯數歳家酷貧至大寒止得襦母殷夫人自成之令康伯捉熨斗謂康伯曰且著</hi>
<hi>襦尋作複㡓兒云已足不須複㡓也母問其故荅曰火在熨斗中而柄熱今既著𥜗下亦當煗故不須耳母甚</hi>
<hi>異之知為國器</hi>
<pb n="KR2j0002_WYG_020-49b"/>
榖門<hi>増李尤榖城門銘榖門北中位當於丑太隂主刑殺伐為首</hi>
辟寒香<hi>増述異記辟寒香丹丹國所出漢武時入貢每至大寒於室焚之暖氣翕然自外而入人皆減</hi>
<hi>衣</hi>
得蓍龜<hi>増魏書靈徴志髙祖延興元年十二月徐州竹邑戍士邢徳於彭城南一百二十里得蓍一株</hi>
<hi>四十九枝下掘得大龜獻之詔曰龜蓍與經文相合所謂靈物也徳可賜爵五等</hi>
獻蒼烏<hi>増魏書靈徴志世宗景明二年十二月南青州獻蒼烏君修行孝慈萬姓不好殺生則至</hi>
禁畜鷙鳥<hi>増魏書釋老志延興三年十二月顯祖因田鷹獲鴛鴦一其偶悲鳴上下不去帝乃惕然</hi>
<hi>問左右曰此飛鳴者為雌為雄左右對曰臣以為雌帝曰何以知對曰陽性剛隂性柔以剛柔推之必是雌矣</hi>
<pb n="KR2j0002_WYG_020-50a"/>
<hi>帝乃慨然而歎曰雖人鳥事别至於資識性情竟何異哉於是下詔禁斷鷙鳥不得畜焉</hi>
跣行冰上<hi>増北史李順興𫝊李順興年十餘乍愚乍智時莫識之其言未来事時有中者盛冬單布</hi>
<hi>衣跣行冰上及入洗浴畧不患寒</hi>
不服綿絮<hi>増北史徐則傳則入天台山因絶粒養性所資惟松水而已雖隆冬沍寒不服綿絮</hi>
繫白象樹<hi>増酉陽雜俎乾陀國頭河岸有繫白象樹花葉似棗季冬方熟相傳此樹滅佛法亦滅</hi>
祝河得詔<hi>増酉陽雜俎李彦佐在滄景太和九年有詔詔浮陽兵北渡黄河時冬十二月至濟南郡</hi>
<hi>使擊冰延舟冰觸舟舟覆詔失李公驚懼不寝食六日鬢髮暴白乃令津吏不得詔盡死吏懼且請公一祝沉</hi>
<hi>浮於河吏憑公誠明以死索之李公乃令具爵酒言祝傳語詰河伯其㫖曰明天子在上川瀆山岳祝史咸秩</hi>
<pb n="KR2j0002_WYG_020-50b"/>
<hi>予境之内祀未嘗匱爾河伯洎鱗之長當衛天子詔何反溺之予或不獲予齋吿於天天將謫爾吏酹冰辭已</hi>
<hi>忽有聲如震河冰中斷可三十丈吏知李公精誠已逹乃沉鉤索之一釣而出封角如舊惟篆印微濕耳</hi>
暖香<hi>原雲仙雜記寳雲溪有僧舍盛冬若客至則燃薪火暖香一炷滿室如春人歸更取餘燼</hi>
獻河清頌<hi>増宋史真宗紀大中祥符三年十二月陜州黄河再清庚戌集賢校理晏殊獻河清頌</hi>
嗔拳笑面<hi>原事物紀原江淮之俗每作諸戲必先設嗔拳笑面有諸行戲時嘗在故臘之末</hi>
觀書賜宴<hi>増宋史禮志嘉祐七年十二月特召兩府近臣三司副使臺諫官皇子宗室駙馬都尉管</hi>
<hi>軍臣僚至龍圖天章閣觀三聖御書及寳文閣為飛白分賜下逮館閣官製觀書詩賜韓琦以下和進遂宴羣</hi>
<hi>玉殿傳詔學士王珪撰詩序刋石於閣數日再㑹天章閣觀三朝瑞物復宴羣玉殿酒行上曰天下乆無事今</hi>
<pb n="KR2j0002_WYG_020-51a"/>
<hi>日之樂與卿等共之宜盡醉勿復辭因召韓琦至御搨前别賜一大巵出禁中名花金盤貯香藥令各持歸莫</hi>
<hi>不霑醉至暮而罷</hi>
賜貂裘帽<hi>増宋史王全斌傳全斌之入蜀也適属冬暮京城大雪太祖設氊帷於講武殿衣紫貂裘</hi>
<hi>帽以視事忽謂左右曰我被服若此體尚覺寒念西征將衝犯霜雪何以堪處即解裘帽遣中黄門馳賜全斌</hi>
<hi>仍諭諸將以不徧及也全斌拜賜感泣</hi>
碧金僊<hi>増清異録有刁蕭者携一鏡色碧體瑩背有字曰碧金僊大中元年十二月銅坊長老白九峰</hi>
<hi>造予以俸粒五石換之置於文瑞堂呼為銅此君</hi>
蟄不修葺<hi>増厚徳録曹彬所居堂室弊壊子弟請加修葺公曰時方大冬墻壁瓦石之間百蟲所蟄</hi>
<pb n="KR2j0002_WYG_020-51b"/>
<hi>不可傷其生其仁心愛物蓋如此</hi>
打耗<hi>増演繁露湖州土俗歳十二月人家多設鼓而亂撾之晝夜不停至来年正月半乃止問其所本無</hi>
<hi>能知者但相傳云此名打耗打耗云者言驚去鬼祟也</hi>
太平御覽<hi>増實録太平興國八年十二月庚子太平總𩔖書成凡五十四門詔曰史館新纂太平總</hi>
<hi>𩔖一千卷包括羣書指掌千古頗資乙夜之覽何止名山之藏用錫嘉稱以傳来裔可改名太平御覽</hi>
大小寒<hi>増桯史韓平原在慶元初其弟仰胄為知閤門事頗與密議時人謂之大小韓求㨗徑者争趨</hi>
<hi>之一日内燕優人有為衣冠到選者自敘履歴材藝應得美官而留滯銓曹方徘徊浩歎又為日者弊帽持扇</hi>
<hi>過其旁遂邀使談庚甲日者曰君命甚髙但於五星局中財帛宫若有所礙目下若欲亨逹先見小寒更望成</hi>
<pb n="KR2j0002_WYG_020-52a"/>
<hi>事必見大寒可也優蓋以寒為韓侍燕者皆縮頸匿笑</hi>
太平瑞木<hi>増玉海慶厯三年十二月澧州獻瑞木有文曰太平之道詔送史館劉敞作頌曰上天之</hi>
<hi>載兮無臭無聲眷我聖徳兮吿以太平非筆非墨兮自然而成</hi>
書賜石湖字<hi>増玉海淳熙十五年十二月辛夘書石湖二字賜范成大成大跋云天縱聖能游藝</hi>
<hi>超絶典則高古為伏羲畫體勢竒逸如神禹碑</hi>
萬魚燈<hi>増遼史聖宗紀統和元年十二月甲辰是夕然萬魚燈於雙溪</hi>
千齡節<hi>増遼史聖宗紀統和元年十二月戊申千齡節祭日月禮畢百僚稱賀</hi>
大玉海<hi>増元史世祖紀至元二年十二月己丑瀆山大玉海成勅置廣寒殿輟耕録萬歳山在太液池</hi>
<pb n="KR2j0002_WYG_020-52b"/>
<hi>之陽廣寒殿在山頂中有小玉殿前架黒玉酒瓮一玉有白章隨其形刻為魚獸出没於波濤之状其大可貯</hi>
<hi>酒三十餘石</hi>
射草狗<hi>増元史祭祀志每歳十二月下旬擇日於西鎮國寺内墻下灑掃平地束稈草為人形一為狗</hi>
<hi>一雜色剪綵叚為之腸胃選逹官世家之貴重者交射之射至糜爛以羊酒祭之祭畢帝后及太子嬪妃併射</hi>
<hi>者各解所服衣俾䝉古巫覡祝讃之祝讃畢遂以與之名曰脱災國俗謂之射草狗</hi>
辟蚤虱<hi>原山居四要自入臘遇上水日勿令人見以少水灑薦席毯褥辟狗蚤壁虱</hi>
猪脂懸厠<hi>原居家宜忌十二月取猪脂四兩懸於厠中入夏一家無蠅</hi>
揭蒲<hi>増名勝志洋縣臘節以蒲藻蓋鵝公石上江渚寒魚皆依之太守泛舟張樂揭取名曰揭蒲</hi>
<pb n="KR2j0002_WYG_020-53a"/>
　鐵笛亭<hi>増名勝志隱屏峰在武夷五曲溪之北有羅侯洞洞背即鐵笛亭故址亭為李陶真人剙真人</hi>
　<hi>以宋熙豐間至武夷出祠牒乃唐開元時所給真人好吹鐵笛每遇節臘衆道人各於雲房招飲皆赴諸房笛</hi>
　<hi>聲同時並作一日别衆留詩云毛竹森森自剪裁試吹一曲下瑤臺當途不遇知音聼拂䄂白雲歸去来遂吹</hi>
　<hi>鐵笛隱隱而去</hi>
　得金像<hi>増法苑珠林宋元嘉十五年羅順為平西府將戍十二月放鷹野澤見鷹雉俱落於時火燒野</hi>
　<hi>草惟有三尺許叢草不然遂披而覓鳥乃得金菩薩坐像工製殊巧遂收而供之</hi>
御製静坐讀書自喻<hi>并序</hi>
　朕在暢春園萬幾之暇季冬寒甚連日風雪静坐讀書<lb/>
<pb n="KR2j0002_WYG_020-53b"/>
　自限文韻偶成二十韻自喻朕原本無學不過經書成<lb/>
　語堆集成句卿等皆老學素望朕所深知其中韻脚不<lb/>
　當平仄不和典故不穩聨句不雅者即速改正或成一<lb/>
　篇亦未可知<lb/>
　壯年好血氣半老少知聞顧諟惟當謹銘盤不至宭勵<lb/>
　精勉圖治旰食盡民殷性理宗濓洛臨摹倣鵝羣煌煌<lb/>
　勞夢想濟濟詠南薰懸鐘是進徳止輦問停雲懐保編<lb/>
　氓苦惠鮮鰥寡熅留心刑服念鄙笑圖書焚優禮任舟<lb/>
<pb n="KR2j0002_WYG_020-54a"/>
楫憑軒尊典墳前星誡琢磨帝子識羣分外戚無矜勢<lb/>
諸王惜舊勲烽煙熄萬里瀚海畏三軍淮黄關國計漕<lb/>
運致憂勤土木毋輕動民情宜所欣志廣則寛裕神清<lb/>
息俗紛由来惡㫖酒自喻喜𤣥纁長歌詠白雪論賦小<lb/>
横汾幾暇講寥廓提籌算紫氛乾陽得復轉測景考斜<lb/>
曛有始無終歎為山一簣慬<lb/>
晉十二月折楊栁歌<hi>増天寒歳欲暮春秋及冬夏苦心停欲度折楊栁沈亂枕席間纒綿</hi>
<hi>不覺乆</hi>
<pb n="KR2j0002_WYG_020-54b"/>
陶潜癸卯十二月中作與從弟敬遠詩<hi>増寝跡衡門下邈與世相絶顧</hi>
<hi>盼莫誰知荆扉晝長閉淒淒歳暮風翳翳經夕雪傾耳無希聲在目皓已潔勁氣侵襟䄂簞瓢謝屢設蕭索空</hi>
<hi>宇中了無一可悦歴覧千載書時時見遺烈高操非所攀謬得固窮節平津苟不由棲遲詎為拙寄意一言外</hi>
<hi>兹契誰能别</hi>
李嶠十二月奉教作<hi>増玉燭年行盡銅史漏猶長池冷凝宵凍庭寒積曙霜蘭心未動色</hi>
<hi>梅館欲含芳裵回臨歳晚顧歩佇春光</hi>
李賀十二月樂詞<hi>増日脚淡光紅灑灑薄霜不銷桂枝下依稀和氣排冬嚴已就長日辭長</hi>
<hi>夜</hi>
<pb n="KR2j0002_WYG_020-55a"/>
　謝良輔憶長安十二時<hi>増憶長安臘月時温泉彩仗新移瑞氣遙迎鳯輦日光先暖龍</hi>
　<hi>池取酒蝦蟇陵下家家守歳𫝊巵</hi>
　白居易臘後歳前遇景詠意詩<hi>増海梅半白栁微黄凍水初融日欲長度臘都</hi>
　<hi>無苦霜霰迎春先有好風光郡中起晚聼衙鼓城上行慵倚女墻公事漸閑身且健使君殊未厭餘杭</hi>
　朱子殘臘詩<hi>増殘臘生春序愁霖逼歳昏小紅敷豔萼衆緑被陳根隂壑泉方注原田水欲渾農</hi>
　<hi>家向東作百事集柴門</hi>
　<lb/>
　<lb/>
<pb n="KR2j0002_WYG_020-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷二十<lb/>
</p>
<p>
</p>
  </div>
</body>
</text>
</TEI>
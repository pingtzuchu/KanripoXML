<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_021-1a"/>
　欽定四庫全書<lb/>
御定月令輯要卷二十一<lb/>
　　閏月令<lb/>
　　　天道<lb/>
　五嵗再閏<hi>原易五嵗再閏疏凡前閏後閏相去大略三十二月在五嵗之中故五嵗再閏説文餘分</hi>
　<hi>之月五嵗再閏從王在門中增容齋四筆十五夜為半月兩半月為一月三月為一時兩時為一行兩行為一</hi>
　<hi>年二年半為一雙此由閏故以閏月兼本月此謂月雙非閏雙也以五年再閏為閏雙</hi>
　歸餘於終<hi>原左傳先王之正時也履端於始舉正於中歸餘於終註歩厯之始以為術之端首朞之</hi>
<pb n="KR2j0002_WYG_021-1b"/>
　<hi>日三百六十有六日日月之行又有遲速而必分為十二月舉中氣以正月有餘日則歸之於終積而為閏故</hi>
　<hi>言歸餘於終</hi>
　非常月<hi>原公羊閏月不告月傳不告月者何不告朔也曷為不告朔天無是月也閏月矣何以謂之天</hi>
　<hi>無是月是月非常月也註所在無常故無政也</hi>
　積分成月<hi>原穀梁閏月不告月傳閏月者附月之餘日也積分而成於月者也註一嵗三百六十日</hi>
　<hi>餘六日又有小月六積五嵗得六十日而再閏積衆月之餘分以成此月</hi>
　斗指兩辰間<hi>原逸周書閏無中氣斗指兩辰之間增杜預長厯日行一度而月日行十三度十九</hi>
　<hi>分度之有畸日官當會集此之遲疾以考成晦朔錯綜以設閏月閏月無中氣而北斗邪指兩辰之間所以異</hi>
<pb n="KR2j0002_WYG_021-2a"/>
<hi>於他月也厯術斗星夜隨天左旋各指十二辰之位謂之斗建亦名月建閏月則指十二辰之間</hi>
朔不得中<hi>增漢書律歴志朔不得中是為閏月言隂陽雖交不得中不生後漢書律厯志四時推移</hi>
<hi>故置十二中以定月位有朔而無中者為閏月唐書厯志前朔後朔迭相推校盈朒之課據實為凖損不侵朒</hi>
<hi>益不過盈定朔日名與次朔同者大不同者小無中氣者為閏月朱子語𩔖中氣只在本月若趲得中氣在月</hi>
<hi>盡後月便當置閏</hi>
天度畢<hi>增内經常月之制建初立中閏月之紀無初無中縱厯有之皆他節氣也由斯推日成閏故令</hi>
<hi>天度畢焉</hi>
星見閏分<hi>增漢書律歴志以嵗閏乘嵗數是為星見閏分又推星見月以閏分乗定見以章嵗乗中</hi>
<pb n="KR2j0002_WYG_021-2b"/>
<hi>餘從之盈見月法得一并積中則積月也不盈者名曰月中餘以元月除積月餘名曰月元餘以章月除月元</hi>
<hi>餘則入章月數也以十二除之至有閏之嵗除十三入章三嵗一閏六嵗二閏九嵗三閏十一嵗四閏十四嵗</hi>
<hi>五閏十七嵗六閏十九嵗七閏不盈者數起於天正算外則星所見月也</hi>
推天正<hi>增漢書律歴志推天正以章月乗人統嵗數盈章嵗得一名曰積月不盈者名曰閏餘閏餘十</hi>
<hi>二以上嵗有閏求地正加積月一求人正加二</hi>
推閏餘<hi>增漢書律歴志推閏餘所在以十二乗閏餘加十得一盈章中數所得起冬至算外則中至終</hi>
<hi>閏盈中氣在朔若二日則前月閏也</hi>
周至<hi>增漢書律歴志周至五十七參閏法得周至</hi>
<pb n="KR2j0002_WYG_021-3a"/>
章中<hi>增漢書律歴志章中二百二十八以閏法乗嵗中得章中</hi>
統法<hi>增漢書律歴志統法千五百三十九以閏法乗日法得統法</hi>
月周<hi>增漢書律歴志月周二百五十四以章月加閏法得月周</hi>
終數為閏<hi>增漢書律歴志易曰天一地二天三地四天五地六天七地八天九地十天數五地數五</hi>
<hi>五位相得而各有合天數二十有五地數三十凡天地之數五十有五此所以成變化而行鬼神也并終數為</hi>
<hi>十九易窮則變故為閏法註天終數九地終數十窮終也言閏亦日之窮餘故取二終之數以為義又閏法十</hi>
<hi>九因為章嵗合天地終數得閏法</hi>
蔀首<hi>原漢書律歴志魯歴不正以閏餘一之嵗為蔀首註當以閏盡嵗為蔀首今失正未盡一嵗便以為</hi>
<pb n="KR2j0002_WYG_021-3b"/>
<hi>蔀首也</hi>
三年一閏<hi>增春秋元命苞三年一閏以起紀宋均註紀法也三年加以一閏以成嵗也後漢書張純</hi>
<hi>傳三年一閏天氣小備</hi>
閏七曰章<hi>增後漢書律厯志月分成閏閏七而盡其嵗十九名之曰章</hi>
陽之餘<hi>原白虎通月有閏餘何周天三百六十五度四分度之一嵗十二月日過十二度故三年一閏</hi>
<hi>五年再閏明隂不足陽有餘也故讖曰閏者陽之餘</hi>
補小月減日<hi>原獨斷閏月者所以補小月之減日以正嵗數故三年一閏五年再閏</hi>
益歸餘卦<hi>增舊唐書厯志綜中朔盈虛分累益歸餘之卦每其月閏衰註凡歸餘之卦五萬六千七</hi>
<pb n="KR2j0002_WYG_021-4a"/>
<hi>百六十以上其嵗有閏因考其閏衰滿卦限以上其月及合置閏或有進退皆以定朔將中氣裁焉</hi>
積嵗如月分數<hi>增唐書厯志麟徳厯有總法開元厯有通法故積嵗如月分之數而後閏餘皆</hi>
<hi>盡</hi>
朔退朔進<hi>増唐書厯志秦厯上元正月己巳朔晨初立春日月五星俱起營室五度蔀首日名皆直</hi>
<hi>四孟假朔退十五日則閏在正月前朔進十五日則閏在正月後是以十有二節皆在盈縮之中而晨昏宿度</hi>
<hi>隨之</hi>
朔不盡氣<hi>增正蒙閏餘生於朔不盡周天之氣朱子語𩔖周天之氣謂二十四氣也月有大小朔不</hi>
<hi>得盡此氣而一嵗日子足矣故置閏</hi>
<pb n="KR2j0002_WYG_021-4b"/>
閏餘閏差<hi>原皇極經世日以遲為進月以疾為退日月一會而加半日減半日是以為閏餘也日一</hi>
<hi>大運而進六日月一大運而退六日是以為閏差也</hi>
氣盈朔虛<hi>增蔡沉天説日與天㑹而多五日九百四十分日之二百三十五為氣盈月與日㑹而少</hi>
<hi>五日九百四十分日之五百九十二為朔虛合氣盈朔虛而閏生焉十有九嵗七閏氣朔分齊是為一章性理</hi>
<hi>大全氣則二十四氣自今年冬至至來年冬至前一日計三百六十五日二百三十五分是於三百六十日外</hi>
<hi>多五日二百三十五分者為氣盈朔則十二月朔自今年十一月初一至來年十一月初一前一日計三百五</hi>
<hi>十四日三百四十八分是於三百六十日内少五日五百九十二分者為朔虛合氣盈朔虛而閏生者一嵗閏</hi>
<hi>積氣朔之數計十日八百二十七分三嵗一閏積氣朔之數三箇十日八百二十七分計三十二日六百單一</hi>
<pb n="KR2j0002_WYG_021-5a"/>
<hi>分五嵗再閏積氣朔之數五箇十日八百二十七分計五十四日二百七十五分</hi>
三統為一元<hi>增沙隨程氏易解七閏為一章二十七章為一會三會為一統三統為一元元四千</hi>
<hi>六百十七嵗冬至甲子朔旦無餘分是謂天統千五百三十九嵗甲辰朔旦冬至無餘分是謂地統又千五百</hi>
<hi>三十九嵗甲申朔旦冬至無餘分是謂人統</hi>
補奇數<hi>增玉海天地之數惟奇則無窮置閏所以補奇數也</hi>
長厯紀閏疏數<hi>原齊東野語以杜征南長厯考春秋之月日雖甚精密而其置閏之法竊有疑</hi>
<hi>焉如隐公二年閏十二月五年七年亦皆閏十二月然猶是三嵗一閏五嵗再閏如莊公二十年置閏其後則</hi>
<hi>二十四年以至二十八年皆以四嵗一閏無乃失之疏乎僖公十二年閏至十七年方閏二十五年閏至三十</hi>
<pb n="KR2j0002_WYG_021-5b"/>
<hi>年方閏率以五嵗一閏何其愈疏乎如定公八年置閏其後則十年以至十二年十四年皆以二嵗一閏無乃</hi>
<hi>失之數乎閔之二年辛酉既閏矣僖之元年壬戌又閏僖之七年八年哀之十四年十五年皆以連嵗置閏何</hi>
<hi>其愈數乎至於襄之二十七年一嵗之間頓置兩閏蓋曰十一月辰在申司厯過也於是既覺其謬故前閏建</hi>
<hi>酉後閏建戌以應天正然前乎此者二十一年既有閏二十四年二十六年又有閏歴年凡六置閏者三何縁</hi>
<hi>至此失閏已再而頓置兩閏乎近則十餘月逺或二十餘年其疏數殆不可曉併著於此以叩識者</hi>
初章閏法<hi>增性理大全潛室陳氏曰古厯十九年為一章章有七閏入章三年閏九月六年閏六月</hi>
<hi>九年閏三月十一年閏十一月十四年閏八月十七年閏四月十九年閏十二月此據元首初章若於後漸積</hi>
<hi>餘分大率三十二月則置閏不必同初章</hi>
<pb n="KR2j0002_WYG_021-6a"/>
置閏之次<hi>增稗編一年二年三年第一閏當在此年八月置或進在七月或退在九月者間亦有之</hi>
<hi>四年五年六年第二閏當在此年五月置或進在四月或退在六月者亦有之七年八年九年間第三閏當在</hi>
<hi>此年二月置或進在正月或退在三月者間亦有之已上三閏皆是三年一閏十年十一年第四閏當在此年</hi>
<hi>十月置或進在九月或退在十一月者間亦有之此是五年再閏十二年十三年十四年第五閏當在此年六</hi>
<hi>月置或進在五月或退在七月者間亦有之十五年十六年十七年第六閏當在此年三月置或進在二月或</hi>
<hi>退在四月者間亦有之已上二閏皆是三年一閏十八年十九年第七閏當於此年十二月置或進在十一月</hi>
<hi>或退在明年正月者有之此是五年再閏右十九嵗七閏之次大約如此</hi>
<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>生于閏<hi>原西域星經月孛紫<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>羅㬋計都星家謂之/四餘計生於天尾羅生于天首孛生于月<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>
                    </hi>
<pb n="KR2j0002_WYG_021-6b"/>
<hi>生于閏蓋日月行道如兩環相交一處曰天首一處曰天尾天尾為計天首為羅月之行遲速有常度遲之處</hi>
<hi>即孛也<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>生于閏二十八年十閏而<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>行一周/<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>孛皆有度數無光象故與計羅同謂之四餘</hi>
定閏法<hi>原定月大小日辰閏法歌前九之年二月中今年元旦日辰同月大月小此為例次第推來理</hi>
<hi>自通四十七年前有閏閏前兩月是今逄</hi>
　　節序<lb/>
閏正中朔<hi>増周禮春官大史正嵗年註中朔曰嵗朔數曰年中朔大小不齊正之以閏疏中數曰嵗</hi>
<hi>朔數曰年者一年之内有二十四氣皆節氣在前中氣在後節氣一名朔氣朔氣在晦則後月閏中氣在朔則</hi>
<hi>前月閏節氣有入前月法中氣無入前月法中氣帀則為嵗朔氣帀則為年假令十二月中氣在晦則閏十二</hi>
<pb n="KR2j0002_WYG_021-7a"/>
<hi>月十六日得後正月立春節此即朔數曰年至後年正月一日得啓蟄中此中氣帀此即是中數曰嵗</hi>
小雪當閏<hi>增左傳文公元年閏三月非禮也漢書律歴志文公元年距辛亥朔旦冬至二十九嵗是</hi>
<hi>嵗閏餘十三正小雪閏當在十一月後而在三月故𫝊曰非禮也</hi>
閏九日<hi>原唐詩紀事景龍二年閏九月九日幸總持登浮圖李嶠等獻詩李嶠詩閏月開重九真遊下</hi>
<hi>大千花寒仍薦菊座晩更披蓮刹鳯囘雕輦幡虹間綵旃還将西梵曲助入南薰絃增李乂詩清蹕幸禪樓前</hi>
<hi>驅歴御溝還疑九日豫更想六年遊聖藻輝纓絡仙花綴冕旒所欣延億載寜止慶重秋劉憲詩重陽登閏序</hi>
<hi>上界叶時廵駐輦天花落開筵妓樂陳城端刹柱見雲表露盤新臨睨光輝滿飛文動睿神宋之問奉和聖製</hi>
<hi>閏九月九日登莊嚴總持二寺閣詩閏月再重陽仙輿歴寳坊帝歌雲稍白御酒菊猶黄風鐸喧行漏天花拂</hi>
<pb n="KR2j0002_WYG_021-7b"/>
<hi>舞行豫遊多景福梵宇日生光白居易閏九月九日獨飲詩黄花叢畔緑樽前猶有些些舊管絃偶遇閏秋重</hi>
<hi>九日東籬獨酌一陶然自從九月持齋戒不醉重陽十五年林光朝閏九月九日登越王臺詩閑陪小隊出山</hi>
<hi>椒為有呉歌雜楚謡縱道菊花如昨日要看湯餅作三朝千重嶺海供横槊一帶風烟聼採樵憑仗折衝如此</hi>
<hi>好不應東去更乘軺</hi>
小寒雲霠<hi>增宋史律歴志皇祐圭表小寒測景長一丈二尺四寸二年庚寅閏十一月十五日戊辰</hi>
<hi>雲霠不測</hi>
七閏在冬至前<hi>增宋史律歴志咸淳六年十一月三十日冬至至後為閏十一月既已頒厯浙</hi>
<hi>西安撫司凖備差遣臧元震言厯法以章法為重章法以章嵗為重蓋厯數起於冬至卦氣起於中孚十九年</hi>
<pb n="KR2j0002_WYG_021-8a"/>
<hi>謂之一章一章必置七閏必第七閏在冬至之前必章嵗至朔同日今算造官以閏月在十一月三十日冬至</hi>
<hi>之後則此一章止有六閏厯法之差莫甚於此</hi>
冬至後積分置閏<hi>增宋史律歴志天正冬至乃厯之始心自冬至後積三年餘分而後可以</hi>
<hi>置第一閏</hi>
閏嵗戌臘<hi>增西溪叢語國朝用漢臘蓋冬至後第三戌火墓日也是為臘己酉年閏八月冬至後第</hi>
<hi>三戌乃在十一月末太史局著厯遂以十一月第三戌為臘識者云古法遇如此閏嵗即以第四戌為臘臘不</hi>
<hi>可在十一月也</hi>
閏七日<hi>増王灣閏月七日織女詩耿耿曙河㣲神仙此會稀今年七月閏應得兩囘歸李商隐壬申閏</hi>
<pb n="KR2j0002_WYG_021-8b"/>
<hi>秋題贈烏鵲詩繞樹無依月正高鄴城新淚濺雲𫀆幾年始得逄秋閏兩度填河莫告勞</hi>
閏中秋<hi>增黄滔閏八月詩無人不愛今年閏月看中秋兩度圓唯恐雨師風伯意至時還奪上樓天呉</hi>
<hi>文英閏中秋詞丹桂花開第二番東籬展却宴期寛人間寳鏡離仍合海上仙槎去復還  分不盡半涼天可</hi>
<hi>憐閑剰此嬋娟素娥未隔三秋夢贏得今宵又倚闌</hi>
閏元宵<hi>增呉禮之閏元宵詞銀蟾光彩喜稔嵗閏正元宵還再樂事難并佳時罕遇依舊試燈何礙花</hi>
<hi>市又移星漢蓮炬重芳人海盡勾引徧嬉遊寳馬香車喧隘  晴快天意教人月更圓償足風流債媚柳烟濃</hi>
<hi>夭桃紅小景物迴然堪愛巷陌笑聲不斷襟䄂餘香仍在待歸也便相期明日蹋青挑菜張炎閏元宵詞向人</hi>
<hi>圓月轉分明簫鼓又逄迎風吹不定蛾兒閙繞玉梅猶戀香心報道依然放夜何妨欵曲行春  錦燈重見麗</hi>
<pb n="KR2j0002_WYG_021-9a"/>
<hi>繁星水影動梨雲今朝準擬花前醉奈今宵别是光隂簾底聽人笑語莫教遲了梅青</hi>
閏重三<hi>增張雨閏三月三日北山看花詩應笑黄楊厄閏時後三仍復負芳期老無劉几簪花分閑有</hi>
<hi>陶潛止酒詩榖雨林中先紫筍鬱岡山口足黄鸝韓湘自倩奴星去䄂得瑶臺第一枝</hi>
元宵驚蟄<hi>原李夢陽詩春色閏冬後元宵驚蟄邊輭塵欺月散繁火奪星懸</hi>
　　月次<lb/>
閏正月<lb/>
遣使賑賜<hi>增宋書明帝紀泰始三年閏正月庚午大雨雪遣使廵行賑賜</hi>
移上元節<hi>增宋史禮志政和六年正月七日御筆今嵗閏餘候晩猶未春和晷短氣寒於宴集無舒</hi>
<pb n="KR2j0002_WYG_021-9b"/>
<hi>緩之樂上元節移於閏正月十四日為始</hi>
修治石岸<hi>增宋史河渠志政和六年閏正月知杭州李偃言湯村巖門白石等處並錢塘江通大海</hi>
<hi>日受兩潮漸致侵囓乞依六和寺岸用石砌疊乃命劉既濟修治</hi>
造明堂鐘磬<hi>增玉海政和六年閏正月十二日大晟府言神宗命儒臣肇造玉磬藏之樂府久不</hi>
<hi>施用宜畧加磨礱俾與律合并造金鐘專用於明堂以薦在天之神從之</hi>
御製蘇軾集贊<hi>增玉海乾道元年閏正月御製蘇軾集贊曰手抉雲漢斡造化機氣高天下乃</hi>
<hi>克為之猗嗟若人冠冕百代忠言讜論不顧身害敬想高風恨不同時掩卷三歎播以聲詩選徳殿書賜蘇嶠</hi>
進四經解<hi>增玉海乾道九年閏正月二十三日敷文直學士胡銓言聖訓令臣進所解諸經今先繕</hi>
<pb n="KR2j0002_WYG_021-10a"/>
<hi>寫周易周禮禮記春秋四經解詔令投進</hi>
曾鞏閏正月十一日呂殿丞寄新茶詩<hi>増徧得朝陽借力催千金一銙</hi>
<hi>過溪來曽坑貢後春猶早海上先嘗第一桮</hi>
閏二月<lb/>
獻白兔<hi>增宋書符瑞志孝武帝孝建三年閏二月乙丑白兔見平原獲以獻</hi>
賜苑牧地<hi>增魏書世宗紀延昌二年閏二月辛丑以苑牧之地賜代遷民無田者</hi>
祠龍池<hi>增唐會要開元二年閏二月祠龍池</hi>
減放洛水<hi>增宋史河渠志紹聖四年閏二月楊琰乞依元豐例減放洛水入京西界太白龍坑及三</hi>
<pb n="KR2j0002_WYG_021-10b"/>
<hi>十六陂充水匱以助汴河行運詔賈種民同琰相度合占頃畆及所用功力以閫</hi>
箭竹生米<hi>增宋史五行志咸平二年閏二月宣池歙杭越睦衢婺諸州箭竹生米如稻</hi>
考第羣臣<hi>增通鑑武徳二年閏二月甲辰上考第羣臣以李綱孫伏伽為第一因置酒高會謂裴寂</hi>
<hi>等曰李綱差盡忠款孫伏伽可謂誠直朕視卿如愛子卿當視朕如慈父因命捨君臣之敬極歡而罷</hi>
銅渾儀成<hi>增長編祥符三年閏二月甲寅冬官正韓顯符造銅渾儀成并上所著經十卷其制則本</hi>
<hi>唐李淳風及一行之遺法云</hi>
進新校御書<hi>增玉海淳化二年閏二月戊寅秘書監李至進新校御書三百八十卷上從容謂之</hi>
<hi>曰人之嗜好不可不謹人君當澹然無欲勿使嗜好形見於外則奸佞無自入焉朕他無所欲但喜讀書多見</hi>
<pb n="KR2j0002_WYG_021-11a"/>
<hi>古今成敗善者從之不善者改之至拜舞稱賀</hi>
幸射堂<hi>增玉海祥符三年閏二月二十四日丁卯上幸開封府射堂宴射謂從臣曰朕昔尹京兆先帝</hi>
<hi>為創此堂俾之習射周覽久之多所感慕又至西堂閲太宗御書圖畫數十軸遂宴射于射堂上作七言詩從</hi>
<hi>臣畢賦甲戌詔開封府舊射堂宜名曰繼照堂是日設帟張樂許士庻遊觀三日</hi>
金華殿賜宴<hi>增玉海祥符三年閏二月二十七日丁丑召輔臣至宣聖殿朝拜太宗聖容帝作賞</hi>
<hi>景觀花詩以賜從官即席賦詩又御水心殿垂釣遂宴金華殿小苑花皆太宗命中黄門所㨁滋茂異常輔臣</hi>
<hi>所未至也</hi>
龜茲貢馬<hi>增玉海祥符三年閏二月龜茲貢馬王鞍勒</hi>
<pb n="KR2j0002_WYG_021-11b"/>
廣科目<hi>增玉海天聖七年夏竦執政請復制舉廣置科目以收遺才上從之閏二月二十三日壬子上</hi>
<hi>御延和殿謂宰臣曰近夏竦奏自古得賢則治失賢則亂漢唐之間多選賢良文學之士以條時政得失朕亦</hi>
<hi>欲天下英豪皆登於朝宜廣科目以收賢才於是置賢良方正直言極諫科博逹墳典明於教化才識兼茂明</hi>
<hi>於體用科詳明吏理可使從政科識洞韜畧運籌決勝科軍謀閎逺才任邊寄科應内外朝官不帶臺省館閣</hi>
<hi>職事不犯贓罪及私罪輕者許少卿監以上奏舉或於逐處及閤門進䇿論十卷每卷五道下兩制看詳詞理</hi>
<hi>優長者召赴秘閣試論六首合格試制䇿一道又置書判拔萃科應選人除流外人如實有才業者不犯贓罪</hi>
<hi>及私罪情理輕者並於逐處及南曹投狀乞應先錄判詞三十首為三卷於流内銓或附逓投納本銓差官看</hi>
<hi>詳詞理優長者召試判十道共限二千字以上合格即就御試又置高蹈丘園沉淪草澤茂材異等通為十科</hi>
<pb n="KR2j0002_WYG_021-12a"/>
<hi>並許白衣舉人非工商雜類本路轉運司長吏奏舉或於本貫投狀乞應仍投䇿論十卷五十道差官看詳委</hi>
<hi>有文行可稱封送禮部選擇召試</hi>
建太后宫殿<hi>増玉海元祐元年閏二月十九日丁未詔曰漢家致孝有朝夕供御之廷唐室承顏</hi>
<hi>嚴嵗時慶賀之禮逮於列聖咸有舊章建太皇太后宫曰崇慶殿曰崇慶壽康皇太后宫曰隆佑殿曰隆佑慈</hi>
<hi>徽</hi>
讀三朝寳訓<hi>增玉海紹興五年閏二月二十三日丙寅殿中侍御史張絢言陛下復開經筵宜倣</hi>
<hi>仁宗時讀三朝寳訓命侍讀之臣如李淑所請進讀帝命講筵錄進讀之</hi>
鑒古圖<hi>增玉海紹興五年閏二月丙寅上曰朕昨日見毛剛中所進鑒古圖乃仁宗即位之初采古人</hi>
<pb n="KR2j0002_WYG_021-12b"/>
<hi>行事之迹繪而成圖便於省閲因以為鑒</hi>
陸游閏二月二十日遊西湖詩<hi>增西湖二月遊人稠鮮車快馬巷無留梨園樂</hi>
<hi>工教坊優絲竹悲激雜清謳追逐下上暮始休外雖狂酲樂則不豈如吾曹淡相求酒肴取具非預謀青梅苦</hi>
<hi>筍助獻酬意象簡樸足鎮浮尚慚一官自拘囚未免疋馬從兩騶南山老翁亦出遊百錢自挂竹杖頭</hi>
閏三月<lb/>
給水車<hi>增舊唐書敬宗紀太和二年閏三月丙戌朔内出水車樣令京兆府造水車散給緣鄭白渠百</hi>
<hi>姓以漑水田</hi>
獻農具兵仗<hi>增舊唐書僖宗紀光啓元年閏三月鎮冀節度使王鎔獻耕牛千頭農具九千兵仗</hi>
<pb n="KR2j0002_WYG_021-13a"/>
<hi>十萬</hi>
修晉書<hi>增唐會要貞觀二十年閏三月四日詔宜令修纂所更撰晉書銓次舊聞裁成義𩔖如修五代</hi>
<hi>史故事於是司空房元齡中書令禇遂良太子左庶子許敬宗掌其事以臧榮緒晉書為本為十紀十志七十</hi>
<hi>列傳三十載記其太宗所著宣武二帝及陸機王羲之四論稱制㫖焉</hi>
定宰臣親王班坐<hi>增宋史禮志祥符四年閏三月太常禮院閤門言準詔同詳定閤門使李</hi>
<hi>端慤所奏閤門儀制宰臣與親王立班坐位分左右各為班首宰臣樞密使帶使相或帶郡王并使相作一行</hi>
<hi>總為中書門下班其親王獨行一班者準封爵令兄弟皇子皆封國謂之親王所以他官不可參綴撿㑹坐次</hi>
<hi>圖直將宗室使相輙綴親王蓋更張之時未見親王遂致失於講求近見朝拜景靈宫東陽郡王顥亦綴親王</hi>
<pb n="KR2j0002_WYG_021-13b"/>
<hi>班竊恐未安今取到閤門儀制其合班宰臣使相在東親王在西分班立</hi>
延問京官<hi>增通鑑貞觀元年三月閏月壬申上謂太子少師蕭瑀曰朕少好弓矢得良弓十數自謂</hi>
<hi>無以加近以示弓工乃曰皆非良材朕問其故工曰木心不直則脉理皆邪弓雖勁而發矢不直朕始悟曏者</hi>
<hi>辯之未精也朕以弓矢定四方識之猶未能盡况天下之務其能徧知乎乃令京官五品以上更宿中書内省</hi>
<hi>數延見問以民間疾苦政事得失</hi>
贖魏徴故第<hi>增通鑑元和四年閏三月魏徴元孫稠貧甚以故第質錢於人平盧節度使李師道</hi>
<hi>請以私財贖之上命白居易草詔居易奏言事闗激勸宜出朝廷師道何人敢掠斯美望敇有司以官錢贖還</hi>
<hi>後嗣上從之出内庫錢二千緡贖賜魏稠仍禁質賣</hi>
<pb n="KR2j0002_WYG_021-14a"/>
賀雨<hi>增通鑑元和四年三月上以久旱欲降徳音翰林學士李絳白居易上言以為欲令實惠及人無如</hi>
<hi>減其租税又言宮人驅使之餘其數猶廣事宜省費物貴狥情又請禁諸道横歛以充進奉又言嶺南黔中福</hi>
<hi>建風俗多掠良人賣為奴婢乞嚴禁止閏月己酉制降天下繫囚蠲税租出宫人絶進奉禁掠賣皆如二人之</hi>
<hi>請己未雨絳表賀</hi>
制敕用黄紙<hi>增春明退朝錄上元三年閏三月戊子敕制敕施行既為永式比用白紙多有蟲蠧</hi>
<hi>自今已後尚書省頒下諸司及州下縣宜并用黄紙</hi>
賜新及第宴<hi>增玉海太平興國五年閏三月丁卯賜新及第舉人宴於迎春苑</hi>
攽祈雨法<hi>增玉海咸平二年閏三月三日知掦州魏羽上唐李邕雩祀五龍祈雨之法丁亥攽諸路</hi>
<pb n="KR2j0002_WYG_021-14b"/>
<hi>令長吏精潔行之</hi>
花亨泰<hi>増牡丹榮辱志花亨泰閏三月</hi>
劉威閏三月詩<hi>増三年皆一閏此閏勝常時莫怪花開晩都緣春盡遲節分炎氣近律應惠風</hi>
<hi>移夢得成胡蠂芳菲幸不遺</hi>
喻坦之送友人遊東川詩<hi>增食盡須分散將行幾願留春兼三月閏人擬半年遊風</hi>
<hi>俗同呉地山川擁梓州思君登棧道猨嘯始應愁</hi>
閏四月<lb/>
南廵狩<hi>增後漢書明帝紀永平十年夏四月閏月甲午南廵狩幸南陽祠章陵日北至又祠舊宅禮畢</hi>
<pb n="KR2j0002_WYG_021-15a"/>
<hi>召校官弟子作雅樂奏鹿鳴帝自御塤箎和之以娯嘉賔還幸南頓勞饗三老官屬</hi>
白龍見<hi>增晉書武帝紀太康三年閏四月癸丑白龍二見於濟南</hi>
魏世宗生<hi>增魏書世宗紀世宗宣武皇帝諱恪高祖孝文皇帝第二子母曰高夫人初夢為日所逐</hi>
<hi>避於牀下日化為龍繞已數匝寤而驚悸既而有娠太和七年閏四月生帝於平城宫</hi>
頒木魚符<hi>增隋書文帝紀開皇九年夏四月閏月丁丑頒木魚符於總管刺史雌一雄一</hi>
瑞鹽<hi>增唐㑹要武徳七年閏四月十三日長安古城鹽渠水中生鹽色紅白而味甘狀如方印</hi>
迎𤣥元皇帝像<hi>増通鑑開元二十九年上夢𤣥元皇帝告云吾有像在京城西南百餘里汝遣</hi>
<hi>人求之吾當與汝興慶宫相見上遣使求得之於盩厔樓觀山間夏閏四月迎置興慶宮</hi>
<pb n="KR2j0002_WYG_021-15b"/>
醴泉出<hi>増玉海天禧三年閏四月丁未醴泉出京師拱聖營上謂輔臣曰營卒初睹龜建真武祠今泉</hi>
<hi>出其側有疾者飲之多愈甲寅命王欽若建觀名祥源</hi>
觀刈麥<hi>增玉海天禧三年閏四月庚戌幸玉津園觀川麥</hi>
玉輅旂常<hi>增玉海紹興十三年閏四月禮官請玉輅並建旂常四輅各建所載之旗政和中玉輅以</hi>
<hi>太常大旗建於左右而去□㦸今玉輅左建太常繡日月星辰右建龍旂繡交龍皆用青羅表裏文繡</hi>
安邊庫<hi>增玉海嘉定元年閏四月二日戸部沈詵等條具估籍田產命有司掌之嵗收所入貿金增充</hi>
<hi>嵗遺名曰安邊所以彥橚主管安邊庫</hi>
黄河清<hi>增續文獻通考元成宗元貞元年閏四月蘭州黄河清上下三百餘里清凡三日</hi>
<pb n="KR2j0002_WYG_021-16a"/>
閏五月<lb/>
白雀見<hi>增宋書符瑞志元嘉二十二年閏五月丙午白雀見華林園員外散騎侍郎長沙王瑾獲以獻</hi>
罷貢枇杷橘酒<hi>增唐書徳宗紀大厯十四年閏五月戊寅罷山南貢枇杷江南甘橘非供宗廟</hi>
<hi>者癸未罷劍南貢生春酒</hi>
罷獻祥瑞<hi>增唐書徳宗紀大厯十四年閏五月丙戌罷獻祥瑞貢器以金銀飾者還之通鑑大厯十</hi>
<hi>四年閏五月丙戌詔曰澤州刺史李鷃上慶雲圖朕以時和年豐為嘉祥以進賢顯忠為良瑞如卿雲靈芝珍</hi>
<hi>禽竒獸怪革異木何益於人布告天下自今有此無得上獻</hi>
縱象<hi>增通鑑大厯十四年閏五月先是諸國屢獻馴象凡四十有二上曰象費豢養而違物性將安用之</hi>
<pb n="KR2j0002_WYG_021-16b"/>
<hi>命縱於荆山之陽</hi>
罷梨園樂工<hi>增通鑑大厯十四年閏五月罷梨園使及樂工三百餘人所留者悉𨽻太常</hi>
受命寳玉簡<hi>増鄭樵金石略治平元年閏五月二日耀州所獻受命寳玉簡赴都堂叅驗命宰臣</hi>
<hi>書玉簡以天授傳國受命之寳為文蓋漢魏間物也</hi>
賜高年爵<hi>增玉海端拱元年閏五月丙申賜高年百二十人爵為公士</hi>
用䇿問<hi>增玉海景徳四年閏五月四日中書門下言考試應制科陳絳等文論陳絳夏竦史良三人詞</hi>
<hi>理稍優可預召試上謂輔臣曰比設此科欲求才識若但考文藝則積學者方能中選茍有濟時之才安得而</hi>
<hi>知朕以為六經之㫖聖人用心固與子史異矣今䇿問冝有經義叅之時務王旦曰文風丕變由陛下道化因</hi>
<pb n="KR2j0002_WYG_021-17a"/>
<hi>命兩制各上䇿問而擇用之</hi>
文武班簿<hi>增玉海治平元年閏五月辛未詔御史臺閤門舊十日具文武細書班簿以進自今大書</hi>
<hi>為冊月上之又詔樞密院季一進者亦令為冊</hi>
封諸葛王號<hi>增元史英宗紀至治二年五月閏月戊戌封諸葛忠武侯為威烈忠武顯靈仁濟王</hi>
作紫檀殿<hi>增元史英宗紀至治二年五月閏月壬子作紫檀殿輟耕錄紫檀殿皆以紫檀香木為之</hi>
<hi>鏤花龍涎香間白玉飾壁草色髹綠其皮為地衣</hi>
閏六月<lb/>
含元殿受冊<hi>增舊唐書元宗紀天寳八載閏六月丁卯上御含元殿受冊大赦</hi>
<pb n="KR2j0002_WYG_021-17b"/>
麥秀兩岐<hi>增宋史五行志皇祐三年閏六月資州麥秀兩岐</hi>
禾莖九穗<hi>增宋史五行志大中祥符八年閏六月睂山縣民楊文繼卬州李義田禾並一莖九穗</hi>
妙覺集入藏<hi>增玉海祥符八年閏六月甲辰出太宗御製妙覺集五卷付傳法院入藏得靈山之</hi>
<hi>密印冠汾水之英辭</hi>
賜童子詩<hi>增玉海祥符八年閏六月庚寅作七言詩賜童子蔡伯俙伯俙四嵗誦詩百餘篇上召入</hi>
<hi>禁中命為正字</hi>
舉才堪將帥<hi>増玉海紹興十年閏六月丙子詔三衙管軍及觀察使已上舉智勇猛畧才堪將帥</hi>
<hi>者二人</hi>
<pb n="KR2j0002_WYG_021-18a"/>
楊萬里閏六月立秋後暮熱追凉郡圃詩<hi>増夏欲盡頭秋欲初小凉</hi>
<hi>未苦爽肌膚夕陽幸自西山外一抹斜紅不肯無</hi>
閏七月<lb/>
徼外羌内屬<hi>增後漢書安帝紀永初二年七月閏月癸未蜀郡徼外羌舉土内屬</hi>
聖徳論<hi>增通鑑貞觀六年秋七月閏月戊辰秘書少監虞世南上聖徳論上賜手詔稱卿論太高朕何</hi>
<hi>敢擬上古但比近世差勝耳然卿適覩其始未知其終若朕能慎終如始則此論可傳如或不然恐徒使後世</hi>
<hi>笑卿也</hi>
入閤儀<hi>增玉海太平興國二年閏七月丁巳有司言八月一日入閤舊儀軍校等不入殿庭起居文武</hi>
<pb n="KR2j0002_WYG_021-18b"/>
<hi>官至位踧踖疾趨入沙墀再拜鞠躬不呼萬嵗望如冬正朝賀例軍校陪位拜舞禮畢先退門外序立文武官</hi>
<hi>舞蹈如中書門下班從之</hi>
閏年圖<hi>增玉海太平興國二年閏七月二十八日有司上諸州所貢閏年圖故事三年令天下貢地圖</hi>
<hi>與版籍皆上尚書省國初以閏為限所以周知地理之險易戸口之衆寡淳化四年令諸州所上閏年圖自今</hi>
<hi>再閏一造咸平四年職方員外郎秘閣校理呉淑言諸路所納閏年圖當在職方近者並納儀鸞司伏以山川</hi>
<hi>險要皆王室秘奥國家急務周禮職方氏掌天下圖籍又詔土訓以夾王車漢祖入闗中蕭何收秦圖籍由是</hi>
<hi>周知天下險要請今閏所納圖並上職方又州郡地理犬牙相入向者獨畫一州地形何以傅合他郡請令諸</hi>
<hi>路轉運使從今閏各畫本路諸州圖一面上之每十年各納本路圖一亦上職方所兾天下險要不窺牖而可</hi>
<pb n="KR2j0002_WYG_021-19a"/>
<hi>知九州廣輪如指掌而斯在從之</hi>
范成大丙戌閏七月九日登姑蘇臺避暑詩<hi>增始賀火流西還嗟</hi>
<hi>斗斜閏餘暑猶强顏新凉頗難進燥剛渴欲坼焦卷秃如燼炎官扶日轂輝赫不停運登臨有高臺勇徃得三</hi>
<hi>俊仍將王郎子飛歩凌刼仞風從噫氣來雲作壊山陣鄉如垂頭魚忽已蟄蟲振空明晩逾清更要孤月印書</hi>
<hi>生乃易與俛仰更喜愠憑闌天為高舉酒山欲近竒書鐵鉤鎖麗句錦窠暈茲遊我輩獨難挽輭紅軔君看籠</hi>
<hi>中鳥寜識咸池韻</hi>
閏八月<lb/>
乗輿月令<hi>增舊唐書徳宗紀貞元十一年閏八月己丑國子司業裴澄表上乗輿月令十二卷</hi>
<pb n="KR2j0002_WYG_021-19b"/>
宴丹霄殿樓<hi>增實録貞觀六年閏八月乙卯宴近臣於丹霄殿樓賜錢帛魏公諫錄宴羣臣於丹</hi>
<hi>霄殿命公圍碁賜尚乗馬並金装鞍轡勒</hi>
渭濵賜宴<hi>增冊府元龜貞觀六年閏八月己巳至慶善宫宴三品以上於渭濵賦五言詩</hi>
詔求遺書<hi>增玉海乾徳四年閏八月詔求遺書渉弼等應詔獻書總千二百二十八卷分寘書府</hi>
太平惠民局<hi>增玉海紹興十八年閏八月二十三日改熟藥所為太平惠民局</hi>
閏九月<lb/>
後九月<hi>增史記呂后紀代王後九月晦日己酉至長安舍代邸註文頴曰即閏九月也時律厯廢不知</hi>
<hi>閏謂之後九月也以十月為嵗首至九月則嵗終後九月則閏月原齊東野語程氏考古編謂漢初不獨襲秦</hi>
<pb n="KR2j0002_WYG_021-20a"/>
<hi>正朔亦因秦厯以十月為嵗首不置閏當閏之嵗率歸餘於終為後九月漢紀表及史記自高帝至文帝其書</hi>
<hi>後九月皆同是未嘗推時定閏也</hi>
持節行郡國<hi>増漢書昭帝紀始元元年九月閏月遣故廷尉王平等五人持節行郡國舉賢良問</hi>
<hi>民所疾苦冤失職者</hi>
木連理<hi>增宋書符瑞志大明五年閏九月木連理生邊城豫州刺史垣䕶之以聞</hi>
立甘露亭<hi>增陳書宣帝紀太建七年閏九月甘露頻降樂遊苑丁未輿駕幸樂遊苑採甘露宴羣臣</hi>
<hi>詔於苑龍舟山立甘露亭</hi>
觀築圜丘<hi>増魏書高祖紀太和十有二年九月閏月甲子帝觀築圜丘於南郊</hi>
<pb n="KR2j0002_WYG_021-20b"/>
立四門學<hi>增宋會要慶厯二年閏九月天章侍講王洙言國子監每科詔下品官子弟試藝給牒充</hi>
<hi>廣文太學律學三館生或至千餘人即隨秋賦既而生徒散歸講官倚席但為游士寄應之所殊無國子肄習</hi>
<hi>之法國子監詳定請聼學五百日方許取解釋奠陪位又國學唯七品以上子孫試補八品以下至庻人子不</hi>
<hi>與致容偽妄宜倣唐制立四門學示國家育才之廣詔可</hi>
獻一角獸<hi>增玉海雍熙二年閏九月己亥坊州獻一角獸左右皆曰麟也上謂宰相曰時和嵗豐兆</hi>
<hi>民安泰此為上瑞鳥獸草木夫何足云不必宣示中外</hi>
親選賜馬<hi>增玉海雍熙二年閏九月甲申幸天駟監閱馬詔羣臣自選名馬既而帝親選賜之歴四</hi>
<hi>監而還</hi>
<pb n="KR2j0002_WYG_021-21a"/>
含芳園習射<hi>增玉海太平興國二年閏九月十三日甲申幸含芳園張樂習射</hi>
真臘閏<hi>増真臘風土記國人亦有通天文者日月薄蝕皆能推算但是大小盡却與中國不同閏嵗則</hi>
<hi>彼亦必置閏但只閏九月殊不可曉</hi>
拜日<hi>增續文獻通考金宣宗貞祐元年閏九月朔拜日於仁政殿自是每月吉為常</hi>
閏十月<lb/>
刹下銘<hi>增沈約光宅寺刹下銘序大梁天監六年嵗次星紀月旅黄鍾閏十月二十三日戊寅仲冬之</hi>
<hi>節也乃樹刹元壤表峻蒼雲下洞淵泉仰廹星漢</hi>
賜氊衾粟帛<hi>增唐書高宗紀顯慶四年閏十月辛巳賜民八十以上氊衾粟帛</hi>
<pb n="KR2j0002_WYG_021-21b"/>
出糶<hi>增唐㑹要長慶二年閏十月甲寅詔江淮水旱以常平義倉出糶以惠貧民</hi>
罷貢珠<hi>增宋史高宗紀紹興二十六年閏十月丙午罷亷州貢珠縱蜑丁自便</hi>
五代史成<hi>增玉海開寳六年詔梁後唐晉漢周五代史宜令參政薛居正監修盧多遜李昉等同修</hi>
<hi>七年閏十月甲子書成凡百五十卷目録二卷賜器帛有差</hi>
紀錄時政<hi>增玉海開寳七年閏十月庚申判史官扈䝉言唐文宗開延英大臣論事命舍人執筆螭</hi>
<hi>頭以記時政唐明宗命端明樞密二學士修日厯近此事皆廢宜命宰輔每日紀録詔參政多遜典其事</hi>
浮梁濟江<hi>增玉海開寳七年閏十月己酉曹彬等入池州先是上遣八作使郝守濬率丁匠自荆南</hi>
<hi>以大艦載巨竹絙并下朗州所造黄黑龍船於采石磯跨江為浮梁或謂江濶水深古未有浮梁而濟者乃先</hi>
<pb n="KR2j0002_WYG_021-22a"/>
<hi>試于石牌口既成丁巳曹彬等及江南兵戰于銅陵敗之獲戰艦二百餘人</hi>
賜玉宸殿新稻<hi>增玉海祥符五年閏十月丙子出玉宸殿新稻賜輔臣上曰禁中種稻暇日臨</hi>
<hi>觀刈穫見其勞力愈知耕農可念也并以聖製七言詩示之</hi>
神告帝統石<hi>增玉海祥符五年閏十月丁丑作舒州瑞石符應七言詩謁謝啓聖院太宗神御殿</hi>
<hi>禮畢于龍圖閣取太平興國中舒州所獲誌公石示輔臣上作詩文作贊名曰神告帝統石</hi>
製克敵弓<hi>增玉海紹興二十六年閏十月十八日詔克敵弓射逺徹札非弩可比降様令建康都統</hi>
<hi>王權軍製造以習射克敵弓斗力雄勁可洞犀象貫七札</hi>
御書玉牒殿牓<hi>增玉海紹興二十六年閏十月二十七日御書玉牒殿及殿門祖宗屬籍堂牓</hi>
<pb n="KR2j0002_WYG_021-22b"/>
聖祖降<hi>增山堂考索宋祥符五年閏十月以聖祖降詔詣太廟行告謝之禮命置五使如郊禮</hi>
閏十一月<lb/>
差官溝畎<hi>增宋史河渠志熈寜二年閏十一月詔以府界道路積水妨民輸納命都水監差官溝畎</hi>
詳定大樂<hi>增宋史樂志皇祐二年閏十一月中書門下集兩制太常官置局於秘閣詳定大樂</hi>
雕羣經義疏<hi>增玉海紹興十五年閏十一月博士王之望請羣經義疏未有板者令臨安府雕造</hi>
泗濵採石<hi>增元史禮樂志至元二十二年冬閏十有一律月太常卿呼圗克伊蘓奏大樂見用石磬聲</hi>
<hi>不協稽諸古典磬石莫善于泗濵今泗在封疆之内冝取其石以製磬從之選審聽音律大樂正趙榮祖及識</hi>
<hi>辨磬材石工牛全詣泗州採之得磬璞九十製編磬二百三十命大樂令陳革等料簡應律者百有五</hi>
<pb n="KR2j0002_WYG_021-23a"/>
郭鈺閏十一月朔日山路見梅詩<hi>增蓓蕾㣲傳春信真幾囘夢想玉精神不</hi>
<hi>知月落參横處猶有孤眠惆悵人</hi>
閏十二月<lb/>
郎參亷選<hi>增後漢書順帝紀陽嘉元年十二月閏月丁亥令諸以詔除為郎年四十以上課試如孝</hi>
<hi>亷科者得參亷選嵗舉一人</hi>
請封岳<hi>增唐㑹要開元十二年閏十二月百官上表請封岳手詔不從於是侍中源乾曜中書令張説</hi>
<hi>上言曰自古受命居大寳者心登崇高丘行封禪之禮高宗因文武之業盛岱亭之禮方䇿所記虞夏同風陛</hi>
<hi>下即位十有四載創九廟禮二郊睦九族友兄弟天平地成人和嵗稔可以拜於神明矣從之</hi>
<pb n="KR2j0002_WYG_021-23b"/>
致仕官綴班<hi>增宋史禮志乾徳元年閏十二月詔自今一品致仕官曾帶平章事者朝會冝綴中</hi>
<hi>書門下班</hi>
覆試㧞萃科<hi>增玉海乾徳元年閏十二月丁卯召學士舍人内殿覆吏部試中拔萃科田可封孫</hi>
<hi>邁宋白譚利用上臨軒觀之以利用為左拾遺白著佐賜襲衣犀帶可封邁赤縣尉</hi>
擇農師<hi>增玉海太平興國七年閏十二月庚戌詔諸道州府推擇一人練地土之宜明種植之法補為</hi>
<hi>農師令相視田畆沃瘠五榖所冝</hi>
賜冊府元龜<hi>增玉海天禧四年閏十二月癸丑賜輔臣册府元龜各一部</hi>
含譽星見<hi>增續文獻通考宣徳五年冬閏十二月二十夜含譽星見于九斿大如彈丸色黄白光耀</hi>
<pb n="KR2j0002_WYG_021-24a"/>
<hi>有彗羣臣表賀</hi>
宋郊閏十二月望日立春禁中作<hi>增閏厯先春破臘寒綵花金勝寵千官冰</hi>
<hi>從太液池邊動柳向靈和殿裏看瑞氣因風生禁仗㬉暉依日上仙盤須知聖運隨生殖萬國年年共此歡</hi>
王庭珪閏十二月自城東汎舟遷居城西安福寺舟中<lb/>
㣲雪詩<hi>增朔風吹雪江上來急槳迎風蕩不開渡口雲藏伏波廟山腰霧失楚妃臺移居自作汛舟樂</hi>
<hi>抱甕還如載酒囘嵗晚浮家寄何處兩溪春水綠如醅</hi>
　　政典<lb/>
定時成嵗<hi>原書朞三百有六旬有六日以閏月定四時成嵗傳一嵗十二月月三十日正三百六十</hi>
<pb n="KR2j0002_WYG_021-24b"/>
<hi>日除小月六為六日是為一嵗有餘十二日未盈三嵗是得一月則置閏焉以定四時之氣節成一嵗之厯象</hi>
<hi>後漢書律厯志承聖帝之命若昊天典厯象三辰以授民事立閏定時以成嵗功羲和其隆也增羅讓閏月定</hi>
<hi>四時詩月閏嵗寒暑疇人定職司餘分將考日積算自成時律候行移表隂陽運不欺氣熏灰琯驗數扐卦詞</hi>
<hi>推六律文明序三年理暗移當知嵗功立惟是奉無私徐至閏月定四時詩積數歸成閏羲和職舊司分銖標</hi>
<hi>斗建盈縮正人時節候潛相應星辰自合期寸隂寜越度長厯信無欺定向銅壺辨還從玉律推高明終不謬</hi>
<hi>委鑑本無私</hi>
考績<hi>增書三載考績疏三年一閏天道成人亦可以成功故以三年考校其功之成否也</hi>
闔門左扉<hi>原禮天子聼朔于南門之外閏月則闔門左扉立于其中宋史樂志閏月御明堂闔左扉</hi>
<pb n="KR2j0002_WYG_021-25a"/>
<hi>樂以其月之律</hi>
朝廟<hi>原春秋文公六年閏月不告月猶朝于廟註不告月者不告朔也猶朝于廟幸其不已之詞</hi>
大計<hi>增周禮三嵗大計疏三年一閏天道小成則大計會百官羣吏</hi>
王居門<hi>原周禮春官大史閏月詔王居門終月註門謂路寢門也鄭司農云月令十二月分在青陽明</hi>
<hi>堂總章元堂左右之位惟閏月無所居居於門故於文王在門謂之閏疏明堂路寢及宗廟皆有五室十二堂</hi>
<hi>四門十二月聽朔於十二堂閏月各於時之門故大史詔告王居路寢門若在明堂告事之時立行祭禮無居</hi>
<hi>坐之處若在路寢堂與門聽事之時各居一月故立居門終月</hi>
大事不用<hi>增穀梁傳不以告朔註閏是叢殘之數非月之正故吉凶大事皆不用也</hi>
<pb n="KR2j0002_WYG_021-25b"/>
初志閏<hi>增史記秦始皇紀宣公居陽宫初志閏月</hi>
正閏餘<hi>增史記歴書黄帝考定星歴建立五行起消息正閏餘註鄧平洛下閎云一月之日二十九日</hi>
<hi>八十一分日之四十八按計其餘分成閏故云正閏餘也原晉書律歴志炎帝分八節以始農功軒轅紀三綱</hi>
<hi>而闡書契乃使羲和占日常儀占月車區占星氣伶倫造律呂大撓造甲子𨽻首作算數容成綜斯六術考定</hi>
<hi>氣象建五行察發歛起消息正閏餘</hi>
廵狩<hi>原白虎通所以五嵗廵狩何為太煩也過五年為太疎也因天道時有所生嵗有所成三嵗一閏天</hi>
<hi>道小備五嵗再閏天道大備故五嵗一廵狩</hi>
閏積之始<hi>增後漢書律厯志當漢高皇帝受命匹十有五嵗陽在上章隂在執徐冬十有一月甲子</hi>
<pb n="KR2j0002_WYG_021-26a"/>
<hi>夜半朔旦冬至日月閏積之數皆自此始</hi>
祫禘<hi>原後漢書張純傳三年一閏天氣小備五年再閏天氣大備故三年一祫五年一禘</hi>
原廟加祠<hi>增漢舊儀原廟一嵗十二祠有閏加一祠皆用太牢</hi>
立中格<hi>增宋書厯志祖冲之又改章法三百九十一年有一百四十四閏戴法興議夫日有緩急故斗</hi>
<hi>有濶狹古人制章立為中格年積十九常有七閏晷或虛盈此不可革冲之削閏壊章倍減餘數則一百三十</hi>
<hi>九年二月於四分之料頓少一日七千四百二十九年輙失一閏夫日少則先時閏失則事悖竊聞時以作事</hi>
<hi>事以厚生以此乃生人之大本厯數之所先愚恐非冲之淺慮妄可穿鑿</hi>
太極殿<hi>增南史梁武帝紀天監十二年春正月辛巳新作太極殿改為十三間以從閏數文昌雜錄東</hi>
<pb n="KR2j0002_WYG_021-26b"/>
<hi>晉太極殿有東西閤天子開以聼政其式列十二間以象十二月高八丈長二十七丈廣十丈悉以錦石為砌</hi>
<hi>方庭濶十六畆至梁改製十三間以象閏</hi>
明堂重幹<hi>增舊唐書禮儀志明堂重幹四百八十九枚按漢書章月二百三十五閏月周㢠廻二百五</hi>
<hi>十四總成四百八十九故置四百八十九枚所以發履端之奥義象舉正之芳猷規模歴象發明章閏</hi>
堂髙象閏<hi>增舊唐書禮儀志明堂按書一年十二月并象閏故髙一丈三尺</hi>
告閏朔<hi>原唐書張齊賢傳榖梁氏稱閏月天子不告朔它月故告朔矣左氏言魯不告閏朔為棄時政</hi>
<hi>則諸侯雖閏告朔矣周太史頒朔于邦國玉藻閏月王居門是天子雖閏亦告朔</hi>
交替定式<hi>增唐㑹要宣宗大中元年屯田奏應内外官請職田時月已準令式為定然每遇閏月交</hi>
<pb n="KR2j0002_WYG_021-27a"/>
<hi>替者即牒訴紛紜令式之中又不該説公田給用須用準程今後望請如交替者有閏即以十五日為定式十</hi>
<hi>五日已前上者入後人已後上者入前人從之</hi>
齎本月銅魚<hi>增唐㑹要西蕃諸國通唐使處悉置銅魚雌雄相合各十二隻皆銘其國名如貢使</hi>
<hi>正月來齎第一魚餘月推此閏月則齎本月校其雌雄合乃依常禮待之差繆則推案開奏</hi>
丁役加日<hi>增唐六典凡丁嵗役二旬有閏之年加二日</hi>
移閏不許<hi>原宋史天文志嘉祐四年正月朔日食日官楊維徳等欲移閏以避仁宗曰閏以正天時</hi>
<hi>授民事不許</hi>
圭表考閏<hi>增宋史律歴志觀天地隂陽之體以正位辨方定時考閏莫近於圭表</hi>
<pb n="KR2j0002_WYG_021-27b"/>
閏餘匏<hi>增宋史樂志匏部有曰閏餘匏八音之中匏音廢絶久矣後世以木代匏乃更其制下皆用匏</hi>
<hi>而并造十三簧者以象閏餘十者土之成數三者木之生數木得土而能生也</hi>
閏徴閏宮<hi>增宋史樂志中書省言五聲六律十二管還相為宫若以左旋取之如十月以應鐘為宮</hi>
<hi>則南呂為商林鐘為角仲呂為閏徴姑洗為徴太蔟為羽黄鐘為閏宮若以右旋七均之法如十月以應鐘為</hi>
<hi>宮則當用大呂為商夾鐘為角仲呂為閏徴㽔賔為徴夷則為羽無射為閏宮明堂頒朔用左旋取之非是欲</hi>
<hi>以本月律為宮右旋取七均之法從之仍改正詔書行下自是而後樂律嵗月右旋</hi>
觀稼<hi>增金史章宗紀承安二年閏月出西横門觀稼</hi>
　　民用<lb/>
<pb n="KR2j0002_WYG_021-28a"/>
歸奇于扐<hi>原易歸奇于扐以象閏疏歸奇于扐以象閏者奇謂四揲之餘歸此殘奇於所扐之䇿而</hi>
<hi>成數以法象天道歸殘聚餘分而成閏也漢書律歴志㠯五乗十大衍之數也而道據其一其餘四十九所當</hi>
<hi>用也故蓍以為數以象兩兩之又以象三三之又以象四四之又歸奇象閏十九及所據一加之因以再扐兩</hi>
<hi>之是為月法之實註嵗有閏分七分滿十九則為閏也兩之得九十八三之得三百九十四四之得一千一百</hi>
<hi>七十六象閏所據一加之為一千一百九十六兩之二千三百九十二</hi>
作事厚生<hi>原左傳閏以正時時以作事事以厚生生民之道於是乎在矣漢書律歴志註師古曰言</hi>
<hi>四時漸差則置閏以正之因順時而命事事得其序則年榖豐熟</hi>
民以物享<hi>增史記歴書黄帝考定星歴建立五行起消息正閏餘民是以能有信神是以能有明徳</hi>
<pb n="KR2j0002_WYG_021-28b"/>
<hi>民神異業敬而不凟故神降之嘉生民以物享災禍不生所求不匱註物事也人皆順事而亨福也</hi>
宜晩田<hi>增齊民要術凡田欲早晩相雜有閏之嵗節氣近後宜晩田</hi>
琴徽<hi>増陳暘樂書琴徽自古十有三其一象閏蓋用螺蚌為之</hi>
笙簧<hi>增陳暘樂書笙十三簧象鳯身其簧十二以應十二律其一以象閏也</hi>
造神劒<hi>增玉海梁武帝命陶𢎞景造神劒十三以象閏月</hi>
箏絃<hi>增文獻通考箏五絃合乎五音十二絃合乎十二律而十三絃其一以象閏也</hi>
作前後月<hi>增通考按厯法月無中氣為閏凡閏月節前作前月用節後作後月用</hi>
桑葉洗眼<hi>增養生雜纂洗眼方每年立冬日採桑葉一百二十片每遇正月初五二月初一三月初</hi>
<pb n="KR2j0002_WYG_021-29a"/>
<hi>五四月初八五月初五六月初七八月初八九月晦日十月初十十一月初十十二月朔將葉十片煎湯澄清</hi>
<hi>洗眼光復童子輕者不待一年如遇閏月加取十片照前月期洗之凡洗日必齋戒忌葷酒</hi>
　　物候<lb/>
失閏有螽<hi>原春秋哀公十有二年冬十有二月螽註周十二月今十月是嵗應置閏而失不置雖書</hi>
<hi>十二月實今之九月司歴誤一月九月之初尚温故得有螽家語季康子問於孔子曰今周十二月夏之十月</hi>
<hi>而猶有螽何也孔子對曰丘聞之火伏而後蟄者畢今火猶西流司歴過也康子曰所失者幾月孔子曰於夏</hi>
<hi>十月火既沒矣今火見再失閏也</hi>
梧桐知閏<hi>原遁甲書梧桐可知閏月無閏生十二葉一邊有六葉從下數一葉為一月有閏則生十</hi>
<pb n="KR2j0002_WYG_021-29b"/>
<hi>三葉視葉小者則知閏何月</hi>
黄楊厄閏<hi>原埤雅黄楊木性堅緻難長俗云嵗長一寸閏年倒長一寸増本草綱目黄楊不花不實</hi>
<hi>四時不凋其性難長俗説嵗長一寸遇閏則退今試之但閏年不長耳蘇軾詩園中草木春無數只有黄楊厄</hi>
<hi>閏年</hi>
藕節<hi>原埤雅藕生應月月生一節閏輙益一</hi>
茈菰<hi>増爾雅翼茈菰種水中一莖收十二實嵗有閏則十三實</hi>
牡丹花小<hi>增爾雅翼牡丹遇閏嵗花輙小</hi>
鳯尾<hi>原羽毛考異鳯尾十二翎遇閏嵗生十三翎今樂府小調尾聲一十二板以象鳯尾故曰尾聲或增</hi>
<pb n="KR2j0002_WYG_021-30a"/>
<hi>四字亦加一板以象閏</hi>
㯶櫚<hi>原石室奇方㯶櫚俗名棕披其木最堪為屐其木應月生片棕遇閏則生半片嵗長十二節閏年增</hi>
<hi>半節</hi>
和山花<hi>增雲南志和山花樹高六七丈其質似桂其花白每朶十二瓣應十二月遇閏輙多一瓣俗以</hi>
<hi>為仙人遺種</hi>
優曇花<hi>增雲南志優曇花在安寜州西北十里曹溪寺右狀如蓮有十二瓣閏月則多一瓣色白氣香</hi>
<hi>種來西域亦娑羅花𩔖也</hi>
蓂餘青<hi>增元稹數蓂詩辨時長有素數閏或餘青</hi>
<pb n="KR2j0002_WYG_021-30b"/>
閏月花<hi>原戎昱詩山帶新晴雨溪流閏月花</hi>
　　占驗<lb/>
元嵗閏<hi>増漢書律歴志日法乗閏法是為統嵗三統是為元嵗元嵗之閏隂陽災</hi>
推閏<hi>增紀歴撮要要知下年閏且看冬至後幾日剰原齊東野語推閏歌括云欲知來嵗閏先算至之餘</hi>
<hi>更看大小盡決定不差殊謂如來嵗合置閏止以今年冬至後餘日為率且以今年十一月二十二日冬至則</hi>
<hi>本月尚餘八日則來年之閏當在八月或小盡則止餘七日則當閏七月若冬至在上旬則以望日為斷十二</hi>
<hi>日足則復起一數焉</hi>
大慶兆<hi>増玉海祥符三年閏二月壬子翰林天文邢中和言正旦至二月終日珥赤黄者十七青赤者</hi>
<pb n="KR2j0002_WYG_021-31a"/>
<hi>九冠氣八承氣六戴氣五日有黄色二五色雲見一背氣三占曰國家有大慶之兆願進賢恤刑治兵經武其</hi>
<hi>間背氣宜謹邊防上嘉之</hi>
少蟬<hi>增研北雜志舊説閏年少蟬驗之信然</hi>
　　雜紀<lb/>
建申失閏<hi>增左傳襄公二十七年十一月乙亥朔日有食之辰在申司歴過也再失閏矣註謂斗建</hi>
<hi>指申周十一月今之九月斗當建戌而在申故知再失閏也</hi>
辨門閏<hi>原左傳晉人不得志于鄭以諸侯復伐之十二月癸亥門其三門閏月戊寅濟於隂阪註以長</hi>
<hi>厯參校上下此年不得有閏月戊寅是十二月二十日疑閏月當為門五日五字上與門合為閏則後學者自</hi>
<pb n="KR2j0002_WYG_021-31b"/>
<hi>然轉日為月晉攻鄭門門各五日自癸亥至戊寅凡十五日也張鷟文辨門閏之非察陶隂之謬</hi>
三足烏<hi>增魏書靈徴志太和十五年閏月濟州獻三足烏</hi>
以臘為閏<hi>增唐書厯志永昌元年十一月改元載初用周正以十二月為臘月建寅月為一月神功</hi>
<hi>二年司厯以臘月為閏月而前嵗之晦月見東方太后詔以正月為閏十月是嵗甲子南至改元聖厯通鑑神</hi>
<hi>功元年冬閏十月先是厯官以是月為正月以臘為閏太后欲正月甲子朔冬至乃下制以為去晦仍見月有</hi>
<hi>爽天經可以今月為閏月來月為正月</hi>
皇極得積數<hi>原樂律志洪範皇極有八十一圖又作八十一卦共六千五百六十一卦一卦當一</hi>
<hi>分九十卦作一候餘九十分以為冬至之重數夫九十分不足五日四分日之一當添一十三分五釐以為閏</hi>
<pb n="KR2j0002_WYG_021-32a"/>
<hi>不可以為重也其數與太元適合蓋太元得律之縱數而洪範皇極得律之積數也</hi>
添踦贏二贊<hi>原樂律志太元之數全是律吕洪範皇極之數全是太元太元有八十一首一首有</hi>
<hi>九贊共七百二十九贊當七百二十九分二贊當一日十贊當一候餘九贊不足四分日之一故又添踦贏二</hi>
<hi>贊以為閏以足其數而律厯行</hi>
閏年<hi>增李商隐河内詩八桂林邊九芝草短襟小鬢相逄道入門暗數一千春願去閏年留月小</hi>
熙寜改閏<hi>増夢溪筆談開元大衍厯法最為精密歴代用其朔法至熙寜中考之厯已後失五十餘</hi>
<hi>刻而前世厯官皆不能知奉元厯乃移其閏朔熙寜十年天正元用午時新厯改用子時閏十二月改為閏正</hi>
<hi>月</hi>
<pb n="KR2j0002_WYG_021-32b"/>
磬法月數<hi>增夢溪筆談國史纂異云潤州曾得玉磬十二以獻張率更叩其一曰晉某嵗所造也是</hi>
<hi>嵗閏月造磬者法月數當有十三宜於黄鍾東九尺掘必得焉從之果如其言此妄也法月律為磬當依節氣</hi>
<hi>閏月自在其間閏月無中氣豈當月律此懵然者為之也扣其一安知其是晉某年所造既淪䧟在地中豈暇</hi>
<hi>復按方隅尺寸埋之此欺誕之甚也</hi>
賜石湖字<hi>增范成大跋御書石湖下方淳熙八年三月庚戌制書擢臣居守金陵閏月丁亥朝行在</hi>
<hi>所庚寅辭後殿翼日既望詔賜清燕苑中皇帝親御翰墨大書石湖二字以賜天縱聖能游藝超絶典則高古</hi>
<hi>如伏羲畫體勢奇逸如神禹碑日光雲章垂耀縑素環列改觀禁籞動色臣驚定喜極不知抃蹈謹奉觴上千</hi>
<hi>萬嵗壽奉寳書以出越五日至於石湖藏焉</hi>
<pb n="KR2j0002_WYG_021-33a"/>
榜葛刺無閏<hi>增續文獻通考榜葛刺本忻都州府西天東印度也厯有十二月無閏</hi>
晉閏月折楊柳歌<hi>原成閏暑與寒春秋補小月念子無時閑折楊柳隂陽推我去那得有定</hi>
<hi>主</hi>
唐明皇首夏花萼樓觀羣臣宴寜王山亭囘樓下又申<lb/>
之以賞樂賦詩并序<hi>增前月之晦細雨飄風繁絃中止列席半醉佳辰易失絶興難追艮</hi>
<hi>可惋也今年帶閏節候全晩暑氣猶清芳草未歇申布雅意復叙初筵披樂善之邸坐忘憂之觀東郊跬歩南</hi>
<hi>山在目足以締夏首之新賞補春餘之墜歡今年通閏月入夏展春輝樓下風光晩城隅燕賞歸九歌揚政要</hi>
<hi>六舞散朝衣天喜時相合人和事不違禮中推意厚樂處感心㣲别賞陽臺樂前句暮雨飛</hi>
<pb n="KR2j0002_WYG_021-33b"/>
李賀閏月樂詞<hi>原帝重光年重時七十二候㢠廻環推天宮玉琯灰剰飛今嵗何長來嵗遲王母</hi>
<hi>移挑獻天子羲氏和氏迂龍轡又學齋佔畢唐人作詩雖巧麗然有淺陋可笑者如李賀十二月詞又有閏月</hi>
<hi>一首其中一句云天宮葭琯灰剰飛是以閏通為十三箇月也不知葭灰之飛每月只是一次而閏無中氣雖</hi>
<hi>置閏之年亦只是十二箇月二十四氣節候無十三箇月氣候之理今官厯自可見葭琯豈有剰飛一月之理</hi>
<hi>乎</hi>
白居易早秋書事詩<hi>增夏閏秋候早七月風騷騷渭川烟景晩驪山宮殿高</hi>
方干閏春詩<hi>增羃羃復蒼蒼㣲和傍早陽前春寒已盡待閏日猶長柳變雖因雨花遲豈為霜自</hi>
<hi>兹延聖厯誰不駐年光</hi>
<pb n="KR2j0002_WYG_021-34a"/>
　　張季友閏賦<hi>增閏之所起自厯而推得餘日於終嵗爰稽候以正時其始也日之行而疾月之行</hi>
　　<hi>而遲躔次周流運将窮矣豪氂舛度失是逺而不歸餘何以定一嵗之厯不小正何以序四時之紀於是太史</hi>
　　<hi>授事羲和敬理以日繫月積三年而成原始要終豈周月而已天時由之而式叙國令於焉而合軌春生夏長</hi>
　　<hi>不失其常東作西成孰知所以雪應冬而絮落雲識夏而峯起秋之夕湛露為霜春之朝堅冰為水豈不以律</hi>
　　<hi>之克中閏之匪虛以風以雨兮各得其序曰寒曰燠兮無悖於初國家握乾符正律書契洛下之言算定乎一</hi>
　　<hi>日之設考容成之律閏生乎卒嵗之餘故得氣正於今律移於昔履端於始節乃差而匪差歸餘於終日雖積</hi>
　　<hi>而不積昊天之厯象咸若重黎之職司有辟候月盈缺豈資蓂莢而知推日短長不假土圭而測且夫夏有伏</hi>
　　<hi>冬有臘匪閏則其氣不順月有縮日有盈匪閏則其氣不成故有慢時廢朔則曰不常無藝闔扉聽政則曰假</hi>
<pb n="KR2j0002_WYG_021-34b"/>
　　<hi>時來嵗歴前古之所重綿後王之取制矧可昭翼翼扇巍巍百王之理是倚庻績之廣焉依丕赫哉我后之正</hi>
　　<hi>時定歴堯典而同歸</hi>
　<lb/>
　<lb/>
　<lb/>
　<lb/>
　<lb/>
御定月令輯要卷二十一<lb/>
</p>
<p>
</p>
  </div>
</body>
</text>
</TEI>
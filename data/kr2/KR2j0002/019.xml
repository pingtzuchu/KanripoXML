<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_019-1a"/>
　欽定四庫全書<lb/>
御定月令輯要卷十九<lb/>
　　十一月令<lb/>
　　　天道<lb/>
　月卦復<hi>原易復亨出入旡疾朋來無咎反復其道七日來復利有攸徃本義復陽復生於下也剝盡則</hi>
　<hi>爲純坤十月之卦而陽氣已生於下矣積之踰月然後一陽之體始成而來復故十有一月其卦爲復</hi>
　雨潤<hi>増易雨以潤之集解荀爽曰謂建子之月含育萌芽也</hi>
　觱發<hi>原詩一之日觱發疏一之日者周之正月謂建子之月也建子之月純陰已過陽氣初動物之芽蘖</hi>
<pb n="KR2j0002_WYG_019-1b"/>
　<hi>將生故以日稱之觱發爲寒風仲冬之月待風乃寒</hi>
　改歲<hi>原詩曰爲改歲疏以仲冬陽氣始萌可以爲年之始故改正朔者以建子爲正</hi>
　日在斗<hi>原禮仲冬之月日在斗集説斗在丑星紀之次也</hi>
　中星<hi>原禮昏東璧中旦軫中淮南子註東璧北方元武之宿軫南方朱鳥之宿</hi>
　律中黄鍾<hi>原禮律中黄鍾集説黄鍾子律長九寸漢書律歷志黄鍾黄者中之色鍾者種也陽氣施</hi>
　<hi>種於黄泉孳萌萬物爲六氣元也始於子在十一月淮南子黄鍾位子其數八十一主十一月下生林鍾白虎</hi>
　<hi>通十一月律謂之黄鍾何中和之色鍾者動也言陽氣動於黄泉之下動飬萬物也</hi>
　天地之房<hi>原禮地氣沮泄是謂發天地之房疏房是人次舍之處擁蔽於此之時天地亦擁蔽萬物</hi>
<pb n="KR2j0002_WYG_019-2a"/>
<hi>不使宣露與房舍相似</hi>
暢月<hi>原禮命之曰暢月疏暢充也言名此月爲充實之月當使萬物充實不發動故也淮南子註陰氣在</hi>
<hi>上民人空閑故命曰暢月</hi>
辜月<hi>原爾雅十一月爲辜</hi>
宣飬德氣<hi>増國語夫六中之色也故名之曰黄鍾所以宣飬六氣九德也註宣徧也六氣隂陽風雨</hi>
<hi>晦明也九德九功之德十一月陽伏於下物始萌於五聲爲宫含元處中所以徧養六氣九德之本</hi>
辰始於子<hi>増漢書律歷志太極元氣函三爲一極中也元始也行於十二辰始動於子註元氣始起</hi>
<hi>於子未分之時天地人混合爲一故子數獨一也</hi>
<pb n="KR2j0002_WYG_019-2b"/>
招搖指子<hi>原淮南子仲冬之月招揺指子晉書樂志十一月之辰謂爲子子者孶也謂陽氣至此更</hi>
<hi>孳生也</hi>
純隂用事<hi>増西京雜記純隂用事未冬至前一日</hi>
陰陽會遇<hi>増詩紀厯樞陰陽之㑹一歲再遇遇於北方者以仲冬</hi>
天統<hi>原春秋感精符天統者十一月建子天始施之端也周以爲正</hi>
萬物滋入<hi>原説文十一月陽氣動萬物滋入以爲稱</hi>
隂復陽升<hi>増周易集解侯果曰十一月天行至子陰復而陽升也</hi>
色赤<hi>増周易集解坎爲赤孔穎逹曰十一月一陽爻生在坎陽氣初生於黄泉其色赤也</hi>
<pb n="KR2j0002_WYG_019-3a"/>
周伯星見<hi>増宋史天文志景德三年十一月周伯星復見在氐自是常以十一月辰見東方</hi>
大吉<hi>増夢溪筆談十一月月建在子曰大吉予按大吉者冬至之氣小徃大來君子道長大人之吉也故</hi>
<hi>主文武大臣之事</hi>
五色雲見<hi>増玉海正觀十五年十一月幽州言五色雲見又祥符二年十一月丙寅日上有五色雲</hi>
嘉雪<hi>増玉海咸平五年十一月壬寅合祭圜丘丙午大雪上謂吕䝉正曰郊祀之際重陰變晴今兹成禮</hi>
<hi>乂獲嘉雪</hi>
陡寒<hi>増性理大全程子曰冬至一陽生却須陡寒正如欲曉而反暗也</hi>
　　節序<lb/>
<pb n="KR2j0002_WYG_019-3b"/>
至日閉關<hi>原易雷在地中復先王以至日閉關商旅不行后不省方程傳雷在地中陽始復之時也</hi>
<hi>陽始生於下而甚㣲安静而後能長先王順天道當至日陽之始生安静以飬之故閉關使商旅不得行人君</hi>
<hi>不省視四方觀復之象而順天道也後漢書章帝紀元和二年冬十一月壬辰日南至初閉關梁白虎通冬至</hi>
<hi>所以休兵不舉事閉關商旅不行何此日陽氣㣲弱王者承天理物故率天下静不復行役扶助㣲氣成萬物</hi>
<hi>也</hi>
一陽生<hi>原易復卦疏復謂反本静爲動本冬至一陽生是陽動用而陰復於静也增程𫝊陰盛既極冬</hi>
<hi>至則一陽復生於地中故爲復也</hi>
天地之心<hi>増易復其見天地之心乎本義積陰之下一陽復生天地生物之心幾於滅息而至此乃</hi>
<pb n="KR2j0002_WYG_019-4a"/>
<hi>復可見邵子冬至詩冬至子之半天心無改移一陽初動處萬物未生時𤣥酒味方淡大音聲正希此言如不</hi>
<hi>信更請問庖羲</hi>
日短星昴<hi>原書日短星昴以正仲冬傳日短冬至之日昴白虎之中星亦以七星並見以正冬之三</hi>
<hi>節傅亮詩星昴殷仲冬短咎窮南陸</hi>
迎長至<hi>増禮郊之祭也迎長日之至也大報天而主日也兆於南郊就陽位也集説冬至日短極而漸</hi>
<hi>舒故云迎長日之至郊祭者報天之大亊可祀之以其道不可主之以其事故以日爲之主焉天秉陽日者衆</hi>
<hi>陽之宗故就陽位而立郊兆</hi>
日短至<hi>原禮是月也日短至陰陽争諸生蕩集説短至短之至也陰陽争陰陽争辨之際也諸生者萬</hi>
<pb n="KR2j0002_WYG_019-4b"/>
<hi>物之生機也蕩者動也</hi>
禮神北極<hi>原周禮春官大宗伯以蒼璧禮天注此禮天以冬至謂天皇大帝在北極者也</hi>
禮天神<hi>原周禮春官大司樂凡樂圜鐘爲宫黄鐘爲角大蔟爲徴姑洗爲羽靁鼔靁鼗孤竹之管雲和</hi>
<hi>之琴瑟雲門之舞冬日至於地上之圜丘奏之若樂六變則天神皆降可得而禮矣漢舊儀漢法三歲一祭於</hi>
<hi>雲陽宫甘泉壇以冬至日祭天天神下通典武德初定令冬至祀天圜丘壇於京城明德門外道東二里以景</hi>
<hi>帝配五方上帝天文皆從祀庾信圜丘降神歌重陽禋祀大報天丙午封壇肅且圜孤竹之管雲和絃神光未</hi>
<hi>下風肅然王城七里通天臺紫㣲斜照影徘徊連珠合璧重光來天䇿暫轉鈎陳開</hi>
葭灰動<hi>増周禮六律六同疏冬至之節陽氣在地中始生而上長也陰氣在上而始入於地其深九寸</hi>
<pb n="KR2j0002_WYG_019-5a"/>
<hi>乃與陽合而陽長上通焉故葭灰未動黄鍾之管九寸中空皆陰氣也冬至而陽生上實於九寸之空而葭灰</hi>
<hi>動焉</hi>
日月權輿<hi>増逸周書惟一月既南至昏昴畢見日短極基踐長㣲陽動於黄泉陰慘於萬物是月斗</hi>
<hi>柄建子始昏北指陽氣虧草木萌蕩日月俱起於牽牛之初右回而行月周天起一次而與日合宿日行月一</hi>
<hi>次周天歴舍于十有二辰終則復始是謂日月權輿</hi>
日南遠極<hi>増漢書天文志冬至至於牽牛遠極故晷長後漢書律厯志日道發南去極彌遠其景彌</hi>
<hi>長遠長乃極冬乃至焉</hi>
大雪<hi>原淮南子小雪加十五日斗指壬則大雪音比應鍾三禮義宗十一月大雪爲節者形於小雪爲大</hi>
<pb n="KR2j0002_WYG_019-5b"/>
<hi>雪時雪轉甚故以大雪名節</hi>
冬至<hi>原淮南子大雪加十五日斗指子則冬至音比黄鍾孝經説斗指子爲冬至至有三義一者陰極之</hi>
<hi>至二者陽氣始至三者日行南至</hi>
斗北中繩<hi>増淮南子日冬至則斗北中繩陰氣極陽氣萌故曰冬至爲德</hi>
水正陰勝<hi>原淮南子日冬至則水從之故十一月水正而陰勝註水正水王也</hi>
萬物仰生<hi>増淮南子冬日至則陽乘陰是以萬物仰而生</hi>
德在室<hi>増淮南子冬至陰氣極則萬物閉藏蟄蟲首穴故曰德在室</hi>
羊脱毛<hi>増淮南子日冬至羊脱毛</hi>
<pb n="KR2j0002_WYG_019-6a"/>
初陽雲<hi>原易通卦驗冬至初陽雲出箕如樹木之状</hi>
從樂<hi>増易通卦驗冬至之始人主與羣臣左右從樂五日天下之衆亦家家從樂五日爲迎日至之禮</hi>
鼓用馬革<hi>増易通卦驗冬至日鼔用馬革圓徑八尺一寸注馬坎𩔖</hi>
瑟用槐木<hi>増易通卦驗冬至瑟用槐木長八尺一寸</hi>
間音以竽<hi>増春秋感精符冬至之日人主使八能之士吹黄鍾之律間補音以竽</hi>
日在外衡<hi>増孝經緯日在外衡牽牛之初冬至之日</hi>
樂用管<hi>増樂緯坎主冬至樂用管</hi>
履長<hi>増玉燭寶典冬至律當黄鍾其管最長故有履長之賀</hi>
<pb n="KR2j0002_WYG_019-6b"/>
鑽燧改火<hi>増後漢書禮儀志日冬至鑚燧改火</hi>
八能士言事<hi>増後漢書禮儀志八能士各書板言事文曰臣某言今月若干日甲乙日冬至黄鍾</hi>
<hi>之音調君道得孝道襃商臣角民徴事羽物各一板</hi>
坎音<hi>増白虎通樂記曰壎坎音也壎在十一月壎之爲言勲陽氣於黄泉之下黙蒸而萌</hi>
陰氣推上<hi>増白虎通冬至陽始起反大寒何也陰氣推而上故大寒</hi>
薦黍糕<hi>原四民月令冬至之日薦黍糕先薦元㝠以及祖禰其進酒餚及謁賀君師耆老一如正旦</hi>
獻襪履<hi>原四民月令近古婦人常以冬至日獻履襪於舅姑踐長至之義也曹植冬至獻襪履表伏見</hi>
<hi>舊儀國家冬至獻履貢襪所以迎福踐長先臣或爲之頌臣既玩其嘉藻願述朝慶千載昌期一陽嘉節四方</hi>
<pb n="KR2j0002_WYG_019-7a"/>
<hi>交泰萬彚昭蘇亞歲迎祥履長納慶不勝感節情繋帷幄拜表奉賀並獻紋履七量襪若干副茅茨之陋不足</hi>
<hi>以入金門登玉臺也增酉陽雜爼北朝婦人常以冬至日進履襪及鞾</hi>
三極<hi>増月令章句冬至之爲極者有三意焉晝漏極短去極極遠晷景極長極者至而還之辭也</hi>
舉觴賜子<hi>増晉書列女𫝊周顗母李氏常冬至置酒舉觴賜三子曰吾本渡江託足無所不謂爾等</hi>
<hi>並貴列吾目前吾復何憂嵩起曰恐不如尊㫖伯仁志大而才短名重而識闇好乗人之弊此非自全之道嵩</hi>
<hi>性抗直亦不容於世唯阿奴碌碌當在阿母目下耳阿奴謨小字也後果如其言</hi>
北天氣至<hi>増晉書天文志冬至極低而天運近南故日去人遠而斗去人近北天氣至故氷寒也</hi>
儀亞正歲<hi>増宋書禮志魏晉冬至日受萬國及百寮稱賀因小㑹其儀亞於歲旦乾淳歲時記冬至</hi>
<pb n="KR2j0002_WYG_019-7b"/>
<hi>朝廷大朝㑹慶賀排當並如元正儀</hi>
遣囚<hi>増梁書王志𫝊志爲寧朔将軍東陽太守郡獄有重囚十餘人冬至日悉遣還家過節皆返唯一人</hi>
<hi>失期獄司以爲言志曰此自太守事主者勿憂明旦果自詣獄辭以婦孕吏民益嘆服之南史席闡文𫝊爲東</hi>
<hi>陽太守在郡有能名冬至悉放獄中囚依期而至</hi>
舞歌上壽<hi>増魏書髙閭𫝊冬至髙祖文明太后大饗羣官髙祖親舞於太后前羣臣皆舞髙祖乃歌</hi>
<hi>仍率羣臣再拜上夀閭進曰臣聞大夫行孝行合一家諸侯行孝聲著一國天子行孝德被四海今陛下聖性</hi>
<hi>自天敦行孝道稱觴上夀靈應無差臣等不勝慶踊謹上千萬歲夀髙祖大悦</hi>
朝賀讀表<hi>曽唐㑹要貞元四年李泌請冬至朝賀中書令讀諸方表</hi>
<pb n="KR2j0002_WYG_019-8a"/>
辟寒犀<hi>原開天遺事開元二年冬至交趾國進犀一株色黄如金使者請以金盤置於殿中温温然有</hi>
<hi>煖氣襲人上問其故使者對曰此辟寒犀也</hi>
冰筯<hi>原開天遺事冬至日大雪至午雪霽有晴色因寒所結簷溜皆爲冰條妃子使侍兒敲下二條看玩</hi>
<hi>帝自晚朝視政回問妃子曰所玩何物耶妃子笑而答曰妾所玩者冰筯也帝謂左右曰妃子聰慧比象可愛</hi>
<hi>也</hi>
添線<hi>原唐雜録唐宫中以女功揆日之長短冬至後日晷漸長比常日增一線之功增元氏掖庭記刺繡</hi>
<hi>亭冬至則候日於此亭邊有一線竿竿下爲緝衮堂至日命宫人把刺驗一線之功</hi>
赤豆粥<hi>増風土記天正日南黄鍾踐長是日始牙動爲饘粥以飬幼俗尚以赤豆爲糜所以象色也</hi>
<pb n="KR2j0002_WYG_019-8b"/>
詔諸州薦舉<hi>増登科記調露元年詔曰今年冬至有事嵩嶽令諸州明掦側陋或文武兼資材堪</hi>
<hi>將相或學藝該博業標儒首或藻思宏麗辭擅文宗或洞曉音律識均牙曠或深明厯數妙同京管者咸令薦</hi>
<hi>舉</hi>
坎王<hi>増周易集解勞乎坎崔憬曰冬至則坎王而萬物之所歸也</hi>
祭寶鼎<hi>増宋史禮志鑄九鼎於中太一宫南爲殿奉安之曰九成宫北方曰寶鼎其色黒祭以冬至幣</hi>
<hi>用皁</hi>
詔賜御筵<hi>増宋史禮志元祐二年十一月冬至詔賜御筵於吕公著私第遣中使賜上尊酒香藥果</hi>
<hi>實縷金花等以御飲器勸酒遣教坊樂工給内帑錢賜之及暮賜燭𫝊宣令繼燭皆異㤙也</hi>
<pb n="KR2j0002_WYG_019-9a"/>
斗分<hi>増夢溪筆談厯法布歩歲之法以冬至斗建所抵至明年冬至所得辰刻襄杪謂之斗分故歲文從</hi>
<hi>歩從戍戍者斗魁所抵也</hi>
天象成文<hi>増曲洧舊聞龎荘敏公帥延安日因冬至奉祀家廟齋居中夜恍惚間天象成文云龎某</hi>
<hi>後十年作相以仁佐天子凡十有三字駐視乆之方滅公因自作詩紀其事云冬至子時陽已生道隨陽長物</hi>
<hi>将萌星辰賜告銘心骨願以寛章輔至平按實録自慶厯元年初分陜西四路公與韓忠獻公范文正公王聖</hi>
<hi>源三公俱爲帥至皇祐三年登庸適十年天道遠矣而告人諄諄若此</hi>
冬除<hi>増老學庵筆記陳師錫家享儀謂冬至前一日爲冬住與歲除爲對葢閩音也予讀太平廣記有盧</hi>
<hi>頊𫝊云是夕冬至除夜乃知唐人冬至前一日亦謂之除夜詩唐風日月其除除音直慮反則所謂冬住者冬</hi>
<pb n="KR2j0002_WYG_019-9b"/>
<hi>除也陳氏𫝊其語而失其字耳</hi>
增年<hi>增陸游冬至詩家貧輕過節身老怯増年自注鄉俗謂喫盡至飯即添一歲</hi>
黄雲扶日<hi>増玉海開元十六年十一月日南至御含元殿受朝太史奏黄雲扶日</hi>
宜盤<hi>増食譜張手美家冬至宜盤</hi>
做節<hi>増乾淳歲時記冬至三日之内店肆皆罷市垂簾飲博謂之做節</hi>
賀冬<hi>増乾淳歲時記冬至都人最重一陽賀冬車馬皆華整鮮好五鼓已填擁於九街婦女小兒服飾華</hi>
<hi>炫徃來如雲嶽祠城隍諸廟炷香者尤甚</hi>
百味餛飩<hi>増乾淳歲時記冬至享先以餛飩有冬餛飩年<graphic n="KR3806" url="https://raw.githubusercontent.com/kanripo/KR-Gaiji/master/images/KR3806.png" mimeType="image/png"/>飥之諺貴家求竒一器凡十餘色謂之</hi>
<pb n="KR2j0002_WYG_019-10a"/>
<hi>百味餛飩</hi>
歲氣起冬至<hi>増性理大全臨川吳氏曰楊子建以歲氣起冬至者㝠契先天始震終坤之義子午</hi>
<hi>歲之冬至起燥金而生丑中之寒水丑未歲之冬至起寒水而生丑中之風木寅申歲起風木卯酉歲起君火</hi>
<hi>辰戌歲起濕土己亥歲起相火皆肇端於子半六氣相生循環不窮又歲氣起於子中盡於子中故曰冬至子</hi>
<hi>之半天心無改移子午之歲始冬至燥金三十日然後禪於寒水以至相火日各六十者五而小雪以後其日</hi>
<hi>三十復終於燥金丑未之歲始冬至寒水三十日然後禪於風木以至燥金日各六十者五而小雪以後其日</hi>
<hi>三十復終於寒水寅申以下皆然如是六十年至千萬年氣序相生而無間</hi>
望拜黒山<hi>増遼史禮志冬至日國俗屠白羊白馬白鴈各取血和酒天子望拜黒山黒山在境北俗</hi>
<pb n="KR2j0002_WYG_019-10b"/>
<hi>謂國人魂魄其神司之猶中國之岱宗云毎歲是日五京進紙造人馬萬餘事祭山而焚之</hi>
冬至宴<hi>増歲華紀麗譜冬至節宴於大慈寺後一日早宴金繩寺晚宴大慈寺清獻公記云至前一日</hi>
<hi>太守領客出北門石魚橋具樽豆觀醮已乃即天長觀晚宴葢文潞公始爲之後復罷</hi>
一陽巾<hi>増金門歲節洛陽人家冬至戴一陽巾</hi>
肥冬<hi>原豹隐紀談吳門風俗多重至節謂曰肥冬瘦年互送節物</hi>
埋雄鵲<hi>増本草綱目冬至埋雄鵲於圊前辟時疾温氣</hi>
分冬酒<hi>増嘉定縣志冬至春粢糕以祀先祖並以饋遺更速燕飲謂之節酒亦名分冬酒</hi>
小至<hi>増稗史彚編杜甫有小至詩小至即冬至也冬至陰極故曰小至</hi>
<pb n="KR2j0002_WYG_019-11a"/>
　　三素雲<hi>増雲笈七籖冬至清旦正東望有朱碧黄雲者是太霄玉妃太虚上真人三素雲也存禮宻柷</hi>
　　<hi>三見雲輦白日昇仙</hi>
　御製長至日祀<lb/>
天圜丘有述四章<lb/>
　　於穆天縡鑒觀惟赫播物無私佑於有德<lb/>
髙皇受命膺符闡繹丕顯<lb/>
太宗廓圖登績眷我<lb/>
皇考九圍是式克享天心立民之極<hi>一章</hi>
<pb n="KR2j0002_WYG_019-11b"/>
　　洪惟景運集於眇躬南諧北燮君兹萬邦夙夜敬止恒<lb/>
　　惕于衷毋曰髙髙聽卑則聰毋曰盱盱視遠斯通罔敢<lb/>
　　逸豫昭事必恭<hi>二章</hi>
　　是月仲冬維日長至爰啟<lb/>
泰壇肅将禋祀濟濟奉璋羣工在位牲玉既陳籥舞乃備對<lb/>
　　越有䖍百神攸暨雲旓揚揚華星晢晢<hi>三章</hi>
　　乃辨雲物載觀載書乃占豐年多黍多稌南陸曜采導<lb/>
　　我歸輿芸香始生景長以舒初陽來復相協攸居垂象<lb/>
<pb n="KR2j0002_WYG_019-12a"/>
　　是則奉若不渝<hi>四章</hi>
　御製途中長至詩旌門已報黄鍾節六琯葭飛律未殘靉<lb/>
　　靉占雲書太史瑲瑲佩玉憶郊壇陽升一綫宫中日冰<lb/>
　　合重淵野外寒景福<lb/>
重闈應有慶晴光捧處是長安<lb/>
　御製冬至回京齋戒夜坐詩一陽初發便知天暫别<lb/>
慈顔日日懸午夜齋明湛心志夢中猶自侍溫泉<lb/>
　　杜甫小至詩<hi>増天時人事日相催冬至陽生春又來刺繡五紋添弱線吹葭六琯動飛灰岸容待</hi>
<pb n="KR2j0002_WYG_019-12b"/>
　　<hi>臘将舒桞山意衝寒欲放梅雲物不殊鄉國異教兒且覆掌中杯</hi>
　　崔琮長至日上公獻壽詩<hi>増應律三陽首朝天萬國同斗邊看子月臺上候祥風五</hi>
　　<hi>夜鐘初曉千門日正融玉階文物盛仙仗武貔雄率舞皆羣辟稱觴即上公南山爲聖夀長對未央宫</hi>
　　韓偓冬至夜詩<hi>増中宵忽見動葭灰料得南枝有早梅四野便應枯草緑九重先覺凍雲開陰</hi>
　　<hi>冰莫向河源塞陽氣今從地底廻不道慘舒無定分却憂蚊響又成雷</hi>
　　范成大冬至日遥想郊煙慶成口號<hi>増淅淅霜風不滿旗紫烟黄氣捧朝</hi>
　　<hi>曦五更貫索埋光後萬里鈎陳放仗時留滯周南無舊事布宣漢德有新詩豐年四海皆温飽願把歡心夀玉</hi>
　　<hi>巵</hi>
<pb n="KR2j0002_WYG_019-13a"/>
　　日次<lb/>
初一日<lb/>
布治<hi>増周禮天官太宰正月之吉始和布治于邦國都鄙註正月周之正月吉謂朔日太宰以正月朔日</hi>
<hi>布王治之事於天下凡治有故言始和者若改造云爾唐㑹要周禮太宰正月之吉布政干寶註云周正建子</hi>
<hi>之月告朔日也</hi>
受敎灋<hi>増周禮地官郷大夫郷大夫之職各掌其鄉之政教禁令正月之吉受教灋于司徒退而頒之</hi>
<hi>于其鄉吏使各以教其所治以攷其徳行察其道藝疏言正月之吉者謂建子之月月朔之日</hi>
讀法<hi>増周禮地官州長州長各掌其州之教治政令之法正月之吉各屬其州之民而讀法以攷其德行</hi>
<pb n="KR2j0002_WYG_019-13b"/>
<hi>道藝而勸之以紏其過惡而戒之疏謂建子之月一日也</hi>
辰在斗柄<hi>増國語辰在斗柄註辰日月之㑹斗柄斗前也謂戊子後三日得周正月辛夘朔於殷爲</hi>
<hi>十二月夏爲十一月是日月合辰斗前一度</hi>
朔旦冬至<hi>増史記封禪書齊人公孫卿曰今年得寶鼎其冬辛巳朔旦冬至與黄帝時等卿有札書</hi>
<hi>曰黄帝得寶鼎宛朐問於鬼臾區臾區對曰黄帝得寶鼎神䇿是歲己酉朔旦冬至得天之紀終而復始於是</hi>
<hi>黄帝迎日推䇿後率二十歲復朔旦冬至玉海淳熙二年十一月朔旦冬至臣僚言至朔同日凡十九年一遇</hi>
<hi>雲物輝華請宣示史館又至道二年吕奉天上言起商王小甲七年十二月甲申朔旦冬至自此後毎七十六</hi>
<hi>年得一朔旦冬至詔令撰爲一書</hi>
<pb n="KR2j0002_WYG_019-14a"/>
立泰畤<hi>増漢書武帝紀元鼎五年十一月辛巳朔旦冬至立泰畤於甘泉漢書郊祀志十一月辛巳朔</hi>
<hi>旦冬至昒爽天子始郊拜泰一朝朝日夕夕月則揖而見泰一如雍郊禮其贊饗曰天始以寶鼎神䇿授皇帝</hi>
<hi>朔而又朔終而復始皇帝敬拜見焉而衣上黄其祠列火滿壇壇旁亨炊具有司云祠上有光公卿言皇帝始</hi>
<hi>郊見泰一雲陽有司奉瑄玉嘉牲薦享是夜有美光及晝黄氣上屬天</hi>
上元甲子<hi>増漢書武帝紀太初元年十一月甲子朔旦冬至祀上帝於明堂又律歷志註太初上元</hi>
<hi>甲子夜半朔旦冬至時七曜皆㑹聚斗牽牛分度夜盡如合璧連珠唐書厯志治厯之本必推上元日月如合</hi>
<hi>璧五星如聨珠夜半甲子朔旦冬至自此七曜散行不復餘分</hi>
聖主厚祚<hi>増樂恊圖徴朔日冬至聖主厚祚</hi>
<pb n="KR2j0002_WYG_019-14b"/>
置牙符<hi>増宋史髙宗紀紹興五年十一月庚午朔初置節度使以下金字牙符命都督府掌之玉海紹</hi>
<hi>興五年十一月庚午朔初置節度使已下象牙牌其法自節鉞正任至横行遥郡第其官資書之於牌御書押</hi>
<hi>字刻金填之仍合同製造一留禁中一降付都督府相臣主其事緩急臨敵果有建立竒勲之人量功勞先給</hi>
<hi>賜以爲執守</hi>
貢舉正衙見<hi>増宋史禮志建隆二年禮院凖禮部貢院移按禮閣新儀云舊儀無貢舉人謁先師</hi>
<hi>之文開元三十六年詔諸州貢舉人見訖就國子監謁先師官爲開講質問疑義所司設食昭文崇文兩館學</hi>
<hi>士及監内諸舉人亦凖此自後諸州府貢舉人十一月朔日正衙見訖擇日謁先師遂爲常禮</hi>
謁文宣王廟<hi>増宋史禮志真宗祥符元年封泰山詔以十一月一日幸曲阜備禮謁文宣王廟内</hi>
<pb n="KR2j0002_WYG_019-15a"/>
<hi>外設黄麾仗孔氏宗屬並陪位帝服鞾袍行酌獻禮又幸叔梁紇堂命官分奠七十二弟子先儒洎叔梁紇顔</hi>
<hi>氏初有司定議肅揖帝特展拜以表嚴師崇儒之意親製贊刻石廟中</hi>
頒政<hi>増宋史禮志政和七年十一月一日上御明堂南面以朝百辟退坐于平朔頒政其禮百官常服立</hi>
<hi>明堂下乘輿自内殿出負斧扆坐明堂大晟樂作百官朝于堂下大臣升階進呈所頒布時令左右丞一員跪</hi>
<hi>請付外施行宰相承制可之左右丞乃下授頒政官頒政官受而讀之訖出閤門奏禮畢帝降坐百官乃退自</hi>
<hi>是以爲常</hi>
校定説文<hi>増玉海雍熙三年十一月朔右散騎常侍徐鉉等獻新校定説文三十卷十五卷毎卷分</hi>
<hi>上下以正副本及羣臣家藏者詳考是非補正缺漏有正體而時俗訛變者具於注中違戾六書者序列於後</hi>
<pb n="KR2j0002_WYG_019-15b"/>
<hi>諸儒箋釋可取者亦附益鉉等亦加訓釋時未有反切後人附益互有異同今並以孫愐唐韻音切爲定詔付</hi>
<hi>史館摹板頒行</hi>
百官次對<hi>増玉海待制候對唐制也毎正衙待制官兩員正衙退後又令六品以下於延英候對皆</hi>
<hi>所以備顧問其後毎入閤即有待制次對官後唐天成中廢淳化二年十一月一日詔復百官次對毎起居日</hi>
<hi>常參官兩人次對閤門受其章</hi>
拜孔林<hi>増玉海祥符元年十一月一日幸曲阜縣謁文宣王廟禮畢於殿西序召見孔氏子孫撫諭問</hi>
<hi>宣尼墳隴所在令子孫前至孔林以林木擁道降輿乘馬至墓設奠再拜退坐北序與從臣閲碑版詔追諡曰</hi>
<hi>元聖文宣王</hi>
<pb n="KR2j0002_WYG_019-16a"/>
封周公<hi>増玉海祥符元年十一月戊午朔封周公文憲王建廟曲阜長吏春秋祭之</hi>
加諡太公<hi>増玉海祥符元年十一月戊午朔加諡太公曰昭烈武成王令青州立廟春秋致祭</hi>
聚星堂賦雪<hi>増蘓軾聚星堂雪詩序元祐六年十一月一日禱雨張龍公得小雪與客㑹飲聚星</hi>
<hi>堂忽憶歐陽文忠公作守時雪中約客賦詩禁體物語於艱難中特出竒麗爾來四十餘年莫有繼者僕以老</hi>
<hi>門生繼公後雖不足追配先生而賓客之美殆不減當時公之二子又適在郡故輒舉前令各賦一篇窻前暗</hi>
<hi>響嗚枯葉龍公試手行初雪暎空先集疑有無作態斜飛正愁絶衆賔起舞風竹亂老守先醉霜松折恨無翠</hi>
<hi>䄂㸃横斜祗有㣲燈照明滅歸來尚喜更鼓永晨起不待鈴索掣未嫌長夜作衣稜却怕初陽生眼纈欲浮大</hi>
<hi>白追餘賞幸有回飈驚落屑糢糊檜頂獨多時歴亂瓦溝裁一瞥汝南先賢有故事醉翁詩話誰續説當時號</hi>
<pb n="KR2j0002_WYG_019-16b"/>
<hi>令君聽取白戰不許持寸鐵</hi>
端首<hi>増性理大全潛室陳氏曰日月運轉於天如人之行歩故推厯謂之歩厯歩厯之始謂之上元必以</hi>
<hi>日月全數爲始於前更無餘分以此日爲端首即十一月甲子夜半朔旦冬至也故言履端於始也</hi>
人户推收<hi>増金史食貨志泰和五年簽南京按察司事李革言近制令人户推收物力置簿標題至</hi>
<hi>通推時止増新强銷舊弱庻得其實今有司奉行滅裂恐臨時冗併卒難詳審可定期限以督之遂令自今年</hi>
<hi>十一月一日令人户告詣推收標附至次年二月一日畢違期不言者坐罪</hi>
權德輿朔旦冬至攝職南郊詩<hi>増大明南至應天正朔旦圜丘樂九成文軌盡</hi>
<hi>同堯歴象齋祠沗備漢公卿星辰列位祥光滿金石交音曉奏清更有觀臺稱賀處黄雲捧日瑞昇平</hi>
<pb n="KR2j0002_WYG_019-17a"/>
蘇軾直玉堂十一月一日鏁院是日苦寒詔賜官燭法<lb/>
酒書呈同院詩<hi>原微霰疎疎㸃玉堂詞頭夜下攬衣忙分光御燭星辰爛拜賜宫壺雨露香醉</hi>
<hi>眼有花書字大老人無睡漏聲長何時却逐桑榆煖社酒寒燈樂未央</hi>
初二日<lb/>
郡縣主見舅姑<hi>増唐㑹要建中元年十一月二日禮儀使顔真卿等奏郡縣主見舅姑請於禮</hi>
<hi>㑹院過事明日早執笲盛以枣栗腵脩奠於舅姑席前赴光順門謝㤙駙馬加以璋郡主壻加以璧以代用焉</hi>
獻聖德詩<hi>増玉海紹興二十一年十一月二日程端厚獻聖德詩除直徽猷閣</hi>
賜飛白書<hi>増玉海寶元二年十一月二日己丑遣内侍就輔臣第賜御飛白書各一軸輔臣張士遜</hi>
<pb n="KR2j0002_WYG_019-17b"/>
<hi>等入謝奏曰陛下萬幾之煩翰墨不倦神筆竒奥曠古未有上曰朕聼政之暇無所用心以此自娱耳</hi>
初三日<lb/>
上忠孝圖<hi>増唐㑹要貞觀十三年十一月三日掦州長史李襲譽撰忠孝圖二十卷上之太宗覧而</hi>
<hi>稱善</hi>
楊正見上昇<hi>増太平廣記楊正見通義縣民楊寵女舅姑㑹親故市魚使正見爲膾正見憐魚之</hi>
<hi>生竟不忍殺既晡舅姑□責正見懼竄野徑中見一女冠具以其由白之女冠因留止山舍常使汲澗泉泉所</hi>
<hi>有一小兒潔白可愛正見因抱之歸漸近家兒已殭矣視之如草樹之根女冠見而識之乃茯苓也命潔甑蒸</hi>
<hi>之㑹女冠出山此夕大風雨山水溢道阻十日不歸正見飢甚聞甑中物香因竊食之數日俱盡女冠歸嘆曰</hi>
<pb n="KR2j0002_WYG_019-18a"/>
<hi>此山有人形茯苓得食之者白日昇天吾伺之二十年矣汝今遇而食之真得道者也自後正見容状光彩常</hi>
<hi>有羣仙降其室歲餘白日昇天即開元二十一年十一月三日也</hi>
上元舞<hi>増玉海上元舞者髙宗所作也舞者百八十人衣畫雲五色衣以象元氣其樂有上元二儀三</hi>
<hi>才四時五行六律七政八風九宫十洲得一慶雲之曲大祠享皆用之至上元三年十一月三日詔惟圜丘方</hi>
<hi>澤太廟乃用餘皆罷</hi>
觀銅渾儀<hi>増玉海祥符三年十一月三日召輔臣至龍圖閣觀銅渾儀其制爲天輪二一平一側各</hi>
<hi>分三百六十一度又爲黄赤道立管於側輪中以測日月星辰行度皆無差</hi>
初四日<lb/>
<pb n="KR2j0002_WYG_019-18b"/>
飾御耒耜<hi>増玉海雍熙四年十一月四日禮儀使言御耒耜二具并縚並飾以青准乾元故事其制</hi>
<hi>如農人所執者不加雕飾事畢内中尚收之載以耕根車</hi>
幸太學<hi>増玉海崇寧三年十一月四日甲戌幸太學辟雍書手詔賜司業吳絪等學官遷秩賜章服兩</hi>
<hi>學授官免舉賜帛</hi>
初五日<lb/>
宴來朝子弟<hi>増宋史禮志開寶四年十一月五日江南李煜吳越錢俶各遣子弟來朝宴於崇德</hi>
<hi>殿</hi>
天應節<hi>増宋史禮志政和三年十一月五日以修祀事天真示見詔爲天應節</hi>
<pb n="KR2j0002_WYG_019-19a"/>
閲敎戰<hi>増玉海咸平三年十一月五日上御崇政殿閲捧日天武右廂第一指揮使教戰前列騎士歩</hi>
<hi>卒次之舉赤旗則騎進青旗則歩進弓弩齊𤼵矢下如雨復以金鼔節其進退擢射御超倫者逓補軍職</hi>
甘露歌<hi>増玉海祥符九年十一月五日賜玉清昭應宫甘露歌曰名神漿稱天酒考祥圖兮嘉應之首</hi>
<hi>降仁夀零未央觀舊史兮太寧之祥</hi>
東嶽奉冊<hi>増湘山野録向大資敏中祥符四年爲東嶽奉冊使奏奉冊前十日雨雪日甚至十一月</hi>
<hi>五日詣本廟奉冊忽至景氣晴和宛若春意又得兖州状稱據黄現舖人員夏興状今月四日將兵廵至馬嶺</hi>
<hi>見五人各服黄紫衣執旛葢興等恐是冊使向前迎接忽然氛霧漸起即不見又得天貺觀道士孫守一状冊</hi>
<hi>使詣本殿燒香畢有皁鶴兩隻至殿盤旋飛翥甚乆詞臣各進頌</hi>
<pb n="KR2j0002_WYG_019-19b"/>
初六日<lb/>
西域冬至<hi>増齊民要術西域諸國志天竺十一月六日爲冬至</hi>
奏郊享文武舞<hi>増唐㑹要儀鳯二年十一月六日太常少卿韋萬石奏據貞觀禮郊享日文舞</hi>
<hi>奏元和順和永和等樂舞人著委貌冠舞執籥翟武舞奏凱安舞人著平冕執干戚詔録凱安六變法象奏聞</hi>
初七日<lb/>
大閲西郊<hi>増玉海建隆三年十一月七日辛酉以殿前侍衞諸軍及京都兵從駕出元化門大閲西</hi>
<hi>郊</hi>
學士撰碑<hi>増玉海開寶三年十一月七日詔學士李昉盧多遜等十三人分撰嶽瀆祠及歴代帝王</hi>
<pb n="KR2j0002_WYG_019-20a"/>
<hi>碑</hi>
賜帶簡鞍馬<hi>増玉海紹興二十三年十一月七日講尚書終篇賜侍讀侍講説書修注官金帯象</hi>
<hi>簡鞍馬</hi>
初八日<lb/>
南郊親祀<hi>増舊唐書德宗紀貞元六年九月己卯詔十一月八日有事南郊太廟行從官吏将士一</hi>
<hi>切並令自備食物其諸司先無公厨者以本司闕職物充其王府官度支量給廩物其儀仗禮物並仰御史撙</hi>
<hi>節處分十一月庚午日南至上親祀昊天上帝於郊丘禮畢還宫御丹鳯樓宣赦見禁囚徒減罪一等立仗将</hi>
<hi>士及諸軍兵賜十八萬叚匹</hi>
<pb n="KR2j0002_WYG_019-20b"/>
三科察舉<hi>増玉海開寶九年十一月八日庚午太宗命轉運以三科察舉官吏政績尤異爲上恪居</hi>
<hi>官次職務粗治爲中臨事弛慢所蒞無状爲下歲終以聞</hi>
廟饗瑞雪<hi>増玉海乾道九年十一月八日太廟行禮陰雲閣雨既成謁饗瑞雪應時</hi>
初九日<lb/>
頒行律疏<hi>増唐㑹要永徽三年詔律學未有定疏宜廣召解律人修義疏使中書門下監定参撰律</hi>
<hi>疏成三十卷四年十一月九日上之詔頒行天下</hi>
定車服制度<hi>増玉海瑞拱二年十一月九日詔曰國家先定車服制度聞士庻尚有奢僭於是鞍</hi>
<hi>轡服帯幞頭巾子並爲條制復禁泥金真珠服飾</hi>
<pb n="KR2j0002_WYG_019-21a"/>
賜御筵香茗<hi>増玉海紹興二十三年十一月九日賜講讀官御筵於秘書省就賜香茗皆作詩以</hi>
<hi>謝自是爲故事</hi>
初十日<lb/>
華岳祠碑<hi>増唐會要開元十二年十一月十日上幸東都至華州命刺史徐知仁與信安王禕勒石</hi>
<hi>於華岳祠南之蓮衢上親製文</hi>
賜詩寵行<hi>増玉海天聖九年十一月十日癸未翰林侍講學士孫奭知兖州賜近臣館閣官餞於瑞</hi>
<hi>聖園帝作七言詩寵其行詔近臣皆賦</hi>
觀酺<hi>増玉海祥符七年十一月十日御乾元門觀酺者五日是日近臣咸與宴京畿父老於樓下賜綿袍</hi>
<pb n="KR2j0002_WYG_019-21b"/>
<hi>茶絹日有五色暈慶雲見</hi>
加封四瀆<hi>増玉海康定元年十一月十日加封四瀆</hi>
萼綠華降<hi>原雲笈七籖蕚綠華者仙女也年二十許上下青衣顔色絶整以晉穆帝昇平三年己未</hi>
<hi>十一月十日夜降於羊權之家權字道輿即簡文帝黄門郎羊欣之祖也</hi>
十一日<lb/>
得土圭<hi>増唐㑹要調露元年十一月十一日於陽城周公測景所得土圭長丈二尺七寸</hi>
獲禽薦享<hi>増宋史禮志太宗雍熙二年十一月詔曰夫順時蒐狩禮有舊章非樂畋遊将薦宗廟乆</hi>
<hi>隳前制闕孰甚焉爰遵時令暫狩近郊既躬獲禽用以薦爼其今月十一日畋獵親射所獲田禽並付所司以</hi>
<pb n="KR2j0002_WYG_019-22a"/>
<hi>備太廟四時薦享著爲令</hi>
進十二仙畫<hi>増名畫錄道士張素卿性好畫惟畫道門尊像甲寅歲十一月十一日值蜀主誕生</hi>
<hi>之辰安公進素卿所畫十二仙真形十二幀蜀主耽玩因命翰林學士歐陽炯次第讚之凡有醮奏於玉局開</hi>
<hi>懸供飬</hi>
宗子授官<hi>増玉海熙寧二年十一月十一日中書宻院議宣祖太祖太宗之子皆擇其後一人爲宗</hi>
<hi>世世封公補環衛以奉祭祀祖宗袒免親将軍以下願世官者聼應舉者依外官條例其非袒免親更不賜名</hi>
<hi>授官從之</hi>
枸杞湯<hi>増雲笈七籖凡人常以十一月十一日取枸杞煮作湯沐浴令人光澤不病不老</hi>
<pb n="KR2j0002_WYG_019-22b"/>
十二日<lb/>
上三敎珠英<hi>増唐㑹要大足元年十一月十二日麟臺監張昌宗撰三教珠英一千三百卷成上</hi>
<hi>之初聖厯中上以御覧及文思博要等書聚事多未周備遂令張昌宗召李嶠魏知古等二十六人同撰於舊</hi>
<hi>書外更加佛道二教及親屬姓名方域等部</hi>
賜韓琦手札<hi>増玉海治平四年十一月十二日命韓琦判永興兼陕府西路經畧安撫使賜手札</hi>
<hi>趣令治装並封示蔡挺李肅之所奏事故事節度使辭賜窄衣束帯甲馬上以琦再世宰輔位處三公特賜對</hi>
<hi>衣笏頭帯鞍轡馬仍令常服引對</hi>
祭河瀆<hi>増玉海祥符元年十一月十二日庚午将幸澶先命學士李宗諤祭河瀆辛未帝幸廟酌奠以</hi>
<pb n="KR2j0002_WYG_019-23a"/>
<hi>頓丘令爲廟令命晁迴爲碑丙子封顯聖靈源公</hi>
立詩賦式<hi>増玉海元祐二年十一月十二日詔禮部立詩賦式</hi>
置大小二學<hi>増玉海崇寧元年十一月十二日諸王宫置大小二學増置敎授二員立考選法</hi>
十三日<lb/>
羣書四部錄<hi>増唐㑹要開元九年十一月十三日左常侍元行冲上羣書四部錄二百卷藏之内</hi>
<hi>府凡二千六百五十五部四萬八千一百六十九卷分爲經史子集四部</hi>
太清樓閲書<hi>増玉海天禧二年十一月十三日詔近臣至太清樓觀太宗御書及聖製羣書賜宴</hi>
<hi>樓下上作太清樓閲書歌詩二首</hi>
<pb n="KR2j0002_WYG_019-23b"/>
嚴整仗衞<hi>増玉海元祐七年十一月十三日南郊蘓軾爲鹵簿使導駕内中紅車爭道亂行軾於車</hi>
<hi>上草奏明日勅有司嚴整仗衞自皇后以下皆不復迎謁中道</hi>
祥曦殿記注<hi>増玉海乾道二年十一月十三日壬子起居注舍人洪邁言景祐以來有邇英延義</hi>
<hi>記注數十年來稍廢不續臣伏睹今月五日王曮進讀春秋莒人伐把上曰春秋無義戰周敦羔進讀三朝寳</hi>
<hi>訓論文章之弊上曰文以理爲主陳岩肖奏刑部事上曰寛則容奸急則人無所措手足凡此數端皆承學之</hi>
<hi>臣日夜探討累數百語不能盡而陛下蔽以一言然記言動之臣不能究宣乞自今講讀官以日得聖語送修</hi>
<hi>注官使謹書之願倣前制因今所御殿賜名祥曦殿記注從之</hi>
十四日<lb/>
<pb n="KR2j0002_WYG_019-24a"/>
侍郎知武舉<hi>増唐㑹要開元二十六年十一月十四日敕武貢以求才實比委郎官未稱其事今</hi>
<hi>後令侍郎知武舉</hi>
講次秘書總目<hi>増楓窻小牘政和七年十一月十四日戊戌校書郎孫覿奏四庫書尚循崇文</hi>
<hi>舊目頃訪求遺書總目之外凡數百家幾萬餘卷請撰次増入總目合爲一卷詔覿等譔次名曰秘書總目</hi>
延慶節<hi>増玉海十一月十四日唐懿宗生名延慶節廣卓異記按趙氏科名録隐懿宗朝登庸太夫人</hi>
<hi>盧氏在堂除麻之日三相國並百執事並赴私第列班陳慶賀之禮毎朔旦憲府中集百辟到宅候起居太夫</hi>
<hi>人及懿皇降誕日相府與文武兩班於慈㤙寺飯僧教坊三部大合樂於佛殿前京兆府構綵棚接東西廊備</hi>
<hi>相府宅觀閲時隐侍板輿到寺及丞相率百官於庭北謝㤙賜酒畢乃廻班就棚通太夫人起居朝野莫不稱</hi>
<pb n="KR2j0002_WYG_019-24b"/>
<hi>慶</hi>
辨才咒水<hi>増西湖志餘辨才住天竺善持咒水飲病者輒愈熙寧九年嘉興令陶彖有子得疾甚異</hi>
<hi>辨才適至秀州令聞其名即馳詣告曰兒始得疾時見一女子自外來相調笑乆之俱去行至水濵遺詩曰生</hi>
<hi>爲木卯人死作幽獨鬼泉門長夜開衾幃待君至且曰仲冬之月二七之間月盈之夕車馬來迎今妖期逼矣</hi>
<hi>未知所處辨才因至其家除地爲壇取楊枝霑水灑而咒之三遶壇而去是夜女子與兒舉觴爲别作詩云仲</hi>
<hi>冬二七是良時江下無縁與子期今日臨岐一盃酒共君千里遠相離遂不復見</hi>
十五日<lb/>
唐中宗誕辰<hi>増舊唐書中宗紀中宗皇帝顯慶元年十一月乙丑生於長安全唐詩話景龍二年</hi>
<pb n="KR2j0002_WYG_019-25a"/>
<hi>十一月十五日中宗誕辰内殿聨句爲栢梁體又三年十一月十五日中宗誕辰長寧公主滿月李嶠詩神龍</hi>
<hi>見象日仙鳯飬雛年是也</hi>
編修兵仗<hi>増玉海元豊元年十一月十五日編修九軍兵仗以河東經畧同提舉</hi>
占城國冬至<hi>原文獻通考占城國其風俗定十一月十五日爲冬至人皆相賀州縣以土産物帛</hi>
<hi>獻其王</hi>
復聖廟成<hi>増元史祭祀志至順元年冬十一月望曲阜兖國復聖公新廟落成</hi>
啓福齋<hi>原雲笈七籖三洞奉道科云十一月十五日爲啓福齋</hi>
崔曙早發交崖山還太室作<hi>増東林氣㣲白寒鳥急髙翔吾亦自兹去北山歸草</hi>
<pb n="KR2j0002_WYG_019-25b"/>
<hi>堂仲冬正三五日月遥相望蕭蕭過潁上曨曨辨少陽川冰生積雪野火出枯桑獨徃路難盡窮陰人易傷傷</hi>
<hi>此無衣客如何䝉雪霜</hi>
十六日<lb/>
書御史闕失<hi>増唐㑹要天寶四載十一月十六日敕御史依舊置黄卷書闕失每歲委知雜御史</hi>
<hi>長官比𩔖能否送中書門下改轉日褒貶</hi>
郊用甲子<hi>原春明退朝録宋太祖建隆四年南郊改元乾德是歲十一月二十九日冬至而郊禮在</hi>
<hi>十六日何也乃檢日厯其赦制云律且恊於黄鐘日正臨於甲子乃避晦而用十六日甲子郊也及修實録以</hi>
<hi>此兩句太質而削去之遂失其義増避暑録話藝祖四年郊日至在晦先無知之者至期竇儼始上間不得已</hi>
<pb n="KR2j0002_WYG_019-26a"/>
<hi>乃用十六日甲子非日至而郊惟此一舉</hi>
宴占城使<hi>増玉海紹興二十五年十一月十六日賜占城使宴享於懐遠驛</hi>
晚講坐講<hi>増玉海嘉定二年十一月十六日侍讀章穎等言前此未有晚講坐講自陛下始行之書</hi>
<hi>之國史爲法來世按講官十員兩日一次五人上講早二晚三早講殿上晚小衫坐講</hi>
十七日<lb/>
無鞭背<hi>増唐㑹要貞觀四年十一月十七日制决罪人無得鞭背増通鑑貞觀四年十一月上讀明堂</hi>
<hi>鍼灸書云人五藏之系咸附於背戊寅詔自今毋得笞囚背</hi>
幸武成王廟<hi>増玉海淳化五年十一月十七日幸武成王廟指郭子儀謂左右曰累朝握兵立大</hi>
<pb n="KR2j0002_WYG_019-26b"/>
<hi>功宜其配享矣又指李晟曰德宗播越蓋爲奸邪所誤不能斥去之非李晟克復唐運已去矣咨嗟乆之</hi>
幸學講書<hi>増玉海淳化五年十一月十七日上幸國子監賜直講孫奭五品服復幸太學賜羣臣坐</hi>
<hi>時侍講李至執經講堯典一篇未畢令奭講説命三篇帝曰尚書主言治世之道説命最備文王得太公髙宗</hi>
<hi>得傅説皆賢相也飲從官酒三行賜奭帛三十匹</hi>
閲武便殿<hi>増玉海至道元年十一月十七日上閲武便殿衞士挽弓有及一石五斗者矢二十發而</hi>
<hi>綽有餘力因謂近臣曰事有竒異驚聼者此是也方今寰海無事美才問出悉在我彀中矣朕向於行伍中選</hi>
<hi>氣質端謹勇而知禮進退有度者授以挽強之法俾相講教所以弧矢之妙敻古無比又令騎歩兵各數百東</hi>
<hi>西列陣發矢如一容止中節上曰數百人猶兵威可觀况堂堂之陣數萬成列者乎</hi>
<pb n="KR2j0002_WYG_019-27a"/>
賜花作樂<hi>増玉海慶厯六年十一月十七日講詩徹宴近臣賜花作樂從官皆獻詩頌</hi>
冠禮沿革<hi>増玉海大觀元年詔講求典禮尚書省置議禮局二年十一月十七日御製冠禮沿革十</hi>
<hi>卷付議禮局餘五禮令視此編次</hi>
十八日<lb/>
獻八寶<hi>原寶記肅宗元年建子月十八夜尼真如爲神人召徃化城見天帝授以八寶俾獻於朝以消</hi>
<hi>沴氣</hi>
和瑞雪詩<hi>増玉海景德四年十一月十八日雪宴近臣於中書館閣於崇文院帝作瑞雪五言詩令</hi>
<hi>館閣即席和進</hi>
<pb n="KR2j0002_WYG_019-27b"/>
増修石塘<hi>増楓窻小牘淅江石塘剙於錢氏乾道七年十一月十八日帥臣沈敻修石堤成増石塘</hi>
<hi>九十四丈</hi>
十九日<lb/>
試身言書判<hi>増玉海天禧三年十一月十九日命近臣與判銓官試身言書判以所試進呈</hi>
詔定正旦儀注<hi>増玉海元豊元年十一月十九日己丑詔龍圖直學士宋敏求等四人詳定正</hi>
<hi>旦御殿儀注</hi>
幸尚書省<hi>増玉海元豐六年十一月十九日庚申幸尚書省駐輦令廳上顧執政曰新省宏壮與官</hi>
<hi>制相稱又召尚書侍郎以下隨其曹問以職事蘇頌謝表三朝漢省已叨過輦之㤙六典周官願謹書屏之戒</hi>
<pb n="KR2j0002_WYG_019-28a"/>
書嵇侍中廟額<hi>増研北雜志趙子昂學士言嵇侍中廟在湯陰縣西門外二里延祐元年十一</hi>
<hi>月十九日彰徳朱長儒道邦人之意求書晉嵇侍中之廟六字敬其忠節不辭而書之運筆如飛若有神助是</hi>
<hi>夜京口石民瞻館於書室夢一丈夫云今日趙子昂爲余書廟額故來謝之</hi>
慈聖誕辰<hi>増菊隐紀聞明慈聖太后事佛甚謹宫中稱爲九蓮菩薩毎嵗十一月十九日爲具誕辰</hi>
<hi>百官率於午門前稱賀長安百姓婦孺俱於佛寺進香祝釐</hi>
二十日<lb/>
龍圖閣曲宴<hi>増宋史禮志眞宗咸平四年十一月二十日御龍圖閣曲宴詔近臣觀太宗草行飛</hi>
<hi>白篆籀八分書及畫</hi>
<pb n="KR2j0002_WYG_019-28b"/>
謝自然上昇<hi>増太平廣記謝自然十一月二十日辰時於金泉道塲白日昇天須叟五色雲遮亘</hi>
<hi>一川異香散漫所著衣冠簪帔一十事脱留小繩床上結繋如舊</hi>
二十一日<lb/>
講武臺<hi>増唐㑹要顯慶二年十一月二十一日講武滍水之南行三驅禮設次於尚書臺以觀之許州</hi>
<hi>長史封道𢎞奏臺本漢南郡太守馬融講尚書於此因以爲名今陛下親降此臺以觀校習請改爲講武臺從</hi>
<hi>之</hi>
后土祠文<hi>増唐㑹要開元二十年十一月二十一日祀后土脽上禮畢刋石祠所上自爲文</hi>
舉行轉對<hi>増玉海咸平三年十一月二十一日詔舉行轉對其未預次對羣官召上章奏事</hi>
<pb n="KR2j0002_WYG_019-29a"/>
試行義文學<hi>増玉海嘉祐四年令諸道漕憲舉行義文學之士熙寧元年復詔搜訪三年十一月</hi>
<hi>二十一日癸巳舍人院試劉蒙等二十一人賜出身</hi>
二十二日<lb/>
校獵賜宴<hi>増玉海咸平四年十一月二十二日庚寅校獵近郊至棘店頓宴從臣</hi>
置都水監<hi>増玉海嘉祐三年十一月二十二日置在京都水監以吕景初判監罷河渠司</hi>
二十三日<lb/>
復練塘<hi>増李華復練塘序練湖幅員四十里永泰元年十一月二十三日拜韋損爲潤州増理故塘繚</hi>
<hi>而合之廣湖爲八十里象月之規儔金之固灝灝如吞吐日月沈沈如韞蓄風雨所潤者遠原隰皆春疏爲斗</hi>
<pb n="KR2j0002_WYG_019-29b"/>
<hi>門河渠通流</hi>
上南郊賦<hi>増全唐詩話景龍三年十一月二十三日南郊徐彦伯上南郊賦</hi>
南斗奏生籍<hi>原翰墨全書十一月二十三日南斗六司星君奏上生籍之辰</hi>
二十四日<lb/>
白石閲兵<hi>増宋史禮志乾道二年十一月二十四日幸白石敎塲閲兵皇帝登臺舉黄旗諸軍皆拜</hi>
<hi>舉白旗三司馬軍首尾相接舉紅旗向臺合圍射生官兵出馬射獐兎舉黄旗射生官兵就臺下獻所獲帝遂</hi>
<hi>慰勞賜賚諸将鞍馬金帶以及士卒諸軍懽騰鼔舞就列百姓觀者如山時乆陰曀暨帝出郊雲霧解駁風日</hi>
<hi>開霽</hi>
<pb n="KR2j0002_WYG_019-30a"/>
修汴都志<hi>増玉海宣和三年十一月二十四日乙酉修汴都志從太常博士范子竒之言也詔鄭居</hi>
<hi>中提領修纂子竒及秘書丞李錞編𩔖</hi>
印通鑑紀事<hi>増玉海淳熙三年十一月二十四日参政龔茂良言袁樞編通鑑紀事有補治道増</hi>
<hi>益見聞詔嚴州摹印十部上之</hi>
二十五日<lb/>
嶺南陽雁<hi>増唐㑹要大厯二年嶺南節度使徐浩奏十一月二十五日當管懷集縣陽雁來乞編入</hi>
<hi>史從之先是五嶺之外翔雁不到浩以爲陽爲君德雁隨陽者臣歸君之象也</hi>
獻韻海鏡源<hi>増唐㑹要大厯十二年十一月二十五日刑部尚書顔真卿撰韻海鏡源三百六十</hi>
<pb n="KR2j0002_WYG_019-30b"/>
<hi>卷表獻之詔付集賢院</hi>
詔天慶節燃燈<hi>増宋史禮志大中祥符元年十一月二十五日詔天慶節聽京城燃燈一晝夜</hi>
舉人到限<hi>増玉海景祐四年詔禮部貢舉舉人到以十一月二十五日爲限先是崇政説書賈昌朝</hi>
<hi>言舉人有親戚在本貫守官及隨侍遠地并𤼵解官之親戚令轉運司差官𩔖試毎十人解三人其距本貫二</hi>
<hi>千里内者令歸赴秋試學士丁度等議謂二千里内舉人赴試不及故有是詔</hi>
書七德舞<hi>増玉海淳熙五年十一月二十五日書白居易七德舞賜翰林學士周必大</hi>
二十六日<lb/>
加給料錢<hi>増唐㑹要貞元三年十一月二十六日勅京官及京兆府縣官加給料錢</hi>
<pb n="KR2j0002_WYG_019-31a"/>
蘇軾十一月二十六日松風亭下梅花盛開詩<hi>増羅浮山下梅</hi>
<hi>花村玉雪爲骨氷爲魂紛紛初疑月掛樹耿耿獨與参横昏先生索居江海上悄如病鶴棲荒園天香國豔肯</hi>
<hi>相顧知我酒熟詩清温蓬萊宫中花鳥使緑衣倒掛扶桑暾抱叢窺我方醉卧故遣啄木先敲門麻姑過君急</hi>
<hi>灑掃鳥能歌舞花能言酒醒人散山寂寂惟有落蕊黏空樽</hi>
朱子十一月二十六日宿黄花渡口詩<hi>増鼎足爐邊坐陶然共一樽道</hi>
<hi>心元自勝世味不須論安稳三更睡清明一氣存雖無康樂句聊爾慰營魂</hi>
二十七日<lb/>
奉上冊寶<hi>増宋史禮志眞宗大中祥符元年十一月二十七日帝於朝元殿備禮奉祖宗尊諡冊寳</hi>
<pb n="KR2j0002_WYG_019-31b"/>
<hi>再拜授攝太尉王旦奉之以出安太祖冊寶於玉輅太宗冊寶於金輅詣太廟奉上</hi>
繡衣鹵簿<hi>増玉海開寶四年十一月二十七日合祭天地於圜丘始用繡衣鹵簿</hi>
孝經指解<hi>増玉海紹興十一年十一月二十七日林獨秀進孝經指解賜束帛</hi>
二十八日<lb/>
宴𢎞教門<hi>増唐㑹要貞觀十七年十一月二十八日誕皇孫宴宫僚於𢎞教門太宗幸東宫自殿北</hi>
<hi>門入謂宫臣曰頃來生業稍可非乏酒食而唐突公等宴㑹朕有甲觀之慶故就卿等爲樂耳</hi>
造三陽宫<hi>増唐㑹要聖厯三年十一月二十八日造三陽宫於嵩陽縣</hi>
録勲臣子孫<hi>増玉海慶厯三年十一月二十八日命天章閣待制王洙集賢校理歐陽修就國史</hi>
<pb n="KR2j0002_WYG_019-32a"/>
<hi>院同詳定國朝勲臣名次上之詔本家既無人食禄者錄其子孫一人自樞密使曹彬而下凡二百四人</hi>
新定五經字樣<hi>増玉海重和元年十一月二十八日言者謂張參唐元度所撰五經文字九經</hi>
<hi>字樣辨正書名頗有依據然其法本取蔡邕石經許氏説文宜重加修定分次部𩔖爲新定五經字樣從之</hi>
飲薑蜜酒<hi>増蘇軾文集元祐四年十一月二十八日既雨微雪予以寒疾在告危坐至夜與王元直</hi>
<hi>飲薑蜜酒一杯醺然徑醉親執鎗匕作薺青鰕羹食之甚美他日歸鄉勿忘此味也</hi>
二十九日<lb/>
星在天黿<hi>増國語武王伐殷星在天黿注星辰星也天黿次名從須女八度至危十五度爲天黿謂</hi>
<hi>周正月辛卯朔二日壬辰辰星始見三日癸巳武王發行二十八日戊午渡孟津距戊子三十一日二十九日</hi>
<pb n="KR2j0002_WYG_019-32b"/>
<hi>己未晦冬至辰星在須女伏天黿之首</hi>
造送諸州圖<hi>増唐㑹要諸州圖毎三年一送職方建中元年十一月二十九日改至五年一造送</hi>
<hi>如州縣有創造及山河改移即不在五年之限也</hi>
加嶽后號<hi>原宋㑹要大中祥符四年十一月二十九日詔加上東嶽淑明后南嶽景明后西嶽肅明</hi>
<hi>后北嶽靖明后中嶽正明后之號</hi>
免所過田租<hi>増玉海慶厯六年十一月二十九日獵城南之東韓邨初至玉津園降輦乗馬分騎</hi>
<hi>士數千爲左右翼節以旌鼔合圍塲徑十餘里部隊相屬上按轡中道親挾弓矢而屢獲禽至棘店御帳殿召</hi>
<hi>父老問以子孫供飬幾何土地種植宜否慰勞乆之詔免所過民田租</hi>
<pb n="KR2j0002_WYG_019-33a"/>
衞士奏技<hi>増玉海慶厯六年十一月二十九日獵城南還次近郊遣衛士更奏枝於前皆兩兩相當</hi>
<hi>掉鞅挾槊以相决勝謂輔臣曰此可以觀材勇也</hi>
韓琦壬子十一月二十九日時雪方洽詩<hi>増近獵猶慳六出繁忽驚</hi>
<hi>盈尺及民寛萬方䝉澤人人賀通夕無風陣陣乾危石葢深鹽虎䧟老枝擎重玉龍寒欲知靈鷲銀爲界試陟</hi>
<hi>髙樓一望㸔</hi>
三十日<lb/>
設大祭<hi>増北史婆利國𫝊祭祀必以月晦盤貯酒肴浮之流水毎十一月必設大祭</hi>
避月晦<hi>増避暑録話古者舉大事皆避月晦説者以陰之窮爲諱南郊必用冬至之日周禮也皇祐四</hi>
<pb n="KR2j0002_WYG_019-33b"/>
<hi>年當郊而日至適在晦宋元憲公爲相預以爲言遂改爲明堂議者以爲得禮</hi>
改郊<hi>増宋史禮志隆興二年詔曰朕㳟覧國史太祖乾德詔書有云務從省約無至勞煩仰見事天之誠</hi>
<hi>愛民之仁所以垂萬世之統者在是今嵗郊見可令有司除禮物軍賞其餘並從省約初降詔以十一月行事</hi>
<hi>以冬至適在晦日以至道典故改用獻歲上辛遂改來年元爲乾道</hi>
　　政典<lb/>
命和叔<hi>原書申命和叔宅朔方曰幽都疏重命和氏而字叔者令居治北方名曰幽都之地於此處所</hi>
<hi>主之職使和叔主治之</hi>
朔易<hi>原書平在朔易𫝊易謂歲改易於北方平均在察其政以順天常疏以三時乃役力田野當次序之</hi>
<pb n="KR2j0002_WYG_019-34a"/>
<hi>冬則物皆藏入須省察之冬日蓋藏天之常道也</hi>
北巡守<hi>原書十有一月朔巡守至於北岳如西禮傳北岳恒山疏西岳禮畢卽向恒山朔北也十有一</hi>
<hi>月北巡守至於北岳之下一如西岳之禮</hi>
居元堂大廟<hi>原禮天子居元堂太廟集說元堂太廟北堂當太室也</hi>
禁令<hi>原禮命有司曰土事毋作愼毋發蓋毋發室屋及起大衆以固而閉註太陰用事尤重閉藏</hi>
申宮令<hi>原禮命奄尹申宮令審門閭謹房室必重閉註奄尹主領奄豎之官也於周則爲内宰掌治王</hi>
<hi>之内政宮令譏出入及開閉之屬重閉外内閉也</hi>
省婦事<hi>原禮省婦事毋得淫雖有貴戚近習無有不禁疏此月陰氣旣靜故減省婦人之事順陰𩔖也</hi>
<pb n="KR2j0002_WYG_019-34b"/>
<hi>婦人須事者務取質素無得過爲淫巧</hi>
命大酋<hi>原禮乃命大酋秫稻必齊麴糵必時湛熾必絜水泉必香陶器必良火齊必得兼用六物大酋</hi>
<hi>監之毋有差貸集說大酋酒官之長也秫稻酒材也必齊多寡中度也必時制造及時也湛漬而滌之也熾蒸</hi>
<hi>炊也必絜無所汚也必香無穢惡之氣也必良無罅漏之失也必得適生熟之宜也</hi>
命祈祀<hi>原禮天子命有司祈祀四海大川名源淵澤井泉集說冬令方中水德至盛故爲民祈而祀之</hi>
<hi>也</hi>
收斂<hi>原禮是月也農有不收藏積聚者馬牛畜獸有放佚者取之不詰註此收斂尤急之時人有取者不</hi>
<hi>罪所以警懼其主也又山林藪澤有能取蔬食田獵禽獸者野虞敎道之其有相侵奪者罪之不赦註務收斂</hi>
<pb n="KR2j0002_WYG_019-35a"/>
<hi>野物也大澤曰藪草木之實爲蔬食</hi>
齊戒<hi>原禮君子齊戒處必掩身身欲寧去聲色禁耆欲安形性事欲靜以待陰陽之所定集說仲夏之陰</hi>
<hi>猶微而此時之陰尤盛陰微則盛陽未至於甚傷陰盛則微陽當在於善保故也</hi>
助閉藏<hi>原禮塗闕廷門閭築囹圄此以助天地之閉藏也註順時氣也</hi>
大閱<hi>原周禮夏官大司馬中冬敎大閱註冬大閱簡軍實疏以冬時農隙故大閱簡軍實之凡要也張衡</hi>
<hi>東京賦歲惟仲冬大閱西園虞人掌焉先期戒事悉率百禽鳩諸靈囿獸之所同是謂告備</hi>
狩田<hi>原周禮夏官大司馬遂以狩田註冬田爲狩言守取之無所擇也夏小正十有一月王狩傳狩者言</hi>
<hi>王之時田冬獵爲狩唐書禮志皇帝狩田之禮亦以仲冬前期兵部集衆庶修田法</hi>
<pb n="KR2j0002_WYG_019-35b"/>
饁獸獻禽<hi>原周禮夏官大司馬致禽饁獸於郊入獻禽以享烝註聚所獲禽因以祭四方神於郊入</hi>
<hi>又以禽祭宗廟唐書禮志狩田乃命有司饁獸於四郊以獸告至於廟社</hi>
約法三章<hi>原漢書高帝紀元年十一月詔諸縣豪桀曰父老苦秦苛法久矣誹謗者族耦語者棄市</hi>
<hi>吾與諸侯約先入關者王之吾當王關中與父老約法三章耳殺人者死傷人及盜抵罪餘悉除去秦法吏民</hi>
<hi>皆按堵如故凡吾所以來爲父兄除害非有所侵暴毋恐</hi>
祠孔子<hi>增漢書高帝紀十二年十一月行自淮南還過魯以太牢祠孔子晉書禮志武帝泰始三年十</hi>
<hi>一月改宗聖侯孔震爲奉聖亭侯又詔太學及魯國四時備三牲以祀孔子</hi>
舉孝廉<hi>增漢書武帝紀元光元年冬十一月初令郡國舉孝廉各一人後漢書和帝紀永元十三年十</hi>
<pb n="KR2j0002_WYG_019-36a"/>
<hi>一月丙辰詔曰幽并涼州戶口率少邊役衆劇束脩良吏進仕路狹其令緣邊郡口十萬以上歲舉孝廉一人</hi>
<hi>不滿十萬二歲舉一人五萬以下三歲舉一人又順帝紀陽嘉元年十一月辛卯初令郡國舉孝廉限年四十</hi>
<hi>以上諸生通章句文吏能牋奏乃得應選其有茂材異行若顏淵子奇不拘年齒</hi>
祠后土<hi>增漢書武帝紀元鼎四年十一月甲子立后土祠於汾隂脽上唐書明皇紀開元二十年十一</hi>
<hi>月庚申如汾陰祠后土大赦免供頓州今歲稅賜文武官隆勲爵諸州侍老帛武德以來功臣後及唐隆功臣</hi>
<hi>三品以上一子官</hi>
封周後<hi>增漢書武帝紀元鼎四年十一月行幸滎陽還至洛陽詔曰觀於周室邈而無祀詢問耆老廼</hi>
<hi>得周子嘉其封嘉爲周子南君以奉周祀註子南其封邑之號以爲周後故總言周子南君</hi>
<pb n="KR2j0002_WYG_019-36b"/>
舉孝弟<hi>增漢書宣帝紀地節三年十一月詔曰朕旣不逮導民不明反側晨興念慮萬方不忘元元惟</hi>
<hi>恐羞先帝聖德故並舉賢良方正以親萬姓歷載臻兹然而俗化闕焉傳曰孝弟也者其爲仁之本與其令郡</hi>
<hi>國舉孝弟有行義聞於鄕里者各一人</hi>
祀蕭霍<hi>增後漢書明帝紀永平二年十一月甲申遣使者以中牢祀蕭何霍光帝謁陵園過式其墓</hi>
置都䕶<hi>増後漢書明帝紀永平十七年冬十一月初置西域都䕶戊巳校尉</hi>
白虎議奏<hi>増後漢書章帝紀建初四年十一月壬戌詔下太常將大夫博士議郞郞官及諸生諸儒</hi>
<hi>會白虎觀講議五經同異使五官中郞將魏應承制問侍中淳于㳟奏帝親稱制臨決如孝宣甘露石渠故事</hi>
<hi>作白虎議奏註今白虎通</hi>
<pb n="KR2j0002_WYG_019-37a"/>
蕭曹紹封<hi>增後漢書和帝紀永元三年十一月癸卯詔曰高祖功臣蕭曹爲首有𫝊世不絶之義曹</hi>
<hi>相國後容城侯無嗣朕望長陵東門見二臣之壠循其遠節毎有感焉忠義獲寵古今所同可遣使者以中牢</hi>
<hi>祀大鴻臚求近親宜為嗣者須景風紹封以章厥功</hi>
舉武猛<hi>增後漢書安帝紀建光元年十一月癸卯詔三公特進侯卿校尉舉武猛堪將帥者各五人</hi>
安身靜體<hi>增後漢書禮儀志冬至前後君子安身靜體百官絶事不聽政擇吉辰而後省事</hi>
監察奏事<hi>増漢舊儀惠帝三年相國奏諸御史監察三輔郡所察者九條監者二歲一更常以十一</hi>
<hi>月奏事</hi>
官都尉<hi>原淮南子十一月官都尉注冬成軍師故官都尉</hi>
<pb n="KR2j0002_WYG_019-37b"/>
舉淹滯<hi>増晉書武帝紀魏咸熙三年十一月乙未令諸郡中正以六條舉淹滯一曰忠恪匪躬二曰孝</hi>
<hi>敬盡禮三曰友于兄弟四曰絜身勞謙五曰信義可復六曰學以爲已</hi>
幸辟雍<hi>增晉書武帝紀泰始六年冬十一月幸辟雍行鄉飮酒之禮賜太常博士學生帛牛酒各有差</hi>
作乾象歴<hi>增晉書律厯志漢靈帝時會稽東部尉劉洪作乾象法冬至日日在斗二十二度以術追</hi>
<hi>日月五星之行推而上則合於古引而下則應於今名為乾象歷</hi>
講武<hi>增北史周高祖紀建德二年十一月辛巳帝親帥六軍講武於城東唐書禮志仲冬之月講武於都</hi>
<hi>外前期十有一日所司奏請講武兵部承詔遂命將帥簡軍士</hi>
祭馬歩<hi>原隋書禮志隋制仲冬祭馬歩於大澤以剛日牲用少牢</hi>
<pb n="KR2j0002_WYG_019-38a"/>
東封泰山<hi>增玊海開元十三年撫州三脊茅生詔張說等於集賢院刋撰東封儀注十一月九日日</hi>
<hi>南至上備法駕登山十日祀昊天上帝於封臺之前壇禮畢還齊宫慶雲隨馬祥風繞輅張說等蹈舞拜賀十</hi>
<hi>一日祀享地祇於社首之泰圻壇至岳西大風裂幕折柱張說昌言海神來迎至升壇休氣四塞登歌奏樂有</hi>
<hi>祥風自南而至絲竹之聲飄若天外及禪社首五色雲見日重輪十二日上御朝覲之帳殿朝羣臣大赦天下</hi>
<hi>上製紀泰山銘親札勒於山頂之石中書令張說撰封祀壇頌侍中源乾曜撰禪社首壇頌禮部尚書蘇頲撰</hi>
<hi>朝覲壇頌以紀聖德</hi>
試薦官<hi>增舊唐書德宗紀貞元九年十一月甲辰冬制薦官宜令尚書丞郞於都堂訪以理術論時務</hi>
<hi>狀考其通否及歷任考課事迹定爲三等幷舉主姓名仍令御史一人爲監試如授官後政事能否委御史臺</hi>
<pb n="KR2j0002_WYG_019-38b"/>
<hi>觀察使以聞而殿最舉主</hi>
宴賜高年<hi>增唐書太宗紀貞觀十八年十一月庚辰遣使巡問鄭汝懷澤四州高年宴賜之</hi>
上衞士帳<hi>增舊唐書職官志諸府折衝都尉每歲十一月以衞士帳上尚書省天下兵馬之數以聞</hi>
<hi>通典凡府在赤縣爲赤府在畿縣爲畿府衞士以三百人爲團團有校尉五十人爲隊隊有正十人爲火火有</hi>
<hi>備六䭾馬驢米糧介胄戎器鍋幕貯之府庫以備武事每歲十一月以衞士帳上於兵部以候徴發</hi>
獲鹿薦廟<hi>增實錄貞觀十一年十一月乙未狩於濟源之陵山親御弓矢以所獲鹿薦廟</hi>
計偕<hi>增六典禮部尚書侍郞之職掌天下貢舉之政凡舉試之制每歲仲冬率與計偕其科有六一曰秀</hi>
<hi>才二曰明經三曰進士四曰明法五曰書六曰算凡此六科求人之本必取精究理實而升爲第其有博綜兼</hi>
<pb n="KR2j0002_WYG_019-39a"/>
<hi>學須加甄奬不得限以常科又通典唐貢士之科每歲仲冬郡縣館監課試其成者長史會屬僚設賔主有鄕</hi>
<hi>飮酒禮歌鹿鳴之詩旣餞而與計偕</hi>
寫新厯<hi>增集賢注記自置院之後每年十一月内卽令書院寫新厯日一百二十本頒賜親王公主及</hi>
<hi>宰相公卿等皆令朱墨分布具注厯星逓相傳寫謂集賢院本</hi>
寫四部書<hi>增通典初開元五年十一月於乾元殿東廊下寫四部書仍令秘書監馬懷素右㪚騎常</hi>
<hi>侍褚無量總其事於麗正殿安置爲修書使</hi>
服烏紗帽<hi>增中華古今註武德九年十一月太宗詔自今以後天子服烏紗帽百官士庶皆同服之</hi>
薦麕<hi>增宋史禮志四時薦新仲冬羞以麕</hi>
<pb n="KR2j0002_WYG_019-39b"/>
望祭殿<hi>增宋史禮志凡郊壇値雨雪卽齋宮門望祭殿望拜祭日不設登歌祠官以公服行事</hi>
郊廟誓戒<hi>增宋史禮志乾德元年禮儀使陶穀言饗廟郊天兩日行禮從祀官前七日皆合於尚書</hi>
<hi>省受誓戒自來一日之内受兩處誓戒有虧䖍潔今擬十一月十六日行郊禮望依禮文於八日先受從事太</hi>
<hi>廟誓戒九日别受郊天誓戒其日請放朝叅從之自後百官受誓戒於朝堂宗室受於太廟</hi>
郊前奏告<hi>增宋史禮志建隆四年十一月詔以郊祀前一日遣官奏告東嶽城隍浚溝廟五龍廟及</hi>
<hi>子張子夏廟他如儀</hi>
爟火<hi>增宋史禮志開寶元年十一月郊以燎臺稍遠不聞告燎之聲始用爟火令光明遠照通於祀所</hi>
檢按三江<hi>增宋史河渠志大觀元年十一月詔曰禹貢三江旣入震澤底定今三江之名旣失其所</hi>
<pb n="KR2j0002_WYG_019-40a"/>
<hi>水不趨海故蘇湖被患其委本路監司選擇能臣檢按古迹循導使之趨下幷相度圩㟁以聞於是復詔陳伸</hi>
<hi>方爲發運司屬官再相度蘇州積水</hi>
收納試卷<hi>增宋史選舉志凡命士應舉謂之鏁㕔試所屬先以名聞得旨而後解旣集什伍相保家</hi>
<hi>狀幷試卷之首署年及舉數塲第鄕貫不得增損移易以仲冬收納月終而畢將臨試期知舉官先引問聨保</hi>
<hi>舉狀僉同而定焉</hi>
幸慶善宮<hi>增冊府元龜貞觀十六年十一月甲子幸慶善宮召武功之邰城立節三時豐義四鄕士</hi>
<hi>女七十以上及居宮側數百人賜宴父老爭上壽賜帛有差</hi>
功臣門㦸<hi>增燕翼貽謀錄慶厯元年十一月郊祀赦文功臣不限品數詔私門立㦸文武臣僚許立</hi>
<pb n="KR2j0002_WYG_019-40b"/>
<hi>家廟已賜門㦸給官地修建</hi>
齋娘壻改官<hi>增通鑑景龍三年十一月乙丑上祀南郊齋娘有壻者皆改官</hi>
宰相堂封<hi>增玉海開元十年十一月乙未詔宰相共食實封三百户以七丁爲限堂封自此始</hi>
徹黃褥<hi>增玊海乾德元年十一月甲子南郊將升壇有司具黃褥爲道上命徹之</hi>
祠官勿囘班<hi>增玊海治平二年十一月壬申祀圜丘故事親祠皇帝將就版位祠官皆囘班嚮上</hi>
<hi>詔勿囘班</hi>
薦直講<hi>增玉海景德二年十一月命邢昺等薦該博端良可爲直講者十人</hi>
市糴<hi>增玉海天聖六年十一月京西穀斗十錢命三司市糴</hi>
<pb n="KR2j0002_WYG_019-41a"/>
更蔭補法<hi>増玉海慶厯三年十一月丁亥更蔭補法詔曰周大司樂掌學政以六藝敎羣國子漢光</hi>
<hi>禄勲典仕籍以四行察三省郞今蔭法之所原古典刑之是憲敝生作法之涼濫起推恩之過故俾宰臣詳爲</hi>
<hi>定令冢嗣先録以篤爲後之體支子限年以明入官之重設考藝之格立保行之條庶乎位有稱職之才朝多</hi>
<hi>世濟之美非惟爲國造士是乃爲臣立家</hi>
進漢唐故事<hi>増玉海元祐二年十一月壬申詔講讀官遇不開講日具漢唐故事有益政體者二</hi>
<hi>條進入從蘇頌之請也頌每進可爲規戒有補時政者述以已意反復言之</hi>
建北太一宮<hi>増玉海政和八年著雍閹茂之歲太一臨乾維建北太一宮於龍德宮後直都城之</hi>
<hi>西北隅前殿曰黃秘次曰綂元神貺殿門曰黃秘之門仲冬上辛蕆事</hi>
<pb n="KR2j0002_WYG_019-41b"/>
算學饗祀<hi>增玉海大觀三年十一月算學尊黃帝爲先師風后等配饗商巫咸至周王朴七十人從</hi>
<hi>祀</hi>
　　民用<lb/>
厥民隩<hi>原書厥民隩疏仲冬禾稼已入農事閑暇其時之人皆處深隩之室也</hi>
于貉<hi>原詩一之日于貉疏一之日往捕貉取皮庶人自以爲裘</hi>
女功止<hi>增詩入此室處疏從養蠶而至此時一歲之女功止故告婦子令之入室避寒也</hi>
伐木取竹箭<hi>原禮日短至則伐木取竹箭集説陰盛則材成故伐而取之大曰竹小曰箭</hi>
土功息<hi>增左傳日至而畢注日南至微陽始動故土功息</hi>
<pb n="KR2j0002_WYG_019-42a"/>
不穿井<hi>原淮南子冬至陰氣極則北至北極下至黃泉故不可以鑿地穿井</hi>
收莒芋<hi>原孝經援神契仲冬昴星中收莒芋</hi>
買白犬<hi>增四民月令先後冬至各五日買白犬養之以供祖禰</hi>
入小學<hi>增四民月令冬十一月硯水凍命㓜童讀孝經論語篇章入小學</hi>
寢别内外<hi>增四民月令冬十一月陰陽爭血氣㪚冬至日先後各五日寢别内外</hi>
釀醢<hi>增四民月令冬十一月可釀醢</hi>
糴秔稻<hi>增四民月令冬十一月糴秔稻粟豆麻子</hi>
鹹葅<hi>原荆楚歲時記仲冬之月采擷霜蕪菁葵等雜菜乾之並爲鹹葅有得其和者並作金釵色汁酸美</hi>
<pb n="KR2j0002_WYG_019-42b"/>
<hi>醒酒所宜也</hi>
掘土取笋<hi>増齊民要術永嘉記曰凡諸竹笋十一月掘土取皆得長八九寸十一月笋土中已生但</hi>
<hi>未出須掘土取</hi>
采莧<hi>増名醫别録莧實一名莫實細莧亦同生淮陽川澤及田中葉如藍十一月采𢎞景曰細莧卽是糠</hi>
<hi>莧食之乃勝而並冷利被霜乃熟故云十一月采</hi>
蘘荷<hi>増圖經本草蘘荷荆襄江湖閒多種之荆楚歲時記云仲冬以鹽藏蘘荷用備冬儲又以防蠱</hi>
楓香脂<hi>增圖經本草楓香脂南方及關陜多有之實大如鴨卵曝乾可燒十一月採之其皮性澀止水</hi>
<hi>痢水煎飮之</hi>
<pb n="KR2j0002_WYG_019-43a"/>
瑰蓴<hi>增爾雅翼蓴菜十一月萌在泥中麤短名瑰蓴味苦體澀取以爲羮猶勝雜菜宜雜鮒鯉爲羮又宜</hi>
<hi>老人</hi>
造酒<hi>増癸辛雜識凡造酒冬至前最佳勝於臘中蓋氣未動故也今造鹽菜者亦必於冬至前則可以久</hi>
<hi>畱矣</hi>
種附子<hi>増彰明附子記其播種以冬盡十一月止</hi>
修池塘<hi>増農桑撮要十一月修池塘宜於農隙之時塡補圩岸令高中閒要挑掘令深則聚水寛廣可</hi>
<hi>以防有乾旱漑灌田禾</hi>
採臼子<hi>増農政全書採臼子在中冬但以熟爲候採須連枝條剝之但畱取指大以上枝其小者總無</hi>
<pb n="KR2j0002_WYG_019-43b"/>
<hi>子亦宜剝去則明年枝實俱繁盛</hi>
生氣在戍<hi>原遵生八牋仲冬之月生氣在戍坐臥宜向西北</hi>
種大小麥<hi>増便民圖纂十一月種大小麥稻收割畢將田鋤成行瓏令四畔溝洫通水下種以灰糞</hi>
<hi>蓋之諺云無灰不種麥須灰糞均調爲上宜雪壓易長</hi>
壅椒<hi>増便民圖纂十一月壅椒宜用焦土乾糞培壅與草蓋免致凍死遇旱用水澆灌此物乃陽中之樹</hi>
<hi>所以不耐寒</hi>
羊羔酒<hi>増便民圖纂十一月羊羔酒宣和殿方米一石蒸熟後蒸羊肉七斤麪十四斤將肉切四方仍</hi>
<hi>爛煮杏仁一斤同煮畱汁七斗將飯麪加木香一兩同醞毋下水十日成酒味極甘滑</hi>
<pb n="KR2j0002_WYG_019-44a"/>
香蘿蔔<hi>増便民圖纂十一月香蘿蔔切作骰子塊鹽醃一宿晒乾薑絲橘絲蒔蘿茴香拌匀煎滾常醋</hi>
<hi>潑用磁器盛曝乾收貯</hi>
醃鴨子<hi>増便民圖纂自冬至後皆可醃鴨子每鴨子一百個用鹽十兩灰三升米飮調成團收乾甕内</hi>
<hi>可畱至來年夏閒食</hi>
冬菜<hi>増家塾事親十一月醃冬菜取上好菜洗淨用草束一周時下缸每百觔入鹽七斤壓以石塊三日</hi>
<hi>後畨一次去石待鹽水入菜三日後仍以石壓半月可食每株絞緊入罈内納實以原鹹水浸之可至來夏不</hi>
<hi>壞</hi>
種油菜<hi>増務本新書十一月種油菜稻收畢鋤田如麥田法旣下菜種和水糞之芟去其草再糞之雪</hi>
<pb n="KR2j0002_WYG_019-44b"/>
<hi>壓亦易長明年初夏閒收子取油甚香美</hi>
枳籬<hi>増務本新書十一月農隙之時方可作園籬用枳實樹周行均種直至來春削横校必畱距否則凍</hi>
<hi>死種刺榆及栁亦通</hi>
藏金橘<hi>増常氏日錄十一月收藏金橘法安錫器内芝蔴雜之經久不壊若橙橘之屬藏菉豆中極妙</hi>
<hi>勿近米邊見米卽爛</hi>
收蔗<hi>增備用時令十一月收蔗法蔗性雖硬而極寒則凍蔗旣起塲於冬至後必掘土坑丈深埋蔗於中</hi>
<hi>而土覆之以封初陽之氣則可至來春不壞</hi>
食雉兔<hi>増食物本草雉肉味酸寒無毒雖野味之貴食之損多益少十一月食之有補兔肉味辛平無</hi>
<pb n="KR2j0002_WYG_019-45a"/>
<hi>毒主補中益氣孟詵云十一月可食服丹石人相宜以其性冷故也不宜與薑橘同食</hi>
食麞<hi>増食物本草麞肉味甘温無毒補益五臟十一月食之甚美餘月食之動氣</hi>
窖藏花木<hi>増北京歲華記十一月人家墐户藏花木於窖</hi>
趙孟頫十一月耕詩<hi>増農家値豐年樂事日熙熙黒黍可釀酒在牢羊豕肥東鄰有一女</hi>
<hi>西鄰有一兒兒年十五六女大亦可笄財禮不求備多少取隨宜冬前與冬後婚嫁利此時但願子孫多門户</hi>
<hi>可扶持女當力蠶桑男當力耘耔</hi>
趙孟頫十一月織詩<hi>増冬至陽來復草木潛滋萌君子重其然吾道自此亨父母坐堂上</hi>
<hi>子孫列前榮再拜稱上壽所願百福幷人生屬明時四海方太平民無札瘥者厚澤敷羣情衣食茍給足禮義</hi>
<pb n="KR2j0002_WYG_019-45b"/>
<hi>自此生願言興學校庶幾敎化成</hi>
　　物候<lb/>
鳥獸氄毛<hi>原書鳥獸氄毛疏仲冬鳥獸皆生耎毳細毛以自溫暖</hi>
鵲巢<hi>増詩維鵲有巢箋鵲之作巢冬至架之至春乃成淮南子陽生於子故十一月日冬至鵲始架巢</hi>
冰壯地坼<hi>原禮冰益壯地始坼呂氏春秋註立冬後三十日大雪節故冰益壯地始坼凍裂也</hi>
鶡旦不鳴<hi>原禮鶡旦不鳴集說鶡旦夜鳴求旦之鳥也呂氏春秋註鶡旦山鳥陽物也是月陰盛故</hi>
<hi>不鳴也</hi>
虎始交<hi>原禮虎始交呂氏春秋註虎乃陽中之陰也陰氣盛以𩔖𤼵也</hi>
<pb n="KR2j0002_WYG_019-46a"/>
芸荔生<hi>原禮芸始生荔挺出註芸香草也荔挺馬䪥也疏芸始生荔挺出者以其具香草故應陽氣而</hi>
<hi>出後漢書陳寵傳冬至之節陽氣始萌故十有一月有蘭射干芸荔之應傅亮冬至詩星昴殷仲冬短晷窮南</hi>
<hi>陸柔荔迎時萋芳芸應節馥</hi>
蚯蚓結<hi>原禮蚯蚓結疏結猶屈也蚯蚓出穴屈首下嚮陽氣氣動則宛而上首故其結而屈也</hi>
麋角解<hi>原禮麋角解疏麋爲陰獸冬至陰方退故解角從陰退之象夏小正隕麋角傳隕墜也曰冬至</hi>
<hi>陽氣至始動諸向生皆蒙蒙符矣故麋角隕記時焉爾</hi>
水泉動<hi>原禮水泉動集說水者天一之陽所生陽生而動言枯涸者漸滋發也淮南子日冬至井水盛</hi>
<hi>盆水溢</hi>
<pb n="KR2j0002_WYG_019-46b"/>
草萌而赤<hi>増公羊傳春王正月疏凡草物皆十一月動萌而赤</hi>
樹棗<hi>原淮南子十一月其樹棗註棗取其赤心也</hi>
蘭射干生<hi>原易通卦驗十一月廣莫風至則蘭射干生射音亦卽今之烏扇</hi>
次羔<hi>増廣雅羊以仲冬産者爲次羔</hi>
雉鳴<hi>増爾雅翼十一月雷在地中雉先知而鳴</hi>
河豚<hi>增爾雅翼䲅今之河豚其出有時率以冬至後來每三頭相從號爲一部江陰得之最早率以冬至</hi>
<hi>日輒有之故說者解易信及豚魚以爲卽此蓋中孚十一月冬至之卦此魚應之而來是信之著者也</hi>
桂枝瓜<hi>増廣志桂枝瓜長一尺餘蜀地食瓜冬至熟</hi>
<pb n="KR2j0002_WYG_019-47a"/>
冬李<hi>増齊民要術廣志有冬李十一月熟</hi>
款冬花<hi>増名醫别録款冬花生常山山谷及上黨水旁十一月採花陰乾傅咸款冬賦序予曾逐禽登</hi>
<hi>於北山於時仲冬之月冰凌盈谷積雪被崖顧見款冬煒然始敷</hi>
貼梅花<hi>増楊允孚灤京雜咏詩試數牕間九九圖餘寒消盡煖囘初梅花㸃遍無餘白看到今朝是杏</hi>
<hi>株自註冬至後貼梅花一枝於牕間佳人曉粧日以臙脂圖一圈八十一圈旣足變作杏花卽煖囘矣</hi>
茶梅花<hi>原草花譜茶梅花開十一月中正諸花凋謝之候花如鵝眼錢而色粉紅心黃開且耐久望之</hi>
<hi>雅素無此則子月虛度矣</hi>
早梅<hi>増性理大全程子曰早梅冬至已前發方一陽未生然則發生者何也其榮其枯此萬物一箇陰陽</hi>
<pb n="KR2j0002_WYG_019-47b"/>
<hi>升降大節也然逐枝自有一箇榮枯分限不齊此各有一乾坤也各自有箇消長只是箇消息惟其消息此所</hi>
<hi>以不窮</hi>
夏枯草生葉<hi>増本草綱目夏枯草生平澤冬至後生葉似旋復</hi>
雷陽種稻<hi>原一綂志雷陽界稻十一月下種揚雪耕耘</hi>
治牡丹法<hi>原遵生八牋治療牡丹法冬至前後以鍾乳粉和硫黃一二錢掘開泥培之則花至來春</hi>
<hi>大盛種時以白斂拌土欲絶蠐螬土蠶食根有蛀眼以硫黃末入孔杉木削針針之蟲斃若有空眼處折斷捉</hi>
<hi>蟲亦可</hi>
盫芙蓉條<hi>増花譜盫芙蓉條十一月斫舊枝條盫稻草灰内二日乃種</hi>
<pb n="KR2j0002_WYG_019-48a"/>
栽菊<hi>増羣芳譜凡要菊盛花大更無别法十一月大小雪中分盆邊旺苗栽之如未發苗有靑葉頭白芽</hi>
<hi>者種之遮霜雪要見日色開春花自盛</hi>
　　占驗<lb/>
愆候<hi>原禮仲冬行夏令則其國乃旱氛霧冥冥雷乃發聲註午火之氣所克也又行秋令則天時雨汁瓜</hi>
<hi>瓠不成國有大兵註酉金之氣所滛也又行春令則蝗蟲爲敗水泉咸竭民多疥癘註卯木之氣所泄也</hi>
占晷景歲星<hi>増史記天官書冬至短極縣土炭炭動鹿解角蘭根出泉水躍畧以知日至要決晷</hi>
<hi>景歲星所在五穀逢昌其對爲衝歲乃有殃正義言晷景歲星行不失舍則無災異五穀逢其昌盛若晷景歲</hi>
<hi>星行而失舍有所衝則歲乃有殃</hi>
<pb n="KR2j0002_WYG_019-48b"/>
天泉<hi>増史記天官書困敦歲歲陰在子星居卯以十一月與氐房心晨出曰天泉元色甚明江池其昌不</hi>
<hi>利起兵其失次有應在昴</hi>
曰南不極<hi>増漢書天文志冬至日南極晷長南不極則溫爲害</hi>
占明年夏至<hi>増淮南子冬至加三日則夏至之日也註冬至後三日則明年夏至之日</hi>
占後年冬至<hi>増淮南子歲遷六日終而復始註今年以子冬至後年以午冬至</hi>
晷如度<hi>増易通卦驗冬至之日樹八尺之表日中視其晷晷如度者其歲美人民和順</hi>
雲送迎日<hi>増易通卦驗冬至日謹候見雲迎送從其郷來歲美民和春秋感精符南至有雲迎日年</hi>
<hi>豐之象尚書璇璣鈐冬至陰雲祁寒有雲迎日者來歲大美玉海開元十一年十一月癸酉日長至太史奏有</hi>
<pb n="KR2j0002_WYG_019-49a"/>
<hi>雲迎日祥風至日有冠珥太平之嘉應</hi>
虛風<hi>原京房易占冬至日南風爲虛風舊傳入夜半至者其民皆卧而弗犯故其歲民少病晝至者民皆</hi>
<hi>中於虛風當病</hi>
虹出占<hi>増京房易占虹以冬至四十六日内出東北方貫艮中春多旱夏多火災粟貴</hi>
候赦法<hi>増風角書候赦法冬至後盡丁巳之日有風從已上來滿三日以上必有大赦</hi>
米價占<hi>増紀歷撮要冬至前米價長貧兒受長養冬至前米價落貧兒轉消索</hi>
冬至後得壬<hi>原紀歷撮要淸臺占法云冬至後一日得壬炎旱千里二日得壬小旱三日得壬平</hi>
<hi>四日得壬五穀豐五日得壬少水六日得壬大水七日得壬河決流八日得壬海翻騰九日得壬大熟十日至</hi>
<pb n="KR2j0002_WYG_019-49b"/>
<hi>十二日得壬五穀不成</hi>
五星在東<hi>増玉海慶歴三年十一月壬辰五星皆在東方占曰中國安寧</hi>
朔日占<hi>原陶朱公書朔日値大雪或冬至皆主有災風雨主麥好西風主盜賊起</hi>
觀雲<hi>原陶朱公書冬至日觀雲須於子時至平旦觀之若靑雲北起主歲稔民安赤雲主旱黑雲主水白</hi>
<hi>雲主人災黃雲大熟無雲主凶</hi>
占風<hi>原陶朱公書冬至日占風若南風主穀貴北風主歲稔西風主禾熟若東南風久有重霧主水西南</hi>
<hi>風主久陰諺云冬至西南百日陰半晴半雨到淸明</hi>
占晴雨<hi>増農政全書十一月冬至諺曰乾冬濕年坐了種田又云閙熱冬至冷淡年蓋吳人尚冬至欲</hi>
<pb n="KR2j0002_WYG_019-50a"/>
<hi>晴故也或云冬至雨年必晴冬至晴年必雨此説頗准嘉興縣志冬至晴主來歲稔</hi>
三星入地<hi>增金臺記聞北人騐時以天明三星入地爲河凍之候正德丙寅冬至在十一月二十八</hi>
<hi>日都下寒最遲而河亦遲凍是月望日與諸吉士早朝共試觀之黎明三星正入地而河冰亦適合云</hi>
彌陀生曰<hi>増嘉定縣志十一月十七爲彌陀生日忌南風相傳有偈云南風吹我面有米也不賤北</hi>
<hi>風吹我背無米也不貴極驗</hi>
　　雜紀<lb/>
獻師子犬爵<hi>増後漢書和帝紀永元十三年冬十一月安息國遣使獻師子及條枝大爵</hi>
校獵上林<hi>増後漢書安帝紀延光二年十一月甲辰校獵上林苑</hi>
<pb n="KR2j0002_WYG_019-50b"/>
周冕<hi>増白虎通麻冕者何周宗廟之冠也禮曰周冕而祭十一月之時陽氣冕仰黃泉之下萬物被施前</hi>
<hi>冕而後仰故謂之冕</hi>
委貌<hi>増白虎通士冠經曰委貌周道所以謂之委貌何周綂十一月爲正萬物萌小故爲冠飾最小故曰</hi>
<hi>委貌委貌者委曲有貌也</hi>
焚雉頭裘<hi>増晉書武帝紀咸寧四年十一月太醫司馬程據獻雉頭裘帝以奇技異服典禮所禁焚</hi>
<hi>之於殿前</hi>
鑄陰燧<hi>増搜神記夫金之性一也以五月丙午日中鑄爲陽燧以十一月壬子夜半鑄爲陰燧</hi>
高陽氏正<hi>増宋書禮志高陽氏以十一月爲正<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>玊以赤繒</hi>
<pb n="KR2j0002_WYG_019-51a"/>
獻楛矢石砮<hi>増宋書符瑞志孝武帝大明三年十一月己巳肅慎氏獻楛矢石砮高麗國譯而至</hi>
接輿釋遊論<hi>増魏書成淹傳顯祖於仲冬之月欲巡漠北朝臣以寒甚固諫並不納淹上接輿釋</hi>
<hi>遊論顯祖覽之詔尚書李訢曰卿等諸人不如成淹論通釋人意乃勅停行</hi>
采旁勃<hi>増齊民要術神仙服食經曰七禽方十一月采旁勃旁勃白蒿也白兔食之壽八百年</hi>
夢中得瓜<hi>増孝子傳焦華西秦時人父病甚仲冬思瓜求之不得忽夢一人黃冠謂曰聞子父病思</hi>
<hi>瓜故送瓜以助子華拜受之及寤瓜在手馨香非常父食而愈</hi>
子弟隨官所<hi>增唐書太宗紀貞觀元年十一月己未許子弟年十九以下隨父兄之官所</hi>
獲瑞石<hi>増唐書太宗紀貞觀十七年十一月壬午以凉州獲瑞石赦凉州</hi>
<pb n="KR2j0002_WYG_019-51b"/>
東女國正月<hi>増舊唐書東女國𫝊東女國以十一月爲正</hi>
獻馴象<hi>増實録大厯六年十一月文單國王來朝獻馴象十有一宰臣上言曰春秋載異國之朝周書</hi>
<hi>美西旅之獻重其德化及遠也</hi>
金桃銀桃<hi>増唐㑹要貞觀九年十一月康國獻金桃銀桃詔令植苑中</hi>
得古犁鏵<hi>増唐會要開元二十九年十一月陜郡太守李齊物鑿三門山路通流便漕運開渠得古</hi>
<hi>犁鏵三於石下皆有文曰平陸遂改河北縣爲平陸</hi>
麟食嘉禾<hi>増唐會要元和七年十一月梓州上言龍州界嘉禾生有麟食之每來一鹿引之羣鹿隨</hi>
<hi>之使畫工就圖之幷嘉禾一函以獻</hi>
<pb n="KR2j0002_WYG_019-52a"/>
置飛騎<hi>増通鑑貞觀十二年十一月丁未初置左右屯營飛騎於元武門以諸將軍領之又簡飛騎才</hi>
<hi>力驍健善騎射者號百騎衣五色袍乘駿馬以虎皮爲韉凡遊幸則從焉</hi>
宣示玉牒<hi>増通鑑開元十三年十一月丙戌至泰山上問禮部侍郞賀知章曰前代玉牒之文何故</hi>
<hi>秘之對曰或密求神仙故不欲人見上曰吾爲蒼生祈福耳乃出玉牒宣示羣臣</hi>
馬色如雲錦<hi>増通鑑開元十三年十一月丙戌至泰山太僕卿王毛仲以牧馬數萬匹從色别爲</hi>
<hi>羣望之如雲錦上嘉毛仲之功癸巳加毛仲開府儀同三司</hi>
賜刺史酒<hi>増通鑑開元十三年十一月甲午車駕發自泰山庚申上還至宋州宴從官於樓上刺史</hi>
<hi>寇泚預焉上謂張說曰曏者屢遣使臣分巡諸道察吏善惡今因封禪歷諸州乃知使臣負我多矣懷州刺史</hi>
<pb n="KR2j0002_WYG_019-52b"/>
<hi>王丘魏州刺史崔沔濟州刺史裴耀卿三人者不勞人以市恩眞良吏矣顧謂宼泚曰比亦屢有以酒饌不豐</hi>
<hi>訴於朕者知卿不借譽於左右也自舉酒賜之宰臣帥羣臣起賀樓上皆稱萬歲</hi>
酒杯種瓜<hi>原續仙傳馬湘有道術嘗於江南刺史馬植坐上仲冬月以酒盃盛土種瓜須臾引蔓生</hi>
<hi>實食之味甚美</hi>
幸韋嗣立莊<hi>増册府元龜景龍三年十一月庚子幸兵部尚書韋嗣立莊舍宴賜甚厚特封谷爲</hi>
<hi>幽栖谷</hi>
宰相生日賜宴會<hi>増宋史禮志大中祥符五年十一月以宰相王旦生日詔賜羊三十口酒</hi>
<hi>五十壺米麪各二十斛令諸司供帳京府具衙前樂許宴其親友旦遂會近列及丞郞給諫修史屬官</hi>
<pb n="KR2j0002_WYG_019-53a"/>
醴泉出<hi>増宋史五行志大中祥符八年十一月通州軍言醴泉出汶山下有疾者飮之皆愈</hi>
木有文<hi>増宋史五行志至道六年十一月襄州民劉士家生木有文如魚龍鳳鶴之狀</hi>
賜供御筆<hi>増宋㑹要祥符二年十一月丁巳内出太宗鏤文紅管供御筆十二管分賜王旦以下人</hi>
<hi>一雙</hi>
郊祀天貺<hi>増宋會要乾道九年十一月四日詔郊祀免奏瑞符九日親郊十一日宰臣曾懷等奏郊</hi>
<hi>祀禮成兼以瑞雪應時未明而霽以至靑城宿齋圜丘蕆事天氣澄爽此皆聖德昭著高穹䧏格上曰君臣之</hi>
<hi>間正當修飭以答天貺</hi>
鍊方諸<hi>増太平廣記感應經方諸用十一月壬子日夜半時鍊五色石爲之狀如圬杯向月卽得津水</hi>
<pb n="KR2j0002_WYG_019-53b"/>
一陽三水<hi>増澠水燕談錄王元規慶厯末赴吏部選一夕夢一人衣冠高古因訪以當授何地官期</hi>
<hi>早晩書八字與之云時生一陽體合三水旣覺不悟意及注官河南河淸主簿凡三字從水到官日正冬至</hi>
梅市<hi>増成都古今記十一月梅市</hi>
丹書臺<hi>増玉海黄初元年十一月祡於繁陽有黃鳥銜丹書集於尚書臺於是改元</hi>
觀衞士還營<hi>増玉海大中祥符九年十一月丁丑車駕至自泰山上御乾元樓召近臣觀衞士甲</hi>
<hi>馬還營乙酉大宴含光殿勞旋也</hi>
禱雪<hi>増玉海雍熙二年十一月戊子以時雪未䧏命羣臣分禱京師祠廟是日雨雪上大悅製詩二首賜</hi>
<hi>宰相等令屬和</hi>
<pb n="KR2j0002_WYG_019-54a"/>
乞四體書<hi>增玉海淳化五年十一月丁巳上出四體書所賦詩草書者尤絶妙蘇易簡頓首告上乞</hi>
<hi>之呂蒙正亦欲得焉易簡前奏曰臣先請蒙正已不及矣上笑而賜之</hi>
新定韻畧<hi>増玉海景德四年十一月戊寅詔攽行新定韻畧送胄監鏤板先以舉人用韻多異詔殿</hi>
<hi>中丞丘雍重定切韻陳彭年言省試未有條格命晁迴崔遵度等詳定刻於韻畧之末</hi>
瑞雪命題<hi>増玉海祥符三年十一月壬午己丑上作瑞雪詩賜近臣和壬辰召陳從易劉筠對崇和</hi>
<hi>殿上謂向敏中等曰從易軰文可觀令卽席賦瑞雪歌上命題陳彭年筆授上覽之賜緋魚</hi>
河淸<hi>增玉海祥符三年十一月庚子陜州言寶鼎縣河淸遣官往祭羣臣稱賀</hi>
賦師子詩<hi>増玉海祥符四年十一月丁丑出占城國所獻師子命近臣視之上作七言詩預觀者咸</hi>
<pb n="KR2j0002_WYG_019-54b"/>
<hi>賦又作長歌令近臣屬和</hi>
甘露<hi>増玉海祥符九年十一月壬寅甘露䧏玉淸昭應宮太初殿檜柏上作歌羣臣皆和甲辰䧏會靈觀</hi>
<hi>柏木上作七言六韻詩羣臣咸和</hi>
太平瑞聖花<hi>増玉海天聖六年十一月癸卯益州獻異花似桃四出上異之目爲太平瑞聖花</hi>
賜笏頭金帶<hi>増玉海慶厯八年十一月癸亥賜王貽永李用和笏頭金帶故事非二府文臣不賜</hi>
<hi>惟張耆在密院兼侍中嘗賜之</hi>
書大成殿牓<hi>増玉海紹興六年十一月上書大成殿牓賜成都府學用敎授范仲殳請也學殿建</hi>
<hi>於東漢之初平漢人以大隷記修築歲月刻於東楹至今九百四十三年天下棟宇之古無過於此</hi>
<pb n="KR2j0002_WYG_019-55a"/>
景靈宮行禮<hi>増玉海紹興十九年太史令胡平言十一月十二日行禮景靈宮登輦出内天氣開</hi>
<hi>明見帝坐及三台星體明耀十三日車駕至靑城陰霧收斂登壇至禮畢天氣澄肅星月明瑩囘鑾肆赦有彩</hi>
<hi>雲之瑞乞宣付史館從之上因是親製喜霽詩宰輔從臣皆和以進</hi>
鼓舞乞寒<hi>増文獻通考康居國十一月鼓舞乞寒以水交潑爲樂</hi>
高麗祭天<hi>増文獻通考高句麗歲以建子月祭天</hi>
壽星臨帝座<hi>増天中記嘉祐八年冬十一月京師有道人遊卜於市莫知所從來貎體古怪不與</hi>
<hi>常𩔖飮酒無算未嘗覺醉都人士異之相與諠𫝊好事者潛圖其狀後近侍逹帝引見賜酒一石飮及七斗次</hi>
<hi>日司天臺奏壽星臨帝座忽失道人所在仁宗嘉嘆久之</hi>
<pb n="KR2j0002_WYG_019-55b"/>
瑞冰<hi>増泊庵集永樂十五年十一月金水河太液池冰凝結衆像態狀奇巧其時密雲亦獻瑞冰如水晶</hi>
<hi>含玉者凡七與金水河所結無異</hi>
送丸擊鼓<hi>増北京歲華記十一月琢石如彈丸置於地童子以足送之前後交擊爲勝始擊羯鼓鼓</hi>
<hi>用鐡爲圍單皮覆之每十人五人聚擊女子亦然</hi>
晉十一月折楊柳歌<hi>増素雪任風流樹木轉枯悴松柏無所憂折楊柳寒衣履薄冰歡詎</hi>
<hi>知儂否</hi>
李賀十一月樂詞<hi>增宮城團㢠廻凜嚴光白天碎碎墮瓊芳撾鍾高飮千日酒却天凝寒作君</hi>
<hi>壽御溝泉合如環素火井溫泉在何處</hi>
<pb n="KR2j0002_WYG_019-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0002_WYG_019-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷十九<lb/>
</p>
<p>
</p>
  </div>
</body>
</text>
</TEI>
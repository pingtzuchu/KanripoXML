<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_008-1a"/>
　欽定四庫全書卷<lb/>
御定月令輯要卷八<lb/>
　　　夏令<lb/>
　　　　天道<lb/>
　火王<hi>增易象曰火在天上大有集解荀爽曰謂夏火王在天萬物竝生故曰大有</hi>
　　凱風<hi>原詩凱風自南吹彼棘心增𫝊南風謂之凱風樂夏之長養</hi>
　　三星在隅戸<hi>增詩三星在隅箋心星在隅謂四月之末五月之中人三星在戶箋心星在戸謂五</hi>
　　<hi>月之末六月之中</hi>
<pb n="KR2j0002_WYG_008-1b"/>
　　丙丁<hi>原禮其日丙丁注丙之言炳也日之行夏南從赤道長育萬物月為之佐時萬物皆炳然著見而强</hi>
　<hi>大又因以為日名焉漢書律歴志明炳於丙大盛於丁説文丙位南方萬物成炳然隂氣初起陽氣將虧从一</hi>
　　<hi>入冂一者陽也丁夏時萬物皆丁實</hi>
　　炎帝祝融<hi>原禮其帝炎帝其神祝融注炎帝大庭氏也祝融顓頊氏之子曰黎為火官增三禮義宗</hi>
　<hi>火正曰祝融者祝甚也融明也言夏時物氣甚明也張聿首夏猶清和詩祝融將御節炎帝啟朱明</hi>
　　夏為假<hi>增禮南方者夏夏之為言假也養之長之假之仁也漢書律歴志夏假也物假大乃宣平釋名</hi>
　<hi>夏假也寛假萬物使生長也</hi>
　　南薰<hi>原禮昔者舜作五絃之琴以歌南風增家語舜造南風之詩其詩曰南風之薰兮可以解吾民之慍</hi>
<pb n="KR2j0002_WYG_008-2a"/>
　<hi>兮南風之時兮可以阜吾民之財兮原唐詩紀事文宗夏日與諸學士聯句曰人皆苦炎熱我愛夏日長柳公</hi>
　<hi>權續曰薰風自南來殿閣生微涼時五學士屬和帝獨諷公權兩句令題於壁上増張説詩騎仗聯聯環北極</hi>
　<hi>鳴笳歩歩引南薰</hi>
　朱明<hi>原爾雅夏為朱明注氣赤而光明増漢書禮樂志朱明盛長旉與萬物桐生茂豫靡有所詘郭璞詩</hi>
　<hi>羲和騁丹衢朱明赫其猛</hi>
　長贏<hi>原爾雅夏為長贏新論夏之徳炎炎不信則草木不長草木不長則長贏之徳廢</hi>
　夏雨<hi>增爾雅暴雨謂之涷注今江東呼夏月暴雨為涷雨原陸機纂要夏雨名綿雨增扶南𫝊金障國入</hi>
　<hi>四月便雨六月乃止少有晴日</hi>
<pb n="KR2j0002_WYG_008-2b"/>
御製喜雨詩十六韻并序<lb/>
　朕撫御天下每以民生為念夙興夜寐無時少懈也嵗<lb/>
　在丁卯自春渉夏藴隆少雨日更增甚麥秋期至農事<lb/>
　堪憂傳曰龍見而雩謂建巳之月萬物始盛待雨於天<lb/>
　今當雨不雨或人事之未修朕躬之有過歟亟命重臣<lb/>
　凡國計憂戚刑名錢榖但有關於民者再三講究有言<lb/>
　在京臣工鐫級過多皆賜復還可以致雨以及戲館秧<lb/>
　歌之細事無不曲盡議論迄於五月憂心如焚減膳撤<lb/>
<pb n="KR2j0002_WYG_008-3a"/>
　　樂端居省過將以明詔布告天下思所以挽回天意詔<lb/>
　　下旬有餘日或膚雲方集輒阻燥風或微霂纔施旋升<lb/>
　　杲日昔人遇災而懼側身修行欲銷去之况兹不雨乎<lb/>
　　朕以凉徳臨億兆之上為民之誠天日可監欲躬詣郊<lb/>
　　壇致祭諸臣亦以為請因命禮官諏吉具儀齋戒肅穆<lb/>
　　歩禱<lb/>
上帝於始齋之晩密雨濡潤祭之日雷雨交作自兹間日而<lb/>
　　雨遍四郊田野霑足朕先憂而飲食俱廢者為民也既<lb/>
<pb n="KR2j0002_WYG_008-3b"/>
　　雨之後喜雨而舉手加額者亦為民也今天不遺斯民<lb/>
　　禱而賜之雨使得不愧三公九卿之請朕之幸矣故賦<lb/>
　　喜雨詩以抒其懐<lb/>
　　體國為民事憂勤固在斯驕陽春既盛膏澤夏愆期省<lb/>
　　刑書每下請雨令頻施雲未油然作風偏颯爾吹芃芃<lb/>
　　苗欲槁細細草將萎翹首瞻青漢焦心對赤墀圜扉重<lb/>
　　舉滯旃厦㡬疇咨齋祭祈神鑒精誠只已知誰云天最<lb/>
　　逺於是聽能卑黙處敬居日恭䖍歩禱時微衷慚上格<lb/>
<pb n="KR2j0002_WYG_008-4a"/>
大化喜潛移霶霈滋南畆飄瀟遍九逵靉靆隂陽協滂<lb/>
沱渥澤垂田家還自樂朝野共吟詩從此煩襟滌由來<lb/>
百志熙願同兹砥礪參贊奉無私<lb/>
盛陽<hi>増孟子秋陽以暴之注秋陽周之秋夏之五六月盛陽也</hi>
日徳<hi>原管子南方曰日其時曰夏其氣曰陽陽生火與氣其德施舍修樂其事號令賞賜賦爵受祿順鄉</hi>
<hi>謹修神祀量功賞賢以動陽氣九暑乃至時雨乃降五榖百果乃登此謂日徳日掌賞賞為暑注日以昭育為</hi>
<hi>徳也</hi>
夏雲<hi>原管子藹然若夏之靜雲乃及人之體鵰然若謞之靜注夏雲之起油然含潤將降其澤及人之體</hi>
<pb n="KR2j0002_WYG_008-4b"/>
<hi>去除熱氣而和順雖有謞躁之人亦皆恬靜增張衡應間元龍迎夏則陵雲而奮鱗樂時也宋之問詩野含時</hi>
<hi>雨潤山雜夏雲多</hi>
夏為樂<hi>原尸子夏為樂南方為夏夏興也南任也是故萬物莫不任興蕃殖充盈樂之至也</hi>
斗柄南指<hi>原鶡冠子斗柄南指天下皆夏增孝經説斗指午為夏</hi>
陽長萬物<hi>原古三墳夏長萬物陽之象也</hi>
陽主生物<hi>增越絶書陽者主生萬物方夏三月之時大熱不至則萬物不能成</hi>
天牢空<hi>增史記天官書赤帝行徳天牢為之空索隱謂王者行徳以應火精之帝謂舉大禮封諸侯之</hi>
<hi>地則是赤帝行徳夏陽主舒散故天牢為之空則人主當赦過宥罪者也正義赤帝南方赤熛怒之帝也夏萬</hi>
<pb n="KR2j0002_WYG_008-5a"/>
<hi>物茂盛功作大典則天施徳惠天牢為之空虛也天牢六星在北斗魁下</hi>
熒惑<hi>增漢書天文志熒惑曰南方夏大禮也視也禮虧視失逆夏令傷火氣罰見熒惑</hi>
乗離執衡<hi>原漢書魏相傳南方之神炎帝乗離執衡司夏注火為禮禮者齊齊者平故為衡</hi>
助夏養<hi>増春秋繁露太陽因火而起助夏之養也</hi>
日行南陸<hi>原易稽覽圖夏日月行東南赤道曰南陸增陶潛詩重離照南陸鳴鳥聲相聞</hi>
養生百木<hi>原後漢書荀爽傳夫在地為火在天為日在天者用其精在地者用其形夏則火王其精</hi>
<hi>在天温暖之氣養生百木是其孝也增韓愈南山詩夏炎百木盛䕃鬱増埋覆</hi>
火養母<hi>增白虎通子養父母何法法夏養長木此火養母也</hi>
<pb n="KR2j0002_WYG_008-5b"/>
徵聲調<hi>增晉書律厯志火音徵三分宫去一以生其數五十四屬火者以其徵清事之象也夏氣和則</hi>
<hi>徵聲調</hi>
黄雀風<hi>增風土記五月風發六月乃止俗號黄雀風是時海魚變為黄雀故名</hi>
南風鬰蒸<hi>增岳陽風土記岳州北瀕江州郡氣候尤熱夏月南風則鬱蒸特甚蓋湖南千里無山多</hi>
<hi>得日色故少隂涼之氣也</hi>
六氣十八候<hi>增埤雅立夏之節初五日螻蟈鳴次五日蚯蚓出後五日赤箭生次小滿氣初五日</hi>
<hi>吳葵華次五日靡草死後五日小暑至次仲夏芒種之節初五日螳螂生次五日鵙始鳴後五日反舌無聲次</hi>
<hi>夏至氣初五日鹿角解次五日蜩始鳴後五日半夏生次季夏小暑之節初五日温風至次五日蟋蟀居壁後</hi>
<pb n="KR2j0002_WYG_008-6a"/>
<hi>五日鷹乃學習次大暑氣初五日腐草為螢次五日土潤溽暑後五日大雨時行凡此六氣一十八候皆夏氣</hi>
<hi>揚蕃秀之令</hi>
梅雨<hi>原埤雅江湘二浙四五月間梅欲黄落則水潤土溽柱礎皆汗蒸鬱成雨謂之梅雨也增瑣碎錄立</hi>
<hi>夏後逄庚日為入梅芒種後逄辰日為出梅唐太宗詩和風吹綠野梅雨灑芳田杜甫詩思霑道暍黄梅雨敢</hi>
<hi>望宫恩玉井氷</hi>
㸃蒼積雪<hi>增名山記㸃蒼山綿亘百餘里若屏風然有十九峯環列内向隂崕積雪經夏不消故亦</hi>
<hi>名雪山</hi>
舶䑲風<hi>原湧幢小品吳中五六月間梅雨既過必有大風連數日土人謂之舶䑲風云是舶商請於海</hi>
<pb n="KR2j0002_WYG_008-6b"/>
<hi>神得之凡舶遇此風日行數千里雖猛而不為害四明錢塘商至夏中畢集者此風致之也増蘇軾詩三旬已</hi>
<hi>過黄梅雨萬里初來舶䑲風</hi>
　　政典<lb/>
楅衡<hi>原詩夏而楅衡注秋將嘗祭而夏楅衡施於牛角以止觸飭其牲言夙戒也</hi>
夏苗<hi>增禮嵗三田疏夏田為苖擇取不孕任者若治苖去不秀實者原爾雅夏獵為苖注為苖稼除害增</hi>
<hi>沈約均聖論夏苖取其害榖</hi>
夏不田<hi>增禮嵗三田注三田者夏不田疏以夏是生養之時故不田公羊公狩于郎注不以夏田者春</hi>
<hi>秋制也以為飛鳥未去於巢走獸未離於穴恐傷害於㓜穉故於苑囿中取之</hi>
<pb n="KR2j0002_WYG_008-7a"/>
車旂服物<hi>原禮乗朱路駕赤駵載赤旂衣朱衣服赤玉食菽與雞其器高以麤注菽實孚甲堅合屬</hi>
<hi>水雞木畜時熱食之亦以安性也麤猶大也器高大者象物盛長</hi>
夏宗<hi>增周禮春官大宗伯夏見曰宗注宗尊也欲其尊王疏夏南方六服當宗之歲盡來宗</hi>
夏官<hi>增周禮夏官司馬疏象夏所立之官馬者武也言為武者也夏整齊萬物天子立司馬共掌邦政政</hi>
<hi>可以平諸侯正天下故曰統六師平邦國唐書百官志光宅二年改兵部曰夏官</hi>
祭先牧<hi>增周禮夏官校人夏祭先牧注先牧始養馬者疏祭之者夏草茂求肥充也</hi>
頒馬攻特<hi>原周禮夏官校人頒馬攻特注夏通淫之後攻其特為其蹄齧不可乗用鄭司農云攻特</hi>
<hi>謂騬之</hi>
<pb n="KR2j0002_WYG_008-7b"/>
庌馬<hi>原周禮夏官圉師夏庌馬注庌廡也廡所以庇馬凉也</hi>
禁原蠶<hi>原周禮馬質禁原蠶注原再也天文辰為馬蠶書蠶為龍精龍馬同氣禁蠶以息馬也埤雅再</hi>
<hi>蠶謂之原蠶一名魏蠶今以晚蠶養之先王之法禁焉俗謂之夏蠶亦曰熱蠶</hi>
夏儲<hi>增國語魯宣公夏濫於泗淵里革斷其罟而棄之曰古者鳥獸孕水蟲成獸虞於是乎禁罝羅矠魚</hi>
<hi>鼈以為夏槁助生阜也注矠<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>也槁乾也/夏不得取故於此時<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>刺魚鼈以為夏儲</hi>
禁網罟<hi>原逸周書禹之禁夏三月川澤不入網罟成魚鼈之長</hi>
夏五政<hi>原管子夏三月以丙丁之日發五政一政曰求有功發勞力者而舉之二政曰開久墳發故屋</hi>
<hi>辟故窌以假貸三政曰令禁扇去笠毋扱免除急漏田盧四政曰求有徳賜布施於民者而賞之五政曰令禁</hi>
<pb n="KR2j0002_WYG_008-8a"/>
<hi>罝設禽獸毋殺飛鳥五政茍時夏雨乃至也</hi>
火行御<hi>增管子睹丙子火行御天子出令命行人内御令掘溝澮津舊塗發蔵任君賜賞君子修游馳</hi>
<hi>以發地氣出皮幣命行人修春秋之禮於天下諸侯通天下遇者兼和然則天無疾風草木發奮鬱氣息民不</hi>
<hi>疾而榮華蕃七十二日而畢</hi>
祝融為司徒<hi>增管子祝融辨乎南方故使為司徒夏者司徒也注謂主徒衆使務農也</hi>
賞五徳<hi>增管子夏賞五徳滿爵祿遷官位禮孝弟復賢力所以勸功也注五徳謂五常之徳賢而有功</hi>
<hi>當復除之此皆夏令</hi>
夏禁<hi>增管子夏無遏水逹名川塞大谷動土功射鳥獸注凡此夏之禁又夏政不禁則五穀不成</hi>
<pb n="KR2j0002_WYG_008-8b"/>
審治刑賞<hi>增管子乗夏方長審治刑賞必明經紀陳義設法斷事以理虚氣平心乃去怒喜</hi>
謹守泉布<hi>增管子大夏帷蓋衣幕之奉不給謹守泉布之謝物且為之舉</hi>
兵尚㦸<hi>增管子兵尚㦸象夏物之森聳</hi>
七舉時節<hi>增管子七舉時節君服赤色味苦味聼羽聲治陽氣用七數飲於赤后之井以毛獸之火</hi>
<hi>㸑藏薄純行篤厚坦氣修通注火成數七火氣舉君則順時節而布政</hi>
旱不舉火<hi>增漢書昭帝紀始元六年夏旱大雩不得舉火注不得舉火抑陽助隂也</hi>
叔粟當賦<hi>增漢書昭帝紀元鳳六年夏詔曰夫榖賤傷農今三輔太常榖減賤其令以叔粟當令年</hi>
<hi>賦</hi>
<pb n="KR2j0002_WYG_008-9a"/>
司馬司夏<hi>增大戴禮司馬司夏以教士車甲凡士執伎論功修四衞强股肱質射御才武聰慧治衆</hi>
<hi>長卒所以為儀綴於國出可以為率誘於軍旅四方諸侯之遊士國中賢餘秀興閲焉</hi>
成夏事<hi>增大戴禮方夏三月養長秀蕃庶物於時有事享於皇考爵士之有慶者七人以成夏事</hi>
火夏長<hi>增春秋繁露火者夏成長本朝也舉賢良進茂才官得其能任得其力賞有功封有徳出貨財</hi>
<hi>振困乏正封疆使四方恩及於火則火順人而甘露降恩及羽蟲則飛鳥大為黄鵠出見鳳凰翔</hi>
哲主夏<hi>增春秋繁露王者能知則知善惡知善惡則夏氣得故哲者主夏夏陽氣始盛萬物兆長王者</hi>
<hi>不掩明則道不退塞而夏至之後大暑隆萬物茂育懐任王者恐明不知賢不肖分明白黑於時寒為賊故王</hi>
<hi>者輔以賞賜之事然後夏草木不霜火炎上也</hi>
<pb n="KR2j0002_WYG_008-9b"/>
火神司令<hi>原淮南子南方之極自北戸孫之外貫顓頊之國南至委火炎風之野赤帝祝融之所司</hi>
<hi>者萬二千里其令曰爵有徳賞有功惠賢良救飢渴舉力農賑貧窮惠孤寡憂罷疾出大禄行大賞起毁宗立</hi>
<hi>無後封建侯立賢輔注祝融火神</hi>
减省匠作<hi>增後漢書鍾離意𫝊永平二年夏旱而大起北宫意上疏帝策詔報曰湯引六事咎在一</hi>
<hi>人比上天降旱密雲數會朕戚然慙懼思獲嘉應故分布禱請闚候風雲北祈明堂南設雩場今又敕大匠止</hi>
<hi>作諸宫减省不急詔因謝公卿百僚遂應時㴻雨焉</hi>
請雨<hi>増後漢書諒輔𫝊仕郡為五官掾時夏大旱太守自出祈禱山川連日而無所降輔乃自暴庭中慷</hi>
<hi>慨呪曰輔為股肱不能進諫納忠和調隂陽承順天意至令天地否隔萬物焦苦咎盡在輔今敢自祈請若至</hi>
<pb n="KR2j0002_WYG_008-10a"/>
<hi>日中不雨乞以身塞無狀於是積薪柴聚茭茆以自環搆火其旁將自焚焉未及日中時而天雲晦合須臾澍</hi>
<hi>雨一郡沾潤又戴封傳為西華令蝗不入界大旱禱請無獲乃積薪坐其上以自焚火起而大雨暴至</hi>
鑑盛冰<hi>增宋書禮志夏祠用鑑盛冰室一鑑以禦温氣蠅蚋三御殿及太官膳羞竝以鑑供冰</hi>
牓門受餉<hi>増南史何思澄傳父敬叔齊長城令有能名在縣清廉不受禮遺夏節至忽牓門受餉數</hi>
<hi>日中得米二千餘斛他物稱是悉以代貧人輸租</hi>
夏卿<hi>増隋書百官志天監七年加置太府卿以少府為少府卿加置太僕卿三卿是為夏卿</hi>
導洛通汴<hi>増宋史河渠志元豐間四月導洛通汴六月放水四時行流不絶</hi>
薦新<hi>增元史祭祀志薦新冰羔羊孟夏用之櫻桃竹筍蒲筍羊仲夏用之𤓰豚大麥飯小麥麵季夏用之</hi>
<pb n="KR2j0002_WYG_008-10b"/>
　　民用<lb/>
夏畦<hi>增孟子病於夏畦疏其勞苦有甚於夏之五六月而灌園也</hi>
夏生惡暑<hi>增荀子蠶賦夏生而惡暑喜濕而惡雨蛹以為母蛾以為父注生長於夏先暑而化</hi>
心通夏氣<hi>原内經心者生之本神之變也其華在面其充在血脉為陽中之太陽通於夏氣</hi>
養長<hi>原内經夏三月此謂蕃秀天地氣交萬物華實夜卧早起無厭於日使志無怒使華英成秀使氣得</hi>
<hi>泄若所愛在外此夏氣之應養長之道也逆之則傷心</hi>
夏脉如鈎<hi>增内經黄帝曰夏脉如鈎何如而鈎岐伯曰夏脉者心也南方火也萬物之所以盛長也</hi>
<hi>故其來盛去衰故曰鈎</hi>
<pb n="KR2j0002_WYG_008-11a"/>
種黍菽<hi>增尚書大傳主夏者火火昬中可以種黍菽齊民要術崔氏曰四月蠶入簇時雨降可種黍禾</hi>
<hi>謂之上時夏至先後各二日可種黍蟲食李者黍貴也又夏種黍穄與植穀同時非夏者大率以椹赤為候諺</hi>
<hi>曰椹釐釐種黍時</hi>
徵屬夏<hi>增史記樂書註徵屬夏夏時生長萬物皆成形體事亦有體故配事絃用五十四絲</hi>
支暑熱<hi>增淮南子貧人夏則被褐帶索含菽飲水以支暑熱</hi>
盧橘熟<hi>增司馬相如上林賦盧橘夏熟註郭璞曰今蜀中有給客橙似橘而非若柚而芬香即盧橘也</hi>
<hi>吳錄朱光為建安太守有橘冬月於樹上覆裹之至明年春夏色變青味絶羙上林賦云盧橘夏熟盧黑色也</hi>
<hi>蓋近是乎</hi>
<pb n="KR2j0002_WYG_008-11b"/>
菑麥田<hi>増四民月令五月六月可菑麥田</hi>
夏梨<hi>增廣志洛陽北芒山有張公夏梨甚甘海内唯有一樹潘岳閒居賦張公大谷之梨</hi>
瞑菜<hi>原南方草木狀綽菜夏生於池沼間葉𩔖茨菰根如藕條南海人食之云令人思睡呼為瞑菜</hi>
抱香履<hi>原南方草木狀抱香履抱木生水松之旁若寄生然極柔弱不勝刀鋸乗濕刳而為履既乾而</hi>
<hi>韌不可理也履雖猥大而輕者若通脫木風至隨飄而動夏月納之可禦蒸濕之氣</hi>
羅浮橘<hi>增廣州記羅浮山有橘夏熟實大如李剝皮噉則酢合食極甘</hi>
種小豆<hi>增齊民要術小豆夏至後十日種者為上時初伏斷手為中時中伏斷手為下時中伏以後則</hi>
<hi>晚矣</hi>
<pb n="KR2j0002_WYG_008-12a"/>
鏹耘<hi>增齊民要術魏文侯曰民夏以鏹耘</hi>
夏種淺<hi>増齊民要術凡夏種欲淺直置自生注夏氣熱而生速也</hi>
種麻<hi>增齊民要術凡種麻欲得良田不用故墟地簿者糞之耕不厭熟田欲歲易夏至前十日為上時至</hi>
<hi>日為中時至後十日為下時崔寔曰夏至先後各五日可種牡麻注牡麻有花無實</hi>
種藍<hi>增齊民要術崔寔曰榆莢落時可種藍五月可刈藍六月種冬藍</hi>
鉸羝羊<hi>增齊民要術羝羊四月末五月初鉸之注性不耐寒早鉸寒則凍死</hi>
雞鳴酒<hi>增齊民要術作夏雞鳴酒法秫来二升煑作糜麴二斤擣合米和令調以水五斗漬之封頭今</hi>
<hi>日作明旦雞鳴便熟</hi>
<pb n="KR2j0002_WYG_008-12b"/>
作酢<hi>增齊民要術崔氏曰四月可作酢五月五日亦可作酢</hi>
作魚鮓<hi>增齊民要術作夏月魚鮓法臠一斗鹽一升八合精米三升炊作飯酒二合橘皮薑半合茱萸</hi>
<hi>二十顆仰著器中多少以此為率</hi>
蔛菜<hi>增唐本草蔛菜所在有之生水旁葉似澤瀉而小花青白色亦堪蒸啖江南人用蒸魚食甚羙五六</hi>
<hi>月采莖暴乾用</hi>
養肺氣<hi>原千金方夏七十二日宜省苦增辛以養肺氣</hi>
海鮸鱠<hi>増杜寳拾遺錄隋大業六年吳郡獻海鮸乾鱠其法五六月取大鮸四五尺者鱗細而紫無細</hi>
<hi>骨不腥取肉切晒極乾以新瓶盛之泥封固用時以布裹水浸少頃去水則皎白如新也</hi>
<pb n="KR2j0002_WYG_008-13a"/>
太清氅<hi>増清異錄臨川上饒之民創作醒骨紗用純絲蕉骨相兼撚織夏月衣之輕凉適體陳鳳閣喬</hi>
<hi>始以為外杉號太清氅又為四䙆肉衫子呼小太清</hi>
升麻<hi>增開寳本草升麻四月五月著花似粟穗白色六月以後結實黑色根如蒿根紫黑色多鬚</hi>
楊梅<hi>增開寳本草楊梅樹若荔枝樹子生青熟紅肉在核上無皮殻四月五月采之南人醃蔵為果寄至</hi>
<hi>北方</hi>
薏珠子<hi>増圖經本草薏苡生真定平澤及田野所在有之苗莖髙三四尺葉如黍開紅白花五月六月</hi>
<hi>結實青白色形如珠子而稍長故呼薏珠子小兒多以線穿如貫珠為戲</hi>
櫸皮飲<hi>增圖經本草櫸樹山中處處有皮似檀槐葉如櫟槲削取裏皮去上甲煎服之夏日作飲去熱</hi>
<pb n="KR2j0002_WYG_008-13b"/>
蘭草<hi>增圖經本草蘭草氣香澤可作膏塗髮生澤畔葉光潤五月六月採隂乾婦人和油澤頭經騐方蘭</hi>
<hi>草江南人家種之夏月采置髪中令頭不䐈名省頭草</hi>
荔枝<hi>增圖經本草荔枝以閩中為第一蜀州次之嶺南為下其子喜䨇實殻有皺紋如羅初青漸紅肉色</hi>
<hi>淡白如肪玉味甘而多汁夏至將中則子翕然俱赤乃可食也大樹下子至百斛五六月盛熟時彼方皆燕㑹</hi>
<hi>其下以賞之極量取啖雖多亦不傷人少過則飲蜜漿便解北戸錄南方果之美者有荔枝梧州火山者夏初</hi>
<hi>先熟而味少劣其高潘州者最佳五六月方熟有無核類雞卵大者其肪瑩白不减水晶性熱液甘乃竒實也</hi>
川芎<hi>増圖經本草川芎關陜川蜀江東山中多有之而以蜀川者為勝四五月生葉似水芹江東蜀人采</hi>
<hi>葉作飲</hi>
<pb n="KR2j0002_WYG_008-14a"/>
貫衆<hi>增易簡方夏月疫氣時行用貫衆置水缸内一家食之不染</hi>
蒲槌花<hi>増政和本草蒲黄生河東池澤至夏抽梗於叢葉中花抱梗端如武士棒杵故俚俗謂之蒲槌</hi>
<hi>花中蘂屑細若金粉市㕓間亦採以蜜搜作果食貨賣甚益小兒</hi>
菰菜<hi>增政和本草菰根生水中葉似蔗荻久則根盤厚夏月生菌細堪噉名菰菜三年以上心中生臺如</hi>
<hi>藕白軟中有黑脉堪噉名菰首也</hi>
夏隂在内<hi>增蠡海集夏之日離用事隂在内喜嗜冷物益其隂也</hi>
花山蒓<hi>增吳地記花山在吳縣西三十里其山蓊鬱幽邃山上有池旱亦不涸中有蒓甚羙夏食之去</hi>
<hi>熱吳中以為佳品</hi>
<pb n="KR2j0002_WYG_008-14b"/>
青梁米<hi>增爾雅翼青粱殻穗有毛粒青米亦微青而細於黄白米夏月食之極為清凉</hi>
史君子<hi>增桂海花志史君子花蔓生作架植之夏開一簇一二十葩輕盈似海棠</hi>
槐葉淘<hi>增山家清供杜甫詩云青青高槐葉采掇付中厨新麵來近市汁滓宛相俱入鼎資過熟加餐</hi>
<hi>愁欲無其法於夏采槐葉之秀者湯少瀹研細濾清和麵作淘乃以醯醤熟蒸簇細苖以盤行之取其碧鮮可</hi>
<hi>愛也</hi>
夏梅<hi>増山家清供用竹刀取欲開梅蘂上蘸以蠟投尊缶中夏月以熱湯就盞泡之花即綻香可愛也</hi>
木馬<hi>增夢溪筆談信安滄景之間多蚊䖟夏月牛馬皆以泥塗之不爾多為蚊䖟所斃郊行不敢乗馬馬</hi>
<hi>為蚊䖟所毐則狂逸不可制行人以獨輪小車馬鞍䝉之以乗謂之木馬挽車者皆衣韋袴</hi>
<pb n="KR2j0002_WYG_008-15a"/>
造神麯<hi>增水雲錄造神麯五月五日或六月六日或三伏日用白麵百斤青蒿自然汁三升赤小豆末</hi>
<hi>杏仁泥各三升蒼耳自然汁野蓼自然汁各三升以配白虎青龍朱雀元武勾陳螣蛇六神用汁和麵豆杏仁</hi>
<hi>作餅麻葉或楮葉包罯如造醬黄法待生黄衣晒収之</hi>
指甲花<hi>増本草綱目指甲花有黄白二色夏月開香似木犀可染指甲過於鳳仙花</hi>
藕絲菜<hi>増本草綱目蓮藕以蓮子種者生遲藕芽種者最易發其芽穿泥成白蒻即蔤也長者至丈餘</hi>
<hi>五六月嫩時沒水取之可作蔬茹俗呼藕絲菜</hi>
飯豆<hi>增木草綱目飯豆小豆之白者也大如菉豆而長四五月種之苗葉似赤小豆而畧大可食</hi>
硃砂根<hi>增本草綱目硃砂根生深山中苗髙尺許葉似冬青葉背甚赤夏月長茂根大如筯赤色氣味</hi>
<pb n="KR2j0002_WYG_008-15b"/>
<hi>苦凉無毒治咽喉腫痺磨水或醋嚥之甚良</hi>
巢菜<hi>増四川志巢菜葉似槐而小其子如小豆夏時種以糞田其苗可食</hi>
䅖青<hi>增農桑通訣夏曰䅖青注夏日草茂時開墾荒地謂之䅖青</hi>
飲食宜忌<hi>原養生論夏氣熱宜食菽以寒之不可一於熱又夏忌大醉清晨用炒葱頭酒一二盃暢</hi>
<hi>血氣金匱要畧夏忌食諸禽獸心犯我靈臺宜食苦蕒以益之</hi>
椰子實<hi>增海槎餘錄椰子樹初栽時用鹽一二斗先置根下則易發其俗家之周遭必植之木幹最長</hi>
<hi>至斗大方結實<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>食時在五六月之交去外皮則殻實圓而黒潤肉至白水至清且甜飲之可祛暑氣今行商</hi>
<hi>懸帶椰瓢是其殻也</hi>
<pb n="KR2j0002_WYG_008-16a"/>
種山禾<hi>増海槎餘錄儋耳境山百倍於田土多石少雖絶頂亦可耕植黎俗四五月必集衆斫山木從</hi>
<hi>火燒盡成灰不但根幹無遺上下尺餘亦且熟透徐徐鋤轉種旱稻曰山禾米粒大而香可食連収三四熟</hi>
石榞<hi>增杜甫上後園山脚詩朱夏熱所嬰清旭步北林小園背髙岡挽葛上﨑崟曠望延駐目飄颻散疎</hi>
<hi>襟勿謂地無疆劣於山有隂石榞徧天下水陸兼浮沉唐韻榞音原木名皮可食</hi>
　　物候<lb/>
夏翟<hi>原書羽畎夏翟増禽經五采備曰翬亦曰夏翟注雉尾至夏則光鮮也</hi>
倉庚羽<hi>増詩倉庚于飛熠燿其羽埤雅倉庚鳴於仲春其羽之鮮明在夏</hi>
㫖苕<hi>増詩卭有㫖苕疏苕苕饒也幽州人謂之翹饒夏生莖如勞豆而細葉似蒺藜而青其莖葉綠色可</hi>
<pb n="KR2j0002_WYG_008-16b"/>
<hi>生食如小豆藿也</hi>
蜉蝣<hi>増詩蜉蝣之羽疏蜉蝣通謂之渠略似甲蟲有角大如指長三四寸甲下有翅能飛夏月隂雨時地</hi>
<hi>中出王褒聖主得賢臣頌蜉蝣出以隂</hi>
羞右鰭<hi>原禮羞濡魚者夏右鰭集説夏陽在上凡陽氣所在之處肥羙右之者便於食也</hi>
夏扈趣耘<hi>原爾雅夏扈竊元疏夏扈竊元趣民耘苗者也</hi>
霜鹵<hi>増内經土凝霜鹵注夏火炎亢故土上凝白鹹鹵狀如霜也</hi>
夏蟲疑冰<hi>原莊子夏蟲不可以語於冰者篤於時也增孫綽遊天台山賦哂夏蟲之疑冰整輕翮而</hi>
<hi>思矯雍裕之夏冰詠金錯銀盤貯賜冰清光如聳玉山棱無論塵客□停扇直到消時不見蠅</hi>
<pb n="KR2j0002_WYG_008-17a"/>
石湖冰解<hi>增神異經北方荒中有石湖方千里岸深五丈餘恒冰惟夏至左右五六十日解耳</hi>
赬桐<hi>原南方草木状赬桐花嶺南處處有自初夏生至秋蓋草也如桐其花連枝萼皆深紅之極者</hi>
鶴草<hi>増南方草木状鶴草蔓生其花麴塵色淺紫蒂葉如栁而短當夏開花形如飛鶴觜翅尾足無所不</hi>
<hi>備</hi>
麟鳴養綏<hi>増宋書符瑞志麒麟夏鳴曰養綏</hi>
石雁飛翔<hi>增南康記覆笥山平湖中有石鴈浮在水每至炎氣代序則飛翔若知感候</hi>
江蘺<hi>增名醫别錄蘼蕪一名江蘺芎藭苖也生雍州川澤及寃句四月五月采葉暴乾</hi>
慈竹<hi>増酉陽雜爼慈竹夏月經雨滳汁下地生蓐似鹿角色白食之已痢也</hi>
<pb n="KR2j0002_WYG_008-17b"/>
鶻停放入籠<hi>增酉陽雜爼鶻五月上旬停放六月上旬㧞毛入籠</hi>
食膠蟲<hi>增酉陽雜爼食膠蟲夏月食松膠前脚傅之後脚聶之納之尻中</hi>
三白草<hi>增酉陽雜爼三白草此草初生不白入夏葉端方白農人候之蒔田三葉白苗畢秀矣其葉似</hi>
<hi>薯蕷</hi>
蚊母鳥<hi>增國史補江東有蚊母鳥亦謂之吐蚊鳥夏則夜鳴吐蚊於叢葦間湖州尤甚嶺表錄異蚊母</hi>
<hi>鳥形如鷁嘴大而長池塘捕魚而食每呌一聲則有蚊蚋飛出其口俗云採其翎為扇可辟蚊</hi>
仙蟲社<hi>増清異錄唐世京城遊手夏月採蟬貨之唱曰只賣青林樂婦妾小兒爭買以籠懸牕户間亦</hi>
<hi>有驗其聲長短為勝負者謂之仙蟲社</hi>
<pb n="KR2j0002_WYG_008-18a"/>
木蓮花<hi>增益部方物畧記木蓮花生峨眉山中諸谷狀若芙蓉香亦類之木幹花夏開枝條茂蔚不為</hi>
<hi>園囿所蒔</hi>
鬱金香<hi>增政和本草鬱金香為百草之英花如紅藍四月五月採花即香也</hi>
青蒿<hi>増政和本草蒿葉似茵蔯而背不白髙四尺許四月五月采苗日乾北人呼為青蒿</hi>
夏槐<hi>增圖經本草槐有數種葉大而黒者名欀槐畫合夜開者名守宫槐葉細而青綠者但謂之槐四月</hi>
<hi>五月開花六月結實韓愈詩泥雨城東路夏槐作雲屯趙師民詩麥天晨氣潤槐夏午隂清</hi>
夏月行船<hi>增夢溪筆談江湖間惟畏大風冬月風作有漸船行可以為備惟盛夏風起於顧盻間徃</hi>
<hi>徃罹難曽聞江國賈人有一術可免此患大凡夏月風景須作於午後欲行船者五鼓初起視星月明潔四際</hi>
<pb n="KR2j0002_WYG_008-18b"/>
<hi>至地皆無雲氣便可行至於已時即止如此無復與暴風遇矣</hi>
菌桂<hi>增爾雅翼菌桂生交趾桂林正圓如竹有二三重者葉似柿花白蘂黄四月開五月結實離騷雜申</hi>
<hi>椒與菌桂矯菌桂以紉蕙是也</hi>
螳蜋捕蟬<hi>増爾雅翼螳蜋尤工捕蟬五六月蟬得美䕃奮翼而鳴螳蜋超枝緣條執翳自蔽竦腰舉</hi>
<hi>刃搏而取之</hi>
小金鈴<hi>増菊譜小金鈴一名夏菊花如金鈴而極小無大本夏中開</hi>
佛頂菊<hi>增菊譜夏月佛頂菊五六月開色微紅</hi>
茉莉花<hi>增桂海花志茉莉花以淅米漿日溉之則作花不絶可耐一夏花亦大且多葉倍常花</hi>
<pb n="KR2j0002_WYG_008-19a"/>
金龜子<hi>增北戸錄金龜子甲蟲也五六月生於草蔓上大於榆莢細視之真金貼龜子行則成䨇其蟲</hi>
<hi>死金色隨滅如螢光也</hi>
含笑花<hi>增捫蝨新話含笑花有大小小含笑香尤酷烈有四時花惟夏中最盛</hi>
糠鳩<hi>增本草綱目鳩有白鳩綠鳩今夏月出一種糠鳩微帶紅色小而成羣好食桑葚及半夏苗</hi>
旋覆花<hi>増本草綱目旋覆一名盜庚庚者金也謂其夏開黄花盜竊金氣也</hi>
薔薇<hi>增本草綱目薔薇野生林塹間四五月開花四出人家栽玩者莖粗葉大延長數丈花亦厚大有白</hi>
<hi>黄紅紫數色最大者名佛見笑小者名木香皆香艷可人髙駢夏日詩綠樹隂濃夏日長樓臺倒影入池塘水</hi>
<hi>晶簾動微風起滿架薔薇一院香</hi>
<pb n="KR2j0002_WYG_008-19b"/>
石液<hi>増清凉山志東臺頂古有怪石夏流液夜有光</hi>
　　占騐<lb/>
愆候<hi>増管子夏行春政風行冬政落重則雨雹行秋政水淮南子夏行春令風行秋令蕪行冬令格</hi>
夏之徳暑<hi>增吕氏春秋夏之徳暑暑不信其土不肥土不肥則長遂不精</hi>
辰星色<hi>增史記天官書辰星之色夏赤白而嵗熟夏不見有六十日之旱</hi>
雲如車蓋<hi>原易飛候有雲大如車蓋土餘此陽火之氣必暑有暍者</hi>
夏雪霜<hi>原易通卦驗乾得坎之蹇則當夏雨雪春秋感精符王者政令苛則夏下霜</hi>
使星向益<hi>增後漢書李郃傳郃通五經善河洛風星縣召署幕門候吏和帝即位分遣使者皆微服</hi>
<pb n="KR2j0002_WYG_008-20a"/>
<hi>單行各至州縣觀採風謡使者二人當到益部投郃候舍時夏夕露坐郃因仰觀問曰二君發京師時寜知朝</hi>
<hi>廷遣二使耶二人曰不聞也問何以知之郃指星示云有二使星向益州分野故知之耳</hi>
天牛蟲<hi>增酉陽雜爼天牛蟲黑甲蟲也長安夏中此蟲或出於籬壁間必雨</hi>
木再花<hi>增酉陽雜爼木再花夏有雹</hi>
水檀<hi>增本草拾遺檀似秦皮其葉堪為飲樹體細堪作斧柯至夏有不生者忽然葉開當有大水農人候</hi>
<hi>之以占水旱號為水檀</hi>
把花<hi>增田家五行杞花夏月開結主水</hi>
星密<hi>增田家雜占夏夜見星宻主熱</hi>
<pb n="KR2j0002_WYG_008-20b"/>
蘆葦枯<hi>増田家雜占蘆葦之屬叢生於地夏月暴熱之日忽自枯死主有水</hi>
魚散子<hi>增田家雜占凡鯉鯽魚在四五月間得暴漲必散子散不盡水未止盛散水必定</hi>
　　雜紀<lb/>
叩羽絃<hi>原列子當夏而叩羽絃以召黄鍾霜雪交下川池暴沍</hi>
桃夏宫<hi>原越絶書今太守舎者春申君所造後壁屋以為桃夏宫玉海越有逃夏宫</hi>
芝生殿防<hi>增史記孝武紀元封二年夏有芝生殿防内中乃下詔曰甘泉防生芝九莖赦天下毋有</hi>
<hi>復作</hi>
無蚊幬<hi>增謝承後漢書黄昌夏多蚊貧無幬傭倩為作</hi>
<pb n="KR2j0002_WYG_008-21a"/>
清凉殿<hi>増三輔黄圖清凉殿夏居之則清凉也西都賦清凉宣溫注未央宫有清凉殿</hi>
詣水澡灑<hi>增魏志管寜𫝊居宅離水七八十歩夏時詣水中澡灑手足闚於園圃</hi>
柳下鍜<hi>増晉書嵇康𫝊康性絶巧而好鍜宅中有一柳樹甚茂乃激水圜之每夏月居其下以鍜</hi>
囊螢<hi>增晉書車胤𫝊家貧不常得油夏月則練囊盛數十螢火以照書以夜繼日焉</hi>
朱陽赤殿<hi>増晉書張駿傳謙光殿南曰朱陽赤殿夏三月居之</hi>
高卧北牕<hi>增晉書隱逸傳陶潛嘗言夏月虚閑高卧北牕之下清風颯至自謂羲皇上人</hi>
不驅蚊<hi>增晉書藝術傳吳猛少有孝行夏日常手不驅蚊懼其去已而噬親也</hi>
大夏門<hi>增丹陽記漢夏門魏加曰大夏洛陽記大夏門魏明帝所造有三層高百尺</hi>
<pb n="KR2j0002_WYG_008-21b"/>
連隂<hi>増陸機纂要夏樹名連隂</hi>
居窟室<hi>增神仙傳孫登夏則居窟室披草裳</hi>
服雲母<hi>增抱朴子雲母五色其多赤者名雲珠宜以夏服之</hi>
電母琴<hi>增古琴疏帝俊有琴曰電母每夏月電光一照則絃自鳴</hi>
野蠶繭<hi>增宋書符瑞志吳孫權黄龍三年夏野蠶繭大如卵</hi>
書帬<hi>增宋書羊欣𫝊欣父不疑為烏程令欣時年十二王獻之為吳興太守甚知愛之獻之嘗夏月入縣</hi>
<hi>欣著新絹帬畫寢獻之書帬數幅而去欣本工書因此彌善</hi>
雷震石枕<hi>原異苑晉滕放太元初夏枕文石枕卧忽暴雨雷震其枕枕四解傍人莫不怖懼而放獨</hi>
<pb n="KR2j0002_WYG_008-22a"/>
<hi>自若云微覺有聲不足為驚</hi>
噉熱湯麵<hi>增世説何平叔羙姿儀面至白魏文帝疑其傅粉正夏月與熟湯麵既噉大汗出以朱衣</hi>
<hi>自拭色轉皎然</hi>
青溪小舫<hi>增世説周鎮罷臨川郡還都未及上住泊青溪渚王丞相徃看之時夏月暴雨卒至舫至</hi>
<hi>狹小而又大漏殆無復坐處王曰胡威之清何以過此即啓用為吳興郡</hi>
料事小簡<hi>增世説丞相嘗夏月至石頭看庾公庾公正料事丞相云暑可小簡之庾公曰公之遺事</hi>
<hi>天下亦未以為允</hi>
瞿塘夏水<hi>原水經注峽中有瞿塘黄龕二灘夏水廻復㳂泝所忌唐國史補峽路峻急故曰朝發白</hi>
<pb n="KR2j0002_WYG_008-22b"/>
<hi>帝暮徹江陵四月五月為尤險時故曰灧澦大如馬瞿塘不可下灧澦大如牛瞿塘不可留灧澦大如襆瞿塘</hi>
<hi>不可觸</hi>
避毒徙縣<hi>增水經注鬱水逕高要縣縣東去郡五百里刺史夏避毒徙縣水居也</hi>
橘洲<hi>增荆州記橘洲在郡南四里夏水懐山諸洲皆没橘洲獨在</hi>
設𤓰果<hi>增齊書竟陵王子良𫝊子良傾意賓客天下才學皆遊集焉善立勝事夏月客至為設𤓰飲及</hi>
<hi>甘果</hi>
老駝知風<hi>原後周書鄯善𫝊西北有流沙數百里夏日有熱風為行旅之患風之欲至惟老駝知之</hi>
<hi>即鳴而聚立埋其口鼻於沙中人每以為候亦即將氊擁蔽鼻口</hi>
<pb n="KR2j0002_WYG_008-23a"/>
板牀坐誦<hi>增北史魏收𫝊收年十五隨父赴邉好習騎射欲以武藝自逹滎陽鄭伯調之曰魏郎弄</hi>
<hi>㦸多少收慚遂折節讀書夏月坐板牀隨樹隂諷誦積年牀板為之鋭減而精力不輟以文華顯</hi>
凉風堂<hi>增洛陽伽藍記建中寺尒朱世隆所立也有一凉風堂本避暑之處淒凉常冷經夏無蠅有萬</hi>
<hi>年千嵗之樹</hi>
白耳龍<hi>增佛國記白耳龍與衆僧作檀越令國内豐熟雨澤以時每至夏龍輙化形作一小蛇兩耳邊</hi>
<hi>白衆僧識之</hi>
禳毒氣<hi>增隋書南蠻𫝊真臘國每五六月中毒氣流行即以白豬白牛白羊於城西門外祠之</hi>
月桂子<hi>原僧伽記江東諸處每至四五月於衢路得月桂子大如狸豆破之辛香相傳是月中所下也</hi>
<pb n="KR2j0002_WYG_008-23b"/>
師子尾拂<hi>増酉陽雜爼集賢校理張希復言舊有師子尾拂夏月蠅蚋不敢集其上</hi>
蛇醫致雨<hi>增酉陽雜爼王彦威在汴州夏旱時袁王𫝊季玘寓汴因宴王以旱為言季醉曰欲雨甚</hi>
<hi>易耳可求蛇醫四頭十石甕二枚每甕實以水浮二蛇醫以木蓋蜜泥之分置於閒處甕前後設席燒香選小</hi>
<hi>兒十嵗以下十餘令執小青竹晝夜更撃其甕不得少輟王如言試之一日兩夜雨大注舊説龍與蛇師為親</hi>
<hi>家焉</hi>
玉精盌<hi>増酉陽雜爼馬侍中嘗寳一玉精盌夏蠅不近盛水經月不腐不耗或目痛含之立愈</hi>
功曹𡼏<hi>增酉陽雜爼譙郡有功曹𡼏天統中濟南來府君出除譙郡時功曹清河崔公恕弱冠有令徳</hi>
<hi>於時夏旱送别者千餘人至此𡼏上衆渴思水升直萬錢矣來公有思水色恕獨見一青鳥于𡼏中乍飛乍止</hi>
<pb n="KR2j0002_WYG_008-24a"/>
<hi>怪而就焉鳥起見一石方五六寸以鞭撥之清泉湧出因盛以銀瓶瓶滿水立竭惟來公與恕供療而已議者</hi>
<hi>以為盛徳所感致焉時人異之故以為目</hi>
雨後得珠<hi>增酉陽雜爼蜀石笋街夏中大雨後徃徃得雜色小珠俗謂地當海眼莫知其故蜀僧惠</hi>
<hi>嶷曰前史説蜀少城飾以金璧珠翠桓溫惡其太侈焚之合在此今拾得小珠時有孔者得非是乎杜甫石筍</hi>
<hi>行雨來徃徃得瑟瑟此事恍惚難明論</hi>
蠻江蛇<hi>增酉陽雜爼南安蠻江蛇至五六月有巨蛇泛江岸首如張㡌萬萬蛇隨之入越王城</hi>
飯化蜘蛛<hi>增酉陽雜爼以盆覆寒食飯於暗室地上入夏悉化為蜘蛛</hi>
含玉魚<hi>原開天遺亊太真素有肉體夏苦熱常肺渴日含玉魚凉液沃肺</hi>
<pb n="KR2j0002_WYG_008-24b"/>
水仙鮫綃<hi>原北夢𤨏言乾符初張建章為幽州司馬徃渤海遇仙女於島遺一鮫綃歸進明宗夏月</hi>
<hi>展之滿室凛然</hi>
曲江賞夏<hi>增劇談錄曲江池南有紫雲樓芙蓉苑西有杏園慈恩寺煙水明媚入夏菰蒲葱翠柳隂</hi>
<hi>四合碧波紅蕖湛然可愛好事者賞芳辰翫清景聨騎攜觴亹亹不絶</hi>
室開七井<hi>原雲仙雜記霍仙别墅在龍門一室之中開七井皆以雕鏤木盤覆之夏月坐其上七井</hi>
<hi>生凉不知暑氣</hi>
夏月冰雪<hi>原雲仙雜記長安冰雪至夏月則價等金璧白少傅詩名動於閭閻每需冰雪論筐取之</hi>
<hi>不復償價日日如是</hi>
<pb n="KR2j0002_WYG_008-25a"/>
雪香扇<hi>增清異錄孟昶夏月水調龍腦末塗白扇上用以揮風外有效者名雪香扇</hi>
夏清侯<hi>増清異錄宜春王從謙擬下邳侯革華體作夏清侯傳云侯姓干氏諱秀字聳之渭川人也秀</hi>
<hi>生而操持凛然不日間昂霄聳壑姿態猗猗乆之材堅可用時秦王病暑席溫為下常侍不稱㫖有言秀甚忠</hi>
<hi>能碎身為王得之必如意王亟召使者駕追鋒車旁午於道既至引對王大悦詔柄臣金開剖剖析其材刮削</hi>
<hi>其麄編度令合又敎其方直縝密於是風采一變賜姓名為平瑩封夏清侯實食嶰谷三百户自此槐殿虛敞</hi>
<hi>玉牕邃深瑩專奉起居徃徃以身藉瑩如超熱海登廣寒宫王謂左右瑩每近吾則四體生風神志增爽雖古</hi>
<hi>清卿清郎何以尚兹</hi>
司風令史<hi>增太平御覽宋明帝猜慮體肥憎風夏月常著小皮衣拜左右二人為司風令史風起方</hi>
<pb n="KR2j0002_WYG_008-25b"/>
<hi>向輙先啓聞</hi>
鹿食菖蒲<hi>增政和本草南山多鹿每一雄遊牝百數至春羸痩及夏唯食菖蒲一味却肥</hi>
徵𤓰事<hi>增揮麈前錄宣和中蔡居安提舉秘書省夏日會館職於道山食𤓰居安令坐上徵𤓰事各疏</hi>
<hi>所憶每一條食一片坐客不敢盡言居安所徴為優欲畢校書郎董彦逺連徵數事皆所未聞悉有據依咸歎</hi>
<hi>服之</hi>
捕蟬寓令<hi>原石林燕語宋守約為殿帥夏日輪軍校十數軰捕蟬不使得聞聲有鳴於前者皆重笞</hi>
<hi>之人多不堪神宗一日問之守約曰軍中以號令為先臣承平總兵殿陛無所信其號令故寓以捕蟬庶㡬可</hi>
<hi>使人也</hi>
<pb n="KR2j0002_WYG_008-26a"/>
長夏門<hi>增玉海西京宫城南三門中曰長夏</hi>
啓夏門<hi>增玉海後魏有啓夏門</hi>
採星盆<hi>增叙聞錄稽昌蓄採星盆夏月漬果則倍冷</hi>
大耐糕<hi>增山家清供向杭雪分兗夏日命飲作大耐糕用芋生者去皮剜心以白梅甘草湯焯用蜜和</hi>
<hi>松子欖仁填之入小甑蒸熟取先公大耐官職之意</hi>
觀雲悟筆<hi>增宣和書譜懐素晚精意於翰墨追倣不輟禿筆成塜一夕觀夏雲隨風頓悟筆意自謂</hi>
<hi>得草書三昧</hi>
彘膏塗髪<hi>增南荒錄新州男子婦人皆縝髪如雲每沐以灰投水中遂就水而沐之以彘膏塗其髮</hi>
<pb n="KR2j0002_WYG_008-26b"/>
<hi>五六月秔秫未穫時民饑盡髠取髪鬻於市既髠即復以彘膏塗之至來年五六月又可鬻矣</hi>
方枕<hi>原齊東野語荆公嗜睡夏月常用方枕或問何意公云睡氣蒸枕熱則轉一方冷處</hi>
夏巴納<hi>增遼史營衞志夏巴納無常所多在圖爾山道宗每嵗先幸黑山拜陵賞金蓮乃幸子河避暑</hi>
<hi>黑山上有池池中有金蓮子河在圖爾山東北三百里懐州西山有清凉殿亦為行幸避暑之所四月中旬起</hi>
<hi>牙帳卜吉地為納凉所五月末旬六月上旬至居五旬與北南臣僚議國事暇日遊獵七月中旬乃去</hi>
冰紈扇<hi>增瑯嬛記沈休文雨後齋中獨坐風開竹扉有一女子攜絡絲具入門便坐風飄細雨如絲女</hi>
<hi>隨風引絡絡繹不斷斷時亦就口續之若真絲焉燭未及䟦得數兩起贈沈曰此謂冰絲贈君造以為冰紈忽</hi>
<hi>不見沈後織成紈鮮潔明淨不異於冰製扇當夏日甫攜在手不搖而自凉</hi>
<pb n="KR2j0002_WYG_008-27a"/>
咏蟬<hi>増瑯嬛記虞伯施少學於顧野王野王當夏日聞蟬聲使咏之伯施操筆便成詩曰垂緌飲清露流</hi>
<hi>響出疎桐居髙聲自逺非是藉秋風野王喜曰此子沉靜寡欲當享大名於天下</hi>
渚宫池亭<hi>增楚小志渚宫即楚頃襄王之離宫而宋玉之故宅也相𫝊城西南某衞尉别業尚是五</hi>
<hi>代高從誨池亭故地夏時藕花菱葉清漣碧漪彷彿南朝餘艷</hi>
寒谿<hi>增武昌記樊山東有小谿夏時懐袖恒有寒氣故謂之寒谿</hi>
鞭魃鬼<hi>增五雜爼燕齊之地四五月間嘗苦不雨土人謂有魃鬼在地中必掘出鞭而焚之</hi>
取冰奉母<hi>增續文獻通考湯霖新建人母病熱思冰時天燠霖累日號泣池上忽聞池中戞戞聲視</hi>
<hi>之乃冰也取以奉母遂愈</hi>
<pb n="KR2j0002_WYG_008-27b"/>
曬書畫<hi>增芸䆫類記凡收蔵書畫於未梅雨前曬極燥頓匣櫃中厚以紙糊門及小縫令不通風即不</hi>
<hi>黴</hi>
蟲蟻移徙<hi>增神僧𫝊釋法順夏中引衆驪山栖靜地多蟲蟻無因種菜順恐有損害就地祝之令蟲</hi>
<hi>移徙不久徃視如其分齊恰無蟲焉</hi>
勾漏洞天<hi>增西事珥勾漏洞天四面石山圍繞中開平野數里洞在地上不煩登渉外微敞豁中有</hi>
<hi>暗溪穿貫而入與北流水合結小桴坐其上命篙師詰曲而行水無底兩岸石如虎豹猱玃行約里許仰見一</hi>
<hi>大星炯然細視乃石孔透天光也洞對高厓上夏時望見荷葉田田然峻絶不可到土人云或見荷花則嵗大</hi>
<hi>稔</hi>
<pb n="KR2j0002_WYG_008-28a"/>
　　瀘水<hi>增益州記瀘水源出曲羅兩峰有殺氣暑月舊不行故武侯以夏渡為艱</hi>
　　洗衣<hi>增物類相感志夏月衣蒸以冬𤓰汁浸洗其跡自去本草拾遺清水揉梅葉洗蕉葛衣經夏不脆本</hi>
　　<hi>草綱目夏衣生黴點梅葉煎湯洗之即去</hi>
　　夏駕山<hi>増名勝志蕭山縣西翠嶂山一名夏駕山夏駕者以夏時水漲此山若駕於湖中也</hi>
　　樓兒井<hi>增名勝志樓兒井在高唐州城内西南隈水極清甘夏月乆貯不變</hi>
　　大方湖<hi>增名勝志大方湖在剡城縣西南十五里方廣百畆夏月蓮花盛開香聞數里</hi>
　　萬年冰<hi>增清凉山志中臺亦名翠巖峰其靈迹一曰萬年冰臺東麓有冰數丈九夏不消</hi>
　　玉花池<hi>增清凉山志中臺靈迹曰玉花池臺東南麓昔有五百梵僧於此過夏白蓮生池堅瑩若玉</hi>
<pb n="KR2j0002_WYG_008-28b"/>
　　聖水寺石窟<hi>增燕山紀遊聖水寺下臨澗泉閣後一松直而多䕃松後石窟夏月隂凉坐乆毛髪</hi>
　　<hi>盡竪</hi>
　　心用事<hi>增雲笈七籖治心當用呵呵為瀉吸為補夫心者離之氣火之精其色赤其象如蓮花其神如</hi>
　　<hi>朱雀心主神化為玉女身長八寸持玉英出入於心府夫心者夏之用事常以四月五月六月弦朔清旦南面</hi>
　　<hi>端坐叩金梁九潄元泉三靜思想吸離宫之赤氣入口三吞之以補呵之損植其靈府開心穴餌離火濯玉女</hi>
　　<hi>神平體安</hi>
　御製夏日同三王<lb/>
慈寧宫請<lb/>
<pb n="KR2j0002_WYG_008-29a"/>
太皇太后安詩九天旭日照銅龍朝罷從容侍　上宫花萼<lb/>
　　聨翩方晝永晨昏常與問安同<lb/>
　御製夏日潭柘寺詩微雲綴岡嶺細路揚前旌磴轉松門<lb/>
　　開漸覺沙界平潭湮石甃露柘古苔紋生一徑得踈豁<lb/>
　　層軒面崢嶸愛此戸外泉俯視涓涓清修篁挺蒼翠其<lb/>
　　下流交横斐然淇澳思宛爾渭濵情嶰谷有遺響簫韶<lb/>
　　鸞鳳聲<lb/>
　御製夏日瀛䑓許奏事諸臣網魚携歸詩西苑頗幽邃崇<lb/>
<pb n="KR2j0002_WYG_008-29b"/>
　　臺俯畿甸鮮雲䕃修廊南薰披廣殿水木既周遭卉物<lb/>
　　亦葱蒨嵐光翠欲流林暉清可薦於兹滌煩暑敢曰恣<lb/>
　　遊衍眺逺暢陽和居髙協靈撰朝來覽封事灑灑意忘<lb/>
　　倦高閣晝漏移彤墀集羣彦靖共徃汝諧勤劬答予眷<lb/>
　　姑為池籞遊從容任所便投綸錦鬛飛舉手纎鱗見委<lb/>
　　蛇退食心庶㡬娛式燕<lb/>
　御製夏日同大學士明珠暨諸侍衞過黑龍潭途中作詩<lb/>
　　駿馬駸駸蹋綠蘋羽旗豹尾映龍鱗暑中荷鍤方知苦<lb/>
<pb n="KR2j0002_WYG_008-30a"/>
　停輦觀苖問稼人<lb/>
御製夏日水雲榭聞梵聲詩水榭周遮積翠苔薰風拂處<lb/>
　午雲開忽聽梵誦驚殘夢疑是金繩覺路來<lb/>
　夏節<hi>增曹植艷歌行夏節純和天清凉百木滋植舒榮芳</hi>
　朱夏<hi>増徐幹詩陶陶朱夏徳草木昌且繁杜甫詩我有隂江竹能令朱夏寒</hi>
　慎夏<hi>増應璩與弟君苗君胄書相見在近故不復為書慎夏自愛</hi>
　子夜夏歌<hi>增子夜夏歌暑盛静無風夏雲薄暮起攜手密葉下浮𤓰沉朱李</hi>
　三夏<hi>增子夜歌情知三夏熱今日偏獨甚李顒詩炎光燦南溟溽暑融三夏</hi>
<pb n="KR2j0002_WYG_008-30b"/>
　夏蟬<hi>増顔延之詩夜蟬當夏急隂蟲先秋聞</hi>
　夏簟<hi>增謝朓詩珍簟清夏室轉扇動凉颸江淹别賦夏簟清兮晝不暮劉禹錫詩薤葉照人呈夏簟松花</hi>
　<hi>滿盌試新茶</hi>
　夏蓮<hi>增庾肩吾過建章故臺詩夏蓮猶反植秋窓尚左開</hi>
　九夏<hi>增王勃序桂幄凝驩照綺羅於九夏釋道潛詩長林拱茂木九夏遺炎曦</hi>
　長夏<hi>增杜甫詩清江一曲抱村流長夏江村事事幽馬祖常詩天氣吹髙寒山雨灑長夏</hi>
　僧夏<hi>增韋應物詩安居同僧夏清夜諷道言孫覿詩閉閤臥讀書一榻過僧夏</hi>
　夏花<hi>增韋應物夏花明詩夏條綠已密朱萼綴明鮮炎炎日正午灼灼火俱然翻風適自亂照水復成妍</hi>
<pb n="KR2j0002_WYG_008-31a"/>
　<hi>歸視䆫間字熒煌滿眼前</hi>
　夏衣<hi>增司空曙詩珠荷薦果香寒簟玉柄揺風滿夏衣</hi>
　坐夏<hi>增方干詩坐夏莓苔匝行禪檜柏深項斯寄坐夏僧詩坐夏日偏長知師在律堂</hi>
　消夏灣<hi>增皮日休詩太湖有曲處其門為兩崖當中數十頃别如一天池號為消夏灣此名無所私一</hi>
　<hi>統志消夏灣在呉縣洞庭西山吳王避暑處</hi>
　徐鉉和御製夏日垂釣詩<hi>増物茂時平日正長翠華停馭睠方塘文竿乍拂圓荷動</hi>
　<hi>赬尾時翻素荇香</hi>
　永夏<hi>增晁補之求志賦慨永夏之宜養霜薆然其萃之</hi>
<pb n="KR2j0002_WYG_008-31b"/>
　夏山<hi>増郭熈畫譜夏山蒼翠而欲滴趙秉文詩夏山如翠無人畫逺處微茫近處濃</hi>
　朱子夏日詩<hi>増凉氣集幽樹清隂生廣庭偶兹憇煩燠忽憶郊園行婉娩碧草滋迢遞元蟬鳴官</hi>
　<hi>曹且休暇自適幽居情</hi>
　度夏<hi>増宋无詩南峰歸度夏舊業在烟霏</hi>
　張養浩夏季歸田樂<hi>増北陸展修晷薰風薦微凉麥波浩無津細路如橋梁溪光林樾潤</hi>
　<hi>雨氣桑麻香春聲破幽寂人影來微茫缺垣誰所居紅碧相低昂翁嫗老瓦盆兒女前捧觴</hi>
　<lb/>
御定月令輯要卷八<lb/>
</p>
<p>
</p>
  </div>
</body>
</text>
</TEI>
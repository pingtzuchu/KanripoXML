<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_003-1a"/>
　欽定四庫全書<lb/>
御定月令輯要卷三<lb/>
　　毎月令<lb/>
　　　天道<lb/>
　大月小月<hi>增書二曰月疏二曰月從朔至晦大月三十日小月二十九日所以紀一月也白虎通月</hi>
　<hi>大小何天道左旋日月東行日日行一度月日行十三度月及日為一月至二十九日未及七度即三十日者</hi>
　<hi>過行七度日不可分故月乍大小明有隂陽周髀算經注小月減經月之積分四百九十九餘二萬七千二百</hi>
　<hi>六十則小月之積分也大月加經月之積分四百四十一得二萬八千二百則大月之積分也</hi>
<pb n="KR2j0002_WYG_003-1b"/>
　朓朒<hi>原尚書大傳晦而月見西方謂之朓朔而月見東方謂之朒亦謂之側匿</hi>
　浹日<hi>增周禮挾日而歛之注從甲至甲謂之挟日按挟與浃同原國語逺不過三月近不過浃日</hi>
　日月交道<hi>増左傳日月之行疏日之行天一嵗一周月之行天二十九日有餘已得一周日月異道</hi>
　<hi>互相交錯月之一周必半在日道裏從外而入内也半在日道表從内而出外也或六入七出或七入六出凡</hi>
　<hi>十三出入而與日一會歴家謂之交道交在望前朔則日食望則月食交在望後望則月食後月朔則日食</hi>
　月有餘分<hi>增左傳凡分至啟閉必書雲物疏古之為歴者皆舉其大數周年有三百六十五日四分</hi>
　<hi>日之一分為十二月則一月各有三十日十六分日之七是故從前月初節至後月初節必三十日有餘也</hi>
　斗柄<hi>增左𫝊七音疏斗柄所建月移一次</hi>
<pb n="KR2j0002_WYG_003-2a"/>
五行妃合<hi>增左傳火水妃疏隂陽之書有五行妃合之説甲乙木也丙丁火也戊巳土也庚辛金也</hi>
<hi>壬癸水也木克土土克水水克火火克金金克木木畏金以乙為庚妃也金畏火以辛為丙妃也火畏水以丁</hi>
<hi>為壬妃也水畏土以癸為戊妃也土畏木以已為甲妃也</hi>
三旬<hi>增管子月有上下中旬京氏易畧初爻十日為上旬二爻十日為中旬三爻十日為下旬三旬三十</hi>
<hi>日積旬成月積月成年</hi>
月節<hi>原范子月行疾二十九日三十日間一與日合取日之度為月節</hi>
孤虚<hi>增史記龜䇿傳日辰不全故有孤虚注甲乙謂之日子丑謂之辰六甲孤虚法甲子旬中無戌亥戌</hi>
<hi>亥即為孤辰巳即為虚甲戌旬中無申酉申酉為孤寅夘為虚甲申旬中無午未午未為孤子丑為虚甲午旬</hi>
<pb n="KR2j0002_WYG_003-2b"/>
<hi>中無辰巳辰巳為孤戌亥為虚甲辰旬中無寅夘寅夘為孤申酉為虚甲寅旬中無子丑子丑為孤午未為虚</hi>
隂陽歷<hi>增漢書律歴志一月之日二十九日八十一分日之四十三先藉半日名曰陽歷不藉名曰隂</hi>
<hi>歷所謂陽歷者先朔月生隂歷者朔而後月廼生</hi>
朔望會<hi>增漢書律歴志參天數二十五两地數三十是為朔望之㑹</hi>
朔晦弦望<hi>増漢書李尋𫝊月者衆隂之長銷息見伏百里為品千里立表萬里連紀朔晦正終始弦</hi>
<hi>為䋲墨望成君徳原隋書天文志月者隂之精也其形圓其質清日光照之則見其明日光所不照則謂之魄</hi>
<hi>故月望之日日月相望人居其間盡覩其明故形圓也二弦之日日照其側人觀其傍故半明半魄也晦朔之</hi>
<hi>日日照其表人在其裏故不見也增郭璞遊仙詩晦朔如循環月盈已復魄</hi>
<pb n="KR2j0002_WYG_003-3a"/>
月魄東西<hi>原法言月未望則載魄於西既望則終魄於東其遡於日乎注遡迎也</hi>
歩術生<hi>增後漢書律歴志月有晦朔星有合見月有弦望星有留逆其歸一也歩術生焉</hi>
月朝中夕<hi>原後漢書五行志六沴注上旬為月之朝中旬為月之中下旬為月之夕</hi>
兩弦<hi>原參同契上弦兌數八下弦艮亦八兩弦合其精乾坤體乃成</hi>
月歸功於日<hi>原白虎通月之為言闕也有滿有闕所以有闕何歸功於日也八日成光二八十六</hi>
<hi>日轉而歸功晦至朔旦受符復行</hi>
積日成月<hi>増白虎通改正者非改天道也但改日月耳日月右行故改正亦右行也日尊於月不言</hi>
<hi>正日言正月何也積日成月物隨月而變故據物為正也</hi>
<pb n="KR2j0002_WYG_003-3b"/>
景星<hi>原孫氏瑞應圗景星者大星也状如半月生於晦朔助月為明王者不敢私人則見</hi>
白黑博义<hi>原唐書歴志九執歷者出於西域望前曰白博义望後曰黑博义</hi>
月建直宿<hi>増嬾眞子録西域十二月所建各以所直二十八宿名之如中國建寅之𩔖</hi>
白月黑月<hi>原嬾眞子録月生至滿謂之白月月虧至晦謂之黑月</hi>
月滿為一月<hi>增嬾眞子録中國以月晦為一月而天竺以月滿為一月</hi>
日月為易<hi>增路史日月為易謂之日月而於文正為勿勿月彩之散者也故月散於日下為易散於</hi>
<hi>日上為曶相對為明對而虧為昒易者朔也所謂朔易曶者晦也明者望也昒者望而食者也</hi>
月出<hi>增蠡海集太隂之行與日同宫為晦朔對宫為望初一二夘時出初三四辰時出初五六已時出初</hi>
<pb n="KR2j0002_WYG_003-4a"/>
<hi>七八九午時出初十十一未時出十二三申時出十四五六酉時出十七八戌時出十九二十亥時出二十一</hi>
<hi>二三子時出二十四五六丑時出二十七八九寅時出三十日亦夘時出也</hi>
陽甲隂甲<hi>增雲笈七籖每甲子六十日為一甲人間有六十甲為隂甲天上有六十甲為陽甲毎十</hi>
<hi>日一甲盡半夜天上降陽甲十日續隂甲隂陽不孤生炁相續即人無病若十日一甲盡半夜陽甲不降即人</hi>
<hi>病生</hi>
五運六氣<hi>原楊升菴外集占驗家五運皆起於月初天氣之先至乾知大始也六氣皆起於月中地</hi>
<hi>氣之後應坤作成物也</hi>
氣候<hi>增選擇歴書五日一候者六候五六三十日也三候一氣者十五日也</hi>
<pb n="KR2j0002_WYG_003-4b"/>
兩値日<hi>增選擇歴書歴家以建除滿平定執破危成收開閉凡十二日周而復始觀所值以定吉凶毎</hi>
<hi>交一月節必叠两值日如正月寅日值建二夘三辰之𩔖與斗杓所指相應</hi>
神殺出遊<hi>増選擇歴書太嵗已下神殺出遊日甲子日東遊己巳日還位丙子日南逰辛巳日還位</hi>
<hi>戊子日遊中宫癸巳日還位庚子日西遊乙巳日還位壬子日北遊丁巳日還位</hi>
　　日次<lb/>
初一日<lb/>
聼朔<hi>增禮天子聼朔於南門之外注明堂在國之陽每月就其時之堂而聼朔焉又諸侯皮弁以聼朔於</hi>
<hi>太廟舊唐書禮儀志合宫聼朔閳皇軒之茂範</hi>
<pb n="KR2j0002_WYG_003-5a"/>
告朔朝廟<hi>増周禮春官大史頒告朔於邦國注天子頒朔於諸侯諸侯藏之祖廟至朔朝于廟告而</hi>
<hi>受行之公羊𫝊閏月不告月猶朝於廟注諸侯受十二月朔政于天子藏于太祖廟每月朔朝廟使大夫南靣</hi>
<hi>奉天子命君北面而受之此時使有司先告朔謹之至也受于廟者孝子歸美先君不敢自專也穀梁傳天子</hi>
<hi>朝日諸侯朝朔</hi>
朝服而朝<hi>原論語吉月必朝服而朝注吉月月朔也朝服皮弁服與君視朔之服也魯自文公不行</hi>
<hi>視朔之禮孔子恐其禮廢故每於月朔必衣此朝服而朝於君所謂我愛其禮也</hi>
省銘<hi>原逸周書周公曰五徳既明民乃知常武王再拜曰嗚呼允哉乃召昆吾冶而銘之金版藏府而朔</hi>
<hi>之注昆吾古之利冶朔月旦朔省之也</hi>
<pb n="KR2j0002_WYG_003-5b"/>
祓龜<hi>增史記龜䇿傳以日旦祓龜先以清水澡之以卵祓之乃持龜而遂之若常以為祖人若已卜不中</hi>
<hi>皆祓之以卵東向立灼以荆若剛木土卵指之者三持龜以卵周環之祝曰今日吉謹以粱卵焍黄祓去玉靈</hi>
<hi>之不祥玉靈必信以誠知萬事之情辨兆皆可占正義言卜不中以土為卵三度指之三周繞之用厭不祥也</hi>
日月從朔<hi>原古三墳日月從朔聖人以推氣候</hi>
朔旦<hi>增參同契朔旦為復陽氣始通出入無疾立表微剛</hi>
火候<hi>原參同契朔旦屯☵☳直事至暮蒙☶☵當受晝夜各一卦用之依次序朱子注此乃六十卦之凡</hi>
<hi>例一月而一周葢六十四卦除乾坤坎離為爐竈丹藥所用以為火候者止六十卦也</hi>
定朔<hi>増後漢書律歴志徴能術者課校諸歴定朔稽元五代史司天考測圭箭以候氣審朓朒以定朔</hi>
<pb n="KR2j0002_WYG_003-6a"/>
上月歷<hi>原後漢書禮儀志禮威儀每月朔旦太史上其月歴有司侍郎尚書見讀其令奉行其政</hi>
月朔<hi>原釋名朔蘇也月死復蘇生也</hi>
月朔日朝<hi>增白虎通月言朔日言朝何朔之言蘇也明消更生故言朔日晝見夜藏有朝夕故言朝</hi>
<hi>也</hi>
月額<hi>原金樓子旦日雨謂之月額增袁士元喜雨詩天瓢乍滴終傾倒月額初開漸復連</hi>
拜孔揖顔<hi>增隋書禮儀志每月旦祭酒領博士以下及國子諸學生以上太學四門博士升堂助敎</hi>
<hi>以下太學諸生階下拜孔揖顔日出行事郡學則於坊内立孔顔廟博士以下亦每月朝</hi>
宗廟月祭<hi>增唐書禮樂志譙周祭志天子始祖高祖曾祖祖考之廟皆月朔加薦以象平生朔食謂</hi>
<pb n="KR2j0002_WYG_003-6b"/>
<hi>之月祭二祧之廟無月祭</hi>
表參起居<hi>增唐書百官志皇帝廵幸兩京文武官職事五品以上月朔以表參起居</hi>
朔日讀令<hi>增唐書韋縚傳開元二十六年詔縚奏月令一篇朔日於宣政側設榻東向置案縚坐讀</hi>
<hi>之諸司官長悉升殿坐聼</hi>
書朔日甲乙<hi>增唐六典起居郎掌記天子法度以修記事之史凡記事之制必書朔日甲乙以紀</hi>
<hi>歴數</hi>
謝食<hi>增五代會要乾符後月旦入閣日賜食禮畢閤門放仗群臣俱拜謂之謝食</hi>
髙年會<hi>原宋史張載傳為雲巖令毎月吉具酒食召鄉人髙年㑹縣廷親為勸酬使人知養老事長之</hi>
<pb n="KR2j0002_WYG_003-7a"/>
<hi>義因問民疾苦及告所以訓戒子弟之意</hi>
飲勞老者<hi>增宋史張戩傳戩知金堂縣以奉錢為酒食月吉召老者飲勞使其子孫侍勸以孝弟民</hi>
<hi>化其徳所至獄訟日少</hi>
月一盤<hi>增清異録蜀孟昶月旦必素飱性喜薯藥左右因呼薯藥為月一盤</hi>
聖姑廟<hi>增太平廣記呉興郡界首有洞庭山山中聖姑祠廟在焉姑姓李氏有道術能履水行其夫殺</hi>
<hi>之至今向七百嵗而顔貎如生儼然側卧逺近祈禱者心至則能到廟心若不至風廽其船無得逹者今毎月</hi>
<hi>一日沐浴為除爪甲毎日粧<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>之</hi>
催生<hi>增東京夢華録凡孕婦入月於初一日父母家以銀盆或錂或綵畫盆盛粟稈一束上以錦繡或生</hi>
<pb n="KR2j0002_WYG_003-7b"/>
<hi>色帕複葢之上揷花朶及通草帖羅五男二女花様用盤合装送饅頭并作眠羊卧鹿羊生果實并牙兒衣物</hi>
<hi>䙀籍等謂之催生</hi>
神后土<hi>增本草綱目逐月旦日取神后土泥屋之四角及塞䑕穴一年䑕皆絶迹</hi>
節日用<hi>增林下清録子瞻到黄廩食既絶痛自節儉日用不得過百五十文毎月朔取四千五百錢断</hi>
<hi>為三十塊掛屋梁上平旦取一塊給一日之用餘則别貯以給賔客</hi>
交月雨<hi>原呉下田家志上旬交月雨謂朔日之雨也主月内多雨</hi>
影堂常祭<hi>增元史祭祀志影堂常祭毎月初一日初八日十五日二十三日</hi>
十天下降<hi>原藏經是日宜奏章祈禱</hi>
<pb n="KR2j0002_WYG_003-8a"/>
十直齋日<hi>原感應篇太上老君演説每月十直齋日當齋之日致心誦聖號一日一夜不輟足以通</hi>
<hi>逹三戒廸安羣邪初一日念無量太華天尊洞元靈寳月十齋一日北斗下</hi>
太白遊方<hi>原選擇歴書太白逐日遊方忌迎婚嫁娶徃来抵向一日正東</hi>
人神<hi>原選擇歴書逐日人神所在忌針炙一日在足大指</hi>
初二日<lb/>
月生魄<hi>原説文月始生魄然也注承大月月生二日謂之魄</hi>
火候<hi>原參同契朝需☵☰暮訟☰☵</hi>
太白遊方<hi>原選擇歴書二日東南</hi>
<pb n="KR2j0002_WYG_003-8b"/>
人神<hi>原選擇歴書二日在外踝</hi>
初三日<lb/>
哉生明<hi>原書哉生明傳哉始也始生明月三日</hi>
月未成眀<hi>原説文朏月未成明也注承小月月生三日謂之朏</hi>
震見庚方<hi>原參同契三日出為爽震庚受西方朱子注三日第一節之中月生明之時也葢始受一</hi>
<hi>陽之光為震而昏見於西方庚地</hi>
火候<hi>原參同契朝師☷☵暮比☵☷</hi>
月成魄<hi>原易乾鑿度月三日成魄</hi>
<pb n="KR2j0002_WYG_003-9a"/>
潮旺<hi>增性理大全古洲馬氏曰朔後三日明生而潮旺</hi>
月下横雲<hi>原農政全書新月下黑雲横截主来日雨諺云初三月下有横雲初四日裏雨傾盆</hi>
太白遊方<hi>原選擇歴書三日正南</hi>
人神<hi>原選擇歴書三日在股内</hi>
初四日<lb/>
火候<hi>原參同契朝小畜☴☰暮履☰☱</hi>
太白遊方<hi>原選擇歴書四日西南</hi>
人神<hi>原選擇歴書四日在腰</hi>
<pb n="KR2j0002_WYG_003-9b"/>
初五日<lb/>
火候<hi>原參同契朝泰☷☰暮否☰☷</hi>
京官朝參<hi>原春明退朝録詳見初一日</hi>
月忌<hi>増詳見民用</hi>
更半月<hi>增田家五行初五夜裏更半月</hi>
太白遊方<hi>原選擇歴書五日正西</hi>
人神<hi>原選擇歴書五日在口</hi>
初六日<lb/>
<pb n="KR2j0002_WYG_003-10a"/>
火候<hi>原參同契朝同人☰☲暮大有☲☰</hi>
太白遊方<hi>原選擇歴書六日西北</hi>
人神<hi>原選擇歴書六日在手</hi>
初七日<lb/>
火候<hi>原參同契朝謙☷☶暮豫☳☷</hi>
講經<hi>增宋史林靈素𫝊被㫖修道書改正諸經醮儀校丹經靈篇刪修注觧每遇初七升座講聼講皆宰</hi>
<hi>執百官三衙親王中貴士庶觀者如堵</hi>
太白遊方<hi>原選擇歴書七日正北</hi>
<pb n="KR2j0002_WYG_003-10b"/>
人神<hi>原選擇歴書七日在内踝</hi>
初八日<lb/>
上弦<hi>原詩如月之恒箋月上弦而就盈疏月體正半昏而中似弓之張而弦直謂上弦也増王褒咏月詩</hi>
<hi>上弦如半璧初魄似蛾眉元稹詩㣲露上弦月暗焚初夜香</hi>
兌受丁<hi>原參同契八日兌受丁上弦平如繩朱子注八日第二節之中月上弦之時受二陽之光為兑</hi>
<hi>而昏見於南方丁地</hi>
火候<hi>原參同契朝隨☱☳暮蠱☶☴</hi>
月成光<hi>原易乾鑿度月八日成光</hi>
<pb n="KR2j0002_WYG_003-11a"/>
月弦<hi>原釋名弦月半之名也其形一旁曲一旁直若張弓施弦也</hi>
初弦<hi>原杜甫詩雲掩初弦月香𫝊小樹花</hi>
致月在弦<hi>增陳氏周禮觧古之致月者不在立春立秋而常在二分不在二分之望而常在弦者以</hi>
<hi>月入八日與不盡八日得隂陽之正平故也</hi>
影堂常祭<hi>増詳見初一日</hi>
燃塔燈<hi>增冷然志京師天寕寺塔建於隋開皇末規制特異上為扶闌闌四周架鐡燈三層凡三百六</hi>
<hi>十盞每月八日注油燃之</hi>
受持八戒<hi>增法苑珠林毎月八日四天王大臣遍行世間次第觀察當於是日受持八戒</hi>
<pb n="KR2j0002_WYG_003-11b"/>
十天下降<hi>原見前</hi>
十直齋日<hi>原感應篇初八日念元上玉晨天尊詳見初一日洞元靈寳月十齋八日北斗司殺君下</hi>
太白遊方<hi>原選擇歴書八日東北</hi>
人神<hi>原選擇歴書八日在腕</hi>
初九日<lb/>
火候<hi>原參同契朝臨☰☱暮觀☴☷</hi>
太白遊方<hi>原選擇歴書九日中方</hi>
人神<hi>原選擇歴書九日在尻</hi>
<pb n="KR2j0002_WYG_003-12a"/>
初十日<lb/>
火候<hi>原參同契朝噬嗑☲☳暮賁☶☲</hi>
南極降<hi>原道書長生䕶身保命天尊下降宜祈禱作會修齋等事</hi>
太白遊方<hi>原選擇歴書十日在天</hi>
人神<hi>原選擇歴書十日在腰背</hi>
十一日<lb/>
火候<hi>原參同契朝剥☶☷暮復☷☳</hi>
太白遊方<hi>原選擇歴書十一日正東</hi>
<pb n="KR2j0002_WYG_003-12b"/>
人神<hi>原選擇歴書十一日在鼻柱</hi>
十二日<lb/>
火候<hi>原參同契朝无妄☰☳暮大畜☶☰</hi>
車轄鳳凰<hi>增續齊諧志漢宣帝以皁蓋車一乘賜霍光悉以金鉸具至夜車轄上金鳯凰輙亡去至</hi>
<hi>曉乃還守車人亦常見後南郡黄君仲北山羅鳥得鳯凰入手即化成紫金毛羽冠翅宛然具足可長尺餘守</hi>
<hi>車人列上云今月十二日夜車轄上鳯凰俱飛去曉則不返恐為人所得光其以列上後數日君仲詣闕上鳯</hi>
<hi>凰子云十二夜北山羅鳥所得帝聞而疑之置承露盤上俄而飛去帝使尋之直入光家止車轄上乃知信然</hi>
<hi>帝取其車每游行即乘御之</hi>
<pb n="KR2j0002_WYG_003-13a"/>
天亮月<hi>增田家五行十二夜裏天亮月</hi>
太白遊方<hi>原選擇歴書十二日東南</hi>
人神<hi>原選擇歴書十二日在髪際</hi>
十三日<lb/>
火候<hi>原參同契朝頤☶☳暮大過☱☴</hi>
太白遊方<hi>原選擇歴書十三日正南</hi>
人神<hi>原選擇歴書十三日在牙齒</hi>
十四日<lb/>
<pb n="KR2j0002_WYG_003-13b"/>
月幾望<hi>增易月幾望註充乎隂徳之盛故曰月幾望</hi>
火候<hi>原參同契朝咸☱☶暮恒☳☴</hi>
月忌<hi>増詳見民用</hi>
十直齋日<hi>原感應篇十四日念度仙上聖天尊詳見初一日洞元靈寳月十齋十四日太一使者下</hi>
十天下降<hi>原見前</hi>
太白遊方<hi>原選擇歴書十四日西南</hi>
人神<hi>原選擇歴書十四日在胃脘</hi>
十五日<lb/>
<pb n="KR2j0002_WYG_003-14a"/>
乾體成<hi>増參同契九二見龍和平有明三五徳就乾體乃成朱子注十五日第三節之中月既望之時</hi>
<hi>全受日光盛滿而昏見於東方之甲地是為乾體</hi>
火候<hi>原參同契朝遯☰☶暮大壮☱☰</hi>
望舒圓<hi>增淮南子月御曰望舒張恊詩下車如昨日望舒三五圓謝朓詩借問下車日匪直望舒圓</hi>
日月相望<hi>原釋名望月滿之名也月大十六日小十五日日在東月在西遥相望也</hi>
三五<hi>增傅元詩團圓三五月皎皎濯清暉江總賦得明月三五滿詩三五兎輝成浮雲冷復輕隻輪非戰</hi>
<hi>返團扇少歌聲雲前來徃色水上動揺明况復髙楼照何嗟攬不盈</hi>
吐氣屬月<hi>增廣異記海中有洲從廣数千里洲上有物状如蟾蜍數枚大者周廽四五百里小者或</hi>
<pb n="KR2j0002_WYG_003-14b"/>
<hi>百餘里毎至望夜口吐白氣上屬於月與月爭光</hi>
銅劒有光<hi>増異聞録薛侠獲一銅劒長四尺劒連於靶靶盤龍鳯之状左文如火焰右文如水波光</hi>
<hi>彩灼爍非常物也每月十五日天地清朗置之暗室自然有光傍照數丈</hi>
寶母<hi>原原化記唐魏生者舟行至䖍州界雨後登岸忽於砂磧間見地氣直上衝數十丈尋之石間見石</hi>
<hi>片如手掌大状如甕片半青半赤取歸致之書箧嘗因胡客寳會出以示之衆遂求生請市此寳恣其所索加</hi>
<hi>至千萬問此寳名曰此寳母也但每月望本國王自出海岸設壇致祭之以此置壇上一夕明珠寳貝等皆自</hi>
<hi>聚故名寳母</hi>
栢枕<hi>増虚谷閒抄余靖知桂州府境窮僻處有林木延袤數十里每月盈之夕輙有笛聲𤼵於林中公遣</hi>
<pb n="KR2j0002_WYG_003-15a"/>
<hi>人尋之其聲自大柏中出乃伐取以為枕笛聲如期而𤼵甚愛惜之公季弟命工觧視但見木之文理正如人</hi>
<hi>於月下吹笛之像</hi>
影堂常祭<hi>增詳見初一日</hi>
説戒<hi>増法苑珠林如来将五百羅漢常以月十五日於中説戒</hi>
嚥月精<hi>增雲笈七籖食月之精常以月十五日向月祝曰月君子光與我合徳養我丹田中小童子因</hi>
<hi>瞑目念月白黄精炁来下在目前入口中咽之三七而止以手摩送之下至丹田之中丹田中炁正赤氣中有</hi>
<hi>一人長九分小童子也衣朱衣故丹田中赤外黑左青右黄上白五色氣已具但以月託腎腎得月精乃得升</hi>
<hi>沉病愈疾除</hi>
<pb n="KR2j0002_WYG_003-15b"/>
十天下降<hi>原見前</hi>
十直齋日<hi>原感應篇十五日念玉寳皇上天尊詳見初一日洞元靈寳月十齋十五日天帝及三官</hi>
<hi>俱下</hi>
太白遊方<hi>原選擇歴書十五日正西</hi>
人神<hi>原選擇歴書十五日在徧身</hi>
剃頭忌<hi>增選擇歴書剃頭忌毎月十五日</hi>
十六日<lb/>
哉生魄<hi>原書哉生魄傳始生魄月十六日明消而魄生增李啇隐詩玉輪顧兎初生魄鐡網珊瑚未有</hi>
<pb n="KR2j0002_WYG_003-16a"/>
<hi>枝</hi>
旁生魄<hi>增逸周書旁生魄注旁廣大月大時也又既旁生魄注此於甲乙十六日也</hi>
見巽辛<hi>増參同契十六轉受統巽辛見平明朱子注十六日第四節之始也始受下一隂為巽而成魄</hi>
<hi>以平旦而沒於西方辛地</hi>
火候<hi>原參同契朝晉☲☷暮明夷☷☲</hi>
二八<hi>增李嶠月詩蓂開二八時</hi>
太白遊方<hi>原選擇歴書十六日西北</hi>
人神<hi>原選擇歴書十六日在胸</hi>
<pb n="KR2j0002_WYG_003-16b"/>
十七日<lb/>
火候<hi>原參同契朝家人☴☲暮暌☲☱</hi>
太白遊方<hi>原選擇歴書十七日正北</hi>
人神<hi>原選擇歴書十七日在氣衝</hi>
十八日<lb/>
火候<hi>原參同契朝蹇☵☶暮觧☳☵</hi>
汐湧<hi>增性理大全古洲馬氏曰望後三日魄生而汐湧</hi>
十天下降<hi>原見前</hi>
<pb n="KR2j0002_WYG_003-17a"/>
十直齋日<hi>原感應篇十八日念好生度命天尊詳見初一日洞元靈寳月十齋十八日太一下</hi>
太白遊方<hi>原選擇歴書十八日東北</hi>
人神<hi>原選擇歴書十八日在股内</hi>
十九日<lb/>
火候<hi>原參同契朝損☶☱暮益☴☳</hi>
太白遊方<hi>原選擇歴書十九日中方</hi>
人神<hi>原選擇歴書十九日在足</hi>
二十日<lb/>
<pb n="KR2j0002_WYG_003-17b"/>
火候<hi>原參同契朝夬☱☰暮姤☰☴</hi>
四五<hi>原古詩四五蟾兔闕</hi>
移竹<hi>增農政全書移竹惟五月十三謂之竹醉日栽竹則茂盛或曰不必五月但毎月二十日皆可</hi>
太白遊方<hi>原選擇歴書二十日在天</hi>
人神<hi>原選擇歴書二十日在内踝</hi>
二十一日<lb/>
火候<hi>原參同契朝萃☱☷暮升☷☴</hi>
太白遊方<hi>原選擇歴書二十一日正東</hi>
<pb n="KR2j0002_WYG_003-18a"/>
人神<hi>原選擇歴書二十一日在手小指</hi>
二十二日<lb/>
火候<hi>原參同契朝困☱☵暮井☵☴</hi>
太白遊方<hi>原選擇歴書二十二日東南</hi>
人神<hi>原選擇歴書二十二日在外踝</hi>
二十三日<lb/>
下弦<hi>増參同契艮直於丙南下弦二十三朱子注二十三日第五節之中復生中一隂為艮而下弦以平</hi>
<hi>旦而沒於南方丙地</hi>
<pb n="KR2j0002_WYG_003-18b"/>
艮主典守<hi>增參同契艮主進止不得踰時二十三日典守弦期</hi>
火候<hi>原參同契朝革☱☲暮鼎☲☴</hi>
月忌<hi>増詳見民用</hi>
影堂常祭<hi>増詳見初一日</hi>
十天下降<hi>原見前</hi>
十直齋日<hi>原感應篇二十三日念元真萬福天尊詳見初一日洞元靈寳月十齋二十三日太一八</hi>
<hi>神使者下</hi>
太白遊方<hi>原選擇歴書二十三日正南</hi>
<pb n="KR2j0002_WYG_003-19a"/>
人神<hi>原選擇歴書二十三日在肝及足</hi>
二十四日<lb/>
火候<hi>原參同契朝震☳☳暮艮☶☶</hi>
十天下降<hi>原見前</hi>
十直齋日<hi>原感應篇二十四日念太靈虚皇天尊詳見初一日洞元靈寳月十齋二十四日北辰下</hi>
太白遊方<hi>原選擇歴書二十四日西南</hi>
人神<hi>原選擇歴書二十四日在手陽明</hi>
二十五日<lb/>
<pb n="KR2j0002_WYG_003-19b"/>
火候<hi>原參同契朝漸☴☶暮歸妹☳☱</hi>
繞行宫垣<hi>増宋書百官志御史中丞毎月二十五日繞行宫垣白璧史臣按漢志執金吾每月三繞</hi>
<hi>行宫城疑是省金吾以此事併中丞</hi>
月交日<hi>原田家雜占二十五日謂之月交日有雨主乆隂</hi>
太白遊方<hi>原選擇歴書二十五日正西</hi>
人神<hi>原選擇歴書二十五日在足陽明</hi>
二十六日<lb/>
火候<hi>原參同契朝豐☳☲暮旅☲☶</hi>
<pb n="KR2j0002_WYG_003-20a"/>
太白遊方<hi>原選擇歴書二十六日西北</hi>
人神<hi>原選擇歴書二十六日在胷</hi>
二十七日<lb/>
月行周天<hi>原禮記月令疏二十七日月行一周天</hi>
火候<hi>原參同契朝巽☴☴暮兌☱☱</hi>
遲疾一終<hi>增隋書天文志月行有遲疾其極遲則日行十二度強極疾則日行十四度半強遲則漸</hi>
<hi>疾疾極漸遲二十七日半強而遲疾一終</hi>
潮勢長<hi>增性理大全余襄公安道曰晦前三日潮勢長</hi>
<pb n="KR2j0002_WYG_003-20b"/>
交月晴<hi>原田家五行二十七日最宜晴諺曰交月無過廿七晴</hi>
太白遊方<hi>原選擇歴書二十七日正北</hi>
人神<hi>原選擇歴書二十七日在膝</hi>
二十八日<lb/>
火候<hi>原參同契朝渙☴☵暮節☵☱</hi>
十天下降<hi>原見前</hi>
十直齋日<hi>原感應篇二十八日念太妙至極天尊詳見初一日洞元靈寳月十齋二十八日下太一</hi>
<hi>下</hi>
<pb n="KR2j0002_WYG_003-21a"/>
太白遊方<hi>原選擇歴書二十八日東北</hi>
人神<hi>原選擇歴書二十八日在隂</hi>
二十九日<lb/>
火候<hi>原參同契朝中孚☴☱暮過過☳☶</hi>
月餘<hi>增晉書律歴志一月不盡為月餘</hi>
合朔<hi>增蜀都雜抄凡月之行歴二十九日五十三分而與日相會謂之合朔</hi>
十天下降<hi>原見前</hi>
十直齋日<hi>原感應篇二十九日念真皇洞神天尊詳見初一日洞元靈寳月干齋二十九日中太一</hi>
<pb n="KR2j0002_WYG_003-21b"/>
<hi>下</hi>
太白遊方<hi>原選擇歴書二十九日中方</hi>
人神<hi>原選擇歴書二十九日在膝脛</hi>
三十日<lb/>
陳不違晦<hi>原左傳甲午楚晨壓晉軍而陳卻克曰陳不違晦以犯天忌我必克之疏日為陽精月為</hi>
<hi>隂精兵尚殺害隂之道也行兵貴月盛之時晦是月終隂之盛也故兵家以晦為忌不用晦日陳兵</hi>
提月<hi>原公羊傳提月六鷁退飛過宋都提月者何僅逮是月晦日也何休注提月邊也魯人語也月幾盡</hi>
<hi>也</hi>
<pb n="KR2j0002_WYG_003-22a"/>
察行陵廟<hi>增後漢書百官志太常卿掌禮儀祭祀毎月前晦察行陵廟</hi>
節盡<hi>增參同契坤乙三十日東北䘮其朋節盡相禪與継體復生龍朱子注三十日第六節之終全變三</hi>
<hi>陽而光盡體伏於西北一月六節既盡而禪於後月復生震卦云</hi>
月晦<hi>增參同契金返復其母月晦日相包釋名晦灰也火死為灰月光盡似之也</hi>
火候<hi>原參同契既未至晦爽終則復更始日辰為期度動静有早晚朱子注既未謂晦日之卦朝既濟☵</hi>
<hi>☲暮未濟☲☵也爽謂生明之時</hi>
唐䑕<hi>增水經注唐君公房學道得仙白日升天雞鳴天上犬吠雲中唯以䑕惡留之鼠乃感激以月晦日</hi>
<hi>吐腸胃更生時人謂之唐䑕</hi>
<pb n="KR2j0002_WYG_003-22b"/>
月晦祭祀<hi>增隋書南蠻傳婆利國祭祀必以月晦盤貯酒肴浮之流水</hi>
竈神上天<hi>増酉陽雜爼竈神名隗状如美女又姓張名單字子郭常以月晦日上天白人罪状大者</hi>
<hi>奪紀紀三百日小者奪算算一百日</hi>
月山<hi>增輿地紀勝月山在安福縣西山巔有石如月遇晦夕即明照暎百餘歩有月山寺</hi>
月盡無雨<hi>増田家五行月盡無雨則来月初必有風雨</hi>
十天下降<hi>原見前</hi>
十直齋日<hi>原感應篇三十日念玉虚明皇天尊詳見初一洞元靈寳月十齋三十日上太一下</hi>
太白遊方<hi>原選擇歴書三十日在天</hi>
<pb n="KR2j0002_WYG_003-23a"/>
人神<hi>原選擇歴書十日在足趺</hi>
　　政典<lb/>
先甲後甲<hi>原易先甲三日後甲三日疏甲者創制之令人若犯者未可即加刑罰以民未習故先此</hi>
<hi>宣令之前三日殷勤而語之又如此宣令之後三日更丁寕而語之其人不從乃加刑罰甲前三日取改過自</hi>
<hi>新故用辛也甲後三日取丁寕之意故用丁也</hi>
先庚後庚<hi>原易先庚三日後庚三日吉疏申命令謂之庚民迷固乆申不可卒故先申之三日令著</hi>
<hi>之後復申之三日然後誅之民服其罪無怨而獲吉矣</hi>
令甲<hi>增易先甲三日後甲三日註甲為十日之首創造之令為在後諸令之首故漢時令之重者謂之令</hi>
<pb n="KR2j0002_WYG_003-23b"/>
<hi>甲</hi>
三㨗<hi>原詩豈敢定居一月三㨗增李治賀班師表衣暫試於一戎月連飛於三㨗</hi>
卜筮日<hi>增禮凡卜筮日旬之外曰逺某日旬之内曰近某日</hi>
剛日柔日<hi>增禮外事以剛日内事以柔日疏外事郊外之事剛竒日也甲丙戊庚壬五竒為剛也内</hi>
<hi>事郊内之事乙丁己辛癸五偶為柔也</hi>
告存<hi>原禮八十月告存疏告謂問也君每月使人致膳告問存否</hi>
法月為敎<hi>増禮月以為量疏量猶分限也天之運行每三十日為一月而聖人制教亦隨人之才分</hi>
<hi>是法月為教之限量也</hi>
<pb n="KR2j0002_WYG_003-24a"/>
廵牲<hi>增禮君皮弁素積朔月月半君廵牲所以致力孝之至也</hi>
令月<hi>原儀禮士冠禮始加祝曰令月吉日始加元服增後漢書明帝紀詔驃騎将軍三公曰今令月吉日</hi>
<hi>宗祀光武皇帝於明堂以配五帝支遁詩令月肇清齋徳澤潤無疆</hi>
吉月<hi>原儀禮士冠禮吉月令辰乃申爾服増史記五帝紀揖五瑞擇吉月日見四岳諸牧班瑞</hi>
月奉<hi>增周禮天官冡宰禄位以馭其士註禄若今月奉也唐書食貨志開元二十四年令百官防閤庶僕</hi>
<hi>俸食雜用以月給之總稱月俸原宋史職官志詔自今掌事文武官月奉給折支京師每一千給實錢六百在</hi>
<hi>外四百願給他物者聼</hi>
月終受要<hi>原周禮天官小宰月終則以官府之叙受羣吏之要疏月計曰要故每月月終則使官府</hi>
<pb n="KR2j0002_WYG_003-24b"/>
<hi>致其簿書之要受之當先尊後卑故言叙</hi>
治凡<hi>原周禮天官宰夫二曰師掌官成以治凡註師辟小宰宰夫也治凡若月計也</hi>
月要日成<hi>原周禮天官宰夫月終則令正月要旬終則令正日成疏月終則令正月要者謂每月終</hi>
<hi>則令羣吏正其月要謂月計曰要也旬終謂每旬終則令羣吏正其日成日成謂日計曰成也</hi>
會稍食<hi>原周禮天官宫正月終則會其稍食疏稍食謂宫中官府等月禄故至月終會計之</hi>
當夕<hi>增周禮天官九嬪註凡羣妃御見之法月與后妃其象也卑者宜先尊者宜後女御八十一人當九</hi>
<hi>夕世婦二十七人當三夕九嬪九人當一夕三夫人當一夕后當一夕亦十五日而徧自望後反之</hi>
嗣掌其月<hi>增周禮地官賈師凡國之賣儥各帥其屬而嗣掌其月註儥買也謂官有所斥令賣賈師</hi>
<pb n="KR2j0002_WYG_003-25a"/>
<hi>帥其屬而更相代直月為官賣之均勞逸</hi>
情訊<hi>增周禮秋官小司冦以五刑聼萬民之獄訟附于刑用情訊之至於旬乃弊之註附猶著也訊言也</hi>
<hi>用情理言之冀有可以出之者十日乃断之</hi>
治有期日<hi>增周禮秋官朝士凡士之治有期日國中一旬郊二旬野三旬疏期日獄訟成来於外朝</hi>
<hi>職聼逺近節之皆有期日</hi>
城沂<hi>增左傳令尹蒍艾獵城沂使封人慮事以授司徒量功命日分財用平板幹稱畚築程土物議逺邇</hi>
<hi>略基址具餱糧度有司事三旬而成不愆於素</hi>
十日十等<hi>增左傳天有十日人有十等下所以事上上所以共神也註甲至癸王至臺</hi>
<pb n="KR2j0002_WYG_003-25b"/>
日祭月祀<hi>原國語甸服者祭侯服者祀日祭月祀先王之制也註日祭於祖考月祀於曾祖</hi>
月會旬修<hi>増國語月會旬修日完不忘註會計也計一月之經用修十日之中所成為者日完一日</hi>
<hi>之為不忘其禮也</hi>
天子月祭<hi>增家語天子立七廟三昭三穆與太祖之廟而七曰太廟有一壇有一墠曰考廟曰王考</hi>
<hi>廟曰皇考廟曰顕考廟曰祖考廟皆月祭之註始祖百世不遷髙曾祖禰以親故此五廟每月一祭</hi>
諸侯月祭<hi>增家語諸侯立五廟二昭二穆與太祖之廟而五曰祖考廟有一壇一墠曰考廟曰王考</hi>
<hi>廟曰皇考皆月祭之顯考廟祖考廟享嘗乃止註月祭三廟降於天子也</hi>
大夫月祭<hi>增家語大夫立三廟一昭一穆與太祖之廟而三曰皇考廟有一壇考廟月祭王考廟皇</hi>
<pb n="KR2j0002_WYG_003-26a"/>
<hi>考廟享嘗乃止</hi>
月有三政<hi>原管子月有三政王事必理以為必長註月三旬政異故曰三政王者行事必順三政之</hi>
<hi>理然後可以長乆</hi>
月饋肉<hi>増管子八十以上二子無征月有饋肉</hi>
讀要戒<hi>原逸周書王在成周昧爽召三公左史戎夫曰今夕朕寤遂事驚予乃取遂事之要戒俾戎夫</hi>
<hi>言之朔望以聞註集取要戒之言月已日望於王前讀之</hi>
月令<hi>增逸周書序周公制十二月賦政之法作月令後漢書律歴志用天因地揆時施教頒諸明堂以為</hi>
<hi>民極者莫大乎月令帝王之大司備矣天下之能事畢矣原唐書禮志禮部尚書奏讀月令其日皇帝出宫至</hi>
<pb n="KR2j0002_WYG_003-26b"/>
<hi>於大次文武五品以上皆就門外位刑部郎中以月令置於案侍中跪奏請讀月令刑部郎中讀令毎月各居</hi>
<hi>其位皆冠通天服玉之色如其時</hi>
迎日<hi>增史記五帝紀迎日推䇿註迎數之也日月朔望未来而推之故曰迎日</hi>
五日一朝<hi>原史記髙祖本紀髙祖五日一朝太公如家人父子禮後髙祖朝太公擁篲迎門却行髙</hi>
<hi>祖大驚太公曰帝人主也奈何以我亂天下法於是髙祖乃尊太公為太上皇</hi>
游衣冠<hi>原史記叔孫通傳髙寢衣冠月出游髙廟註月出髙帝衣冠備法駕名曰游衣冠髙寝在髙廟</hi>
<hi>西髙祖衣冠藏在髙寢月出游於髙廟</hi>
椎牛饗士<hi>増史記馮唐傳魏尚為雲中守其軍市租盡以饗士卒私養錢五日一椎牛饗賔客軍吏</hi>
<pb n="KR2j0002_WYG_003-27a"/>
<hi>舍人</hi>
卒更踐更<hi>增史記游俠傳踐更數過註古有正卒無常人皆當迭為之一月一更是為卒更也貧者</hi>
<hi>欲得顧更踐者次直者出錢顧之月二千是為踐更也</hi>
顧山錢<hi>原漢書平帝紀天下女徒已論歸家顧山錢月三百註女徒論罪已定竝放歸家不親役之但</hi>
<hi>令一月出錢三百以顧人也</hi>
優寵老臣<hi>原漢書蘇武傳宣帝召武待詔宦者署數進見復為右曹典屬國以武著節老臣令朝朔</hi>
<hi>望號稱祭酒甚優寵之</hi>
朝日引見<hi>原漢書于定國傳上數以朝日引見丞相御史入受詔條責以職事注五日一聼朝故云</hi>
<pb n="KR2j0002_WYG_003-27b"/>
<hi>朝日也</hi>
反支日<hi>原後漢書王符傳明帝時公車以反支日不受章奏注凡反支日用月朔為正戌亥朔一日反</hi>
<hi>支申酉朔二日反支午未朔三日反支辰巳朔四日反支寅卯朔五日反支子丑朔六日反支見隂陽書也</hi>
廵狩告禮<hi>増孔叢子古者天子将廵狩必先告於祖禰命史告羣廟及社稷圻内名山大川告者七</hi>
<hi>日而徧親告用牲史告用幣申命冡宰而後清道而出歸反舍於外次三日齋親告祖禰用特命有司告羣廟</hi>
<hi>社稷及圻内名山大川而後入聼朝</hi>
每月異禮<hi>原蔡邕明堂月令論因天時制人事天子𤼵號施令祀神受職每月異禮故謂之月令所</hi>
<hi>以順隂陽奉四時效氣物行王政也成法具備各從時月藏之明堂所以示承祖考神明明不敢䙝凟之義</hi>
<pb n="KR2j0002_WYG_003-28a"/>
東庠考試<hi>增晉書慕容皝載記賜其大臣子弟為官學生者號髙門生立東庠於舊宫以行鄉射之</hi>
<hi>禮每月臨觀考試優劣</hi>
會議東門<hi>増干寳晉紀大小中正為内官者聼月三會議於東門之外設幔陳席</hi>
月賜筆墨<hi>原宋書百官志丞郎月賜赤管大筆一雙隃麋墨一丸</hi>
省用訊獄<hi>增宋書江夏王義恭傳義恭渉獵文義而驕奢不節太祖與書誡之曰汝一月日自用不</hi>
<hi>可過三十萬若能省此益美刑獄不可擁滯一月可再訊</hi>
决獄<hi>增宋書徐羡之傳詔曰平理獄訟政道所先司空尚書令可率衆官月一决獄梁書武帝紀詔曰三</hi>
<hi>訊五聼著自聖典哀矜折獄義重前誥可申勅諸州月一臨訊博詢擇善務在確實</hi>
<pb n="KR2j0002_WYG_003-28b"/>
入見面陳<hi>増魏書范紹𫝊紹量功節用甄煩就簡凡有賜給千匹以上皆别覆奏然後出之靈太后</hi>
<hi>嘉其用心勅紹每月入見諸有益國利民之事皆令面陳</hi>
朝朔望<hi>増南史賀瑒傳梁天監初為太常丞有司舉修賔禮召見説禮義武帝異之詔朝朔望預華林</hi>
<hi>講</hi>
封事三條<hi>增北史魏文皇帝紀詔公卿以下每月上封事三條極言得失刺史二千石銅墨以上有</hi>
<hi>讜言嘉謀勿有所諱</hi>
參論國政<hi>増北史爾朱榮傳榮奏請番直朔望之日引見三公令僕尚書九卿及司州牧河南尹洛</hi>
<hi>陽河隂執事之官參論國政以為常式</hi>
<pb n="KR2j0002_WYG_003-29a"/>
奉詔朝見<hi>増北史栁機傳機性寛簡有雅望出為華州刺史奉詔每月朝見</hi>
致珍羞<hi>增北史刁廱傳皇興中廱與隴西王源賀及中書監髙允等並以耆年特見優禮錫廱几杖劒</hi>
<hi>履上殿月致珍羞焉</hi>
加佩綬<hi>原隋書何稠𫝊從省之服初無佩綬稠曰此乃晦朔小朝之服安有人臣謁帝而去印綬兼無</hi>
<hi>佩玉之節乎乃加獸頭小綬及佩一隻</hi>
牙盤薦食<hi>増舊唐書明皇紀天寳十一載制今後每月朔望宜令薦食於太廟每室一牙盤仍五日</hi>
<hi>一開室門洒掃</hi>
旬日秉筆<hi>增舊唐書德宗紀故事宰相秉筆决事每人十日一易至是賈耽趙憬陸贄盧邁同平章</hi>
<pb n="KR2j0002_WYG_003-29b"/>
<hi>政事百寮有所關白更相譲而不言始詔令旬日秉筆後詔每日更秉筆</hi>
監牧分月<hi>增舊唐書職官志沙苑監掌牧養隴右諸牧牛羊以供其宴會祭祀及尚食所用每嵗與</hi>
<hi>典牧分月以供之</hi>
諸司録報<hi>増舊唐書職官志凡在京諸司見禁囚每月二十五以前本司録其所犯及禁時月日以</hi>
<hi>報刑部</hi>
園陵上食<hi>增唐書禮樂志凡園陵之制皇祖以上至太祖陵皆朔望上食皇考陵朔望及節祭而日</hi>
<hi>進食</hi>
朔望朝參<hi>增唐書百官志文武官職事九品以上及二王後朝朔望宋史禮志元豐中詔在京朝官</hi>
<pb n="KR2j0002_WYG_003-30a"/>
<hi>以上朔望一朝紫宸為朔參官望參官</hi>
文武朝參<hi>増唐書百官志文武五品以上及两省供奉官監察御史員外郎太常博士日參號常參</hi>
<hi>官武官三品以上三日一朝號九參官五品以上及折衝當番者五日一朝號六參官</hi>
時政記<hi>增唐書百官志長夀中宰相姚璹建議仗下後宰相一人録軍國政要為時政記月送史館玉</hi>
<hi>海景徳三年詔樞宻所修時政記至次月十五日送中書祥符五年令月送史館嘉祐六年詔月終進呈</hi>
承詔五日<hi>増唐書百官志御史居中丞大夫下每一人東嚮承詔五日有㫖詔御史不呼名則承詔</hi>
<hi>者出</hi>
左右廵<hi>增唐書百官志監察御史開元七年詔隨仗入閣分左右廵糺察違失左廵知京城内右廵知</hi>
<pb n="KR2j0002_WYG_003-30b"/>
<hi>京城外盡雍洛二州之境月一代将晦即廵刑部大理東西徒坊金吾縣獄</hi>
四推御史<hi>增唐書百官志侍御史掌糾舉百寮及入閣承詔知推弹雜事分京城諸州為東西一人</hi>
<hi>知西推贜贖二司受事一人知東推理匭等有不糾舉者罰之以殿中侍御史第一人同知東推莅太倉出納</hi>
<hi>第二人同知西推莅左藏出納號四推御史隻日臺院受事雙日殿院受事</hi>
門籍<hi>増唐書百官志司門郎中員外郎各一人掌門關出入之籍及闌遺之物凡著籍月一易之又左右</hi>
<hi>監門衛掌諸門禁衛及門籍文武官九品以上每月送籍於引駕仗及監門衛衛以帳報内門凡朝參奏事待</hi>
<hi>詔官及<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>扇儀仗出入者閲其數以物貨器用入官者有籍有傍左監門将軍判入右監門将軍判出月一易</hi>
<hi>其籍</hi>
<pb n="KR2j0002_WYG_003-31a"/>
府馬分番<hi>増唐書百官志騎曹參軍事掌外府雜畜簿帳牧養凡府馬承直以逺近分七番月一易</hi>
<hi>之</hi>
太卜灼占<hi>増唐書百官志太卜署令祭祀大事率卜正卜日示髙於卿退而命龜既灼而占先上旬</hi>
<hi>次中旬次下旬</hi>
典倉上籍<hi>増唐書百官志典倉署令掌九穀醯醢庶羞器皿燈燭凡園圃樹藝皆受令焉每月籍出</hi>
<hi>納上於寺</hi>
蕃客奏事<hi>增唐書百官志蕃客奏事具至日月及所奏之宜方别為状月一奏為簿以副藏鴻臚</hi>
貨物直簿<hi>增唐書百官志两京諸市署有果毅廵迣平貨物為三等之直十日為簿迣古列字</hi>
<pb n="KR2j0002_WYG_003-31b"/>
尚食月會<hi>增唐書百官志膳部郎中員外郎各一人尚食有猝湏别索必奏覆月終而會之</hi>
存問将士家<hi>増唐書百官志通事舍人十六人凡軍出則受命勞遣既行則每月存問将士之家</hi>
<hi>視其疾苦凱還則郊迓</hi>
主仗月上<hi>增唐書百官志胄曹參軍事掌甲仗凡御仗之物二百一十有九羽儀之物三百自千牛</hi>
<hi>以下分掌之日執御弓箭者亦自備以入宿主仗每月上則配以職</hi>
内仗<hi>原唐書儀衛志凡朝會之仗三衛番上分為五仗號衙内五衛每月以六十四人立内廊閤外號曰</hi>
<hi>内仗</hi>
逺近給番<hi>増唐書兵志凡當宿衛者番上兵部以逺近給番五百里為五番千里七番一千五百里</hi>
<pb n="KR2j0002_WYG_003-32a"/>
<hi>八番二千里十番外為十二番皆一月上若簡畱直衛者五百里為七番千里八番二千里十番外為十二番</hi>
<hi>亦月上</hi>
閒月忙月<hi>增唐書食貨志州縣無防人者籍十八以上中男及殘疾以守城門及倉庫門謂之門夫</hi>
<hi>番上不至者閒月督課為錢百七十忙月二百</hi>
給紙<hi>增唐書藝文志集賢書院學士通籍出入太府月給蜀郡麻紙五千番宋史職官志給紙者中書樞</hi>
<hi>宻宣徽三司宫觀副使判官諌官皆月給焉</hi>
月廪<hi>原唐書楊綰傳綰同中書門下平章事減諸道觀察判官員之半又定府州官月廪使優狭相均增</hi>
<hi>元史世祖紀畋於近郊命宿衛受月廪</hi>
<pb n="KR2j0002_WYG_003-32b"/>
十日一燕<hi>増唐書孫逖傳開元中以起居舍人入為集賢院修撰時海内少事帝賜羣臣十日一燕</hi>
罷月進<hi>原唐書裴胄傳初李兼嘗罷南昌卒千餘人収資廪為月進胄白罷之增順宗實録貞元二十</hi>
<hi>一年停鹽鐵使進獻舊鹽鐡錢物悉入正庫其後稍以時市珍翫時新物充進獻其後益甚嵗進錢物謂之羡</hi>
<hi>餘至貞元末逐月有獻謂之月進至是乃罷</hi>
衞馬承直<hi>增唐六典凡諸衛馬承直配於金吾廵檢遊奕者每月四十有五匹皆季請其料隨以給</hi>
<hi>之</hi>
飛騎番上<hi>増唐六典左右羽林軍大将軍将軍之職統領北衙禁兵之法令而督攝左右廂飛騎之</hi>
<hi>儀仗以統諸曹之職凡飛騎每月番上者皆據其名籍而配於所職</hi>
<pb n="KR2j0002_WYG_003-33a"/>
月旬糺察<hi>増通典衛尉卿每月丞每旬行宫徼糺察不法</hi>
蕃使銅魚<hi>増唐會要西蕃諸國通唐使處悉置銅魚雌雄各十二皆銘其國名如貢使正月来齎第</hi>
<hi>一魚餘月准此閏月則齎本月校其合乃依常禮待之差則推案</hi>
日歷<hi>增唐會要永貞元年監修韋執誼奏皇王大典實存簡册自頃史官修撰皆於私家紀録望令修撰</hi>
<hi>官各撰日歴凡至月終即於館中都會詳定是非除已成實録撰進宣下者其餘見修日歴竝不得私家置本</hi>
<hi>從之</hi>
給手力資<hi>増翰林志翰林學士度支月給手力資四人人錢三千五百四品以上加一人</hi>
尚書郎更直<hi>増翰林志漢制尚書郎主作文書起草更直於建禮門内大官供食湯官供餅餌五</hi>
<pb n="KR2j0002_WYG_003-33b"/>
<hi>熟果五日一美食下天子一等</hi>
草制宣麻<hi>増翰林志凡赦書徳音立后建儲行大誅討拜免三公宰相命将曰制竝白麻紙雙日起</hi>
<hi>草侯閤門鑰入而後進書隻日百寮立班於宣政殿樞宻使引案自東上閤門出</hi>
緩輸期<hi>増韓愈李公誌銘公諱素拜河南少尹黜屬令二人以贓減民賦錢嵗五千萬請緩民輸期一</hi>
<hi>月詔天下輸皆緩一月</hi>
休沐<hi>原初學記漢律吏五日得一休沐言休息以洗沐也</hi>
幸雍和殿<hi>増東觀奏記上敦睦九族於諸侯王尤盡友愛即位後於十六宅起雍和殿每月三两幸</hi>
<hi>與諸侯王擊鞠合樂錫賚有差進士司馬樞為雍和賦志一時之事實</hi>
<pb n="KR2j0002_WYG_003-34a"/>
豹直<hi>原聞見記御史舊例初入臺陪直二十五日為伏豹取不出之義謂之豹直</hi>
入閣<hi>原五代史李琪傳唐故事天子日御殿見羣臣曰常參朔望薦食諸陵寢有思慕之心不能臨前殿</hi>
<hi>則御便殿見羣臣曰入閣宣政前殿也謂之衙衙有仗紫宸便殿也謂之閣其御紫宸乃自正衙喚仗由閣門</hi>
<hi>而入百官俟朝於衙者因隨以入見故謂之入閣</hi>
廊餐<hi>増五代會要唐制常參官每日退朝賜食謂之廊餐</hi>
聖節上夀<hi>増宋史禮志太常禮部討論每遇聖節前一月分日啓建道塲至前一日樞宻院官滿散</hi>
<hi>依例作齋筵至三日省官上夀立班訖次赴滿散作齋筵後二日大宴於集英殿</hi>
罷奉户<hi>增宋史職官志太平興國元年詔曰耕織之家農桑為本奉户月輸緍錢蠢兹細民不易營置</hi>
<pb n="KR2j0002_WYG_003-34b"/>
<hi>罷天下奉户其本官奉錢竝給以官物</hi>
預借奉錢<hi>增宋史職官志初川陕廣南福建幕職州縣竝許預借奉錢大中詳符閒又詔江浙荆湖</hi>
<hi>逺地麟府等州河北河東緣邊州軍自今許預借两月近地一月奉錢</hi>
進班簿<hi>増宋史職官志慶禮奉表則東上閣門掌之慰禮進名則西上閣門掌之月進班簿</hi>
茶湯錢<hi>増宋史職官志其有無職田選人并親民小使臣每員月支茶湯錢一十貫文内雖有職田每</hi>
<hi>月不及十貫者皆與補足所以厚其養廉之利</hi>
書行藝<hi>増宋史職官志凡諸生之𨽻於太學者分三舎始入學驗所𨽻州公據以試補中者充外舍齋</hi>
<hi>長諭月書其行藝於籍行謂率敎不戻規矩藝謂治經程文</hi>
<pb n="KR2j0002_WYG_003-35a"/>
糾儀<hi>增宋史職官志殿中侍御史二人掌以儀法糾百官之失凡大朝會及朔望六參則東西對立弹其</hi>
<hi>失儀者</hi>
旬課<hi>增宋史兵志噐甲之制京師所造十日一進謂之旬課上親閲視置五庫以貯之</hi>
輪知抄録<hi>增宋史扈䝉𫝊䝉知制誥充史館修撰上言自今凡有裁制之官優恤之言𤼵自宸衷可</hi>
<hi>書簡䇿者竝委宰臣及參知政事每月輪知抄録以備史官撰集從之</hi>
加月給<hi>增宋史畢士安𫝊士安以目疾求觧改兵部侍郎出知潞州特加月給之數白居易詩俸錢萬</hi>
<hi>六千月給亦有餘</hi>
月再習樂<hi>增宋史李宗諤𫝊景徳二年命判太常大樂鼓吹二署先是樂工率以年勞遷補至有抱</hi>
<pb n="KR2j0002_WYG_003-35b"/>
<hi>其噐而不知聲者宗諤素曉音律遂加審定因修完器具更署職名條上利病二十事又著樂纂以獻命付史</hi>
<hi>館自是月再肄習焉</hi>
間日一朝<hi>增宋史呂公著𫝊元祐三年拜司空同平章軍國事詔建第於東府之南啓北扉以便執</hi>
<hi>政會議凡三省樞宻院之職皆得總理間日一朝因至都堂其出不以時葢異禮也</hi>
兩赴經筵<hi>原宋史文彦博𫝊元祐初命平章軍國重事六日一朝一月两赴經筵恩禮甚渥</hi>
日習月按<hi>增宋史張栻𫝊栻知静江府經畧安撫廣南西路所部多盗栻至簡州兵汰冗補闕籍諸</hi>
<hi>州黥卒伉健者為効用日習月按申嚴保伍法</hi>
進素膳<hi>增老學菴筆記今上初即位每月三日七日十七日二十七日皆進素膳</hi>
<pb n="KR2j0002_WYG_003-36a"/>
翰林權直<hi>増老學菴筆記乾道癸巳曾丞相懐鄭參政聞張樞宻説在二府或薦新改官正字崔大</hi>
<hi>雅興詩入内廷以其資淺乃創翰林權直之名月俸减學士院三之一院中餐錢不减</hi>
念珠曹<hi>原南部新書京兆户曹月俸一百八索人號為念珠曹</hi>
上封事<hi>增玉海乾元二年詔两省官十日一上封事直論得失上元二年令諫官每月二上封事</hi>
開延英<hi>增玉海延英殿在大明宫東上元以来置宰相欲論事天子欲咨度皆非時召對旁無侍衛人</hi>
<hi>得盡言洛陽亦有延英殿天祐元年詔每月一五九開延英</hi>
起居注<hi>增玉海淳化五年史官張佖言聖朝編年謂之日歴惟紀報状序勅文至聖政皇猷羣臣忠邪</hi>
<hi>庶務沿革莫有紀述謹按六典故事請置起居院修左右史之職記録為起居注每月與時政記同送史院上</hi>
<pb n="KR2j0002_WYG_003-36b"/>
<hi>嘉之乃置院於禁中</hi>
習射<hi>增玉海元豐六年司業朱服請太學旬休習射續文獻通考洪武二十五年定法遇朔望習射於射</hi>
<hi>圃樹鵠置射位每耦二人各挟四矢以次相継射畢中的飲三爵中采二爵</hi>
大起居<hi>増玉海垂拱殿曰内殿宰臣以下及武班日赴是為常起居每五日文武朝臣赴内朝謂之百</hi>
<hi>官大起居</hi>
衙日<hi>原䑕璞唐百官志節度使辭日賜雙旌雙節行則建節立六纛入境築節樓迎以鼓角本朝有六纛</hi>
<hi>旌節門旗二受賜藏之公宇私室號節堂朔望次日祭之號衙日</hi>
諸生給假<hi>増元史刑法志諸奎章閣授經郎生員每月朔望上弦下弦給假四日</hi>
<pb n="KR2j0002_WYG_003-37a"/>
謁孔廟<hi>増元史刑法志每月朔望郡縣長率其僚屬詣孔子廟拜謁禮畢從學官升堂講説</hi>
三進講<hi>増安雅堂集皇帝御極之初即命两丞相與儒臣一月三進講於是益優禮講官既賜酒饌又</hi>
<hi>以髙年疲於歩趨命皆得乘舟太液池徑西苑以歸</hi>
貢試<hi>原續文獻通考元仁宗皇慶二年議國子學貢試之法孟月試經疑一道仲月試經義一道季月試</hi>
<hi>䇿問表章詔誥内科一道</hi>
上吉日<hi>增陸釴漫記欽天監上吉日十二紙每月粘一紙於宫門御屏上</hi>
　　民用<lb/>
數日<hi>增禮九年敎之数日注数日朔望與六甲也</hi>
<pb n="KR2j0002_WYG_003-37b"/>
輪輻象日月<hi>增周禮考工記輈人軫之方也以象地也蓋之園也以象天也輪輻三十以象日月</hi>
<hi>也葢弓二十有八以象星也注輪象日月者以其運行也日月三十日而合宿</hi>
男女食鹽<hi>増管子海王之國謹正鹽筴十口之家十人食鹽百口之家百人食鹽終月大男食鹽五</hi>
<hi>升少半大女食鹽三升少半吾子食鹽二升少半此其大歴也注少半猶劣薄也吾子謂少男小女也歴數也</hi>
碧草釀酒<hi>增洞冥記瑶崑去玉門九萬里有碧草如麥割之以醸酒則味如醇酎飲一合三旬不醒</hi>
神精香草<hi>增洞冥記波祗國獻神精香草亦名荃蘼一名春蕪一根百條其間如竹節柔軟其皮如</hi>
<hi>絲可為布握一片滿室皆香婦人帶之彌月芬馥</hi>
都夷香<hi>增洞冥記都夷香如棗核食一顆歴月不饑以粒如粟米許投水中俄而滿大盂也</hi>
<pb n="KR2j0002_WYG_003-38a"/>
菊水<hi>增荆州記南陽有菊水其源傍悉芳菊水極甘馨漢司空王暢太傅袁隗為南陽令縣月送三十餘</hi>
<hi>石飲食澡浴悉用之</hi>
酒樹<hi>增南史扶南國𫝊扶南國南界有頓遜國在海崎上有酒樹似安石榴采其花汁停甕中數日成酒</hi>
五榖大判<hi>增齊民要術五穀大判上旬種者全收中旬中收下旬下收</hi>
桃酢<hi>增齊民要術桃酢法桃爛自零者收去内之於甕中以物葢口七日之後既爛漉去皮核宻封閉之</hi>
<hi>三日酢成香美可食</hi>
明月砂<hi>增肘後方月蝕耳瘡望夜取明月砂納蝦蟇腹中同燒末傅之</hi>
服菖蒲<hi>增千金方甲子日取菖蒲一寸九節者隂乾百日為末每酒服方寸七日三服乆服耳目聰明</hi>
<pb n="KR2j0002_WYG_003-38b"/>
<hi>益智不忘</hi>
枕桃枝<hi>増千金翼用戊子日取東引桃枝三寸枕之令耳目聰明</hi>
桃花鹽<hi>增北戶録琴湖池有桃花盬色如桃花隨月盈縮在張掖西北</hi>
昆吾鹽<hi>原酉陽雜俎昆吾陸塩周十餘里無水自生末塩月滿則如積雪味甘月虧則如薄霜味苦月</hi>
<hi>盡則全盡</hi>
辰日合藥<hi>増張籍詩藥看辰日合茶過卯時煎</hi>
寅日合麯<hi>増白居易詩麯神寅日合酒聖卯時歡</hi>
服胡桃<hi>増食療本草凡服胡桃不得併食湏漸漸食之初日服一顆每五日加一顆至二十顆止周而</hi>
<pb n="KR2j0002_WYG_003-39a"/>
<hi>復始常服令人能食骨肉細膩光潤鬚髪黑澤血脉通潤</hi>
榧子<hi>増食療本草日食榧子七顆滿七日白蟲皆化為水</hi>
放杖木<hi>増本草拾遺放杖木生温括陸婺諸州山中樹如木天蓼老人服之一月放杖故以為名</hi>
杏酥<hi>増圗經本草杏酥去風虚除百病搗爛杏仁一石以好酒二石研濾取汁一石五斗入白蜜一斗五</hi>
<hi>升攪匀封於新甕中勿洩氣三十日㸔酒上酥出即掠取納甆噐中貯之取其酒滓團如梨大置空屋中作格</hi>
<hi>安之候成飴脯状旦服一枚以前酒下</hi>
萬姓交易<hi>増東京夢華録相國寺每月五次開放萬姓交易</hi>
滿月<hi>増東京夢華録娶婦一月則大會相慶謂之滿月</hi>
<pb n="KR2j0002_WYG_003-39b"/>
肺蟲上行<hi>増西溪叢話許叔微精於醫云五臟蟲皆上行唯有肺蟲下行最難治當用獺爪為末調</hi>
<hi>藥於初四初六日治之此二日肺蟲上行也</hi>
團油飯<hi>増老學菴筆記北户録云嶺南俗家富者婦産三日或匝月洗兒作團油飯以煎魚蝦雞鵝猪</hi>
<hi>羊灌腸蕉子薑桂<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>䜴為之</hi>
月忌<hi>増蠡海集月忌之説術家以為廉貞獨火故為忌者謬也此乃以洛書九宫推之初一起一宫二日</hi>
<hi>二宫三日三宫四日四宫初五日則入中宫中宫為星極之位至尊之地在臣民當避忌故曰月忌至於六日</hi>
<hi>六宫七日七宫八日八宫九日九宫初十復至一宫如此循環數去十四日又入中宫二十三日又入中宫是</hi>
<hi>以初五十四二十三為月忌也</hi>
<pb n="KR2j0002_WYG_003-40a"/>
六戊日<hi>增呉下田家志合帳忌六戊日</hi>
糜欽酒<hi>增奚囊橘柑糜欽棗出真陵之山食一枚大醉不醒東方朔嘗遊其地以一斛歸進上上和諸</hi>
<hi>香作丸大如芥子每集羣臣取一丸入水一石頃刻成酒味踰醇醪謂之糜欽酒飲者香經月不歇</hi>
法鯽<hi>增提要録法鯽湏得鯽之大者腹間㣲開小竅以椒圖馬芹實其中每一觔用塩二两油半两擦窨</hi>
<hi>三日外以法酒漬之入瓶石灰綿蓋封之一月紅色可膾</hi>
給鹽啖馬<hi>原元史文宗紀雲南行省言亦乞不薛之地所牧國馬嵗給塩以每月上寅日啖之則馬</hi>
<hi>徤無病</hi>
鹿角膠<hi>增衛生方以米泔浸鹿角七日令軟入急流水中浸七日去粗皮以東流水桑柴火煮七日旋</hi>
<pb n="KR2j0002_WYG_003-40b"/>
<hi>旋添水入醋少許搗成霜用其汁加無灰酒熬成膠用</hi>
枸杞酒<hi>增外臺秘要枸杞酒補虚去勞熱長肌肉益顔色用生枸杞子五升搗破絹袋盛浸好酒二斗</hi>
<hi>中宻封勿洩氣二七日服之</hi>
桃仁酒<hi>增外臺秘要偏風不遂及癖疾用桃仁二千七百枚去皮尖雙仁以好酒一斗三升浸二十一</hi>
<hi>日取出晒乾杵細作丸如梧子大每服二十丸以原酒吞之</hi>
辟疫丸<hi>増外臺秘要上品朱砂一两細研蜜和丸麻子大常以太嵗日平旦一家大小勿食諸物向東</hi>
<hi>各吞三七丸勿令近齒永無瘟疫</hi>
棗皮洗目<hi>增本草綱目棗皮同老桑樹皮竝取北向者等分燒研每用一合井水煎澄取清洗目一</hi>
<pb n="KR2j0002_WYG_003-41a"/>
<hi>月三洗昏者復明</hi>
嫁娶周堂<hi>原嫁娶周堂圗夫姑堂翁第竈婦厨夫居離位姑居坤位順輪環布凡擇嫁娶日大月從</hi>
<hi>夫至姑順數小月從婦次竈逆數擇第堂厨竈日用之如遇翁姑而無翁姑者亦可用</hi>
入山忌<hi>增九天秘記入山大月忌三日十一日十五日十八日二十四日二十六日三十日小月忌一</hi>
<hi>日五日十三日十六日二十六日二十八日</hi>
翦爪甲<hi>增太上元科甲寅日三尸遊两手翦去手爪甲甲午日三尸遊两足翦去足爪甲</hi>
入學<hi>増選擇歴書入學宜孟仲月成日開日</hi>
冠服<hi>增選擇歴書冠服宜孟仲月定日忌丑日</hi>
<pb n="KR2j0002_WYG_003-41b"/>
掃舍<hi>増選擇歴書掃舍宜季月除日忌日遊神直日及所在之方</hi>
求醫忌<hi>増選擇歴書求醫療病忌朔弦望晦建平收滿未日</hi>
大會小會<hi>增選擇歴書大會者月内隂陽正會之辰也小會者隂陽偶會之辰也故為上吉之日比</hi>
<hi>和之辰</hi>
豎造<hi>增選擇歴書論豎造之月其月有天官符地官符飛入中宫其月豎造不妨止忌當日歸火湏别擇</hi>
<hi>吉月吉日入宅歸火</hi>
旬中空亡<hi>增選擇歴書旬中空亡上官嫁娶出行逺廽修造入宅建寺觀神廟及新立神像開光上</hi>
<hi>坐忌之</hi>
<pb n="KR2j0002_WYG_003-42a"/>
十干忌日<hi>增選擇歴書甲不開倉乙不栽植丙不修竈丁不剃頭戊不受田已不破劵庚不經絡辛</hi>
<hi>不合醤壬不决水癸不詞訟</hi>
十二支忌日<hi>增選擇歴書子不問卜丑不冠帶寅不祭祀卯不穿井辰不哭泣已不逺行午不苫</hi>
<hi>蓋未不服藥申不安牀酉不會客戌不乞狗亥不嫁娶</hi>
　　物候<lb/>
朝菌<hi>増荘子朝菌不知晦朔注朝菌糞上芝朝生暮死晦者不及朔朔者不及晦</hi>
羣隂化<hi>增呂氏春秋月也者羣隂之本也月望則蚌蛤實群隂盈月晦則蚌蛤虚羣隂虧月形於天而</hi>
<hi>羣隂化於淵</hi>
<pb n="KR2j0002_WYG_003-42b"/>
𧖟化蟬蛻<hi>原淮南子𧖟食而不飲二十二日而化蟬飲而不食三十日而蛻</hi>
朱草<hi>原大戴禮朱草日生一葉至十五日生十五葉十六日一葉落終而復始也增路史朱草者百草之</hi>
<hi>精状如小桑栽子長三四尺枝莖如珊瑚生名山石巖之下刺之如血其葉生落隨月晦朔亦如蓂荚之𩔖耳</hi>
蓂莢<hi>原帝王世紀堯時階前蓂荚每月朔日生一荚至月半生十五荚至十六日後日落一荚至月晦而</hi>
<hi>盡若月小則餘一荚厭而不落增元稹數蓂詩将課司天歴先觀近砌蓂一旬開應月五日數從星</hi>
恊氣晦望<hi>增郭璞蚌贊萬物變蜕其理無方雀雉之化含珠懐璫與月盈虧恊氣晦望</hi>
栟櫚<hi>原廣志栟櫚葉似車輪乃在顛上有皮纒之附地起二旬一采轉復上生</hi>
稻月一熟<hi>原唐書南蠻𫝊墯婆登在環王南俗與訶陵同種稻月一熟</hi>
<pb n="KR2j0002_WYG_003-43a"/>
浙江濤<hi>原元和志浙江濤每日晝夜再至常以月十日二十五日最小月三日十八日極大小則水漸</hi>
<hi>漲不過數尺大則濤湧髙至數丈</hi>
蚺虵膽<hi>增酉陽雜爼蚺虵長十丈常吞鹿消盡乃繞樹出骨飬創時肪腴甚美其膽上旬近頭中旬在</hi>
<hi>心下旬近尾</hi>
阿驛<hi>增酉陽雜爼阿驛波斯國呼為阿驛拂林呼為底珍樹長丈四五枝葉繁茂葉有五出似椑麻無花</hi>
<hi>而實實赤色𩔖椑子味似甘柿一月一熟</hi>
章舉<hi>增酉陽雜爼章舉每月三八則多韓愈初南食詩章舉馬甲柱鬬以怪自呈注章舉有八脚身上有</hi>
<hi>肉如臼亦曰章魚</hi>
<pb n="KR2j0002_WYG_003-43b"/>
鷙鳥雛<hi>増酉陽雜爼凡鷙鳥雛出殻之後即於窠外放巢大鷙恐其墜墮及為日所曝熱暍致損乃取</hi>
<hi>帶葉樹枝插其巢畔防其墜墮及作隂凉也欲驗雛之大小以所插之葉為候若一日二日其葉雖萎而尚帶</hi>
<hi>青色至六七日其葉㣲黄十日後枯瘁此時雛漸大可取</hi>
南中水草<hi>增酉陽雜爼南中水底有草如石髪每月三四日始生至八九日已後可採及月盡悉爛</hi>
<hi>似隨月盛衰也</hi>
蘆塘魚<hi>増録異記耒陽縣東北有蘆塘八九頃其深不可測中有大魚常至五日一奮躍出水大可三</hi>
<hi>圍其状異常每出水則小魚奔迸隨水上岸不可勝計</hi>
菠薐<hi>増種樹書菠薐過月朔乃生今月初一初二種與二十七八日間種者皆過来月初一乃生驗之信</hi>
<pb n="KR2j0002_WYG_003-44a"/>
<hi>然蓋菠薐國菜</hi>
望前種樹<hi>増種樹書凡種樹宜在望前在望後者少實</hi>
竹筍<hi>增埤雅筍從旬旬内為筍旬外為竹今俗呼竹為妬母草言筍旬有六日而齊母</hi>
驢馬駒<hi>増埤雅驢馬駒隨母行有在前者有與母竝者有隨後者此由生時爾月初生者在前月半生</hi>
<hi>者處中月末者居後</hi>
科斗<hi>原埤雅科斗月大盡先生前两足小盡先生後两足</hi>
海潮<hi>增西溪叢話會稽碑論海潮云隨日而應月依隂而附陽盈於朔望消於朏魄虚於上下弦息於輝</hi>
<hi>朒臨安志海潮每晝夜再至卯酉之月為隂陽之交氣以交而盛故潮獨大於餘月朔望之後為隂陽之變氣</hi>
<pb n="KR2j0002_WYG_003-44b"/>
<hi>以變而盛故潮獨大於餘日原寰宇記瓊管志云凡江浙欽亷之潮皆有定候瓊海之潮半月東流半月西流</hi>
<hi>潮之大小隨長短星不係月之盛衰亦甚異也</hi>
月竹筍<hi>原贊寕筍譜竹状輕短叢生每月抽筍謂之月竹筍如箭竹萌人不食也</hi>
孚卵如期<hi>增採蘭雜志鳥之孚卵皆如期不失信也今雞鶩孚卵雞二十日而化鶩三十日而化皆</hi>
<hi>如其期也</hi>
月泉<hi>増林泉隨筆婺州之屬邑曰浦江其地有泉名曰月泉其水晦日則涸月生明則漸㵼岀未望則長</hi>
<hi>既望則滿</hi>
月季花<hi>原草花譜月季花俗名月月紅凡花開後即去其蒂勿令長大則花隨𤼵無已</hi>
<pb n="KR2j0002_WYG_003-45a"/>
象膽隨月<hi>増本草綱目象具十二生肖肉各有分段惟鼻是其本肉膽不附肝隨月在諸肉間</hi>
獺肝應月<hi>原本草諸畜肝數皆定惟獺肝一月一葉十二月則十二葉</hi>
　　占驗<lb/>
日暈<hi>増史記天官書日暈制勝近期三十日逺期六十日</hi>
卜禁<hi>増史記龜䇿𫝊卜禁曰子亥戌不可以卜日中如食已卜暮昏龜之徼也不可以卜注徼謂徼繞不</hi>
<hi>明也</hi>
候月知雨<hi>増師曠占候月知雨多少入月一日二日三日月色赤黄者其月少雨月色青者其月多</hi>
<hi>雨</hi>
<pb n="KR2j0002_WYG_003-45b"/>
五卯日<hi>増師曠占常以五卯日候西北有雲如羣羊者即有雨至</hi>
候雨<hi>原易飛候凡候雨以晦朔弦望雲漢四塞者皆當雨如斗牛彘當暴雨有異雲如水牛不三日大雨</hi>
<hi>黑雲如羣羊奔如飛鳥五日必雨雲如浮船皆雨北斗獨有雲不五日大雨四望見青白雲名曰天寒之雲雨</hi>
<hi>徵蒼黒雲細如杼軸蔽日月五日必雨雲如两人提鼓持桴皆為暴雨</hi>
六甲日雲<hi>原京房占六甲日雲四合皆當日雨雲多雨多雲少雨少萬不失一又六甲無雲一旬少</hi>
<hi>雨</hi>
雲如匹帛<hi>増京房風角要訣候雨法有黒雲如一匹帛干日中即日大雨二匹為二日雨三匹為三</hi>
<hi>日雨</hi>
<pb n="KR2j0002_WYG_003-46a"/>
山帶<hi>増廬山記廬山天将雨則有白雲或冠峰巖或亘中嶺俗謂之山帶不出三日必雨</hi>
下旬雨<hi>増談苑九江人畏下旬雨云雨不肻止</hi>
雙日占<hi>増浩然齋抄俗諺云逢庚雙變遇甲即晴蓋逢庚於雙日則變遇甲於雙日則晴多騐</hi>
壬子雨<hi>増吳下田家志壬子日雨主乆隂</hi>
月建風<hi>原田家五行風自月建方来為得其正萬物各得其所晴雨各得其宜又風吹月建方位主米</hi>
<hi>貴</hi>
晴雨占<hi>増田家雜占諺云乆晴逢戊雨乆雨望庚晴又云乆雨不晴且㸔丙丁</hi>
無雨莫行船<hi>原農政全書諺云廿五廿六若無雨初三初四莫行船</hi>
<pb n="KR2j0002_WYG_003-46b"/>
占月<hi>原玉歴璇璣月初生色黑有水月滿色赤為旱又月初生而偃有水月始生有黑雲貫月名曰繳雲</hi>
<hi>不出三日暴雨</hi>
月蟾不見<hi>原玉歴璇璣月望而中蟾不見者所宿之地水</hi>
月暈<hi>原玉歴璇璣凡孟月七日仲月八日季月九日之夜皆當月暈暈而不已其下三日内有暴風甚雨</hi>
占氣<hi>原神樞每月朔日氣如樓殿龍鳯主太平如華蓋旌旗龍虎皆主治理</hi>
六壬占<hi>原神樞六壬占常以月符加月建及月朔皆占神后下為大雨日太冲下為小雨日</hi>
月色占雨<hi>原雜占每月朔一日管上旬二日管中旬三日管下旬月色青黒潤明是旬有雨若黄赤</hi>
<hi>乾枯則旬中無雨</hi>
<pb n="KR2j0002_WYG_003-47a"/>
江淮驗雨<hi>原雜占江淮俗騐每月初二十六雨則月内多雨</hi>
颶風<hi>原客商規略初三有颶初四尤加十五念三颶風可畏</hi>
　　雜紀<lb/>
辛壬癸甲<hi>原書予創若時娶于塗山辛壬癸甲啟<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                        <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗子惟荒度土功増水經注江淮之</hi>
<hi>俗以辛壬癸甲為嫁娶日也</hi>
邁征<hi>原詩我日斯邁而月斯征箋邁征皆行也</hi>
彌月<hi>原詩誕彌厥月先生如逹又彌月不遲是生后稷増曾鞏進同天節功徳疏状彌月開祥本周家之</hi>
<hi>極盛千秋紀節繇唐室之寖昌</hi>
<pb n="KR2j0002_WYG_003-47b"/>
就將<hi>原詩日就月將學有緝熈于光明疏日就謂學之使每日有成就月将謂至于一月則有可行</hi>
曷月<hi>増詩懐哉懐哉曷月予還歸哉謝靈運詩跂予間衡嶠曷月瞻秦稽</hi>
終月<hi>増詩太任有身疏太任既嫁于周有身懐孕至終月而生文王也</hi>
請浴具沐<hi>原禮五日則燂湯請浴三日具沐</hi>
居側室<hi>原禮妻将生子及月辰居側室疏及月辰謂生月之辰初朔之日也</hi>
踰月<hi>原禮魯人有朝祥而暮歌者夫子曰又多乎哉踰月則其善也増吳志呂岱𫝊賞不踰月國之常典</hi>
浹辰<hi>原左𫝊莒恃其陋而不修城郭浹辰之間而楚克其三都無備也夫疏從子至亥為十二辰</hi>
無虚月<hi>増左𫝊魯之于晉也職貢不乏玩好時至公卿大夫相継于朝史不絶書府無虚月</hi>
<pb n="KR2j0002_WYG_003-48a"/>
楚人出師<hi>増左𫝊楚大饑戎伐其西南又伐其東南庸人師羣蠻以叛楚楚人謀徙於阪髙蒍賈曰</hi>
<hi>不可我能徃㓂亦能徃乃出師旬有五日百濮乃罷</hi>
三日穀<hi>原左𫝊王召子反謀穀陽豎獻飲於子反子反醉而不能見王曰天敗楚也夫余不可以待乃</hi>
<hi>宵遁晉入楚軍三日穀</hi>
陳蔡厄<hi>原家語孔子厄於陳蔡七日不食子貢犯圍而出得米一石顔回仲由炊之有埃墨墮甑中回</hi>
<hi>取食之子貢曰仁人亷士窮改節乎孔子召回炊而進飯吾将祭焉對曰有埃墨墮飯中欲置之則不潔棄之</hi>
<hi>則可惜回即食之不可祭也</hi>
終北國<hi>増列子禹之治水土也迷而失塗謬之一國濱北海之北其國名曰終北其民孳阜亡數有喜</hi>
<pb n="KR2j0002_WYG_003-48b"/>
<hi>樂亡衰老哀苦其俗好聲相攜而迭謠終日不輟音饑惓則飲神瀵力志和平過則醉經旬乃醒沐浴神瀵膚</hi>
<hi>色脂澤香氣經旬乃歇</hi>
木雞<hi>原列子紀渻子為周宣王養鬭雞十日而問雞可鬭已乎曰未也方虚驕而恃氣十日又問曰未也</hi>
<hi>猶應影嚮十日又問曰未也猶疾視而盛氣十日又問曰幾矣望之如木雞其徳全矣</hi>
御風行<hi>増荘子列子御風而行泠然善也旬有五日而後反</hi>
月更刀<hi>増荘子族庖月更刀折也注族衆也</hi>
鈞天廣樂<hi>増史記趙世家趙簡子疾五日不知人大夫皆懼居二日半簡子寤曰我之帝所甚樂與</hi>
<hi>百神遊於鈞天廣樂九奏萬舞</hi>
<pb n="KR2j0002_WYG_003-49a"/>
彈劒歌<hi>増史記孟嘗君𫝊初馮驩聞孟嘗君好客躡屫而見之孟嘗君置傳舍十日孟嘗君問傳舍長</hi>
<hi>曰客何所為曰馮先生甚貧猶有一劒耳又蒯緱弹其劒而歌曰長鋏歸来乎食無魚孟嘗君遷之幸舍食有</hi>
<hi>魚矣五日又問傳舍長答曰客復弹劒而歌曰長鋏歸来乎出無輿孟嘗君遷之代舍出入乘輿車矣五日孟</hi>
<hi>嘗君又問傳舍長答曰先生又嘗弹劒而歌曰長鋏歸来乎無以為家</hi>
十日飲<hi>原史記范睢𫝊秦昭王詳為好書遺平原君曰寡人聞君之髙義願與君為布衣之友君幸過</hi>
<hi>寡人寡人願與君為十日之飲</hi>
身浣中裙<hi>原史記萬石君𫝊長子建為郎中令每五日洗沐歸謁親入子舍竊問侍者取親中裙厠</hi>
<hi>牏身自浣滌復與侍者不敢令萬石知以為常</hi>
<pb n="KR2j0002_WYG_003-49b"/>
飲上池水<hi>増史記扁鵲𫝊扁鵲少時為人舍長舍客長桑君知扁鵲非常人也呼扁鵲與語曰我有</hi>
<hi>禁方年老欲傳與公乃出其懐中藥予扁鵲飲是以上池之水三十日當知物矣悉取其禁方書盡予扁鵲忽</hi>
<hi>然不見扁鵲以其言飲藥三十日視見垣一方人以此視病盡見五臟㿂結特以診脉為名耳</hi>
大乳母<hi>増史記滑稽𫝊武帝少時東武侯母常養帝帝壮時號之曰大乳母率一月再朝</hi>
三十斤為一鈞<hi>原漢書律歴志三十斤成鈞者一月之象也増淮南子三十日為一月故三十</hi>
<hi>斤為一鈞</hi>
圮上授書<hi>増漢書張良𫝊張良遊下邳圯上有一老父衣褐至良所直墮其履圮下顧謂良曰孺子</hi>
<hi>下取履良諤然欲歐之為其老廼彊忍下取履因跪進父以足受之曰孺子可教矣後五日平明與我期此良</hi>
<pb n="KR2j0002_WYG_003-50a"/>
<hi>曰諾五日平明良徃父已先在怒曰與老人期後何也去後五日蚤會五日雞鳴徃父又先在復怒曰後何也</hi>
<hi>去後五日復蚤来五日良夜半徃有頃父亦来喜曰當如是出一編書曰讀是則為王者師旦日視其書廼太</hi>
<hi>公兵法</hi>
累月<hi>原漢書公孫𢎞𫝊揉曲木者不累日銷金石者不累月増陳子昻詩酒中堪累月身外即浮雲</hi>
半給吏民<hi>増漢書蓋寛饒𫝊寛饒為人剛直髙節志在奉公家貧奉錢月數千半以給吏民為耳目</hi>
<hi>言事者</hi>
五日京兆<hi>原漢書張敞𫝊敞使賊捕掾絮舜有所案騐舜以敞劾奏當免不肯為敞竟事曰今五日</hi>
<hi>京兆耳安能復案事敞聞舜語即部吏收舜繫獄使主簿持教告舜曰五日京兆竟何如</hi>
<pb n="KR2j0002_WYG_003-50b"/>
月息三<hi>原漢書王莾𫝊令市官收賤賣貴賖貸予民收息百月三注出百錢與民月收息三錢也</hi>
槐市<hi>原三輔黄圗太學去城七里東為常滿倉倉之北為槐市列槐數百行為隧無墻屋諸生朔望會且</hi>
<hi>各持其郡所出貨物及經傳書記笙磬樂器相與買賣雍容揖譲論議槐下</hi>
月計有餘<hi>原後漢書章帝紀詔曰安静之吏悃愊無華日計不足月計有餘如㐮城令劉方吏人同</hi>
<hi>聲謂之不煩雖未有他異斯亦殆近之矣</hi>
衣大練<hi>原後漢書馬皇后紀常衣大練裙不加緣朔望諸姬主朝請望見后衣袍疏麤反以為綺縠就</hi>
<hi>視乃笑后辭曰此繒特宜染色故用之耳六宫莫不歎息</hi>
留一月糧<hi>増後漢書第五倫𫝊倫拜會稽太守躬自斬芻養馬妻執炊㸑受俸裁留一月糧餘皆賤</hi>
<pb n="KR2j0002_WYG_003-51a"/>
<hi>貿與民之貧羸者</hi>
致羊酒<hi>増後漢書樊英𫝊英隐於壺山之陽永建二年順帝䇿書備禮徵之英固辭疾帝不能屈而敬</hi>
<hi>其名使出就太醫養疾月致羊酒</hi>
鄙吝復萌<hi>原後漢書黄憲𫝊陳蕃周舉常相謂曰時月之間不見黄生則鄙吝之萌復存乎心</hi>
累日方還<hi>原後漢書黄憲𫝊郭林宗少遊汝南先過袁閎不宿而退進徃從憲累日方還或以問林</hi>
<hi>宗林宗曰奉髙之器譬諸汎濫雖清而易挹叔度汪汪若千頃陂澄之不清淆之不濁不可量也</hi>
資以月奉<hi>原後漢書仇覽𫝊考城令王渙聞覽以徳化人署為主簿謂覽曰主簿聞陳元之過不罪</hi>
<hi>而化之得非少鷹鸇之志耶覽曰以為鷹鸇不若鸞鳯渙謝遣曰枳棘非鸞鳯所棲百里豈大賢之路今日太</hi>
<pb n="KR2j0002_WYG_003-51b"/>
<hi>學曵長裾飛名譽皆主簿後耳以一月奉為資勉卒景行</hi>
月旦評<hi>原後漢書許劭𫝊劭與靖俱有髙名好共覈論鄉黨人物每月輙更其品題故汝南俗有月旦</hi>
<hi>評焉</hi>
大官送供具<hi>増後漢書趙孝𫝊永平中辟太尉府顕宗素聞其行遷長樂衛尉復徵弟禮為御史</hi>
<hi>中丞禮亦恭謙行已𩔖於孝帝嘉其兄弟篤行欲寵異之詔禮十日一就衛尉府大官送供具令共相對盡歡</hi>
王喬飛舄<hi>原後漢書王喬𫝊喬河東人顕宗世為葉令有神術每月朔望常自縣詣臺朝帝怪其来</hi>
<hi>數而不見車騎宻令太史伺望之言其臨至輙有雙鳬從東南飛来於是候鳬至舉羅張之但得一隻舄焉乃</hi>
<hi>詔上方診視則四年中所賜尚書官屬履也</hi>
<pb n="KR2j0002_WYG_003-52a"/>
十日一炊<hi>増謝承後漢書左雄為冀州刺史不舉煙火長食乾飯十日一炊又三輔決錄第五頡字</hi>
<hi>子陵為諫議大夫洛陽無主人鄉里無田宅寄止靈臺中或十日不炊</hi>
五日一試<hi>増謝承後漢書劉祐仕郡為主簿郡将少子嘗出錢付之令市買果實祐悉以買筆墨書</hi>
<hi>具與之因白郡将言郎君年可入小學而但傲狠逺近謂明府無過庭之敎請出授書郡將為使子就祐受經</hi>
<hi>五日一試不滿呈限白决罰遂成學業也</hi>
請給紙筆<hi>増蔡琰别𫝊琰字文姬曹操問曰聞夫人家先多書籍猶能憶之否令十吏就夫人冩之</hi>
<hi>姬曰妾聞男女不親授受乞給紙筆一月真草惟命</hi>
讀春秋傳<hi>原魏畧賈逵最好春秋左傳及為牧守常自課讀之月常一遍増北史張曜𫝊曜讀春秋</hi>
<pb n="KR2j0002_WYG_003-52b"/>
<hi>月一遍時人比之賈梁道</hi>
閉户視書<hi>増晋書阮籍𫝊任性不覊喜怒不形於色或閉户視書累月不出</hi>
得禄分賑<hi>増晋書良吏𫝊呉隐之拜度支尚書太常以竹蓬為屛風坐無氊席後遷中領軍清儉不</hi>
<hi>革每月初得禄裁留身糧其餘悉分賑親族</hi>
頭面不洗<hi>原嵇康與山巨源書少加孤露母兄見驕不渉經學性復踈懶筋駑肉緩頭靣常一月十</hi>
<hi>五日不洗不大悶癢不能沐也</hi>
蘅蕪香<hi>増拾遺記漢武帝夢李夫人授蘅蕪之香帝夢中驚起香氣猶著衣枕歴月不歇</hi>
執日取土<hi>増抱朴子常以執日取六壬上土市南門土歲破土月建土合作人著朱鳥地上辟盗本</hi>
<pb n="KR2j0002_WYG_003-53a"/>
<hi>草拾遺執日天星上土取和薫草柏葉以塗門戸方一尺令盗賊不來</hi>
乘赤鯉<hi>原搜神記琴髙趙人也能鼓琴為宋康王舍人後辭入涿水中取龍子與諸弟子期曰明日皆</hi>
<hi>潔齋候於水傍設祠屋果乘赤鯉魚出来坐祠中留一月復入水去</hi>
織縑百疋<hi>原搜神記董永父亡無以葬乃自賣為奴主人與錢一萬遣之永三年喪畢欲還供其奴</hi>
<hi>職道逢一婦人曰願為子妻遂與之俱主人謂永曰婦人何能永曰能織主曰令君婦為我織縑百疋於是永</hi>
<hi>妻為主人家織十日而畢女出門謂永曰我天之織女縁君至孝天帝令我助君償債耳語畢凌空而去</hi>
荀令香<hi>原襄陽記荀令君至人家坐幙三日香氣不歇</hi>
朝臺<hi>増廣州記尉陀立臺以朝漢室圓基千歩直峭百文螺道登進頂上三畆朔望升拜號為朝臺</hi>
<pb n="KR2j0002_WYG_003-53b"/>
閲馬臺<hi>増鄴中記趙王石虎造閲馬臺在城西漳水之南每月朔晦閲馬於此臺</hi>
月中桂樹<hi>増虞喜安天論俗傳月中仙人桂樹月初則生</hi>
計月受俸<hi>増會稽典錄陳脩遷豫章太守計月受俸受米不受錢</hi>
鐡錐自正<hi>増魏晋世語中牟城北有層臺臺下池中有漢時鐵錐長六尺入地三尺頭西南指不可</hi>
<hi>動每月朔自正以為晉氏中興之瑞</hi>
説法堂<hi>増佛國記師子國立治已来無有饑荒衆僧庫藏多有珍寳城中屋宇嚴麗巷陌平整四衢道</hi>
<hi>頭皆作説法堂月八日十四日十五日鋪施髙座道俗四衆皆集聼法</hi>
給米錢<hi>増宋書衡陽王義季𫝊隊主續豐母老家貧無以充養遂断不食肉義季哀其志給豐每月白</hi>
<pb n="KR2j0002_WYG_003-54a"/>
<hi>米二斛錢一千并制豐噉肉</hi>
貨俸米<hi>増宋書何子平𫝊子平事母至孝揚州辟從事史月俸得白米輙貨市粟麥人或問曰所利無</hi>
<hi>幾何足為煩子平曰尊老在東不辦常得生米何心獨饗白粲</hi>
三日九㨗<hi>増魏書𫝊䜿眼𫝊三日之中轉戰二百餘里甲不去身頻致九㨗</hi>
旬拔四城<hi>増魏書慕容白曜𫝊先是淮陽公皮豹子等再征垣苗不尅白曜以一旬之内頻拔四城</hi>
<hi>威震齊土顕祖嘉焉詔曰卿總率戎旅討除不賔霜戈所向無不摧靡旬日之内尅㧞四城韓白之功何以加</hi>
<hi>此</hi>
就第送食<hi>増魏書游明根𫝊賜歩挽一乗給上卿之禄供食之味太官就第月送之</hi>
<pb n="KR2j0002_WYG_003-54b"/>
悔過乞還<hi>増魏書列女𫝊房景伯為清河太守貝丘民列子不孝吏欲案之景伯入白其母崔氏母</hi>
<hi>曰但呼其母来吾與之同居其子置汝左右令其見汝事吾或應自改景伯遂召其母崔氏䖏之於榻與之共</hi>
<hi>食景伯為之凊温其子侍立堂下未及旬日悔過求還崔氏曰此雖顔慙未知心愧且可置之凡經二十餘日</hi>
<hi>其子叩頭流血其母涕泣乞還然後聼之終以孝聞</hi>
設厨<hi>増魏書釋老志㓂謙之奉書獻之世祖崔浩因師事之上疏讚明其事遂起天師道塲於京城之東</hi>
<hi>南重壇五層給道士百二十人衣食齋肅祈請六時禮拜月設厨會數千人</hi>
靈憲歴<hi>増北齊書信都芳𫝊芳嘗私撰歴書名靈憲歴算月有頻大頻小食必以朔證據甚甄明</hi>
臂小半分<hi>原南史沈約𫝊約與徐勉素善以書陳情於勉言已老病以手握臂率計月小半分欲謝</hi>
<pb n="KR2j0002_WYG_003-55a"/>
<hi>事求歸老之状</hi>
倚井欄書<hi>増南史齊江夏王鋒𫝊時年四嵗性方整好學書乃倚井欄為書書滿則洗之已復更書</hi>
<hi>如此者累月</hi>
供佛蓮<hi>増南史齊晋安王子懋𫝊年七嵗時母阮淑媛嘗病危篤請僧行道有獻蓮花供佛者衆僧以</hi>
<hi>銅甖盛水漬其莖欲花不萎子懋流涕禮佛曰若使阿姨因此和勝願諸佛令華竟齋不萎七日齋畢華更鮮</hi>
<hi>紅視甖中稍有根鬚當世稱其孝感</hi>
農桑劇月<hi>増南史沈慶之𫝊慶之每朝賀常乘猪鼻無<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>車左右從者不過三五騎履行園田每農</hi>
<hi>桑劇月無人從行遇之者不知三公也</hi>
<pb n="KR2j0002_WYG_003-55b"/>
日限為詩<hi>増南史張率𫝊率性寛雅十二能屬文常日限為詩一篇或数日不作則追補之</hi>
孔公醉醒<hi>原南史孔覬𫝊覬除江夏内史性使酒雖醉日居多而明曉政事醒時判决未嘗有壅衆</hi>
<hi>咸曰孔公一月二十九日醉勝世人二十九日醒也</hi>
食母所餘<hi>増南史張𢎞䇿𫝊𢎞䇿幼以孝聞母嘗有疾五日不食𢎞䇿亦不食母強為進粥𢎞䇿乃</hi>
<hi>食母所餘</hi>
忌月不聼樂<hi>増南史張融𫝊融有孝義忌月三旬不聼樂</hi>
給服餌<hi>原南史陶𢎞景𫝊永明十年脱朝服挂神武門上表辭禄詔許之賜以束帛敇所在月給茯苓</hi>
<hi>五斤白蜜二升以供服餌</hi>
<pb n="KR2j0002_WYG_003-56a"/>
小學通徹<hi>増北史魏任城王𫝊順字子和九嵗師事樂安陳豐初書王羲之小學篇數千言晝夜誦</hi>
<hi>之旬有五日一皆通徹豐竒之白澄曰豐十五從師迄於白首耳目所經未見此比江夏黄童不得無雙也澄</hi>
<hi>笑曰藍田生玉何容不爾</hi>
送給服物<hi>増北史高允𫝊太和三年詔曰允年渉危境而家貧養薄可令樂部絲竹十人五日一詣</hi>
<hi>允以娯其志尋詔朝晡給御膳朔望致牛酒衣服綿絹每月送給</hi>
十日一歸<hi>増北史盧景裕𫝊齊神武聞景裕經明行著驛馬特徴既而舍之使教諸子在館十日一</hi>
<hi>歸家隨以鼎食</hi>
生月生日<hi>増北史袁充𫝊表曰皇帝載誕之初非止神光瑞氣嘉祥應感至於本命行年生月生日</hi>
<pb n="KR2j0002_WYG_003-56b"/>
<hi>並與天地日月隂陽律吕運轉相符表裏合會此誕聖之異寳歴之元故知洪基長笇永永無窮</hi>
徧讀漢書<hi>原北史邢邵𫝊少在洛陽專以山水遊宴為娯不暇勤業嘗霖雨乃讀漢書五日畧能徧</hi>
<hi>之</hi>
御前講論<hi>増北史辛公義𫝊公義早孤為母氏所養親授書傳周天和中選良家子任太學生武帝</hi>
<hi>時召入露門學令授道義每月集御前令與大儒講論上數嗟異時軰慕之</hi>
讀左氏<hi>増北史劉蘭𫝊年三十餘始入小學書急就篇家人覺其聰敏遂令從師受春秋詩禮於中山</hi>
<hi>王保安家貧無以自資且耕且學三年之後便白其兄求講説其兄笑而聼之為立黌舍聚徒二百蘭讀左氏</hi>
<hi>五日一遍兼通五經</hi>
<pb n="KR2j0002_WYG_003-57a"/>
畫圖享祭<hi>増北史徐孝肅𫝊宗族數十家多以豪侈相尚唯孝肅儉約事親以孝聞雖在幼小宗黨</hi>
<hi>間每有争訟皆至孝肅所平論短者無不引咎而退孝肅早孤不識父及長問其母父状因畫工圖其形搆廟</hi>
<hi>置之而定省焉朔望享祭</hi>
金鎞療目<hi>増北史張元𫝊元年十六其祖喪明元恒憂泣晝夜讀佛經禮拜以祈福佑後讀藥師經</hi>
<hi>見盲者得視之言遂請七僧然七燈七日七夜轉藥師經行道每言元為孫不孝使祖喪明今以燈光普施法</hi>
<hi>界願祖目見明元求代闇如此經七日其夜夢見一老翁以金鎞療其祖目於夢中喜躍遂即驚覺乃徧告家</hi>
<hi>人三日祖目果明</hi>
禮佛跡<hi>増支僧載外國事和訶條國有大山山有石井井中生千葉白蓮花井邊青石上有四佛跡月</hi>
<pb n="KR2j0002_WYG_003-57b"/>
<hi>六齋日彌勒菩薩與諸天神禮佛跡</hi>
陽城月俸<hi>原唐書卓行𫝊陽城每約二弟吾所俸入而可度月食米幾何薪菜鹽幾錢先具之餘送</hi>
<hi>酒家無留也服用無贏副客或稱其佳可愛輙喜舉授之有陳萇者候其得俸常徃稱錢之美月有獲焉</hi>
烏集<hi>原唐書柳仲郢𫝊仲郢為諫議大夫後每遷必烏集升平第庭樹㦸架皆滿五日乃散</hi>
織絁<hi>増唐書劉元佐𫝊元佐貴母尚在賢婦人也常月織絁一端示不忘本</hi>
香山居士<hi>原唐書白居易𫝊暮節惑浮屠道尤甚至經月不食葷稱香山居士嘗與胡杲吉敗鄭據</hi>
<hi>劉真盧真張渾狄兼謨盧貞燕集人慕之繪為九老圖</hi>
學士召對<hi>増翰林志徳宗雅尚文學乘輿每幸學士院顧問錫賚無所不至御膳珍羞輟賜之召對</hi>
<pb n="KR2j0002_WYG_003-58a"/>
<hi>浴堂門移於金鑾殿對御起草賦詩習射或旬日不出</hi>
佛汗<hi>増國史補汴州相國寺言佛有流汗節帥劉元佐遽命駕自持金帛以施之日中其妻子亦至明日</hi>
<hi>復起輸齋梵由是将吏啇賈奔走道路惟恐輸貨不及乃令官為簿書籍其所入十日乃閉寺門曰佛汗止矣</hi>
<hi>所入蓋巨萬計悉以贍軍</hi>
破月<hi>増沈佺期詩别離頻破月容鬢驟催年</hi>
素書一束<hi>増杜甫詩乆客多枉朋友書素書一月幾一束虚名但䝉寒温問泛愛不救溝壑辱</hi>
逐月<hi>増白居易詶元郎中詩終身擬作卧雲伴逐月湏收燒藥殘</hi>
路神通<hi>増酉陽雜俎成式門下騶路神通每軍設力能戴石簦靸六百斤石齧破石粟數十背劄天王</hi>
<pb n="KR2j0002_WYG_003-58b"/>
<hi>自言得神力入埸人助多則力生常至朔望日具乳糜焚香袒坐使妻兒供養其背而拜焉</hi>
鳴石山<hi>増酉陽雜俎髙唐縣鳴石山以物扣巖聲甚清越晉太康中逸士田宣隐於巖下葉風霜月常</hi>
<hi>拊石自娯</hi>
放獺<hi>増酉陽雜俎唐元和末均州鄖鄉縣有百姓年七十養獺十餘頭捕魚為業隔日一放将放時先閉</hi>
<hi>於深溝斗門内令饑然後放之無網罟之勞而獲利甚厚令人抵掌呼之羣獺皆至緣衿藉膝馴若守狗</hi>
三日主印<hi>原唐詩紀事牛僧孺赴舉投贄於劉補闕禹錫對客展卷飛筆塗竄其文歴二十餘嵗劉</hi>
<hi>轉汝州公鎮海南枉道駐旌信宿酒酣賦詩劉方悟徃年改公文卷僧孺詩曰莫嫌恃酒輕言語曾把文章謁</hi>
<hi>後塵禹錫和云猶有當時舊冠劒待公三日拂埃塵牛公吟和詩前意稍解曰三日之事何敢當焉注宰相三</hi>
<pb n="KR2j0002_WYG_003-59a"/>
<hi>朝後主印可以升降百司也</hi>
九芒珠索<hi>増雲仙雜記王武子以九芒珠穿為紉索編華架用之每月洗以鯉魚涎</hi>
無塵子<hi>増高士春秋方鎔隐天門山以㯶櫚葉拂書號曰無塵子月以酒脯祭之</hi>
半月如齋<hi>増姑臧記錢芸士好讀離騷手不暇掲忘去肉味半月如齋</hi>
七聖畫<hi>原宣室志雲光寺有七聖畫初有少年兄弟七人至寺閉室畫之曰七日慎勿啓門至六日𤼵</hi>
<hi>其封有七鴿飛去西北隅未畢畫工見之曰神筆也</hi>
虹霓入庭<hi>増祥驗集韋臯鎮蜀嘗宴客郡西亭暴風雨俄頃而霽忽虹霓自空而下直入庭垂首於</hi>
<hi>筵上吸飲食且盡紅碧相映後旬餘有詔就拜中書令</hi>
<pb n="KR2j0002_WYG_003-59b"/>
讀三史<hi>増宋史張方平𫝊少頴悟絶倫家貧無書從人假三史旬日即歸之曰吾已得其詳矣凡書皆</hi>
<hi>一閲不再讀</hi>
三七齋<hi>原燕翼貽謀錄北俗遇月三七日不食酒肉蓋重道教之故而七夕改用六日</hi>
給山水香<hi>増清異錄道士談紫青有異術閩王昶奉之為師月給山水香焚之香用精沉上火半熾</hi>
<hi>則沃以蘇合油</hi>
硯務官<hi>原歐陽修試筆南唐有國時於歙州置硯務選工之善者命以九品之服月有俸廪之給號硯</hi>
<hi>務官</hi>
坐春風中<hi>原伊雒淵源錄朱光庭見程明道於汝州語人曰在春風中坐了一月</hi>
<pb n="KR2j0002_WYG_003-60a"/>
鄉約三籍<hi>原朱子増損吕氏鄉約凡鄉之約四一曰德業相勸二曰過失相規三曰禮俗相交四曰</hi>
<hi>患難相恤衆推有齒徳者一人為都約正有學行者二人副之約中月輪一人為直月置三籍凡願入約者書</hi>
<hi>於一籍徳業可勸者書於一籍過失可規者書於一籍直月掌之月終則以告於約正而授於其次</hi>
筆寳<hi>増成都古今記西蜀聖夀寺僧楚安妙畫山水湏一旬以来方就一扇收得其筆謂之筆寶</hi>
訓誡諸婦<hi>原柳氏家訓旦望諸婦拜堂下訓誡曰人家兄弟無不義者盡因娶婦争競長短偏私以</hi>
<hi>致分割背戾男子剛腸有幾不為婦言所惑耶</hi>
僧繇畫<hi>增宣和畫譜閻立本嘗至荆州視僧繇畫曰定虚得名耳明日又徃曰猶是近代佳手明日又</hi>
<hi>徃曰名下定無虚士坐卧觀之留宿其下十日不能去</hi>
<pb n="KR2j0002_WYG_003-60b"/>
日用物數<hi>原呂居仁官箴滎陽公為單州凡每月所用雜物悉書之庫門買民間未嘗過此數民皆</hi>
<hi>悦服</hi>
餽酒六壺<hi>原後山詩話東坡居惠廣守月餽酒六壺吏嘗跌而亡之坡以詩謝曰不謂青州六從事</hi>
<hi>翻成烏有一先生</hi>
墨夀月計<hi>原唐庚古硯銘筆之夀以日計墨之夀以月計硯之夀以世計其故何也其為體也筆最</hi>
<hi>鋭墨次之硯鈍者也豈非鋭者夭而鈍者夀乎</hi>
輪挑背書<hi>増鄭氏家範子弟已冠而習學者每月十日一輪挑背已記之書初次不通去巾一日再</hi>
<hi>則倍之三則分紒如未冠時通則復之</hi>
<pb n="KR2j0002_WYG_003-61a"/>
推旦日甲子<hi>增仕宦紀聞欲知每嵗逐月旦日是何甲子但取九年前次月望日即是後九年前</hi>
<hi>一月旦日毫髪無差</hi>
月讀一箱<hi>增䂬溪詩話杜牧寄小姪阿宜詩一日讀十紙一月讀一箱古人讀詩以紙計范雲就袁</hi>
<hi>叔明借毛詩日誦九紙又袁俊家貧無書每從人假借必皆抄冩自課日五十紙為計</hi>
月六參<hi>增雞林𩔖事髙麗國官月六參文班七百十員武班五百四十員六拜蹈舞而退國王躬身還</hi>
<hi>禮禀事則膝行而前得旨復膝行而退至當級乃歩</hi>
貓囓䑕<hi>原夲草綱目貓能畫地卜食隨月旬上下囓䑕首尾</hi>
子孫列拜<hi>原洞微志太平興國李守忠為承旨奉使至瓊州界道逢一翁自稱楊遐舉年八十一邀</hi>
<pb n="KR2j0002_WYG_003-61b"/>
<hi>守忠詣所居見其父曰叔連年一百二十二又見其祖宋卿年一百九十五語次見梁上雞窠中小兒頭下視</hi>
<hi>宋卿曰此吾前代祖也不語不食不知其年朔望取下子孫列拜而已</hi>
印度小盡<hi>增嬾眞子錄中國節氣與印度遞争半月中國以二十九日為小盡印度以十四日為小</hi>
<hi>盡中國之十六日乃印度之初一日也</hi>
陽會<hi>增瑯嬛記採蘭雜志云九為陽數古人以二十九日為上九初九日為中九十九日為下九每月下</hi>
<hi>九置酒為婦女之歡名曰陽會蓋女子隂也待陽以成故女子於是夜為藏鈎諸戯以待月明</hi>
洗兒會<hi>增東京夢華錄育子至滿月大展洗兒會親賔盛集煎香湯於盆中下果子綵錢葱蒜等用数</hi>
<hi>丈綵繞之名曰圍盆以釵子攪水謂之攪盆觀者各撒錢於水中謂之添盆</hi>
<pb n="KR2j0002_WYG_003-62a"/>
六齋日<hi>原提謂經每月八日十四日十五日二十三日二十九日三十日皆是天地用事上下弦望朔</hi>
<hi>晦禄命上計之日故於此日持齋自校使不犯禁增扶南國俗扶南之西南有林陽國土地奉佛有數千沙門</hi>
<hi>持戒六齋日魚肉不得入國</hi>
三齋日<hi>增明眞科月一日十五日二十九日此月中三齋日</hi>
佛心如月<hi>增法苑珠林初𤼵心如月新生行道心如月五日不退轉心如月十日一生補處心如月</hi>
<hi>十四日如来智慧如月十五日</hi>
行道轉經<hi>增法苑珠林唐貞觀三年春奉詔令僧尼每月二七日行道轉仁王等經官給齋供用為</hi>
<hi>常法</hi>
<pb n="KR2j0002_WYG_003-62b"/>
十地菩薩<hi>增法苑珠林初地菩薩猶如初月光明未顯然其明相皆悉具足二地菩薩如五日月三</hi>
<hi>地菩薩如八日月四地菩薩如九日月五地菩薩如十日月六地菩薩如十一日月七地菩薩如十二日月八</hi>
<hi>地菩薩如十三日月九地菩薩如十四日月十地菩薩如十五日月圓滿可觀明相具足</hi>
行氣<hi>增雲笈七籖行氣常以月一日至十五日念氣從手十指出十六日至三十日念氣從足十指出乆</hi>
<hi>之自覺氣通手足行之不止身日輕強氣脉柔和榮衛肢節長生之道在於行氣靈龜所以長存服氣故也</hi>
嚥日精<hi>増雲笈七籖食日之精常以月一日二日五日七日九日十一日十三日十五日日初出時被</hi>
<hi>髮向日瞑目念心中有一小童子衣絳衣文彩五色灼灼正赤両手掌中亦正赤以两手掌摩面下至心止十</hi>
<hi>二反為之念天日精正赤黄氣来下在目公入口中咽之一九以手摩送之拊心祝曰景君元陽與我合徳俱</hi>
<pb n="KR2j0002_WYG_003-63a"/>
<hi>養絳宫中小童子湏臾復念心下至丹田中止以手摩送之以日托心心得日精已乃神仙矣</hi>
候斗魁<hi>增雲笈七籖以月三日二十七日夜竊候北斗魁中第八帝星髙上玉皇神八景靈元君第九</hi>
<hi>尊星太㣲玉帝君神太素七晨元君此星紫光煥煥甚大見者各隨見之名呼之再拜叩頭請乞見一星増年</hi>
<hi>三百見二星增年六百</hi>
真官下日<hi>增雲笈七籖明真科云甲子日夜半時甲戌日黄昏時天皇真官下日甲申日晡時甲午</hi>
<hi>日日中時地皇真官下日甲辰日食時甲寅日平旦時人皇真官下日其日修齋五岳四瀆神君無不上聞又</hi>
<hi>丁卯日日出時丁丑日雞鳴時天皇真官下日丁酉日日入時丁亥日人定時地皇真官下日丁未日日昳時</hi>
<hi>丁酉日禺中時人皇真官下日其日修齋五岳真人各遣五神營衛記名仙籙</hi>
<pb n="KR2j0002_WYG_003-63b"/>
鍊形<hi>增雲笈七籖朔望之日日中時瞑目南向心存两目中出青氣心中出赤氣臍中出黄氣於是三氣</hi>
<hi>相遶合為一氣以貫一身湏臾内外洞徹如火光之状良乆乃叩齒十四通嚥液十四過畢此鍊形之道除尸</hi>
<hi>蟲之法也乆而行之體有五香之氣目明耳聰長生不死</hi>
還精絳宫<hi>增雲笈七籖還精絳宫之中法常以月一日十五日晦日以日初出時被髪東首向日卧</hi>
<hi>以左手摩両乳間下至心九反而止月三日為之神仙之道也</hi>
制七魄<hi>増雲笈七籖制七魄法月朔月望月晦之夕七魄流蕩遊走穢濁道士當制而厲之陳而變之</hi>
<hi>御而正之攝而藏之</hi>
六甲旬三素雲<hi>增雲笈七籖甲子上旬戊辰己巳之日清旦西北望有紫青黄雲者是為太極</hi>
<pb n="KR2j0002_WYG_003-64a"/>
<hi>真君真人三素雲也其時太極真君太極真人乘元景緑輿上詣紫微宫九見太極輿者則白日昇仙甲寅上</hi>
<hi>旬戊午己未之日清旦正東望有朱碧黄雲者是為太虚上真人三素雲也其時太虚上真人乘徘徊玉輦上</hi>
<hi>詣太微天帝君十五見之者則白日昇仙甲辰上旬戊申己酉之日清旦西南望見紫緑青雲者是為上清真</hi>
<hi>人三素雲也其時上清真人乘元景八光丹輦上詣髙上九天帝君四見之者太一来迎白日昇仙甲午上旬</hi>
<hi>戊戌己亥之日清旦正南望有素赤黄雲者是為南極上真赤帝君三素雲也是時南極上真赤帝君乘絳琳</hi>
<hi>碧輦上詣閬風臺十過見之則白日昇仙甲申上旬戊子己丑之日清旦正西望見白赤紫雲者是為太素上</hi>
<hi>真白帝君三素雲也其時太素上真人白帝君乘翛條玉輦上詣玉天元皇髙真也十四過見之則白日昇仙</hi>
<hi>甲戌上旬戊寅己卯之日清旦東北望有赤白青雲者是為扶桑大帝君三素雲也其時扶桑公大帝君乘光</hi>
<pb n="KR2j0002_WYG_003-64b"/>
<hi>明八道之輦上詣太微宫七見之者則白日有雲龍見迎而昇天也</hi>
齋五卯<hi>增眞誥五卯之日當齋心存神念氣常如此者玉女侍降</hi>
阿徳納<hi>増續文獻通考哈喇在肅州西無正朔不用甲子以七日為一周擇日用事則以第一日名阿</hi>
<hi>徳納為上吉凡拜天聚會用之</hi>
三浣<hi>原丹鉛録俗以上浣中浣下浣為三浣蓋本唐制十日一休沐</hi>
市日<hi>增帝京景物略大明門左右日日市曰朝前市東華門外嵗燈節十日市曰燈市東華門内月三日</hi>
<hi>市曰内市正陽橋日昃市曰窮漢市城隍廟月朔望二十五日市曰廟市</hi>
花兒匠<hi>增六街花事豐臺種花人都中目為花兒匠每月初三十三二十三日以車載雜花至槐樹斜</hi>
<pb n="KR2j0002_WYG_003-65a"/>
　<hi>街市之</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0002_WYG_003-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_016-1a"/>
　欽定四庫全書<lb/>
御定月令輯要卷十六<lb/>
　　九月令<lb/>
　　　天道<lb/>
　月卦剝<hi>原易剝不利有攸往本義剝落也五隂在下而方生一陽在上而將盡隂盛長而陽消落九月</hi>
　<hi>之卦也</hi>
　日在房<hi>原禮季秋之月日在房集説房在夘大火之次也</hi>
　中星<hi>原禮昏虚中旦栁中淮南子注虚北方元武之宿栁南方朱雀之宿</hi>
<pb n="KR2j0002_WYG_016-1b"/>
　律中無射<hi>原禮律中無射集説無射戌律長四寸六千五百六十一分寸之六千五百二十四増史</hi>
　<hi>記律書九月律中無射無射者隂氣盛用事陽氣無餘也淮南子無射之數四十五主九月白虎通九月謂之</hi>
　<hi>無射何射者終也言萬物随陽而終也當復随隂起無有終已</hi>
　元月<hi>原爾雅九月為元</hi>
　内火<hi>原夏小正九月内火𫝊内火也者大火大火也者心也</hi>
　火猶西流<hi>増左𫝊哀公十有二年冬十二月螽季孫問諸仲尼仲尼曰<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>聞之火伏而後蟄者畢今</hi>
　<hi>火猶西流司歴過也注火心星也火伏在今十月猶西流言未盡沒知是九月歴官失一閏左思蜀都賦大火</hi>
　<hi>流涼風厲白露凝微霜結</hi>
<pb n="KR2j0002_WYG_016-2a"/>
　招搖指戌<hi>原淮南子季秋之月招搖指戌増晋書樂志九月之辰謂為戌戌者滅也謂時物皆衰滅</hi>
　<hi>也</hi>
　出凓下霜<hi>増春秋繁露季秋九月隂乃始多於陽天乃於是時出凓下霜出凓下霜而天降物固已</hi>
　<hi>皆成矣</hi>
　萬物畢成<hi>增説文戌滅也九月陽气微萬物畢成陽下入地也</hi>
　暮商<hi>原梁元帝纂要九月曰暮商季商</hi>
　暮秋<hi>原梁元帝纂要九月曰暮秋亦曰末秋</hi>
御製秋暮詩落葉催寒早山山草徧枯雪晴麋得食風急<lb/>
<pb n="KR2j0002_WYG_016-2b"/>
　鴈銜蘆松古紛披出林深髙下殊漫云沙塞地别自足<lb/>
　饒腴<hi>増晋子夜秋歌適憶三陽初今已九秋暮梁簡文帝詩玉署清餘熱金城含暮秋皇甫□詩洛下聞</hi>
　<hi>新鴈江東想暮秋</hi>
　杪秋<hi>原楚辭靚杪秋之遥夜兮心繚戾而有哀增謝靈運詩杪秋臨逺山山逺行不近梁元帝纂要九月</hi>
　<hi>曰杪秋</hi>
　隂氣在五<hi>増周易集觧黄裳元吉干寳曰隂氣在五九月之時自剝来也</hi>
　鯉魚風<hi>原提要録鯉魚風乃九月風也増李賀詩門前流水江陵道鯉魚風起芙蓉老</hi>
　晏秋<hi>増繁欽秋思賦何晏秋之憯悽處閑夜而懐愁</hi>
<pb n="KR2j0002_WYG_016-3a"/>
窮秋<hi>増鮑照白紵曲窮秋九月荷葉黄北風驅鴈天雨霜庾肩吾詩桂巖逢暮序菊水值窮秋</hi>
晚秋<hi>増庾肩吾詩早花少餘雪春寒極晚秋李適詩鳳輦乗朝霽鸚林對晚秋朱子詩風髙木落晚秋時</hi>
<hi>日暮千林黄葉稀</hi>
霜秋<hi>増徐彦伯淮亭吟矧鶴唳兮風曉復猿鳴兮霜秋</hi>
殘秋<hi>増沈佺期詩郊筵乗落景亭𫝊理殘秋趙嘏詩獨吟紅葉對殘秋</hi>
深秋<hi>増李中詩影疎當夕照花亂正深秋</hi>
　　節序<lb/>
肅霜<hi>原詩九月肅霜𫝊肅縮也霜降而收縮萬物疏九月之時收縮萬物者是露為霜也</hi>
<pb n="KR2j0002_WYG_016-3b"/>
百工休<hi>原禮是月也霜始降則百工休注寒而膠漆之作不堅好也増謝瞻詩風至授寒服霜降休百</hi>
<hi>工</hi>
辰角見<hi>原國語辰角見而雨畢註辰角大辰蒼龍之角角星名也見者朝見東方建戌之初寒露節也</hi>
<hi>雨畢者殺氣日盛雨氣盡也</hi>
天根見<hi>原國語天根見而水涸注天根亢氐之間也涸竭也謂寒露雨畢之後五日天根朝見水潦盡</hi>
<hi>竭也月令仲秋水始涸天根見乃盡竭増唐書歴志先寒露三日天根朝覿時訓爰始收潦而月令亦云水涸</hi>
本見<hi>原國語本見而草木莭解注本氐也謂寒露之後十日陽氣盡草木之枝節皆理觧也增唐書歴志</hi>
<hi>後寒露十日日在尾八度而本見</hi>
<pb n="KR2j0002_WYG_016-4a"/>
駟見<hi>原國語駟見而隕霜注駟天駟房星也隕落也謂建戌之中霜始降增唐書歴志後寒露十五日而</hi>
<hi>駟見故隕霜則蟄蟲墐户</hi>
火見<hi>原國語火見而清風戒寒注謂霜降之後清風先至所以戒人為寒備也増唐書歴志霜降六日日</hi>
<hi>在尾末火星初見</hi>
行嫁娶<hi>原家語霜降而婦功成嫁娶行焉注季秋霜降嫁娶者始此也増荀子霜降逆女</hi>
豐山鐘<hi>原山海經豐山有九鐘焉是知霜鳴郭注霜降則鐘鳴故言知也増王褒詩律改三秋節氣應</hi>
<hi>九鐘霜韓愈上賈滑州書豐山上有鐘焉人所不可至霜既降則鏗然鳴盖氣之感非自鳴也</hi>
庶物堅<hi>増内經各差其分註戌之月霜清肅殺而庶物堅</hi>
<pb n="KR2j0002_WYG_016-4b"/>
草花落<hi>増史記李斯𫝊故秋霜降者草花落水搖動者萬物作此必然之效也</hi>
寒露<hi>増淮南子秋分加十五日斗指辛則寒露音比林鐘三禮義宗寒露者九月之時露氣轉寒故謂之</hi>
<hi>寒露</hi>
霜降<hi>增淮南子寒露加十五日斗指戌則霜降音比夷則三禮義宗九月露降為中露變為霜故以為霜</hi>
<hi>降節</hi>
正隂雲<hi>増易通卦驗寒露正隂雲出如冠纓</hi>
太隂雲<hi>增易通卦驗霜降太隂雲出上如羊下如磻石</hi>
鷹隼撃<hi>原春秋感精符霜殺伐之表秋季霜始降鷹隼撃王者順天行誅以成肅殺之威</hi>
<pb n="KR2j0002_WYG_016-5a"/>
大火之次<hi>増後漢書律歴志注自亢八度至尾四度謂之大火之次寒露霜降居之宋之分野</hi>
青冰菱<hi>増洞冥記旦露池西有靈池方四百歩有浮根菱根出水上葉沉波下實細薄皮甘香葉半青</hi>
<hi>半黄霜降彌美因名青冰菱也</hi>
石鴈飛<hi>増潯陽記廬山頂上有三石鴈霜降則飛</hi>
仙人棗<hi>増洛陽伽藍記景陽山南百果園有仙人棗長五寸把之兩頭俱出核細如鍼霜降乃熟食之</hi>
<hi>甚美一曰西王母棗</hi>
收葵子<hi>増齊民要術葵子收待霜降榜簇皆湏隂中其碎者割訖即地中尋手糺之注傷早黄爛傷晚</hi>
<hi>黑澀見日亦澀待萎而亂者必爛</hi>
<pb n="KR2j0002_WYG_016-5b"/>
白鴈<hi>増續本事詩北方白鴈似鴈而小色白秋深乃来白鴈至則霜降河北人謂之霜信杜甫詩云故國</hi>
<hi>霜前白鴈来謂此</hi>
麻生入相<hi>原紀異錄鄭班與李愚同為學士鄭閣上麻生李曰承㫖入相矣霜降成實乃白麻也是</hi>
<hi>夜制出拜相盖拜相用白麻也</hi>
揚兵<hi>増西湖志餘霜降之日帥府致祭旗纛之神因而張列軍器以金鼔導之遶街迎賽謂之揚兵</hi>
䕶霜雲<hi>増嘉定縣志九月霜降而雲為䕶霜雲</hi>
　　日次<lb/>
初一日<lb/>
<pb n="KR2j0002_WYG_016-6a"/>
辰弗集房<hi>原書乃季秋月朔辰弗集於房傳集合也不合則日蝕可知</hi>
宴宣和殿<hi>増舊唐書穆宗紀寳歴二年九月丁丑朔大合宴於宣和殿陳百戲自甲戌至丙子方已</hi>
薦衣<hi>増唐書禮樂志天寳二年始以九月朔薦衣於諸陵通典天寳二年勅朕承丕業肅恭祀事至於諸</hi>
<hi>節常修薦享且詩著授衣令存休澣在於臣子猶及恩私恭事園陵未標令式自今以後每至九月一日薦衣</hi>
<hi>於陵寢貽範千載庶展孝思</hi>
講仁王經<hi>増通鑑代宗永泰元年九月庚寅朔置百髙座於資聖西明兩寺講仁王經</hi>
拜日<hi>増遼史太祖紀天贊三年九月丙申朔庚子拜日於蹛林</hi>
天夀節<hi>増金史章宗紀明昌四年九月甲子朔天夀節御大安殿受親王百官及宋髙麗夏使朝賀</hi>
<pb n="KR2j0002_WYG_016-6b"/>
放鴈<hi>増元史郝經𫝊汴中民射鴈金明池得繋帛書詩云霜落風髙恣所如歸期回首是春初上林天子</hi>
<hi>援弓繳窮海纍臣有帛書後題曰至元五年九月一日放鴈獲者勿殺國信大使郝經書於真州忠勇軍營新</hi>
<hi>館</hi>
周伯琦九月一日紀事詩<hi>増九月灤陽道寒烟暗逺坰有山皆積雪無水不成冰獵</hi>
<hi>犬髙於鹿鳴鴉大似鷹欲為風土記問俗果誰憑</hi>
初二日<lb/>
作墨法<hi>增抱朴子作墨法用雞子白真珠麝香合以和墨宜用九月初二日</hi>
賜犀金玉帶<hi>增玉海憲宗元和十二年九月初二日出内庫羅綺犀金玉帶賜裴度</hi>
<pb n="KR2j0002_WYG_016-7a"/>
賜進士袍笏<hi>增玉海太平興國三年九月二日賜進士胡旦以下綠袍鞾笏自是以為定制</hi>
含譽星見<hi>增玉海祥符二年九月二日司天奏紫微宫中瑞光及含譽星見告天地宗廟及昭應宫</hi>
注輦國表貢<hi>增玉海祥符八年九月二日己酉注輦國主羅乍遣使奉表来貢詣承明殿以盤捧</hi>
<hi>珠碧玻瓈布於御座前降殿再拜</hi>
初三日<lb/>
製仁孝詩<hi>增唐會要天寳八載九月三日肅宗生日帝製仁孝詩六章札於歩障以示朝臣宰相奏</hi>
<hi>曰宸章煥發睿札凝暉垂日月而齊光自雲霄而下濟爰於誕育之日勉以仁孝之經上揚祖宗之美傍考天</hi>
<hi>人之際發揮前古垂範將来</hi>
<pb n="KR2j0002_WYG_016-7b"/>
地平天成節<hi>原揮麈録肅宗以九月三日生為地平天成節増玉海肅宗以景雲二年九月三日</hi>
<hi>乙亥生於東宫之别殿祥光照室</hi>
歌舞水曲<hi>增玉海至道元年九月三日西南蕃王龍漢<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>遣使進奉西南牂牁諸蠻来貢方物帝召</hi>
<hi>其使詢以地理風俗因令作本國歌舞一人吹瓢笙數十輩連袂宛轉以足頓地為節問其曲譯者曰水曲詔</hi>
<hi>加漢<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>等官賜使者遣還</hi>
豐年祥瑞<hi>增玉海淳熙六年九月三日詔明堂免奏祥瑞上曰朕自有真祥瑞豐年是也百姓家給</hi>
<hi>人足瑞莫大焉</hi>
昭靈夫人降<hi>增雲笈七籖方丈臺東宫昭靈李夫人以湯時得道白日昇天受書為東宫昭靈夫</hi>
<pb n="KR2j0002_WYG_016-8a"/>
<hi>人治方丈臺第十三朱館中東晋哀帝興寧三年乙丑九月三日降於真人楊羲之家</hi>
初四日<lb/>
重明節<hi>増宋史禮志光宗以九月四日為重明節</hi>
上獻納大典<hi>增玉海康定元年九月四日丙辰學士晁宗慤上大理評事蘇舜賔所集獻納大典</hi>
<hi>百卷集歴代諫諍奏議詔送史館</hi>
御書尚書終篇<hi>增玉海紹興十三年九月四日御書尚書終篇刋石頒諸州學謂輔臣曰學寫</hi>
<hi>字不如便寫經書不惟可學字又得經書不忘</hi>
初五日<lb/>
<pb n="KR2j0002_WYG_016-8b"/>
修孔廟器<hi>増六一題䟦漢韓明府修孔子廟器碑云永夀二年青龍在涒灘霜月之靈皇極之曰永</hi>
<hi>夀桓帝年號也按爾雅嵗在申曰涒灘霜月之靈皇極之曰莫曉其義疑是九月五日</hi>
選樂工<hi>増玉海建隆四年九月五日詔選樂工八百三十人𨽻太常習鼓吹</hi>
獻屯田論<hi>増玉海咸平四年九月癸酉五日太子中舎張宗誨獻屯田論三篇召試賜第</hi>
范成大九月五日晴煖歩後園詩<hi>増海氣烘晴入斷霞半空雲影界山斜輕</hi>
<hi>羅小扇游蜂畔只比東風有菊花</hi>
初六日<lb/>
陳暘樂書<hi>増玉海崇寧二年九月六日壬午何執中奏禮部郎陳暘撰樂書二百卷欲加優奬暘欲</hi>
<pb n="KR2j0002_WYG_016-9a"/>
<hi>考定中聲更乞送講議司施行遷暘一秩</hi>
士師總龜<hi>増玉海紹興三年九月六日丁巳大理卿李與權以聖賢之訓與謹獄之事分章取義𩔖</hi>
<hi>聚條分凡三百事列十門總為一書上之繕寫成五冊名曰士師總龜詔錄副本申尚書省</hi>
紫微夫人九月六日示許長史詩<hi>増解輪太霞上斂轡造紫邱手把八空氣</hi>
<hi>縦身雲中浮一眄造化綱再視索髙疇道要既已是可以解千憂求真得良友不去復何求</hi>
初七日<lb/>
殷七七開花<hi>原唐詩紀事鶴林寺杜鵑花貞元中外國僧自天台鉢盂中以藥養其根来植於此</hi>
<hi>寺僧見女子遊花下或謂花神也周寳鎮浙西與道人殷七七善謂曰鶴林寺花天下竒絶嘗聞能開頃刻花</hi>
<pb n="KR2j0002_WYG_016-9b"/>
<hi>可開於重九乎曰可乃前二日往寺宿中夜女子謂七七曰妾為上元命下司此花非久即歸閬苑今與道者</hi>
<hi>開之来日晨起花漸拆至九日爛熳</hi>
増嚴鹵簿<hi>増玉海康定元年九月七日參知政事宋庠上言車駕行幸自非郊廟大禮具陳鹵簿外</hi>
<hi>其常曰導從唯前有駕頭後擁扇繖而已諸班勁騎頗與乗輿相逺而士庶觀者率随扈從之人夹道馳走喧</hi>
<hi>呼不禁非所謂旄頭先驅清道後行之謹欲望専委博學近臣檢討前代儀注及鹵簿令以乗輿常時出入之</hi>
<hi>儀比之三駕諸仗斟酌儀物増嚴條禁</hi>
初八日<lb/>
太康寺石銘<hi>増洛陽伽藍記綏民里東崇義里有京兆人杜子休宅地形顯敞門臨御道時有隠</hi>
<pb n="KR2j0002_WYG_016-10a"/>
<hi>士趙逸云是晋武時人晋朝舊事多所記録見子休宅歎息曰此宅中朝時太康寺也龍驤將軍王濬平吴之</hi>
<hi>後始立寺本有三層浮圖用甎為之指子休園中曰此是故處子休掘而驗之果得甎數十萬兼有石銘云晋</hi>
<hi>太康六年嵗次乙巳九月申戌朔八日辛巳儀同三司襄陽侯王濬敬造</hi>
國子監閲禮<hi>増唐會要開元五年九月八日始令鄉貢明經進士見訖國子監謁先師學官開講</hi>
<hi>問義有司具食五品以上官及朝集使皆往閲禮</hi>
題餻字<hi>増劉賔客嘉話錄為詩用僻字湏有来處緣明日是重陽欲押一餻字尋思六經竟未見有餻</hi>
<hi>字不敢為之原聞見後錄劉夢得作九日詩欲用餻字以五經中無之輟不復為宋子京以為不然故子京九</hi>
<hi>日食餻有詠云飈館輕霜拂曙袍糗餈花飲鬬分曹劉郎不敢題餻字空負詩中一世豪遂為古今絶唱</hi>
<pb n="KR2j0002_WYG_016-10b"/>
藥市<hi>原事物紀原唐王昌遇梓州人得道號易元子大中十三年九月九日上昇自是以来天下貨藥輩</hi>
<hi>皆于九月初集梓州城八日夜於州院街易元飛冲地貨其所齎藥川俗因謂之藥市遲明而散</hi>
程君友昇仙<hi>増茅亭客話遂州小溪縣石城鎮仙女埡村民程君友遇道士随往青城山道士曰</hi>
<hi>爾有仙表得至於此開囊取丹一粒令吞之曰若有飢渴則可嚼柏葉柏實君友懇祈願住仙齋道士曰爾且</hi>
<hi>歸家吾至九月八日當来迎爾君友歸别止一室嘗焚柏子柏實静坐無營時嚼柏實三五顆而已門外柏樹</hi>
<hi>下有大盤石嘗偃息於上至九月七日夜如有所待達旦雲霞相映五色君友躡空而去</hi>
菊燈<hi>増乾淳嵗時記禁中例於八日作重九排當於慶瑞殿分列萬菊燦然眩眼且㸃菊燈略如元夕内</hi>
<hi>人樂部亦有随花賞</hi>
<pb n="KR2j0002_WYG_016-11a"/>
後苑習射<hi>増玉海淳化元年九月八日召近臣後苑習射因御崇政殿觀角抵之戲</hi>
馬當助風<hi>原摭遺王勃年十三侍父宦遊江左九月八日舟次馬當山遇老叟曰子非王勃乎来日</hi>
<hi>重九南昌都督命客作滕王閣序子有清才盍往賦之勃曰此去七百餘里今已九月八日矣夫何復言叟曰</hi>
<hi>吾助清風一席勃登舟翌日昧爽抵南昌</hi>
杜甫九日諸人集於林詩<hi>増九日明朝是相要舊俗非老翁難早出賢客幸知歸舊</hi>
<hi>採黄花賸新梳白髪微謾看年少樂忍淚已沾衣</hi>
白居易九月八日詩<hi>増霜蓬舊鬢三分白露菊新花一半黄惆悵東籬不同醉陶家眀日</hi>
<hi>是重陽</hi>
<pb n="KR2j0002_WYG_016-11b"/>
皎然九月八日送蕭少府歸洪州詩<hi>増明日重陽今日歸布帆絲雨望霏</hi>
<hi>霏行過鶴渚知堪住家在龍沙意有違</hi>
初九日<lb/>
煎茱萸<hi>増禮三牲用藙註藙煎茱萸也漢律會稽獻焉爾雅謂之榝疏今蜀郡作之九月九日取茱茰</hi>
<hi>折其枝連其實廣長四五寸一升實可和十升膏名之藙也本草圖經吴茱萸木髙丈餘皮青綠色葉似椿而</hi>
<hi>濶厚紫色三月開花紅紫色七八月結實嫩時微黄至成熟則深紫九月九日採原杜審言九日詩蟋蟀歸期</hi>
<hi>晩茱萸節候新増權德輿九日宴集詩風吟蟋蟀寒偏急酒泛茱萸晚更香</hi>
採菊<hi>増四民月令九月九日可採菊花鍾會菊花賦季秋初月九日數幷置酒華堂髙會娱情百卉彫瘁</hi>
<pb n="KR2j0002_WYG_016-12a"/>
<hi>芳菊始榮紛葩韡曄或黄或青</hi>
送菊<hi>原魏文帝與鍾繇九日送菊書嵗往月来忽逢九月九日九為陽數而日月竝應俗嘉其名以為宜</hi>
<hi>於長久故以享宴高會是月律中無射言羣木百草無有射地而生惟芳菊紛然獨榮輔體延年莫斯之貴謹</hi>
<hi>奉一束以助彭祖之術増沈佺期九日侍宴詩魏文頒菊蘂漢武賜萸房</hi>
參軍落㡌<hi>原晋書孟嘉𫝊嘉為征西桓温參軍温甚重之九月九日温燕龍山寮佐畢集時佐吏竝</hi>
<hi>著戎服有風至吹嘉㡌墮落嘉不之覺温使左右勿言欲觀其舉止嘉良久如厠温令取還之命孫盛作文嘲</hi>
<hi>嘉著嘉坐處嘉還見即荅之其文甚美四坐嗟歎増李白九日詩落㡌醉山月空歌懐友生杜甫九日藍田崔</hi>
<hi>氏莊詩羞將短髪還吹㡌笑倩傍人為正冠</hi>
<pb n="KR2j0002_WYG_016-12b"/>
菊華酒<hi>増西京雜記戚夫人侍兒賈佩蘭説宫内九月九日佩茱萸食蓬餌飲菊華酒令人長夀菊華</hi>
<hi>舒時幷採莖葉雜黍米釀之至来年九月九日始熟就飲焉故謂之菊華酒聖恵方治頭風頭旋用九月九日</hi>
<hi>菊華暴乾取家糯米一斗蒸熟用五兩菊華末搜拌如常醖法多用細麫麴為酒候熟即壓之去滓每煖一小</hi>
<hi>盞服宋之問重陽應制詩時菊芳仙醖秋蘭動睿篇</hi>
插萸房<hi>原風土記九月九日律中無射而數九俗尚此日折茱茰房以插頭言辟除惡氣而禦初寒</hi>
講孝經<hi>原晋陽秋寧康三年九月九日上嘗講孝經謝安侍坐陸納卞耽執讀謝石袁宏執經車𦙍王</hi>
<hi>温摘句</hi>
丁姑息日<hi>増搜神記淮南全椒縣有丁新婦者本丹陽丁氏女適全椒謝家其姑嚴酷使役有程不</hi>
<pb n="KR2j0002_WYG_016-13a"/>
<hi>如限者笞捶不可堪九月九日乃自經死遂有靈嚮發言於巫祝曰念人家婦女作息不倦使避九月九日勿</hi>
<hi>用作事江南人皆呼為丁姑九月九日咸以為息日也今所在祠之</hi>
幸商飈館<hi>増齊書武帝紀永明五年九月己丑詔曰九日出商飈館登髙宴羣臣辛夘車駕幸商飈</hi>
<hi>館上所立在孫陵岡世呼為九日臺者也建康宫殿簿商飈觀在東北十三里籬門亭後亭墩上齊武帝重九</hi>
<hi>日登以宴羣臣</hi>
戲馬臺<hi>原齊書禮志宋武為宋公在彭城九日出項羽戲馬臺至今相承以為舊准増謝靈運九日從</hi>
<hi>宋公戲馬臺集送孔令詩良辰感聖心雲旗興暮節鳴葭戾朱宫蘭巵獻時哲餞宴光有孚和樂隆所缺在宥</hi>
<hi>天下理吹萬羣方悦</hi>
<pb n="KR2j0002_WYG_016-13b"/>
馬射<hi>原齊書禮志九月九日馬射或説云秋金之節講武習射像漢立秋之禮</hi>
受㫖賦詩<hi>増南史齊蕭子顯𫝊子顯嘗自為序云前代賈傅崔馬邯鄲繆路之徒竝以文章顯所以</hi>
<hi>屢上歌頌自比古人天監六年始預九日朝宴稠人廣坐獨受㫖云今雲物甚美卿將不斐然賦詩詩既成又</hi>
<hi>降㫖曰可謂才子余退謂人曰一顧之恩非望而至遂方賈誼何如哉未易當也</hi>
白衣送酒<hi>原續晋陽秋陶潛九月九日無酒於宅邉菊叢中摘菊盈把坐其側久之望見白衣至乃</hi>
<hi>王𢎞送酒也即便就酌醉而後歸増王勃九日詩九日重陽節開門有菊花不知来送酒若箇是陶家杜審言</hi>
<hi>九日詩降霜青女月送酒白衣人李白詩淵明歸去来不與世相逐為無杯中物遂偶本州牧因招白衣人笑</hi>
<hi>酌黄花菊</hi>
<pb n="KR2j0002_WYG_016-14a"/>
登髙<hi>原續齊諧記汝南桓景随費長房遊學累年長房謂曰九月九日汝家中當有災宜急去令家人各</hi>
<hi>作絳囊盛茱茰以繋臂登髙飲菊花酒此禍可除景如言齊家登山夕還見雞犬牛羊一時暴死長房聞之曰</hi>
<hi>此可代也今世人九日登髙飲酒婦人帶茱萸囊盖始於此増物原齊景公始為登髙唐詩紀事景龍三年九</hi>
<hi>月九日中宗幸臨渭亭登髙御製序云陶?盈把既浮九醖之歡畢卓持螯湏盡一生之興人題四韻同賦五</hi>
<hi>言其最後成罰之引滿是宴也韋安石蘇瓌詩先成于經野盧懐慎最後成罰酒王維九日憶山東兄弟詩獨</hi>
<hi>在異郷為異客每逢佳節倍思親遥知兄弟登髙處遍插茱萸少一人</hi>
藉野飲宴<hi>増荆楚嵗時記九月九日四民竝藉野飲宴</hi>
鳳嶺<hi>増襄陽記望楚山舊名馬鞍山宋武陵王駿為刺史改為望楚山後遂龍飛人號為鳳嶺髙處有三</hi>
<pb n="KR2j0002_WYG_016-14b"/>
<hi>隥即劉𢎞山簡九日宴賞之所</hi>
湖山讌會<hi>原臨海記郡北四十歩有湖山山甚平正可容數百人坐民俗極重九日菊酒之辰讌會</hi>
<hi>於此山者常至三四百人</hi>
龍沙升髙<hi>原水經注贛水又北逕龍沙西沙甚潔白髙峻而陁有龍形連亘五里中舊俗九月九日</hi>
<hi>升髙處也</hi>
桑落酒<hi>増齊民要術笨麴桑落酒法預前浄剗麴細剉曝乾作釀池以藁茹甕黍米淘湏極浄九月九</hi>
<hi>日日未出前收水九斗浸麴九斗當日即炊米九斗為饋下饋著空甕中以釡内炊湯及熱沃之令饋上者水</hi>
<hi>深一寸餘便止以盆合頭良久水盡饋熟極軟瀉著蓆上攤之令冷挹取麴汁於甕中搦塊令破瀉甕中復以</hi>
<pb n="KR2j0002_WYG_016-15a"/>
<hi>酒杷攪之每酘皆然兩重布盖甕口七日一酘每酘皆用米九斗随甕大小以滿為限假令六酘半前三酘皆</hi>
<hi>用沃饋半後三酘作再餾黍其七酘者四炊沃饋三炊黍飯甕滿好熟然後押出香美勢力倍勝常酒</hi>
曲江賦詩<hi>増舊唐書徳宗紀貞元十三年九月辛夘九日宴宰臣百官於曲江上賦詩以賜之</hi>
山池賜宴<hi>増舊唐書徳宗紀貞元十八年九月癸亥賜羣臣宴於馬璘山池上賦九日賜宴詩六韻</hi>
<hi>賜之</hi>
賜詩考第<hi>増舊唐書劉太真𫝊貞元四年九月賜宴曲江亭詔曰卿等重陽會宴朕想歡洽欣慰良</hi>
<hi>多情發於中因製詩序今賜卿等一本可中書門下簡定文詞士三五十人應制同用清字明日納於延英門</hi>
<hi>進来宰臣李泌等雖奉詔簡擇難於取捨由是百僚皆和上自考其詩以太真及李紓等四人為上等鮑防于</hi>
<pb n="KR2j0002_WYG_016-15b"/>
<hi>邵等四人為次等張濛殷亮等二十四人為下等而李晟馬燧李泌三宰相之詩不加考第徳宗詩早衣對庭</hi>
<hi>燎躬化勤意誠時此萬㡬暇適與佳節并曲池潔寒流芳菊舒金英乾坤爽氣滿臺殿秋光清朝野慶年豐髙</hi>
<hi>會多歡聲永懐無荒戒良士期同情</hi>
登慈恩寺塔<hi>増唐書李適𫝊凡天子遊幸秋登慈恩浮圖獻菊花酒稱夀上官昭容九月九日上</hi>
<hi>幸慈恩寺登浮圖羣臣上菊花夀酒詩帝里重陽節香園萬乗来却邪茰入佩獻夀菊𫝊杯塔𩔖承天湧門疑</hi>
<hi>待佛開睿詞懸日月長得仰昭囬宋之問奉和詩瑞塔千尋起仙輿九日来萸房陳寳席菊蘂散花臺御氣鵬</hi>
<hi>霄近升髙鳳野開天歌將梵樂空裏共徘徊</hi>
學士别會<hi>増唐書韋綬𫝊穆宗時九月九日宴羣臣曲江綬請集賢學士得别會</hi>
<pb n="KR2j0002_WYG_016-16a"/>
麻葛糕<hi>増六典饍部節日食料九日麻葛糕</hi>
賜射<hi>増唐會要貞觀十六年九月九日賜文武五品以上射於元武門啓顔錄唐宗國公蕭瑀不解射九</hi>
<hi>月九日賜射瑀箭俱不著垜一無所獲歐陽詢詠之曰急風吹緩箭弱手馭强弓欲髙翻復下應西還更東十</hi>
<hi>廻俱著地兩手併擎空借問誰為此乃應是宋公</hi>
豐年多慶詩<hi>増唐會要貞元十八年九月癸亥重陽御製豐年多慶九日示懐詩賜羣臣詩爽氣</hi>
<hi>肅時令早衣聞朔鴻重陽有佳節具物欣年豐皎潔暮潭色參差新菊叢芳樽滿衢室繁吹凝烟空恵合信吾</hi>
<hi>道保和惟爾同推誠至元化天下期為公</hi>
右軍宅會<hi>増十道志臨川郡吴太平二年分豫章之臨汝南城縣立晋王羲之為臨川内史宅於郡</hi>
<pb n="KR2j0002_WYG_016-16b"/>
<hi>城東偏荀伯子臨川記曰右軍故宅其地爽塏山川若畫每重陽日二千石多萃於斯舊宅及墨池猶存</hi>
造脯餅佩符<hi>原金門嵗節記洛陽人家重陽造迎涼脯羊肝餅佩癭木符</hi>
賞魏謩詩<hi>増唐詩紀事宣宗重陽錫宴羣臣有御製詩其略曰欵塞旋征騎和戎委廟賢傾心方倚</hi>
<hi>注叶力共安邉宰臣以卞應制皆和上曰宰相魏謩詩最佳其兩聨云四方無事去宸豫杪秋来八水寒光起</hi>
<hi>千山霽色開上嘉賞久之</hi>
沙苑射鶴<hi>原集異記明皇天寳十三載重陽日獵於沙苑雲間有孤鶴回翔上親御弧矢一發而中</hi>
<hi>其鶴帶箭矯翰西南而逝益州城距郭十五里有明月觀觀之東廊第一院有青城山道士徐佐卿嵗率三四</hi>
<hi>至一日忽自外至神爽不怡謂院中人曰吾行山中偶為飛矢所加尋已無恙然此箭非人間所有吾畱之於</hi>
<pb n="KR2j0002_WYG_016-17a"/>
<hi>壁上後年箭主到此即宜付之仍記壁云畱箭之時則十三載九月九日也及明皇幸蜀暇日命駕行遊偶至</hi>
<hi>斯觀既入此堂忽覩挂箭取而翫之盖御箭也佐卿所題乃前歳沙苑縦畋之日也佐卿乃中箭孤鶴耳上大</hi>
<hi>竒之因收其箭而寳焉自後蜀人亦無復有逢佐卿者矣</hi>
題詩㕔事<hi>増北夢瑣言李商隠依令狐楚以箋奏受知相國既歿子綯繼有韋平之拜疎隴西未嘗</hi>
<hi>展分重陽日義山詣宅於㕔事上題詩曰曽共山公把酒巵霜天白菊正離披十年泉下無消息九日樽前有</hi>
<hi>所思莫學漢臣栽苜蓿還同楚客詠江蘺郎君官貴施行馬東閣無由得再窺綯覩之慙悵扃閉此㕔終身不</hi>
<hi>處</hi>
米錦糕<hi>増食譜張手美家重九米錦糕</hi>
<pb n="KR2j0002_WYG_016-17b"/>
曲宴太清樓<hi>増宋史仁宗紀慶歴五年九月辛夘以重陽曲宴近臣宗室於太清樓</hi>
孫夫人飛昇<hi>原太平廣記孫夫人三天法師張道陵之妻煉金液還丹依太乙元君所授黄金之</hi>
<hi>法積年丹成變形飛化無所不能漢桓帝永夀二年丙申九月九日與天師於閬中雲臺白日昇天位至上真</hi>
<hi>東岳夫人</hi>
尹氏歌<hi>原江南野史永新尹氏女善歌重陽登南山文峰同輩促之歌一曲聲達數十里故俗云尹氏</hi>
<hi>之歌聞於長安刺史表獻入宫為唱歌供奉</hi>
寒花晚節<hi>増李彦平錄韓魏公在北門九日燕諸僚佐有詩云不羞老圃秋容淡猶有寒花晚節香</hi>
<hi>識者知其晚節之髙</hi>
<pb n="KR2j0002_WYG_016-18a"/>
滿城風雨<hi>原潘大臨答謝無逸書秋来景物件件是佳致昨日清卧聞攪林風雨聲遂起題筆曰滿</hi>
<hi>城風雨近重陽忽催租人至敗意止此一句奉寄</hi>
布衣與宴<hi>原事文𩔖聚韓忠獻嘗遇重陽置酒私第惟歐文忠與一二執政而蘇明允乃以布衣參</hi>
<hi>其間都人以為異禮席間賦詩明允有佳節屢從愁裏過壯心還倚醉中開之句其志氣不少衰</hi>
飲新酒<hi>増乾淳嵗時記重九都人飲新酒泛萸簪菊趙抃詩更上髙峰最髙處黄花新酒醉重陽</hi>
供進夹服<hi>増乾淳嵗時記重九日御前供進夹羅御服臣僚服錦襖子夹公服授衣之意也</hi>
菊糕<hi>増乾淳嵗時記重九都人各以菊糕為饋以糖肉秫麫雜物為之上縷肉絲鴨餅綴以橊顆標以綵</hi>
<hi>旗又作蠻王獅子於上及麋栗為屑合以蜂蜜印花脱餅以為果餌</hi>
<pb n="KR2j0002_WYG_016-18b"/>
設火開爐<hi>増乾淳嵗時記重九日御爐設火皇后殿開爐節排當</hi>
春蘭秋菊<hi>増乾淳嵗時記重九日都人以蘓子微漬梅滷雜和蔗霜梨橙玉橊小顆名曰春蘭秋菊</hi>
菊花洞户<hi>増東京夢華録九月重陽都下賞菊有數種其黄白色蘂若蓮房曰萬齡菊粉紅色曰桃</hi>
<hi>花菊白而檀心曰木香菊黄色而圓者曰金齡菊純白而大者曰喜容菊無處無之酒家皆以菊花縳成洞户</hi>
聚香鼎<hi>増清波雜志毘陵士大夫有仕成都者九日藥市見一銅鼎已破闕旁一人贊取之既得問何</hi>
<hi>所用曰歸以數爐炷香環此鼎香氣皆聚于中試之果然乃名聚香鼎</hi>
賜新橘<hi>原合璧事𩔖唐太宗蓬莱殿九日宴羣臣酒賜湖南新橘</hi>
服白菊<hi>原太清靈寳方九月九日白菊花二斤茯苓一斤竝𢷬羅為末每服二錢温酒調下或以煉過</hi>
<pb n="KR2j0002_WYG_016-19a"/>
　<hi>松脂為丸雞子大每服一丸久服令人好顔色不老</hi>
　射虎<hi>増遼史禮志九月重九日天子率羣臣部族射虎少者為負罰重九宴射畢擇髙地卓帳賜蕃漢臣</hi>
　<hi>僚飲菊花酒兔肝為臡鹿舌為醬又研茱萸酒洒門也户以禬禳國語謂是日為博羅哩烏楚哩九月九日</hi>
　拜天<hi>増金史太祖紀收國元年九月九日拜天射栁嵗以為常又禮志金因遼舊俗重九日行拜天之禮</hi>
　<hi>於都城外其制刳木為盤如舟狀赤為質畫雲鶴文為架髙五六尺置盤其上薦食物其中聚宗族拜之若至</hi>
　<hi>尊則於常武殿築臺為拜天所</hi>
　花糕宴<hi>増燕都遊覽志重九日勅賜百官花糕宴原帝京景物略九月九日麫餅種棗栗其面星星然</hi>
　<hi>曰花糕糕肆標紙綵旗曰花糕旗父母家必迎女来食花糕亦曰女兒節</hi>
<pb n="KR2j0002_WYG_016-19b"/>
　得橘登第<hi>増莆田縣志䂬溪上有仙人巖巖上野橘其實無時得者為瑞宋元祐間方亞夫薛蕃皆</hi>
　<hi>以九日遊巖人得一橘竝登第</hi>
　祝百事髙<hi>原遵生八牋吕公記九日天明時以片糕搭兒女頭額更祝曰願兒百事俱髙作三聲</hi>
　延算齋<hi>増雲笈七籤三洞奉道科云九月九日為延算齋</hi>
御製九日幸景山登髙詩秋色浄樓臺登髙紫禁隈千門<lb/>
　鳴鴈度萬井霽烟開翠拂鑾輿上雲随豹尾来佳辰欣<lb/>
　宴賞滿泛菊花杯<lb/>
御製九日對菊詩不與繁花競寒苞晚更香數莖偏挺秀<lb/>
<pb n="KR2j0002_WYG_016-20a"/>
嘉爾傲風霜<lb/>
雲林右英夫人九月九日詩<hi>増晨闕太霞搆玉室起霄清領略三竒觀浮景翔絶</hi>
<hi>冥丹華空中有金暎育挺精八風鼔錦披碧樹曜四靈華盖廕蘭暉紫轡䇿綠軿結信通神交觸𩔖率天誠何</hi>
<hi>事外象感須覩瑶玉瓊</hi>
陶潜九月九日詩<hi>増靡靡秋已夕淒淒風露交蔓草不復榮園木空自凋清氣澄餘滓杳然</hi>
<hi>天界髙哀蟬無流響叢鴈鳴雲霄</hi>
梁丘遲九日侍宴樂遊苑詩<hi>増朱明已謝蓐收司禮爰理秋袚備揚旌棨奉璋峩</hi>
<hi>峩金貂濟濟上林𢎞敞離宫非一綵殿廻風丹樓映日随珠甲帳屯衛周悉晬容徐動天儀澄謐雲物斿颺光</hi>
<pb n="KR2j0002_WYG_016-20b"/>
<hi>景髙麗枯葉未落黄花委砌絲桐激舞楚雅閑慧參差繁響殷懃流詣</hi>
唐髙宗九日詩<hi>増端居臨玉扆初律啓金商鳳闕澄秋色龍闈引夕涼野浄山氣斂林疎風露</hi>
<hi>長砌蘭虧半影巖桂發全香滿盖荷彫翠圓花菊散黄揮鞭争電烈飛羽亂星光栁空穿日碎弦虚側月張怯</hi>
<hi>猿啼落岫驚鴈斷分行斜輪低夕景歸斾擁通莊</hi>
唐德宗重陽日中外同歡以詩言志因示羣官詩<hi>増爽節在</hi>
<hi>重九物華新雨餘清秋黄葉下菊散金潭初萬寳行就稔百工欣所如歡心暢遐邇殊俗同車書至化自敦睦</hi>
<hi>佳辰宜宴胥鏘鏘間絲竹濟濟羅簪裾此樂匪足躭此誠期永孚</hi>
李嶠九日應制詩<hi>増令節三秋晚重陽九日歡仙杯還泛菊寳饌且調蘭御氣雲霄近乗髙</hi>
<pb n="KR2j0002_WYG_016-21a"/>
<hi>宇宙寛今朝萬夀引宜向曲中彈</hi>
李乂九日應制詩<hi>増望幸紆千乗登髙自九重臺疑臨戲馬殿似接疏龍捧箧萸香遍稱觴</hi>
<hi>菊氣濃更看仙鶴舞来此慶時雍</hi>
張説九日進茱萸山詩<hi>増家居洛陽下舉目見嵩山刻作茱萸節情生造化間</hi>
王維和聖製重陽節宰臣及羣官上夀詩<hi>増四海方無事三秋大有</hi>
<hi>年百工逢此日萬夀願齊天芍藥和金鼎茱萸插玳筵玉堂開右个天樂動宫懸御栁疎秋景城鴉拂曙烟無</hi>
<hi>窮菊花節長奉柏梁篇</hi>
杜牧九日齊山登髙詩<hi>増江涵秋景鴈初飛與客携壺上翠微塵世難逢開口笑菊花</hi>
<pb n="KR2j0002_WYG_016-21b"/>
<hi>須插滿頭歸但將酩酊酬佳節不用登臨怨落暉古往今来只如此牛山何必淚沾衣</hi>
歐陽修九日詞<hi>増九日歡遊何處好黄花萬萼雕欄遶通體清香無俗調天氣好烟滋露結功</hi>
<hi>多少西日脚清寒髙下照寳釘密綴圎斜小落葉  園風嫋嫋催秋老叢邉莫厭金樽倒</hi>
蘇軾九日次韻定國詩<hi>増菊盞萸囊自古𫝊長房寧復是臞仙應從漢武横汾日數到</hi>
<hi>劉公戲馬年對玉山人今老矣見恒河性故依然王郎九日詩千首今賦黄樓第二篇</hi>
蘇軾九日舟中望見有美堂上魯少卿飲以詩戲之<hi>増指</hi>
<hi>㸃雲間數㸃紅笙歌正擁紫髯翁誰知愛酒龍山客却在漁舟一葉中</hi>
朱子九日登天湖詩<hi>増去嵗瀟湘重九時滿城寒雨客思歸故山此日還佳節黄菊清樽</hi>
<pb n="KR2j0002_WYG_016-22a"/>
　　<hi>更晩暉短髪無多休落帽長風不斷且吹衣相看下視人寰小祗合從今老翠微</hi>
　　初十日<lb/>
　　小重陽<hi>増玉海貞元十年九月十日戊子以重陽賜百僚追賞原嵗時記京師士庶多於重九後一日</hi>
　　<hi>再㑹謂之小重陽</hi>
　御製康熙十七年九月初十日奉<lb/>
太皇太后臨御温泉恭紀五言排律八韻<lb/>
慈寧方曉日掖輦幸温泉羽騎清塵道華旗衛御前九重雙<lb/>
　　闕㢠三輔萬家連蔥鬱東臯樹蒼茫北嶺烟問安頻色<lb/>
<pb n="KR2j0002_WYG_016-22b"/>
　　喜侍膳每心懸孝養尊<lb/>
親重時廵法<lb/>
祖䖍村村施化溥處處得恩先更慮民情隠深慚撫八埏<lb/>
　　鄭谷十日菊詩<hi>原節去蜂愁蝶不知曉庭還繞折殘枝自緣今日人心别未必秋香一夜衰</hi>
　　徐鉉十日和張少監詩<hi>増重陽髙㑹古平臺吟徧秋光始下来黄菊後期香未減新詩</hi>
　　<hi>捧得眼還開每因佳節知身老却憶前歡似夢廻且喜清時屢行樂是非名利盡悠哉</hi>
　　十一日<lb/>
　　送河州守<hi>増玉海嘉祐二年翰林侍讀學士李淑以九月十一日出守河州御製五言六韻詩示之</hi>
<pb n="KR2j0002_WYG_016-23a"/>
進西漢㑹要<hi>増玉海嘉定四年九月徐天麟表進所編西漢㑹要七十卷總為十五門分三百六</hi>
<hi>十有七事十一日丁夘有㫖蔵秘閣</hi>
展藥市<hi>原事物紀原梓州九月初八日藥市逮本朝天聖中燕龍圖肅知郡事又展為三日至十一日</hi>
<hi>而罷</hi>
十二日<lb/>
定律尺<hi>増玉海景祐二年九月十二日依新黍定律尺每十黍為一寸</hi>
儋耳醉書<hi>増長公外紀九月十二日東坡在儋耳與客飲酒小醉信筆書曰吾始至南海環視天水</hi>
<hi>無際悽然傷之曰何時得出此島耶已而思之天地在積水中九州在大瀛海中中國在少海中有生孰不在</hi>
<pb n="KR2j0002_WYG_016-23b"/>
<hi>島者覆盆水於地芥浮於水蟻浮於芥茫然不知所濟少焉水涸蟻即徑去見其𩔖出涕曰㡬不復與子相見</hi>
<hi>豈知俯仰之間有方軌八逹之路乎念此可以一笑</hi>
鑄鼎作鸞刀<hi>増玉海皇祐五年九月十二日戊寅鑄鼎十有二圜丘用五宗廟七又作鸞刀郊廟</hi>
<hi>各一初賈昌朝侍經筵帝問鼎卦聖人亨以享上帝今郊何以無鼎昌朝不能對曰容退而講求於是詔禮官</hi>
<hi>議以為郊有亨牲進熟遂命阮逸胡瑗鑄銅鼎制鸞刀帝親書刻之牛鼎容一斛羊鼎五斗豕鼎三斗</hi>
宴右文殿<hi>増玉海淳熙五年九月十二壬申日幸秘書省受朝右文殿移御秘閣入東西壁觀累朝</hi>
<hi>御書上手以光堯太上皇帝所書琴賦示羣臣諭曰此鍾王所不及既又脩太平興國故事張宴右文酒五行</hi>
<hi>罷翌日癸酉賜御製詩詩有宴開芸閣坐對蓬山之語</hi>
<pb n="KR2j0002_WYG_016-24a"/>
寺塔現光<hi>増識小編永樂十七年九月十二日欽頒佛經至大報恩寺當日夜本寺塔現舎利光如</hi>
<hi>寳珠次現五色毫光慶雲捧日</hi>
十三日<lb/>
獻瑞應圖<hi>増唐㑹要開元十三年九月十三日潞州獻瑞應圖上謂宰臣曰朕在潞州但靖以恭軄</hi>
<hi>不記此事今既固請編錄可召藩僚問其實事然後修圖</hi>
講乾卦<hi>増玉海皇祐四年九月己未十三日御閣召賈昌朝講乾卦用九曰外以剛健決事内以謙恭</hi>
<hi>應物詔褒答以卦義付史館上曰昌朝位將相而執經朝廷美事也</hi>
上寛恤詔令<hi>増玉海紹興二十五年九月十三日丁巳宰臣上寛恤詔令一百六十八卷目錄三</hi>
<pb n="KR2j0002_WYG_016-24b"/>
<hi>十一卷修書㫖揮一卷共二百卷五十門詔名曰紹興編𩔖寛恤詔令頒行之</hi>
十四日<lb/>
賞緋紫魚袋<hi>増蘇氏記自永徽已来正員官始佩魚至開元八年九月十四日中書令張嘉貞奏</hi>
<hi>致仕及内外官五品已上檢校試判及内供奉官準正員例佩魚自後恩制賞緋紫例兼魚袋謂之章服</hi>
觀騎射<hi>増玉海乾德四年九月十四日觀衛兵騎射張樂賜從官飲</hi>
香檀魚契<hi>増玉海皇祐二年九月十四日庚子皇城司上新作文德殿香檀魚契契有左右左畱中</hi>
<hi>右付本司各長尺有一寸博二寸八分厚六分刻魚形鑿枘相合鏤金為文車駕至門勘契官執右契奏閤門</hi>
<hi>使降左契勘契官勘畢奏云外契合</hi>
<pb n="KR2j0002_WYG_016-25a"/>
十五日<lb/>
神蓍立<hi>増唐㑹要景龍二年九月十五日臨淄王將朝京師使術士韓從禮筮之卦未成而一蓍翹立</hi>
<hi>從禮曰此天人之瑞潘炎神蓍立賦惟聖人之觀象乃神動而鬼入列八卦以效變翹孤莖而孑立蓍之立兮</hi>
<hi>𤼵其祥吾君得之尊以光明乎太極演彼歸蔵因卜祝之符瑞應天人之㑹昌</hi>
邇英講論語<hi>増蘇軾詩集九月十五日邇英講論語終篇賜執政講讀史官燕於東宫又遣中使</hi>
<hi>就賜御書詩各一首臣軾得紫薇花絶句翌日各以表謝又進詩篇</hi>
水晶宫<hi>増豹隠紀談吴興之水晶宫不載圖經刺史楊漢公九月十五日夜絶句云江南地煖少南風</hi>
<hi>九月炎涼正得中溪上玉樓樓上月清光合作水晶宫後来林子中聞滕元發得湖州以詩賀何洵直邦彦曰</hi>
<pb n="KR2j0002_WYG_016-25b"/>
<hi>清風樓下兩溪春三十餘年一夢新欲識玉皇香案吏水晶宫主謫仙人因為故事</hi>
朱文公生<hi>増延平府志文山在青印溪濵隔溪為公山邑人義齋鄭氏居此宋韋齋先生朱松為尤</hi>
<hi>溪尉任滿假館於鄭氏建炎庚戌九月十五日考亭夫子生焉先是二山草木繁密及考亭既生野燒同時盡</hi>
<hi>焚山形畢露儼若文公二字</hi>
大禮喜晴<hi>増西湖志餘淳熙三年九月十五日明堂大禮十三日雨未時奏請宿齋十四日駕詣景</hi>
<hi>靈宫回太廟宿齋雨不止十五日晴色甚佳車駕自太廟乗輅還内日映御袍天顔甚喜張掄進臨江仙云聞</hi>
<hi>道彤庭森寳仗霜風逐雨驅雲六龍扶輦下青冥香随鸞扇逺日映赭袍明簾捲天街人頂戴滿城喜氣氤氲</hi>
<hi>等閑散作八荒春祗知天意好昨夜月華新</hi>
<pb n="KR2j0002_WYG_016-26a"/>
僧廣宣九月十五日夜宿鄭尚書東亭詩<hi>増霜天晴夜宿東齋松竹</hi>
<hi>交隂惬素懐<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>出風塵心得地可憐三五月當階</hi>
梅堯臣九月十五日夜北樓望太湖詩<hi>増東吴臨海若看月上青冥河</hi>
<hi>漢微分練星辰淡布螢細烟沉逺水重露裛空庭孤坐饒清興唯將影對形</hi>
十六日<lb/>
置醫學<hi>増玉海貞觀三年九月癸丑十六日諸州置醫學御製廣濟廣利等方書</hi>
龍見中天<hi>増懸笥瑣探天順七年九月十六日有一物見於中天淡白垂長數丈尾微曲少頃不見</hi>
<hi>忽又垂出閃閃若動細如數百丈線人言是龍也</hi>
<pb n="KR2j0002_WYG_016-26b"/>
十七日<lb/>
藝文𩔖聚成<hi>増唐㑹要髙祖武德七年九月十七日給事中歐陽詢奉敕撰藝文𩔖聚成上之</hi>
試賢良方正<hi>増玉海景德三年九月十七日丙辰御崇政殿試賢良方正錢易石待問</hi>
補九域志<hi>増玉海紹聖四年九月十七日兵部侍郎黄裳言今九域志所載甚略願詔職方取四方</hi>
<hi>郡縣山川民俗物産古跡之𩔖輯為一書補綴遺缺詔秘省錄山海經等送職方檢閲</hi>
書資治通鑑<hi>増玉海建炎二年九月十七戊戌日上書資治通鑑第四冊賜黄潜善</hi>
十八日<lb/>
賜稽古閣名<hi>増玉海大觀二年九月十八日州縣蔵書閣賜名稽古</hi>
<pb n="KR2j0002_WYG_016-27a"/>
幸玉津園<hi>増玉海淳熙元年九月十八日幸玉津園宴射賦七言詩賜曽懐以下與宴者皆和</hi>
明太祖誕生<hi>原盱眙志天歴元年九月十八日未時太祖髙皇帝誕生龍興慈記誕時攜浴於河</hi>
<hi>忽水中浮起紅羅一方取為襁今名紅羅幛云</hi>
嘲菊花<hi>増韓琦閲古堂前植菊二本九月十八日花猶未開因以小詩嘲之只趂重陽選菊栽當欄殊</hi>
<hi>不及時開風霜日𦂳猶何待甚得迎春見識来</hi>
唐德宗九月十八日賜百僚追賞因書所懐詩<hi>増雨霽霜氣肅</hi>
<hi>天髙雲日明繁林已墜葉寒菊仍舒榮懿此秋節時更延追賞情池臺列廣宴絲竹傳新聲至樂非外奬浃歡</hi>
<hi>同中誠庶敦朝野意永使風化清</hi>
<pb n="KR2j0002_WYG_016-27b"/>
十九日<lb/>
展重陽<hi>原事文𩔖聚九月十九日曰展重陽</hi>
廷試賜御書<hi>増玉海紹興五年九月十九日賜新及第汪應辰以下御書石刻中庸篇廷試畢賜</hi>
<hi>御書自此始</hi>
菊花賦<hi>増退齊雅聞錄劉拱衛逺宣和初守祁州嘗接伴北使李處能處能謂逺曰本朝道宗皇帝好</hi>
<hi>文先人昔荷異眷嘗于九日進菊花賦次日賜批答一絶句云昨日吟卿菊花賦碎剪金英作嘉句至今襟袖</hi>
<hi>有餘香冷落秋風吹不去</hi>
范成大九月十九日飲清心堂觀晚菊詩<hi>増歸来翠帷卷聊共黄花</hi>
<pb n="KR2j0002_WYG_016-28a"/>
<hi>笑雖無落帽風亦復接䍦倒</hi>
二十日<lb/>
幸講武臺<hi>増玉海太平興國二年九月辛亥二十日幸講武臺大閲</hi>
賜御書尚書<hi>増玉海紹興五年九月二十庚寅日賜趙鼎御書尚書一部翼日鼎奏謝上曰尚書</hi>
<hi>所載君臣相戒敕之言所以賜卿欲共由此道以成治功</hi>
蘇軾九月二十日微雪懐子由弟詩<hi>増岐陽九月天微雪已作蕭條嵗暮</hi>
<hi>心短日送寒砧杵急冷官無事屋廬深愁腸别後能消酒白髪秋来已上簪近買貂裘堪出塞忽思乗𫝊問西</hi>
<hi>琛</hi>
<pb n="KR2j0002_WYG_016-28b"/>
二十一日<lb/>
上歴法九議<hi>増玉海乾道六年九月二十一日成都歴學進士賈浚上歴法九議一冊</hi>
逢栲栳<hi>増前定錄延陵包隰泝舟於隋河時已廹選限率僮僕為之挽過符離縣西古樹下有穴若廢</hi>
<hi>井然一僕忽誤墜落久而方出提一片石有小篆曰旁有水上有道八百年中逢栲栳衆咸異之而莫知所謂</hi>
<hi>尋問墜坑者名栲栳也時元和三年九月二十一日矣</hi>
二十二日<lb/>
置官均貨<hi>增唐㑹要武德元年九月二十二日髙祖詔置常平監官以均天下之貨</hi>
書坐右屏<hi>増玉海建炎二年九月二十二日内出親書坐右素屏旅獒一篇大有大畜二卦與孟子</hi>
<pb n="KR2j0002_WYG_016-29a"/>
<hi>之言七凡十扇遣中使宣示宰執</hi>
孔武仲九月二十二日西館雨中詩<hi>増西館蕭然擁罽裘渾無桃李似潘</hi>
<hi>侯路多綠竹遮闌雨池有殘荷掩映秋蠻獠謳歌逢樂嵗江湖風景憶扁舟衣冠到底為身累祇慕逍遥寄一</hi>
<hi>丘</hi>
二十三日<lb/>
進大射圖<hi>増玉海淳化五年九月壬子二十三日中書門下獻大射圖大約如朝謁元㑹之禮酒三</hi>
<hi>行有司奏賜王公下射侍中稱制可皇帝改服武弁射於殿上布七埒於殿下自公卿大夫各有著位開樂虡</hi>
<hi>於東廂中設熊虎等侯陳賞物於東階以賞能者設醴爵於西階以罰否者竝畫其冠冕儀式表著埻埒之位</hi>
<pb n="KR2j0002_WYG_016-29b"/>
<hi>以進上覽嘉之</hi>
唐庚九月二十三日天氣始寒詩<hi>増朝来怪底冷前此已重陽漸逼袴襦節</hi>
<hi>稍聞灰火香烟嵐向冬浄橘柚得霜黄嶺表雖多暑天時亦有常</hi>
二十四日<lb/>
置安西都䕶<hi>増唐㑹要貞觀十四年九月二十四日平髙昌於西州置安西都䕶府治交河城</hi>
天清節<hi>原玉海周世宗九月二十四日生名天清節百寮上表曰夀丘降跡爰符出震之期里社應祥</hi>
<hi>式契承乾之運候屬澄河時當降聖鰈水鶼林望堯雲而獻祝桓圭榖璧趨禹㑹以駿奔請以二十四為天清</hi>
<hi>節所冀金相玉振負寳歴以彌新地久天長煥文編而不朽從之</hi>
<pb n="KR2j0002_WYG_016-30a"/>
觀酺<hi>増玉海天禧二年九月二十四日壬午上御樓觀酺宴是日慶雲見於樓上日生赤黄珥</hi>
章奏置籍<hi>増玉海乾道二年九月秘書少監汪大猷言陛下樂聞忠言内之臺諫外之監司郡守又</hi>
<hi>有輔臣之轉對公車之召見隆寛廣問殆無虚日欲望凡臺諫侍從章奏各置一簿随所上錄之一畱禁中時</hi>
<hi>備觀覽或可采付外施行一授大臣使詳閲庶㡬言皆底績二十四日甲子詔臺諫章奏置籍以便觀覽</hi>
聖德記<hi>増玉海嘉定五年九月二十四日吏侍彭龜年之子欽纂龜年勸講所得聖語及事實本末名</hi>
<hi>聖德記上之詔付史館</hi>
二十五日<lb/>
加減糴糶<hi>増唐㑹要開元二年九月二十五日以榖賤傷農令諸州加時價糴米貴減價以糶</hi>
<pb n="KR2j0002_WYG_016-30b"/>
大饗明堂<hi>増玉海皇祐二年九月二十五日己酉以大饗明堂具大駕鹵簿赴景靈宫行薦饗禮畢</hi>
<hi>齊於太廟翼日庚戌詣七室行朝饗之禮降神樂作帝密諭樂卿令備其音節禮儀使請憩小次帝拱立益壯</hi>
陸游九月二十五日早起待旦詩<hi>増堪笑枯腸漸畏茶夜闌坐起聴城笳爐</hi>
<hi>温自撥深培火燈暗猶垂半結花斷夢不妨尋枕上孤愁還似客天涯埽塵拾得殘詩藁滿紙風鴉字半斜</hi>
二十六日<lb/>
改佩金龜<hi>増唐㑹要天授元年九月二十六日改内外官佩魚為龜</hi>
召觀圖屏<hi>増玉海祥符二年九月丁丑二十六日召宗室觀書龍圖閣因覽尚書圖皇祐之無逸圖</hi>
<hi>治平之洪範屛</hi>
<pb n="KR2j0002_WYG_016-31a"/>
二十七日<lb/>
校試材武<hi>増玉海康定元年范仲淹請選諸軍班材武九月二十七日命學士王度等校試差為五</hi>
<hi>等中選者百八十一人</hi>
建射圃<hi>増玉海淳熙元年九月二十七日詔臨安府擇寛閑地建射圃備百僚習射</hi>
二十八日<lb/>
校獵近郊<hi>増玉海太平興國二年九月二十八日丙辰校獵於近郊帝御弧矢射走兔四</hi>
梅堯臣九月二十八日題牡丹詩<hi>増香苞已向青春發又見秋深特地開應</hi>
<hi>笑菊殘無意思不能邀賦洛陽才</hi>
<pb n="KR2j0002_WYG_016-31b"/>
范成大九月二十八日湖上檢校籬落詩<hi>増村北村南打稻聲荒園</hi>
<hi>屐齒亦嬉晴菊邉更覺朝陽好松下偏聞晚吹清一嵗無非吾樂事千金不博此閑行周遭踏遍芙蓉岸足痺</hi>
<hi>腰頑栩栩輕</hi>
二十九日<lb/>
幸慶善宫<hi>増唐㑹要貞觀六年九月二十九日幸慶善宫宴從臣於渭濵其宫即太宗降誕之所上</hi>
<hi>賦詩十韻賞賜閭里有同漢之豐沛焉於是起居郎吕才播於樂府名曰功成慶善樂</hi>
蘇軾草九月二十九日賜文彦博生日詔<hi>増陽月載臨剛辰協吉篤</hi>
<hi>生元老弼亮四朝允為廊廟之華豈獨閨門之慶往膺寵數永錫夀祺</hi>
<pb n="KR2j0002_WYG_016-32a"/>
三十日<lb/>
天開眼<hi>増樂郊私語己亥秋九月晦余曉詣嘉禾時曉星猶在樹杪忽西南天裂數十百丈光燄如猛</hi>
<hi>火照徹原野一時村犬皆吠宿鳥驚飛諦觀裂處蝡蝡而動若金融於冶鑄者少時方合操舟者謂余曰此天</hi>
<hi>開眼也</hi>
元稹賦得九月盡詩<hi>増霜降三旬後蓂餘一葉秋元隂迎落日涼魄盡殘鉤半夜灰移琯</hi>
<hi>明朝帝御裘潘安過今夕休詠賦中愁</hi>
杜牧夜雨詩<hi>増九月三十日雨聲如别秋無端滿堦葉共白㡬人頭㸃滴侵寒夢蕭騷著淡愁漁</hi>
<hi>歌聼不唱蓑溼棹廻舟</hi>
<pb n="KR2j0002_WYG_016-32b"/>
徐鉉九月三十夜雨詩<hi>増獨聴空堦雨方知秋事悲寂寥旬假日蕭颯夜長時别念紛</hi>
<hi>紛起寒更故故遲情人如不醉定是兩相思</hi>
　　政典<lb/>
居總章右个<hi>原禮天子居總章右个注總章右个西堂北偏</hi>
申嚴號令<hi>原禮是月也申嚴號令命百官貴賤無不務内以㑹天地之蔵無有宣出注内謂收斂入</hi>
<hi>之也㑹猶聚也疏於此月之時敕命百官貴之與賤無不務内内謂收斂其物言貴之與賤無有一人不勤務</hi>
<hi>收斂内物以㑹天地之蔵者㑹猶趣也言心皆趣嚮天地所蔵之事謂心順天地以深閉蔵也無有宣出者以</hi>
<hi>物皆收斂時又閉蔵無得有宣露出散其物以<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>時氣</hi>
<pb n="KR2j0002_WYG_016-33a"/>
蔵帝籍之收<hi>原禮乃命冡宰農事備收舉五榖之要蔵帝籍之收於神倉祇敬必飭疏帝籍者供</hi>
<hi>上帝之籍田也神倉者貯祀鬼神之倉也言天子於此月命冢宰蔵此帝籍所收禾榖於此神倉之中當須敬</hi>
<hi>而復敬必使飭正</hi>
命民入室<hi>原禮乃命有司曰寒氣總至民力不堪其皆入室集説總至凝聚而至也</hi>
入學習吹<hi>原禮上丁命樂正入學習吹注為將饗帝也春夏重舞秋冬重吹也疏習舞吹必用丁者</hi>
<hi>取其丁壯成就之義欲使學者藝業成故也増月令章句季秋之月上丁入學習吹所以通氣也管簫笙竿塤</hi>
<hi>箎皆以吹鳴者也</hi>
大饗帝<hi>原禮是月也大饗帝注言大饗者遍祭五帝也増集説仲夏大雩祈也此月大饗報也三禮義</hi>
<pb n="KR2j0002_WYG_016-33b"/>
<hi>宗九月大享帝於明堂之中孝經云宗祀文王於明堂是也舊唐書禮儀志季秋祀五方天上帝於明堂元帝</hi>
<hi>配牲用蒼犢二五人帝五官竝從祀用方色犢十</hi>
犧牲告備<hi>原禮嘗犧牲告備於天子註嘗者謂嘗羣神也天子親嘗帝使有司祭於羣神禮畢而告</hi>
<hi>焉</hi>
合制受朔<hi>原禮合諸侯制百縣為来嵗受朔日註秦以建亥之月為嵗首於是嵗終使諸侯及郷遂</hi>
<hi>之國受此法焉合諸侯制者定其國家宫室車旗衣服禮儀也諸侯言合制百縣言受朔日互文也</hi>
教田獵<hi>原禮是月也天子乃教於田獵以習五戎班馬政註教於田獵因田獵之禮教民以戰法也五</hi>
<hi>戎謂五兵弓矢殳矛戈㦸也馬政謂齊其色度其力使同乗也校人職曰凡軍事物馬而頒之増月令章句季</hi>
<pb n="KR2j0002_WYG_016-34a"/>
<hi>秋之月天子乃教於田獵習五戎班馬政其出以順時取禽其禮將軍執晉鼓師率執提旅率執鼙以教坐作</hi>
<hi>進退疾徐之節</hi>
主祠祭禽<hi>原禮命僕及七騶咸駕載旌旐授車以級整設於屏外司徒搢扑北面誓之天子乃厲飾</hi>
<hi>執弓挟矢以獵命主祠祭禽於四方註僕戎僕及御夫也七騶謂趣馬主為諸官駕説者也級等次也整正列</hi>
<hi>也設陳也屏所田之地門外之蔽以所獲禽祀四方之神</hi>
趣獄刑<hi>原禮乃趣獄刑毋畱有罪註殺氣已至有罪者即決也</hi>
收祿秩供養<hi>原禮收祿秩之不當供養之不宜者註天氣殺而萬物咸蔵可以去之也祿秩之不</hi>
<hi>當恩所増加也供養之不宜欲所貪耆熊蹯之屬非常食</hi>
<pb n="KR2j0002_WYG_016-34b"/>
以犬嘗稻<hi>原禮是月也天子乃以犬嘗稻先薦寢廟註稻始孰也</hi>
獻功裘<hi>原周禮天官司裘季秋獻功裘以待頒賜註功裘人工微麤謂狐青麛裘之屬卿大夫所服</hi>
除道<hi>原國語先王之教曰雨畢而除道又夏令曰九月除道増王居明堂禮季秋除道致梁以利農淮南</hi>
<hi>子季秋之月通路除道從境始至國而後已唐書百官志凡津梁道路治以九月</hi>
冬裘具<hi>原國語隕霜而冬裘具注孟冬則天子始裘故九月可以具之夏小正王始裘𫝊王始裘者何</hi>
<hi>也衣裘之時也</hi>
宣布令德<hi>増國語六曰無射所以宣布哲人之令德示民軌儀也注九月曰無射乾上九也九月陽</hi>
<hi>氣收蔵萬物無射見者故可以徧布前哲之令德示民道法也</hi>
<pb n="KR2j0002_WYG_016-35a"/>
出火<hi>原夏小正主夫出火𫝊主夫也者主以時縦火也廣義注夫當作火古者季春出火所以焚莱於是</hi>
<hi>民用之火於田野者不禁季秋雖納火然而火之用有不可廢如昆蟲既蟄而以火田之𩔖於是主火度其用</hi>
<hi>而出之民不得擅其用而不禁也</hi>
徒杠成<hi>増孟子嵗十一月徒杠成趙註周十一月夏九月可以成歩度之功</hi>
郡守符<hi>増漢書文帝紀二年九月初與郡守為銅虎符竹使符注應劭曰銅虎符第一至第五國家當</hi>
<hi>發兵遣使者至郡合符符合乃聴受之竹使符皆以竹箭五枚長五寸鐫刻篆書第一至第五師古曰與郡守</hi>
<hi>為符者謂各分其半右畱京師左以與之</hi>
勸農賜租<hi>増漢書文帝紀二年九月詔曰農天下之大本也民所恃以生也而民或不務本而事末</hi>
<pb n="KR2j0002_WYG_016-35b"/>
<hi>故生不遂朕憂其然故今兹親率羣臣農以勸之其賜天下民今年田租之半</hi>
親䇿賢良<hi>増漢書文帝紀十五年九月詔諸侯王公卿郡守舉賢良能直言極諌者上親䇿之傅納</hi>
<hi>以言註傅讀曰敷敷陳其言而納用之</hi>
振飢<hi>増漢書武帝紀元鼎二年九月詔曰仁不異逺義不辭難今京師雖未為豐年山林池澤之饒與民</hi>
<hi>共之今水潦移於江南廹隆冬至朕懼其飢寒不活江南之地火耕水耨方下巴蜀之粟致之江陵遣博士中</hi>
<hi>等分循行諭告所抵無令重困吏民有振救飢民免其戹者具舉以聞</hi>
減鹽賈<hi>増漢書宣帝紀地節四年九月詔曰朕惟百姓失職不贍遣使者循行郡國問民所疾苦吏或</hi>
<hi>營私煩擾不顧厥咎朕甚閔之今年郡國頗被水災已振貸鹽民之食而賈咸貴衆庶重困其減天下鹽賈</hi>
<pb n="KR2j0002_WYG_016-36a"/>
上繋囚<hi>増漢書宣帝紀地節四年九月詔曰令甲死者不可生刑者不可息今繋者或以掠辜若飢寒</hi>
<hi>瘐死獄中何用心<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>人道也朕甚痛之其令郡國嵗上繋囚以掠笞若瘐死者所坐名縣爵里丞相御史課殿</hi>
<hi>最以聞</hi>
舉博士<hi>増漢書成帝紀陽朔二年九月詔曰儒林之官四海淵原宜皆明於古今温故知新通逹國體</hi>
<hi>故謂之博士否則學者無述焉為下所輕非所以尊道徳也丞相御史其與中二千石二千石雜舉可充博士</hi>
<hi>位者使卓然可觀</hi>
齊居決事<hi>増漢書刑法志宣帝選于定國為廷尉求明察寛恕黄霸等以為廷平季秋後請讞時上</hi>
<hi>常幸宣室齊居而決事獄刑號為平矣</hi>
<pb n="KR2j0002_WYG_016-36b"/>
官候<hi>原淮南子九月官候注候望也是月繕修守備故曰官候也</hi>
置酒賜租<hi>増後漢書光武帝紀建武十九年九月幸南陽進幸汝南南頓縣舎置酒㑹賜吏人復南</hi>
<hi>頓田租歲</hi>
行稼觀穫<hi>増後漢書章帝紀建初七年九月甲戌幸偃師東渉卷津至河内下詔曰車駕行秋稼觀</hi>
<hi>收穫因渉郡界皆精騎輕行無它輜重不得輒修橋道逺離城郭遣吏逢迎刺探起居出入前後以為煩擾動</hi>
<hi>務省約但患不能脱粟瓢飲耳所過欲令貧弱有利無違詔書隋書髙祖紀開皇三年九月壬子幸城東觀稼</hi>
<hi>榖</hi>
勞饗賜錢<hi>増後漢書章帝紀建初七年九月己酉進幸鄴勞饗魏郡守令已下至於三老門闌走卒</hi>
<pb n="KR2j0002_WYG_016-37a"/>
<hi>賜錢各有差勞賜常山趙國吏人復元氏租賦三嵗</hi>
祠心星<hi>増後漢書禮儀志季秋之月祠星於城南壇心星廟</hi>
辟雍郷射<hi>増漢官儀辟雍去明堂三百歩車駕幸辟雍從北門入九月於中行郷射禮</hi>
増俸賜帛<hi>増晋書武帝紀泰始三年九月甲申詔曰古者以德詔爵以庸制禄雖下士猶食上農外</hi>
<hi>足以奉公忘私内足以養親施恵今在位者禄不代耕非所以崇化之本也其議増吏俸賜王公以下帛各有</hi>
<hi>差</hi>
䇿試諸生<hi>増宋書文帝紀元嘉二十三年九月已夘車駕幸國子學䇿試諸生答問凡五十九人</hi>
課墾殖<hi>増宋書孝武帝紀大明七年九月乙夘詔曰近炎精元序苗稼多傷今二麥未晩甘澤頻降可</hi>
<pb n="KR2j0002_WYG_016-37b"/>
<hi>下東境郡勤課墾殖尤弊之家量貸麥種</hi>
年髙致仕朝叅<hi>増舊唐書太宗紀貞觀二年九月丙午詔内外文武羣官年髙致仕抗表去職</hi>
<hi>者參朝之日宜在六品見任之上</hi>
兩都舉選<hi>増舊唐書代宗紀廣德二年九月己末左丞楊綰知東京選禮部侍郎賈至知東都舉兩</hi>
<hi>都分舉選自至始也</hi>
圖形凌烟閣<hi>増舊唐書德宗紀貞元五年九月壬戌詔以褚遂良已下至李晟等二十七人圖形</hi>
<hi>於凌烟閣以繼國初功臣之像</hi>
有年賜酺<hi>増唐書太宗紀貞觀二年九月壬子以有年賜酺三日</hi>
<pb n="KR2j0002_WYG_016-38a"/>
禁芻牧<hi>増唐書太宗紀貞觀四年九月壬午禁芻牧於古明君賢臣烈士之墓者</hi>
縱囚来歸<hi>増唐書太宗紀貞觀七年九月縦囚来歸皆赦之</hi>
宴老賜杖<hi>原唐書明皇紀開元二年九月丁酉宴京師侍老於含元殿庭賜九十以上几杖八十以</hi>
<hi>上鳩杖婦人亦如之賜於其家</hi>
授衣假<hi>増唐書選舉志四門學生補太學太學生補國子學每嵗九月有授衣假</hi>
免課役<hi>増唐書食貨志凡新附之户秋以九月課役皆免</hi>
置𢎞文館<hi>増唐㑹要武徳九年九月太宗即位於𢎞文殿聚四部羣書二十餘萬卷於殿側置𢎞文</hi>
<hi>館選天下賢良文學之士虞世南褚亮姚思亷歐陽詢蔡允恭蕭德言等以本官兼學士令更宿直聽朝之隙</hi>
<pb n="KR2j0002_WYG_016-38b"/>
<hi>引入内殿講論文義商𣙜政事或至夜分方罷貞觀初令褚遂良檢校館務號館主因為故事其後有張太素</hi>
<hi>劉禕之范履冰相次為館主</hi>
開通濟渠<hi>増唐㑹要開元二十八年九月魏州刺史盧暉開通濟渠引流至州城夹州置樓百餘間</hi>
<hi>以貯江淮之貨</hi>
檢校權量<hi>増通鑑武徳八年九月癸夘初令太府檢校諸州權量</hi>
經筵宴賜<hi>増宋史禮志元祐二年九月經筵講論語徹章賜宰臣執政經筵官宴於東宫帝親書唐</hi>
<hi>人詩賜之</hi>
増置修撰<hi>増燕翼詒謀錄政和六年九月手詔天下人才富盛趨事赴功者衆不足以待多士可増</hi>
<pb n="KR2j0002_WYG_016-39a"/>
<hi>置直徽猷閣直顯謨閣直寳文閣直天章閣秘閣修撰集英殿修撰凡九等</hi>
文苑英華<hi>増麟臺故事淳化七年九月詔翰林學士承㫖李昉等閲前代文集撮其精要以𩔖分之</hi>
<hi>為文苑英華續命翰林學士蘇易簡等共成之雍熙三年上之凡一千卷</hi>
朝陵拜墓<hi>増乾淳嵗時記是月遣使朝陵如寒食儀都人亦出郊拜墓用緜毬楮衣之𩔖</hi>
賜錦袍<hi>増玉海景德元年九月河北轉運使劉綜言每嵗朝廷遣使賜邉城冬服諸軍將校皆給錦袍</hi>
<hi>惟轉運使副止攽皁花丁亥并賜河東陕西三路使副方勝練鵲錦袍</hi>
訓閲弓手<hi>増玉海慶歴二年簡河東弓手武勇者為義勇陕西弓手為保捷毎嵗九月農隙訓閲</hi>
編太平故事<hi>增玉海慶歴三年九月樞密副使富弼請考祖宗故事可行者為書置在二府俾為</hi>
<pb n="KR2j0002_WYG_016-39b"/>
<hi>模範得以遵守上嘉其奏丙戌命史館檢討王洙集賢校理余靖歐陽修秘閣校理孫甫等同編命弼領之名</hi>
<hi>曰太平故事四年九月上之凡九十六門二十卷弼為序</hi>
賜軍士羊裘<hi>増玉海康定元年九月辛酉賜陕西軍士羊裘言者以塞土苦寒請以羊裘賜戰士</hi>
<hi>一裘用五羊皮聴軍士自製</hi>
燕澄碧殿<hi>増玉海淳熙四年九月丙辰詔侍讀史浩錫燕澄碧殿浩進古詩三十韻御製俯同其韻</hi>
<hi>云皓首持六經日侍明光裏翼乎鴻遇風縱矣魚在水眷言澄碧行勝賞得紆趾亦屢引公卿對此談政理虚</hi>
<hi>心欲受人忠言資逆耳朕瘠天下肥至樂無易此期爾罄嘉謀使我勳業起</hi>
備歉嵗<hi>増金史太宗紀天㑹五年九月丁未詔曰内地諸路每耕牛一具賦粟五斗以備歉嵗</hi>
<pb n="KR2j0002_WYG_016-40a"/>
賜絹絮<hi>増金史熙宗紀皇統元年九月戊申詔賜鰥寡孤獨不能自存者人絹二疋絮三斤</hi>
　　民用<lb/>
授衣<hi>原詩九月授衣𫝊九月霜始降婦功成可以授冬衣矣增張協七命白商素節月既授衣天凝地閉</hi>
<hi>風厲霜飛</hi>
叔苴<hi>原詩九月叔苴疏叔拾也苴麻之有實者也以麻九月初熟拾取以供羮菜其在田收穫者猶納倉</hi>
<hi>以供常食也</hi>
采荼薪樗<hi>原詩采荼薪樗𫝊樗惡木也疏樗唯堪為薪故云惡木荼以為菜樗以為薪各從所宜而</hi>
<hi>立文耳</hi>
<pb n="KR2j0002_WYG_016-40b"/>
築場圃<hi>原詩九月築場圃箋場圃同地自物生之時耕治之以種菜茹至物盡成熟築堅以為場</hi>
伐薪為炭<hi>原禮是月也草木黄落乃伐薪為炭注伐木必因殺氣淮南子昴星中則收斂畜積伐薪</hi>
<hi>木</hi>
樹麥<hi>原夏小正樹麥𫝊鞠榮而樹麥時之急也増管子桓公曰寡人欲毋殺一士毋頓一㦸而辟方都二</hi>
<hi>為之有道乎管子對曰涇水十二空汶淵洙浩滿三之於乃請以令使九月種麥日至日穫則時雨未下而利</hi>
<hi>農事矣桓公曰諾令以九月種麥日至而穫量其艾一收之積中方都二故此所謂善因天時辯於地利而辟</hi>
<hi>方都之道也</hi>
備蔵<hi>原國語草木節解而備蔵注備收蔵也月令季秋農事畢收</hi>
<pb n="KR2j0002_WYG_016-41a"/>
作葵葅<hi>増四民月令九月作葵葅乾葵</hi>
蔵茈薑<hi>増四民月令九月蔵茈薑注字林曰薑御溼之菜茈音紫齊民要術薑九月掘出置屋中中國</hi>
<hi>土不宜薑僅可存活勢不滋息種者聊擬藥物小小耳</hi>
九月事宜<hi>増四民月令九月治場圃塗囷倉修竇窖繕五兵習戰射以備寒凍窮厄之㓂存問九族</hi>
<hi>孤寡老病不能自存者分厚徹重以救其寒</hi>
收青桐子<hi>増雜五行書青桐九月收子</hi>
雲母芝<hi>増抱朴子雲母芝生於名山之隂青盖赤莖味甘季秋以竹刀採之隂乾治食使人身光夀千</hi>
<hi>嵗</hi>
<pb n="KR2j0002_WYG_016-41b"/>
白醪酒<hi>増食經作白醪酒法生秫米一石方麴二斤細剉以泉水漬麴密盖再宿麴浮起炊米三斗酘</hi>
<hi>之使和調盖滿五日乃好酒甘如乳九月半後可作也</hi>
蔵蘘荷<hi>増齊民要術蘘荷九月中取旁生根為葅亦可醬中蔵之</hi>
大豆葉<hi>増齊民要術大豆九月中候近地葉有黄落者速刈之注葉少不黄必浥鬱刈不速逄風則葉</hi>
<hi>落盡遇雨澤爛不成</hi>
種蒜<hi>増齊民要術蒜宜良輭地三徧熟耕九月初種種法黄<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>時以耬耩逐壠手下之五寸一株</hi>
取茄子<hi>増齊民要術茄子九月熟時摘取擘破水淘子取沉者速曝乾裹置至二月畦種</hi>
蔵蟹<hi>増齊民要術蔵蟹法九月内取母蟹得則水中勿令傷損及死者一宿腹中浮先煮薄糖著活蟹於</hi>
<pb n="KR2j0002_WYG_016-42a"/>
<hi>冷糖甕中一宿著蓼湯和白鹽特湏極鹹待令甕盛半汁取糖中蟹内著鹽蓼汁中便死泥封二十日出之舉</hi>
<hi>蟹臍著薑末還復臍如初内著坩甕中百箇各一器以前鹽蓼汁澆之令沒密封勿令漏氣便成矣特忌風裏</hi>
<hi>則壞而不美也</hi>
冬米明酒<hi>增齊民要術冬米明酒法九月漬清稻米一斗擣令細末沸湯一石澆之麴一斤末攪和</hi>
<hi>三日極酢合二斗釀米炊之氣刺人鼻便為大發攪成用方麴十五斤酘之米三斗水四斗合和釀之也</hi>
酃酒<hi>增齊民要術作酃酒法以九月中取秫米一石六斗炊作飯以水一石宿漬麴七斤炊飯令冷酘麴</hi>
<hi>汁中覆甕多用荷箬令酒香燥復易之</hi>
禳火災<hi>原千金方九月内於戌地開坎深二三尺埋炭五斤土覆之戌為火墓地以禳火災</hi>
<pb n="KR2j0002_WYG_016-42b"/>
禰祭<hi>原朱子家禮集説禰祭考曰禰禰近也季秋擇日而祭程子曰季秋成物之始亦象其𩔖而祭之</hi>
天南星<hi>増本草綱目天南星即虎掌九月采根去皮臍入器中湯浸五七日日換三四遍洗去涎暴乾</hi>
<hi>用或再火炮製用</hi>
烈節酒<hi>増本草綱目烈節生榮州多在林箐中莖葉俱似丁公藤而纖細無花實九月采莖暴乾楊倓</hi>
<hi>家蔵經驗方有烈節酒治歴節風痛</hi>
菰米<hi>増本草綱目菰米一名彫胡九月抽莖開花如葦䒒結實長寸許霜後采之大如茅針皮黑褐色其</hi>
<hi>米甚白而滑膩作飯香脆杜甫詩波漂菰米沉雲黒即此</hi>
赤瓜<hi>増本草綱目赤瓜棠梂子山樝一物也九月霜後取帶熟者去核曝乾或蒸熟去皮核搗作餅子日</hi>
<pb n="KR2j0002_WYG_016-43a"/>
<hi>乾用</hi>
枸骨樹子<hi>増本草綱目枸骨樹如杜仲詩云南山有枸是也結實如女貞及菝葜子九月熟時緋紅</hi>
<hi>色人采其木皮煎膏以粘鳥雀謂之粘黐</hi>
採棗<hi>原本草凡棗九月採日曬乾補中益氣久服神仙</hi>
刈苕箒<hi>増經世民事錄苕箒即獨掃屋側路旁皆可種以草繩束腰九月刈取以石壓匾收之</hi>
乾地黄<hi>増忘懐錄造乾地黄法九月末掘取肥大者去鬚熟烝微曝乾又烝微曝食之如蜜可停久逺</hi>
蛇黄<hi>増名勝志平南縣蛇黄岡在縣北四里岡勢盤紆出蛇黄每嵗九月邑人掘深七八尺始得大如雞</hi>
<hi>子小者如彈丸其色紫磨之可傅腫毒尤治小兒驚癎</hi>
<pb n="KR2j0002_WYG_016-43b"/>
忙月<hi>増嘉興縣志九月藝麥豆栽桑築場子婦竭作亦謂之忙月</hi>
三勒漿<hi>原遵生八牋九月宜合三勒漿用訶梨勒批梨勒菴摩勒三味和核搗如麻豆大用三兩次用</hi>
<hi>蜜一斗以新汲水二斗調勻傾甕中即下三勒熟攪密封三四日後開又攪之以乾淨布拭去汗蜜封共三十</hi>
<hi>日方成味甚美飲之消食下炁</hi>
天道南行<hi>原遵生八牋是月也天道南行作事出行俱宜向南</hi>
益肝氣<hi>増雲笈七籤季秋肝蔵氣微肺金用事宜減辛増酸以益肝氣助筋補血以及其時</hi>
趙孟頫九月耕詩<hi>増大家饒米麫何啻百室盈縱復人力多舂磨常不停激水轉大輪磑碾</hi>
<hi>亦易成古人有機智用之可厚生朝出連百車莫入還滿庭勾稽數多寡必假布算精小人好争利晝夜心營</hi>
<pb n="KR2j0002_WYG_016-44a"/>
<hi>營君子貴知足知足萬慮輕</hi>
趙孟頫九月織詩<hi>増季秋霜露降凛凛寒氣生是月當授衣有布織未成天寒催刀尺機杼</hi>
<hi>可無營教女學紡纑舉足疾且輕舎南與舎北嘒嘒聞車聲通都富豪家華屋貯娉婷被服雜羅綺五色相間</hi>
<hi>明聽説貧家女惻然當動情</hi>
　　物候<lb/>
桑落<hi>増詩桑之落矣其黄而隕箋謂其時季秋也</hi>
蟋蟀在堂<hi>原詩蟋蟀在堂𫝊蟋蟀蛬也九月在堂又九月在户疏九月則在室户之内</hi>
草蟲鳴<hi>増詩喓喓草蟲箋草蟲鳴晚秋之時也</hi>
<pb n="KR2j0002_WYG_016-44b"/>
鴻鴈来賓<hi>原禮鴻鴈来賓疏上仲秋直云鴻鴈来今季秋云来賔以仲秋初来則過去故不云賔今</hi>
<hi>季秋鴻鴈来賔者客止未去也猶如賔客故云集説鴈以仲秋先至者為主季秋後至者為賔如先登者為主</hi>
<hi>人從之以登者為客也夏小正遰鴻鴈傳遰往也増淮南子候鴈来賔註賔雀者老雀也棲宿人家堂宇之間</hi>
<hi>如賔客也詩紀歴樞天霜樹落葉而鴻鴈南飛</hi>
爵為蛤<hi>原禮爵入大水為蛤註大水海也夏小正爵入於海為蛤𫝊爵入於海為蛤盖有矣非常入也</hi>
鞠有黄華<hi>原禮鞠有黄華註鞠本又作菊集説鞠色不一而専言黄者秋令在金金自有五色而黄</hi>
<hi>為貴故鞠色以黄為正也夏小正榮鞠𫝊鞠草也増陶潛詩秋菊有佳色裛露掇其英楊炯庭菊賦鬱兮蔓衍</hi>
<hi>郁兮芬芳珉枝金萼兮翠葉紅芒秋星下照金氣上騰風蕭蕭兮瑟瑟霜剌剌兮稜稜當此時也弱其志强其</hi>
<pb n="KR2j0002_WYG_016-45a"/>
<hi>骨獨嵗寒而晚登</hi>
豺祭獸<hi>原禮豺乃祭獸戮禽疏禽獸皆殺之但殺獸而又陳戮禽則殺之而已不以為祭増獸經豺祭</hi>
<hi>以獸其陳也方秋獵候也</hi>
蟄蟲咸俯<hi>原禮蟄蟲咸俯在内皆墐其户疏俯垂頭也墐塗也前月但蔵而坏户至此月既寒故垂</hi>
<hi>頭向下以随陽氣陽氣稍沉在下也而又塗塞其户穴以避地上隂殺之氣也</hi>
陟元鳥蟄<hi>原夏小正陟元鳥蟄𫝊陟升也元鳥者鷰也先言陟而後言蟄者何也陟而後蟄也</hi>
蟄獸<hi>原夏小正熊羆豹貉鼬鼪則穴廣義注此周官所謂蟄獸也</hi>
樹槐<hi>原淮南子其樹槐註槐懐也可以懐来逺人也</hi>
<pb n="KR2j0002_WYG_016-45b"/>
鬼目樹<hi>増廣州記鬼目樹似棠梨葉如楮皮白樹高大如木瓜而小邪傾不周正味酢九月熟</hi>
仙人桃<hi>増洛陽伽藍記景陽觀山南百果園有仙人桃其色赤表裏照徹得嚴霜乃熟亦出崑崙山一</hi>
<hi>曰王母桃也</hi>
柿葉赤<hi>増韓愈遊青龍寺詩秋灰初吹季月管日出夘南暉景短友生招我佛寺行正值萬株紅葉滿</hi>
<hi>光華閃壁見神鬼赫赫炎官張火<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>然雲燒樹大實騈金烏下啄赬虬卵志林韓退之青龍寺詩終篇言赤色</hi>
<hi>莫曉其故嘗見小説鄭䖍寓青龍寺貧無紙取柿葉書九月柿葉赤而實紅則退之詩乃謂此也</hi>
合掌柏<hi>増酉陽雜俎汝西有練溪多異柏及暮秋葉上斂俗呼合掌柏</hi>
鴛鴦菊<hi>増曲洧舊聞草烏頭近畿如嵩少具茨諸山亦多有之花開九月色青可愛玩人多移植園圃</hi>
<pb n="KR2j0002_WYG_016-46a"/>
<hi>號鴛鴦菊盖取其近似耳</hi>
拒霜花<hi>増錦繡萬花谷拒霜花樹叢生葉大而其花甚紅九月霜降時開故名拒霜</hi>
鴈来紅<hi>増本草綱目鴈来紅莖葉穗子竝與雞冠同其葉九月鮮紅望之如花故名吴人呼為老少年</hi>
辛夷實<hi>増本草綱目辛夷其樹似杜仲子似冬桃而小九月采實暴乾去心及外毛毛射人肺令人欬</hi>
香薷<hi>増本草綱目香薷中州人呼為香菜方莖尖葉九月開紫花成穂有細子細葉者僅髙數寸葉如落</hi>
<hi>帚葉即石香薷也</hi>
兔絲子<hi>増本草綱目兔絲子蔓延草木之上九月采實曝乾色黄而細者為赤綱色淺而大者為菟虆</hi>
女貞<hi>増本草綱目女貞葉似冬青樹其實九月熟黑似牛李子</hi>
<pb n="KR2j0002_WYG_016-46b"/>
水仙<hi>増本草綱目水仙花葉似蒜其花香甚清九月初栽於肥壤則花茂盛瘦地則無花</hi>
南燭<hi>増本草綱目南燭是木而似草故號南燭草木其子如茱萸九月熟酸美可食</hi>
蔓荆<hi>増本草綱目蔓荆生水濵苖莖蔓延長丈餘九月有實黑斑大如梧子而虚</hi>
補骨脂<hi>増本草綱目補骨脂俗訛為破故紙生嶺南諸州及波斯國莖髙三四尺葉小似薄荷花微紫</hi>
<hi>色實如麻子圓扁而黑九月采</hi>
茵蔯<hi>増本草綱目山茵蔯其莖如艾其葉如淡色青蒿而背白葉岐𦂳細而扁整九月開細花黄色結實</hi>
<hi>大如艾子花實並與菴䕡相似</hi>
九仙子<hi>増本草綱目九仙子出均州太和山一根連綴九枚大者如雞子小者如半夏白色葉如烏桕</hi>
<pb n="KR2j0002_WYG_016-47a"/>
<hi>葉而短扁不圎每葉椏生子枝或一或二裊裊下垂九月采根</hi>
蓽茇<hi>増本草綱目蓽茇嶺南有之多生竹林内叢髙三四尺其莖如筯葉青圎如蕺菜濶二三寸如桑面</hi>
<hi>光而厚開花白色結子如小指大青黑色𩔖椹子而長九月收采曝乾南人愛其辛香或取葉生茹之</hi>
麪條魚<hi>増燕山叢錄寳坻銀魚都下所珍北人稱為麪條魚形似東吴鱠殘而倍大出海中蛤山下秋</hi>
<hi>深霜降上温泉産子映日望之波浪皆成銀色人每候其至網之</hi>
錄薺<hi>増卞伯玉薺賦終風掃於暮節霜露交於杪秋有萋萋之綠薺方滋繁於中丘</hi>
蒲萄熟<hi>増白樂天蒲萄詩九月肅霜初熟時寳璫碌碌珠纍纍</hi>
　　占驗<lb/>
<pb n="KR2j0002_WYG_016-47b"/>
愆候<hi>原禮季秋行夏令則其國大水冬蔵殃敗民多鼽嚏注未之氣乗之也又行冬令則國多盜賊邉竟</hi>
<hi>不寧土多分裂注丑之氣乗之也又行春令則暖風来至民氣解惰師興不居注辰之氣乗之也</hi>
粟米占<hi>増師曠占粟米常以九月為本若貴賤不時以最賤之日為本粟以秋得本貴在来夏以冬得</hi>
<hi>本貴在来秋此收榖逺近之期也</hi>
嵗隂在戌<hi>増史記天官書閹茂嵗嵗隂在戍星居已以九月與翼軫辰出曰天睢白色大明其失次</hi>
<hi>有應見東壁歲水注索隠曰爾雅在戌曰閹茂孫炎云萬物皆蔽冒故曰閹茂</hi>
九月晴雨<hi>原田家五行重九日晴則冬至元日上元清明四日皆晴雨則皆雨諺云重陽無雨一冬</hi>
<hi>晴又諺云九日雨米成脯又云重陽濕漉漉穰草錢千束四時占候九月雨大宜收禾又云九月九日是雨歸</hi>
<pb n="KR2j0002_WYG_016-48a"/>
<hi>路日有雨来年熟</hi>
以日占月<hi>原戎事𩔖占自一日至九日以日占月遇此日風則此月榖賤</hi>
雷占<hi>原戎事𩔖占九月雷主榖貴</hi>
霜雨占<hi>原戎事𩔖占霜不下則来年三月多隂寒多雨主米貴増文林廣記九月庚辰辛夘日雨主冬</hi>
<hi>榖貴一倍</hi>
朔值占<hi>原雜占朔日值寒露主冬寒嚴凝值霜降主嵗歉</hi>
朔日風雨占<hi>原雜占朔日風雨主春旱夏雨芝麻貴又朔日東風半日不止主米麥貴</hi>
上夘日風<hi>原雜占九月上夘日北風主来年三七月米大貴東風亦然西北平平</hi>
<pb n="KR2j0002_WYG_016-48b"/>
晴占<hi>原雜占十三日晴則冬晴柴賤増嘉定縣志九月十三日為稻籮生日宜晴又云十三晴不如十四</hi>
<hi>靈十四晴釘靴掛斷鼻頭繩</hi>
虹占<hi>増文林廣記虹以九月出西方大小豆貴又朔日虹見麻貴油貴</hi>
雹占<hi>増文林廣記九月雨雹不利牛馬</hi>
　　雜紀<lb/>
赤爵銜書<hi>増史記周本紀有聖瑞疏季秋之月甲子赤爵銜丹書入於酆止於昌户其書云敬勝怠</hi>
<hi>者吉怠勝敬者滅義勝欲者從欲勝義者凶凡事不强則不枉不敬則不正枉者廢滅敬者萬世以仁得之以</hi>
<hi>仁守之其量百世以不仁得之以仁守之其量十世以不仁得之不仁守之不及其世此盖聖瑞尚書中候周</hi>
<pb n="KR2j0002_WYG_016-49a"/>
<hi>文王為西伯季秋之月甲子赤雀銜丹書入豐鄗止於昌户乃拜稽首受取</hi>
得玉杯<hi>増漢書文帝紀十六年秋九月得玉杯刻曰人主延夀令天下大酺</hi>
獻白雉兔<hi>増後漢書光武紀建武十三年九月日南徼外獻白雉白兔</hi>
感夢白帝<hi>原帝王世紀扶始以季秋下旬夢白帝遺鳥喙子旦而升邱見白虎其上有雲感已而生</hi>
<hi>臯陶於曲阜</hi>
上西門<hi>増李尤上西門銘上西在季位月惟戌菊黄豹察號令嚴悉</hi>
作金虎臺<hi>増魏志建安十八年九月作金虎臺鑿渠引漳水入白溝以通河</hi>
獻汗血馬<hi>増晋書武帝紀泰始六年九月大宛獻汗血馬</hi>
<pb n="KR2j0002_WYG_016-49b"/>
無忌月<hi>原晋書禮志穆帝納后欲用九月九月是忌月范汪問王彪之答云禮無忌月不敢以所不見</hi>
<hi>便謂無之博士曹躭荀訥等並謂無忌月之文不應有妨王洽曰若有忌月當復有忌嵗</hi>
釣白蛟<hi>増拾遺記漢宣帝元鳳二年於淋池之南起桂臺以望逺氣帝常以季秋之月泛蘅蘭雲鷁之</hi>
<hi>舟窮晷係夜釣於臺下以香金為鈎䌮絲為綸丹鯉為餌釣得白蛟長三丈若大蛇無鱗甲命太官為鮓肉紫</hi>
<hi>骨青味甚香美</hi>
飛蛾集燭<hi>増傅亮感物賦序余以暮秋之月述職内禁夜清務隙遊目藝苑於時風霜初戒蟄𩔖尚</hi>
<hi>繁飛蛾翔羽翩翾滿室赴軒幌集明燭者必以燋滅為度雖則微物矜懐者久之</hi>
桑再椹<hi>増異苑漢興平元年九月桑再椹時劉元德軍小沛年荒榖貴士衆皆飢仰以為糧</hi>
<pb n="KR2j0002_WYG_016-50a"/>
温泉出<hi>増魏書靈徴志太宗泰常七年九月温泉出於涿鹿人有風寒之疾入者多愈</hi>
神鼎出<hi>增魏書靈徴志髙宗太和二年九月鼎出於洛州滍水送於京師王者不極滋味則神鼎出也</hi>
孝感獲瓜<hi>増魏書宋瓊𫝊瓊少以孝行稱母曽病季秋之月思瓜不已瓊夢想見之求而遂獲時人</hi>
<hi>稱異</hi>
捍虎圖<hi>増水經注虎圈東魏太平真君五年城之以牢虎也季秋之月親御圈上勅虎士効力於其下</hi>
<hi>事同奔戎生制猛獸即詩所謂袒裼暴虎獻於公所也故魏有捍虎圖</hi>
甘露宴<hi>増南史陳宣帝紀太建七年九月甘露頻降樂游苑丁未輿駕幸苑採甘露宴羣臣詔於苑龍</hi>
<hi>舟山立甘露亭</hi>
<pb n="KR2j0002_WYG_016-50b"/>
鶺鴒頌<hi>増唐明皇帝鶺鴒頌并序朕之兄弟惟有五人每聽政之後延入宫掖申友于之志詠常棣之</hi>
<hi>詩邕邕如怡怡如展天倫之愛也秋九月辛酉有鶺鴒千數棲集於麟德殿之庭樹竟旬焉飛鳴行揺得在原</hi>
<hi>之趣昆季相樂縱目而觀者久之左清道率府長史魏光乗預觀其事以獻其頌美其彬蔚俯同頌云伊我軒</hi>
<hi>宫竒樹青蔥藹周廬兮冐霜停雪以茂以悦恣卷舒兮連枝同榮吐綠含英曜春初兮蓐收御節寒露微結氣</hi>
<hi>清虚兮桂宫蘭殿惟所息宴棲雍渠兮行搖飛鳴急難有情情有餘兮顧唯德涼夙夜兢惶慙化疎兮上之所</hi>
<hi>教下之所效實在予兮天倫之性魯衛分政親賢居兮爰遊爰處爰笑爰語廵庭除兮觀此翔禽以悦我心良</hi>
<hi>史書兮</hi>
河清<hi>増唐㑹要武德七年九月丹州言河水清又寳應元年九月甲午太州至陕州二百餘里河清澄澈</hi>
<pb n="KR2j0002_WYG_016-51a"/>
<hi>見底</hi>
御閣觀酺<hi>増唐㑹要上元元年九月甲寅御翔鸞閣觀酺時赤縣與太常音樂分東西朋帝詔雍王</hi>
<hi>賢主東周王顯主西因以角勝</hi>
冬蠶成繭<hi>増唐㑹要大歴五年九月太原奏文水縣冬蠶成繭</hi>
書玉堂署<hi>増宋史太宗紀淳化二年九月帝飛白書玉堂之署四字以賜翰林承㫖蘇易簡</hi>
宗室座右銘<hi>増宋史真宗紀大中祥符三年九月丁亥作宗室座右銘賜諸王</hi>
百嵗補郎<hi>増宋史理宗紀景定三年九月丁丑温州布衣李元老讀書安貧不事科舉今已百四嵗</hi>
<hi>詔補廸功郎致仕本郡給奉</hi>
<pb n="KR2j0002_WYG_016-51b"/>
頒大晟樂<hi>増宗史樂志政和三年九月詔大晟樂頒於太學辟廱諸生習學所服冠以弁袍以素紗</hi>
<hi>皁緣紳帶佩玉從劉昺製也</hi>
合穗禾<hi>増宋史五行志太平興國元年九月隰州獻合穂禾長尺餘玉海祥符九年九月壬戌永静軍</hi>
<hi>言禾異壠合穗</hi>
不忌往亡<hi>増通鑑憲宗元和十二年九月甲寅李愬將攻吴房諸將曰今日往亡愬曰吾兵少不足</hi>
<hi>戰宜出其不意彼以往亡不吾虞正可撃也遂往克其外城斬首千餘級註隂陽家之説九月以寒露後第二</hi>
<hi>十七日為往亡</hi>
科目展限<hi>増師友談記東坡云國朝試科目昔在八月中旬頃與黄門將試黄門忽感疾臥病相國</hi>
<pb n="KR2j0002_WYG_016-52a"/>
<hi>韓魏公知之輒奏上曰今嵗召制科之士惟蘇軾蘇轍最有聲望今聞蘇轍偶病如此人兄弟中不得一人就</hi>
<hi>試甚非衆望欲展限以俟上許之凡比常例展二十日自後試科目竝在九月始此</hi>
畫朝貢衣冠<hi>増燕翼詒謀錄祥符八年九月直史館張復上言乞纂朝貢諸國衣冠畫其形狀錄</hi>
<hi>其風俗以備史官廣記從之</hi>
製定命寳<hi>増燕翼詒謀錄政和七年九月辛巳製定命寳範圍天地幽贊神明保合太和萬夀無疆</hi>
<hi>為文廣九寸號九寳</hi>
書序孝經<hi>増金石論明皇注孝經四卷天寳四載九月八分書御製序云舉六家之異同㑹五經之</hi>
<hi>㫖趣約文敷義分注錯經寫之琬琰庶補將来</hi>
<pb n="KR2j0002_WYG_016-52b"/>
酒庫開清<hi>増乾淳嵗時記户部㸃檢所十三酒庫例於九月初開清每庫各用疋布書庫名髙品以</hi>
<hi>長竿縣之謂之布牌以木牀鐵擎為仙佛鬼神之𩔖駕空飛動謂之臺閣雜劇百戲之外又為漁父習閑竹馬</hi>
<hi>出獵八仙故事命妓家女使裹頭花巾為酒家保庫妓皆珠翠盛飾銷金紅背乗繡韉寳勒駿騎各有皁衣黄</hi>
<hi>號私身數對訶導於前浮浪閑客随逐於後少年狭客往往簇飣持杯争勸馬首金錢綵緞霑及輿臺所經之</hi>
<hi>地髙樓䆳閣繡幕如雲累足駢肩真所謂萬人海也</hi>
紫芝生<hi>増玉海貞觀十七年九月紫芝生於太廟寢室二十四莖為龍鳳形</hi>
上明良集<hi>增玉海天禧二年九月癸酉龍圖閣待制李虚已上奉詔集羣臣所和御製詩為明良集</hi>
<hi>五百卷詔賜器幣</hi>
<pb n="KR2j0002_WYG_016-53a"/>
賜瑞鹽<hi>増玉海祥符三年九月辛巳賜近臣及三館秘閣解州瑞鹽</hi>
賜詞林字<hi>増玉海至和元年九月王洙為學士仁宗嘗以塗金龍水牋為飛白詞林二字賜之</hi>
賜耕者茶帛<hi>増玉海天聖二年九月辛夘祠太一宫駐輦賜道左耕者茶帛</hi>
賜金盆<hi>増玉海治平三年九月丙辰夜召學士王珪至蘂珠殿特詔中書除端明殿學士翌日又賜盤</hi>
<hi>龍金盆一曰知卿忠純有守故有此賜</hi>
蠻洞大設<hi>増溪蠻叢笑富洞以九月燕為大設</hi>
鑿河取石<hi>増遼史太祖紀天贊三年九月丁巳鑿金河水取烏山石輦致潢河木葉山以示山川朝</hi>
<hi>海宗嶽之意</hi>
<pb n="KR2j0002_WYG_016-53b"/>
千齡節<hi>増遼史聖宗紀統和元年九月辛未有司請以帝生日為千齡節從之</hi>
獲三十六熊<hi>増遼史興宗紀重熙五年九月獵黄花山獲熊三十六</hi>
小五臺星光<hi>増元好問詩注繋舟山僧徒謂之小五臺九月中時有景星如佛光</hi>
持齋<hi>増法苑珠林佛言九月者少隂用事乾坤改位萬物畢終衰落無牢衆生蟄蔵神氣歸本因道自寧</hi>
<hi>故持九月一日齋竟十五日</hi>
感夢神人<hi>増法苑珠林漢明帝永平七年九月帝夢神人長丈六面作真金色太子舎人傳毅奏稱</hi>
<hi>臣聞外國浄飯王太子號悉逹出家成道陛下夢警將無感也即敕使西尋抄聖教六十萬五千言以白馬䭾</hi>
<hi>還</hi>
<pb n="KR2j0002_WYG_016-54a"/>
　乗雲駕鶴<hi>増雲笈七籤秦始皇三十一年九月庚子茅盈髙祖濛於華山之中乗雲駕鶴白日昇天</hi>
御製暮秋重出居庸關詩亂榆叢栁未經霜峻嶺重巒曉<lb/>
　色蒼峡裏細泉流不竭仍聞太古韻鏗鏘<lb/>
　晉九月折楊栁歌<hi>増甘菊吐黄花非無杯觴用當奈許寒何折楊栁授歡羅衣裳含笑言不</hi>
　　<hi>取</hi>
　齊竟陵王子良九月侍宴詩<hi>増月殿風轉層臺氣寒髙雲斂色遥露已團式詔司</hi>
　<hi>警言戾秋巒輕觴時薦落英可飡</hi>
　李賀九月樂詞<hi>増離宫散螢天似水竹黄池冷芙蓉死月綴金鋪光脈脈涼苑虚庭空澹白露</hi>
<pb n="KR2j0002_WYG_016-54b"/>
　<hi>花飛飛風草草翠錦斕斑滿層道雞人罷唱曉瓏璁鴉啼金井下疎桐</hi>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷十六<lb/>
</p>
<p>
</p>
  </div>
</body>
</text>
</TEI>
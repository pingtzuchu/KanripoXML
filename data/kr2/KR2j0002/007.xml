<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_007-1a"/>
　欽定四庫全書<lb/>
御定月令輯要卷七<lb/>
　　三月令<lb/>
　　　天道<lb/>
　月卦夬<hi>原易夬揚于王庭孚號有厲告自邑不利即戎利有攸徃夲義夬決也陽决隂也三月之卦也</hi>
　日在胃<hi>原禮季春之月日在胃集説胃宿在酉大梁之次</hi>
　中星<hi>原禮昏七星中旦牽牛中淮南子註七星南方朱鳥之宿牽牛北方元武之宿</hi>
　律中姑洗<hi>原禮律中姑洗集説姑洗辰律長七寸九分寸之一増史記律書三月律中姑洗者言萬</hi>
<pb n="KR2j0002_WYG_007-1b"/>
　<hi>物洗生白虎通三月律謂之姑洗何姑者故也洗者鮮也言萬物皆去故就其新莫不鮮明也張華上巳篇姑</hi>
　<hi>洗應時月元已啓良辰</hi>
　出火<hi>原禮季春出火為焚也註謂焚萊也凡出火以火出建辰之月火始出左傳火出於夏為三月於商</hi>
　<hi>為四月於周為五月註謂昏見</hi>
　虹始見<hi>原禮虹始見註螮蝀謂之虹疏雄者曰虹雌者曰蜺雄謂明盛者雌謂闇微者虹是隂陽交會</hi>
　<hi>之氣純隂純陽則虹不見若雲薄漏日日照雨滴則虹生</hi>
　句萌出逹<hi>原禮是月也生氣方盛陽氣𤼵泄句者畢出萌者盡逹不可以内註句屈生者芒而直曰</hi>
　<hi>萌疏以物宣散之時當順天散物不可積聚納之在内也</hi>
<pb n="KR2j0002_WYG_007-2a"/>
參伏<hi>原夏小正三月參則伏𫝊㐲者非亡之辭也星無時而不見我冇不見之時故曰伏云</hi>
越有小旱<hi>原夏小正越有小旱𫝊越于也記是時恒有小旱</hi>
諸星復位<hi>増左𫝊䧏婁中而旦疏三月諸星復位合昏奎婁在戌以衝反之平旦在辰又三月日體</hi>
<hi>在胃平旦之時奎婁在胃昴之前亦當在辰</hi>
壽星<hi>増史記封禪書夀星祠註角亢在辰為夀星三月之時萬物始生建於春氣布飬各盡其性不罹災</hi>
<hi>夭故夀</hi>
招揺指辰<hi>原淮南子季春之月招揺指辰増晋書樂志三月之辰名為辰辰者震也謂時物盡震動</hi>
<hi>而長也</hi>
<pb n="KR2j0002_WYG_007-2b"/>
陽在九五<hi>増周易集解乾九五飛龍在天干寶曰陽在九五三月之時自夬來也五在天位故曰飛</hi>
<hi>龍</hi>
氣長物盛<hi>増周易集解乾終日乾乾與時偕行何妥曰此當三月陽氣浸長萬物將盛與天之運俱</hi>
<hi>行不息也</hi>
從魁<hi>増夢溪筆談三月華葉從根而生故曰從魁從魁者斗魁第二星也斗魁第二星抵於酉故曰從魁</hi>
迎梅雨<hi>增夲草綱目三月為迎梅雨</hi>
　　節序<lb/>
寎月<hi>原爾雅三月為寎釋文寎孚栢切</hi>
<pb n="KR2j0002_WYG_007-3a"/>
　清明<hi>増淮南子春分加十五日斗指乙則清明音比仲吕孝經緯斗指乙為清明萬物至此皆㓗齊清明</hi>
　榖雨<hi>増淮南子清明加十五日斗指辰則榖雨音比姑洗孝經緯斗指辰為榖雨言雨生百榖也</hi>
　白陽雲<hi>増易通卦驗清明白陽雲出奎</hi>
　太陽雲<hi>増易通卦驗榖雨太陽雲出張如車盖</hi>
　冷節<hi>原四民月令齊人呼寒食為冷節白居易寒食日詩偶因冷節會嘉賔况是平生心所親迎接湏矜</hi>
　<hi>疏傅老祗供莫笑阮家貧韓偓寒食日㸔薔薇詩何處遇薔薇殊鄉冷節時</hi>
　大梁之次<hi>増月令章句自胃一度至畢六度謂之大梁之次清明榖雨居之趙之分野</hi>
　作乾粥<hi>原鄴中記并州俗冬至後百五日為介子推㫁火冷食三日作乾粥今之糗是也</hi>
<pb n="KR2j0002_WYG_007-3b"/>
　寒食<hi>原荆楚嵗時記去冬節一百五日即有疾風甚雨謂之寒食禁火三日注據歴合在清明前二日亦</hi>
　<hi>有去冬至一百六者琴操周舉移書及魏武明罰令陸翽鄴中記並云寒食㫁火起於子推據左𫝊及史記並</hi>
　<hi>無介子推被焚之事按周禮司烜氏仲春以木鐸修火禁于國中注云為季春将出火也然則禁火盖周之舊</hi>
　<hi>制</hi>
御製途次逢寒食詩何處來春風澹蕩開晴旭不見杏花<lb/>
　紅纔逢栁梢綠<hi>原元稹連昌宫詞初過寒食一百六店舍無烟宫樹緑梅堯臣寒食詩一百五</hi>
　<hi>日風雨急斜飄細濕春郊衣又杜甫詩題小寒食舟中作注寒食前一日也</hi>
　餳粥<hi>原荆楚嵗時記寒食造餳大麥粥鄴中記寒食三日醴酪又煑粳米及麥為酪擣杏仁煑作粥玉燭</hi>
<pb n="KR2j0002_WYG_007-4a"/>
<hi>寳典今人為大麥粥研杏仁為酪引餳沃之白居易清明日詩留餳和冷粥出火煑新茶李商隐詩粥香餳白</hi>
<hi>杏花天省對流鶯坐綺筵</hi>
鞦韆<hi>原荆楚嵗時記寒食鞦韆注古今藝術圖云鞦韆北方山戎之戲以習輕趫者韋荘寒食詩好是隔</hi>
<hi>簾花樹動女郎撩亂送鞦韆韓偓寒食詩夜深斜搭鞦韆索樓閣朦朧細雨中</hi>
打毬<hi>原荆楚嵗時記寒食打毬注按劉向别録曰蹴踘黄帝所造夲兵勢也或云起于戰國按鞠與毬同</hi>
<hi>古人蹋蹴以為戲也唐書百官志少府監中尚令寒食獻毬王建宫詞殿前鋪設兩邊樓寒食宫人歩打毬又</hi>
<hi>輦下嵗時記長安清明新進士於月燈閣置打毬之宴</hi>
拖鈎<hi>增荆楚嵗時記寒食拖鈎之戲注拖鈎之戲以綆作篾䌫相罥綿亘數里鳴鼓牽之張説觀㧞河俗</hi>
<pb n="KR2j0002_WYG_007-4b"/>
<hi>戲詩今歳好拖鈎横街敞御樓</hi>
鏤雞子<hi>增荆楚歳時記寒食鏤雞子玉燭寳典寒食城市多鬭雞卵之戲出古之豪家食稱畫卵今代</hi>
<hi>猶染藍茜雜色加雕鏤逓相餉遺張説路逢寒食詩便幕那能鏤雞子行宫善巧帖毛毬温庭筠寒食詩忩中</hi>
<hi>草色妬雞卵盤上芹泥憎燕巢又駱賔王鏤雞子詩幸遇清明節欣<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>舊練人刻花争臉態寫月競眉新暈罷</hi>
<hi>空餘月詩成併道春誰知懐玉者含響未吟晨夲集注唐俗清明節鏤雞子為人物花卉形相遺</hi>
鬭雞<hi>原荆楚嵗時記寒食鬭雞東城老父傳唐明皇樂民間清明鬭雞戲及即位治雞坊索長安雄雞金</hi>
<hi>尾鐡距髙冠昻尾千数飬于雞坊選六軍小児五百使教飼之杜淹詠寒食鬭雞詩寒食東郊上揚韝競出籠</hi>
<hi>花冠初照日芥羽正生風顧敵知心勇先鳴覺氣雄長翹頻掃陣利爪屢通中飛毛遍緑野灑血漬芳叢雖然</hi>
<pb n="KR2j0002_WYG_007-5a"/>
<hi>百戰勝會自不論功韋承慶寒食詩鶯啼正隐葉雞鬭始開籠孟浩然詩烟火臨寒食笙歌逹曉鐘喧喧鬭雞</hi>
<hi>道行樂羡朋從</hi>
井甕無蟲<hi>増齊民要術清明節前二日夜雞鳴時炊黍熟取釡湯遍洗井口甕邊地則無馬蚯百蟲</hi>
<hi>不近井甕矣</hi>
治蠶室<hi>增齊民要術三月清明節令蠶妾治蠶室塗隙穴</hi>
榖田中時<hi>増齊民要術榖田三月上旬及清明節桃始華為中時</hi>
夌糕<hi>原事物紀原世俗每至清明以夌成秫以杏酪煮為薑粥俟其凝冷裁作薄葉沃以餳若蜜而食之</hi>
<hi>謂之夌糕</hi>
<pb n="KR2j0002_WYG_007-5b"/>
拜墓<hi>増舊唐書憲宗紀元和元年三月戊辰詔常參官寒食拜墓在畿内聼假日往還他州府奏取進止</hi>
<hi>通典開元二十年制曰寒食上墓禮經無聞近代相𫝊寖以成俗士庻有不合廟享者何以用展孝思宜許上</hi>
<hi>墓同拜掃禮王建寒食行寒食家家出古城老人㸔屋少年行丘壠年年無舊道車徒散行入衰草牧児驅牛</hi>
<hi>下塜頭畏有家人來灑掃韋荘詩開元坡下日初斜拜掃歸來走鈿車</hi>
拔河戲<hi>原景龍文館記唐中宗景龍四年清明日幸梨園命侍臣為拔河之戲以大麻絙両頭繫十餘</hi>
<hi>條小索每條數人執之以挽力弱為輸時七宰相二駙馬為東朋三相五将為西朋僕射韋巨源少師唐休璟</hi>
<hi>以年老隨絙而踣乆不能起帝以為笑樂</hi>
半仙戲<hi>原天寶遺事天寳宫中至寒食節競築鞦韆架中令宫嬪輩戲笑以為宴樂帝呼為半仙之戲都</hi>
<pb n="KR2j0002_WYG_007-6a"/>
<hi>士民相與倣之</hi>
畫鴨子<hi>原嵗華紀麗寒食俗雕畫鴨子以相餉</hi>
鑽火<hi>原輦下歳時記清明尚食内園官小兒于殿前鑚火先得火者進上賜絹三疋金椀一口秦觀春日</hi>
<hi>詩滿院栁花寒食後旋鑚新火爇爐香</hi>
酴醿酒<hi>增輦下嵗時記清明賜宰臣以下酴醿酒即重醸酒也</hi>
繩橛戲<hi>原秦中嵗時記寒食節内僕司車與諸軍使為繩橛之戲合車轍道兩頭打大橛張䋲橛上髙</hi>
<hi>二尺許湏緊榜定駕車盤轉碾輪于䋲上過不失者勝落輪䋲下者輸皆装餙車牛賭物動以千計</hi>
桃花粥<hi>原金門歳節洛陽人家寒食装百花輿煮桃花粥陳樵寒食詞霜華夜入桃花粥</hi>
<pb n="KR2j0002_WYG_007-6b"/>
賜毬<hi>原盧氏雜記每嵗寒食賜近臣帖繡綵毬白居易詩何處春深好春深寒食家<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏鏤雞子宛轉綵</hi>
<hi>毬花</hi>
白打<hi>增王建宫詞寒食内人常白打庫中先散與金錢按蹴踘譜每人两踼名打二曳開大踼名白打一</hi>
<hi>人單使脚名挑踼一人使雜踼名厮弄韋荘清明詩内官初賜清明火上相閒分白打錢</hi>
崔䕶題門<hi>原夲事詩博陵崔䕶姿質甚羙清明日獨遊都城南得居人荘叩門求飲有女子以杯水</hi>
<hi>至倚小桃佇立意屬殊厚崔亦睠盼而歸及來嵗清明日往尋之門牆如故而已鎖扃之因題詩於左扉曰去</hi>
<hi>年今日此門中人面桃花相映紅人面祗今何處去桃花依舊笑春風數日復徃有老父出曰君殺吾女吾女</hi>
<hi>歸見左扉有字讀之入門而病絶食數日而死得非君殺之耶崔感慟請入哭之尚<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然在牀崔哭而祝曰某</hi>
<pb n="KR2j0002_WYG_007-7a"/>
<hi>在斯湏臾開目半日復活矣父大喜遂以女歸之</hi>
賜榆栁火<hi>原春明退朝録唐時惟清明取榆栁火以賜近臣戚里夲朝因之惟賜輔臣戚里帥臣節</hi>
<hi>察三司使知開封府樞密直學士中使皆得厚贈非賜例也鄭轅清明賜新火詩改火清明後優恩賜近臣漏</hi>
<hi>殘丹禁曉燧𤼵白榆新瑞彩來雙闕神光焕四隣氣回侯第暖烟散帝城春利用調羹鼎餘輝燭縉紳皇明如</hi>
<hi>照隐願及聚螢人</hi>
淘井<hi>原志林東坡在黄州夢參寥所作新詩覺而記兩句云寒食清明都過了石泉槐火一時新夢中曰</hi>
<hi>火固新矣泉何故新荅曰俗以清明日淘井</hi>
紫笋茶<hi>原蔡寛夫詩話湖州紫笋入貢每嵗以清明日貢到先薦宗廟賜近臣紫笋生顧渚在湖常二</hi>
<pb n="KR2j0002_WYG_007-7b"/>
<hi>州之間以其萌茁紫而似笋採時両郡守畢至</hi>
貢茶<hi>原蔡寛夫詩話貢茶以榖雨日拜使遣行貢到如前薦賜茶之佳者造在社前其次火前下則雨前</hi>
<hi>謂穀雨前</hi>
飬花天<hi>增天彭牡丹譜天彭號小西京花時自太守而下往往即花盛處張飲帟幕車馬歌吹相屬最</hi>
<hi>盛於清明寒食時在寒食前者謂之火前花其開稍乆火後花則易落最喜隂晴相半時謂之飬花天陸㳺詩</hi>
<hi>豪華行樂地芳潤飬花天耿仙芝詩淺水短蕪調馬地澹雲微雨飬花天</hi>
牡丹㑹<hi>増吴船録清明日登學射山試新火作牡丹㑹</hi>
㫁雪霜<hi>增周益公日記清明斷雪榖雨㫁霜</hi>
<pb n="KR2j0002_WYG_007-8a"/>
兩學假日<hi>増癸辛雜識太學上已假一日武學則三日清明太學三日武學乃一日</hi>
門外土儀<hi>増束京夢華録清明日凡新墳皆用此日拜掃都城人出郊四野如市往徃就芳樹之下</hi>
<hi>或園囿之間杯盤勸酬抵暮而歸各携棗䭅炊餅黄胖掉刀名花異果山亭戲具鴨卵雞雛謂之門外土儀</hi>
子推燕<hi>原東京夢華録京師以冬至後一百五日為大寒食前一日謂之炊熟用麫造棗䭅飛燕栁條</hi>
<hi>串之揷於門楣謂之子推燕</hi>
冬凌粥<hi>增食譜張手羙家寒食冬凌粥</hi>
揷栁<hi>原乾淳嵗時記清明前三日為寒食節都城人家皆揷栁滿簷雖小坊幽曲亦青青可愛大家則加</hi>
<hi>棗䭅於栁上然多取之湖堤有詩云莫把青青都折盡明朝更有出城人通攷清明日所揷簷栁可止醤醋潮</hi>
<pb n="KR2j0002_WYG_007-8b"/>
<hi>溢瀏克荘清明詩寂寂柴門村落裏也教揷栁記年華</hi>
榖雨栽種<hi>增洛陽花木記榖雨分諸般菊栽五色莧種諸般雞冠</hi>
茸母草<hi>增夲草集解北方寒食采茸母草和粉食宋徽宗詩茸母初生認禁烟者是也</hi>
蒸餅<hi>増夲草集解蒸餅是酵糟𤼵成單麫所造丸藥所湏及寒食日蒸之至皮裂去皮懸之風乾臨時以</hi>
<hi>水浸脹擂爛濾過和脾胃及三焦藥甚易消化</hi>
青精飯<hi>原零陵總記楊桐葉細冬青居人遇寒食採其葉染飯色青而有光食之資陽氣道家謂之青</hi>
<hi>精乾石飢飯</hi>
棗餻<hi>原藝苑雌黄寒食以<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>為蒸餅様團棗附之名曰棗糕</hi>
<pb n="KR2j0002_WYG_007-9a"/>
去蜒蚰<hi>原山居四要清明前二三日螺螄浸水中不拘多少至清明日以水洒墻壁甃砌去蜒蚰</hi>
髙梁橋踏青<hi>增帝京景物畧髙梁橋水從玉泉來三十里至橋下夾岸髙栁絲垂到水緑樹紺宇</hi>
<hi>酒旗亭䑓廣畆小池䕃爽交匝嵗清明日都人踏青輿者騎者歩者遊人以萬計</hi>
辟樹蟲<hi>原羣芳譜清明日三更以稲草縳樹上不生蛓毛傷樹蟲</hi>
榖雨茶<hi>原居家宜忌榖雨日採茶炒藏能治痰𠻳及療百病熱疾</hi>
祛蠶祟<hi>増烏程縣志清明日晚育蠶之家設祭以禳白虎門前用石灰畫彎弓之状盖去蠶祟也</hi>
裹蠶子<hi>増海寕縣志清明夜育蠶之家各裹蠶子於綿衣中卧身下謂蠶得人氣始生</hi>
挑青<hi>增石門縣志清明日晚食青螺謂之挑青</hi>
<pb n="KR2j0002_WYG_007-9b"/>
浸稲種<hi>原陶朱公書早稲清明前晚稲榖雨前稲種湏要㨂去粒長而色紅者以河水浸瓦噐内晝浸</hi>
<hi>夜收芽長二三分許抖鬆撒于田中撒時湏候晴明天氣盖稲草灰於上隨用大糞澆之農書云以雪水浸種</hi>
<hi>倍收且不生蟲</hi>
采五加皮<hi>增陶朱公書五加皮清明時取未放葉嫩芽鹽淖熏乾翠色可愛用以㸃茶皮可醸酒</hi>
辟蛇䑕<hi>増居家必用三月庚午日斬䑕尾取血塗屋梁可永辟䑕又云清明日取戌方上土剪狗毛作</hi>
<hi>泥塗房户内孔穴則蛇䑕諸蟲永不敢入也</hi>
熟食日<hi>増杜甫熟食日示宗文宗武詩幾年<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>熟食萬里逼清明洪希文清明詩喜聞熟食傳遺俗怕</hi>
<hi>著新衣學少年范梈清明日詩旅庖欲禁自無烟酒裡中原熟食天不分小桃紅似火為人兒女照秋千</hi>
<pb n="KR2j0002_WYG_007-10a"/>
御製清明詩已日纔從江岸行舟中還復度清明上林聞<lb/>
　道花遲𤼵留與歸時聼早鶯<lb/>
御製清明麥秀詩清明前後麥花香遍野氤氲映驌驦須<lb/>
　認秋成春雨密隔溪村落飲斜陽<lb/>
　張説清明日詔宴寧王山池詩<hi>増今日清明宴佳境惜芳菲揺揚花雜下嬌囀</hi>
　<hi>鶯亂飛綠渚𫝊歌榜紅橋度舞旂和風偏應律細雨不霑衣承恩如改火春去春來歸</hi>
　方干寒食東陽道中作<hi>增百花香氣傍人行花底垂鞭日易曛野火不知寒食節穿林</hi>
　<hi>轉壑自燒雲</hi>
<pb n="KR2j0002_WYG_007-10b"/>
　范成大春晚即事詩<hi>増繡地紅千㸃平橋綠一篙棟花來石首榖雨熟櫻桃</hi>
　　　日次<lb/>
　初一日<lb/>
　入蠶<hi>原禮及大昕之朝君皮弁素積卜三宫之夫人世婦之吉者使入蠶於蠶室注大昕季春朔日之朝</hi>
　<hi>也</hi>
　觀舞<hi>增唐㑹要龍朔元年三月一日上召李勣蘓定方等燕於城門觀屯營教舞按新敎之舞名之曰一</hi>
　<hi>戎大定樂</hi>
　療眼<hi>增朝野僉載貞觀中定州鼓城縣魏全家富母忽然失明卜者王子貞卜之曰明年有人從東來青</hi>
<pb n="KR2j0002_WYG_007-11a"/>
<hi>衣者三月一日來療必愈至時候見一人著青紬𥜗遂邀設飲食其人曰僕不解醫但解作犁耳為主人作之</hi>
<hi>持斧繞舍求犁轅見桑曲枝臨井上遂斫下其母両眼焕然見物此曲桑盖井之所致也</hi>
開金眀池<hi>原東京夢華録三月一日州西順天門外開金明池瓊林苑每日教習車駕上池儀範雖</hi>
<hi>禁從士庶許縦賞御史臺有榜不得彈劾</hi>
幸長春宮<hi>増遼史聖宗紀統和五年三月癸亥朔幸長春官賞花釣魚以牡丹徧賜近臣</hi>
萬春節<hi>増金史世宗紀三月丁未朔萬春節又交聘表世宗大定四年三月丙戌朔髙麗遣使賀萬春</hi>
<hi>節</hi>
鳥遺粟黍<hi>増元史五行志至正二十七年三月朔日莱州招逺縣大社里有大鳥自南飛至其色蒼</hi>
<pb n="KR2j0002_WYG_007-11b"/>
<hi>白展翅如席状𩔖鶴俄頃飛去遺下粟黍稲麥黄黒豆蕎麥于張家屋上約數升許是歳大稔</hi>
玉峯神<hi>增名勝志玉峯山在建德縣南唐許瑱家近玉峯貞元三年癸未三月朔有神緋衣朱鬛䧏謂</hi>
<hi>瑱曰余仕前代汝開宗也帝勅血食此山山甲幔亭婺水之秀居之則昌瑱遂依指立祠奉祀致禱輙應至宋</hi>
<hi>大觀宣和淳祐三加封錫焉</hi>
初二日<lb/>
作通天宮<hi>增唐㑹要天册萬嵗二年三月二日作明堂號通天宮</hi>
書聖廟榜<hi>増玉海嘉祐六年三月二日御崇政殿召輔臣觀御書兖州文宣王廟榜轉運使張師中</hi>
<hi>進寶奎輝文歌</hi>
<pb n="KR2j0002_WYG_007-12a"/>
曲水湔裙<hi>增癸辛雜識或云上已當作十干之已盖古人用日例以十干如上辛上戊之𩔖無用支</hi>
<hi>者若首午尾夘則上辛無已矣故王季夷嵎上已詞云曲水湔裙三月二此其證也</hi>
各官轉對<hi>增續文獻通考金章宗明昌四年二月諭有司自三月二日為始每旬三品至五品官各</hi>
<hi>一人轉對六品亦以次對</hi>
收桃葉<hi>原遵生八牋三月二日收桃葉曬乾搗末井花水服一錢治心痛</hi>
初三日<lb/>
祓除釁浴<hi>增周禮春官女巫掌歳時祓除釁浴注歳時祓除如今三月上已如水上之𩔖釁浴謂以</hi>
<hi>香薰草藥沐浴疏嵗時祓除者非謂嵗之四時惟謂嵗之三月之時一月有三已據上旬之已而為祓除之事</hi>
<pb n="KR2j0002_WYG_007-12b"/>
<hi>見今三月三日水上戒浴是也</hi>
百子池<hi>増三輔黄圖百子池三月上已張樂於池上</hi>
采栁絮<hi>増四民月令三月三日以及上除采栁絮可以愈瘡</hi>
禊用三日<hi>原晋書禮志漠儀季春上已官及百姓皆禊於東流水上洗濯祓除去宿垢而自魏以後</hi>
<hi>但用三日不以上已也晋中朝公卿以下至於庻人皆禊洛水之側</hi>
禊洛<hi>原晋書王戎傳朝賢嘗上已禊洛或謂王濟曰昨逰有何言談濟曰張華善説史漢裴頠論前言往</hi>
<hi>行衮衮可聼王戎談子房季札之間超然元箸白居易三月三日祓禊洛濵序開成二年三月三日河南尹李</hi>
<hi>待價將禊於洛濵前一日啓留守裴令公公明日召太子少傅白居易等一十五人合宴於舟中由斗亭歴魏</hi>
<pb n="KR2j0002_WYG_007-13a"/>
<hi>堤抵津橋登臨泝沿自晨及暮簮組交映歌笑間𤼵晋公首賦一章鏗然玉振顧謂四座繼而和之居易舉酒</hi>
<hi>抽毫奉十二韵以獻詩三月草萋萋黄鶯歇又啼栁橋晴有絮沙路潤無泥禊事修初半逰人到欲齊金鈿耀</hi>
<hi>桃李絲管駭鳬鷖</hi>
觀禊<hi>原晋書王導傳㑹三月上已帝親觀禊乗肩轝具威儀敦導及諸名臣皆騎從吴人紀瞻顧榮皆江</hi>
<hi>南之望竊覘之見其如此咸驚懼乃相率拜於道左</hi>
流杯曲水<hi>原晋書束晳𫝊武帝嘗問三日曲水之義晳曰昔周公成洛邑因流水以泛酒故逸詩云</hi>
<hi>羽觴隨波荆楚嵗時記三月三日士民並出江渚池沼間為流杯曲水之飲吴地記流杯亭在女墳湖西二百</hi>
<hi>歩闔閭三月三日泛舟逰賞之處</hi>
<pb n="KR2j0002_WYG_007-13b"/>
金人捧劒<hi>原晋書束晳傳秦昭王以三月置酒河曲見金人捧水心之劍曰令君制有西夏乃覇諸</hi>
<hi>侯</hi>
水戲<hi>原晋書隐逸傳夏統母病詣洛市藥會三月上已洛中王公以下並至浮橋士女駢填車服燭路統</hi>
<hi>時在船中曝所市藥諸貴人車乗來者如雲統並不之顧太尉賈充怪而問之荅曰會稽夏仲御也又問卿居</hi>
<hi>海濵頗能隨水戲乎荅曰可統乃操柂正櫓折旋中流初作鯔鷠躍後作鯆䱐引飛鷁首掇獸尾奮長梢而船</hi>
<hi>直逝者三焉於是風波振駭雲霧杳𡨕俄而白魚跳入船者有八九觀者皆悚遽充更就船與語曰卿頗能作</hi>
<hi>卿土地間曲乎統於是以足叩船引聲喉囀清激慷慨大風應至含水潄天雲雨響集叱咤讙呼雷電晝冥集</hi>
<hi>氣長嘯沙塵烟起王公以下皆恐止之乃巳諸人相顧謂曰若不逰洛水安見是人</hi>
<pb n="KR2j0002_WYG_007-14a"/>
蘭亭㑹<hi>增王羲之蘭亭序永和九年歳在癸丑暮春之初㑹於會稽山隂之蘭亭脩禊事也詩代謝鱗</hi>
<hi>次忽焉以周欣此暮春和氣載柔詠彼舞雩異世同流乃携齊契散懐一丘孫綽詩春詠登臺亦有臨流懐彼</hi>
<hi>伐木宿此良儔脩竹䕃沼旋瀬縈丘穿池激湍連濫觴舟孫統詩地主觀山水仰尋幽人踪回沼激中逵踈竹</hi>
<hi>間修桐因流轉輕觴冷風飄落松時禽吟長澗萬籟吹連峯法書要錄穆帝永和九年三月三日王羲之與太</hi>
<hi>常孫統等四十有一人會於會稽山隂之蘭亭脩禊事酒酣賦詩製序用蠶繭紙䑕鬚茟書字有重者皆搆别</hi>
<hi>體</hi>
龍舌䉽<hi>原荆楚嵗時記三月三日取䑕麴汁蜜和粉謂之龍舌䉽以厭時氣</hi>
樂遊苑禊飲<hi>增宋畧文帝元嘉十一年三月丙申禊飲於樂逰苑且祖道江夏王義恭衡陽王義</hi>
<pb n="KR2j0002_WYG_007-14b"/>
<hi>季有詔會者咸作詩詔顔延年作序顔延年三月三日曲水詩序日躔胃維月軌青陸皇祗𤼵生之始后王布</hi>
<hi>和之辰思對上靈之心以惠庶萌之願加以二王于邁出餞戒告有詔掌故爰命司歴獻洛飲之禮其上已之</hi>
<hi>儀</hi>
參軍蠻語<hi>原世説新語郝隆為桓公南蠻參軍三月三日會作詩不能者罰酒三升隆初以不能受</hi>
<hi>罰既飲攬茟便作一句云娵隅躍清池桓問娵隅是何物荅曰蠻名魚為娵隅公曰作詩何以作蠻語隆曰千</hi>
<hi>里投公始得蠻府參軍那得不作蠻語也</hi>
芳林園禊飲<hi>增齊書王融傳永明九年上幸芳林園禊宴朝臣使融為曲水詩序文藻富麗當世</hi>
<hi>稱之王融三月三日曲水詩序于時青鳥司開條風𤼵嵗粤上斯已惟暮之春同律克和樹草自樂禊飲之日</hi>
<pb n="KR2j0002_WYG_007-15a"/>
<hi>在兹風舞之情咸蕩去肅表乎時訓行慶動於天矚載懐平圃乃睠芳林</hi>
栁泉<hi>原征齊道里記城北十五里有栁泉符朗常以為解禊處</hi>
賦舞馬<hi>增梁書張率傳梁髙祖天監四年三月禊飲華光殿其日河南國獻舞馬詔率賦之</hi>
得浮磬石<hi>原北史髙琳傳琳母嘗祓禊泗濵遇見一石光彩朗潤遂持以歸是夜夢人衣冠有若仙</hi>
<hi>者謂曰夫人向所将來石是浮磬之精若能寶持必生令子母驚寤舉身流汗俄而有娠及生因名琳字季珉</hi>
曲水壇<hi>増南嶽記南嶽山上有飛壇懸水激石飛湍百仞又有曲水壇水從石上行士女臨河壇三月</hi>
<hi>三日所逍遥處</hi>
賭射<hi>増魏書揚播傳時車駕耀威沔水上已設宴髙祖與中軍彭城王勰賭射左衛元遥在勰朋内而播</hi>
<pb n="KR2j0002_WYG_007-15b"/>
<hi>居帝曹遥射侯正中籌限已滿髙祖曰左衛籌足右衛不得不解播對曰仰恃聖恩庻幾必爭於是彎弓而𤼵</hi>
<hi>其箭正中髙祖笑曰飬由基之妙何復過是</hi>
薄落津<hi>原水經注漳水又歴經縣故城西水有故津謂之薄落津昔袁夲初還自易京上已届此率其</hi>
<hi>賔從禊飲于斯津矣</hi>
臨漳宮采桑<hi>増水經注漳水對趙氏臨漳宫宫在桑梓苑多桑木故苑有其名三月三日及始蠶</hi>
<hi>之月虎帥皇后及夫人採桑於此</hi>
臨水飲宴<hi>増十六國春秋每年三月三日石虎及皇后㑹公主妃主名家婦女無不畢出臨水施設</hi>
<hi>帳幔車服燦爛走馬歩射飲宴終日</hi>
<pb n="KR2j0002_WYG_007-16a"/>
馬射<hi>増隋書禮志後齊三月三日皇帝常服乗輿詣射所升堂即坐登歌進酒行爵皇帝入便殿更衣以</hi>
<hi>出驊騮令進御馬有司進弓矢帝射訖還御坐射懸侯又畢羣官乃射庾信三月三日華林園馬射賦于時元</hi>
<hi>鳥司歴蒼龍馭行羔獻氷開桐華萍合皇帝幸於華林之園千乗雷動萬騎雲屯落花與芝盖同飛楊栁共春</hi>
<hi>旗一色</hi>
祭先蠶<hi>增隋書禮志隋制於宮北三里為壇季春上已皇后服鞠衣乗重翟率三夫人九嬪内外命婦</hi>
<hi>以一太牢制幣祭先蠶於壇上</hi>
水飾<hi>増大業拾遺記隋焬帝勅學士杜寳修水飾圖經新成以三月上已日㑹羣臣於曲水以觀水飾總</hi>
<hi>七十二勢皆刻木為之或乗舟或乗山或乗平洲或乗宫殿木人長二尺衣以綺羅装以金碧及作禽獸魚鳥</hi>
<pb n="KR2j0002_WYG_007-16b"/>
<hi>皆能運動如生隨水曲而行</hi>
臨渭亭修禊<hi>増舊唐書中宗紀景龍四年三月甲寅幸臨渭亭修禊飲沈佺期上巳日祓禊渭濵</hi>
<hi>應制詩寳馬香車清渭濵紅桃碧栁禊堂春皇情尚憶垂竿佐天祚先呈捧劍人</hi>
宴勤政樓<hi>増舊唐書明皇紀天寳四載春三月甲申宴羣臣於勤政樓又十四載三月甲寅宴羣臣</hi>
<hi>於勤政樓奏九部樂上賦詩效柏梁體羣臣畢和王維三月三日勤政樓侍宴應制詩綵仗連宵合瓊樓拂曙</hi>
<hi>通年光三月𠂻宫殿百花中不數秦王日誰将洛水同酒筵嫌落絮舞䄂祛春風天保無為徳人歡不戰功仍</hi>
<hi>臨九衢宴更逹四門聰</hi>
曲江亭<hi>増舊唐書德宗紀貞元六年三月庚子百寮宴於曲江亭上賦上巳詩一篇賜之两京新記曲</hi>
<pb n="KR2j0002_WYG_007-17a"/>
<hi>江亦名樂逰原長安中於原上置亭逰賞三月三日京城士女咸即此祓禊劇談録曲江開元中疏鑿為勝境</hi>
<hi>花卉環周煙水明媚都人逰賞盛於上巳節即錫宴臣僚會於山亭王維三月三日曲江侍宴應制詩萬乗親</hi>
<hi>齋祭千官喜豫逰奉迎從上苑祓禊向中流草樹連容衛山河對冕旒畫旗揺浦溆春服滿汀洲仙籞龍媒下</hi>
<hi>神臯鳳蹕留從今億萬嵗天寳紀春秋唐會要元和二年三月辛夘賜羣臣宴曲江亭白居易上巳日恩賜曲</hi>
<hi>江宴會即事詩賜歡仍許醉此會興如何翰苑主㤙重曲江春意多花低羞艶妓鶯歇譲清歌共道昇平樂元</hi>
<hi>和勝永和</hi>
大射<hi>増唐㑹要貞觀三年三月三日賜羣臣大射於立德門</hi>
細栁圈<hi>原景龍文館記唐制上巳祓禊賜侍臣細栁圈云帯之免蠆毒瘟疫中宗四年上巳祓禊於渭</hi>
<pb n="KR2j0002_WYG_007-17b"/>
<hi>濵賦七言詩賜細栁圈</hi>
踏青履<hi>原千金月令三月三日上踏青鞵履秦中嵗時記上巳賜宴曲江都人於江頭禊飲踐踏青草</hi>
<hi>曰踏青</hi>
桃花酒<hi>原千金方腰脊作痛三月三日取桃花一斗一升井華水三斗麯六升米六斗炊熟如常醸酒</hi>
<hi>每服一升日三服神良</hi>
收桃花片<hi>原四時纂要三月三日取桃花片收之至七月七日取烏雞血和塗面及身光白如玉</hi>
登八公山<hi>原圖經宋武帝三月三日登八公山劉安故臺曰城郭如匹帛之遶叢花也</hi>
錢龍宴<hi>原糚樓記洛陽人有妓樂者三月三日結錢為龍為簾作錢龍宴四圍則撒真珠厚盈數寸以</hi>
<pb n="KR2j0002_WYG_007-18a"/>
<hi>班螺命妓酌之仍各具數得雙者吉妓乃作雙珠宴以勞主人</hi>
油花卜<hi>原糚樓記池陽上巳日婦女以薺花㸃油祝而灑之水中若成龍鳳花卉之状則吉謂之油花</hi>
<hi>卜</hi>
手裏行厨<hi>增食譜張手羙家上巳手裏行厨</hi>
青艾餅<hi>增宋史髙麗國𫝊上巳日以青艾染餅為盤羞之冠</hi>
玉華池乞子<hi>増寰宇記陽安治北二十里玉女靈山東北有泉西北兩岸各有懸崖腹有石乳房</hi>
<hi>一十七眼状如人乳流下土人呼為玉華池每三月上巳日有乞子者漉得石即是男瓦即是女</hi>
學射山<hi>原文同丹淵集成都燕集一春為常惟上巳學射山之集為盛山有通真觀祀張伯子其日两</hi>
<pb n="KR2j0002_WYG_007-18b"/>
<hi>蜀之人咸赴從道士受秘籙田况三月三日登學射山詩麗日照芳春良會重元已陽濵修祓除華林程射技</hi>
<hi>所尚或不同兹俗亦足喜門外盛車徒山半列鄽市彩堋飛鏑逺醉席歌聲起回頭望城郭烟靄相表裡</hi>
九龍池<hi>原南部新書九龍池上巳日為士女汛舟逰嬉之所</hi>
問訊家眷<hi>増咸定録唐每嵗上巳許宫女於興慶宫大同殿前與骨肉相見縦其問訊家眷更相贈</hi>
<hi>遺一日之内人有千萬</hi>
薛濤井<hi>増益部談資薛濤井乆屬藩邸環以欄盾人不敢汲專備製牋之用每嵗以三月三日汲此井</hi>
<hi>水造牋二十四幅入貢十六幅餘者留藩邸中</hi>
辟蚤蝨蟲蟻<hi>原琑碎録三月三日取苦棟花無花即葉於卧席下可辟蚤蝨取薺花鋪竈上及坐</hi>
<pb n="KR2j0002_WYG_007-19a"/>
<hi>卧處可辟蟲蟻</hi>
真武會<hi>增乾淳嵗時記三月三日殿司眞武會啟聖録開皇元年三月三日真武産母左脇當生之時</hi>
<hi>瑞星覆國天花散漫異香紛然身寳光𦦨充滿王國土地皆變金玉蠡海集真武生於三月三日一生二二生</hi>
<hi>三三生萬物水之氣天一至三而始盛也</hi>
上巳上冢<hi>原蘇軾詩序海南人不作寒食而以上巳上冢予携一瓢酒尋諸生皆出矣獨老符秀才</hi>
<hi>在因與飲至醉</hi>
射兔<hi>原遼史禮志三月三日為上巳國俗刻木為兔分朋走馬射之先中者勝負朋下馬列跪進酒勝朋</hi>
<hi>馬上飲之國語謂是日為也陶拉噶爾布噶射之之謂</hi>
<pb n="KR2j0002_WYG_007-19b"/>
佩符<hi>増嵗華紀麗譜三月三日張伯子於學射山上升巫覡賣符於道逰者佩之以宜蠶辟災</hi>
宴萬嵗池<hi>增嵗華紀麗譜三月三日太守出逰日晚宴於萬嵗池范成大上巳日萬嵗池詩芳春酒</hi>
<hi>暖綘煙霏漲水平天雪浪遲綠岸翻鷗如北渚紅塵躍馬似西池麥苖剪剪淘為麫梅子雙雙帯折枝試比長</hi>
<hi>安水邊景祗無閑客獨題詩</hi>
海扇<hi>原霏雪録海扇海中甲物也其形如扇背文如瓦三月三日潮盡乃出</hi>
爽心宴<hi>增元氏掖庭記上巳日令諸嬪妃祓於内園迎祥亭漾碧池跨池三橋橋上結錦為亭又設一</hi>
<hi>横橋接乎三亭之上以通徃來祓畢則宴飲於中謂之爽心宴</hi>
得寶誌<hi>增續文獻通考寳誌金城人初朱氏婦於上巳日聞児啼鷹巢中梯樹得之舉以為子七嵗出</hi>
<pb n="KR2j0002_WYG_007-20a"/>
<hi>家長修禪業止江東道林寺</hi>
晾夏<hi>増龍㳺縣志上巳日以紗葛衣出曝謂之晾夏</hi>
歌舞岡<hi>原名勝志禺山西一里有歌舞岡郡國志云趙佗三月三日登髙於此</hi>
擦石<hi>增名勝志襄陽縣龜山上有䃰䃰石襄人以三月三日來逰卧擦其上謂可免災患</hi>
公侯聼講<hi>增寓圃雜記正統十一年太師英國公暨侯伯二十餘人奏曰臣等皆武夫不諳經典願</hi>
<hi>賜一日假詣國子監聼講上命以三月三日往於是太師率諸侯伯至日到監祭酒李時勉命諸生立講五經</hi>
<hi>各一章講罷設酒饌奉欵飲甚歡太師屢辭先生曰秀才家飯不易措置願太師少寛命諸生歌鹿鳴之詩賔</hi>
<hi>主雍雍抵暮而歸</hi>
<pb n="KR2j0002_WYG_007-20b"/>
採藉姑<hi>增農政全書陶𢎞景曰藉姑三月三日採根曝乾可療飢</hi>
採蔓菁<hi>原羣芳譜三月三日採蔓青花隂乾為末空心井花水下乆服長生可夜讀書</hi>
辟百蟲<hi>增濟世仁術三月三日雞鳴時以隔宿炊冷湯洗澆瓶口及鍋竈飯籮一應厨物則無百蟲逰</hi>
<hi>走為害</hi>
辟蟲蛀<hi>増遵生八箋三月初三日或戊辰日收薺菜花桐花芥菜藏毛羽衣服内不蛀</hi>
羊齒灰<hi>原遵生八箋三月三日取羊齒燒灰治小児羊癎寒熱</hi>
枸把湯<hi>原雲笈七籖常以三月三日取枸把煮作湯沐浴令人光澤不病不老</hi>
九井<hi>增雲笈七籖金堂縣昌利化圓元觀南院有九井焉平陸之上纔深一二尺或方或圓大者五六尺</hi>
<pb n="KR2j0002_WYG_007-21a"/>
　<hi>小者三二尺相去各數歩泉脉相通而水色皆異其味甘香盖醴泉之屬也每嵗三月三日蠶市之辰逺近之</hi>
　<hi>人祈乞嗣息於井中探得石者為男瓦礫為女</hi>
　丁東水<hi>增雲笈七籖葛璝化周回巖巒左右嵌穴有二十四峯八十一洞有丁東水出於崖腹乆旱不</hi>
　<hi>竭每年三月三日蠶市之辰衆逾萬人宿止山内飲食之外水常有餘</hi>
　盪邪齋<hi>原靈寳經三月三日修盪邪齋</hi>
　僧伽示滅<hi>増傳燈録泗州僧伽大師者景龍二年中宗遣使迎至輦轂命住大薦福寺三年三月三</hi>
　<hi>日大師示滅敕令就薦福寺漆身起塔忽臭氣滿城帝祝送師歸臨淮言訖異香騰馥帝問萬回曰僧伽大師</hi>
　<hi>何人耶曰觀音化身耳</hi>
<pb n="KR2j0002_WYG_007-21b"/>
　佛法大意<hi>增傳燈録道巘禪師上堂僧問如何是佛法大意師曰古人豈不道今日三月三僧曰學</hi>
　<hi>人不會師曰止止不湏説我妙法難思</hi>
御製上巳日再登金山詩晴和逢上巳况在大江濵正是<lb/>
　回鑾日揮豪記此辰<lb/>
　沈約三月三日詩<hi>原麗日屬元巳年芳其在斯開花已匝樹流鶯復滿枝</hi>
　張説舟中和蕭令詩<hi>増暮春三月日重三春水桃花滿禊潭廣樂逶迤天上下仙舟揺衍</hi>
　<hi>鏡中酣</hi>
　王維奉和上巳望春亭觀禊飲詩<hi>増渭水明秦甸黄山入漢宫君王來祓禊</hi>
<pb n="KR2j0002_WYG_007-22a"/>
<hi>㶚滻亦朝宗</hi>
孟浩然上巳日洛中寄王九迥詩<hi>原卜洛成周地浮杯上巳筵鬬雞寒食下</hi>
<hi>走馬射堂前垂栁金堤合平沙翠幕連不知王逸少何處會羣賢</hi>
白居易三月三日詩<hi>増畫堂三月初三日絮撲紗忩燕拂簷蓮子數杯嘗冷酒柘枝一曲</hi>
<hi>試春衫階臨池面勝㸔鏡戸映花叢當下簾指㸃樓南玩新月王鈎素手两纎纎</hi>
歐陽修三日赴宴口占詩<hi>原賜飲初逢禊節佳昆明新漲碧無涯九門寒食多逰騎</hi>
<hi>三月春隂正飬花共喜流觴修故事自憐霜鬢惜年華鳳城殘照歸鞍晚禁籞無風栁自斜</hi>
初四日<lb/>
<pb n="KR2j0002_WYG_007-22b"/>
五等賜第<hi>増宋史選舉志淳化三年三月四日帝御崇政殿試進士詔糊名考校定為五等第一至</hi>
<hi>苐二等賜及第第三第四賜出身第五賜同出身</hi>
刋新唐書<hi>増玉海皇祐三年三月四日詔知亳州宋祁授集賢殿修撰就任刋定新編唐書</hi>
范成大三月四日驟暖詩<hi>增日脚融清晚氣暄睡餘初覺薄羅便如何栁絮沾泥處</hi>
<hi>煖似槐隂轉午天</hi>
初五日<lb/>
裴璘牡丹詩<hi>原南部新書長安三月五日㸔牡丹奔走車馬半月裴璘題於佛堂虗壁云長安豪</hi>
<hi>貴惜春殘争賞先開紫牡丹别有玉杯承露冷無人肯向月中㸔大和中敬宗見之因令宫嬪諷念及暮此詩</hi>
<pb n="KR2j0002_WYG_007-23a"/>
　<hi>滿六宫矣</hi>
　禹生日<hi>增會稽志三月五日俗傳禹生之日禹廟逰人最盛無貧賤富貴傾城俱出士民皆乗畫舫丹</hi>
　<hi>堊鮮明酒樽食具甚盛賔主列坐前設歌舞春欲盡數日逰者益衆至立夏方止</hi>
　李羣玉三月五日陪裴大夫泛長沙東湖詩<hi>增上巳餘風景芳辰</hi>
　<hi>集逺坰綵舟浮滉蕩繡轂下娉婷林樹回葱蒨笙歌轉杳𡨕湖光迷翡翠草色醉蜻蜓鳥弄桐花日魚翻榖雨</hi>
　<hi>萍從今留勝㑹誰肯盡蘭亭</hi>
　初六日<lb/>
　詳定孝經<hi>増宋會要開寳七年三月六日詔孝經德教所先頃來獨宗孔氏鄭氏遺㫖今則無文令</hi>
<pb n="KR2j0002_WYG_007-23b"/>
　<hi>儒官詳定所長令明經者習讀</hi>
　賞花後苑<hi>增玉海淳化五年三月六日宋太宗召近臣賞花宴後苑上臨池釣魚命羣臣賦詩應制</hi>
　<hi>三十九人上亦賦詩以賜宰相吕蒙正等因習射上中的者六張樂飲酒羣臣盡醉</hi>
　蘓林被召<hi>増雲笈七籖蘇林濮陽曲水人少禀異操訪真彌篤漢宣帝神爵二年三月六日告季通</hi>
　<hi>曰我昨被元洲召為真命上卿太極中候大夫與汝别比明旦冉冉西北而去</hi>
　渡江求兄<hi>増雲笈七籖茅盈二弟固衷在官聞盈白日昇仙並棄官以漢元帝永光五年三月六日</hi>
　<hi>渡江求兄於東山</hi>
御製三月初六日告祭<lb/>
<pb n="KR2j0002_WYG_007-24a"/>
　福陵恭述十韻瑞靄鍾靈闕晴烟繞閟宫萬山皆拱北百<lb/>
　　水盡洄東夭矯盤峰秀紆廻磴道通俯㸔環衆象遥睇<lb/>
　　極髙崇松栢丸丸直岡巒面面同恢宏思<lb/>
祖烈建樹夲神功戰術無前略謨謀啓後衷揮蛇曾握劍定<lb/>
　　鼎有遺弓展禮威儀整申誠爼豆豐車書叨繼統藐爾<lb/>
　　媿微躬<lb/>
　　初七日<lb/>
　　水閣垂釣<hi>増玉海景德四年三月七日乙巳曲宴後苑初臨水閣垂釣</hi>
<pb n="KR2j0002_WYG_007-24b"/>
　　夢詩公案<hi>増志林崇寕元年元日粥罷昏睡夢中忽作一詩既覺輙能記之曰無頼東風試怒號共</hi>
　　<hi>乗一葉傲驚濤不知両岸人皆愕但覺中流笑語髙三月七日偶與瑩中濟湘江是日大風當㫁渡而瑩中必</hi>
　　<hi>欲宿道林小舟掀舞向浪中両岸聚觀膽落而瑩中笑聲愈髙余細繹夢中詩以告瑩中瑩中曰此叚公案三</hi>
　　<hi>十年後大行叢林也</hi>
　　御試舉人<hi>增續文獻通考元仁宗皇慶二年三月初四日中書省奏准以初七日御試舉人於翰林</hi>
　　<hi>國史院定委監試官及諸執事</hi>
　　初八日<lb/>
　　學士尋勝<hi>増唐詩紀亊中宗景龍四年三月八日令學士尋勝同宴於禮部尚書竇希玠亭賦詩張</hi>
<pb n="KR2j0002_WYG_007-25a"/>
　<hi>説為之序</hi>
　賞花開宴<hi>增玉海祥符四年三月八日車駕駐西京命從臣射於後苑淑景亭移宴長春殿帝作賞</hi>
　<hi>花開宴詩</hi>
　紫牡丹<hi>原如臯志宋淳熙三年春如臯縣孝里荘園牡丹一夲無種自生明年花盛開乃紫牡丹也杭</hi>
　<hi>州推官某見花甚愛欲移分一株掘土尺許見一石題曰此花瓊鳥飛來種只許人間老眼㸔遂不敢移以是</hi>
　<hi>郷老誕日值花開時必往宴為夀惟李嵩三月八日生自八十㸔花至一百九嵗</hi>
　李八百昇仙<hi>増集仙録李脱仙居蜀金堂山修道蜀人歴代見之大約八百餘年因號李八百後</hi>
　<hi>於什邡仙居山三月八日昇天</hi>
<pb n="KR2j0002_WYG_007-25b"/>
御製三月初八日告祭<lb/>
昭陵恭述十二韻盛德兼三代威名定四方文謨眞顯赫<lb/>
　武烈實飛揚包并收羣國虛謙集衆長網羅來俊彦締<lb/>
　造闢洪荒卜世周垂厯開基漢啓疆靈山佳氣㢠<lb/>
寢廟瑞雲張曠逺臨平陸幽深逼上蒼汗嘗趨石馬歌欲<lb/>
　奏芝房洱海銷兵戰炎陬絕叛狂功成昭黙佑告祀肅<lb/>
　誠將微念通層構含情望兩廂千官遵大典進退盡鏘<lb/>
　鏘<lb/>
<pb n="KR2j0002_WYG_007-26a"/>
初九日<lb/>
求芝草<hi>増抱朴子欲求芝草入名山必以三月九日乃山開出神藥之月也到山湏六隂日明堂之時</hi>
<hi>帯靈寳符牽白犬抱白雞以白塩一斗及開山符檄著大石上執吴堂草一把以入山山神喜必得芝也</hi>
髙昌寒食<hi>原髙昌行紀髙昌國用開皇七年歴以三月九日為寒食</hi>
祭靈山祠<hi>増續文獻通考靈山祠在瓊州府靈山所祀之神有六曰靈山香山瓊崖通濟定邊班師</hi>
<hi>洪武中命有司嵗以三月九日祭</hi>
張玉蘭飛昇<hi>増傳仙録張玉蘭者天師之孫靈真之女也今益州温江女郎觀三月初九日是玉</hi>
<hi>蘭飛昇之日郷里常設齋祭之</hi>
<pb n="KR2j0002_WYG_007-26b"/>
尹真人上昇<hi>增神仙傳真人姓尹氏名道全天水人也以晋懐帝元嘉元年三月九日有白雲起</hi>
<hi>于室中三日不散散時視之已失真人所在但聞香氣襲人</hi>
初十日<lb/>
分十道<hi>増唐會要正觀元年三月十日始分天下為十道</hi>
流杯詩<hi>増玉海祥符七年三月十日乙未召輔臣賜宴翔鸞閣又臨曲水浮觴小黄門奏樂帝作流杯</hi>
<hi>詩</hi>
鳯棲合歡木<hi>增玉海端拱元年廣州言清逺縣有合歡木髙百餘尺今年三月十日有鳳髙六尺</hi>
<hi>栖集其上衆禽從之木下生芝草三莖畫圗來獻</hi>
<pb n="KR2j0002_WYG_007-27a"/>
　賦花㳺曲<hi>増楊維楨花㳺曲序至正戊子三月十日偕茅山貞居老仙玉山才子烟雨中逰石湖諸</hi>
　<hi>山老仙為妓者璚英賦㸃綘脣詞已而午霽登湖上山歇寳積寺行禪師西軒老仙題名軒之壁璚英折碧桃</hi>
　<hi>下山予為賦花㳺曲而玉山和之</hi>
　張道陵拜司空<hi>增雲笈七籖張道陵延和元年三月十日辛丑詔書拜為司空</hi>
　李商隠三月十日流杯亭詩<hi>增身屬中軍少得歸木蘭花盡失春期偷隨栁絮到</hi>
　<hi>城外行過水西聞子規</hi>
　十一日<lb/>
　詳録方物<hi>增玉海唐貞觀十一年三月十一日詔以逺夷各貢方物其草木雜物有異常者所司其</hi>
<pb n="KR2j0002_WYG_007-27b"/>
　<hi>詳録焉</hi>
　麥生日<hi>增嘉定縣志三月十一日為麥生日喜晴</hi>
御製三月十一日雪中詣<lb/>
永陵告祭詩峯巒疊疊水層層王氣氤氲䕶<lb/>
永陵蟠伏諸山成虎踞飛騫衆壑佐龍騰雲封草木橋園<lb/>
　古雪擁松楸輦路升一自遷岐基盛業深思遺緒媿難<lb/>
　承<lb/>
　十二日<lb/>
<pb n="KR2j0002_WYG_007-28a"/>
禮部選士<hi>増玉海開元二十四年考功郎李昻為舉人詆訶帝以員外郎望輕三月十二日移貢舉</hi>
<hi>於禮部以侍郎主之禮部選士自此始</hi>
幸金鳯園<hi>增玉海建隆四年三月十二日幸金鳳園召符彦卿等習射帝七發皆中的彦卿等進馬</hi>
<hi>稱賀賜從臣名馬銀噐</hi>
十三日<lb/>
簡縣令<hi>增唐會要天寳九載三月十三日敕文學政事異科良宰豈必文人自今簡縣令勿限以書判</hi>
<hi>及循資格</hi>
賜宴改日<hi>原容齋續筆文宗開成元年歸融為京兆尹時两公主出降府司供帳事繁又逼近上已</hi>
<pb n="KR2j0002_WYG_007-28b"/>
<hi>曲江賜宴奏請改日上曰去年重陽取九月十九日未失重陽之意今改取十三日可也</hi>
長春節<hi>増金史宣宗紀興定元年三月庚寅長春節宋遣使來賀又后妃紀大定三年三月十三日宣</hi>
<hi>宗生</hi>
十四日<lb/>
頒五經正義<hi>增唐會要永徽三年三月十四日詔太尉趙公無忌等刋正五經正義頒于天下以</hi>
<hi>為定式</hi>
舉逸民<hi>增玉海隆興元年三月十四日詔舉逸民</hi>
上稽古録<hi>增玉海元祐元年三月十四日司馬光上言人主不可不觀史善者可為法不善者可為</hi>
<pb n="KR2j0002_WYG_007-29a"/>
<hi>戒載籍浩博宜提其綱目撮其精英欲以稽古録送正字范祖禹校對繕寫俟讀寳訓畢取此書進讀令侍讀</hi>
<hi>隨文觧釋以資稽古之萬一從之</hi>
修三史<hi>增輟耕録至正二年春三月十有四日上御咸寧殿中書右丞相托克托奉命史臣纂修宋遼</hi>
<hi>金三史</hi>
白居易春夜宿直詩<hi>增三月十四夜西垣東北廊碧梧葉重叠紅藥樹低昻月砌漏幽影</hi>
<hi>風簾飄暗香禁中無宿客誰伴紫微郎</hi>
黄庭堅次韻宋楙宗三月十四日到西池都人盛觀翰<lb/>
林公出逰詩<hi>增金絨繋馬曉鶯邊不比春江上水船人語車聲喧法曲花光樓影倒晴天人間化</hi>
<pb n="KR2j0002_WYG_007-29b"/>
<hi>鶴三千嵗海上㸔羊十九年還作遨頭驚俗眼風流文物屬蘓仙</hi>
十五日<lb/>
懸魚<hi>增謝承後漢書羊續為南陽太守好啖生魚府丞焦儉以三月望餉鯉魚一頭續不為意受而懸之</hi>
<hi>於庭少有皮骨明年三月儉復致一魚續出昔枯魚以示儉遂終身不復食</hi>
散天香花<hi>增水經注淨飯王太子以三月十五日夜出家四天王來迎各捧馬足爾時諸神天人側</hi>
<hi>塞空中散天香花</hi>
賞花賦詩<hi>増宋史禮志太平興國九年三月十五日詔宰相近臣賞花於後苑帝曰春氣暄和萬物</hi>
<hi>暢茂四方無事朕以天下之樂為樂宜令侍從詞臣各賦詩</hi>
<pb n="KR2j0002_WYG_007-30a"/>
　殿試<hi>增續文獻通考國初凡士舉于禮部者以三月朔日御殿而親試之謂之殿試後率以三月十五日</hi>
　<hi>間以他事更日</hi>
　投弓矢<hi>増鶴慶府志峯頂山在城東十七里崒嵂處有佛祠郡人以嵗三月之望乞子投弓矢山中</hi>
　遊聚景園<hi>増而湖志餘淳熙六年三月十五日車駕過宫請太上太后遊聚景園至錦壁賞牡丹知</hi>
　<hi>閤張掄進壺中天詞太上嘉賜金杯盤法錦數事</hi>
御製春日内苑賜宴詩并序己未三月律應姑洗望日之<lb/>
　吉賜内閣大臣及侍衞宴於内苑時乃玩花於綘雪玉<lb/>
　樹含風浮杯於西齋金池漾月飲酒樂甚因率題四韻<lb/>
<pb n="KR2j0002_WYG_007-30b"/>
　以示羣臣春深内苑裡珍席宴羣臣蝶向䨇檐舞花飛<lb/>
　複閣新和羮期上佐調鼎協洪鈞簫鼓歡無極芳年醉<lb/>
　此辰<lb/>
　白居易春日閒居詩<hi>増是時三月半花落庭蕪緑舍上晨雞鳴窗間春睡足</hi>
　十六日<lb/>
　贈黄明府詩<hi>増唐詩紀事元稹序畧元和四年三月奉使東川十六日至褒城東數里遙望驛亭</hi>
　<hi>前有大池樓榭甚盛逡廵有黄明府見迎瞻其形容彷彿似識問其前銜即曩日逃席黄丞也説向前事與之</hi>
　<hi>盡歡作贈黄明府詩曰昔年曽痛飲黄令困飛觥席上當時走馬前今日迎依稀述姓氏積漸識平生故友身</hi>
<pb n="KR2j0002_WYG_007-31a"/>
　<hi>皆逺他鄉眼暫明</hi>
　西京大酺<hi>增玉海祥符四年三月十六日己丑御五鳯樓觀酺作西京大酺七言詩二首</hi>
　黄姑浸種<hi>原通考十六日乃黄姑浸種日西南風主大旱髙鄉人見此風即懸百文錢于簷下風力</hi>
　<hi>能動則舉家失聲相告風愈急愈旱又主桑葉貴</hi>
　十七日<lb/>
　冊禮嶽瀆山海<hi>增通典唐天寳十載以東海為廣徳王南海為廣利王西海為廣潤王北海為</hi>
　<hi>廣澤王分命卿監諸嶽瀆及山取三月十七日一時備禮兼冊</hi>
　賜九經及第<hi>增玉海雍熙二年三月十七日試九經第為三等五經王從善併注誦之賜九經及</hi>
<pb n="KR2j0002_WYG_007-31b"/>
　<hi>第</hi>
　十八日<lb/>
皇帝萬壽聖節<lb/>
　十哲坐像<hi>增玉海開元八年三月十八日司業李元瓘奏先聖廟為十哲像以顔子配則配像當坐</hi>
　<hi>今乃立餘弟子列像廟堂不與享而范甯等皆從祀請釋奠十哲享於上而圖七十二子于壁曽參以孝受經</hi>
　<hi>于夫子請享之如二十二賢乃詔十哲為坐像悉預祀曽參特為之像坐亞之圖七十弟子及二十二賢於廟</hi>
　<hi>壁</hi>
　茅君山<hi>原雲笈七籖茅盈歸句曲邦人因改句曲為茅君之山漢平帝元壽二年大帝授盈為司命東</hi>
<pb n="KR2j0002_WYG_007-32a"/>
<hi>卿上真君臨去告二弟曰吾今去矣要當一年再來此山三月十八日期要吾師及南岳太虚赤真人遊盼於</hi>
<hi>二弟之處也應天府志小茅有五雲峯昔茅君以三月十八日駕五色雲八景輿延佇峯頭逾時乃去</hi>
火山禹廟<hi>增名勝志火山在河曲縣西五里山髙四五丈黄河過此如遇覆釜河流為之曲折云山</hi>
<hi>有禹廟在河東岸巨石上水不能侵有司以三月十八日致祭</hi>
白龍生日<hi>增嘉興府志十八日龍湫山與呉之陽山多雲霧雷雨俗傳為白龍生日</hi>
祭黄石公<hi>增兗州府志榖城山一名黄山山巔有石巋然數丈其色正黄故曰黄石史記黄石公出</hi>
<hi>一編書授張良曰讀是則為王者師後十三年見我濟北榖城山下黄石即我也他日良扵山下果得黄石祀</hi>
<hi>之後人立祠嵗以三月十八日致祭</hi>
<pb n="KR2j0002_WYG_007-32b"/>
望春亭<hi>増名勝志元城縣城南有亭曰望春亭韓魏公始就築三月十八日宴㑹有此日傾城樂御河</hi>
<hi>之句</hi>
三祖受具<hi>增𫝊燈録有一居士年踰四十不言名氏聿來設禮而問慧可大師師深器之即為剃髪</hi>
<hi>云是吾寳也宜名僧璨其年三月十八日於光福寺受具大師乃告曰逹磨菩提逺自竺乾以正法眼藏宻付</hi>
<hi>于吾吾今授汝并逹磨信衣汝當守䕶無令斷絶</hi>
溫庭筠三月十八日雪中作<hi>増芍藥薔薇語早梅不知誰是豔陽才今朝領得春</hi>
<hi>風意不復饒君雪裏開</hi>
十九日<lb/>
<pb n="KR2j0002_WYG_007-33a"/>
上古籥<hi>増玉海宣和三年三月十九日樂工張從寳上古籥一管自陳世習其藝按之以聲悉協音律</hi>
<hi>大少正聲律吕咸備乞頒行從之</hi>
講孟子<hi>増玉海紹興十六年三月十九日講孟子賜講官鞍馬象笏金硯水瓶筆墨</hi>
破琴夢<hi>增蘇軾破琴詩引元祐六年三月十九日予自杭州還朝宿呉淞江夢長老仲殊挾琴過予彈</hi>
<hi>之有異聲就視琴頗損而有十三絃予方嘆息不已殊曰雖損尚可脩曰奈十三絃何殊不答誦詩云度數形</hi>
<hi>名夲偶然破琴今有十三絃此生若遇邢和璞方信秦箏是響泉予夢中了然識其所謂既覺而忘之明日晝</hi>
<hi>寢復夢殊來理前語再誦其詩方驚覺而殊適至意其非夢也問之殊盖不知</hi>
二十日<lb/>
<pb n="KR2j0002_WYG_007-33b"/>
幸金眀池<hi>増東京夢華録三月開金明池車駕臨幸往往取二十日諸禁衛班直簪花披錦繡撚金</hi>
<hi>線衫𫀆金帶勒帛之𩔖結束競逞鮮新出内府金鎗寳裝弓劍龍鳯繡旗紅纓錦轡萬騎爭馳鐸聲震地</hi>
天倉開<hi>原遵生八牋三月二十日天倉開日宜入山修道</hi>
張説三月二十日詔宴樂遊園詩<hi>増樂遊形勝地表裏望郊宫北闕連天頂</hi>
<hi>南山對掌中皇恩貸芳月旬宴美成功魚戲芙蓉水鶯啼楊柳風春光看欲暮天澤戀無窮長䄂招斜日留光</hi>
<hi>待曲終</hi>
白居易三月二十日醉中留别詩<hi>增春𥘉携手春深散無日花間不醉狂别</hi>
<hi>後何人堪共醉猶殘十日好風光</hi>
<pb n="KR2j0002_WYG_007-34a"/>
二十一日<lb/>
䕶花旛<hi>增酉陽雜爼天寳中處士崔元㣲洛東有宅時春季夜間風清月朗三更後有女伴十餘人青</hi>
<hi>衣引入自稱楊氏李氏陶氏一緋衣小女姓石名阿措曰欲到封十八姨坐未定報封家姨來色皆殊絶滿座</hi>
<hi>芬芳襲人命酒各歌以送之封十八姨輕佻翻酒汚阿措衣阿措作色拂衣而起明夜阿措來言曰諸女伴皆</hi>
<hi>住苑中每歳多被惡風所撓居止不安常求十八姨相庇昨阿措不能依囘應難取力處士倘不阻見庇亦有</hi>
<hi>㣲報耳元㣲曰某有何力得及諸女阿措曰但求處士每嵗歳日與作一朱旛上圖日月五星之文于苑東立</hi>
<hi>之則免難矣今嵗已過但請至此月二十一日平旦㣲有東風即立之庻可免也元微許之依其言至此日立</hi>
<hi>旛是日東風振地自洛南折樹飛沙而苑中繁花不動乃悟諸女姓楊姓李及顔色衣服之異皆衆花之精也</hi>
<pb n="KR2j0002_WYG_007-34b"/>
<hi>阿措即安石榴封十八姨乃風神也後數夜楊氏軰復至媿謝各裹桃李花數斗勸崔生服之可延年却老至</hi>
<hi>元和初元㣲猶在</hi>
上慶歴聖德頌<hi>增文鑑三月二十一日仁宗御紫宸殿朝百官石介上慶歴聖徳頌</hi>
海雲摸石<hi>原嵗華紀麗譜三月二十一日出大東門宴海雲山鴻慶寺登衆春閣觀摸石蓋開元二</hi>
<hi>十三年靈智禪師以是日歸寂邦人敬之入山修禮因而成俗山有小池士女探石其中以占求男之祥韓絳</hi>
<hi>遊鴻慶院詩方塘探子石髙閣㑹賔簪</hi>
二十二日<lb/>
瑞竹<hi>增玉海皇祐三年三月二十二日甲戌召輔臣兩制館閣官觀後苑瑞竹其竹一本兩莖多為賦頌</hi>
<pb n="KR2j0002_WYG_007-35a"/>
<hi>以獻</hi>
瓊林宴<hi>增玉海淳化三年三月二十二日宴新進士於瓊林苑御製詩三首賜之</hi>
二十三日<lb/>
吉祥寺觀花<hi>增蘇軾牡丹記序熙寧五年三月二十三日余從太守沈公觀花於吉祥寺僧守璘</hi>
<hi>之圃圃中花千本其品以百數酒酣樂作州人大集金槃綵籃以獻於坐者五十有三人飲酒樂甚素不飲者</hi>
<hi>皆醉自輿臺皁𨽻皆插花以從觀者數萬人</hi>
娑婆樹子<hi>增吳興掌故至正壬辰春三月二十三日湖州黒氣亘天雷電以雨有物若果核與雨雜</hi>
<hi>下五色間錯光瑩堅固破而食之若松子仁人皆云娑婆樹子</hi>
<pb n="KR2j0002_WYG_007-35b"/>
二十四日<lb/>
尚齒會<hi>增白居易集會昌五年三月二十四日胡吉劉鄭盧張等六賢皆多年壽子亦次焉於東都敝</hi>
<hi>居履道坊合尚齒之㑹七老相顧既醉且歡静而思之此㑹希有因各賦七言六韻詩一章以記之或傳諸好</hi>
<hi>事者</hi>
金芝生<hi>增玉海隆興二年三月二十四日徳壽宫康壽殿生金芝十有二莖宰臣皆賀御製七言詩有</hi>
<hi>永將四海奉䨇親之句</hi>
上簡子塜<hi>増名勝志邯鄲縣石子岡有趙簡子塜北轅録云嵗三月二十四日邑人空巷上簡子塜</hi>
<hi>以為故事</hi>
<pb n="KR2j0002_WYG_007-36a"/>
二十五日<lb/>
祭五星壇<hi>增玉海唐天寳十四載三月時雨未降二十五日令給事中王維等分祭五星壇</hi>
聖廟植圭<hi>增玉海祥符二年三月二十五日庚辰賜兗州曲阜文宣王廟植圭先是以木為圭至是</hi>
<hi>始易以玉</hi>
二十六日<lb/>
幸玉津園<hi>增玉海淳熙十二年三月二十六日車駕宿戒幸玉津園命下大雨將曉有晴意已而天</hi>
<hi>宇豁然洪邁進詩歌詠翌日賜聖製云比幸玉津園縱觀春事適霽色可喜卿有詩来上因俯同其韻春郊柔</hi>
<hi>緑遍桑麻小駐芳䦨覧物華應信吾心非暇逸頓囘晴意絶咨嗟每思富庶將同樂敢務遊畋漫自誇不似華</hi>
<pb n="KR2j0002_WYG_007-36b"/>
<hi>清當日事五家車騎爛如花洪邁詩五更猶自雨如麻無限都人仰翠華翻手作雲方悵望舉頭見日共驚嗟</hi>
<hi>天公的有施生妙帝力堪同造物誇上苑春光無盡藏可須羯鼓更催花</hi>
二十七日<lb/>
宴麗正殿<hi>增唐明皇春晩宴兩相及禮官麗正殿學士詩序隂陽代謝日月相推豈可使春色虚捐</hi>
<hi>韶華並歇乃置㫖酒命英賢有文苑之髙才有掖垣之良佐舉杯稱慶何樂如之同吟湛露之篇宜振凌雲之</hi>
<hi>藻於時嵗在乙丑開元十三年三月二十七日詩野霽伊川緑郊明鞏樹紅冕旒多暇景詩酒㑹春風張說春</hi>
<hi>晚侍宴麗正殿詩庭柳餘春駐宫鶯早夏催喜承芸閣宴幸奉柏梁杯</hi>
睿聖廟市<hi>增嵗華紀麗譜三月二十七日大西門睿聖夫人廟前蠶市初在小市橘田以禱雨而應</hi>
<pb n="KR2j0002_WYG_007-37a"/>
<hi>移於廟前</hi>
觀騎樓<hi>增名勝志諸葛營南有東岳廟祠前有觀騎樓俗以三月二十七日迎神賽會俠少之徒聚此</hi>
<hi>走馬賭勝觀者咸登此樓上下如市</hi>
楊萬里三月二十七日送春詩<hi>增只餘三日便清和儘放春歸莫恨他落盡千</hi>
<hi>花飛盡絮留春肯住欲如何</hi>
二十八日<lb/>
東嶽生辰<hi>增乾淳嵗時記三月二十八日東嶽生辰蠡海集東嶽生於三月二十八日天三生木地</hi>
<hi>八成之含兩儀之氣於其中也二十八者四七也四七乃少陽位也帝京景物畧三月二十八日東嶽仁聖帝</hi>
<pb n="KR2j0002_WYG_007-37b"/>
<hi>誕傾城趨齊化門鼓樂旗幢為祝觀者夾路</hi>
白居易三月二十八日贈周判官詩<hi>増一春惆悵殘三日醉問周郎憶得</hi>
<hi>無桺絮送人鶯勸酒去年今日到東都</hi>
二十九日<lb/>
赤光照塔<hi>増續文獻通考法楷青州人仁壽置塔奉敇送舍利於曹州見佛半身白面如玉舍利轝</hi>
<hi>前佛頂之上黄赤花起三月二十九日夜降甘露赤光流照逹於塔所屢有花木樓臺著見楷具列聞帝大悅</hi>
<hi>令圖示海外</hi>
蘇軾三月二十九日作<hi>增南嶺過雲開紫翠北江飛雨送凄凉酒醒夢囘春盡日閉門</hi>
<pb n="KR2j0002_WYG_007-38a"/>
<hi>隐几坐燒香</hi>
三十日<lb/>
卒蠶<hi>増禮嵗既單矣世婦卒蠶奉繭以示于君遂獻繭於夫人注嵗單謂三月月盡之後也</hi>
禳陰氣<hi>增隋書禮志季春晦儺磔牲于宫門及城四門以禳陰氣</hi>
白居易三月三十日題慈恩寺詩<hi>増慈恩春色今朝盡盡日裵囘倚寺門惆</hi>
<hi>悵春歸留不得紫藤花下漸黄昏</hi>
白居易送春詩<hi>増三月三十日春歸日復暮惆悵問春風明朝應不住</hi>
賈島三月晦日贈劉評事詩<hi>増三月正當三十日風光别我苦吟身共君今夜不</hi>
<pb n="KR2j0002_WYG_007-38b"/>
<hi>湏睡未到曉鐘猶是春</hi>
　　政典<lb/>
青陽右个<hi>原禮天子居青陽右个注青陽右个東堂南偏</hi>
薦鞠衣<hi>原禮是月也天子乃薦鞠衣於先帝注鞠衣黄桑之服疏色如鞠塵象桑葉始生</hi>
命舟牧<hi>原禮命舟牧覆舟五覆五反乃告舟備具于天子焉注舟牧主舟之官也覆反舟者備傾側也</hi>
薦鮪<hi>原禮天子始乗舟薦鮪于寢廟疏大者為王鮪小者為鮛鮪似鱣長鼻體無鱗甲増周禮春獻王鮪</hi>
<hi>疏謂季春三月春鮪新来云獻者獻于廟之寢月令章句暮春天子始乗舟者陽氣和暖鮪魚時至將取以薦</hi>
<hi>寢廟故因是乗舟禊于名川也</hi>
<pb n="KR2j0002_WYG_007-39a"/>
祈麥實<hi>原禮乃為麥祈實注於含秀求其成也増夏小正祈麥實傳麥者五榖之先見者故急祈而記</hi>
<hi>之也</hi>
發倉廩<hi>原禮天子布徳行惠命有司𤼵倉廩賜貧窮振乏絶疏榖藏曰倉米藏曰廩</hi>
開府庫<hi>原禮開府庫出幣帛周天下注周謂給不足也</hi>
聘名士<hi>原禮勉諸侯聘名士禮賢者増髙士𫝊序詩人𤼵白駒之歌春秋顯子臧之節故月令以季春</hi>
<hi>聘名士禮賢者然則髙尚之士王政所先</hi>
命司空<hi>原禮是月也命司空曰時雨將降下水上騰循行國邑周視原野修利隄防道逹溝瀆開通道</hi>
<hi>路毋有障塞増呂氏春秋姑洗之月逹道通路溝瀆修利申之此令嘉氣趣至</hi>
<pb n="KR2j0002_WYG_007-39b"/>
禁傷鳥獸<hi>原禮田獵罝罘羅網畢翳餧獸之藥毋出九門注為鳥獸方孚乳傷之逆天時也獸罟曰</hi>
<hi>罝罘鳥罟曰羅網小而柄長謂之畢翳射者所以自隐也凡諸罟及毒藥禁其出九門明其常有時不得用耳</hi>
命野虞<hi>原禮是月也命野虞毋伐桑柘注愛蠶食也野虞謂主田及山林之官</hi>
勸蠶事<hi>原禮后妃齋戒親東鄉躬桑禁婦女毋觀省婦使以勸蠶事注后妃親採桑示帥先天下也東</hi>
<hi>鄉者鄉時氣也是明其不常留養蠶也留養者所卜夫人與世婦婦謂世婦及諸臣之妻也女外内子女也毋</hi>
<hi>觀去容飾也婦使縫線組紃之事</hi>
分繭稱絲<hi>原禮蠶事既登分繭稱絲效功以共郊廟之服無有敢惰注登成也敇往蠶者蠶畢將課</hi>
<hi>功以勸戒之</hi>
<pb n="KR2j0002_WYG_007-40a"/>
命工師<hi>原禮是月也命工師令百工審五庫之量金鐡皮革筋角齒羽箭幹脂膠丹漆母或不良注工</hi>
<hi>師司空之屬官也五庫藏此諸物之舍也量謂物善惡之舊法也</hi>
監工日號<hi>原禮百工咸理監工日號毋悖於時毋或作為淫巧以蕩上心注於百工皆理治其事之</hi>
<hi>時工師則監之日號令之戒之以此二事也百工作器物各有時逆之則不善淫巧謂偽飾不如法也蕩謂動</hi>
<hi>之使生奢泰也</hi>
大合樂<hi>原禮是月之末擇吉日大合樂天子乃帥三公九卿諸侯大夫親往視之注大合樂者所以助</hi>
<hi>陽逹物風化天下也</hi>
遊牝於牧<hi>原禮是月也乃合累牛騰馬遊牝於牧疏累牛謂相累之牛騰馬相騰逐之馬以季春陽</hi>
<pb n="KR2j0002_WYG_007-40b"/>
<hi>將盛物皆産乳故合此所累之牛相騰之馬故遊此繫牧之牝於牧田之中就牝而合之</hi>
畢春氣<hi>原禮命國難九門磔攘以畢春氣注此難難隂氣也陰寒至此不止害將及人所以及人者隂</hi>
<hi>氣右行此月之中日行厯昴昴有大陵積尸之氣氣佚則厲鬼隨而出行命方相氏帥百𨽻索室敺疫以逐之</hi>
<hi>又磔牲以攘於四方之神所以畢止其災也王居明堂禮曰季春出疫於郊以攘春氣難乃多切增風俗通月</hi>
<hi>令九門磔禳以畢春氣盖天子之城十有二門東方三門生氣之門也不欲使死物見於生門故獨於九門殺</hi>
<hi>犬磔禳犬者金畜禳者却也抑金使不害春之時所生令萬物遂成其性火當受而長之故曰以畢春氣功成</hi>
<hi>而退木行終也</hi>
鄉射禮<hi>增儀禮鄉射之禮注今郡國行此禮以季春漢官儀辟雍去明堂三百歩三月於中行鄉射禮</hi>
<pb n="KR2j0002_WYG_007-41a"/>
<hi>張衡東京賦春日載陽合射辟雍設業設虡宫懸金鏞注言春三月之時與諸侯合射辟雍行禮教也</hi>
始蠶<hi>増夏小正妾子始蠶傳先妾而後子何也曰事有漸也言自卑事者始也</hi>
頒氷<hi>原夏小正頒氷傳頒冰也者分冰以授大夫也</hi>
出冰<hi>増左傳古者日在北陸而藏氷西陸朝覿而出之其出之也桃弧棘矢以除其災注夏三月日在昴</hi>
<hi>畢蟄蟲出而用冰春分之中奎星朝見東方</hi>
考神納賔<hi>増國語姑洗所以修絜百物考神納賔也注是月百物修絜故用之宗廟致神納賔</hi>
去兹毒<hi>原管子當春三月萩室熯造鑽燧易火杼井易水所以去兹毒也注熯謂以火乾也三月之時</hi>
<hi>陽氣盛𤼵易生瘟疫萩木鬱臭以辟毒氣故燒之於新造之室以禳祓也四時易火至春則取榆栁之火春時</hi>
<pb n="KR2j0002_WYG_007-41b"/>
<hi>之井又當復杼之以易其水凡此皆去時滋長之毒</hi>
屬親戚<hi>増管子舉春祭塞久禱以魚為牲以糵為酒相召所以屬親戚也注久禱而未報者當享塞之</hi>
<hi>相召謂因此時召親賔</hi>
息百長<hi>増管子毋殺畜生毋拊卵毋伐木毋夭英毋拊竿所以息百長也注拊謂擊剝之也英謂草木</hi>
<hi>之初生也竿笋之初生也所以生息百物之長</hi>
勸弱民<hi>増管子賜鰥寡振孤獨貸無種與無賦所以勸弱民注謂勸勉貧弱之人也</hi>
建時功施生榖<hi>増管子𤼵五正赦薄罪出拘民觧仇讐所以建時功施生榖也注謂及時立農</hi>
<hi>功施力為生榖凡此皆春令</hi>
<pb n="KR2j0002_WYG_007-42a"/>
官鄉<hi>原准南子三月官鄉注三月科民户口故官鄉也</hi>
振貸<hi>增漢書文帝紀元年三月詔曰方春和時草木羣生之物皆有以自樂而吾百姓鰥寡孤獨窮困之</hi>
<hi>人或阽於死亡而莫之省憂為民父母將何如其議所以振貸之又昭帝紀始元二年三月遣使者振貸貧民</hi>
<hi>毋種食者</hi>
養老<hi>増漢書文帝紀元年三月詔曰老者非帛不煖非肉不飽今嵗首不時使人存問長老又無布帛酒</hi>
<hi>肉之賜將何以佐天下子孫孝養其親今聞吏禀當受鬻者或以陳粟豈稱養老之意哉具為令有司請令縣</hi>
<hi>道年八十已上賜米人月一石肉二十斤酒五斗其九十已上又賜帛人二疋絮三斤北史魏孝文紀太和二</hi>
<hi>十年春詔畿内七十以上暮春赴京師將行養老禮三月景寅宴羣臣及國老庶老於華林園詔國老黄耉以</hi>
<pb n="KR2j0002_WYG_007-42b"/>
<hi>上假中散大夫郡守耋年以上假給事中縣令庶老直假郡縣各賜鳩杖衣裳</hi>
賜租税<hi>増漢書文帝紀十二年三月詔曰道民之路在於務夲朕親率天下農十年於今而野不加辟</hi>
<hi>嵗一不登民有饑色是從事焉尚寡而吏未加務也吾詔書數下嵗勸民種樹而功未興是吏奉吾詔不勤而</hi>
<hi>勸民不明也且吾農民甚苦而吏莫之省将何以勸焉其賜農民今年租税之半</hi>
明堂受計<hi>増漢書武帝紀元封五年三月至泰山明堂因朝諸侯王列侯受郡國計又天漢三年三</hi>
<hi>月幸泰山明堂因受計注受郡國所上計簿也若今之諸州計帳</hi>
祠后土<hi>増漢書武帝紀元封六年三月行幸河東祠后土詔曰朕禮首山昆田出珍物化或為黄金祭</hi>
<hi>后土神光三燭其赦汾陰殊死以下賜天下貧民布帛人一匹</hi>
<pb n="KR2j0002_WYG_007-43a"/>
勞農勸民<hi>增漢書元帝紀建昭五年三月詔方春農桑興是月勞農勸民無使後時</hi>
大射<hi>増後漢書明帝紀永平二年三月臨辟雍初行大射禮注禮季春大合樂所以助陽逹物風化天下</hi>
<hi>其禮今亡天子以大射郡國以鄉射代之</hi>
立六宗祠<hi>增後漢書安帝紀元初六年三月庚辰始立六宗祠于洛城西北</hi>
太學石經<hi>増後漢書靈帝紀熹平四年春三月詔諸儒正五經文字刻石立於太學門外</hi>
祠先蠶<hi>増後漢書禮儀志明帝永平二年三月祠先蠶禮以少牢唐六典季春吉已享先蠶於西郊</hi>
鄉飲酒<hi>増後漢書禮儀志明帝永平二年三月郡縣道行郷飲酒於學校皆祀聖師周公孔子牲以犬</hi>
東廵<hi>増魏志明帝紀太和六年三月行東廵所過存問高年鰥寡孤獨賜榖帛何晏景福殿賦嵗三月東</hi>
<pb n="KR2j0002_WYG_007-43b"/>
<hi>廵狩至於許昌望祠山川考時度方存問髙年率民耕桑</hi>
講孝經<hi>増晋書穆帝紀升平元年三月帝講孝經親釋奠於中堂</hi>
田農要月<hi>増宋書孝武帝紀大明二年三月乙夘以田農要月大官停殺牛</hi>
禁引河<hi>増水經注漢大司馬張仲議曰河水濁清澄一石水六斗泥而民競引河溉田今河不通利三</hi>
<hi>月桃花水至則河決以其噎不洩也禁民勿復引河</hi>
順陽布徳<hi>増齊民要術三月冬榖或盡椹麥未熟乃順陽布徳振贍窮乏務施九族自親者始</hi>
循行營田<hi>増唐書食貨志唐開軍府以扞要衝因隙地置營田隸司農者嵗三月卿少卿循行治不</hi>
<hi>法者</hi>
<pb n="KR2j0002_WYG_007-44a"/>
免役<hi>増唐書食貨志凡新附之户春以三月免役</hi>
賜本科出身<hi>增燕翼貽謀録開寳二年三月詔禮部進貢士十五舉以上曽經終塲者具名以聞</hi>
<hi>詔曰貢士司馬浦等一百六人困頓風塵潦倒塲屋學固不講業亦難專非有特恩終成遐棄宜各賜夲科出</hi>
<hi>身</hi>
賜進士錢<hi>增燕翼貽謀録國初進士期集以甲次髙下率錢刋小録事遊燕或富而名次卑者所出</hi>
<hi>無幾或貧而名次髙至於假丐熙寧六年三月庚申詔賜進士及第錢三千緡諸科七百緡為期集費一時歆</hi>
<hi>豔以為盛事</hi>
衍聖公襲封<hi>增燕翼貽謀録先聖後嗣自先聖封文宣王而襲爵者封文宣公文宣諡號也諡號</hi>
<pb n="KR2j0002_WYG_007-44b"/>
<hi>非子孫所可襲仁宗至和二年三月用太常博士祖無擇議改為衍聖公</hi>
御試舉人<hi>増玉海開寳六年三月乙亥日御講武殿覆試進士宋準等御試舉人自兹始</hi>
習水嬉<hi>増玉海太平興國元年詔以卒三萬五千人鑿池引金河水注之有水心五殿南有飛梁引数</hi>
<hi>百歩屬瓊林苑每三月初命神衞虎翼水軍教舟楫習水嬉</hi>
風神廟<hi>増輝縣志風神廟在縣西北三十五里黄水口崖傍有穴風自内出人以瓦石投之踰時迅猛</hi>
<hi>大作每嵗季春有司祭禱</hi>
　　民用<lb/>
蠶月<hi>原詩蠶月條桑取彼斧斨以伐逺揚猗彼女桑増古採桑辭蠶生春三月春桑正含緑女兒採春桑</hi>
<pb n="KR2j0002_WYG_007-45a"/>
<hi>歌吹當春曲</hi>
采蘩<hi>增詩小雅采蘩祁祁疏言季春之日其在野已有采蘩菜之人祁祁然衆多</hi>
具蠶器<hi>原禮具曲植籧筐注時所以養蠶器也曲簿也植槌也增齊民要術三月令蠶妾具槌持箔籠</hi>
春服<hi>原論語莫春者春服既成疏春服既成衣單祫之時也增陶潛時運詩序時運游暮春也春服既成</hi>
<hi>景物斯和偶影獨遊欣慨交心</hi>
攝桑<hi>原夏小正攝桑傳桑攝而記之急桑也</hi>
種大豆<hi>增汜勝之書三月榆莢時有雨髙田可種大豆土和無塊畝五升土不和則益之</hi>
種禾<hi>増汜勝之書種禾無期因地為時三月榆莢時雨膏地強土可種禾薄田不能糞者以蠶矢雜禾種</hi>
<pb n="KR2j0002_WYG_007-45b"/>
<hi>種之則禾不蟲</hi>
桃杏盛<hi>原四民月令三月桃花盛人候時而種也又三月杏花盛可菑沙白輕土之田</hi>
田候<hi>増説文辰者農之時也故農字從辰田候也</hi>
蚖蠶<hi>增永嘉記蚖珍三月既績出蛾取卵七八日便剖卵蠶生多養之是為蚖蠶</hi>
種荏蓼<hi>増齊民要術三月可種荏蓼荏性甚易生蓼尤宜水畦種也荏収子壓取油可以煮餅蓼可為</hi>
<hi>齎以食莧</hi>
種紫草<hi>原齊民要術紫草性不耐水必須髙田三月種之耬耩地逐壟手下子下訖勞之鋤如榖法唯</hi>
<hi>浄唯佳其壟底草則㧞之</hi>
<pb n="KR2j0002_WYG_007-46a"/>
種稉稻<hi>増齊民要術三月可種稉稻美田欲稀薄田欲稠</hi>
種甘蔗<hi>増齊民要術家法政曰三月可種甘蔗</hi>
種地黄<hi>増齊民要術種地黄法湏黒良田五徧細耕三月以上旬為上時中旬為中時下旬為下時一</hi>
<hi>畝下種五石其種還用三月中掘取者逐犁後如禾麥法下之</hi>
種薑<hi>増齊民要術薑宜白沙地少與糞和熟耕如麻地不厭熟縱横七徧尤善三月種之原羣芳譜薑宜</hi>
<hi>清明後三日種濶一歩作畦横作壠壠相去一尺深五六寸壠中安薑一尺一科帶芽大三指蓋土三寸覆以</hi>
<hi>蠶沙芽出後有草即耘漸漸以土盖之已後壠中却令髙不得去土為其芽向上長也</hi>
種蘭香<hi>増齊民要術三月中候棗葉始生乃種蘭香</hi>
<pb n="KR2j0002_WYG_007-46b"/>
種栗<hi>原齊民要術栗初熟出殻即裹埋著濕土中至春三月悉芽生出而種之</hi>
種藍<hi>原齊民要術藍地欲得良三徧細耕三月中浸子令芽生乃畦種之</hi>
警設守備<hi>增齊民要術三月蠶農尚閑可利溝瀆葺治牆屋修門戸警設守備以禦春饑草竊之寇</hi>
鉸白羊<hi>増齊民要術白羊三月得草力毛牀動則鉸之注鉸訖於河水之中淨洗羊則生白浄毛也</hi>
賣葵<hi>増齊民要術春煖草生葵亦俱升三月初葉大如錢逐穊處拔大者賣生一升葵還得一升米日日</hi>
<hi>常拔看稀稠得所乃止</hi>
黍米法酒<hi>増齊民要術黍米法酒預剉麴曝之令極燥三月三日秤麴三斤三兩取水三斗三升浸</hi>
<hi>麴經七日麴𤼵細泡起然後取黍米三斗三升浄淘炊作再餾飯攤使冷著麴汁中搦黍令散兩重布盖甕口</hi>
<pb n="KR2j0002_WYG_007-47a"/>
<hi>候米消盡更炊四斗半米酘之第三酘炊米六斗自此以後每酘以漸和米甕無大小以滿為限酒味醇羙宜</hi>
<hi>合醅飲食之</hi>
當梁酒<hi>增齊民要術作當梁酒法當梁下置甕故曰當梁以三月三日日未出時取水三斗三升乾麴</hi>
<hi>末三斗三升炊黍米三斗三升為再餾黍攤使極冷水麴黍俱時下之三月六日炊米六斗酘之三月九日炊</hi>
<hi>米九斗酘之自此以後任意酘之滿甕便止若欲取者但言偷酒勿云取酒假令出一石還炊一石米酘之甕</hi>
<hi>還復滿亦為神異</hi>
秔米酒<hi>増齊民要術秔米酒法三月三日取井花水三斗三升絹簁麴末三斗三升秔米三斗三升再</hi>
<hi>餾弱炊攤令小冷先下水麴然後酘之七日更酘用米六斗六升一七日更酘用米一石三斗二升二七日更</hi>
<pb n="KR2j0002_WYG_007-47b"/>
<hi>酘用米二石六斗四升乃止量酒備足便止合醅飲者不復封泥令清者以盆密盖泥封之經七日便極清澄</hi>
<hi>取清者然後押之</hi>
三九酒<hi>增齊民要術三九酒法以三月三日収水九斗米九斗焦麴末九斗先曝乾之一時和之揉和</hi>
<hi>令極熟九日一酘後五日一酘後三日一酘會以隻日酘不得以偶日也使三月中即令酘足常預作湯甕中</hi>
<hi>停之酘畢輙使五升洗手蕩甕傾於酒甕中也</hi>
寒食漿<hi>增齊民要術作寒食漿法以三月中清明前夜炊飯雞向鳴下熟飯於甕中以滿為限數日後</hi>
<hi>便酢中飯因家常炊三四日輙以新炊飯一椀酘之每取漿随多少即新汲冷水添之訖夏飱漿並不敗而常</hi>
<hi>滿所以為異</hi>
<pb n="KR2j0002_WYG_007-48a"/>
採珠<hi>原南方草物狀凡採珠常三月用五牲祈禱若祠祭有失則風攪海水或有大魚在蚌左右</hi>
餌松脂<hi>原千金方三月入大山背隂不見日月松脂採錬而餌之百日耐寒暑補益五臟</hi>
阿魏<hi>原酉陽雜爼阿魏出北天竺亦出波斯國樹長八九丈皮色青黄三月生葉葉似䑕耳無花實斷其</hi>
<hi>枝汁出如飴乆乃堅凝名阿魏</hi>
偏桃<hi>原酉陽雜爼偏桃出波斯國呼為婆淡樹長五六丈圍四五尺葉似桃而濶大三月開花白色花落</hi>
<hi>結實狀如桃子而形偏其肉苦澀不可噉核中仁甘甜西域諸國並珍之</hi>
食忌<hi>原酉陽雜爼隐訣言太清外術三月不可食陳葅增遵尘八牋孫真人曰三月勿食百草心黄花菜</hi>
<hi>又勿食生葵羊脯</hi>
<pb n="KR2j0002_WYG_007-48b"/>
種果木<hi>増種樹書三月上旬斫取果木好直枝如大胟指大長五寸許納芋魁中種之或大蔓菁根亦</hi>
<hi>可用勝種核者</hi>
新婦竹<hi>増筍譜新婦竹出武林山隂筍則三月而生可食</hi>
慈母竹<hi>增筍譜慈母山竹可為簫管筍則三月生可食</hi>
蕹菜<hi>増北戸録蕹菜葉如栁三月生主觧胡蔓草毒胡蔓即野葛也</hi>
龍荔<hi>増桂海花木志龍荔出嶺南狀如小荔枝而肉味如龍眼其木之身葉亦似二果故名曰龍荔三月</hi>
<hi>開小白花與荔枝同時熟不可生啖但可蒸食</hi>
泡花<hi>増桂海花木志泡花南人或名柚花春末開蘂圓而如大珠既拆則似茶花氣極清芳與茉莉素馨</hi>
<pb n="KR2j0002_WYG_007-49a"/>
<hi>相逼番人採以蒸香風味超勝</hi>
栽種<hi>增洛陽花木記三月上旬種諸般花子栽百般花</hi>
採菊<hi>原夲草經菊服之輕身耐老三月採葉増玉函方王子喬變白増年方甘菊三月上寅日採名曰玉</hi>
<hi>英</hi>
寒具<hi>增本草綱目林洪清供云寒具捻頭也宜禁烟用即今饊子也以糯粉和麫入少鹽牽索紐捻成環</hi>
<hi>釧之形油煎食之</hi>
香蘭<hi>增本草綱目香蘭乃香草能辟不祥陸璣詩疏言鄭俗三月男女秉蕑於水際以自祓除盖蘭以䦨</hi>
<hi>之蕑以閒之其義一也</hi>
<pb n="KR2j0002_WYG_007-49b"/>
漢蔥<hi>増本草綱目漢蔥春末開花成叢青白色其子味辛色黒有皺文作三瓣狀収取隂乾可種可栽</hi>
小青<hi>増本草綱目小青生福州三月生花彼土人當月採葉用之</hi>
菰菜<hi>原本草集觧菰根生水中葉如蒲葦刈以秣馬甚肥春末生白茅如筍即菰菜也又謂之茭白生熟</hi>
<hi>皆可啖</hi>
香薷<hi>増本草集觧香薷有野生有家蒔中州人三月種之呼為香菜以充蔬品</hi>
魚苖<hi>增豫章漫抄今人家池塘所畜魚其種皆出九江謂之魚苖盖江湖交會之間氣候所鍾每嵗於三</hi>
<hi>月初旬挹取於水其細如髮養之舟中漸次長成其利頗廣九江設厰以課之</hi>
黎豆<hi>增羣芳譜黎豆一名貍豆野生山中人亦有種之者三月下種生蔓葉如豇豆但文理偏斜</hi>
<pb n="KR2j0002_WYG_007-50a"/>
白芥<hi>增羣芳譜白芥高二三尺葉青白色為茹甚美三月開花結角子如梁米黄白色</hi>
芡子<hi>增農政全書秋間芡熟時収取老子以蒲包包之浸水中三月間撒淺水内待葉浮水面移栽深水</hi>
藊豆<hi>增農政全書藊豆清明日下種以灰盖之不宜土覆芽長分栽</hi>
莪蒿<hi>增詩疏廣要莪蒿一名蘿蒿生澤田漸洳之處三月中莖可生食又可蒸食香美味似蔞蒿</hi>
蒠菜<hi>增詩疏廣要菲似葍莖麤葉厚三月中蒸鬻為茹甘美可作羮爾雅又謂之蒠菜</hi>
刈草踏田<hi>增農桑通訣江南三月草長則刈以踏稻田嵗嵗如此地方常盈</hi>
種菌子<hi>增四時𩔖要三月種菌子取爛木及葉於地埋之常以泔澆令濕三兩日即生</hi>
松花餅<hi>增居山雜志松至三月花以杖扣其枝則紛紛墜落調以蜜作餅遺人曰松花餅</hi>
<pb n="KR2j0002_WYG_007-50b"/>
治屋室<hi>增田家厯三月治屋室以待霖雨</hi>
風麫<hi>原濟世仁術三月辰日以絹袋盛麫掛當風處中暑者以水調服</hi>
種芋<hi>增陶朱公書芋一名蹲鴟杭州出者最佳種法先鋤過地一遍將新黄土拌匀再鋤過然後將芋芽</hi>
<hi>向上密排用草覆盖候生三四葉約髙四五寸三月間移栽其種有紫白水旱之别水芋種肥田旱芋種區田</hi>
種莧<hi>增陶朱公書三月下旬種於茄畦之旁同時澆灌紅者味厚白者味清</hi>
艾人<hi>增居家宜忌三月採艾為人以掛户上備一嵗之灸材</hi>
採桃蘂<hi>原遵生八牋三月採桃花未開蘂隂乾與桑椹子和臘月豬油塗秃瘡神效</hi>
益肝補腎<hi>原雲笈七籖季春萬物發陳天地俱生陽熾隂伏卧起俱早是月肝臟氣伏心當向王宜</hi>
<pb n="KR2j0002_WYG_007-51a"/>
<hi>益肝補腎以順其時</hi>
戍寢寅起<hi>増雲笈七籖三月乾坤氣閉萬物伏藏戍寢寅起</hi>
趙孟頫三月耕詩<hi>増良農知土性肥瘠有不同時至萬物生芽蘖由地中秉耒向畎畝忽徧</hi>
<hi>西與東舉家徃于田勞瘁在爾農春雨及時降被野何濛濛乗兹各播種庶望西成功培根利秋實仰天望年</hi>
<hi>豐但使隂陽和自然食廩充</hi>
趙孟頫三月織詩<hi>增三月蠶始生纎細如牛毛婉孌閨中女素手握金刀切葉以飼之擁紙</hi>
<hi>散周邅庭樹鳴黄鳥𤼵聲和且嬌蠶饑當採桑何暇事遊遨田時人力少丈夫方種苗相將挽長條盈筐不終</hi>
<hi>朝數口望無寒敢辭終嵗勞</hi>
<pb n="KR2j0002_WYG_007-51b"/>
　　物候<lb/>
卉木茂美<hi>增詩卉木萋萋疏言季春之日草之與木已萋萋然茂美</hi>
倉庚和鳴<hi>原詩倉庚喈喈疏言季春之日倉庚喈喈然和鳴</hi>
桐始華<hi>原禮桐始華吕氏春秋注梧桐是月生葉故曰桐始華夏小正拂桐芭𫝊拂也者拂也桐芭之</hi>
<hi>時也或曰言桐芭始生貎拂拂然也</hi>
萍始生<hi>原禮萍始生詩疏廣要蘋今水上浮蓱也大者謂蘋小者曰蓱季春始生</hi>
戴勝降桑<hi>原禮戴勝降于桑注戴勝織紝之鳥是時恒在桑言降者若時始自天来重之也增埤雅</hi>
<hi>戴勝一名戴鵀頭上有花毛成勝故曰戴勝三月飛在桑間盖蠶生之候木草綱目鷑鳩戴勝也三月即鳴今</hi>
<pb n="KR2j0002_WYG_007-52a"/>
<hi>俗謂之駕犁農人以為候五更輙鳴曰架架格格至曙乃止會稽志戴勝䧏桑遇金日主榖賤張何詩季春三</hi>
<hi>月裡戴勝下桑來映日華冠動迎風繡羽開</hi>
鳴鳩拂羽<hi>原禮鳴鳩拂其羽注鳴鳩飛且翼相擊趨農急也夏小正鳴鳩𫝊言始相命也先鳴而後</hi>
<hi>鳩何也鳩者鳴而後知其鳩也</hi>
田鼠化鴽<hi>原禮田䑕化為鴽注鴽鴾母鶉䳺之屬夏小正田䑕化為鴽𫝊鴽鵪也變而之善故盡其</hi>
<hi>辭也鴽為䑕變而之不善故不盡其辭也劉基畫貓詩碧眼烏圓食有魚仰看蝴蝶坐階除春風漾漾吹花影</hi>
<hi>一任東郊䑕化鴽</hi>
放春<hi>増管子桓公放春三月觀於野注春物放𤼵故曰放春</hi>
<pb n="KR2j0002_WYG_007-52b"/>
委楊<hi>原夏小正委楊傳楊則花而後記之</hi>
<graphic n="KR2431" url="https://raw.githubusercontent.com/kanripo/KR-Gaiji/master/images/KR2431.png" mimeType="image/png"/>鳴<hi>原夏小正<graphic n="KR2431" url="https://raw.githubusercontent.com/kanripo/KR-Gaiji/master/images/KR2431.png" mimeType="image/png"/>則/鳴𫝊<graphic n="KR2431" url="https://raw.githubusercontent.com/kanripo/KR-Gaiji/master/images/KR2431.png" mimeType="image/png"/>天螻也</hi>
䍷羊<hi>原夏小正䍷羊𫝊羊有相還之時其𩔖䍷䍷然記變爾或曰䍷羝也</hi>
牡丹華<hi>原素問清明次五日牡丹華增權徳輿慈恩寺牡丹花歌澹蕩韶光三月中牡丹偏自占春風</hi>
<hi>時過寳地尋香徑已見新花出故叢</hi>
其樹李<hi>原淮南子三月其樹李注李有核在中陰在内陽在外也</hi>
桃花水<hi>增韓詩章句溱與洧方渙渙兮謂三月桃花水下時原漢書溝洫志來春桃花水盛必羡溢有</hi>
<hi>塡淤反壤之害</hi>
<pb n="KR2j0002_WYG_007-53a"/>
御製潞河詩瀲灎春波散碧漪白蘋初葉麥初岐潞河三<lb/>
　月桃花水正是扁舟薦鮪時<hi>增王褒四瀆祠碑銘桃花春水靈草孤洲王維桃源</hi>
　<hi>行春來盡是桃花水不辨仙源何處尋</hi>
　榆莢<hi>增春秋元命苞三月榆莢落原汜勝之書三月榆莢舒</hi>
　農時物生<hi>増説文辰震也三月陽氣動雷電振民農時也物皆生</hi>
　杏花桑葉<hi>原四民月令三月昏參星夕杏花盛桑葉白</hi>
　鯉化龍<hi>原三秦記龍門之下每嵗季春有黄鯉魚自海及諸川争來赴之一嵗中登龍門者不過七十</hi>
　<hi>二初登龍門即有雲雨隨之天火自後燒其尾乃化為龍矣</hi>
<pb n="KR2j0002_WYG_007-53b"/>
　澤雉啼<hi>原禽經澤雉啼而麥齊注澤雉如商庚季春之月始鳴麥平隴也</hi>
　西王母棗<hi>增廣志西王母棗大如李核三月熟在衆果之先</hi>
　青鳥<hi>増荆州記治安郡有鳥焉其形似鵲白尾名為青鳥常以三月自蒼梧而度羣飛不可勝数</hi>
　海鷗<hi>増南越志海鷗在漲海中隨潮上下常以三月風至乃還洲嶼生卵頗知風雲若羣飛至岸必風漁</hi>
　<hi>人及渡海者皆以此為候</hi>
　刺桐<hi>原南方草木狀刺桐其木為材三月三時布葉繁宻後有花赤色間生葉間旁照他物皆朱殷然三</hi>
　<hi>五房凋則三五復𤼵如是者竟嵗九真有之</hi>
　驛渚<hi>増水經注江之右岸當鸚鵡洲南有江水右迤謂之驛渚三月以末水下通樊口水</hi>
<pb n="KR2j0002_WYG_007-54a"/>
鶗鴂鳴<hi>增臨海異物志鶗鴂一名田鵑春三月鳴晝夜不止音聲自呼</hi>
桐花鳯<hi>增李徳裕畫桐花鳯扇賦序成都夾岷江磯岸多植紫桐每至春暮有靈禽五色來集桐花以</hi>
<hi>飲朝露</hi>
紫䤵樹<hi>増酉陽雜爼紫䤵樹出真臘國亦出波斯國樹長一丈枝條鬱茂葉似橘三月開花白色不結</hi>
<hi>子天大霧露及雨沾濡其樹枝條即出紫䤵</hi>
草木徹土<hi>增説文注三月陽氣盛草木生上徹於土</hi>
下羔<hi>增廣雅羊以季春以後産者為下羔</hi>
一百五<hi>増洛陽牡丹記一百五者多葉白花洛花以榖雨為開候而此花常至一百五日開最先</hi>
<pb n="KR2j0002_WYG_007-54b"/>
百葉桃<hi>增江隣幾雜志岐府便齋前百葉桃榖雨後十日實大如拳</hi>
思歸樂<hi>原爾雅翼零陵記曰思歸樂狀如鳩而惨色三月則鳴其音云不如歸去</hi>
紅荳蔲花<hi>増桂海花木志紅荳蔲花叢生葉痩如碧蘆春末𤼵初開花有大籜包之籜觧花見一穗</hi>
<hi>數十蘂淡紅鮮妍如桃杏花色蘂重則下垂如葡萄又如火齊纓絡及剪綵鸞枝之狀</hi>
玉蘂花<hi>增周必大玉蘂辨證䟦玉蘂花苞初甚微經月漸大暮春方八出鬚如氷絲上綴金粟花心復</hi>
<hi>有碧筩狀𩔖膽瓶其中别抽一英出衆鬚上散為十餘蘂猶刻玉然花名玉蘂乃在於此</hi>
騎火茶<hi>增五色線龍安有騎火茶最上不在火前不在火後故也清明改火故曰騎火茶</hi>
一尺黄<hi>増曲洧舊聞牡丹中姚黄花頭面廣一尺芬香特異禁中號一尺黄予謝范祖平惠花詩云平</hi>
<pb n="KR2j0002_WYG_007-55a"/>
<hi>生所愛曽無倦天遣花王慰吾願姚黄三月開洛陽曽觀一尺春風面盖記此也</hi>
雅銜草<hi>增溪蠻叢笑紫草爾雅謂之藐廣雅謂之茈䓞本草云生楚地三月采根陰乾猺人以社前者</hi>
<hi>為佳名雅銜草</hi>
霜止出秧<hi>原袪疑説農家以霜降前一日見霜則清明前一日霜止霜䧏後一日見霜則清明後一</hi>
<hi>日霜止五日十日而徃前後同占欲出秧苖必待霜止每嵗推驗若合符節</hi>
玉蘭花<hi>増羣芳譜玉蘭花九瓣色白微碧香味似蘭故名叢生一幹一花三月盛開花落從蔕中抽葉</hi>
<hi>特異他花</hi>
藥楂魚<hi>増名勝志琴髙山隐雨巖是其控鯉上昇之所巖下有洞洞旁有釣臺臺下水即琴溪也每嵗</hi>
<pb n="KR2j0002_WYG_007-55b"/>
<hi>上已前後數日出小魚相傳為䖏士藥楂魚</hi>
石榴<hi>增便民圗纂石榴三月間將嫩枝條插肥土中用水頻澆則自生根根邊以石壓之則多生果</hi>
團黄<hi>增茶譜團黄有一旗二鎗之號言一葉二芽也凡早取為茶晚取為荈榖雨前後収者為佳粗細皆</hi>
<hi>可用惟在採摘之時天色晴明炒焙適中盛貯如法</hi>
淨土樹<hi>増一統志西安府鄠縣南八里有浄土樹俗𫝊西域鳩摩羅什憩此覆其屨土中生兹樹三月</hi>
<hi>開花如桃花</hi>
　　占驗<lb/>
愆候<hi>原禮季春行冬令則寒氣時𤼵草木皆肅國有大恐註丑之氣乘之也肅謂枝葉縮栗又行秋令則</hi>
<pb n="KR2j0002_WYG_007-56a"/>
<hi>天多沈陰滛雨蚤降兵革竝起註戌之氣乗之也又行夏令則民多疾疫時雨不降山陵不収註未之氣乗之</hi>
<hi>也</hi>
火風占<hi>增左傳昭公十八年五月火始昏見丙子風梓慎曰是謂融風火之始也七日其火作乎戊寅</hi>
<hi>風甚壬午大甚宋衛陳鄭皆火註火心星東北曰融風融風木也木火母故曰火之始從丙子至壬午七日壬</hi>
<hi>午水火合之日故知當大作按周之五月夏正三月也</hi>
青章<hi>增史記天官書執徐嵗嵗隂在辰星居亥以三月居與營室東壁晨出曰青章青青甚章其失次有</hi>
<hi>應見軫曰青章嵗早旱晚水</hi>
蠶占<hi>増齊民要術五行書曰欲知蠶善惡常以三月三日天隂如無日不見雨蠶大善田家五行清明午</hi>
<pb n="KR2j0002_WYG_007-56b"/>
<hi>前晴早蠶熟午後晴晚蠶熟</hi>
桑葉貴<hi>增種樹書常以三月三日雨卜桑葉之貴賤諺云雨打石頭徧桑葉三錢片或曰四日尤甚杭</hi>
<hi>人曰三日尚可四日殺我言四日雨尤貴田家五行三月初三晴桑葉掛銀瓶雨打石頭斑桑葉錢上□雨打</hi>
<hi>石頭流桑葉好餧牛</hi>
梨實<hi>增本草綱目梨花如雪六出上已無風則結實必佳故古語云上已有風梨有蠧</hi>
三卯<hi>増田家五行三月無三夘田家米不飽</hi>
晴雨占<hi>增田家五行清明無雨少黄梅又雨打紙錢頭麻麥不見収雨打墓頭錢今年好種田門前插</hi>
<hi>栁青農人休望晴門前插栁焦農人好作嬌</hi>
<pb n="KR2j0002_WYG_007-57a"/>
蠶麥占<hi>增田家五行榖雨日辰值甲辰蠶麥相登大喜忻榖雨日辰值甲午每箔絲綿得三斤</hi>
雨調禾熟占<hi>原農政全書清明寒食前後有水而渾主髙低田禾大熟四時雨水調</hi>
榖雨占<hi>原農政全書榖雨日雨主多雨二麥紅腐不可食用又主魚生諺云一㸃雨一箇魚</hi>
霜占<hi>原農政全書榖雨前一兩朝霜主大旱</hi>
虹占<hi>原農政全書三月虹見九月米貴</hi>
溝底白<hi>增嘉定縣志此月無雨麥乃有秋諺云三月溝底白莎草變成麥</hi>
落沙<hi>増嘉定縣志三月天多雨黄沙是年食麥者多嘔黒沙不害沙即霾也土人謂之落沙</hi>
卜蛙聲<hi>原嘉定縣志三月三上巳日聽蛙聲占水旱諺云田雞呌得啞低田好稻把田雞呌得響田内</hi>
<pb n="KR2j0002_WYG_007-57b"/>
<hi>好牽漿唐詩田家無五行水旱卜蛙聲是也</hi>
朔値占<hi>増陶朱公書朔日值清明主草木榮茂值榖雨主年豐風雨主人災百蟲生有雷主五榖熟</hi>
　　雜紀<lb/>
麟趾褭蹏<hi>增漢書武帝紀太始二年三月詔曰徃者朕郊見上帝西登隴首獲白麟以饋宗廟渥洼</hi>
<hi>水出天馬泰山見黄金宜改故名今更黄金為麟趾褭蹏以協瑞焉因以班賜諸侯王</hi>
鸞鳯集<hi>増漢書宣帝紀五鳯三年三月辛丑鸞鳯集長樂宫東闕中樹上飛下止地文章五色留十餘</hi>
<hi>刻吏民並觀</hi>
神爵集<hi>增漢書郊祀志宣帝十三年三月幸河東祠后土有神爵集改元為神爵宋書符瑞志元康四</hi>
<pb n="KR2j0002_WYG_007-58a"/>
<hi>年三月神雀五采以萬數飛過集長樂未央北宫髙寢甘泉泰畤殿</hi>
旄城門<hi>增李尤旄城門銘旄門值季位月在辰順陽布惠貧乏是振</hi>
獵鄴西<hi>增典論嵗之暮春勾芒司節和風扇物弓燥手柔草淺獸肥與族兄子丹獵於鄴西終日手獲</hi>
<hi>麞鹿九雉兎三十</hi>
佛齒<hi>増佛國記佛齒常以三月中出之未出十日王莊校大象使一人著王衣服騎象上擊鼓唱言菩薩</hi>
<hi>從三阿僧祗刼種種苦行唱己王便夾道兩邊作菩薩五百身已来種種變現或作須大挐或作睒變或作象</hi>
<hi>王或作鹿馬如是形像皆彩畫莊校狀若生人然後佛齒乃出中道而行隨路供養到無畏精舍佛堂上道俗</hi>
<hi>雲集燒香燃燈種種法事晝夜不息滿九十日乃還城内精舍</hi>
<pb n="KR2j0002_WYG_007-58b"/>
鳯凰里<hi>増宋書符瑞志文帝元嘉十四年三月丙申大鳥二集秣陵民王顗園中李樹上大如孔雀頭</hi>
<hi>足小髙毛羽鮮明文采五色聲音諧從衆鳥如山雞者隨之如行三十歩頃東南飛去揚州刺史彭城王義康</hi>
<hi>以聞改鳥所集永昌里曰鳯凰里</hi>
白麒麟璽<hi>增宋書符瑞志晉建武元年三月己酉丹陽江寕民虞由墾土得白麒麟璽一紐文曰長</hi>
<hi>壽萬年</hi>
連理樹<hi>增十六國春秋後秦𢎞始三年春三月連理樹生於廟庭逍遥園</hi>
玉芝神光<hi>増舊唐書明皇紀天寳七載三月乙酉大同殿柱生玉芝有神光照殿王維大同殿柱産</hi>
<hi>玉芝龍池上有慶雲神光照殿詩欲笑周文歌宴鎬還輕漢武樂横汾豈如玉殿生三秀詎有銅池出五雲陌</hi>
<pb n="KR2j0002_WYG_007-59a"/>
<hi>上堯樽傾北斗樓前舜樂動南薰共懽天意同人意萬嵗千秋奉聖君</hi>
賜學士茶<hi>増金鑾密記翰林當直學士春晚則日賜成象殿茶</hi>
金明池競渡<hi>增宋史禮志淳化三年三月幸金明池命為競渡之戲擲銀甌於波間令人泅波取</hi>
<hi>之因御船奏教坊樂岸上都人縦觀者萬計帝顧視高年皓首者就賜白金器皿</hi>
筠籠賣花<hi>増聞見前錄洛中三月牡丹開於花盛處作園囿四方伎藝舉集都人士女載酒争出擇</hi>
<hi>園亭勝地上下池臺間引滿歌呼不復問其主人抵暮遊花市以筠籠賣花故王平甫詩曰風暄翠幕春沽酒</hi>
<hi>露濕筠籠夜賣花東京夢華録是月季春萬花爛熳牡丹芍藥棣棠木香種種上市賣花者以馬頭竹籃鋪排</hi>
<hi>歌呌之聲清奇可聼晴簾静院曉幕高樓宿酒未醒好夢初覺聞之莫不新愁易感幽恨懸生最一時之佳况</hi>
<pb n="KR2j0002_WYG_007-59b"/>
賞花釣魚<hi>增聞見後録嘉祐六年三月仁宗皇帝幸後苑召宰執侍從臺諌館閣以下賞花釣魚中</hi>
<hi>觴上賦詩宰相韓琦以下皆和帝獨稱賞韓琦輕隂閣雨迎天歩寒色留春送壽杯之句</hi>
彩虹入井<hi>原南部新書永貞二年三月彩虹入潤州大將張子良宅初入漿甕水盡入井飲之後子</hi>
<hi>良拜金吾尋厯方鎮</hi>
書門牌<hi>増湘山野錄退傅張鄧公士遜晚春乗安轝出南熏繚繞都城游金明抵暮指宜秋而入閽兵</hi>
<hi>捧門牌請官位退𫝊止書一闋於牌云閑遊靈沼送春囘闗吏何須苦見猜八十衰翁無品秩昔曾三到鳯池</hi>
<hi>來</hi>
賜春賦<hi>増玉海乾道三年三月癸夘賜宰執御製春賦上曰人主不可不知民事七月之詩陳王業艱</hi>
<pb n="KR2j0002_WYG_007-60a"/>
<hi>難近嘗作春賦倣蘇軾赤壁賦為之大意言農事方興其時宰臣請窺聖作故賜之</hi>
㑹鞠<hi>増玉海太平興國五年三月戊子會鞠於大明殿上獲多算御製擊毬五七言詩各一首詔近臣屬</hi>
<hi>和</hi>
景靈宫牡丹<hi>增玉海天聖四年季春丙午景靈宫牡丹雙跗共幹詔詞臣為賦</hi>
獲五符<hi>増路史禹聞宛委黄帝書乃吉䄢封白馬三月庚子登覆鬴探穴獲五符知治水要</hi>
飛英㑹<hi>原誠齋雜記范蜀公居許下於長嘯堂前作酴醿架每春季花時宴客其下有花墮酒中者飲</hi>
<hi>一大白微風過則舉坐無遺當時謂之飛英㑹</hi>
百華舞<hi>増採蘭雜志越嶲國有吸華絲凡華著之不即墮落用以織錦漢時國人奉貢武帝賜麗娟二</hi>
<pb n="KR2j0002_WYG_007-60b"/>
<hi>兩命作舞衣春暮宴於花下時故以䄂拂落花滿身都著舞態愈媚謂之百華之舞</hi>
種子羊<hi>増樂郊私語大漠迤西俗能種羊凡屠羊用其皮肉惟留骨以初冬未日埋著地中至春陽季</hi>
<hi>月上未日為吹笳呪語有子羊從土中出凡埋骨一具可得子羊數隻此盖四生胎外之化也</hi>
海醮<hi>増續夷堅志濟源廟後大池邑人以海子目之獻酒及㝠錢或他有所供悉投此海池每嵗春莫紙</hi>
<hi>灰從水底出謂之海醮</hi>
月桂降<hi>增名勝志台州郡署有月桂齋唐垂拱四年三月夜月中桂子降芳香味甘食之和暢台州司</hi>
<hi>馬孟説冬官侍郎狄仁傑以聞</hi>
求神芝<hi>増茅君𫝊句曲山有神芝五種求之法當以三月登山齎金環二雙啟以奉誓如此者三必得</hi>
<pb n="KR2j0002_WYG_007-61a"/>
　<hi>芝草投環於石間</hi>
　看花局<hi>增續釋常談釋仲殊花品序每嵗禁煙前後置酒饌以待來賔賞花者不問親踈謂之看花局</hi>
　<hi>故俚語云彈琴種花陪酒陪歌</hi>
　晉三月折楊栁歌<hi>増汎舟臨曲池仰頭看春花杜鵑緯林啼折楊栁雙下俱徘徊我與歡共</hi>
　<hi>取</hi>
　李賀三月樂詞<hi>增東方風來滿眼春花城栁暗愁殺人複宫深殿竹風起新翠舞衿浄如水光</hi>
　<hi>風轉蕙百餘里暖霧驅雲撲天地軍装宫妓掃蛾淺揺揺錦旗夾城暖曲水漂香去不歸梨花落盡成秋苑</hi>
　<lb/>
<pb n="KR2j0002_WYG_007-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_013-1a"/>
　欽定四庫全書<lb/>
御定月令輯要卷十三<lb/>
　　秋令<lb/>
　　　天道<lb/>
　萬物所說<hi>原易兌正秋也萬物之所說也故曰說言乎兌</hi>
　秋日<hi>増詩秋日淒淒疏言嚴秋之日淒淒然有寒涼之風江淹詩寒郊無㽞影秋日懸清光</hi>
　三秋<hi>原詩一日不見如三秋兮纂要秋曰三秋増虞世南秋賦觀四時之代謝對三秋之爽節</hi>
　庚辛<hi>原禮其日庚辛註庚之言更也辛之言新也日之行秋西從白道成熟萬物月為之佐萬物皆肅然</hi>
<pb n="KR2j0002_WYG_013-1b"/>
　<hi>改更秀實新成人因以為日名焉増漢書律歴志歛更於庚悉新於辛原說文庚位西方象秋時萬物庚庚有</hi>
　<hi>實也庚承已象人齎辛秋時萬物成而熟辛承庚象人股</hi>
　少皥蓐收<hi>原禮其帝少皥其神蓐收註少皥金天氏蓐收少皥氏之子曰該為金官疏案左𫝊云昔</hi>
　<hi>金天氏有裔子曰昧生允格臺駘稱金天氏與少皥金位相當故少昊則金天氏也又案左𫝊云少昊氏之子</hi>
　<hi>該為蓐收是為金神佐少皥於秋蓐收者言秋時萬物摧蓐而收歛増山海經蓐收左耳有青蛇乘两龍面目</hi>
　<hi>有毛虎爪執鉞西方金神也稱衡鸚鵡賦少昊司辰蓐收整轡江逌詠秋詩祝融解炎轡蓐收起凉駕杜甫登</hi>
　<hi>慈㤙寺墖詩羲和鞭白日少昊行清秋</hi>
　秋為揫<hi>增禮西方者秋秋之為言愁也愁之以時察守義者也註愁讀為揫揫歛也察猶察察嚴殺之</hi>
<pb n="KR2j0002_WYG_013-2a"/>
<hi>貎</hi>
白蔵<hi>原爾雅秋為白蔵疏言秋之氣和則色白而收蔵也</hi>
收成<hi>原爾雅秋為收成増新論秋之徳雨雨不信則百穀不實百穀不實則收成之徳廢</hi>
辰徳<hi>原管子西方曰辰其時曰秋其氣曰陰陰生金與甲其徳憂哀静正嚴順居不敢淫佚其事號令毋</hi>
<hi>使民滛暴順旅聚收量民資以畜聚賞彼羣幹聚彼羣材百物乃收使民無怠所惡其察所欲必得我信則克</hi>
<hi>此謂辰徳辰掌收收為陰註辰以收歛殺姦邪為徳也</hi>
萬物收<hi>原管子秋者陰氣始下故萬物收増皇極經世秋為收物之府</hi>
秋雲<hi>原管子教者摽然若秋雲之遊動人心之悲註秋雲淒慘有愁悴之容髙置且遠能生人之悲心増</hi>
<pb n="KR2j0002_WYG_013-2b"/>
<hi>梁書柳惲𫝊惲始為詩有亭臯木葉下隴首秋雲飛瑯琊王元長見而嗟賞因書齋壁</hi>
金勝火<hi>増内經秋者金始治肺將收殺金將勝火陽氣在合註金王火衰故云勝火</hi>
秋為禮<hi>原尸子秋為禮西方為秋秋肅也萬物莫不禮肅敬之至也</hi>
斗柄西指<hi>原鶡冠子斗柄西指天下皆秋</hi>
秋霖<hi>増楚辭皇天滛溢而秋霖兮后土何時而得乾盧照鄰秋霖賦覧萬物兮竊獨悲此秋霖風横天而</hi>
<hi>瑟瑟雲覆海而沉沉賈島詩嵗月辭山乆秋霖入夜多</hi>
凛秋<hi>原楚辭皇天平分四時兮竊獨悲此凛秋增阮瑀詩我行自凜秋季冬乃來歸</hi>
秋風<hi>原楚辭嫋嫋兮秋風洞庭波兮木葉下増漢武帝秋風辭秋風起兮白雲飛草木黄落兮鴈南歸淮</hi>
<pb n="KR2j0002_WYG_013-3a"/>
<hi>南子秋風下霜倒生挫傷鷹鵰摶鷙昆蟲蟄藏草木注根魚鼈湊淵莫見其為者滅而無形魏文帝燕歌</hi>
<hi>行秋風蕭瑟天氣涼草木摇落露為霜</hi>
秋氣<hi>原楚辭悲哉秋之為氣也蕭瑟兮草木揺落而變衰憭慄兮若在逺行登山臨水兮送將歸泬㵳兮</hi>
<hi>天高而氣清寂寥兮收潦而水清憯悽增欷兮薄寒之中人栁宗元南磵詩秋氣集南磵獨遊亭午時廻風一</hi>
<hi>蕭瑟林影久參差</hi>
畢昴圍<hi>増史記天官書白帝行德畢昴為之圍圍三暮德乃成註白帝西方白招矩之帝也秋萬物咸</hi>
<hi>成則暈圍畢昴三暮帝德乃成也</hi>
太白<hi>原璇璣經太白兵候占之素秋宰主生成故為之將註太白位當少陰用事之際萬物成實之秋宋</hi>
<pb n="KR2j0002_WYG_013-3b"/>
<hi>志曰太白者大將之麾白者金精之色也太白進退以候兵象故秋占之増漢書天文志太白曰西方秋金義</hi>
<hi>也言也義虧言失逆秋令傷金氣罰見太白張衡週天大象賦彼金方之耀色有太白之垂文乃降神於屛翳</hi>
<hi>實建象於將軍</hi>
陰氣遷<hi>原漢書律歴志少隂者西方西遷也隂氣遷落物於時為秋秋<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>也物<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>斂乃成孰金從革改</hi>
<hi>更也</hi>
乗兌執矩<hi>原漢書魏相𫝊西方之神少昊乗兑執矩司秋註金為義義者成成者方故為矩</hi>
西顥<hi>原漢書禮樂志西顥沆碭秋氣肅殺含秀垂頴續舊不廢</hi>
昊天<hi>原淮南子西方曰昊天其星胃昴畢註西方金色白故曰昊天</hi>
<pb n="KR2j0002_WYG_013-4a"/>
　助秋成<hi>原春秋繁露少陰因金而起助秋之成也</hi>
　日行西陸<hi>原易通綂圗日行西方白道曰西陸續漢書日行西陸謂之秋郭璞遊仙詩蓐收清西陸</hi>
　<hi>朱羲將由白江淹麗色賦西陸始秋白道月弦金波照户玉露曖天</hi>
　品物時成<hi>増釋名秋緧也緧廹品物使時成也</hi>
　物成象<hi>増揚子酉西方也秋也物皆成象而就也</hi>
　商聲調<hi>増晉書律歴志金音商三分徴益一以生其數七十二屬金者以其濁次宫臣之象也秋氣和</hi>
　<hi>則商聲調</hi>
　六氣十八候<hi>增埤雅立秋之節初五日凉風至次五日白露降後五日寒蟬鳴次處暑氣初五日</hi>
<pb n="KR2j0002_WYG_013-4b"/>
　<hi>鷹乃祭鳥次五日天地始肅後五日禾乃登次仲秋白露之節初五日鴻雁來次五日𤣥鳥歸後五日羣鳥飬</hi>
　<hi>羞次秋分氣初五日雷乃收聲次五日蟄蟲坏户景天華後五日水始涸次季秋寒露之節初五日鴻雁來賔</hi>
　<hi>次五日雀入大水為蛤後五日菊有黄華次霜降氣初五日豺乃祭獸次五日草木黄落後五日蟄蟲咸俯凡</hi>
　<hi>此六氣一十八候皆秋氣正收歛之令</hi>
　秋霽<lb/>
御製禁園秋霽詩樹冷催蟬咽荷踈表影長深秋殘暑氣<lb/>
　微爽待髙陽户外逺塵蹟園中多蕙香溶溶新雨霽吟<lb/>
　乏愧成章<hi>石延年詩秋霽露華清似水月明天色白連河</hi>
<pb n="KR2j0002_WYG_013-5a"/>
秋夜<hi>增魏文帝詩漫漫秋夜長烈烈北風涼杜甫見螢火詩巫山秋夜螢火飛簾踈巧入坐人衣</hi>
清秋<hi>增殷仲文詩獨有清秋日能使髙興盡杜甫詩信宿漁人還汎汎清秋燕子故飛飛朱子詩賞心并</hi>
<hi>勝日妙語逼清秋</hi>
蕭晨<hi>原殷仲文詩哲匠感蕭晨肅此塵外軫李善註蕭晨秋晨也言秋晨蕭瑟</hi>
素秋<hi>原纂要秋曰素秋劉琨詩朱實隕勁風繁英落素秋增曹毗秋興賦素秋始啓清風激暑杜甫詩瞿</hi>
<hi>唐峽口曲江頭萬里風烟接素秋</hi>
髙秋<hi>原纂要秋曰髙秋増沈約詩臨池清溽暑開幌望髙秋杜甫詩愛汝玉山草堂静髙秋爽氣相鮮新</hi>
九秋<hi>原纂要秋曰九秋増曹植七啟動朱唇𤼵清商揚羅袂振華裳九秋之夕為歡未央原陰陽五行歴</hi>
<pb n="KR2j0002_WYG_013-5b"/>
<hi>一月為三秋故三月有九秋之名</hi>
商秋<hi>增纂要秋曰商秋潘尼石榴賦商秋授氣收華歛實</hi>
秋雨<hi>増梁簡文帝荅張纘書秋雨且晴檐梧初下岑參詩峩眉烟翠新昨夜秋雨洗杜甫詩涼風新過雁</hi>
<hi>秋雨欲生魚朱子秋雨詩一雨散林表清陰生廣庭喜兹新秋夜起向髙齋行</hi>
秋河<hi>増謝脁詩秋河曙耿耿寒渚夜蒼蒼韓翃詩曉月暫飛千樹裏秋河隔在數峯西</hi>
秋露<hi>增江淹别賦秋露如珠薛道衡老氏碑秋露凝甘遍於竹葦李白詩秋露白如玉團團下庭綠</hi>
秋月<hi>增江淹别賦秋月如珪五燈會元十里平湖一輪秋月</hi>
秋聲<lb/>
<pb n="KR2j0002_WYG_013-6a"/>
御製西山駐驆夜聞秋聲詩西風吹長林木葉響如雨起<lb/>
　視山月髙浮雲無一縷<hi>増孟浩然詩更聞楓葉淅瀝瀝度秋聲李白詩白沙留月色綠</hi>
　<hi>竹助秋聲劉禹錫秋聲賦碧天如水兮窅窗悠悠百蟲迎莫兮萬葉吟秋欲辭林而蕭颯潛命侣以啁啾歐陽</hi>
　<hi>修秋聲賦序歐陽子方夜讀書聞有聲自西南來者悚然而聽之曰異哉初淅瀝以蕭颯忽奔騰而砰湃如波</hi>
　<hi>濤夜驚風雨驟至其觸於物也鏦鏦錚錚金鐡皆鳴又如赴敵之兵銜枚疾走不聞號令但聞人馬之行聲予</hi>
　<hi>謂童子此何聲也汝出視之童子曰星月皎潔明河在天四無人聲聲在樹間予曰噫嘻悲哉此秋聲也胡為</hi>
　<hi>乎來哉</hi>
　秋雪<hi>增白居易望終南秋雪詩遍覧古今集都無秋雪詩李商隠詩舉家欣共報秋雪堕前峰</hi>
<pb n="KR2j0002_WYG_013-6b"/>
　秋暑<hi>增李商隠詩秋暑貴招邀蘇轍詩秋暑尚煩襟林泉浄客心朱子秋暑詩晨興納新涼亭午倦猶暑</hi>
　<hi>卧對北窻扉淡泊將誰侣疎樹含清颸時禽轉幽語端居悟物情即事聊容與</hi>
　秋陽<hi>增許渾詩秋陽㺯光景忽吐半林紅原蘇軾秋陽賦吾心皎然如秋陽之明吾氣肅然如秋陽之清</hi>
　<hi>吾好善而欲成之如秋陽之堅百穀吾惡惡而欲刑之如秋陽之隕羣木</hi>
　　　政典<lb/>
　秋嘗<hi>原詩秋而載嘗増禮嘗者陰之盛也疏以嘗祭在秋之時陰功成就故為陰盛</hi>
　順陰義<hi>増禮於嘗也出田邑𤼵秋政順陰義也</hi>
　秋獮<hi>增禮歳三田疏秋田為獮獮殺也中殺者多也原爾雅秋獵為獮註順殺氣也増陳𫝊良詩豭豕來</hi>
<pb n="KR2j0002_WYG_013-7a"/>
<hi>春田㝠鴻脫秋獮</hi>
車旂服物<hi>原禮乘戎路駕白駱載白旂衣白衣服白玉食麻與犬其器亷以深註麻實有文理屬金</hi>
<hi>犬金畜也器亷以深象金傷害物入蔵</hi>
頒學合聲<hi>增周禮春官大胥秋頒學合聲註秋頒其才藝所為合聲亦等其曲折使應節奏</hi>
嘗日卜芟<hi>増周禮春官肆師嘗之日涖卜來歳之芟註芟芟草除田也古之始耕者除田種穀嘗者</hi>
<hi>嘗新穀此芟之功也卜者問後歳宜芟否</hi>
獮日卜戒<hi>增周禮春官肆師獮之日涖卜來歳之戒註秋田為獮始習兵戒不虞也卜者問後歳兵</hi>
<hi>寇之備</hi>
<pb n="KR2j0002_WYG_013-7b"/>
祭馬社<hi>増周禮夏官校人秋祭馬社臧僕註馬社始乘馬者臧僕謂簡練馭者令皆善也</hi>
秋官<hi>増周禮秋官司寇疏象秋所立之官寇害也秋者遒也如秋義殺害收聚歛蔵於萬物也天子立司</hi>
<hi>寇使掌邦刑刑者所以驅恥惡納人於善道也唐書百官志光宅元年改刑部曰秋官</hi>
秋雩<hi>增春秋襄公五年秋大雩左𫝊秋大雩旱也註雩夏祭所以祈甘雨若旱則又修其禮故雖秋雩非</hi>
<hi>書過也</hi>
周祫以秋<hi>增穀梁大事於大廟𫝊大事者何大是事也著祫嘗祫祭者毁廟之主陳於大祖未毁廟</hi>
<hi>之主皆升合祭於大祖疏著祫嘗者著明是祫嘗之祭也嘗連言者祫必在秋故連嘗言之三禮義宗周祫以</hi>
<hi>秋者萬物新成可以奉薦宗廟故合先祖之神而祭之故祫宜在秋也</hi>
<pb n="KR2j0002_WYG_013-8a"/>
補不足<hi>增管子秋出補人之不足者謂之夕註秋為西成尚有不足者當補之也</hi>
秋五政<hi>原管子秋三月以庚辛之日𤼵五政一政曰禁博塞圉小辯鬭譯跽二政曰毋見五兵之刃三</hi>
<hi>政曰慎旅農趣聚收四政曰補缺塞坼五政曰修牆垣周門閭五政苟時五穀皆入</hi>
大封為司馬<hi>增管子大封辯乎西方故使為司馬秋者司馬也註主兵馬以出征</hi>
金行御<hi>增管子睹庚子金行御天子出令命祝宗選禽獸之禁五穀之先熟者而薦之祖廟與五祀鬼</hi>
<hi>神饗其氣焉君子食其味焉然則涼風至白露下天子出令命左右司馬衍組甲厲兵合什為伍以修於四境</hi>
<hi>之内諛然告民有事所以待天地之殺歛也然則晝炙陽夕下露地競環五穀鄰熟草木茂實歳農豐年大茂</hi>
<hi>七十二日而畢</hi>
<pb n="KR2j0002_WYG_013-8b"/>
行五刑<hi>増管子秋行五刑誅大罪所以禁滛邪止盗賊註凡此皆秋令</hi>
秋禁<hi>増管子秋毋赦過釋罪緩刑又秋政不禁則姦邪不勝</hi>
謹絲麻<hi>增管子大秋甲兵求繕弓弩求弦謹絲麻之謝物且為之舉</hi>
兵尚劍<hi>增管子兵尚劍註象金性之利也</hi>
九和時節<hi>增管子九和時節君服白色味辛味聼商聲治濕氣用九數飲於白后之井以介蟲之火</hi>
<hi>㸑蔵恭敬行搏銳坦氣修通註金成數九金氣和則君順時節而布政</hi>
作明堂<hi>増漢書武帝紀元封二年秋作明堂於泰山下</hi>
出軍行師<hi>增漢書五行志金西方萬物既成殺氣之始也故立秋而鷹隼撃秋分而微霜降其於王</hi>
<pb n="KR2j0002_WYG_013-9a"/>
<hi>事出軍行師把旄仗鉞誓士衆抗威武所以征叛逆止暴亂也</hi>
大長秋<hi>原漢書百官表將行秦官景帝中六年更名大長秋注秋者收成之時長者恒乆之義故以為</hi>
<hi>皇后官名増宋書百官志大長秋皇后卿也韋曜曰長秋者以皇后陰官秋者陰之始取其終而長欲其乆也</hi>
司冦司秋<hi>增大戴禮司冦司秋以聼獄訟治民之煩亂執權變民中凡民之不刑崩本以要閒作起</hi>
<hi>不敬以欺惑憧愚作於財賄六畜五穀曰盗誘居室家有君子曰義子女専曰□飭五兵及木石曰賊以中情</hi>
<hi>出小曰閒大曰講利辭以亂屬曰䜛以財投長曰貸凡犯天子之禁陳刑制辟以追國民之不率上教者夫是</hi>
<hi>故一家三夫道行三人飲食哀樂平無獄</hi>
成秋事<hi>增大戴禮方秋三月收歛以時於時有事嘗新于皇祖皇考食農夫九人以成秋事</hi>
<pb n="KR2j0002_WYG_013-9b"/>
金秋殺<hi>增春秋繁露金者秋殺氣之始也建立旗鼓杖把旌鉞以誅賊殘禁暴虐安集故動衆興師必</hi>
<hi>應義理出則祠兵入則振旅以閑習之修城郭繕牆垣審羣禁飭兵甲警百官誅不法恩及於金石則涼風出</hi>
<hi>恩及於毛蟲則走獸大為麒麟至</hi>
義主秋<hi>增春秋繁露王者能治則義立義立則秋氣得故義者主秋秋氣始殺王者行小刑罰民不犯</hi>
<hi>則理義成於時陽氣為賊故王者輔以官牧之事然後萬物成熟</hi>
修備繕兵<hi>増淮南子太陰治秋則欲修備繕兵註金徳斷剖故修兵也</hi>
金神司令<hi>原淮南子西方之極自崑崙絶流沙沈羽西至三危之國石城金室飲氣之民不死之野</hi>
<hi>少皥蓐收之所司者萬二千里其令曰審用法誅必辜備盗賊禁姦邪飾羣牧謹著聚修城郭補決竇塞蹊徑</hi>
<pb n="KR2j0002_WYG_013-10a"/>
<hi>遏溝瀆止流水雝谿谷守門閭陳兵甲選百官誅不法註蓐收金神</hi>
秋豫<hi>增漢張衡東京賦度秋豫以收成觀豐年之多稌嘉田畯之匪懈勤致賚于九扈</hi>
啓西戸<hi>增皇覽逸禮秋居明堂右个啓西戸</hi>
后宫象秋<hi>增三輔黄圗后宫在西秋之象也秋主信故宫殿皆以長信長秋為名</hi>
賞武臣<hi>增崔寔政論秋風厲而賞武臣</hi>
秋卿<hi>增隋書百官志天監七年以衛尉為衛尉卿廷尉為廷尉卿將作大匠為大匠卿三卿是為秋卿</hi>
義倉<hi>増隋書長孫平𫝊開皇三年平奏令民間毎秋家出粟麥一石已下貧富差等儲之閭巷以備凶年</hi>
<hi>名曰義倉</hi>
<pb n="KR2j0002_WYG_013-10b"/>
羣牧上籍<hi>增唐書百官志太僕寺諸牧監馬之駑良皆著籍良馬稱左駑馬稱右毎歳孟秋羣牧使</hi>
<hi>以諸監之籍合為一以仲秋上於寺</hi>
贊考課<hi>增唐書百官志左右衛長史各一人掌判諸曹五府外府稟禄卒伍軍團之名數器械車馬之</hi>
<hi>多少小事得専逹毎歳秋贊大將軍考課</hi>
輸𤼵庸調<hi>増唐書食貨志租以歛穫早晚險易遠近為差庸調輸以八月𤼵以九月同時輸者先逺</hi>
<hi>民皆自槩量州府歳市土所出為貢其價視絹之上下無過五十匹</hi>
防秋<hi>増唐書陸贄𫝊西北邊歳調河南江淮兵謂之防秋國史補渾瑊太師年十一歳隨父釋之防秋朔</hi>
<hi>方節度使張齊丘戲問曰將乳母來否其年立跳盪功後二年拔石堡城收龍駒島皆有奇効髙適詩青海只</hi>
<pb n="KR2j0002_WYG_013-11a"/>
<hi>今將飲馬黄河不用更防秋</hi>
秋賦<hi>增宋史選舉志范仲淹参知政事意欲復古勸學數言興學校本行實詔近臣議於是宋祁等奏教</hi>
<hi>不本于學校士不察于鄉里則不能覈名實有司束以聲病學者専於記誦則不足盡人材參考衆說擇其便</hi>
<hi>于今者莫若使士皆土著而教之于學校然後州縣察其履行則學者修飾矣乃詔州縣立學士須在學三百</hi>
<hi>日乃聼預秋賦又毎秋賦自縣令佐察行義保任之上于州州長貮復審察得實然後上本道使者類試</hi>
薦新<hi>增玉海元豐四時薦新禮孟秋嘗粟與稷羞以棗梨仲秋嘗麻稻羞以蒲季秋嘗菽羞以兔栗元史</hi>
<hi>祭祀志薦新雛雞孟秋用之菱芡栗黄鼠仲秋用之梨棗黍梁鶿老季秋用之</hi>
　　民用<lb/>
<pb n="KR2j0002_WYG_013-11b"/>
有秋<hi>原書若農服田力穡乃亦有秋增白居易詩海内時無事江南歳有秋</hi>
曲薄<hi>增詩蒹葭蒼蒼白露為霜疏八月白露節秋分八月中九月寒露節霜降九月中白露凝戾為霜然</hi>
<hi>後歳事成謂八月九月葭成葦可以為曲薄充歳事也埤雅葭一名華蒹一名薕薕髙數尺今人以為簾箔因</hi>
<hi>此為名也至秋堅成謂之雈葦</hi>
落實取材<hi>增左𫝊歳云秋矣我落其實而取其材</hi>
養收<hi>原内經秋三月此謂容平天氣以急地氣以明蚤卧蚤起與雞俱興使志安寧以緩秋刑收歛神氣</hi>
<hi>使秋氣平無外其志使肺氣清此秋氣之應養收之道也逆之則傷肺</hi>
肺通秋氣<hi>增内經肺者氣之本魄之處也其華在毛其充在皮為陽中之太陰通於秋氣</hi>
<pb n="KR2j0002_WYG_013-12a"/>
秋脉如浮<hi>増内經帝曰秋脉如浮何如而浮岐伯曰秋脉者西方金也萬物之所以収成也故其氣</hi>
<hi>來輕虛以浮來急去散故曰浮</hi>
區種<hi>増汜勝之書上農區田大區方深各六寸閒相去七寸一畝三千七百區丁男女種十畝至秋區三</hi>
<hi>升粟畝得百斛中農區田法方七寸深六寸閒相去二尺一畝千二十七區丁男女十畝秋粟得五十一石下</hi>
<hi>農區田法方九寸深六寸閒相去三尺秋畝得二十八石旱即以水沃之</hi>
<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>糧<hi>增南方草木状甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>味如薯蕷性不甚冷舊珠崖/之地海中之人皆不業耕稼惟掘地種甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>秋熟</hi>
<hi>収之蒸㬠切如米粒倉圌貯之以充糧糗是名<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>糧</hi>
良耀草<hi>增南方草木狀良耀草枝葉如麻黄秋結子如小栗煨食之解毒昔有得是藥者梁氏之子耀</hi>
<pb n="KR2j0002_WYG_013-12b"/>
<hi>因以為名梁轉為良爾花白似牛李出髙凉</hi>
秋耕<hi>增齊民要術秋耕䅖青者為上初耕欲深轉地欲淺菅茅之地宜縦牛羊踐之韓氏直説凡地除種</hi>
<hi>麥外竝宜秋耕秋耕之地荒草自少極省耡工</hi>
種穬麥<hi>増齊民要術穬麥非良地則不須種八月中戊社前種者為上時下戊前為中時八月末九月</hi>
<hi>初為下時</hi>
種苜蓿<hi>増齊民要術崔實曰七月八月可種苜蓿爾雅翼按今苜蓿甚似中國灰藋但藋苗葉作灰色</hi>
<hi>而苜蓿苗端常有數葉深紅可愛今人謂之鶴頂草秋後結實黒房纍纍如穄故俗人因謂之木粟其米可為</hi>
<hi>飯亦有可以釀酒者</hi>
<pb n="KR2j0002_WYG_013-13a"/>
種蓮子<hi>増齊民要術八月九日取蓮子堅黒者於瓦上磨蓮頭令皮薄取墐土作熟泥封之泥乾時擲</hi>
<hi>於池中泥下自然周正易生少時即出其不磨者皮既堅厚倉卒不能生也</hi>
兎毛筆<hi>增筆陣圗筆要取崇山絶仞中兎毛八九月收之其筆頭長一寸管長五寸鋒齊腰強者</hi>
蜂蜜<hi>増永嘉地記七八月中常有蜂羣過有一蜂飛先覔止泊家中人知輙内木桶中以蜜塗桶中飛者</hi>
<hi>聞蜜氣或停不過三四來便舉羣悉至</hi>
苕華<hi>增陸璣詩疏苕一名陵時一名鼠尾似王芻生下濕水中七八月中華紫似今紫草華可染皂煮以</hi>
<hi>沐髪即黑葉青如藍而多華</hi>
木蜜<hi>増陸璣詩疏枸樹山木其狀如櫨一名枸骨髙大如白楊所在山中皆有理白可為函板枝柯不直</hi>
<pb n="KR2j0002_WYG_013-13b"/>
<hi>子著枝端大如指長數寸噉之甘羙如飴八九月熟江南特美今官園種之謂之木蜜本従南方來能令酒味</hi>
<hi>薄若以為屋柱則一屋之酒皆薄</hi>
巴竹筍<hi>増陸璣詩疏巴竹筍八月九月生始出地長數寸鬻以苦酒䜴汁浸之可以就酒及食</hi>
賜嘗稻豆<hi>増湘山野錄真宗深念稼穡聞占城稻耐旱西天菉豆子多而粒大各遣使以珍貨求其</hi>
<hi>種占城得種二十石至今在處播之西天中印土得菉豆種二石始植於後苑秋成日宣近臣嘗之仍賜占稻</hi>
<hi>及西天菉豆御詩</hi>
芋頭芋子<hi>增本草衍義芋所在有之江浙二川者最大而長京洛者差圎小當心出苗者為芋頭四</hi>
<hi>邊附之而生者為芋子八月九月已後掘食之</hi>
<pb n="KR2j0002_WYG_013-14a"/>
硫黄<hi>增政和本草硫黄一名石硫黄或生易陽或生西河或五色黄是樊水石液也燒有紫焰八月九月</hi>
<hi>採</hi>
橡實<hi>増政和本草橡實櫟木子也木高二三丈開黄花八九月結實其實為皁斗槲櫟皆有斗而以櫟為</hi>
<hi>勝不拘時採其皮幷實用</hi>
菰米<hi>増爾雅翼苽者蔣草也其苗有莖梗者謂之菰蔣至秋則為此米一名彫胡古人以為美饌杜甫秋</hi>
<hi>興詩波漂菰米沉雲黑</hi>
茭首<hi>增爾雅翼菰首者菰蔣三年以上心中生薹如藕至秋如小兒臂大謂之茭首本草所謂菰根者也</hi>
<hi>可蒸煑亦可生食</hi>
<pb n="KR2j0002_WYG_013-14b"/>
石蓮子<hi>增本草綱目蓮實一名石蓮子至秋黑而沉水諸鳥猿猴取得不食藏之石室内人得三百年</hi>
<hi>者食之永不老也</hi>
蓮花駐顔<hi>増本草綱目芙蓉服食駐顔太清草木方七月七日采蓮花七分八月八日采根八分九</hi>
<hi>月九日采實九分陰乾搗篩毎服方寸匕温酒調服</hi>
蘹香<hi>増本草綱目蘹香北人呼為<graphic n="KR1708" url="https://raw.githubusercontent.com/kanripo/KR-Gaiji/master/images/KR1708.png" mimeType="image/png"/>香葉極疎細作叢七月生花頭如傘蓋黄色結實如麥而小青色八</hi>
<hi>九月採實陰乾川人多煮食其莖葉</hi>
秦椒<hi>増本草綱目秦椒生泰山山谷及秦嶺上或瑯琊八月九月採實陸璣詩疏秦椒樹似茱萸有針刺</hi>
<hi>葉堅而滑澤味亦辛香蜀人作茶呉人作茗皆以其葉合煑為香</hi>
<pb n="KR2j0002_WYG_013-15a"/>
烏臼子<hi>増夲草綱目烏臼木名鵶臼南方平澤甚多今江西人種植采子蒸煑取脂澆燭子上皮脂勝</hi>
<hi>於仁子八九月熟初青後黑分為三瓣</hi>
楮實<hi>增本草綱目楮名穀楮實生少室山所在有之八月九月采實日乾</hi>
葡萄釀酒<hi>増本草綱目葡萄漢書作蒲桃圎者名草龍珠長者名馬乳七月八月熟取汁可釀酒大</hi>
<hi>宛以葡萄釀酒富人藏酒萬餘石久者十數年不敗張騫使西域得其種還中國始有蓋北果之最珍者</hi>
柹熟<hi>増本草綱目柹高樹大葉圓而光澤八九月乃熟生柹置器中自紅者謂之烘柹日乾者謂之白柹</hi>
<hi>火乾者謂之烏柹水浸藏者謂之醂柹</hi>
橄欖<hi>增本草綱目橄欖生嶺南樹似木槵子樹而高端直可愛結子形如生訶子無稜瓣八月九月采之</hi>
<pb n="KR2j0002_WYG_013-15b"/>
<hi>按嶺表錄異云橄欖樹枝皆高聳其子深秋方熟子繁樹峻不可梯緣但刻根下方寸許納鹽入内一夕子皆</hi>
<hi>自落</hi>
錦荔枝<hi>增本草綱目苦𤓰名錦荔枝即癩葡萄生苗引蔓莖葉卷鬚竝如葡萄而小七八月開小黄花</hi>
<hi>五瓣如椀形結𤓰青色皮上痱一如癩及荔枝殼狀熟則黄色自裂内有紅瓤南人以青皮煑肉及䀋醬充蔬</hi>
灰藋<hi>增本草綱目灰藋處處原野有之莖有紫紅線稜葉尖有刺莖心嫩葉背面皆有白灰為蔬亦佳七</hi>
<hi>八月開細白花結實簇簇如毬中有細子蒸暴取仁可炊飯及磨粉食救荒</hi>
菊枕<hi>增澄懐錄秋采甘菊花貯以紅碁布囊作枕用能清頭目去邪穢</hi>
蒲花褥<hi>増山家清供秋采蒲花如柳絮者熟鞭貯以方青囊作坐褥或卧褥甚温燠雖木棉不及也</hi>
<pb n="KR2j0002_WYG_013-16a"/>
枸杞花<hi>增常氏日錄七月上甲日採枸杞花八月上酉日治服之</hi>
決明<hi>增羣芳譜決明有二種馬蹄決明秋開淡黄花五出結角如初生細豇豆入眼藥最良茳芒決明即</hi>
<hi>山扁豆秋開深黄花五出結角如小指味甘滑二種苗葉皆可作酒麴俗呼為獨占缸杜甫秋雨歎雨中百草</hi>
<hi>秋爛死階下決明顔色鮮著葉滿枝翠羽蓋開花無數黄金錢</hi>
鋤社<hi>增農桑輯要北方村落之閒多結為鋤社以十家為率先鋤一家之田本家供其飲食其餘次之旬</hi>
<hi>日之閒各家田皆鋤治自相率領樂事趨功無有偷惰閒有病患之家共力助之故田無荒穢歳皆豐熟秋成</hi>
<hi>之後豚蹄盂酒遞相犒勞名為鋤社</hi>
秋蠶<hi>增農桑輯要秋蠶初宜涼漸漸宜暖亦因天時漸涼故也簇與繰絲法同春蠶</hi>
<pb n="KR2j0002_WYG_013-16b"/>
早春茶<hi>増茶疏往日無有於秋日摘茶者近乃有之秋七八月重摘一番謂之早春其品甚佳</hi>
養肺臟法<hi>増遵生八牋修養肺臟法當以秋三月朔望旭旦向西平坐鳴天鼓七飲玉泉三然後瞑</hi>
<hi>目正心思吸兌宫白炁入口七吞之閉氣七十息此為調補神氣安息靈魂之要訣也</hi>
　　物候<lb/>
百卉腓<hi>原詩秋日凄凄百卉具腓𫝊凄凄涼風也卉草也腓病也韓詩云變也増陶潛送客詩秋日凄</hi>
<hi>且厲百卉具已腓爰以履霜節登高餞將歸</hi>
秋蒿<hi>增爾雅蘩之醜秋為蒿註春時各有種名至秋老成皆通呼為蒿</hi>
萬寳成<hi>原莊子正得秋而萬寳成増宋史樂志祀五方帝樂章執矩斯兌實惟素靈受職儲休萬寳以</hi>
<pb n="KR2j0002_WYG_013-17a"/>
　<hi>成王珪敎坊致語年年萬寳登秋後常與君王獻壽香蘇軾敎坊致語屬此九秋之後粲然萬寳之成</hi>
　秋蘭<hi>原文子秋蘭欲茂秋風敗之楚辭秋蘭兮青青綠葉兮紫莖又扈江蘺與薜芷兮紉秋蘭以為佩</hi>
御製秋蘭詩幷序殿前盆卉芳蘭獨秀昔人稱為王者香<lb/>
　又以方之君子因題四韻猗猗秋蘭色布葉何蔥靑愛<lb/>
　此王者香著花秀中庭幽芬散緗帙靜影依疎櫺豈必<lb/>
　九畹多侈彼離騷經<hi>増張衡東京賦芙蓉覆水秋蘭被涯𫝊休奕詩秋蘭䕃玉池池水清</hi>
　<hi>且芳</hi>
　秋水<hi>原莊子秋水時至百川灌河涘涯之間不辨牛馬於是河伯欣然自喜以天下之美為盡在已増潘</hi>
<pb n="KR2j0002_WYG_013-17b"/>
　<hi>岳秋興賦澡秋水之涓涓兮玩游鯈之潎潎杜甫詩秋水清無底蕭然淨客心</hi>
　秋豪<hi>增莊子天下莫大於秋豪之末而太山為小漢書高祖紀沛公曰吾入關秋豪無所敢取註豪秋乃</hi>
　<hi>成好舉盛而言也杜甫山寺詩上方重閣晚百里見秋豪</hi>
　秋蓬<hi>原說苑秋蓬惡於根本而美於枝葉秋風一起根且拔矣増埤雅蓬蒿屬草之不理者也其葉散生</hi>
　<hi>如蓬末大於本故遇風輒㧞而旋</hi>
　蟋蟀<hi>原古今注蟋蟀一名吟蛩秋初生得寒則鳴濟南呼為懶婦増開天遺事每至秋時宫中妃妾輩以</hi>
　<hi>小金籠促蟋蟀閉於籠中置之枕函畔夜聼其聲庶民之家皆效之也原王褒聖主得賢臣頌蟋蟀候秋吟蜉</hi>
　<hi>蝣出以陰増白居易詩野秋鳴蟋蟀沙冷聚鸕鷀</hi>
<pb n="KR2j0002_WYG_013-18a"/>
落葉<hi>增陶潛詩空庭多落葉慨然知已秋摭言賈島太和中嘗跨驢張蓋横截天街時秋風正厲黄葉可</hi>
<hi>掃島吟曰落葉滿長安求一聨不可得不知身之所從因衝京兆尹劉栖楚節被繫一夕釋之</hi>
石鴈飛鳴<hi>原南康記平固縣覆笥山上有大湖周數十里靈果異物皆不可識又有石鴈浮在湖中</hi>
<hi>毎至秋天石鴈飛鳴如候時也</hi>
采芝<hi>原抱朴子白雲芝生於名山之陰白石上有白雲覆之白蓋二重味辛甘小苦以秋採之陰乾治食</hi>
<hi>令人身輕齒堅月精芝秋生山陽石上莖靑上赤味辛苦増又黒芝生於名山之陰大谷中白蓋赤莖味甘秋</hi>
<hi>採之陰乾日食令人身輕齒堅金蘭芝生於名山之陰金石之間上有水蓋莖出入秋旬求之飲其中水壽千</hi>
<hi>歳耳目聰明</hi>
<pb n="KR2j0002_WYG_013-18b"/>
石首化鳧<hi>原述異記呉郡魚城城下水中有石首魚至秋化為鳧鳧項中尚有石</hi>
取鷹<hi>増酉陽雜俎取鷹法七月二十日為上時内地者多塞外者殊少八月上旬為次時八月下旬為下</hi>
<hi>時塞外鷹畢至矣</hi>
蒟蒻<hi>増酉陽雜俎蒟蒻根大如椀至秋葉滴露隨滴生苗</hi>
預知子<hi>増本草圗經預知子淮蜀漢黔諸州有之七八月有實作房初生青至熟深紅色毎房有子五</hi>
<hi>七枚如皁莢子斑褐色光潤如飛蛾取一枚綴放領上遇蠱毒物則惻惻有聲當便知之故有此名</hi>
金錢花<hi>増本草圗經旋復花生平澤山谷大似紅藍而無刺開花如菊花小銅錢大深黄色上黨田野</hi>
<hi>人呼為金錢花七八月採花曝乾</hi>
<pb n="KR2j0002_WYG_013-19a"/>
鵞毛玉鳳花<hi>増益部方物畧記鵞毛玉鳳花本至卑纖蓬如釵股秋開狀似禽故曰鳳色白故曰</hi>
<hi>玉以其分輕故曰毛</hi>
端聖花<hi>増益部方物畧記端聖花出青城山中幹不條高者乃尋丈花率秋開四出與桃花𩔖然數十</hi>
<hi>跗共為一花繁宻若綴先後相繼新蘂開而舊未萎也成都人競移蒔圃中以為尤玩云</hi>
海㯶<hi>増益部方物畧記海㯶不皮而幹葉叢於杪至秋乃實似楝子理緻幹堅風雨不能撼云</hi>
蟬花<hi>増益部方物畧記蟬花二川山林中皆有之如蟬之不蛻者至秋則花其頭長一二寸黄碧色治小</hi>
<hi>兒瘈瘲又能已瘧</hi>
楸線<hi>増埤雅楸有行列莖幹喬聳凌雲華高可愛至秋垂條如線俗謂之楸線</hi>
<pb n="KR2j0002_WYG_013-19b"/>
芸粉<hi>増埤雅芸今七里香是也葉𩔖豌豆作小叢生其花極芬香秋則葉閒微白如粉汙辟蠧殊驗</hi>
蚌孕珠<hi>増埤雅蚌孕乳以秋蚌聞雷聲則㾭其孕珠若懐妊然故謂之珠胎</hi>
秋海棠<hi>増採蘭襍志昔有婦人懷人不見恒灑淚於北墻之下後灑處生草其花甚媚色如婦面其葉</hi>
<hi>正綠反紅秋開名曰斷腸花即今秋海棠也</hi>
馬兜鈴<hi>増政和本草馬兜鈴苗作蔓繞樹而生葉如山芋開黄紫花頗𩔖枸杞花七月結實棗許大如</hi>
<hi>鈴其根名雲南似木香小指大赤黄色七八月採實暴乾</hi>
采香<hi>増海槎餘錄黎山中産各種香當七八月晴霽遍山尋視見大小木千百皆凋悴其中必有香凝結</hi>
<hi>乘夜月揚輝探視之則香透林而起用草繫記取之</hi>
<pb n="KR2j0002_WYG_013-20a"/>
澤蘭<hi>増楚辭補註澤蘭生水澤中及下濕地苗高二三尺葉尖微有毛不光潤方莖紫節七月八月開花</hi>
<hi>帯紫白色</hi>
半邊蓮<hi>増本草綱目半邊蓮小草也生陰濕塍塹邊就地細梗引蔓節節而生細葉秋開小花淡紅紫</hi>
<hi>色止有半邊如蓮花狀故名</hi>
拒霜<hi>增本草綱目木芙蓉八九月始開故名拒霜蘇東坡詩云喚作拒霜猶未稱㸔來却是最宜霜</hi>
㯶櫚實<hi>増本草綱目椶櫚木高一二丈無枝條葉大而圓如車輪萃於樹杪其下有皮重疊裹之每皮</hi>
<hi>一匝為一節二句一采皮轉復生上生黄白花八九月結實作房如魚子黑色山海經云石翠之山其木多㯶</hi>
<hi>是也</hi>
<pb n="KR2j0002_WYG_013-20b"/>
秋牡丹<hi>増羣芳譜秋牡丹草本徧地蔓延葉似牡丹差小花似菊之紫鶴翎黄心秋色寂寥花閒植數</hi>
<hi>枝足狀秋容</hi>
蓍草<hi>增羣芳譜蓍神草也能知吉凶蘇頌云上蔡縣白龜祠旁其生如蒿作叢高五六尺一本一二十莖</hi>
<hi>至多者五十莖生便條直秋後有花出於枝端紅紫色形如菊花結實如艾實</hi>
栗實<hi>增羣芳譜栗苞生外殻刺如蝟毛其中著實或單或雙或三四少者實大多者實小實有殻紫黑色</hi>
<hi>殻内膜甚薄色微紅黑外毛内光膜内肉外黄内白八九月熟則苞自裂而實墜</hi>
秋葵<hi>增草花譜秋葵色蜜心紫秋花朝暮傾陽此葵是也秋盡收子移種</hi>
蝴蝶花<hi>増草花譜草花儼如蝶狀色黄上有赤色細㸃濶葉秋時分種</hi>
<pb n="KR2j0002_WYG_013-21a"/>
黄蝶<hi>增楊升菴集蝴蝶或黑或白五采皆具惟黄色一種至秋乃多蓋感金氣也李白詩八月蝴蝶黄白</hi>
<hi>樂天詩秋花紫蒙蒙秋蝶黄茸茸</hi>
紅葉<hi>増元禛詩風落秋池紅葉多李啇隠詩秋應為紅葉雨不厭青苔</hi>
　　占驗<lb/>
愆候<hi>増管子秋行夏政葉行春政華行冬政耗註盛陽氣乘之故卉木生葉又少陽氣乘之故卉木更生</hi>
<hi>華又盛陰肅殺故虛耗也淮南子秋行夏令華行春令榮行冬令耗</hi>
秋之徳雨<hi>増吕氏春秋秋之徳雨雨不信其穀不堅穀不堅則五種不成</hi>
早寒<hi>増吕氏春秋秋早寒則冬必煗矣</hi>
<pb n="KR2j0002_WYG_013-21b"/>
杏多實<hi>増師曠占杏多實不蟲者來年秋善五木者五穀之先欲知五穀但視五木擇其木盛者來年</hi>
<hi>益種之</hi>
葵占<hi>増師曠占欲知牛馬貴賤秋葵下小葵生牛馬貴大葵不蟲牛馬賤</hi>
辰星靑白<hi>増史記天官書辰星之色秋青白而歳熟</hi>
蛙蟇羣鬭<hi>増漢書五行志武帝元鼎五年秋蛙與蝦蟇羣鬭是歳四將軍衆十萬征南越開九郡</hi>
信石雲氣<hi>増圗經信石山在鬱林州東南二里一名牢石坡坡上夾石側䜿如鐘唐置牢州以此每</hi>
<hi>歳秋期鄉人共候此石若有雲氣覆之歳必大稔</hi>
李再華<hi>增酉陽雜俎李再華秋大霜</hi>
<pb n="KR2j0002_WYG_013-22a"/>
秋雷<hi>原戎事類占秋甲子雷歳凶秋月暴雷謂之天收百穀虛耗不成</hi>
雲陰占<hi>増田家五行秋天雲陰若無風則無雨</hi>
　　雜紀<lb/>
龍見絳郊<hi>増左𫝊昭公二十九年秋龍見於絳郊</hi>
城䢴溝<hi>増左𫝊哀公九年秋呉城䢴溝通江淮註於䢴江築城穿溝東北通射陽湖西北至末口入淮</hi>
<hi>通糧道也今廣陵䢴江是</hi>
報徳星<hi>増史記封禪書元封元年秋有星茀於東井後十餘日有星茀於三能望氣王朔言候獨見旗</hi>
<hi>星出如𤓰食頃復入焉有司皆曰陛下建漢家封禪天其報徳星云</hi>
<pb n="KR2j0002_WYG_013-22b"/>
天馬歌<hi>増漢書武帝紀元鼎四年秋馬生渥洼水中作天馬之歌</hi>
穿昆明池<hi>増漢書武帝紀元狩三年秋𤼵謫吏穿昆明池註越嶲昆明國有滇池方三百里漢使求</hi>
<hi>身毒國而為昆明所閉今欲伐之故作昆明池象之以習水戰</hi>
微行<hi>増漢書東方朔𫝊微行常用飲酎已八九月中與侍中常侍武騎及待詔隴西北地良家子能騎射</hi>
<hi>者期諸殿門故有期門之號自此始微行以夜漏下十刻乃出</hi>
秋風辭<hi>増漢武故事帝行幸河東祠后土顧視帝京忻然中流與羣臣燕作秋風辭曰秋風起兮白雲</hi>
<hi>飛草木黄落兮鴈南歸蘭有秀兮菊有芳懐佳人兮不能忘汎樓船兮濟汾河横中流兮揚素波簫鼓鳴兮𤼵</hi>
<hi>櫂歌懽樂極兮哀情多少壯幾時兮奈老何</hi>
<pb n="KR2j0002_WYG_013-23a"/>
宜秋聚<hi>増後漢書郡國志南陽郡有宜秋聚</hi>
抒秋縣<hi>増後漢書郡國志沛國縣抒秋故屬梁國有澶淵聚水經註獲水又東歴藍田鄉郭又東逕梁</hi>
<hi>國抒秋縣故城南</hi>
登南樓<hi>原晉書庾亮𫝊亮在武昌諸佐吏殷浩之徒乘秋夜往共登南樓俄而不覺亮至諸人將起避</hi>
<hi>之亮徐曰諸君少住老子於此處興復不淺便據胡床與浩等談詠竟坐</hi>
江舫誦詩<hi>原晉書袁宏𫝊宏有逸才文章絶美曽為詠史詩是其風情所寄少孤貧以運租自業謝</hi>
<hi>尚時鎭牛渚秋夜乘月率爾與左右微服泛江會宏在舫中諷詠聲既淸㑹辭又藻㧞遂駐聼久之遣問焉答</hi>
<hi>云是袁臨汝郎誦詩即其詠史之作也尚傾率有勝致即迎升舟與之譚論申旦不寐</hi>
<pb n="KR2j0002_WYG_013-23b"/>
菰蓴鱸膾<hi>原晉書張翰𫝊入洛齊王冏辟為東曹掾因見秋風起乃思呉中菰菜蓴羮鱸魚膾曰人</hi>
<hi>生貴得適志何能羇宦數千里以要名爵乎遂命駕而歸張翰思呉江歌秋風起兮佳景時呉江水兮鱸魚肥</hi>
<hi>三千里兮家未歸恨難得兮仰天悲</hi>
政刑白殿<hi>増晉書張駿𫝊謙光殿西曰政刑白殿秋三月居之</hi>
倭人年紀<hi>増晉書東夷𫝊倭人不知正歳四節但計秋收之時以為年紀人多夀百年或八九十</hi>
蒲柳姿<hi>原世說顧恱與簡文同年而髪蚤白簡文曰卿何以先白對曰蒲柳之姿望秋而落松柏之質</hi>
<hi>經霜獨茂</hi>
觀濤<hi>増齊書州郡志廣陵為南兗州鎮土甚平曠刺史毎以秋月多出海陵觀濤與京口對岸江之壯濶</hi>
<pb n="KR2j0002_WYG_013-24a"/>
<hi>處也</hi>
野稻<hi>增南史梁武帝紀中大通三年秋呉興生野稻</hi>
蟬珥<hi>原南史朱异𫝊朱异除中書郎時秋日始拜有飛蟬正集异武冠上時咸謂蟬珥之兆</hi>
長生樹<hi>增鄴中記金華殿後有皇后浴室種雙長生樹枝條交於棟上團團車蓋形冬日不凋葉大如</hi>
<hi>掌至八九月乃生華子赤大如橡子不中啖也世人謂之西王母長生樹</hi>
水唐<hi>増水經注疎水中有物如三四歳小兒鱗甲如鯪鯉射之不可入七八月中好在磧中自曝膝頭似</hi>
<hi>虎掌爪常没水中出膝頭小兒不知欲取弄戲便殺人或曰人有生得者摘其臯厭可以小使名曰水唐者也</hi>
田禾復滿<hi>增續搜神記廬陵巴丘人周冕者世以田作為業年常田數十頃家漸富晉太元初秋收</hi>
<pb n="KR2j0002_WYG_013-24b"/>
<hi>已過穫刈都畢明旦至田禾悉復滿湛然如初即便更穫所獲盈倉於此遂為巨富</hi>
江山神會<hi>增圖經天目山有洞三十六毎秋必有一日風雨晦暝土俗云是山神與江神會也</hi>
金虀玉膾<hi>増大業拾遺呉郡作鱸魚膾須八九月霜下之時收鱸魚三尺以下者作乾膾浸漬訖布</hi>
<hi>裹瀝水令盡散置盤内取香柔花葉相閒細切和膾撥令調匀霜後鱸魚肉白如雪不腥所謂金虀玉膾東南</hi>
<hi>之佳味也皮日休詩共君無事堪相賀又到金虀玉膾時</hi>
贈赴舉<hi>增國史補熊執易應舉道中秋雨泥潦逆旅有人同宿而屢嘆息者問之乃堯山樊澤將赴制</hi>
<hi>舉驢劣不能進執易乃輟所乘馬并囊中縑帛悉與樊澤以遂其往詰朝執易乃東歸</hi>
秋風高<hi>原羯鼓錄明皇又製秋風高毎至秋空迥徹纖翳不起即奏之必逺風徐來庭葉随下</hi>
<pb n="KR2j0002_WYG_013-25a"/>
永新歌<hi>增樂府雜錄開元中内人有許和子者本吉州永新縣樂家女也開元末選入宫即以永新名</hi>
<hi>之籍於宜春院善歌能變新聲遇高秋朗月臺殿清虛喉囀一聲響傳九陌</hi>
宫内種甘<hi>增酉陽雜俎天寳十年上謂宰臣曰近日於宫内種甘子數株今秋結實一百五十顆與</hi>
<hi>江南蜀道所進不異宰臣賀表曰雨露所均混天區而齊被草木有性憑地氣而潛通故得資江外之珍果為</hi>
<hi>禁中之華實</hi>
秋蠅<hi>增酉陽雜俎長安秋多蠅成式蠧書常日讀百家五卷頗為所擾觸睫隱字敺不能已</hi>
李牟吹笛<hi>原零陵總記李牟秋夜吹笛於𤓰洲舟檝甚隘初𤼵調羣動皆息及數奏微風颯然而至</hi>
<hi>又俄頃舟人賈客皆有怨嘆悲泣之聲</hi>
<pb n="KR2j0002_WYG_013-25b"/>
行舊卷<hi>增唐詩紀事唐舉子先投所業於公卿之門謂之行卷裴說只行五言十九首至來年秋試復</hi>
<hi>行舊卷人有譏之者說曰只此十九首苦吟尚未有人見知何假别行卷哉識者以為知言</hi>
秘省聨詩<hi>增唐詩紀事孟浩然閑遊秘省秋月新霽諸英聫詩次當浩然句曰微雲淡河漢疎雨滴</hi>
<hi>梧桐舉座嗟其清絶咸以之閣筆不復為綴</hi>
睢陽異鳥<hi>增宣室志貞元十四年秋有異鳥其色青狀𩔖鳩鵲翔於睢陽之郊止叢木中有羣鳥千</hi>
<hi>數列於左右前後朝夕各銜蜚蟲稻梁以獻焉是鳥毎飛則羣鳥咸噪而導其前或翼其旁或擁其後若𫝊喚</hi>
<hi>警衛之狀止則環而向焉睢陽人適野縱觀以為羽族之靈者然其狀不𩔖鸞鳳時李翱客於睢陽曰此真鳳</hi>
<hi>鳥也於是作知鳳一章備書其事</hi>
<pb n="KR2j0002_WYG_013-26a"/>
傍不肯<hi>增夢溪筆談元豐中慶州界生子方蟲方為秋田之害忽有一蟲生如土中狗蝎其喙有鉗千</hi>
<hi>萬蔽地遇子方蟲則以鉗摶之悉為兩叚旬日子方皆盡歳以大穰其蟲舊曾有之土人謂之傍不肯</hi>
紫花梨<hi>增耳目記王公逹尚壽春公主聞眞定有紫花梨就加封檢洎秋實公主必親選而進之</hi>
背畫上時<hi>增歴代名畫記<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>國公家背書畫入少蠟要在密潤候陰陽之氣以調適秋為上時暑濕</hi>
<hi>之時不可用</hi>
秋山圖<hi>增圗畫見聞誌太平興國中秘閣曝畫時陶榖為翰長因展秋山圗一面令黄居宷品第之居</hi>
<hi>寀曰此實居寀與父筌同畫絹縫中有居寀父子姓名視之果驗花竹禽鳥泉石地形皆極精妙</hi>
秋香滿院<hi>原鶴林玉露黄龍寺晦堂老子嘗問山谷以吾無隱乎爾之義山谷詮釋再三晦堂終不</hi>
<pb n="KR2j0002_WYG_013-26b"/>
<hi>然其說時暑退涼生秋香滿院晦堂因問曰聞木犀香乎山谷曰聞晦堂曰吾無隱乎爾山谷乃服晦堂此等</hi>
<hi>處誠實脫灑亦只是曾㸃見觧却無顔子工夫此儒佛所以不同</hi>
秋風亭<hi>增曾稽志秋風亭在觀風堂之側辛棄疾會稽秋風亭觀雨漢宫春詞亭上秋風記去年嫋嫋</hi>
<hi>曾到吾廬山河舉目雖異風景非殊功成者去覺團扇便與人踈吹不斷斜陽依舊茫茫禹跡都無千古茂林</hi>
<hi>猶在甚風流章句解擬相如只今木落江冷眇眇愁余故人書報莫因循忘却蓴鱸誰念我新涼燈火一編太</hi>
<hi>史公書</hi>
宫殿門名<hi>増玉海漢有萬秋門千秋門有長秋殿後漢有宜秋門魏有延秋門北齊有千秋樓後魏</hi>
<hi>有上秋門</hi>
<pb n="KR2j0002_WYG_013-27a"/>
秋巴納<hi>增遼史營衛志秋巴納曰伏虎林七月中旬自納涼處起牙帳入山射鹿及虎林在永州西北</hi>
<hi>五十里嘗有虎據林傷害居民畜牧景宗領數騎獵焉虎㐲草際戰慄不敢仰視上舍之因號伏虎林毎歳車</hi>
<hi>駕至皇族而下分布濼水側伺夜將半鹿飲䀋水令獵人吹角效鹿鳴既集而射之謂之䑛鹻鹿又名呼鹿</hi>
秋山服飾<hi>增金史輿服志其從秋山之服則以熊鹿山林為文</hi>
吳綵雲<hi>增下黄私記八九月中月輪外輕雲時有五色下黄人毎値此則急呼女子持鍼線小兒持紙</hi>
<hi>筆向月拜之謂之乞巧惟呉媪有一女年十二拜之甚勤一夕月下飛一五色綵雲如手掌大駐於女前女徑</hi>
<hi>吸食之味甚香美明旦梳頭窺鏡面色艷冶弹琴讀書不習而能媪甚喜改名為綵雲有詩一卷行於世</hi>
麓臺秋月<hi>増名勝志程符山在濰縣西南二十里左畔有臺方二丈許四望皆山獨留月色里人謂</hi>
<pb n="KR2j0002_WYG_013-27b"/>
<hi>之麓臺秋月</hi>
食淪陰<hi>增陵陽子明經秋食淪隂淪陰者日沒以後赤黄氣也</hi>
肺用事<hi>増雲笈七籖治肺當用呬呬為瀉吸為補夫肺者兌之氣金之精其色白其象如懸磬其神如</hi>
<hi>白狩肺主魄魄化為玉童長七寸持杖往來於肺藏肺者秋之用事常以七月八月九月望旭旦西南平坐鳴</hi>
<hi>天鼓七飲玉漿三然後瞑目吸兌宫白氣入口吞之以補呬之損肺以正白之用以致玉童餞則神安思強延</hi>
<hi>年益壽</hi>
秋興<hi>增潘岳秋興賦序晉十有四年余春秋三十有二始見二毛以太尉掾寓直於散騎之省僕野人也</hi>
<hi>攝官承乏猥厠朝列夙興晏寢匪遑底寧譬猶池魚籠鳥而有江湖山藪之思於是染翰操紙慨然而賦於時</hi>
<pb n="KR2j0002_WYG_013-28a"/>
<hi>秋也故以秋興命篇髙適詩晚晴催翰墨秋興引風騒</hi>
秋葉<hi>增梁書王僧孺𫝊寒蟲夕呌合輕重而同悲秋葉晚傷雜黄紫而俱墜王昌齡長信秋詞金井梧桐</hi>
<hi>秋葉黄珠簾不捲夜來霜</hi>
秋草<hi>増孫椘詩晨風飄岐路零雨沾秋草戎昱詩閉户寂無事滿院生秋草</hi>
秋堂<hi>增鮑昭詩寒機思孀婦秋堂泣征客韓愈短燈檠歌黄簾綠幕朱户閉風露氣入秋堂涼</hi>
秋原<hi>増沈約詩雲輕寒樹日麗秋原</hi>
秋巒<hi>増齊竟陵王詩高雲歛色遙露已團式詔司警言戻秋巒</hi>
秋閨<hi>增劉緩詩樓上起秋風絶望秋閨中燭溜花行滿香燃奩欲空</hi>
<pb n="KR2j0002_WYG_013-28b"/>
秋江<hi>増呉均詩露下寒葭中風起秋江上</hi>
秋浦<hi>増劉顯詩落日懸秋浦歸鳥飛相次</hi>
秋暉<hi>增庾肩吾詩秋暉逐行漏朔氣繞相風</hi>
秋籜<hi>增庾信詩漂流從木梗風卷隨秋籜</hi>
秋光<hi>增唐太宗詩秋光凝翠嶺涼吹肅離宫馬戴詩露氣竹䆫静秋光雲月深</hi>
秋箭<hi>增唐太宗詩夏律昨留灰秋箭今移晷</hi>
秋緯<hi>増許敬宗詩無機絡秋緯如管奏寒蟬</hi>
秋樹<hi>増王維詩月度天河光轉濕鵲驚秋樹葉頻飛韓愈詩露泫秋樹高蟲弔寒夜永</hi>
<pb n="KR2j0002_WYG_013-29a"/>
秋沙<hi>增杜甫詩逺岸秋沙白連山晚照紅</hi>
秋砧<hi>增杜甫詩野樹歌還倚秋砧醒却聞許渾詩蘆花迷夕棹梧葉散秋砧</hi>
秋花<hi>增杜甫詩相擕行豆田秋花靄霏霏耿湋詩帯星凝曉露拂霧湧秋花</hi>
秋容<hi>增李白詩浮霽滅陽景萬物生秋容</hi>
秋衣<hi>增李白詩醉客滿船歌白苧不知霜露濕秋衣</hi>
秋池<hi>增權徳輿詩時菊洗露華秋池涵霽空</hi>
秋波<hi>增白居易詩秋波紅蓼水夕照青蕪岸</hi>
秋庭<hi>增白居易詩秋庭不掃擕藤杖閑踏梧桐黄葉行周賀詩落木孤猿在秋庭積葉深</hi>
<pb n="KR2j0002_WYG_013-29b"/>
秋練<hi>增白居易詩月出砧杵動家家擣秋練</hi>
秋簟<hi>增元積詩酒醒秋簟冷風急夏衣輕</hi>
秋茶<hi>增張籍詩秋茶莫夜飲新自作松漿</hi>
秋䆫<hi>增嚴維詩漁浦浪花揺素壁西陵樹色入秋䆫</hi>
秋標<hi>增杜牧詩疏雨洗空曠秋標驚意新</hi>
秋灘<hi>增陸龜蒙詩聲利從來解破除秋灘唯憶下桐廬</hi>
秋㸃<hi>増李郢詩江風徹曙不成睡二十五聲秋㸃長</hi>
秋塢<hi>增韋莊詩晚樹連秋塢斜陽映暮岑</hi>
<pb n="KR2j0002_WYG_013-30a"/>
御製玉泉山晚景用唐太宗秋日韻晴霞收遠岫宿鳥赴<lb/>
　高林石激泉鳴玉波廻月湧金熏爐籠竹翠行漏出松<lb/>
　陰坐愛秋光好翛然靜此心<lb/>
御製秋日晚景有懐詩寒鴉秋景集南林遥倚屛山綺樹<lb/>
　陰丹闕遠砧鳴午夜玉壺清漏起遐心衷情静裏無人<lb/>
　識外象閒中有物尋憶想千般聞落葉且須持筆漫㣲<lb/>
　吟<lb/>
御製用皇三子秋日郊行應制詩韻風高鳳閣秋萬物變<lb/>
<pb n="KR2j0002_WYG_013-30b"/>
　清幽露冷凝仙掌雲寒聚嶺頭荷疎起一鴈蒲盡現羣<lb/>
　鷗郊外西成好應知禾黍收<lb/>
御製秋日再過阜平詩春經阜平縣夾道多榛把雉堞久<lb/>
　傾頺郛郭僅遺址耆老遮馬前其言質且俚土磽願力<lb/>
　田三時事耘耔所苦井稅輸道遠越山水聞之切痌瘝<lb/>
　寧爾在幹止有司近拊循瘡痍庶能起十室忠信存何<lb/>
　况境百里郊圻戒申畫風土亦洵美問俗此重來居民<lb/>
　咸色喜易彼蒿與萊荒塗漸成市經野得良圖可以喻<lb/>
<pb n="KR2j0002_WYG_013-31a"/>
　治理<lb/>
御製出畿東觀秋成詩陰霖連六月宵旰念民生微風收<lb/>
　潦水過雨見秋成古北龍旗近漁陽鳳輦行戌樓烽火<lb/>
　息險豈藉長城<lb/>
　梁元帝臨秋賦<hi>増火歇兮秋氣生風起兮秋潦清覽時興而自得聊飛轡而娯情遵三條之廣</hi>
　<hi>路背九仞之高城爾乃登長坂息余驥攬筆舒情沉吟屬思草色雜而香同樹影齊而花異遥峯迢遞縈沙斷</hi>
　<hi>絶雲出山而相似水含天而難别</hi>
　晉子夜秋歌<hi>增白露朝夕生秋風淒長夜憶郎須寒服乘月擣白素</hi>
<pb n="KR2j0002_WYG_013-31b"/>
　謝惠連秋懐詩<hi>増皎皎天月明奕奕河宿爛蕭瑟含風蟬嘹唳度雲鴈寒商動清閨孤燈曖幽</hi>
　<hi>幔耿介繁慮積展轉長宵半</hi>
　王融秋夜長<hi>增秋夜長夜長樂未央舞䄂拂花燭歌聲繞鳳梁</hi>
　王維山居秋暝詩<hi>增空山新雨後天氣晚來秋明月松閒照清泉石上流竹喧歸浣女蓮動</hi>
　<hi>下漁舟隨意春芳歇王孫自可留</hi>
　杜甫秋野詩<hi>增秋野日疏蕪寒江動碧虛繋舟蠻井絡卜宅楚村墟棗熟從人打葵荒欲自鋤盤</hi>
　<hi>餐老夫食分減及溪魚</hi>
　朱子秋懐詩<hi>增井梧已飄黄澗樹猶含碧煙水但逶迤空齋坐蕭瑟端居生遠興散漫委書帙愛</hi>
<pb n="KR2j0002_WYG_013-32a"/>
　<hi>此北䆫閑時來岸輕幘微鐘忽迢遞禽語破幽寂賞罷一悁然淡泊忘所適</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2j0002_WYG_013-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定月令輯要卷十三<lb/>
</p>
<p>
</p>
  </div>
</body>
</text>
</TEI>
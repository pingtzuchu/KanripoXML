<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2j0002_WYG_015-1a"/>
　欽定四庫全書<lb/>
御定月令輯要卷十五<lb/>
　　八月令<lb/>
　　　天道<lb/>
　日在角<hi>原禮仲秋之月日在角集説角在辰夀星之次也</hi>
　中星<hi>原禮昏牽牛中旦觜觽中淮南子注牽牛北方元武之宿觜觽西方白虎之宿</hi>
　律中南吕<hi>原禮律中南吕集説南吕酉律長五寸三分寸之一增史記律書八月律中南吕者言陽</hi>
　<hi>氣之旅入蔵也淮南子斗指酉酉者飽也律受南吕南吕者任包大也又南吕之數四十八主八月白虎通八</hi>
<pb n="KR2j0002_WYG_015-1b"/>
　<hi>月謂之南吕何南者任也言陽氣尚有任生薺麥也故隂拒之也嚴巨川詩南吕初開律金風已戒涼</hi>
　盲風至<hi>原禮盲風至疏秦人謂疾風為盲風</hi>
　雷收聲<hi>原禮雷始收聲注雷始收聲在地中動内物也</hi>
　辰星見漢西<hi>増左𫝊星孛大辰疏八月之昏角星與日俱沒大辰見於西方天漢在箕斗之間於</hi>
　<hi>是時天漢西南東北斜列于天大辰之星見在天漢之西</hi>
　贊陽秀物<hi>増國語五間南吕贊陽秀物也注八月曰南吕坤六二也榮而不實曰秀南任也隂任陽</hi>
　<hi>事助成萬物也</hi>
　辰伏<hi>原夏小正辰則伏𫝊辰謂星也伏也者入而不見也</hi>
<pb n="KR2j0002_WYG_015-2a"/>
雷入地<hi>増漢書五行志于易雷以八月入其卦曰歸妹言雷復歸入地則孕毓根核保蔵蟄蟲避盛隂</hi>
<hi>之害</hi>
招搖指酉<hi>原淮南子仲秋之月招搖指酉晋書樂志八月之辰謂為酉酉者緧也謂萬物皆緧縮也</hi>
天關黄道<hi>増星經角二星東方首宿南左角名天津蒼色北右角為天門黄色中間名天關八月日</hi>
<hi>在北南去北辰九十一度凡日月五星皆從天關行為黄道</hi>
秋門<hi>増説文酉為秋門萬物已入</hi>
豆花雨<hi>原嵗時廣記荆楚嵗時記云豆花雨乃八月雨也</hi>
裂葉風<hi>増嵗時廣記裂葉風八月風也</hi>
<pb n="KR2j0002_WYG_015-2b"/>
仲商<hi>原梁元帝纂要秋曰仲秋亦曰仲商</hi>
日月會夀星<hi>増大衍星分圖八月酉日日月會于夀星</hi>
小春<hi>増田家五行八月中旬作熱謂之潮熱又名八月小春</hi>
霜降信<hi>増田家雜占八月中氣前後起西北風謂之霜降信未風先雨謂之料信雨</hi>
　　節序<lb/>
宵中星虚<hi>原書宵中星虚以殷仲秋𫝊宵夜也春言日秋言夜互相備虚元武之中星亦言七星皆</hi>
<hi>以秋分日見以正三秋</hi>
餞日<hi>原書寅餞納日𫝊餞送也日出言導日入言送因事之宜蔡𫝊以秋分之暮夕方納之日而識其景</hi>
<pb n="KR2j0002_WYG_015-3a"/>
<hi>也</hi>
祭月<hi>原禮祭月於坎疏祭月於坎謂秋分也</hi>
壯月<hi>原爾雅八月為壯</hi>
夕月<hi>原國語少采夕月註夕月以秋分増隋書禮儀志禮天子以秋分夕月於西郊漢以郊泰畤其夕西</hi>
<hi>向揖月魏文譏其煩䙝明帝太和元年八月巳丑夕月於西郊始合於古</hi>
辰角見<hi>増國語辰角見而雨畢唐書歴志秋分後五日日在氐十三度龍角盡見時雨可以畢矣</hi>
秋至<hi>増管子以夏日至始數九十二日謂之秋至秋至而禾熟</hi>
白露<hi>増内經寒風曉暮蒸熱相薄草木凝烟濕化不流則白露隂布以成秋令白居易詩八月白露降湖</hi>
<pb n="KR2j0002_WYG_015-3b"/>
<hi>中水方老旦夕秋風多衰荷半傾倒</hi>
金發<hi>増内經金鬱之發夜零白露林莽聲悽註夜濡白露曉聴風悽乃為金發徵也</hi>
微霜降<hi>増漢書五行志秋分而微霜降</hi>
辰星効角亢<hi>増淮南子辰星以八月秋分効角亢</hi>
斗指庚<hi>増淮南子處暑加十五日斗指庚則白露降音比仲吕</hi>
斗指酉<hi>增淮南子白露加十五日斗指酉中繩故曰秋分雷戒蟄蟲比鄉音比㽔賔孝經緯白露後十</hi>
<hi>五日斗柄指酉為秋分隂生於午極於亥故酉其中分也</hi>
蔈定<hi>原淮南子秋分蔈定蔈定而禾熟註蔈禾穂粟孚甲之芒定者成也</hi>
<pb n="KR2j0002_WYG_015-4a"/>
白氣出兑<hi>増易通卦驗秋分日入酉白氣出直兑此正氣也</hi>
黄隂雲<hi>増易通卦驗白露黄隂雲出</hi>
白隂雲<hi>増易通卦驗秋分白隂雲出</hi>
釋鐘鼓懸<hi>増京房易候占秋分而人君釋鐘鼔之懸</hi>
候南極星<hi>増春秋元命苞直弧北有一大星為老人星見則治平主夀常以秋分候之晋書天文志</hi>
<hi>老人一星在弧南一曰南極常以秋分侯之南郊唐月令註明皇生于八月以仲秋日月會于夀星特置壇用</hi>
<hi>千秋節日祭老人星及角亢七宿著之常式</hi>
鶴警露<hi>増春秋感精符八月白露降鶴即髙鳴相儆風土記鳴鶴戒露此鳥性警至八月白露降流于</hi>
<pb n="KR2j0002_WYG_015-4b"/>
<hi>草上滴滴有聲因即高鳴相警移徙所宿處慮有變害也</hi>
樂用鐘<hi>増樂緯兑主秋分樂用鐘五經通義鐘者秋分之氣萬物至秋而成堅成不滅絶莫如金故金</hi>
<hi>為鐘相繼不絶也風俗通世本垂作鐘秋分之音也</hi>
日在内衡<hi>増孝經説秋分日在内衡</hi>
夀星之次<hi>増月令章句自軫六度至亢八度謂之夀星之次白露秋分居之鄭之分野</hi>
祭社稷<hi>増孝經援神契仲秋穰禾拜祭社稷宋書禮志祠大社帝太稷常以嵗八月秋社日祠之</hi>
大梁<hi>増天文錄胃昴趙之分野自胃七度至畢十二度於辰在酉大梁之疆也八月之時白露始降萬物</hi>
<hi>堅成而彊大故曰大梁</hi>
<pb n="KR2j0002_WYG_015-5a"/>
秋社<hi>増何承天社頌余以永初三年八月大社聊為此文實惟隂祗稷為榖先率育萬𩔖協靈昊乾霸徳</hi>
<hi>方將世號共工厥有才子實曰句龍稱物平賦百姓熙雍唐堯救災決河流江棄亦播植作乂萬邦克配二祀</hi>
<hi>以報勲庸嵗云其秋晷漏均程牲牢既潔嘉薦惟馨乃家乃國是奉是尊舊唐書中宗紀神龍元年改秋社用</hi>
<hi>仲秋東京夢華錄八月秋社各以社糕社酒相賫送貴戚宫院以豬羊肉腰子妳房肚肺鴨餅瓜薑之屬切作</hi>
<hi>碁子片様滋味調和鋪於飯上謂之社飯</hi>
種大小麥<hi>増齊民要術崔寔曰凡種大小麥得白露節可種薄田秋分種中田後十日種美田農政</hi>
<hi>全書種麥八月白露節後逢上戊為上時中戊為中時下戊為下時種須簡成實者棉子油拌過則無蟲而耐</hi>
<hi>旱</hi>
<pb n="KR2j0002_WYG_015-5b"/>
兑王<hi>増周易集解説言乎兑崔憬曰秋分則兑王而萬物所説</hi>
不雩<hi>増六典旱甚則修雩秋分已後雖旱不雩</hi>
籠鷺<hi>増會稽志鷺一名舂鋤歩於淺水好自低昻故曰舂鋤也色雪白頂上有絲毿毿然長尺餘欲取魚</hi>
<hi>則弭之山隂瀕水人家多畜之皆馴不去惟白露一日必籠之不然飛去</hi>
宜良外甥<hi>増東京夢華錄八月秋社婦女皆歸外家晚歸即外公姨舅皆以新葫蘆兒棗兒為遺俗</hi>
<hi>云宜良外甥</hi>
市學社會<hi>増東京夢華錄八月秋社市學先生預斂諸生錢作社會以致雇倩祇應白席歌唱之人</hi>
<hi>歸時各擕花籃果實食物社糕而散</hi>
<pb n="KR2j0002_WYG_015-6a"/>
天蝦<hi>増桂海蟲魚志天蝦狀如大飛蟻秋社後有風雨則羣墮水中有小翅人候其墮掠取之為鮓</hi>
社日詩<hi>増玉海咸平二年八月戊午社宴近臣於中書作社日五言詩賜之屬和</hi>
聚燕臺<hi>増帝京景物畧采育東南二十里有阜髙一丈廣三四十尺曰聚燕臺嵗秋社燕辭巢日必各</hi>
<hi>將其雛數千百聚此臺呢喃一二日然後分翔而去</hi>
日屬火<hi>増紀厯撮要白露日屬火難種菜蔬</hi>
入霑<hi>増楊升菴集蜀西南多雨名曰漏天杜子美詩鼔角漏天東是也自秋分後遇壬謂之入霑吴下曰</hi>
<hi>入液</hi>
分社前後<hi>増通攷秋分諺曰分社同一日低田盡呌屈秋分在社前斗米換斗錢秋分在社後斗米</hi>
<pb n="KR2j0002_WYG_015-6b"/>
<hi>換斗豆</hi>
天人會月<hi>増黄氣陽精經秋分之日月宿東井之地上廣靈之堂乃沐浴於東井之池以錬日魂明</hi>
<hi>八朗之芒受陽精日暉吐黄氣於玉池諸天人悉採玉𣗳之華以拂日月之光月以黄氣灌天人之容故秋分</hi>
<hi>是天人會月之道也</hi>
秋判日<hi>増雲笈七籖古人以秋分之日為秋判之日所以爾者秋分之日乃會九天八地衆真人神上</hi>
<hi>皇至尊三日三夕共定萬民之命所聚議者咸多而神尊竝集故也</hi>
求仙慎秋分<hi>増雲笈七籖仙忌真記曰子欲昇天慎秋分罪無大小皆上聞以罪求仙仙甚難是</hi>
<hi>故學道為心寒</hi>
<pb n="KR2j0002_WYG_015-7a"/>
三素雲<hi>増雲笈七籖秋分清旦南望有素赤黄雲者是南極真人上皇赤帝三素雲也存禮宻祝三見</hi>
<hi>雲轝白日昇仙</hi>
避社翁<hi>増居家宜忌秋社日人家襁褓兒女俱令早起恐社翁為祟與春社同</hi>
膏澤<hi>増農政全書氾勝之書曰夏至後九十日晝夜分天地氣和以此時耕田一而當五名曰膏澤</hi>
　　日次<lb/>
初一日<lb/>
周宣占夢<hi>増魏志周宣𫝊周宣為郡吏太守楊沛夢人曰八月一日曹公當至必與君杖飲以藥酒</hi>
<hi>使宣占之是時黄巾賊起宣對曰夫杖起弱者藥治人病八月一日賊必除滅至期賊果破</hi>
<pb n="KR2j0002_WYG_015-7b"/>
寄女斫蛇<hi>増搜神記東越閩中有庸嶺髙數十里其西北隙中有大蛇長七八丈大十餘圍土俗常</hi>
<hi>懼或與人夢或下諭巫祝欲得啗童女年十二三者都尉令長共請求人家生婢子兼有罪家女養之至八月</hi>
<hi>朝祭送蛇穴口累年已用九女將樂縣李誕家有小女名寄應募欲行父母不可禁止乃告請好劍及咋蛇犬</hi>
<hi>至八月朝懐劍將犬先將數石米餈用蜜麨灌之以置穴口蛇便出頭大如囷目如二尺鏡聞餈香氣先啗食</hi>
<hi>之寄便放犬犬就嚙咋寄從後斫得數創瘡痛急蛇因踊出而死於是寄女緩歩而歸越王聞之聘寄女為后</hi>
五明囊<hi>原述征記八月一日作五明囊盛取百草頭露洗目目明増梁簡文帝眼明囊賦序俗之婦人</hi>
<hi>八月旦多以錦翠珠寳為眼明囊因競凌晨取露以拭目</hi>
栢葉露<hi>原續齊諧記𢎞農鄧紹嘗八月旦入華山採藥見一童子執五綵囊承柏葉上露皆如珠滿囊</hi>
<pb n="KR2j0002_WYG_015-8a"/>
<hi>紹問用此何為答曰赤松先生取以明目言終便失所在</hi>
食薯蕷子<hi>増杜蘭香傳杜蘭香以建興四年春數詣張碩至其年八月旦復来出薯蕷子三枚大如</hi>
<hi>雞子云食此令君不畏風波辟寒温</hi>
許旌陽㧞宅上昇<hi>増十二真君傳許遜舉孝亷拜蜀旌陽令慕道棄官歸師大洞君吴猛傳</hi>
<hi>三清法要至太康二年八月一日於洪州西山舉家四十二口白日㧞宅上昇</hi>
縱觀書籍<hi>増宋會要淳化元年八月一日秘書監李至請李昉宋琪鉉鉉及學士侍郎給諫舎人等</hi>
<hi>詣閣觀御書圖籍帝知之詔賜御筵出書籍令縱觀</hi>
擬獻大言賦<hi>増玉海淳化四年八月丙辰朔上草書宋玉大言賦賜翰林承㫖蘇易簡因擬宋玉</hi>
<pb n="KR2j0002_WYG_015-8b"/>
<hi>作大言賦以獻其詞曰聖人興兮告成功登崑崙兮展升中上覽賦嘉賞詔褒之</hi>
蟹輸芒<hi>増圖經本草蟹俗𫝊八月一日取稻芒兩枝東行輸送其長故今南方捕蟹差早則有銜芒湏</hi>
<hi>霜後輸芒方可食之</hi>
天醫節<hi>増潛居錄八月朔以盌盛取𣗳葉露研辰砂以牙筯染㸃身上百病俱消謂之天灸古人以此</hi>
<hi>日為天醫節祭黄帝岐伯</hi>
鴈門開<hi>増經鉏堂雜誌八月初一鴈門開懶婦催將刀尺裁</hi>
初二日<lb/>
置司田叅軍<hi>増唐會要景雲三年八月二日庚寅敕諸州置司田叅軍一員</hi>
<pb n="KR2j0002_WYG_015-9a"/>
大理國表貢<hi>増玉海熙寧九年八月二日大理國奉表貢金裝碧玗山氊罽刀劍犀皮甲</hi>
初三日<lb/>
幸安樂西莊<hi>増唐詩紀事景龍三年八月三日幸安樂公主西莊李適詩平陽金牓鳳凰樓沁水</hi>
<hi>銀河鸚鵡洲綵仗遥臨丹壑裏仙輿暫幸緑亭幽前池錦幔蓮花艷後嶺香爐桂蘂秋貴主稱觴萬年夀還輕</hi>
<hi>漢武濟汾遊</hi>
増孔廟冕㦸<hi>増玉海崇寧四年八月三日増文宣王冕十有二旒是年詔文宣王廟立㦸二十四</hi>
<hi>改用鎮圭</hi>
白居易八月三日夜作<hi>増露白月微明天涼景物清草頭珠顆冷樓角玉鈎生氣爽衣</hi>
<pb n="KR2j0002_WYG_015-9b"/>
<hi>裳健風疎砧杵鳴夜衾香有思秋簟冷無情夢短眠頻覺宵長起暫行燭凝臨曉影蟲怨欲寒聲槿老花先盡</hi>
<hi>蓮凋子始成四時無了日何用歎衰榮</hi>
初四日<lb/>
竹下圍棊<hi>増西京雜記戚夫人侍兒賈佩蘭出為段儒妻説在宫内時八月四日出雕房北户竹下</hi>
<hi>圍棊勝者終年有福負者終年疾病取絲縷就北辰星求長命乃免</hi>
勿市履屣<hi>増酉陽雜俎八月四日勿市履屣</hi>
製寳符旗<hi>増玉海元符二年八月四日製寳符旗</hi>
初五日<lb/>
<pb n="KR2j0002_WYG_015-10a"/>
千秋節<hi>原舊唐書明皇紀開元十七年八月癸亥上以降誕日讌百寮於花萼樓下百寮表請以每年</hi>
<hi>八月五日為千秋節王公以下獻鏡及承露囊天下諸州咸令讌樂休假三日仍編為令從之増明皇帝千秋</hi>
<hi>節宴詩蘭殿千秋節稱名萬嵗觴風𫝊率土慶日表繼天祥玉宇開花萼宫縣動會昌衣冠白鷺下帟幕翠雲</hi>
<hi>長獻夀成新俗朝儀入舊章月銜花綬鏡露綴彩絲囊處處祠田祖年年宴杖鄉深思一德事小獲萬人康顧</hi>
<hi>况八月五日歌四月八日明星出摩耶夫人降千佛八月五日佳氣新昭成太后出聖人開元九年燕公説奉</hi>
<hi>詔聴置千秋節丹青廟裏貯姚宋花萼樓中宴岐薛</hi>
賜鏡囊綵帛<hi>増舊唐書明皇紀開元十八年八月丁亥上御花萼樓以千秋節百官賀賜四品以</hi>
<hi>上金鏡珠囊縑綵五品以下衣帛有差</hi>
<pb n="KR2j0002_WYG_015-10b"/>
舞馬<hi>増唐書禮樂志明皇嘗以馬百匹盛飾分左右施三重榻舞傾盃數十曲壯士舉榻馬不動樂工衣</hi>
<hi>黄衫文玉帶立左右每千秋節舞於勤政樓下其日内閑廐使引戲馬五坊使引象犀入場拜舞宫人數百衣</hi>
<hi>錦繡衣出帷中撃雷鼔奏小破陣樂嵗以為常</hi>
千秋金鑑錄<hi>増唐書張九齡𫝊初千秋節王公竝獻寳鑑九齡上事鑒十章號千秋金鑑錄</hi>
天長節<hi>増唐明皇實錄天寳七載蕭照等請改千秋節為天長節從之</hi>
萬夀殿<hi>増唐會要開元二十四年請兩京各改一殿以萬夀為名千秋節會百僚於此殿</hi>
端午<hi>増容齋随筆唐明皇以八月五日生以其日為千秋節張説上大衍厯序云謹以開元十六年八月</hi>
<hi>端午赤光照室之夜獻之唐𩔖表有宋璟請以八月五日為千秋節表云月惟仲秋日在端午然則凡月之五</hi>
<pb n="KR2j0002_WYG_015-11a"/>
<hi>日皆可稱端午也</hi>
初六日<lb/>
梁元帝生<hi>増南史梁孝元帝紀帝母在采女次侍始褰户幔有風回裾武帝意感幸之采女夢月墮</hi>
<hi>懐中遂孕天監七年八月丁巳生帝舉室中非常香有紫胞之異武帝竒之因賜采女姓阮進為修容顔氏家</hi>
<hi>訓梁孝元年少之時每八月六日載誕之辰常設齋講</hi>
宴蘂珠宫<hi>増玉海天聖八年八月六日宋仁宗召輔臣宗室於龍圖天章閣觀三聖御書元真殿觀</hi>
<hi>瑞榖宴蘂珠宫宰臣以下賦詩</hi>
召對選德殿<hi>増玉海乾道七年八月六日宋孝宗召吏部侍郎王之竒詹事陳良翰禮部侍郎周</hi>
<pb n="KR2j0002_WYG_015-11b"/>
<hi>必大同對選德殿賜坐從容訪以治道久之袖出御筆一通首以魏徵答唐太宗德仁功利之問</hi>
初七日<lb/>
宴崇德殿<hi>増宋史禮志真宗咸平元年二月宴羣臣於崇德殿二年八月七日再宴用樂</hi>
初八日<lb/>
觀瑞物<hi>増玉海祥符三年八月八日甲寅召近臣觀瑞物於崇和殿上作七言詩從臣皆賦</hi>
瘞犬<hi>増遼史禮志八月八日國俗屠白犬於寢帳前七歩瘞之露其喙後七日中秋移寢帳於其上國謂</hi>
<hi>伊克努爾伊克大也努爾面也</hi>
竹醉日<hi>原山家清事八月八日為竹醉日種竹易活</hi>
<pb n="KR2j0002_WYG_015-12a"/>
沸星出<hi>増法苑珠林佛以八月八日沸星出時轉法輪以八月八日沸星出時取般湼槃</hi>
韓𤦺仲秋八日雲臺觀羣花盛開詩<hi>増春早凡花百種榮秋芳能得㡬多</hi>
<hi>名仙家八月靈葩發不與尋常俗艷争</hi>
初九日<lb/>
元成節<hi>原宋史禮志政和三年以八月九日青華帝君生辰為元成節</hi>
謝自然披髮<hi>増集仙𫝊八月九日羣仙来𫝊金母敕令女仙謝自然披髪四十日金母當自来所</hi>
<hi>降使或言姓崔將一板濶二尺長五尺其上有五色每羣仙欲至墻壁間悉熒煌似鏡自然每披髪則黄雲繚</hi>
<hi>繞其身又有七人黄衣戴冠侍於左右</hi>
<pb n="KR2j0002_WYG_015-12b"/>
宴紫雲樓<hi>増玉海乾德四年八月九日辛丑召宰臣宴紫雲樓下論及民間事謂趙普等曰下愚之</hi>
<hi>民不分菽麥如藩侯不為撫養務行苛虐朕斷不容之普等曰陛下愛民如此堯舜之用心也</hi>
初十日<lb/>
子義船<hi>増酉陽雜俎烏山下無水魏末有人掘井遇磐石下有水流洶洶然遂鑿石穿水北流甚駛俄</hi>
<hi>有一船觸石而至匠人窺船上得一杉木板板刻字曰吴赤烏二年八月十日武昌王子義之船</hi>
試賢良方正<hi>増玉海咸平四年八月己酉十日御崇正殿試賢良方正何亮孫暨孫僅丁遜命宋</hi>
<hi>白等考所對遜僅第四等亮暨次之</hi>
十一日<lb/>
<pb n="KR2j0002_WYG_015-13a"/>
巨鼇出海<hi>増集異記唐裵伷開元七年都督廣州仲秋夜漏未艾忽然天曉星月皆沒禽鳥飛鳴舉</hi>
<hi>郡異之未能喻然已晝矣裴公於是衣冠而出軍州將吏則已集門遽召叅佐洎賔客至即詢挈壺氏曰常夜</hi>
<hi>三更尚未也因留賔客於㕔事共須日之昇良久天色昏暗夜景如初官吏執燭而歸詰旦命使四訪合界皆</hi>
<hi>然北訪湘嶺之北則無斯事數月後有商舶自逺南至謂郡人云我八月十一日夜舟行忽遇巨鼇出海舉首</hi>
<hi>北向而雙目若日照耀千里毫末皆見久之復沒夜色依然徵其時則裴公集賔僚之夕也</hi>
風琶蠻貢<hi>増玉海景德三年八月十一日風琶蠻貢犀象封牛青羊及馬賜冠帶錦袍</hi>
横港<hi>増通攷八月十一日卜来年水旱侵晨或隔夜於水邉無風浪處作一水則子至晩看之若沒主水</hi>
<hi>露主旱平主小水又主本年好種麥名曰横港</hi>
<pb n="KR2j0002_WYG_015-13b"/>
王建八月十一日夜作<hi>増半秋初入中旬夜已向階前守月明從未圓時看却好一分</hi>
<hi>分見傍輪生</hi>
十二日<lb/>
紙月<hi>原宣室志長慶中有王先生者𢎞農晦之聞其術往謁焉王留之宿乃八月十二也先生召其女七</hi>
<hi>娘謂之曰汝為吾刻紙狀今夕之月置於室東之垣上有頃七娘以紙月施於垣上忽月光洞然一室毫髮盡</hi>
<hi>辨晦之驚嘆不測</hi>
瑞聖園觀稼<hi>増玉海祥符六年八月辛未十二日瑞聖園觀稼宴從臣作郊外觀稼七言詩近臣</hi>
<hi>皆和</hi>
<pb n="KR2j0002_WYG_015-14a"/>
經筵秋講<hi>増熹宗實録舊規經筵秋講以八月十二日起</hi>
王建八月十二日夜翫月詩<hi>増亂雲遮却臺東月不許教依次第看莫為詩家先</hi>
<hi>見鏡被他籠與作艱難</hi>
十三日<lb/>
景龍三年八月十三日李嶠太平公主山亭侍宴應制<lb/>
詩<hi>増黄金瑞牓綘河隈白玉仙輿紫禁来碧𣗳青岑雲外聳朱樓畫閣水中開龍舟下瞰鮫人室羽節髙臨</hi>
<hi>鳳女臺遽惜歡娱歌吹晚揮戈更却曜靈回</hi>
王建八月十三夜翫月詩<hi>増今夜月明勝昨夜新添桂𣗳近東枝立多地濕舁牀坐</hi>
<pb n="KR2j0002_WYG_015-14b"/>
<hi>看過墻西寸寸遲</hi>
十四日<lb/>
天灸<hi>原荆楚嵗時記八月十四日民竝以朱水㸃兒頭額名為天灸以厭疾</hi>
眼明囊<hi>原荆楚嵗時記八月十四日以錦綵為眼明囊遞相餉遺</hi>
乾元殿觀書<hi>増唐會要開元六年八月十四日制令中書門下及文武百官入乾元殿就東廊觀</hi>
<hi>書内庫出絹綵分賜褚無量及四庫官有差</hi>
元稹八月十四夜翫月詩<hi>増猶欠一宵輪未滿紫霞紅襯碧雲端誰能喚得嫦娥下</hi>
<hi>引向堂前仔細看</hi>
<pb n="KR2j0002_WYG_015-15a"/>
王建八月十四夜翫月詩<hi>増月似圓来色漸凝玉盆盛水欲侵稜夜深盡放家人睡</hi>
<hi>直到天明不炷燈</hi>
范仲淹八月十四夜月詩<hi>増光華豈不盛賞宴尚遲遲天意將圓夜人心待滿時已</hi>
<hi>知千里共猶訝一分虧来夕如澄霽清風不負期</hi>
十五日<lb/>
觀濤<hi>原枚乘七𤼵將以八月之望與諸侯逺方交遊兄弟竝往觀濤乎廣陵之曲江</hi>
新羅宴射<hi>増舊唐書東夷𫝊新羅國重八月十五日設樂飲宴賚羣臣射其庭</hi>
行像透索<hi>増酉陽雜俎婆羅遮國八月十五日行像及透索為戲</hi>
<pb n="KR2j0002_WYG_015-15b"/>
金背蝦蟇<hi>原酉陽雜俎長慶中八月十五夜有人翫月見林中光屬天如疋布其人尋視之見一金</hi>
<hi>背蝦蟇疑是月中者</hi>
撤燭翫月<hi>原開天遺事蘇頲與李乂對掌文誥八月十五夜於禁中直宿諸學士翫月備文酒之宴</hi>
<hi>時長天無雲月色如晝蘇曰清光可愛何用燈燭遂使撤去</hi>
霓裳羽衣曲<hi>原唐逸史羅公逺鄂州人開元中中秋夜侍明皇於宫中翫月公逺曰陛下莫要至</hi>
<hi>月中看否乃取拄杖向空擲之化為大橋其色如銀請明皇同登約行數十里精光奪目寒氣侵人遂至大城</hi>
<hi>闕公逺曰此月宫也見仙女數百皆素練寛衣舞於廣庭明皇問曰此何曲也曰霓裳羽衣曲也明皇密記其</hi>
<hi>聲調遂回却顧其橋随歩而滅旦召伶官依其聲作霓裳羽衣之曲</hi>
<pb n="KR2j0002_WYG_015-16a"/>
奏紫雲曲<hi>原集異記明皇嘗八月望夜與葉法善同遊月宫聆月中奏樂上問曲名曰紫雲曲也明</hi>
<hi>皇素曉音律黙記其聲還過潞州城上俯視城郭悄然而月色如晝法善因請上以玉笛奏曲時玉笛在寢殿</hi>
<hi>中法善命人取之旋頃而至奏曲既投金錢於城中而還旬餘潞州奏八月望夜有天樂臨城兼獲金錢以進</hi>
文簫<hi>原𫝊竒鍾陵西山有遊帷觀每至中秋車馬喧闐太和末有書生文簫往觀覩一姝甚麗吟曰若能</hi>
<hi>相伴陟仙壇應得文簫駕綵鸞生意其神仙植足不去姝亦相盼相引至絶頂俄有仙童持天判曰吴彩鸞以</hi>
<hi>私慾泄天機謫為民妻一紀姝乃與生下歸鍾陵</hi>
駕梯取月<hi>原宣室志太和中周生者有道術中秋夜與客會時月色方瑩生謂坐客曰我能挈月置</hi>
<hi>之懐袂因命虚一室取筯數百條繩而駕之曰我将梯取此月俄覺天地曛晦因開室曰月在某衣中因以手</hi>
<pb n="KR2j0002_WYG_015-16b"/>
<hi>舉衣懐中出月寸許忽一室盡明寒入肌骨</hi>
天柱峯翫月<hi>原三水小牘趙知微有道術皇甫元真等師事之咸通庚寅中秋自朔霖霪至於望</hi>
<hi>夕元真謂同門生曰堪惜良宵而值苦雨語頃知微忽命侍童曰可備酒果登天柱峯翫月衆竊有不然者既</hi>
<hi>出門長天廓清皓月如晝捫蘿援篠吟飲山嶺至寒蟾隠於逺岑方歸山舎既各就榻而淒風飛雨宛然</hi>
幔亭會<hi>原廣博物志武夷君地官也相𫝊每於八月十五日大會村人於武夷山上置幔亭化虹橋通</hi>
<hi>山下是日太極王皇太姥魏真人武夷君竝座空中告呼村人為曽孫汝等若男若女呼坐乃命鼓師張安陵</hi>
<hi>等作樂行酒命歌師彭令昭唱人間可哀之曲</hi>
石珠<hi>増録異記江州南五十里有店名七里店在蛇江之南小山上有石青色堅膩俗云石中有珠每至</hi>
<pb n="KR2j0002_WYG_015-17a"/>
<hi>中秋往往羣飛凡十餘枚如流星往来或聚或散石上時有光景相𫝊云珠蔵於此</hi>
天子請客<hi>原錢氏私志岐公在翰苑時中秋有月上問當直學士是誰左右以姓名對命小殿對設</hi>
<hi>二位召来賜酒上云天下無事月色清美與其醉聲色何如與學士論文公再拜就坐夜漏下三鼓上悦甚令</hi>
<hi>左右宫嬪各取領巾裙帶或團扇手帕求詩内侍舉牙床以金鑲水晶硯珊瑚筆格玉管筆皆上所用者於公</hi>
<hi>前来者應之畧不停綴盡出一時新意上云豈可虚辱須與學士潤筆遂各取頭上珠花一朶裝公幞頭簪不</hi>
<hi>盡者置公服袖中宴罷月將西沉上命撤金蓮燭令内侍扶掖歸院翌日都下盛𫝊天子請客</hi>
翫月羮<hi>増膳夫録汴中節食中秋翫月羮</hi>
李文定公生<hi>増臨漢詩話李文定公廸八月十五日生或作詩以獻皆以月況文定中有蟾輝吐</hi>
<pb n="KR2j0002_WYG_015-17b"/>
<hi>光育萬種我公蟠屈為心胸老桂根株撼不折我公得此為清節孤輪碾空周復圎我公得此為機權餘光燭</hi>
<hi>物無洪細我公得此為經濟語亦豪爽</hi>
賞月延桂<hi>増乾淳嵗時記中秋禁中是夕有賞月延桂排當如綺桂閣秋暉堂碧岑皆臨時取㫖夜</hi>
<hi>深天樂直徹人間</hi>
放水燈<hi>増乾淳嵗時記中秋夕浙江放一㸃紅羊皮小水燈數十萬盞浮滿水面爛如繁星或謂此江</hi>
<hi>神所喜非徒事觀美也</hi>
雲開月出<hi>増石林詩話晏元獻留守南都王君玉為府簽判嘗遇中秋隂晦既至夜君王密使人伺</hi>
<hi>公曰已寝矣君玉亟為詩以入曰只在浮雲最深處試憑絃管一吹開公枕上得詩大喜即索衣起徑召客治</hi>
<pb n="KR2j0002_WYG_015-18a"/>
<hi>具大合樂至夜分果月出遂樂飲達旦</hi>
瓊田草<hi>増西溪叢語瓊田草生於分寧山谷間有瓊田草經一卷八月十五日採之草有十名曰不死</hi>
<hi>草長生草又云苦天之𩔖</hi>
神女峯絲竹<hi>増入蜀記巫山十二峯不可悉見所見八九峯惟神女峯最為纎麗竒峭宜為仙真</hi>
<hi>所託每八月十五夜月明時有絲竹之音往来峯頂山猿皆鳴逹旦方止</hi>
對御賦詩<hi>増中州集道陵中秋賞月瑞光樓召趙渢文孺對御賦詩以清字為韻渢詩云秋氣平分</hi>
<hi>月正明蘂珠宫闕對蓬瀛已驅急雨銷殘暑不遣微雲㸃太清簾外輕風飄桂子夜深涼露滴金莖聖朝不奏</hi>
<hi>霓裳曲四海歌謳即樂聲道陵讀至落句大加賞異手酌金鍾以賜且字之曰文孺以此鍾賜汝作酒直士林</hi>
<pb n="KR2j0002_WYG_015-18b"/>
<hi>榮之</hi>
端正月<hi>増事文𩔖聚前輩名中秋月為端正月韓愈詩云三秋端正月今夜出東溟張雨八月十五夜</hi>
<hi>待月詩秋已平分催節序月還端正照山河</hi>
吹笙侍宴<hi>増西湖志餘淳熙九年八月十五日孝宗過德夀起居上皇遂留賞月召小劉妃吹白玉</hi>
<hi>笙霓裳中序侍宴曾覿進壺中天詞云素飈颺碧看天衢稳送一輪明月翠水瀛壺人不到比似世間秋别玉</hi>
<hi>手瑤笙一時同色小按霓裳疊天津橋上有人偷記新闋當日誰幻銀橋阿瞞兒戲一笑成癡絶肯信羣仙髙</hi>
<hi>宴處移下水晶宫闕雲海塵清山河影滿桂冷吹香雪何勞玉斧金甌千古無缺</hi>
月桂子降<hi>原本草綱目宋仁宗天聖丁夘八月十五夜月明天浄杭州靈隠寺月桂子降其繁如雨</hi>
<pb n="KR2j0002_WYG_015-19a"/>
<hi>其大如豆其圓如珠其色有白者黄者黒者殼如芡實味辛拾以進呈寺僧種之得二十五株</hi>
剪壺盧鬚<hi>増經驗方中秋日剪壺盧鬚如環子脚者隂乾於除夜煎湯浴小兒則可免出痘</hi>
登科記<hi>増花月新聞建炎二年春揚州一士人緩歩出西隅遥見紅暈如赤環自地吐出徐行入觀有</hi>
<hi>機數張經以素絲女子四五輩組織重花交葉之内成字數行第一行之首曰李易稍空次又有一人姓名如</hi>
<hi>此以十數乃問之曰織此何為對曰登科記也到中秋時候知之是嵗高宗車駕南廵揚都貢士雲集至八月</hi>
<hi>始唱名放榜第一人曰李易其下甲乙之次無一差易始悟初春所屆盖蟾宫云</hi>
月巖<hi>原七修𩔖稿杭之鳳凰山有石如片雲㧞地髙數丈巔有一竅尺餘名曰月巖惟中秋之月穿竅而</hi>
<hi>出餘時則斜出竅外矣</hi>
<pb n="KR2j0002_WYG_015-19b"/>
水調歌<hi>増山堂肆考東坡居士以丙辰中秋歡飲逹旦大醉作水調歌都下𫝊唱神宗問内侍外靣新</hi>
<hi>行小調内侍録此進呈讀至又恐瓊樓玉宇髙處不勝寒上曰蘇軾終是愛君乃命量移汝州</hi>
牡丹誕<hi>増清閑供八月十五日牡丹誕</hi>
月宫符<hi>増北京嵗華記中秋夜人家各置月宫符像符上兔如人立陳瓜果於庭餅面繪月宫蟾兔男</hi>
<hi>女肅拜燒香旦而焚之</hi>
團圓節<hi>増帝京景物畧八月十五日女歸寧是日返其夫家曰團圓節</hi>
珊瑚撐月<hi>増名勝志太和縣洱河東岸有分水厓自岸下分水為兩南河北海八月望夜河海正中</hi>
<hi>有珊瑚𣗳出水面漁人往往見之世𫝊海龍獻寳内典云珊瑚撐月即此</hi>
<pb n="KR2j0002_WYG_015-20a"/>
葛仙上昇<hi>増名勝志葛仙山在鉛山縣南五十里由山北真浄寺循澗且盡始緣鳥道至山之半猶</hi>
<hi>歴三十六扉一扉一髙方至絶頂有上下馬試劍息心等石丹井仙壇孝先以吴赤烏七年甲子八月十五日</hi>
<hi>平旦於此上昇</hi>
龍泉月魄<hi>増一統志南陽府有龍泉在汝州西南其水瑩潔中秋之夕隂雲蔽月俯觀泉中魄形自</hi>
<hi>若</hi>
移花日<hi>増通考八月十五為移花日</hi>
杜甫八月十五夜月詩<hi>増滿目飛明鏡歸心折大刀轉蓬行地逺攀桂仰天髙水路疑</hi>
<hi>霜雪林棲見羽毛此時瞻白兔直欲數秋毫</hi>
<pb n="KR2j0002_WYG_015-20b"/>
白居易八月十五日夜湓亭望月詩<hi>増昔年八月十五夜曲江池畔杏園</hi>
<hi>邉今年八月十五夜湓浦沙頭水館前西北望鄉何處是東南望月㡬回圓臨風一嘆無人會今夜清光似往</hi>
<hi>年</hi>
王建八月十五夜翫月詩<hi>増合望月時常望月分明不得似今年仰頭五夜風中立</hi>
<hi>從未圓時直到圎</hi>
蘇軾八月十五日看潮詩<hi>増定知玉兔十分圓已作霜風九月寒寄語重門休上鑰</hi>
<hi>夜潮留向月中看</hi>
十六日<lb/>
<pb n="KR2j0002_WYG_015-21a"/>
大閲<hi>増實録咸平二年八月丙寅十六日大閲諸軍命殿前都指揮王超為左右廂教陣都摠管是日軍</hi>
<hi>儀整肅天氣爽霽有司奏成列上升臺東向御戎幄召從臣坐而觀之王超執五方旗以進退又以行列遐逺</hi>
<hi>號令所不能及遂於兩陣中起侯臺相望使人執旗如臺上招之初舉黄旗則諸軍旅拜舉赤旗則騎進舉青</hi>
<hi>旗則歩進每旗動則鼓作而士譟之聲振千百里皆三挑而後退次舉白旗則諸軍復拜呼萬嵗者三遂舉黒</hi>
<hi>旗以振旅軍於右者畧左陣以還由臺前出西南隅軍於左者畧右陣而還由臺前出西北隅竝凱旋而入上</hi>
<hi>顧王超曰士衆嚴整戎行練習卿之力也退御幄殿召從臣宴飲回御東華門閲諸軍還營鈞容奏樂於樓下</hi>
祭潮<hi>増𫝊載畧武肅王天祐丙寅思欲拓捍海塘先是江心有石即秦望山脚横截波濤中出崔嵬然商</hi>
<hi>旅船到此輒為風濤所困而傾覆遂呼此為羅刹石我國八月既望必迎潮設祭動樂鼓舞於上尋命更呼鎮</hi>
<pb n="KR2j0002_WYG_015-21b"/>
<hi>江石開平已来沙漲遂作木闌圍頂今祭江亭是也</hi>
觀月華<hi>増天台縣志中秋俗重十六夜召賔以觀月華</hi>
杜甫八月十六夜翫月詩<hi>増舊挹金波爽皆𫝊玉露秋關山随地濶河漢近人流谷</hi>
<hi>口樵歸唱孤城笛起愁巴童渾不寐半夜有行舟</hi>
十七日<lb/>
獻良馬<hi>増唐會要貞觀二十一年八月十七日骨利幹遣使朝貢獻良馬百匹其中十匹尤駿太宗竒</hi>
<hi>之各為製名曰十驥</hi>
上五規<hi>増玉海嘉祐六年八月十七日知諫院司馬光上保業惜時逺謀重微務實五規</hi>
<pb n="KR2j0002_WYG_015-22a"/>
增製樂章<hi>増玉海紹興二十五年八月十七日刑部郎許興古言靈芝生於廟楹瑞麥秀於畱都宜</hi>
<hi>如漢齋房之歌製為樂章登歌郊廟詔學士院於圓壇景靈宫太廟所奏樂章増製</hi>
杜甫八月十七夜對月詩<hi>増秋月仍圓夜江村獨老身捲簾還照客倚杖更随人光</hi>
<hi>射潛虬動明翻宿鳥頻茅齊依橘柚清切露華新</hi>
朱子八月十七夜月詩<hi>増忽忽秋逾半清輝萬里同遥知竹林夜共賞碧雲空寂寞盈</hi>
<hi>尊酒淒涼滿院風寒塘空自緑不似小園東</hi>
十八日<lb/>
神助蕩除<hi>増魏書靈徵志尉元表臣於彭城遣别將以八月至睢口邀賊將陳顯達有戰士於營外</hi>
<pb n="KR2j0002_WYG_015-22b"/>
<hi>五里芻牧見一白頭翁乗白馬将軍呼之語稱至十八日辰必来到此語汝將軍領衆從東北臨入我當驅賊</hi>
<hi>令走申時賊必大破後十日此人復於彭城南戲馬臺東二里見白頭翁亦乗白馬従東北来呼此人謂曰我</hi>
<hi>與東海四瀆太山北嶽神共行淮北助汝二將蕩除已定汝上下喜否因忽然不見</hi>
弄潮<hi>増元和志浙江濤每日晝夜再上常以月十日二十五日最小月三日十八日極大小則水漸漲不</hi>
<hi>過數尺大則濤湧髙至數丈每年八月十八日數百里士女共觀舟人漁子泝濤觸浪謂之弄潮</hi>
潮生日<hi>増四季湏知四海之潮皆暗漲惟浙有明潮八月十八日杭人謂之潮生日偕候江干斜陽風</hi>
<hi>色陡寒海門潮起逺若白練横江而下瞬息千里勢若山嶽聲若雷霆</hi>
觀潮<hi>増乾淳嵗時記浙江潮天下之偉觀也自既望以至十八日為最盛每嵗京尹出浙江亭教閲水軍</hi>
<pb n="KR2j0002_WYG_015-23a"/>
<hi>艨艟數百分列兩岸既而盡奔騰分合五陣之勢幷有乗騎弄旗標槍舞刀於水面者如履平地吴兒善泅者</hi>
<hi>數百皆被髮文身手持十幅大綵旗争先鼓勇泝迎而上出沒於鯨波萬仞中騰身百變而旗尾畧不霑濕豪</hi>
<hi>民貴宦争賞銀綵禁中例觀潮於天開圖畫髙臺下瞰如在指掌</hi>
賦酧江月曲<hi>増西湖志餘淳熙十年八月十八日駕詣德夀宫奉迎上皇觀潮諭侍官各賦酧江</hi>
<hi>月一曲至晚呈上以吴琚為第一其詞曰玉虹遥挂望青山隠隠有如一抹忽覺天風吹海立好似春霆初發</hi>
<hi>白馬凌空瓊鰲駕水日夜朝天闕飛龍舞鳳鬱蔥環拱吴越此景天下應無東南形勝偉觀真竒絶好是吴兒</hi>
<hi>飛彩幟蹵起一江秋雪黄屋天臨水犀雲擁看撃中流楫晚来波静海門飛上明月</hi>
蘇軾催試官考較詩<hi>増八月十八潮壯觀天下無鵾鵬水撃三千里組練長驅十萬夫紅</hi>
<pb n="KR2j0002_WYG_015-23b"/>
<hi>旗青盖互眀滅黒沙白浪相吞屠人生會合古難必此景此行那兩得願君聞此添蠟燭門外白𫀆如立鵠</hi>
十九日<lb/>
定品服<hi>増唐會要貞觀四年八月十九日丙午詔三品以上服紫四品五品以上服緋六品七品以緑</hi>
<hi>八品九品以青</hi>
造新量衡<hi>増玉海建隆元年八月十九日丙戌有司請造新量衡以攽天下詔精考古制按前代舊</hi>
<hi>式作之禁私造者</hi>
二十日<lb/>
封西嶽<hi>増事物紀原唐先天二年八月二十日封西嶽為金天王</hi>
<pb n="KR2j0002_WYG_015-24a"/>
賜御書尚書<hi>増玉海紹興五年八月二十日髙宗賜趙鼎御書尚書一部鼎奏謝上曰尚書所載</hi>
<hi>君臣相戒之言所以賜卿欲共由此道以成治功</hi>
二十一日<lb/>
敕賜刀石<hi>増會要上元元年八月二十一日戊戌敕一品以下文武竝帶手巾算袋刀子磨石</hi>
賀升平<hi>増玉海紹興十六年八月二十一日庚寅交趾賀升平獻黄金器明珠沉香翠羽綾絹馬十象</hi>
<hi>九</hi>
二十二日<lb/>
造禮神玉<hi>増玉海元豐七年八月二十二日已丑造兩圭有邸二以為社稷禮神玉</hi>
<pb n="KR2j0002_WYG_015-24b"/>
賜筆研<hi>増研北雜志翰林學士王㝢宣和七年八月二十一日一夕凡草四制翌日遣中使至玉堂賜</hi>
<hi>以上所常御筆研等十三事</hi>
賦角端<hi>増西湖志餘元至正庚寅浙江鄉試八月二十二日夜二鼔貢院彷彿見一物馳過甚疾其狀</hi>
<hi>若猛獸軍卒因而喧哄遂以角端命賦題</hi>
夢僧賦詩<hi>増葉顒詩序乙未八月二十二夜夢宿山寺與僧講道論詩不覺夜分僧賦一聨云鶴向</hi>
<hi>白雲棲處宿僧従青嶂影邉歸覺而微改其句足成一律</hi>
二十三日<lb/>
修進寳訓<hi>増玉海元祐六年八月二十三日吕大防言乞令史院修進先朝寳訓以備邇英進讀從</hi>
<pb n="KR2j0002_WYG_015-25a"/>
<hi>之</hi>
置小學<hi>増玉海崇寧元年八月二十三日州縣置小學十嵗以上入學五年立課試法</hi>
二十四日<lb/>
國學觀禮<hi>増唐會要元和二年八月二十四日敕郷貢眀經進士見訖就國子學官講論質定疑義</hi>
<hi>仍令百寮觀禮</hi>
忠懿王誕日<hi>増宣和書譜秦忠懿王錢俶藝祖應運率先臣服太宗即位之明年盡籍其府庫地</hi>
<hi>圖以獻端拱元年八月二十四日太宗以其誕日遣使賜器幣且示寵焉楓窻小牘吴越忠懿王以天成四年</hi>
<hi>八月二十四日四鼓生</hi>
<pb n="KR2j0002_WYG_015-25b"/>
修注官入侍<hi>増玉海至和元年八月二十四日知制誥賈黯乞修注官入侍邇英閣事有可書随</hi>
<hi>即記録</hi>
咱馬奶子<hi>増元史祭祀志每嵗駕幸上都以八月二十四日祭祀謂之咱馬奶子用馬一羯羊八綵</hi>
<hi>緞練絹各九疋以白羊毛纒若穂者九貂鼠皮三命䝉古巫覡及䝉古漢人秀才達官四員領其事再拜告天</hi>
<hi>又呼太祖青吉斯御名而祝之曰托天皇帝福䕃年年祭賽者禮畢以祭幣及祭物凡與祭者共分之</hi>
稻藁生日<hi>増嘉定縣志八月二十四日為稻藁生日雨則雖得榖藁必腐</hi>
二十五日<lb/>
嘉禾合穗<hi>増唐會要景龍元年八月二十五日長子縣嘉禾合穗</hi>
<pb n="KR2j0002_WYG_015-26a"/>
宴長春殿<hi>増玉海祥符七年八月二十五日戊寅真遊殿上梁召近臣焚香因宴於長春殿帝作七</hi>
<hi>言詩令近臣繼和</hi>
獻竒獸<hi>増玉海嘉祐三年交趾貢異獸二八月二十五日癸亥御崇政殿召輔臣等觀之司馬光交趾</hi>
<hi>獻竒獸賦其狀熊頸而烏噣豬首而牛身與夫雕題卉服之士南金象齒之珍欵紫闥而岔入充彤庭而竝陳</hi>
<hi>翔舞太和涵濡茂澤殊俗嚮臻靈獸来格雖漢室之初黒鷴貢於絶徼周家之隆白雉通於重譯不足方也</hi>
祭防風廟<hi>増名勝志湖州古防風氏之國今武康縣封禺二山間有防風廟嵗以八月二十五日有</hi>
<hi>司致祭</hi>
二十六日<lb/>
<pb n="KR2j0002_WYG_015-26b"/>
南仲侑食<hi>増玉海乾道六年八月二十六日太學正薛元鼎請以周之南仲侑食武成王上喜以為</hi>
<hi>南仲之孫皇父猶為中興之將便宜舉行</hi>
建宗學<hi>増玉海嘉定七年八月二十六日詔建宗學置六齋生員以百人為額</hi>
二十七日<lb/>
孔子生<hi>増榖梁𫝊襄公二十有一年冬十月庚子孔子生孔庭纂要周靈王二十一年庚戌即魯襄公</hi>
<hi>二十二年是年冬十月庚子日先聖生十月庚子即今之八月二十七日祖庭廣記顔氏禱於尼丘升之谷草</hi>
<hi>木之葉皆上起降之谷草木之葉皆下垂及懐妊十一月而生是夕有二龍繞室五老降庭五老者五星之精</hi>
<hi>也顔氏之房聞鈞天之樂空中有聲云天感生聖子故降以和樂之音</hi>
<pb n="KR2j0002_WYG_015-27a"/>
繪冠冕圖<hi>増玉海本朝冠服多沿唐舊循用之久有司寖為繁文漸失法度景祐二年八月丙子二</hi>
<hi>十七日始詔内侍省與太常禮院詳典故造冠冕蠲減珍華務從簡約俾繪圖以進</hi>
置大晟樂府<hi>増玉海崇寧初議大樂四年八月二十七日賜名大晟置府建官府在宣德門外天</hi>
<hi>街之東𨽻禮部以大司樂典樂為長貳次曰大樂令主簿協律郎工有樂正至舞師</hi>
二十八日<lb/>
瓶笙<hi>増蘇軾瓶笙詩引庚辰八月二十八日劉㡬仲餞飲東坡觴中聞笙簫聲杳杳若在雲霄間徐而察</hi>
<hi>之則出於雙瓶水火相得自然吟嘯坐客驚嘆請作瓶笙詩記之</hi>
御書政論<hi>増玉海乾道六年八月二十八日御書漢議郎崔寔政論賜宰臣虞允文等</hi>
<pb n="KR2j0002_WYG_015-27b"/>
祭馬神<hi>増冏政要覽太僕寺祭馬神在通州北四十里安德郷鄭村壩秋祭在八月二十八日</hi>
二十九日<lb/>
受朝常式<hi>増唐會要永徽二年八月二十九日下詔来月一日太極殿受朝此後每五日一御太極</hi>
<hi>殿視事朔望朝即永為常式</hi>
置常平倉<hi>増唐會要永徽六年八月二十九日已酉京東西二市置常平倉置常平司官</hi>
三十日<lb/>
教養宗子<hi>増玉海崇寧二年八月三十日詔曰大司徒以六德六行教萬民而師氏之教國子則三</hi>
<hi>德三行而已詳于訓士略于治親崇寧教養宗子法倣辟廱太學宜參酌輕重降于内外之法使易以跂及</hi>
<pb n="KR2j0002_WYG_015-28a"/>
製損齋記<hi>増玉海紹興二十八年八月晦復古殿書御製損齋記蕩心侈目惑心害性者罔不掃除</hi>
<hi>清心寡欲省緣薄費者奉以周旋揮毫弄墨真草自如濃淡斜行茂密如意未能忘情似賢乎已朝夕清燕視</hi>
<hi>以自儆以漢武明皇為戒凡二百五十八字吏書賀允中請布之中外</hi>
　　政典<lb/>
命和仲<hi>原書分命和仲宅西曰昧谷𫝊昧冥也日入於谷而天下冥故曰昧谷此居治西方之官掌秋</hi>
<hi>天之政也</hi>
西成<hi>原書平秩西成𫝊秋西方萬物成平序其政助成物</hi>
西廵守<hi>原書八月西廵守至于西岳如初𫝊西岳華山初謂岱宗</hi>
<pb n="KR2j0002_WYG_015-28b"/>
總章大廟<hi>原禮天子居總章大廟注總章大廟西堂當大室也</hi>
助老氣<hi>原禮是月也養衰老授几杖行糜粥飲食注助老氣也行猶賜也増後漢書禮儀志仲秋之月</hi>
<hi>縣道皆案户比民年始七十者授之以玉杖餔之糜粥八十九十禮有加賜玉杖長尺端以鳩鳥為飾鳩者不</hi>
<hi>噎之鳥也欲老人不噎</hi>
命司服<hi>原禮乃命司服具飾衣裳文繡有恒制有小大度有長短注此謂祭服也文謂畫也祭服之制</hi>
<hi>畫衣而繡裳</hi>
衣服有量<hi>原禮衣服有量必循其故注此謂朝燕及他服凡此為寒益至也</hi>
冠帶有常<hi>原禮冠帶有常注因制衣服而作之也</hi>
<pb n="KR2j0002_WYG_015-29a"/>
申嚴百刑<hi>原禮乃命有司申嚴百刑斬殺必當毋或枉橈枉橈不當反受其殃注申重也當謂值其</hi>
<hi>罪</hi>
省羣牲<hi>原禮是月也乃命宰祝循行犧牲視全具案芻豢瞻肥瘠察物色必比𩔖量大小視長短皆中</hi>
<hi>度五者備當上帝其饗注於鳥獸肥充之時宜省羣牲也</hi>
達秋氣<hi>原禮天子乃難以逹秋氣注此難難陽氣也陽暑至此不衰害亦將及人所以及人者陽氣左</hi>
<hi>行此月宿直昴畢昴畢亦得大陵積尸之氣氣佚則厲鬼亦随而出行於是亦命方相氏帥百𨽻而難之王居</hi>
<hi>明堂禮曰仲秋九門磔攘以發陳氣禦止疾疫</hi>
以犬嘗麻<hi>原禮以犬嘗麻先薦寢廟注麻始熟也</hi>
<pb n="KR2j0002_WYG_015-29b"/>
備斂蔵<hi>原禮是月也可以築城郭建都邑穿竇害修囷倉集説四者皆為斂蔵之備穿地圎曰竇方曰</hi>
<hi>窖</hi>
趣收聚<hi>原禮乃命有司趣民收斂務畜菜多積聚注始為禦冬之備吕氏春秋南吕之月蟄蟲入穴趣</hi>
<hi>農收聚無敢懈怠以多為務</hi>
平物<hi>原禮日夜分則同度量平權衡正鈞石角斗甬集説此與仲春同北齊書神武帝紀天平三年八月</hi>
<hi>丁亥神武請均斗尺班于天下唐書百官志太府寺主簿掌印省鈔目勾稽得失平權衡度量嵗以八月印署</hi>
<hi>然後用之</hi>
易關市<hi>原禮是月也易關市来商旅納貨賄以便民事四方来集逺郷皆至則財不匱上無乏用百事</hi>
<pb n="KR2j0002_WYG_015-30a"/>
<hi>乃遂注易關市謂輕其税使民利之</hi>
禁令<hi>原禮凡舉大事毋逆大數必順其時慎因其𩔖集説大事如土功徭役合諸侯舉兵衆之事皆不可</hi>
<hi>悖隂陽之大數因猶依也如慶賞者乃發生之𩔖刑罰者乃肅殺之𩔖必順時令而謹依其𩔖以行之也</hi>
獻良裘<hi>原周禮天官司裘中秋獻良裘王乃行羽物疏仲秋所獻善裘者為八月誓獮田所用故獻之</hi>
<hi>王乃行羽物者以羽鳥之物賜羣臣以應秋氣也</hi>
教治兵<hi>原周禮夏官大司馬中秋教治兵如振旅之陳疏言教治兵者秋以出兵為名秋嚴尚威故也</hi>
獮田<hi>原周禮夏官大司馬遂以獮田如蒐田之法注秋田為獮獮殺也</hi>
閲兵車<hi>増公羊𫝊秋八月壬午大閲大閲者何閲兵車也修教明諭國道也平而修戎事非正也其日</hi>
<pb n="KR2j0002_WYG_015-30b"/>
<hi>以為崇武故謹而日之</hi>
命國醵<hi>増王居明堂禮仲秋乃命國醵</hi>
算賦<hi>増漢書髙帝紀四年八月初為算賦注漢儀注民年十五以上至五十六出賦錢人百二十為一算</hi>
<hi>為治庫兵車馬</hi>
試車騎材官<hi>増漢書髙帝紀隴西車騎巴蜀材官注材官騎士習射御騎馳戰陳常以八月太守</hi>
<hi>都尉令長丞會都試課殿最水處則習船</hi>
吏民計偕<hi>増漢書武帝紀元光五年八月徵吏民有明當世之務習先聖之術者縣次給食令與計</hi>
<hi>偕注計者上計簿使也令所徴之人與上計者俱来而縣次給之食</hi>
<pb n="KR2j0002_WYG_015-31a"/>
賜黄金<hi>増漢書宣帝紀元康四年秋八月賜故右扶風尹翁歸子黄金百斤以奉其祭祀又賜功臣適</hi>
<hi>後黄金人二十斤</hi>
益吏奉<hi>増漢書宣帝紀神爵三年秋八月詔曰吏不亷平則治道衰今小吏皆勤事而奉禄薄欲其毋</hi>
<hi>侵漁百姓難矣其益吏百石以下奉十五</hi>
賜羊酒<hi>増漢書兩龔𫝊昭帝時涿郡韓福以德行徴至京師賜䇿書束帛遣歸詔長吏以時存問常以</hi>
<hi>嵗八月賜羊一頭酒二斛後漢書鄧彪𫝊彪為太尉在位清白為百僚式元和元年賜䇿罷詔河南尹遣丞存</hi>
<hi>問常以八月旦奉羊酒</hi>
官尉<hi>原淮南子八月官尉注尉戎官也是月治兵故官尉</hi>
<pb n="KR2j0002_WYG_015-31b"/>
飲酎<hi>原後漢書章帝紀建初七年秋八月飲酎髙廟増漢舊儀皇帝惟八月酎車駕夕牲牛以綘衣之皇</hi>
<hi>帝暮視牲以鑑燧取水于月以火燧取火于日為明水火左袒以水沃牛右肩手執鸞刀以切牛毛薦之即更</hi>
<hi>衣侍中上熟乃祀之</hi>
祠豐沛廟社<hi>増後漢書章帝紀章和元年八月己丑遣使祠沛髙原廟豐枌榆社</hi>
刺史行部<hi>増後漢書百官志外十有二州每州刺史一人諸州常以八月廵行所部郡國錄囚徒考</hi>
<hi>殿最宋書百官志前漢世刺史乗𫝊周行郡國無適所治後漢世所治始有定處止八月行部不復奏事京師</hi>
順時講武<hi>増後漢書陳蕃傳人君有事於苑囿惟仲秋西郊順時講武殺禽助祭以敦孝敬</hi>
遣輶軒使<hi>増風俗通周秦常以八月遣輶軒使採異俗方言蔵之秘府</hi>
<pb n="KR2j0002_WYG_015-32a"/>
奉聖亭侯<hi>増晋書孝武帝紀太元十一年八月庚午封孔靖之為奉聖亭侯奉宣尼祀</hi>
祠中嶽<hi>増宋書禮志魏明帝太和四年八月帝東廵遣使者以特牛祠中嶽</hi>
薦時果<hi>増魏書禮志太和十五年八月壬辰詔郡國有時果可薦者竝送京師以供廟饗</hi>
勲封廣恩<hi>増北齊書孝昭帝紀皇建元年八月詔九州勲人有重封者聴分授子弟以廣骨肉之恩</hi>
遣使廵省<hi>増北齊書孝昭帝紀皇建元年八月壬辰詔分遣大使廵省四方觀察風俗問人疾苦考</hi>
<hi>求得失搜訪賢良隋書文帝紀開皇四年八月甲午遣十使廵行天下</hi>
獲玉印<hi>増北史魏文成帝紀興安二年八月戊戌詔曰朕即位以来風雨順序衆瑞兼呈又於苑内獲</hi>
<hi>方寸玉印其文曰子孫長夀羣公卿士咸曰休哉豈朕一人克臻斯應實由天地祖宗降祐之所致也思與兆</hi>
<pb n="KR2j0002_WYG_015-32b"/>
<hi>庶共兹嘉慶其令百姓大酺三日</hi>
省寃獄<hi>增唐書太宗紀貞觀二年八月甲戌省寃獄於朝堂</hi>
考治否<hi>増唐書百官志節度使嵗以八月考其治否銷兵為上考足食為中考邉功為下考觀察使以</hi>
<hi>豐稔為上考省刑為中考辦税為下考團練使以安民為上考懲姦為中考得情為下考防禦使以無虞為上</hi>
<hi>考清苦為中考政成為下考經略使以計度為上考集事為中考修造為下考</hi>
特進佩魚<hi>増唐會要景龍三年八月令特進佩魚散職佩魚自兹始</hi>
賜髙年冠帶<hi>増唐會要宣宗大中三年八月己丑既復河湟河隴髙年千餘見闕下天子為御延</hi>
<hi>喜樓賜冠帶</hi>
<pb n="KR2j0002_WYG_015-33a"/>
祭靈星<hi>増通典周仲秋辰日祭靈星於國之東南王者所以復祭靈星者為人祈時以種五榖故别報</hi>
<hi>其功</hi>
進士試論議<hi>増通鑑太和七年李徳裕請依楊綰議進士試論議不試詩賦八月庚寅停試詩賦</hi>
<hi>禮部奏先試帖經略問大義次試議論一首大義以通二通四為格明年後竝依此例</hi>
作雍和殿<hi>増通鑑大中元年八月上崇睦兄弟作雍和殿於十六宅數臨幸置酒作樂</hi>
置審刑院<hi>増玉海淳化二年八月己夘詔置審刑院於禁中以樞密直學士李昌齡知院事凡具獄</hi>
<hi>案牘先經大理斷讞既定關報審刑知院定成文章奏訖然後下丞相府丞相又以聞始命論決盖重謹之至</hi>
<hi>也</hi>
<pb n="KR2j0002_WYG_015-33b"/>
廣獻書路<hi>増玉海嘉祐五年八月壬申詔秘府書視開元録多遺軼開賞科以廣獻書之路</hi>
置木契<hi>増玉海熙寧六年八月詔畿縣都保置木契左畱司農寺右付其縣凡追閲試則出契</hi>
召試教授<hi>増玉海熙寧八年八月詔州學教授先召赴舎人院試大義五道取優通者選差孫諤試</hi>
<hi>法中第一壬子命監制敕庫</hi>
開玉泉水<hi>増元史世祖紀中統三年八月郭守敬請開玉泉水以通漕運從之</hi>
分日鄉試<hi>増元史選與志鄉試八月二十日䝉古色目人試經問五條漢人南人明經經疑二問經</hi>
<hi>義一道二十三日䝉古色目人試䇿一道漢人南人古賦詔誥章表内科一道二十六日漢人南人試䇿一道</hi>
　　民用<lb/>
<pb n="KR2j0002_WYG_015-34a"/>
民夷<hi>原書厥民夷𫝊夷平也老壯在田與夏平也蔡𫝊夷暑退而人氣平也</hi>
始為昏禮<hi>増詩匏有苦葉濟有深渉箋匏葉苦而渡處深謂八月之時隂陽交會始可以為昏禮納</hi>
<hi>采問名</hi>
穫禾<hi>原詩八月其穫疏八月其禾可穫刈也</hi>
斷壺<hi>原詩八月斷壺𫝊壺瓠也疏甘瓠可食就蔓斷取而食之</hi>
剝棗<hi>原詩八月剝棗疏棗湏就𣗳撃之夏小正剝棗𫝊剝也者取也</hi>
載績<hi>原詩八月載績疏績緝麻之名八月絲事畢而麻事起故始績</hi>
雈葦<hi>増詩八月雈葦𫝊薍為雈葭為葦豫畜雈葦可以為曲也</hi>
<pb n="KR2j0002_WYG_015-34b"/>
勸種麥<hi>原禮乃勸種麥毋或失時其有失時行罪無疑注麥者接絶續乏之榖尤重之</hi>
剝瓜<hi>原夏小正八月剝瓜𫝊畜瓜之時也</hi>
粟零<hi>原夏小正粟零𫝊零也者降也零而後取之故不言剝也</hi>
地膽<hi>増本草經地膽生汶山山谷八月采之陶𢎞景注真地膽狀如大馬蟻有翼是芫青所化亦名蚖青</hi>
蒸榆檽<hi>増淮南萬畢術八月榆檽以美酒漬曝同青粱米紫莧實蒸熟為末每服三指撮酒下令人辟</hi>
<hi>榖不飢</hi>
赤鯉鮨<hi>増博物志西𦍑仲秋月取赤頭鯉以為鮨</hi>
習射<hi>増齊民要術崔寔曰八月涼燥可上弓弩繕理檠鋤正縳鎧弦遂以習射</hi>
<pb n="KR2j0002_WYG_015-35a"/>
備冬寒<hi>増齊民要術崔寔曰八月擘絲治絮製新浣故及韋履賤好預買以備冬寒</hi>
趣練染<hi>増齊民要術崔寔曰八月涼風戒寒趣練縑帛染綵色</hi>
掐秋菜<hi>増齊民要術掐秋菜必畱五六葉凡掐必待露解八月半剪去枿生肥嫩比至收時高與人膝</hi>
<hi>等莖葉皆美科雖不髙菜實倍多</hi>
種大蒜<hi>増齊民要術崔寔曰八月可種大蒜</hi>
入小學<hi>増齊民要術崔寔曰八月暑退命幼童入小學如正月焉</hi>
棠葉染絳<hi>増齊民要術棠熟時收種之八月初天晴時摘葉薄布曬令乾可以染絳</hi>
鉸白羊<hi>増齊民要術白羊八月初胡葈子未成時又鉸之注漠北塞之羊則八月不鉸鉸則不耐寒中</hi>
<pb n="KR2j0002_WYG_015-35b"/>
<hi>國必湏鉸不鉸則毛長相著作氊難成也</hi>
漉酪<hi>増齊民要術作漉酪法八月中作取好淳酪生布袋盛懸之當有水出滴滴水不盡著鐺中暫炒即</hi>
<hi>出於盤上日曝浥浥時作團大如梨許亦數年不壊</hi>
種芡<hi>増齊民要術種芡法芡一名雞頭即今芰子是也由子形上花似雞冠故名曰雞頭八月中收取擘</hi>
<hi>破取子散著池中自然生也政和本草雞頭八月采實服餌家取其實竝中子搗爛暴乾再搗篩末熬金櫻子</hi>
<hi>煎和丸服之補下益人謂之水陸丹</hi>
作蘖<hi>増齊民要術作蘖法八月中作盆中浸小麥即傾去水日曝之一日一度著水即去之脚生布麥於</hi>
<hi>席上厚二寸一日一度以水澆之芽生便止即散收令乾勿使餅餅成則不復任用此煮白餳蘖若煮黒餳即</hi>
<pb n="KR2j0002_WYG_015-36a"/>
<hi>待芽生青成餅然後以刀<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>取乾之欲令餳如琥珀色者以大麥為其蘖</hi>
蛇含草<hi>増名醫别録蛇含以八月采隂乾有兩種竝生石上及黄土地當用細葉有黄花者劉敬叔異</hi>
<hi>苑云有田父見一蛇被傷一蛇銜一草著瘡上經日傷蛇乃去田父因取草治蛇瘡皆驗遂名蛇銜草</hi>
酸棗實<hi>増名醫别錄酸棗生河東川澤八月采實隂乾似武昌棗而味極酸東人啖之以醒睡本草圖</hi>
<hi>經酸棗野生多在坡坂及城壘間似棗木而皮細其木心赤色莖葉俱青花似棗花八月結實紫紅色似棗而</hi>
<hi>圓小味酸當月採實取核中仁隂乾四十日成</hi>
神䕶草<hi>増名醫别錄神䕶草生常山北八月采可使獨守叱咄人宼盜不敢入門物𩔖志謂之䕶門草</hi>
<hi>置門上人衣過草必叱之王筠詩霜被守宫槐風驚䕶門草即此</hi>
<pb n="KR2j0002_WYG_015-36b"/>
説餅<hi>増餅説宋公至長安得姚泓時故大官丞程李者了了人也公曰今日之食何者最先李曰仲秋禦</hi>
<hi>景離蟬欲静爕爕曉風淒淒夜冷臣當此景惟能説餅</hi>
茹藘<hi>増陸璣詩疏茹藘茅蒐蒨草也齊人謂之茜蜀本圖經云染緋草葉似棗葉頭尖下濶莖葉俱澀四</hi>
<hi>五葉對生節間蔓延草木上根紫赤色今所在有八月採根</hi>
韭菜露葵<hi>増千金月令八月可食韭菜露葵張耒詩荒園秋露瘦韭葉自注八月韭佛開口</hi>
縮砂蔤<hi>増開寳本草縮砂蔤生南地苖似亷薑子形如白豆蔲其皮𦂳厚而皺黄赤色八月采之辛香</hi>
<hi>可調食味及蜜煎糖纒用</hi>
蘭草<hi>増唐本草蘭即蘭澤香草也圓莖紫萼八月花白俗名蘭香煮以洗浴生溪澗水旁人間亦多種之</hi>
<pb n="KR2j0002_WYG_015-37a"/>
<hi>以飾庭池</hi>
苽菜羮<hi>増太平御覽八月雨夜苽菜生於洿下池中作羮臛甚美吴中以鱸魚作膾苽菜為羮</hi>
薑黄<hi>増圖經本草薑黄今江廣蜀川多有之葉青緑長一二尺濶三四寸有斜文如紅蕉葉而小花紅白</hi>
<hi>色根盤屈黄色𩔖生薑而圓有節八月采根片切曝乾蠻人生噉云可以袪邪辟惡</hi>
菊花酒<hi>増圖經本草菊花秋八月合花收暴乾切取三四斤以生絹囊盛貯三大斗酒中經七日服之</hi>
<hi>日三次常令酒氣相續為佳</hi>
黄耆<hi>増圖經本草黄耆根長二三尺獨莖或作叢生枝幹去地二三寸其葉扶疎作羊齒狀又如蒺藜苗</hi>
<hi>開黄紫花其實作荚子長寸許八月中采根用其皮折之如綿謂之綿黄耆時珍曰嫩苗亦可煠淘茹食</hi>
<pb n="KR2j0002_WYG_015-37b"/>
藍葉治瘡<hi>増政和本草治脣上生瘡連年不差以八月藍葉一斤搗取汁洗不過三度差</hi>
芎藭<hi>増本草綱目芎藭古人因其根節狀如馬銜謂之馬銜芎後世因其狀如雀腦謂之雀腦芎出關中</hi>
<hi>者為京芎亦曰西芎出蜀中者為川芎出天台者為台芎出江南者為撫芎清明後宿根生苗分其枝横埋之</hi>
<hi>節節生根八月根下始結芎藭掘取蒸曝救荒一種似蛇床葉而粗嫩葉可煠食</hi>
杜若<hi>増本草綱目杜若楚地山中時有之山人亦呼為良薑根似薑圖經所謂山薑也開紫花不結子八</hi>
<hi>月采根入藥</hi>
亞麻子<hi>増本草綱目亞麻子出兗州威勝軍苖葉俱青花白色八月上旬采其實用時珍曰即壁虱胡</hi>
<hi>麻也其實亦可榨油㸃燈</hi>
<pb n="KR2j0002_WYG_015-38a"/>
種𧖟豆<hi>増本草綱目𧖟豆南土種之蜀中尤多八月下種冬生嫩苗可茹</hi>
射干<hi>増本草綱目按張揖廣雅云鳶尾射干也土宿真君本草云射干即扁竹葉扁生如側手掌形莖亦</hi>
<hi>如之一種紫花一種黄花一種碧花多生江南湖廣川浙平陸間八月采根取汁煮雄黄伏雌黄制丹砂能拒</hi>
<hi>火</hi>
風藥<hi>増本草綱目石南桂陽呼為風藥充茗及浸酒飲能愈頭風故名别錄曰生華隂山谷八月采實隂</hi>
<hi>乾</hi>
橙熟<hi>増本草綱目橙名鵠殼樹似橘而葉大其形圓大於橘而香皮厚而皺八月熟</hi>
欓子<hi>増本草綱目欓子一名食茱萸髙木長葉黄花緑子叢簇枝上味辛而苦八月采搗濾取汁入石灰</hi>
<pb n="KR2j0002_WYG_015-38b"/>
<hi>攪成名曰艾油亦曰辣米油始辛辣蜇口入食物中用</hi>
綿花<hi>増本草綱目木綿有二種似木者名吉貝似草者名古終江南淮北所種莖弱如蔓髙者四五尺葉</hi>
<hi>有三尖如楓葉入秋開花黄色如葵花而小亦有紅紫者結實大如桃中有白綿亦有紫綿者八月采捄謂之</hi>
<hi>綿花</hi>
海棠梨<hi>増本草綱目果𩔖有海紅即海棠梨之實狀如木瓜而小實至八月乃熟沈立海棠譜云海棠</hi>
<hi>其實狀如梨大如櫻桃至秋可食</hi>
甘松香<hi>増本草綱目甘松香黔蜀州郡及遼州皆有之叢生山野葉細如茅草根極繁密八月采之作</hi>
<hi>湯浴令人身香</hi>
<pb n="KR2j0002_WYG_015-39a"/>
雷丸<hi>增本草綱目雷丸生石城山谷及漢中土中八月采根暴乾按遯齋閑覽云楊勔中年得異疾每發</hi>
<hi>語腹中有小聲應之久漸聲大有道士見之曰此應聲蟲也但讀本草取不應者治之讀至雷丸不應遂頓服</hi>
<hi>數粒而愈</hi>
鹿梨<hi>増本草綱目江寧府信州一種小梨名鹿梨葉如茶根如小拇指彼人取皮治瘡八月采之時珍曰</hi>
<hi>山梨野梨也處處有之梨大如杏可食</hi>
蒸食百合<hi>増遵生八牋八月采百合曝乾蒸食之甚益炁力</hi>
趙孟頫八月耕詩<hi>増白露下百草莖葉日紛委是時禾黍登充積遍都鄙在郊既千庾入邑</hi>
<hi>復萬軌人言田家樂此樂誰可比租賦已輸官所餘足儲峙不然風雪至凍餒及妻子優游茅簷下庶可以卒</hi>
<pb n="KR2j0002_WYG_015-39b"/>
<hi>嵗太平元有象治世乃如此</hi>
趙孟頫八月織詩<hi>増池水何洋洋漚麻水中央數日庶可取引過兩手長織絹能㡬時織布</hi>
<hi>已復忙依依小兒女嵗晚嘆無裳布𥜗不掩脛念之熱中膓朝緝滿一籃莫緝滿一筐行看機中布計日漸可</hi>
<hi>量我衣茍已成不憂天早霜</hi>
　　物候<lb/>
毛毨<hi>増書鳥獸毛毨𫝊毨理也毛更生整理説文仲秋鳥獸毛盛可選取以為器用也蔡𫝊毛毨鳥獸毛</hi>
<hi>落更生潤澤鮮好也</hi>
鴻鴈来<hi>原禮鴻鴈来淮南子候鴈来注時候之鴈從北漢中来過周雒南至彭蠡也</hi>
<pb n="KR2j0002_WYG_015-40a"/>
元鳥歸<hi>増禮元鳥歸注元鳥燕也歸謂去蟄也杜甫歸燕詩不獨避霜雪其如儔侣稀四時無失序八</hi>
<hi>月自知歸春色豈相訪衆雛還識機故巢倘未毁會傍主人飛</hi>
羣鳥養羞<hi>原禮羣鳥養羞注羞謂所食也夏小正丹鳥羞白鳥𫝊丹鳥者謂丹良也白鳥者謂蚊蚋</hi>
<hi>也其謂之鳥也重其養者也有翼者為鳥羞也者進也不盡食也</hi>
蟄蟲坏户<hi>原禮蟄蟲坏户注坏益也蟄蟲益户謂稍小之也</hi>
鳩化為鷹<hi>原禮鷹化為鳩疏鳩化為鷹然後設罻羅者謂八月時月令二月時鷹化為鳩則八月鳩</hi>
<hi>化為鷹也禽經仲秋之節鳩復化為鷹</hi>
樹柘<hi>原淮南子其樹柘</hi>
<pb n="KR2j0002_WYG_015-40b"/>
薺麥生<hi>増參同契觀其權量察仲秋情任蓄微稚老枯復榮薺麥芽蘖因冒以生</hi>
蝤蛑<hi>原酉陽雜俎蝤蛑大者長尺餘兩螯至强八月能與虎鬭虎不如随大潮退殻一退一長</hi>
蓽撥<hi>増酉陽雜俎蓽撥出摩伽陁國呼為蓽撥梨苗長三四尺莖細如箸葉似蕺葉子似桑椹八月採</hi>
黄雀化魚<hi>原臨海異物志黄雀常以八月入海化為魚</hi>
薇草<hi>増圖經本草白微一名薇草莖葉俱青頗𩔖栁葉八月結實其根黄白色𩔖牛膝而短小今人八月</hi>
<hi>采之</hi>
荆芥花<hi>増本草集觧荆芥葉似獨帚葉而狭小淡黄綠色八月開小花作穂成房房如紫蘇房内有細</hi>
<hi>子如葶藶子</hi>
<pb n="KR2j0002_WYG_015-41a"/>
曼陀羅花<hi>增本草綱目法華經言天雨曼陀羅花後人因以名花曼陀羅梵言雜色也緑莖碧葉葉</hi>
<hi>如茄葉八月開白花凡六瓣狀如牽牛花而大</hi>
竹小春<hi>増羣芳譜八月為竹小春</hi>
中秋緑<hi>増荔支譜中秋綠色綠亦山枝種味微酸熟最後故名中秋綠</hi>
社前種麥<hi>増農桑通訣八月社前即可種麥麥經兩社即倍收而堅好</hi>
荔枝奴<hi>増農政全書龍眼花與荔枝同開樹亦如荔枝但枝葉稍小殻青黄色形如彈丸肉白而帶漿</hi>
<hi>其甘如蜜熟於八月白露後方可採摘荔枝過即龍眼熟謂之荔枝奴</hi>
張耒籠鷹詞<hi>増八月穫黍霜野空蒼鷹羽齊初出籠劍翎鉤爪目如電利吻新淬龍泉鋒</hi>
<pb n="KR2j0002_WYG_015-41b"/>
　　占驗<lb/>
愆候<hi>原禮仲秋行春令則秋雨不降草木生榮國乃有恐註夘之氣乗之也又行夏令則其國乃旱蟄蟲</hi>
<hi>不蔵五榖復生註午之氣乗之也又行冬令則風災數起收雷先行草木蚤死註寒氣盛也</hi>
火占<hi>原左𫝊昭公十七年冬有星孛於大辰西及漢申湏曰彗所以除舊布新也天事恒象今除於火火</hi>
<hi>出必布焉諸侯其有火災乎梓慎曰若火作其四國當之在宋衛陳鄭乎水火之牡也其以丙子若壬午作乎</hi>
<hi>水火所以合也若火入而伏必以壬午不過其見之月註夏之八月辰星見在天漢西今孛星出辰西光芒東</hi>
<hi>及天漢天道恒以象𩔖告示人今火向伏故知當湏火出乃布散為災牡雄也丙午火壬子水水火合而相薄</hi>
<hi>水少火多故水不勝火火見周乏五月疏冬以十月為初故以夏之八月解之</hi>
<pb n="KR2j0002_WYG_015-42a"/>
候月知雨<hi>増師曠占候月知雨多少八月一日二日三日凡月色黄者其月少雨月色青者其月多</hi>
<hi>雨</hi>
長王<hi>増史記天官書作鄂嵗嵗隂在酉星居午以八月與栁七星張晨出曰為長王作作有芒國其昌熟</hi>
<hi>榖其失次有應見危曰大章有旱而昌有女䘮民疾</hi>
虹出西方<hi>増京房易候虹八月出西方粟貴</hi>
角田熟<hi>増談叢八月一日雨則角田下熟角田豆也</hi>
中秋無月<hi>増談叢中秋無月則兔不孕蚌不胎蕎麥不實兔望月而孕蚌望月而胎蕎麥得月而秀</hi>
朔日晴雨<hi>原農政全書八月朔日風雨主布貴麻子貴十倍又八月朔日晴主冬旱宜薑畧得雨宜</hi>
<pb n="KR2j0002_WYG_015-42b"/>
<hi>麥</hi>
白露占<hi>原農政全書白露雨為苦雨稻禾霑之則白颯蔬菜霑之則味苦</hi>
秋分占<hi>原農政全書秋分要微雨或天隂最妙主来年髙低田大熟</hi>
占榖貴賤<hi>増嘉定縣志秋分在社日前則田有收而榖賤後則無收而榖貴諺云分後社白米徧天</hi>
<hi>下社後分白米如錦墩</hi>
鹽滷生日<hi>増嘉定縣志八月十二日為鹽生日十三日為滷生日雨則鹽貴</hi>
朔值占<hi>原通攷朔日值白露果穀不實值秋分主物價貴</hi>
　　雜紀<lb/>
<pb n="KR2j0002_WYG_015-43a"/>
射鹿<hi>増穆天子𫝊仲秋丁巳天子射鹿於林中乃飲於孟氏爰舞白鶴二八</hi>
蠧書羽陵<hi>原穆天子𫝊仲秋甲戌天子東遊次於雀梁蠧書於羽陵</hi>
求遺書<hi>増漢書成帝紀河平三年八月謁者陳農使使求遺書於天下</hi>
秦地位仲秋<hi>原詩含神霧秦地處仲秋之位男懦弱女髙膫白色秀身音中商其言舌舉而仰聲</hi>
<hi>清以揚</hi>
麒麟白虎見<hi>増後漢書安帝紀延光三年八月戊子頴川上言麒麟一白虎二見陽翟</hi>
雍門<hi>増李尤雍城門銘雍門處中位月在酉盲風寒濁鷰歸山阜</hi>
告太平<hi>增晋書武帝紀魏咸熙三年八月長人見於襄武長三丈告縣人王始曰今當太平</hi>
<pb n="KR2j0002_WYG_015-43b"/>
肅慎獻矢砮<hi>増晋書元帝紀太興二年八月肅慎獻楛矢石砮</hi>
乗槎<hi>原博物志舊説天河與海通近世有人居海濵者年年八月有浮槎去来不失期人有竒志立飛閣</hi>
<hi>于槎上多齎糧乗槎而去十餘日奄至一處有城郭狀屋舎甚嚴遥望宫中多織婦見一丈夫牽牛渚次飲之</hi>
<hi>此人問此是何處答曰君還至蜀都訪嚴君平則知之後至蜀問君平曰某年月日有客星犯牽牛宿計年月</hi>
<hi>正是此人到天河時也増張耒秋日登海州乗槎亭詩海上西風八月涼乗槎亭外水茫茫人家日暖樵漁樂</hi>
<hi>山路秋晴松柏香隔水飛来鴻陣濶趂潮歸去櫓聲忙蓬莱方丈知何處烟浪參差在夕陽</hi>
嘉蓮<hi>増元嘉起居注泰始二年八月嘉蓮一雙駢花竝實合跗同莖生豫章鱧湖</hi>
婆羅門嫁娶<hi>増梁書林邑國𫝊林邑國大姓號婆羅門嫁娶必用八月女先求男由賤男而貴女</hi>
<pb n="KR2j0002_WYG_015-44a"/>
<hi>也</hi>
佛髮<hi>増梁書扶南國𫝊大同三年八月髙祖改造阿育王寺塔出舊塔下舎利及佛爪髪髪青紺色衆僧</hi>
<hi>以手伸之随手長短放之則旋屈為蠡形</hi>
獻生犀<hi>増南史梁武帝紀大同五年八月乙酉扶南國獻生犀</hi>
鄴下三臺<hi>増北齊書文宣帝紀天保九年八月帝如晋陽先是發丁匠三十餘萬營三臺于鄴下因</hi>
<hi>其舊基而髙博之大起宫室及遊豫園至是三臺成改銅爵曰金鳳金獸曰聖應冰井曰崇光</hi>
魏孝文帝生<hi>増北史魏孝文帝紀帝諱宏皇興元年八月戊申生於平城紫宫神光照室天地氛</hi>
<hi>氲和氣充塞</hi>
<pb n="KR2j0002_WYG_015-44b"/>
梨園合樂<hi>増舊唐書文宗紀太和九年八月丁丑幸左軍龍首殿因幸梨園含光殿大合樂</hi>
雀食虸蚄<hi>増唐書五行志開元二十二年八月榆關虸蚄蟲害稼入平州界有羣雀来食之一日而</hi>
<hi>盡</hi>
産白鹿<hi>増唐會要天寳四載八月戊子有斑鹿産白鹿于苑中獻之上曰縞質霜毛變林虞之獸族殊</hi>
<hi>姿馴性實雲駕之龍媒</hi>
鳳集得芝<hi>増宋史五行志端拱元年八月廣州鳳集合歡樹下得芝三本</hi>
橘柿連枝<hi>増宋史五行志眀道元年八月黄州橘木及柿木連枝</hi>
自成鹽<hi>増宋史五行志大中祥符三年八月解州鹽池紫泉塲也次二年里許不種自生其味特嘉命</hi>
<pb n="KR2j0002_WYG_015-45a"/>
<hi>屯田員外郎何敏中往祭池廟八月東池水自成鹽僅半池潔白成塊晶瑩異常祀汾隂經度制置使陳堯叟</hi>
<hi>繼獻凡四千七百斤分賜近臣及諸列校</hi>
柚木瑞文<hi>増宋史五行志熙寧十年八月乙巳惠州柚木有文曰皇帝萬年天下太平</hi>
賜樂髓新經<hi>増實録景祐二年八月丁丑出御製樂髓新經賜羣臣</hi>
桂市<hi>増成都古今記八月有桂市</hi>
馴象<hi>増玉海乾德五年八月有象自嶺南来至都城外獲之其後吴越廣南交州繼獻馴象四十五頭於</hi>
<hi>南薰門外玉津園東北置養象所作馴象旗</hi>
書郭子儀𫝊<hi>増玉海建炎四年八月戊寅上手寫郭子儀𫝊付范宗尹示諸將韓世忠等</hi>
<pb n="KR2j0002_WYG_015-45b"/>
建日月碑<hi>増遼史太宗紀天顯五年秋八月丁酉以大聖皇帝皇后宴寢之所號日月宫因建日月</hi>
<hi>碑</hi>
雙塔音聲<hi>増金史選舉志大定十三年八月于憫忠寺䇿試女直進士寺舊有雙塔進士入院之夜</hi>
<hi>半聞東塔上有聲如音樂西達於宫考試官完顔佛寕等曰文路始開而有此得賢之祥也</hi>
畫蠶麥圖<hi>増元史英宗紀至治二年八月詔畫蠶麥圖於盝頂殿壁以時觀之</hi>
八展舞<hi>増元氏掖庭記己酉仲秋之夜武宗與諸嬪妃泛月於禁苑太液池中月色射波池光映天綠</hi>
<hi>荷含香魚鳥羣集於是畫鷁中流蓮舟夹持往来便捷帝乃開宴張樂令宫女披羅曵縠前為八展舞歌賀新</hi>
<hi>涼一曲</hi>
<pb n="KR2j0002_WYG_015-46a"/>
　挨藍<hi>原真臘風土記真臘國八月挨藍挨藍者舞也㸃差伎樂每日就國宫内挨藍且鬭豬鬭象國主亦</hi>
　<hi>請奉使者觀焉</hi>
　太姥染衣<hi>増名勝志藍溪源出太姥山頂每嵗八月烏桕葉落溪中色皆秀碧俗𫝊太姥染衣居民</hi>
　<hi>候其時取水漚藍染帛最佳</hi>
　授司命東卿<hi>増雲笈七籖漢平帝元夀二年八月己酉五帝各乗方面色車從羣官来下受太帝</hi>
　<hi>之命授茅盈為司命東卿上真君</hi>
　晉八月折楊栁歌<hi>増迎歡裁衣裳日月流如水白露凝庭霜折楊栁夜聞搗衣聲窈窕誰家</hi>
　<hi>婦</hi>
<pb n="KR2j0002_WYG_015-46b"/>
　李嶠八月奉教作<hi>増黄葉秋風起蒼葭曉露團鶴鳴初警候雁上欲凌寒月鏡如開匣雲纓</hi>
　<hi>似綴冠清尊對旻序髙宴有餘歡</hi>
　李賀八月樂詞<hi>増孀妾怨夜長獨客夢歸家傍簷蟲緝絲向壁燈垂花簾外月光吐簾内樹影</hi>
　<hi>斜悠悠飛露姿㸃綴池中荷</hi>
　<lb/>
　<lb/>
　<lb/>
御定月令輯要卷十五<lb/>
</p>
<p>
</p>
  </div>
</body>
</text>
</TEI>
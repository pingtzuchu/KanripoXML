<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河朔訪古記卷中</head> <lb/>
    <p>
<pb n="KR2k0134_WYG_002-1a"/>
欽定四庫全書<lb/>
　河朔訪古記卷中<lb/>
　　魏郡部<lb/>
魏郡部彰徳路禹貢冀州之域商河亶甲居於此戰國<lb/>
為魏之鄴地秦為上黨邯鄲二郡地漢置魏郡曹操受<lb/>
封於此稱鄴都後趙石虎前燕慕容雋並據之後魏曰<lb/>
相州東魏曰司州北齊改為清都郡唐曰相州又改鄴<lb/>
郡梁置昭徳軍石晉改彰徳軍金升為彰徳府國朝先<lb/>
<pb n="KR2k0134_WYG_002-1b"/>
屬真定路後改彰徳路立總管府領司一縣三安陽湯<lb/>
隂臨漳州一林州<lb/>
彰徳路城中宋𨽻安陽縣國朝置録事司以領之城之<lb/>
外仍屬安陽縣城郭周十九里總管府録事司治及安<lb/>
陽縣治皆在城内焉<lb/>
安陽縣春秋為戲陽戰國為魏寧新中邑秦更名安陽<lb/>
漢廢以其地入蕩隂屬河内郡魏併入鄴晉置安陽屬<lb/>
魏郡後周移相州及鄴縣於安陽故城治此隋復曰安<lb/>
<pb n="KR2k0134_WYG_002-2a"/>
陽尋改堯城屬魏郡唐以安陽為相州治改堯城曰永<lb/>
定宋改永定為永和尋省入安陽及省鄴縣分其地半<lb/>
入焉宋金皆曰安陽縣國朝因之為彰徳路倚郭縣<lb/>
湯隂縣古羑里之地戰國為魏之蕩隂邑漢置蕩隂縣<lb/>
屬河内郡晉屬魏郡後魏省隋改蕩源縣大業二年省<lb/>
唐初分安陽縣地入蕩隂屬衛州貞觀元年以蕩水微<lb/>
温改為湯隂縣屬相州宋金國朝皆因之為彰徳路屬<lb/>
縣云<lb/>
<pb n="KR2k0134_WYG_002-2b"/>
臨漳縣本漢鄴縣地晉建興二年以愍帝諱改名臨漳<lb/>
東魏孝静置鄴縣於今鄴鎮又别置臨漳縣周武帝平<lb/>
齊自鄴城移縣於今治仍屬魏郡隋開皇三年改𨽻相<lb/>
州十年分縣地置長樂縣大業十年始築縣城暨唐及<lb/>
宋金皆為臨漳縣國朝因之為彰徳路屬縣云<lb/>
林州漢置隆慮縣東漢改隆為林隋析置湛陽縣後改<lb/>
置巖州金為林州國朝至元二年復為縣又併輔巖入<lb/>
焉未幾復為州割輔巖入安陽仍以州𨽻彰徳路<lb/>
<pb n="KR2k0134_WYG_002-3a"/>
磁州禹貢冀州之域春秋屬晉戰國屬趙秦為邯鄲郡<lb/>
地漢為魏郡趙國地晉為廣平郡地後周置成安郡隋<lb/>
置磁州唐天祐改恵州尋復磁州宋曰滏陽郡金以𨽻<lb/>
彰徳國朝屬廣平路領縣四曰滏陽邯鄲武安成安<lb/>
滏陽縣漢為武安縣地魏置臨水縣屬廣平郡後周置<lb/>
滏陽縣屬成安郡隋置磁州治於此唐宋金並因之本<lb/>
朝為磁州倚郭屬縣<hi>案磁州滏陽縣惟金以之𨽻彰徳元本屬廣平路葢是書為記遊覽</hi>
<hi>古而作路經滏陽歴記所見實未遍歴洺邢也故附見於彰徳路云</hi>
<pb n="KR2k0134_WYG_002-3b"/>
黄華谷天平山彰徳之西九十里曰林州即古林慮縣<lb/>
也州西北二十里曰黄花谷谷多秋菊故名昔金翰林<lb/>
學士熊岳王公庭筠子端嘗隠居谷中號黄花山主所<lb/>
居曰讀書巖公文章書法髙出流軰字學米元章墨竹<lb/>
類文湖州金章宗所謂昔人君子者也谷之西南諸峯<lb/>
峭㧞竒秀林木隂翳仙宫佛廟金碧輝暎巖崖泉石名<lb/>
號百什不可窮紀其迸珠簾桃花巖者不減天台赤城<lb/>
之勝其最知名者谷南之天平山谼谷寺也谼谷暮夜<lb/>
<pb n="KR2k0134_WYG_002-4a"/>
隂崖石壁間燦然作金光若燈火神幻不可致詰前賢<lb/>
多作歌詩以紀曰金燈集<lb/>
安陽縣北三十里臨漳縣南十五里鄴鎮之西曰蔡村<lb/>
有濁流奔崩俗謂之漳河也禹貢曰覃懐底績至于衡<lb/>
漳水經云濁漳之源出晉寧路長子縣西發鳩山東北<lb/>
流過壺關屯留潞縣合衆山之水其流始大又東過武<lb/>
安縣有清漳水自涉縣東南來注之其水合流謂之交<lb/>
漳口<hi>清漳源出上黨沾縣大黽谷東北過磁州武安與濁漳合</hi>遂東過鄴縣西又東<lb/>
<pb n="KR2k0134_WYG_002-4b"/>
過三户津又東北過洺州曲周平恩二縣又東北過冀<lb/>
州又東北過景州東光縣弓髙鎮又東北過瀛州樂夀<lb/>
縣景城鎮又東北過平舒縣而入於海云漳水自出山<lb/>
至入海凡行一千六百八十里按史記魏文侯時使西<lb/>
門豹為鄴令豹即發民鑿十二渠引漳水溉民田民皆<lb/>
煩苦豹曰民可與樂成不可與慮始今雖患苦百歲後<lb/>
期令父老子孫思我言民後果得其利至今鄴人祠祭<lb/>
不絶又西漢書文侯曽孫襄王嘗與羣臣飲酒祝曰令<lb/>
<pb n="KR2k0134_WYG_002-5a"/>
吾臣皆如西門豹之為人臣也史起進曰魏氏之行田<lb/>
也以百畆鄴獨二百畆是田惡也漳水在傍豹不知用<lb/>
是不智也知而不興是不仁也仁智未盡豹何足法於<lb/>
是襄王使起為鄴令遂引漳水溉田堨水東注號天井<lb/>
堰里中作十二墱墱相去三百步使互灌注一注分十<lb/>
二流皆懸水門鄴人名曰晏陂澤河内之民以致殷富<lb/>
民歌之曰鄴有賢令兮曰史公決漳水兮灌鄴傍終古<lb/>
舄鹵兮生稻粱今史漢所載二說不同予疑當時豹嘗<lb/>
<pb n="KR2k0134_WYG_002-5b"/>
鑿渠而後湮廢至起紹修故民歌之今併録焉十二月<lb/>
蚤出彰徳北門至蔡村西行三十里陿處作土橋以渡<lb/>
時漳水退縮層氷峩峩逐流東下土人云春夏水漲至<lb/>
與岸平濶可數里號小黄河又曰水傍多石子俗傳可<lb/>
以煖腹又有紋石濱河之民取以為器貨之<lb/>
安陽橋在安陽縣北五里橋下即洹水也洹水出上黨<lb/>
洹氏縣洹山山在長子縣東過隆慮縣北黄水注之又<lb/>
東北出山連逕殷墟東北過鄴城南謂之新河又東逕<lb/>
<pb n="KR2k0134_WYG_002-6a"/>
安陽故城東過内黄縣北入於白溝云春秋左氏傳言<lb/>
聲伯夢涉洹水杜預注曰洹水出汲郡林慮縣李宗諤<lb/>
以此說為然遂言洹水源出林慮西北平地湧出初甚<lb/>
微細東流九十里至安陽縣界泉脉漸大又曲而東北<lb/>
入大名府洹水縣界今按水經所言洹氏在澤州髙平縣西<lb/>
並無洹水葢縣邑遷改不常故酈元所記有同異耳予<lb/>
嘗觀許敬宗論禹貢導沇水東流為濟入于河溢為滎<lb/>
其說甚詳葢天下之水無有不發源於山其有自平地<lb/>
<pb n="KR2k0134_WYG_002-6b"/>
出者皆洑流再發也且濟水之源出王屋山之顛洑流<lb/>
至平地再出即今濟源縣濟瀆廟泉是也今李宗鄂第<lb/>
見洹水初起林慮遂以水經所記為異殊不知林慮乃<lb/>
洑流再發也吕悅字林許慎説文皆云洹水出晉魯之<lb/>
間又言林慮黃水發源神囷之山谷東流至谷口潛入<lb/>
於地下東北十里復出於桞渚然則洹水洑流至林慮<lb/>
再出蓋可信矣<lb/>
蕩水出湯隂縣西石尚山<hi>案太平寰宇記作牟山</hi>東流經縣故城<lb/>
<pb n="KR2k0134_WYG_002-7a"/>
縣因水以取名又東北至内黃縣入於黃澤唐貞觀元<lb/>
年改為湯水以其水微温也<lb/>
羑水在羑里北二里有橋曰羑橋橋下即羑水也水經<lb/>
曰羑水出湯隂縣西北四十里西山韓大牛泉東經羑<lb/>
城之北積水成淵方十餘歩深一丈餘又東至内黃縣<lb/>
與防㑹又東歴黃澤而入蕩水云<lb/>
冝師溝在湯隂縣西南三十五里冝師站又在縣西南<lb/>
二十七里又有冝師橋在站側<lb/>
<pb n="KR2k0134_WYG_002-7b"/>
鄴宫元帝禪晉晉常館帝於此光熈元年夏五月馬牧<lb/>
帥汲桑叛敗魏郡太守馮嵩遂䧟鄴城燒宫旬月烟燄不滅<lb/>
曹魏之殿閣蓋於此時盡矣至石勒將營鄴宫以廷尉<lb/>
續咸尚書令徐光切諌而止後因霖雨中山西北暴水<lb/>
漂巨木百餘萬株集於堂陽勒大恱謂公卿曰諸君知<lb/>
此非為灾也天意欲吾營鄴宫耳於是令都水使者張<lb/>
漸少府任汪等監營勒親授䂓矩而建焉<lb/>
鄴都南城在鎮東南三里半案魏孝文天和十八年自<lb/>
<pb n="KR2k0134_WYG_002-8a"/>
雲中遷都洛陽經鄴宫留數日臨引軍發懸飯一瓢於<lb/>
城門上而去尚書崔光語人曰掛飯者懸飱也後世元<lb/>
孫必興於此矣至孝武永熈三年髙歡逼帝西入關乃<lb/>
立清河王亶之子善見於洛陽東北改元天平以十月<lb/>
丙子車駕北遷於鄴十一月庚寅至鄴居北城改相州<lb/>
為司州牧以魏郡林慮廣平陽邱汲郡黎陽東濮清河<lb/>
廣宗等為皇畿於城東置臨漳縣城西置鄴縣城東北<lb/>
置成安縣臨漳三百鄉鄴縣五百鄉成安二百五十鄉<lb/>
<pb n="KR2k0134_WYG_002-8b"/>
二年八月發衆七萬六千營新宫元象元年九月發畿<lb/>
内十萬人城鄴四十日罷二年帝徙御新宫即南城也<lb/>
又鄴中記云城東西六里南北八里六十歩髙歡以北<lb/>
城窄隘故令僕射髙隆之更築此城掘得神龜大踰方<lb/>
丈其堵堞之狀咸以龜象焉按北史髙隆之傳云隆之<lb/>
領營構大將以十萬夫撤洛陽宫殿運於鄴構營之制<lb/>
皆委隆之増築南城周二十五里以漳水近城乃起長<lb/>
堤為防又鑿渠引漳水周流城郭以造水碾磑六<lb/>
<pb n="KR2k0134_WYG_002-9a"/>
銅爵金鳳氷井三臺皆在臨漳縣東南二里古鄴都<lb/>
北城西北隅因城為基三臺相距各六十歩中為銅<lb/>
爵臺南為金鳳臺北為氷井臺此蓋曹操於漢獻帝時<lb/>
為兾州牧所築也鄴中記曰建安十五年銅爵䑓成操<lb/>
將諸子登樓使各為賦陳思王植援筆立就金鳯䑓曹<lb/>
公初名金虎至石氏改今名氷井臺則凌室也金虎氷<lb/>
井皆建安十八年建也魏銅爵臺髙一十丈有屋一百<lb/>
二十間周圍彌覆其上金虎臺有屋百三十間氷井臺<lb/>
<pb n="KR2k0134_WYG_002-9b"/>
有氷室三與法殿皆以閣道相通三臺崇舉其髙若山<lb/>
云至後趙石虎三臺更加崇餙甚於魏初於銅爵臺上<lb/>
起五層樓閣去地三百七十丈周圍殿屋一百二十房<lb/>
房中有女監女妓三臺相面各有正殿上安御床施蜀<lb/>
錦流蘇斗帳四角置金龍頭䘖五色流蘇又安金鈕屈<lb/>
戍屏風床床上細直女三十人床下立三十人凡此衆<lb/>
妓皆宴日所設又於銅爵臺穿二井作鐵梁地道以通<lb/>
井號曰命子窟於井中多置財寳飲食以恱蕃客曰聖<lb/>
<pb n="KR2k0134_WYG_002-10a"/>
井又作銅爵樓巔髙一丈五尺舒翼若飛南則金鳯臺<lb/>
有屋一百九間置金鳯於臺顛故名北則氷井臺有屋<lb/>
一百四十間上有氷室室有數井井深十五丈藏氷及<lb/>
石墨石墨可書又爇之難盡又謂之石炭又有窖粟及<lb/>
鹽以備不虞今窖上石銘猶存焉三臺皆磚甃相去各<lb/>
六十歩上作閣道如浮橋連以金屈戍畵以雲氣龍虎<lb/>
之勢施則三臺相通廢則中央懸絶也又按北史齊文<lb/>
宣天保二年發丁匠三十萬人營三臺於鄴因其舊基<lb/>
<pb n="KR2k0134_WYG_002-10b"/>
而髙博之搆木髙二十七丈兩棟相距二百餘尺工匠<lb/>
危怯皆繫繩自防文宣登棟脊疾走了無怖畏時復雅<lb/>
舞折旋中節觀者莫不寒心又召死囚以席為翅從上<lb/>
飛下不死免其罪戮臺成改銅爵曰金鳯金虎曰聖井<lb/>
氷井曰崇光云至後建徳七年三臺遂廢及隋大象三<lb/>
年韋孝寛討尉遲迥遂焚毁蕩徹孑然空虗矣十二月<lb/>
余過鄴鎮登三臺眺望見其殘邱斷隴而問諸山僧野<lb/>
老猶能於荒煙野草中指故都西陵之遺迹相與悲慨<lb/>
<pb n="KR2k0134_WYG_002-11a"/>
且言銅爵臺今周圍止一百六十餘歩髙五丈上建永<lb/>
寕寺金鳯臺周圍一百三十餘歩髙三丈上建洞霄道<lb/>
宫氷井臺則北臨漳水周圍止一百餘歩髙三丈為漳<lb/>
水衝囓一角已崩缺矣予聞世傳鄴城古瓦研皆曰銅<lb/>
爵臺瓦磚研皆曰氷井臺磚蓋得其名而未審其實夫<lb/>
魏之宫闕焚蕩於汲桑之亂及趙燕魏齊代興代毁室<lb/>
屋尚且改易無常况易壞之瓦礫其存於今者亦幾希<lb/>
矣按鄴中記曰北齊起鄴南城其瓦皆以胡桃油油之<lb/>
<pb n="KR2k0134_WYG_002-11b"/>
油即祖□所作也蓋欲其光明映日歴風雨乆而不生<lb/>
蘚耳有筒瓦者其用在覆故油其背有版瓦者其用在<lb/>
仰故油其靣筒瓦之長可二尺濶可一尺版瓦長亦如<lb/>
之但濶倍耳今其真者皆當其油處必有細紋俗謂之<lb/>
琴紋有白花謂之錫花相傳當時以黄丹鉛錫和泥積<lb/>
嵗乆故錫花乃見然亦未言其信否也古磚大方可四<lb/>
尺其上有盤花鳥獸之紋又有千秋及萬嵗之字其紀<lb/>
年非天保即興和蓋東魏北齊之年號也又有筒磚者<lb/>
<pb n="KR2k0134_WYG_002-12a"/>
其花紋年號與磚無異蓋當時或用以承簷溜故其内<lb/>
圓外方有若筒然亦可製而為研然則世所傳有古鄴<lb/>
研多北齊之物耳鄴人有言曰曹魏銅爵臺瓦其體質<lb/>
細潤而其堅如石用以為研不費筆而發墨此乃古所<lb/>
重者而今絶無蓋魏之去今千有餘年若其瓦礫皆磨<lb/>
滅為塵矣且齊之磚瓦至今亦五六百年村民掊土求<lb/>
之徃徃聚衆數百人而踰年不得一二全者則鄴人所<lb/>
謂銅爵氷井者蓋特取其名以炫遠方其不知者從而<lb/>
<pb n="KR2k0134_WYG_002-12b"/>
信之今鄴人偽造彌衆惟嘗識者知其不如古耳故荆<lb/>
國王文公有詩曰吹盡西陵歌舞塵當時屋瓦始稱珍<lb/>
甄陶徃徃成今手尚記虗名動世人蓋當時亦有此歎<lb/>
也夫古之真瓦不期於為研今之偽瓦止期於為研其<lb/>
甄陶固精於古然其質終燥其用不乆者火力勝故也<lb/>
雖和以黃丹鉛錫烏能作潤哉惟古之磚瓦散沒土中<lb/>
千餘年感霜露風雨之潤火力既盡復受水氣此其所<lb/>
以含蓄潤性而滋水發墨也<lb/>
<pb n="KR2k0134_WYG_002-13a"/>
華林苑在臨漳縣鄴城東二里苑後即南鄴城之西也<lb/>
按石虎時有沙門吳進言趙運將衰晋當復興冝役晉<lb/>
人以厭其氣虎於是使尚書張羣發近郡男女十六萬車萬乗運<lb/>
土築華林苑周迴數十里及築長墻數十里趙攬等上疏切諫<lb/>
虎大怒曰墻朝成夕壞吾無恨矣乃從張羣以燭夜作<lb/>
起三觀四門通漳水皆設鐡扉暴風大雨死者數萬人<lb/>
又鑿北城引水於華林園城崩壓死百餘人虎於苑中<lb/>
植人間名果作蝦蟇車箱濶一丈深一丈合土載花木<lb/>
<pb n="KR2k0134_WYG_002-13b"/>
所植無不榮茂至髙齊武成間増飾華林苑若神仙所<lb/>
居改曰仙都苑苑中封土為嶽皆隔水相望分流為四<lb/>
瀆因為四海匯為大池曰大海海中置龍舟六艘其行<lb/>
舟處可廿五里又為殿十二間於海中五嶽各有樓觀<lb/>
堂殿四海中亦有宫殿洲浦其最知名者則北嶽之飛<lb/>
鸞殿北海之宻作堂也飛鸞殿十六間以青石為基珉<lb/>
石為礎鐫刻蓮花内垂五色珠簾縁以麒麟錦楹柱皆<lb/>
金龍盤繞以七寳飾之柱上懸鏡又用孔雀山雞白鷺<lb/>
<pb n="KR2k0134_WYG_002-14a"/>
毛當鏡作七寳金鳯髙一尺七寸口銜金鈴光彩奪目<lb/>
人不能乆視也宻作堂周廻廿四架以大船浮之以水<lb/>
為激輪堂為三層下層刻木人七彈筝琵琶箜篌胡鼔<lb/>
銅鈸拍板弄盤等衣以錦繡進退俯仰莫不中節中層<lb/>
刻木僧七人一僧執香奩立東南角一僧執香爐立東<lb/>
北角五僧左轉行道至香奩所以手拈香至香爐所其<lb/>
僧授香爐於行道僧僧以香置爐中遂至佛前作禮禮<lb/>
畢整衣而行周而復始與人無異上層作佛堂旁列菩<lb/>
<pb n="KR2k0134_WYG_002-14b"/>
薩衛士帳上作飛仙右轉又刻紫雲左轉徃來交錯終<lb/>
日不絶皆黃門侍郎博陵崔士順所製竒巧機妙自古<lb/>
罕有其苑中樓觀山池臺殿自周平齊之後皆廢毁矣<lb/>
今其基趾詢之故老猶能記其萬一余以載記可考者<lb/>
錄叙如右<lb/>
彰徳路總管府治後花圃曰康樂園昔宋至和中韓魏<lb/>
公以武康之節歸典鄊郡因闢牙城作甲仗庫以備不<lb/>
虞遂大修亭池名曰康樂園取斯民共樂康時之意故<lb/>
<pb n="KR2k0134_WYG_002-15a"/>
云魏公自為記書而刻諸畫錦堂上園中舊有七堂曰<lb/>
晝錦燕申自公榮歸忘機大悲涼堂又有八亭曰御書<lb/>
紅芳求已迎和狎鷗觀魚曲水廣春又有休逸飛仙二<lb/>
亭故老相傳黃堂㕔事肇啓建於節度韓重贇宋太宗<lb/>
歸自河東視其㕔曰朕之所居亦不過也上欲留宿重<lb/>
贇奏曰臣以一方之力積嵗成此今陛下居一夕即虗<lb/>
之矣不免勞民重建乞賜守臣豈勝榮幸上乃命設幄<lb/>
宿於㕔下而去至魏公大加完飾郡廨園亭雄壯華麗<lb/>
<pb n="KR2k0134_WYG_002-15b"/>
甲於河朔又傳休逸臺魏公取鄴城氷井臺四鐡梁為<lb/>
柱初鐡梁棄鄴臺嵗乆光瑩無蘚剥人以為神物呵護<lb/>
不敢動及以為臺柱羣疑始定今園亭廢毁皆不可考<lb/>
惟飛仙臺基在府治敏公堂後今構觀音堂其上臺北<lb/>
十餘歩踰小巷後園有休逸臺基靣山亭基金節度完<lb/>
顔熈載作養素堂其上今廢其碑尚存其餘則不可知<lb/>
矣晝錦堂記碑今移至魏公祠堂云公有康樂園詩曰<lb/>
名園初闢至和中思與康時衆樂同一紀年光雖易老<lb/>
<pb n="KR2k0134_WYG_002-16a"/>
萬家春色且無窮歸來敢衒吾鄉勝到此須知舊鄴榮<lb/>
病守縱疲猶強葺欲隨民適醉東風十二月予至彰徳<lb/>
府治後因逰康樂園今皆菜畦麥隴可考者惟休逸荒<lb/>
臺基餘皆不復辨矣<lb/>
彰徳路城中冨材坊南街西第二巷閭門扁曰胡公里<lb/>
故胡按察私第在焉公諱祗遹字紹開武安人也祖父<lb/>
俱第進士公北度居相下六十年既卒監郡伊爾布哈<lb/>
<hi>舊作也里不花今改正</hi>中順尊慕徳望即所居立胡公里<lb/>
<pb n="KR2k0134_WYG_002-16b"/>
緱山書院彰徳路城南門大街道左髙綽門牓曰杜文<lb/>
獻公緱山書院公諱英字文玉信安人也避亂居雒陽<lb/>
謀隠緱山故以此自號云甲辰間尼瑪哈<hi>舊作粘合今改正</hi>行<lb/>
省徴至彰徳辟為詳議官不就遂隠居教授日與王鹿<lb/>
庵劉神川倡和為樂中統元年世祖聞其賢命為大名<lb/>
等路提舉學校官年七十卒塟安陽縣西十里王裕村<lb/>
今其孫秉彛字徳常以鄉貢進士積官中書左司郎中<lb/>
請建書院因贈資徳大夫翰林學士魏郡公謚文獻設<lb/>
<pb n="KR2k0134_WYG_002-17a"/>
緱山書院列於學官云<lb/>
雀城湯隂縣東北三十五里有城周廻二百歩髙二丈<lb/>
土人呼為雀城世傳文王厄於羑里武王築此城以望<lb/>
之有赤雀見因名云<lb/>
涼馬臺湯隂縣北十二里有臺髙三十尺周廻五百歩<lb/>
曰涼馬臺按鄴中記曰後趙石虎所築建武六年虎都<lb/>
鄴洗馬於洹水築此臺以涼馬故以名云<lb/>
觀音禅院<hi>八角井</hi>彰徳路城中豐安坊有寺曰觀音禪院<lb/>
<pb n="KR2k0134_WYG_002-17b"/>
唐天祐二年所建寺有八角井父老相傳井中嘗有雲<lb/>
氣如虹衆謂有寳探之其深不可測郡人周邯得崑崙奴<lb/>
善入水曰水精使之入井底良乆出曰一黃龍抱數顆<lb/>
明月大珠熟睡水精驚亦病死初州城在井北避洹水<lb/>
泛溢南徙乃包此井於城中云<lb/>
隋龍興寺碑在彰徳路北關外古寺坊東龍興寺寺前<lb/>
豐碑一道是為隋龍興寺范陽張庭珪八分書其文則<lb/>
相州刺史越王撰蓋所謂信行禪師傳法碑也<lb/>
<pb n="KR2k0134_WYG_002-18a"/>
陶唐廟在安陽縣西北六十里乞伏村廟有金應奉翰<lb/>
林文字同知制誥趙秉文所撰碑一通并書篆額後銘<lb/>
曰鬼神睢盱伏羲受圖人文權輿彛倫既叙五糓既敷<lb/>
唐文煥乎披昬挾塗藥民之愚有典有謨位非我娯萬<lb/>
民其孥丹朱其踈陸水其都人蠱其居吁嗟都俞㤙漸<lb/>
於膚今其已夫祝焉忽諸遣祠路隅田婦耕夫或祝或<lb/>
巫白馬彤車清風肅如神來有無清漳之墟嵗熟萬區<lb/>
神㳺藐孤明昌有道千載同符擊壤廟衢走不知乎今<lb/>
<pb n="KR2k0134_WYG_002-18b"/>
世陶唐氏之民歟<lb/>
湯聖王廟在安陽縣西北五十里廟有少中大夫山東<lb/>
東西道提刑按察使胡祗遹所撰碑<lb/>
羑里城文王廟羑城在湯隂縣北六里道左朱綽門門<lb/>
牓題曰羑里城周文王之廟其城周廻二百五十歩髙<lb/>
二丈餘門牓則正議大夫河南江北道肅政廉訪使康<lb/>
里回回所書也廟有一碑則太常博士借注户部員外<lb/>
郎兼應奉翰林文字胡祗遹記大元至元六年夏十有<lb/>
<pb n="KR2k0134_WYG_002-19a"/>
二日建廟壁龕翰林承㫖永年王磐五言古詩石刻一<lb/>
通按史記音義羑里蓋獄名也夏曰均臺商曰羑里周<lb/>
曰囹圄皆貟土也又按史記崇侯虎譖西伯於商紂紂<lb/>
囚之羑里西伯廼演易作六十四卦其臣閎夭太顚之<lb/>
徒求有莘氏美女驪戎之文馬九駟及他竒怪因商嬖<lb/>
臣費仲獻之紂紂大恱乃赦西伯賜之弓矢鈇鉞使得<lb/>
征伐又曰紂囚文王將殺之或曰西伯聖人也不可殺<lb/>
紂曰吾聞聖人有靈徳吾將騐焉乃殺伯邑考醢之以<lb/>
<pb n="KR2k0134_WYG_002-19b"/>
食文王文王食之已而嘔於羑里之門外於是衆信文<lb/>
王為聖人因以土封其嘔處謂之嘔子塜其塜今尚存<lb/>
土人訛為狗子塜云王承㫖鹿庵廟壁所刻詩曰羑水<lb/>
淺且清羑里餘荒城文王徳如日曽此晦其明陜樹憇<lb/>
召伯箕山棲許生後人起敬愛木石含芳榮嗟爾一抷<lb/>
土耕犁木全平千春不磨洗永被囚聖名我行蕩隂道<lb/>
過之為停征念昔有殷季虐主方狂酲銛鋒戮賢聖苦<lb/>
刈寸草莖左啖鄂侯脯右啜鬼侯羮茲時無羑里何以<lb/>
<pb n="KR2k0134_WYG_002-20a"/>
紓滛刑羑里深杳杳羑城髙亭亭君王在縲紲不異南<lb/>
面㕔淑氣發神慮淳和助心靈演開伏羲畫剖出天地<lb/>
精一時雖𡨕昧萬古垂日星若無羑里拘易經何由成<lb/>
易經在所重羑里那可輕康里公字子淵積官至遼陽<lb/>
平章布呼宻<hi>舊作不忽木今改正</hi>文貞王之子翰林承㫖庫克濟<lb/>
遜<hi>舊作䕫䕫子山今改正</hi>之兄父子皆國之名臣也<lb/>
西門豹祠漳水之上有祠門扁曰西門大夫之廟按魏<lb/>
文侯使西門豹為鄴令至鄴㑹長老問民疾苦對曰苦<lb/>
<pb n="KR2k0134_WYG_002-20b"/>
為河伯娶婦豹問其故曰鄴俗祀河伯巫視民女好者<lb/>
云當為河伯婦即聘取治齋宫河上令女齋戒十日乃<lb/>
洗沐粉餙如嫁狀令坐床上浮河中行十餘里女乃溺<lb/>
俗傳否則漂没其民人乆以為然故三老廷掾嵗歛民<lb/>
錢數百萬止用二三十萬與巫祝共分餘錢持歸故民<lb/>
有好女者皆逺逃去鄴民困貧其所從來乆矣豹曰至<lb/>
為河伯娶婦頗幸相告吾亦徃送女衆曰諾至其時豹<lb/>
徃㑹其巫嫗年七十餘從弟子女十人皆單繒為衣立<lb/>
<pb n="KR2k0134_WYG_002-21a"/>
大巫後豹呼婦視其妍醜巫引女出帷豹曰是女醜不<lb/>
足為河伯婦煩大巫嫗入報河伯更求好女他日送之<lb/>
即使吏卒抱巫嫗投河中有頃曰何乆也弟子當趣之<lb/>
乃投一弟子河中有頃曰亦何乆復投一巫凡投三弟<lb/>
子豹曰巫皆女子不能白事煩三老入白之復投三老<lb/>
河中豹簪筆磬折向河立待顧曰巫嫗三老不來奈何<lb/>
當使廷掾豪長者一人趣之皆叩頭流血豹曰河伯豈<lb/>
嘗留客哉於是衆誓不敢為河伯娶婦皆罷歸矣滛祀<lb/>
<pb n="KR2k0134_WYG_002-21b"/>
遂絶豹又鑿漳水溉田五百餘頃民甚徳之因建祠云<lb/>
廟有宋修祠碑一道則錢塘楊䝉所撰其略曰元祐八<lb/>
年癸酉予奉<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>䇿委定武將亂衡漳遲舟於客館父老<lb/>
集琴堂下曰此地之東有祠曰西門大夫雖時祭不乏<lb/>
而廟制湫陋邑大夫君行農而謁焉愴然䖍矚廼鳩工<lb/>
修祠云其後辭曰漳水可涸兮君之澤方洋洋西山可<lb/>
頹兮君之名方巍巍新厥宇兮神妥斯琢諸石兮來者<lb/>
師十二月至祠下拜謁讀碑而退史云廟東北曰永樂<lb/>
<pb n="KR2k0134_WYG_002-22a"/>
浦浦西五里俗謂之祭陌即西門豹投巫之所也<hi>案晏殊類</hi>
<hi>要祭陌河作紫陌河</hi>
扁鵲廟碑在湯隂縣東南二十里伏道村村之道左一<lb/>
碑題曰神應王扁鵲之墓其廟併在墓側廟有二碑一<lb/>
碑教授張仲文撰一碑太中大夫江南淛西道提刑按<lb/>
察使武安胡祗遹撰墓旁生艾治疾為天下第一今每<lb/>
嵗充貢云伏道者昔啇紂知獄繁民怨乃置防城以兵<lb/>
防羑里之囚又伏兵於道左故云廟壁有左司劉昂題<lb/>
<pb n="KR2k0134_WYG_002-22b"/>
詩一首曰昔為舍長時方技未可錄一遇長桑君古今<lb/>
皆嘆服天地為至仁既死不能復先生妙藥石起虢效<lb/>
何速日月為至明覆盆不能燭先生具正眼毫釐窺肺<lb/>
腹誰知造物者禍福相倚伏平生活人手反受庸醫辱<lb/>
千年廟前水猶學上池綠再拜乞一盃洗我胷中俗宋<lb/>
仁宗景祐元年九月詔封扁鵲為神應侯因上疾愈從<lb/>
醫者許希有之請今曰神應王未詳何代所封也<lb/>
尉遲公廟碑彰徳路城中晝錦坊後周太師蜀國公尉<lb/>
<pb n="KR2k0134_WYG_002-23a"/>
遲迥之廟在焉迥為周將征伐有功初滅北齊以迥為<lb/>
相州總管至隋文帝以計徴迥欲圖之迥廼率諸州舉<lb/>
兵數十萬及為楊素韋孝寛髙頴等師所敗遂上樓自<lb/>
殺至唐開元中州多怪厲刺史至輙死吏民疑懼於是<lb/>
刺史張嘉祐以迥死國難忠臣也為立祠以祀之後刺<lb/>
史吳兢復加以冕服初嘉祐之建祠也顔真卿為記其<lb/>
事蔡有隣書之碑隂紀迥靈異之事言雨暘隨禱輙應<lb/>
回風驅蝗使境内無害每至秋夜有雙鶴下集廟庭郡<lb/>
<pb n="KR2k0134_WYG_002-23b"/>
人至今稱以為異云唐張嘉貞宋璟皆刺相州有恵政<lb/>
今並配食廟廷魯公所撰碑略曰有周上柱國蜀國公<lb/>
河南尉遲迥字居羅<hi>案周書作薄居羅</hi>代人也因部立家遂雄<lb/>
荒服父俟皃<hi>案周書作俟兠</hi>尚魏太祖姊昌樂公主贈太傅迥<lb/>
仕魏為散騎侍郎歴大丞相帳内都督尚金明公主進<lb/>
爵車騎將軍領侍中尚書左僕射伐侯景有功詔兼梁<lb/>
益等十八州事周之興也進蜀國公邑萬戸總秦衛文<lb/>
康十四州事大司馬冊太師加上柱國授相州總管宣<lb/>
<pb n="KR2k0134_WYG_002-24a"/>
皇晏駕京師將徴公公以隋公當權辭不受代公子魏<lb/>
安公沁東之敗也公綠巾尚整<hi>案周書迥别統萬人皆綠巾錦襖號曰黃龍兵</hi>
猶背城請戰黃龍既潰則登樓自裁又云公凡仕二代<lb/>
易九朝忠不辱隋節能奉上唐武徳中改塟表墓開元<lb/>
丁丑乃建廟云開元二十六年二月二十一日華州鄭<lb/>
縣尉閻伯璵序祕書省校書郎顔真卿銘蔡有隣書<lb/>
彰徳城中嘉恵曲晝錦坊故宋丞相魏國忠獻韓公琦<lb/>
之廟在焉重門修廡中為大殿殿肖公像衮冕龍榻侍<lb/>
<pb n="KR2k0134_WYG_002-24b"/>
從之臣相向拱立儼然廟堂氣象蓋公熈寕初力辭上<lb/>
宰再典鄉邦未半嵗河北地震水災命公安撫四郡移<lb/>
鎮大名相人思之即公晝錦坊故第築生祠以祠公廟<lb/>
昔有宋中書舍人王靚所撰碑兵毁不存國朝重建廟<lb/>
碑一通晉州判官髙書訓所撰髙公太原人官至國子<lb/>
博士故尚書髙鳴雄飛子也庭西晝錦堂記碑一通至<lb/>
元間再模而刻宋參知政事歐陽修撰翰林學士蔡襄<lb/>
書龍圖學士邵必大篆世稱為四絶碑云府學之西亦<lb/>
<pb n="KR2k0134_WYG_002-25a"/>
有公祠堂宋鄂州嘉魚令邱鄜為撰廟記其碑今置府<lb/>
學儀門下安陽縣治之南䕶國顯應廟西隅亦有公廟<lb/>
蓋宋勅建者郡人稱為雙廟也至若大名府之廟碑則<lb/>
丞相温國文正公司馬光撰磁州之廟碑則知真州楊<lb/>
子縣事徐薦撰其陜西之秦州河東之太原淮南之揚<lb/>
州河北之真定暨中山府皆有公廟大河南北凡八所<lb/>
至今皆祀之不絶也晝錦新廟殿壁龕公書晝錦堂詩<lb/>
石刻一道詩曰重向髙堂舉宴杯四年牽強北門廻故<lb/>
<pb n="KR2k0134_WYG_002-25b"/>
園風物都如舊多病襟懷遂一開白髪耻夸金絡騎綠<lb/>
隂欣滿石梁臺因思前彦榮歸者未有三曽晝錦來西<lb/>
廡則有郡人緱山杜瑛所題詩扁詩曰輪囷日下五雲<lb/>
飛此是先生唱第時龍上青天蛇有力䑕潛舊穴馬空<lb/>
肥縱橫邉議三千牘照耀身名六一碑壞壁百年遺像<lb/>
在郡人爭看錦為衣按公薨於相之府治英宗震悼命<lb/>
陪塟山林其家懇辭乃命入内都知張茂則勅塟公於<lb/>
安陽縣西北三十里豐安鄉天子御製碑文題曰兩朝<lb/>
<pb n="KR2k0134_WYG_002-26a"/>
顧命定䇿元勲之碑命龍圖閣學士宋敏求即墳所書<lb/>
冊賜守墳寺曰傳孝報先之寺云十二月予偕下郟人<lb/>
李亨至祠下謁拜讀庭下二碑及讀詩扁而退<lb/>
安陽縣西北五里四十歩洹水南岸河亶甲城有塜一<lb/>
區世傳河亶甲所塟之所也父老云宋元豐二年夏霖<lb/>
雨安陽河漲水囓塜破野人探其中得古銅器質文完<lb/>
好畧不少蝕衆恐觸官法不敢全貨於市因擊碎以鬻<lb/>
之復塞其塜以滅跡自是銅噐不復出矣<lb/>
<pb n="KR2k0134_WYG_002-26b"/>
黃堆塜在河亶甲塜西南世傳乃河亶甲后之塜也<lb/>
魏武髙平陵在鄴鎮西南三十里周圍二百七十歩髙<lb/>
一丈六尺十二月予登銅爵臺西望荒邱烟樹永寕寺<lb/>
僧指示余曰此曹公之西陵也<lb/>
曹操疑塜在滏陽縣南二十里曰講武城壁壘猶在又<lb/>
有髙臺一所曰將臺城外髙邱七十二所叅錯布置巋<lb/>
然相望世云曹操疑塜初操之塟以惑後人不致發掘<lb/>
故也塜間有曹公廟殿屋甚華䴡廟北一髙邱之前鉅<lb/>
<pb n="KR2k0134_WYG_002-27a"/>
碑一通螭首龜趺齊思王之碑姜一芝所撰云西望西<lb/>
陵不十餘里烟樹歴歴可見十二月予按轡其間自午<lb/>
抵暮縱橫出入塜中不知所鄉噫何其用心之詐也使<lb/>
操能見武侯八陣圖則有愧多矣<lb/>
朝陽陵在臨漳縣鄴鎮東北九里即魏文帝文昭皇后<lb/>
朝陽陵也按魏略甄后中山無極人初嫁袁紹子熈及<lb/>
魏武帝破鄴文帝時為太子因納為夫人生明帝為郭<lb/>
后所譖賜死後文帝以為郭后無子詔為養子明帝以母<lb/>
<pb n="KR2k0134_WYG_002-27b"/>
不以道終意甚不平嘗從文帝獵見子母鹿文帝射殺<lb/>
鹿母死使射其子帝曰陛下已殺其母臣不忍復殺<lb/>
其子因涕泣文帝収弓矢大竒之而建儲之意遂定及<lb/>
帝即位追謚曰文昭皇后太和四年使太常卿甄霞持<lb/>
節改塟於朝陽陵今陵旁一塜父老曰李夫人墓后與<lb/>
夫人甚相善故得祔塟焉<lb/>
安陽縣東四十里永和鎮城西二百歩漢欒巴廟在焉<lb/>
范蔚宗漢書欒巴魏郡内黃人也好道而性質直順帝<lb/>
<pb n="KR2k0134_WYG_002-28a"/>
世累遷為太守後為尚書以上書極諫起憲陵侵毁小<lb/>
民墳塜下獄禁錮還家及陳蕃竇武輔政召拜議即蕃<lb/>
武被誅巴復上書極理其寃帝怒下詔切責収付廷尉<lb/>
巴自殺遂歸塟而邑人於此立廟云墓在鎮東南二十<lb/>
五里周廻一百歩髙二丈云<lb/>
晉嵇侍中廟墓湯隂縣西南一百二十歩曰浣衣里道<lb/>
左小碣題曰晉忠臣嵇紹之墓墓周廻二百歩髙二丈<lb/>
餘廟在墓側有宋碑一通乃淮南節度使司徒兼侍中<lb/>
<pb n="KR2k0134_WYG_002-28b"/>
判太名府兼北京留守司事大名府路安撫使魏國公<lb/>
韓琦記并書熈寕三年八月十五日縣令張琳立石其<lb/>
碑曰夫以忠事君人臣之常分也然遭大變臨大節或<lb/>
心無所主為禍福所動以茍一時之生而貽萬世之戮<lb/>
者多矣若其鼎鑊在前鋒刄加已能挺然知義之所在<lb/>
分固當爾輕其命若鴻毛然卒死而不顧者幾何人哉<lb/>
惟晉侍中贈太尉忠穆嵇公則其人也方恵帝昬弱諸<lb/>
王肆亂各萌僭奪以相屠害故帝之北征也公馳赴行<lb/>
<pb n="KR2k0134_WYG_002-29a"/>
在力當國難而成都王頴以兵犯乘輿衛從奔散獨公<lb/>
端冕侍側以身扞帝至血濺帝衣而殞嗚呼公之知義<lb/>
明分可謂得其死不為難也故其大忠偉節赫然與日<lb/>
月争光崒然與山嶽爭髙天地不可窮而公名亦不可<lb/>
窮矣冝乎百世之下有國家者欽遺風想餘烈置祠奉<lb/>
祀永永不絶也相之湯隂即公死難之地其廟在焉前<lb/>
之為邑者不知追顯忠義為政所先因循不葺底於大<lb/>
壞今令張君琳至則首拜祠下觀其隳敝之甚驚而歎<lb/>
<pb n="KR2k0134_WYG_002-29b"/>
曰茲不職之大者也亟舉公事跡與夫朝廷崇祀之意<lb/>
諭於邑民民皆欣然願共力以完之令乃寛與之約聽<lb/>
其營辦不數月而祠宇一新於是民益知夫大賢之忠<lb/>
於國者雖死於不幸後世必載祀典嚴廟貌奉事尊仰<lb/>
之如此皆思勉而為善自一邑而推一郡繇一郡而推<lb/>
諸四方則其為勸也豈小補哉廟完具書來告以予嘗<lb/>
兩守鄉邦願志本末噫忠義之心人皆有之但勉而不<lb/>
力執之不固遂不至於古人予亦勉而執之者跂忠穆<lb/>
<pb n="KR2k0134_WYG_002-30a"/>
之風尤寤寐以自激文雖甚陋惡敢吝而不書又晉書<lb/>
載公死難血濺御衣事平左右欲澣帝衣帝曰此嵇侍<lb/>
中血勿去詔塟縣南賜曰澣衣里仍立廟焉廟有國朝<lb/>
翰林承㫖鹿庵王磐律詩一首曰十載家艱恨未消又<lb/>
持手版仕昏朝已知定亂功難就猶幸臨危節可要忠<lb/>
血數斑霑藻火英名千古廹雲霄一杯欲酹祠前土野<lb/>
鶴昂藏未易招磐字文炳廣平人亡金進士入國朝累<lb/>
官至承㫖致仕居東平年九十二卒謚曰文忠十二月<lb/>
<pb n="KR2k0134_WYG_002-30b"/>
早至湯隂南門拜謁廟墓讀碑而去予嘗讀趙文敏公<lb/>
松雪齋文集有紀夢嵇侍中曰延祐元年十一月十九<lb/>
日彰徳朱長孺道其邦人之意求書晉嵇侍中之廟六<lb/>
字余每敬其忠節不辭而書之運筆如飛若有神助是<lb/>
夜京口石民瞻館於書室中夢一丈夫晉人衣冠蓬首<lb/>
元衣流血被面謂民瞻曰我嵇侍中也今日趙子昂為<lb/>
予書廟額故來謝之民瞻既覺猶汗流亦異事也翰林<lb/>
學士承㫖榮禄大夫知制誥兼修國史吳興趙孟頫志<lb/>
<pb n="KR2k0134_WYG_002-31a"/>
臨漳縣南鄴鎮西北五里紫陌側晋髙僧佛圖澄墓在<lb/>
焉澄天竺人俗姓帛氏永嘉年來洛陽雖未嘗讀儒家<lb/>
書與一時學士論辨無能屈者澄身長八尺腹旁一竅<lb/>
常以絮塞夜欲讀書則㧞其絮竅中光出照於一室又<lb/>
常至水際引膓滌之還内腹中善誦神咒役鬼神以麻<lb/>
油雜燕支塗掌上則洞見千里外事令齋戒者皆得見<lb/>
之又能聽鈴音以言吉凶無不騐石勒兵屯葛陂大殺<lb/>
沙門澄匿勒大將郭黒畧家黒畧言於勒召試道術取<lb/>
<pb n="KR2k0134_WYG_002-31b"/>
鉢水咒之生青蓮花勒由是信之勒之獲叚末波擒劉<lb/>
曜皆先騐澄之鈴音也至石虎傾心敬事使衣綾錦乘<lb/>
雕輿太子常侍皆舉轝扶翼升殿主者唱大和尚羣臣<lb/>
皆起以彰其尊後虎大饗太武殿澄吟曰殿乎殿乎棘<lb/>
子成林壞人衣乎虎發殿石視之果有棘生焉澄意本<lb/>
在冉閔小字棘奴也澄還寺獨語曰得三年乎自答不<lb/>
得又曰得二年一年百日一月乎自答不得遂不復言<lb/>
謂弟子曰戊申禍亂漸萌己酉石氏當滅吾及其未亂<lb/>
<pb n="KR2k0134_WYG_002-32a"/>
先化去矣遣人與虎辭虎詣寺見澄澄曰出生入死道<lb/>
之常也脩短分定非所能延今意未盡者以國家心存<lb/>
佛理崇顯寺廟冝享休祉奈何布政猛烈終無福祉若<lb/>
降心易慮恵此下民則國祚延長道俗慶頼殁無恨矣<lb/>
虎知必逝悲慟嗚咽即命於漳水西紫陌鑿壙營夀域<lb/>
十二月八日澄卒於鄴宫寺是嵗晉永和四年也後有<lb/>
沙門雍州來稱見澄西入關虎發壙視之惟一石虎惡<lb/>
之曰石者朕也塟我而去吾將死矣明年虎果死<lb/>
<pb n="KR2k0134_WYG_002-32b"/>
湯隂縣北十里有古壘南北斜長五里父老云唐九節<lb/>
度師營壘也壘東北有萬人塜即九節度潰兵之遺骸<lb/>
乃節度使薛嵩掩骨作此大塜命幕府御史陸長源撰<lb/>
記刻碑立塜上云<lb/>
安陽縣西北五十里水治村魏國韓諫議墓在焉諫議<lb/>
丞相忠獻公父也神道之碑則樞宻使冨弼撰翰林承<lb/>
㫖王珪書碑首題曰宋故太中大夫行右諫議大夫<lb/>
南陽郡開國男贈開府儀同三司太師中書令兼尚書令<lb/>
<pb n="KR2k0134_WYG_002-33a"/>
魏國公韓公神道碑銘其碑畧曰公諱國華字光弼太<lb/>
宗初中興國二年甲科授大理評事通判瀘州遷右賛<lb/>
善大夫改彰徳節度判官盡抉姦隠諸豪不敢犯升秘<lb/>
書省著作郎監上蔡稅以監察御史召望髙臺閣屬天<lb/>
子議復燕薊揣廷臣勇而善辭令者諭髙麗西攻契丹<lb/>
以分其力既曰非韓某不可即假以太常少卿為使公<lb/>
馳舸至其國其王負固不受命公諭以禍福王大恐遣<lb/>
大將領兵數萬渡□江以侵契丹公復命天子大喜拜<lb/>
<pb n="KR2k0134_WYG_002-33b"/>
左拾遺直史館賜五品章服兼判登聞鼓院入三司為<lb/>
開封推官遷左司諫充鹽鐡判官乆之契丹大將蕭寕<lb/>
使叩雄州約和州留福信之以聞天子因思髙麗功立<lb/>
命公走雄州按其事亦令代福作報書索其情偽寕之<lb/>
意欲我先發公固願息兵養民念國體不可屈書乃謝<lb/>
使者急令備邉還奏天子又大喜歴判鹽鐡度支户部<lb/>
三勾院有宻䜛於帝者帝雅信公詔總判三勾賜三品<lb/>
章服公益舊條三司不便事二十七上之官民偕利遂<lb/>
<pb n="KR2k0134_WYG_002-34a"/>
著為法俄出為京東轉運副使即拜峡路轉運使真宗<lb/>
即位入判大理寺秩凡五遷為職方郎中出知河陽徙<lb/>
潞州契丹入掠河朔公以精騎屯胡兒谷契丹不敢犯<lb/>
境帝嘉之褒以璽書契丹再至澶淵首命公假秘書監<lb/>
為國信使江南飢又遣廵撫一道還朝權開封府判官<lb/>
出知曹州徙泉州天子封泰山擢諫議大夫召歸道病<lb/>
卒於建陽驛泉人聞之傾一州來㑹哭朝廷舉䘏典賜<lb/>
一子官公六子球徳清尉珙將作簿琚兩浙轉運珫河<lb/>
<pb n="KR2k0134_WYG_002-34b"/>
陽㕘軍璩秘書著作郎不幸繼亡琦相仁宗皇帝被遣<lb/>
今天子立為門下侍郎兼兵部尚書同中書門下平章<lb/>
事昭文館大學士魏國公望重天下勛冠列辟以公積<lb/>
徳儲慶所冝享厚報然恨公早世不克待其發而發於<lb/>
丞相丞相以似以繼其傳之者又可涯耶銘曰士孰不<lb/>
官公官獨難使臨朝鮮跨海渺漫指麾出師勢分敵患<lb/>
王始倔强恃逺且艱視詔抺刺不奉其䖍公怒移書以<lb/>
訶以讕諭以禍福日星之觀王雖逺人聞義惕然發兵<lb/>
<pb n="KR2k0134_WYG_002-35a"/>
餽糧革頑易懢對廬耨□伏命館門能俾逺荒舉國奔<lb/>
職不憚已勞不畏隣隙又俾强敵歛其毒螫二邦由公<lb/>
一舉斯得繼走朔陲議収戈戣坐䇿立判敵謀不施不<lb/>
為其欺國不剉威兩使外禦天子再怡出知四州大用<lb/>
是冝而卒不用䜛人之為復不永年道卒不歸遐邇奔<lb/>
赴與考同之位不都躬萃於㓜嗣曰將曰相勲徳名世<lb/>
本志源流公得何異何以畀之天相其類天實使然人<lb/>
亦靡然書之寞然其昭昭然<lb/>
<pb n="KR2k0134_WYG_002-35b"/>
劉神川先生墓安陽縣南關焦道庵士劉神川先生藁<lb/>
殯之所也先生名祁字京叔渾源人金狀元南山翁撝<lb/>
之曽孫正大間監察御史從益字雲卿之子先生與弟<lb/>
郁字文季皆以文章徳行馳譽大河南北後寓輝州甲<lb/>
辰尼瑪哈中書招置幕下年四十七卒有神川遯世集行<lb/>
世又著歸潛志以紀金末喪亂之事與太原元裕之壬<lb/>
辰襍編關西楊奐然天興近鑑東明王百一汝南遺事<lb/>
㣲有異同今修三史金國之事蓋多取其語云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十八</head>
    <p>
<pb n="KR2b0018_WYG_028-1a"/>
欽定四庫全書<lb/>
　中興小紀卷二十八　　　　宋　熊克　撰<lb/>
紹興十年<hi>嵗在庚申</hi>春正月辛巳右僕射秦檜等奏前日外<lb/>
間有匿名書非毁朝廷當繳進上曰已見之無足恤又<lb/>
曰度近日上封事言臣等陛下掩蔽者多矣上曰無事<lb/>
凡所上書朕無不覽若有言卿等過豈可不令卿等知<lb/>
却致積成大過耶　時遷工部侍郎李誼為尚書欲借<lb/>
誼資政殿學士奉使金國誼辭行乙酉上謂宰執曰朝<lb/>
<pb n="KR2b0018_WYG_028-1b"/>
廷遣人往新疆多辭不行奉使亦辭若不黜是為姑息<lb/>
之政即詔罷之　丙戌詔新除工部侍郎莫將充迎䕶<lb/>
梓宫使以知閤門事韓恕副之　壬辰詔上殿官唐文<lb/>
若改合入官仍舊潼川府教授秦檜奏近制初改官人<lb/>
須任親民不許堂除此可以養成人材上曰非特養成<lb/>
人材亦足以抑奔競之風文若庾之子也　癸巳上諭<lb/>
宰執曰朕選任將帥下至偏禆必審知其材然後用非<lb/>
其人至於失職不過罷之葢將兵之官所繫非輕豈可<lb/>
<pb n="KR2b0018_WYG_028-2a"/>
不審也　初太尉郭仲筍既兵交與淮東宣撫使張俊<lb/>
下統制官雷仲至是乞祠甲午以為醴泉觀使既而俊<lb/>
薦仲荀有才遂令知鎮江府　詔陜西買馬已及千匹<lb/>
自此必益多宜指畫牧養庻㡬蕃息以偹戰騎　癸亥<lb/>
上諭宰執曰舊徐州有鐵監陜西諸路亦多坑冶今當<lb/>
置作院以造軍器各有土俗所宜倘非所宜不惟枉費<lb/>
亦非所用豈除戎器之意哉秦檜曰臣仰體聖意安不<lb/>
忘危而留意於武備如此　二月癸丑以龍神衛四廂<lb/>
<pb n="KR2b0018_WYG_028-2b"/>
都指揮使主管馬軍劉錡為東京副留守錡帯騎司之<lb/>
軍以行即王彦所刺八字軍也　廖剛又請起舊相之<lb/>
有人望者處之近藩秦檜滋不樂　初秦檜請下有司<lb/>
討論史館之制至是禮部言依元豐制合併歸秘書省<lb/>
國史案以著作郎修纂日厯遇修國史即置國史院修<lb/>
實録亦置實録院所有見今史館官罷歸元處既而著<lb/>
作佐郎丹陽王揚英又言國史案移文諸處多不報於<lb/>
是復以國史日厯所為名　初淮南諸路已置教官至<lb/>
<pb n="KR2b0018_WYG_028-3a"/>
是言者又謂四川士人衆多宜選分教乞諸州並置立<lb/>
丁未詔從之　端明殿學士僉書樞密院韓肖胄請去<lb/>
除資政殿學士知紹興府　壬申上謂宰執曰爵禄本<lb/>
是厲世磨鈍之具凡肯任事赴功者朝廷當與進櫂至<lb/>
如崇虚譽飾空言與避事保身者豈可加奬秦檜曰臣<lb/>
等敢不仰遵聖訓　言者請復置勲官癸酉詔付吏部<lb/>
　三月己卯詔陜西諸路前環慶帥顯謨閣直學士趙<lb/>
彬前永興帥寧國軍節度使張中孚前涇原帥清逺軍<lb/>
<pb n="KR2b0018_WYG_028-3b"/>
承宣使張中彦前鄜延帥雄武軍承宣使闗師古皆入<lb/>
覲而彬已到闕於是禮部侍郎鄭剛中言臣聞陜西二<lb/>
三大帥被㫖入覲朝夕且至陛下有顯秩以寵其身慶<lb/>
澤以暢其意彼方戴徳而感激震驚之不暇陛下引見<lb/>
之日所以推誠而收其心者雖不可後亦當折其氣而<lb/>
責以後效不然恐不知有朝廷之尊昔英布歸漢髙祖<lb/>
踞牀見之布悔來欲自殺出就舍又大喜過望赤眉之<lb/>
降世祖陳兵臨洛問盆子曰汝知當死否其衆請命則<lb/>
<pb n="KR2b0018_WYG_028-4a"/>
又曰得無悔降乎吾不强屈汝既服然後陳其三善而<lb/>
釋之又賜田宅使居洛陽今日朝廷所以待之聖心自<lb/>
有恩威之度臣葢不能自已者也至是入見遂除彬為<lb/>
兵部侍郎中孚醴泉觀使中彦提舉佑聖觀師古馬軍<lb/>
都虞候未㡬師古卒其後諡曰毅勇　先是上嘗諭秦<lb/>
檜曰比聞州縣多創添税務因此商旅不行所有貨少<lb/>
為公私之害又州縣違法差夫騷擾被差一夫須備十<lb/>
千動止數十人而借者或止收錢而去己未檜具禀乃<lb/>
<pb n="KR2b0018_WYG_028-4b"/>
詔所增税務並罷差夫嚴行禁止上曰二事責在漕臣<lb/>
違者重寘之法　先是遣禮部侍郎蘓符為金國賀正<lb/>
使知閤門事王公亮副之丙申符等回符軾孫也　初<lb/>
陜西㳂河諸郡諜者言金欲以修大慶闗水岸為名將<lb/>
興兵渡河川陜宣撫副使胡世將遂言與金講和今已<lb/>
踰年梓宫天眷未有還期本朝使命尚留彼國竊慮敵<lb/>
情難信萬一以精騎自河中府突來不數日可至川口<lb/>
近探到金果於河中廣積糧草並獲到奸細王萬稱金<lb/>
<pb n="KR2b0018_WYG_028-5a"/>
復要興兵乞先事為之以防意外之警兼永興涇原環<lb/>
慶三帥皆已入覲冝早擇帥臣機不可失况本路統兵<lb/>
官多是降敵之人亦乞更加選擇及早去留萬一有不<lb/>
測應干軍事或待報不及許臣随冝措畫至是世將又<lb/>
奏金帥薩里罕等復來蒲解縁薩里罕等久在陜西窺<lb/>
我四川去而復來其意安在今分兵太逺老小同行緩<lb/>
急呼唤難集又收復陜西今已朞嵗人情茍簡軍政廢<lb/>
壞若自大慶闗深入秦地則㳂河諸郡决不能守是雖<lb/>
<pb n="KR2b0018_WYG_028-5b"/>
得其地與未得同又陜西諸帥皆嘗從偽不敢訓兵兼<lb/>
器甲絶少皆謂北軍若來惟有投拜是雖得其兵與未<lb/>
得同惟望早擇良將兼選將佐如不此圖但謂已復陜<lb/>
西其勁兵良馬我悉得用實為誤國丁酉詔世將随宜<lb/>
措畫　庚子詔徽宗裁定笞杖之制徳意深矣有司昨<lb/>
拘舊文請從重比殊咈於理可依政和敇遞減庻㡬省<lb/>
刑以彰先帝之美　時川口諸隘如仙人闗和尚原殺<lb/>
金坪有稍壞之處是月胡世將令忠勇軍伐木十餘萬<lb/>
<pb n="KR2b0018_WYG_028-6a"/>
條并興洋一帯皆葺治之　夏四月實録院檢討官朱<lb/>
翌言作史之道法有取於簡事不貴於繁癸亥上謂宰<lb/>
執曰史欲垂信萬世事闗治亂乃當載之豈貴繁也上<lb/>
又曰陜西弓箭手祖宗良法其初置提舉官務在廣招<lb/>
茍取充數以希賞而地不足以給之削其頃畝法因以<lb/>
壊乃詔樞密院行下帥司見田招刺不必拘以舊額<lb/>
五月甲申詔建敷文閣藏徽宗御集置學士直學士待<lb/>
制直閣等官　時殿前司有將領湯尚之者詔與外任<lb/>
<pb n="KR2b0018_WYG_028-6b"/>
　乙酉上謂宰執曰屢戒楊沂中凡將領有不可用者<lb/>
並令汰遣所養人必可充戰士馬必可備戰騎然後可<lb/>
收不惟皆得實用亦不枉費糧芻蠧耗國計也　戊子<lb/>
上謂宰執曰朕於聽言之際未嘗曲徇惟視理之所在<lb/>
茍當於理雖小臣所陳必聽不當於理雖大臣有所不<lb/>
從秦檜等竊歎上如天之無心故聽言之際任理而不<lb/>
任情如此　時吏部差鄂州巡檢而湖北宣撫司不許<lb/>
其上御史中丞王次翁奏劾之壬辰上曰天下之事當<lb/>
<pb n="KR2b0018_WYG_028-7a"/>
謹其小小之不圖積習浸久將有大於此者次翁所論<lb/>
深明國體乃令詰問宣撫司　時有詔令侍從舉所知<lb/>
給事中林待聘因薦新台州教官永嘉張闡召對張闡<lb/>
言金歸我闗中此地古號天府乃祖宗社稷之靈天下<lb/>
莫大之福而議者過計以為金棄空城以餌我他日富<lb/>
實敵將復至不如守蜀之得策其説疎矣天與不取反<lb/>
受其咎願擇大帥為必守之計秦中根本既固則中原<lb/>
之復可冀於是闡試舘職為正字<hi>除正字在閏六月</hi>　初金元<lb/>
<pb n="KR2b0018_WYG_028-7b"/>
烏珠將渝盟乃舉其國中之兵集於祁州元帥府大閲至<lb/>
是分四道入攻一攻山東曰聶哷貝勒<hi>原作聶黎孛堇今改正</hi>者將之一攻<lb/>
陜西曰三郎君者將之三郎君即薩里罕也一則攻河<lb/>
南以吾叛將李成將之而烏珠同三路都統及號龍虎<lb/>
大王與將軍韓常擁精兵約十五萬渡大河丙戍<hi>據張戒黙</hi>
<hi>記乃正月十三日</hi>入東京執留守孟庾於是烏珠駐舊龍徳宫<lb/>
而三路都統以次長驅南下破頴昌淮寧三府蔡州遂<lb/>
降於金　先是馬軍帥東京副留守劉錡領兵之任泝<lb/>
<pb n="KR2b0018_WYG_028-8a"/>
江淮至頴上錡與屬官杜亨道王羲賔及將佐捨舟陸<lb/>
行抵順昌府庚寅守臣顯謨閣直學士陳規得報金騎<lb/>
己入東京規以示錡時錡所部選鋒游奕兩軍及老㓜<lb/>
輜重相去尚逺錡遣騎趣之是夕纔抵岸錡見規曰事<lb/>
急矣城中有糧則能與君共守規曰有米數萬斛錡曰<lb/>
可矣規亦力留錡共守錡又見劉豫時所蓄毒藥猶在<lb/>
足以害敵壬辰乃召諸將議曰吾軍逺來未及息敵已<lb/>
厭境今當如何有欲就便舟順流而下者有欲守者錡<lb/>
<pb n="KR2b0018_WYG_028-8b"/>
曰某本赴官留司今東京既陷幸全軍至此有城池可<lb/>
守機不可失當盡心力以死報國家衆議始定即鑿舟<lb/>
沉之示無去意通判汪若海縁府檄至行在錡以奏附<lb/>
若海行即與屬官等登城區處城外有居民數千家恐<lb/>
為賊巢悉焚之分命諸統制官許青守東門杜把守北<lb/>
門且明斥堠及募土人作鄉導間探於是軍人皆奮曰<lb/>
平時人欺我八字軍今日當為國家立功錡親於城上<lb/>
督衆設戰具修壁壘凡六日粗畢而敵之游騎已渡河<lb/>
<pb n="KR2b0018_WYG_028-9a"/>
至城外矣　初右䕶軍七萬二千人馬六千一百匹自<lb/>
復故疆進屯陜右其留保川口者不過二萬多是秦鳯<lb/>
帥兼右䕶軍都統制呉璘所部時永興帥兼樞密院都<lb/>
統制郭浩領八千衆在邠耀二州餘則分於利路帥兼<lb/>
樞密院都統制楊政及涇原帥田晟環慶帥范綜鄜延<lb/>
帥王彦熙河帥孫渥布於諸路至是金大帥薩里罕自<lb/>
河中府渡河入同州界馳二百五十里破永興軍直趨<lb/>
鳯翔府據之而我陜西諸軍皆隔在敵後逺近震恐宣<lb/>
<pb n="KR2b0018_WYG_028-9b"/>
撫副使胡世將倉卒召諸帥時呉璘孫渥已隨世將在<lb/>
河池而楊政田晟亦繼至惟范綜王彦仍守其地諸軍<lb/>
稍集世將即遣璘政晟同率大軍㑹諸路統兵官涇原<lb/>
曲汲環慶屈鄜延趙維清等分據渭河南一帯外捍六<lb/>
路内保四川先是張燾出帥成都請由京洛闗陜以達<lb/>
因得觀形勢利便且與胡世將議事上許之及燾至永<lb/>
興軍報金已敗盟遂見世將言和尚原最為衝要自原<lb/>
以南則入川路若失此原是無蜀也於是燾為奏乞速<lb/>
<pb n="KR2b0018_WYG_028-10a"/>
徙右䕶軍之戍陜右者還屯蜀口丁酉有㫖令世將日<lb/>
下抽回詔雖下而未逹也　己亥上謂宰執曰金人自<lb/>
靖康以來每捃摭前事歸曲中國以為兵端自前年割<lb/>
地請和朕待之之禮已盡忽無故稱兵曲直有在朕今<lb/>
决意用兵秦檜等曰陛下本以可和則和不可和則戰<lb/>
此素定之計今烏珠骨肉相屠遺毒中國首亂舉兵陛<lb/>
下赫然震怒當為弔民之舉臣等敢不效死承命　命<lb/>
少師萬夀觀察使劉光世為太保三京招撫處置使以<lb/>
<pb n="KR2b0018_WYG_028-10b"/>
援劉錡於是光世駐軍太平州請以䕶國軍承宣使李<lb/>
顯忠為殿前都統制從之光世復請統制官王徳𨽻其<lb/>
軍徳堅不肯從　時秦檜素主和議於是中丞王次翁<lb/>
言於上曰陛下既以和議為主而諸守備益嚴士卒勇<lb/>
銳金雖敗盟曲不在我無能為也前日國是初無主議<lb/>
事有小變則更用他相葢後來者未必賢於前人而排<lb/>
黜異黨收召親故紛紛非累月不能定於國事初無補<lb/>
也願陛下以為至戒無使小人異議乗間而入上深然<lb/>
<pb n="KR2b0018_WYG_028-11a"/>
之　川陜宣撫副使胡世將在河池而都統制楊政與<lb/>
涇原帥田晟鄜延帥王彦並據渭河南一帯與敵兵對<lb/>
壘都統制郭浩駐涇州而熙河帥孫渥權參謀官渥勸<lb/>
世將退保諸將亦曰敵掩我無備我分屯之師未集宜<lb/>
少退清原野以避其鋒右䕶軍都統制呉璘曰敵所以<lb/>
輕視我者聞先兄之亡謂我無備今若退墮其計矣璘<lb/>
請以身任責世將壯之乃曰分屯之兵未集闗中旦暮<lb/>
望官軍捷而吾遽避則大事去矣吾誓死於此勿多言<lb/>
<pb n="KR2b0018_WYG_028-11b"/>
也遂先遣晟還涇原渥赴熙河仍命璘統軍二萬於寶<lb/>
鷄河南捍敵庚子詔璘節制陜西諸軍方下而未達也<lb/>
時金選精騎令哲庫貝勒作前鋒有受金號令者與敵<lb/>
通謀辛丑敵騎掩至右壁寨璘遣統制官姚仲等拒之<lb/>
仲自奮身督戰哲庫貝勒中傷退屯武功時楊政母病<lb/>
方危亦不顧家徑至河南與璘協力捍敵既而諸軍老<lb/>
小悉歸内地人心既定踴躍自奮不復懼敵矣　時有<lb/>
監進奏院陳鼎上書言金於今日敗盟乃朝廷之福使<lb/>
<pb n="KR2b0018_WYG_028-12a"/>
不即敗他日之禍有不可支持願乗此早為自治之策<lb/>
秦檜怒送之吏部鼎松溪人戩子也　初吏部功賞難<lb/>
於覈實吏得舞文為姦司勲郎官張官因陛對力陳其<lb/>
弊以謂圖籍㪚逸止憑省記月異而嵗不同無所總括<lb/>
舍法則用例引例則破法姦弊日滋甚非畫一之政請<lb/>
自今以例為據者悉令上之朝廷稽其合於三尺者著<lb/>
為定制人以為當官晉陵人守兄也至是遷秘書少監<lb/>
時官齒髪以衰毎盥濯危坐而讀未見之書自視無愧<lb/>
<pb n="KR2b0018_WYG_028-12b"/>
於蕭徳言云　新西京留守仇愈未至而金背盟乃復<lb/>
愈待制知明州兼㳂海制置使　六月甲辰朔右僕射<lb/>
秦檜言徳無常師主善為師臣昨見金國逹蘭有講和<lb/>
割地之議故賛陛下取河南故疆既而烏珠戕其叔達<lb/>
蘭藍公佐之歸和議已變故賛陛下定弔民伐罪之計<lb/>
臣今請先至江上諭諸路將帥同力招討如臣言不可<lb/>
行即乞罷免上嘉納之　初威州團練使李貴統官兵<lb/>
於江西䖍吉筠三州及湖廣界招捕盜賊至是貴誘到<lb/>
<pb n="KR2b0018_WYG_028-13a"/>
首領一百餘人脅從六千餘人丙午以貴為登州防禦<lb/>
使　時金人圍順昌府城四日乃移寨於城東地號李<lb/>
村距城二十里劉錡遣驍騎將閻充以銳卒五百募土<lb/>
人前𨗳夜劫其寨至軍中氊帳數重朱漆奚車有一將<lb/>
遽被甲呼曰留得我即太平不聽竟殺之是日乙酉以<lb/>
東京副留守劉錡為㳂淮制置使錡未之知也　金將<lb/>
哲庫貝勒自武功縣整兵再來是日乙酉都統制呉璘<lb/>
楊政率大軍迎敵至扶風遇敵力戰金先是於扶風築<lb/>
<pb n="KR2b0018_WYG_028-13b"/>
城既敗亟入城閉門拒守官軍乗勝攻㧞其城殺敵衆<lb/>
㡬盡援兵繼至亦敗而走　初言者論太常少卿劉昉<lb/>
宗正少卿陳淵皆罷至是言者又論二人之去而工部尚<lb/>
書廖剛謂昉淵乃已所薦獨以為賢又金人敗盟而剛<lb/>
幸時警復肆嘵嘵以惑縉紳庚戌詔剛與外任遂除徽<lb/>
猷閣直學士提舉明道宫　時淮西宣撫使張俊遣行<lb/>
營䕶軍都統制王徳將所部統勝軍援錡俊既不樂錡<lb/>
而徳復懼撥𨽻劉光世軍遷延未行建康留守葉夢得<lb/>
<pb n="KR2b0018_WYG_028-14a"/>
諭徳曰朝廷頒賞格能立竒功者使相節度皆即軍中<lb/>
書告舊未聞也且劉錡名素出爾上今自奮報國爾能<lb/>
救錡則可謂竒功矣徳復慮錡怒之夢得曰吾己上章<lb/>
以百口保爾矣徳遂行未至順昌乙卯金㧞寨遁去<lb/>
順昌破敵録曰錡方被圍時遣介求援於朝得報已差<lb/>
行營左䕶軍統制王徳躬率全軍來援十三日金兵既<lb/>
退之後徳方移文來問敵勢動息二十三日卯時以數<lb/>
十騎到城下錡邀入具飯已憇於子城樓上申時出門<lb/>
<pb n="KR2b0018_WYG_028-14b"/>
遣人致意曰不果奉别今日復回又數日傳聞申樞密<lb/>
院某已解順昌圍矣方敵在城下得遞到御筆劉某擇<lb/>
利班師錡以方應敵未敢輕動敵退後十日又被㫖先<lb/>
發老小還駐鎮江遂津發老小輜重并被傷之士船載<lb/>
而行以統制官杜把焦文通兩軍防䕶東下又聞徳申<lb/>
宣撫司云某以全軍裏送劉太尉老小出潁河矣　烏<lb/>
殊至淮寧府自三路都統以下皆撻之於是以三路都<lb/>
統官守南京將軍韓常守潁昌府而自與龍虎大王者<lb/>
<pb n="KR2b0018_WYG_028-15a"/>
擁其餘衆向東京　潁昌被敵記曰烏珠撻將諸韓常<lb/>
有怨言曰我一隻眼只為爾於和尚原環了時人情頗<lb/>
離烏珠至東京欲往河北僉軍王山曰河北有百姓無<lb/>
正兵可僉也　參知政事孫近奏被㫖奉迎兩宫今道<lb/>
路未通欲權結局戊午詔從之　甲子僉書樞密院事<lb/>
樓炤以父憂去位　庚午以鼎州觀察使㳂淮制置使<lb/>
劉錡為武泰軍節度使侍衛馬軍都虞候　時金别又<lb/>
陷宿亳淮西宣撫使張俊親統大軍出廬州命統制官<lb/>
<pb n="KR2b0018_WYG_028-15b"/>
趙密出西路密引衆經蘓村時水漲三尺渉六晝夜乃<lb/>
逹宿城與敵遇敗之而統制官王徳率衆自夀春趨宿<lb/>
夜半襲破敵營降偽守馬秦乘勝趨亳又下之密以孤<lb/>
軍駐夀春累月敵不敢南嚮俊既復宿亳二州遂引軍<lb/>
還夀春府時俊軍威盛而智謀勇敢賴徳為多俊亦先<lb/>
計後戰故未嘗敗　初諸大將入覲陳兵閱於禁中謂<lb/>
之内教至是統制官呼延通因内教出不遜語中丞王<lb/>
次翁乞斬通以肅軍列因言祖宗著令寸鐵入皇城司<lb/>
<pb n="KR2b0018_WYG_028-16a"/>
者皆有常刑今使武夫悍卒被堅執銳於殿廷之下非<lb/>
所以嚴天陛也内教遂罷時韓世忠劉光世張俊劉錡<lb/>
皆不相能次翁曰臣聞世忠之於光世因言議而隙俊<lb/>
之於錡因措置而暌竊恐錡保一孤壘光世軍處窮獨<lb/>
俊與世忠不肯急援願遣使切責因用郭子儀李光弼<lb/>
以忠義泣别相勉者以感動之時諸將驕而次翁彈擊<lb/>
不避方乞斬通時上勞之曰卿有李勉之風矣　淮南<lb/>
宣撫使韓世忠遣統制官王勝并背嵬將成閔率兵北<lb/>
<pb n="KR2b0018_WYG_028-16b"/>
伐辛未至淮陽軍城南二十里水陸轉戰掩金兵入沂<lb/>
河死者甚衆奪戰船二百餘隻　是月資政殿學士馮<lb/>
澥卒　時湖北宣撫兼招討使岳飛遣統制官張憲與<lb/>
金戰扵潁昌府敗之遂復潁昌憲又與戰於陳州境敗之<lb/>
飛别遣統領官楊成與金戰於鄭州境敗之復陳鄭二州而<lb/>
飛自與烏珠戰於偃城縣殺其將鄂爾多貝勒<hi>原作阿李朶孛堇今改正</hi>
　資政殿大學士福建安撫使張浚聞淮上有警亟具<lb/>
邊計言向使金出上策還梓宫歸兩殿則我徳之必深<lb/>
<pb n="KR2b0018_WYG_028-17a"/>
和議不㧞人心懈怠國勢寖弱幸今金自反覆士氣尚<lb/>
可以作臣願引權制變用天下英才據天下之要勢措<lb/>
置一定大勲可集矣　三京招撫處置使劉光世奏統<lb/>
制官李顯忠葬其父乞官與之費詔賜以萬緡中書舍<lb/>
人林待聘言陛下多顯忠自歸而憫其家禍不待殊功<lb/>
著績而置髙位曩邊遽亟聞誠顯忠竭盡之秋也而計<lb/>
奪於聲懼形於色屈指命日以策川陜之陷安在其謀<lb/>
且勇兵纔二千行迨宿泗什亡其七安在其得士心緡<lb/>
<pb n="KR2b0018_WYG_028-17b"/>
錢十萬與為軍資盡且復乞又三倍所求無厭必驕且<lb/>
望願寢其賜從之光世又請以舒蘄等五州為一司選<lb/>
置將吏宿兵其中為藩籬之衛右正言万俟卨言光世<lb/>
欲以五州為根本將斥旁近地自廣以襲唐季藩鎮之<lb/>
蹟不可許也時方多故武夫怙亂卨又言諸大將起於<lb/>
行伍知利不知義畏死不畏法髙官大職子女玉帛已<lb/>
極其欲盍示以逗遛之罰敗亡之誅不用命之戮使其<lb/>
知所懼焉　時東京留守孟庾南京留守路允廸悉已<lb/>
<pb n="KR2b0018_WYG_028-18a"/>
降金閏六月甲戊詔送其家屬居於全州　癸未上曰<lb/>
順昌淮陽戰士捐軀死於國事冝令逐處設奠仍作浮<lb/>
屠水陸法事以慰忠魂使知朕不忘之意　甲申時陜<lb/>
西奏捷金既不敢度隴蜀道以安分屯之軍亦各全師<lb/>
而還丙戌以知秦州兼節制陜西諸軍右䕶軍都統制<lb/>
呉璘及知興元府宣撫司都統制楊政知永興軍兼樞<lb/>
密院都統制郭浩並為節度使璘鎮西軍政武當軍浩<lb/>
奉國軍而宣撫副使胡世將亦自寳文閣學士陞端明<lb/>
<pb n="KR2b0018_WYG_028-18b"/>
殿學士時有獻計决淮水以灌淮陽敵壘辛卯上謂宰<lb/>
執曰决水所及京東民田有被其害者秦檜曰陛下聖<lb/>
度兼愛如此宜無敵於天下也　特進趙鼎自泉州罷<lb/>
來居紹興府中丞王次翁言鼎近聞邊報喜見顔間幸<lb/>
將有警規圖復用直抵近輔略不避嫌門下黨與往來<lb/>
臨安鼓惑衆聽又論鼎在靖康末結王時雍薦之張邦<lb/>
昌遂受偽命為京畿憲退而與人言有親奉玉音之語<lb/>
又向以元樞都督荆襄未㡬拜相而乾沒官錢十七萬<lb/>
<pb n="KR2b0018_WYG_028-19a"/>
緡皆有實蹟望顯寘於法章三上丁酉鼎責秘書少監分<lb/>
司南京興化軍居住次翁言之不己遂以散官潮州安置<lb/>
　趙鼎事實曰時鼎連失洙渭二子與親知書曰㓜子之<lb/>
病以某謫温陵失于醫理而死長子之病以某謫潮陽惜於<lb/>
離别而死一罹被譴而併殺二子葢負罪之深宜誅而貸故<lb/>
移禍私門如此其酷然造物者方且困之未使其斃强顔<lb/>
茍活惟是責躬無地自容耳　戊戍賜諸帥詔曰狂敵不<lb/>
道薦肆凶殘王師所臨無往弗克㨗奏繼至俘獲踵廷尚<lb/>
<pb n="KR2b0018_WYG_028-19b"/>
慮狃吾屢勝之威忽彼不虞之戒天下本吾一家豈貪尺寸<lb/>
之利金人亡在朝夕必滅為期咨爾六軍咸體朕意　湖北<lb/>
宣撫兼招討使岳飛時屢獲㨗至是詔書不許深入飛遂<lb/>
班師而所取州縣旋復失之<hi>野記</hi>　奉使洪皓時在燕宻<lb/>
奏順昌之後金人震懼䘮魄燕之珍寳悉徙而北意欲<lb/>
捐燕以南棄之王師亟還自失機㑹惜也　福建安撫<lb/>
使張浚復條海道利害仍大治海舟至千艘為直指山<lb/>
東之計以俟朝命　秋七月癸丑太尉殿前副都指揮<lb/>
<pb n="KR2b0018_WYG_028-20a"/>
使楊沂中進都指揮使公事為淮北宣撫副使又以馬<lb/>
軍都虞候㳂淮制置使劉錡為淮北宣撫判官沂中自<lb/>
行在引兵出泗上時淮北無敵騎遂復還臨安亦詔錡<lb/>
班師次於鎮江府　時方用兵當嚴斥堠己未宰執奏<lb/>
擺鋪事上曰遞鋪兵極可憫月糧雖按月支鋪屋亦須<lb/>
如法有虎狼處必用兩重籬落秦檜既退竊歎仁心周<lb/>
徧真堯舜之用心也　詔討使韓世忠遣統制官王勝<lb/>
王權攻海州破之擒偽守王山獲金人押至行在王山<lb/>
<pb n="KR2b0018_WYG_028-20b"/>
即隨敵至順昌城下者也　順昌破敵記曰王山言金<lb/>
國見只有烏珠主兵權先時舉國内兵盡赴祁州大閱<lb/>
舉所閱之兵盡隨烏珠南下烏珠之在順昌三郎君敗<lb/>
於陜西亦來告急是時南宋若更有一項兵乗此而來<lb/>
敵可擒也乙丑詔却押回世忠軍隨宜區處秦檜請今<lb/>
後獲敵不必解來上曰不然須令押數人來問之庻得<lb/>
其實不敢妄奏也檜曰陛下於庻政覈實如此孰敢欺<lb/>
乎時世忠怒統制官呼延通通赴淮以死　丁卯詔川<lb/>
<pb n="KR2b0018_WYG_028-21a"/>
陜宣撫副使胡世將遣銳兵千人具舟百艘載柴草膏<lb/>
油自丹州順流而下至河中府焚毁金人所繫浮橋及<lb/>
選萬人由斜谷出潼闗皆以絶金歸路世將奏已差統<lb/>
領官閻興帯五百人往㑹知丹州傅師禹知陜州呉琦<lb/>
知華州潘道及忠義軍統制官傅忠信同措畫斷毁河<lb/>
橋又臣前遣永興副帥王俊領選鋒四千人已復興平<lb/>
醴泉二縣永興之屬邑也今正與大敵相距且當盛暑<lb/>
多不容其遣兵兼王俊在彼可以乗間斷其歸路其後<lb/>
<pb n="KR2b0018_WYG_028-21b"/>
閻興至永興之外邑與王俊㑹雖同傅師禹結到河東<lb/>
忠義秦海等一千餘人皆補以官然亦不能成功　八<lb/>
月癸丑上曰御將用兵當如身之使臂臂之使指不能<lb/>
自運豈立國之道秦檜曰此漢髙帝馭英雄之意也<lb/>
己卯宰執奏徽宗隨龍人乞恩例上曰若舊人尤當優<lb/>
恤凡事干徽廟非唯朕奉先之孝所當自致亦欲風動<lb/>
四方使人知有君親之恩也秦檜等退而竊歎上於一<lb/>
命一令存教化於其間所謂明王以孝治天下葢如此<lb/>
<pb n="KR2b0018_WYG_028-22a"/>
也　己丑宰執奏淮東宣撫使韓世忠見圍淮陽期於<lb/>
必滅上曰攻城當開其生意不可合圍既得城多殺何<lb/>
為秦檜曰此成湯祝網去其三面之意也　言者以為<lb/>
民間詞訴郡縣監司不以時决壬辰上謂宰執曰朕昔<lb/>
以元帥在河北京東見縣民有訴縣於州者復委之縣<lb/>
郡民有訴郡於監司者復委之郡如此則民寃何縁得<lb/>
直當申嚴約束秦檜曰陛下察見郡縣之弊知吏治得<lb/>
失雖漢之宣光殆無以過也　詳定一司勅令張宗元<lb/>
<pb n="KR2b0018_WYG_028-22b"/>
奏刪定官序位甲午詔在樞密院編修官之下　詔川<lb/>
陜宣撫副使胡世將今日事勢以力保闗隘為先又陜<lb/>
西將士與右䕶軍不同正當兼容有仗義自奮者優奬<lb/>
之以厲其餘於是世將奏川口諸隘及梁洋一帯先已<lb/>
修畢見分遣呉璘在白石至秦州以來遏熙秦之衝楊<lb/>
政在寳雞遏永興鳯翔之衝及永興副帥王俊亦在盩<lb/>
厔作寨牽制敵勢兼自金人冄攻陜西諸曽受偽命人<lb/>
並許收使如能立功就上遷轉縁從偽既久率望風降<lb/>
<pb n="KR2b0018_WYG_028-23a"/>
拜臣亦開其自新之路多方誘諭已招到一萬一千五<lb/>
百餘人總管傅忠安撫朱勇將官梁炳及統制統領各<lb/>
給袍帯移住老㓜居於近裏又有總管魏价等十四員<lb/>
帯城寨兵一千五百亦加勸奨官各授差遣卒各支請<lb/>
給與右䕶軍相參為用矣時楊政在寳雞金大帥薩罕<lb/>
隂遣客刺政詐為降人政覺而誅之　辛亥合祀天地<lb/>
於明堂以太祖並配大赦天下　先是川陜宣撫副使<lb/>
胡世將聞金分兵欲侵川界遣右䕶軍都統制節制陜<lb/>
<pb n="KR2b0018_WYG_028-23b"/>
西諸軍呉璘總兵至秦州之北丁巳攻城㧞之守臣武<lb/>
誼將官邵干成紀知縣荔諫等皆降　戊午宰執奏事<lb/>
上謂秦檜曰士大夫多樂在朝廷不樂在州縣葢朝廷<lb/>
遷進多州縣遷進少卿等可擇州縣吏之有治狀者當<lb/>
如漢増秩賜金使内外之勢均也　庚申呉璘進兵剡<lb/>
家灣與敵將賀珍郎君<hi>原作胡盞郎君今改正</hi>戰兵潰　時行在遺火<lb/>
壬戍宰執奏犒設救火諸兵事上曰累令去蓆屋作瓦屋<lb/>
皆不奉行朕已戒内侍如敢不遵比衆罪當加重卿等更戒<lb/>
<pb n="KR2b0018_WYG_028-24a"/>
諸房吏亦依此若内侍堂吏奉行則衆不敢違戾　癸<lb/>
亥上曰朕觀自昔守令能抑强振弱者始號循良今豪<lb/>
右稍不快意必中傷之自今州縣吏有能稱職而或誣<lb/>
以非辜者須朝廷主張庻使吏得自效而民被其恵矣<lb/>
　甲子上曰近世禮器大不合古制如聶崇義三禮圖<lb/>
極可笑俟兵事稍定當講論改造况亦無大費也　是<lb/>
秋兩浙轉運司類試凡解二百八人而温州自計四十<lb/>
二人宰執子姪皆預其選掲牓之日士論大駭自置舉<lb/>
<pb n="KR2b0018_WYG_028-24b"/>
場以來未嘗有也　朱勝非閒居録曰東南諸道解額<lb/>
少舉子多求牒試於轉運司毎七人取一名比之本貫<lb/>
艱易百倍秦檜居永嘉引用州人以為黨助呉表臣林<lb/>
待聘號黨魁名為從官實操國柄凡鄉士具耳目口鼻<lb/>
者皆登要塗更相扳援其勢炎炎日遷月擢無復程度<lb/>
是年有司觀望所薦温士四十二名檜與參政王次翁<lb/>
子姪預選者數人前輩詩云惟有糊名公道在孤寒宜<lb/>
向此中求今不然矣　河南府奏撿視諸陵除永定永<lb/>
<pb n="KR2b0018_WYG_028-25a"/>
昭永裕永泰並無損惟永安永昌永熙神臺璺裂冬十<lb/>
月己亥詔本府委官修之　勑令所修在京通用勑令<lb/>
格式書成戊寅右僕射秦檜表上之　右正言万俟卨<lb/>
論淮北宣撫司范直方怯懦沮師丁亥上曰陞黜必明<lb/>
當其功罪可鐫職與逺小監當初直方之行上寵以列<lb/>
卿賞賚優渥至是出於威斷勸沮若此臣下孰敢不奮<lb/>
勵而赴功也　臺臣論信州守臣劉岑歴守三郡妄費<lb/>
官帑以市私恩己丑上曰朕於軍興調度尚恐有傷百<lb/>
<pb n="KR2b0018_WYG_028-25b"/>
姓其可以無名之費重困吾民乃詔重貶之　是月臨<lb/>
安府居民遺火延燒省部官舍　朱勝非閒居録曰初<lb/>
上駐蹕應天堂饌頓減至維揚又減至餘杭又减宰執<lb/>
每員日用二千有竒僅備一食紹興四年趙鼎以元樞<lb/>
為川陜荆襄都督須錢七百萬緡有㫖半與之兩浙轉<lb/>
運司臨安府又取二萬緡行有日矣㑹鼎拜相因淮上<lb/>
用兵遂以三百萬緡入三省激賞庫先是建炎初御營<lb/>
使置激賞庫銀百星錢千緡為一料畫㫖支降傳充軍<lb/>
<pb n="KR2b0018_WYG_028-26a"/>
書警奏間探之費其後司廢庫存𨽻於三省内結諸宦<lb/>
外交諸將首尾五年御史謝祖信論鼎章内一事云盗<lb/>
官錢八十萬緡葢此錢也秦檜繼相用術尤精九年金<lb/>
人歸河南故地檜託言計備使禮凡常賦之入多歸此<lb/>
帑嵗時所獻日月増厚而錫賚便蕃權勢熏灼綫履每<lb/>
兩二十餘緡月至數兩至是庫金出入輕於州郡公庫<lb/>
矣用度既廣賦入不繼十年下令云舉兵擊敵須備犒<lb/>
賞計畝率錢徧天下五等貧民無得免者所斂號激賞<lb/>
<pb n="KR2b0018_WYG_028-26b"/>
而兵未嘗舉百姓尤以為怨十一月火作首焚三省庫<lb/>
中所積一夕而盡不復根治悉行除破葢侵取既多見<lb/>
物無㡬幸火以滅迹無復稽考者也　資政殿學士翟<lb/>
汝文卒　十一月戊午時御書皇太后玉冊癸亥右僕<lb/>
射秦檜言陛下字法遒勁絶類雲天之體上曰學書必<lb/>
以鍾王為法然後出入變化自成一家檜曰陛下天縱<lb/>
多能無不造其至妙推而上之所以治天下葢必以堯<lb/>
舜為法臣下自非堯舜之道安敢輙陳於前也　是月<lb/>
<pb n="KR2b0018_WYG_028-27a"/>
兵部尚書兼翰林院學士胡交修請外除端明殿學士<lb/>
知台州　十二月戊寅上曰凡觀人者必觀其行事則<lb/>
可以察知其心之微漢髙帝平時好色喜貨至於入闗<lb/>
秋毫無所犯唯范増能察知其志在取天下於是秦檜<lb/>
等仰歎聖學淵妙商𣙜古今非羣下所能及也　壬午<lb/>
上皇太后冊寳上躬詣殿廷祗發赴慈寧殿禮成百官<lb/>
於宫門外遙賀太后先是冬溫無雪上以嚮春疾疫為<lb/>
慮是日禮樂備物百寮在列凝雲闔雪不降至夕大雪<lb/>
<pb n="KR2b0018_WYG_028-27b"/>
人情懽恱道途相慶甲申秦檜奏曰陛下聖孝感通天<lb/>
意昭格明堂禮成然後雨尊冊禮成然後雪若出符契<lb/>
陛下再三謙抑不居臣等仰見聖意欽天之命雖休勿<lb/>
休如此　丙戌禮部侍郎蘓符遷尚書　初建寧軍承<lb/>
宣使知代州王忠植將兵至延安府為叛將所執令拜<lb/>
金國詔書忠植毁罵被害至是川陜帥司以聞丁亥詔<lb/>
贈忠植節度使開府儀同三司官其子孫十人　言者<lb/>
乞令諸大帥各薦偏裨之可任者乙未上曰諸帥所𨽻<lb/>
<pb n="KR2b0018_WYG_028-28a"/>
統制統領官智愚勇怯朕皆熟知之儻有所使便可抽<lb/>
擢何必更令薦舉葢上於人材大小無不徧察下至徧<lb/>
裨已深簡於淵鑒矣　婺州東陽縣魔賊竊發丁酉詔<lb/>
遣前司禆將王滋往捕之上令宰執諭滋不以多殺為<lb/>
功未㡬賊平<lb/>
</p>
<p>
</p>
  </div>
</body>
</text>
</TEI>
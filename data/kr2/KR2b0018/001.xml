<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀巻一</head>
    <p>
<pb n="KR2b0018_WYG_001-1a"/>
欽定四庫全書<lb/>
　中興小紀巻一　　　　　　　宋　熊克　撰<lb/>
建炎元年<hi>嵗在丁未</hi>夏五月庚寅朔大元帥康王即皇帝位<lb/>
於南京上道君皇帝之第九子母曰賢妃韋氏以大觀<lb/>
元年五月乙巳夜生於宫中紅光照室初賜名授武定<lb/>
軍節度封蜀國公二年進封廣平郡王宣和四年正月<lb/>
冠于文徳殿賜字徳基三月出外第拜太保遂安慶源<lb/>
兩鎮節度封康王上博涉經史道君問以古事及應詔<lb/>
<pb n="KR2b0018_WYG_001-1b"/>
制述率常稱㫖五年娶邢煥次女封嘉國夫人嘗侍道<lb/>
君習射於鄆王府上挽弓至一石五斗宣和末金人内<lb/>
侵淵聖皇帝方受内禪敵騎抵城下遣燕人吳孝民齎<lb/>
書請和欲得親王宰相為質時諸王皆從道君南幸惟<lb/>
上與肅王留京師淵聖召上具言孝民所陳上毅然請<lb/>
行遂命少宰張邦昌副上使於金寨時敵兵四遶上意<lb/>
氣間暇如平日數與大将斡里雅布<hi>原名韓离不今改正下同</hi>觀蹴踘<lb/>
雜伎留軍中經月㑹都統制姚平仲以所部兵刼寨平<lb/>
<pb n="KR2b0018_WYG_001-2a"/>
仲古子也金人以用兵責使者邦昌懼而泣上止曰為<lb/>
國家何愛身耶斡里雅布由是憚之不欲上留更請肅王<lb/>
淵聖嘉上忠勤還拜太傅靖康改元冬金人再南侵刑<lb/>
部尚書江都王雲奉使至金寨先遣親吏李裕回道斡<lb/>
里雅布語須康王親到議乃可成於是上奉詔使斡里雅布<lb/>
軍請緩師雲副之上請門下侍郎開封耿南仲偕行淵<lb/>
聖曰南仲老矣乃令其子中書舎人延禧與觀察使髙<lb/>
世則為參議官世則瑗孫也以十一月丁丑發京師晝<lb/>
<pb n="KR2b0018_WYG_001-2b"/>
夜行庚辰至相州民遮道曰肅王已不反乞大王起兵<lb/>
拒敵不宜北去辛巳至磁州初王雲使金歸過磁相勸<lb/>
二郡為清野計二郡從之悉撤近城民居運粟入城洎<lb/>
金人再至果以磁相無糧由他路入二郡人怨雲以為<lb/>
雲通於敵磁有崔府君祠乃東漢之崔子玉也封嘉應<lb/>
侯號曰應王上至州人擁神馬謂應王出迎守臣秘閣<lb/>
修撰義烏宗澤唘上亦謁其廟雲従上入上既出雲為<lb/>
百姓所害上檄澤捕得害雲者斬之乃定磁人力請上<lb/>
<pb n="KR2b0018_WYG_001-3a"/>
毋北去謂離北門五六十里即有敵兵知相州直龍圖<lb/>
閣祁門汪伯彦蠟書至亦言金遣五百餘騎沿路問上<lb/>
所在於是延禧等皆勸上回相州閏十一月朝廷議畫<lb/>
河遣僉書樞密院臨川聶昌之河東耿南仲之河北皆<lb/>
為割地使昌偕金使至絳州絳人殺之南仲偕金使王<lb/>
汭至衛州衛人㡬殺汭南仲遂如相見上乃與南仲連<lb/>
銜掲榜召兵勤王人情大悦戊申上登郡圃飛仙亭因<lb/>
持弓矢呪之曰若次第中此牌字則必聞京師音耗果<lb/>
<pb n="KR2b0018_WYG_001-3b"/>
三發三中左右動色相賀　己酉上與幕府從容語曰<lb/>
夜来夢皇帝脱所御袍賜吾吾解舊衣而服所賜此何<lb/>
祥也頃之報京師使臣来乃武學生借閤門祇候秦仔<lb/>
賫蠟詔命上為大元帥陳亨伯元帥汪伯彦宗澤副元<lb/>
帥速領兵入衛上捧詔嗚咽軍民感動上乃命耿南仲<lb/>
同預軍謀十二月壬戌朔大元帥開府除汪伯彦為集<lb/>
英殿修撰上初開府服排方玉帶語伯彦等曰吾陛辭<lb/>
日皇帝賜以寵行吾遜辭久之皇帝曰朕昔在東宫太<lb/>
<pb n="KR2b0018_WYG_001-4a"/>
上解此帶賜朕卿宜收取不得已拜賜癸亥南仲等言<lb/>
軍行先籍糧食今勤王之師經由河北京東兩路乃差<lb/>
徽猷閣直學士河北都漕樂夀張慤直龍圖閣京東漕<lb/>
臣邵武黄潛厚並随軍應副乙丑閤門祇候侯章賫蠟<lb/>
書至催發勤王兵章言陛辭曰皇帝諭臣曰康王辟中<lb/>
書舎人從行可令便宜草詔盡起河北兵守臣自将入<lb/>
援是夜上命延禧草詔曉頒諸郡惟中山慶源被圍不<lb/>
得達元帥府五軍總一萬人上遣使招劇賊楊青常景<lb/>
<pb n="KR2b0018_WYG_001-4b"/>
等皆効順又得一萬餘人丁卯上欲領兵渡河與幕屬<lb/>
謀所向或請出濬滑或請渡王俞或請趨魏縣言人人<lb/>
殊猶豫未決汪伯彦獨曰非出北門濟子城不可衆莫<lb/>
能奪上從之仍遣前軍統制劉浩統兵出南門陽為濬<lb/>
滑之行以疑金乙亥上發相州使臣馳報黄河未凍衆<lb/>
失色上禱于天地河神至子城渡報河凍已合丙子上<lb/>
總師渡河至大名都漕權府事張慤與北道副總管奉<lb/>
符顔歧率衆郊迓時京城圍久及上駐北門而四方事<lb/>
<pb n="KR2b0018_WYG_001-5a"/>
皆取决於帥府矣壬午副元帥宗澤部兵二千人自磁<lb/>
州先諸軍至上大悦癸未知信徳府直徽猷閣梁揚祖<lb/>
兵萬人馬千匹繼至諸将兵官如張俊苗傅楊沂中田<lb/>
師中皆在麾下揚祖子美子傳授子俊成紀人沂中崞<lb/>
縣人師中秀容人上問揚祖孰優揚祖以俊對上亦喜<lb/>
俊自此常在左右上留揚祖為随軍轉運使甲申始聞<lb/>
金人登城斂兵不下淵聖詔見通和卿等兵未可動上<lb/>
涕泣知詔書為敵人所迫宗澤請進師直趨開徳解京<lb/>
<pb n="KR2b0018_WYG_001-5b"/>
城之圍汪伯彦等執講和之説且言敵兵十萬吾軍纔<lb/>
一萬三千人如何解圍合使大王安居更檄宣總司陜<lb/>
西江淮勤王之師約日俱進乃可破敵時北道總管趙<lb/>
野至南京與宣撫使范訥合軍自號宣總故也野訥並<lb/>
開封人伯彦請上移軍東平則措身于安地身安國難<lb/>
可圖上問耿南仲亦以為然遂决東去澤請自領軍至<lb/>
都城許之戊子澤兵行出南門進屯開徳府揚聲大元<lb/>
帥在中軍庚寅上離北京二年正月辛卯朔上入東平<lb/>
<pb n="KR2b0018_WYG_001-6a"/>
府界癸巳帥臣盧益漕臣黄潛厚率衆出迓上達府治<lb/>
丁酉右文殿修撰知冀州權邦彦以兵千人至上命屯<lb/>
開徳𨽻于宗澤壬寅徽猷閣待制知河間府黄潛善與<lb/>
髙陽闗副總管楊惟忠将數千兵至益開封人邦彦樂<lb/>
夀人潛善潛厚弟惟忠西戎部族也潛善請上移書沃<lb/>
哩布與辨曲直令退軍通京城之問耿南仲曰使敵知<lb/>
元帥府所在非利也潛善計不行乞戍兵于曹從之上<lb/>
留惟忠為元帥府都統制丁卯上以京東漕臣閭邱陞<lb/>
<pb n="KR2b0018_WYG_001-6b"/>
所領濮州兵及深州守臣姚鵬博州守臣孫振等兵一<lb/>
萬四千𨽻宗澤新降到賊軍丁順及單州王澈廣濟軍<lb/>
孟世寧等兵三萬七千人𨽻潛善壬申上以約諸路合<lb/>
兵而東平去京師差逺與幕屬議進屯濟州庚辰上發<lb/>
東平府癸未至濟州諸路兵大集軍費日廣梁揚祖言<lb/>
京城圍久鹽法不通宜比𣙜貨物法許人入錢給鈔請<lb/>
鹽上從之纔及一月給鈔一百萬緡公私俱便宗澤帥<lb/>
兵至韋城與金大戰敗之丙辰上奏除澤徽猷閣待制<lb/>
<pb n="KR2b0018_WYG_001-7a"/>
丁巳黄潛善以機事赴府禀議且引探事人張宗得金<lb/>
人偽赦并迎立孟太后書上揮淚大慟期身先士卒追<lb/>
二聖於河北諸将曰此将臣職爾大王乃宗社所繫不<lb/>
可輕舉時兵部尚書吕好問亦遣勇士李進持帛書至<lb/>
好問希哲子也戊午上以便宜除汪伯彦顯謨閣待制<lb/>
充元帥而黄潛善為副元帥癸亥耿南仲等率文武官<lb/>
吏勸進書再上上流涕不受諸路帥守監司推戴無虚<lb/>
日使臣鄭安自京回傳到少帝齧血書襟詔上讀之慟<lb/>
<pb n="KR2b0018_WYG_001-7b"/>
哭南仲以下又言帝王之興必有受命之符大王陛辭<lb/>
皇帝賜以排方玉帶大元帥建府有賜袍異夢四方申<lb/>
呈或曰靖王今始悟靖之為字皇帝立十有二月而元<lb/>
帥府建則靖康紀元實為符兆願大王亟即位以當天<lb/>
心上不納丙寅張邦昌以諮目至大略言國禍之酷權<lb/>
以濟事故寧忍死而報之於殿下上答邦昌書亦曰九<lb/>
廟不毁生靈獲全皆相公之功邦昌又遣上舅忠州防<lb/>
禦使韋淵賫書稱臣且言封府庫以待又曰臣之所以<lb/>
<pb n="KR2b0018_WYG_001-8a"/>
不死者以君王之在外也丁卯吏部侍郎汝陽謝克家<lb/>
以邦昌命賫玉璽至文曰大宋受命之寳克家跪進上<lb/>
慟哭命汪伯彦司之皇太后遣左丞安岳馮澥權右丞<lb/>
江寧李回采奉迎澥康邸舊人也又令姪權衛尉卿孟<lb/>
忠厚賫書詣上略曰王其速驅輿衛入處宸居上以安<lb/>
九廟之靈下以弭四方之變上覽書乃命移檄諸道具<lb/>
言邦昌恭順之意約束不得亂入京城於是濟之老父<lb/>
請上即位於濟宗室仲琮議用晉武靈王遵承制故事<lb/>
<pb n="KR2b0018_WYG_001-8b"/>
幕屬難之謂宜如唐肅宗即尊位以定天下又宗澤言<lb/>
恐邦昌等隂與金結毋或深信且開封于南京乃祖宗<lb/>
受命之地取四方中汴漕尤易庶為萬全時使臣曹勛<lb/>
自河北竄歸進道君御劄曰便可即真来救父母上慟<lb/>
哭拜受由是決意趨應天庚辰上發濟州鄜延副總管<lb/>
劉光世来上命光世都提舉五軍光世延慶子也僉書<lb/>
樞密院沙縣曹輔来癸未上至應天府甲申皇太后遣<lb/>
吏部尚書仙井王時雍開封尹永嘉徐秉哲奉乗輿服<lb/>
<pb n="KR2b0018_WYG_001-9a"/>
御来而張邦昌繼至伏地慟哭請死丙戌上以便宜進<lb/>
汪伯彦黄潛善為雜學士於是耿南仲議改元謂宜倣<lb/>
藝祖建隆之號且本朝以火徳王請曰建炎云　改元<lb/>
大赦天下除常赦所不原者赦書首令從臣監司郡守<lb/>
訪求文武才略出倫之士雖布衣亦聽舉又誤國害民<lb/>
如蔡京童貫王黼朱勔孟昌齡李彦梁師成譚稹及其<lb/>
子孫見流竄者更不復敘民貸常平錢榖悉與蠲放又<lb/>
散斂青苗本以便民歳久法弊反為大患亦令罷去祖<lb/>
<pb n="KR2b0018_WYG_001-9b"/>
宗上供自有常數後縁嵗増不勝其弊當裁損以紓民<lb/>
力比来州縣受納租税務加槩量以規出剰可令禁止<lb/>
應臨難死節義不受辱出使軍前及因守戰歿於王事<lb/>
許其家自陳優與褒賞應違法賦斂與民間疾苦許臣<lb/>
庶具陳言雖詆許亦不加罪初睢陽當五代之末有狂<lb/>
僧日呼于市曰此地将来有聖人出世及我太祖以歸<lb/>
徳之節受周禪而國號宋人以為應矣至是乃正應其<lb/>
語上之将即位也門下侍郎耿南仲等請用漢光武故<lb/>
<pb n="KR2b0018_WYG_001-10a"/>
事為壇於宋之陽先告天地北望二聖然後受命及上<lb/>
登壇受表涕泗交流百官環侍無不感動因名其壇曰<lb/>
中興受命之壇　初靖康以金人内侵置四道都總管<lb/>
分制諸路以衛京師有詔事得専決財得通用官得辟<lb/>
置兵得調發有警則留其副以守而都帥自将入援既<lb/>
而南道都總管張叔夜統兵三萬至京城下與金戰遂<lb/>
除僉書樞密院從二聖北狩南道都總管胡直孺亦統<lb/>
兵勤王戰敗為金所獲後遣之還惟副總管直龍圗閣<lb/>
<pb n="KR2b0018_WYG_001-10b"/>
朱勝非留治應天府事勝非頗能均節調度帑藏得以<lb/>
不空至是上即位犒賜半出於此叔夜耆之孫直孺開<lb/>
封人勝非上蔡人也　辛卯上謂宰執曰少帝事上皇<lb/>
仁孝升聞爰自臨御沉機淵㫁聖不可測乃遭厄運暫<lb/>
為北狩朕念手足之恩常若神㑹太后當二聖北轅以<lb/>
聖德起於宫闈乃眷朕躬膺天厯數累章勸進於國有<lb/>
功靖康皇帝宜上尊號曰孝徳淵聖元祐皇后册為隆<lb/>
祐太后　壬辰宰執奏事張邦昌先退上問黄潛善等<lb/>
<pb n="KR2b0018_WYG_001-11a"/>
曰朕何以處邦昌潛善等曰邦昌僭號罪在不貸然為<lb/>
金人所脅不得已而從權惟陛下睿斷處之上曰邦昌<lb/>
小心不幸逢此雖不能死然遭變從權使宗廟不隳社<lb/>
稷不壊一城生靈獲全肝腦金人纔退遣人賫書赴愬<lb/>
及歸寳璽駿奔来朝北面事朕既貸其初欲馭以王爵<lb/>
異時金人有詞使邦昌具書報之曰中國不忘趙氏彼<lb/>
師不旋踵而天下勤王之師皆左袒歸宋故邦昌懼不<lb/>
待問罪幸保首領而反籍於朕使金人知天下之歸出<lb/>
<pb n="KR2b0018_WYG_001-11b"/>
於自然卿等以為如何潛善等曰陛下聖意髙逺非臣<lb/>
等所及於是邦昌罷為太保奉國軍節度使同安郡王<lb/>
五日一赴都堂參決大事上即命潛善等募忠信能専<lb/>
對之士奉使通和除作國書命邦昌更作金人書早遣<lb/>
使行尋詔加邦昌太傅依文彦博故事每月兩赴都堂<lb/>
以稱朕優禮之意册賢妃韋氏為宣和太后立嘉國夫<lb/>
人邢氏為皇后侍御史績溪胡舜陟首言今日措畫中<lb/>
原宜法藝祖命郭進李漢超董遵誨等守邊之術以三<lb/>
<pb n="KR2b0018_WYG_001-12a"/>
京闗陜浙為四鎮拱滑潁昌𨽻東京鄭汝河陽𨽻西京<lb/>
恩僕開徳𨽻北京而同華陜𨽻京兆擇人為節帥使各<lb/>
以地産之賦養兵自衛且援鄰鎮如犬牙相錯又京帑<lb/>
積錢千餘萬緡宜給四鎮為糴本若四帥得人則隠然<lb/>
為國長城庶㡬中原不失江左可居詔付三省未㡬言<lb/>
者謂舜陟為臺官而事偽廷遂除秘閣修撰知廬州其<lb/>
議遂寝　門下侍郎耿南仲告老癸巳除觀文殿學士<lb/>
提舉洞霄宫而大元帥府叅議官耿延禧髙世則亦皆<lb/>
<pb n="KR2b0018_WYG_001-12b"/>
以宫觀去上欲命相而難其人黄潛善汪伯彦皆元帥<lb/>
府舊寮新擢執政人望未孚惟資政殿大學士李綱當<lb/>
靖康京城初被圍時能建議力守後宣撫河南救太原<lb/>
雖無功而士論恕之謂其平日有志在今可用甲午綱<lb/>
自外除右僕射兼中書侍郎綱邵武人先是淵聖除綱<lb/>
領開封府道梗尚未赴也　金主晟起燕雲上中京遼<lb/>
東西長春平州凡八路民兵𨽻于諸萬戸分擾兩河於<lb/>
是渤海萬户托卜嘉<hi>原名撻不也今改正下同</hi>屯河間府女真副統<lb/>
<pb n="KR2b0018_WYG_001-13a"/>
蘇赫<hi>原名韶合今改正下同</hi>屯真定府契丹都統馬五屯平陽府<lb/>
女真萬户尼楚赫<hi>原名銀朱今改正下同</hi>屯太原府女真萬户羅<lb/>
索<hi>原名婁宿今改正下同</hi>屯河中府而雄覇嵐憲澤潞諸州皆有<lb/>
萬戸分屯自金之初用兵也朝廷許諸郡得便宜行事<lb/>
故各務自保逐路帥司不調發無連衡合從相援之勢<lb/>
又金兵方盛非一州之力所能敵故金得併兵既破一<lb/>
州又攻一州至是女真副統䝉克<hi>原名䝉哥今改正</hi>進據磁相<lb/>
詔遣統制官馬忠張換将所部各五千人自恩冀趨河<lb/>
<pb n="KR2b0018_WYG_001-13b"/>
間以襲之時靖康執政皆去而僉書樞密院曹輔已被<lb/>
病丙申卒　丁酉詔宣仁聖烈皇后保佑哲廟有大功<lb/>
而姦臣造言仰誣盛徳著於史牒以欺後世可令國史<lb/>
院據實而修播吿天下於是蔡卞邢恕皆追貶之　詔<lb/>
遣統制官薛廣張瓊将所部各三千人廣自内黄瓊自<lb/>
開徳過河北山水寨義兵二萬同復磁相尋以宣教郎<lb/>
臨江傅雱借工部侍郎為祈請使又令廣瓊等且駐河<lb/>
南戊戌以吏部侍郎謝克家為翰林學士徽猷閣待制<lb/>
<pb n="KR2b0018_WYG_001-14a"/>
北道副總管顔歧為御史中丞翰林學士莫儔除述古<lb/>
殿學士承㫖吳幵除龍圖閣學士皆奉祠而去儔歸安<lb/>
人幵清流人也　知揚州許份言濟鄆與敵為鄰南京<lb/>
雖興王之邦而敵騎屢至惟揚州前江後淮有險可恃<lb/>
願駐蹕於此是日詔略曰屬方勤於北顧難遽議于東<lb/>
巡份侯官人将子也　初江寧府禁卒周徳等叛執知<lb/>
府資政殿學士宇文粹中殺官吏嬰城自守㑹經制司<lb/>
屬官鮑貽遜統勤王兵七千至城下發運判官方孟卿<lb/>
<pb n="KR2b0018_WYG_001-14b"/>
檄貽遜進兵逼城徳等乃受招安粹中華陽人靖康初<lb/>
自右丞出帥貽遜龍泉人孟卿鄱陽人也時新除右僕<lb/>
射李綱行次江寧因與漕臣權府事吴人李彌遜謀是<lb/>
日誅首惡五十人其衆千餘人令提舉常平官王枋部<lb/>
赴行在　癸卯資政殿學士宋城路允迪靖康初為僉<lb/>
書樞密院未㡬奉祠去丁未召為吏部尚書　資政殿<lb/>
學士建陽范致虚靖康末以前執政帥長安嘗統兵復<lb/>
西京擒金留守髙世由未㡬兵敗退駐潼關至是復命<lb/>
<pb n="KR2b0018_WYG_001-15a"/>
為京兆經略安撫使　初西路總管資政殿學士王襄<lb/>
北道總管資政殿學士趙野皆以前執政任總帥雖率<lb/>
兵赴闕而遷延不進至是襄野並責分司詔略曰豈有<lb/>
兩君之在野略無一騎之入關故取迂塗以為遁計尋<lb/>
又各以散官安置襄永州野邵州襄南陽人也　戊午<lb/>
詔太常少卿周望借給事中充大金軍前通問使武功<lb/>
大夫趙哲除達州刺史副之望上蔡人也　是月以龍<lb/>
圖閣東道副總管朱勝非為中書舎人兼直學士院時<lb/>
<pb n="KR2b0018_WYG_001-15b"/>
事皆草創詔書填委而院無几案勝非嘗慿敗鼓草詔<lb/>
然文氣嚴重如平時勝非因奏陛下新即位宜正始正<lb/>
始之説無他仁義而已仁義者天下之大柄也人主當<lb/>
持之而朝廷奉承之則人主尊朝廷當持之而四方順<lb/>
從之則朝廷尊中國當持之而逺人欽服之則中國尊<lb/>
人主失其柄必有大臣跋扈之患朝廷失其柄必有尾<lb/>
大不掉之患中國失其柄必有外國交侵之患國家與<lb/>
北敵結好一百二十餘年彼既亂弱乃逺交金人為夾<lb/>
<pb n="KR2b0018_WYG_001-16a"/>
攻之計天祚匿於近塞遣使指蹤令金人取之且露章<lb/>
稱賀是中國失其柄矣金人内侵每以渝盟失信為辭<lb/>
此皆燕人之語怨我背契丹之約也不然金人通好以<lb/>
来何嘗違其意哉願睿明務思其本凡進退人才弛張<lb/>
法度禮樂征伐慶賞刑威一語言一嚬笑必加詳審合<lb/>
於仁義者行之不合於仁義者置之則可以弭兵保民<lb/>
紹復大業迎還兩宫矣上嘉之　時在京榷貨物鬻鹽<lb/>
鈔茶引而道途未通發運使梁揚祖請權於真州置司<lb/>
<pb n="KR2b0018_WYG_001-16b"/>
詔揚祖兼領其事於是嵗入六百萬緡<hi>嵗入六百萬據揚祖行述</hi>
上之相李綱也御史中丞顔歧言張邦昌為金人所喜<lb/>
雖已位三公宜増其禮綱為金人所惡宜置閑地六月<lb/>
己未朔綱至行在入見首言陛下用臣為相而外廷之<lb/>
論如此臣願歸田里至如命相扵金人所喜惡之間更<lb/>
望聖心審處上曰歧嘗有此言朕告以如朕之立恐亦<lb/>
非金人所喜者歧無辭而退綱乃赴堂治事　辛酉詔<lb/>
潛邸名升暘宫　先是圍城百官中有余大鈞陳冲王<lb/>
<pb n="KR2b0018_WYG_001-17a"/>
及之洪芻等八人皆誘内人為妾及因抄金銀自盜入<lb/>
己事覺送御史臺鞫治壬戌李綱再論圍城中受偽命<lb/>
者上曰國家顛覆士大夫不聞死節往往因以為利如<lb/>
余大鈞洪芻誘宫嬪為妾王及之坐蕃衍宅門詬諸王<lb/>
卿知否曰見鞫之必得其情綱又曰靖康之禍在内惟<lb/>
李若水在外惟霍安國死節甚著而吳幵莫儔王時雍<lb/>
徐秉哲皆奉金人指立張邦昌及捕宗室戚里又受偽<lb/>
命為執政此為罪首先是若水已贈觀文殿學士秉哲<lb/>
<pb n="KR2b0018_WYG_001-17b"/>
以散官安置乃詔贈安國為延康殿學士貶時雍髙州<lb/>
幵永州儔全州並安置時在圍城中者綱槩欲以叛逆<lb/>
罪之右丞吕好問曰王業艱難正含垢納汙之時遽繩<lb/>
以峻法懼者衆矣責以不能死則可若直謂之叛逆彼<lb/>
豈無辭乎綱意不厭乃遣其客正字晉陵胡珵要説好<lb/>
問區别圍城人為三等以差行戮且曰必如是方可表<lb/>
公之忠節好問謂珵曰某與君俱處城中衆以為可罪<lb/>
者纔十許人耳餘人本末吾輩所共悉寧可以叛逆加<lb/>
<pb n="KR2b0018_WYG_001-18a"/>
之耶綱由是不樂　吕本中雜説曰金人再逼京師謝<lb/>
克家耿南仲黨人往往在圍城中皆前日力攻李綱者<lb/>
也綱既相復以圍城中事中傷之以邦昌僭號叛逆凡<lb/>
在圍城中皆次第論罪吕好問謂綱曰圍城中固可罪<lb/>
若但責以不能死節彼無所逃罪矣然其間尚有曲折<lb/>
若専以叛逆罪之則彼必有辭矣却恐反為害由是綱<lb/>
不悦即使言者中好問上深以為非然好問亦不敢留<lb/>
綱亦旋罪去由是觀之耿南仲李綱之黨茍以罪更相<lb/>
<pb n="KR2b0018_WYG_001-18b"/>
加誣於國事所害甚大皆不得無罪也　癸亥詔略曰<lb/>
朕惟祖宗涵養士類至矣靖康之變仕於中都者曽無<lb/>
仗節死難而多偷生取容甚者乗時為姦靡所不至為<lb/>
中國羞姑取其尤量加竄責以為臣子之戒至於卒伍<lb/>
理當濶略以責後効既而臺獄具余大鈞等皆當棄市<lb/>
上曰有司之法如此新政重於殺士大夫李綱等亦言<lb/>
天地之大徳曰生於是詔流余大鈞與陳冲洪芻于沙<lb/>
門島王及之與張卿才李彛周懿文胡思皆廣南諸州<lb/>
<pb n="KR2b0018_WYG_001-19a"/>
安置<hi>臺獄具在八月戊午朔今聨書之</hi>李綱又奏張邦昌恃金人盜神<lb/>
器國破而資之以為利君辱而攘之以為榮知陛下總<lb/>
師于外天人所歸乃始退舊班遣使奉迎今冒取王爵<lb/>
平章大政方且偃然自得儻或逃誅何以立國臣請以<lb/>
春秋之法㫁之若都城人則謂因邦昌得生而徳之若<lb/>
元帥府則謂邦昌不待討而恕之若天下則謂邦昌易<lb/>
姓建號而憤之都城人徳之元帥府恕之私也天下憤<lb/>
之公也春秋之法人臣無将将則必誅今陛下欲中興<lb/>
<pb n="KR2b0018_WYG_001-19b"/>
當先正朝廷乃崇僭逆之臣以示四方其誰不解體若<lb/>
執政中有議不同者臣乞與之廷辨上乃召黄潛善吕<lb/>
好問汪伯彦再對而潛善主邦昌甚力綱曰陛下必欲<lb/>
用邦昌乞罷臣相上顧好問曰卿在城中知其詳謂當<lb/>
如何好問曰邦昌僭位人所共知既已自歸惟陛下裁<lb/>
處綱又曰邦昌罪當誅陛下以其自歸則貸死而逺竄<lb/>
之潛善乃言在逺不如在近是日詔邦昌以散官潭州<lb/>
安置　初知陳州趙子崧知汝州趙汝櫟知蔡州閻孝<lb/>
<pb n="KR2b0018_WYG_001-20a"/>
忠皆密邇敵兵能保全境内知襄陽府黄叔敖知漢陽<lb/>
軍李彦卿通判鄂州陳規皆扞禦有勞又荆南府帥臣<lb/>
鄧雍棄城而去敵欲乗勢渡江破公安縣知縣程千秋<lb/>
率民禦之敵不敢犯是日詔子崧陞二秩汝櫟寳文閣<lb/>
真學士叔敖秘閣修撰孝忠彦卿皆直秘閣千秋陞一<lb/>
秩就除本府通判叔敖分寧人雍開封人規臨沂人尋<lb/>
詔雍為禁從敵来先遁落職與宫祠既而襄陽復不守<lb/>
叔敖落職降充監當　甲子召通奉大夫傅墨卿為禮<lb/>
<pb n="KR2b0018_WYG_001-20b"/>
部尚書龍圖閣學士知潭州郭三益為刑部尚書墨卿<lb/>
山隂人前知舒州以武昌冦作遣其孥還越道由江寧<lb/>
遇周徳之變一家盡死墨卿方遭患不及就職三益嘉<lb/>
興人也　初上諭宰執令置登聞檢鼓院以通下情至<lb/>
是置於行宫門外　李綱言今日中興規模有先後之<lb/>
序當修軍政變士風裕邦財寛民力改弊法省冗費誠<lb/>
號令信賞罰擇帥臣選監司使吾政事已修然後可議<lb/>
興師上曰誰可任此者綱因薦前監察御史張所於河<lb/>
<pb n="KR2b0018_WYG_001-21a"/>
北直祕閣傅亮於河東乃詔借所直龍圗閣招撫河北<lb/>
又以樞密副承㫖王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>經制河東而亮副之皆賜錢百<lb/>
萬緡以備募兵又給半嵗糧及空名告千餘道用京畿<lb/>
兵千人為衛遣之<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>成紀人所益都人靖康末嘗至河<lb/>
北募兵時因論黄潛善坐貶亮馮翊人號知兵初以布<lb/>
衣得召權京西統制官将兵數千直至汴京城外與金<lb/>
戰至是綱皆引用之　丁卯詔曰行在将士適當隆暑<lb/>
暴路之久尤軫朕懐又賦斂之繁當謀蠲减法令之弊<lb/>
<pb n="KR2b0018_WYG_001-21b"/>
當議改更潰兵為盜因間擄掠殘破郡邑已降赦令當<lb/>
遣使招集許令自新贓吏為姦乗時掊克重困吾民罪<lb/>
不可貸當遣使按治寘於典憲靖康間敢言之士或至<lb/>
竄逐宜悉召還自今有智謀之人如能獻諫宜悉擢用<lb/>
協成治道以篤中興之烈　上登極赦書已罷天下神<lb/>
霄宫是日又詔本宫錢穀並付轉運司以充省計既又<lb/>
詔道士林靈素鄭知微傅希烈家資令温處二州籍沒<lb/>
　上初詔取進士命給事中兼權直學士院河南王綯<lb/>
<pb n="KR2b0018_WYG_001-22a"/>
條所當行者綯言經義當用古注不専取王氏説乃詔<lb/>
復元祐詩賦經義兼收之制鴻臚主簿鄧肅沙縣人也<lb/>
宣和間因進花石綱詩得名李綱為起居舎人論京師<lb/>
水災謫沙縣監税與肅游相善靖康間肅被召得官京<lb/>
城破遂入統制官傅亮軍中至是以肅為右正言肅首<lb/>
論圍城中有以侍從官而為偽執政者有庶官而為侍<lb/>
從者有為張邦昌撰赦文者有因邦昌而改名者是皆<lb/>
不復知有宋徳請悉以叛臣目之其上者寘於嶺外次<lb/>
<pb n="KR2b0018_WYG_001-22b"/>
則逺處編管卿監而下朝廷本不以國士待之亦難於<lb/>
國士責之但籍其姓名自是不復任為臺諫侍郎若用<lb/>
此則一網而盡不惟上報二聖之徳亦破天下姦雄之<lb/>
膽也時右司諌潘良貴亦論圍城中人乞分三等定罪<lb/>
良貴金華人也吕本中雜説曰鄧肅前一年因李綱薦<lb/>
得官時又用汪伯彦薦為右正言故傅㑹綱意専以圍<lb/>
城為言繼而潘良貴又乞三等誅罰　癸酉詔河外陜<lb/>
西山東與隣路相援如常山之蛇首尾互應令金腹背<lb/>
<pb n="KR2b0018_WYG_001-23a"/>
受敵每路帥臣統之猶一人而運四體敵至援兵四集<lb/>
則賞不踰時違者必罰無赦詔諸路添置武尉一員戊<lb/>
寅同知樞密院汪伯彦進知院事己卯詔于沿河沿淮<lb/>
沿江置帥府要郡以控扼之帥府帶安府要郡鈐轄各<lb/>
武臣為之副又别置凌波等水軍上之初即位也即命<lb/>
寧武軍節度使范訥為京城留守庚辰詔罷訥仍降授<lb/>
承宣使淄州居住　先是召延康殿學士張慤為戸部<lb/>
尚書慤至首言陛下當判忠邪忠邪判則亂治分壬午<lb/>
<pb n="KR2b0018_WYG_001-23b"/>
遂除慤同知樞密院事兼提舉戸部財用　初詔舊相<lb/>
觀文殿學士宋城徐處仁為大名尹處仁時已被病至<lb/>
是卒於大名　初言者論靖康末折彦質為宣撫錢蓋<lb/>
為制置髙亢總兵守河皆不戰而遁今置不問則後将<lb/>
何以使人彦質可求子可求見知府州猶未陷于敵蓋<lb/>
惟演孫也詔貶彦質昌化軍蓋落職髙亢編置海外亢<lb/>
行次南康軍知軍李定通判韓璹奏亢欲謀變已誅之<lb/>
且待罪右僕射李綱曰亢将兵守河敵未至而先走朝<lb/>
<pb n="KR2b0018_WYG_001-24a"/>
廷不能正軍法一軍壘守倅乃敢誅之必健吏也使後<lb/>
之受命扞敵者少知所戒是當賞上曰然乃詔定璹各<lb/>
轉一官　初金人左副元帥尼瑪哈<hi>原名粘罕今改正下同</hi>自河<lb/>
東歸至雲中右副元帥斡里雅布自河北歸至燕山至是<lb/>
聞上龍飛睢陽張邦昌入覲遂㑹于山後草地議事斡<lb/>
里雅布中暑死乃以其弟鄂勒琿<hi>原名斡离嗢今改正</hi>為右副元帥<lb/>
時金國主晟嘗遣使諭尼瑪哈止南下之兵尼瑪哈報<lb/>
以本朝數使人要結契丹漢兒欲共攻其國以激怒之<lb/>
<pb n="KR2b0018_WYG_001-24b"/>
蓋尼瑪哈専權晟不能令至是命相亦取决焉晟守虚<lb/>
位而已　初錢蓋制置陜西嘗議湟鄯之地於朝廷無<lb/>
毫髮利而嵗費不貲不若立青唐之後使為藩臣有益<lb/>
麻党征者故王之子國人所服儻立之必得其力至是<lb/>
用蓋策乙酉復蓋原官除陜西總制使賫告報益麻党<lb/>
征仍賜姓名曰趙懐恩因召五路兵赴行在　以延康<lb/>
殿學士宗澤為東京留守時馬軍都指揮使郭仲荀見<lb/>
統禁旅在京城執政黄潛善汪伯彦頗疑澤故就命仲<lb/>
<pb n="KR2b0018_WYG_001-25a"/>
荀副之又以顯謨閣待制杜充為北京留守仲荀逵孫<lb/>
充安陽人也　詔罷州縣職田右僕射李綱請令諸路<lb/>
買馬及募民出財助軍費且言熙豐時内外禁旅五十<lb/>
九萬今禁旅單弱何以捍强敵而鎮四方故莫若取財<lb/>
於東南募師於西北若得數十萬付諸将以時練之不<lb/>
久皆成精兵此最為急務丙戌乃詔陜西河北各募三<lb/>
萬京東各募二萬合為十萬仍創騎勝壮㨗忠勇義成<lb/>
龍武虎威折衝果毅定難靖邊凡十號每號四軍每軍<lb/>
<pb n="KR2b0018_WYG_001-25b"/>
二千五百人　丁亥上諭宰執東京發到内庫寳器有<lb/>
玻璃碼碯之屬皆遐方異物内侍陳列以進朕念玩物<lb/>
喪志悉令碎之汪伯彦曰陛下初即位便能以道養志<lb/>
不累於物中興之功不足致也　詔河東河北自太原<lb/>
真定失守之後列郡被圍誓以死守昔有十城固守不<lb/>
下則載信史以耀後世今數千里之廣無一人忍負國<lb/>
者忠義之俗古所未有訪聞失職之吏失次之軍失業<lb/>
之民渡河而南未有所歸其令帥臣監司悉心措置分<lb/>
<pb n="KR2b0018_WYG_001-26a"/>
布而收之　初淵聖登極髙麗國遣使入賀詔遣吏部<lb/>
郎官華亭衛膚敏為宣問使至明州迓之始許使人春<lb/>
見而金人已逼京城詔令不通使人坐館淹久日費以<lb/>
萬計膚敏度不可留乃以幣易金繒厚餉其使而遣之<lb/>
還朝請矯制之罪上嘉賞遷為衛尉少卿至是膚敏言<lb/>
屬者敵逼汴京乗輿保金湯而居固善然知敵雖棄去<lb/>
秋必復来而尚嬰孤城此大臣不知變之過也今兩河<lb/>
諸郡幸皆堅守臣謂宜隂以帛書許其世封使人知自<lb/>
<pb n="KR2b0018_WYG_001-26b"/>
愛不為敵有陜西山東淮南則令増埤濬湟訓齊其人<lb/>
而擇大臣以鎮撫之可也<lb/>
</p>
<p>
</p>
  </div>
</body>
</text>
</TEI>
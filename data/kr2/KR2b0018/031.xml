<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀巻三十一</head>
    <p>
<pb n="KR2b0018_WYG_031-1a"/>
欽定四庫全書<lb/>
　中興小紀巻三十一　　　　宋　熊克　撰<lb/>
紹興十三年<hi>嵗次癸亥</hi>春正月癸巳詔祖宗朝殿幄悉用純<lb/>
綵後來寖多文繡今當屏去止用緋黄二色既而知信<lb/>
州葉三省乞宣付史館上未允左僕射秦檜曰此陛下<lb/>
盛徳事合付史館於是檜等仰歎真所謂示敦樸以先<lb/>
天下者也三省桐廬人也　戊戌加上徽宗尊諡曰體<lb/>
神合道駿烈遜功聖文仁徳憲慈顯孝皇帝先是隂雲<lb/>
<pb n="KR2b0018_WYG_031-1b"/>
欲雪己亥上親饗太廟日霽霧澄皆誠孝所格禮部侍<lb/>
郎王賞請付宣史館從之　壬子上謂宰執曰近有士<lb/>
人進説以為春秋無襃議論似偏恐非聖人本意程克<lb/>
俊曰觀春秋命名正寓襃貶賞罰之意上以為然　二<lb/>
月己巳上謂宰執曰古今琴制不同各有所寓朕近出<lb/>
意作盾様示不忘武備之意於是秦檜等稱贊時殿中<lb/>
侍御史晉江李文㑹以朝廷方守和議不言兵乃奏仁<lb/>
義之説曰陛下文徳柔逺兼愛南北之民仁也昔金人<lb/>
<pb n="KR2b0018_WYG_031-2a"/>
猖獗陛下毅然請行既即位猶念二聖逺狩宵旰圖治<lb/>
宗廟再安義也願陛下力行此道天下幸甚庚子上謂<lb/>
宰執曰文㑹力陳二義甚善朕今録一本置之几案欲<lb/>
常觀鑒　己卯宰執奏福建安撫使葉夢得措畫弭盜<lb/>
之事上曰盜之竊發多縁守令非人掊克所致宜令帥<lb/>
司條具凡有害於民者除之自此夢得或招捕或誘之<lb/>
相戕三策並用然頗與監司相異至交奏其事監司謂<lb/>
盜魁林元仲必不可致既而夢得遂招致之又俞徹明<lb/>
<pb n="KR2b0018_WYG_031-2b"/>
必再叛萬少隆必大熾而夢得處之皆定異議遂息<hi>此據</hi>
<hi>葉夢得行述</hi>　三月禮部侍郎王賞奏將來郊禮宿齋處及<lb/>
祭等事乙未上謂宰執曰三年郊禮止一宿毋枉費人<lb/>
力只隨宜絞縛務從簡省秦檜等曰兹誠陛下盛徳之<lb/>
事臣等敢不奉詔　言者謂自元豐始廣景靈宫以奉<lb/>
祖宗衣冠之遊即漢之原廟也自艱難以來庶事草創<lb/>
而原廟神遊猶寄永嘉四孟薦饗旋即便朝設位未副<lb/>
廣孝之意望命有司擇地倣景靈舊規以建新廟迎還<lb/>
<pb n="KR2b0018_WYG_031-3a"/>
列聖睟容庶幾四孟躬行獻禮用慰祖宗在天之靈丁<lb/>
酉詔禮部太常寺討論申省既遂建於新莊橋之西其<lb/>
地乃故劉光世妻向氏所獻庚戌上曰將來郊祀詣景<lb/>
靈宫可權宜乗輦此去十里若乗輅則拆民居必多蓋<lb/>
上愛民之誠如此　言者以謂吏部告身在官告院其<lb/>
監官但置籍授吏而弗預書告萬一姦弊無由察知乞<lb/>
亦命書告甲寅詔從之　兵部侍郎程瑀言將來郊祀<lb/>
用國初大駕儀伏總一萬一千二百餘人除已有黄麾<lb/>
<pb n="KR2b0018_WYG_031-3b"/>
半仗及玊輅法物儀仗外見闕金象木革四輅望下所<lb/>
屬製造詔以纈代繡仍差兵部郎官錢時敏軍器監劉<lb/>
才邵主簿宋貺同監視之貺歙縣人也　辛酉宰執奏<lb/>
上殿官范正國論廣南鹽事上曰法必有弊而後改若<lb/>
未見其弊遽議更作非特無利必至為害凡法皆然不<lb/>
止鹽也　癸酉以右諌議大夫羅汝楫為御史中丞<lb/>
前知漳州韓岊請復孝悌力田科丙子上曰漢有比科<lb/>
固可以厚風俗然祖宗時未嘗行宜令講究不可輕易<lb/>
<pb n="KR2b0018_WYG_031-4a"/>
創立岊侯宫人也　两浙漕臣張淑獻相度秀州華亭<lb/>
縣宜置閘以捍鹽鹹潮事　丁亥宰執奏事上曰數日<lb/>
來太后趣行冊命中宫之禮朕乞太后降一指揮太后<lb/>
不肯云我但以家事豈豫外庭太后知國體故重如此<lb/>
秦檜等曰太后有定命陛下奉行可也　五月癸亥中<lb/>
書舍人楊愿請依唐乾元及國朝故事詔天下置放生<lb/>
池祝聖夀乙亥詔諸路監司措置申省　先是詔立聖<lb/>
節紫宸殿上夀儀已成丁丑天申節百官上夀如儀<lb/>
<pb n="KR2b0018_WYG_031-4b"/>
知大宗正權主奉濮王事士夽言自前嗣濮王仲湜權<lb/>
奉神貌安於紹興府之光孝寺今欲以法堂權充園廟<lb/>
從之　臨安府并屬縣並獄空甲申詔奨守臣敷文閣<lb/>
待制王㬇㬇珪孫也　六月戊子詔知興元府川陜宣<lb/>
撫司都統制楊政令仍改為四川宣撫司都統制<lb/>
臨安府宗子學生師閔師顔訟教官鮑同不法事己丑<lb/>
上謂宰執曰此乃論師長恐起告訐之風可送宗司拘<lb/>
管教官湏先正已然後可以率人若自為不法人豈服<lb/>
<pb n="KR2b0018_WYG_031-5a"/>
之鮑同令本府體究果有不法亦當黜之既而體究上<lb/>
所論多不實上曰朕不罪同師閔師顔湏與行遣秦檜<lb/>
奏乞送大宗正士夽庭訓同不可為教官欲罰銅對移<lb/>
别職從之　殿中侍御史李文㑹論江隂軍僉幕蔡楶<lb/>
不法事壬辰上諭宰執曰不按發監司湏當行遣天下<lb/>
事臺諫安能盡知監司乃朝廷耳目之官豈可容縱不<lb/>
舉且與降官自知所畏矣　鄂州御前都統制田師中<lb/>
奏諸軍統制等官有老病者已蒙朝廷與差遣離軍今<lb/>
<pb n="KR2b0018_WYG_031-5b"/>
不可闕官乃詔鋒軍統制李道為前軍統制餘以次陞<lb/>
焉　初詔權任鬻度牒至是夀星寺乞每嵗撥放　詔<lb/>
以故岳飛宅葺為太學　丁酉端明殿學士僉書樞宻<lb/>
院事程克俊求去位壬寅詔依前職提舉洞霄宫　甲<lb/>
辰宰執擬差太學官上曰師儒之任尤當遴選湏得心<lb/>
術正者為之將以經㫖諭後進萬一有邪説學者從而<lb/>
化之為害非細秦檜曰謹遵聖訓　翰林學士秦梓引<lb/>
疾乞退辛亥以為龍圖閣學士知宣州　先是詔守臣<lb/>
<pb n="KR2b0018_WYG_031-6a"/>
到任半年具上民間利害及邊防五事癸丑上謂宰執<lb/>
曰近觀諸處所奏固有法已該載亦有一方之便朝廷<lb/>
未知者宜委都司詳之其便民者即與行無事虚文也<lb/>
　初徽猷閣學士胡舜陟知静江府因奉詔捕郴賊駱<lb/>
科餘黨以饋餉不繼與廣西轉運副使吕源有隙舜陟<lb/>
劾源沮軍事時有府吏徐竿者因獲罪舜陟杖而逐之<lb/>
竿乃隂求舜陟之失得其邕州買馬折閲事以告源源<lb/>
即誣奏舜陟受金且以書抵秦檜言舜陟非笑朝政檜<lb/>
<pb n="KR2b0018_WYG_031-6b"/>
素惡舜陟遂入其言差大理寺丞袁柟燕仰之於静江<lb/>
府制勘竿亦對獄舜陟入獄二十日至是死人皆寃之<lb/>
竿歸纔及家而卒既而舜陟妻汪氏訴於朝上曰舜陟<lb/>
是從官兼罪未至死勘官不可不繩柟仰之並送吏部<lb/>
<hi>柟等送吏部在明年二月今聫書之</hi>　是月資政殿學士張徴卒　時䖍<lb/>
冦擾江西及閩廣而州縣多無備又官兵有常屯不敢<lb/>
越他界以故賊得往來如志環數千里民被其害於是<lb/>
殿中侍御史李文㑹言州縣事同一家願令三路帥臣<lb/>
<pb n="KR2b0018_WYG_031-7a"/>
監司共議合兵將以據要衝仍定期會共為掩襲使賊<lb/>
出輙遇兵則竄無所逃庶易殄滅從之　秋七月己未<lb/>
復置國子監書庫官一員　禮部太常寺修定景靈宫<lb/>
四孟朝獻儀詔從之　温州進士蔡大中上書論人主<lb/>
誠心等十事謂當有始有終其説頗有理詔與永免文<lb/>
解辛酉上謂宰執曰朕觀史書自古人君未見有始無<lb/>
終而能長乆者也秦檜曰終始惟一時乃日新有始有<lb/>
終乃聖人日新之徳上曰然以唐太宗之明而魏鄭公<lb/>
<pb n="KR2b0018_WYG_031-7b"/>
有不克終之戒終始惟一古所難也　帯御器械吳益<lb/>
以皇后受冊陳乞恩數丁卯上諭宰執令依例與之上曰<lb/>
皇后甚嚴無例事必不敢乞皇后意欲除内祠且令閉<lb/>
門讀書也　壬申宰執奏池州都統制王俊申乞將官<lb/>
申任上令樞宻院約束諸軍揀去老弱存其强壯日加<lb/>
訓練以備朝廷不測差官按試上曰此事今日所當為<lb/>
者異時緩急調恐誤事也　時國學新成試補生員四<lb/>
方來者甚衆㡬六千人丙子掲榜取徐驤等三百人驤<lb/>
<pb n="KR2b0018_WYG_031-8a"/>
浦城人　時上出孟饗有唐突者四人其一乃宗子為<lb/>
注籍事八月乙酉朔上謂宰執曰既來唐突恐須有説<lb/>
且令其近屬保明若是宗室不可使之失所不然須與<lb/>
行遣既到朕前當别其是非也　乙未詔有司檢太宗<lb/>
幸學曽令學官講經及各有恩例故事　川陜宣撫副<lb/>
使鄭剛中進金一萬兩己亥上謂秦檜曰頃年張浚曽<lb/>
獻金三萬兩是時錢物有餘卿可諭與剛中不須循舊<lb/>
有餘則進若取於民不可也　舊制三年科舉川廣福<lb/>
<pb n="KR2b0018_WYG_031-8b"/>
建例先諸路一月引試至是言者以謂駐蹕吳㑹則福建<lb/>
為甚近恐試下舉人或冒名再試他州請以八月五日鎻<lb/>
院詔從之　初奉使洪皓張邵朱弁自金國歸上眷皓厚<lb/>
嘗曰雖蘇武不能過也是月除皓徽猷閣直學士提舉萬<lb/>
夀觀權直學士院時金人取趙郴輩三十家詔悉歸之皓<lb/>
言昔韓起買環於鄭鄭小國也能引義不與金既限淮<hi>按疑</hi>
<hi>有脱誤</hi>官屬皆吳人留不遣葢慮知虚實也彼方困於蒙古<lb/>
<hi>原作䝉兀姑今改正</hi>示强以嘗中國若遽從之彼將謂秦無人而<lb/>
<pb n="KR2b0018_WYG_031-9a"/>
輕我矣又言王倫輩以身徇國棄之不取緩急何以使<lb/>
人至是皓見秦檜又言張浚敵所憚乃不得用又言錢<lb/>
塘暫駐畢而景靈宫太廟皆極土木之工示無中原意<lb/>
耶檜不悦　兵部侍郎程瑀遷尚書　九月丁巳宰執<lb/>
奏江東提刑洪興祖欲進石碑事上曰石碑安用不善<lb/>
刻者皆失其真學書惟視筆法精神朕得王獻之洛神<lb/>
賦墨跡六行置之几間日閲十數過覺於書有所得近<lb/>
已冩尚書終篇學字若便寫經不惟字進而經亦熟秦<lb/>
<pb n="KR2b0018_WYG_031-9b"/>
檜曰平時諸生未有能冩經一部此仰見聖學之不倦<lb/>
也　御史李文㑹論徽猷閣直學士提舉萬夀觀權直<lb/>
學士院洪皓以謂皓在朝必生事亦因及宇文虚中事<lb/>
甲子上謂宰執曰朕嘗觀書見臣之事君不可有二心<lb/>
臣而有二心春秋之所不恕乃詔皓以本職出知饒州<lb/>
　丁卯以御史中丞羅汝楫為吏部尚書　戊辰上曰<lb/>
諸處有癃老廢疾之人依臨安府例令官司養濟窮民<lb/>
無告王政之所先也　以兵部尚書程瑀為龍圖閣學<lb/>
<pb n="KR2b0018_WYG_031-10a"/>
士知信州　太府寺丞張子儀言乞三嵗考守令以户<lb/>
口復業登耗為陞黜之典己巳乃詔淮東京西監司嵗<lb/>
終取州縣所増户口以聞　知司郎官梁弁以病乞祠<lb/>
　是月司業髙閌因經筵講畢奏曰國學落成臣奉詔<lb/>
試補諸生㡬六千人自中興以來雖三年省闈亦未有<lb/>
如此之盛上曰乍脱干戈人皆向學此誠可喜閌曰近<lb/>
來塲屋不無懐挾假授之弊目前頓革皆不敢犯上曰<lb/>
朕亦聞之此美事也閌曰臣待罪學官見此美事諸生<lb/>
<pb n="KR2b0018_WYG_031-10b"/>
以謂陛下方偃武修文與太祖初定天下之時同符輙<lb/>
舉建隆故事願陛下講臨雍之禮言未畢上曰已令討<lb/>
論矣蓋是時上已有幸學之意閌未之知也先是閌請<lb/>
修監學法以元豐法為主詔敕令所叅修至是成冬十<lb/>
月己丑太師左僕射秦檜上之　秘書丞嚴抑言國朝<lb/>
㑹要仁宗時自建隆修至慶厯神宗時自慶厯修至熙<lb/>
寧而後來尚未編集事無所考望令儒臣續而為書抑<lb/>
又言渾儀之制祖宗所留意渡江以來闕然無有乞下<lb/>
<pb n="KR2b0018_WYG_031-11a"/>
太史局重創皆從之抑歸安人也　時景靈宫成祖宗<lb/>
帝后神御初自温州海道迎來上曰此事至重朕甚慮<lb/>
之及聞出陸上心始安秦檜曰念祖宗如此益見聖心<lb/>
之孝誠也至是逹行在上乃詣天章閣西殿告遷徽宗<lb/>
及顯恭顯肅二后神御乙未並奉安於景靈宫　侍御<lb/>
史李文㑹論新除國子監丞石延慶輕儇無行丁酉上<lb/>
曰太學風化之本使此人充監官何以取重於士人即<lb/>
詔罷之　辛未宰執奏差郡守上曰其中有老不任事<lb/>
<pb n="KR2b0018_WYG_031-11b"/>
者又無顯過可論第千里之民受其害爾朕嘗與言官<lb/>
説此秦檜曰有不奉行詔令如朝廷免税仍舊催科者<lb/>
皆縁守非其人也上曰如此者當懲一二人自懼矣<lb/>
秘閣修撰張九成與徑山主僧宗杲為莫逆交時緇流<lb/>
之赴宗杲者皆百舍重趼凡二千餘衆徑山雖巨刹至<lb/>
無所容宗杲更敞千僧閣以居之而九成往來其間左<lb/>
僕射秦檜恐其議已故言者論九成宗杲謗訕朝政詔<lb/>
九成落職謫居南安軍而宗杲編管衡州先是九成寓<lb/>
<pb n="KR2b0018_WYG_031-12a"/>
鹽官縣僧刹一夕夢水陸逺行至一城郭亦寓小刹似<lb/>
悒悒不樂及至南安皆如所夢十二月甲申九成私識<lb/>
之　辛卯宰執奏禁止江西私鑄錢事上曰卿等見錢<lb/>
様否此事更不成錢皆消錢而私自鑄者當嚴禁止公<lb/>
私皆不得用不然盜鑄愈多尤費力也　自建炎中罷<lb/>
内轡庫是日始詔復置　新知永州熊彦詩上言欲依<lb/>
嘉祐治平故事補中監學生命詞給綾紙從之　甲午<lb/>
上詣景靈宫行恭謝禮乙未再詣　皇后遷葬父母欲<lb/>
<pb n="KR2b0018_WYG_031-12b"/>
青石作墓前羊虎己亥上謂宰執曰此石出平江朕不<lb/>
欲行下郡邑恐科率於民只支錢付守臣王鐵依市價<lb/>
置買卿等可諭與之鐵南昌人也　大金國遣右宣徽<lb/>
使完顔日曄秘書少監馬諤來賀正旦己酉見於紫宸<lb/>
殿貢金注椀金盤各一金盞四雜色綾羅紗縠三百良<lb/>
馬六上謂宰執曰今次使人來事體皆正大體既正則<lb/>
小節不足較觀金人之意和議必湏堅久秦檜曰此皆<lb/>
陛下御得其道上曰非卿學識過人堅主和議豈能至<lb/>
<pb n="KR2b0018_WYG_031-13a"/>
此自是使命往復不絶而嵗貢物數亦無増損　初北<lb/>
使之來也命户部尚書張澄館伴是禮久不講澄頗知<lb/>
舊制凡使人入見及謝辭燕犒賜予之儀澄皆𫝊之悉<lb/>
合朝度遂為定式至是以澄兼權兵部尚書　先是䖍<lb/>
州有統兵官程師回本蕃將來降時詔歸北境人而師<lb/>
回有兵數百人憚不欲行守臣薛弼諭之曰公從卒多<lb/>
不可芘公能遣此屬朝廷必多公芘不遣矣師回即承<lb/>
命既而省符趣師回就道遂去師回舟行過大孤山舟<lb/>
<pb n="KR2b0018_WYG_031-13b"/>
人告毋作樂恐龍怒師回故命其徒奏蕃樂少頃黒雲<lb/>
四合有物湧波間目如金盤師回射中其目即還入水<lb/>
風亦息安流而濟人皆服其勇也<lb/>
紹興十四年<hi>嵗在甲子</hi>春正月戊午衢州龍遊縣士民舉知<lb/>
縣黄鉞有政績乞令再任下两浙漕司究其實至是漕<lb/>
司奏鉞無治狀可稱且有違法事為人所訴庚午上謂<lb/>
宰執曰此必計㑹來不可從也朕嘗謂天下惟在賞罰<lb/>
若賞當賢罰當罪則人知勸沮天下無不治朕每留意<lb/>
<pb n="KR2b0018_WYG_031-14a"/>
民事如縣令治狀顯著不特再任便當拔擢方欲激勸<lb/>
也　癸酉以侍御史李文㑹為中丞　殿前都指揮使<lb/>
楊存中請刺本軍人以防諸處互招仍乞嚴賜約束丙<lb/>
子太師左僕射秦檜奏舊有二法一招别軍人並依軍<lb/>
法此太重難行一立賞許人告以犯人所請計贓坐罪<lb/>
將校取㫖此法可行上曰善立法不貴太重而貴必行<lb/>
法必行則人莫敢犯矣　二月庚辰詔太學養士三百<lb/>
太少宜更増二百人　秦檜與叅知政事万俟卨一日<lb/>
<pb n="KR2b0018_WYG_031-14b"/>
同奏事退坐殿廬中批上㫖除某官吏鈐紙尾進卨曰<lb/>
偶不聞聖語檜怒於是御史中丞李文㑹右諫議大夫<lb/>
詹大方皆論卨違詔除職與郡而給事中楊愿駁奏丙<lb/>
午乃以卨提舉太平觀己酉文㑹又論中書舍人劉才<lb/>
邵祠部郎官王觀國皆附卨以進亦詔與外任大方建<lb/>
徳人也　以資政殿學士新知建康府樓炤為僉書樞<lb/>
宻院事　時左僕射秦檜方専政而軍監陳康伯於檜<lb/>
有舊澹然無求檜雖稱其靖重然常越次用他人是月<lb/>
<pb n="KR2b0018_WYG_031-15a"/>
始遷康伯為吏部侍郎蓋欲遣之出疆康伯弋陽人也<lb/>
　三月甲午宰執奏鎮江府御前都統制王勝軍中減<lb/>
放兵數上曰昨嘗指揮諸軍減放人數令即招填可嚴<lb/>
戒目下招足不然恐暗損軍額緩急誤事宜預備之也<lb/>
　時皇太后修宅有起居民處詔臨安府守臣張叔獻<lb/>
倍支搬挈之費及對撥官屋毋令失所　丁卯宰執奏<lb/>
故將官劉實死事特給文歴以養其弟通事上曰實驍<lb/>
勇忠實昨在淮西遇敵力戰有功朕聞其死為之不食<lb/>
<pb n="KR2b0018_WYG_031-15b"/>
者一日秦檜曰陛下記功恤孤如此將士安得不盡死<lb/>
節以圖報乎　己巳上幸太學祗謁先聖先師止輦於<lb/>
大成殿門外歩趨登降執爵灌獻注視貌像翼翼欽慕<lb/>
復覽太祖真宗徽宗所製贊文又命有司悉取從祀諸<lb/>
贊併録以進遂升堂頒手詔示樂育詳延之意賜諸生<lb/>
坐命國子司業髙閌講易泰卦學官内外舍生推恩有<lb/>
差復幸養正持志二齋顧諸生肄業之所徘徊久之即除<lb/>
閌禮部侍郎言者以為盛事請宣付史館從之於是上<lb/>
<pb n="KR2b0018_WYG_031-16a"/>
親製文宣王贊曰大哉宣聖斯文在兹帝王之式古今<lb/>
之師志則春秋道由忠恕賢於堯舜日月其譽維時載<lb/>
雍戢此武功肅昭盛儀海宇聿崇閌奏曰陛下頒示御<lb/>
製宣聖贊文形容盛徳無愧於古上曰唐明皇嘗作贊<lb/>
文乃斥先聖先師之名非尊儒重道之意閌曰此尤見<lb/>
聖學髙出前代帝王之上既又御製七十二子贊其序<lb/>
略曰朕兹幸太學延見諸生因作文宣王贊機政餘間<lb/>
歴取顔回而下七十二人亦為製贊并刋石置於太學<lb/>
<pb n="KR2b0018_WYG_031-16b"/>
　夏四月己卯宰執奏太史局製渾儀乞依舊例差官<lb/>
秦檜曰在廷之臣罕能通曉上曰此事闕典已即宫中<lb/>
製成小範可以測日晷夜度以樞星為則蓋樞星中星<lb/>
也非久降出當以為式但廣其尺寸爾檜曰固天縱之<lb/>
將聖又多能也聖主有焉於是命檜提舉修製　辛巳<lb/>
上謂宰執曰昨日蘇籕上殿乞以近世儒臣所著講説<lb/>
纂而成編以補唐之正義其言甚當若取善者頒諸學<lb/>
官使學者有所宗一則師王安石程頥者不至紛紜矣<lb/>
<pb n="KR2b0018_WYG_031-17a"/>
秦檜因乞禁野史上曰此尤為害事如靖康以來私記<lb/>
極不足信上皇有帝堯之心禪位淵聖實出神斷而一<lb/>
時私傳以為事由蔡攸吳敏矣上皇曽諭宰執謂當時<lb/>
若非朕意誰敢建言必有族滅之禍樓炤曰上皇聖諭<lb/>
亦嘗報行天下所共知也檜曰近時學者不知體者謂<lb/>
司馬遷作謗書然武紀但盡記時事不敢自立議論臣<lb/>
嘗委史局官撰神宗史志有一日而成者輕率如此豈<lb/>
可用也上曰朕向嘗論范冲修徽宗實録惟當記政事<lb/>
<pb n="KR2b0018_WYG_031-17b"/>
之大可為法者其細事自不必書大抵史官湏有經學<lb/>
乃可用也　北境泗州移文楊州約發人數丁亥上謂<lb/>
宰執曰但令楊州回報去朝廷見依誓書津遣蓋誓書<lb/>
所載淮北遣歸者取其願也卿等謂如何檜曰如此誠<lb/>
便樓炤曰早來檜所論仰符聖訓上曰人情不相逺理<lb/>
之所在自然契合　福建羣盜未滅而海賊朱明熾甚<lb/>
是日詔統制官張守忠往討之上曰民愚為盜不足平<lb/>
第憂被驅脅者雖釋其罪縱之歸業生理已蕩析矣<lb/>
<pb n="KR2b0018_WYG_031-18a"/>
時秘書省所校祖宗實録猶多舛誤戊戌詔令再校後<lb/>
更有差即具名以聞　南蕃來貢是日詔廣西經略司<lb/>
依舊例於横山寨管設遣之回　五月辛亥朔宰執奏<lb/>
諸路已置放生池上曰此事固善但恐妨細民漁採所<lb/>
害亦大止令元有處復舊可也　李文㑹詹大方同論<lb/>
資政殿學士僉書樞宻院事樓炤不可以居政塗甲子<lb/>
炤罷依舊職提舉太平觀　乙丑以御史中丞李文㑹<lb/>
為端明殿學士僉書樞宻兼權叅知政事先是經筵講<lb/>
<pb n="KR2b0018_WYG_031-18b"/>
畢上謂禮部侍郎髙閌曰向來張九成嘗問朕云左傳<lb/>
載一事或千餘言春秋只一句書之此何也朕答之云<lb/>
聖言有造化所以寓無窮之意若無造化即容易知乃<lb/>
常人言爾閌曰説春秋者雖多終不能發明正如窺造<lb/>
化也上曰九成所問極是閌曰陛下答語亦極是既而<lb/>
秦檜奏事上問及九成檜疑閌薦之時給事中楊愿亦<lb/>
在經筵檜呼愿詢其事丙寅言者論閌遂罷去　時有<lb/>
宗室子攸獻文欲換文資上曰朕固欲宗室嚮學然文<lb/>
<pb n="KR2b0018_WYG_031-19a"/>
資豈可僥倖湏令後省試策乃可也　己卯以右諫議<lb/>
大夫詹大方為御史中丞　右正言何若請進君子退<lb/>
小人丙午上諭若曰朕擢卿為諫官正要别君子小人<lb/>
何時無小人但時察而去之乃不害治矣若江寧人也<lb/>
　是月大金國主亶生子詔其境内童行有籍於官者<lb/>
悉度為僧道士亦如之　秋七月庚戌朔新知濠州李<lb/>
觀民上殿上戒令毋招集流亡戊午上復以語宰執俾<lb/>
申諭之　初端明殿學士王倫為大金國所留居河間<lb/>
<pb n="KR2b0018_WYG_031-19b"/>
府者六年金欲用之為平欒三路轉運倫不從是日被<lb/>
縊而死未㡬其子述仗北人訪其骨得之以歸其後上<lb/>
嘗語宰執曰倫雖不矜細行乃能死節此為難也<hi>得骨而歸</hi>
<hi>在是冬上語在十月</hi>　先是諸軍請衣賜所差使臣多弊易取良<lb/>
縑而軍所得皆怯薄者庚申始詔户部委官封記仍令<lb/>
總領所差官偕本軍使臣同領以絶其弊　秘書省舊<lb/>
有提舉官見麟臺故事先是少監游操言肇建新省望<lb/>
依故事壬戌乃詔以禮部侍郎秦熺兼之操建陽人也<lb/>
<pb n="KR2b0018_WYG_031-20a"/>
　丙子上幸秘書省賜本省詔略曰仰惟祖宗肇開冊<lb/>
府累朝名世之士由是以興一代致治之原自此而出<lb/>
朕一新史館親御牓題肆從望幸之誠以示右文之意<lb/>
於是本省及實録院官各進一秩　八月癸巳吏部尚<lb/>
書兼侍讀羅汝楫請外丁酉除龍圖閣學士知嚴州既<lb/>
而以刑部侍郎周三畏兼權吏部尚書　庚子殿中侍<lb/>
御史汪勃言國學初建方衆拭目以觀取舍今次舉場<lb/>
乞諭諸生俾皆知正習甲辰上謂宰執曰勃所論極善<lb/>
<pb n="KR2b0018_WYG_031-20b"/>
曲學臆説誠害經㫖抑之則人之心術自正矣勃黟縣<lb/>
人也　户部侍郎晁謙之言議者謂自古來理財用之<lb/>
臣皆無善終所以近世習而成風不復以理財為言臣<lb/>
以為不然聚斂而興利固非所宜如經常賦以足國裕<lb/>
民又安可緩今日官物多陷失而州縣漫不加省宜有<lb/>
以救其弊而革之至於勸農欲墾無遺利督撫欲輸無<lb/>
逋期廣儲蓄之計以備水旱遵茶鹽之法以通商賈凡<lb/>
若此者宜悉令條上謙之任城人也　顯謨閣待制提<lb/>
<pb n="KR2b0018_WYG_031-21a"/>
舉明道宫葛勝仲自紹興初築室於寳溪之上奉祠累<lb/>
任至是十有四年辛亥卒勝仲江隂人在宣和間為大<lb/>
司成以文鳴於世及卒士悼惜之其後諡曰文康　庚<lb/>
申上因與宰執論治道秦檜曰數十年來止是臣下互<lb/>
争勝負致治道紛紛今當平其勝員之端以復慶厯嘉祐<lb/>
之治乃國家之福上曰正與朕意合如是則宗社有無<lb/>
窮之慶矣　辛酉四川宣撫副使鄭剛中言欲分利路<lb/>
為两路西路以吳璘東路以楊政並充安撫使其金房<lb/>
<pb n="KR2b0018_WYG_031-21b"/>
開逹安撫使郭浩欲除落經略二字文成階鳳等州帶<lb/>
沿邊安撫亦合除落從之上因曰川陜地逺為將尤難<lb/>
璘統兵有法肯為朝廷出死力諸將所不及也時和議<lb/>
方堅而璘獨嚴備日為敵至之虞故西路之兵為天下<lb/>
最初璘與政共佐其兄玠守蜀同心協力義均手足至<lb/>
是分鎮蜀門政雖貴亞於璘而執門下之禮益恭世頗<lb/>
賢之<hi>此據璘政墓誌</hi>　壬戌宰執奏大理寺詞訴事上曰此皆<lb/>
官吏弛慢所致可委長吏親察之如非其人即與沙汰<lb/>
<pb n="KR2b0018_WYG_031-22a"/>
又獄吏但以諸州吏充逐時更易漏泄獄情非便宜令<lb/>
吏久於其職不可替也　先是趙鼎在潮州有編管人<lb/>
王文獻與鼎相見歴問行朝事宜因及禮部侍郎髙閌<lb/>
閌鼎所厚也鼎又嘗語守臣龔寛稱文獻切直令縱其<lb/>
自便鼎復以錢米饋之初閌患近世禮學不明凶禮尤<lb/>
甚嘗著厚終禮鼎因以書寓文獻逹閌求所作厚終禮<lb/>
文獻至行朝閌已罷去文獻偶坐事送臨安府鞫之獄<lb/>
具文獻與寛皆已行遣於是中丞詹大方請竄鼎以禦<lb/>
<pb n="KR2b0018_WYG_031-22b"/>
魑魅使天下曉然知其終身不齒壬申上謂宰執曰可<lb/>
遷之逺地庶其門生故吏知不復用於是移鼎吉陽軍<lb/>
安置寛建陽人也　時鼎子汾力乞侍行鼎不使之以<lb/>
無事而俱死瘴地手批付之曰紹聖初吕微仲丞相謫<lb/>
嶺南惟一子曰景山愛之不令同行而景山堅欲隨去<lb/>
不可却既至䖍將過嶺吕顧其子泣曰吾老矣罪如此<lb/>
萬死何惜汝何罪欲俱死瘴鄉耶我不若先死使汝䕶<lb/>
䘮而歸吾猶有後也吕遂縱飲而死吾不令汝侍行亦<lb/>
<pb n="KR2b0018_WYG_031-23a"/>
吕之意微仲大防字也　時秦檜用事久職臺諌者多<lb/>
其耳目每薦進必先諭以已意檜嘗謂秘書郎張闡曰<lb/>
君久次欲以臺中相處如何闡曰丞相茍見知老死秘<lb/>
書幸矣檜黙然先是席益為潭師嘗辟闡置之幕下而<lb/>
檜初罷相益蓋有力故深憾之至是殿中侍御史汪勃<lb/>
論闡借助附益冬十月戊寅朔宰執奏其事有詔罷闡<lb/>
檜因言近臣學者多説春秋乃不知孔子作經本意在<lb/>
尊王而已蓋盛則周召佐之衰則桓文扶之使桓文不<lb/>
<pb n="KR2b0018_WYG_031-23b"/>
僭與周召何異上曰春秋蓋為諸侯之僭也學者明其<lb/>
綱領方逹聖經之㫖若泛然無主徒誦其文何益哉<lb/>
宣州守臣秦梓遣官軍入魔冦巢穴擒俞一等殆盡戊<lb/>
子詔梓與通判趙公智各遷一秩　壬辰上謂宰執曰<lb/>
祖宗實録多有不必書者謂之實録蓋紀其實可為後<lb/>
世之法也　以工部尚書莫將為敷文閣學士知福州<lb/>
　十一月戊申朔以御史中丞詹大方為工部尚書<lb/>
癸丑以給事中楊愿為御史中丞　壬戌上諭宰執曰<lb/>
<pb n="KR2b0018_WYG_031-24a"/>
冬至假内朕欲閲戰士稍精者優賞庶諸軍不至怠惰<lb/>
秦檜曰陛下不忘武備如此將見人百其勇也　先是<lb/>
觀文殿學士朱勝非自罷相居湖州嘗就除知本州既<lb/>
而得提舉洞霄宫食祠禄八年寓天聖僧舍杜門却掃<lb/>
留心内典與世事相忘乙亥卒　時吏部闕官壬申宰<lb/>
執乞以軍器監趙子厚蹔權侍郎秦檜曰今日宗室當<lb/>
崇奬之令聚於朝上曰如曽中第不生是非之人寺監<lb/>
秘書省皆可處之祖宗不用作宰執其慮甚逺可用至<lb/>
<pb n="KR2b0018_WYG_031-24b"/>
侍從而止檜曰欲置宗學以教育之乃令討論舊法<lb/>
是月金國黄龍府之北大雪色如血赤至暮方消　十<lb/>
二月户部郎官邊知白乞臨安及諸郡復置漏澤園詔<lb/>
可上曰此仁政所先知白吳縣人也　新知明州秦棣<lb/>
乞戒守臣無好竒以生事無玩習以曠官辛巳上諭宰<lb/>
執曰郡守之職惟奉法宣化為急正不當爾棣檜弟也<lb/>
　戊子中丞楊愿殿中侍御史汪勃右正言何若交論<lb/>
端明殿學士僉書樞宻院事李文㑹邪險害政不協衆<lb/>
<pb n="KR2b0018_WYG_031-25a"/>
望乃言編管人王文獻締結俾之游説又私養臺吏伺<lb/>
臺中章疏梟心虺志無所不為文㑹亦請罷丁酉詔文<lb/>
㑹落職提舉太平觀既而愿等又論文㑹薦冒官人陳<lb/>
洵於奉使王師心濫轉四資遂貶筠州勃歙縣人也師<lb/>
心金華人也　辛丑時諸路多獻資餘獨潼川路漕臣<lb/>
楊椿無所獻嘗曰今瘡痍未瘳愧不能裕民力其忍掊<lb/>
尅以資進身耶故一路無横斂之擾是年改椿本路提<lb/>
㸃刑獄吏有抑配官鹽而盜其贏者椿按治之椿眉山<lb/>
<pb n="KR2b0018_WYG_031-25b"/>
人也　大金國主亶改元皇統<lb/>
</p>
<p>
</p>
  </div>
</body>
</text>
</TEI>
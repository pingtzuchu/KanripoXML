<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十七</head>
    <p>
<pb n="KR2b0018_WYG_017-1a"/>
欽定四庫全書<lb/>
　中興小紀卷十七　　　　　宋　熊克　撰<lb/>
紹興四年九月淮東宣撫使韓世忠奏以遣使議和非<lb/>
便欲進兵恢復乙夘上謂宰執曰世忠為國之心甚切<lb/>
可諭以二聖在逺當遣使通問　丁夘合祀天地於明<lb/>
堂以太祖太宗並配大赦天下　庚午詔朱勝非聽持<lb/>
餘服候服闋以為觀文殿大學士提舉洞霄宮　癸酉<lb/>
知樞宻院都督川陕荆㐮諸軍趙鼎為右僕射平章事<lb/>
<pb n="KR2b0018_WYG_017-1b"/>
兼知樞宻院事　趙鼎事實曰鼎奏禀朝辭上曰卿豈<lb/>
可逺去當相卿付以今日大計時獨給事中孫近直學<lb/>
士院時傳鎻院莫知為誰諸侍從謀於近日今晚必命<lb/>
相公當草制幸宻報彷彿以解我憂近入院諸人聚於<lb/>
沈與求之家近宻報取樞府細位諸人喜而散明日拜<lb/>
鼎右相朝士相慶　甲戌劉豫遣其子麟姪猊引金右<lb/>
副元帥鄂勒琿等自淮陽分道入攻舟師由清河據楚<lb/>
州進攻承州騎兵渡淮據滁州探者未得其實以為敵<lb/>
<pb n="KR2b0018_WYG_017-2a"/>
勢甚少趙鼎曰金前侵我境乃入敵國即仇也故縱兵<lb/>
四掠其鋒可畏今行豫境即官軍也故按隊徐行不行<lb/>
虚聲然亦不足深畏　趙鼎事實曰劉光世宻遣屬官<lb/>
告鼎云相公本入蜀有警乃留何故與他負許大事韓<lb/>
世忠亦謂人曰趙丞相真敢為者胡不將官家入福建<lb/>
穏處坐江上之事付之我輩或不可則少避之俟春首<lb/>
敵退徐議何害鼎聞諸將之論如此恐上意移動復乘<lb/>
間言今日之勢若敵兵渡江恐其别有措置不如向時<lb/>
<pb n="KR2b0018_WYG_017-2b"/>
尚有復振之理戰固危道有敗亦有成不猶愈於退而<lb/>
必亡者乎且金偽俱來以吾事力對之誠為不侔然漢<lb/>
敗王尋晉破苻堅特在人心而已自降詔親征士皆鼓<lb/>
勇陛下養兵十年用之正在今日由是浮言不能入矣<lb/>
　淮東宣撫使韓世忠時在承州以援兵未至退保鎮<lb/>
江府　冬十月丙子江東宣撫使劉光世軍在馬家渡<lb/>
淮西宣撫使張俊軍在采石遂詔光世以所部兵援世<lb/>
忠且令俊移軍於建康而三大將事權相敵兼持私隙<lb/>
<pb n="KR2b0018_WYG_017-3a"/>
莫肯協心上詔侍御史魏矼監察御史田如鼇分徃如<lb/>
鼇大庾人也矼至光世軍中諭之曰敵衆我寡合力猶<lb/>
懼不支况軍自為心將何以戰為諸公計當滅怨隙不<lb/>
獨可以報國身亦有利光世意許矼因勸之貽書二帥<lb/>
以示無他使為犄角已而二帥皆復書交致其情光世<lb/>
遂以書奏於上於是光世進軍屯太平州　己卯淮東<lb/>
宣撫使韓世忠復統兵過江駐於揚州　上將親征詔<lb/>
略曰朕以兩宫萬里一别九年覬迎鑾輅之還期盡庭<lb/>
<pb n="KR2b0018_WYG_017-3b"/>
闈之奉卑辭厚幣遣使請和比得敵疆之情稍有休兵<lb/>
之議而叛臣劉豫懼禍及身造為事端間諜和好信逆<lb/>
雛之狂悖率羣偷而陸梁警奏既聞神人共憤誓挺身<lb/>
而效死不與敵以俱生今朕此行士氣百倍殪彼逆黨<lb/>
成此雋功咨爾六軍咸知朕意自豫僭前此至以大齊<lb/>
名之及是始正其逆罪詔既下人皆鼓勇而朝士中尚<lb/>
有懷疑者或謂趙鼎曰兹事甚大公更審處無貽後悔<lb/>
鼎不答既而侍從及臺諌同日請對翼日宰執奏事退<lb/>
<pb n="KR2b0018_WYG_017-4a"/>
鼎復奏曰今日侍從臺諌皆對必及親征事願勿為羣<lb/>
議所移上意益堅而殿中侍御史張致逺亦言今敵人<lb/>
敢大入謂我猶如向來不習戰爾若戎輅親征必伐敵<lb/>
謀上曰正朕志也初知鎮江府沈晦過闕論藩帥之兵<lb/>
可用以為唐中年平安史用朔方太原兩軍末年平黄<lb/>
巢用忠武大同兩軍今沿江千餘里若令鎮江建康太<lb/>
平池鄂五處各有兵一二萬用本郡財賦回易官田給<lb/>
之敵至五郡以舟師守江陸軍守隘彼難自渡五郡合<lb/>
<pb n="KR2b0018_WYG_017-4b"/>
擊金雖善戰不能一日破諸城也若圍五郡則兵分而<lb/>
勢弱或以偏師綴我大軍南下則五郡尾襲而邀擊金<lb/>
人安敢逺去頃歲金人敢越中山河間正以兵少若太<lb/>
原則不敢南踰一歩此制稍定三年移軍江北糧餉器<lb/>
械悉皆自隨所至便成全盛晦又言大將與帥臣各有<lb/>
所職若全倚大將恐不能辦近年杜充總大兵在建而<lb/>
帥臣陳邦光不與措置及充迎敵而邦光被縶以至周<lb/>
望去而湯東野逃郭仲荀去而李鄴降皆坐此也望撥<lb/>
<pb n="KR2b0018_WYG_017-5a"/>
零兵二千付臣併令臣募敢戰之士三千參用昭義歩<lb/>
兵之法朞年後京口便成强藩况東晉常調京口兵可<lb/>
用故北府兵號為最精唐亦用宣潤弩手平淮甸時方<lb/>
以韓世忠屯軍在府其言不用至是晦乞趣張俊統兵<lb/>
為世忠之援宰執皆稱晦論議激昻上曰朕知其為人<lb/>
語甚壯膽志頗怯更㸔臨事能副所言否沈與求曰陛<lb/>
下用人如此則無失矣　時趙鼎孟庾胡松年共薦前<lb/>
樞宻副都承㫖馬擴有才中因苗傅事得罪乞復試用<lb/>
<pb n="KR2b0018_WYG_017-5b"/>
擴亦請自將三千捍敵上曰齊小白猶能忘射鈎之讐<lb/>
而用管仲朕豈不能用擴然既用之止與三千人非是<lb/>
俟引見示以恩信然後用之彼必能效死以報鼎曰陛<lb/>
下開大度用人如此天下幸甚沈與求曰陛下御將如<lb/>
此何事不濟既而引擴見復除樞宻副都承㫖鼎又曰<lb/>
陛下用人如此何患不得其死力上曰擴知兵有謀不<lb/>
止於鬭智而已與求曰陛下起擴之廢寵以美官必能<lb/>
立功以報陛下雖漢祖善將不過如此<hi>除擴在此月戊子今聨書之</hi>
<pb n="KR2b0018_WYG_017-6a"/>
　直史館范冲録其父祖禹紹聖初報國史院問目以<lb/>
進又具到朱墨本去取體式乞降付史館更憑衆議修<lb/>
定壬午詔送史館　初知建康府吕祉言今置江北於<lb/>
度外非朝廷命帥宣撫兩淮之意且乞上親征至是江<lb/>
上探報惟祉最為詳宻趙鼎言祉慷慨敢為此等人材<lb/>
實不易得上曰祉真有方面之才朕留意人物欲其協<lb/>
濟多難如知鄂州劉洪道初縁吕頤浩薦而所對多誕<lb/>
謾不實雖有麄材何所用之沈與求曰洪道知明州脱<lb/>
<pb n="KR2b0018_WYG_017-6b"/>
身先遁一城之民盡殪於賊至今人怨　癸未詔鄂乃<lb/>
上流宜别擇守臣詔僉書樞宻院胡松年徃鎮江與諸<lb/>
將㑹議進兵因以覘賊　淮東宣撫使韓世忠奏乞過<lb/>
江拒敵戊子上謂宰執曰世忠忠勇必能成功可令戸<lb/>
部支銀絹犒賞過江將士以激其心沈與求曰自敵騎<lb/>
蹂踐中原未嘗有與之戰者今諸將争先用命此成<lb/>
功之秋也既而世忠又奏見在揚州適霖雨未能進而<lb/>
恐朝廷訝成功之遲上曰兵事豈可遙制趙鼎曰軍事<lb/>
<pb n="KR2b0018_WYG_017-7a"/>
不從中覆古之制也乃詔世忠聽機制變　甲午戸部<lb/>
侍郎梁汝嘉言每月經費一百餘萬緡兼調發所用倍<lb/>
多請權以江浙夏税及和買十分折納五分二分折四<lb/>
緡三分折六緡其紬則皆折納二分折四緡八分折八<lb/>
緡令轉運司計綱輸送從之　淮西宣撫使劉光世探<lb/>
到劉豫事　丙申積雨餘月戊戌上發臨安隂雲頓開<lb/>
軍容甚整都人欣歎以謂靖康以來未有是舉上登御<lb/>
舟至臨平鎮宰執奏事趙鼎曰臣等扈駕登舟見道傍<lb/>
<pb n="KR2b0018_WYG_017-7b"/>
觀者皆流涕以手加額葢陛下以萬乘之尊親總師徒<lb/>
履至險之地茍心懷愛君莫不憂此臣待罪揆路不寒<lb/>
而慄非不欲被堅執鋭率衆摧鋒而書生不閑戰鬭又<lb/>
府庫無儲闗津無備隨宜經理倉卒取辦必有過差願<lb/>
陛下収衆智降哀痛之詔捐内帑金以賞激士氣庶可<lb/>
成功此在睿斷勉之而已　韓世忠總兵駐揚州時奉<lb/>
使魏良臣過揚世忠置酒與别杯一再行流星庚牌沓<lb/>
至良臣問故世忠曰有詔移軍守江乃命徹爨班師良<lb/>
<pb n="KR2b0018_WYG_017-8a"/>
臣去世忠度其已出境乃上馬令軍中曰視吾鞭所嚮<lb/>
於是諸軍大集行至大儀鎮勒精兵為伍陣設伏二十<lb/>
餘處戒聞鼓聲則起而擊之良臣至金軍金問我軍動<lb/>
息良臣以所見對大帥烏珠喜甚勵兵趨江口距大儀<lb/>
五里其將貝勒托卜嘉<hi>原作孛堇撻不也今改正下同</hi>擁鐵騎過吾軍之<lb/>
東世忠傳小麾鳴鼓伏者四起吾軍旗與敵旗雜出敵軍<lb/>
亂弓力無所施而我師伍伍迭進背嵬軍各持長斧上揕<lb/>
人胸下捎馬足金全裝䧟泥淖中人馬俱斃遂擒貝勒托<lb/>
<pb n="KR2b0018_WYG_017-8b"/>
卜嘉烏珠走還泗上召良臣責其賣已將殺之良臣好辭<lb/>
得免世忠提舉官董旻與金戰於天長軍又統制官解元<lb/>
成閔與戰於承州皆敗之擒生女真百餘人遣屬官建<lb/>
楊陳桷與旻等具舟載之獻於行在且言使人戰沒者<lb/>
三十餘人　壬寅上至平江府復下詔略曰朕急父兄<lb/>
之難申子弟之情師行有名天其助順將臨江滸已次<lb/>
呉門言念幅員之間共離戎馬之禍使汝等邱墓隔絶<lb/>
骨肉散亡罪實在予一人毒乃流於四海咨爾將士勿顧<lb/>
<pb n="KR2b0018_WYG_017-9a"/>
便安宜各奮揚共圖恢復　宰執奏建炎初黄濳善汪<lb/>
伯彦擅權專殺將布衣陳東歐陽徹寘之極典上曰朕<lb/>
初即位聽用非人至今痛恨之乃各贈秘閣修撰官其<lb/>
兩子賜田十頃趙鼎曰輔相非人致陛下責躬自咎如<lb/>
此誠為盛德濳善伯彦誤國之罪天下皆知此安可誣<lb/>
也　是月以徽猷閣直學士樞宻都承㫖章誼為戸部<lb/>
尚書　十一月丙午朔上御平江府行宫　時沿江既<lb/>
有備商賈徃來自如通泰出納鹽貨如故上見士氣大<lb/>
<pb n="KR2b0018_WYG_017-9b"/>
振㨗音日聞欲渡江與敵决戰趙鼎曰退即不可渡江<lb/>
非䇿也金兵逺來利於速戰豈可與之争鋒兵家以氣<lb/>
為主三鼓即衰矣姑守江使不得渡徐觀其勢以决萬<lb/>
全且豫猶不親臨止遣其子豈可煩至尊與逆雛决勝<lb/>
負哉於是遣參知政事沈與求按行江上與諸將議可<lb/>
否始知敵騎大集其數甚衆與求回言沿江居民旋造<lb/>
屋為肆敵雖對岸略不畏之<hi>此據趙鼎事實修入不得其時實言久之張浚來自</hi>
<hi>閩中則知此事在浚未至之前也</hi>時承楚泰三州各有水寨民兵合力<lb/>
<pb n="KR2b0018_WYG_017-10a"/>
撃敵庚戌上謂宰執曰淮民不能安業今又遭敵騎乃<lb/>
力奮忠義不忘國家實我祖宗涵養之力宜與放十年<lb/>
租税仍撥錢米助之趙鼎曰陛下德澤如此人心益固<lb/>
國祚益長矣　辛亥上命申嚴宻事之禁仍詔漏泄邊<lb/>
機處以軍法　殿中侍御史張致逺奏乞省罷營葺以<lb/>
繫軍民之心壬子詔除軍兵營寨外令孫佑不得應副<lb/>
佑北海人時知平江府上因謂宰執曰臺諫規戒朕所<lb/>
樂聞常恐言者無以補助昨致逺又奏御舟不計其數<lb/>
<pb n="KR2b0018_WYG_017-10b"/>
可速行機察朕隨行惟三十餘舟皆載書籍此外無一<lb/>
玩好趙鼎曰監司郡守之官猶巨艦相銜數里陛下簡<lb/>
約如此實帝王盛徳事也上曰朕初到平江孫佑所供<lb/>
進饍桌子極弊朕念往日艱難雖居處隘陋飲食菲薄<lb/>
亦所甘心若邊境已清郡邑既定迎還二聖再安九廟<lb/>
帝王之尊固在鼎等曰陛下規模宏逺如此太平基業<lb/>
指日可期天下幸甚　川陜宣撫副使呉玠奏臣之功<lb/>
乃張浚劉子羽知臣而薦用之今蒙異數望追成命而<lb/>
<pb n="KR2b0018_WYG_017-11a"/>
於浚子羽少寛典刑上曰進退大臣斷自朕志豈可由<lb/>
將帥之言况朕於浚既罰其過詎忘其功癸丑詔子羽<lb/>
自便士大夫以此多玠之義　先是趙鼎薦提舉洞霄<lb/>
宫福州居住張浚可當大事顧今執政無如浚者陛下<lb/>
若不終棄必於此時用之乃詔浚復資政殿學士提舉<lb/>
萬壽觀兼侍讀　喻樗語録曰樗先受趙鼎辟為川陜<lb/>
都督府屬官既罷行因過平江見鼎曰相公之舉未知<lb/>
果有萬全之計或賭采一擲也鼎曰亦安保萬全事成<lb/>
<pb n="KR2b0018_WYG_017-11b"/>
幸甚不然遺臭萬代矣樗曰今若直前有如頭重不可<lb/>
却也要須有後門鼎曰有則善矣樗曰張樞宻在福今<lb/>
只召之恐逡巡未至若直除閩浙江淮宣撫使不許辭<lb/>
免則命到之日便有官府軍旅錢糧樞宻來路即我之<lb/>
後門也鼎大以為然明日入奏久之上曰且在經筵亦<lb/>
可　己未浚至復以為知樞宻院事浚見鼎曰此行舉<lb/>
措甚當既又聞鼎諫上渡江决戰之行亦深歎服　朱<lb/>
勝非閒居録曰時敵侵淮泗朝廷震恐宰相趙鼎嘗失<lb/>
<pb n="KR2b0018_WYG_017-12a"/>
身於偽楚初無敢薦者而浚獨薦為言事官鼎徳之至<lb/>
是乘急變召浚復秉樞機趙鼎遺事曰時中外震恐朝<lb/>
廷方難其人鼎力薦張浚可以當之上問浚方略如何<lb/>
鼎曰浚鋭於功名而得衆心可以獨任上即日除知樞<lb/>
宻院鼎曰陛下幸聽臣言驟用浚恐臺諫未悉必至交<lb/>
攻非陛下斷自宸衷無以息衆議上為親書詔刋石也<lb/>
　觀文殿學士提舉崇福宫李綱陳禦賊之䇿大略謂<lb/>
偽齊悉兵南下其境内必虚宜擣潁昌出其不意則必<lb/>
<pb n="KR2b0018_WYG_017-12b"/>
還以自救此為上䇿召上流之兵沿江而下以助軍勢<lb/>
此為中䇿萬一借親征之名為順動之計此下䇿也上<lb/>
曰綱去國數年無一字及朝廷今豈非以朕總師親臨<lb/>
大江合綱之意乎辛酉降詔奬之　戊辰趙鼎言張孝<lb/>
純李鄴子弟復在近僚可見陛下徳意乞降詔示從偽<lb/>
之臣他日來歸亦不加罪上曰中原陷沒致士大夫不<lb/>
幸汙於僣逆皆朕之過朕備嘗艱難不忘恢復葢欲拯<lb/>
之塗炭咸與惟新要使人人知朕此意僉書樞宻院胡<lb/>
<pb n="KR2b0018_WYG_017-13a"/>
松年曰禹湯罪已其興勃焉臣知中興有期矣　右司<lb/>
諌趙霈言乞今有司具一歲錢榖出入之數以節浮費<lb/>
辛巳上謂宰執曰霈此疏極闗治體纔過防秋便可行<lb/>
之胡松年曰使論事之臣皆如此何患不能協濟正恐<lb/>
敵騎既退國家蹔安虚文細務又復出矣上曰趙鼎記<lb/>
此可以為戒　知樞宻院事張浚徃江上視師　趙鼎<lb/>
事實曰浚在江上時敵在滁上造舟已有渡江之耗鼎<lb/>
宻陳今日之舉雖天人咸助然自古用兵不能保其必<lb/>
<pb n="KR2b0018_WYG_017-13b"/>
勝計當先定事至即應之庻不倉猝萬一敵渡江即再<lb/>
降指揮方始謂之親征陛下當親總衛士直趨常潤督<lb/>
諸軍乘其未畢辦併力血戰未必不勝或遏不住則駕<lb/>
由他道復歸臨安留兵堅守呉江金亦安能深入臣與<lb/>
張浚分糾諸將或腰截或尾襲各據地利時出擾之必<lb/>
不使之自肆如前日也惟不可聞渡江便退即諸將各<lb/>
自為謀天下事不再集矣三衙楊沂中呉錫見鼎言探<lb/>
報如此駕莫須動鼎曰俟敵已渡方遣二君率兵趨常<lb/>
<pb n="KR2b0018_WYG_017-14a"/>
潤合諸將併力一戰以决存亡他無術也二人同聲曰<lb/>
相公可謂大膽鼎曰事已到此不得不然二公隨駕之<lb/>
親兵也緩急正賴為用豈可先出此言二人懼而退朝<lb/>
論謂鼎勸上親征固難而此事不動尤為難也　奉使<lb/>
魏良臣等自金回張浚遇之問以金事及大帥之語良<lb/>
臣謂金有長平之衆且出大言謂當割建州以南王爾<lb/>
家為小國索銀絹犒軍其數千萬仍約良臣等再徃浚<lb/>
宻奏不可　十二月乙亥朔良臣等至平江府侍御史<lb/>
<pb n="KR2b0018_WYG_017-14b"/>
魏矼亦言當罷講和二字以攻守代之飭勵諸將力圖<lb/>
外禦遂不復遣　朱勝非閒居録曰初秦檜自京城隨<lb/>
金人北去為彼大帥達蘭任用至是達蘭統兵侵淮甸<lb/>
朝廷遣魏良臣王繪奉使至其軍數問檜且稱其賢逮<lb/>
檜再相力薦良臣為都司繼除從官欲彌其言耳　魏<lb/>
良臣進奉使語録言金人比至天長縣得親筆手詔墨<lb/>
本謂良臣曰恤民如此民心安得不歸丁丑上謂宰執<lb/>
曰向下詔丁寧欲刑無寃爾胡松年曰臣伏覩詔書載<lb/>
<pb n="KR2b0018_WYG_017-15a"/>
小大之獄雖不能察必以其情忠之屬也可以一戰使<lb/>
敵人讀至此能無懼乎　張浚奏以樞宻副都承㫖馬<lb/>
擴為沿江制置使軍於鎮江府且令湖南制置大使席<lb/>
益撥統制官崔邦弼等軍赴擴益不從詔落其職　淮<lb/>
西宣撫使劉光世奏統制官王徳獲偽官朱從己卯上<lb/>
語宰執欲釋之既而曰先軫有言武夫力而拘諸原婦<lb/>
人蹔而免諸國墮軍實而長冦讐亡無日矣諸將方與<lb/>
敵人對壘今獻俘輙釋之恐其意怠勿殺可也趙鼎曰<lb/>
<pb n="KR2b0018_WYG_017-15b"/>
此皆吾民誠不必殺　乙酉宰執薦進士王蘋賜出身<lb/>
除正字上曰蘋起草茅而議論若素官於朝大抵儒者<lb/>
不能通世務所謂腐儒胡松年曰治天下安用腐儒上<lb/>
曰然蘋侯官人也　庚寅上因論十二夜太隂犯昴宿<lb/>
有司以為敵滅之象胡松年曰天象如此中興可期上<lb/>
曰范蠡有言天應至矣人事未盡也趙鼎曰正當修人<lb/>
事以應之　辛卯上謂宰執曰韓世忠近進鱘魚鮓朕<lb/>
戒之曰艱難之際不厭菲食卿當立功報朕而貢口味<lb/>
<pb n="KR2b0018_WYG_017-16a"/>
非愛君之實也已却之沈與求曰陛下示以好惡如此<lb/>
諸將敢不用命世忠能擒劉豫父子羈致行闕誅之而<lb/>
分醢於諸侯此乃足以報陛下也　乙未川陜宣撫副<lb/>
使呉玠奏夏國主數通書不㤀本朝之意又府州折可<lb/>
求族屬列状申玠見訓練士馬俟玠出師渡河當為内<lb/>
援以擊敵戊戌上謂宰執曰此祖宗在天之靈扶祐所<lb/>
致亦見人心憤北敵也　知樞宻院張浚至鎮江府召<lb/>
大帥韓世忠劉光世張浚與議且勞其軍既部分諸將<lb/>
<pb n="KR2b0018_WYG_017-16b"/>
乃留鎮江以節制之於是世忠與金帥烏珠書謂張樞<lb/>
宻已在此矣浚因奏捍禦次第且言相持既久恐有别<lb/>
生姦計已與諸將議凡可以克敵者無不為也上曰浚<lb/>
措置如此金必不能遽為衝突參知政事沈與求曰晉<lb/>
元帝時石勒冦壽春相持三月晉臣至有勸降勒者王<lb/>
導拒之金今逺來久相持非其利也上曰朕得浚何愧<lb/>
王導　先是太史言來嵗正月朔日當蝕侍御史魏矼<lb/>
請下有司講求故事上曰春秋日蝕必書謹天戒也己<lb/>
<pb n="KR2b0018_WYG_017-17a"/>
亥乃詔百職各為朕講求所以消變弭災者　辛丑金<lb/>
人之衆屯於竹墩㑹雨雪乏糧又聞上親征而其主晟<lb/>
病篤萬户韓常勸烏珠曰士無鬬志茍强驅之過江必<lb/>
多叛者况吾君疾篤内或有故惟速歸為善烏珠聽之<lb/>
聞於諸寨一夕遁去方遣人馳諭劉麟劉猊倉皇棄輜<lb/>
重北走麟既歸乃率偽官上言略曰以中原制江表强<lb/>
弱之勢何啻得百二之利故自古王者興起必於河北<lb/>
山東之地然後為真若乃崛起及遁居呉越之㑹計其<lb/>
<pb n="KR2b0018_WYG_017-17b"/>
强者能自保一隅有不道則中原之兵已進而墟其國<lb/>
者非一也於是豫以其言曉示偽境　初親征詔未至<lb/>
廬州衆譁然棄淮保江知府仇悆得詔急録以示人皆<lb/>
思奮且遣其子間道告急上命以官及敵進據壽春悆<lb/>
率兵出奇直抵城下敵戰敗欲走渡淮是月金增兵復<lb/>
來悆盡發戍軍千人拒之無一還者遂求救於京西制<lb/>
置使岳飛飛遣統制官牛臯及愛将徐慶以二千餘騎<lb/>
造廬既見悆坐未定金驅甲騎五千且破城矣臯與慶<lb/>
<pb n="KR2b0018_WYG_017-18a"/>
以從騎出城遥謂金人曰牛臯在此爾軰胡為見陵乃<lb/>
展幟示之金衆愕然臯舞袖徑前敵疑有伏即奔潰臯<lb/>
率騎追之金兵自相踐死餘皆遁去或問趙鼎敵何以<lb/>
遽遁鼎曰敵衆雖盛特因劉豫邀請而至既非本心當<lb/>
擇利乃進故不如前日之亡命也　是嵗道君在五國<lb/>
城一日諭王若冲曰一自北遷於今八年所履風俗異<lb/>
事多矣深欲著録未有其人詢之蔡鞗以謂文學無如<lb/>
卿者髙居東山躬稼之餘為予記之善惡必書不可隠<lb/>
<pb n="KR2b0018_WYG_017-18b"/>
晦将為後世之戒道君謙虚待下隨行羣臣不以大小<lb/>
未嘗呼名每有使令則温顔諭之<lb/>
</p>
<p>
</p>
  </div>
</body>
</text>
</TEI>
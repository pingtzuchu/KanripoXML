<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十八</head>
    <p>
<pb n="KR2b0018_WYG_018-1a"/>
欽定四庫全書<lb/>
　中興小紀卷十八　　　　　宋　熊克　撰<lb/>
紹興五年<hi>歲在乙卯</hi>春正月乙已朔日有蝕之　丙辰上謂<lb/>
宰執曰大臣朕之股肱臺諫朕之耳目事均一體或有<lb/>
官非其人所當黜者卿等宜亟以告朕不必須待論列<lb/>
書曰股肱喜哉元首起哉百工熙哉股肱得人則萬事<lb/>
皆治矣趙鼎曰臣等駑怯何足仰承聖訓然為治之要<lb/>
在於用人陛下以此訓臣可謂得其要矣　己未金兵<lb/>
<pb n="KR2b0018_WYG_018-1b"/>
之遁也留程師回張延夀為收後二將彼中之驍將也<lb/>
至是張俊命統制官張宗顔引兵追及之繼又遣統制<lb/>
官王進等邀其歸路薄之於淮敵衆悉潰墮淮而死師<lb/>
回延夀勢窘而降初以俊為浚既降始悟曰吾以為張<lb/>
樞宻今乃闗西也　行宫留守孟庾請上還臨安府從<lb/>
之　金之薄淮也劉光逺遣統制官酈瓊統兵過淮由<lb/>
間道徑趨光州偽知州許約守城甚堅又劉麟遣統領<lb/>
官李知柔以衆三千助之瓊説約降不從即進兵急攻<lb/>
<pb n="KR2b0018_WYG_018-2a"/>
城欲破約勢窮乃降遂復光州甲子奏至上謂宰執曰<lb/>
許約為劉豫結連楊么乃刼張昻山寨兇逆宜誅今來歸朕<lb/>
不欲失信當貸之沈與求曰朕下方圖復中原倘示大信<lb/>
安反側臣見壺漿載道以迎王師矣　初金之故主旻與<lb/>
今主晟相約互傳位於其子孫旻在日以晟為安班貝勒<lb/>
<hi>原作諳版孛極烈今改正下同</hi>安班貝勒者儲嗣之位也及晟代旻即捨<lb/>
己之子宋王宗磐而以旻之長孫梁王亶小名哈爾滿<hi>原名</hi>
<hi>曷刺馬今改正下同</hi>者為安班貝勒仍領都元帥之職是月晟卒宋<lb/>
<pb n="KR2b0018_WYG_018-2b"/>
王宗磐與旻之子涼王固倫<hi>原作固碖今改正</hi>及左副元帥尼瑪<lb/>
哈皆争立而亶為嫡遂立之葢尼瑪哈自去歲為鄂勒琿<lb/>
所代已失兵柄故不得立時鄂勒琿達蘭諸帥自江上回<lb/>
至燕山悉赴晟之喪初晟已諡旻為武元皇帝廟號太祖<lb/>
至是亶諡晟為文烈皇帝廟號太宗　二月丁丑上自平<lb/>
江府還臨安府　己卯上次秀州　壬午上至臨安府丙<lb/>
戌右僕射趙鼎除左僕射張浚除右僕射並平章事浚兼<lb/>
知樞宻院都督諸路軍馬　趙鼎事實曰二月回鑾先<lb/>
<pb n="KR2b0018_WYG_018-3a"/>
議定張浚右揆出使湖外平楊么鼎陞左揆方鎖院之<lb/>
夕鼎宻啟曰宰相無事不統不必専以邊事乃為得體<lb/>
洎兩制出浚獨以軍功及専任邊事為言上既以邊事<lb/>
付浚而政事及進退人材専任於鼎矣　喻樗語録曰<lb/>
時趙張二公相得人固知且並相樗獨以謂且作樞宻<lb/>
使同心同徳亦何不可他日趙退則張繼之説一般話<lb/>
行一般事用一般人如此則氣道長若同相議論有不<lb/>
合或當去位則一畨更改必有參商是賢者自相戾也<lb/>
<pb n="KR2b0018_WYG_018-3b"/>
已而其事亦稍如此　庚子宗正少卿范沖請以近詔<lb/>
羣臣條對倣治平故事編類進入乃以命學士孫近直<lb/>
學士院胡交修而殿中侍御史邵武謝祖信又言羣臣<lb/>
所條利害既上御府願親省覽或俾大臣分閲擇可用<lb/>
者奏行從之　故事左僕射兼監修國史辛丑趙鼎奏<lb/>
直史館范沖於臣為外姻願改授張浚上曰安可以沖<lb/>
故廢祖宗故事況史館非朝廷政事之地可無辭遂詔<lb/>
鼎兼之於是殿中侍御史張絢言宰相用人不當以鄉<lb/>
<pb n="KR2b0018_WYG_018-4a"/>
閭親屬為嫌更宜訪寒畯癸卯上謂宰執曰如此則朋<lb/>
黨之風自破矣趙鼎曰用人所以立國臣豈敢久居相<lb/>
位至於立國規模則當為逺計也鼎於是以政事之先<lb/>
後及人材所當召用者宻條而置座右一一奏稟以次<lb/>
行之鼎謙沖待士犯顔敢諫凡内降恩澤多奏格不行<lb/>
號為賢相而深喜故崇政殿説書程頤之學朝士翕然<lb/>
嚮之時有言今托稱伊川門人者却皆進用如選人桐<lb/>
廬喻樗真其人也乃不見知是月鼎始薦樗改官除正<lb/>
<pb n="KR2b0018_WYG_018-4b"/>
字誥辭曰頃窮西洛之淵源遂見古人之大體中書舍<lb/>
人王居正行也樗以此頗為衆所嫉徽猷閣待制胡安<lb/>
國亦師頥者也聞之以謂西洛淵源古人大體雖其髙<lb/>
弟游酢楊時謝良佐諸人尚難言之而況樗耶乃敢托<lb/>
於詞命以妄褒借識者憂之居正未幾遷兵部侍郎於<lb/>
是有伊川三魂之目鼎為真魂居正為强魂言其多忿<lb/>
也故工部侍郎楊時為還魂言其身死而道猶行也既<lb/>
而正字襄陽張嵲遂以元祐中五鬼配之　劉豫罷什<lb/>
<pb n="KR2b0018_WYG_018-5a"/>
一之法改行五等税法　閏二月丁未端明殿學士僉<lb/>
書樞宻院事胡松年請外詔以舊職知宣州　川陜宣<lb/>
撫使盧法原請上供物帛自去年以後仍充贍軍己酉<lb/>
上謂宰執曰祖宗内帑本以備邊宜從所請趙鼎等曰<lb/>
陛下捐内帑以贍軍此帝王盛徳事也　詔臨安府依<lb/>
舊帶浙西安撫鎮江府帶松江安撫既而鎮江守臣劉<lb/>
寧止請撥常州江隂軍及崑山常熟二縣屬沿江安撫<lb/>
司從之寧止歸安人也　庚午宰執奏中書舍人劉大<lb/>
<pb n="KR2b0018_WYG_018-5b"/>
中繳大理評事李洪試大法改官事趙鼎曰法以弼教<lb/>
宜崇奬之上曰不崇奬之其學將絶沈與求曰法家雖<lb/>
别一科人命所繫亦宜重其選也　是月都督張浚出<lb/>
江上勞師至鎮江府召淮東宣撫使韓世忠親諭上㫖<lb/>
使移屯楚州以撼山東世忠欣然受命即日舉軍渡江<lb/>
於是浚至建康府勞江東安撫使張俊軍又至太平州<lb/>
勞淮西宣撫使劉光世軍而還　侍御史張致逺殿中<lb/>
侍御史張絢右司諌趙霈交章論新除主管馬軍王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>
<pb n="KR2b0018_WYG_018-6a"/>
討賊無功乞正其罪詔罷<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>管軍仍降充團練使絢丹<lb/>
陽人也<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>軍一萬五千撥𨽻淮東宣撫使韓世忠　三<lb/>
月乙亥趙鼎薦荆南鎮撫使解潛召為主管馬軍司公<lb/>
事初靖康中潛副李綱宣撫河東鼎在綱幕中與潛有<lb/>
舊至是引用之　先是川陜宣撫副使盧法原以憾不<lb/>
濟師不餽糧及不給降錢幣不應副器械功成又不銓<lb/>
量獲功將士上以手詔詰法原法原辨數甚悉上不以<lb/>
為是既而法原卒於閬州宣撫司事令副使吳玠權主<lb/>
<pb n="KR2b0018_WYG_018-6b"/>
行之　淮東宣撫使韓世忠已至楚州遣屬官陳桷等<lb/>
赴闕左僕射趙鼎奏臣已細詢桷據言韓世忠已過淮<lb/>
南視控扼之所桷今來乞兵守建康葢欲張浚分占江<lb/>
上同負此責臣以通泰鹽利為重乞飭世忠且在承楚<lb/>
捍敵或采石等淺處有警即令引全軍趨江東或浙西<lb/>
而通泰鹽利在所不顧也桷又言世忠軍老幼在鎮江<lb/>
非便臣與桷議欲令遷平江桷以為然此亦張浚之意<lb/>
也　乙酉左僕射趙鼎奏乞遣中使傳問宣撫上曰當<lb/>
<pb n="KR2b0018_WYG_018-7a"/>
别有所賜近劉光世進馬來問朕乞花瓶遂輟玉瓶賜<lb/>
之鼎曰陛下御府寳器以寵大將深得駕馭之術矣<lb/>
是日趙鼎奏觀文殿大學士李綱録到建炎聖語上曰<lb/>
朕已閲皆實綱近日論事非往時比鼎曰綱才器過人<lb/>
嚮辟少年浮躁之士為屬致有所累上曰屬官須老成<lb/>
更練鼎曰誠如聖諭　初張浚謫居福州而綱亦寓福<lb/>
浚與綱㑹既除舊隙遂相厚善至是浚入相數於上前<lb/>
言其忠未幾起綱知洪州兼江南安撫制置大使　朱<lb/>
<pb n="KR2b0018_WYG_018-7b"/>
勝非閒居録曰舊制御膳日進一百二十品淵聖減作<lb/>
四十品上即祚又加裁省其後早晩共止一羊不過數<lb/>
品而已巡幸東南駐蹕郡廨兵火之後屋宇闕陋雖久<lb/>
駐亦不増葺中宫未還妃嬪有名位者纔二三人其餘<lb/>
宫監并有職掌者通不及百人雖大禹之勤儉不是過<lb/>
也大臣宻侍帷幄目覩盛事固宜仰體徳意而三丞相<lb/>
則不然李綱私藏過於國帑乃厚自奉養侍妾歌僮衣<lb/>
服飲食極於美麗每饗客餚饌必至百品遇出則厨傳<lb/>
<pb n="KR2b0018_WYG_018-8a"/>
數十擔其居福州也張浚被召綱贐行一百二十合合<lb/>
以朱漆鏤銀裝飾様致如一皆其宅庫所有也吕頥浩<lb/>
喜酒色侍妾十數夜必縱飲前戸部侍郎韓梠家畜三<lb/>
妾俱有殊色名聞一時梠死諸大將以厚賂取之吕力<lb/>
争用數千緡得一人號三孺人大寵嬖之初則専其家<lb/>
政既而頤浩為留守兼判臨安權勢甚盛三孺人者遂<lb/>
預外事公然交通韓氏中外因以媒進時頤浩六十七<lb/>
嵗矣趙鼎起於白屋有朴野之狀一旦拜相驟為驕侈<lb/>
<pb n="KR2b0018_WYG_018-8b"/>
以臨安相府為不足居别建大堂竒花嘉木環植周圍<lb/>
堂之四隅各設大爐為異香數種每坐堂中則四爐焚<lb/>
香煙氣氤氲合於坐上謂之香雲又艱難以來堂饌菲<lb/>
薄鼎増厚十倍日有㑹集侍從將帥下逮省寺官所喜<lb/>
者次第召食堂厨公吏云日費香直數十緡酒饌尚不<lb/>
計也其後鼎坐臺疏落職守泉累章數千言而乾沒都<lb/>
督錢十七萬緡竊用激賞庫錢七十餘萬緡奄有臨安<lb/>
府什物三千餘件乃章中一事命下人皆謂鼎必辯而<lb/>
<pb n="KR2b0018_WYG_018-9a"/>
不辯也　初禁衞諸軍遇赦轉員其法甚備自中原俶<lb/>
擾軍營紛亂排轉不行時諸將所總嵗嵗奏功而天子<lb/>
親兵久無陞遷之望左僕射趙鼎請據三衙見管人數<lb/>
彷彿舊例立為轉員之法始合祖宗舊制而軍政明矣<lb/>
　金主亶升所居曰㑹寧府建為上京仍改官制初奉<lb/>
使宇文虚中留其國至是受金官為之參定其制以太<lb/>
師太傅太保為三師太尉司徒司空為三公尚書省置<lb/>
令次左右丞相皆平章事左右丞皆參知政事侍中中<lb/>
<pb n="KR2b0018_WYG_018-9b"/>
書令皆居丞相下仍為兼職元帥府仍置都元帥左右<lb/>
副元帥左右都監樞宻院置使副僉書院事大宗正府<lb/>
置判同判同僉書事宣徽院置左右使同知僉書事六<lb/>
部初置吏戸禮三部侍郎後置三尚書仍兼兵刑工既<lb/>
而六曹皆置尚書郎官左右司及諸曹皆備國史院置<lb/>
監修以宰相兼領次修史御史臺置大夫中丞侍御史<lb/>
以下而大夫不除中丞惟掌訟牒及斷獄㑹法諫院置<lb/>
左右諫議大夫補闕拾遺並以他官兼之與臺官皆充<lb/>
<pb n="KR2b0018_WYG_018-10a"/>
員而已翰林學士院置承㫖學士侍讀侍講學士直學<lb/>
士待制修撰而承㫖不除殿前司置都㸃檢左右副㸃<lb/>
檢左右衞將軍勸農司置使副記注院置修注太常寺<lb/>
置卿少秘書省置監少以下皆備國子監官不設外道<lb/>
置轉運使而不刺舉故官吏無所憚都事令史用登進<lb/>
士第者預其選人以為榮官無磨勘之法每一任則轉<lb/>
一官此其大略也初金之故主晟兄弟相約互傳位於<lb/>
其子孫時亶既立於義當復用晟之長子宋國王宗磐<lb/>
<pb n="KR2b0018_WYG_018-10b"/>
為安班貝勒兼元帥之職而亶不遵初約及定官制以<lb/>
三公居都元帥上又左副元帥尼瑪哈右副元帥烏克<lb/>
紳皆亶所忌至是以宗磐為太師領三省事易其儲嗣<lb/>
之位封尼瑪哈晉國王亦領三省事又除烏克紳左丞<lb/>
相皆以相位易其兵柄而冀王鄂勒琿魯王達蘭正除<lb/>
左右副元帥故宗磐失望其後以至謀變葢兆於此也<lb/>
未幾鄂勒琿死以達蘭代之而進左監軍烏珠為右副<lb/>
元帥　夏四月甲辰朔言者請倣景徳㑹計録列紹興<lb/>
<pb n="KR2b0018_WYG_018-11a"/>
以來嵗計量入為出詔送户部戊申本部先纘到去嵗<lb/>
收支數餘乞容續録從之　初太廟神主寓於温州嵗<lb/>
時薦饗委之守臣司封郎官林待聘嘗言原廟之在郡<lb/>
國有漢故事而太廟神主禮宜在都今新邑未奠宜攷<lb/>
古師行載主之義還之行闕以彰聖孝至是始就臨安<lb/>
府建太廟遣權太常少卿沙縣張銖迎至行在既而奉<lb/>
安上行欵謁之禮明年親征遂奉木主以行　先是侍<lb/>
講范沖乞依仁宗邇英閤故事寫書無逸孝經天子四<lb/>
<pb n="KR2b0018_WYG_018-11b"/>
章為圖設於講殿之壁上從其請親御宸翰寫成二圖<lb/>
庚戌上以語宰執於是趙鼎贊上從善汲汲之意且曰<lb/>
沖以世官入侍經幄乞修故事宜也沈與求曰宋璟獻<lb/>
無逸圖以為元龜今宸翰昭回非璟所獻之比陛下方<lb/>
夙夜自警則恢復可期天下幸甚　乙卯詔直寳文閣<lb/>
曾紆齎其父布所著正論赴闕中道除紆知信州戊午<lb/>
上謂宰執曰昨閲曾布正論其言皆正當趙鼎曰臣嚮<lb/>
官陜西嘗見此乃布親筆近復得於紆處葢相去二十<lb/>
<pb n="KR2b0018_WYG_018-12a"/>
年矣宛然如故沈與求曰韓璜言紆造正論葢不知其<lb/>
詳也上顧鼎曰布有奏藁薦陳瓘等十餘人卿跋尾具<lb/>
言曽見正論鼎曰臣誠有之　先有詔發常平倉米賑<lb/>
糶己未宰執奏欲每日糶一千石上曰隂霖不止細民<lb/>
艱食官為發廩則穀價自平趙鼎等曰陛下憂民如此<lb/>
臣等期有以副聖意官既賑濟則富家不至閉糴上曰<lb/>
富家惟務厚藏而不知散鼎曰厚藏而不知散所以致<lb/>
富及子孫驕奢妄用則家道往往不振上曰立國亦然<lb/>
<pb n="KR2b0018_WYG_018-12b"/>
子孫不知祖宗創業艱難習成驕奢馴致禍亂亦可以<lb/>
為戒也沈與求曰周公陳王業艱難以戒成王七月之<lb/>
詩是也今陛下念祖宗創業艱難日復一日臣知勘定<lb/>
有期矣　甲子道君皇帝崩於五國城聖夀五十有四<lb/>
<hi>後太后冋鑾知是此日</hi>先是道君嘗命隨行王若沖録北遷事跡<lb/>
未克成書丙寅淵聖申命若沖以謂先王嘉言善行不<lb/>
可無紀乃許隨行官吏各具見聞送若沖編修仍令蔡<lb/>
鞗提㸃未幾書成即所謂太上道君北狩行録是也<lb/>
<pb n="KR2b0018_WYG_018-13a"/>
徽猷閣待制程昌禹守鼎州六年賊不能犯是月除昌<lb/>
禹都督府㕘議官乃移知岳州程千秋代之千秋在岳<lb/>
時賊已願出降及至鼎始覺賊無就招意時統制官杜<lb/>
湛亦改為都督府左軍統制千秋因留湛所領蔡兵以<lb/>
捍賊　是夏金主亶以其國有親喪慮本朝乗而代之<lb/>
令右副元帥烏珠屯於黎陽而左副元帥達喇歸祈州<lb/>
　初金攻熙河蕃漢官盡降隴右郡王趙懷恩乃攜老<lb/>
小入蜀至是乞依兄懷徳例别帶一職五月己卯詔除<lb/>
<pb n="KR2b0018_WYG_018-13b"/>
懷恩正任觀察使　辛巳上殿官李椿年言嵗鬻度牒<lb/>
不下萬數是失一萬農也積而累之農幾盡矣昔越王<lb/>
報吳生男女有賞嫁娶不時有罰今則反是上曰越王<lb/>
養兵二十餘年而後報吳椿年曰陛下知此道矣願斷<lb/>
而行上首肯之椿年浮梁人也　己丑左司諫趙霈言<lb/>
安不忘危治不忘亂安危治亂之機相為倚伏昨丁陽<lb/>
九厄運比者皇威始震仇讐逺遁已肇中興之業天其<lb/>
或者殆將悔禍所謂安危治亂之機不可一日忘也漢<lb/>
<pb n="KR2b0018_WYG_018-14a"/>
光武初定天下馮異來朝詔曰倉卒蕪蔞亭豆粥虖沱<lb/>
麥飯異頓首曰願國家無忘河北之難小臣不敢忘巾<lb/>
車之恩唐太宗既平髙昌魏徵舉小白無忘在莒之事<lb/>
以戒之帝曰朕不敢忘布衣時公不得忘叔牙之為人<lb/>
也臣亦願陛下無忘親征時臣無忘扈從時則恢復可<lb/>
期矣辛卯詔霈論奏得諫臣之體令尚書省寫成圖進<lb/>
入　時貴州防禦使瑗在宫中上嘗以語宰執曰此子<lb/>
天資特異儼如神人朕親自教之讀書性極彊記至是<lb/>
<pb n="KR2b0018_WYG_018-14b"/>
趙鼎得㫖造書院於行宫門内以為資善堂欲令就學<lb/>
上曰朕年二十九未有子然國朝自有仁宗故事今未<lb/>
封王止令建節封國公似合宜以朕所見此事甚易行<lb/>
而前代帝主多以為難鼎曰自古帝王以為難而陛下<lb/>
行之甚易此所以莫可跂及也上曰藝祖創業至勤朕<lb/>
取子字行下子鞠於宫中庶仰慰藝祖在天之靈孟庾<lb/>
曰陛下念藝祖創業而聖慮及此帝王所難之事也己<lb/>
亥以瑗為保慶軍節度使建國公宗正少卿范沖起居<lb/>
<pb n="KR2b0018_WYG_018-15a"/>
郎朱震並為資善堂翊善震邵武軍人也　趙鼎事實<lb/>
曰一日上語鼎曰欲令瑗出閣選官教之且就禁中置<lb/>
學館便建資善堂庶幾正當所差官亦有名仍一依皇<lb/>
子建節除國公鼎乃與同列議選范沖朱震為翊善朝<lb/>
論以二人為極天下之選上亦嘗謂鼎曰前日臺諫因<lb/>
對語及資善之建皆曰如朱震范沖天生此二人為今<lb/>
日資善之用可謂得人矣然是時建資善及命官與出<lb/>
閣之日適張浚在外故憸人得以間之始見疾矣　都<lb/>
<pb n="KR2b0018_WYG_018-15b"/>
督張浚謂楊么據洞庭湖實占上流不先去之為腹心<lb/>
害將無以立國然冦阻重湖春夏則耕耘秋冬水落則<lb/>
收糧于寨載老小于船中而驅其衆四出為暴前此朝<lb/>
廷以夏多水潦必冬乃出師故冦得併力而我多不利<lb/>
今乗其怠而討之彼衆既散一旦復合固已疲於奔命<lb/>
又不得守其田畝禾稼則有絶食之憂黨與必攜可招<lb/>
來也雖已命湖南制置使岳飛往討而兵將未必喻此<lb/>
或逞兵殺戮則失勝算傷國體遂奏請自行上許焉浚<lb/>
<pb n="KR2b0018_WYG_018-16a"/>
因辟樞宻都承㫖馬擴為都督府都統制初湖南制置<lb/>
大使席益獲楊么探者數百人皆傳致逺縣囚之浚行<lb/>
至醴陵縣召囚問之盡釋其縛給以文書俾分示諸寨<lb/>
曰今既不得保田畝禾稼必乏食且餒死矣不如早降<lb/>
不死數百人歡呼而往及潭州而首領黄誠周倫等先<lb/>
請受約束然嘗殺招安使人猶不自安浚令岳飛分屯<lb/>
鼎澧益陽壓以兵戊戌飛至鼎之城外置寨列艦飛素<lb/>
有威望而軍律甚嚴乃遣先出降人楊華入賊招安華<lb/>
<pb n="KR2b0018_WYG_018-16b"/>
未降時為賊魁以寛厚得衆遂與故部曲潛結么黨殺<lb/>
么以降時大旱湖水涸如冬間　六月甲辰言者謂康<lb/>
定初陜西用兵詔樞宻院邊事與宰相同議又因晏殊<lb/>
言參知政事亦許同議今二府同班奏事與舊制别班<lb/>
再上不同而宰臣已兼知右府欲乞邊事之大者三省<lb/>
同批㫖宻院官押劄子庚戌詔從之　甲寅以久旱詔<lb/>
禁屠以禱雨右諫議大夫趙霈言自來斷屠止禁猪羊<lb/>
而不及鵝鴨請併禁之中書舍人胡寅見霈疏曰一疏<lb/>
<pb n="KR2b0018_WYG_018-17a"/>
無三百言而用鵝鴨字以十數況諫職乃及此乎聞敵<lb/>
中統兵者號龍虎大王脱或入攻當以鵝鴨諫議拒之<lb/>
時人以為名對　戊午詔贈故觀文殿學士鄧洵仁五<lb/>
官中書舍人劉大中言洵仁兄弟相繼執政専以諂諛<lb/>
固寵望賜追寢戊寅詔從之自靖康初追復元祐諸臣<lb/>
官職後亦稍稍擢其子孫然議論不一是非混淆趙鼎<lb/>
夙有此志是以身任之因大中繳洵仁辭頭遂歴言熈<lb/>
豐祐聖崇觀政事人材善惡利害首尾甚備上嘉納即<lb/>
<pb n="KR2b0018_WYG_018-17b"/>
詔牓之朝堂　先是都督張浚親臨湖以觀賊勢疑未<lb/>
可攻復欲還朝為防秋之計㑹制置使岳飛來以小圖<lb/>
白浚曰此易擒耳浚曰此妨防秋之備飛請浚少留八<lb/>
日擒之浚乃遣飛往初湖南統制官任士安王浚郝政<lb/>
領兵二萬餘慢王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>不稟其令以此無功飛始至鞭士<lb/>
安以折其氣使為賊餌先揚言岳太尉兵二十萬至矣<lb/>
及是止見士安等軍賊併力拒之飛伏大兵四合賊敗<lb/>
走悉乗舟入據水寨賊將陳瑫内變刼偽太子鍾子義<lb/>
<pb n="KR2b0018_WYG_018-18a"/>
船獲金交牀與龍鳯輦等詣飛降楊么赴水死黄誠周<lb/>
倫遂挾子義奔潭州都督府降餘黨相繼皆降飛入水<lb/>
寨殺賊衆殆盡惟夏誠寨恃險固守飛擇善罵者二千<lb/>
人夜往罵之且悉衆運草木流下填滿乃長驅入營遂<lb/>
擒賊誠果應飛來之䜟於是浚言除楊么就戮外招到<lb/>
黄誠周倫等衆二十餘萬湖冦盡平　李龜年記楊么<lb/>
本末曰初賊自恃其險官軍陸襲則入湖水攻則登岸<lb/>
賊中為之語曰有能害我須是飛來葢言其險非有羽<lb/>
<pb n="KR2b0018_WYG_018-18b"/>
翼莫能近也俄詔用岳飛適值大旱而湖水涸飛命軍<lb/>
士伐君山之木為巨筏無數賊意謂以木筏塞諸港汊<lb/>
賊戰敗急趨舟欲出湖而港汊木筏已滿舟為所礙不<lb/>
能遁戮死而外盡招降之飛來之䜟於是乎騐　初張<lb/>
浚與淮東宣撫使韓世忠議令移屯泗上既而世忠退<lb/>
屯承楚之間與初議小異浚遂請祠上乃降詔諭世忠且<lb/>
謂宰執曰世忠移屯既略如議浚復何疑趙鼎曰臣等<lb/>
已作書報浚而世忠將董<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>亦自謂他日有警老小必<lb/>
<pb n="KR2b0018_WYG_018-19a"/>
還鎮江則積糧淮南非便浚必曉此意至是董旼攜親<lb/>
筆詔至軍前世忠拜詔感泣軍情共戴聖恩<lb/>
</p>
<p>
</p>
  </div>
</body>
</text>
</TEI>
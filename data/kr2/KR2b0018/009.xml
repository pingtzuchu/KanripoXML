<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷九</head>
    <p>
<pb n="KR2b0018_WYG_009-1a"/>
欽定四庫全書<lb/>
　中興小紀卷九　　　　　　宋　熊克　撰<lb/>
建炎四年秋七月時已除開府儀同三司吕頤浩建康<lb/>
府路大帥甲辰宰執擬提舉太平觀劉洪道為參議官<lb/>
上曰不可是又欲與頤浩同官趙鼎曰頤浩之來尚遲<lb/>
今先令洪道往池陽措置防江上乃許之因曰議者謂<lb/>
頤浩多引用山東人且頤浩為相當收天下人材而獨<lb/>
私鄉曲非公道也張守曰立賢無方正為此耳既而頤<lb/>
<pb n="KR2b0018_WYG_009-1b"/>
浩遇闕見上言臣自去國不知金人之實似聞已渡淮<lb/>
北去然敵情多詐而難測臣比經四明見朝廷集海舟<lb/>
於岸下是必為避敵之備夫避敵固當預辦然禦敵之<lb/>
計尤不可緩臣仰料聖駕萬一避敵不過如永嘉及閩<lb/>
中爾望鑑去嵗敵騎追襲之事選兵二萬分為二項以<lb/>
頓江東或據水鄉或扼山險邀而擊之使將士戮力如<lb/>
四明城下之戰則無不勝矣萬一今冬敵不渡江則願<lb/>
宰執預為之計俟來夏則遣兵北向分二萬由海道趣<lb/>
<pb n="KR2b0018_WYG_009-2a"/>
文登以揺青齊分二萬由淮陽趣彭城以撼鄆濮葢金<lb/>
人用兵深忌夏月我必乗其忌而攻之故大暑用兵臣<lb/>
前後屢陳此計然安危治亂之要尤在人主能察方去<lb/>
冬金人分三路追襲廷臣皆以航海為非惟陛下㫁而<lb/>
必行故至今帖然無虞夫難得易失者天之時難成易<lb/>
敗者人之功臣願陛下愛惜分隂汲汲圖之近臣有獻<lb/>
計者必參以行事而驗其是非則人不難知矣此陳蕃<lb/>
所謂成敗之機在察言也願留聖意　丙午右諫議大<lb/>
<pb n="KR2b0018_WYG_009-2b"/>
夫黎確言陛下念劉光世之功穹資峻秩舉無所吝今<lb/>
又與舊相並命為大帥處以鎮江光世乃預擇便地自<lb/>
安而委郡政於添倅陛下聖㫁不從尚遷延未行公議<lb/>
憤之詔以章示光世確邵武人也　辛亥右僕射范宗<lb/>
尹言張俊自浙西東稱岳飛可用上曰飛杜充愛將充<lb/>
於事君失節而能用飛亦有知人之明也　新肇慶府<lb/>
鈴轄曾訥者初以貢獻得官後因忤梁師成以至編置<lb/>
籍没上憐其無辜令宰執與一差遣而言者乃謂訥因<lb/>
<pb n="KR2b0018_WYG_009-3a"/>
請託得之戊午上曰朕可嘗有此可亟罷前命使中外<lb/>
曉然趙鼎曰訥已除鈴轄猶上言乞郡不已乃詔并鈐<lb/>
轄罷之　知平江府湯東野乞祠乙丑上謂宰執曰向<lb/>
聞趙鼎言東野與康允之皆有才但當外任繁劇不可<lb/>
處獻納之地范宗尹曰議者謂允之優於東野張守曰<lb/>
二人皆能辦事而允之不擾上曰既能辦事無不擾之<lb/>
理　己巳禮部尚書謝克家奏故翰林學士范祖禹當<lb/>
元祐中終始實在經筵所著唐鑑已進御又有仁宗訓<lb/>
<pb n="KR2b0018_WYG_009-3b"/>
典及帝學二書深禆治道今其子前宗正少卿冲見寓<lb/>
衢州乞給札令冲投進許之　初河北賊酈瓊等五萬<lb/>
人來降浙西大帥劉光世遣統制官靳賽往招納之又<lb/>
饒信間有妖冦王念經等聚衆數萬光世亦命統制官<lb/>
王徳同賽總兵致討徳涉彭蠡道出饒州羣盜劉文舜<lb/>
攻城甚急守臣連南夫馳書求救徳引兵壓壘而陣賊<lb/>
舍兵請降時權知三省樞宻院盧益䕶迎隆祐太后過<lb/>
撫州勸徳進兵徳遂抵貴溪一皷而擒念經是月獻俘<lb/>
<pb n="KR2b0018_WYG_009-4a"/>
行在道君自韓州徙居五國城金人請道君減去隨行<lb/>
官吏道君力懇之不從乃召諭之曰卿等相隨而來憂樂<lb/>
固當同之但事屬他人無如之何言訖泣下官吏皆呼號<lb/>
而出宗室亦不許隨行惟孝騫嫡孫有奕等六人從焉五<lb/>
國貝勒巴克㙮<hi>原作孛堇八曷打今改正下同</hi>下通事慶格詐傳巴克塔<lb/>
之言求北珠道君與之他日事發巴克㙮欲殺慶格遣人<lb/>
審覆道君曰初無此事恐復誤傳北人聞之皆手加於額<lb/>
太子烏拉罕<hi>原名斡离歡今改正下同</hi>遣人奉書求内侍兩輩道君不<lb/>
<pb n="KR2b0018_WYG_009-4b"/>
悦曰誰肯往者然五太子不可不遣乃遣王佃陳思正且<lb/>
復書曰二人自汴京隨至此難苦萬狀望優容之　時開<lb/>
府劉光世以公事移牒六曹　八月甲戍詔新江州鈐轄<lb/>
張忠彦聴朱勝非節制上謂宰執曰勝非當苗劉之變<lb/>
不為無功范宗尹曰勝非能使二兇不疑以待勤王之<lb/>
師議者咸稱其有謀上曰是時惟勝非鄭㲄與之抗若<lb/>
顔歧雖好士人亦懦怯不能有為故人以威武不能屈<lb/>
為大丈夫也　先是江西湖南北路正賦外多别科來<lb/>
<pb n="KR2b0018_WYG_009-5a"/>
米則有正耗補欠和糴斛面等自一石輸及五六石錢<lb/>
則有大禮免夫綱夫瞻軍等自一緡輸及七八緡吏縁<lb/>
為姦其名日新復調丁壯把隘修寨富者出財貧者出<lb/>
力民不堪命則據險結黨抗拒縣官既免征徭之苦且<lb/>
獲攘掠之利故多去為盜至是勝非上疏極論而宗尹<lb/>
未嘗厯州縣不甚知民疾痛但降㫖依累降赦令而已<lb/>
　叅知政事謝克家請日輪從官一員以前代及本朝<lb/>
之關治體者具兩事進入庶禆聖學從之命侍臣進故<lb/>
<pb n="KR2b0018_WYG_009-5b"/>
事自此始既而吏部侍郎直學士院綦崇禮乞止令講<lb/>
讀官三五日一進乃詔翰林學士兩員如前詔　丁丑<lb/>
詔故言官常安民江公望皆抗節直詞觸權姦之怒擯<lb/>
斥至死可並贈諫議大夫仍召安民子同赴行在隆祐<lb/>
太后自江西回庚辰上出行宮門外迎之　初侍御史<lb/>
沈與求言右僕射范宗尹年少驟進不更世務恐誤國<lb/>
事上頗難之既而户部侍郎季陵乞詔宰執於罪累中<lb/>
選真賢實能量付以事責功補過雖蔡京玉黼張邦昌<lb/>
<pb n="KR2b0018_WYG_009-6a"/>
之所主者亦不以一眚廢其終身詔臺諫勿復以言遂<lb/>
牓朝堂至是與求同右諫議大夫黎確右正言吳表臣<lb/>
論列以為自古豈有禁臺諫不得言者且不應牓表臣<lb/>
永嘉人也上命撤之宗尹請坐三章行出曰臣唯是之<lb/>
從何敢固執與求再論陵承望宰執風㫖有變朱成黒<lb/>
指鹿為馬之語宗尹請去上令張守諭㫖留之辛巳上<lb/>
批略曰陵為侍從乃乞用一時罪戾之人使箝臺諫不<lb/>
得言可罷與外祠與求乞顯黜獻言者其論為當至云<lb/>
<pb n="KR2b0018_WYG_009-6b"/>
變朱成黒指鹿為馬使大臣不敢安位可除職與郡遂<lb/>
以與求為直龍圖閣知台州　初宣撫制置使張浚復<lb/>
歸秦州至是以敵衆猶在淮甸恐復擾東南欲分撓其<lb/>
兵勢故陜西獻計者多以擊敵為便浚召都統制曲端<lb/>
等問之端曰平原曠野敵便於衝突而我師未皆習戰<lb/>
須教士數年然後可以大舉統制官吳玠曰髙山峻谷<lb/>
我師便為駐隊敵雖驍果甲馬厚重終不能馳突我據<lb/>
關輔之勢可以徐圖諸將恥於不武莫肯出言參議官<lb/>
<pb n="KR2b0018_WYG_009-7a"/>
劉子羽爭之以為未可浚曰吾寧不知此顧今東南之<lb/>
事方急不得不為是爾　張浚丁巳瀟湘録曰浚奉使<lb/>
川陜日上謂曰陜西士馬彫弊勢非五年之後不可大<lb/>
舉既上往㑹稽敵勢乗隙侵陵海道之行危甚後雖退<lb/>
師金四太子者猶於淮西駐軍浚與叅議官劉子羽議<lb/>
曰今度敵勢必再犯江南儻事有不意為天下後世罪<lb/>
人矣勢當傳檄舉兵以為牽制子羽曰相公不記臨行<lb/>
天語乎此兵非五年訓諌不可一拘者曰事有不可一<lb/>
<pb n="KR2b0018_WYG_009-7b"/>
物者<hi>按上二句疑有誤字</hi>假令萬有一前日海道之行變生不測<lb/>
吾儕奈何雖欲復歸陜西號令諸將其可得乎子羽之<lb/>
議遂塞此事外人不及知誚浚輕舉且歸罪子羽為多<lb/>
天實鑑之也　先是端驟得志而驕自白店原之敗少<lb/>
沮參謀官王庶乘此言於浚曰端有反心久矣盍早圖<lb/>
之浚乃罷端兵柄遷之恭州統制官張中孚李彦琪等<lb/>
諸州覊管陜西人恃端為命及為庶譛而貶軍情頗不<lb/>
悦　王之望西事記曰張浚至陜西欲易置諸路帥臣<lb/>
<pb n="KR2b0018_WYG_009-8a"/>
權勢震赫是時五路未破士馬强盛加以西蜀之富而<lb/>
貸其賦五年金銀粮帛之運不絶於道所在山積浚之<lb/>
為人忠有餘而才不足雖昧於知人短於用兵而清修<lb/>
篤謹有志于天下古人不能過也復果㫁敢為諸將亦<lb/>
莫敢桀驁曲端者初為五路統制拜威武將軍屢與金<lb/>
人角更勝迭負西人以為能然心常少浚浚乃奪其兵<lb/>
廢之　浚於是決䇿治兵移檄河東問罪癸未復永興<lb/>
軍金人大懼急調右監軍烏珠自京西令星馳至陜右<lb/>
<pb n="KR2b0018_WYG_009-8b"/>
與萬户羅索等㑹而浚亦劄五路合兵四十萬約日㑹<lb/>
於耀州以與金戰　權知三省樞蜜院盧益令權綴宰<lb/>
執班今後奏事取㫖時同權知三省樞蜜院李回獲六<lb/>
宫在道尚未至而寜逺軍節度使孟忠厚扈從先還乃<lb/>
乞鐲太后所過秋税丙戍宰執奏夏税已放若更免秋<lb/>
税恐州縣經費有闕却至横斂上愀然曰常賦外横斂<lb/>
及贓吏害民最宜留意祖宗雖崇好生之徳而贓吏罪<lb/>
未嘗末減自今雖未欲誅杖脊流之不可貸也　金左<lb/>
<pb n="KR2b0018_WYG_009-9a"/>
監軍逹蘭自維州引衆冦淮東又欲南渡議者將復為<lb/>
海道之行范宗尹以為危事不可再蹈頻年浮海則逺<lb/>
近離心大事去矣上以為然乃詔金兵見於真揚出沒<lb/>
恐不測南渡令浙西安撫大使劉光世往鎮江分兵以<lb/>
備江岸及㑹淮南諸鎮併力撃之　盧益上疏言民困<lb/>
乞頒霈澤戍子曲赦饒信二州　承州鎮撫使薛慶故<lb/>
為盜時嘗掠於通泰及作守則重税往來民甚怨之承<lb/>
楚相距有樊梁等三湖緜二百里饒魚稻菱蒲之利賊<lb/>
<pb n="KR2b0018_WYG_009-9b"/>
張敵萬往來其中衆至數萬旁郡被害慶與敵萬通和<lb/>
承州賦入城者多得逹楚州鎮撫使趙立不與敵萬通<lb/>
故楚獨受苦絶賦入路由是乏食夏中米價承二百楚<lb/>
五百以敵萬賦入路為厚薄也至是金攻揚州急鎮撫<lb/>
使郭仲威求援鄰鎮慶走救之戰敗而死楚勢亦危立<lb/>
遣人告急己丑樞宻院奏仲威兵力不加僉書院事趙<lb/>
鼎欲遣神武右軍都統制張俊往救之俊曰金方濟師<lb/>
逹蘭善兵其鋒不可當立孤壘危在旦暮若以兵委之<lb/>
<pb n="KR2b0018_WYG_009-10a"/>
譬徒手搏虎併亡無益鼎曰楚當敵衝所以蔽兩淮若<lb/>
委而不救則失諸鎮之心俊曰救之誠是但南渡以來<lb/>
根本未固而宿衛寡人心易揺此行失利何以善後鼎<lb/>
曰江東新造全藉兩淮若失楚則大事去矣是舉也不<lb/>
惟救垂亡之城且使諸將殫力不為養冦自豐之計若<lb/>
俊憚行臣願與之偕往俊復力辭乃詔通泰鎮撫使岳<lb/>
飛率兵腹背掩擊又令浙西大帥劉光世遣兵渡江為<lb/>
援　趙鼎事實曰時諌官亦乞趣光世渡江解圍上顧<lb/>
<pb n="KR2b0018_WYG_009-10b"/>
鼎曰移文不足以盡意可作書與光世詳言之鼎曰昨<lb/>
聞光世亦欲渡江一屬官有異意遂己臣嘗以書扺光<lb/>
世曰叅謀諸君又在幕府必能禆替聰明固不可輕舉<lb/>
妄動貽朝廷憂亦豈可坐視不救滋長敵勢上曰諭諸<lb/>
將當如是鼎曰若其屬時時以言警之彼必自籌畫矣<lb/>
又曰臣待罪本兵不能遣一將何以勵其餘陛下有唐<lb/>
憲宗任使之明而臣無杜黄裳協賛之助因力求去<lb/>
辛夘建州民范汝為者粗知書其諸父以盜販為事而<lb/>
<pb n="KR2b0018_WYG_009-11a"/>
號黒龍黒虎者尤善格鬭羣不逞附焉每數百人負鹽<lb/>
横行州境官不能捕有選人建陽江鈿老矣郡守謂鈿<lb/>
有謀使攝令甌寧以圖二范未幾果擒之皆弊於獄其<lb/>
徒無所歸復依汝為一日因刃傷人至死遂作亂<hi>事在七月</hi>
時方艱食饑民從之者甚衆州兵戰敗賊勢滋盛癸巳<lb/>
詔福建帥臣徽猷閣待制歙縣程邁遣兵討之　言者<lb/>
論前權知三省樞宻院滕康及同知劉珏昨聞警報了<lb/>
無憂國之心使太后乗流渉險為敵騎所追望行竄遂<lb/>
<pb n="KR2b0018_WYG_009-11b"/>
乙未詔康永州珏衡州並居住言者又論資政學士盧<lb/>
益迎奉太后歸行在所至苛擾亦降兩官時右正言<lb/>
吳表臣復論帶御器械潘永思恃與益深交擅作威福<lb/>
恣行貪饕上詔罷之且曰永思無狀朕未嘗假以事權<lb/>
宰執請除一差遣上曰未可且罷禄以困之庶知悔過<lb/>
朕於戚里未嘗私以恩如邢后之父不復收召張才人<lb/>
兄弟皆小官卿等所知益隂結永思非端人也　先是<lb/>
州縣繫囚多以盜販茶䀋及逋官物數雖少而連逮甚<lb/>
<pb n="KR2b0018_WYG_009-12a"/>
衆獄不速決致有死者實傷和氣九月壬寅乃詔諸路<lb/>
提刑司將實犯罪者早結絶干繫者先放上曰不惟州<lb/>
縣如此大理獄亦多淹然朕以一二事付寺至今未了<lb/>
大凡罪當笞杖徒流或至于死法有等差而久繫于獄<lb/>
是重其罪者也可呼獄官戒諭之　甲辰皇后鄭氏崩<lb/>
于五國城<hi>其後太后回鑾知為此日</hi>時越州秋試官宋愈陳協所出<lb/>
䇿問語多尚諛愈以為宰相今得王佐恊以為雨暘今<lb/>
巳時若於是言者謂陛下駐蹕海隅㑹嵇實同首善之<lb/>
<pb n="KR2b0018_WYG_009-12b"/>
地而試官全不體國以詢良圖乃為進身計因言獻諛<lb/>
如此是崇觀政宣之風到今未殄為國大累乞畧賜懲<lb/>
之亦望陛下惡佞之意不減於責張吝時也庚戌詔愈<lb/>
協各罰銅十斤　言者論近世銓衡之官法守不正自<lb/>
蔡京王黼用事有詣堂求部闕者雖已注人亦奪而與<lb/>
之甚者部有佳闕且宻獻之遂至堂選混淆為寒士之<lb/>
患朝廷今已灼見斯弊望明戒吏部長貳如堂中取闕<lb/>
並不得報庶幾綱紀復振癸丑詔吏部遵守　乙夘罷<lb/>
<pb n="KR2b0018_WYG_009-13a"/>
中書門下撿正官丙辰詔左右司郎官依舊復置四員<lb/>
　有王師昊者岢嵐軍人上書誑誕惑衆戊午詔送鄰<lb/>
州編管上曰朕大開言路檢鼓進狀日關聴覽言有可<lb/>
採至命以官其或不當雖斥朕躬亦置不問至於惑衆<lb/>
不免禁止宜以此意曉諭士民　己未内降御厨官潘<lb/>
績特令再任庚申宰執奏績乃添差不應再任須特㫖<lb/>
再添差一㳄上恐人得以援例遂請前命　宣撫制置<lb/>
使張浚以熙河經畧使劉錫為都統制與涇原經畧使<lb/>
<pb n="KR2b0018_WYG_009-13b"/>
劉錡秦鳳經畧使孫渥環慶經畧使趙哲及諸將各率<lb/>
所部兵㑹于耀州錫錡仲武子也浚進駐邠州於是知<lb/>
鳳翔府兼權永興路總管吳玠與秦鳳提刑郭浩皆言<lb/>
敵鋒方鋭當且分守其地掎角相援待其弊乃可乗浚<lb/>
不從諸軍行至富平縣錫㑹諸將議玠曰兵以利動今<lb/>
地勢不利未見其可宜擇髙阜據之使不可勝諸將皆<lb/>
曰我衆彼寡又前阻葦澤敵有騎不得施何用他徙將<lb/>
戰乃詐立前都統制曲端旗以懼金金將羅索曰彼終<lb/>
<pb n="KR2b0018_WYG_009-14a"/>
紿我也癸亥羅索擁兵驟至輿柴囊土藉淖平行進薄<lb/>
吾營錫等與之戰錡身率將士殺敵頗衆勝負未分而<lb/>
敵鐵騎出不意直擊環慶軍他路無援者㑹趙哲離所<lb/>
部哲軍見塵起驚遁諸軍亦退敵乗勝而前於是陜西<lb/>
人情大震　浙西大帥劉光世解到降羌詔分𨽻五軍<lb/>
乙丑三省言陛下推赤心置其腹中固盛徳事然非我<lb/>
族類其心必異國家前日招納己蹈郭欽江統所論之<lb/>
失今日不可不思魏證所爭議者以為戒也乃令諸軍<lb/>
<pb n="KR2b0018_WYG_009-14b"/>
常察之先是光世畏敵騎之衆不能援揚楚止遣統制<lb/>
官王徳酈瓊將輕兵趣承州時淮西乏食諸將多猶豫<lb/>
不進獨海州鎮撫使李彦先以兵至淮岸金人攻其衆<lb/>
殱焉真揚鎮撫使郭仲威兵屯天長掠往來天人以自<lb/>
給徳等至承州有兩校不應命斬之通泰鎮撫使岳飛<lb/>
亦屯三墪為援至是金攻急楚州鎮撫使趙立中砲死<lb/>
城遂䧟而朝廷尚未知也　時金留淮上未退一日宰<lb/>
執奏邉事范宗伊曰敵未必能再渡趙鼎曰勿特其不<lb/>
<pb n="KR2b0018_WYG_009-15a"/>
來恃吾有以待之可也乃乞詔州縣各為移治自保之<lb/>
計毋得拘留百姓及敵至即脱身而遁使民肝腦塗地<lb/>
又曰三省常為敵不來而為陛下㧞人材修政事宻院<lb/>
常為敵見侵而為陛下申軍律治兵甲即兩得之上曰<lb/>
卿等能如此朕復何憂忽有諜報謂敵衆引舟自漕渠<lb/>
而南行在震擾鼎謂宗尹曰不速動恐復有維揚之變<lb/>
宗尹曰今日之事在維揚則不可在㑹嵇則可鼎曰相<lb/>
公定道著李回曰丞相之言差强人意<hi>此據范宗尹趙鼎事實叅</hi>
<pb n="KR2b0018_WYG_009-15b"/>
<hi>纂</hi>被召人朝散大夫毛隨言按漢志嵗星所在國不可<lb/>
伐昔湯之元祀嵗星順行與日合于房心宋亳分也周<lb/>
武王至豐之明年嵗星順行與日合于栁建留于張其<lb/>
分實河洛之墟故武王定鼎而周公迄營成周今年冬<lb/>
嵗星當躔於斗斗吳越之㑹葢與啇州之事畧同天其<lb/>
或者將厭亂而與宋乎金不南渡矣然禦戎上䇿莫先<lb/>
自治今宜保天險修戰備權宜定都不為輕動以係四<lb/>
方之觀聽則士氣日壯隨江山人也　冬十月初建州<lb/>
<pb n="KR2b0018_WYG_009-16a"/>
軍賊作過時將官曹維纔到任而浙西提刑趙哲招撫<lb/>
賊衆劾維之罪又衢之開化縣最僻叛將苗劉所不到<lb/>
縣令范瑱乃結守臣胡唐老作守禦有勞改京秩至是<lb/>
言者論之庚午朔並究實改正　先是兩浙漕臣李承<lb/>
造言嚴秀二州守倅及漕司官吏催科預辦乞行推賞<lb/>
詔二州守倅各轉一官癸酉言者謂恐此例一開則州<lb/>
縣之吏以亟辦相勉若嚴秀成命既行不欲追寢即漕<lb/>
司官吏更不推賞詔從之　是日諌官論監司體量滅<lb/>
<pb n="KR2b0018_WYG_009-16b"/>
裂等事上喜謂宰執曰近來臺諌官日有章疏未嘗放<lb/>
過一事范宗尹曰陛下開廣言路是以人得盡言無隠<lb/>
此朝廷美事也　責授中奉大夫余深昨因渡江赦復<lb/>
還鄉里至是遇郊禮乞奏薦在法應責降而官品髙者<lb/>
取裁丙子宰執奏深乃蔡京死黨乞勿令奏薦詔從之<lb/>
上因曰如蔡卞真所謂姦邪比閲王球家所收御製鶺<lb/>
鴒賦京卞皆賦於其後卞賦盛言繼述哲宗之志屏斥<lb/>
元祐黨人因致斯瑞且後苑叢茂珍禽翔集乃其常事<lb/>
<pb n="KR2b0018_WYG_009-17a"/>
太平時不無縁餙而其言若此豈非姦邪也耶范宗尹<lb/>
曰紹聖以來賊害忠良皆卞之力謝克家曰卞之隂險<lb/>
過於京也　言者論防海利害有可慮者三不足畏者<lb/>
三大畧謂海道風帆瞬息千里舟師徑至勢難枝梧又<lb/>
出沒示疑牽制王師揚旗伐鼓中夜而至我若驚潰彼<lb/>
計得行所可慮者此也冐涉洪濤敵衆方病乗其未定<lb/>
易以進擊又或為風阻咫尺不前港道回曲加以泥濘<lb/>
其隙易乗不足畏者此也由是言之無備則可慮有備<lb/>
<pb n="KR2b0018_WYG_009-17b"/>
則弗畏今莫若委之沿海巡尉及民社兵大抵海舟不<lb/>
能齊一未集而擊之必可成功甲申詔從之　是日宰<lb/>
執奏諌官有疏乞詔劉光世渡江解楚州之圍上曰趙<lb/>
立堅守孤城雖古名將無以過之遂以手札賜光世趣<lb/>
令渡江　辛夘詔故中書侍郎張慤忠實剛毅乃心王<lb/>
室其子瑜久已服除宜與差遣　是月贈故執政耿南<lb/>
仲為觀文殿學士　先是宣撫處置使張浚聞軍潰自<lb/>
邠州退保秦州而金侵軼未已浚復退保興州斬敗將<lb/>
<pb n="KR2b0018_WYG_009-18a"/>
趙哲以徇陜右兵各散歸本路諸帥皆寓治它所知鳳<lb/>
翔府吳玠收秦鳳餘兵閉大散關以㫁敵騎來路統制<lb/>
官關師古收熙河餘兵以保岷鞏知秦州孫渥收涇原<lb/>
餘兵於階成鳳三州以捍蜀口既而大散關又不守浚<lb/>
惟有親兵千餘人實從或建䇿徙治䕫州叅議官劉子<lb/>
羽曰若東走䕫則與關中血脉不相通矣今當且留興<lb/>
州外繫關中之望内安全蜀之心浚乃止遂令子羽以<lb/>
單騎至秦亭分遣腹心召諸亡將時敵騎四出道阻不<lb/>
<pb n="KR2b0018_WYG_009-18b"/>
通忽聞子羽至諸將悉來浚檄玠與提刑郭浩收拾散<lb/>
卒視大散關之東有險曰和尚原方據險列柵守之而<lb/>
賊已抵原下矣浚於是又退保利州或謂吳玠漢中扼<lb/>
蜀口宜屯以安蜀玠曰我保此敵決不敢越我而進堅<lb/>
壁臨之彼懼吾之躡其後是所以保蜀也敵知我有備<lb/>
乃引去　王之望西事記曰張浚之戰於富平也金人<lb/>
亦畏之然後喜功名鋭於進取而幕下多川南官不練<lb/>
兵事欲決勝負於一舉以至於是遂走興又有走關中<lb/>
<pb n="KR2b0018_WYG_009-19a"/>
陜西諸郡不殘於金人者皆為潰兵所破矣　前宰臣<lb/>
杜充降金至雲中見左副元帥尼瑪哈不知禮久乃令<lb/>
知相州　時巨冦李成據江湖十餘州衆號百萬與羣<lb/>
盜合謀造文書符檄以動州縣江東大帥吕頤浩欲之<lb/>
池州治所而成遣其黨馬進圍江州於是頤浩駐兵饒<lb/>
州㑹建武軍節度使楊惟忠有兵七千屯州境頤浩乃<lb/>
請帷忠同解江州之圍合一萬五千人自饒乗舟趣<lb/>
南康軍十一月庚子朔遂復南康頤遣統制官巨師古<lb/>
<pb n="KR2b0018_WYG_009-19b"/>
引兵往江州幾至城下遇伏為賊所敗賊衆三萬乗勝<lb/>
至南康與官軍鏖戰頤浩惟忠以衆渡江避之陣於北<lb/>
溪州　癸夘詔元祐故臣吕公著吕大防范純仁皆盛<lb/>
徳元老而遭罹貶斥未獲昭雪可各贈太師追封魯宣<lb/>
許三國公其餘黨籍令有司具名取㫖褒贈　上欲除<lb/>
神武副軍都統制辛企宗為節度使端明殿學士僉書<lb/>
樞宻院事趙鼎格詔遂再乞罷甲辰鼎以本職提舉洞<lb/>
霄宫鼎既去上欲申前命叅知政事謝克家曰企宗非<lb/>
<pb n="KR2b0018_WYG_009-20a"/>
有大功今若必行前命是使鼎得名企宗得利而陛下<lb/>
獨負議論於天下後世也上感悟乃止　前御吏中丞<lb/>
秦檜自敵中歸時朝士多疑之惟右僕射范宗尹及同<lb/>
知樞宻院事李回力薦其忠丙午檜入對仍進其所與<lb/>
金將逹蘭書　有直秘閣李允文者盧陽人初受辟於<lb/>
宣撫處置司時諸路潰兵坌集于湖北之境復辟允文<lb/>
知鄂州兼節制兵馬如張用曹成馬友李宏皆劇盜亦<lb/>
頗為之用又李成方擾江西故允文得以自恣一切便<lb/>
<pb n="KR2b0018_WYG_009-20b"/>
宜從事邀留上供綱運且遣其屬孫濟耿棫用軍法脅<lb/>
取州縣物以千萬計知岳州袁植條其姦狀復置以聞<lb/>
為允文所得亟遣兵執植至鄂丁未沉於江而殺之<lb/>
戊申上謂宰執曰秦檜忠樸可用朕昨為之喜而不寐<lb/>
葢聞二聖諸后起居而又得一佳士也范宗尹曰檜在<lb/>
沙漠四年昨至都堂議事氣不少衰李回曰檜舊曽除<lb/>
資政殿學士可以經筵留之上曰未須如此遂除禮部<lb/>
尚書以春官事簡也張守曰陛下奨檜如此可以風厲多<lb/>
<pb n="KR2b0018_WYG_009-21a"/>
士上又以檜初歸用乏賜之銀絹各二百　朱勝非間<lb/>
居録曰秦檜自京城隨金北去以被金人逹蘭郎君任<lb/>
用金騎渡江與之俱來回至楚州金遣舟送歸檜王仲<lb/>
山壻也别業在濟南金為取千緍贐其行檜之初歸自<lb/>
言殺金人之監己者奔舟來歸然全家同舟婢僕亦無<lb/>
故人皆知其非逃歸也　以御史中丞富直柔為端明<lb/>
殿學士僉書樞宻院事　建賊范汝為衆益盛官軍多<lb/>
失利庚戌詔神武副軍都統制辛企宗將兵一萬討之<lb/>
<pb n="KR2b0018_WYG_009-21b"/>
企宗入閩不敢進而駐於邵武軍尋以企宗為福建制<lb/>
置使初漕臣魯詹謂漕於統制本不相屬公事移牒遂<lb/>
失其意及企宗陞制置督軍需甚急且促詹至其軍人<lb/>
危之詹見企宗言邵武見粮未乏及責漕臣輓他州以<lb/>
取贏某不敢愛死恐終非制置利爾企宗不能屈　知<lb/>
湖口縣孫咸以贓罪抵死壬子詔貸命黥之上謂宰執<lb/>
曰祖宗時贓吏有杖朝堂者黥之尚為寛典又曰自今<lb/>
贓吏須與痛懲庶幾可革久弊謝克家曰聖訓及此吏<lb/>
<pb n="KR2b0018_WYG_009-22a"/>
知所畏矣　乙夘詔改樞宻院幹辦官為計議官　初<lb/>
右正言吳表臣以趙鼎薦為臺官至是乞補外戊午上<lb/>
謂宰執曰羣臣之進雖多因大臣薦引若臺諌朕豈不<lb/>
能辨其言否而表臣用意黨私朕何頼焉范宗尹曰吕<lb/>
頤浩罷相所薦人多被彈擊臣力懇陛下保全之正欲<lb/>
革此也乃除表臣直秘閣典郡　江東大師吕頤浩奏<lb/>
李成兵衆此所以敗請益兵以討之甲子上謂宰執曰<lb/>
頤浩奮不顧身為國討賊羣臣不能及但失於輕進今<lb/>
<pb n="KR2b0018_WYG_009-22b"/>
兵既少衂須令持重乃詔神武前軍都統制王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>引全<lb/>
軍萬人助之范宗伊曰頤浩欲更得韓世忠兵為助上<lb/>
曰敵騎尚在江北世忠未可遽行李回曰成敢擁衆跨<lb/>
江正以敵方南冦朝廷不遽遣兵若陛下親御六師移<lb/>
蹕饒信間則成破膽矣上曰朕決須親往但敵騎稍北<lb/>
遣世忠先行朕縂兵臨之仍以賞招携其衆則成必易<lb/>
擒亦不欲多殺士衆富直柔曰聖㫁如此天下大幸乃<lb/>
詔江湖川廣所輸上供悉令寄儲信上起居郎丹陽洪<lb/>
<pb n="KR2b0018_WYG_009-23a"/>
擬曰審如是則遷蹕之議決矣舍四通五逹之郡而趣<lb/>
偏方下邑道理僻逺非所以示恢復形勢卑陋不足以<lb/>
堅守禦水道壅隔非漕輓之便輕棄二浙失煮海之利<lb/>
非䇿也因極論之議由是寢　先是趙哲既誅死陜西<lb/>
漕臣權慶帥孫恂又斬敗軍統領官喬澤張忠等時統<lb/>
制官慕洧守慶陽懼將及已洧乃本路熟戸其族甚大<lb/>
遂首以城叛進攻環州宣撫處置使張浚檄涇原經畧<lb/>
使兼知渭州劉錡以兵解圍錡至環州與洧相拒金以<lb/>
<pb n="KR2b0018_WYG_009-23b"/>
輕兵破渭州次潘原縣錡留統制官張中孚李彦琪捍<lb/>
洧親率精鋭赴渭州而城已䧟錡退屯瓦亭中孚與其<lb/>
弟統領官中彦送欵降賊彦琪以餘兵遁歸古原州中<lb/>
孚等又引金人刼降之中孚彦琪皆自覊管中起以為<lb/>
將而叛錡至花石峽統制官趙彬又刼其軍與金帛降<lb/>
金彬乃書生嘗為曲端館客其人尤桀㸃金進犯秦州<lb/>
秦無師又犯熙和總管劉惟輔死之統制官俱重亦降<lb/>
于金金由秦鳳還趙彬引之圍慶州守將楊可弁以城<lb/>
<pb n="KR2b0018_WYG_009-24a"/>
降於是五路相繼悉䧟張浚以中孚彦琪皆恭州流人<lb/>
曲端心腹其降也端必知其情而叅謀官王庶譖端不<lb/>
巳時人多上書為端訴寃浚亦畏其得衆心乃送於恭<lb/>
州獄逼而殺之然議者以為無辜其後追復宣州觀察<lb/>
使謚壯愍制畧曰屬委任之人人致刑誅之横被悉還<lb/>
舊秩申賁美名制辭李誼行　王之望西事記曰張浚<lb/>
之敗於富平也人皆歸咎於曲端之廢人多上書訟其<lb/>
寃浚畏其得衆心殺之獄中以病死聞西人以此益非<lb/>
<pb n="KR2b0018_WYG_009-24b"/>
之然端負才喜犯上非浚所能御也既不能御之不若<lb/>
殺之天下無一曲端未必便乏才端而不死一日得志<lb/>
逞其廢辱之憾一揺足州陜非朝廷有也然則雖殺之<lb/>
可也議者罪浚以據天下富强之地權牟人主而不能<lb/>
有尺寸功蜀之士人貽書訶詆者不可勝數浚皆優容<lb/>
之或有金帛之賜其去陜西而至於房陵也有題六言<lb/>
詩於傳舍者又有從而䟦之者皆訕罵難堪之詞浚見<lb/>
之命籠以碧紗且書於其後謂中其病此其所以獨當<lb/>
<pb n="KR2b0018_WYG_009-25a"/>
一面累年雖敗而不亡者耶　湖冦楊華等一日乗舡<lb/>
至鼎州城下聲言乞招安鎮撫使程昌寓募孔目官劉<lb/>
醇持檄以往醇登舟而賊㫁其首皷棹東去　十二月<lb/>
先是金西元帥府宻遣人馳諭諸路令同一日大索兩<lb/>
河之民辛未金境州縣皆閉門及拘行旅於道至癸酉<lb/>
凡三日而罷應客户並籍入官刺其耳為官字鎻之雲<lb/>
中及散養民間立價鬻之或馳於韃靼諸國以易馬葢<lb/>
既立偽齊以舊河為界恐䧟敵者逃歸豫地故爾是時<lb/>
<pb n="KR2b0018_WYG_009-25b"/>
父母夫婦皆星散號哭之聲滿路死于非命者無數樂<lb/>
夀縣得客戸六十八人誤作六百八人以報尼瑪哈必<lb/>
責其數縣官執窮民以足之民罹此患甚於兵毒矣又<lb/>
中原之民被掠歸雲中者不令出城無以自活士大夫徃<lb/>
往乞食于途尼瑪哈見其多恐或生事聚三千餘人坑<lb/>
之城外　建康大帥吕頤浩奏討李成軍乙亥上謂宰<lb/>
執曰金退當使諸將併力擊成成敗則諸冦自歸矣范<lb/>
宗尹曰誠如聖訓　樞宻院都成㫖闕上令宰執具人<lb/>
<pb n="KR2b0018_WYG_009-26a"/>
數甲申乃擬邢煥辛道宗藍公佐上曰煥係戚里朕不<lb/>
欲令任朝廷差遣次乃道宗但不堪之兵道宗時為後<lb/>
軍都統制遂除副都承㫖於是給事中陳戬言道宗不<lb/>
當除不報　浙西大帥劉光世探報敵不渡江辛夘上<lb/>
謂宰執曰敵不渡江天意可見朕當修人事以答天意<lb/>
范宗尹曰聖訓及此天下幸甚　李成將馬進圍江州<lb/>
未解右僕射范宗尹請命大將致討上從之乙未以神<lb/>
武右軍都統制張浚江南招討使仍詔在宣撫使之下<lb/>
<pb n="KR2b0018_WYG_009-26b"/>
制置使之上乃令前軍統制王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>後軍統制陳思恭與<lb/>
通泰鎮撫使岳飛皆𨽻于後<hi>以㑹要及范宗尹事實叅纂</hi>舊制川陜<lb/>
買馬及三千匹即轉一官故有一任轉數官者主管茶<lb/>
馬趙開以為濫乃奏用馬到亰實數若斃於道則有<lb/>
罰立為定格是冬買馬踰二萬匹而茶引收錢一百七<lb/>
十餘萬緍　初福建制置使辛企宗駐邵武距賊洞二<lb/>
百餘里時遣兵攻賊率為所敗邵武有選人施逵者嘗<lb/>
為潁上教官以䇿千企宗辟充幕屬而逵反為賊游説<lb/>
<pb n="KR2b0018_WYG_009-27a"/>
欲得招安時監司亦以招安為便朝廷乃遣承議郎劉<lb/>
嚮迪功郎陸棠同往招之嚮棠皆建安人賊黨葉鐵者<lb/>
恃其勇未即聴命惟汝為慕得官亦懼大軍繼至雖受<lb/>
招安而不肯散其徒於是授汝為閣門祇候民兵統領<lb/>
以鐵副之鐵改名徹乃就命嚮棠為措置民兵寨柵官<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十</head>
    <p>
<pb n="KR2b0018_WYG_010-1a"/>
欽定四庫全書<lb/>
　中興小紀卷十　　　　　　宋　熊克　撰<lb/>
紹興元年<hi>嵗在辛亥</hi>春正月己亥朔詔改元　癸夘上謂宰<lb/>
執曰張浚短於知人所用多浮薄妄作李回曰浚行倉<lb/>
猝故不暇詳擇上曰國人皆曰賢然後察之見賢焉然<lb/>
後用之用人豈可不審也　尚書省言鄂岳道逺合撥<lb/>
還湖北其江南仍舊分為東西路東路以池州西路以<lb/>
江州為帥府戊申詔開府儀同三司呂頥浩充江東安<lb/>
<pb n="KR2b0018_WYG_010-1b"/>
撫大使兼知池州觀文殿學士朱勝非充江西安撫大<lb/>
使兼知江州　主管閣門宋籛孫早事潜邸為内知客<lb/>
至是親筆轉横行一官上曰籛孫稍習朝儀而法非横<lb/>
行不使知閣門故與進一官朕藩邸人人皆與外任盖<lb/>
恐其請託或紊朝政惟籛孫姑留之　甲子上曰天下<lb/>
事非一二著可勝又曰治亂安危固有天命亦必修人<lb/>
事以應之若人事不至而専聽人命固無是理　二月<lb/>
辛未詔和州鎮撫使趙霖以屯田法養兵己夘宰執奏<lb/>
<pb n="KR2b0018_WYG_010-2a"/>
乞候就緒日優與推恩上曰此不須行凡以賞行法則<lb/>
吏必慕賞而不恤擾民俟其成功朝廷自賞之可也范<lb/>
宗尹曰此非臣等愚慮所及當如聖訓　初皇祐明堂<lb/>
合祭天地奉太祖太宗真考並配而五帝神州地祗亦<lb/>
親獻之日月河海諸神悉如圜丘從祀至是上取法仁<lb/>
宗欲舉行之癸未詔將來明堂一遵元祐之制　建炎<lb/>
初權罷秘書省丙戍復置盟少監丞郎著作郎佐郎各<lb/>
一員校書正字各二員以直秘閣程俱為少監俱開化<lb/>
<pb n="KR2b0018_WYG_010-2b"/>
人也　神武前軍都統制王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>軍至饒州江東大帥呂<lb/>
頥浩乃趣左蠡下砦其地在饒池之境㑹淮南水軍統<lb/>
制官崔増有衆八千頥浩以書招置麾下令<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>同増與<lb/>
賊戰于湖口之南増大㨗乗勝至江州城下而守臣以<lb/>
糧盡已棄城去矣賊魁李成據城而處又遣其黨馬進<lb/>
南犯筠袁而招討使張後大軍五萬由江西路已至南<lb/>
昌辛夘詔頥浩與俊恊力攻賊毋失機㑹於是頥浩言<lb/>
權湖北總管孔彦舟昨𠞰滅鍾相師律甚嚴因又詔彦<lb/>
<pb n="KR2b0018_WYG_010-3a"/>
舟統兵亦至筠袁掩捕　癸已詔侍從臺諌官條上弭<lb/>
盗之術遏金之䇿與夫豐財强兵之要朕當虚已而力<lb/>
行之於是兵部侍郎兼權直學士院汪藻承詔言畧曰<lb/>
臣昨扈蹕永嘉陛下賜以條對臣謂所急惟馭將一事<lb/>
更無他説時亦頗䝉採納臣區區之意猶守前見敢再<lb/>
陳之今之諸將爵禄極而家貲盈習成驕而無闘志一<lb/>
方有警輙狐疑相杖誰復奮然請行或廹之不得已而<lb/>
行則必過有邀求朝廷為之黽勉曲從不啻如奉驕子<lb/>
<pb n="KR2b0018_WYG_010-3b"/>
是豈能為國立功者哉臣有三説一曰示之以法夫君<lb/>
之於將刑未嘗偏廢豈有獨恩無威浸然不治如今日<lb/>
之甚者謂國難未已方藉此曹以為腹心若不孜孜拊<lb/>
循誰肯前死此言是也臣所謂以法治之者豈欲明主<lb/>
自親其文哉必有人為任其責唐李祐縛吳元濟其功<lb/>
大矣違詔進馬温造劾之祐自言膽落於温御史臣竊<lb/>
聞今諸將雖驕亦尚畏法使知朝廷有人小過不貸則<lb/>
惡意不復萌于胷中矣二曰運之以權君之於將必有<lb/>
<pb n="KR2b0018_WYG_010-4a"/>
得其要領而後使之心服而心畏唐杜黄裳令髙崇文<lb/>
將兵討蜀然崇文素憚劉澭黄裳乃使人謂之曰君不<lb/>
奮命者衆以澭代崇文懼盡力縛賊以獻陛下於平居<lb/>
時亦嘗察其好惡如以澭代崇文之術不可不知三曰<lb/>
别之以分唐太宗所與謀者房杜而已英衛之徒則不<lb/>
得而與也上然之　時有司方以財匱為憂而大饗明<lb/>
堂已下詔矣江南招討使司隨軍轉運使詹至言今大<lb/>
敵在前國勢不立請停大禮悉以其費佐軍仍督諸將<lb/>
<pb n="KR2b0018_WYG_010-4b"/>
分道攻守以慰祖宗在天之靈繼志述事孰大於此至<lb/>
桐廬人也　初桑仲據襄陽纔兩月有盗張莽蕩者引<lb/>
衆來攻仲遣其將李横拒之横髙密人本黄河歸兵以<lb/>
勇自負莽蕩為横所敗而去是後羣盗皆畏仲不敢犯<lb/>
其境仲跨有鄧隨郢等數州益無所憚放兵四出久之<lb/>
野無所掠其軍絶食乃以人為糧毎遇打請則全隊撥<lb/>
男女給之至自食其愛妾於是襄陽之民殲焉然仲性<lb/>
頗孝或盛怒欲殺人其母戒之即止每自稱桑仲本王<lb/>
<pb n="KR2b0018_WYG_010-5a"/>
官終當以死報國以故能服其下至是有衆號二十萬<lb/>
而無食仲自知不可以久長驅西上有呑蜀之志先遣<lb/>
横攻金州金房鎮撫使王彦與㕘謀官續觱畫䇿以數<lb/>
千衆扼險拒之横敗走彦追至竹山縣横據房州彦合<lb/>
諸統兵官韋知幾等軍二萬以備之既而復與戰於房<lb/>
横連敗乃還襄陽　王之望記西事曰張浚嚮之東下<lb/>
而復西也或謂非桑仲之畏有詔止之然臨敵而退賊<lb/>
益得以譎使其衆故漢上之禍皆浚為之羣盗不能入<lb/>
<pb n="KR2b0018_WYG_010-5b"/>
蜀者亦其用王彦之力也　時右僕射范宗尹念其鄉<lb/>
國被禍之酷請赦仲罪遂以仲為鄧隨郢州鎮撫使<lb/>
朱勝非間居録曰范宗尹以其兄宗禮在桑仲軍中故<lb/>
授仲襄陽鄧隨郢均房等郡鎮撫使地大人衆稍為患<lb/>
又王銖亦言仲授襄陽錫撫使今據汪藻外制乃鄧趙<lb/>
郢三州而襄陽不在其數合依汪藻制辭　仲分横屯<lb/>
鄧州又令别將霍明屯郢州明嘗為中都親事官性尤<lb/>
嗜殺初仲結義兄弟九人横明皆其一也　三月辛丑<lb/>
<pb n="KR2b0018_WYG_010-6a"/>
宰執奏事李回曰江上渡軍有覆舟者上顧秦檜曰卿<lb/>
在軍中備知此亦常事軍行無不損者如出軍一萬元<lb/>
未見敵而回校未出之數已减數百要是兵真不得已<lb/>
之事稍得已不如戢兵之愈也　辛亥詔諸路間田甚<lb/>
多百姓慮將來租役且乏牛種遂不敢耕彌望荒蕪今<lb/>
遣官則慮成搔擾若立法又土俗不同宜俾守令各以<lb/>
所宜措畫或官耕或予民或假貸以取贏或召募以共<lb/>
利凡百施設朝廷並不牽制唯在簡而可行公私兼濟<lb/>
<pb n="KR2b0018_WYG_010-6b"/>
候秋成覈實其有効者當擢以不次如古循吏入為公<lb/>
卿次猶増秩賜金或怠惰因循視為文具亦必按其罪<lb/>
以懲不恪　䕫路安撫司奏昨有楊文貴者作過募土<lb/>
人捕殺乞依元許推賞戊午上謂宰執曰朝廷事急時<lb/>
多許人賞典事平則不能如所許與之甚不可也范宗<lb/>
尹曰當以此為戒　己未張俊㨗報至上謂宰執曰李<lb/>
成雖號數萬其實皆吾民被擄若設賞募人擒成餘皆<lb/>
不問所活多矣秦檜曰只此心便可以破賊張守曰若<lb/>
<pb n="KR2b0018_WYG_010-7a"/>
降赦事體尤正非若遣使之此范宗尹因言今日之事<lb/>
不可削弱上曰豈可削弱祖宗基業宏固偶遭戎㓂故<lb/>
劉豫李成輩䟦扈猖獗或謂止於淮上作籬落朕甚不<lb/>
取要當以次收復湏一統乃已宗尹曰君臣修徳以次<lb/>
圖之甲子乃詔除李成不赦外餘並許出首先是上聞<lb/>
㨗曰兵既精又治器甲所以成功以此知軍器當留意<lb/>
朕計見甲巳四萬范宗尹曰得十萬粗足上曰可令軍<lb/>
器所足之財固當惜但合用處亦難吝也　是日詔樞<lb/>
<pb n="KR2b0018_WYG_010-7b"/>
宻副都承㫖辛道宗與外任上謂宰執曰近者從官條<lb/>
對以為辛氏兄弟檀權市恩朕未深信至為福建提刑<lb/>
栁瑊乞章服始信人言之不謬朕鑒往者羣小侵紊朝<lb/>
政求章服雖小事漸不可長范宗尹以下共奏外議稱<lb/>
惬服上之英斷　是月召顯謨閣直學士致仕翟汝文<lb/>
為翰林學士　時有司議明堂配祀疑於嚴父之文不<lb/>
克時定禮部郎官江都王居政議曰古之帝王非肇造<lb/>
區憂者皆無配天之祭聖宋崛起非有始封之祖太祖<lb/>
<pb n="KR2b0018_WYG_010-8a"/>
則周之后稷配祭於郊者也太宗則周之文王配祭於<lb/>
明堂者也皇祐宗祀固宜以太祖太宗配當時盖拘嚴<lb/>
父之説故配帝以并登真宗其後英宗朝孫抃請専配<lb/>
以近考司馬光呂誨諍之以為詘祖進父而神宗亦謂<lb/>
周公宗祀在成王以文王為祖則明堂非配考明矣今<lb/>
主上紹統自真宗至於神宗均為宗廟獨躋則患無明<lb/>
文並配則同祫饗請今祭昊天上帝皇地祗於明堂宜<lb/>
奉太祖太宗配上是其議　是春金左監軍逹喇引衆<lb/>
<pb n="KR2b0018_WYG_010-8b"/>
攻泰州水寨張敵萬為敵萬所敗擒其壻萬戸布拉<hi>原名不刺</hi>
<hi>今改正</hi>殺五千餘衆初契丹之亡也其族有達實林牙佛頂林<lb/>
牙者竄於漠北據和勒端城以自立至是金右副元帥尼<lb/>
瑪哈在雲中欲圖之雲中距和勒端三千里而右都監伊<lb/>
都乃本土人知其巢穴於是尼瑪哈遣伊都將女真及<lb/>
燕雲漢軍二萬往攻之然不付以契丹兵且留其妻子<lb/>
葢疑之也又起燕雲及河東夫負糧隨去盖金自用兵<lb/>
以來驅民征役民不憚者往時有擄掠無戰闘計其從<lb/>
<pb n="KR2b0018_WYG_010-9a"/>
軍之費及回日所獲數倍自立劉豫之後南則冦淮西<lb/>
則冦川有戰闘無擄掠生還者少而得不償費民始為<lb/>
患故漠北之行人不勝其苦矣　是春詔分鄂岳潭衡<lb/>
永道郴桂楊八郡為湖東路安撫置司於鄂分鼎澧辰<lb/>
沅靖合邵金武岡九郡為湖西路安撫置司於鼎　初<lb/>
湖南帥臣向子諲既罷去以本路漕臣賈收權帥事有<lb/>
節制兵馬王以寕者開封人因宣撫處置使司所辟徑<lb/>
來潭州今駐軍未幾鼎澧鎮撫使孔彦舟引兵擊以寧<lb/>
<pb n="KR2b0018_WYG_010-9b"/>
逐之有詔起子諲復帥湖南而羣盗馬友自江北趨潭<lb/>
子諲欲得人以利害説友令受招安前户部郎官致仕<lb/>
賀允中適在郡境乃為子諲見友説之曰宋祚更興足<lb/>
下正宜立功名何自棄於此自古有盗賊而受終者乎<lb/>
友心動改容謝允中卒不犯城而退子諲乃檄友共擊<lb/>
彦舟敗之又宜章土冦李冬至方擾縣境而益陽有吳<lb/>
錫者提精兵數千屯本縣告邵州守臣魏舜臣乞粮不<lb/>
得錫以兵趣邵舜臣懼而走於是子諲遣人招錫錫忻<lb/>
<pb n="KR2b0018_WYG_010-10a"/>
然歸附遂遣錫討冬至滅之時分路詔下子諲方欲之<lb/>
鄂而劇冦曹成擁衆數萬自江北掠湖南屯於攸縣時<lb/>
鼎之諸縣大半為賊所據賦入絶少米貴升直二千而<lb/>
養蔡兵頗衆軍糧屢竭有五日纔給糯米一㪷軍人鬻<lb/>
妻子以自活至是鼎守程昌禹兼湖西帥即調兵糧於<lb/>
屬郡事急上聞得報不及為諸司所劾又水陸道阻民<lb/>
力頗為之困　夏四月庚辰隆祐太后崩詔以繼體之<lb/>
重當從重服於是討論冊禮上諭宰執曰太后失位於<lb/>
<pb n="KR2b0018_WYG_010-10b"/>
紹聖其後欽聖復之再廢於崇寧雖事出大臣恐天下<lb/>
不能户曉或得以竊議兩朝范宗尹曰太母聖徳在人<lb/>
心自陛下推崇四海忻悦前後之廢實由章惇蔡京非<lb/>
二聖之過上曰然昔髙宗欲立武氏長孫無忌褚遂良<lb/>
皆以為不可李勣獨曰此陛下家事何須問外人帝意<lb/>
遂決則隆祐之廢出於惇京明矣宗尹因論宰相非其<lb/>
人則人主不難骨肉不能相倚如明皇相李林甫以刑<lb/>
措受賞上曰明皇相姚宋而治林林甫而亂明皇在天<lb/>
<pb n="KR2b0018_WYG_010-11a"/>
寳比開元時如兩人所為宗尹曰誠如此富直柔曰陛<lb/>
下推崇隆祐天下以為當亦不尤哲廟與上皇願陛下<lb/>
無復疑之既而禮部郎官王居正以謂國朝追冊母后<lb/>
皆由前日未及尊稱恭惟太后蚤儷宸極䝉垢紹聖退<lb/>
處道宮按元符三年五月已復為元祐皇后乃上皇受<lb/>
命欽聖獻肅皇后復冢婦之意甚明崇寧初權臣悖禮<lb/>
顧以卑廢尊是太后隆名定位已定於元符而不在於<lb/>
靖康變故之日也謂宜專用元符詔書明指姦臣格沮<lb/>
<pb n="KR2b0018_WYG_010-11b"/>
之意告於天地宗廟可也遂不果冊　金左監軍逹喇<lb/>
自為張敵萬所敗其氣挫折又馬災多死是月遂歸河<lb/>
北休兵于宿遷縣時渤海萬戸托卜嘉亦北歸過淮揚<lb/>
與知軍張渙飲于舟中因語及劉豫僣立事托卜嘉歎<lb/>
曰某契丹之大臣渤海之大姓初金人見招許開國遼<lb/>
東累載從軍被堅報鋭今雖一郡之安亦不可得豫山<lb/>
東郡守勢孤而降乃當是任豈不負我哉渙孝純猶子<lb/>
也　五月丙午真揚鎮撫使郭仲威擅補官謀與劉豫<lb/>
<pb n="KR2b0018_WYG_010-12a"/>
連和浙西大帥劉光世遣統制官王徳渡江誘而擒之<lb/>
癸丑詔斬仲威於平江府將佐本非同謀皆釋其罪<lb/>
自建炎初罷大府寺至是復置丞一員既而加三員後<lb/>
又復置長貳<hi>復置長貳在四年五月</hi>李成既敗江西大帥朱勝非<lb/>
以是月入江州城而賊猶據江北不退勝非與之對壘<lb/>
又䖍州有冦而吉州李亨仁者與䖍冦相交通勝非遣<lb/>
辯士彭世範誘亨仁出降然後諸郡解嚴民稍還業先<lb/>
是九江被禍最酷異於他處勝非奏臣被詔赴任來自<lb/>
<pb n="KR2b0018_WYG_010-12b"/>
桂嶺至衡州境有屋無人至潭州境有屋無壁至袁州<lb/>
境則人屋俱無良民可憫陛下幸降寛詔蠲其苛擾招<lb/>
降首領量與補官收𨽻軍籍而散遣其徒則江西之亂<lb/>
庶可措日平也不然為盗者益衆勢必南軼湖廣皆不<lb/>
得全矣　以兵部侍郎兼權直學士院汪藻為翰林學<lb/>
士　江東大元帥吕頥浩自左蠡班師回饒州時帳下<lb/>
兵不滿萬而淮南劇賊張琪衆五萬渡江冦諸縣進犯<lb/>
饒境郡人大恐統制官閻臯者頥治之愛將也方捕羣<lb/>
<pb n="KR2b0018_WYG_010-13a"/>
盗胡江于臨川走檄呼之臯已招到江等在路星馳以赴<lb/>
頥浩召諸統兵官姚端崔拜弼皆令聼臯節制端軍為左<lb/>
邦弼軍為右臯將中軍頥浩自畫戰圖授之紹出城五里而<lb/>
賊先鋒已至前軍將張守忠失利琪恃其衆直犯中軍臯<lb/>
力戰而端邦弼兩軍夾攻遂大破之追奔五十里横尸滿<lb/>
路賊又遣精鋭為水軍分道而進頥浩自將水軍禦之賊<lb/>
敗走溺死者不可勝計　金有皇姪摩哩郎君<hi>原名没立郎君今改</hi>
<hi>正</hi>者與其别將鄂拉扎哈<hi>原名烏魯折合今改正</hi>數萬衆分兩道入<lb/>
<pb n="KR2b0018_WYG_010-13b"/>
㓂摩哩自鳳翔鄂拉扎哈自階成出散闗約日皆㑹時知<lb/>
鳳翔府吳玠與弟統領官璘以散卒數千人駐和尚原<lb/>
之上朝問隔絶軍儲匱乏將士家屬往往陷敵人無固<lb/>
志有謀刼玠兄弟北去者幕官陳逺猷入白玠與璘遽<lb/>
召諸將勵以忠義㰱血而誓諸將感泣為備益力已而<lb/>
鄂拉扎哈先期而至陣於原北玠率諸將列陣待之更<lb/>
戰迭休鄂拉扎哈大敗由他道遁去摩哩力攻箭筈關<lb/>
玠復别選將撃退之兩軍卒不相合　初水賊邵清擾<lb/>
<pb n="KR2b0018_WYG_010-14a"/>
通泰有大小戰船三千餘至是抵太平州城下詔浙西<lb/>
大帥劉光世討之賊又犯江隂軍及崇明鎮遂為光世<lb/>
兵所圍勢蹙乃降宣州駐劄韓世清者故嘗為盗有衆<lb/>
五千朝廷既招安之令屯宣州而世清復招亡命至萬<lb/>
五千人月費錢十萬緍米五千石頗凌州縣時江東大<lb/>
帥吕頥浩言世清可疑六月庚午宰執奏其事李回曰<lb/>
世清近討張琪有功未見可疑上曰頥浩之言亦不為<lb/>
無理方其可疑自當賞其功如郭偉奏邵清解圍而劉<lb/>
<pb n="KR2b0018_WYG_010-14b"/>
光世乃謂因其招安清之去恐或因光世然偉之守城<lb/>
亦自當賞功過不相掩則賞罰信矣范宗尹等曰謹遵<lb/>
聖訓韓世清在江東彈壓有勞民間惟恐其去至畫像<lb/>
祠之時吕頥浩方招安張琪而世清襲擊琪破之頥浩<lb/>
以世清壊其事故不樂徽人羅汝楫在言路嘗欲為世<lb/>
清辯白而未果今敷文閣直學士程大昌亦徽人知其<lb/>
事嘗親與克言之　初詔諸路轉運司類武進士専委<lb/>
提刑司差官至是言者慮有私請望於帥臣漕憲中擇<lb/>
<pb n="KR2b0018_WYG_010-15a"/>
文學之臣總其事甲戌乃詔江東差帥臣吕頥浩江西<lb/>
差帥臣朱勝非兩浙差憲臣施坰福建差帥臣程邁荆<lb/>
湖差漕臣孫綬廣東差帥臣趙存誠廣西差漕臣王次<lb/>
翁川陜令張俊於逐路選之坰晉陵人綬湏城人存誠<lb/>
髙宻人次翁歴城人也　時將葬隆祐太后已得地于<lb/>
越州之寳山證慈禪院議者欲稱園陵以直寳文閣曽<lb/>
紆為修奉官紆言上不日恢復中原奉隆祐歸祔此但<lb/>
攢宫爾當先正名朝論是之乃以同知樞宻院事李回<lb/>
<pb n="KR2b0018_WYG_010-15b"/>
為總䕶使而有司復援異時園陵之制給事中陳戬上<lb/>
䟽以謂陛下念太后保祐之勞社稷之勲務急追崇而<lb/>
有司觀望禮或失當中外切疑他日歸祔泰陵復用何<lb/>
禮耶且外有總䕶使司以大臣為之而頓遞修奉之類<lb/>
各設其所内有大都監以閹寺為之而提㸃按行之屬<lb/>
復異其名辟置官吏増加俸給賜予宴犒數亦不資至<lb/>
謂㑹稽之山無可採而欲取他山之石鑲禁之卒不足<lb/>
用而欲調諸郡之夫並縁為姦騷動州縣又况梓宫僅<lb/>
<pb n="KR2b0018_WYG_010-16a"/>
取周身明器止用松錫而有司誇侈如此豈不違太后<lb/>
慈儉之遺訓而失陛下之本意乎於是一切鎸省壬午<lb/>
昭慈獻烈皇后掩攢宫　初舊相呉敏方謫居涪州范<lb/>
宗尹薦敏復觀文殿學士知潭州敏以祖母年髙力辭<lb/>
遂改資政殿學士提舉洞霄宫至是又復敏觀文之職<lb/>
充廣西湖南宣撫使敏既受新命暫駐司桂州以便宜<lb/>
起永州流人馬擴為本司都統制兼諮議軍事既而擴<lb/>
與㕘謀官范方方不協辭去　初鄂州李允文殺袁植<lb/>
<pb n="KR2b0018_WYG_010-16b"/>
江東大帥吕頥浩即奏其事植有愛將袁衮詣行在擊<lb/>
登聞皷訟寃而臺臣繼亦論列叅知政事張守素與植<lb/>
厚乃啟上宻諭招討使張俊令收允文俊既破李成即<lb/>
與統制官陳思恭謀思恭言允文兵亦衆湏以計取有<lb/>
前三省樞宻院屬官汪若海者歙縣人被罪責英州行<lb/>
至臨州允文以書招之至是招討司㕘議官湯東野引<lb/>
若海謁俊曰君與李節制善盍往説之與俱來免盛夏<lb/>
提師至鄂若海曰説與俱來而招討誅之則若海為賣<lb/>
<pb n="KR2b0018_WYG_010-17a"/>
友俊曰某以百口保之若海先以書與允文曰張少保<lb/>
既破李成欲移戈指武昌若海言君無反状其屬曰節<lb/>
制非朝命而殺袁植與留四川綱運非反而何惟少保<lb/>
言以百口相保今有三説劉豫新立君能引張用之衆<lb/>
擒豫以取重賞一也或引衆西投宣撫使張樞宻既相<lb/>
辟必為君白于朝二也信少保百口相保之言三也君<lb/>
勿恃張用之徒為强彼見李成既破皆已䘮魄若知朝<lb/>
廷怒君必為戈相逐矣允文感悟乃舉軍東下因檄若<lb/>
<pb n="KR2b0018_WYG_010-17b"/>
海併招張用亦以衆俱來於是俊執允文歸於行在詔<lb/>
付大理寺既而遂正典刑贈植直龍圖閣復若海承務<lb/>
郎時俊得允文與用之衆軍勢益盛矣　時以張用為<lb/>
舒蘄鎮撫使江西大帥朱勝非極言其不可并論處置<lb/>
乖方之状又乞歸帥司於洪州且言陛下志在撥亂事<lb/>
湏務實乃可圖功不當徇虚名又謂安撫大使與宣撫<lb/>
使名甚重而無資糧及兵實不及一小邑其辭切直皆<lb/>
類此　時資政殿學士王綯刑部尚書胡直孺並兼侍<lb/>
<pb n="KR2b0018_WYG_010-18a"/>
讀中書舍人胡交修兼侍講一日上賜經筵官扇皆取<lb/>
杜甫詩句親書與之於綯則曰霖雨思賢佐丹青憶老<lb/>
臣直孺則曰文物多師古朝廷半老儒文修則曰相門<lb/>
韋氏在經術漢臣湏蓋上之光寵儒臣如此<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十九</head>
    <p>
<pb n="KR2b0018_WYG_029-1a"/>
欽定四庫全書<lb/>
　中興小紀卷二十九　　　　宋　熊克　撰<lb/>
紹興十一年<hi>歳在辛酉</hi>春正月辛亥時有進保蜀論者上既<lb/>
覽之甲寅謂宰執曰彼但採三國志語殊不切時事又<lb/>
多引諸葛亮為證不知古今事異亮方出蜀以圖進取<lb/>
今欲守蜀以圖扞禦豈可同日而語於是秦檜等仰服<lb/>
聖學洞察古今之理　初金元帥烏珠自順昌戰敗而<lb/>
歸遂保汴京留屯宋亳出入許鄭之間復僉兩河軍與<lb/>
<pb n="KR2b0018_WYG_029-1b"/>
蕃部凡十餘萬以謀再舉上亦逆知敵情必不一挫便<lb/>
已乃詔大合兵于淮西以待之至是烏珠果来侵乙卯<lb/>
入夀春府境己未命淮北宣撫判官劉錡統所部兵二<lb/>
萬渡江禦之時淮西宣撫使張俊已至行在亟令回建<lb/>
康拒敵知壽春府孫暉與統制官雷仲皆棄城而去遂<lb/>
陷壽春殺守兵十餘人繫橋淮岸以渡其衆而廬州守<lb/>
臣樞宻直學士陳規病卒故守備皆缺惟有宣撫兵二<lb/>
千餘人亦相率南遁　乙丑劉錡至廬州城下敵騎大<lb/>
<pb n="KR2b0018_WYG_029-2a"/>
集騎少退以避其鋒丙寅金入廬州遣輕騎數千追錡<lb/>
而不敢逼相持至暮各解去　言者以為敵人盗邊嵗<lb/>
以為常在我有備則外可制侵擾之患内可安揺動之<lb/>
情比者敵侵壽春如雷仲孤軍兩捷而劉錡全軍繼達<lb/>
則士氣益張當有以遏其勢惟是民間妄傳以惑羣聽<lb/>
宜下臨安府覺察是日丙寅詔從之　二月丁丑上曰<lb/>
朕於諸帥聽其言則知其用心觀其所為則知其才人<lb/>
皆言劉錡善戰者順昌之勝所謂置之死地然後生爾<lb/>
<pb n="KR2b0018_WYG_029-2b"/>
錡之所長在於循分守節危疑之中能自立不變為可<lb/>
取也葢上之知人善任使得堯舜則哲之難如此　江西<lb/>
帥臣梁楊祖擒捕諸盗殆盡詔自雜學士加顯謨閣學<lb/>
士　先是劉錡退至東闗見其地負山面水乃引據之<lb/>
以遏敵衝軍勢復振金元帥烏珠既踐淮西遂直據和<lb/>
州時淮民渡江避敵者不知其數張俊先遣其姪統制<lb/>
官子葢與神龍衛四廂都指揮使王徳各率所部兵先<lb/>
據采石甲申俊夜絶江與錡聲勢相接上又命殿前都<lb/>
<pb n="KR2b0018_WYG_029-3a"/>
指揮使楊沂中為宣撫副使沂中自臨安晝夜疾馳六<lb/>
日而至歴陽敵尋退俊復和州分遣王徳與統制官趙<lb/>
宻追之宻命所部将張守忠以五百騎出全椒敵疑不<lb/>
動迫暮引去宻乃命兵出六丈以分敵勢将斷其歸路<lb/>
丙戌劉錡至柘臯適與敵㑹烏珠以鐵騎十餘萬分兩<lb/>
隅夾道而陳丁亥徳與統制官田師中麾兵渡橋先薄<lb/>
其左隅敵陣動錡與諸軍合撃之俊以大軍繼至敵大<lb/>
敗遂復廬州庚寅俊與沂中及錡皆至城外　初建康<lb/>
<pb n="KR2b0018_WYG_029-3b"/>
留守葉夢得團結沿江民兵數萬至是呼集分據江津<lb/>
仍遣其子内機宜官模領數千人守馬家渡敵果使叛<lb/>
将酈瓊以輕兵來犯覺有備乃去　庚寅上謂宰執曰<lb/>
金人擾邊報至人言非一朕惟靜坐一室中精思所以<lb/>
應之之方自然利害皆見葢人情方轉若随物所轉胷<lb/>
中不定則何以應變秦檜等曰邊事遽興若非陛下神<lb/>
武獨斷聖志素定不惑於浮言臣等豈得少効萬一<lb/>
乙未詔劉光世韓世忠楊沂中劉錡諸将以捷書繼至<lb/>
<pb n="KR2b0018_WYG_029-4a"/>
軍聲大振葢自兵興以來未有今日之盛　三月庚子<lb/>
朔上曰賢将與才将不同賢将識君臣之義知遵朝廷<lb/>
不專於戰勝攻取惟以安社稷為事至於才将一意功<lb/>
名爵賞專以戰勝攻取為能而未必識朝廷大體及社<lb/>
稷久逺利害要須駕馭用之上又曰文武之道雖同而<lb/>
事實異世稱衛青不薦士為賢葢禦侮折衝将帥職也<lb/>
何與薦士祖宗故事樞宻院不預進擬葢知文武之事<lb/>
異也　觀文殿大學士知福州張浚以緡錢六十萬助<lb/>
<pb n="KR2b0018_WYG_029-4b"/>
軍癸卯詔奨之　言者謂金人雖遁兩淮郡守當易以<lb/>
武臣使之深溝髙壘常若敵至而選通判俾治民事從<lb/>
之　淮西宣撫使張俊與副使楊沂中為腹心而與淮北<lb/>
宣撫判官劉錡有隙故柘臯之戰奏賞諸軍錡獨不與<lb/>
三帥權均然諸軍進退多出於俊而錡以順昌之功驟<lb/>
貴諸将亦頗嫉之自金人犯淮西濠州被圍守臣王進<lb/>
屢遣人至軍前求援而近有被擄民自淮上回者皆言<lb/>
敵去已逺甲辰諸将議班師俊令錡先自采石渡歸太<lb/>
<pb n="KR2b0018_WYG_029-5a"/>
平州而俊與沂中耀兵於濠梁以撫淮民然後俊取宣<lb/>
化渡歸建康府而沂中由𤓰渡歸行在庶道路次舎不<lb/>
相妨凡已啟行纔數里諜報金攻濠州甚急俊馳騎邀<lb/>
錡錡乃回軍繼進　是日宰執奏柘臯戰地横屍十餘<lb/>
里臭不堪行上愀然曰南北之民吾赤子驅冒鋒鏑使<lb/>
就死地朕不忍聞之乃詔戸部給錢使瘞其屍仍作水<lb/>
陸道場以慰其魂魄秦檜等仰賛聖心仁惠如此堯舜<lb/>
不能過也　丙午曲赦淮西　戊申張俊至黄蓮距濠<lb/>
<pb n="KR2b0018_WYG_029-5b"/>
州六十里而城陷王進被殺敵已退去俊召沂中錡謀<lb/>
之沂中欲追敵錡曰彼得一州而遽去必有伏也俊乃<lb/>
令沂中将神勇一軍直趨濠州塗遇伏都統制王徳救<lb/>
之得免時朝廷未之知也庚戌宰執奏近報韓世忠距<lb/>
濠州三十里張俊等亦至濠州五十里又岳飛己離池<lb/>
州渡江去㑹師矣上曰首禍者惟烏珠戒諸將無務多<lb/>
殺謀取烏珠可也澶淵之役達蘭既死真宗詔諸將按<lb/>
兵縱契丹勿邀其歸路此朕家法也朕兼愛南北之民<lb/>
<pb n="KR2b0018_WYG_029-6a"/>
豈忍以多殺為意乎是以沂中渡江遂歸行在癸丑俊<lb/>
渡江歸建康府而錡亦歸太平州時俊兵八萬皆强壯<lb/>
精鋭為諸軍之冠號鐵山軍　庚申上謂宰執曰唐太<lb/>
宗建天策府其弧矢制倍於常其為突厥所窘也用大<lb/>
箭却之突厥傳觀以為神後餘大弓一長矢五藏之武<lb/>
庫每郊壇必陳於儀物之首以旌武功朕常疑之凡人<lb/>
手足身體長短决不至相倍蓰則大弓長矢如何用朕<lb/>
疑是弩史官誤書為大弓耳秦檜等仰歎聖學洞照精<lb/>
<pb n="KR2b0018_WYG_029-6b"/>
㣲詳觀物理非諸儒所及也　初上詔湖北宣撫使岳<lb/>
飛以兵援淮西飛念前此每勝復被詔還乃以糧乏為<lb/>
辭至是濠州已破飛始以兵來援故張俊與右僕射秦<lb/>
檜皆恨之<hi>此據野史</hi>　夏四月壬申言者謂御前軍器所既<lb/>
屬工部即合𨽻臺又役匠四千五百餘宜㨂退其老弱<lb/>
之不堪者並從之　金之冦淮西也參知政事孫近請<lb/>
召知福州張浚都督諸軍秦檜素忌浚聞近言大惡之<lb/>
至是中丞何鑄言近之過近引疾乞罷乙卯以為資政<lb/>
<pb n="KR2b0018_WYG_029-7a"/>
殿學士提舉洞霄宫後再論遂落職　戊子淮西宣撫<lb/>
使張俊於内殿奏事己丑上謂宰執曰朕於人不專聽<lb/>
其言必觀以事如以張俊之言而參攷其事乃知俊之<lb/>
忠誠體國為可喜也　庚寅詔祖宗時樞宻院無計議<lb/>
官合罷之　初給事中范同力助和議至是又以諸大<lb/>
將久握重兵難制獻計於秦檜請皆除樞宻而罷其兵<lb/>
權檜用之<hi>此據野記</hi>乃宻奏上以柘臯之捷召太保淮東宣<lb/>
撫使韓世忠少師淮西宣撫使張俊少保湖北宣撫使<lb/>
<pb n="KR2b0018_WYG_029-7b"/>
岳飛並詣行在論功行賞時忠俊已至行在而飛獨後<lb/>
秦檜與參知政事王次翁憂之乃謀以明日率三大將<lb/>
置酒湖山欲出則語直省官曰姑待岳少保來益令堂<lb/>
厨豐其燕具如此展期以待至六七日及是飛至即鎖<lb/>
院壬辰以世忠俊為樞宻使飛為樞宻副使惟俊與檜<lb/>
意合故力賛和議且覺朝廷欲罷其權即首言臣既備<lb/>
位樞府不當復領宣撫司乞納所統兵不報然俊忌飛<lb/>
與劉錡每以飛赴援遲而錡不力戰為言也於是禮部<lb/>
<pb n="KR2b0018_WYG_029-8a"/>
侍郎鄭剛中言於檜曰前日天下所共憂者一旦變為<lb/>
安平之道廟堂不動聲色而三大帥惟恐奉上兵籍之<lb/>
不先彼曲士不通世務挾口以議政者亦皆言塞意順<lb/>
謂此非常之舉因為檜陳善後之策凡七事大槩以縁<lb/>
邊倚兵為重今大師去則人心懼昔三帥兵律不同今<lb/>
合而用之固有以更易為便亦有念舊而不能忘者又<lb/>
三帥分地而守各任其責今惟統制官在外有如塵髙<lb/>
<hi>按塵髙二字未詳</hi>使誰紏合又諸軍係宣司按月勘請今既罷<lb/>
<pb n="KR2b0018_WYG_029-8b"/>
合漸立法庶無冒請之弊傳曰平亂責武臣望以數事<lb/>
悉付右府俾經畫之而酌其可否他日攻守進退彼不<lb/>
得以為言矣未幾除剛中寳文閣直學士樞宻都承㫖<lb/>
　詔三省樞宻院依在京舊例分班前後奏事參知政<lb/>
事王次翁以樞宻副使岳飛已官少保乞班其下詔從<lb/>
之　王次翁叙紀曰王伯庠傳紹興辛酉金人有飲馬<lb/>
大江之謀大將張俊韓世忠皆欲先事深入惟岳飛駐<lb/>
軍淮西不肯動上以親札促其行者凡十有七飛偃蹇<lb/>
<pb n="KR2b0018_WYG_029-9a"/>
如故最後又降親札曰社稷存亡在卿此舉飛奉詔移<lb/>
軍三十里而止上始有謀飛意又世忠軍中親校温濟<lb/>
者以世忠隂事來告朝廷置濟於湖南世忠連上章乞<lb/>
遣濟至軍中語甚不遜是時三大將皆握重兵輕視朝<lb/>
廷其年柘臯之捷有㫖令大將入論功行賞俊世忠已<lb/>
到而飛獨未來秦檜為相先臣參知政事大臣止二人<lb/>
檜憂之甚先臣為之謀以明日率三大將置酒湖上欲<lb/>
出則語直省官曰姑待岳少保來益令堂厨豐其燕具<lb/>
<pb n="KR2b0018_WYG_029-9b"/>
如此展期以待者六七日飛既到以明日鎖院皆除樞<lb/>
宻使趣令入院供職罷其兵柄晡時有㫖鎖院明日宣<lb/>
麻是夜將半以制分命三大帥軍中列校使各統所部<lb/>
自為一軍更其銜曰統制御前軍馬凡其所統陞黜賞<lb/>
罰得專達之諸校喜於自便莫不欣然受命明日三大<lb/>
帥入授元樞之制既出則其所部皆已散去導從盡以<lb/>
宻院之人上之此謀惟先臣與秦檜預之天下歎服三<lb/>
帥既罷兵柄先臣語伯庠等曰吾與秦相謀之已久雖<lb/>
<pb n="KR2b0018_WYG_029-10a"/>
外示閒暇而終夕未嘗交睫脱致紛紜滅族非所憂所<lb/>
憂宗社而已事幸而成上之英斷與天合也吾何力之<lb/>
有　癸巳上謂宰執曰昔三宣撫之兵分為三軍故有<lb/>
此軍作過而往投彼軍者今合為一則前日之弊革矣<lb/>
　五月己亥以給事中直學士院范同為翰林學士<lb/>
時御前軍屯駐處並置總領錢糧辛丑乃命太府卿曾<lb/>
慥於湖北司農少卿胡紡於淮東太府少卿吳彦璋於<lb/>
淮西悉帶報發御前軍馬文字蓋使之預聞軍政不獨<lb/>
<pb n="KR2b0018_WYG_029-10b"/>
職餉饋而已慥布孫也　癸卯詔諸軍統制官王勝劉<lb/>
寶岳超成閔等克殱大敵宜頒賞典勝寶並為四廂都<lb/>
指揮使超承宣使閔防禦使　辛亥上謂宰執曰朕與<lb/>
諸將論兵未嘗論勝惟先論敗漢髙祖屢戰屢敗終成<lb/>
帝業項羽屢勝終不能成事一敗遂亡故凡論兵者不<lb/>
必論勝惟先慮敗冀終成也　上遣樞宻使張俊與副<lb/>
使岳飛同往楚州總淮東一全軍駐鎮江府壬子上謂<lb/>
宰執曰士大夫言恢復者皆虚辭非實用兵自有次第<lb/>
<pb n="KR2b0018_WYG_029-11a"/>
朕往遣二樞使按閲軍馬措置戰守蓋按閲於先則兵<lb/>
皆可戰兵既可戰則能守矣待彼有釁然後可進討以<lb/>
圖恢復此用兵之序也　言者以謂綱紀正則朝廷尊<lb/>
向者三宣撫司有軍期文字進奏院不以時達故權宜<lb/>
各置承受官今韓世忠張俊岳飛既除權樞宻文字自<lb/>
經通進司投進則承受官宜罷丙辰詔從之　是日開<lb/>
府儀同三司汪伯彦卒于饒州　甲子御前都統制田<lb/>
師中王徳並除節度使師中定逺軍徳清逺軍賞破敵<lb/>
<pb n="KR2b0018_WYG_029-11b"/>
之功也　六月辛未戸部具贖刑文字壬申上曰朕謂<lb/>
凡為政之本必抑彊扶弱民乃能立今使富者犯死法<lb/>
得以金自贖則貧無金者豈能獨立乎贖刑既非祖宗<lb/>
法似未可用也　乙亥以僕射秦檜為左僕射仍兼樞<lb/>
宻使封慶國公　初樞宻使韓世忠宣撫淮東日與敵<lb/>
戰常以尅敵弓取勝至是獻其式辛巳上謂宰執曰世<lb/>
忠以尅敵弓勝金敵朕取觀之誠工巧然猶未盡善朕<lb/>
籌累日乃少更之遂增二石之力而減數斤之重今方<lb/>
<pb n="KR2b0018_WYG_029-12a"/>
盡善後雖有作者無以加矣秦檜曰百工之事皆聖人<lb/>
作非諸將所及也乃詔工部下軍器監選良工製之<lb/>
光州探到金人内亂事宜癸巳上謂宰執曰探報虚實<lb/>
未可盡信自治可也在我者既自治矣待彼自亂方可<lb/>
臣服漢武帝乗文景富庶之後竭天下之力不能致匈<lb/>
奴之服其後五單于爭國自相殘滅而孝宣兵革事力<lb/>
不及武帝十之三四足以臣匈奴矣今當自治以待彼<lb/>
之釁乃可致中興也　三京招撫使劉光世以疾丐祠<lb/>
<pb n="KR2b0018_WYG_029-12b"/>
上謂宰執曰光世功臣朕未嘗忘聞其疾中無聊昨日<lb/>
以玩好物數種賜之光世大喜秉燭夜觀幾至四更朕<lb/>
於宫中凡玩好之物未嘗經目止要賜勲舊賢勞爾秦<lb/>
檜曰不寶逺物則逺人格所寶惟賢則邇人安書以戒<lb/>
武王而陛下優為之賢古帝王逺矣詔以光世為萬壽<lb/>
觀使　奉使洪皓在敵中求得皇太后書是夏遣邵武<lb/>
布衣李微齎來上大喜因御經筵謂講讀官曰不知太<lb/>
母消息幾二十年雖遣使百輩不如此一書遂命微以<lb/>
<pb n="KR2b0018_WYG_029-13a"/>
官　初有詔史館修徽宗實録至是書纔成六十卷秋<lb/>
七月戊戌左僕射秦檜等上之尋加檜少保庚子以翰<lb/>
林學士范同為參知政事　右諫議大夫万俟卨言樞<lb/>
宻副使岳飛議棄兩淮地專守大江以南且飛提重兵<lb/>
十餘萬無横草之勞倡言棄兩淮以動朝廷此不臣之<lb/>
漸也癸丑宰執奏事上曰山陽要地屏蔽淮東無山陽<lb/>
則通泰不能固敵來往趨蘇常豈不搖動其事甚明比<lb/>
遣張俊岳飛往彼措置戰守二人登城行視飛於衆中<lb/>
<pb n="KR2b0018_WYG_029-13b"/>
倡言楚不可守城安用修蓋將士戌山陽厭久欲棄而<lb/>
之他飛意在附下以要譽故其言如此朕何賴焉秦檜<lb/>
曰飛對人之言乃至是中外或未知也　時有上殿官<lb/>
趙公煥自言罪廢累年老幼不給王室孤弱同姓凋零<lb/>
宗子無在朝者且侍從之臣當參用皇族陛下欲求其<lb/>
人臣願備數辛酉上以語宰執且言公煥持捭闔之説<lb/>
自鬻求進朕為大元帥時公煥嘗率宗子勸進因是識<lb/>
之亦屢與陞擢今其言僣妄不循分守不顧亷恥當議<lb/>
<pb n="KR2b0018_WYG_029-14a"/>
竄責以為小人之戒秦檜曰公煥非佳士昨為湖南郡<lb/>
守陵蔑監司與之交訟幸而善罷陛下識於潜藩而用<lb/>
之今知其小人而竄之賞罰無私真天地之心也　先<lb/>
是臨安境大旱上自是月初不御葷遣有司歴走羣望<lb/>
又命執政宗室從臣奏告天地宗廟社稷禱祝無所不<lb/>
至決滯獄出繋校詔令之下相踵凡二十有四日癸未<lb/>
大雨自午未達旦逺邇霑足甲子宰執稱賀上曰朕日<lb/>
來卧不安席夜分猶未交睫懼徳不類或政有闕失每<lb/>
<pb n="KR2b0018_WYG_029-14b"/>
事循省殆徧恐旱災必有致之之由若乃祈禱之禮但<lb/>
具其文耳秦檜等曰雲漢美周宣王能遇烖而懼側身<lb/>
修行陛下躬行之實允符前王天心安得不昭答乎<lb/>
是月端明殿學士徐俯卒　先是樞宻使張俊奏事乞<lb/>
催淮西之賞上曰功賞後時在將帥不在朝廷俊問所<lb/>
以然上曰軍士有出戰者有輜重及守營者凡所謂戰<lb/>
功皆戰功也今更不分全軍皆要推賞動數萬人朝廷<lb/>
何以行之俊曰誠如聖諭初因一軍如此故諸軍効之<lb/>
<pb n="KR2b0018_WYG_029-15a"/>
臣今既蒙專任當戒諸統制官只保明實出戰者庶可<lb/>
漸革前弊也八月庚午宰執奏功賞事上以此語之<lb/>
辛未宰執擬除吏部郎官姜師仲等為卿監上曰凡事<lb/>
必謹始館職寺監丞乃郎官卿監之選也郎官卿監乃<lb/>
侍從官之選也凡除館職寺監丞必擇他日可補郎官<lb/>
卿監之闕者凡除郎官卿監必擇他日可補侍從之闕<lb/>
者如此則士安分守而奔競之風息矣若不謹始用非<lb/>
其才久而不遷則士有留滯之歎以序遷之又有不稱<lb/>
<pb n="KR2b0018_WYG_029-15b"/>
職之誚不可不謹於是秦檜等仰承聖訓願遵守之<lb/>
時樞宻使張俊副使岳飛皆在鎮江府而右諫議大夫<lb/>
万俟卨等論飛罪以今春敵犯淮西張俊全師遇敵趣<lb/>
飛來而飛固稽嚴詔略至舒蘄而不進比與俊按兵淮<lb/>
上又執偏見欲棄山陽不守致諠外議所幸俊止其言<lb/>
紛紜遂定於是飛上章丐罷甲戌以少保武勝定國軍<lb/>
節度充萬壽觀使飛既罷而俊獨留鎮江為備　癸巳<lb/>
陜西宣撫副使胡世將方乗機進討遣節制陜西諸軍<lb/>
<pb n="KR2b0018_WYG_029-16a"/>
吳璘出秦州本司都統制楊政出隴州樞宻院都統制<lb/>
郭浩出商州而世將母康氏亡于晉陵癸巳詔特起復<lb/>
世將仍治軍事後數日下秦隴二州及破岐下諸屯取<lb/>
華虢二州又入陜府　時大理寺有未結公事甲午上<lb/>
曰省刑罰薄税斂王道之本國步方艱未能弭兵斯民<lb/>
税斂無術可以薄之朕心實不足至於刑罰豈可不省<lb/>
而獄繋淹延或至踰歳何也可令提刑司覺察州縣提<lb/>
刑失職令御史臺彈奏務要訟平刑清以副朕意　是<lb/>
<pb n="KR2b0018_WYG_029-16b"/>
月資政殿大學士顔岐卒資政殿學士翟汝文卒<lb/>
湖南漕臣汪叔詹以書白左僕射秦檜言岳飛頃於鄂<lb/>
渚置酒庫日售數百緡襄陽置通貨場利復不貲自飛<lb/>
罷未有所付乞令統制官張憲主之庶杜欺弊九月辛<lb/>
丑檜奏其事以為可行乃詔統制官王貴與憲同掌時<lb/>
有上殿官鮑琚頗疏通上因命遣琚往軍前根括錢物<lb/>
歳入幾何諸路月樁以贍本軍有名無實而斂於民者<lb/>
幾何當議省之　丁未宰執論進退人材及内外除授<lb/>
<pb n="KR2b0018_WYG_029-17a"/>
上曰朝廷用人初無内外之異士大夫唯以仕進為心<lb/>
奔競茍得居内則為遷在外則為黜夫外任責以民事<lb/>
自朕觀之其勢實重於内而數十年間風俗隳壞趍嚮<lb/>
倒置要思所以革其弊也　初朝廷遣工部侍郎莫將<lb/>
知閤門事韓恕奉使金敵為敵所留至是敵不因聘諭<lb/>
忽自遣將恕等歸戊申泗州奏至上諭宰執曰此殆上<lb/>
天悔禍敵有休兵之意爾朕料所以致此者有二夫今<lb/>
春烏珠提兵南來謂我可陵而淮西濠梁之敗有所懲<lb/>
<pb n="KR2b0018_WYG_029-17b"/>
創一也始謂我將帥各自為家莫相統一今聞盡歸朝<lb/>
廷綱紀既立軍政必修望風畏懾二也朕每欲與講和<lb/>
非憚之也重念祖宗有天下二百年愛養生靈惟恐傷<lb/>
之而日尋干戈使南北之民肝腦塗地所願天心矜惻<lb/>
消弭用兵之禍耳秦檜曰每恨敵情難保未能仰副陛<lb/>
下憫亂之意甲寅將等還至近郊上曰將等來敵意未<lb/>
可知但敕諸軍嚴為之備彼若議和何傷於好如懷姦<lb/>
詐初無失策昨張俊奏事嘗與議及此俊亦深曉云兵<lb/>
<pb n="KR2b0018_WYG_029-18a"/>
交使在其間和與戰自不相妨也　丙辰詔利州觀察<lb/>
使劉光逺充金國通問使忠州防禦使曹勛副之　著<lb/>
作佐郎鄧名世臨川人也初劉大中宣諭江西薦之自<lb/>
布衣除刪定官洎入館久兼史職左僕射秦檜過局嘗<lb/>
書其史藁之後以為得體然媢嫉者衆至是因擅寫日<lb/>
厯為言者所劾罷去久之卒于家　冬十月丁卯以樞<lb/>
宻都承㫖鄭剛中為川陜宣諭使　時川陜宣撫司都<lb/>
統制楊政駐兵寶雞金人萬戸通吉貝勒屯渭北政欲<lb/>
<pb n="KR2b0018_WYG_029-18b"/>
拔其城戊辰黎明通檢將精甲萬衆出戰政賈勇士鏖<lb/>
戰縣旁至日晡五十餘合勢未分政遣禆將單騎突出<lb/>
陣後山上執幟以招揚為麾軍金人望見大呼曰伏發<lb/>
矣遂驚而潰政乗勝掩殺通檢至城門而橋已絶遂擒<lb/>
之　己卯上曰凡事必謹於微若事已成則難改故書<lb/>
稱制治于未亂保邦于未危荆襄守臣辟差者勿令久<lb/>
任以漸易之非特謹微亦所以保全之也　先是少保<lb/>
岳飛舊所部統制官節制鄂州兵馬張憲隂謀冀朝廷<lb/>
<pb n="KR2b0018_WYG_029-19a"/>
還飛復掌兵而已為之副未發間為御前都統制王貴<lb/>
所告時樞宻使張俊在鎮江府亦奏其事右僕射秦檜<lb/>
乗此治飛詔委俊收憲送大理寺命中丞何鑄大理卿<lb/>
周三畏鞫之戊子宰執奏制勘院乞追人證張憲公事<lb/>
上曰刑所以止亂若妄有追證動搖人心非用刑之本<lb/>
意至於兵亦然王者兵以仁義為本故惡夫人之害仁<lb/>
敗義者若兵出無名反致害敗亦豈惡人之意哉<hi>此據野史</hi>
<hi>修入</hi>　太保樞宻使韓世忠乞罷癸巳以為太𫝊醴泉觀<lb/>
<pb n="KR2b0018_WYG_029-19b"/>
使其兄主管步軍世良亦罷為提舉醴泉觀使仍加奉<lb/>
國軍承宣使<hi>此據野史及墓志</hi>世忠自此杜門謝客絶口不論<lb/>
兵時跨驢携酒從一二童奴游西湖以自樂平時將佐<lb/>
罕得見其面云　金大帥烏珠率衆復侵泗州詔樞宻<lb/>
使張俊於鎮江府置司措置江淮戰守俊命其姪統制<lb/>
官子蓋提兵於淮陽盱眙之間伺敵進止俊不以兵渡<lb/>
江恐妨和議既而敵騎久不至俊以問鎮江府劉子羽<lb/>
曰北敵異時入冦飄忽如風雨今更遲迴是必有他意<lb/>
<pb n="KR2b0018_WYG_029-20a"/>
也　初嘉州界外虛限蠻人歴堦等領衆犯中鎮銅山<lb/>
寨官兵力不能制寨將茹大猷遂為掠去本州連年防<lb/>
範所費不貲是月歴堦降遣蠻將軍葉過帶蠻子送大<lb/>
猷等還本州委知峩眉縣梁端修同權中鎮寨曹謹修<lb/>
於界首與之折箭重立盟誓自後不敢犯邊遂申川陜<lb/>
宣撫司依便宜黜陟補歴堦進義校尉仍以錦袍銀帶<lb/>
給之　十一月丙申宰執擬李迨知洪州上曰迨能吏<lb/>
肯以身任怨不恤人毁譽朕深知之但此州寄居多必<lb/>
<pb n="KR2b0018_WYG_029-20b"/>
有造謗者不可不察也治道無他但不以毁譽為賢否<lb/>
常核實以行賞罰則治道成矣齊宣王封即墨而烹阿<lb/>
齊國大治蓋知核實以為政而不狥毁譽之空言也<lb/>
丁酉參知政事范同或自奏事不禀秦檜而衆方以建<lb/>
和議及罷諸帥皆同之謀檜與同共政纔四月至是疑<lb/>
而忌之<hi>此據野史修入</hi>故言者論同以謂自初執政即至建康<lb/>
遷葬所過多擾州縣又朝廷收天下兵柄歸之宥宻同<lb/>
乃貪天之功以為已有望罷其機務己亥以同為提舉<lb/>
<pb n="KR2b0018_WYG_029-21a"/>
嵩山崇福宫既而再論遂降分司　癸卯宰執奏言者<lb/>
乞詔六部守法不得妄有申明事上曰祖宗法令嚴備<lb/>
付在有司吏舞文出入而六部長貳不肯任責事事申<lb/>
明取决朝廷此何理耶朝廷選為長貳乃茍簡自便甚<lb/>
失委任之意當顯出一二以懲之長貳盡心則吏不敢<lb/>
舞文矣　時金遣行臺戸部侍郎蕭毅翰林待制同知<lb/>
制誥邢具瞻為使副來審議而我所遣通問使魏良臣<lb/>
王公亮等與之同入界乙巳詔公亮先奏事良臣權充<lb/>
<pb n="KR2b0018_WYG_029-21b"/>
接伴　劉子羽墓誌曰金使臣掲大旗舟上書曰江南<lb/>
撫諭子羽時守鎮江見之怒夜以他旗易之翌日接伴<lb/>
使者見其有異大懼以為請且以語脅子羽子羽曰某<lb/>
為守臣朝論無所與然欲掲此於吾州之境則吾有死<lb/>
而已請不已竟出境乃還之　言者論資政殿學士李<lb/>
光因近日二使遽還鼔倡萬端致會稽之民騷然原光<lb/>
之意蓋幸有警以覬復用乃詔光責授散官藤州安置<lb/>
上曰司馬光言政之大本在於賞刑朕於光輩聞其虚<lb/>
<pb n="KR2b0018_WYG_029-22a"/>
名而用之見其不才而罷之逮其有罪而責之皆彼自<lb/>
取朕未嘗有心也若用虚名而不治其罪則有賞無刑<lb/>
政何以成譬之四時有陽無隂豈能成歳乎　時金使<lb/>
在驛見有日而殿陛之儀議猶未决左僕射秦檜訪於<lb/>
知閤門事鄭藻藻曰單禁衛則非所以隆國體嚴環列<lb/>
則適駭敵情先聲一出異端蠭起或誤大事惟臨期戒<lb/>
設仗蔽以帟幕班定徹帷出不意則無復措詞矣自是<lb/>
卒為定制藻開封人也壬子金國審議使蕭毅等入見<lb/>
<pb n="KR2b0018_WYG_029-22b"/>
於是宰執奏誓書自古盟㑹各出意以為之誓未有意<lb/>
自彼出而反復更易必欲如其所要者上曰朕固知之<lb/>
然朕有天下而養不及親徽宗既無及矣太后年踰六<lb/>
十朕日夜痛心今雖與之立誓當奏告天地宗廟社稷<lb/>
明言金若歸我太后則不憚屈已以與之和如其不然<lb/>
則此要盟神固不聽朕亦不憚用兵也　乙卯以右諫<lb/>
議大夫万俟卨為御史中丞時張憲之獄未成何鑄以<lb/>
除執政奉使乃改命卨推勘而少保岳飛與其子忠州<lb/>
<pb n="KR2b0018_WYG_029-23a"/>
防禦使雲皆繫獄矣初飛之在湖北也新湖南提刑辛<lb/>
次膺舟行過鄂飛燕待之既而延入小閤盡出所被宸<lb/>
翰具言上眷之渥且執次膺手曰前夕夢為棘寺逮對<lb/>
獄獄吏曰辛中丞被㫖推勘飛方懼不敢告人而公適<lb/>
至公自諫官補外他日必為獨坐飛或不幸下獄公救<lb/>
之次膺悚然不知所對至是飛悟昨夢乃新中丞也<hi>此據</hi>
<hi>洪邁夷堅志然邁以新中丞為何鑄</hi>是月戸部侍郎張澄遷尚書　十二<lb/>
月乙丑朔上謂宰執曰和議已成軍備猶不可弛宜於<lb/>
<pb n="KR2b0018_WYG_029-23b"/>
沿江築堡駐兵令軍中自為營田則斂不及民而軍食<lb/>
常足可以久也仍修建康為定都之計先宗廟次太學<lb/>
而後宫室於是秦檜等仰服聖訓知所先後禹卑宫室<lb/>
不足過也　壬申上謂宰執曰晉平吳之後天下混一<lb/>
武帝又勤於政事宜若可見太平而旋致禍亂天下分<lb/>
裂何也秦檜等方思所以對上曰惟禮可以立國君臣<lb/>
上下如天地定位不可少亂武帝字呼羣臣又以珊瑚<lb/>
林等助臣下以侈靡相勝廢禮如此其能國乎子太叔<lb/>
<pb n="KR2b0018_WYG_029-24a"/>
謂禮天之經地之義自古明禮無如子太叔者也　癸<lb/>
酉工部侍郎莫將遷尚書　左僕射秦檜言攷之經傳<lb/>
人君莫難於聽納上曰朕觀自古人君不肯聽納者皆<lb/>
因有心或好大喜功或窮奢極欲一實其衷則凡拂心<lb/>
之言皆不能入矣若清心寡欲豈有不聽納乎朕於宫<lb/>
中觀書寫字之外並無嗜好凡事無心故羣臣之言是<lb/>
則從非則否未嘗惑也檜曰詩稱學有緝熈于光明陛<lb/>
下光明之性如日並照又力學以緝熙之則羣臣進言<lb/>
<pb n="KR2b0018_WYG_029-24b"/>
豈能妄説以惑聖聽乎　戊子詔以新刋米芾字畫本<lb/>
分賜宰執上曰芾雖無事業不見於世至於字畫古今<lb/>
一絶也　中丞万俟卨大理卿周三畏同勘岳飛等獄<lb/>
成飛坐金人侵南受親札凡十五逗遛不赴援及指斥<lb/>
乗輿又因罷兵權令右朝散郎孫革作書與憲令措置<lb/>
擘畫看畢焚之又令憲虛申探得四太子兵犯上流雲<lb/>
又與憲咨目稱可與得心腹兵官商議憲為收飛及雲<lb/>
書遂謀反僧澤一向憲言宜先以兵兩隊守總領轉運<lb/>
<pb n="KR2b0018_WYG_029-25a"/>
司癸巳詔賜飛死斬憲雲於市令殿前都指揮使楊沂<lb/>
中莅其刑家屬並遷廣南且籍其家資而配澤一初秦<lb/>
檜之居永嘉也今秘閣修撰主管王隆觀薛弼嘗遊其<lb/>
門又卨為湖北提刑弼時經撫本路除劇盗伍俊歸功<lb/>
于卨至是治飛獄弼雖嘗為飛參謀官無一辭累及先<lb/>
是獄之成也太傳韓世忠嘗以問秦檜檜曰飛子雲與<lb/>
張憲書不明其事體莫須有世忠曰相公言莫須有此<lb/>
三字何以使人甘心因爭之檜不聽飛知書而待士且<lb/>
<pb n="KR2b0018_WYG_029-25b"/>
濟人之貧用兵秋毫無犯民皆安堵不知有軍先計後<lb/>
戰屢勝强敵號為良將其死也天下寃之後諡曰武穆<lb/>
<hi>此據里史</hi>　時朝廷以淮東湖北諸屯不安命樞宻使張俊<lb/>
往撫循之或謂俊盍為備俊曰何自疑如此於是宣布<lb/>
徳意遣人諭武昌皆帖然安堵<lb/>
</p>
<p>
</p>
  </div>
</body>
</text>
</TEI>
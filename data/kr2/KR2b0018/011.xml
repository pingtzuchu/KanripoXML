<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十一</head>
    <p>
<pb n="KR2b0018_WYG_011-1a"/>
欽定四庫全書<lb/>
　中興小紀卷十一　　　　　宋　熊克　撰<lb/>
紹興元年秋七月乙未是嵗當祀明堂文武有合轉官<lb/>
者右僕射范宗尹以為多所僥倖乃建言論崇觀政宣<lb/>
以來濫賞而參知政事秦檜力賛之壬寅上謂宰執曰<lb/>
議得當否朕不欲人毎以此事議及上皇聖徳時吏部<lb/>
侍郎髙衞主右選上疏詆之乃詔先罷武臣討論既而<lb/>
同知樞宻院李回自言宣和間任詞臣以校正御前文<lb/>
<pb n="KR2b0018_WYG_011-1b"/>
籍轉官恐是濫賞乞削秩罷政上曰人君留意文籍命<lb/>
臣下校正有勞轉官豈與濫賞同科顧謂宗尹曰且如<lb/>
卿等以功轉官若與小人同一劄目亦自難處宗尹力<lb/>
奏此事如回者無㡬其他亦不足惜遂詔侍從及館職<lb/>
兼領校正者非<hi>按此下原本訛脱</hi>既而上批大臣討論亦罷大<lb/>
意以為不欲歸過君父斂怨士夫而宗尹堅謂可行即<lb/>
日求出於是秦檜復以此事擠宗尹而侍御史沈與求<lb/>
條宗尹罪狀二十宗尹力請解政癸亥罷為觀文殿學<lb/>
<pb n="KR2b0018_WYG_011-2a"/>
士提舉洞霄宫上謂執政曰宗尹既去惟王俁萬格以<lb/>
刻薄附㑹討論事招致人言當罷此外宜置勿論恐分<lb/>
朋植黨非國家之福皆曰此陛下盛徳也俁華陽人格鄱<lb/>
陽人時並為都司未㡬宗尹落職　初詔勅令所以嘉<lb/>
祐敕與政和敕對修命工部侍郎韓肖胄等詳定至是<lb/>
修成敕令格式八月戊辰提舉官參知政事張守上之<lb/>
肖胄忠彦孫也　先是諫官韓璜論堂吏俞宗适滑浩<lb/>
二人預討論事浩已罷職璜言執政不當芘宗适而不<lb/>
<pb n="KR2b0018_WYG_011-2b"/>
問是日執政奏事富直柔曰臣聞宗适誠不預言者誤<lb/>
聽秦檜曰吏承行文書不必罪之李回曰如罪兩都司<lb/>
彼自無詞上曰兩都司殊刻薄為朝廷建議須有忠厚<lb/>
之風張守等仰賛聖訓於是不罪宗适再以浩送吏部<lb/>
　初靖康京城圍急胡唐老時為殿中侍御史言萬一<lb/>
不守則本支俱覆聞康邸至磁相間為民所留此天意<lb/>
也請建為大元帥領兵入援至是其弟吏部郎官世将<lb/>
繳唐老劄子且為之請謚壬申上謂執政曰當時事亦<lb/>
<pb n="KR2b0018_WYG_011-3a"/>
偶然何功之有於是張守等退而歎曰大哉王言　内<lb/>
侍楊公恕自叙嘗在潜邸欲求差遣執政擬與兵馬都<lb/>
監上曰以潜邸恩與一都監亦不為僥倖但其人難使<lb/>
之近民富直柔曰近有任鈞者至宻院干差遣陛下知<lb/>
其為人否上曰鈞乃珪之子尤狠愎豈可任使此輩稍<lb/>
不循理朕不欲使之在左右於是執政退而悚服　参<lb/>
知政事張守薦舊相清逺軍節度副使汪伯彦之才可<lb/>
用詔復官提舉洞霄宫癸酉伯彦復觀文殿學士除江<lb/>
<pb n="KR2b0018_WYG_011-3b"/>
東安撫大使兼知池州既而右司諌韓璜論伯彦不可<lb/>
用詔罷之依舊提舉洞霄宫上曰治天下惟公朕安得<lb/>
而私也於是参知政事秦檜退而仰服聖訓　時沈與<lb/>
求再歸言路中疑其論范宗尹所引用者悉出之與求<lb/>
曰近世人材視宰相出處為進退蓋習以成風今當别<lb/>
人之正邪能否而公言之豈可謂一時所用皆不賢而<lb/>
使視宰相為進退哉　中書省言池江二州地勢僻隘<lb/>
失祖宗公道置帥之意庚辰詔江東西路依舊以昇洪<lb/>
<pb n="KR2b0018_WYG_011-4a"/>
為帥府　癸未執政奏劉光世繳到劉豫偽詔詔尾乃<lb/>
其子偽左相銜也上曰可見豫𥚹陋李回曰藝祖即位<lb/>
用范質王溥皆數年而後代以趙普秦檜因曰帝王自<lb/>
有受命之符陛下靖康初為生靈請行此即受命之符<lb/>
正所謂保民而王者也　時揆席久虗秦檜倡言曰我<lb/>
有二䇿可以竦動天下或問何以不言檜曰今無相不<lb/>
可行也　己亥中書門下省言文臣舊法曽分有無出<lb/>
身帶左右字若贓罪則悉去左右庶有所别今欲復舊<lb/>
<pb n="KR2b0018_WYG_011-4b"/>
詔從之仁宗嘗親篆明堂及飛白門牓壬寅上謂宰執<lb/>
曰行宫殿小難以模設已别書六字第以嗣天子臣名<lb/>
恭書代孝子嗣皇帝親札蓋以祀天為主也秦檜等曰<lb/>
以祀天為主深合禮意　有條令所小使臣楊球者被<lb/>
㫖召試侍御史沈與求言陛下復祖宗故事間詔四方<lb/>
豪俊令中書䇿試而用之於臺省館閣皆極一時之選<lb/>
今球乃預其列不知薦者為誰望罷球使歸右選詔從<lb/>
之　甲寅上曰朕以眇躬獲主大器居位五祀而王室<lb/>
<pb n="KR2b0018_WYG_011-5a"/>
益微念兹永懐慘若焚灼比因崇祀明堂投誠上帝冀<lb/>
獲悔禍以雪神人之耻而赦文夸大殊咈朕心又除吕<lb/>
頥浩制首為中興聖緒兼創業守文之言徒使四方誚<lb/>
于有識可與外任於是中書舍人兼直學士院席益以<lb/>
顯謨閣待制與郡而去　江南招討使張俊言承務郎<lb/>
汪若海說李允文有功乞充本司幹辦官丙辰上以問<lb/>
宰執吕頥浩曰若海頃與大圭以語言交鬬滕康劉珏<lb/>
致二人不和遂有兵火之變皆編置嶺外尚未放還上<lb/>
<pb n="KR2b0018_WYG_011-5b"/>
曰若容在軍中恐後為累後有罪者亦必援例第勿許<lb/>
之朕自以諭俊也於是頥浩等竦服聖訓　戸部侍郎<lb/>
孟庾進尚書時江湖供錢粮久虧而羣盗尚聚己未詔<lb/>
庾為宣諭制置使　詔近降赦恩慮州縣奉行不䖍委<lb/>
逐路提刑親行體訪務令實恵及民若所載寛恤事或<lb/>
有未盡亦令監司條上　初李成之黨李雱為成計謀<lb/>
至是張俊獲雱而成勢蹙将殘黨遁居順昌詔淮蔡二<lb/>
鎮掩殺成遂奔偽齊餘衆趙瑞等降　言者謂洛為國<lb/>
<pb n="KR2b0018_WYG_011-6a"/>
西宅而翟興於僅存之地萬死一生率師䕶寢陵戰屢<lb/>
獲㨗粗自立基望錫軍名使知國家惓惓不忘之意壬<lb/>
戌詔名忠䕶軍　吏部郎官廖剛言因江南探報事宜<lb/>
頗致懐慮羣臣徃徃以維揚之事為戒無敢任其責者<lb/>
臣謂動静之間在審其緩急而已料今嵗敵騎勢分必<lb/>
無南渡之事望姑寛聖念以慰天下臣所陳下䇿正如<lb/>
李孝子操瞑眩之藥厥疾已瘳則無所用矣　初翰林<lb/>
學士汪藻言自元符以来至建炎並無日厯此國之重<lb/>
<pb n="KR2b0018_WYG_011-6b"/>
事願留聖心上納之既而宰執請擇所付上曰無以易<lb/>
藻矣至是除藻龍圖閣直學士知湖州詔領日厯如故<lb/>
　金左監軍逹喇大憾之<hi>按句中之字無着句上疑有闕文</hi>盡却所獻<lb/>
之物而去豫遣偽相張孝純隨而和之數日乃回逹喇<lb/>
至祁州遷其民而出仍許只攜行李其錢榖之類皆留<lb/>
遂以祁城為元帥府先是建炎末敵方南牧有朝奉郎<lb/>
趙俊者宋城人居城北或勸其避地俊曰但固吾所守<lb/>
爾死生命也逃将安之時劉豫以俊為虞部郎官俊稱<lb/>
<pb n="KR2b0018_WYG_011-7a"/>
疾不受豫不能强凡文字不肯用豫僣號但書甲子未<lb/>
幾卒　時有武功大夫蘇易縁守奉化縣界轉一官於<lb/>
是中書舍人程俱言武功大夫轉入横行則官益以輕<lb/>
其害尤大祖宗之法武臣自閣門副使至内客省使為<lb/>
横行不係磨勘即非皇城使所得轉入之官皆特㫖而<lb/>
受故元豐官制以承務郎至特進為寄禄官而武臣獨<lb/>
依舊不以寄禄官易之蓋有深意政和間改武官稱為<lb/>
郎大夫遂并横行易之而轉官之級<hi>按句内有脱誤</hi>此當時有<lb/>
<pb n="KR2b0018_WYG_011-7b"/>
司不習典故率意而改以開僥倖之門故流弊日深且<lb/>
文臣庶官轉不得過中大夫而武臣乃得過皇城使此<lb/>
何理也自改使為大夫以来嘗調官轉為横行者不可<lb/>
勝數其弊已極而他人莫能言也　冬十月乙丑以新<lb/>
除給事中兼侍講洪擬為吏部尚書言者謂擬未嘗歴<lb/>
州縣擬請外遂除龍圖閣待制知温州　言者以謂近<lb/>
差甲頭催税其害又甚於保長戊辰户部奏甲頭於三<lb/>
十戸輪差初無髙下而大保長乃有力可以倚仗詔從<lb/>
<pb n="KR2b0018_WYG_011-8a"/>
之　初金右監軍烏珠駐兵於熈河秦雍至是相繼<lb/>
移寨欲窺蜀宣撫處置使張浚令陜西都統制呉玠於<lb/>
鳯翔府之和尚原先處戰地誘致其來烏珠乃引衆十<lb/>
餘萬造浮橋於寳雞縣渡渭來攻玠遣統制官呉璘雷<lb/>
仲率諸将選勁弓强弩分畨迭射號駐隊矢接發不絶<lb/>
繁宻如雨金稍却則以竒兵旁擊斷其糧道又刼破金<lb/>
寨乙亥與金戰凡三十餘陣烏珠中箭而遁俘其将英<lb/>
格貝勒<hi>原名羊哥孛堇今改正</hi>及隊領三百甲兵八百殺敵衆横屍<lb/>
<pb n="KR2b0018_WYG_011-8b"/>
滿野是役也烏珠徃反萬里始末三年其衆之損者逾半<lb/>
皆呻吟扶攜以歸烏珠初有從馬數百至是僅留其六<lb/>
道由平陽府守臣蕭慶以三馬奉之於是北歸燕山<lb/>
王之望西事記曰張浚之敗賴呉玠獨全一軍據和尚<lb/>
原以守金人屢攻之不克大破敵軍殺其将帥人多疑<lb/>
不實夫呉玠之敗四太子固未可知然敵若不敗則今<lb/>
已無四川矣故陜西之敗皆浚為之然而金人不能取<lb/>
蜀亦其用玠之力也　乙酉宰執言郭仲荀初除管軍<lb/>
<pb n="KR2b0018_WYG_011-9a"/>
例得閣職上曰祖宗待三衙之厚如此富直柔曰祖宗<lb/>
時三衙用邊功戚里班行各一人蓋有深意上曰參用<lb/>
戚里固祖宗法然礙處亦多恐不可用於是宰執退而<lb/>
歎曰此言可以為後世法　丁亥宰執奏有司勘到偽<lb/>
造吿身事連知閣門事潘永思上曰雖戚里既有過安<lb/>
可廢法於是令罷閣職就逮秦檜退而歎聖徳曰卓哉<lb/>
此舉　初工部侍郎韓肖胄在都司時嘗言國以兵强<lb/>
兵以食為本宜理淮南以修農事則轉輸可省遂命屯田<lb/>
<pb n="KR2b0018_WYG_011-9b"/>
郎官置局建康行屯田之法於兩淮上又親書趙充國<lb/>
傳刻石摹本賜諸将以厲之於是荆南鎮撫使解潜於<lb/>
部内五郡屯田且辟直秘閣宗綱為措置官而公安知<lb/>
縣孫倚率先辦集詔加兩秩既而言者復請江之南岸<lb/>
亦興屯田戊子江西大帥李回又言江州赤地千里望<lb/>
依淮浙委監司興營田並從之　初知興元府利䕫路<lb/>
制置使王庶籍興元及諸縣良家子弟號曰義士以縣<lb/>
令為軍正而武勇知邊事者副之尺籍伍符皆如舊制<lb/>
<pb n="KR2b0018_WYG_011-10a"/>
軍聲甚振至是宣撫司上其狀甲申庶自待制為徽猷<lb/>
閣直學士　吕大麟見聞録曰王庶立義士其法甚妙<lb/>
紹興初富平大衂之後兵率單寡庶於興元府興洋金<lb/>
蓬聞達諸處令州縣選强壮每兩丁取一丁三丁取二<lb/>
丁與免尸下物力錢二百千每五十人為一隊知縣為<lb/>
軍正尉為軍副日閱武於縣月閱武於州不半年有兵<lb/>
二十萬每遇州教則厚犒賞之教閱有方可以出戰則<lb/>
令尉便與改秩今川口義士尚衆皆庶倡之也　己丑<lb/>
<pb n="KR2b0018_WYG_011-10b"/>
吏部郎官廖剛言臣前所獻幸閩之説姑備一時之急<lb/>
爾國家艱難極則必反今乃圖新之時故經營建康殆<lb/>
不可緩歳晚固所未暇俟有機㑹可乘當親擁六師徃<lb/>
為固守之計彼敵雖㸃詎能妄意吾之虚實而輙窺也<lb/>
哉且東南建國無易金陵臣聞劉豫在齊魏間省徭薄<lb/>
賦專務姑息招徕人士誘以偽官安知其不圖吾根本<lb/>
地乎要當出其不意而徙居焉亦先事制人之道也尋除<lb/>
剛起居舍人剛又言伏見陛下詳延儒臣採摭故實為<lb/>
<pb n="KR2b0018_WYG_011-11a"/>
說以進而游意翰墨博覧羣書亦可謂好學矣然帝王<lb/>
之學與文士異堯舜禹湯文武仲尼汲汲皇皇是其用<lb/>
心亦必有在矣且援孟子所言天下國家之本在身與<lb/>
大學之治國平天下其端在正心誠意願陛下去末學<lb/>
之無益坐進此道則可以福羣生也　初建㓂范汝為未<lb/>
平而本路制置使辛企宗握兵玩㓂一路騷然詔以大<lb/>
理少卿朱宗為本路漕臣宗仙游人紱子也宗入對言<lb/>
民困無聊弄兵以延一旦之命陛下第追還制置使以<lb/>
<pb n="KR2b0018_WYG_011-11b"/>
此事付臣可毋戰而平也上詔宗行而企宗方議募兵<lb/>
檄取錢糧數多宗遺書責之曰公擁兵彌年州縣餽餉<lb/>
費百萬而責取未巳民在溝壑矣公為則自為之初詔<lb/>
企宗放散汝為之黨企宗乃奏汝為乞於福州就糧不<lb/>
遵聖㫖遂詔企宗措畫而企宗怯懦不能制賊反屯其<lb/>
衆於建之城外上乃擢吏部郎官胡世将為監察御史<lb/>
福建撫諭世将既至言汝為懐反側猶肆剽掠而招撫<lb/>
官謝嚮陸棠顧與賊通亟捕嚮棠與制置使屬官施逵<lb/>
<pb n="KR2b0018_WYG_011-12a"/>
付獄又樞宻院計議官沙縣張致逺請歸鄉因白宰執<lb/>
乞遣重兵討之而知福州程邁亦請改命将臣又是時<lb/>
曹成馬友有衆數萬轉掠湖南北而山東賊白氊笠劉<lb/>
忠者嘗與烏珠戰頡頑而南自黥其額號花面戰據潭<lb/>
之白綿山號為最强左僕射吕頥浩建言先平内冦然<lb/>
後可禦外侮十一月戊戌乃詔參知政事孟庾為福建<lb/>
江西湖南宣撫使太尉武成感懐軍節度使韓世忠副<lb/>
之發大軍由台温路先徃福建次赴餘路仍罷企宗以<lb/>
<pb n="KR2b0018_WYG_011-12b"/>
其軍𨽻韓世忠庾遂辟致逺充隨軍機幕既而世将奏<lb/>
謝嚮陸棠及施逵皆械送行在嚮棠死於路逵得以歸<lb/>
罪二人止從輕典送逺郡覊管中途逸去後改名宜生<lb/>
竄入偽境　詔紹興府運頗艱難以久駐可移蹕臨安<lb/>
府　初景靈宫萬夀觀㑹昌宫章武殿神御並在温州<lb/>
甲辰詔差内侍岑峑充迎奉主管官時又迎奉太廟神<lb/>
主亦令内侍省選官主管仍罷提㸃官鄭士彦别命郎<lb/>
官一員赴温州充提㸃官凡有事移牒州縣並申提㸃<lb/>
<pb n="KR2b0018_WYG_011-13a"/>
官其主管官毋得輙行初萬夀觀有章獻皇后用黄金<lb/>
所鑄真宗像及后像既而上曰置金像外方人所側目<lb/>
若不取入是誨為盗也因愀然謂宰執曰朕播遷至此<lb/>
不能薦享宗廟奉衣冠出游令祖宗神御越在海隅念<lb/>
之坐不安席<hi>聖語在明年閏四月今聨書之</hi>　先是淮南賊張琪既為<lb/>
統制官閻臯等所敗其黨姚興王恱引所部詣統制官<lb/>
巨師古降琪西走追擒之送行在乙巳戮于市　初常<lb/>
州守臣周杞坐殘虐敗官是夏大旱上御邇英閣問所<lb/>
<pb n="KR2b0018_WYG_011-13b"/>
以致旱之由給事中胡交修為中書舍人對曰此殆杞<lb/>
佚罰遂以祀屬吏至是獄具甲寅上曰當官者小過或<lb/>
有害惟濫刑為當懲聞杞数濫殺人豈得不治朕日聽<lb/>
斷若任情殺人豈不可耶顧非理爾於是宰執将順聖<lb/>
徳退而記之以埀訓萬世時杞謂交修䜛己乃上書告<lb/>
其罪詔遣大理寺丞胡䝉詣常州按驗反復窮究交修<lb/>
無所挂然羣從亦多抵罪䝉歴城人也　初詔左僕射<lb/>
吕頥浩復相而同知樞宻院事富直柔與司諫韓璜及<lb/>
<pb n="KR2b0018_WYG_011-14a"/>
神武中軍統制官辛永宗兄弟見上多言頥浩之短至<lb/>
是侍御史沈與求言直柔與璜等結為朋黨丙辰罷直<lb/>
柔為提舉洞霄宫而璜等亦皆黜去　初復江淮等路<lb/>
發運使以寳文閣直學士權邦彦為之邦彦闇而傲士<lb/>
論不與至是吕頥浩又薦邦彦為兵部尚書　初選人<lb/>
永嘉婁寅亮嘗陳宗社大計深契上意已與改官至<lb/>
是以為監察御史制略曰爾上書論事慮國則深既遷<lb/>
一官朕意未足中書舍人程俱辭也　宣撫使孟庾總<lb/>
<pb n="KR2b0018_WYG_011-14b"/>
大軍道由温州守臣龍圖閣待制洪擬趨庾赴援庾怒<lb/>
於饋餉外命擬亟犒師犒已即行擬歸未及州治軍人<lb/>
已塞滿庭下訩訩且不測擬即借封樁錢用之事已自<lb/>
劾詔書奨其知變加秩一等　金人僉軍之法以家業<lb/>
高下定之者曰家戸軍以人數多寡定之者曰人丁軍<lb/>
謂家戸者不以人數稱人丁者不以家業時雲中有陳<lb/>
氏姑婦持其産簿訴于右副元帥尼瑪哈謂父子俱已<lb/>
陣亡願盡納産乞免充軍左監軍烏克紳怒其沮法賛<lb/>
<pb n="KR2b0018_WYG_011-15a"/>
尼瑪哈誅之於是國人皆怨而尼瑪哈又禁諸路之民<lb/>
不得擅去鄉里凡出必先告官給畨漢守公據然後可<lb/>
行右監軍逹蘭請於尼瑪哈謂西路之軍有解鹽可贍<lb/>
而東路無之乞割齊境滄州鹽場以贍其用蓋達蘭怒<lb/>
劉豫不拜欲奪其利而尼瑪哈方專權芘豫故不之許<lb/>
然逹蘭自此憾豫愈深矣　初吕頥浩帥江東置司池<lb/>
州既召入令知池州劉洪道攝帥事是月以資政殿學<lb/>
士葉夢得為安撫大使始還帥府於建康時建康荒殘<lb/>
<pb n="KR2b0018_WYG_011-15b"/>
見兵不滿三千人諸将散居他郡夢得至乃奏移宣州<lb/>
駐劄韓世清一軍屯建康追水軍統制官崔増屯采石<lb/>
及統制官巨師古閻臯分守要害而世清尚未至也於<lb/>
是夢得召集流民稍稍復業商販亦通　時羣盗蜂起<lb/>
右文殿修撰胡安國一日謂其門人楊訓者曰昔冦起<lb/>
燕山則關中河北可避及入關河則淮南漢南可避今<lb/>
至湖外惟二廣爾又焉保二廣之無冦也至此可謂窮<lb/>
矣只得存心以聽命訓問曰存心如何安國曰行善而<lb/>
<pb n="KR2b0018_WYG_011-16a"/>
莫為惡耳　十二月丙寅詔依祖宗故事置樞宻都承<lb/>
㫖一員以兩制為之　建冦范汝為聞大軍将至亟入<lb/>
據州城監司守宰以下皆遁去賊将葉徹徃犯南劒州<lb/>
先是制置司撥統制官任士安一軍駐城西賊至未肯<lb/>
力戰守臣張觷獨率州兵出拒射徹死而退賊觷候官<lb/>
人也觷知士安方懼無功即函徹首與之州兵皆憤觷<lb/>
曰早晩賊必再至非與大軍合不能破也士安得之大<lb/>
喜遂馳報諸司謂已斬徹未幾徹二子曰文臣武果引<lb/>
<pb n="KR2b0018_WYG_011-16b"/>
衆聲復父讎縞素來攻於是士安與州兵偕戰賊大敗<lb/>
汝為自此益挫庚午詔略曰聞汝為嘯聚日久今再遣<lb/>
師剪除其從有能執汝為請命者當受重賞自餘咸赦<lb/>
除之上因諭宰執曰若不許其自新何以示好生之徳<lb/>
秦檜曰天地大徳曰生聖人大寳曰位何以守位曰仁<lb/>
唯仁則能好生而配天地以守其位也既退吕頥浩請<lb/>
記以為訓時宣撫司軍已次福州於是孟庾留福而韓<lb/>
世忠總兵趣建知福州程邁謂世忠曰賊鋭宜少休以<lb/>
<pb n="KR2b0018_WYG_011-17a"/>
俟元夕世忠笑曰吾以元夕凱旋見公矣時賊於正南<lb/>
路植巨木為鹿角及設陷馬坑以拒王師世忠命諸軍<lb/>
偃旗仆鼓由小路徑至鳯凰山繞出賊背范汝為震怖<lb/>
以謂從天而下於是列寨以環其城賊夜遣衆刼寨戰<lb/>
敗而走　丁丑右司諫方孟卿言比言大兵所過恣為<lb/>
剽掠有甚於賊願賜丁寧乃詔自今出師毋得秋毫騷<lb/>
擾樞宻院察大将統制統領官以下遞察犯者並行軍<lb/>
法　初宣撫處置使張浚移軍閬州令參議軍事劉子<lb/>
<pb n="KR2b0018_WYG_011-17b"/>
羽於關外調䕶諸軍子羽頗得衆心又總領趙開兼都<lb/>
漕號善理財不加賦於民而軍用足戊子宰執奏浚居<lb/>
閬為水運以給西軍上曰朕料浚必能立功秦檜言臣<lb/>
初至行朝見論浚者紛紛可駭賴陛下保全使得安迹<lb/>
萬一有功實陛下知人善任使不惑浮言之效也上因<lb/>
論天下事有利必有害但利多害少皆可為如前年航<lb/>
海一板之外便為不測使惑於浮言逡巡不决豈不敗<lb/>
事於是宰執退至省未食而浚和尚原捷報已至乃相<lb/>
<pb n="KR2b0018_WYG_011-18a"/>
與歎仰聖明知人善料敵如此顧恐人臣不才無以稱<lb/>
任使耳既而浚以功除定國軍節度使職仍舊　壬辰<lb/>
兵部尚書胡直儒卒　鄧随郢鎮撫使桑仲雖已受朝<lb/>
命而猶恃兵衆再圖取金州是冬復引衆攻房州金均<lb/>
房鎮撫使王彦與戰于青林間又大敗之　建炎初詔<lb/>
西外宗司居髙郵軍南外宗司居鎮江府及渡江以来<lb/>
遷徙不常是年西外宗居福州南外宗居泉州其後兩<lb/>
宗學各置教官如諸州例云　時金左監軍逹蘭居祁<lb/>
<pb n="KR2b0018_WYG_011-18b"/>
州而其衆尚留承楚浙西大帥劉光世守鎮江欲攜貳<lb/>
之乃以金銀銅為三色泉其文曰招納信寳獲金人則<lb/>
燕餞而遺之未幾踵至得衆数萬給良馬利器用之如<lb/>
華人因創赤心竒兵兩軍頗得其用　初五路既陷金<lb/>
人悉割以屬偽齊金以陜西重地自右監軍烏珠敗走<lb/>
都統羅索病死而忠䕶軍翟興屯伊陽山又知鳯翔<lb/>
府呉玠見保和尚原右副元帥尼瑪哈欲固人心遂以<lb/>
女真萬戸薩里罕為經略駐兵鳳翔府以守之<lb/>
</p>
<p>
</p>
  </div>
</body>
</text>
</TEI>
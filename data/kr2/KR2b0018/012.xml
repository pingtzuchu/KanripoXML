<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十二</head>
    <p>
<pb n="KR2b0018_WYG_012-1a"/>
欽定四庫全書<lb/>
　中興小紀卷十二　　　　　宋　熊克　撰<lb/>
紹興二年<hi>嵗在壬子</hi>春正月甲午復賢良方正直言極諫科<lb/>
待制以下各舉一人但學業優長不拘已仕未仕詔略<lb/>
曰祖宗以来百餘年間嘗以是科獲致豪俊朕方求才<lb/>
以濟艱難之運尚期得人逺追前烈庶無愧於斯焉時<lb/>
劇㓂曹成擁潭帥向子諲見在道州而荆湖宣撫使呉<lb/>
敏尚未率師度嶺於是右文殿修撰胡安國貽書於敏<lb/>
<pb n="KR2b0018_WYG_012-1b"/>
謂帥臣見執而方伯不能治此方伯之耻不知䇿将安<lb/>
出願速追前軍進由昭賀以通舂陵北檄韓京自衡移<lb/>
永東檄呉錫嚴兵宜章而親總中軍急度嶺而北下臨<lb/>
清湘據三湖上流之地然後詰問曹成擅移屯所與執<lb/>
帥臣之罪就檄子諲赴使司軍前議事若其悔罪自新<lb/>
則與之招安不然斷而討之勝負可决若復延久必生<lb/>
内變矧迫東作之期民失耕種不待接刃已躋於溝壑<lb/>
矣未幾成送子諲歸　宣撫副使韓世忠圍建城辛丑<lb/>
<pb n="KR2b0018_WYG_012-2a"/>
夜賊稍怠官軍梯而上城遂破殺賊衆一萬餘人賊将<lb/>
葉諒以一軍徑走邵武范汝為竄入回源洞自縊死世<lb/>
忠遣兵追諒并賊驍将張雄等皆擒戮之初世忠意城<lb/>
中人皆附賊欲盡殺之至福州見觀文殿學士李綱綱<lb/>
因曰建城百姓多無辜世忠受教故民得全活及師還<lb/>
父老送之請為建生祠世忠曰活爾曹者李相公也<lb/>
壬寅上幸浙西　壬子以侍御史沈與求為中丞與求<lb/>
以軍儲窘乏首陳屯田利害為集議二卷上之又以禁<lb/>
<pb n="KR2b0018_WYG_012-2b"/>
衛單寡乃言陛下将圖大舉則先務之急宜莫如兵漢<lb/>
有南北軍唐自府兵彍騎之法壊猶内有禁兵外有鎮<lb/>
兵故無偏重之勢今兵權不在朝廷雖有樞宻院及兵<lb/>
房兵部但奉行文書而已願命大臣講求利害使人情<lb/>
不駭而兵政益修以助成中興之業　時邵青李捧單<lb/>
徳忠三盗皆就招已至臨安乙卯上詔宰執徃汰其衆<lb/>
萬人中留鋭卒三千可備出戰者庶國無虚費時三盗<lb/>
有衆二萬三千於是吕頥浩秦檜與大将張俊同閱其<lb/>
<pb n="KR2b0018_WYG_012-3a"/>
間可留者僅七千一如上所料　先是節制兵馬王以<lb/>
寧擅興外境徑造潭州戮命官移守将為言者所論纔<lb/>
降官充監當又利州觀察使孔彦舟累䝉超除迷不悔<lb/>
罪愈肆猖獗大掠湘中下趨鄂渚乃得舒蘄二州鎮撫<lb/>
而宣撫處置使機宜𫝊雱入彦舟軍遂為之用所至文<lb/>
檄皆以宣司為名<graphic n="KR2452" url="https://raw.githubusercontent.com/kanripo/KR-Gaiji/master/images/KR2452.png" mimeType="image/png"/>求州縣右文殿修撰胡安國憤之<lb/>
因貽書右僕射秦檜以為政刑失當莫甚於此宜正國<lb/>
法又言馬友據岳陽犯長沙買馬招軍大集亡命而鼎<lb/>
<pb n="KR2b0018_WYG_012-3b"/>
帥程昌禹乃與關通公行文牒謂已奏為湖東總管曹<lb/>
成擁衆西侵而友畏成分有其地遂致書誘令取全道<lb/>
以入廣西成遂南掠今諸冦連衡民不奠居已迫東作<lb/>
之期若更遲之失其農業無食無衣同歸於盗朝廷雖<lb/>
除前宰臣呉公敏宣撫三路而廣西兵寡宜就遣大将<lb/>
韓世忠以為之副早令殱殄羣冦收拾遺民又子諲忠<lb/>
節在今日可以扶持三綱願憐其無救而陷於賊復加<lb/>
任用俾收後效時已召安國為中書舍人尚未受命也<lb/>
<pb n="KR2b0018_WYG_012-4a"/>
　二月甲子詔御府圖籍經遷徙散亡比聞平江府賀<lb/>
鑄家見鬻所藏書令守臣悉買之以付祕書省　鼎冦<lb/>
楊華自去冬出降而楊廣為其徒所殺惟楊么在有衆<lb/>
數千么與黄誠俱為賊首又曹成自道州南冦賀州乙<lb/>
丑宰執奏事吕頥浩等因陳天下大勢謂當用二廣財<lb/>
力事荆湖南兩路遂通京西以接陜右此天下左臂而<lb/>
京東諸州為叛臣所據正如國初河東且留以蔽敵諸<lb/>
路先定併力圖之似未為晚秦檜因請自湖外當一面<lb/>
<pb n="KR2b0018_WYG_012-4b"/>
效羊祜鎮襄陽之體上曰卿等當居中運羣材不可授<lb/>
人以柄於是頥浩等奉詔感歎而退時湖廣三路宣撫<lb/>
使呉敏不能制賊為言者所論而罷降為資政殿學士<lb/>
提舉洞霄宫又知道州向子忞亦為監司劾罷於是新<lb/>
除中書舍人胡安國寓書於左僕射吕頥浩略曰昔韓<lb/>
忠獻公秉政十年勲蓋一時權震天下然議者亦或排<lb/>
之則孫公沔李公參吕公誨王公陶與司馬公光是也<lb/>
衆人常情睚眦必報而忠獻公於是數人皆引用之各<lb/>
<pb n="KR2b0018_WYG_012-5a"/>
盡所長不以為怨而近世諸人借國福威行其私意取<lb/>
快一時欲救徃迷正在今日相公中間均逸亦有異同<lb/>
之論今日公衮言歸進退賢否賞罰功罪固以至公無<lb/>
我為先報復恩讎為戒然比於忠獻猶有不足未免天<lb/>
下之疑豈甲兵之問日至廟堂機務叢委偶未察也以<lb/>
貴者言之如舊相呉觀文起帥長沙繼除三路宣撫呉<lb/>
雖辭免而軍書羽檄輻湊門巷又以劇盗方集境中恐<lb/>
失事機惶恐拜命鳩兵選将夙夜究心亦未為失一旦<lb/>
<pb n="KR2b0018_WYG_012-5b"/>
賜罷自觀文降資政自通議降太中傳播諸方駭動勸<lb/>
聽所可疑一也以㣲者言之向子忞之守道鋤治姦猾<lb/>
雖犯衆怨識者是之申乞移按他部不為過也巨冦侵<lb/>
陵衆寡不敵移守山寨而外臺乗此交劾罷之所可疑<lb/>
二也相公平心為相施於貴者将存其事體施於㣲者<lb/>
當海度容之若改正此二事則不違公議釋疑於天下<lb/>
矣夫宰相時来則為不可擅為已有人才亦各自負不<lb/>
可葢以已長安國見辭新命冀賜片言俾從所欲則受<lb/>
<pb n="KR2b0018_WYG_012-6a"/>
賜大矣　丁卯詔選人七階悉分左右字　吏部侍郎<lb/>
李光李彌大並遷尚書光吏部彌大戸部彌大呉縣人<lb/>
也庚午詔觀文殿學士李綱為湖廣宣撫使兼知潭州<lb/>
樞宻院就福建差統制官任士安以兵三千從之時人<lb/>
多賀綱其客有臨川陳冲用者獨不賀或問其故冲用<lb/>
曰丞相在靖康末以天下安危自任人望所歸今雖閒<lb/>
居其望猶重若因此成功尚葢前失萬一又無所成平<lb/>
日之名掃地矣何賀之有　初福建等路安撫副使韓<lb/>
<pb n="KR2b0018_WYG_012-6b"/>
世忠統兵自江西入湖南至是曹成已入賀州世忠遣<lb/>
提舉官董旻馳徃招之又馬友為其下所殺衆皆出<lb/>
降惟白氊笠劉忠據潭之白綿山阻湖水以自固世忠<lb/>
曰此宜急擊宣撫使孟庾曰功幸已成而師久勞若趨<lb/>
白綿不㨗則前功盡廢世忠曰兵家利害非參政所知<lb/>
請期半月當馳㨗以獻庾不能奪世忠所部與賊對壘<lb/>
按兵不動一夕先遣鋭卒二千衘枚夜進伏白綿山上<lb/>
戒之曰俟賊空壘出戰汝疾馳入奪中軍望樓植麾張<lb/>
<pb n="KR2b0018_WYG_012-7a"/>
葢既而世忠引兵進攻賊悉衆拒戰勝負未分而所遣<lb/>
鋭卒已立旗蓋於賊之望樓傳呼如雷賊回顧驚潰忠<lb/>
大敗乗小舟逃去欲投劉豫徒衆斬其首持詣世忠以<lb/>
降　時宣州駐劄韓世清怙衆䟦扈又李成劉忠餘黨<lb/>
尚在淮西　丁丑復置中書省門下檢正官一員　宣<lb/>
撫處置使張浚奏金人首領有不免者己卯上謂宰執<lb/>
曰此知天意所在朕當加畏以祈天弭禍國庶幾其有<lb/>
瘳乎秦檜曰近陛下屈己從諌中外士民莫不感悦<lb/>
<pb n="KR2b0018_WYG_012-7b"/>
召前尚書郎南昌徐俯為右諌議大夫於是中書舍人<lb/>
程俱宻奏俯禧之子而黄庭堅之甥雖才俊氣豪然所<lb/>
歴尚淺今以前任省郎又除諫議自元豐更制以来未<lb/>
之有也考之古今斐然傑出如陽城种放亦未嘗不循<lb/>
資望而進臣願陛下須其至姑以所應得者命之他日<lb/>
置之左右何所不可如元稹在長慶間命知制誥以至<lb/>
翰林真不紊矣止縁自荆南判司命從中出召為省郎<lb/>
便知制誥遂喧朝聽時謂荆南監軍崔潭峻引之近傳<lb/>
<pb n="KR2b0018_WYG_012-8a"/>
俯與中官唱和有魚須之句名曰警策恐外人不知陛<lb/>
下所以得俯之由以此為疑仰累聖徳如臣言可采乞<lb/>
收還前命　乙酉上諭宰執曰人主待臣下當以至誠<lb/>
知其不可用不若罷去疑而留之無益也又曰人主之<lb/>
徳莫大於仁仁之字非堯舜不能於是吕頥浩等嘆聖<lb/>
學髙明以誠仁二者治心修身正家平天下有餘裕矣<lb/>
退而以為當記先是知明州兵樊進錢五萬緡戊子殿<lb/>
中待御史開化江躋言朝廷受此無名恐小人觀望效<lb/>
<pb n="KR2b0018_WYG_012-8b"/>
尤殘民以為己利望斥還之仍加黜罰詔委憲臣勘實<lb/>
如係科民即仰給還既又降懋兩官懋乃晉陵人時四<lb/>
明承喋血之餘公私掃地列將陳思恭統歩軍二萬張<lb/>
公裕統水軍一萬皆留戍郡境軍費不貲懋得𣙜酤之<lb/>
贏以供稍廪民不知兵朝廷嘗以直祕閣寵之至是貶<lb/>
秩而去尋察其枉除湖北轉運通判　左僕射吕頥浩<lb/>
屢請因夏月引兵北向以復中原且謂人事天時今皆<lb/>
可為何者昨自維揚之變兵械十亡八九未幾敵分三<lb/>
<pb n="KR2b0018_WYG_012-9a"/>
路入攻江浙兵皆散而為盗自陛下專意軍政揀汰其<lb/>
冗修飾器甲今張浚軍三萬有全裝甲萬副刀槍弓箭<lb/>
皆具韓世忠軍四萬岳飛軍二萬三千王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>軍一萬三<lb/>
千雖不能如浚之軍亦皆精鋭劉光世軍四萬老小至<lb/>
衆選之亦可得其半又神武中軍揚沂中後軍陳思恭<lb/>
皆不下萬人而御前忠鋭如崔増姚端張守中等軍亦<lb/>
二萬臣上考太祖之取天下正兵不過十萬况有十六<lb/>
七萬何憚不為且向者邵青擾通張琪刼徽饒李成破<lb/>
<pb n="KR2b0018_WYG_012-9b"/>
江筠范汝為據建劒孔彦舟馬友曹成等為亂於江湖<lb/>
朝廷枝梧不暇今悉已定又自金之南牧莫敢嬰其鋒<lb/>
者近嵗張浚獲㨗於四明韓世忠扼於鎮江陳思恭擊<lb/>
於長橋而張榮又大㨗於淮甸良由金貪殘太甚天意<lb/>
殆將悔禍又金以中原付之劉豫而豫煩碎不知國體<lb/>
三尺童子知其不能立國事固可料觀宇文虚中宻奏<lb/>
雖未可盡信然金人連年不至淮甸必有牽制則天意<lb/>
固可見矣今韓世忠已到行在臣願睿斷早定命世忠<lb/>
<pb n="KR2b0018_WYG_012-10a"/>
張浚及臣等共議决䇿北向令世忠由宿泗劉光世由<lb/>
徐曹以入又於明州留海船三百隻令范温閻臯乘四<lb/>
月南風北去徑取登莱此數路皆有糧可因不必調民<lb/>
饋運大兵既集豫必北走所得諸郡就擇土豪守之金<lb/>
舉兵来争其地則彼出我入彼入我出擾之數年中原<lb/>
可復况今之戰兵其精鋭者皆中原之人恐久而銷磨<lb/>
異時勢必難舉此可為深惜者也　初北賈有至建康<lb/>
者言中原民苦劉豫虐政皆望王師之至前後所言略<lb/>
<pb n="KR2b0018_WYG_012-10b"/>
同知夀春府陳辨者始貳於豫兼用紹興阜昌年號又<lb/>
知濠州冦宏本羣盗與偽宿州守胡斌通至是建康大<lb/>
帥兼淮西宣撫使葉夢得遣使拊之辨宏皆聽命因與<lb/>
以錦袍銀鎗之屬既而豫追其將王彦充攻夀春為辨<lb/>
所敗而宏遂與斌絶夢得乃令二州布本朝徳意務以<lb/>
懐来辨遂復固始縣宏招納呉青等二千餘人㑹豫衆<lb/>
復犯二州夢得令統制官王冠等援之豫衆遁去遂復<lb/>
光州　三月言者以謂中原未復而米多出二浙今虛<lb/>
<pb n="KR2b0018_WYG_012-11a"/>
存發運一司以催綱為名歳費十六七萬緡以養無用<lb/>
之官吏彼自知無所職乃請于朝糴米以塞責而已戊<lb/>
戌詔罷之　先是江東詔撫副使李光王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>總兵至宣<lb/>
州言者謂去冬嘗降御劄略曰張浚行軍秋毫無犯頗<lb/>
慰朕懐堯言一布天下孰不傳誦今<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>副光出使江東<lb/>
恐未能仰副徳意望下臣章付光申飭<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>等遵禀聖訓<lb/>
詔劄付光<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>既與光擒世清誅之仍㨂其衆<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>部之赴<lb/>
行在左僕射吕頥浩因奏其事上曰去嵗累諭范宗尹<lb/>
<pb n="KR2b0018_WYG_012-11b"/>
此乃腹心之疾而宗尹遲疑未决不知毫芒不除将尋<lb/>
斧柯也時知建康府葉夢得請祠己亥以光為端明殿<lb/>
學士知建康府兼夀春滁和宣撫使上曰江東一路遂<lb/>
帖然矣　癸丑詔諸縣造簿之歳姦贓狼籍民被其害<lb/>
自今産去税存之户畫時催割庶民不被横斂如違官<lb/>
吏並竄海島知通監司不舉者同罪許民越訢　詔昨<lb/>
誘淮東民佃田免税二年異時止據當年已種畝數令<lb/>
輸其續懇到田亦據實數添焉庶人戸曉然易以安業<lb/>
<pb n="KR2b0018_WYG_012-12a"/>
如州縣踰數罪以違制　諸路省試合格進士並集行<lb/>
在甲寅上御集英殿䇿試上曰試舉人以鯁直為上諛<lb/>
佞者降之冀士知朝廷所向習成風俗崇寧以来宰相<lb/>
惡人敢言士氣不作流弊至今不可不革既遂賜張九<lb/>
成以下二百五十九人及第其身九成餘杭人也上曰<lb/>
凡士人須自初進别其忠佞庶可冀其有立如九成對<lb/>
䇿上自朕躬下逮百執言之無所廻避擢為首選其誰<lb/>
曰不然時有犯廟諱者依格降等至犯御名者上曰朕<lb/>
<pb n="KR2b0018_WYG_012-12b"/>
豈以己名妨人進取耶命本等收之　時隴州移治方<lb/>
山原軍儲芻穀多聚其中是月吾叛将張中彦慕侑等<lb/>
引金将来攻城将陷陜西都統制呉玠自和尚原遣同<lb/>
統制官楊政引兵救之圍既解連戰又㨗於是宣撫處<lb/>
置使奏擢政知鳯州政臨涇人也　夏四月庚午神武<lb/>
前軍都統制王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>奏起復單知㣲為准備使喚言者以<lb/>
謂知㣲乃省吏單知彰之兄異日有言<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>用知㣲刺取<lb/>
省中事機者何以自解昔郭子儀在邠州嘗奏除一州<lb/>
<pb n="KR2b0018_WYG_012-13a"/>
縣官不報子儀謂僚佐曰兵興以来方鎮䟦扈凡百所<lb/>
求朝廷尚委曲從之此無他反疑之也渾堿在蒲所有<lb/>
奏不從亦私喜曰上不疑我今陛下待二三大将豈可<lb/>
不如唐之待子儀與瑊乎乃寢前命　左右僕射吕頥<lb/>
浩秦檜同秉國政檜多引傾險浮躁之士列于要塗以<lb/>
為黨助且謀出頥浩而專朝權乃令其黨建言周宣王<lb/>
内修其政外用其威故能中興今二相宜分任内外之<lb/>
事遂除頥浩都督江淮等路諸軍癸未詔略曰朕登庸<lb/>
<pb n="KR2b0018_WYG_012-13b"/>
二相禮貎惟均凡一時所薦之士随才任使尚慮浸分<lb/>
朋黨互相傾揺自今或阿附以害吾治令臺諌紏之嚴<lb/>
寘諸法於是頥浩言近聞金同劉豫合兵以窺川陜若<lb/>
於來春舉兵北向必可牽制川陜之西萬一王師逐劉<lb/>
豫則彼必震恐因令韓世忠徑自西京入關北亦一竒<lb/>
也戊子乃詔頥浩總師北向置都督府于鎮江　宣撫<lb/>
處置使張浚言已運米五萬石至荆南欲理川口與行<lb/>
在相接是日上謂宰執曰兩日前言者猶請遣人副浚<lb/>
<pb n="KR2b0018_WYG_012-14a"/>
朕謂委之不專難以責成秦檜曰誠如聖訓　時中書<lb/>
舍人胡安國上時政論大略謂陛下登極六年謀議紛<lb/>
紜未有一定昨嘗降詔定都建康而六龍暫駐杭越乃<lb/>
以湖北為分鎮恐非失險守邦之意且朝廷近棄湖北<lb/>
逺留川陜者謂蜀貨可以富國秦甲可以强兵也萬一<lb/>
有桀黠得之守峽口之險則蜀貨不得東塞武關之阻<lb/>
則秦甲不得南猶一身束其腰膂而首尾不相衛矣臣<lb/>
謂宜必都建康且不以湖北為分鎮則全據上流出秦<lb/>
<pb n="KR2b0018_WYG_012-14b"/>
甲下蜀貨而血氣周流矣又近者分鎮京畿淮甸多使<lb/>
暴客錯雜居之獨安陸命文臣陳規荆渚命武帥解潜<lb/>
若降指揮以湖北與諸鎮不同宜有更張考二人之績<lb/>
規宜因任潜宜改移無不可者仍復漕憲二司以理財<lb/>
治盗雖襄陽難以分鎮然時方用兵乘便分割亦豈無<lb/>
機㑹然後上流之勢全矣安國又言今日之勢宜以襄<lb/>
陽𨽻湖北岳陽𨽻湖南而鄂渚𨽻江西蓋祖宗都汴其<lb/>
勢尚自内而制外今都江左當自南而制北與祖宗時<lb/>
<pb n="KR2b0018_WYG_012-15a"/>
事雖殊而意則同此復中原之勢也　時朝廷已除主<lb/>
管明道宫吕祉為湖東提刑吕祉因言荆湖分東西地<lb/>
勢人情皆不便乞依舊為湖南北從之　時軍中所上<lb/>
功狀動以萬計其中亦多冒賞先是詔呉世昌孫舜卿<lb/>
王懐寳田師孟燕垍周濟等轉官有差殿中侍御史江<lb/>
躋言軍賞濫則無以勸有功比言者嘗謂秦有繫名之<lb/>
弊陛下令御史臺覺察今逺者臣未能悉姑以目前言<lb/>
之如世昌等有轉至五官者皆貪竸無恥而非有勞望<lb/>
<pb n="KR2b0018_WYG_012-15b"/>
行追寢癸丑詔從之　時劉豫欲遷居東京而忠䕶軍<lb/>
翟興屯伊陽山以阻其路豫每遣人徃陜西則假道於<lb/>
金由懐衛太行取蒲津濟河以達豫患之嘗遣廸功郎<lb/>
蒋頥持書誘興以王爵興戮頥而焚其書於是豫力請<lb/>
於左副元帥尼雅滿期必破興㑹興将楊偉降金具陳<lb/>
破興之計乃發女真萬戸察罕瑪勒<hi>原名茶曷馬今改正</hi>渡河聲<lb/>
言攻興興盡發兵應之而偉潜引賊兵由間道以襲興<lb/>
營興力戰而死豫遣人至元帥府議遂乗勢以是月遷<lb/>
<pb n="KR2b0018_WYG_012-16a"/>
居東京至之日大風㧞木都人震恐豫曲赦以安之因<lb/>
與民約曰今後更不肆赦及不用宦官不度僧道文武<lb/>
雜用不限資格且奉其祖父為帝親從郊社徙弟益為<lb/>
京兆留守禮部侍郎鄭億年為開封尹時偽相張孝純<lb/>
致仕豫更以李鄴范恭為左右丞相其後上宻詔孝純<lb/>
鄴及李儔令束身来歸當待之如初孝純等不奉詔偽太<lb/>
常博士直史館祝簡獻遷都及國馬賦其吠堯之言略<lb/>
曰蠢爾蠻荆弗賓弗降固将突騎長驅不資一葦之航<lb/>
<pb n="KR2b0018_WYG_012-16b"/>
豈惟觀長淮飲大江而止哉豫批云文賦非治天下者<lb/>
所尚此賦極陳馬之為用有補馬政與减磨勘以示無<lb/>
言不酬西京奉先營卒賣玉椀疑非民間物鞫之知得<lb/>
于山陵遂以偽臣劉從善為河南陶沙官求金人所收<lb/>
不盡之物有前尚書郎李亘者乾封人建炎末避地不<lb/>
及遂為豫用豫使留守北京既而亘謀歸本朝豫族誅<lb/>
之　閏四月甲午上諭左僕射吕頥浩曰卿耆艾有勞<lb/>
今總督之任方以大事委卿不當復親細務昔諸葛孔<lb/>
<pb n="KR2b0018_WYG_012-17a"/>
明罰二十直以上皆親之司馬宣王以為必不能久唐<lb/>
太宗諭房杜聞公聽受詞訟日不暇給安能助朕求賢<lb/>
乎卿自今凡事繋大體者裁决其餘細務闊略可也<lb/>
乙未都督吕頥浩辟户部尚書李彌大秘書少監傅崧<lb/>
卿為㕘謀官明州觀察使馬擴為㕘議官彌大求對言<lb/>
東晉王導謝安以師傅都督未嘗離朝廷今邊圉幸無<lb/>
他頥浩不宜輕動乘塞視師臣等僚屬當任之且請諸<lb/>
将悉置軍正如漢朝廷故事以察官郎官為之欲殺其<lb/>
<pb n="KR2b0018_WYG_012-17b"/>
專自都督府始丙申上諭宰執曰朕用頥浩都督諸軍<lb/>
彌大乃云已為天子從官非頥浩可辟陛下必欲遣臣<lb/>
與崧卿别為一司專伺頥浩之失宻啟以聞如此語乃<lb/>
間朕君臣憸人也令速與一郡乃以彌大為顯謨閣直<lb/>
學士知平江府未幾為言者所論落職奉祠　丁酉罷<lb/>
後苑工作惟留老工數人作弓鎧以為武備　戊戌詔<lb/>
紹興府𣙜貨務都茶場移於建康府置局時金人欲入<lb/>
攻辛丑上謂宰執曰金人用兵十八年矣子女玉帛刼<lb/>
<pb n="KR2b0018_WYG_012-18a"/>
擄已盡猶用兵不已必有不戢自焚之禍朕相時待釁<lb/>
可也　乙巳宰執擬大理卿章誼知平江府上曰大理<lb/>
人命所繋獄官多慘刻少恩誼儒者賴其奏讞平恕可<lb/>
使民不寃勿令外補　都督吕頥浩屢言淮南宣撫使<lb/>
劉光世兵冗不練必敗事欲移其一軍丁未上謂頥浩<lb/>
曰愚聞光世兵糧不足若驟移必潰卿至鎮江先犒設使<lb/>
恩信洽然後科㨂雖光世唯卿所用不必移也參知政<lb/>
事翟汝文退書聖語以為上對臣下稱愚此盛徳之事<lb/>
<pb n="KR2b0018_WYG_012-18b"/>
不可不書　壬子劉光世之父檢校太傅延慶陷敵中<lb/>
後與本朝同陷敵者結約逃歸為敵所覺遂遇害至是<lb/>
保㨗卒王進自敵寨徑走還光世始知武死乞解官戊<lb/>
午詔起復　初詔神武副軍都統制岳飛討曹成賊黨<lb/>
至是成衆猶三萬飛追至賀州大破之殺萬餘人乃詔<lb/>
飛乗勝掩捕及録上有功将士　初金薩里罕與偽齊<lb/>
合兵屯於鳯翔長安以窺蜀久不得志遂欲出竒取之<lb/>
至是無故㧞營悉去又刷五路軍盡從以行時陜西都<lb/>
<pb n="KR2b0018_WYG_012-19a"/>
統制呉玠以秦鳯經略使戍鳯州之河池縣同都統制<lb/>
王彦以金房鎮撫使戍金州二鎮皆饑而徽猷閣直學<lb/>
士王庶知興元府乃過為守備閉石門僊人二關塞褒<lb/>
斜路商販不通二鎮病之因有違言是月宣撫處置使<lb/>
張浚自閬州趣興元檄召諸将㑹議初欲調䕶庶與彦<lb/>
玠結好玠彦言與庶相遇無善狀浚至益昌庶亦覺有<lb/>
間已乃以素隊百人馳㑹浚問以進取之䇿庶曰富平<lb/>
之敗屬耳軍未可用也浚遂徙庶知成都而以便宜命<lb/>
<pb n="KR2b0018_WYG_012-19b"/>
參謀官劉子羽知興元府子羽至即弛禁通商輸粟以<lb/>
濟二鎮　初李光為吏部侍郎因上疏言前知臨安府<lb/>
孔覿受諸縣獻錢四萬貫及盗取激賞庫金銀并糴官<lb/>
米受百姓財萬計於是以光䟽作言章行出送大理寺<lb/>
至是獄具用衆證覿坐受錢一千八百貫詔貸死覊管<lb/>
象州既而覿上書訢枉久之得放還　兵部尚書權邦<lb/>
彦獻十議以圖中興五月辛酉以為端明殿學士僉書<lb/>
樞宻院事給事中程瑀言邦彦之謬不聽瑀鄱陽人也<lb/>
<pb n="KR2b0018_WYG_012-20a"/>
　上以宗室子偁之子生有聖質<hi>生有聖質據㑹要</hi>鞠于宫中<lb/>
賜名<hi>從王從爰</hi>蓋黙契于崔府君之名也　丙子劉豫自去<lb/>
冬起登莱宻三州兵與敵衆合犯山東之忠義軍寨失<lb/>
利而去遂廣造戰船以張威又送旗牓偽赦欲間衆心<lb/>
統制官范温收繋其使至是以聞且乞賜糧船自誘商<lb/>
人販米從之詔以温為遥郡團練使　壬午詔中原士<lb/>
夫流寓東南徃徃乏媒寡援可令内外侍從及監司郡<lb/>
守各薦三兩人以備器使　初吕頥浩之長天官也嘗<lb/>
<pb n="KR2b0018_WYG_012-20b"/>
請寺監書局以上依舊堂除餘悉付吏部然有合堂除<lb/>
及專法奏舉者至是吏部以為言　丁亥責授中奉大<lb/>
夫余深原任觀文殿大學士該赦復原官給事中程瑀<lb/>
言深實蔡京腹心使深官可復則京儻未死官亦可復<lb/>
也夫曠蕩之澤雖曲示於寛恩而災眚之赦難例施於<lb/>
巨蠧乃詔寢前命　戊子詔太祖嘗令百官轉對自今<lb/>
行在百官日輪一人靣對各宜展盡底藴以救時弊朕<lb/>
虚佇而聽将有非常之選　時有樞宻院編修官王大<lb/>
<pb n="KR2b0018_WYG_012-21a"/>
智進所造戰車上謂宰執曰車戰可用否古法既廢不<lb/>
復聞車取勝莫若且令多造强弩翟汝文曰强弩可制<lb/>
敵人上曰朕謂不在此制敵在修文徳古人用兵以師<lb/>
直為壯曲為老曲直之間遣使徃來便可休兵金人豈<lb/>
能以此諭邪上又曰宣和間謀國之誤當時契丹可救<lb/>
不可伐若契丹尚為鄰豈使金人侵軼中國蓋親仁善<lb/>
鄰國之寳也　進士有陳邊事可采及自河北京東遠<lb/>
来者詔樞宻籍之以充效士月給錢十緡米一石　六<lb/>
<pb n="KR2b0018_WYG_012-21b"/>
月甲午曹成之衆自賀至郴州湖廣宣撫使李綱遣使<lb/>
臣賫牓諭之成與其徒赴司參於是綱奏成已就招乃<lb/>
詔成自榮州團練陞防禦使　僉書樞宻院事權邦彦<lb/>
初知東平府時今舒蘄鎮撫使孔彦舟在其麾下因事<lb/>
叛去至是聞邦彦居本兵之地心不自安又宣州韓世<lb/>
清比伏誅而福建等路宣撫使韓世忠已破諸盗順流<lb/>
東下疑其圖已遂有異心詢於幕官王玠玠長洲人烈<lb/>
士也正色責之曰總管被命鎮撫二州任優禄厚豈可<lb/>
<pb n="KR2b0018_WYG_012-22a"/>
負朝廷恩自陷不義彦舟不聽玠再見詈之　癸卯詔<lb/>
川陜合赴省試人令宣撫司於置司處試仍差職司充<lb/>
監試官川陜類試自此始　時四方上奏未决吏縁為<lb/>
姦參知政事翟汝文語左僕射秦檜宜責都司考其稽<lb/>
違者峻懲之後因對乞治堂吏受賄者檜靣劾汝文擅<lb/>
治吏汝文言臣位執政按吏而宰臣見劾豈可無耻居<lb/>
位即求去於是諌官方孟卿論汝文與檜不和且不顧<lb/>
大體不循故事批狀直送省部不關其長每宰執聚議<lb/>
<pb n="KR2b0018_WYG_012-22b"/>
則目視雲漢未嘗交談豈能共濟今日之事又見防秋<lb/>
近將縁故而去乃詔與郡言者再論遂令致任　先是<lb/>
詔知建康府李光修行營以備廵幸乙巳宰執奏裁减<lb/>
事上曰可令只如州治足矣若止一殿之費雖用數萬<lb/>
緡亦豈為過但廓廡又須相稱則土木之侈傷財害民<lb/>
何用不至象箸之漸不可不戒　都督吕頥浩奏鎮江<lb/>
一軍月費二十二萬餘貫朝廷給一十一萬二千餘貫<lb/>
猶少一十萬餘貫縁臣在外即無應副劉光世錢糧案<lb/>
<pb n="KR2b0018_WYG_012-23a"/>
牘可照望差臺省官各一員来此　乙夘上謂宰執曰<lb/>
卿近設修政局令百官各條利害甚善所謂修車馬備<lb/>
噐械内修外攘之事宜更講求上又曰金人恃强拏兵<lb/>
十五年不休自古豈有外國常强中國嘗弱又劉豫僣<lb/>
立不明逆順秦檜權邦彦曰陛下聖慮周逺其論極至<lb/>
上曰文武始於憂勤終於逸樂檜曰陛下宵旰不忘天<lb/>
下幸甚　自五路既陷馬極難得初議者以謂嶺外於<lb/>
西南夷接境有馬可市而大理特磨諸國所産尤多又<lb/>
<pb n="KR2b0018_WYG_012-23b"/>
工部侍郎韓肖胄亦言戰以騎兵為勝今川陜馬綱不<lb/>
通而廣右鄰諸蕃可用錦帛向博易宜即邕州置市馬<lb/>
專責成功乃詔帥臣收市至是安撫司上大觀所定横<lb/>
山寨買馬格凡八等詔可夫取馬嶺表以資兵用自古<lb/>
未有今乃得之　是夏金試舉人於白水泊左副元帥<lb/>
尼瑪哈宻諭試官令勿取中原人金知制誥韓昉燕人<lb/>
也有磁人胡礪者被擄借昉鄉貫應副時止用詞賦不<lb/>
用經義蓋承尼雅滿之意欲中原人例皆黜之而獨礪<lb/>
<pb n="KR2b0018_WYG_012-24a"/>
作燕人遂為第一或為賦以譏之有草地就試南人不<lb/>
預之語金自此失中原之士心矣　初起居郎王居正<lb/>
准詔言事於省費尤切其略曰宋興一百七十三年矣<lb/>
自朝廷至四方所行蓋彌文也今天下幅裂陛下所居<lb/>
曰行宫所至曰行在而一二日駐劄之間以數路之所<lb/>
出欲盡為向者一百七十三年之事不忍暫廢臣以為<lb/>
能奉行祖宗之故事則可非所謂知時變也夫不知隨<lb/>
時以省事而乃欲隨事以省費故今日例有减半之説<lb/>
<pb n="KR2b0018_WYG_012-24b"/>
究其實未始不重費而徒示人以弱如國初嵗舉進士<lb/>
不過數十今至四五百人此其費亦大矣然御試之日<lb/>
臣備員考官有司給燭半挺曰此省費也嗚呼其亦拙<lb/>
矣他皆類此臣願詔大臣論定若非禦侮備邊與恤民<lb/>
之事一切姑置則費省而國裕矣　初右僕射秦檜之<lb/>
參大政也與居正甚善閒而論天下事意鋭甚至是所<lb/>
言皆不酬居正一日言於上曰秦檜嘗語臣中國之人<lb/>
惟當着衣噉飯共圖中興時臣心服其言謂有志於中<lb/>
<pb n="KR2b0018_WYG_012-25a"/>
興者要當如此又自謂使檜為相數月必有驚動天下<lb/>
今施設乃止於是願陛下以臣所言問檜所行於是檜<lb/>
慙而怒未幾居正以右文殿修撰出知婺州<hi>居正出守在七月</hi>
時故崇政殿説書程頥之學盛行胡安國曰伊川之學<lb/>
不絶如綫可謂孤立而以為盛行何也豈以其説滿門<lb/>
人人傅述耳納口出而以為盛乎自是服儒冠者多以<lb/>
伊川門人妄自標榜矣<lb/>
</p>
<p>
</p>
  </div>
</body>
</text>
</TEI>
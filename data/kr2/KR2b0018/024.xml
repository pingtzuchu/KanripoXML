<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十四</head>
    <p>
<pb n="KR2b0018_WYG_024-1a"/>
欽定四庫全書<lb/>
　中興小紀卷二十四　　　　宋　熊克　撰<lb/>
紹興八年<hi>嵗在戊午</hi>春正月言者請今後從官作守不許衝<lb/>
見任人壬辰宰執奏事趙鼎曰祖宗以來侍從官如此<lb/>
上曰若遇從官無異庶官遇宰執無異從官則非朝廷<lb/>
之體陳與義曰人臣何有重輕但堂陛之勢不得不存<lb/>
秦檜曰嚴堂陛乃所以尊朝廷也　奉使王倫之還也<lb/>
言金人廢劉豫之謀自己使人發之癸巳起居舍人勾<lb/>
<pb n="KR2b0018_WYG_024-1b"/>
龍如淵言倫迎梓宫問諱日使指也梓宫未還諱日猶<lb/>
祕而一言之合遂使廢豫此其可信哉上曰不然倫奉<lb/>
使時朕嘗以此意諭之渠果能㳺說亦未可知如淵曰<lb/>
此固臣之所不知如淵𨗳江人也　參知政事張守乃<lb/>
張浚所引浚罷相人知守必去時已議還都臨安守力<lb/>
請且留建康以為逺圖議不合戊戌以資政殿學士知<lb/>
婺州　趙鼎事實曰張浚永州之命既下張守陳與義<lb/>
乞罷上皆許其去秦檜亦留身言之退至殿廬起身至<lb/>
<pb n="KR2b0018_WYG_024-2a"/>
鼎坐榻前喜見顔間謂鼎曰檜今日告上求解機務上<lb/>
曰趙某與卿相知可以少安檜荷相公如此更不敢言<lb/>
去二參在座聞之極不懌二人既銜怨而去其後秦檜<lb/>
獨相鼎亦不免　辛丑詔復幸浙西　初龍圖閣直學<lb/>
士汪藻罷知撫州奉祠而去翰林侍讀學士范冲言日<lb/>
厯國之大典比詔藻纂集未成而中止恐積久散逸後<lb/>
人益難措手今藻就閒願詔令勿輟俾三朝文物著在<lb/>
方策非小補也詔許藻辟官屬二員且賜史館修撰餐<lb/>
<pb n="KR2b0018_WYG_024-2b"/>
錢力辭不受至是藻又進政和三年以後詔㫖未成者<lb/>
乞從史館論譔癸丑藻仍舊纂集　先是以歸朝官馬<lb/>
欽人馬𨽻張俊軍既而親筆差欽江南鈐轄俊堅欲留<lb/>
之不遣乙卯樞宻院奏趣欽赴任上曰昨俊入見朕嘗<lb/>
諭之聞馬欽於卿素懷不足卿必欲留之軍中萬一欽<lb/>
病死人必謂卿殺之於卿亦便乎俊悚然謝曰臣慮不<lb/>
及此不敢復留欽矣上平日訓諭將帥皆切於理使其<lb/>
利害曉然於胸中可謂盡駕馭之道也　是月四川謀<lb/>
<pb n="KR2b0018_WYG_024-3a"/>
帥上問刑部尚書胡交修廷臣孰可將者交修曰臣從<lb/>
子世將可用時世將為兵部侍郎兼直學士院遂除樞<lb/>
密直學士四川安撫制置使兼知成都府重兵聚關外<lb/>
以守蜀而餉道險阻漕舟岀嘉陵江春夏漲而多覆秋<lb/>
冬涸而多膠紹興初剏行陸運調成都潼川利三路夫<lb/>
十萬縣官部送徼賞爭先倍道而馳晝夜不息十斃三<lb/>
四至是交修言養兵所以保蜀也民不堪命則腹心先<lb/>
潰尚何保蜀之云臣愚欲三月以後九月以前苐存守<lb/>
<pb n="KR2b0018_WYG_024-3b"/>
關正兵餘悉就糧他州如此則給守關者水運有餘分<lb/>
戍者陸運可免上乃命學士院述交修意詔宣撫使吳<lb/>
玠行之既而世將至蜀玠以軍無見糧奏請踵至世將<lb/>
被㫖約玠於利州㑹議異時制置使以文臣多事邊幅<lb/>
而玠起行伍不十年為宣撫故莫肯相下誠意不通初<lb/>
水運泝江千餘里半年始逹率以七十五斛而致一斛<lb/>
至是世將與玠反覆共論玠亦曉然知利害所在乃復<lb/>
前大帥席益轉般摺運之法軍儲稍充公私為便　金<lb/>
<pb n="KR2b0018_WYG_024-4a"/>
主亶肆赦改元天眷時左右副元帥達蘭烏珠左都監<lb/>
托卜嘉並在汴京左監軍薩里罕居長安左都監巴克<lb/>
實<hi>原作㧞束改正</hi>居鳳翔既而達蘭歸祁州薩里罕歸雲中而烏珠<lb/>
托卜嘉巴克實皆留如舊　先是左僕射趙鼎以徽猷<lb/>
閣直學士王庶為知兵召歸除兵部侍郎二月丁巳朔<lb/>
遷庶為尚書　癸亥上發建康府至東陽鎮行宫宰執<lb/>
奏事上曰昨日六宫既發張俊來奏事朕召至宫中與<lb/>
論邊事因戒之曰朕來日東去卿在此無與民爭利無<lb/>
<pb n="KR2b0018_WYG_024-4b"/>
興土木之功俊悚懼承命見地無甎靣再三歎息朕諭<lb/>
之曰艱難之際一切從儉庶幾少紓民力朕為人主雖<lb/>
以金玉為飾亦無不可若爾非特一時士大夫之論不<lb/>
以為然後世以朕為何如主也　先是上將回鑾詔知<lb/>
建康府張澄陞職改知臨安府澄受命星馳而至不數<lb/>
日前所缺者率皆辦焉　中丞常同奏吳玠頃行屯田<lb/>
常得褒詔願問玠近來積穀幾何減餉幾何趙開李迨<lb/>
相繼為都漕先後運至幾何各令條上然後按實講究<lb/>
<pb n="KR2b0018_WYG_024-5a"/>
以紓民力從之　戊寅上至臨安府駐蹕　三月庚寅<lb/>
台州有匿名書稱常平主管官李椿年刻薄欲率衆作<lb/>
過言頗不遜壬辰上謂宰執曰兵興以來官物多陷失<lb/>
既差官檢察若稍留心便生誣毁此必州縣吏所為萬<lb/>
一作過當遣官勦殺於是趙鼎以下退而服上之英明<lb/>
以樞宻使秦檜為右僕射平章事兼樞宻使時朝士皆<lb/>
相慶惟吏部侍郎晏敦復有憂色或謂敦復曰檜之作<lb/>
相天下之福公獨不悦何耶敦復曰姦人相矣時删定<lb/>
<pb n="KR2b0018_WYG_024-5b"/>
官鄱陽方疇聞是語其後以告給事中張致逺吏部侍<lb/>
郎魏矼而二人亦以敦復之言為過也趙鼎事實曰一<lb/>
日鼎留身奏事上曰堂中必無異議者又曰秦檜久在<lb/>
樞府莫懷怨望否鼎曰檜大臣必不爾然用之在陛下<lb/>
爾況自有闕是夜遂鎻院檜再相上既與議過然後相<lb/>
檜是以鼎未敢遽為去就　參知政事陳與義乃張浚<lb/>
所引以久病乞退甲午為資政殿學士知湖州　起居<lb/>
舍人勾龍如淵言戸部非擘劃財賦之地宜置一使以<lb/>
<pb n="KR2b0018_WYG_024-6a"/>
總諸路蓋諸路漕臣權輕勢分但見一路利害若一使<lb/>
總之則可通有無審虛實為朝廷久長之計又言此事<lb/>
當以户部長貳判諸道水陸度支轉運等使為名如蘇<lb/>
如洪可以置司若以外官為之則事必掣肘不能久矣<lb/>
上然之　壬寅工部侍郎趙霈不為趙鼎所知是月以<lb/>
徽猷閣直學士岀知袁州　以兩浙都轉運使徽猷閣<lb/>
待制向子諲為戸部侍郎子諲言安邊固圉必資儲蓄<lb/>
江西宜於洪州置糴於江州置轉般倉以給淮西湖南<lb/>
<pb n="KR2b0018_WYG_024-6b"/>
於潭州置糴於鄂州置轉般倉以給襄陽湖北於鼎州<lb/>
淮西於廬州淮東於真州仍多造船則遣戍出兵往無<lb/>
不利　又言今天下急務在攷兵籍究戸版汰老弱升<lb/>
勇健創簿正言使諸州上帳於兵部諸將上帳於樞密<lb/>
府著鄉貫書事藝季申歲攷所以除詐冐也凡詭名挾<lb/>
戸典買推收進丁退老分烟析産田畆升降貨殖盈虛<lb/>
必以時覈實所以革欺弊也此其大畧耳推而行之則<lb/>
在乎人焉　金人又於燕京建行臺尚書省改燕山樞<lb/>
<pb n="KR2b0018_WYG_024-7a"/>
密院為之以三司使杜充僉書省事先是金人主計之<lb/>
任在燕山曰三司在雲中曰轉運在京中曰度支在上<lb/>
京曰鹽鐵在東京曰戸部時充在燕京就用之也　是<lb/>
春金左右副元帥達蘭烏珠皆在祁州奉使王倫行至<lb/>
祁見二帥時韓世忠岳飛吳玠軍各遣間招誘中原民<lb/>
金得其臘彈旗牓岀以詰倫曰議和之使來而暗遣諜<lb/>
如此君相紿且不測進兵耳倫言所議靖民乃主上誠<lb/>
意邊臣見久而無成或乗時希尺寸為己勞則不可保<lb/>
<pb n="KR2b0018_WYG_024-7b"/>
主上决不之知若上國孚其誠意確許之平則朝廷一<lb/>
言戒之誰敢爾者二帥相視無語　夏人乗金人有折<lb/>
可求之䘮攻府州奪之可求子彦文擕其家走河東其<lb/>
後金令彦文知代州　夏四月上旋蹕臨安中丞常同<lb/>
言今去淮益逺邊民多不自安宜遣重臣岀按兩淮有<lb/>
荒田縱民耕勿收租數年之後粒米狼戾百姓足而國<lb/>
用足矣又言江浙民困於月樁幾不聊生上憮然遂減<lb/>
月椿數千緍至是詔遣樞密副使王庶視師淮上調諸<lb/>
<pb n="KR2b0018_WYG_024-8a"/>
路兵預為防秋計且以同奏付庶行之自酈瓊叛諸將<lb/>
稍肆庶條上請臨發犒軍于都敎塲庶便服坐壇上自<lb/>
三衙大將而下雖身任使相悉以戎服歩由轅門庭趨<lb/>
受命拜賜而岀蓋自多事以來未嘗行也時主管殿前<lb/>
司楊沂中怒其統制官吳錫收繫之獄户部侍郎向子<lb/>
諲力言于庶謂錫可用庶奏釋之使統兵屯淮西丙寅<lb/>
庶辭上因論王霸之道不可兼行當以三王為法今之<lb/>
諸將不能恢復疆宇他日朕須親行不殺一人庶幾天<lb/>
<pb n="KR2b0018_WYG_024-8b"/>
下定矣祕書少監尹焞於經筵留身乞致仕甚力上許<lb/>
除内祠癸酉上語宰執曰焞云士大夫不知進退安用<lb/>
所學劉大中曰焞學有淵源且老成若得之亦是朝廷<lb/>
氣象趙鼎退至閤子誦杜甫詩文物多師古朝廷半老<lb/>
儒之句秦檜曰老成人重於典刑劉大中曰蔡京惟用<lb/>
少年所以誤國可為戒也　户部侍郎李彌遜言祖宗<lb/>
之法有可行于今者發運一司是也大槩權六路豐凶<lb/>
以行平糴之故然今比昔少異當師其意損益行之臣<lb/>
<pb n="KR2b0018_WYG_024-9a"/>
謂宜復此司别給糴本數百萬緡俾廣儲以待恢復之<lb/>
用數年必見其效丁丑詔從之　王庶奏辟屬官戊寅<lb/>
上謂宰執曰昨王庶辭朕諭之云張浚待諸將以狎昵<lb/>
取侮吕祉以傲肆取敗皆可為戒劉大中曰庶到堂亦<lb/>
誦陛下之言深佩聖訓　初胡寅自中書舍人岀知嚴<lb/>
州其父徽猷閣待制安國以書諭之曰汝在桐江一年<lb/>
矣大凡從官當郡經年未遷即有怠意汝今宜作三年<lb/>
計日勤一日思逺大之業若有遷擢自是朝廷非我所<lb/>
<pb n="KR2b0018_WYG_024-9b"/>
覬也既而移守永州未上至是詔寅除禮部侍郎尋丁<lb/>
憂去　朱勝非間居録曰胡寅者凶慝躁進之士也趙<lb/>
鼎薦之詞掖朝士皆畏之以行詞乖繆衆論不容乃稱<lb/>
父安國老疾逺在湖湘乞歸省于是差知永州寅擕妾<lb/>
居婺久之不去有朝士范伯奮亦寓婺貽書責之寅以<lb/>
妾就蓐為辭伯奮復曰妾産與父病孰重寅訴於鼎改<lb/>
知嚴州鼎旋罷累月復相欲召寅議者以不省父止之<lb/>
復除永守星夜南奔未及到家召命已下比見其父疾<lb/>
<pb n="KR2b0018_WYG_024-10a"/>
困不能言寅留數日將行告之安國攬衣垂涕而已寅<lb/>
至行朝除禮部侍郎又兼經筵又直學士院尚未踰月<lb/>
安國果凶問至寅匿之佯為父書與交黨翰林學士朱<lb/>
震言久疾垂死寅欲免召命以時事尚艱遣之使行欲<lb/>
蓋而彰聞者歎駭度其死時寅尚猶在路耳　五月戊<lb/>
子監察御史張戒因對言諸將權太重上曰若言䟦扈<lb/>
則無迹兵雖多然聚則強分則弱雖欲分未可也戒曰<lb/>
去嵗罷劉光世以致淮西之變今雖有善為計者陛下<lb/>
<pb n="KR2b0018_WYG_024-10b"/>
必不信然要須有術上曰朕今有術惟撫循偏禆爾戒<lb/>
曰陛下得之矣得偏禆心則大將之勢分上曰一二年<lb/>
間自可了戒曰陛下既留意臣言贅矣　張戒黙記曰<lb/>
初淮西之變時秘書省在臨安一日校書郎范如圭謂<lb/>
戒曰諸大將不可制耶戒曰此自張丞相之失且劉光<lb/>
世一軍偏禆無慮十數不知此曹果欲大將壓已否若<lb/>
使各得自達豈復思光世如圭曰善是秋戒新除福建<lb/>
提舉官待次嚴陵待制常同因過戒問曰諸將權太重<lb/>
<pb n="KR2b0018_WYG_024-11a"/>
張丞相既失今當何以處之戒曰兹甚不難但當擢偏<lb/>
禆爾吳玠既失而曲端受死楊沂中建節而張俊勢分<lb/>
自然之理也同大喜曰此論可行既而同被召首薦戒<lb/>
焉　初徽猷閣直學士王倫奉使金國見左副元帥達<lb/>
蘭乃命迓使偕倫至北地見其主亶倫首謝廢劉豫方<lb/>
致上指金主始密與羣臣定議許和至是遣倫與副使<lb/>
高公繪等還又遣福州觀察太原少尹烏凌阿思謀太<lb/>
常少卿石慶元與倫等偕來思謀者乃金人始與吾通<lb/>
<pb n="KR2b0018_WYG_024-11b"/>
於海上所遣之人今再來示有復和之意丁未詔吏部<lb/>
郎官范同帶御器械劉光逺接伴之同江寧人光逺光<lb/>
世弟也　樞密副使王庶措置江淮遂移張俊下張宗<lb/>
顔將七千人軍淮西巨師古將三千人屯太平州　張<lb/>
戒黙記曰戊午夏王庶視師淮上移偏帥張宗顔守廬<lb/>
州乃分兵之漸宣撫使張俊特不悦大理寺丞劉時者<lb/>
秦人庶辟以行俊飲之醉曰鄉人能為我言于子尚否<lb/>
易置偏禆似未宜遽先處己可也不知身在朝廷之上<lb/>
<pb n="KR2b0018_WYG_024-12a"/>
得幾日其已安乎庶聞之復曰為我言於張七不論安<lb/>
與未安但一日行一日事耳庶雖不折竟如俊之言<lb/>
分韓世忠二軍屯天長泗州使緩急互為聲援以劉錡<lb/>
軍鎮江為江左根本至是庶條上江淮事上曰淮南利<lb/>
源甚博平時一路上供内藏細絹九十餘萬其他可知<lb/>
參知政事劉大中曰淮南桑麻之富不減京東而魚鹽<lb/>
之利他處莫比上曰以此淮甸不可不葺也　時金使<lb/>
入界上謂宰執曰館待之禮宜稍厚若早遂休兵免令<lb/>
<pb n="KR2b0018_WYG_024-12b"/>
赤子肝腦塗地此朕之本意也趙鼎曰用兵所費比之<lb/>
館待殊不侔矣上曰若無軍旅之事使朕專意保民十<lb/>
餘年間豈不見效鼎同秦檜對曰陛下此言神明感格<lb/>
必有平定之期矣　詔徽猷閣直學士王倫就為舘伴<lb/>
使倫辭乃以命太常少卿吳表臣而令倫往來就館議<lb/>
事倫奏金使烏凌阿思謀元在海上結約與馬擴相熟<lb/>
乞召擴赴行在擴時知鼎州乃趣召之　中丞常同論<lb/>
新知蘄州錢觀復除郎不當上曰郎官輕以予人雖蔡<lb/>
<pb n="KR2b0018_WYG_024-13a"/>
京王黼不至是也趙鼎因造膝具言觀復無過且求去<lb/>
上曰卿不須爾言官易得宰相難求時同之眷己衰矣<lb/>
　六月乙卯試博學宏詞科選人玉山詹叔羲金華陳<lb/>
巖肖麗水王大方中選詔叔羲大方並與堂除巖肖賜<lb/>
岀身　先是故知閤門事潘永思家以財興訟御史臺<lb/>
牒送大理寺既而有㫖放岀於是中丞常同言事干内<lb/>
侍梁珂乞仍付寺結案上即依同奏趙鼎曰臨安府自<lb/>
不相妨參知政事劉大中曰陛下初不欲繫無辜今因<lb/>
<pb n="KR2b0018_WYG_024-13b"/>
臺臣所論而從其請仰見陛下未嘗容心上曰朕亦何<lb/>
心丁巳臨安府勘到永思幹人郭壽之用過錢三千緡<lb/>
餘七人各認一二千緡上曰既無文約必是壽之妄攤<lb/>
可除壽之外餘並免於是鼎以下退而讚上之明上曰<lb/>
此一事朕疎决多矣蓋時盛暑方涓日疎决故鼎有是<lb/>
言也　重修哲宗實録書成癸亥監修國史趙鼎上之<lb/>
既而鼎因辭免轉官奏曰昨日伏讀詔語載修書本末<lb/>
甚明上曰乃朕批與開令具述宣仁保祐之功蓋欲士<lb/>
<pb n="KR2b0018_WYG_024-14a"/>
大夫知朕修書之意也　先是故相曽布之孫惇上布<lb/>
所著三朝正論有㫖惇増秩賜金言者謂布為王安石<lb/>
腹心而朝廷頒其書號曰正論臣竊惑焉願明諭史官<lb/>
筆削之際無惑其説乙丑詔付史館　知舉翰林學士<lb/>
朱震上合格進士黄公度等上以亮隂依祖宗故事更<lb/>
不臨軒䇿試壬申乃御射殿引見參以四川類試人遂<lb/>
賜公度以下二百九十五人及第岀身震岀院而病同<lb/>
知舉給事中張致逺起居舍人勾龍如淵入對上問考<lb/>
<pb n="KR2b0018_WYG_024-14b"/>
試事如淵曰大抵所取皆當惟第二人陳俊卿賦自落<lb/>
卷中得之上曰何故如此相逺如淵以其詞工而晦細<lb/>
閲方見工處上然之公度俊卿皆莆田人也　癸酉樞<lb/>
密院編諸班直諸軍及親從親事官轉員格成　接伴<lb/>
官范同申金使已到常州上謂宰執曰昨日王倫對云<lb/>
金使烏凌阿思謀説國書中須是再三言武元帝與上<lb/>
皇通好事庶得國中感動朕因記當時如尼瑪哈輩不<lb/>
肯交燕雲皆欲用兵惟武元帝以謂我與大宋海上信<lb/>
<pb n="KR2b0018_WYG_024-15a"/>
誓已定不可失約待我死後由汝輩卒如約以此知創<lb/>
業之人設心積慮必有過人者丁丑思謀等見執禮甚<lb/>
恭且欲以客禮到都堂見宰執趙鼎抑之如見從官之<lb/>
禮時上因事撫循莫不中節逺人歸心焉於是留月餘<lb/>
乃去　戊寅上愀然謂宰執曰先帝梓宫果有還期雖<lb/>
待三二年尚庶幾惟是太后春秋已高朕曉夜思念欲<lb/>
早相見所以不憚屈己冀和議之成者為此也秦檜曰<lb/>
陛下不憚屈已講和此人君之孝也羣臣見人主卑屈<lb/>
<pb n="KR2b0018_WYG_024-15b"/>
懷不憤之心此人臣之忠也君臣用心兩得之矣上曰<lb/>
雖然有備無患縱使和議已成亦不可弛兵備趙鼎曰<lb/>
假使金人與我河南地亦須嚴備江南劉大中曰和與<lb/>
戰守自不相妨若專事和而忘戰守則堕敵計中矣<lb/>
趙鼎事實曰初行朝聞烏凌阿思謀之來物議大訩羣<lb/>
臣登對率以不可深信為言上意堅甚往往峻拒之或<lb/>
至震怒鼎因請間密啓上曰陛下與金人有不共戴天<lb/>
之讎今乃屈體請和誠非美事然陛下不憚為之者凡<lb/>
<pb n="KR2b0018_WYG_024-16a"/>
以為梓宫及母兄爾羣臣憤懣之詞岀於愛君非有他<lb/>
意不必以為深罪陛下但好謂之曰講和誠非美事以<lb/>
梓宫及母兄之故不得已為之議者不過以金人難測<lb/>
不可深信但得梓宫及母兄今日還闕明日渝盟吾所<lb/>
得多矣此意不在講和也羣臣以陛下孝誠如此必能<lb/>
相諒上以為然羣議遂息　翰林學士朱震卒戊寅上<lb/>
曰楊時既物故胡安國與震又亡同學之人今無存者<lb/>
朕痛惜之趙鼎曰尹焞可繼震上曰震亦嘗薦焞代資<lb/>
<pb n="KR2b0018_WYG_024-16b"/>
善之職但焞微瞶恐教兒童費力俟國公稍長則用之<lb/>
　朱勝非間居録曰先是戸部尚書章誼禮部尚書劉<lb/>
大中翰林學士朱震皆可遷執政宰相趙鼎知新除建<lb/>
康留守吕頥浩必不赴乃請以誼權守建康洎頥浩改<lb/>
命誼遂即真悒悒得疾兩月卒會當省試鼎引故事以<lb/>
震知貢舉既鎻院大中遂作參政震聞之即病詔告出<lb/>
院不復供内職累章求去詞語躁妄詆誚鼎與大中初<lb/>
章求外祠次章復求行在宫祠顚錯可駭先是鼎初相<lb/>
<pb n="KR2b0018_WYG_024-17a"/>
以其姻家范冲與震同兼資善堂為鼎交結近閹鼎罷<lb/>
冲亦去震如故及其復相震自以為於鼎有功意圖執<lb/>
政至是大失望怨鼎刻骨月餘疾危猶作詩詆鼎遣人<lb/>
傳示遂不起一執政死二從臣可歎也　癸未戸部侍<lb/>
郎向子諲奏事稍久而吏部侍郎晏敦復待對未得中<lb/>
書舍人潘良貴權侍立殿上因奏子諲無益之言久勤<lb/>
聖聽揖退之甲申子諲乞致仕良貴且得罪中丞常同<lb/>
奏良貴嫉子諲曼辭衆以為直不可罪之願許子諲補<lb/>
<pb n="KR2b0018_WYG_024-17b"/>
外上詰同曰子諲之貳版曹乃卿所薦良貴犯分沽激<lb/>
復上章稱述何也乃除子諲徽猷閣直學士知平江府<lb/>
良貴以集英殿修撰奉祠而去　朱勝非閒居録曰向<lb/>
子諲進不以道交結北司頗事貢獻是日對甚久論説<lb/>
珍玩之物云云不已軒陛侍衞皆聞之潘良貴不能平<lb/>
徑至榻前奏言子諲無益之言不宜久勤聖聽因厲聲<lb/>
叱子諲退子諲駭愕而下於是良貴罷與外祠子諲岀<lb/>
知平江中丞常同論奏以謂良貴忠直不應岀前此同<lb/>
<pb n="KR2b0018_WYG_024-18a"/>
嘗於上前薦子諲蓋觀望北司也至是上責其反覆噫<lb/>
從官方奏對柱史遽造前叱下古未聞也叱者固非而<lb/>
被叱者其人可知矣　初四川制置使席益奏以湖南<lb/>
等處諸軍屯于成都至是校書郎孫道夫白于宰執謂<lb/>
漢唐以來亂蜀如公孫述與孟知祥輩皆非蜀人成都<lb/>
無警益乃移軍屯之昨幾有竊發之變願還之舊處以<lb/>
減糧餉又比年使蜀冠蓋相望如劉子羽方岀而范直<lb/>
方又行往來之費公私騷然未聞有能宣徳意者願止<lb/>
<pb n="KR2b0018_WYG_024-18b"/>
之以息浮費又四川元無都漕自宣撫司以随軍漕兼<lb/>
總領四川財賦俾措置茶鹽酒息通融贍軍今之都轉<lb/>
運司但四分歳數以付四路趣辦而己願罷之以寛民<lb/>
力或以其言為中時病　是夏金元帥府下令諸欠公<lb/>
私債無可還者没身及家屬為奴婢以償之<lb/>
</p>
<p>
</p>
  </div>
</body>
</text>
</TEI>
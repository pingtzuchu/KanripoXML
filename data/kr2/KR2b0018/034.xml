<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十四</head>
    <p>
<pb n="KR2b0018_WYG_034-1a"/>
欽定四庫全書<lb/>
　中興小紀卷三十四　　　　宋　熊克　撰<lb/>
紹興十九年<hi>嵗在己巳</hi>春正月時春教使臣踏射克敵弓己<lb/>
酉宰執奏乞依格推恩上曰克敵弓最為强勁雖被重<lb/>
甲亦須洞徹若得萬人習熟何可當也　二月丁巳上<lb/>
謂宰執曰春雨利農農務種糧為急已詔被傷處令常<lb/>
平司給借更丁寧户部應副　上以王雲奉使忠義而<lb/>
而死於絶塞甲子詔録其子奉議郎秬為六院官仍賜<lb/>
<pb n="KR2b0018_WYG_034-1b"/>
銀絹各五百　乙丑上謂宰執曰昨令開河因以濟<lb/>
饑民朝廷所給錢米慮公吏邀阻減尅或於諸縣調<lb/>
夫反有搔擾可諭湯鵬舉曹泳令體此意躬身察之<lb/>
毋致或戾時鵬舉為臨安守泳兩浙漕臣也未幾濬<lb/>
河工畢　丁卯上謂宰執曰近有監司郡守上殿所<lb/>
奏第應文書自今並奏民事　庚辰布衣劉勉之者<lb/>
建陽人少得易象之學于涪陵譙定又嘗游南京故<lb/>
諫議大夫劉世安一見器重悉告以平日所得之要<lb/>
<pb n="KR2b0018_WYG_034-2a"/>
及出處大致遂歸隠故山先是吕本中為中書舍人<lb/>
率從臣張致逺等五人合薦之召赴行在既至而本<lb/>
中等已去有司令求於後省試策勉之乃引疾而歸<lb/>
十餘年益昌所學是月卒勉之通經術識治體非拘<lb/>
儒曲士素隱之流也　三月己酉宰執因奏四川州<lb/>
縣奉行經界賞罰上曰奉行如法其恩不限員數庶<lb/>
使人人知勸經界均税極為便民初行時有肆異議<lb/>
沮壞者益平江均税畢紛紛之議始息秦檜曰當時<lb/>
<pb n="KR2b0018_WYG_034-2b"/>
獻議欲逐户自陳若使自陳豈無失實上曰李椿年<lb/>
通曉次第中間憂去領以别官便有失處時四川措<lb/>
置經界官鄭克頗領責州縣通判漢嘉楊承曰仁政<lb/>
而虐行之非法意也上不違令下不擾民則仁政得<lb/>
矣乃隨事區處召諸縣令曰平易近民美成在久吾<lb/>
儕其謹行之皆曰如奉使之檄何承曰忽上令而畏使<lb/>
檄此非諸君之罪風俗之罪也但行其無愧於心者雖<lb/>
罪何畏焉迄成獨漢嘉為列郡最克開封人承臨卭人<lb/>
<pb n="KR2b0018_WYG_034-3a"/>
也　五月壬午朔上謂宰執曰諸州禁軍闕額可令招<lb/>
填卿等切宜留意癸未遂奏立招軍賞罰格元法止及<lb/>
都監至是守臣賞罰欲與一體詔從之仍令月申樞宻<lb/>
院上又曰頃者程師回捕䖍賊皆用本處兵若招足而<lb/>
習武藝緩急可用也　户部郎中周莊仲言今禮文畢<lb/>
舉宜因臘之日併行蜡祭乙酉詔從之莊仲浦城人武<lb/>
仲弟也　六月辛亥朔宰執奏前知南雄州朱同乞以<lb/>
千金等方治瘴氣者集為一書頒之廣南詔從之　新<lb/>
<pb n="KR2b0018_WYG_034-3b"/>
修吏部續降七司通用法成書戊午太師左僕射秦檜<lb/>
上之　己未詔略曰朕累下詔寛恤而勞來安集之政<lb/>
不聞於郡縣是吏奉吾詔不䖍也比又詔監司守臣奏<lb/>
對非民事勿陳尚慮至意不周俾吾赤子不被其澤是<lb/>
用咨爾在位各揚乃職使主徳宣而民罔不獲則予汝<lb/>
嘉其或誕謾不恭亦不汝赦賞信罰必欽哉　殿中侍<lb/>
御史曹筠言溧陽知縣馮徳長洲知縣尹機不法事癸<lb/>
酉上諭宰執二人罪頗大俟案重加責之上因曰知縣<lb/>
<pb n="KR2b0018_WYG_034-4a"/>
能否朝廷亦難徧察須責之監司守察之如治狀可嘉即與<lb/>
轉官再任或陞擢之庶可勸也筠當塗人也　丙子上謂<lb/>
宰執曰福建盜已除惟海道間有作過只縁巡尉非人可<lb/>
令帥司察其不可倚仗者罷之　前知舒州楊惇乞修水<lb/>
利詔戸部修治　秋七月甲申詔時當大暑趣令諸路提<lb/>
刑詣所部决獄　辛卯鎮江府預借民苗米為右諫議大<lb/>
夫巫伋所論癸卯詔守臣曾惇罷之　初廣東羣盜尚多詔<lb/>
統兵官韓京戍循梅以彈壓之久而未代秦檜意其難制令<lb/>
<pb n="KR2b0018_WYG_034-4b"/>
新廣帥薛弼圖京是月弼至南雄州京來謁弼即席諭京<lb/>
丐罷遣人送之出嶺亟命别將馳入戍所統其軍　初言<lb/>
者謂祖宗以來定公私贜三等之罪以紏天下之吏原其意未<lb/>
嘗不在於保民嚮縁州縣官率多不䖍而民被其害於是又<lb/>
立民事一罪在公私贜三等之外然有公罪雖輕而麗民事<lb/>
則遂為終身之累甚於私罪之極重者是以疑似之際吏<lb/>
肆其姦得以舞文而出入之不可不察望勑有司更加<lb/>
詳議庶協於中事下勑令所既而本所奏謂民事被罪<lb/>
<pb n="KR2b0018_WYG_034-5a"/>
謂擅行科率及應害民之事以被罪者則不注知通及<lb/>
縣令差遣縁民事被罪難與犯公罪者同欲乞依見條<lb/>
八月辛亥從之　華亭縣鹽戸訴請鹽本錢戊辰上曰<lb/>
鹽户宜恤不則逃去其害非細乃詔戸部措置　先是<lb/>
景靈宫配饗功臣繪像祖宗朝皆有副本在天章閣及<lb/>
袐閣兵亂不存甲戌詔各具副本藏之二閣　九月大<lb/>
理寺丞郭唐卿奏本寺取㑹未圓情節往往不以時報<lb/>
庚子上謂宰執曰縁道逺故緩乃詔申舊法令今後速<lb/>
<pb n="KR2b0018_WYG_034-5b"/>
報　時劉章以廷魁任館職左僕射秦檜意其不附已<lb/>
而祠部郎官胡寧乃故相趙鼎之客是月言者謂鼎寓<lb/>
居衢州章為衢人故與寧交通俱罷之　冬十月己酉<lb/>
朔宰執奏太常寺申將來郊祀躬謝禮畢合詣太一宫<lb/>
行燒香之禮上曰此祖宗故事可行也　十一月庚寅<lb/>
朝獻景靈宫　己亥言者謂淮南湖北寧靖民稍復業<lb/>
而曠土尚多惟縣令親民此未有賞格可以勸之乃下<lb/>
户部遂併立守令墾田增減賞罰之格　初詔於臨安<lb/>
<pb n="KR2b0018_WYG_034-6a"/>
府西溪葢馬軍寨屋令戸部侍郎宋貺親往觀之無得<lb/>
侵民田至是未畢十二月壬子上曰天氣寒凛可趣令<lb/>
畢工庻免軍人暴露　著作佐郎林機言邪謀害正偽<lb/>
説汨真乃古今之通患然著迹于昭昭者易以見而匿<lb/>
形于𡨕𡨕者難以察陛下道徳言行無愧于古之哲王<lb/>
臣備員史館預聞記注得以特書屢書垂示無窮然訪<lb/>
聞有異意之人匿于近地作為私史集其邪謀偽説臣<lb/>
若不言則異日害正汨真之患臣實任其咎望宻加搜<lb/>
<pb n="KR2b0018_WYG_034-6b"/>
索嚴為禁絶庻幾信史著而後世不為售私者所誣甲<lb/>
寅上謂執宰曰此事不應為乃詔許人告令州縣覺察<lb/>
及監司按劾御史臺彈奏並取㫖優加賞罰　己未宰<lb/>
執奏瑞雪應時詔給諸軍雪寒錢　金國主亶立十五<lb/>
年矣平日嗜殺晚年性尤暴宗族大臣皆懼不免相與<lb/>
結約以伺其間是夜入亶寢所先收其兵械然後數亶<lb/>
罪殺之詰旦未知所立宗族大臣中惟左丞相岐王亮<lb/>
粗知書遂共立亮大赦境内除常所不原者文武官各<lb/>
<pb n="KR2b0018_WYG_034-7a"/>
轉一秩放民租税一年降亶為東昏侯以謂刑餘之人<lb/>
故不得入廟亮既立改元天徳　時四川部所招扈衛<lb/>
人到闕己巳宰執奏給賞賜上曰發來已滿千人可令<lb/>
制置司今後嵗招三百庻幾不至闕人　資政殿學士<lb/>
王次翁卒于明州　初朝廷委廣西帥臣即横山寨市<lb/>
馬於羅殿自把<hi>按宋史外國傳作羅箇納溪</hi>大理諸蠻歲捐金一百<lb/>
兩銀五萬兩錦二百匹絁四千匹及于亷州石康倉撥<lb/>
鹽二十萬斤皆資博馬之宜歲額市一千五百匹五尺<lb/>
<pb n="KR2b0018_WYG_034-7b"/>
為最髙價銀一百兩下者四尺三寸三十一兩四尺二<lb/>
寸二十六兩以是為差良馬三十匹為一綱常馬五十<lb/>
匹為一綱遣使臣部送至行在建康鎮江太平州五處<lb/>
不顛斃于道則有賞先是石康之鹽分令欽横賔貴潯<lb/>
藤梧象栁容等州轉至横州山倉然諸州科民則苦富<lb/>
戸差吏則雜私販往往陷沒留滯是月帥臣陳璹始令<lb/>
官支脚錢選委使臣給以續食若般及一十萬斤即與<lb/>
押良馬一綱至行在<hi>此據陳璹家貢馬須知修入</hi>　左僕射秦檜與<lb/>
<pb n="KR2b0018_WYG_034-8a"/>
故給事中胡安國及其子徽猷閣宜學士寅皆厚善寅<lb/>
是年省其所生毋于建州復還湖南檜以白金助其行<lb/>
寅書謝之略曰願公修政用賢勿替初志尊内攘外以<lb/>
開後功檜謂其諷已始大怒之　時前禮部侍郎張九<lb/>
成與前歩帥解潜居南安軍一日潜病劇九成往省之<lb/>
曰太尉平日所懐亦有不足者否潜泣曰平生惟仗忠<lb/>
義誓與敵死以雪國恥而不肯議和遂為秦公所斥此<lb/>
心惟天知之九成曰無愧此心足矣何必令人知然人<lb/>
<pb n="KR2b0018_WYG_034-8b"/>
亦無不知者但有遲速耳濳曰聞此言心中豁然矣即<lb/>
逝九成因嘆曰武人一念正氣猶待人以決吾儕讀聖<lb/>
賢書平日安可不正此心乎<lb/>
紹興二十年<hi>歲在庚午</hi>春正月丁亥左僕射秦檜趣朝忽有<lb/>
殿前司後軍使臣施全者挾刅於道遮檜肩輿欲害之<lb/>
傷大程官數人一軍校奮而前與之敵衆奪其刅遂擒<lb/>
送大理寺獄具全招為所給微而累衆不能活毎嵗牧<lb/>
馬及招軍勞而有費以此怨忿意欲用兵遂潜携刅伺<lb/>
<pb n="KR2b0018_WYG_034-9a"/>
檜出乞用兵因而鼓衆作過若不從則害檜壬辰詔磔<lb/>
全於是　初言者論前參知政事李光在貶所嘗撰私<lb/>
史其子右承務郎孟堅居紹興府同郡人陸升之傳聞<lb/>
所記皆非事實詔兩浙漕臣曹泳差官究治申省取㫖<lb/>
至是送大理寺勘實孟堅招父光所作小史語渉訕謗<lb/>
丙午上謂宰執曰光初用時以和議為是朕意其氣直<lb/>
甚喜之及得執政遂以和為非朕面質其反覆固知光<lb/>
小人平生蹤跡於此掃地矣于是貶光昌化軍孟堅編<lb/>
<pb n="KR2b0018_WYG_034-9b"/>
管峽州而龍圖閣學士程瑀寶文閣學士張燾徽猷閣<lb/>
待制潘良貴新福建參議官賀允中新福建機宜吴元<lb/>
美並貶秩有差徽猷閣直學士胡寅落職皆縁與光通<lb/>
書之故元美侯官人也<hi>光等貶在三月今聨書之</hi>　二月壬子戸部<lb/>
言經界所以結絶其未行處委漕司及守臣依平江行<lb/>
之本所管幹官四員與逐路覆實官並罷從之未幾詔<lb/>
曰昨李椿年乞行經界初欲去民十害遂從其請今聞<lb/>
寢失本意可逐路委監司一員詳其便民者行之其反<lb/>
<pb n="KR2b0018_WYG_034-10a"/>
為民害則日下改正<hi>詔在三月二十一日今聨書之</hi>　前廣西提刑路<lb/>
彬奏静江府昭州折帛錢昨因張浚領督府毎匹增及<lb/>
兩倍因詔戸部裁損戊午上謂宰執曰昨令監司郡守<lb/>
任滿以民事奏彬乞免所增折帛錢可除職以示勸以<lb/>
彬為宜袐閣利州路提㸃刑獄　初奉使湯鵬舉往賀<lb/>
大金生辰時朝廷未知前主亶已被殺至是鵬舉奏見<lb/>
彼國接伴使言新主亮登位見報諸國乃下有司排辦<lb/>
准備既而有司奏毎年大金賀正旦人使到闕朝見日<lb/>
<pb n="KR2b0018_WYG_034-10b"/>
依五禮新儀設黄麾角仗一千五十六人將來大金人<lb/>
使到日亦乞依新儀設黄麾角仗壬戌詔從之　三月<lb/>
庚辰大金國遣侍衞親軍都指揮使完顔思恭翰林學<lb/>
士翟永固來報登位貢金注椀二綾羅三百良馬六　初<lb/>
金國故主亶之被殺也今主亮身預其謀至是亮得位<lb/>
而大事已定凡當時與之同謀者亮皆加以弑君之罪<lb/>
曹王宗敏乃故主太祖旻之子屬最為尊亮忌其名重<lb/>
首加戮之又納其妻于宫中梁王宗弼開國有勲惟有<lb/>
<pb n="KR2b0018_WYG_034-11a"/>
一子曰韓王亨亦以無罪見害是月亮詔中外臣庻皆<lb/>
令宜言朝廷闕失與軍民利害如若可採自應聽用其<lb/>
或不當弗加之罪茍能裨補公私别議銓賞　夏四月<lb/>
癸酉新知廬州吴逵請置力田之科募民就淮甸耕賞<lb/>
以官資四千補進武校尉三千補進義副尉下至七百<lb/>
亦補副尉作田力出身在武舉之上得應轉運司舉從<lb/>
之逵崇安人也　五月丁丑宰執奏前知臨江軍彭合<lb/>
乞蠲清江縣加耗米詔從之上曰合昨任縣官常有監<lb/>
<pb n="KR2b0018_WYG_034-11b"/>
司列薦今可與監司　初起居舎人兼玉牒所檢討官<lb/>
王曮等言見修今上皇帝玊牒先修到今上聖徳乞以<lb/>
中興聖統為名至是書成己丑奉安于天僖殿内聖祖<lb/>
天尊大帝之西先期隂雨連夕是日雲霞絢綵杲日麗<lb/>
天觀文殿大學士萬夀觀使秦熺乞宣付史館從之<lb/>
侍御史曹筠論前知太平州徐渥專利自恣壬辰詔今<lb/>
後不得與渥親民其治郡有聲者優擢之　袐書少監<lb/>
湯思退等言有㫖以師臣秦檜忠義大節付在史館止<lb/>
<pb n="KR2b0018_WYG_034-12a"/>
有今來事迹及張邵所奉之書餘則闕望詔令檜録奏<lb/>
宣付庻得廣記甲辰上謂檜曰思退乞將卿靖康事記<lb/>
為别録以示天下後世可依其奏檜謙退久之上曰不<lb/>
然後代無以知卿忠義僉書樞宻院巫伋曰檜之大節<lb/>
天下共知要當令屢書不一庻使後世姦賊悚懼上然<lb/>
之　六月丁未是夏故相趙鼎之子汾奉鼎之䘮歸葬<lb/>
于衢州常山縣守臣章傑知中外士大夫平時與鼎有<lb/>
簡牘往來至是又携酒會葬意可為竒貨乃遣兵官下<lb/>
<pb n="KR2b0018_WYG_034-12b"/>
縣同縣尉翁䝉之以搜私釀為名馳往掩取復疑䝉之<lb/>
漏言潜戒左右伺察之蒙之書片紙走僕自後垣出宻<lb/>
以告汾趣令盡焚篋中書及弓刀之屬比兵官至一無<lb/>
所得傑怒方深治蒙之而逮汾與故侍讀范冲之子仲<lb/>
彪拘于兵官之所䝉之母訴于朝左僕射秦檜咎傑已<lb/>
甚詔移蒙之為婺州蘭溪縣尉下其事于浙東安撫司<lb/>
未幾遂息時士氣猶未泯所唁問鼎議論時事固非一<lb/>
家而集英殿修撰魏矼與鼎尤厚是日非蒙之則根株<lb/>
<pb n="KR2b0018_WYG_034-13a"/>
牽連當起大獄人謂䝉之初被委茍避免固足取名然<lb/>
慮更委小人則禍徧及善類故詭承而潜泄之忤傑弗<lb/>
頋鼎之家賴以紓禍䝉之雖微官而仁智勇皆可尚也<lb/>
時傑有館客魏掞之見傑為此亦慨然以書譙之長揖<lb/>
而去䝉之崇安人掞之建陽人也　秋七月端明殿學<lb/>
士何若卒先是措置諸路遞角所屬官王彦融乞逐路<lb/>
提舉馬遞鋪官令轉運司長官兼領事下兵部本部言<lb/>
若委之漕臣之長則樁辦鋪兵衣糧為便八月庚戌詔<lb/>
<pb n="KR2b0018_WYG_034-13b"/>
從之　資政殿學士韓肖胄嘗帥浙東既奉祠則家于<lb/>
越與弟宜祕閣膺胄尤相友愛先是家藏書甚富散于<lb/>
南渡僅存家集肖胄刻意捜求迄復其舊且明習故典<lb/>
多識言輩言行至是卒初其祖忠彦之帥定武也<hi>按此下文</hi>
<hi>氣不接疑有脱誤</hi>頗怏怏及忠彦入相擢為太學博士始愧服<lb/>
而肖胄薦士亦不以為己力人謂其有祖風烈　九月<lb/>
特進提舉太平興國宫責居連州張浚自去國二十年<lb/>
退然自修若無能為者而四方之士莫不傾心徤將悍<lb/>
<pb n="KR2b0018_WYG_034-14a"/>
卒見之者必咨嗟太息下至兒童亦知有張都督毎使<lb/>
者至金國其國必問浚今安在是月浚移永州浚舊居<lb/>
永人情相樂聞其歸喜相與出迎見浚所養勝前皆賀<lb/>
之初故相趙鼎嘗謂其客刪定官方疇曰張徳逺建炎<lb/>
復辟之功豈可忘也上待臣下有恩想必講求矣疇曰<lb/>
今日擔子極重秦相欲獨負之恐難也不知故相中誰<lb/>
可辦者時李綱朱勝非尚存鼎曰伯紀一輩不濟事惟<lb/>
徳逺可爾第恐不容復來至是浚果為檜為忌屏居湖<lb/>
<pb n="KR2b0018_WYG_034-14b"/>
外之久如鼎言也　建州甌寧縣有洞曰回源其地與<lb/>
建陽縣接境乃建炎初劇冦范汝為竊發之地民性悍<lb/>
而習為暴小遇饑饉即羣起剽掠去嵗因旱兇民杜八<lb/>
子乗時嘯聚首破建陽逐官吏殺居民是夏張大一李<lb/>
大二復于洞中作過本路帥臣仍率官軍蕩定進士魏<lb/>
掞之謂民之易動葢縁艱食乃請于提舉常平官袁復<lb/>
一得米一千六百以貸鄉民至冬而取遂置倉于邑之<lb/>
長灘鋪自後再嵗散斂如常民得以濟不復思亂而草<lb/>
<pb n="KR2b0018_WYG_034-15a"/>
冦遂熄人謂掞之所請乃社倉遺意使諸鄉各有倉儲<lb/>
粟則緩急可恃葢本朝自景祐中王琪引隋唐故事請<lb/>
復置義倉而石介著書亦謂隨唐義倉最便若毎村立<lb/>
一倉委有年徳者主之遇饑饉量口而給則民不乏矣<lb/>
後以議者多同異而止熙寧初齊唐同三州守臣王廣<lb/>
淵趙尚寛髙賦皆乞置義倉乃詔三州講求且圖經久<lb/>
之法而陳留知縣蘇涓亦言臣領畿邑請為天下倡戸<lb/>
五等自二石至一斗出粟有差毎社有倉各置守者耆<lb/>
<pb n="KR2b0018_WYG_034-15b"/>
為戍納官為籍記嵗凶則出以賑民藏之久則又為立<lb/>
法使新陳相登即詔行之既而上與王安石論其法安<lb/>
石曰人有餘粟蔵之于家何所害而固欲使之戍官非<lb/>
良法也安石意在青苗不主是法故一言而罷元豐初<lb/>
復詔行義倉府界提㸃蔡承禧言二石而戍一斗所取<lb/>
至輕然臣所領二十二邑其九已行幾萬石矣乞併行<lb/>
之乃令畿邑皆立倉而將作監主簿王右文言畿邑已<lb/>
試不擾請行于諸路遂詔京東西如畿縣法仍聽就縣<lb/>
<pb n="KR2b0018_WYG_034-16a"/>
倉輸自是義米入縣倉元祐末御史黄慶基言比歲旱<lb/>
潦至使江湖運米濟之然損重費以惠一時不若舉良<lb/>
法以惠萬世義倉良法也先帝元豐復行以為隋唐取<lb/>
之太重慮民不堪故納苗一石者止輸五升可謂薄矣<lb/>
夫樂歲雖多取之猶不為虐况取至少乎蓄之稍豐自<lb/>
足濟民未幾慶基去而倉竟不立紹聖著令諸縣義倉<lb/>
米斗收五合即元豐舊法也大觀初乃增令斗收一升<lb/>
以備賑荒至今行焉然義米不留諸鄉而入縣倉悉為<lb/>
<pb n="KR2b0018_WYG_034-16b"/>
官吏移用始也縣倉于民猶近厥後上三等戸皆令輸<lb/>
郡即義米帯入郡倉轉充軍食或資煩費豈復還民故<lb/>
毎遇㓙年無以救民之死今若以常歲所取義米令諸<lb/>
鄉各建倉貯之縣籍其數主以有年徳如掞之輩乃建<lb/>
陽已試之效遇饑饉還以賑民且不勞逺致推行于諸<lb/>
郡則斯民被實惠矣　右廸功郎安誠曾受故相朱勝<lb/>
非辟為江西帥司屬官勝非之亡也誠于佛寺飯僧自<lb/>
撰䟽文訕及朝政為郡守所發刑寺鞫實冬十月戊辰<lb/>
<pb n="KR2b0018_WYG_034-17a"/>
詔停誠官惠州編管　庚午參知政事余堯弼僉書樞<lb/>
宻院巫伋乞今後朝退依典故權赴太師秦檜府聚議<lb/>
從之　十一月己丑言者謂昨縁軍興諸縣教閲弓手<lb/>
嘗添置將領今既寧息乞罷去從之十二月秦檜久患<lb/>
在告甲子始赴朝參二孫直寶文閣塤直顯謨閣堪扶<lb/>
掖以入詔免拜上喜甚曰且得與卿相見檜頓首謝上<lb/>
曰瑞雪應時可喜又人使在塗並無須索足見省事<lb/>
</p>
<p>
</p>
  </div>
</body>
</text>
</TEI>
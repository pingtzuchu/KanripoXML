<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三</head>
    <p>
<pb n="KR2b0018_WYG_003-1a"/>
欽定四庫全書<lb/>
　中興小紀卷三　　　　　　宋　熊克　撰<lb/>
建炎二年<hi>嵗在戊申</hi>春正月丁亥復詔<hi>此事前已降詔</hi>河東河北郡<lb/>
縣失職之吏失次之軍失業之民渡河而南仰陜西京<lb/>
西帥臣監司悉心措置於沿河州縣分布收納官員即<lb/>
赴行在公人補充職役兵士就填逐處闕額百姓給以<lb/>
官田假其牛種仍令於寺觀權居　金大將尼楚赫兵<lb/>
號二十萬攻鄧州先是詔諸道貢賦皆聚于鄧守臣直<lb/>
<pb n="KR2b0018_WYG_003-1b"/>
龍圖閣兼京西帥劉汲營繕儲峙所以待乗輿之具甚<lb/>
備戊子城陷汲死焉　庚寅以秘閣修撰吕源為兩浙<lb/>
轉運使直秘閣姜仲謙副之源升卿子也於是言者謂<lb/>
源家富於財初結林靈素孟昌齡而得監司結梁師成<lb/>
而為廣帥若仲謙則為譚稹之奴至除延閣今兩浙人<lb/>
心未安豈堪二小子擾之耶詔與别路既而改源知揚<lb/>
州仲謙廣西轉運副使先是杭温二州上供物留鎮江<lb/>
府有以螺鈿為之者上惡其竒巧命守臣錢伯言毁<lb/>
<pb n="KR2b0018_WYG_003-2a"/>
之壬辰伯言奏已毁於市觀者悦服上因謂宰執曰朕<lb/>
早來語御史張浚曰還淳反朴須人主以身先之天下<lb/>
自然嚮化黄潛善曰誠如聖諭　初𣙜貨務都茶埸既<lb/>
移真州至是戸部尚書黄潛厚言其地近行在而兩處<lb/>
給鈔引非便請併歸一司從之時給事中劉珏論潛厚<lb/>
不已遂除延康殿學士提舉醴泉觀　先是有撰勸勇<lb/>
文者揭於關羽廟中其言雖俚而切略曰敵兵擾亂甚<lb/>
久百姓因而破家者皆當復讐力戰若不能此枉作男<lb/>
<pb n="KR2b0018_WYG_003-2b"/>
兒雖活何益去歲敵來百姓已錯今年防敵不可怯懦<lb/>
汝若怕敵則敗不怕則勝况敵有五事易殺敵連年戰<lb/>
辛苦易殺馬倒不能起易殺深入重地力孤易殺多帶<lb/>
金銀易殺作虚聲嚇人易殺各宜齊心協力共保今歲<lb/>
無虞於是直秘閣京西提刑謝貺得而上之詔兵部刋<lb/>
板散示諸路　初本朝取士制進士外有諸科而明法<lb/>
在其中熈寜以來罷諸科獨明法為時所尚故存之然<lb/>
以舊科但取記誦之學乃改號新明法許曽應諸科人<lb/>
<pb n="KR2b0018_WYG_003-3a"/>
就試崇寜初併入進士額此科遂廢至是大理少卿呉<lb/>
瓌言法官闕人乞復立明法之科進士曽豫薦者聽其<lb/>
試癸巳詔從之　殿中侍御史張浚言兵部尚書董耘<lb/>
諂事童貫南征北伐首尾幕中納賄賂以市官資飭表<lb/>
章以肆欺罔海内咸怨陛下總師濟鄆仍縁獲進葢有<lb/>
所自豈可濫居髙選丙申以耘為延康殿學士提舉洞<lb/>
霄宮遂召徽猷閣侍制知東平府盧益為兵部尚書<lb/>
金大將羅索乗地大震進攻長安時城中兵僅千人帥<lb/>
<pb n="KR2b0018_WYG_003-3b"/>
臣龍圖閣直學士唐重嬰城固守援兵無至者戊戌經<lb/>
制通判傅亮以所部降金城遂破重與轉運副使桑景<lb/>
詢總管楊宗閔通判曹謂皆死重眉山人後謚曰恭愍<lb/>
宗閔崞縣人景詢懌孫也先是重辟雅州知録丹稜楊<lb/>
仁欲以自助仁辭不行乃為重言今全陜之重必宰輔<lb/>
親臨大號召天下之兵勢可百倍昔婁敬脫輓輅一言<lb/>
漢髙感悟即日駕關中况近臣為帥有請上當必從重<lb/>
未及用而死　金人左副元帥尼瑪哈攻河南府留守<lb/>
<pb n="KR2b0018_WYG_003-4a"/>
孫昭逺遣驍將姚慶拒之于偃師軍敗慶死昭逺命將<lb/>
官王仔奉啓運諸殿神御間道走行在至是敵兵益熾<lb/>
昭逺戰不利己亥其下擁昭逺南去避敵昭逺罵之曰<lb/>
若等衣食縣官不以此時報國南去何為叛兵怒擊昭<lb/>
逺死焉昭逺抃孫也是秋神御乃至行在時尼瑪哈恐<lb/>
東京留守宗澤以兵邀擊萬户尼楚赫故自據西京與<lb/>
澤相持使尼楚赫無後顧之憂云　庚子以主客郎官<lb/>
謝亮為陜西撫諭使　羣盗有張遇等號一窩蜂初犯<lb/>
<pb n="KR2b0018_WYG_003-4b"/>
江寜府江淮制置使劉光世截其後軍破之遇轉由真<lb/>
州是日攻陷鎮江府守臣錢伯言棄城而去　内侍邵<lb/>
成章不守本職輙言大臣辛丑詔自祖宗以來未有内<lb/>
侍言大臣者成章可除名南雄州編管　先是劇賊丁<lb/>
進號一箭者以萬餘人攻壽春府守臣直秘閣康允之<lb/>
率軍民固守賊解圍去允之奏至甲辰上謂宰執曰此<lb/>
郡守得人之效也卿等六人宜廣詢人材若人得二人<lb/>
則列郡便有十餘守臣稱職然須參議不可徇私張慤<lb/>
<pb n="KR2b0018_WYG_003-5a"/>
曰崔祐甫嘗謂非親非舊安敢與官今日當問所除當<lb/>
否耳上曰徇私用親舊固不可果有真賢實能是親舊<lb/>
乃不敢用亦非也但扶公道抑僥倖自無嫌怨矣黄潛<lb/>
善曰好惡之言事定則是非方見如周公亦未免於疑<lb/>
所以古人多期於後世之君子上曰然尋除允之直龍<lb/>
圖閣　鳯翔府奏以方士彭知一所燒金發來上劄付<lb/>
三省曰朕不忍燒假物以誤後人令發還之仍毁其燒<lb/>
金之具乙巳右僕射黄潛善言臣等伏讀親筆知陛下<lb/>
<pb n="KR2b0018_WYG_003-5b"/>
側身修政動民以行四方鼓舞葢盛徳之舉也上曰當<lb/>
與卿等共持此誠以隆中興之業　初詔在京三省樞<lb/>
宻院省臺寺監百司當畨人吏隨到駐蹕處先轉一資<lb/>
事定别推賞不到者勒停編管至是中書舍人汪藻取<lb/>
門下省七十九人中書省七十一人尚書省一百八人<lb/>
皆當轉資庚戌上問宰執曰到者二百五十八人其不<lb/>
到者何不具此賞未可行候見當罰人數同上於是黄<lb/>
潜善等惶懼葢上厲精庶政洞察如此　右諫議大夫<lb/>
<pb n="KR2b0018_WYG_003-6a"/>
衛膚敏因論孟忠厚不合改除中書舎人不肯就職辛<lb/>
亥上以問宰執黄潜善等曰給事中劉珏亦未書牘殿<lb/>
中侍御史張浚章再至中書舍人汪藻亦言忠厚與邢<lb/>
煥事同難獨草煥制於是張慤流涕曰陛下循祖宗成<lb/>
憲惟忠厚冒此職士議甚喧諫官卧家幾月臣竊惜之<lb/>
郭三益曰陛下屈法於忠厚為太后也慤流涕而請為<lb/>
天下也願從慤言潜善與汪伯彦亦論忠厚當換武階<lb/>
陛下重違太后即乞以臣僚論䟽納東朝自降處分上<lb/>
<pb n="KR2b0018_WYG_003-6b"/>
曰不若以䟽付忠厚令自請則事體兩全壬子宰執奏<lb/>
事上曰太后令與忠厚換武階矣遂除正任承宣使上<lb/>
曰朕為兹事不下懐今月餘矣潜善曰天下幸甚慤又<lb/>
曰昨髙遵恵之子能言其父在元豐末除侍制宣仁不<lb/>
敢私之但遷一秩其後遵惠為侍從乃紹聖間非宣仁<lb/>
垂簾時也時忠厚以遵惠藉口故朝論不平因詔后族<lb/>
自今勿任侍從官著為令　初一窩蜂賊張遇既破鎮<lb/>
江府遂屯于金山寺及楊子橋衆約三萬詔西浙制置<lb/>
<pb n="KR2b0018_WYG_003-7a"/>
使王淵招安之賊遂聽命至是淵歸自杭州自將數百<lb/>
騎穿遇寨而過遇見淵軍器械精明惶懼迎于馬首淵<lb/>
曰汝等賴我來晚故得受降若來早已無遺類矣淵奏<lb/>
授遇閣門宣賛舍人其黨劉立等各補官守臣錢伯言<lb/>
始歸鎮江既而詔降伯言二秩淵自承宣除宣徳軍節<lb/>
度使　初言者乞以崇寧無狀之人編為一籍省臺各<lb/>
録副本不許堂除及任守宰已得㫖行矣是日詔略曰<lb/>
朕惟臣寮趨操弗端致貽國患理宜昭示好惡使人同<lb/>
<pb n="KR2b0018_WYG_003-7b"/>
知然念才行難於兼全一眚不可終廢除罪重人外並<lb/>
隨材選任如率職勵行可補前失則與擢用　以吏部<lb/>
尚書路允迪為僉書樞密院事言者因論允迪甞托朝<lb/>
士郭太冲買妾遂薦為本部郎官於是允迪以疾乞祠<lb/>
二月丙辰除資政殿學士提舉洞霄宮　宣教郎馮鐸<lb/>
言今潰兵為害乞令鄰州之在五百里内者互相䇿應<lb/>
是日詔諸路鄰州三百里内互相䇿應承報而不去者<lb/>
重寘之法　言者論龍圖閣直學士鄭修年乃居中之<lb/>
<pb n="KR2b0018_WYG_003-8a"/>
子顯謨閣直學士劉阜民乃正夫之子徽猷閣侍制余<lb/>
日章白彦暉乃深與時中之子皆乳臭小兒初無出身<lb/>
及文學政事乞並鐫其職是日詔從之　龍圖閣直學<lb/>
士知洪州胡直孺奏江西五害經制司敷甎瓦萬數浩<lb/>
大一也誘民以私財助國旁及寺觀使臣人吏亦均其<lb/>
數二也州縣受納米一石加至五斗三也朝廷所需皆<lb/>
取之行户動以千計四也監司多不體國務收已恩為<lb/>
保家之計不因有勞巧為髙設動搖軍情致其愈驕使<lb/>
<pb n="KR2b0018_WYG_003-8b"/>
帥守之威令不伸五也望詔除此五者以固人心然後<lb/>
汰監司之躁妄去兵官之愚怯者實中興之先務也詔<lb/>
奬之　辛酉刑部尚書周武仲移吏部以御史中丞王<lb/>
賔為刑部尚書户部侍郎兼知揚州呂頥浩進尚書時<lb/>
劇賊張遇等雖受招安而猶縱兵四刼乃詔頥浩率江<lb/>
淮制置使劉光世兩浙制置使王淵等圖之於是頥浩<lb/>
單騎入賊營遇等皆出迎惟劉彦不至乃主謀不降者<lb/>
頥浩斷其足釘於楊子橋餘黨怖而釋甲　時四方薦<lb/>
<pb n="KR2b0018_WYG_003-9a"/>
士皆試于中書後省潭州布衣何烈對䇿用廷試體稱<lb/>
臣壬申諫官李處遯請黜烈併劾考官於是降烈充末<lb/>
名而中書舍人汪藻滕康衛膚敏並罷處遯河南人淑<lb/>
孫康宋城人也　三月乙酉朔詔遣御營使司左翼軍<lb/>
統制韓世忠領統領官陳思恭及新招到張遇等軍一<lb/>
萬人赴西京　時金將羅索自長安進攻秦鳯右都䕶<lb/>
張嚴擊敗之又金將尼楚赫既破鄧遂併掠汝金房凡<lb/>
四郡之民以歸左副元帥尼瑪哈聞世忠將至而羅索<lb/>
<pb n="KR2b0018_WYG_003-9b"/>
已敗親援之乃留左監軍烏克紳<hi>原名悟室今改正下同</hi>與右都<lb/>
監伊都<hi>原名余覩今改正下同</hi>屯河陽以待世忠庚子尼瑪哈盡<lb/>
焚西京掠其民而去知河南府翟進遂入洛陽城進伊<lb/>
陽人也　初靖康宰執何㮚陳過庭聶昌皆扈二聖北<lb/>
狩丙午除㮚觀文殿大學士提舉玉局觀過庭資政殿<lb/>
大學士提舉太平宫昌資政殿學士提舉崇福宫時昌<lb/>
已死朝廷未之知也　初浙東副總管楊應誠嘗為廉<lb/>
訪使者至是頗為帥臣翟汝文所抑不能自安遂首應<lb/>
<pb n="KR2b0018_WYG_003-10a"/>
詔願使絶域謂嘗隨其父任邊吏熟知敵情若自髙麗<lb/>
至女真其路甚徑請身死三韓結雞林以圖迎二聖是<lb/>
日詔應誠借刑部尚書充大金髙麗國信使以武臣韓<lb/>
衍借忠州防禦使副之於是汝文奏應臣欺罔君父自<lb/>
為身謀實無竒策可返翠華茍應誠至髙麗辭以大國<lb/>
之使假道以問二聖之所敢不承命或金人聞使臣至<lb/>
自敝邑却請問津以窺呉越將何辭以對决辱命取侮<lb/>
逺人臣已檄四明若應誠至毋濟其行不報應誠聞此<lb/>
<pb n="KR2b0018_WYG_003-10b"/>
乃自杭州登海船以往　時諸路方行巡社之法東平<lb/>
府守臣權邦彦亦奏東河縣民自相糾集為巡社敵不<lb/>
敢逼而言者已謂其法利於西北而不利東南乞罷之<lb/>
　夏四月己未詔陜西河北巡社依舊餘路並罷時杭<lb/>
温二州已就緒請存留亦不聽言者已謂近日帥守之<lb/>
棄城者習以成風如鄧雍之於荆南何志同之於頴昌<lb/>
趙子崧之於鎮江皆擁兵先遁今則安居薄責而未正<lb/>
其罪义如康允之之於壽春陳彦文之於九江以數千<lb/>
<pb n="KR2b0018_WYG_003-11a"/>
之疲旅捍十萬之强敵而允之止遷一職彦文纔復舊<lb/>
官議者惑焉願著其賞罰以示勸懲是日詔從之　時<lb/>
經筵講論語及讀資治通鑑故事五月至八月罷講庚<lb/>
申上諭宰執曰朕履兹艱難方孜孜經史若廢之累月<lb/>
則疑義無所質朕欲勿罷可乎宰執皆稱善遂詔勿罷<lb/>
又上欲旌賞有功將士嘗命綾錦院監官姜渙㨂工匠<lb/>
權赴軍器所織戰袍以備宣賜或言少府監於織作所<lb/>
捉人而監丞許任申初無是事宰執以奏上始知言者<lb/>
<pb n="KR2b0018_WYG_003-11b"/>
之妄因問少府官為誰黄潜善等曰監少馬居中張元<lb/>
膺皆小心能辦事張慤曰若只付綾錦院織令長貳督<lb/>
之保不誤事詔可潜善曰陛下洞察人情庶政各歸攸<lb/>
司深鑒前日因事置局紊亂綱紀之弊葢中興之漸也<lb/>
　初上登極赦覃恩轉官朝請大夫至中奉不限正法<lb/>
而三省樞宻院吏亦有合轉者宰執奏取㫖甲子上曰<lb/>
吏雖該恩豈宜與士夫一等可令回授有服親黄潜善<lb/>
等曰陛下既分流品増榮士類則人知歆艷相率赴功<lb/>
<pb n="KR2b0018_WYG_003-12a"/>
此致治之本也　乙丑御營使司左翼軍統制韓世忠<lb/>
至西京時金將烏克紳伊都之衆屯河陽世忠約知河<lb/>
南府翟進及新降丁進及孟世寧等三軍併力與金戰<lb/>
丙寅進夜攻金營而金已預知反為所襲而敗烏克紳<lb/>
復入據西京進乃為世忠前導再與金戰于永安縣㑹<lb/>
丁進等不至而統制官陳思恭領後軍先走世忠敗績<lb/>
其將張遇救之僅得免收潰兵數千歸于行在　先是<lb/>
扈聖駕後軍至寶應縣而亂既又殺統制官姓龎人遂<lb/>
<pb n="KR2b0018_WYG_003-12b"/>
去為盗有孫琦者為之首衆至五萬癸未琦等入據唐<lb/>
州　初二聖北狩諸親王皆從獨王弟信王榛至慶源<lb/>
府遁歸乃變姓名隱於真定境内又宣和末童貫宣撫<lb/>
河東自太原遣保州廉訪使者馬擴往真定募兵或告<lb/>
擴於帥臣劉韐謂擴欲獻城於金韐收擴繫之獄韐崇<lb/>
安人擴狄道人政子也既而韐去金䧟真定城擴與羣<lb/>
囚走出為金所擄不死時有武翼大夫趙邦傑者聚忠<lb/>
義鄉兵於五馬山作寨擴往依之邦傑與擴聞信王在<lb/>
<pb n="KR2b0018_WYG_003-13a"/>
民間遂率兵擊奪榛以歸奉之為首故兩河遺民聞風<lb/>
響應皆受旗榜至是榛奏雖尚未逹而朝廷已聞信王<lb/>
有渡河入京師之謀五月己酉乃詔朕將還京闕恭謁<lb/>
宗廟仰三省樞宻院御營使司條具當辦者取㫖行之<lb/>
　左僕射黄潜善等以右丞許景衡議論與已異始共<lb/>
排之初李綱既去而遷都南陽之計格遂幸維揚景衡<lb/>
復請上渡江潜善等因已降詔囘京故言者以景衡之<lb/>
説為非至是罷為資政殿學士提舉洞霄宫未幾卒識<lb/>
<pb n="KR2b0018_WYG_003-13b"/>
者哀之　言者以為頃歲民間養馬州縣民注之於籍<lb/>
時或和顧亦借用之人苦其擾乞今後不得拘籍仍免<lb/>
顧借丙戌詔從之　陜西京東諸路及北京留守並奏<lb/>
金人分兵渡河辛卯詔統制官韓世忠等各領所部兵<lb/>
迎敵令京城留守宗澤遣新招到楊進等援之世忠至<lb/>
京東為金所敗其將張遇死焉　甲午曲赦河北陜西<lb/>
四路　時江淮等路發運復添副使一員是日以秘閣<lb/>
修撰知揚州吕源為之　太常少卿周望奉使未行除<lb/>
<pb n="KR2b0018_WYG_003-14a"/>
起居郎　先是責授散官韶州安置宇文虚中應詔願<lb/>
使絶域遂詔赴行在丙申詔宇文虚中復資政殿學士<lb/>
　羣盗有號李鐡棒者與靳賽等合兵四萬人擾隨州<lb/>
是日破光山縣　壬寅中書侍郎張慤卒士庶皆痛惜<lb/>
之諡曰忠穆　熈河經略使華隂張深奏走馬承受内<lb/>
侍蘇淵尚習故態敢陵帥臣乙巳詔承受見帥臣如屬<lb/>
官禮　己酉秀州禁卒徐明等叛囚守臣詔帶御器械<lb/>
張浚統兵往討遂平之擒明獻于行在<hi>復秀州在六月戊辰今聨書之</hi>
<pb n="KR2b0018_WYG_003-14b"/>
是月金大將羅索至鳯翔府熈河帥張深遣偏將劉惟<lb/>
輔統兵三千禦之惟輔以精騎千餘夜逾新店金恃勝<lb/>
不虞惟輔舞矟刺其將黒峯大王者羅索勢窮遁走深<lb/>
更檄右都䕶張嚴以兵繼進嚴趨鳯翔戰五馬山下兵<lb/>
敗而死金謀趨涇州時涇源統制官曲端與本路正將<lb/>
呉玠屯軍原上有統領官劉彦希自鳯翔退歸端斬以<lb/>
徇乃遣玠率前軍據青溪嶺以拒敵端鎮戎人玠隴干<lb/>
人也端知書善屬文而長於兵略與金戰屢㨗金頗勇<lb/>
<pb n="KR2b0018_WYG_003-15a"/>
之左副元帥尼瑪哈聞嚴已敗取平陸渡河由解絳晉<lb/>
汾以歸雲中羅索遂自馮翊渡河破潼關䧟同華陜以<lb/>
西於是直龍圖閣知延安府王庶遣將斷河橋又遣將<lb/>
屯神水峽斷其歸路金人遂遁時有詔陞庶龍圖閣待<lb/>
制六路軍馬制置使庶慶陽人也<hi>此據庶傳修入</hi>　初建州叛<lb/>
卒張員等雖受招安而疑權監押魏勝圖已一日勝於<lb/>
通衢呼員等曰我心為汝而見疑如此可决於神若卜<lb/>
不吉汝當殺我員等舉筶擲之而吉自此始安時以職<lb/>
<pb n="KR2b0018_WYG_003-15b"/>
方郎邵武謝如意為福建轉運判官如意至建陽宻遣<lb/>
人結路分都監黄濤及勝共誅員等首惡六人勝招員<lb/>
等赴路分㕔受宣劄既至悉擒誅之後數日如意入城<lb/>
人情稍定既而新守城莆田方承被命賫勑榜諭衆卒<lb/>
承留建陽不敢進六月丙辰夜軍校葉濃復叛突城而<lb/>
出遂犯福州古田縣　戊午以禮部侍郎兼直學士院<lb/>
王綯為御史中丞時内侍康履用事諸將有奉之者而<lb/>
綯不敢言<hi>北據野記修入</hi>借刑部尚書楊應誠等奉使至髙麗<lb/>
<pb n="KR2b0018_WYG_003-16a"/>
丁卯見國王楷傳聖㫖借道以逹金國楷拜謝與應誠<lb/>
等對立論事且言事大朝日久皇帝即位方欲入貢遽<lb/>
䝉降使昨聞二聖逺征本國惶懼金人舊時弱今兵威<lb/>
如此亦嘗遣兵來奪去所築九城因此不和應誠等言<lb/>
本朝累聖待貴國最異非他國之比今時偶多艱假道<lb/>
此去只是講和於貴國無害楷曰大朝自有山東海道<lb/>
何不由登州以往應誠等曰不如貴朝去金最徑但煩<lb/>
國王報金國應誠至界首待報而後行兼三節人皆自<lb/>
<pb n="KR2b0018_WYG_003-16b"/>
賫糧不敢以浼貴國惟借馬二十八匹而已楷曰容與<lb/>
諸臣議遂遣門下侍郎富佾至館議曰聞金人見造海<lb/>
船欲往兩浙若引使至其國恐彼却要借路至兩浙則<lb/>
何以處應誠等曰女真不能水戰佾曰東女真常於海<lb/>
道往來况女真舊臣本國近却要臣事以此可見强弱<lb/>
留數日楷又遣中書侍郎崔洪宰知樞宻院事金富軾<lb/>
來議亦守前説葢其君臣畏金人之强堅不肯假道且<lb/>
言二聖見留燕雲不在金國又曰金國决不肯和應誠<lb/>
<pb n="KR2b0018_WYG_003-17a"/>
等不得已遂回　言者以為東南武備利於水戰宜於<lb/>
江上廣造戰艦列於南岸仍防姦人有乗風盗爇之患<lb/>
設不此圖則寡不足以敵騎誤事必矣己卯詔沿江措<lb/>
畫限一月畢　資政殿學士東京留守宗澤病諸將楊<lb/>
進等曰今四方義士雲集都城幾百萬糗糧亦備聞河<lb/>
北金兵殊少脅從者日望王師之至而留守嬰疾進等<lb/>
憂焉澤遂力疾而起合諸將鋭兵數十萬涓日渡河復<lb/>
抗䟽請上還京且曰臣若誤國一子三孫甘被顯戮是<lb/>
<pb n="KR2b0018_WYG_003-17b"/>
月澤卒後諡曰威愍　殿中侍御史晉陵張守言今防<lb/>
秋在邇而朝士往往引去願榜朝堂以戒敕之　秋七<lb/>
月先是湖州薦選人張體純敦遣赴行在授江東茶鹽<lb/>
司幹官又提領措置茶鹽所辟朝官鄭待問為屬官於<lb/>
是言者論體純待問皆以進頌得官豈可冒部使者之<lb/>
屬癸未朔詔悉罷之仍詰問湖州及提領官以二人皆<lb/>
係濫補因何舉辟體純金壇人待問江山人也　丁亥<lb/>
宰執奏楚州發來歸朝官事上曰聞諸州多囚繫此輩<lb/>
<pb n="KR2b0018_WYG_003-18a"/>
經歲不釋小有疑則加害朕甚憫之覆幬之間皆吾赤<lb/>
子偶生邊地豈可與金人一概待之金人與吾戰率諸<lb/>
國之衆荐冒鋒鏑使肝腦塗地彼亦何辜朕欲悉發行<lb/>
在存拊之庶可召和氣汪伯彦曰王者仁不異逺陛下<lb/>
皆與生全葢如天矣黄潜善曰陛下一視同仁愛之如<lb/>
傷此盛徳所以通於神明矣　是日詔國步多艱人材<lb/>
為急如蔡京王黼當國日久孰不由其擬授果賢或才<lb/>
豈可不用自今毋得分别使自奮忠義三省遵行之<lb/>
<pb n="KR2b0018_WYG_003-18b"/>
戊子詔宰執曰朕昨親筆外人頗聞之否黄潜善曰陛<lb/>
下廣收人才以濟時艱天下士聞之必歸心矣潜善又<lb/>
曰内侍王嗣昌以何罪送吏部上曰嗣昌為門司好大<lb/>
言議國政與邵成章為死黨不可不斥潜善曰臣一刻<lb/>
之間三聞陛下大哉王言此中興之兆也<lb/>
</p>
<p>
</p>
  </div>
</body>
</text>
</TEI>
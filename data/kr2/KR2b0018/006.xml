<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷六</head>
    <p>
<pb n="KR2b0018_WYG_006-1a"/>
欽定四庫全書<lb/>
　中興小紀卷六　　　　　宋　熊克　撰<lb/>
建炎三年夏四月戊申朔上御朝太后便欲還政上以<lb/>
問朱勝非對曰捲簾當先降詔乃乞太后蹔出仍下詔<lb/>
明日捲簾并復建炎年號勝非又奏二兇未有一處乃<lb/>
並除淮南兩路制置使許以所部兵行仍以其屬張逵<lb/>
為本路轉運判官二兇請鐵劵乃令有司檢故事如法<lb/>
製焉二兇又言王世修尚可從軍否勝非曰渠為從官<lb/>
<pb n="KR2b0018_WYG_006-1b"/>
難復預軍謀矣時傅遣其弟翊伏赤心軍于臨平伺擊<lb/>
勤王之師御營前將軍韓世忠曰乳臭兒敢爾耶是日<lb/>
翊戰敗二兇遣兵救之朝廷諸將皆集皇城門外守臣<lb/>
康允之以為不可不若遣人諭二兇速引兵去是夕二<lb/>
兇乃開湧金門以出遇大雨倉皇而遁世忠勤王之師<lb/>
至北闗辛亥入城擒工部侍郎王世修及中軍統制官<lb/>
吳湛皆戮之　壬子以禮部侍郎御營使司參賛軍事<lb/>
張浚為知樞宻院事　時中司闕官右僕射兼中書侍<lb/>
<pb n="KR2b0018_WYG_006-2a"/>
郎朱勝非因薦中書舍人張守以為守預聞反正謀議<lb/>
詔以守為中丞勝非因力請解政癸丑出為觀文殿大<lb/>
學士知洪州以資政殿學士同僉書樞宻院事吕頥浩<lb/>
為右僕射兼中書侍郎一時執政俱罷於是門下侍郎<lb/>
顔岐為資政殿學士提舉鴻慶宫中書侍郎王孝廸為<lb/>
端明殿學士提舉崇福宫尚書右丞張澂為資政殿學<lb/>
士知江州資政殿學士僉書樞宻院事路允廸以本職<lb/>
提舉醴泉觀兼侍讀惟僉書樞宻院事李邴遷尚書左<lb/>
<pb n="KR2b0018_WYG_006-2b"/>
丞同僉書院事鄭㲄進僉書院事詔管軍王元左言各<lb/>
責散官并浙西機宜時希孟並安置元英州言賀州希<lb/>
孟吉陽軍初議反正樞宻都承㫖馬擴亦往來其間至<lb/>
是以擴為觀望停其官責永州居住　初倉部郎中張<lb/>
虞卿等一十九人皆乞建藩鎮朱勝非嘗奏其事謂當<lb/>
倣藝祖之初權時制宜以行在為京師淮北為鎮淮南<lb/>
為郡至是勝非去未果行之虞卿建安人也　甲寅以<lb/>
奉國軍節度使殿前都指揮使劉光世為太尉御營副<lb/>
<pb n="KR2b0018_WYG_006-3a"/>
使<hi>劉光世行述曰時上面授光世僉書樞宻院光世力辭</hi>定國軍承使帶御器械<lb/>
韓世忠為武勝軍節度左軍都統制寧武軍承宣使帶<lb/>
御器械張俊為鎮西軍節度右軍都統制餘皆進秩一<lb/>
級　乙卯大赦天下知樞宻院事張浚薦朝奉大夫趙<lb/>
鼎　趙鼎事實曰上初渡江詔郎官以上薦士時都司<lb/>
黄槩以鼎應詔至杭聞復辟始入城而張浚又薦之<lb/>
鼎見浚首曰隆祐復辟其功甚大當檢累朝捲簾故事<lb/>
推恩其家丁巳常徳軍承宣使孟忠厚除寧逺軍節度<lb/>
<pb n="KR2b0018_WYG_006-3b"/>
醴泉觀使遂以鼎為司勲郎官鼎聞喜人也　詔崇寧<lb/>
以來内侍用事自今不得與主兵官交通及干預朝政<lb/>
如違並從軍法　初敵攻淮甸發運副使吕源以兵三<lb/>
千自衛而遁為中丞鄭㲄所論已詔停其官送卲武軍<lb/>
編管至是軍器監葉宗諤除直龍圖閣與右文殿修撰<lb/>
葉煥並為發運副使<hi>除葉煥在是月辛酉今聮書之</hi>戊午户部尚書孫<lb/>
覿除龍圖閣學士知温州既而改知平江府　苗傅攻<lb/>
衢州城守臣晉陵胡唐老禦之㑹大雨賊引兵去　時<lb/>
<pb n="KR2b0018_WYG_006-4a"/>
言者引元祐宰臣司馬光併三省狀乞舉行之詔侍從<lb/>
臺諌集議中丞張守以謂光之所奏較然可行若更集<lb/>
衆徒為紛紛庚申右僕射吕頥浩等乃言欲左右僕射<lb/>
不兼門下中書侍郎並帯平章事舊門下中書侍郎改<lb/>
為參知政事其左右丞並罷從之於是左丞李邴改參<lb/>
知政事　詔都停驛同文舘並罷都水監仍置使者一<lb/>
員　癸亥以給事中周望為江浙制置使乙丑望言乞<lb/>
降賞以徠賊之降者從之　丁卯上發杭州幸江寧府<lb/>
<pb n="KR2b0018_WYG_006-4b"/>
命御營左軍都統制韓世忠亦為江浙制置使統一軍<lb/>
追捕苗傅　初賜門下詔略曰東朝有垂簾保佑之勞<lb/>
元子有踐祚纂承之託宜上徽稱於長樂正冡嗣於青<lb/>
宫太后上尊號曰隆祐皇太后嗣君立為皇太子皆令<lb/>
有司擇日壬申乃克行禮於是禮部尚書王綯除資政<lb/>
殿學士權太子太傅　時殿帥劉光世遣其將王徳喬<lb/>
仲福追賊至信州皆令受周望節制初朝廷遣統制官<lb/>
巨師古將兵討山東賊趙不忙至是回信上與徳等遇<lb/>
<pb n="KR2b0018_WYG_006-5a"/>
而韓世忠下禆將陳彦章亦至徳與之同見郡守語不<lb/>
協彦章欲刺徳徳手刄殺之　苗傅等聞信城有兵不<lb/>
敢進乃屯於衢信之間且黥居民為兵其衆方盛時未<lb/>
可擒言者謂王鈞甫馬柔吉初不預謀見將赤心隊為<lb/>
先鋒以拒王師宜下詔寛二人之罪以誘致其降從之<lb/>
　時州縣添差官猥衆如平江府監酒四五員湖州監<lb/>
税五六員安吉縣監酒六七員是月詔官冗蠧財理當<lb/>
澄汰除宗室歸朝官外餘悉罷之監司屬官亦依此行<lb/>
<pb n="KR2b0018_WYG_006-5b"/>
　初勤王所檄至湖州守臣梁端㑹寄居葉夢得賈安<lb/>
宅曽懋等謀之衆未及言主管鴻慶宫曽紆曰此逆順<lb/>
甚明出師無可疑者趣端張榜用建炎年號時賊使來<lb/>
取兵器紆又請擊之毋令還既而端被賞至是中丞張<lb/>
守言紆首明大義詔除顯謨閣而殿中侍御史楊庭秀<lb/>
亦言杭州通判章誼首叱時希孟使人知逆順詔擢誼<lb/>
為倉部郎官安宅歸安人懋贛縣人紆南豐人布子也<lb/>
　初叛臣劉豫據濟南以降金至是金徙豫知東平府<lb/>
<pb n="KR2b0018_WYG_006-6a"/>
兼節制河南於是右副元帥鄂勒琿與監軍達蘭分占<lb/>
山東諸郡惟濟單興仁廣濟以水阻尚存焉　五月戊<lb/>
寅朔以知樞宻院御營副使張浚為川陜宣撫處置使<lb/>
初命浚為招討使左司郎官權中書舎人江都李正民<lb/>
言川陜吾境難名招討請用唐裴度故事從之仍詔浚<lb/>
便宜黜陟正民未幾除中書舎人時秘書省權罷而日<lb/>
厯之局亦廢正民謂宜置著作一二員選文學之士兼<lb/>
領仍以日厯案𨽻門下省亦從之　辛巳上次鎮江府<lb/>
<pb n="KR2b0018_WYG_006-6b"/>
諭宰執曰張慤古之遺直陳東誅死可念二人皆𦵏郡<lb/>
境已親劄令有司致祭可更議賉其家　先是右僕射<lb/>
吕頥浩建議幸武昌為趨陜之計既又欲徙中原之民<lb/>
於東南御史中丞張守右諌議大夫滕康皆不可守曰<lb/>
東南今日根本也康語守曰吾曹當以死争之於是上<lb/>
擢為翰林學士癸未又以康為端明殿學士僉書樞宻<lb/>
院事康既執政再懇言之上悟而止頥浩語康曰公真<lb/>
執政也孰有受命二日而能决此大計者乎　乙酉上<lb/>
<pb n="KR2b0018_WYG_006-7a"/>
至江寧府駐蹕仍改為建康府時以保寧寺充行宫<lb/>
時統制官王徳欲與江浙制置使韓世忠戰世忠曰苗<lb/>
劉未平若與之戰乃是更生一敵不如避之　丙戍苗<lb/>
傅等冦浦城縣韓世忠將兵夜至縣北十里賊跨溪據<lb/>
險設伏於路世忠使統制官馬彦輔擊賊伏發死之賊<lb/>
乘勝至中軍世忠率親兵力戰傅大敗遂擒劉正彦有<lb/>
舉子程妥者崇安人時擄在傅軍乃為傅畫䇿領餘衆<lb/>
由小路入崇安縣境既又夜棄其軍變姓名作賈人偕<lb/>
<pb n="KR2b0018_WYG_006-7b"/>
妥及其愛將張政西走至歛鋒村為土豪承節郎詹標<lb/>
所邀苛留數日妥覺不免宻告標曰此苗傅也標即報<lb/>
福建提刑林杞遂聞於朝杞永嘉人既而告者謂政本<lb/>
誘傅出降把等惡分其功而殺之故把標皆就逮把除<lb/>
名連州安置而標死于獄　林把遺事曰苗傅劉正彦<lb/>
既敗擁衆南走大將韓世忠尾賊而追之時杞為閩憲<lb/>
恐賊至得脫預檄諸郡扼其奔衝既而正彦先為大軍<lb/>
所擒傅與其徒數人變姓名竄伏人莫能蹤跡杞立重<lb/>
<pb n="KR2b0018_WYG_006-8a"/>
賞捕之俄而募士詹標擒傅與其徒張政以至是時世<lb/>
忠已班師由太末以歸把冒暑親部送傅政欲追赴世<lb/>
忠至富沙境上㑹日暮大雨政乘此謀竄去為䕶兵所<lb/>
殺杞獨以傅追及世忠授之世忠得傅喜曰今當還朝<lb/>
首為公論功杞曰此非某之本心况太尉自浙右提師<lb/>
破賊而追至某借大軍餘威獲之匹夫力爾何功可論<lb/>
初知建州某人者與當軸為姻恃勢貪婪用官錢至累<lb/>
鉅萬而監司忌於投鼠皆不敢發杞曰吾為憲官豈可<lb/>
<pb n="KR2b0018_WYG_006-8b"/>
開眼放贓吏亟以其罪聞某人䜛於當軸遂以張政為<lb/>
告苗傅反者宜得重賞而杞殺之遂下杞於獄幾欲寘<lb/>
之死不得已猶削籍連州安置然傅事有本末傅天資<lb/>
狠暗正彦直狂者爾而政實為之腹心既敗猶與傅同<lb/>
竄其不告之明矣臺諌知把寃相繼論列不數月有㫖<lb/>
許自便遺事所記小異葢其辭不無縁飾也　甲辰龍<lb/>
圖閣直學士提舉萬壽觀詹義兼權直學士院義縉雲<lb/>
人未幾乞祠詔升徽猷閣學士提舉洞霄宫以示優禮<lb/>
<pb n="KR2b0018_WYG_006-9a"/>
　癸巳詔諸路預和買絹綿即支其直違置之法　丁<lb/>
酉尚書省言欲將江池饒信為江州路知州帯安撫使<lb/>
建康太平宣徽廣徳為建康路知州帯安撫制置使庶<lb/>
幾責任稍専從之　己亥宰執請依祖宗官制置中書<lb/>
門下檢正官樞宻院檢詳官各二員仍减左右司郎官<lb/>
兩員從之　初羣盗薛慶靳賽皆嘯聚淮上慶據髙郵<lb/>
軍衆至數萬知樞宻院事張浚聞其欲歸麾下請自往<lb/>
招撫之纔渡江而賽率兵降于浚浚徑至髙郵入慶壘<lb/>
<pb n="KR2b0018_WYG_006-9b"/>
從行者不及百人出黄榜諭之慶感服再拜慶欲求厚<lb/>
賞留浚三日而外間不知浮言胥動真州守臣以聞宰<lb/>
執議遽罷浚除資政殿學士奉祠仍遣統制官王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>提<lb/>
兵往平其事<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>渡江慶先以兵衞浚而出乃召浚赴行<lb/>
在浚辭曰髙郵之行徒恃忠信雖不至如所傳聞然<lb/>
身為大臣輕動損威其罪莫大詔不允辛丑浚還上歎<lb/>
息即日趣就職既又改髙郵軍為承州仍命慶守之先<lb/>
是上方擇人使金宰執薦持服人朝散郎鄱陽洪皓乃<lb/>
<pb n="KR2b0018_WYG_006-10a"/>
擢為徽猷閣待制借禮部尚書奉使大金軍前以眀州<lb/>
觀察使龔璹副之時淮上賊蜂起李成甫就招安詔皓<lb/>
兼淮南京南撫諭使命成以兵䕶至南京皓至淮南成<lb/>
方引兵與耿堅共圍楚州責守城趙立謂其降敵而城<lb/>
棄因持叛心立彭城人也成以汴泗及虹有紅巾為辭<lb/>
且言非五千騎不可往軍絶食不克惟命皓知堅可撼<lb/>
遣人説之曰山陽縱有罪當禀命于朝今擅兵攻圍名<lb/>
勤王實作賊爾堅遂强成斂兵皓即䟽言李成以朝廷<lb/>
<pb n="KR2b0018_WYG_006-10b"/>
不䘏之而稽饋餉有引衆納命建康之語今靳賽據維<lb/>
揚薛慶據髙郵若三叛連衡何以待之此含垢之時宜<lb/>
遣辯士諭意優進其秩畀以京口綱運如晉待王敦可<lb/>
也上遂遣宣贊舍人賀子儀撫諭成給米五萬石而皓<lb/>
轉由滁陽以至太原　六月己酉詔初下劉珏忽謁告<lb/>
一日之蔣山明日同舎問獨登山樂乎珏曰非登山也<lb/>
特往拜舒王墓爾　誅苗傅劉正彦及張逵等于建康<lb/>
市<hi>按建炎復辟記以是日誅苗傅等而吕頥浩勤王記乃十五日壬戍</hi>三省樞宻院置賞<lb/>
<pb n="KR2b0018_WYG_006-11a"/>
功司自興軍以來立功將士許之持文自陳各以輕重<lb/>
推恩　甲寅吏部侍郎劉珏遷尚書　時舊相黄潜善<lb/>
汪伯彦袁植皆已逺貶戊辰秀王見上曰昨見罷植之<lb/>
命有曰忠厚之言不聞殺戮之事可戒大哉王言也太<lb/>
祖以來未嘗戮大臣國祚久長過於兩漢者此也未幾<lb/>
潜善卒于貶所　是日詔將親閱諸軍庶知諸將能否<lb/>
仍令宰執預觀　辛未御史中丞張守再論吕頥浩難<lb/>
以専任而張浚不宜西去甲戌除守禮部侍郎以中書<lb/>
<pb n="KR2b0018_WYG_006-11b"/>
舎人范宗尹為中丞時殿中侍御史王庭秀亦難頥浩<lb/>
除擬不公詔庭秀罷職與郡於是右正言吕祉言今日<lb/>
縁論大臣移一言官明日縁論大臣罷一言官則後日<lb/>
大臣行事有失誰復敢言願陛下以言章示大臣使之<lb/>
自省置身無過之地庶兩全之如或不悛黜之何惜祉<lb/>
建陽人也　時以華藏寺為建康府治而江浙制置使<lb/>
韓世忠權住蔣山詔世忠候建康府移保寧宫即聽居<lb/>
華藏縁保寧有先朝房院尚在守臣顯謨閣直學士安<lb/>
<pb n="KR2b0018_WYG_006-12a"/>
陸連南夫未及遷入而世忠逼其骨肉狼狽出寺於是<lb/>
殿中侍御史趙鼎言世忠躬率使臣排闥而入逐天子<lb/>
之京尹此而可為則無不可為者矣南夫治郡緩不急<lb/>
事願先罷之然後降詔切責世忠仍治其使臣之先入<lb/>
者此為兩得上深嘉納且曰唐肅宗興靈武諸事草創<lb/>
得一李勉然後知朝廷尊今朕得卿無愧昔人矣於是<lb/>
諸將帖然畏服亦罷南夫而以兵部侍郎湯東野兼知<lb/>
建康府　秋七月秘閣修撰知廬州胡舜陟言金人見<lb/>
<pb n="KR2b0018_WYG_006-12b"/>
侵鑾輿順動使之深入中原往來自如我莫敢抗惟務<lb/>
逃遁何時而已臣願身當江北之地以䕶行在儻仗天<lb/>
威稍摧敵鋒則生靈休息庶幾有期今淮南羣盗多者<lb/>
數萬少者數千臣欲以本州將兵鄉兵及所降劉文舜<lb/>
之衆共二萬餘人仍更招羣盗須得數萬結之以信輔<lb/>
之以威足以捍敵今日侍從近臣多擇閩浙大郡以往<lb/>
而臣乃欲當江北地非狂則愚第以忠義所激不敢愛<lb/>
生若其養兵之物與夫屯泊訓錬戰陣之方乞容臣<lb/>
<pb n="KR2b0018_WYG_006-13a"/>
赴闕面奏甲申詔舜陟議論慷慨除徽猷閣待制淮西<lb/>
制置使　時江浙制置使韓世忠已除兩鎮節度使於<lb/>
是周望自給事中為兵部尚書立功將佐皆第賞之世<lb/>
忠訟王德擅殺陳彦章詔鞫于御史臺殿中侍御史趙<lb/>
鼎攝德下獄案成以死刑定斷朝廷以德有戰功貸其<lb/>
命於是鼎言德總兵在外而擅殺不顧此風一長其禍<lb/>
有不可勝言者乃編置德於江州　丁亥皇太子旉薨<lb/>
諡曰元懿僉書樞宻院事鄭㲄卒己丑詔恩數依郭三<lb/>
<pb n="KR2b0018_WYG_006-13b"/>
益上慘然語宰執曰㲄論事豈易得昨元子薨朕雖動<lb/>
懐然聞㲄亡尤悼之　初金人入京東命平冦前將軍<lb/>
范瓊領兵轉入江西至是右正言吕祉論其罪且進取瓊<lb/>
之䇿乃詔瓊赴行在時瓊駐軍南昌徘徊觀釁詔監察<lb/>
御史松溪陳戩趣其入覲戩至瓊整兵而後見且剥人<lb/>
以懼之戩諭瓊曰聖上勇智天錫宵旰圖治將軍宜戮<lb/>
力濟難以遺澤於子孫效郭汾陽朝聞命夕引退可也<lb/>
瓊尚未决戩曰將軍不見苗劉之事乎願熟計之瓊飜<lb/>
<pb n="KR2b0018_WYG_006-14a"/>
然北嚮謝恩遂引兵赴闕既至未嘗肯釋兵自陳祖宗<lb/>
以來三衙不任河東北及陜西人且乞除殿前司之職<lb/>
又言自鄂岳以來凡招盗一十九萬上謂宰執曰瓊罪<lb/>
甚大靖康圍城日與金人交通逼宗室出城且為張邦<lb/>
昌之衛都人恨不食其肉貸而不誅以安反側今復無<lb/>
禮如此且盗雖多安有十九萬人瓊言此欲以恐動朝<lb/>
廷爾張浚曰臣自平江勤王凡三遣人致書約令進兵<lb/>
瓊皆不答今呼吸羣兇布在列郡以待竊發若不乘時<lb/>
<pb n="KR2b0018_WYG_006-14b"/>
顯戮他日必有王敦蘇峻之患上深以為然命浚召瓊<lb/>
赴都堂議事宻謀誅之浚與樞宻院檢詳文字劉子羽<lb/>
選院吏數輩作文字劄榜皆備鎖吏於府中子羽崇安<lb/>
人韐子也壬辰遣御營前將軍張俊以千人渡江若捕<lb/>
他盗者使皆甲而來因召瓊俊及殿前都指揮使劉光<lb/>
世詣都堂計事為之計食食已相顧未發子羽坐廡下<lb/>
恐瓊覺事變遽取寫勑黄紙趨前舉以麾瓊曰有勑將<lb/>
軍可詣大理置對瓊愕不知所為遂擁置輿中衛以俊<lb/>
<pb n="KR2b0018_WYG_006-15a"/>
兵送獄仍使光世出撫其衆數瓊罪狀且曰所誅止瓊爾<lb/>
若等固天子自將之兵也衆皆投刅曰諾初河北制置<lb/>
使王彦在太行山聚兵皆刺其面曰誓殺金人不負趙<lb/>
王號八字軍金人頗畏之瓊之往山東也彦與偕行彦<lb/>
以疾留其州瓊併領其兵而去時浚薦彦為御營使司<lb/>
統制遂以瓊衆分𨽻神武諸軍而八字兵復𨽻干彦皆<lb/>
頃刻而定瓊至獄猶不伏大理少卿王衣鞫治之瓊稱<lb/>
無罪衣徐以圍城鼓衆不順語折之遽曰瓊死罪衣顧<lb/>
<pb n="KR2b0018_WYG_006-15b"/>
吏曰囚辭伏矣遂賜瓊死衣歴城人也　詔朝奉郎監<lb/>
諸司審計院崔縱除右文殿修撰借工部尚書充奉使<lb/>
大金軍前武節郎閣門宣贊舍人郭元明借遥郡刺史<lb/>
副之縱臨川人也　初上問大計於張浚浚請身任西<lb/>
事置司秦州乞别委大臣與韓世忠鎮淮東令吕頥浩<lb/>
扈駕來武昌張俊劉光世等從行庶與秦州首尾相應<lb/>
議已定庚子浚發行在王彦統八字軍隨之時浚之屬<lb/>
官馮康國等往别臺諌殿中侍御史趙鼎謂之曰元<lb/>
<pb n="KR2b0018_WYG_006-16a"/>
樞新立大功出當川陜半天下之責邊事外悉當奏禀<lb/>
葢大臣在外忌權太重也　時金人左副元帥尼瑪哈<lb/>
自東平府歸雲中右副元帥鄂勒琿自濱州歸燕<lb/>
山右監軍烏珠請提兵窺江浙二大將許之仍留左監<lb/>
軍達喇<hi>原名撻辣今改正下同</hi>屯濱州以守山東乃遣女真渤海<lb/>
漢軍諸萬户并大起燕雲河朔民兵付烏珠將之入攻<lb/>
上以金人將入攻方遣兵守淮及控扼江上未有順動<lb/>
之意壬寅下詔奉隆祐皇太后率六宫先往南昌詔略曰<lb/>
<pb n="KR2b0018_WYG_006-16b"/>
朕念邊隅震擾國制搶擾因時變通隨事參酌合三省<lb/>
樞廷之任總百司庶府之繁爰命近臣俾司厥職若征<lb/>
伐財用賞罰選任等事悉屬其營具闗朕聽其常程有<lb/>
格法事如四方刑獄奏案吏部注受並𨽻洪州三省樞<lb/>
宻院遂以參知政事李邴同僉書樞宻院事滕康並為<lb/>
資政殿學士邴權知三省樞宻院事康權同知扈從以<lb/>
行監察御史陳戩一員而從官郎吏皆分其半又詔東<lb/>
京留守杜充已至是日除充同知樞宻院事<hi>陳戩行據趙鼎奏議</hi>
<pb n="KR2b0018_WYG_006-17a"/>
<hi>本用二員而沈與求改除</hi>金人試舉人于蔚州初太原帥張孝純因<lb/>
城陷降金見尼瑪哈不肯拜敵莫能强執歸雲中至是<lb/>
以孝純主文柄使孝純能守初志寧死不汚於敵後世<lb/>
必以為忠臣今乃為敵用是時遼人皆用詞賦兩河人<lb/>
皆用經義而孫九鼎者為第一忻州人也九鼎政和間<lb/>
遊太學與洪皓同舍陷敵十年始登第皓在北方屢見<lb/>
之　八月己酉詔添發運副使從太后往江西以直秘<lb/>
閣劉寧止為之仍命龍神衛四廂都指揮使楊惟忠領兵<lb/>
<pb n="KR2b0018_WYG_006-17b"/>
萬人以從初有司月供太后錢一千緡后聖性儉約至<lb/>
是斥賣本殿絹二十匹充費上方知尋常用度不足因<lb/>
謂宰執曰朕事太后與所生母同近買得衣絹千匹即<lb/>
先分獻飲食亦然今往洪州未有回期除禁中自分納<lb/>
外令户部供錢絹各二萬銀一萬可趣令辦之　資政<lb/>
殿學士權知三省樞宻院事李邴與左僕射吕頤浩議<lb/>
不合力丐罷詔以本職提舉洞霄宫　壬子更命資政<lb/>
殿學士滕康權知三省樞宻院而擢吏部尚書劉珏為<lb/>
<pb n="KR2b0018_WYG_006-18a"/>
端明殿學士以貳之賜康等手詔許綴宰執奏事寓治<lb/>
都堂於是頤浩言人謂陛下雖下詔固守建康而陰為<lb/>
避敵之計如曾懋尚疑之况小民乎宜量留嬪御掌批奏<lb/>
牘以固人心且免令内臣權管恐其不宻或縁此開端上<lb/>
納之壬戌隆祐太后登舟以行　東京副留守殿帥郭<lb/>
仲荀以敵逼京城軍儲告竭乃領兵赴行在都人從<lb/>
之南來者以萬數遂以京畿轉運使上官悟為東京<lb/>
留守悟邵武人均子也　詔浙西安撫司移於鎮江府仍<lb/>
<pb n="KR2b0018_WYG_006-18b"/>
改杭州為臨安府帶管内安撫使　丙寅上聞道君遣<lb/>
二内臣二宫女將與髙麗人使同至壬申謂宰執曰朕<lb/>
聞之一則以喜一則以悲朕别二聖已三年忽得安信<lb/>
豈不喜但道君當承平之久以天下奉一人今彼中凡<lb/>
百麤陋而朕居深宫廣殿極不遑安且朕父母兄弟及<lb/>
妻皆在異域唯一子又薨孑然一身當此艱難所以悲<lb/>
也玉音未已澘然淚下吕頤浩曰願陛下少寛聖抱力<lb/>
恢中興之業周望曰此必金人之意若非彼意數人<lb/>
<pb n="KR2b0018_WYG_006-19a"/>
者雖至髙麗髙麗亦不肯令來上曰然　甲戌兵部尚<lb/>
書謝克家言今之官冗外方尤甚如添招弓手董以舊<lb/>
尉足矣乃更置新尉又諸州不分大小例置訓練官三<lb/>
員請悉罷之以紓民力又言官軍單寡而郡縣皆有土<lb/>
豪宜令自相推擇有智勇者各守一方又言有闕官處<lb/>
乞許郡守自辟吏銓無礙則付以告身若其徇私則監<lb/>
司御史得以紏之又言京東西及江淮悉為榛莽難用<lb/>
常法宜建藩鎮文武並授令便宜從事財賦亦聽自用<lb/>
<pb n="KR2b0018_WYG_006-19b"/>
如捍敵有功則許世襲又言國典不存宜詔諸郡訪求<lb/>
傳録俟駐蹕既定悉上送官凡此皆急務也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十二</head>
    <p>
<pb n="KR2b0018_WYG_032-1a"/>
欽定四庫全書<lb/>
　中興小紀卷三十二　　　　宋　熊克　撰<lb/>
紹興十五年<hi>嵗在乙丑</hi>春正月丁未朔上御大慶殿行大朝<lb/>
㑹之禮　初四川宣撫副使鄭剛中於階成二州開營<lb/>
田抵秦州界凡三千餘頃嵗收十八萬石至是剛中言<lb/>
川路軍興以來人户賦外對糴米惟成都最多臣今欲<lb/>
以營田所積對減三之一并本司激賞犒錢一百八十<lb/>
萬貫外更減二十萬貫丁卯詔從之上曰累年民力已<lb/>
<pb n="KR2b0018_WYG_032-1b"/>
覺少寛此皆休兵之效也　三月宰執奏歩軍司乞換<lb/>
手射弓事上曰朕頃在京見内庫弓箭皆太宗真宗所<lb/>
製經歴百年記識如新蓋其製造之精故也　知舉右<lb/>
諫議大夫何若上合格進士林機等己巳上御集英殿<lb/>
試所問略曰朕所賴以濟惟真賢實能而徳行或同於<lb/>
鄉原智略或專於謀身從政而茍趣辦摛文而徒華藻<lb/>
平居則肆貪得臨事則蔑首公上謂宰執曰䇿題蓋欲<lb/>
入仕者知趨向之正秦檜曰士人趨向不正久矣願陛<lb/>
<pb n="KR2b0018_WYG_032-2a"/>
下力變此風上曰朕觀五十年前人材皆自仁宗時涵<lb/>
養為累朝之用以此知人材正湏養育成就既遂賜劉<lb/>
章以下三百人及第出身機侯官人章龍遊人也初主<lb/>
司擬章第三及進呈上親擢為首　夏四月彗出東方<lb/>
上諭宰執曰彗星見朕甚懼焉卿等可圖所以消弭之<lb/>
道秦檜因奏太宗真宗朝嘗縁彗星疎決等事上曰可<lb/>
且降詔以四事為主癸未詔略曰朕征科苛擾獄繋淹<lb/>
延致傷和氣上干垂象令監司郡守條上便民之事務<lb/>
<pb n="KR2b0018_WYG_032-2b"/>
在必行以施實徳　丁亥大赦天下　五月壬戌宰執<lb/>
奏湖北帥司放散迎神百姓事秦檜曰臣觀其意似欲<lb/>
以此邀功希賞上曰古人所以不賞邊功蓋有深意也<lb/>
　大理寺丞周彬請復置六部架閣官是日詔從之<lb/>
秋七月初皇后嘗臨蘭亭帖逸在人間太傅醴泉觀使<lb/>
咸寧郡王韓世忠以錢百萬得之識者以為真修禊所<lb/>
書世忠表而獻之上除驗璽文乃知為中宫異時臨本<lb/>
是月以賜保康軍節度使吳益益刋之於石　時金國<lb/>
<pb n="KR2b0018_WYG_032-3a"/>
境内大旱飛蝗蔽日是月詔蠲民税　八月自南渡以<lb/>
來六曹長貳㕔皆未知壁記至是户部侍郎王鐵始攷<lb/>
建炎逮今一十九載凡任常伯亞旅者三十餘人列其<lb/>
姓名刋於石九月戊午本部郎官邊知白為之作序略<lb/>
曰六官之設凡以為民而地官獨稱民部蓋於民為最<lb/>
親故獻其數則王拜而受有負版則聖人式之不已重<lb/>
哉鐵南昌人知白吳縣人是時他部亦未有繼為之者<lb/>
　自建炎初省諸路提舉常平官併其職於提刑司次<lb/>
<pb n="KR2b0018_WYG_032-3b"/>
年朝議復置且討論其非書成未頒而上南渡繼而言<lb/>
者謂常平之法不可行遂寢中間常平之職嘗𨽻發運<lb/>
司亦𨽻經制司已而復𨽻提刑司至是王鐵言常平一<lb/>
司錢穀斂散宜専使領之乞復置諸路提舉官己未詔<lb/>
以諸路提舉茶鹽官為提舉茶鹽常平公事川廣以憲<lb/>
臣兼領　知和州劉將乞展免夏税一年壬戌上謂宰<lb/>
執曰言事與行事不同若此行事便有實利及民秦檜<lb/>
曰儒者所陳王道不過愛民而已上曰然　上御書一<lb/>
<pb n="KR2b0018_WYG_032-4a"/>
徳格天之閣賜太師左僕射秦檜又以金渡銀洗鑼唾<lb/>
盂照匣等物賜之　時䖍梅及福建劇盜有號管天下<lb/>
五黒龍滿山紅之屬其徒稍衆攻刼縣鎮鄉民多作山<lb/>
嵒自保先是福建帥臣莫將言漳泉汀劒四州接江西<lb/>
廣東之境縁遊手輩從賊熟識山路引其直衝縣鎮如<lb/>
入無人之境官軍不習人險多染瘴癘艱於掩捕乞委<lb/>
四州守臣募强壯遊手每州一千人為效用時統制官<lb/>
張淵措置本路盜賊有㫖委淵同措置淵請逐州先招<lb/>
<pb n="KR2b0018_WYG_032-4b"/>
五百人既而將改帥廣東以知䖍州集英殿修撰薛弼<lb/>
為福建帥是月弼入閩境冦方盛道上客勸弼改途避<lb/>
之及迓兵至弼趣隊伍揚金鼓分道並進聲言新帥以<lb/>
䖍兵全將至矣賊無敢近者　十月癸未以翰林學士<lb/>
承㫖秦熺為知樞宻院熺力請依李淑故事避親而罷<lb/>
庚寅以為資政殿學士提舉萬夀觀恩數視執政　主<lb/>
管馬軍司事田晟乞支軍器上諭宰執曰戒器不用則<lb/>
蠧宜令善䕶之又奏鎮江府御前統制王勝秋教武藝<lb/>
<pb n="KR2b0018_WYG_032-5a"/>
出格人上曰自教習以來軍人之武藝頗精師固不可<lb/>
不素練也　侍御史汪勃請置四川總領四川宣撫司<lb/>
錢糧為名既而上謂秦檜曰卿前日所論置四川總領<lb/>
甚當如此方與諸軍一體<hi>上諭檜在是月癸亥今聫書之</hi>　是月以承<lb/>
事郎劉章為秘書省正字章今春廷試首擢不待一任<lb/>
回便除館職蓋用往嵗陳誠之例也　十一月戊午以<lb/>
右諫議大夫何若為御史中丞　先是司封郎中李澗<lb/>
言端拱之初固當親耕帝耤以先天下乞講求故事既<lb/>
<pb n="KR2b0018_WYG_032-5b"/>
而禮官討論元豐中度地國南以合先王之制而政和<lb/>
新書品式具載今可行之既而宰執奏將來耤田降詔<lb/>
上曰先帝耤田亦不每嵗常講惟務勤農祇葢席屋事<lb/>
畢撤去庶不至擾秦檜曰陛下紹述先朝勸農之意戒<lb/>
諭如此憂民深矣己未乃詔以來嵗之春親耕耤田<lb/>
閏月秘書省請下諸路訪遺書及先賢墨跡戊寅上謂<lb/>
宰執曰所訪圖書邇來所得甚多非時平無事安能及<lb/>
此今欲訪臣寮藏書之家從本所説諭闗借仍令所在<lb/>
<pb n="KR2b0018_WYG_032-6a"/>
州軍送秘書省抄畢給還　十二月太尉醴泉觀使郭<lb/>
仲荀卒於台州　初建康府御前都統制王徳以清河<lb/>
郡王張俊之姪子蓋及俊親將馬立顧暉並為統制官<lb/>
至是俊解兵柄已久徳乃背俊不禮子蓋等而罷之俊<lb/>
怒每訢諸朝左僕射秦檜亦忌其勇詔乃罷徳為浙東<lb/>
總管以統制官王權代之　時福建羣冦未平本路鈐<lb/>
轄李貴領兵討管天下貴失利為賊生得有統官張淵<lb/>
在本路措置盜賊自為一所或語帥臣薛弼事惡二三<lb/>
<pb n="KR2b0018_WYG_032-6b"/>
盍請以措置所𨽻帥司弼不從曰惟和則可以濟事先<lb/>
是舊帥莫將嘗乞招游手為效用及將移鎮而轉運司<lb/>
以軍湏浩汗申樞宻院言閩中人勇於私鬬怯於公戰<lb/>
此等游手易聚難散慮賊平之日官軍既還或能作過<lb/>
亦未為便遂下安撫司共議弼以謂廣東總管韓京每<lb/>
出必捷正以所部多土人今本路素無此等故連年受<lb/>
弊弼又謂前守贛上有武翼郎周虎臣成忠郎陳敏各<lb/>
有家丁數百人皆能戰比之官軍一可當十遂辟虎臣<lb/>
<pb n="KR2b0018_WYG_032-7a"/>
為本路將官敏為汀漳廵檢皆從所請弼又揀取二人<lb/>
家丁日給錢米責以捕賊期於必滅與漕司合奏選一<lb/>
千人號竒兵詔可自此嵗費錢三萬六千緡米九千石<lb/>
而草冦遂平虎臣開封人敏石城人也　時監司郡守<lb/>
多獻羡餘以希進袁州雖小是年帑廩適充溢或謂知<lb/>
州事王師心盍獻諸朝師心不欲諸縣民有逋租乃悉<lb/>
為代輸之　福建措置盜賊張淵所部統領官邵宏淵<lb/>
性質直而喜功淵惡不用且恨其嘗對衆相折杖之百<lb/>
<pb n="KR2b0018_WYG_032-7b"/>
斥入卒伍宏淵之客蜀士鐘鼎走行在上書為辨曲直<lb/>
左僕射秦檜怒始創聽讀之名覊鼎于福之郡學鼎禱<lb/>
帥臣薛弼求依所親於永福縣弼聽之鼎復詣闕上書<lb/>
弼自劾降一秩<lb/>
紹興十六年<hi>嵗在丙寅</hi>春正月戊寅上諭宰執曰將來耤田<lb/>
降詔湏語簡意足使民曉然知勸農之意如漢文帝每<lb/>
嵗親耕詔當時民知務農遂致富庶也　壬辰上親饗<lb/>
先農行耤田之禮三推畢耕耤使秦檜請以耒耜授有<lb/>
<pb n="KR2b0018_WYG_032-8a"/>
司上不從遂推至九癸巳檜乞付史館從之甲午檜又<lb/>
奏曰陛下耕耤過三推之數少勞聖躬上曰朕本欲終<lb/>
畆以卿屢奏乃止僉書樞宻院李若谷奏曰父老觀陛<lb/>
下躬耕極感悦上曰太宗朝每駕出城必宣集父老訪<lb/>
以民間利病况耕耤為農之勸朕豈憚勞耶　丁酉宰<lb/>
執奏除直龍圖閣髙世定浙西提刑上因諭曰監司郡<lb/>
守若奉職宜加擢若不恤民奉法郡守令監司按劾監<lb/>
司令御史彈劾如此上下有紀綱不至委靡也　二月<lb/>
<pb n="KR2b0018_WYG_032-8b"/>
辛亥初史館修日厯凡藩邸舊事與帥府建置本末<lb/>
人無能知者時慶州觀察使提舉佑神觀開封韓公裔<lb/>
悉省憶上送書成論者謂尚多放逸時楊愿為史官左<lb/>
僕射秦檜請遣愿質之公裔所記皆實檜欲賞公裔摘<lb/>
使來情<hi>按四字疑有訛脱</hi>㑹除公裔保康軍承宣使檜疑公裔<lb/>
舍已而自求於上是月言者因論公裔罪謂與愿往來<lb/>
詔罷之　初建炎間復置新科明法自紹興十一年禮<lb/>
部始定本科中選人將來廷試賜第次年遂得黄子淳<lb/>
<pb n="KR2b0018_WYG_032-9a"/>
一人至是禮部復言崇寧初此科已併進士額今有官<lb/>
人自許試法其新科明法欲罷己巳詔從之　上以文<lb/>
武之道不可偏廢三月庚午朔詔興武學養士其後以<lb/>
百人為額置博士員　新除資政殿學士秦梓卒癸酉<lb/>
詔依執政贈典仍令江東漕司為辦𦵏事先是茶馬<lb/>
司設買馬兩務一在成都府市於文叙黎珍等州號川<lb/>
馬一在興元府市於西和之嵒昌寨階之峯貼峽號秦<lb/>
馬凡馬五十匹為一綱然渉數千里之逺故多斃於道<lb/>
<pb n="KR2b0018_WYG_032-9b"/>
至是眉州進士侯鳳獻馬綱利害丁丑上諭宰執謂其<lb/>
言雖未足取然朕固知其弊未有一處無之每一綱到<lb/>
所損甚多皆縁部綱人作過卿等宜措置革之　初詔<lb/>
展皇城及創修外闕臨安府守臣端明殿學士張澄以<lb/>
天府之力與漕臣分綜其半及親耕耤田所設靈壇御<lb/>
耦幄殿次舍倉廩什器澄悉先具至是除澄慶逺軍節<lb/>
度使從官得旄鉞本朝絶少中外榮之　自建炎中湖<lb/>
南猺人楊再興父子占奪民田且招叛添寨柵意欲作<lb/>
<pb n="KR2b0018_WYG_032-10a"/>
過先是委帥臣劉昉審度措置遣屬官諭以逆順禍福<lb/>
之理許令改過自新再興即散其徒且還侵地誓永不<lb/>
敢犯邊失業之人遂獲安處下本管憲司保明昉委有<lb/>
前績夏四月壬寅上謂宰執曰猺人久侵省地今盡以<lb/>
歸可見向化大抵猺人湏加存撫此既不擾彼亦豈敢<lb/>
為過詔除昉直寳文閣　先是宰執奏修圓壇詔付臨<lb/>
安府上因曰昨所進禮器極精緻制頗近古三禮圖之<lb/>
謬誠無足取癸卯上又曰昨降祭服令禮官考古以製<lb/>
<pb n="KR2b0018_WYG_032-10b"/>
庶將來不闕也　知道州李佾言真宗御製七條仁宗<lb/>
慶厯中常再舉行乞下諸路於守令㕔掲示己酉詔從<lb/>
之　庚戌上謂宰執曰近日全無事秦檜曰御前諸處<lb/>
奏到可見上曰前此文字極多朕有至夜分不寐頓減<lb/>
如此豈非和議之效蓋上聽覽萬機夙夜留心如此<lb/>
禮器局成鏄鐘甲寅上曰湏聲和而應律乃可用更令<lb/>
禮官審之　初再置諸路提舉學事官通選本路監司<lb/>
之有出身者兼之至是有獻言者乞於憲漕二司事専<lb/>
<pb n="KR2b0018_WYG_032-11a"/>
委其一下禮部既而國子監申請専司轉運司有出身<lb/>
者兼領如俱有出身即從上一員五月壬申詔從之<lb/>
時臨安府北關外河道堙塞漕舟往往卸於門外再搬<lb/>
入倉極為費力而商販亦阻是日詔令開治　淮東鹽<lb/>
課増羡丁未宰執奏推賞上曰法不足改只循其常若<lb/>
改而稍増次年必虧大抵民食鹽每嵗止如此也　戊<lb/>
午宰執奏大理寺臨安府決獄事上曰隆暑之際恐諸<lb/>
郡未能悉體朕懐逮繫淹延可令監司徧詣所部決遣<lb/>
<pb n="KR2b0018_WYG_032-11b"/>
　詔禮器局鑄景鐘故事學士撰銘宰臣書之己未上<lb/>
謂秦檜曰卿一就撰銘以為萬世不朽之傳於是檜撰<lb/>
銘以進曰皇宋紹興十六年中興天子以好生大徳既<lb/>
定寰宇乃作樂暢天地之化以和神人惟茲景鐘首出<lb/>
衆樂天子専用諸禋祀有詔臣檜銘且書臣竊惟文徳<lb/>
武功猶隂陽之時而虞舜周文之用心世莫之識蓋較<lb/>
勝則績顯兼懐則度宏不可使後世無傳也夫銘天子<lb/>
令徳臣敢對揚休命謹拜手稽首而獻銘曰徳純懿兮<lb/>
<pb n="KR2b0018_WYG_032-12a"/>
舜文繼躋夀域兮孰内外薦上帝兮偉兹器聲應兮同<lb/>
久貽子孫兮彌萬世既而上謂檜曰卿所進銘詞翰甚<lb/>
美檜曰天子銘徳諸侯記功臣淺陋豈能形容盛徳<hi>上語</hi>
<hi>在七月甲午今聨書之</hi>　乙丑監察御史石埭王鑑請建髙禖祠<lb/>
壇庶獲聖嗣詔付禮部既而本部言祖宗以來未嘗親<lb/>
祠髙禖惟兩制攝事詔用親祠禮仍改大禮使為親祠<lb/>
使　初春補就試者五千人遂分數場有改名冒試至<lb/>
於再三秋七月辛未中丞何若言今秋補試人數又多<lb/>
<pb n="KR2b0018_WYG_032-12b"/>
乞於貢院引試上曰士人進取之弊一至於此所係甚<lb/>
大不可不革今日之所養則他日之所為可見也　八<lb/>
月戊戌朔司封郎中邊知白除將作監吏部郎中　初<lb/>
宣州有晉太守桓彛廟封忠顯王其子温亦封宣威公<lb/>
至是請加封於是太常寺丞王湛主簿陳積中皆預討<lb/>
論而中丞何若論奏擬封不當甲寅上曰桓温逆迹屢<lb/>
移晉祚頼大臣扶持不然晉不血食久矣昨推恩顔真<lb/>
卿子孫今推封温事屬相戾執中與湛俱令外任　時<lb/>
<pb n="KR2b0018_WYG_032-13a"/>
臨安府河道已濬通壬戌詔居民不得填塞舟船並令<lb/>
泊城外　興化進士方子寳獻所訪遺書丙寅上曰昨<lb/>
較遺書至今獻者尚少蓋監司郡守視為不急可申嚴<lb/>
制　先是以湖南都鈐轄戚方為歩軍司統制九月己<lb/>
丑宰執奏方已到供職上曰自兵興以來諸將出入若<lb/>
身之使臂無不如意兹為可喜也　初右朝請大夫無<lb/>
錫袁復一為廣南提舉市舶至是三佛齊國王寓書市<lb/>
舶官言近年商販乳香頗虧直市舶遂以繳進壬辰上<lb/>
<pb n="KR2b0018_WYG_032-13b"/>
謂宰執曰市舶之利頗助國用宜循舊法招徠逺人於<lb/>
是鐫復一官一等　時禮器新成十月戊戌太師左僕<lb/>
射秦檜言制作甚精上曰所用皆是今次大饗太廟一<lb/>
新　戊申上曰昨日三衙習射皆精宜加賞以激之秦<lb/>
檜曰今天下無事可見陛下之不忘武備也上又曰秘<lb/>
府求書進者未多宜加賞格以勸來者　己酉上曰今<lb/>
天下無事民事最急監司郡守湏是擇人得人則為縣<lb/>
首自不作過蓋縣官皆銓注難别賢否全在考察昏繆<lb/>
<pb n="KR2b0018_WYG_032-14a"/>
不任者别與差遣清强有才則宜擢用之　知臨安府<lb/>
沈該乞展两淮起税之限庚戌上謂宰執曰財賦湏知<lb/>
取予之道如知取之為取不知予之為取非久利也淮<lb/>
南民若盡歸業則其利甚廣也　甲寅三省擬右朝奉<lb/>
大夫唐遵除淮南漕<hi>按句下有脱文</hi>别無事只不生事便了秦<lb/>
檜曰今天下無事第恐庸人擾之又曰若無庸人擾之<lb/>
天下自治　十一月言者乞以科舉餘分人數取經義<lb/>
庚午詔從之　甲戌朝獻景靈宫乙亥饗太廟丙子合<lb/>
<pb n="KR2b0018_WYG_032-14b"/>
祀天地於南郊大赦天下　初上致齋而雪作及朝獻<lb/>
則杲日麗空至郊夕微隂登壇即霽三台星見　時知<lb/>
南外宗正司士源將滿甲寅上諭宰執曰士源可與合<lb/>
得恩數别選人替之宗司得人則宗室皆循理不得人<lb/>
則紀綱廢至於擾州縣宜謹擇之也　初明槖宣諭廣<lb/>
東薦洛陽遺民朱敦儒召至闕賜進士出身除館職遷<lb/>
吏部郎中至是任浙東提刑而右諫議大夫汪勃言其<lb/>
疎繆辛卯上謂宰執曰爵禄所以勵世如其可與則文<lb/>
<pb n="KR2b0018_WYG_032-15a"/>
臣便至待從武臣便至建節如其不可雖一命亦不容<lb/>
輕授乃詔罷之　初選人改京秩用舉主五員數中之<lb/>
一必得轉運副使或提㸃刑獄號為職司至是吏部侍<lb/>
郎林乂請待制以官師一路者其薦牘視此遂著為令<lb/>
故事告身書史不過一二人時大禮後奏補封贈填委<lb/>
又請擇善書吏窮日力繕寫且識其姓名以備稽考乂<lb/>
尤溪人與秦檜有舊引至侍從其才雖未協衆望然頗<lb/>
勤於所職選人薦舉應格未引騐而舉主有故或差之<lb/>
<pb n="KR2b0018_WYG_032-15b"/>
一日則失之終身乂雖休日亦引於其私第以此人亦<lb/>
稱之　十二月乙亥彗見越七日乃伏　進士章公奎<lb/>
上言今國家偃兵而未免有預借之税望即除之上曰<lb/>
此事有否朕與鄰國通和正為百姓若預借以擾民失<lb/>
朕本意乃詔户部條上　丁巳上謂宰執曰諸寨屋令<lb/>
主帥措畫給錢與之自蓋不然恐勞民力也　庚申秦<lb/>
檜奏臘前已見三白上曰二麥可望又曰上殿官論捕<lb/>
獲私販茶鹽往往枝蔓可令有司看詳恐追逮無辜傷<lb/>
<pb n="KR2b0018_WYG_032-16a"/>
和氣也　時秦檜以為時已太平日興彌文諱言兵事<lb/>
深忌崇信軍節度使萬夀觀使張浚初浚居長沙葢屋<lb/>
六十楹且為堂牓曰盡心葢以奉其母而言者論浚卜<lb/>
宅逾侈至擬五鳳建樓上不以為然檜遣起居舍人吳<lb/>
秉信以使事至湖南有所案騐秉信造浚見其所居不<lb/>
過中人常産可辦不覺歎息反以檜意宻告之歸而被<lb/>
黜秉信鄞縣人也至是浚因星變言今日事勢譬如養<lb/>
成大疽於頭目心腹之間不決不止決遲則害禍大而<lb/>
<pb n="KR2b0018_WYG_032-16b"/>
難測決速則禍輕而易治惟陛下斷之以獨謹察情偽<lb/>
豫備倉卒庶幾社稷有安全之理不然日復一日後將<lb/>
噬臍異時以國與敵者反歸正議此臣所以食不下咽<lb/>
而不能一夕安也於是中丞何若言浚也包藏禍心惟<lb/>
冀天下多事則僥倖再用乃詔浚落節以特進提舉太<lb/>
平興國宫連州居住浚之學尤深於易自至貶所精思<lb/>
大㫖述之於編以謂易有太極是生两儀太極一也两<lb/>
儀二之也分為二而七八六九之數成五行之象於是<lb/>
<pb n="KR2b0018_WYG_032-17a"/>
大著又曰天數二十有五地數三十凡天地之數五十<lb/>
有五此天地之中數也何以知其然葢一三五七九合<lb/>
為天數而天數不過五二四六八十合為地數而地數<lb/>
不過五天地竒耦合之為十總之為五十有五自然之<lb/>
數皆不離於中中故變變故其道不窮聖人神而明之<lb/>
用數之中故消息盈虚之妙闔闢造化之機皆在於我<lb/>
而動静不違焉中其全矣又嘗論剛柔之義以示子姪<lb/>
曰君道主剛而動則用柔接下撫民莫非柔也故乾動<lb/>
<pb n="KR2b0018_WYG_032-17b"/>
為坤臣道主柔而動則用剛犯顔正色莫非剛也故坤<lb/>
動為乾故觀於剛柔之中而究其所以用則可以類推<lb/>
矣　先是奉使金國者得自辟十人以從賞典既厚願<lb/>
行者多納金以請遂為故事時禮部侍郎周執羔為賀<lb/>
大金國生辰使始拒絶之　集英殿修撰鄭望之上章<lb/>
告老從之時望之居上饒築室名寓居葢取晉陶濳寓<lb/>
形宇宙之意後嘗有詔落職復召上語近臣曰鄭望之<lb/>
不特是君臣乃是故人望之時已八十一不復出矣<lb/>
</p>
<p>
</p>
  </div>
</body>
</text>
</TEI>
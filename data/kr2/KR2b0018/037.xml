<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十七</head>
    <p>
<pb n="KR2b0018_WYG_037-1a"/>
欽定四庫全書<lb/>
　中興小紀卷三十七　　　　宋　熊克　撰<lb/>
紹興二十六年<hi>嵗在丙子</hi>春正月殿中侍御史湯鵬舉言禮<lb/>
部侍郎王珉吏部侍郎徐嚞皆附㑹秦檜辛亥珉嚞俱<lb/>
罷鵬舉又論兵部侍郎沈虚中嘗密報秦熺已取塤為<lb/>
奏名之首亦罷之虚中廣徳人也<hi>論罷虚中在二月今聨書之</hi>新執<lb/>
政府三位成癸丑各令遷入東位魏良臣中位沈該西<lb/>
位湯思退于是良臣等言仰荷聖恩將何以報上曰比<lb/>
<pb n="KR2b0018_WYG_037-1b"/>
年執政府上漏下濕葢不堪居卿等曽到京見宰執府<lb/>
八位諸事如法所以待天下賢俊禮當如此　時言者<lb/>
謂諸縣巡尉不用心捕强盗反令鄰保備賞捉賊擾之<lb/>
及捕到官却令扳有力之家悉追入獄恣行乞取望嚴<lb/>
禁止上曰朕深知之惟得一好守臣即此弊自革不得<lb/>
人約束雖嚴不能禁也魏良臣等奏曰自今每一郡闕<lb/>
敢不究心搜才仰副陛下之意　特進張浚丁母憂奏<lb/>
至丙辰上謂執政曰士大夫起復非所以厚風俗唯軍<lb/>
<pb n="KR2b0018_WYG_037-2a"/>
中人乃可爾時沈該因奏蜀中人材上曰蜀人多能文<lb/>
然士當以徳行為先文章乃其餘事該曰有文章者多<lb/>
不矜細行往往輕肆傲物徳行為先誠如聖訓　是月<lb/>
右中大夫叚拂卒　二月甲戍詔累年所造軍器内庫<lb/>
山積諸軍亦各自製可令工部具已造之數其諸州合<lb/>
發物料特與减免見後工匠亦宜减放　時有言乞諸<lb/>
州修聖祖殿者丙子上曰惟淮南兵火以來未修聖祖<lb/>
殿乃奉先之所固不可無但行下恐因而擾民今隨宜<lb/>
<pb n="KR2b0018_WYG_037-2b"/>
措置可也　先是秦檜當國進奏院所報事目必令具<lb/>
本先納俟竄定方許報行謂之定本其下頗遲又官吏<lb/>
迎合刪去要事止具常程文書故朝廷施設除授四方<lb/>
不得盡知於是右正言陸哲深論其弊請罷去定本復<lb/>
祖宗舊制以通上下之志庚辰詔從之　侍御史湯鵬<lb/>
舉殿中侍御史周方崇右正言陸哲論參知政事魏良<lb/>
臣有不公之迹假以嵗月殆有甚于秦檜良臣亦自言<lb/>
輔政無狀乞罷辛卯以為資政殿學士知紹興府　初<lb/>
<pb n="KR2b0018_WYG_037-3a"/>
詔修祖宗寳訓置國史院未幾而罷至是著作佐郎周<lb/>
麟之請修神宗哲宗兩朝寳訓癸巳詔從之　國子司<lb/>
業王大寳奏乞减折帛錢甲午上謂宰執曰大寳近又<lb/>
乞放度牒殊未曉朕意人多以鬻度牒為利亦以祝人<lb/>
主壽延洪國祚為言且佛法自漢永平方流入中國五<lb/>
帝三王之時人主壽至百嵗卜年八百此時佛法安在哉<lb/>
朕謂人主但當事合天心而仁及生民自然享國久長<lb/>
如髙齊蕭梁奉佛皆無益也僧徒不耕而食不織而衣<lb/>
<pb n="KR2b0018_WYG_037-3b"/>
無父子君臣之禮以死生禍福恐無知之民蠧民傷教<lb/>
莫甚于此豈宜廣也沈該等曰陛下聖識髙逺度越前<lb/>
古天下幸甚　是日以吏部侍郎張綱兼權尚書　三<lb/>
月丙寅詔略曰講和之䇿斷自朕志故相秦檜但能贊<lb/>
朕而已近者無知之輩鼓唱浮言以惑衆聽至有偽撰<lb/>
詔命召用舊臣抗章公車妄議邊事朕甚駭之内外之<lb/>
臣咸體朕意如敢肆議當寘典刑　丁卯詔軍器監工<lb/>
匠除本所見役八百六十人依舊外其諸州發到一千<lb/>
<pb n="KR2b0018_WYG_037-4a"/>
五百人以三分為率减去二分令還本州仍給以路費<lb/>
上之愛惜民力如此　己巳執政奏京西淮南閒田乞<lb/>
許人請佃其租課㳂邊免十年次邊免五年又四川地<lb/>
狹人稠欲令制置司散牓諸路募人往京西墾田上皆<lb/>
可之且曰下户恐卒無牛具種糧官宜貸之上之恤民<lb/>
周至如此　夏四月己卯上諭執政曰文武一道今太<lb/>
學就緒而武學幾廢致有遺才祖宗武學養士自有成<lb/>
法可令禮部兵部速具以聞上之留神學校兼隆文武<lb/>
<pb n="KR2b0018_WYG_037-4b"/>
如此　時大金國主亮加尊號庚寅以翰林學士兼侍<lb/>
讀陳誠之假資政殿大學士醴泉觀使充賀使誠之自<lb/>
紹興十八年賀生辰至是凡三入彼國頗見信後有往<lb/>
聘者必問其安否云　戊子詔温州就試人多置増解<lb/>
額　初司農寺王炎嘗乞以見管常平錢糴米赴行在<lb/>
而權户部郎官鍾世明亦請令諸路嵗發陳米十五萬<lb/>
石赴行在至是侍御史湯鵬舉言其壊祖宗常平成法<lb/>
望賜黜之乙未詔炎世明各降一官炎安陽人也　五<lb/>
<pb n="KR2b0018_WYG_037-5a"/>
月壬寅以參知政事沈該為左僕射万俟卨為右僕射<lb/>
並同平章事　先是執政薦直秘閣知婺州辛次膺時<lb/>
已到闕上欲用之而患足不能拜乃升祕閣修撰令復<lb/>
還任上因曰用人須盡公道若以私喜怒則真才實能<lb/>
何由進也上於用人留意如此　甲辰端明殿學士僉<lb/>
書樞宻院湯思退進知院事　丁未以侍御史湯鵬舉<lb/>
為中丞　右正言陸哲言比年臣寮坐罪卒於貶所死<lb/>
生無告乞量原犯條上或復其官職或録其子孫庶幾<lb/>
<pb n="KR2b0018_WYG_037-5b"/>
仁澤下及泉壤　戊申宰執奏前宰執及從官昨遭貶<lb/>
屏已死者十五人量輕重分為五等復舊職及與致仕<lb/>
恩澤上曰此甚當於是溥博之惠及存没矣　言者謂<lb/>
近年朝廷免米麥耕牛等税錢而不與税務量减嵗額<lb/>
既重則他貨必須重征以求敷數所以商旅不通辛亥<lb/>
上謂宰執曰此説極有理宜令户部立法　時諸州大<lb/>
辟雖情法相當類以奏裁遂獲貸配右正言陸哲以謂<lb/>
如此則殺人者幸矣被殺者寃何所伸乃請非實有疑<lb/>
<pb n="KR2b0018_WYG_037-6a"/>
慮及無可憫者不得具奏壬子上曰但恐諸路滅裂將<lb/>
實有疑慮情理可憫之人一例不奏有失欽恤之意致<lb/>
傷和氣乃令刑部坐條及前後指揮行下上於用刑欽<lb/>
恤如此故是嵗諸路斷大辟三十人　甲寅三省擬監<lb/>
司除目上曰近遴選監司得人諸路稍稍按發不職之<lb/>
吏罰既行矣賞亦不可無今後郡守有治狀令諸司具<lb/>
奏當議褒擢則善惡知所勸沮蓋上之留意用人如此<lb/>
　潭州南岳廟災丁巳詔罷監官仍令轉運司計合用<lb/>
<pb n="KR2b0018_WYG_037-6b"/>
錢數申省撥下免斂及於民　六月辛未朔中丞湯鵬<lb/>
舉乞久任守令監司課其政績舉之再任癸酉上謂宰<lb/>
執曰此在謹擇監司監司得人則舉刺公當於是沈該<lb/>
等請詔諸路監司帥臣共考其績列舉再任有異政者<lb/>
不次陞擢從之　先是以端明殿學士程克俊知湖州<lb/>
令過闕奏事丁丑除參知政事　戊寅宰執奏臣等子<lb/>
弟並令歸本貫應舉並無牒國子監及轉運司試者因<lb/>
檢故事乾徳中陶穀之子卲中第命中書覆試上曰秦<lb/>
<pb n="KR2b0018_WYG_037-7a"/>
熺登科猶是公選後在翰苑文亦可觀其後塤中甲科<lb/>
所對䇿皆檜熺語灼然可見朕抑之置在第三不使與<lb/>
寒士争先祖宗故事今可舉行遂詔舉人有要親者覆<lb/>
試　户部尚書韓仲通乞以上供米所餘之數嵗樁一<lb/>
百萬石别廩貯之遇水旱則助軍糧及减收糶號豐儲<lb/>
倉壬午詔從之上曰所儲儻遇水旱誠為有補非細事<lb/>
也　丁亥上謂宰執曰近日雨澤甚足暑中雨絶難得<lb/>
可喜也万俟卨曰此秋成可望皆聖徳和氣所召也<lb/>
<pb n="KR2b0018_WYG_037-7b"/>
戊子宰執奏倉部郎官黄祖舜乞科舉取士之外有學<lb/>
行為鄉里所推其卓異者聞之于朝上曰若果有徳行<lb/>
不求聞達之士所當搜揚乃下禮部詳之　時以初伏<lb/>
辛卯宰執奏差醫官給散夏藥上曰比聞春夏間民病<lb/>
多是熱疾如服熱藥及消風散多能害人惟小柴胡湯<lb/>
為宜曽令醫官揭牓通衢間服之者所活甚衆上留神<lb/>
醫藥恤民疾苦如此　秋七月丁未夜彗出東方井宿<lb/>
間戊申詔朕已避殿减膳尚慮朝政有闕許士庶直言<lb/>
<pb n="KR2b0018_WYG_037-8a"/>
仍令監司郡守條上便民之事庚戍左僕射沈該等<lb/>
言臣等輔政無狀天象謫見便合引咎待罪以兩夜微<lb/>
雲星不見所以未敢遽勤聖聽上曰天象自有數卿等<lb/>
待罪何益朕當與卿等思所以應天之實施實徳以銷<lb/>
變可也上又曰看所臨分野當在秦晉間然朕以天下<lb/>
為憂豈當問逺近耶　時禮兵部主管架閣文字杜莘<lb/>
老言彗盭氣所生歴考史牒多為兵兆國家為民息兵<lb/>
而將驕卒惰軍政不肅今因天戒以修人事思患豫防<lb/>
<pb n="KR2b0018_WYG_037-8b"/>
莫急於此因指陳時事十弊時應詔者衆上悉以付後<lb/>
省令精擇第而上之衆議以莘老為首未幾遷勅局刪<lb/>
定官　乙卯上謂宰執曰往時士子上書忤秦檜意詔<lb/>
往諸處聽讀遂妨取應可撿舉行之沈該等曰聖慮及<lb/>
此寒士之幸也　先是近臣進故事講筵所胥吏多取<lb/>
副本癸亥中丞湯鵬舉言此必懐姦之人恐臣下獻忠<lb/>
有違其意乞不許索從之　是日上諭宰執曰比年大<lb/>
金人使到館朕給内庫錢一萬緡付都亭驛備人使買<lb/>
<pb n="KR2b0018_WYG_037-9a"/>
物先為還其直若有還即撥填或還不盡亦不較也<lb/>
初福建鹽貨轉運司積于海倉令上四州及屬縣取而<lb/>
鬻之以充嵗用近年州縣船運過多吏縁為姦鹽斤兩<lb/>
數虧而多雜官肆不售即按籍而敷號口食鹽閭閻下<lb/>
户無一免者民甚苦之甲子湯鵬舉極論其弊乞令憲<lb/>
臣據紹興元年綱數立為定制以去一路之弊乃詔提<lb/>
刑吳逵覈實其數　丙寅上諭宰執曰昨卿等乞改正<lb/>
近年續降指揮與祖宗法相戾者有司至今不見上沈<lb/>
<pb n="KR2b0018_WYG_037-9b"/>
該等曰六部謂若一頓改正恐致紛紜欲因事正之上<lb/>
曰此固善然恐吏輩臨時舞文不若一畨改正之也<lb/>
癸酉上諭宰執曰臨安民有納本户絹一匹被退因詢<lb/>
之云官中以不經攬户不肯交朕令人用錢五千五百<lb/>
買之乃好衣絹已令韓仲通根治近在輦轂尚爾外方<lb/>
想不勝其弊矣沈該等曰陛下灼見弊原如此天下幸<lb/>
甚　右正言陸哲言改官之弊至多行賄賂薦章<lb/>
一紙費五六百千救弊之術惟在増考第減舉員耳<lb/>
<pb n="KR2b0018_WYG_037-10a"/>
戊寅上謂宰執曰祖宗舊法未易輕改但嚴舉官之令<lb/>
有犯贓者舉主同罪必與行之則人自知畏前弊可革<lb/>
沈該等曰陛下察見弊原如此臣等謹遵聖訓　時鄂<lb/>
州都統制田師中已平湖南猺賊楊再興且招到其族<lb/>
楊通議等乞各與補官事下刑部以謂前無此例欲令<lb/>
本軍收充效用日量給之陸哲言猺人無故擾邊官軍討<lb/>
之非藉内應焉能直搗巢穴何惜一資一級以慰其心<lb/>
且為來者勸於是通議等卒得補官　庚辰中丞湯鵬<lb/>
<pb n="KR2b0018_WYG_037-10b"/>
舉言欲寛民力在于省吏今州縣胥徒最冗為民之害<lb/>
望詔逐路常平官立定吏額從之　淮南漕司具到米<lb/>
價最賤處每斗一百二十三文癸未上謂宰執曰昨聞<lb/>
淮南米賤恐太賤傷農故欲乗時收糴今則未須急候<lb/>
價减每石一千至時若户部無錢朕自支一百萬貫令<lb/>
收糴也沈該等曰陛下愛民之心如此可謂至矣　庚<lb/>
戌交趾國使貢賀昇平綱　言者論川中折帛錢太重<lb/>
絹一匹私直五千而官估十千他物稱是去嵗裕民所<lb/>
<pb n="KR2b0018_WYG_037-11a"/>
减不過一千癸巳上諭宰執須與减若行下未必濟事<lb/>
不若便令四川總領司具合减數申朝廷庶幾民受實<lb/>
惠朕自即位以來未嘗一有妄用凡以為民而已　九<lb/>
月辛亥詔錢塘江岸為潮水所損久則費工愈多令漕<lb/>
司同臨安府速修治之　壬子詔監司郡守具到裕民<lb/>
事令給舍詳之　武學博士歸安周操言乞自今武舉<lb/>
登科髙等者樞密院籍記任滿有績即加擢用其次者<lb/>
亦免充筦庫之任從之　是月户部尚書韓仲通除敷<lb/>
<pb n="KR2b0018_WYG_037-11b"/>
文閣直學士知廣州　時以内教有司依年例供進賞<lb/>
賚物帛有退還者半冬十月辛未宰執奏此仰見陛下<lb/>
儉徳雖禹湯無以過上曰賞賚無用許多能如此撙節<lb/>
有司一嵗可省數百萬緡沈該等曰陛下每事省約以<lb/>
寛財賦此非獨有司之幸實天下之幸也　壬申上諭宰<lb/>
執曰宗室中才學者選三兩人除行在官京師盛時從<lb/>
官建節者甚衆今不可以舊比但如南班亦少朕甚念<lb/>
之沈該等曰仰見陛下睦族之意雖堯舜用心不過如<lb/>
<pb n="KR2b0018_WYG_037-12a"/>
此　初詔實録院編皇太后回鑾事實及徽宗梓宫還<lb/>
闕本末至是先修回鑾事實書成丙戍右僕射万俟卨<lb/>
上之時左僕射沈該言昨進安奉回鑾事實禮物陛下<lb/>
悉退出不受皇太后聖性節儉而陛下仰承太后之美<lb/>
天下幸甚上曰宫中無用許多禮物皇太后今七十七<lb/>
嵗而康健如五六十人自古帝后無有也　庚戌參知<lb/>
政事張綱奏皇太后生日回賜臣銀絹過多上因曰太<lb/>
后前以飲食動臓腑近已安健粥藥皆朕親進又得皇<lb/>
<pb n="KR2b0018_WYG_037-12b"/>
后侍奉甚謹太后聖慈無比然性亦嚴唯皇后賢淑能<lb/>
順其意朕每日臨朝所以得心安也綱曰太后聖徳聞<lb/>
於天下春秋既髙皇后又能承順周家太任大姒之美<lb/>
在今日可以比隆矣　乙丑中書舍人王綸言近詳守<lb/>
臣具到五事其間惟二三的實餘皆細務秖取充數亦<lb/>
有為五條所拘不得盡言望今後不拘其數庶以副陛<lb/>
下務施實徳之意從之綸江寧人也　十一月禮部侍<lb/>
郎辛次膺請考每嵗財賦入出之數以廣儲蓄甲戌上<lb/>
<pb n="KR2b0018_WYG_037-13a"/>
謂宰執曰此誠今日急務然止有三説生財理財節財<lb/>
是也比年生財之道講求略盡唯理財多縁官司失職<lb/>
致有拖欠使州縣得人必不至此若節財則用莫大於<lb/>
給軍既有定額無可裁損今但當撙節不可妄費夫理<lb/>
財得人又能撙節如此數年蓄積自有餘矣沈該等曰<lb/>
誠如聖訓　時太學補試揭榜中程者一百九十人詩<lb/>
賦多而經義少壬午上謂宰執曰後生輩往往皆詩賦<lb/>
數年後恐經義科廢矣宜令兼習經義沈該等欲來年<lb/>
<pb n="KR2b0018_WYG_037-13b"/>
省試後經義與詩賦兼行上曰善　初知嘉州朱昌裔<lb/>
知萬州李莘民知泰寧費行之皆因監司所舉籍其姓<lb/>
名至是行之任滿辛卯宰執擬知卭州上令更與轉官<lb/>
于是昌裔莘民亦皆轉一官　浙東提舉官趙公稱奏<lb/>
准詔定吏額今據本路人吏四千二百六十今减去二<lb/>
千一百九十庚午上謂宰執曰若諸路依此非惟省事<lb/>
民亦受無窮之賜也　初詔户部侍郎王俣詳定重修<lb/>
貢舉勅令格式至是書成癸丑右僕射万俟卨上之<lb/>
<pb n="KR2b0018_WYG_037-14a"/>
初上親製孔子并七十二賢賛皆灑以宸翰至是臣僚<lb/>
請勒石國子監以為不朽之傳仍摹本賜諸郡學戊午<lb/>
詔從之　己未宰執奏臺臣論左朝奉大夫陳亨持左<lb/>
朝請大夫趙廸之罪狀乞屏于逺方上曰所論未知實<lb/>
否且下逐路監司體究沈該曰既是臺章恐不須體究<lb/>
上曰朕見人材難得未嘗不留意愛惜每諭與臺諫風<lb/>
聞言事不可容易須再三詢訪朕惟言者之聽豈可不<lb/>
審今二人者合如何施行該曰乞送吏部與監當上曰<lb/>
<pb n="KR2b0018_WYG_037-14b"/>
且依此　時上方委户部郎官向伯奮措置財用言者<lb/>
論其素有脱空之名上謂宰執曰朕見累任監司亦嘗<lb/>
委以捕盗今既有言章須與一郡於是差知吉州章不<lb/>
報行　庚申上謂宰執曰昨下詔求言四方之士陳獻<lb/>
甚多朕一一披覧所言利害極有可取宜擇其議論尤<lb/>
切當者量與推恩庶幾有以勸之沈該等曰仰見陛下<lb/>
樂見善言天下幸甚　壬戌三佛齊國遣使入貢　是<lb/>
年罷提㸃坑冶鑄錢官以其事歸諸路轉運司　金國<lb/>
<pb n="KR2b0018_WYG_037-15a"/>
主亮改元正隆復汴京大内遣其臣左丞相張浩領行<lb/>
臺尚書省以督其事且用本朝内侍嚮陷敵中梁其姓<lb/>
者為提督官號大使於是暴役横斂以務速成而中原<lb/>
之民重罹其毒矣<lb/>
紹興二十七年<hi>嵗在丁丑</hi>春正月監登聞鼓院王述以其父<lb/>
倫死事乞外任戊子上曰王倫頃年奉使於金金欲留<lb/>
之許以官爵倫不從乃冠帶南嚮再拜訖就死此事亦<lb/>
人所難宜恤其後可特添差平江府通判　時敷文閣<lb/>
<pb n="KR2b0018_WYG_037-15b"/>
直學士蕭振再為四川帥上念蜀民久困供億詔振與<lb/>
總領四川財賦湯允恭提舉茶馬李澗東西漕臣許尹<lb/>
王之望同措置俾實惠及民可以經久尹鄱陽人之望<lb/>
穀城人也至是之望獨奏乞减四川上供之半以裕民<lb/>
辛卯上謂宰執曰須見得四川毎年出入之賦數常敷<lb/>
幾何横斂幾何軍儲所須與無名之費多少朕不惜减<lb/>
以裕民為諸司未有定議遽先如此萬一闕乏何以善<lb/>
後之望有愛民之志但臨事不審率爾有請湯思退曰<lb/>
<pb n="KR2b0018_WYG_037-16a"/>
四川財賦誠如聖訓可趣蕭振等條上上曰甚善<lb/>
時起居郎趙葵亦奏四川在萬里外其取民之塗<lb/>
有二如激賞絹之類以民所當納者掲於通衢上<lb/>
下共知此眀告之而取之也激賞錢之類總領以<lb/>
若干數下之州縣必陽戒之曰無損嵗計無傷民力若<lb/>
然則須官吏備而後可官吏不能自備其勢不得不暗<lb/>
増有額之賦私應無名之索此隂取而不告者也是故<lb/>
取激賞等錢民不悟也罷激賞錢民不與也臣願詔振<lb/>
<pb n="KR2b0018_WYG_037-16b"/>
等凡總司錢物必分為二曰此上下通知者其不通知<lb/>
當根其所自出而放之然後吏不能沮而惠徧逮矣既<lb/>
而振等㑹議于成都奏請嵗蠲東西路對糴米十六萬<lb/>
石䕫路激賞絹五萬匹减絹估錢二十八萬有竒　是<lb/>
月詔侍從各薦宗室文臣京官以上材識治行者兩人<lb/>
特與召對　二月上聞諸處將官全不舉職己亥乃詔<lb/>
宰執具出東南共幾員其不職者别與一般差遣却令<lb/>
諸將舉曾歴軍事者充此事出於朕意卿等更委曲相<lb/>
<pb n="KR2b0018_WYG_037-17a"/>
度湯思退曰不曉兵事者即與别差遣可任者依舊存<lb/>
留　江東提刑徐天民劾知信州周葵不恤郡政壬寅<lb/>
上謂宰執曰大抵先歴知縣諳政事然後付之一郡必<lb/>
優為之朕頃在河朔見汪伯彦治郡全不費力以其經<lb/>
歴多事皆通曉向來俞俟知紹興府亦然今周葵止因<lb/>
昨在言路好論事遂得虚名魏良臣力薦之及治郡乃<lb/>
不職與宫觀宜矣沈該等曰汪伯彦河朔事至此蓋三<lb/>
十餘年上記人之善久而不忘如此　廢江隂軍為縣<lb/>
<pb n="KR2b0018_WYG_037-17b"/>
浙西帥榮薿請也　丁未貢院考到博學宏辭合格選<lb/>
人周必大詔與堂除必大榮陽人也　戊午以御史中<lb/>
丞湯鵬舉為參知政事　己未以少保信安郡王孟忠<lb/>
厚提舉祕書省　甲子上曰蜀中舉子赴廷試不及者<lb/>
皆賜同出身慮其間俊秀能取髙第猥令就下列亦可<lb/>
惜今來者尚少展日以待之沈該等曰臣等議有赴試<lb/>
不及者欲試䇿一道第其優劣而髙下之今聖諭令展<lb/>
日則待士人禮盡矣　是月太尉御前諸軍都統制楊<lb/>
<pb n="KR2b0018_WYG_037-18a"/>
政卒于興元府後謚曰襄毅　侍御史周方崇請京局<lb/>
改官人並注知縣三月己巳上以問宰執該曰選人改<lb/>
官後須歴親民實為良法上曰徽宗嘗言仁宗朝毎除<lb/>
執政大臣須先問曽歴親民否蓋歴親民必能通世務<lb/>
置之廟廊天下利病知過半矣此朕昔年恭侍親聞玉<lb/>
音誠可為萬世法也沈該等曰徽宗葢以愛民為先務<lb/>
陛下欽佩祖宗話言罔敢失墮雖虞舜羮牆之念何以<lb/>
過此　壬辰右僕射万俟卨卒謚曰忠靖　先是刑部<lb/>
<pb n="KR2b0018_WYG_037-18b"/>
侍郎張杓薦主官告院朐山鮑黌有㫖賜對既而黌對<lb/>
不稱㫖杓為言者所論降一官罷夏四月甲寅知樞宻<lb/>
院湯思退等言杓薦人不當失陞下信任之意昨已罷<lb/>
之甚合公論上曰朕居深宫中何由盡識天下人材侍<lb/>
從既不足信朕何所取信初見黌上殿已覺不如所舉<lb/>
况又臺諌論列較其罪自合逺竄只降一官罷已是寛<lb/>
典思退曰誠如聖訓　時武舉第一人趙應熊已與閤<lb/>
門祗候壬戌擬授江東安撫司屬官上曰應熊有用之<lb/>
<pb n="KR2b0018_WYG_037-19a"/>
才朕親觀其所試皆可採徽宗時如馬擴馬識逺並以<lb/>
武舉擢用不可謂今無人知樞密院事湯思退曰應熊<lb/>
初入仕且如此處之以養其資望上曰善　是月少師<lb/>
信安郡王孟忠厚卒　户部侍郎王俁除工部尚書尋<lb/>
為言者所論以奉祠去吏部侍郎陳康伯遷尚書　時<lb/>
四川制置使蕭振在蜀已一年而職事舉五月丙寅宰<lb/>
執欲與進職名上曰四川善政前有胡世將今有蕭振<lb/>
振蠲科敷蜀人安之近薦帥臣又皆得人與之不為過<lb/>
<pb n="KR2b0018_WYG_037-19b"/>
遂進秩四品自待制除敷文閣學士未幾振卒　六月<lb/>
初秦檜當國雖未廢轉對而所論者第應故事至是著<lb/>
作佐郎黄中言頃者大臣好佞惡直一時往往以言為<lb/>
諱不過塞責而已望勑在位自今轉對要切於治道庶<lb/>
補萬一甲辰上曰中所言頗合朕意詔從之　戊申以<lb/>
知樞宻院事湯思退為右僕射同平章事　初荆南府<lb/>
為上流重地而兵力寡弱户部侍郎王師心時為帥嘗<lb/>
奏乞分鄂渚重兵留屯以示形勢從之至是師心又言<lb/>
<pb n="KR2b0018_WYG_037-20a"/>
鄂渚戍兵市馬北境宜禁止以窒邊釁又鼎澧歸峽産<lb/>
茶民私販入北境利數倍自知盭法不赦因去為盜由<lb/>
引錢太重貧不能輸故抵此望别創憑由輕立引價既<lb/>
開其衣食之門民必悔過改業而盜可消矣上然之<lb/>
秋七月庚午上曰茶鹽禁𣙜本為國用所需若財賦有<lb/>
餘則摘山煮海之利朕當與民共之　時坑冶鑄錢事<lb/>
已付之諸路漕臣於是户部侍郎林覺言國朝慶厯以<lb/>
來嵗鑄一百八十餘萬緡其後亦不下百萬如前年猶<lb/>
<pb n="KR2b0018_WYG_037-20b"/>
得一十四萬緡去年猶得二十二萬緡而提㸃司官吏<lb/>
徒縻祿廪朝廷罷之殊快人意但付之漕司日久亦未<lb/>
有效望復饒贛及韶三監各令通判主之漕臣往來措<lb/>
置三監所鑄權以十五萬為約仍不得以舊錢代發庚<lb/>
午詔從之　是月資政殿學士提舉洞霄宫程克俊卒<lb/>
後謚曰章靖　八月己未知樞密院湯鵬舉言近罷坑<lb/>
冶鑄錢事歸諸路轉運司甚善但户部近日欲撥本錢<lb/>
差别差官所以臺章論列又恐坑冶司省罷官在此唱<lb/>
<pb n="KR2b0018_WYG_037-21a"/>
為異議願陛下専委之轉運司必能就緒上曰此一事<lb/>
朕諭之士大夫亦無他説獨王珪再有章朕謂凡有建<lb/>
立人各以所見相可否歸之至當而後已若一人唱之<lb/>
百人和之事或未當朕則何取　九月參知政事張綱<lb/>
求去位癸酉除資政殿學士知婺州　辛巳以給事中王<lb/>
師心為吏部尚書　冬十月戊申經筵進讀三朝寳訓<lb/>
終篇侍讀王師心奏曰祖宗創業垂統所以長慮却顧<lb/>
為子孫萬世之計甚備熙寧大臣私意改作流毒至今<lb/>
<pb n="KR2b0018_WYG_037-21b"/>
不可不監又言帝王之於史其要在於觀得失究治亂<lb/>
今進讀漢書願摘切於治體者讀之詔可　户部言義<lb/>
倉米嵗在苗輸而州縣吏不據數令摏故令臨時有誤<lb/>
賑給欲下逐路常平司劾其違戾者癸丑詔從之　初<lb/>
福建鹽自提刑吳逵奏定綱額及减價三分轉運司鹽<lb/>
本錢亦减只收一十九文且不許科賣雖民力稍寛而州<lb/>
縣無以供百費且尤非轉運所利故衆論揺之朝廷加逵<lb/>
直祕閣移守鼎州逵憤而死有㫖下本路諸司以逵所<lb/>
<pb n="KR2b0018_WYG_037-22a"/>
奏相度更定至是諸司條上嵗船一千六百萬斤如逵<lb/>
數而鹽價惟减一分鹽本錢收二十五文上方與宰執<lb/>
共議提舉常平官張汝楫别奏請行鈔法庚申上以問<lb/>
宰執陳誠之曰福建山溪之險細民冒法私販雖官賣<lb/>
鹽猶不能絶若百姓賣鹽豈免私販之弊第恐不盡請<lb/>
鈔有虧課額上曰大中間福建曽用鈔法未幾復罷若<lb/>
可行祖宗已行之不待今日正如萬户酒前後有𣙜者<lb/>
甚多然終不可行大抵法貴從俗不然不可經久先是<lb/>
<pb n="KR2b0018_WYG_037-22b"/>
福建嵗認鹽鈔錢三十萬緡至是與减八萬<hi>减鈔鹽錢在十一月</hi>
<hi>一日今聨書之</hi>自此轉運司及州縣少舒而復科賣于民矣<lb/>
時詔直祕閣曽幾入對幾言士氣久不振陛下欲起之<lb/>
於一朝矯枉者必過直雖有折檻斷鞅牽裾還笏若賣<lb/>
直沽名者宜皆優容奬激之上大悦以為祕書少監幾<lb/>
承平時已為是職至是三十八年以老臣自外超用鬚<lb/>
鬢皓然衣冠甚偉人皆感歎以為太平之象幾舉故事<lb/>
每與同舍㑹説前輩言行臺閣典章從容竟日於是右<lb/>
<pb n="KR2b0018_WYG_037-23a"/>
僕射湯思退語客曰惜思退用偶在前不得當斯時從<lb/>
曽君游也　左正言何溥請久任郡守母庸數易　十<lb/>
一月辛巳殿中侍御史葉義問言知樞宻院事湯鵬舉<lb/>
乃秦檜黨中之姦在言路時率多賣直癸未罷為資政<lb/>
殿學士提舉在外宫觀義問再論遂落職義問壽昌人<lb/>
也　甲申宰執奏接伴使副徐林張倫乞將人使往回<lb/>
宿食頓具有不擾而辦或過為擾民皆許具奏以行賞<lb/>
罰上曰朕再三思之此止是増重接伴事權恐州縣觀<lb/>
<pb n="KR2b0018_WYG_037-23b"/>
望却成騷擾接伴迓客爾何用如此前後指揮已備只<lb/>
令兩路漕臣檢察足矣沈該退而仰歎上英明洞見物<lb/>
情出人意表無不心服林建安人也　先是吳國長公<lb/>
主請女夫直秘閣鄭珙轉兩官仍添差浙東參議官珙<lb/>
建安人㲄子也給事中賀允中封駮詞頭丙戍上曰命<lb/>
下逾兩旬珙已被受乃始封駮恐非故事可諭令讀書<lb/>
於是宰執召允中至堂面諭聖㫖允中執所見不易丁<lb/>
亥上曰雖稍後時所論極有理當曲從之沈該等曰諫<lb/>
<pb n="KR2b0018_WYG_037-24a"/>
行言聽使言者得以自安此盛徳事也時故太師張俊<lb/>
三子授待制集英殿修撰允中亦封駁又沈該乞其子<lb/>
便私差遣有㫖改合入官者二人仍與内外窠闕允中<lb/>
言寒士改官視為再第内則筦庫外則屬官俾宰相子<lb/>
任之則主司孰敢號令昔司馬康以光之子扶持改服<lb/>
色光猶力辭今陛下既新萬務宰相正當忘其私臣甚<lb/>
為該惜也不然檜熺覆轍可不杜其漸哉上覧而稱歎<lb/>
　初諸路漕憲及常平司皆得互舉所部選人改官舉<lb/>
<pb n="KR2b0018_WYG_037-24b"/>
員及格吏部引驗放散自置總領所而總領所舉及本<lb/>
所屬官或用他薦者引驗訖仍須取㫖寒士病之至是<lb/>
吏部侍郎陸哲始為啟請遂依例皆得放散　十二月<lb/>
殿中侍御史葉義問論禮部侍郎周方崇兵部郎官李<lb/>
庚工部郎官禇籍等與湯鵬舉交結上曰朕深不欲朝<lb/>
廷分朋植黨今方崇等交結所幸覺之於早當戒其漸<lb/>
姑從輕典可也庚臨海人籍丹陽人也甲午方崇等罷<lb/>
戊戌吏部侍郎陸哲乞小郡上曰哲縁鵬舉所薦不自<lb/>
<pb n="KR2b0018_WYG_037-25a"/>
安故求外此亦善人非方崇比朕嘗與臺諫論大臣出<lb/>
處或以罪去但及其身足矣至所薦引當觀其人若不<lb/>
問賢否一切斥逐是使之為朋黨非公正之道也　時<lb/>
已蠲蜀賦以寛民力而嘉州賦外之斂方急四川制置<lb/>
使李文㑹曰違法科斂與違制罪均况蜀去朝廷逺詔<lb/>
令裕民吏猶不承悖孰甚焉乃劾官吏之罪悉罷逐之<lb/>
</p>
<p>
</p>
  </div>
</body>
</text>
</TEI>
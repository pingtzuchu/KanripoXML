<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷十四</head>
    <p>
<pb n="KR2b0018_WYG_014-1a"/>
欽定四庫全書<lb/>
　中興小紀卷十四　　　　　宋　熊克　撰<lb/>
紹興三年<hi>嵗在癸丑</hi>春正月丁巳朔翟琮引衆擣孟邦雄營<lb/>
邦雄方醉卧遂将其族以歸　甲子詔户部侍郎姚舜<lb/>
明徃建康府總領都督府錢糧仍選官屬充糧科院審<lb/>
計司舜明嵊縣人也　初金将薩里罕等衆十萬自鳯<lb/>
翔長安聲言東去其實由商於出漢隂直趨金商至是<lb/>
入泊陽界斥堠将部龍與敵遇退走金房鎮撫使王彦<lb/>
<pb n="KR2b0018_WYG_014-1b"/>
倉卒召兵使别将将二千人迎敵初亦以小勝既而金<lb/>
諸軍萃焉二将併没彦聞敗乙丑退保石泉縣敵遂入<lb/>
金州　初令廣西帥臣許中市戰馬皆弱不堪用至是<lb/>
降中兩官壬午詔置買馬司於邕州馬必髙四尺二寸<lb/>
以上每百匹為一綱　先是言者論工部侍郎賈安宅<lb/>
以為張邦昌之僣立也莫儔以書報安宅安宅欲徃從<lb/>
之聞上登極儔既被罪乃遽請致仕又謂苗劉之變吕<lb/>
頥浩等檄書至湖州守貳及寄居葉夢得欲相率皆行<lb/>
<pb n="KR2b0018_WYG_014-2a"/>
安宅斷然以為不可於是安宅被㫖分析既上委䑓臣<lb/>
驗其實始知安宅致仕在儔被罪已前亦未嘗沮夢得<lb/>
等勤王之議惟與王黼連親是月安宅以徽猷閣待制<lb/>
奉祠而去言者不已遂降為集英殿脩撰　兼吏部尚<lb/>
書席益言魏晋而下甄别人物專在選曹至唐而銓法<lb/>
宻矣然不盡拘以微文激濁揚清時出度外故杜淹表<lb/>
薦四十餘人後多知名韋思謙坐公事負殿髙季輔遽<lb/>
擢為監察御史國初猶存舊制乾徳四年詔曰自今常<lb/>
<pb n="KR2b0018_WYG_014-2b"/>
調集選人吏部南曹取歴任中多課績而無闕失其人<lb/>
材可擢者具名送中書引驗加奨則是尚或任人而不<lb/>
專任法也其後官制釐改典選者一切不得以意從事<lb/>
振幽㧞滯無復關焉望稽用乾徳詔書凡常調中材行<lb/>
可取者許長貳具名以聞二月丁亥朔詔從之　辛亥<lb/>
詔廣西買馬置提舉官既又撥本路上供錢七萬緍付<lb/>
之為本自是嵗得千匹雖極費力斃於道者常半然於<lb/>
治軍亦非小補　以右諫議大夫徐俯為翰林學士先<lb/>
<pb n="KR2b0018_WYG_014-3a"/>
是俯為侍讀進春秋解義桓公四年天王使宰渠伯紏<lb/>
來聘引左氏傳及杜預釋謂伯紏父在而攝父之職出<lb/>
聘列國故名以譏之上曰桓公篡立天王當致討既四<lb/>
年不問乃使其宰徃聘失政刑矣書名貶之也因顧右<lb/>
僕射朱勝非曰卿更為朕討論而俯亦乞以聖諭編之<lb/>
記注既而勝非又奉親筆以為天王之失而孔子名宰<lb/>
所謂指行事示褒貶者於是勝非奏陛下天縱之能日<lb/>
新之學臣曷足以副隆㫖然嘗陪經幄不敢固辭謹參<lb/>
<pb n="KR2b0018_WYG_014-3b"/>
攷經傳衆説庻幾推廣聖言臣聞刑威者主之大柄分<lb/>
守者臣之大節桓公聽羽父姦謀簒而自立擅易許田<lb/>
貪取郜鼎如是四年天王不問乃使其宰徃行聘禮所<lb/>
謂主柄臣節今盡廢矣故經書宰名所以譏周王也望<lb/>
依俯所奏以宸翰付經筵且編之注記永為大訓癸巳<lb/>
詔從之　乙未上覽權邦彦遺表謂宰執曰邦彦盡瘁<lb/>
國事遽爾淪謝深可傷惻卿等可徃弔之問其家所須<lb/>
吕頥浩言邦彦歸舉家皆陷今惟一女嫁韓穰乃詔以<lb/>
<pb n="KR2b0018_WYG_014-4a"/>
所得恩數分給其女　知興元府劉子羽聞金州失守<lb/>
即遣統制官田晟率兵守饒風嶺且報陜西都統制吳<lb/>
玠玠驚曰事迫矣當亟邀于險諸将不能辦我當自行<lb/>
遂自河池縣一日夜馳三百里至饒風列營拒之官軍<lb/>
萬七千人益以洋川義士為三萬玠以黄柑遺金帥薩<lb/>
里罕得之始知玠東来敵衆仰攻我師連勝薩里<lb/>
罕怒斬其千户貝勒數人募死士由饒風之左間道援<lb/>
崖而上丁酉犯祖溪關繞出玠後玠遽還仙人關己亥<lb/>
<pb n="KR2b0018_WYG_014-4b"/>
金人陷興元府壬寅子羽退保三泉縣從兵纔三百子<lb/>
羽遺玠書與之訣玠得書泣統制官楊政勸玠徃救子<lb/>
羽玠乃引麾下兵由間道趨三泉縣子羽留數日兵稍<lb/>
集而統制官王俊又以五千人至於是軍聲復振　辛<lb/>
丑宰執奏禁中神御薦饗禮科上曰朕皆自閲有一事<lb/>
可議神御二十五位各用羊肚一須殺二十五羊恭惟<lb/>
祖宗以仁覆天下豈欲多殺物命謹以别味代之在天<lb/>
之靈亦必歆也吕頥浩等言陛下盡誠以奉先而仁恩<lb/>
<pb n="KR2b0018_WYG_014-5a"/>
及於微物天下幸甚　初建康府守臣端明殿學士李<lb/>
光以支軍衣絹不足嘗借用上供絹是月下本府具當<lb/>
職官時光已奉祠去而端明殿學士趙鼎為守鼎以為<lb/>
光為守臣直移文有司取而用之誰復敢議安可併及<lb/>
他官遂止以光聞因奏漕司不時應副且迫於軍衣光<lb/>
不得不爾擇禍莫若輕非其罪也光之罪行及臣矣始<lb/>
朝廷頗怒得鼎奏乃薄光罪時參知政事同都督諸軍<lb/>
孟庾江東宣撫使韓世忠各駐軍於建康軍中多是招<lb/>
<pb n="KR2b0018_WYG_014-5b"/>
安强冠鼎為二府素有剛正之風庾世忠皆加禮两軍<lb/>
亦肅然知懼民既安堵商賈通行未幾移鼎帥江西<lb/>
劉豫之母偽太后死諡曰慈憲是月塟於東平縣　三<lb/>
月戊午宰執奏池州敢勇軍作過上曰此事雖由小人<lb/>
喜亂亦守臣馭之失宜吕頥浩曰請先抽作過敢勇且<lb/>
分汰其餘衆乃議守臣之罪上可之　丁卯宰執奏揀<lb/>
刺親從親事官上曰凡招軍之費動輒萬緍人但見萬<lb/>
緡爾不知皆生民膏血豈可輕用誠不得已也　浙東<lb/>
<pb n="KR2b0018_WYG_014-6a"/>
沿海制置使吕源因賜對輒奏私事為言者所劾是日<lb/>
詔今後上殿不得輒論私事　初襄陽府鎮撫使李横<lb/>
既得帥權思立竒功以自固又軍中乏食徃徃以人為<lb/>
糧朝廷所給皆州縣虚樁之數横乃與信陽軍鎮撫使<lb/>
牛臯相約同領兵北去襲頴昌府遇金人戰屢㨗臯魯<lb/>
山人也金人自入中國少能抗之不意横等率至悉潰<lb/>
而去遂復潁昌及汝州葉縣等處至是横等傳檄諸軍<lb/>
将復東京略曰偽齊僣號自速誅夷國運中興王師已<lb/>
<pb n="KR2b0018_WYG_014-6b"/>
進西壓淮泗東過海沂又曰金商之帥出其先荆湖之<lb/>
帥繼其後倘能納欵則悉仍舊貫執迷不悟則後悔難<lb/>
追時横已除京西招撫使　吳玠㑹劉子羽於三泉子<lb/>
羽以潭毒山形斗㧞其上寛平有水乃築壁壘凡十六<lb/>
日而成且儲粟守之初諸叛以利訹金謂四川唾手可<lb/>
得金所忌者獨玠故道險從金商不意玠之越境而戰<lb/>
也破金無所得已失望而洋川公私之積皆寘他處至<lb/>
是野無所掠殺馬而食馬且盡遂殺两河僉軍食之又<lb/>
<pb n="KR2b0018_WYG_014-7a"/>
春厲方作至金牛鎮距我師數十里而退且遣人賫書<lb/>
招子羽及玠子羽斬之而縱其一問孰遣汝來曰國相<lb/>
國相謂劉益也壬午子羽與玠謀遣兵邀於武休關而<lb/>
金棄輜重已去擊其後軍敗之先是宣撫司官屬有勸<lb/>
張浚移治潼川府者軍士聞之皆怒子羽馳書請勿徙<lb/>
浚從其言乃定以太尉江東宣撫使韓世忠為淮東宣<lb/>
撫使於泗州置司　兵部郎官劉景真論淮南守臣當<lb/>
久任癸未上曰守臣固當久任至於選任則不同股肱<lb/>
<pb n="KR2b0018_WYG_014-7b"/>
近郡止於承流宣化惠養百姓而已淮甸宻邇㓂敵又<lb/>
須曉軍事知撫兵御将之宜然後能扞一方不可不擇<lb/>
也　夏四月先是河南鎮撫使翟琮擒孟邦雄奏至上<lb/>
大悦超授琮利州觀察使而邦雄之黨梁進者復為劉<lb/>
豫守襲琮於伊陽琮設伏擊之盡殪京西招撫使李横<lb/>
以聞丁亥以横兼商虢鎮撫使詔琮押邦雄赴行在<lb/>
戊子上謂宰執曰沈與求席益前為吏部長貳甚有能<lb/>
聲今乃不如方員多闕少士大夫失職者衆倘非痛戢<lb/>
<pb n="KR2b0018_WYG_014-8a"/>
姦吏安得注擬無壅可召洪擬等諭之　己丑宰執奏<lb/>
刑部郎中韓膺胄請誤入人死罪者乞依祖宗法終身<lb/>
廢之經赦不原上曰此仁宗之事也其仁民詳刑如此<lb/>
上又謂吏部曰亂後文書不存吏縁為姦長吏尤當痛<lb/>
懲其弊使差注無滯權尚書洪擬雖累歴亦恐失於濡<lb/>
緩席益曰擬甚用心上曰治吏以法使之畏威乃不敢<lb/>
侮文也吕頥浩曰唯上徳以寛服民其次莫如猛也<lb/>
庚寅以浙西大帥劉光世為江東宣撫使於池州置司<lb/>
<pb n="KR2b0018_WYG_014-8b"/>
時光世與韓世忠更戍世忠已至鎮江而姦細入池州<lb/>
城潛燒倉庫光世擒而鞫之皆云世忠所遣於是世忠<lb/>
與光世交訴於上詔光世移司建康府而世忠又欲以<lb/>
兵襲其後上遣使和解仍書後漢冠恂賈復事戒之<lb/>
登仕郎鄒况上書言其兄浩直諫且乞雪昭慈獻烈皇<lb/>
后之謗辛卯上謂宰執曰此是哲宗朝事言之無傷乎<lb/>
徐俯曰陛下母事昭慈追崇極典天下共知謗已息矣<lb/>
上曰昭慈勲臣之家當時備禮而納正后此本朝盛事<lb/>
<pb n="KR2b0018_WYG_014-9a"/>
俯曰宣仁聖烈太后尤重家法正后生元子繼萬世之<lb/>
統以哲宗少年成之在色不欲以多近嬪嬙小人隂連<lb/>
宫掖因是得行媒孽遂致廢后上曰皆當時大臣不諫<lb/>
之罪也　壬辰詔都督府移於建康　浙東宣諭朱異<lb/>
薦鎮東軍僉判張九成等五人政績是日詔各轉一官<lb/>
上曰増秩賜金古所以賞守令故郡縣之政克舉吕頥<lb/>
浩曰内姜仲開臣之外親乞勿賞恐外議以臣為私上<lb/>
曰不可有功必賞乃所以為公使有罪雖卿之親亦不<lb/>
<pb n="KR2b0018_WYG_014-9b"/>
當貸也　癸巳上曰鄒况乞雪昭慈之謗今當大祥因<lb/>
此時下詔如况言可也上遂問昭慈得罪泰陵之因俯<lb/>
對以昭懐上僣及左道之誣席益曰此皆章惇蔡卞之<lb/>
罪也遂詔昭慈諡號别加討論甲午上曰鄒浩之弟欲<lb/>
擢之乃令上殿徐俯曰鄒浩亦有子名柄然嘗為李綱<lb/>
客今當以其父故用之若終嫌其陷於綱黨浩更有次<lb/>
子上曰直臣之子復擢用之為御史使言事聳動四方<lb/>
亦足為國家之光也　尚書省言浙中去嵗大稔今韓<lb/>
<pb n="KR2b0018_WYG_014-10a"/>
世忠移軍屯泗上非借民力恐饋餉不集乃命戸部尚<lb/>
書黄叔敖與江浙都轉運使張公濟兩浙轉運副使梁<lb/>
汝嘉以空名告身誘富民糴米五十萬石芻五十萬束<lb/>
乙未叔敖等奏今來博糴與常時不同乞不作納粟仍<lb/>
與免試注官汝嘉麗水人也　時鼎㓂楊么衆至數萬<lb/>
僣號稱大聖天王旗幟亦書此字且用以紀年乃詔湖<lb/>
南帥臣折彦質令節制潭鄂荆湖諸軍㑹于鼎州討之<lb/>
於是鼎澧制置使程昌禹先遣統制官杜湛引兵攻賊<lb/>
<pb n="KR2b0018_WYG_014-10b"/>
寨以俟諸軍來㑹既而潭州統領官劉深鄂州統制官<lb/>
顔孝恭共二千人荆南将官羅廣三百人並至屯鼎之<lb/>
城外而軍食不繼辛丑鄂潭之兵南還癸卯荆南之兵<lb/>
北還而湛亦歸矣　戊申宰執奏戚里髙士瞳乞落階<lb/>
官及差遣詔除權客省四方館公事仍轉一官上曰士<lb/>
瞳宣仁近親又最長故優異之然不可躐等髙爵厚禄<lb/>
留待立功将士朕於外戚未嘗假以恩澤今後宫之家<lb/>
官未有過保義郎者吕頥浩曰漢有恩澤侯本朝固無<lb/>
<pb n="KR2b0018_WYG_014-11a"/>
也上曰此曹何厭之有雖與之正任承宣使又望節鉞<lb/>
矣　己酉上諭宰執曰人材當須長養成就之今每除<lb/>
一監司常患無人向遣五使宣諭意在利民至扵贓吏<lb/>
所當深治然所在多置獄横及無辜非朕本意此後唯<lb/>
謹擇監司不必遣使遂詔諸縁宣諭所發置獄除正犯<lb/>
人外並放　時神武後軍都統制巨師古駐軍揚州淮<lb/>
東宣撫使韓世忠欲令聽其節制師古不伏世忠劾罷<lb/>
之詔主管殿前司郭仲荀兼統神武後軍　初詔李横<lb/>
<pb n="KR2b0018_WYG_014-11b"/>
牛臯等直趨京城或徑徃長安與宣撫司夹撃時朝廷<lb/>
方嘉横勇敢向前而江西帥臣趙鼎獨奏襄陽居江淮<lb/>
上流實川陜襟喉之地以横鎮撫誠為得䇿今聞横與<lb/>
牛皐共起兵徃東京又聞偽齊亦㑹金人及遣李成領<lb/>
衆西去恐縁此紛擾不定横烏合之衆将不能禦則决<lb/>
失襄陽江湖震動其害可勝言哉近有來自襄陽臣竊<lb/>
訪之云横止縁乏食兼無衣則其出兵固非獲已臣望<lb/>
詔有司時有資給使横衣糧足則不假他圖然後責其<lb/>
<pb n="KR2b0018_WYG_014-12a"/>
守疆待敵不得因小利出兵則可為持久之計矣上覧<lb/>
奏頗憂之横等軍本羣盗雖勇而無律見金所遺子女<lb/>
玉帛縱略數日置酒髙㑹金人聞而易之偽齊将李成<lb/>
與金合衆二萬復來横等多無甲戰敗而走賊亦不敢<lb/>
深逐也叅議官穀城譚世則為賊所執令其臨江漢招<lb/>
横横不荅世則遇害頴昌府復陷偽境至是荆南鎮撫<lb/>
使解潜奏横已回襄陽及金犯鄧州境與本鎮甚近縁<lb/>
四川總領財賦趙開遏糴将士饑餓望下湖南撥兵同<lb/>
<pb n="KR2b0018_WYG_014-12b"/>
保上流仍下川路備糧詔以付宣撫司　鼎冦楊么拒<lb/>
官軍累年賊徒亦多被殺至是以諸處㑹兵來討人心<lb/>
頗揺乃偽肆赦立鍾相之㓜子子義為太子自么與黄<lb/>
誠以下皆盡臣禮之以固其黨之心初賊有寨僅七十<lb/>
中間為官軍所破或葺或廢惟夏誠劉衝二寨險不可<lb/>
破　上每日朝退即閱羣臣章疏及四方奏報申時付<lb/>
外乃習射晩則復覧投匭封事日以為常未嘗少怠五<lb/>
月乙卯朔上因以語宰執且曰每日申時付外章奏至<lb/>
<pb n="KR2b0018_WYG_014-13a"/>
卿等處晷刻皆定可見也　河南鎮撫使翟琮奏去朝<lb/>
廷道逺緩急乞𨽻宣撫處置使張浚戊午詔從之　己<lb/>
未資政殿大學士吳敏卒　自渡江以來大宗正權於<lb/>
䖍廣二州置司至是詔行在建睦親宅辛酉宰執奏當<lb/>
作屋百間上曰此非今所急然事有不得已者故春秋<lb/>
得其時則不書不書者聖人之所許也近時營造之令<lb/>
一下郡邑即科於民故民輒受弊若物物和買則民不<lb/>
與知乃令有司條上是年冬始成南班宗室至而居焉<lb/>
<pb n="KR2b0018_WYG_014-13b"/>
　初㩁貨務都茶場槩稱行在至是詔鎮江府吉州置<lb/>
司者别為名　時御筆増小官俸下有司條具壬戌上曰<lb/>
小官俸増雖變舊法亦所以權一時之宜祖宗成憲固<lb/>
當謹守至扵今昔事有不同則法有所不行亦須變而<lb/>
通之自元豐増選人俸至十千二百當時物價甚賤今<lb/>
飲食衣帛之價比宣和間猶不啻三倍則選人何自給<lb/>
而責以亷節難矣　初遣奉使潘致堯髙公繪等往金<lb/>
國軍前通問至是回乙丑以致堯為刑部郎中公繪為<lb/>
<pb n="KR2b0018_WYG_014-14a"/>
浙西都監　金願再遣重臣以取信丁卯遂以吏部侍<lb/>
郎韓肖胄除端明殿學士同僉書樞宻院事辛未命肖<lb/>
胄為金國軍前通問使仍擢給事中朐山胡松年為工<lb/>
部尚書副之肖胄等辭奏曰縁大臣各徇己見致戰和<lb/>
未有定論臣等已行願毋先渝約或半年不復命必别<lb/>
有謀宜速進兵不可因臣等在彼而緩之也　癸酉宰<lb/>
執奏禀國書上曰有天下者當持之以謙易曰謙尊而<lb/>
光則知能謙者尊而光矣　時有上殿官李長民者正<lb/>
<pb n="KR2b0018_WYG_014-14b"/>
民之弟也戊寅上問宰執曰長民比正民如何吕頥浩<lb/>
對二人皆淹博文辭則長民優上曰陳襄薦司馬光等<lb/>
朕得其藳以示從臣而正民以光等為皆不合時宜士<lb/>
大夫笑之徐俯曰正民父景淵長者持論平允不以元<lb/>
祐為非臣嘗戒長民當繼父志上曰顧長民力行如何<lb/>
爾元祐人雖賢其子孫亦不必徧用餘人亦不可偏廢<lb/>
惟賢則用之上又問鄒况何如人頥浩等對以浩之弟<lb/>
上曰浩固賢今更當論况之賢否席益曰陛下不以正<lb/>
<pb n="KR2b0018_WYG_014-15a"/>
民之過而廢長民雖已知浩之賢又問况之賢否可謂<lb/>
至公矣上曰朕心至公未嘗偏有好惡况用人乎既而<lb/>
除長民監察御史常與改秩　湖南宣諭薛徽言薦通<lb/>
判永州劉延年祈陽縣令張登欲就任増一秩己卯上<lb/>
問宰執曰延年何如人吕頥浩等皆曰不識上曰古人<lb/>
求賢如不及然人固未易知聖人猶難之大臣既不識<lb/>
何由知其賢否乃召延年赴行在登就任増秩　上又<lb/>
謂宰執曰監司守令皆有勸農之名未聞勸農之實吕<lb/>
<pb n="KR2b0018_WYG_014-15b"/>
頥浩曰漢力田與孝悌同科以重農事也上曰觀文帝<lb/>
詔足知當時重農事矣席益曰大觀政和間亦嘗舉行<lb/>
勸農事而吏不以實應徒為文具至有追集農夫拘留<lb/>
累日以待守令之行阡陌者今當令縣縣行勞來之實<lb/>
上然之　初淮東宣撫使韓世忠遣統制官解元杜琳<lb/>
等将兵渡淮北去至是詔世忠金人已約講和所遣两<lb/>
軍且駐盱眙勿侵齊國之境　是月劉豫偽戸部侍郎<lb/>
馮長寜與監察御史許伯通同修十一稅法與阜昌𠡠<lb/>
<pb n="KR2b0018_WYG_014-16a"/>
令格式皆成二法並行文意相妨者從稅法其説以謂<lb/>
宋之稅法為民大蠧權豪交通州縣而欺愚弱入田宅<lb/>
不承其税間有陳詞官吏附勢不為推割産已盡而税<lb/>
猶在監固拘囚死而後已官攤逃户之税使邑里代輸<lb/>
又方田髙下土色不實朝行寛恤之詔暮下割剥之令<lb/>
故民窮而起為盗大率皆吠堯之言也　資政殿學士<lb/>
許翰自湖北遷居江西六月戊子卒　金人之由褒斜<lb/>
谷而去也宣撫處置使司遣軍追擊俘女真二千口至<lb/>
<pb n="KR2b0018_WYG_014-16b"/>
是張浚奏㨗時副使王似纔至而朝廷未之知也上曰<lb/>
賴敵自退兩蜀無虞左僕射吕頥浩曰臣深以為憂今<lb/>
强敵自敗皆陛下聖徳所致所有張浚取㫖上曰可速<lb/>
其來仍督王似盧法原之任庚寅曲赦川陜令吳玠速<lb/>
上将士功状既而法原亦至仍置司扵閬州扵是總領<lb/>
四川財賦趙開白似等求罷且言自改修茶鹽酒已壊<lb/>
之法嵗有常息起建炎己酉至紹興癸丑共收一千五<lb/>
百餘萬緡兼陜西茶䭾及陜西造銅錢引紐計川錢又<lb/>
<pb n="KR2b0018_WYG_014-17a"/>
八百三十餘萬緡惟是官吏營私惡其不便於已共興<lb/>
謗讟以為擾今老矣恐誤國事似等知軍食方急不可<lb/>
以無開乃疏乞因任詔從之自川陜屯兵一嵗之用可<lb/>
計者糧一百六十餘萬石而對糴居其半錢三千餘萬<lb/>
緡而鹽酒税亦半之此其大略也<hi>此據鄭剛中送人序</hi>上謂宰執<lb/>
曰為法不可過有輕重然後可以必行朕嘗語徐俯異<lb/>
時宫中有所禁則令之曰必行軍法而犯者不止朕深<lb/>
惟其理但以常法處之後更無犯者乃知先王立法貴<lb/>
<pb n="KR2b0018_WYG_014-17b"/>
在中制所以必可行也　鼎㓂楊么犯鄂之公安石首<lb/>
兩縣甲午詔天武捧日四廂都指揮使神武前軍都統<lb/>
制王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>為荆南潭鼎澧岳制置使率所部全軍并帯統<lb/>
制官崔増水軍擣其巢穴仍仰淮東宣撫使韓世忠江<lb/>
東宣撫使劉光世各以船五百隻與<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>又詔統制巨師<lb/>
古以兵二十亦隨<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>去併力討之<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>又請金字牌欲招<lb/>
安其衆上曰建炎以來盗踵起而不息者由黄潜善專<lb/>
事招安而無弭盗之術髙官厚禄以待渠魁是賞盗也<lb/>
<pb n="KR2b0018_WYG_014-18a"/>
故不逞之徒胥動為盗楊么罪惡貫盈何以招為仍命<lb/>
将來破賊誅止渠魁貸其脅從許以自新　庚子給事<lb/>
中黄唐𫝊乞立武選格以科舉人數三分之一待武士<lb/>
中第者注縣尉他日有統兵官闕並先選武士詔兵吏<lb/>
二部條上　建炎中國子監併歸禮部丁未始詔駐蹕<lb/>
所在國子監量養士仍置博士然未果行焉　初吕頥<lb/>
浩以養兵費廣乃稍更鹽法循法為序使商賈入納奔<lb/>
湊又經理淮甸以䕶通泰專鹽利而堂後張純獻計頥<lb/>
<pb n="KR2b0018_WYG_014-18b"/>
浩増定私鹽刑名多配嶺南犯者相屬扵是殿中侍御<lb/>
史常同言法已極重貧民所負至少而受捕豪家結羣<lb/>
持伏則法不能及宰臣循蔡京之舊亦用張純提領兩<lb/>
務而户部與胥吏通姦利已有顯状上諭同曰凡舉事<lb/>
不能有利無害苐當擇利多害少者為之非卿言朕不<lb/>
知其害至是亟命有司更定其法下純大理寺治罪取<lb/>
兩務復𨽻户部　時選部案牘不存吏得為姦川陜官<lb/>
到部者多以微文沮抑往返輒經嵗扵是考功郎官歴<lb/>
<pb n="KR2b0018_WYG_014-19a"/>
陽魏矼奏請細節不圓者悉先放行人以為便自後踵<lb/>
行之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十三</head>
    <p>
<pb n="KR2b0018_WYG_033-1a"/>
欽定四庫全書<lb/>
　中興小紀卷三十三　　　　宋　熊克　撰<lb/>
紹興十七年<hi>嵗在丁卯</hi>春正月戸部侍郎尹椿年言兩浙經<lb/>
界已畢者四十縣其未行處若止令人户結甲慮形勢<lb/>
之家尚有欺隠乞依舊畫圖造簿本所差官覈實若<lb/>
先了而民無争訟之煩則申朝廷推賞如守令慢而<lb/>
不職奏劾取㫖丁卯詔從之　詔令後孟饗詣景<lb/>
靈宫及皇太后皇后或時出入自支錢米不須臨安<lb/>
<pb n="KR2b0018_WYG_033-1b"/>
應辦恐擾及市民　癸巳資政殿學士提舉萬夀觀<lb/>
兼侍讀秦熺加大學士　二月乙未朔以右諫議<lb/>
大夫汪勃為御史中丞　臨安府奏減定房錢辛<lb/>
丑上諭宰執曰官私須合均一秦檜曰臣有以知<lb/>
陛下無心應物而施政平也　丁未上親祠髙禖<lb/>
　少保殿帥楊存中奏諸軍營昨用草葢嵗深已<lb/>
壞乞造瓦屋辛亥上曰草屋經夏尤難處第令改<lb/>
造雖未即成可旋為之　壬子詔陣亡恩澤自今<lb/>
<pb n="KR2b0018_WYG_033-2a"/>
不須裁定可依祖宗法　言者論參知政事李若谷<lb/>
辛酉罷為資政殿學士提舉太平觀再論遂奪職令江<lb/>
西居住　三月丁卯以給事中段拂為翰林學士拂江<lb/>
寧人也　己卯宰執奏國信所乞裁减接伴北使官屬<lb/>
事上因諭曰奉使邊知白渡淮數日而尚未至恐滯於<lb/>
中路則從人不能無擾可降指揮今後計程赴行在<lb/>
夏四月辛亥上謂秦檜曰近來任滿轉官减半添給陳<lb/>
乞攀援者多可禁止之悉遵舊法犯者論以違制　戊<lb/>
<pb n="KR2b0018_WYG_033-2b"/>
午宰執奏殿前司申訓練官董彦起復事上曰須見在<lb/>
中軍不免從權若旋行竄名規免執䘮有害風教可禁<lb/>
止之　先是徽宗忌辰皇太后親詣景靈宫少師昭慶<lb/>
軍節度使充萬壽觀使平樂郡王韋淵因赴起居妄出<lb/>
辨語詆毁太后既而命殿中侍御史上饒余堯弼就其<lb/>
家鞫治具伏庚申責授散官袁州安置　六月癸巳朔<lb/>
上諭宰執曰臨安居民皆汲西湖近來為人撲買作田<lb/>
種菱藕之類沃以糞穢豈得為便况諸庫引而造酒用<lb/>
<pb n="KR2b0018_WYG_033-3a"/>
於祭祀尤非所宜可禁止之又曰㳂江石岸令速修失<lb/>
之遲則衝損害民費工必倍　乙未宰執奏放臨安府<lb/>
房錢事上曰雨澤稍頻細民不易秦檜曰昨蒙宣問常<lb/>
潤及江東闕雨臣弟赴宣州新任近得報雨已霑足上<lb/>
曰秋成有望可喜也　殿中侍御史余堯弼論知上饒<lb/>
縣韓暉非理貪求上諭宰執曰縣令非人民受其弊若<lb/>
銓擇則員多有所不暇第責之監司去其貪暴昏謬庻<lb/>
幾百姓均被實惠堯弼上饒人也　秋七月初四川宣<lb/>
<pb n="KR2b0018_WYG_033-3b"/>
撫使鄭剛中即利州置監鑄小鐵錢欲以救川引之敝<lb/>
遂就除資政殿學士剛中在蜀六年秦檜忌之而剛中<lb/>
服用亦或踰制四川總領趙不棄欲盡取剛中所儲剛<lb/>
中不與至是不棄自四川回己巳上曰不棄深知四川<lb/>
財賦計今調度給足則軍興以來所敷並可蠲罷朕所<lb/>
以休兵講好葢為蘇民力爾如其不然殊失本意時不<lb/>
棄頗文致剛中事尋以不棄為工部侍郎　甲申提舉<lb/>
太平觀張擴投閑五載居于徳興之先廬日從賔客以<lb/>
<pb n="KR2b0018_WYG_033-4a"/>
觴詠自娛至是疾革請老丙戌上謂宰執曰此吾中興<lb/>
辭命之臣詔除敷文閣待制致仕　八月乙未宰執奏<lb/>
除臨安府帥臣上因諭曰朝廷於臨安不免時有所需<lb/>
如御膳未初日供今則月一取之庶幾不敢縁此擾民<lb/>
也　九月乙丑宰執奏殿前招到海賊分隷諸軍事上<lb/>
曰海賊若竄須立賞捕之仍常加恤毋使去為民患<lb/>
知大宗正主管濮祠士套赴行在供職也奏事乙亥<lb/>
上謂宰執曰南班有分處紹興府者比之行在日奉朝<lb/>
<pb n="KR2b0018_WYG_033-4b"/>
謁勞佚不均祖宗待遇優恤問有朕湯藥假<hi>按此句疑有脱誤</hi>
朕念宗子食貧者衆時有以助其費秦檜曰嚮日郊賜<lb/>
加厚足見聖慈惇叙之意　是日户部具到諸路月樁<lb/>
錢以緡計者江東信州五萬四千徽州五萬八千宣州<lb/>
四萬九千江西吉州六千七百撫州二萬五千江州一<lb/>
萬一千筠州六千九百建昌軍二千三百臨江軍四千<lb/>
六百南安軍六千六百上曰科敷之類富者猶不能堪<lb/>
下户何所從出若計諸州羡餘以减月樁錢誠寛民力<lb/>
<pb n="KR2b0018_WYG_033-5a"/>
秦檜曰指揮之下百姓想皆歡欣鼓舞上曰朕備嘗艱<lb/>
難知細民闕乏雖百錢亦不易得故尋常不欲妄費或<lb/>
有餘財即命樁留以待緩急庻幾時不至失措　言者<lb/>
論資政殿學士四川宣撫使鄭剛中奢侈妄作丙子詔<lb/>
罷剛中仍於鄂渚候㫖既而落職責桂陽軍居住其後<lb/>
又以在蜀日有盗過界偷馬詔剛中捕捉而奉行不均<lb/>
又擅自鬻度僧牒及興監鑄以所收到直便支費且欲<lb/>
併都轉運司入宣撫司又不喜朝廷置四川總領官却<lb/>
<pb n="KR2b0018_WYG_033-5b"/>
説諭統兵官云今為總領交去錢物無可送遺再為言<lb/>
者所論制勘獄成剛中累貶封州其子書冩機宜良嗣<lb/>
并官屬張漢之皆除名編管　己卯宰執奏修太醫局<lb/>
事上曰醫官如王繼先輩恐難有繼者宜立法試選醫<lb/>
生然須有自得處徒誦方書不能意解豈足為良醫也<lb/>
人命所繫誠不可忽　是日金國主亶出獵至隂山之<lb/>
北打圍遂至雲中府冬十月復歸上京　十一月辛酉<lb/>
朔日當蝕隂雲不見　初命刑部尚書周三畏等詳定<lb/>
<pb n="KR2b0018_WYG_033-6a"/>
重修常平免役勅令格式至是書成丙寅太師左僕射<lb/>
秦檜上之　十二月辛卯朔上謂宰執曰昨日閲試殿<lb/>
前馬歩諸軍武藝皆精秦檜曰陛下以賞激之上曰引<lb/>
硬射新舊以二百人為率自後當增至三百人庻使遞<lb/>
相教習緩急可用　癸巳宰執擬差左奉議郎呉質知<lb/>
容州上曰廣東西闕官自來多是權攝如海外州軍監<lb/>
司巡歴不到朕毎以為慮有愿就者宜早與差遣　自<lb/>
駐蹕以來歲祀十神太一於恵時僧刹言者以為未稱<lb/>
<pb n="KR2b0018_WYG_033-6b"/>
欽崇之意癸卯詔兩浙轉運司營太一宫　甲辰右正<lb/>
言巫伋請以前後詔書編成冊付州縣遵行上曰朕屢<lb/>
降寛恤指揮而守令不能奉承安得惠及百姓當使監<lb/>
司按劾警慢吏　壬子宰執奏四川命官因罪停降遇<lb/>
恩該叙復者元係宣撫司行令與還之省部上曰四川<lb/>
人多只官川中今可量與注擬東南庻使逺近人情無<lb/>
彼此之間初宣撫司得便宜補官皆預給勅牒至是會<lb/>
萃令吏部換給秦檜疑其未實多格不行吏部侍郎周<lb/>
<pb n="KR2b0018_WYG_033-7a"/>
執羔言於檜以謂朝廷本許以一切不宜失信乃從之<lb/>
<hi>此據執羔行述修入權附此</hi>殿中侍御史余堯弼論浙東提刑林師<lb/>
説敢為異議甲寅詔罷之上曰人心不同豈能盡知但<lb/>
當試用若肯協濟國事自須進擢如意懐二三狙詐謀<lb/>
身者不免斥去以示之好惡庻革士風之偷薄也　建<lb/>
劔汀邵在閩中號上四郡毎嵗上供諸費皆仰鹽以辦<lb/>
時建之鹽綱不集且官鹽莫之售私鹽莫之禁故公家<lb/>
之用匱守臣敷文閣待制林乂熟其弊葢鹽綱非請託<lb/>
<pb n="KR2b0018_WYG_033-7b"/>
不行或綱未入手而本錢為之一空坐是故得而不行<lb/>
行而不至公私俱困乂乃選使臣皂𨽻之亷幹者十餘<lb/>
人以授之且犒勞良厚戒之毋藉銖兩至是損其宜鬻<lb/>
之故鹽貨流行郡以不乏　是嵗金國主亶遣使挾相<lb/>
士下兩河諸路選民間室女年十三以上二十以下者凡<lb/>
得四千餘人皆令入宫<lb/>
紹興十八年<hi>嵗在戊辰</hi>春正月庚申朔宰執奏淮南轉運副<lb/>
使錢端禮乞將本路應副國信使宿食處併作一十二<lb/>
<pb n="KR2b0018_WYG_033-8a"/>
頓上曰此亦免官吏乘時擾民詔從之　甲子言者謂<lb/>
先朝春秋二仲以太常少卿薦獻諸陵季秋則御史按<lb/>
視今永祐陵近在會稽一水之隔望舉行舊制從之<lb/>
戊子上與宰執語及人材因謂秦檜曰士專謀身國家<lb/>
何賴厲世磨鈍惟在進賢退不肖檜曰此乃致治之要<lb/>
上曰不須與較但審其賢否而進退則人自勸沮矣<lb/>
二月癸巳上諭宰執曰兩浙漕司舉人聞有勢力之家<lb/>
行賂假手濫占解名甚喧士論今鎖院在近可令禮部<lb/>
<pb n="KR2b0018_WYG_033-8b"/>
立賞許人捕甲子詔假手者許就試舉人告獲取㫖補<lb/>
官仍賜出身　殿中侍御史余堯弼右正言巫伋論參<lb/>
知政事叚拂天資隂邪不識亷恥建炎間金陵倅楊邦<lb/>
義仗節以死而堯弼攝倅恬不知恥何以躐居政府乙<lb/>
未詔除資政殿學士與宫祠再論遂落職　壬申監登<lb/>
聞檢院徐璉言自昔帝王必有佐命之臣功銘鼎彛侑<lb/>
食清廟以勸萬世國家逺稽三代肇建原廟凡在佐命<lb/>
輔弼皆繪象廟庭以示報功之意陛下紹開中興復崇<lb/>
<pb n="KR2b0018_WYG_033-9a"/>
原廟如祖宗之制而累朝配饗輔弼不過十餘人今其<lb/>
家之子孫必有繪像在焉望詔有司訪求摹於景靈宫<lb/>
庭之兩壁壬申詔禮部措置申省　三月禮部侍郎沈<lb/>
該奉使金國賀正面詔該兼宜學士院該歸安人也<lb/>
壬申名行宫之南門曰麗正北門曰和寧　時殿前司<lb/>
招軍多誘致鄉民及負販者上慮其失業丁丑乃諭宰<lb/>
執可令川中二大將吴璘楊政招流民之失所者發來<lb/>
填額　初建太乙宫期以半年至是告成辛巳詔許士<lb/>
<pb n="KR2b0018_WYG_033-9b"/>
民燒香三日既而上謂宰執曰太一宫亦不華靡朕自<lb/>
謁欵後有一食牛肉人至宫妄有毁訾抵暮遽卒自此<lb/>
都人莫不信向也<hi>上語在五月辛酉今聨書之</hi>　壬午資政殿大學<lb/>
士提舉萬夀觀兼侍讀秦熺再除知樞宻院事一日左<lb/>
僕射檜以問祠部郎官胡寧曰兒子近除外議如何寧<lb/>
曰外議以為公相必不襲蔡京之迹於是檜怒寧崇安<lb/>
人安國子也夏四月戊子朔太陽當蝕隂雲不見　貢院<lb/>
考到博學宏辭科合格選人周麟之季南夀並與堂除<lb/>
<pb n="KR2b0018_WYG_033-10a"/>
麟之海陵人南夀龍泉人也知貢舉吏部侍郎邊知白<lb/>
上合格進士徐履等庚寅上御集英殿䇿試既遂賜王<lb/>
佐以下三百三十人及第出身履永嘉人佐山隂人也<lb/>
　知樞宻院事秦熺自言父子共政理當避嫌庚子以<lb/>
熺為觀文殿學士提舉袐書省立班左右僕射之次<lb/>
殿帥楊存中乞于平江府添葢牧馬屋壬寅詔所費並<lb/>
令官給見緡不得科民　癸丑宰執奏除監司上因諭<lb/>
曰時暑旅中人不易凡到闕人早與差遣令去　殿中<lb/>
<pb n="KR2b0018_WYG_033-10b"/>
侍御史余堯弼論敷文閣宜學士知建康府晁詠之輙<lb/>
與趙鼎通書又嘗與王庻辟客詔罷之　時京西謀帥<lb/>
以慶逺軍節度使張澄為之是月澄至襄陽府襄陽地<lb/>
平當江漢之衝環以大堤嵗久為水所圯澄始相葺之<lb/>
度民不可勞而江夏諸將私田占籍境内者倍於編戸<lb/>
澄乃諭使出力修隄皆欣然聽命既成比舊增髙週廻<lb/>
數十里民蒙其利　禮部下諸路轉運司于祖宗配饗<lb/>
功臣之家訪到趙普曹彬薛居正石熙載潘美李沆王<lb/>
<pb n="KR2b0018_WYG_033-11a"/>
旦李繼隆王曾吕夷簡曹寶臣韓琦曾公亮富弼司馬<lb/>
光韓忠彦凡一十六人繪像五月乙丑詔並畫于景<lb/>
靈宫廷之壁　初兩浙漕司運米所差使臣押綱例皆<lb/>
參部有礙志在盗糶官物雖賞罰不能為之勸沮嵗久欠多<lb/>
有至數千石者至是言者請付銓曹選有心力使臣無<lb/>
欠而願併押者聽則官物不失亦赦弊之一端也詔送<lb/>
吏戸部其後逐部欲依所請從之　甲戍太常寺主簿<lb/>
林大鼎莆田人初為舉子答䇿言今左僕射秦檜靖康<lb/>
<pb n="KR2b0018_WYG_033-11b"/>
忠義之節檜時閒居永嘉見其文默識之至是稍獲薦<lb/>
用　先是自鄭剛中罷利西路帥吴璘利東路帥楊政<lb/>
等元帯四川宣撫司都統制並已改為御前諸軍都統<lb/>
制甲申又詔罷四川宣撫司就除知成都府徽猷閣宜<lb/>
學士開封李璆為四川安撫制置使　先是諸路毎歲<lb/>
決獄專委憲司而但遣屬官代行徒為文具六月癸<lb/>
巳乃詔提刑須親到所部决獄仍具申省　甲午上諭<lb/>
宰執曰郡守條上民事可委官詳之有可採者即行庻<lb/>
<pb n="KR2b0018_WYG_033-12a"/>
不為虛文也　時有布衣上書言縣令非理擾民己亥<lb/>
上謂宰執曰朝廷自和議以來未嘗有取於民可令監<lb/>
司郡守察之庚子乃檢前後約束行下上又曰自今有<lb/>
作事或過及老而昏謬者並與祠禄庻不為民害也<lb/>
丁未上諭宰執曰近者有布衣上書乞行三舎法恐未<lb/>
暇及此内有言民事宜送戸部可行者即行之　士民<lb/>
曹溥等一千三百餘人進表乞上尊號戊申上謙抑不<lb/>
受令有司毋得復收　乙卯上諭宰執曰袐府見求遺<lb/>
<pb n="KR2b0018_WYG_033-12b"/>
書古跡四川不經兵亂可委諸司尋訪仍令提舉官毎<lb/>
月趣之　兩浙漕司奏劾秀州添倅向子昌不法事秋<lb/>
七月辛酉詔本司取勘具奏上因諭宰執曰親民之官<lb/>
莫如縣令縣令至衆不能皆賢但得監司郡守縱有不<lb/>
法亦自知畏更須留意擇人　乙丑宰執奏江西漕臣<lb/>
賈宜請乞於縣官中選有出身者兼縣學教諭事上曰<lb/>
令禮部檢舊法申省　言者乞令諸州建閣以蔵宸翰<lb/>
上以勞民不許戊寅諭宰執曰治道貴清淨治民惟在<lb/>
<pb n="KR2b0018_WYG_033-13a"/>
于不擾　知臨安府湯鵬舉言偃兵以來皇華交贊結<lb/>
轍于道而淮浙㳂流館無慮二十所尚或未就望令賔<lb/>
至如歸詔從之　時久旱而雨上曰前此朕甚憂之近<lb/>
來霑足秋成有望殊為可喜　八月丙戌朔上謂宰執<lb/>
曰知揚州向子固己丁憂去盱眙軍畢良史又易守地<lb/>
郡今未得人頗以為慮于是就除淮南漕臣榮薿知揚<lb/>
州而良史復還舊任　端明殿學士僉書樞宻院事汪<lb/>
勃以親老乞歸養丙申詔仍舊職提舉太平興國宫<lb/>
<pb n="KR2b0018_WYG_033-13b"/>
丁酉以工部尚書詹大方為端明殿學士僉書樞宻院<lb/>
尋權參知政事　前知郢州趙叔涔言陛下即位以來<lb/>
用人多矣而競持異議故投艱弭亂略無寧歲自專任<lb/>
一相坐致太平望以今日得人之效宣付史館癸卯上<lb/>
可其奏因頋左僕射秦檜曰此卿之功也朕記卿初自<lb/>
敵中歸嘗對朕言如欲天下無事須是南自南北自北<lb/>
遂首建和議朕心固已判然而梗于衆論久而方决今<lb/>
南北罷兵六年矣天下無事果如卿言檜頓首謝曰和<lb/>
<pb n="KR2b0018_WYG_033-14a"/>
議之諧斷自宸衷臣奉行而已何功之有　侍御史余<lb/>
堯弼言刑部尚書周三畏由法吏以陞八座縉紳所鄙<lb/>
乃詔與外祠　初左太中大夫范同以前執政太平州<lb/>
秩滿詔令再任而同治郡無政聲通判陳良弼貪汙恣<lb/>
横同不能制是月同卒始復資政殿學士　崇慶軍節<lb/>
度使葉夢得卒于湖州　自紹興改元以後每歲户部<lb/>
降本下江浙湖南和糴以助軍儲至是以兩國通和户<lb/>
部財賦自足閏八月庚申宰執奏乞與蠲免上喜曰朕<lb/>
<pb n="KR2b0018_WYG_033-14b"/>
向在河朔見民以為苦朝廷所降本錢往往州縣移用<lb/>
不即時給縱有給處又為吏多端乞取十不得一二今<lb/>
幸時和歲豐軍儲粗足朕豈得而不已也　甲子户部<lb/>
言今淮東西湖北三總領所收糴軍儲省般運之費民<lb/>
無科泒之患實為久利浙西産米浩澣欲令轉運司於<lb/>
臨安平江府處葢蒼以行在省倉塲為名歲各糴二十<lb/>
萬石又行在省倉三界亦立定歲額上界六萬石中界<lb/>
五萬石下界二十五萬石三總領所各糴十五萬石淮<lb/>
<pb n="KR2b0018_WYG_033-15a"/>
西加一萬五千石從之　時江浙士人補中太學雖告<lb/>
假限而皆不除籍以此補試不行禮部侍郎陳誠之請<lb/>
入學五年不預薦及公試不入等者來歲終檢校而除<lb/>
其籍戊辰詔從之　甲申宰執奏奉使大國禮物上曰<lb/>
朕觀金國和意甚堅自講好以來於今七年禮物之外<lb/>
未嘗他有一毫邀求朕每遇遣使必再三戒飭毋得生<lb/>
事葢所以固兩國之歡期于與民休息而已　御史臺<lb/>
主簿陳䕫言常平著令歲給窮民起十月止三月送來<lb/>
<pb n="KR2b0018_WYG_033-15b"/>
所給之米或移他用請令監司察之癸未上謂宰執曰<lb/>
義倉所以備水旱而救民之艱食比年州縣奉法不䖍<lb/>
窮民不被其恵非所以稱朕矜恤之意令户部行下䕫<lb/>
永嘉人也　初福建自創竒兵而䖍梅草冦不復敢入<lb/>
境至是悉平帥司散遣將官周虎臣下衆兵只留巡檢<lb/>
陳敏所部四百人歲猶費錢一萬四千緡米三千六百<lb/>
石至是有㫖敏下竒兵及漳州駐劄周浩盧真汀州駐<lb/>
劄翟臯温立下官兵並改充殿前司左翼軍就擢敏為<lb/>
<pb n="KR2b0018_WYG_033-16a"/>
統制官專令彈壓先嘗遣殿前司選鋒軍統制官劉<lb/>
寶在本路遂詔寶回司<hi>詔寶回司在明年今聨書之</hi>　新知湖州趙<lb/>
叔涔言守令皆帯勸農而漫不加省望詔有司考其戸<lb/>
口增耗以陞黜之九月己丑上謂宰執曰淮南流民未<lb/>
盡復業建隆初以戸口增耗為守令歲課之法所以明<lb/>
示勸戒令吏部行下　甲辰以侍御史余堯弼為中丞<lb/>
　丙午僉書樞宻院事詹大方卒　是月金國主亶遣<lb/>
亷訪使蕭裕偏至諸路詢民間自郡官以下皆究其治<lb/>
<pb n="KR2b0018_WYG_033-16b"/>
狀而陞黜之時國嗣未立亶以故宋王宗幹之子岐王<lb/>
亮為左丞相亮有包藏窺伺之意祚王元者乃故主太<lb/>
祖旻之孫地居嫡長以次當立亮欲先除去以為已計<lb/>
因河南叛兵有妄稱皇弟者亮誣以語相符合實欲結<lb/>
連乃譛於亶寘之重法國人皆謂亶滛于用刑不知由<lb/>
亮之所陷也亮頗能矯情餙貎欺世盗名故竊弄權柄<lb/>
害其宗黨如此<hi>此據金國廢亮詔修入</hi>　冬十月丙辰以御史中<lb/>
丞余堯弼為端明殿學士僉書樞宻院事　乙丑上曰<lb/>
<pb n="KR2b0018_WYG_033-17a"/>
前日内教武藝極精挽强中者比去歲多百人更一二<lb/>
年愈精則中者益多上又曰招箭班始於何時似亦無<lb/>
用若箭發誤中必致殞命以朕所見此宜罷却以一般<lb/>
班分處之　丁卯詔紹興府守臣林待聘誕謾宜亟罷<lb/>
去其財賦令戸部經理　辛未宰執奏知婺州錢端禮<lb/>
劾知義烏縣徐時敏不法事上曰知縣乃銓注員多難<lb/>
辨真否但治行者優擢罪惡者重責則咸知勸懲因此<lb/>
可以得人材矣　壬申上謂宰執曰諸州月摏錢昨已<lb/>
<pb n="KR2b0018_WYG_033-17b"/>
例减當盡罷秦檜即諭戸部侍郎李椿年宋貺以經制<lb/>
錢贍軍　先是荆南府闕帥宰執依㫖具上諸路副總<lb/>
管姓名秦檜曰其地非輕恐更有可選之人上曰徧詢<lb/>
三衙生帥庻得其人也<hi>此事在十月癸未</hi>　是月以户部侍郎<lb/>
宋貺兼權吏部尚書　十一月壬辰上諭宰執曰荆南<lb/>
重地中興以來多差武帥今疆埸安静宜依舊選文臣<lb/>
庻能舉職於是以袐閣修撰知䖍州曾慥移知荆南<lb/>
初已詔米免税州縣不得收力勝錢至是猶未能盡禁<lb/>
<pb n="KR2b0018_WYG_033-18a"/>
戸部再請乞許人越訴監官黜丁酉詔從之　皇太后<lb/>
明年七十戊戌上諭宰執令禮臣檢會國朝慶典以正<lb/>
旦行之　先是紹興府旱傷詔本府依實檢放民税仍<lb/>
發義倉米賑之他郡有被災處亦令戸部多方措置<hi>此事</hi>
<hi>在十一月丁未</hi>　十二月乙卯朔上復諭宰執曰紹興流民有<lb/>
過江者令臨安府給路費遣還并令紹興依已得㫖賑<lb/>
濟無致失所乙丑又詔昨命提舉常平官躬詣旱傷賑<lb/>
濟尚慮闊逺稽遲許委屬官分行將來春耕當借之種<lb/>
<pb n="KR2b0018_WYG_033-18b"/>
糧俾得及時則公私兩濟<lb/>
</p>
<p>
</p>
  </div>
</body>
</text>
</TEI>
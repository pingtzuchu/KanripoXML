<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十二</head>
    <p>
<pb n="KR2b0018_WYG_022-1a"/>
欽定四庫全書<lb/>
　中興小紀卷二十二　　　　宋　熊克　撰<lb/>
紹興七年秋七月乙丑宰執奏知䖍州張觷所陳羣盗<lb/>
事張浚曰觷有材必能辦秦檜曰觷向知南劍州平賊<lb/>
有功而言者以為多殺平人毁譽是非不公如此上曰<lb/>
大凡人為血氣所使而愛憎移之所以毁譽是非不公<lb/>
在人察之爾浚曰士大夫少學故如此上曰士大夫少<lb/>
時為血氣所使而輕任喜怒更事既多若能知悔則亦<lb/>
<pb n="KR2b0018_WYG_022-1b"/>
知改朕為親王時或因事輕用喜怒至今不㤀常自悔<lb/>
責浚等曰陛下徳過堯舜而猶記徃時一言一行之失<lb/>
以自悔此聖徳所以日躋也　丁卯湖北宣撫使岳飛<lb/>
遣其屬官王敏求来奏事委曲感恩戊辰上語宰執曰<lb/>
飛臨行時朕明諭之云前日陳奏輕率朕實不怒卿若<lb/>
怒卿則必有行譴太祖所謂若犯吾法惟有劍爾所以<lb/>
復令卿典軍而任以恢復之事可以知朕無怒卿之意<lb/>
也飛得朕語胷中無疑故耳張浚曰陛下御将之道可<lb/>
<pb n="KR2b0018_WYG_022-2a"/>
謂有餘矣　初上因論館閣人材以祕書郎張戒好資<lb/>
質而未更事可令作一任後召用之至是戒請外補遂<lb/>
除提舉福建市舶參知政事陳與義曰陛下惜人材除<lb/>
外任以養成之聖意甚羙上曰中書省可籍記他日却<lb/>
召用又曰士大夫湏令更外任不必湏在朝廷若既練<lb/>
逹而止令在外則又不盡其材之用却復召歸也　壬<lb/>
申宰執奏都督府幹辦公事官卲溥進其父祕閣修撰<lb/>
伯温所著辦誣書上曰事之紛紛止縁一邢恕爾數十<lb/>
<pb n="KR2b0018_WYG_022-2b"/>
年来士大夫攻詆幾分為國幾分為民皆縁私意託公<lb/>
以遂其事宣仁之謗今已明紛紛之議可止矣上平日<lb/>
惡士大夫之用私意思所以厚風俗如此　癸未以旱<lb/>
詔求直言時臺臣有謂右司諫王縉曰上任我軰言路<lb/>
而外求直言何也縉曰此故事也豈以臺諫而廢哉<lb/>
先是起居郎永康樓炤言唐重理財之職故宰相兼鹽<lb/>
鐵轉運使今若使宰相兼有司之職則不可若參唐制<lb/>
使户部長貳兼領諸路漕𣙜何不可之有蓋内則總大<lb/>
<pb n="KR2b0018_WYG_022-3a"/>
計之出入外則制諸路之盈虚以時廵行如劉晏自按<lb/>
租庸則事皆親覩何者可行何者可罷斷然無復疑矣<lb/>
上從之戊子乃詔户部長貳時輪一員出按以攷州縣<lb/>
財賦　右僕射張浚之兄滉迎其母自蜀至上以浚有<lb/>
功将慰其母心乃命滉入對賜進士出身中書舍人張<lb/>
燾曰政宣以来姦臣挾私子弟徃徃濫得儒科陛下方<lb/>
與浚圖復大業當以公道革前弊而滉首䝉賜第則何<lb/>
以塞公議改送著作郎何掄行下掄奏曰滉賢良之子<lb/>
<pb n="KR2b0018_WYG_022-3b"/>
丞相之兄賜以出身不為過也<hi>此據張浚彈何掄章修入</hi>於是言者<lb/>
論燾除集英殿修撰奉祠而去然滉之命亦寝　右正<lb/>
言李誼言古者天子争臣七人唐六典諫大夫以次六<lb/>
員祖宗朝諌員並置當其盛際以言相髙今臣獨員供<lb/>
職綿力寡助深恐不逮望增置一二庶有補於聖聰之<lb/>
萬一也　是月校書郎髙閌言春秋之法莫大於正名<lb/>
今樞宻院雖號本兵之地而諸路軍馬盡歸都督府若<lb/>
曰都督專主用兵亦宜屬於樞宻不當以宰相主之是<lb/>
<pb n="KR2b0018_WYG_022-4a"/>
朝廷之上兵柄自分為三又周六卿其大事則從長小<lb/>
事官屬猶得專逹今一切拘以文法雖利害灼然可見<lb/>
官長且不敢自决必請於朝故廟堂之事益繁而省曹<lb/>
官屬乃與胥吏無異又政事之行給舍得以繳駮臺諫<lb/>
得以論列儻給舍以為然臺諫以為不然則不容於不<lb/>
改時有繳駮臺諫章疏不以為嫌者恐其得於風聞致<lb/>
朝廷之有過舉然此風不見乆矣臣恐朝廷之權反在<lb/>
于臺諫且祖宗時監察御史亦許言事靖康中嘗舉行<lb/>
<pb n="KR2b0018_WYG_022-4b"/>
之今則名為臺官而實無言責凡此皆名之未正者也<lb/>
　兵部尚書吕祉至淮西軍統制官酈瓊復訟王徳於<lb/>
祉祉宻聞于朝瓊等遂謀叛八月戊戍擁兵衆數百詣<lb/>
祉外階取中軍統制官張景并行營左䕶軍喬仲福殺<lb/>
之遂執祉及廬之新舊二帥趙康直趙不羣皆北去祉<lb/>
謂瓊曰爾等如此負朝廷壬寅到淮岸祉曰豫逆臣爾<lb/>
乃降之遂為瓊所害統領官尚世元持其首去於是瓊<lb/>
以全軍七萬人北走降豫　趙鼎逸事曰張浚獨當國<lb/>
<pb n="KR2b0018_WYG_022-5a"/>
引吕祉為援除兵部尚書復用韓璡為淮南漕璡嘗倅<lb/>
建康劉光世待之不以禮又嘗為其屬劉覿所辱積此<lb/>
二忿故力建議罷光世軍遂以祉代為宣撫判官祉為<lb/>
人剛愎自任昧於應變既代光世謂執政可跬歩而得<lb/>
璡亦狠傲志在復仇故李著王黙光世所厚也悉以罪<lb/>
去王徳者光世之腹心也酈瓊者光世舊招来之盗也<lb/>
光世以瓊屢立竒功待之與徳等祉慮其部曲難制故<lb/>
專任徳以恱軍情瓊不自安㑹祉宻奏朝廷乞罷瓊及<lb/>
<pb n="KR2b0018_WYG_022-5b"/>
賽軍權書吏朱照漏謀於瓊瓊賽懼翼日殺祉舉軍奔<lb/>
偽齊鄭克作吕祉行述曰祉乞呉錫一軍駐廬州以偹<lb/>
緩急又遣轉運判官韓璡詣建康言諸将反側已定而<lb/>
錫猶未至璡以疾作滯留時有㫖除張俊楊沂中劉錡<lb/>
三人為淮西宣撫使副判官軍中已傳聞而八月七日<lb/>
金字牌指揮令易置分屯次日瓊等遂叛然是時説者<lb/>
皆謂祉簡倨自處将士之情不逹遂致叛今鄭克所言<lb/>
恐非其實　呉國長公主奏妾選尚潘正夫三十年矣<lb/>
<pb n="KR2b0018_WYG_022-6a"/>
切見祖宗以来駙馬都尉如石保吉魏咸信柴宗慶皆<lb/>
除使相見今戚里亦多得之正夫歴事累朝于靖康圍<lb/>
城中首乞迎立陛下早正大位又於杭州召對嘗言陛<lb/>
下倉卒渡江禁衞未集預冝防變今望特除開府仍於<lb/>
檢校少保落檢校字己亥詔付本位都監此後不得輙<lb/>
有陳請　壬寅淮西奏至右僕射張浚等惶懼上曰失<lb/>
三萬人不繋國之安危卿等不可以此介意當益盡心<lb/>
職事以為後圖浚曰軍将時有叛亡亦所不免要是臣<lb/>
<pb n="KR2b0018_WYG_022-6b"/>
等非才誤國上貽聖慮今聖志先定臣復何憂　趙鼎<lb/>
事實曰劉光世既罷其下已不安當軸者俾吕祉以都<lb/>
督府參議官總其事祉不嫻軍旅措置不厭衆心既又<lb/>
除劉錡制置副使王徳都統張俊宣撫使光世将酈瓊<lb/>
懼併其衆遂擁全軍五萬之衆歸於豫報到中外皇駭<lb/>
莫知所措意瓊挟豫衆為倒戈之計當軸者謂參知政<lb/>
事陳與義張守曰萬一侵犯使上徃何地避之與義始<lb/>
議移駐建康氣勢不同矣　初劉豫連遣使乞兵於金<lb/>
<pb n="KR2b0018_WYG_022-7a"/>
欲併力南下金懲兩淮之敗不肯輕動豫又遣偽户部<lb/>
郎官韓元英再徃以我師進臨長淮為辭元英未回而<lb/>
酈瓊降豫又遣偽皇子府參謀李師雄将兵納之　甲<lb/>
辰起居郎樓炤請奉祠上謂宰執曰朕固深知炤但言<lb/>
者不已湏蹔令去除職與郡三數月間召用未晚朕於<lb/>
人材惟恐傷人張浚等奉詔退而歎曰上愛惜士類如<lb/>
此　中書舍人傳崧卿言今嵗明堂祖宗並配外請増<lb/>
設徽宗以配上帝詔侍從臺諫禮官議於是吏部尚書<lb/>
<pb n="KR2b0018_WYG_022-7b"/>
孫近等議以為於經及兩漢故事皆不合兼梓宫未還<lb/>
冝俟恢復然後定郊明堂之議庶不失禮經之正禮部<lb/>
侍郎陳公輔獨言今日祗當前期一日奏告先帝蹔假<lb/>
吉服行事事畢䘮服如初期合禮意從之　右僕射張<lb/>
浚求去上不留之因問可代者浚辭不對上曰秦檜如<lb/>
何浚曰與共事始知其闇上曰然則用趙鼎時鼎以觀<lb/>
文殿大學士知紹興府乃召鼎為萬夀觀使兼侍讀<lb/>
張浚行述曰時上令浚擬批詔鼎既出樞宻使秦檜謂<lb/>
<pb n="KR2b0018_WYG_022-8a"/>
浚必薦已就閣子與浚語良久上遣人趣進所擬文字檜<lb/>
錯愕而出後反謂鼎曰上召公而張丞相疑留上使人<lb/>
趣始進入檜之交諜類此　既而鼎奏䝉恩召還經幄<lb/>
方再辭而遣使宣押臣感深且泣至西興又奉宸翰趣<lb/>
行且諭以圖治之意臣無地措足然先事言之則不敢<lb/>
昧蓋進退人材乃其職分今之清議所與如劉大中胡<lb/>
寅吕本中常同林季仲之徒陛下能用之乎妬賢黨惡<lb/>
如趙霈胡世将周祕陳公輔陛下能去之乎陛下于此<lb/>
<pb n="KR2b0018_WYG_022-8b"/>
或難則臣何所措其手也昔姚崇以十事獻之明皇終<lb/>
致開元之盛臣敢望崇而中心所懐不敢自隠惟陛下<lb/>
擇之<hi>九月十二日上</hi>丁未宰執奏事張浚因論淮西地險可守<lb/>
陳與義曰見王徳淮西圖路幾不可方軌上曰地形<lb/>
雖險亦在将兵者如何耳李左車謂井陘之道車不得<lb/>
方軌騎不得成列而韓信卒由井陘以破趙軍要是險<lb/>
不足恃也　酈瓊之叛也有将官張遇不從逆黨率其<lb/>
麾下自㧞而歸辛亥至建康詔遇轉一官又統領官劉<lb/>
<pb n="KR2b0018_WYG_022-9a"/>
永史衡皆不從叛為瓊所殺乃詔贈喬仲福承宣使張<lb/>
景永衡並觀察使　上遣樞宻都承㫖張宗元至廬州<lb/>
招叛卒始聞吕祉守節而死癸丑詔贈資政殿大學士<lb/>
　時上於宫中行三年之䘮禮部侍郎陳公輔以謂若<lb/>
臨講筵恐妨退朝悲慕之情乞只令講讀官供口義以<lb/>
進而講讀官孫近等援引古今請依舊開講詔侍從官<lb/>
詳議於是右正言李誼奏臣傋位言責不嫌出位言之<lb/>
切見真宗嗣位首命崔頥正講尚書於廣福殿英宗嗣<lb/>
<pb n="KR2b0018_WYG_022-9b"/>
位司馬光首請開講筵以謂陛下初臨大寳宜延訪羣<lb/>
臣講求先王之道是祖宗於三年之制未嘗廢學也曲<lb/>
禮曰居䘮未葬讀䘮禮既𦵏讀祭禮又曰䘮復常讀樂章<lb/>
是未復常之時樂章外皆可讀也又曰居䘮不言樂是<lb/>
居䘮時自樂以外皆可言也况天子之孝與衆人異儻<lb/>
自同於曽閔之行豈神人所望之意乎望聖志依舊間<lb/>
日一開經筵燕見羣臣講求至道以増聖徳天下幸甚<lb/>
　九月丁夘陳與義奏俊載老小船未足欲捐萬緡與<lb/>
<pb n="KR2b0018_WYG_022-10a"/>
俊自僱上曰萬緡可惜不若令楊沂中以所有借之上<lb/>
之愛民惜費如此　辛未觀文殿大學士江西安撫大<lb/>
使李綱奏淮西兵叛因勸上以五事其一謂兼聽上深<lb/>
以為然朕讀鄒陽傳常記其兩句曰偏聽生姦獨任成<lb/>
亂此言最當以一人之聰明知慮豈能周天下之變誠<lb/>
不當偏聽獨任也　召龍圖閣直學士章誼為户部尚<lb/>
書兼提領𣙜貨務異時國用稍匱則更鹽法誼以對帯<lb/>
之法信于民故不復改　給事中胡世将不為趙鼎所<lb/>
<pb n="KR2b0018_WYG_022-10b"/>
知時鼎猶未至改世将為兵部侍郎　壬申酈瓊至汴<lb/>
京劉豫偽授静難軍節度知拱州以靳賽等為統制官<lb/>
次為諸州副鈐轄餘授准備使喚之類正軍所請皆不<lb/>
及在朝廷之日人人悔恨獨瓊以為得䇿　中丞周祕<lb/>
言右僕射張浚輕而寡謀愚而自用徳不足以服人而<lb/>
惟恃其權誠不足以用衆而專任其數若喜而怒若怒<lb/>
而喜雖本無疑貳者皆使有疑貳之心予而復奪奪而<lb/>
復予雖本無怨望者皆使有怨望之意無事則主威恃<lb/>
<pb n="KR2b0018_WYG_022-11a"/>
勢使上下有暌隔之情有急則甘言羙辭使将士有輕<lb/>
侮之志酈瓊以此懐疑而叛然則浚平日視民如草菅<lb/>
用財若糞土竭民膏血而用之軍中者曽何補哉陛下<lb/>
若不逐浚綱紀何由而張如尚欲觀其後效臣為浚之<lb/>
才止如是而已願早正其誤國之罪殿中侍御史石公<lb/>
揆論浚輕脱寡謀失機敗事尚居宰府何以率百寮右<lb/>
正言李誼亦論浚頃以樞臣宣撫妄作威福致全陕傾<lb/>
覆健将奔亡其罪合誅姑從薄責未幾召還為相而尚<lb/>
<pb n="KR2b0018_WYG_022-11b"/>
循故轍措置乖方致酈瓊以數萬衆叛去望收還政柄<lb/>
置之閒㪚而右司諫王縉獨言劉光世屯淮西士卒數<lb/>
萬惟王徳一軍忠勇敢戰餘皆驕怠自肆不可用也一<lb/>
旦以徳踵光世之後酈瓊等憚其威嚴訴于朝既為之<lb/>
改命而召瓊等赴行在乃懐疑貳相率北去則潜為此<lb/>
謀有日矣今張浚引咎求罷方防秋之際二大将又入<lb/>
奏事朝無宰相無乃不可乎時已詔都督府與樞宻院<lb/>
於是參知政事張守力開陳上前末減浚罪壬申罷浚<lb/>
<pb n="KR2b0018_WYG_022-12a"/>
為觀文殿大學士提舉太平觀都官郎中趙令袊獨上<lb/>
疏乞留浚而令袊亦罷既而祕等再論乞投逺方以為<lb/>
誤國之戒遂詔落職　時江東宣撫使張俊見都統制<lb/>
王徳在建康每以厚幣結之故徳以兵八千歸于俊<lb/>
右正言李誼言張浚在陕得專黜陟自紹興三年至今<lb/>
凡二千三百七十員便宜推恩有自選人為員郎自借<lb/>
官為遥刺自副甲頭而至横行蓋僅踰三年而遷補如<lb/>
是之衆朝廷加厚逺人随其所授與換給真本可為寛<lb/>
<pb n="KR2b0018_WYG_022-12b"/>
矣然不可不審今累勞當遷者吏部必寸量尺度而後<lb/>
與其他折馘執俘上功幕府一級或差文吏必䋲以法<lb/>
何獨於此闊畧之甚臣請除軍士外文武官更攷其濫<lb/>
冒者量折減之　癸酉詔三省權以參知政事當筆俟<lb/>
除相仍舊　湖北宣撫使岳飛以酈瓊軍叛乞提全軍<lb/>
進屯淮甸降詔奨之　大理少卿薛仁輔奏天下獄有<lb/>
半年未决者乞委提刑親問一年未决者具事因申省<lb/>
乙亥執政張守等言累降聖㫖催諸路結獄不得淹滯<lb/>
<pb n="KR2b0018_WYG_022-13a"/>
如仁輔所奏則許半年或一年矣上以為然且曰獄重<lb/>
事也朝廷湏當留意舜之戒曰欽哉欽哉惟刑之恤哉<lb/>
死者不可復生朕未嘗送一人入獄秦檜等曰陛下好<lb/>
生實與天地同徳此舜之用心也　先是禮部侍郎陳公<lb/>
輔言淮西軍叛或謂朝廷縁此諸事稍沮見謀改圖不<lb/>
知今日當如何耶謂帥不應罷将復任之耶謂兵不可<lb/>
馭将姑息之耶謂大臣無謀将别用之耶謂進臨建康<lb/>
為失将回蹕耶此皆徒為紛紛未見有益臣謂正當鎮<lb/>
<pb n="KR2b0018_WYG_022-13b"/>
静使敵無所窺上以為然至是公輔又言臣嚮者妄奏<lb/>
偶合聖心今則陛下赫然改圖所罷帥果已復召所移<lb/>
兵更令姑息大臣又以無謀賜罷惟未回蹕臨安爾是<lb/>
臣所言上感聖聰無一可取當退俟竄殛然尚有餘説<lb/>
若遂不言死不瞑目臣切謂光世之召非出聖心乃因<lb/>
大将之言如是則朝廷威令可否皆在諸将今後大将<lb/>
有過何以處之耶張俊一軍乆在盱眙今令過淮西而<lb/>
老小不欲遂養之于行在議者謂俊兵秪欲住此緩急<lb/>
<pb n="KR2b0018_WYG_022-14a"/>
恐難遣行若任其自擇何姑息之甚耶張浚之罷亦縁<lb/>
稍振紀綱衆皆不喜遂激怒陛下言者乗此擊而去之<lb/>
幾於助將帥而罷宰相何倒置之甚耶至於回蹕則臣<lb/>
愚深以為不可臣向奏事親聞玉音謂建康若不可立<lb/>
臨安又豈能保聖斷如此但恐羣臣主進者少主退者<lb/>
多則陛下不能無惑更望陛下勿因小害而沮則中興<lb/>
之功可望臣䝉起置諌垣今又列在侍從乞骸以去故<lb/>
卒獻此說惟陛下貸其狂公輔未幾以集英殿修撰奉<lb/>
<pb n="KR2b0018_WYG_022-14b"/>
祠而去　時江東宣撫使張俊軍中營寨未辦執政乞<lb/>
增支錢上因言財皆出民力若此之費實不得已茍可<lb/>
己者湏極惜之張俊嘗奏軍中費陛下無限錢朕即語<lb/>
之朕何嘗有一錢與卿皆百姓膏血也卿湏知百姓膏<lb/>
血不可竭務與朝廷為一體則中興之功不難致矣<lb/>
觀文殿大學士萬夀觀使趙鼎至行在　喻樗語録曰<lb/>
時樗至北闗見趙鼎首問相公何以處張相鼎曰方力<lb/>
辭樗曰上意如此豈容辭也以樗鄙見莫若挽住為上<lb/>
<pb n="KR2b0018_WYG_022-15a"/>
第恐上意不許朝論不然耳其次莫若以宣撫使處之<lb/>
淮上張相方以近事不忘補過緩急必有以報况失賊<lb/>
之家方知防賊兼駐蹕建康全是張相之謀相公今日<lb/>
豈應獨任其責也自來宰相之出門人鮮有不遭逐相<lb/>
公决無此事但恐言事官觀望在相公包容之爾鼎以<lb/>
為然　鼎即對于内殿首論及淮西事鼎曰方得報時<lb/>
臣在逺不得効所見少補萬分今固無及然臣愚慮不<lb/>
在淮西恐諸將竊議謂因罷劉光世不當遂有斯變自<lb/>
<pb n="KR2b0018_WYG_022-15b"/>
此肆驕益難號令朝廷不可自沮為人所窺上以為然<lb/>
丙子以鼎為左僕射兼樞密使　吏部尚書孫近除龍<lb/>
圖閣直學士知紹興府　丁丑上問趙鼎防秋大計鼎<lb/>
曰淮西雖空缺當以壯根夲為先務又問去留如何鼎<lb/>
曰来已失之遽去不可復爾今國威少挫湏勉强自振<lb/>
上以為然且曰初聞淮西之報未嘗輙動執政奏事皆<lb/>
惶懼失措反以安慰之鼎曰正湏如此見諸将尤湏安<lb/>
静使之罔測不然益增其驕蹇之心矣仍以控制之事<lb/>
<pb n="KR2b0018_WYG_022-16a"/>
專責之二將曰光世之兵夲不為用我之所頼惟汝二<lb/>
人彼必感陛下倚任之重且不敢以朝廷為弱也前此<lb/>
大臣曽以此啟否上曰彼皆倉皇無地措足何暇及此<lb/>
　趙鼎事實曰自鼎被召張浚毎以回鑾一事為念洎<lb/>
罷政登舟諸人往餞猶以此言之秦檜起身向浚曰此<lb/>
事檜當身任果有此議即以死爭之其後上議回臨安<lb/>
諸公初無異議鼎獨曰今日復回臨安四方必謂朝廷<lb/>
但務退縮無興舉之意豈知陛下聖筭初不如此今固<lb/>
<pb n="KR2b0018_WYG_022-16b"/>
不可戸曉唯是他日淮上有警却湏前進鼓作諸軍庶<lb/>
幾進退合宜上嘉納於是降㫖先發百司使民間預知<lb/>
乃以建康守臣兼行宫留守示徃復両都居無常之意<lb/>
蓋自十一月降㫖至明年二月始離江左期既不廹上<lb/>
下貼然　乙酉交趾郡王李陽煥卒以印付其長子天<lb/>
祚既而上遺表及貢方物詔追封陽煥為南平王<hi>追封在明</hi>
<hi>年三月今聨書</hi>　上親書晋羊祜傳賜樞密使秦檜檜力請刻<lb/>
之石以頒宰執大將從官從之　戊子以淮西制置副<lb/>
<pb n="KR2b0018_WYG_022-17a"/>
使劉錡知廬州遂召提舉太平觀觧潜為主管歩軍司<lb/>
公事　自金主晟既卒髙慶裔伏誅而尼雅滿繼亡劉<lb/>
豫已失助矣至是因酈瓊投彼豫復遣偽皇太子府參<lb/>
謀馮長寕乞兵扵金主亶且言瓊欲過江自効請用為<lb/>
鄉𨗳乗勢併力南下時亶已議廢豫慮其有兵之多陽<lb/>
許豫行因遣使馳至東京以防瓊詐降為名立散其衆<lb/>
先是徽猷閣待制王倫等奉使至睢陽劉豫授館鳴慶<lb/>
宫遲之不遣移文取國書及問所傳何命倫報豫國書非金<lb/>
<pb n="KR2b0018_WYG_022-17b"/>
主面受不授若所銜命即祈請梓宫是已彌旬而金迓<lb/>
使至是月倫渡河見金左右副元帥達蘭烏珠于涿州<lb/>
達蘭問倫入境乆顧來遲何也倫具言豫邀索國書因<lb/>
曰齊豫營私民皆嗟怨且其心忍負夲朝厚恩使得志<lb/>
能保其不背上國乎達蘭曰我委劉齊於宋度能制其<lb/>
死命乎倫曰吾君神武劉齊犯天下不義以順討逆掃<lb/>
除何難也<lb/>
</p>
<p>
</p>
  </div>
</body>
</text>
</TEI>
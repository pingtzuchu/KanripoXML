<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷八</head>
    <p>
<pb n="KR2b0018_WYG_008-1a"/>
欽定四庫全書<lb/>
　中興小紀卷八　　　　　　宋　熊克　撰<lb/>
建炎四年<hi>嵗在庚戌</hi>春正月甲辰朔上至台州章安鎮駐蹕<lb/>
兩浙宣撫副使郭仲荀既不能遏敵又棄越城而遁其<lb/>
兵多散為盜至是來朝責授散官廣州安置上以敵騎<lb/>
驚擾慮隆祐太后徑入閩廣己酉詔遣使臣賫書至䖍<lb/>
州尋問艤舟之所　詔浙西制置使韓世忠赴行在世<lb/>
忠言見駐華亭江灣願將所部全軍往昇潤邀金人歸<lb/>
<pb n="KR2b0018_WYG_008-1b"/>
路盡死一戰丙午詔從之　丁未御史中丞趙鼎諫議<lb/>
大夫富直柔户部侍郎葉份中書舍人李正民綦崇禮<lb/>
太常少卿陳戩同對於舟中時扈從泛海者宰執外惟<lb/>
此六人而給事中汪藻與其餘皆未至也　户部侍郎<lb/>
李迨自明州來戊申入見言張俊在明為戰守備城外<lb/>
居民盡爇之其意亦欲赴行在也　金烏珠引衆再攻<lb/>
眀州丙辰浙東制置使張俊率兵禦於髙橋一日戰數<lb/>
合慮其益兵復來俊與守臣劉洪道俱避去烏珠遂破<lb/>
<pb n="KR2b0018_WYG_008-2a"/>
明州屠其城時提舉明道宫鄭億年避地山間為金所得<lb/>
驅以北去億年居中子也敵衆以船趣昌國縣欲追襲御<lb/>
舟時提領海舟張公裕引大舶撃敗之敵遂退　初金萬<lb/>
户羅索及尼楚赫與吾叛将折可求聨衆十萬圍陜州時<lb/>
闗以東獨陜在焉寧州觀察使李彦仙守禦甚備遇士卒<lb/>
有恩食既盡煮豆以啖其下而取汁自飲至是金亦無食<lb/>
欲去有人告以急擊可入<hi>按原本作馬繫可入今從建炎以來繫年要録改</hi>金益<lb/>
増兵攻之愈急丁巳城陷彦仙巷戰而死雖民之婦女猶<lb/>
<pb n="KR2b0018_WYG_008-2b"/>
升屋以瓦擿賊哭李觀察不輟金人殺其家陜民無噍類<lb/>
金人始敢西而全陜沒矣　先是宰執臺諫㑹食金鼇山<lb/>
寺范宗尹宻語趙鼎曰近日諸将姚端等進見太數所<lb/>
錫極厚國用窘甚見上幸一言也戊午鼎草奏乃聞上<lb/>
以在四明時衛士紛擾盡廢禁直獨中軍統制卒永宗<lb/>
有兵數千而端即御營使吕頥浩親兵之将其衆獨盛<lb/>
所以優遇之也　己未夜大雷雨庚申上謂宰執曰昨<lb/>
雷聲頗厲晉志以雷發聲非時為女主顓權君弱臣强<lb/>
<pb n="KR2b0018_WYG_008-3a"/>
外國兵不制所致朕與卿等當共修徳以應天地　癸<lb/>
亥上曰昨日雷再發聲今日方二月節要亦非時也與<lb/>
晉志所占無異惟發頻者應速爾　甲子詔中書舍人<lb/>
李正民往江西問安隆祐太后仍稱撫諭使中丞趙鼎<lb/>
薦京官永嘉吳表臣林季仲補臺官之闕季仲避地未<lb/>
至而表臣先對是日除監察御史時聞明州失守海道<lb/>
可虞丙寅上移次温州館頭　殿中侍御史張延夀論<lb/>
權知三省樞宻院滕康及同知劉珏之罪詔罷康珏仍<lb/>
<pb n="KR2b0018_WYG_008-3b"/>
並落資政殿學士遂以新復端眀殿學士盧益權知三<lb/>
省樞宻院而參知政事范宗尹因薦李回時回以散官<lb/>
居吉州召復端明殿學士以為之貳　戊辰中丞趙鼎<lb/>
對因言豫章之擾上曰太后僅以身免乗輿服御之物<lb/>
悉棄之宫人失一百六十餘人上又曰已黜滕康劉珏<lb/>
用盧益李回替之矣　己巳上幸水陸寺侍御臺省官<lb/>
稍集班列差盛　辛未詔侍從官條具金人退與不退<lb/>
如何措置及於何處駐蹕　户部侍郎葉份言淮鹽路<lb/>
<pb n="KR2b0018_WYG_008-4a"/>
梗妨阻客販浙鹽數少積壓客鈔請權以福建鹽通商<lb/>
仍指還買鹽本錢即本路官搬官賣兩不相妨士申詔<lb/>
從之初政和中遣左司郎官張察至本路參定鹽法嵗<lb/>
以三分為率二分歸朝廷許商人輸錢於𣙜貨務給鈔<lb/>
即本路受鹽一分歸漕司許自買鹽積於海倉令上四<lb/>
郡及屬縣般賣以辦嵗計時商販官般二法並行靖康<lb/>
俶擾商販殆絶故官悉自鬻至是份請行鈔法而姦民<lb/>
乗之盜販多矣　金萬户羅索與其副薩里罕及黒峯<lb/>
<pb n="KR2b0018_WYG_008-4b"/>
等攻邠州宣撫處置使張浚遣都統制曲端率兵拒之<lb/>
一日兩戰皆捷至白店原薩里罕據髙原而陳羅索與<lb/>
黒峯引衆來攻為端所敗薩里罕乗髙望之懼而號哭<lb/>
金人因目之為涕泣郎君既而敵勢復振端所部統制<lb/>
官張中孚李彦琪連戰不利敵亦引去　二月乙亥上<lb/>
至温州江心寺駐蹕因改曰龍翔東有小軒遂曰浴日<lb/>
皆宸翰書額賜之　詔啓運宫神御於福州奉安　熒<lb/>
惑犯紫微垣侵相位癸未吕頥浩乞解機務不允　知<lb/>
<pb n="KR2b0018_WYG_008-5a"/>
温州盧知原有治績詔除右文殿修撰知原秉子也<lb/>
丙戌知眀州劉洪道奏已復本州詔眀晚移蹕明州<lb/>
金元帥烏珠尚據臨安聞浙西制置使韓世忠自江隂<lb/>
復趨鎮江恐邀其後丁亥烏珠遽引衆殺掠而去縱火<lb/>
城中數日方滅　戊子詔萬夀觀㑹聖宫章武殿神御<lb/>
於温州天慶宫奉安　時右僕射杜充已降敵而御營<lb/>
副使劉光世猶奏充敗事未知存亡光世又言金人遣<lb/>
兵由湖州攻兩浙而王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>所統前軍亦潰韓世忠自浙<lb/>
<pb n="KR2b0018_WYG_008-5b"/>
西上海船而去臣今孤軍駐南康望逺避賊鋒俟春暄<lb/>
破之不難詔光世乗間擊之無失機㑹及敵退光世遣<lb/>
統制官王徳躡其後擒數百人以歸　庚寅上至温州<lb/>
駐蹕州治先是主管眀道宫薛弼見吕頥浩謂宜遷<lb/>
入城且獻䇿平其直以鬻官産既而駕留一月所費不<lb/>
貲皆取足於鬻産之直弼永嘉人也　王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>引餘軍赴<lb/>
行在自觀察使降為防禦使　先是詔募海船百餘隻<lb/>
於福建廣南獨廣東漕臣趙億所發船先諸路而至福<lb/>
<pb n="KR2b0018_WYG_008-6a"/>
建漕臣祖秀實魯詹與權提刑梁澤民共裒一路經費<lb/>
之餘得銀八萬兩上之億安西人扑之孫秀實浦城人<lb/>
詹海鹽人澤民邵武人也　初鼎州武陵縣有土豪鍾<lb/>
相者以左道惑衆乃結集為忠義民兵其徒呼相為老<lb/>
父士大夫之避地者多依之相所居村有山曰天子岡<lb/>
遂即其處築壘濬濠以捍賊為名且承帥檄聚衆閲習<lb/>
武藝時有中州潰兵孔彦舟等擾湖南詐稱鍾相民兵<lb/>
相聞之懼又因其子奪監司之馬於白涉渡是月相等<lb/>
<pb n="KR2b0018_WYG_008-6b"/>
遂作亂逺近響應僭號楚王改元天載自補官屬尋詔<lb/>
湖南北帥司發兵討之於是鼎之武陵桃源龍陽沅江<lb/>
澧之澧陽安鄉石門慈利荆之松滋公安石首潭之湘隂<lb/>
益陽湘鄉岳之華容辰之沅陵諸處皆為盜區矣　時<lb/>
太常少卿陳戩扈蹕准詔論時事其略謂兵将用命則<lb/>
寡可以敵衆不用命則多適以致敗今之握兵柄秉旄<lb/>
鉞非闒冗即跋扈也國之典刑不能加之将将之威令<lb/>
不能施之軍宜申嚴紀律使進退左右惟命之從則敵<lb/>
<pb n="KR2b0018_WYG_008-7a"/>
可破矣　先是知真州向子忞言昨携本州金帛皆為<lb/>
韓世忠所奪且言杜充以投降而去麾下兵有走回者<lb/>
癸巳上謂中丞趙鼎曰自聞充之報不食者累日蓋非<lb/>
朝廷美事也　乙未温州奏故右丞許景衡妻胡氏乞<lb/>
給借所僦官屋上顧吕頥浩曰朕即位以來執政中張<lb/>
慤最直頥浩曰慤未病時嘗語臣云惟一許少伊不轉<lb/>
了少伊景衡字也臣以是知景衡累與慤同宜睿意之<lb/>
不忘也乃詔以官屋賜其家　丙申以金退赦諸路烏<lb/>
<pb n="KR2b0018_WYG_008-7b"/>
珠引金衆回至平江府城下同知樞宻院事兩浙宣<lb/>
撫使周望與守臣湯東野力不能拒棄城避之初郡人<lb/>
恃望以為安敵至欲遁而舟楫皆為諸軍所奪故不能<lb/>
脱戊戌敵入城縱兵焚掠而去過吳縣宣撫使統制官<lb/>
陳思恭以舟師邀於太湖擊敗之㡬獲烏珠既而擢思<lb/>
恭為御前後軍統制　丁酉中丞趙鼎諫議大夫富直<lb/>
柔同對彈右僕射杜充乞先罷相候得其投降的報則<lb/>
别議罪　上欲幸平江府三月丙午趙鼎言萬一敵去<lb/>
<pb n="KR2b0018_WYG_008-8a"/>
未逺或作回戈之期何以待之於是行期稍緩　左僕<lb/>
射吕頥浩奏戸部侍郎葉份言駕幸浙西須早除發運<lb/>
使臣觀可任漕計極難得人間有之又素行不修上曰<lb/>
有徳者率浮直或不能辦事有才者多是小人如梁揚<lb/>
祖誠無學術使為發運使則有餘矣大抵小人不可在<lb/>
侍從之列若藉其才任之於外亦何不可是月遷份為<lb/>
尚書　宣撫措置使張浚奏大食國進奉珠玉至熈<lb/>
州己酉上謂宰執曰大觀以來川茶不以博馬惟市珠<lb/>
<pb n="KR2b0018_WYG_008-8b"/>
玉故武備不修今若復捐數十萬緡易無用珠玉曷若<lb/>
惜財以養戰士乃詔浚勿受量賜以答其意既而上曰<lb/>
浚措置陜西極有條理吕頥浩曰陛下雖失之杜充復<lb/>
得之張浚上曰浚自薦辛興宗作秦帥比至陜西見孫<lb/>
渥才優即奏罷興宗而用渥蓋其用心公也<hi>上語在是月辛酉今</hi>
<hi>聮書之</hi>時浚聞金人南下上浮海東征亟治兵入衛未<lb/>
至襄漢遇徳音知金退乃復還闗陜　王之望記西事<lb/>
曰浚歸自秦亭士馬甚盛至房陵畏桑仲而不敢近乃<lb/>
<pb n="KR2b0018_WYG_008-9a"/>
以王以寧為制置使王擇仁為節制步騎十萬措置漢<lb/>
上以寧至襄陽乃卑辭假道而去擇仁孤軍不敢進頓<lb/>
於均州後其将王闢叛去後潰而亡於是西師之東下<lb/>
者星散盡矣桑仲知浚畏已而西帥之易與也益亡所<lb/>
憚矣　己未上詣天慶觀朝辭九廟宰執百官扈從自<lb/>
渡江至是始有此禮上登舟回鑾以禮部尚書曽懋為顯<lb/>
謨閣直學士知洪州是月金左監軍逹蘭自維州遣泰伊<lb/>
<hi>原名太一今改正</hi>貝勒玷<hi>原作孛堇玷今改正</hi>等提兵南下以援烏珠因圍楚州守<lb/>
<pb n="KR2b0018_WYG_008-9b"/>
臣趙立乗城禦之金進圍揚州朝廷恐守臣張績力不<lb/>
能支計退保鎮江績不肯動金乃至真州績金壇人也<lb/>
　時東京雖城守而勢益危金人更遣河北簽軍首領<lb/>
聶昌領衆來攻留守上官悟力不能拒城破為金所害<lb/>
　夏四月丙午上至餘姚縣海舟大不能進詔易小舟<lb/>
仍許百官從便先發　癸丑上至越州駐蹕州治　烏<lb/>
珠回至鎮江而浙西制置使韓世忠已提兵駐楊子江<lb/>
焦山以邀之左僕射吕頥浩請駕幸浙西下詔親征以<lb/>
<pb n="KR2b0018_WYG_008-10a"/>
為先聲亟命銳兵䇿應世忠庻擒烏珠此一竒也參知<lb/>
政事王綯亦請遣兵與世忠夾擊甲申乃下詔親征中<lb/>
丞趙鼎以為平江殘破最酷人心不樂是行即奏曰臣<lb/>
在温台屢言當俟浙西寧静及建康之衆盡渡江然後<lb/>
囘蹕今遽有此舉必以韓世忠之報敵騎窮蹙可以剪<lb/>
除爾萬一所報不實及建康之衆未退或回戈衝突何<lb/>
以待之兼饒信魔賊未除王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>潰軍方熾陛下遽捨而<lb/>
去茲乃社稷存亡至厄之道也時臺諫亦皆言之乃除<lb/>
<pb n="KR2b0018_WYG_008-10b"/>
鼎翰林學士鼎力辭改吏部尚書亦不受遂復為中丞<lb/>
時敵衆百萬世忠戰士甫八千烏珠遣使與世忠約日<lb/>
合戰世忠募海船百十艘進泊金山下仍立一旗書姓<lb/>
名於上敵望見大笑曰此吾几上肉爾世忠預命工鍜<lb/>
鐵相聯為長綆貫一大鈎徧授諸軍之强健者平旦敵<lb/>
以千舟噪而前比合戰世忠分海船為兩道出其背每<lb/>
縋一綆則曵一舟而入敵不得渡復遣使願還所掠及<lb/>
獻馬五千世忠不聽曰只留下烏珠乃可去時達喇所<lb/>
<pb n="KR2b0018_WYG_008-11a"/>
遣之兵在儀真江之南北兩岸皆敵衆而世忠據中流<lb/>
與之相持知揚州張績亦命偏師控扼要處與世忠為<lb/>
援烏珠閉戸不敢出乃即城之西南隅鑿渠三十里欲<lb/>
潛師渡建康而地勢高潮不應金之在儀真者又於城<lb/>
外鑿小渠三十里屬之江以通漕烏珠刑白馬殺婦人<lb/>
自刅其額以祭天幸風濤之息便載以逃世忠諜知之<lb/>
悉師督戰而風弱帆緩我師不利統制官孫世詢嚴永<lb/>
吉死之所掠金人又為奪去金以輕騎絶江而遁世忠<lb/>
<pb n="KR2b0018_WYG_008-11b"/>
曰窮冦勿追使去先是世忠視鎮江形勢無如龍王廟<lb/>
者敵來必登此望我虛實因遣将蘇徳以二百卒伏廟<lb/>
中又遣二百卒伏江岸遣人於江中望之戒曰聞江中<lb/>
皷聲岸下人先入廟中人又出數日敵至果有五騎至<lb/>
龍王廟廟中之伏聞皷聲而出五騎者振䇿以馳僅得<lb/>
其二有人紅袍白馬既墜乃跳馳而脫詰二人者云則<lb/>
烏珠也是舉也俘獲殺傷甚衆金所遺輜重山積又得<lb/>
龍虎大王舟千餘艘龍虎大王者乃金封王爵而監龍<lb/>
<pb n="KR2b0018_WYG_008-12a"/>
虎軍烏珠之壻也　自主管川陜茶馬趙開變𣙜茶法<lb/>
怨詈四起至是主者以為合罷若謂軍費所資即乞劄<lb/>
與宣撫使張浚行之詔下其說浚不為之變也　知宣<lb/>
州李光奏鎮江建康金人悉已遁去　先是湖北帥司<lb/>
檄本路捉殺官孔彦舟權副總管領兵往鼎州捕鍾相<lb/>
彦舟過澧州而澧州之民有應相者乗而攻之彦舟䘮<lb/>
甲僅以身免及入鼎慮復有應相者遂屠其城民死十<lb/>
八九餘悉黥為兵時賊勢甚盛彦舟據城時出兵與戰<lb/>
<pb n="KR2b0018_WYG_008-12b"/>
勝負相當彦舟每得賊黨不殺惟㫁其指及耳鼻縱之<lb/>
出曰汝爺有神能為汝續則復來相得之惡其彰已之<lb/>
妄而養之密室自是其黨亦生疑心彦舟乃聚竹為筏<lb/>
若将去者且為竹籖題云爺若休時我也休依舊乗舟<lb/>
向東流遇獲相黨則簮其首而遣之相得籖喜謂實将<lb/>
避已彦舟又潜遣人投相謂之入法相素自誇喜人從<lb/>
已亦受之至是相乗筏夜渡而入法之人内應相敗走<lb/>
癸未獲之并其妻子及偽官悉檻送行在詔擢彦舟為<lb/>
<pb n="KR2b0018_WYG_008-13a"/>
利州觀察使時宣撫處置使亦檄彦舟權湖北副總管<lb/>
　辛卯詔淮浙鹽場已復昨行福建鈔法可罷之廣南<lb/>
監司乞罷催稅户長依熈豐法村疃三十戸每料輪差<lb/>
甲頭一名壬申詔可仍推行於諸路　乙未逺安軍奏<lb/>
近縁御前後軍統制陳思恭到州兩日間軍士竄者四<lb/>
十七人皆思恭誘去乃詔宰執召思恭赴都堂約束<lb/>
中丞趙鼎等交論左僕射吕頥浩之失乃罷為鎮南軍<lb/>
節度開府儀同三司太一宫使制曰下吳門之詔則有<lb/>
<pb n="KR2b0018_WYG_008-13b"/>
失於先時請浙右之行則力違於衆論於是叅知政事<lb/>
范宗尹攝行相事以浙東制置使張俊為浙西江東制<lb/>
置使除劉光世韓世忠外張俊節制令同知樞宻院事<lb/>
兩浙宣撫使周望以所領兵付俊　是月以戸部侍郎<lb/>
李迨為江浙諸路發運使　湖冦鍾相雖已敗而餘黨<lb/>
所在嘯聚如慈利縣之陳寓信松滋縣之李合戎澧陽<lb/>
縣之吳宣各有衆百千其後亦稍稍撲滅惟龍陽之楊<lb/>
華楊廣楊太最為劇盜太年少楚人謂幼為么故曰楊<lb/>
<pb n="KR2b0018_WYG_008-14a"/>
么時么之名未著惟稱華廣至是知蔡州直龍圖閣程<lb/>
昌禹被召以蔡兵三千人統制官杜湛統領官卲宏淵<lb/>
以下自隨道鼎澧間撫諭使馮康國以羣盜方盛乃奏<lb/>
乞留昌禹攝帥事於是權副總管孔彦舟引全軍去昌<lb/>
禹入鼎州自此毎遣杜湛等與賊戰常獲小捷　五月<lb/>
癸卯言者謂御舟經由知明州張汝舟應奉簡儉粗能<lb/>
給足知台州晁公為頗務豐華不免擾民乞行賞罰以<lb/>
示好惡叅知政事范宗尹曰若黜公為則温州盧知原<lb/>
<pb n="KR2b0018_WYG_008-14b"/>
發運使宋輝皆當貶矣上曰只褒汝舟則好惡自眀如<lb/>
公為輩不必皆黜乃詔汝舟加一官　時諸路盜起大<lb/>
者至千萬人朝廷力未能制范宗尹以謂此皆烏合之<lb/>
衆急之則併死力以抗官軍未易禦也莫若析方鎮以<lb/>
處之羣盜有所歸則衆當懐土是不攻而自潰矣乃奏<lb/>
曰昔太祖受禪與趙普合謀收藩鎮之權天下晏然無<lb/>
事一百五十餘年可謂良法比年國難如此四方帥守<lb/>
皆東手環視莫知所出葢軍力單寡不可以有為此法<lb/>
<pb n="KR2b0018_WYG_008-15a"/>
之敝也今日救敝之道當稍復藩鎮之制況諸郡為盜<lb/>
所據者凡十數則藩鎮之勢駸駸已成朝廷雖不為人<lb/>
亦自為之矣曷若朝廷為之使恩有所歸也今亦不盡<lb/>
行之天下且裂河南江北數十州為之少與之地而専<lb/>
付以權擇人久任以屏王室實今日之當務也羣臣多<lb/>
以為不可宗尹力陳上亦决意行之　甲辰知光州吳<lb/>
翊報敵中事宜庚戌上謂宰執曰聞杜充在南京受劉<lb/>
豫節制遣人誘陷東京朕待充自庶官除從官建節遂<lb/>
<pb n="KR2b0018_WYG_008-15b"/>
召同知樞宻未㡬拜相可謂厚矣何故至是王綯曰陛<lb/>
下去秋若不相充無知之俗至今必以為恨陛下待之<lb/>
既盡彼自失節國家何傷焉　詔三省樞宻院同班奏<lb/>
事合輪修時政記　辛亥上謂宰執曰從班極少卿等<lb/>
常共議務取其實不厭多也脱乗輿服御悉從簡儉如<lb/>
除一省郎費亦不多茍得人其利溥矣范宗尹曰用人<lb/>
之法須擇可為執政方除從官可為從官方除省郎則<lb/>
選精而真才出矣上曰然上又言神宗選将必詳考然<lb/>
<pb n="KR2b0018_WYG_008-16a"/>
後命之庻必有成因曰祖宗多有所傳家法外人豈得<lb/>
盡知王綯曰如宣帝所謂漢家自有制度是也　壬子<lb/>
召知成都府盧法原知泉州謝克家知洪州胡直孺並<lb/>
為尚書法原吏部克家工部直孺刑部法原不及供職<lb/>
改知䕫州秉子也　癸丑御史中丞趙鼎為端眀殿學<lb/>
士僉書樞宻院事　時宰臣未兼樞宻而同知樞宻院<lb/>
周望在平江府故一院之事僉書得以専總前此兵政<lb/>
悉𨽻御營使司事權既分又再經大變文移紛亂至是<lb/>
<pb n="KR2b0018_WYG_008-16b"/>
鼎始檢故事舉行以正西府之體　㕘知政事王綯累<lb/>
章求退上曰綯醇儒嘗為朕宫僚事朕始終如一不欲<lb/>
令遽去　時朝廷聞登萊多積粟因知海州李彦先遣<lb/>
使至丁巳宰執奏欲就委彦先用海舟轉輸以助軍食<lb/>
上曰登萊道梗今既未能厚恤乃反責其積粟以輸行<lb/>
在於理未安范宗尹等退曰聖慮髙逺非羣臣所及<lb/>
時占象者言夜有赤氣蔽天中又有白氣如練貫之殿<lb/>
中侍御史徳清沈與求言此天心仁愛陛下出變以示<lb/>
<pb n="KR2b0018_WYG_008-17a"/>
警也且天子所在謂之朝廷今䖍州一朝廷秦州一朝<lb/>
廷號令之極至為詔矣願勑張浚等止降指揮勿得為<lb/>
詔　朱勝非閒居録曰唐制不經鳳閣鸞臺不得謂之<lb/>
勅勅者三省奉行聖㫖之書也張浚以知樞宻院事為<lb/>
川陜處置使得㫖許便宜行事事多出勑勝非在朝廷<lb/>
日見之前云某司次述事因古語云奉勑如何末以使<lb/>
衘押字黄紙大字皆過於勑時席益徐俯大不平之指<lb/>
以為僣勝非曰川士性誇侈意以劄子為不尊故用便<lb/>
<pb n="KR2b0018_WYG_008-17b"/>
宜作勑初不思奉何勑也聞渠向自建康出國門已行<lb/>
便宜事矣　又論相天子之職也願親書所屬意之臣<lb/>
姓名禱於天地占而用之又天子之兵而劉光世則稱<lb/>
曰太尉兵願如龍騎虎騎之類别立軍號使大将自刺<lb/>
之戊午詔三省條上　初上在明州諸班直謀亂已誅<lb/>
其為首者自駕還越上遂廢班直親從别選御營中軍<lb/>
五百人入直陛嵓然皆烏合之衆至是宰執奏事趙鼎<lb/>
留身曰陛下初即位議復祖宗之政至今未行一二而<lb/>
<pb n="KR2b0018_WYG_008-18a"/>
祖宗於兵政最為留意熈寧崇寧變亂舊章獨不敢議<lb/>
改軍政蓋自藝祖踐祚與趙普講眀利害著為令典萬<lb/>
世守之不可失也昨眀州班直因訴事紛亂非其本謀<lb/>
乃盡廢之是因咽而廢食今諸将各總重兵不𨽻三衙<lb/>
則兵政已壊獨衛兵彷彿舊制亦掃蕩不存是祖宗之<lb/>
法廢於陛下之手臣甚惜之仁宗時親事官謀不軌直<lb/>
入禁庭㡬成大禍既獲而誅不復窮治未聞盡棄之也<lb/>
上悟仍復舊制　宰執擬以朝奉大夫陳桶為閩憲范<lb/>
<pb n="KR2b0018_WYG_008-18b"/>
宗尹曰桶有文行本擬郎官近除郎多儒生欲兼用才<lb/>
吏以備緩急上曰才吏亦不可無但不可太多如吕頥<lb/>
浩純用掊克之吏也　沈與求論同知樞宻院事周望<lb/>
宣撫浙西脫身先遁避敵縱兵大掠致敵破吳門又擁<lb/>
重兵坐視臨安之陷而不赴援甲子以望提舉太平觀<lb/>
與求再論遂責衡州居住　范宗尹等聚議欲将京畿<lb/>
東西湖北淮南並分為鎮以鎮撫使為名除茶鹽之利<lb/>
國計所繫合歸朝廷依舊置提舉官餘監司悉罷財賊<lb/>
<pb n="KR2b0018_WYG_008-19a"/>
除納上供外並聽帥臣移用州縣官許辟置内知通奏<lb/>
朝廷審授遇軍興許以便宜從事帥臣不因詔擢更不<lb/>
除代如捍冦立功特許世襲詔從之初擬世襲上曰若<lb/>
便世襲恐太重當俟其保守無虞然後許之乙丑詔以<lb/>
河南孟汝唐四郡授知河南府翟興楚泗漣水三郡授<lb/>
知楚州趙立滁濠二郡授知滁州劉立光黄二郡授知<lb/>
光州吳翊舒蘄二州授知舒州李成海淮陽二郡授知<lb/>
海州李彦先承天長二郡授知承州薛慶和無為二郡<lb/>
<pb n="KR2b0018_WYG_008-19b"/>
授知和州趙霖並為鎮撫使既而成以舒蘄叛徑擾江<lb/>
西　江浙制置使張俊薦統制官岳飛為通泰鎮撫使<lb/>
時飛獻金人之俘上呼譯問得實者八人付中軍磔之<lb/>
　戊辰上謂宰執曰金人頗能言二聖動静云今在韓<lb/>
州及皇后宫人皆無恙上感動不懌乆之　三省言沿<lb/>
江道逺緩急恐失機㑹鄂岳雖係湖北宜撥屬江南今<lb/>
欲建三安撫大使一置司鄂州則鄂岳筠袁䖍吉南安<lb/>
𨽻之一置司江州則江洪撫信興國南康臨江建昌𨽻<lb/>
<pb n="KR2b0018_WYG_008-20a"/>
之一置司於池州則建康池饒宣徽太平廣徳𨽻之建<lb/>
康本帥府縁近鎮江而去江州一千四百里獨池在其<lb/>
間若置帥於此則沿江相去甚均從之　朱勝非閒居<lb/>
録曰時於沿江易置帥藩創安撫大使但約每帥相去<lb/>
七百里不問形勢如池陽僻陋乃置江東大帥事同戲<lb/>
劇爾　詔諸路帥臣見帶制置使並罷　初金人既陷<lb/>
山東左監軍達喇居濵濰而叛臣劉豫在東平奉之尤<lb/>
謹達喇嘗有許豫僭立之意豫使子麟用重寳隂賂監<lb/>
<pb n="KR2b0018_WYG_008-20b"/>
軍左右求僭立而偽雲中留守髙慶裔者尼瑪哈腹心<lb/>
也乃獻議於尼瑪哈曰吾君舉兵止欲取兩河故汴京<lb/>
既得而復立張邦昌邦昌廢遂再有河南之役自下河<lb/>
南官制不易風俗亦無所更可見吾君意非貪土亦欲循<lb/>
邦昌故事也元帥可首建此議無以恩歸他人尼瑪哈於<lb/>
是遣人馳稟金主晟晟許之尼瑪哈仍命慶裔詢訪河南<lb/>
求賢人建國衆未及對豫鄉人進士張浹首願立豫其議<lb/>
遂決時諸郡迎合敵意亦共推豫慶裔歸尼瑪哈復令慶<lb/>
<pb n="KR2b0018_WYG_008-21a"/>
裔馳問豫可否豫陽辭之且推前知太原府張孝純尼<lb/>
瑪哈曰戴爾者河南百姓推孝純者獨爾一人爾可<lb/>
就位我當遣孝純輔爾於是金主晟遣慶裔同知制詰<lb/>
韓昉以是月立豫於北京册文略曰今命爾為帝國號<lb/>
大齊世修子禮永䖍貢誠付爾封疆並同楚舊改元曰<lb/>
阜昌豫受册之初告天祝版誤書年號為靖康又純用<lb/>
趙野家廟祭器識者知其不久也金乃以孝純為豫偽<lb/>
相送之歸鄉故奉使宇文虚中贈以詩云閭里共驚新<lb/>
<pb n="KR2b0018_WYG_008-21b"/>
素髮兒孫将整舊斑衣孝純至汶上而豫已僭立遂相<lb/>
之先是官軍之陷賊在北京者聞豫将至遂閉門殺金<lb/>
人豫至誅其首者數十人由此豫不居北京而復歸東<lb/>
平豫以前宗正丞李孝揚及前通判濟南府張東權左<lb/>
右丞以其弟益為北京留守升東平為東京以東京為<lb/>
汴京南京為歸徳府尋又移益守汴京金又以右軍烏<lb/>
珠南侵所降李儔李鄴鄭億年等臣豫豫命儔守襲慶<lb/>
鄴守東平億年為禮部侍郎豫以生景州守濟南節度<lb/>
<pb n="KR2b0018_WYG_008-22a"/>
東平僭位北京遂起四郡强壯為雲從子弟應募者數<lb/>
千人又置三衛官凡翊衛勲衛以有官人或其家世有<lb/>
官者為之　此據劉豫傳及張滙所記滙言九月九日<lb/>
立豫而豫傳乃五月戊申豫傳所記差詳今從之　民<lb/>
或醉酒嫚豫云汝何人要作官家又滄州進士邢希載<lb/>
上言乞遣使宻通江南豫皆斬之　是月以吏部侍郎<lb/>
綦崇禮兼權直學士院　六月壬申上謂宰執曰卿等<lb/>
識万俟詠者否必是小人昨其親戚奏求遷兩官朕已<lb/>
<pb n="KR2b0018_WYG_008-22b"/>
擲之矣對曰實如聖諭張守因奏詠工小詞嘗為大晟<lb/>
府撰樂章以得官者也　初周望宣撫兩浙請以徽猷<lb/>
閣待制湯東野守平江府及望敗東野自劾而言者亦<lb/>
攻之癸酉詔東野落職依舊知平江　言者以本朝分<lb/>
兩府而兵權盡付樞宻比又置御營使司是政出於三<lb/>
也望罷是司而諸将處以軍職提兵如故甲戌詔御營使<lb/>
司併歸樞宻院為機速房仍令宰相兼知樞宻院事<lb/>
大理少卿王衣上殿奏事丙子上謂宰執曰衣似淳樸<lb/>
<pb n="KR2b0018_WYG_008-23a"/>
治獄既要盡情又不可慘刻以傅致其罪如衣尚須平<lb/>
允范宗尹曰人多稱其長者張守曰衣雖法科然議刑<lb/>
頗近厚　己卯詔浙西帥臣於鎮江府置司其臨安府<lb/>
罷兼帥職　庚辰又詔以徳安復漢陽三郡授知徳安<lb/>
府陳規荆南歸峽荆門公安五郡授知荆南府解潜鼎<lb/>
澧二郡授知鼎州程昌禹金均房三郡授知金州范之<lb/>
才襄陽鄧隨郢四郡授知襄陽府陳求道淮寧頴昌三<lb/>
郡授知淮寧府馮長寧並為鎮撫使之才雍孫也求道<lb/>
<pb n="KR2b0018_WYG_008-23b"/>
在襄陽既而有劇盜劉忠號白氊笠者擁衆來犯求道<lb/>
禦之戰敗為賊所害又長寧在淮寧亦不能守以其地<lb/>
降於劉豫後長寧至豫所勸其行什一税法偽授戸部<lb/>
侍郎　初孔彦舟權湖北總管移檄本路提舉官曾㡬<lb/>
求鹽以給軍食本司官屬懼請予之以紓禍㡬拒之不<lb/>
與既而昌禹復欲得鹽㡬曰使吾畏死則輸彦舟矣亦<lb/>
不與㡬懋弟也　壬午宰執擬前淮東提舉官潘良貴<lb/>
為湖南提刑詔可上因曰良貴頃為諫官與袁植皆勸<lb/>
<pb n="KR2b0018_WYG_008-24a"/>
朕誅殺祖宗以來未嘗戮近臣故好生之徳信於天下<lb/>
若此必失人心趙鼎曰諫諍之職尤不當以此導人主<lb/>
也　丙戌以開府儀同三司吕頥浩為建康府路安撫<lb/>
大使知池州觀文殿學士朱勝非為江州路安撫大使<lb/>
知江州太尉劉光世為浙西安撫大使知鎮江府每路<lb/>
置參謀參議官各一員是後諸路皆有之<hi>此據徐度却掃編</hi>時<lb/>
光世獲到敵俘號簽軍者謂此不宜留蓋知吾山川險<lb/>
易後日叛去或為鄉導己丑上謂宰執曰祖宗未嘗好<lb/>
<pb n="KR2b0018_WYG_008-24b"/>
殺彼皆吾民朕不能保之不幸陷金遂為敵用其本心<lb/>
可憫張守曰若散𨽻諸軍豈能遽叛上曰然守曰陛下<lb/>
好生如此天人必助信順實為中興之基也　先是醫<lb/>
官開州團練使王繼先遇登極特許不轉防禦换武功<lb/>
大夫給事中富直柔封還録黄謂侍醫當還本色官何<lb/>
與武功宜惜名器以勵戰士三省亦奏伎術官法不許<lb/>
换前班上曰朕於言無不從但頃冒海氣繼先診視有<lb/>
功彼未嘗請皆朕意爾直柔抗論不撓朕當屈意從之<lb/>
<pb n="KR2b0018_WYG_008-25a"/>
甲午詔寢前命於是范宗尹等退而嘆曰上從善如轉<lb/>
圜中興之業其庶㡬乎　中書門下奏行在仰食者衆<lb/>
廩粟不豐今秋成可期宜及時儲蓄乃詔委諸路漕臣<lb/>
廣東令褚宗諤糴十五萬石福建令魯詹糴十萬石各<lb/>
運至漳泉福州仍以所部年額上供為本錢詹嘉興人<lb/>
也己亥又詔宋輝糴之浙西給銀十萬兩度牒直十萬<lb/>
緡運至華亭縣徐康國糴之浙東亦給銀十萬兩屬郡<lb/>
錢非茶鹽及朝廷寄樁者如經制折帛贍學之類皆許<lb/>
<pb n="KR2b0018_WYG_008-25b"/>
為糴本衢婺運至越州越温台皆即其地儲之諸統兵<lb/>
官非有制書而妄取及所在州妄發與之者皆從軍法<lb/>
　戸部尚書葉份嘗言人主以清心省事為本以節用<lb/>
愛人為先凡無名之費不急之務皆所當去至是言者<lb/>
謂份買宗女為妾下吏鞫之乃份為都司時同舍郎有<lb/>
姓同者誤以為份也事雖白份亦求去乃除龍圖閣學<lb/>
士知泉州　金右監軍烏珠回江北屯於六合縣時左<lb/>
監軍達蘭在山東遣人誚烏珠渡江無功令止於淮東<lb/>
<pb n="KR2b0018_WYG_008-26a"/>
候秋髙相㑹再下江南烏珠以前日渡江之事為恥㑹<lb/>
聞王師將出陜右因西往應之留渤海萬戸托卜嘉等<lb/>
軍於淮東以待達蘭　通泰鎮撫使岳飛統兵捕劇賊<lb/>
戚方至是方始就招安<lb/>
</p>
<p>
</p>
  </div>
</body>
</text>
</TEI>
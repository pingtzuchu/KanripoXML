<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十六</head>
    <p>
<pb n="KR2b0018_WYG_026-1a"/>
欽定四庫全書<lb/>
　中興小紀卷二十六　　　　宋　熊克　撰<lb/>
紹興九年<hi>嵗在己未</hi>春正月甲申上論宰執曰朕毎有意候<lb/>
邊事平與民休息如月樁錢之類宜悉蠲之　秘書少<lb/>
監永州居住張浚上言今敵中有故上下分離故天屬<lb/>
盡歸河南遂復我必徳其厚賜将來内變既平指瑕造<lb/>
隙肆無厭之欲發難從之請其将何辭以對臣罪戾之<lb/>
餘深不欲論事顧利害至重不敢自黙惟陛下留意<lb/>
<pb n="KR2b0018_WYG_026-1b"/>
乙酉宰執奏赦條事上曰凡臣僚抵罪大則竄黜小則<lb/>
停降雖其才可用而資實小人亦不可輕赦而復進葢<lb/>
世無用小人之理或偶因微罪既沾沛澤豈可不湔洗<lb/>
收録若以前事論列不已乃使人材終廢亦可惜也上<lb/>
甄别賢否愛惜人材如此　丙戌詔監察御史莆田方<lb/>
庭實宣諭三京　癸巳上謂宰執曰今當創宫殿以俟<lb/>
太后之還秦檜等曰漢有長樂宫所以奉母后也臣聞<lb/>
聖人之徳莫大扵孝自輿地将歸陛下出令皆以祖宗<lb/>
<pb n="KR2b0018_WYG_026-2a"/>
母兄為先有以見聖孝通于神明宜乎上天悔禍而彊<lb/>
敵之革心也　時經制發運司纔糴米四十萬斛言者<lb/>
以謂舊發運使總六路財賦而餉中都兵興以來既無<lb/>
轉輸但以糴事委之自朝廷給本錢無慮五六百萬緡<lb/>
又諸路常平既使香鹽司兼領又别差主管官有司莫<lb/>
知適從今欲将發運使并常平主管官罷之丁酉詔去<lb/>
發運二字命户部長貳一員兼領仍别置副使或判官<lb/>
一員不時巡按諸路其常平官並改充經制某路幹辦<lb/>
<pb n="KR2b0018_WYG_026-2b"/>
官尋以户部侍郎梁汝嘉兼江淮荆浙閩廣經制使司<lb/>
農卿霍蠡為判官先是䀋法屢變其課浸虧自汝嘉貳<lb/>
版曹課乃復登　戊戌名徽宗陵曰永固　以同僉書<lb/>
樞宻院王倫為東京留守昭化軍節度使郭仲荀副之<lb/>
以少師萬夀觀使劉光世為陜西宣撫使移四川制置<lb/>
使胡世将副之仍加世将寶文閣學士會光世弟光逺<lb/>
疏光世之短扵言路扵是中丞勾龍如淵言光世不可<lb/>
遣乃罷其行　勾龍如淵退朝録曰時朝廷擇帥以人<lb/>
<pb n="KR2b0018_WYG_026-3a"/>
材難得遂搜至于仇愈陳規輩如淵因奏曰如數故相<lb/>
論其相業固有短長若以一路付之豈不賢于愈規輩<lb/>
其意葢欲取練逹如吕頤浩者處之關中静重如朱勝<lb/>
非者處之汴京而張浚素有威望宜處之建康方言及<lb/>
頤浩上曰頤浩若不去趙鼎河東人亦可去上獨不及<lb/>
張浚如淵曰浚勲在社稷陛下亦豈能終忘之上曰亦<lb/>
湏付之一路特不可去陜西耳明日宰執對遂以此意<lb/>
宣諭而朝廷大不恱後旬日有㫖除劉光世陕西宣撫<lb/>
<pb n="KR2b0018_WYG_026-3b"/>
使朝廷似欲以此遏吕頤浩之行而如淵再論光世不<lb/>
可遣乃罷之　川陜宣撫使吳玠改為四川宣撫使初<lb/>
玠軍中所用激賞錢每嵗下四川都轉運司應副一百<lb/>
八十萬緡至是玠言今不廢兵乞省其半詔奨之<hi>詔李誼作</hi>
　上謂宰執曰河南新復宜命守臣專拊遺民勸農桑各<lb/>
因其地以食因其人以守不可移東南之財力虛内以<lb/>
事外也於是秦檜等竊歎上規摹素定皆萬世之計非<lb/>
臣下所能及既而東京副留守郭仲荀請兵及糧上曰<lb/>
<pb n="KR2b0018_WYG_026-4a"/>
朕今日和議葢使消兵使百姓安業留守司豈用多兵<lb/>
但二三千人彈壓内冦足矣錢糧亦只據所入贍之豈<lb/>
可虚内以事外耶朕見前朝開邊如陜西燕山曾不得<lb/>
尺帛斗粟而府庫已竭此可為戒矣<hi>仲荀乞兵粮在二月一日今聨書之</hi>
　初起居舍人薛徽言為前宰臣趙鼎所厚一日因右<lb/>
僕射秦檜于上前論和議事徽言自殿㘭直前引義固<lb/>
争反覆數刻遂中寒疾是月卒　初宗正少卿范冲寺<lb/>
丞孫緯等奉詔在紹興五年修祖宗仙源圖宗藩慶系<lb/>
<pb n="KR2b0018_WYG_026-4b"/>
録宗枝屬籍凡三書以太祖太宗及秦王各為一總號<lb/>
曰總要又以母氏姓生宗婦宗女官院官爵夀考賜謚<lb/>
各為一條分䫫成書復被㫖俟二三年續修去冬本寺<lb/>
已得請至是宗正少卿鄭剛中言見與寺丞陳確同修<lb/>
縁三京宗司所報異舊書有牴牾處乞許新舊俱存庶<lb/>
他日可考仰稱陛下厚本之意剛中金華人也　二月<lb/>
壬子朔史館進祖宗實録上曰朕要見景徳中與契丹<lb/>
講和後故事今日可遵行者朕毎于静中留意機務頗<lb/>
<pb n="KR2b0018_WYG_026-5a"/>
覺有得扵是宰執秦檜等退而贊上心虚静萬機之暇<lb/>
留意典籍毎行一事必以祖宗為法規摹宏逺矣　以<lb/>
給事權直學士院樓炤為翰林學士　上欲用太常少<lb/>
卿邵武謝祖信為臺官癸丑諭宰執曰朕恐祖信不知<lb/>
今日事幾可召赴都堂與之議論秦檜等奏臺臣乃天<lb/>
子耳目恐召至朝堂然後授外間不知陛下之意不能<lb/>
無嫌上曰大臣朕股肱䑓諌朕耳目若使䑓諫譏察大<lb/>
臣豈朕之意時檜等雖荷上眷迄不敢召祖信退而相<lb/>
<pb n="KR2b0018_WYG_026-5b"/>
勉曰上開懐待遇如此其忍負之哉　監察御史方庭<lb/>
實奉使回奏邊事不合己未改秘書少監秦檜曰凡進<lb/>
擬差除未嘗敢分朋黨因陳辛亥嵗席益行赦文不工<lb/>
為諫官所論縁此怏怏後守平江適吕頤浩為都督過<lb/>
郡遂離間同列卒成黨與之禍上曰士大夫豈有不由<lb/>
宰相進擬卿等能平心用人甚善御史中丞勾龍如淵<lb/>
與起居郎施庭臣因私忿交爭奏其惡如淵謂庭臣指<lb/>
斥壬戌上謂宰執曰如淵身任䑓綱自合早論至一月<lb/>
<pb n="KR2b0018_WYG_026-6a"/>
後因忿方奏此告訐也告訐之風出于末世三代所未<lb/>
聞也以朕觀之庭臣之罪小如淵之罪大乃命秦檜先<lb/>
召庭臣詰問癸亥檜奏陛下若欲存國體先黜庭臣仍<lb/>
改除如淵俟其乞出然後補外上欲正其事乃詔庭臣<lb/>
語言狂率責嶺南監當如淵失風憲之體罷與外任命<lb/>
下人皆服上之英斷如此其後檜擬除如淵知遂寕府<lb/>
上曰此人用心不正遂已<hi>擬除如淵在明年正月今聨書之</hi>　初諸路<lb/>
月樁各有窠名其後多為漕司占留遂不免敷民甲子<lb/>
<pb n="KR2b0018_WYG_026-6b"/>
宰執請均於諸路不得偏重上曰若所撥窠名錢不足<lb/>
自合從朝廷給降不得一毫及民朕欲養兵全藉民力<lb/>
若百姓失業則流為盜矣上知月樁之害每每宣諭憂<lb/>
形于色此臣下所當奉承也　丁卯上諭宰執曰太后<lb/>
歸略備從物務從質樸如器皿塗金可也朕自即位服<lb/>
食器用未嘗妄費卿等所知秦檜等退相謂曰上天資<lb/>
儉徳雖奉太后猶不欲過漢文履革舃衣弋綈不能過<lb/>
也時内侍黄冕辭免製太后禕衣事上曰太后聖性恭<lb/>
<pb n="KR2b0018_WYG_026-7a"/>
儉服用簡素今回鑾有期朕得盡東朝之養時上喜見<lb/>
辭色檜等退而贊上之聖孝出于天性其屈意求和實<lb/>
縁太母宜乎上天悔過彊敵革心誠非常之慶也　癸<lb/>
酉詔史館見修徽宗實録今以實録院為名右僕射秦<lb/>
榛兼提舉其修撰檢討官令檜辟差於是以吏部侍郎<lb/>
范同為修撰禮部員外郎劉昉為檢討昉潮陽人也上<lb/>
嘗謂宰執曰徽宗内禪之事誠意素定非因人言初築<lb/>
北宫夾城甬道嘗諭梁師成曰吾他日釋下重負欲與<lb/>
<pb n="KR2b0018_WYG_026-7b"/>
嗣聖往來其間抱孫自娛宣和末遂踐此言而小人乗<lb/>
時多事貪天之功以為身謀秉筆之士不可不知也檜<lb/>
等曰當時玉音如此臣等踈逺若非聖諭實所未知　戊<lb/>
寅殿中侍御史謝祖信言今天意助順輿地自歸而朝<lb/>
廷乃在江吳道里遼邈所以宣至意收人心惟在號令<lb/>
宜推誠引咎使叛者革心詔劄付詞臣　時已遣内侍<lb/>
陳成之往陕西撫諭仍先至吳玠軍次之逐路于是右<lb/>
諫議大夫李誼言成之素不與諸将相識情未易通訪<lb/>
<pb n="KR2b0018_WYG_026-8a"/>
聞知金川郭浩父成舊為邊将張中孚中彦皆出其門<lb/>
慕洧之父亦成部曲而趙彬貧時又嘗依浩實於諸将<lb/>
有契望詔成之與浩同去所冀衆心早得以定　上欲<lb/>
得元臣調䕶陜西諸将是月召少傅醴泉觀使呂頤浩<lb/>
赴行在頤浩以年垂七十力辭不至具附奏金人無故<lb/>
歸地其必有意臣記五路元是張中孚中彦慕洧之徒<lb/>
為帥今必仍舊然皆乆據一方慮亦難令當諭以徳意<lb/>
許之乆任庶不致疑既而再趣頤浩至闕竟聽其辭及<lb/>
<pb n="KR2b0018_WYG_026-8b"/>
将東歸復言秦為天下眷今宜于長安興元襄陽各置<lb/>
宣撫司而重兵屯襄陽且建行臺仍即五路選精騎三<lb/>
萬赴行在請上親提萬騎不時勞軍使金人罔知六飛<lb/>
所在以伐其謀自爾不敢復窺江淮而中興之業由兹<lb/>
起矣　詔提舉洞霄宫張浚復資政殿大學士知福州<lb/>
　召徽猷閣直學士知漳州廖剛既至三月丙戌除御<lb/>
史中丞　戊子殿中侍御史謝祖信言和預買為民之<lb/>
病有司變為折錢帛又甚患者也祖宗時官俵錢於春<lb/>
<pb n="KR2b0018_WYG_026-9a"/>
而民輸縑於夏故公私兩利其後官無本可俵則名為<lb/>
預買其實白著是嵗於常賦之外又輸倍軍興乆而財<lb/>
益詘遂行一切之政數嵗前縑價髙而折錢或至十千<lb/>
八千今價減而有司猶執前直一例折錢使民鬻縑而<lb/>
求鏹此又甚病也二病固未能去求以少紓民力惟在<lb/>
均而已欲下諸路各具所敷之宜或以稅錢或以畝頭<lb/>
使戸無髙下依夏稅法則姦民猾吏詭名析産無所容<lb/>
其倖而所出均矣詔户部措置　甲午上謂宰執曰士<lb/>
<pb n="KR2b0018_WYG_026-9b"/>
卒暴露累年菴廬下寒暑燥濕之苦豈人情所堪俟疆<lb/>
事稍定當為葢營屋使各安居於是秦檜等退而竊歎<lb/>
上恤士卒如此人豈得不樂為之死也　中書門下言<lb/>
京城已差留守外其南京西京兩處留守乞權以本府<lb/>
守臣充從之　丁未上謂宰執曰河南新復州縣官當<lb/>
擇愷弟慈恵之人庶為朕撫養凋瘵使不失職秦檜等<lb/>
曰陛下仁意惻怛如此臣等敢不承也　夏四月庚戌<lb/>
朔上以陜西新復不宜置宣撫使當遣大臣諭以徳意<lb/>
<pb n="KR2b0018_WYG_026-10a"/>
辛亥乃詔僉書樞宻院樓炤往焉以秘書少監鄭剛中<lb/>
為叅謀官　初環慶将官慕洧叛至是安撫使趙彬奏<lb/>
已殺洧餘衆多降癸丑秦檜奏曰陜西已無事皆陛下<lb/>
聖徳所致上曰朕何以致此乃祖宗在天之靈黙佑然<lb/>
朕自來惟持不殺之説於是檜等贊曰此乃陛下為天<lb/>
人所歸也孟子曰惟不嗜殺人者能一之陛下堅守和<lb/>
議不煩干戈坐得中原豈非不殺之功乎　右諫議大<lb/>
夫曾統殿中侍御史謝祖信皆論趙鼎乆位宰司專權<lb/>
<pb n="KR2b0018_WYG_026-10b"/>
植黨在靖康末嘗受張邦昌偽命近上章納節敢以富<lb/>
弼自列臣子共憤望加流竄時鼎以少傅奉國軍節度<lb/>
使知泉州乃詔落節　吏部尚書晏敦復力請奉祠詔<lb/>
除寶文閣直學士知衢州　戊午步帥解潛為趙鼎所<lb/>
厚至是請奉祠出為福建路副總管　初二聖北狩上<lb/>
毎遇朔望率羣臣遥拜自徽宗升遐之後遥拜淵聖如<lb/>
故至是中丞廖剛言兄弟同列方兄為君則君事之及<lb/>
已為君則兄之而已今淵聖之歸有期望罷遥拜唯淵<lb/>
<pb n="KR2b0018_WYG_026-11a"/>
聖節百官仍舊祝夀下禮部太常寺既而討論欲遇朔<lb/>
望上用家人禮遥拜于禁中羣臣於宫門外遥拜從之<lb/>
　東京留守王倫奏金國元帥謂所降赦文載割河南<lb/>
地不歸徳于金國倫一靣改定謂元降赦文非真却要<lb/>
國書意與符同甲子上曰待外國當以誠因舉寶訓故<lb/>
事契丹使耶律元在館嘗詢左右館中日聞鼓聲豈非<lb/>
習戰耶或對以優人戯場真宗聞之謂宰臣曰不若以<lb/>
實諭之諸軍比無征戰教習武藝耳宰執秦檜等退相<lb/>
<pb n="KR2b0018_WYG_026-11b"/>
謂曰上每推誠待物動法祖宗庶永保和好使敵人無<lb/>
隙之可乗也　庚午殿前司募鈞容樂工上慮其優令<lb/>
但留舊人不得增募上曰朕未嘗好世俗之樂少頗善<lb/>
彈琴自居亮隂乆亦忘之葢上清心寡欲無聲色之娛<lb/>
免䘮後不許募樂工葢防微杜漸䂓摹閎逺如此　知<lb/>
綏徳軍劉議自言嘗汚偽命乞放歸田里壬申宰執擬<lb/>
依赦仍舊任上曰新復州軍他時悉用文臣卿等為朕<lb/>
擇循良之吏武臣不曉法直不可與郡上乆勞于外深<lb/>
<pb n="KR2b0018_WYG_026-12a"/>
達治體更用文武之意同符藝祖矣　是日宰執又奏<lb/>
京城親從官王琪以三朝御容來上曰近有司自京城<lb/>
來獻真宗御容有司辨其非真復獻筆百管雖微物朕<lb/>
不欲受恐來者不已也　是月資政殿學士席益卒<hi>原本</hi>
<hi>缺</hi>　庚辰右諌議大夫曾統言自去冬以來凡七遣使<lb/>
初命韓肖胄報聘又命王倫交地又遣方庭實宣諭三<lb/>
京郭仲荀留守東京周聿宣諭陜西士㒟張燾恭謁陵<lb/>
寢樓炤又至永興布宣徳意所携官吏軍兵甚多借請<lb/>
<pb n="KR2b0018_WYG_026-12b"/>
不知其數竊聞熙寕初宰臣韓絳宣撫陕西纔費十八<lb/>
萬緡時論沸騰以為大咎今一使之費己數倍于昔葢<lb/>
自崇寕權臣用事務為華侈以悦人情至今未革将來<lb/>
兩宫南還其費不少謂宜擇忠實通練之臣以舊制裁<lb/>
定庶無妄費從之　時新復州皆免賦役三年而亳州<lb/>
民自願輸以助國用上曰中原遺民乆因暴斂今喜扵<lb/>
來歸誠意樂輸然乍出塗炭尤當加恤兼信豈可渝乃<lb/>
令依赦蠲免仍降詔奨諭　新復諸州進天申節銀絹<lb/>
<pb n="KR2b0018_WYG_026-13a"/>
癸巳上謂宰執曰新復州無餘財此寕免于擾民可悉<lb/>
退回秦檜曰陛下誕節人臣皆致享上之誠而聖意加<lb/>
恤新民却而不受可謂盛徳之事也　丙申上謂宰執<lb/>
曰鋪翠銷金之飾屢詔禁止今宫中雖無敢犯而有司<lb/>
奉行不䖍市肆公然為之可重立賞務在必行秦檜等<lb/>
曰陛下以儉徳理天下而風俗尚習故態官吏格詔宜<lb/>
痛加䋲治　戊戌資政殿學士宇文粹中卒于成都府<lb/>
　癸卯上謂宰執曰太祖時強藩悍鎮與方靣之臣既<lb/>
<pb n="KR2b0018_WYG_026-13b"/>
歸朝皆貸之今中原官吏復還朕方以天下為度凡舊<lb/>
染之汚一切兼容秦檜曰陛下天覆之徳如此四海孰<lb/>
不歸心上曰今羣臣正當叶心共成治道然在外者輒<lb/>
辭難避事在内者論議多狥私立異風俗如此何以求<lb/>
治卿等當分别之眀示賞罰檜曰陛下聖眀灼知治道<lb/>
臣等敢不奉詔　乙卯上諭宰執曰近除邢孝揚團練<lb/>
使朕思顯肅皇后家尚未推恩乃先及孝揚恐失先後<lb/>
之序秦檜等退檢㑹顯肅聞訃曰其家已推恩上曰今<lb/>
<pb n="KR2b0018_WYG_026-14a"/>
與鄭藻落階官足矣上每行一事反復精思務協公議<lb/>
雖戚里間未嘗以私意行之也　時以觀文殿學士汪<lb/>
伯彦知宣州仍趣朝行在伯彦将至國門丁巳上謂宰<lb/>
執曰伯彦相見便令之官庶免紛紜且曰伯彦潛藩舊<lb/>
僚去國十年漢髙光不忘豐沛南陽故舊皆人情之常<lb/>
秦檜退而竊歎曰伯彦遭遇聖主乗風雲之㑹致位宰<lb/>
輔雖勲烈無聞然上終始眷之可謂至矣初伯彦未第<lb/>
有祁門縣令王本者築館曰英材延之授經檜與其兄<lb/>
<pb n="KR2b0018_WYG_026-14b"/>
弟皆從伯彦㳺至是伯彦䝉異寵亦檜之力詔伯彦元<lb/>
帥府舊臣特依見執政給俸於是給事中劉一止曰節<lb/>
度使俸借減尚不薄况郡有供給圭田之厚以郡守而<lb/>
依執政殆與異時非待制而視待制非兩府而視兩府<lb/>
者類矣乃詔罷之　詔徽猷閣直學士仇愈為陜西都<lb/>
轉運使愈以病固辭言者論其避事詔禠職尋責居全<lb/>
州　殿中侍御史周葵論國用軍政士風三事己未上<lb/>
謂宰執曰國用當藏之于民但百姓足國用非所患也<lb/>
<pb n="KR2b0018_WYG_026-15a"/>
上扵百姓㴠養休息雖兵興未嘗横歛宜中興之民戴<lb/>
之愈乆而不忘也　時有被召人鮮于參到闕丙寅秦<lb/>
檜奏參乃王庶所薦人材似可取乞令上殿臣備位宰<lb/>
司人材茍有可用不敢輙分黨與上曰朕豈能盡知天<lb/>
下人材但付之宰相宰相賢則賢人皆聚于朝矣檜退<lb/>
而竊歎曰上任相之意可謂得其要矣　開府儀同三<lb/>
司士㒟兵部侍郎張燾歸自西京己巳入朝士㒟等曰<lb/>
諸陵下石澗水自兵興以來乆涸二使到日水即大至<lb/>
<pb n="KR2b0018_WYG_026-15b"/>
父老驚歎以為中興之祥於是上以語宰執秦檜等謂<lb/>
燾必不妄言檜等退朝相謂曰石澗水至之祥可謂異<lb/>
矣燾之言能使人主信重雖甚異事不以為妄其立身<lb/>
行已無愧矣張燾奏徽宗山陵乞不用金玉辛未上曰<lb/>
前此厚𦵏之意如循一軌金玉之物朕意不用或謂朕<lb/>
以天下之富而薄于親如後世譏議何朕既灼知薄𦵏<lb/>
之益使先帝神靈有萬世之安雖以朕為不孝不敢辭<lb/>
葢上通經博古見利害之實非流俗之言所能奪也<lb/>
<pb n="KR2b0018_WYG_026-16a"/>
初僉書樞宻院事韓肖胄充報謝使既入北境其接伴<lb/>
者謂當稱謝恩使肖胄以使名勑授不敢輙易論難三<lb/>
四卒不能奪辛未肖胄還至東京　壬申僉書樞宻院<lb/>
事樓炤至永興軍留十餘日初偽齊将李世輔亡入夏<lb/>
國其家悉為鄜延帥宗雋所害世輔欲從夏國借兵復<lb/>
讐夏國主曰爾能為吾立功則不靳借兵時有酋豪號<lb/>
青靣夜义者恃衆擾邊乃屬世輔圖之世輔請精騎三<lb/>
千晝夜疾馳奄至其穴擒之以歸國主大悦即出兵<lb/>
<pb n="KR2b0018_WYG_026-16b"/>
授之世輔至延安府殺宗雋等二人因剖心以祭㑹金<lb/>
國已還三京世輔說夏人南歸而夏人多懐疑懼與願<lb/>
從者二千人來而夏國招撫使王樞反說世輔還夏世<lb/>
輔遂擒樞同來樞纔入境即望闕遥拜言本國主喜甚<lb/>
再三感聖恩将遣使入貢奏至上謂宰執曰夏人既有<lb/>
此意其待遇之禮令有司舉故例行之<hi>上諭在三月丙申今聨書之</hi>
至是樓炤與宣諭使周聿皆招納世輔歸朝　甲戌上<lb/>
諭新除京畿都轉運使李迨令速行不然湏重貶葢迫<lb/>
<pb n="KR2b0018_WYG_026-17a"/>
於公議雖與朕有潛藩之舊不得而私也迨惶懼上道<lb/>
葢上之威斷足以警偷惰懲傲慢也　時同僉書樞宻<lb/>
院王倫尚留守東京先是金國右副元帥烏珠歸其國<lb/>
徑之祁州元帥府宻奏於國主亶云河南地本達蘭宗<lb/>
盤主謀割扵南宋二人必隂結彼國今宋使已至汴京<lb/>
未可令過界倫有雲中舊吏𨽻烏珠帳下嘗來謁倫言<lb/>
烏珠謀誅逹蘭倫即馳奏乞早為之備上以示宰執而<lb/>
秦檜但趣倫過界乙亥倫始解留鑰将使指北行　是<lb/>
<pb n="KR2b0018_WYG_026-17b"/>
月川陜宣撫使吳玠卒于仙人闗後謚曰武安玠馭下<lb/>
嚴而有恩故士樂為之死川陜宣撫副使胡世将嘗問<lb/>
玠所以勝者扵其弟龍神衛四廂都指揮使璘璘曰金<lb/>
令酷而下必死先兄每與之戰非累日不决大抵舉中<lb/>
國所長而用之耳葢中國弓矢勁利金士卒堅耐吾常<lb/>
以長技洞重甲於數百歩外又選據便利出鋭卒以更<lb/>
撓之使不得休彼雖堅耐亦不能無弛此待之之要也<lb/>
　吏部侍郎謝祖信除徽猷閣待制知潭州　趙鼎事<lb/>
<pb n="KR2b0018_WYG_026-18a"/>
實曰先是謝祖信作言官力論鼎落節於是章氏諸孫<lb/>
咸集闕下再謀理訴併及史事上偶知之謂執政曰聞<lb/>
章惇又有人欲陳訴以趙鼎去便謂事有改變此事乃<lb/>
出朕意趙鼎何預聞有從官為之主議者執政奏謝祖<lb/>
信章氏子壻也上曰亦知之遂出祖信知潭州祖信聞<lb/>
之大駭歸家詬其妻凡數日曰由爾家累我以至鬰鬰<lb/>
而死識者評之曰使鼎在朝日收拾祖信而用之未必<lb/>
不出其妻小人唯利所在初不以親為意雖父子之間<lb/>
<pb n="KR2b0018_WYG_026-18b"/>
有所不顧况妻黨乎　是夏金國左副元帥逹蘭之蔚<lb/>
州避暑逹蘭下令諸藏避我而迯者家長罪死籍其産<lb/>
及人口半以充賞四鄰之家共追賞錢三百緡仍發番<lb/>
軍分諸路搜捕民間大擾羣起為盜以拒番軍遂復止<lb/>
之達蘭在諸帥中最號寛恕今顧為此蓋隂與皇伯宗<lb/>
盤通謀将以致亂使民嘯聚則藉之起兵又令中山府<lb/>
拘奉使王倫于館且㑹諸路僉軍以復取河南為名皆<lb/>
所以應宗盤也　初南安李乾徳有庶子智之奔大理<lb/>
<pb n="KR2b0018_WYG_026-19a"/>
國改姓趙號為平至是知李陽煥卒其子天祚襲封大<lb/>
理國遣兵三千送智之歸要代天祚天祚不肯領兵與<lb/>
戰又敗之智之欲進奉朝廷仍乞借兵廣西經略司以<lb/>
聞詔令諭以婉辭勿引之生事<lb/>
</p>
<p>
</p>
  </div>
</body>
</text>
</TEI>
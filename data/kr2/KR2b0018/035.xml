<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十五</head>
    <p>
<pb n="KR2b0018_WYG_035-1a"/>
欽定四庫全書<lb/>
　中興小紀卷三十五　　　　宋　熊克　撰<lb/>
紹興二十一年<hi>歲在辛未</hi>春正月癸未宰執奏知廬州呉逵<lb/>
乞㴠養淮南復業之民未可起稅乃詔下戸部與展年<lb/>
數上又曰還俗僧圓覺宗果撰聖者偈妙喜禪皆菑祥<lb/>
謗讟之語誕謾無禮鼓惑軍民此最害事宜禁止之<lb/>
戊子上親饗景靈宫既事而雨雪癸巳上以語宰執秦<lb/>
檜曰此陛下孝誠所格也　甲午宰執奏差衢州守臣<lb/>
<pb n="KR2b0018_WYG_035-1b"/>
上曰可差曹筠臺諌無大過當假之初筠任侍御史以<lb/>
言失當至是復用也　禮部兼侍講陳誠之奉使大金<lb/>
國初故主亶之存也本朝太后歲與亶妻禮物巨萬至<lb/>
是亮代亶立遂輟此禮誠之入北境預為遜辭諭之彼<lb/>
國竟不敢言及還上嘉之　自左僕射秦檜用事士大<lb/>
夫平日少失其意輙禍不測集英殿修撰提舉太平興<lb/>
國宫魏矼當初講和時與議不合檜嘗欲除近郡矼遜<lb/>
辭不就奉祠凡四任寓衢之常山僧舍蕭然一室迄免<lb/>
<pb n="KR2b0018_WYG_035-2a"/>
於禍是月卒士論傷之初故相趙鼎嘗謂其客刪定官<lb/>
方疇曰自鼎再相除政府外所引從官如常同胡寅張<lb/>
致逺張九成潘良貴吕本中魏矼皆有士望異日决可<lb/>
保其無他疇曰願公徐觀之鼎曰此等人材如何變得<lb/>
其後諸賢流落之乆皆壁立巖仭雖死不變至是疇始<lb/>
信鼎之能知人也　五月前知大安軍張輔世言四川<lb/>
惟利路創義士于保丁内選充而文其手就令土豪官<lb/>
多率歛邀求役無虛月甚為民病今邊燧無警望放歸<lb/>
<pb n="KR2b0018_WYG_035-2b"/>
農田詔制置司申樞宻院　時利西路安撫使呉璘鎮<lb/>
興州已乆上乃親御宸翰賜璘以守邊安静加拜太尉<lb/>
璘嘗自著書兵要大畧謂金人有四長我有四短當反<lb/>
我之短以制彼之長葢彼之所長曰騎兵曰堅忍曰甲<lb/>
重曰弓矢吾當集漢畨所長而兼用之故制其騎則有<lb/>
分隊之法制其堅忍則有更休迭戰之法制其甲曰勁<lb/>
弓彊弩制其弓矢曰以逺尅近以彊制弱其說甚備至<lb/>
于陣法有圖而無書焉　大理寺丞謝邦彦乞給病囚<lb/>
<pb n="KR2b0018_WYG_035-3a"/>
藥丙申詔從之邦彦侯官人也　上御書大學篇賜新<lb/>
第進士甲子上謂宰執曰賜宴日逼朕二十日早下筆<lb/>
食時已畢因言黄庭堅樂毅論墨本皆有淵源秦檜曰<lb/>
陛下留神翰墨精敏如此臣下所未聞也　秋七月壬<lb/>
寅以集英殿修撰曹筠為敷文閣待制代李璆帥蜀<lb/>
初命刑部侍郎韓仲通等詳定重修茶鹽勅令格式至<lb/>
是書成八月辛未左僕射秦檜上之上曰是書纎悉備<lb/>
具若能遵守永逺之利也　壬申太師通議郡王韓世<lb/>
<pb n="KR2b0018_WYG_035-3b"/>
忠卒後諡曰忠武　時有言贍學公田多為權勢之家<lb/>
所占九月戊戌朔上謂宰執曰縁不度僧常住多有絶<lb/>
産令戸部撥以贍學　癸丑詔諸路昨泛差押綱使臣<lb/>
多不曽到部故無賴作過今後並差現任使臣　冬十<lb/>
月癸未秦檜之初相也徽猷閣待制王居正時為左史<lb/>
嘗奏上以檜作相前所言皆不讎檜憾之及檜再相專<lb/>
國居正慮為所害屏居常州時事一不掛口書祠官之<lb/>
考十有二至是檜權益張尤忌善類大誅譴以立威多<lb/>
<pb n="KR2b0018_WYG_035-4a"/>
竄之嶺外居正闔門托疾猶奪其職是月卒居正素不<lb/>
取王安石之學故工部侍郎楊時嘗著三經義辨以示<lb/>
居正居正繼亦為三經辨學與時之說相經緯　上謂<lb/>
宰執言旴眙守臣龔鍳頗安静秦檜曰朝廷報對境文<lb/>
字鑒不放心處必來申明百官皆留意所職如此則無<lb/>
不濟矣　是月御製秦檜畫像賛曰維師益公識量淵<lb/>
冲盡闢異議决策和戎長樂温清寰宇阜豐其永相予<lb/>
凌烟元功仍親洒宸翰賜之　右諌議大夫章复殿中<lb/>
<pb n="KR2b0018_WYG_035-4b"/>
侍御史林大鼐共論參知政事余堯弼傾邪姦險朝廷<lb/>
有大議論則黙而不言望貶之以清政府堯弼亦奏乞<lb/>
祠十一月庚戌詔除資政殿學士提舉外祠复等再論<lb/>
遂詔落職复宣城人也　前知池州黄子㳺言農田水<lb/>
利所係甚重望飭諸路提舉官俾建塘陂以備旱暵丁<lb/>
巳上謂宰執曰須常平官得人若監司用心事無不濟<lb/>
近時監司多端坐不出提㸃刑獄職在平反尤當徧臨<lb/>
所部宜戒飭之　詔僉書樞宻院事巫伋兼權參知政<lb/>
<pb n="KR2b0018_WYG_035-5a"/>
事　十二月戊辰司封郎官王葆言近日民間多銷錢<lb/>
為器詔令工部禁止　時雖連日小雨而雪未應期上<lb/>
遣人禱太一祠辛巳晚雪作壬午宰執奏事上曰昨晚<lb/>
寒甚便得雪甚可喜秦檜曰陛下至誠昭格如此當率<lb/>
百官表賀丁亥檜奏曰臘雪應期中外共慶去年臘中<lb/>
三日雪果大有秋上曰自此二麥可望不惟時豐疫病<lb/>
亦自消矣<lb/>
紹興二十二年<hi>歳在壬申</hi>春正月大理評事莫濛言州縣受<lb/>
<pb n="KR2b0018_WYG_035-5b"/>
民輸米各有定數而収耗有至加三者凡此止資官<lb/>
吏侵用乞下有司揭示許民越訴丁巳詔從之　二月<lb/>
殿中侍御史林大鼐言公孫杵臼程嬰韓厥三人有大<lb/>
功於趙氏本朝皆封侯爵中興以來嘗詔立廟而有司<lb/>
弗䖍神靈不妥望進以公爵擇地建廟升為中祠使相<lb/>
熊夢而有祥扶竜祚而無極壬午詔禮部討論兩浙漕<lb/>
司先次營廟既而三人皆進封公　先是徽猷閣直學<lb/>
士向子諲告老歸臨江之舊隠號曰薌林居士閑居十<lb/>
<pb n="KR2b0018_WYG_035-6a"/>
五年庚戌卒子諲早受學于故諌議大夫劉安世宣和<lb/>
初方臘作亂詔發運司捕之子諲時為屬獻言曰若急<lb/>
請于朝以安世尹南都前諌官陳瓘守金陵人望所歸<lb/>
不勞兵而賊可破識者謂此真良策其長不能用靖康<lb/>
末張邦昌僣位遣人持勑書至廬州問其家子諲時為<lb/>
發運副使牒郡守馮詢及提舉鹽香官范冲拘之故給<lb/>
事中胡安國嘗謂其忠節可以扶持三綱者葢指此也<lb/>
　癸酉以右諌議大夫章复為御史中丞初复論端明<lb/>
<pb n="KR2b0018_WYG_035-6b"/>
殿學士僉書樞宻院巫伋執政無補而林大鼐亦論伋<lb/>
黷貨營私丙子詔伋以本職奉外祠复等再論遂落職<lb/>
　辛巳以中丞章复為端明殿學士僉書樞宻院事<lb/>
時住鬻度僧道牒已乆其徒寖少又福建官自運鹽頗<lb/>
為民患乃遣太府寺丞鍾世明下本路措置寺觀田産<lb/>
凡僧道之見存者計口給食餘則為寛剩之數籍歸于<lb/>
官并究運鹽之弊世明方行殿中侍御史林大鼐言慮<lb/>
民間未知指意或有疑惑辛酉上諭宰執明䧏指揮以<lb/>
<pb n="KR2b0018_WYG_035-7a"/>
曉諭之世明將樂人也　五月殿中侍御史林大鼐言<lb/>
民間有事先訴于縣結絶不當然後經州以次及監司<lb/>
臺省今兩浙民訟監司州縣未决多徑至臺省請申舊<lb/>
法禁止辛亥上諭宰執曰如此則朝廷事多從之　主<lb/>
管崇道觀曾恬少嘗尊事故楊時謝良佐陳瓘劉安世<lb/>
得存心養性之學及為大宗正丞一日攝行宗正事吏<lb/>
有慢令不共即繩以法無敢違者時秦檜專政士多求<lb/>
媚以取要官而恬自守無所詘丐祠以去寓常熟之僧<lb/>
<pb n="KR2b0018_WYG_035-7b"/>
刹投閑幾十年是月卒恬故相公亮之孫也　六月丁<lb/>
丑宰執奏知嘉州王知逺乞罷鑄小鐡錢事上曰此於<lb/>
錢引實有利害可令總領與漕司同措置　以刑部侍<lb/>
郎韓仲通兼權吏部尚書秋七月乙巳上謂宰執曰聞<lb/>
四川所起禁衛卒所費多出於軍衆可令總領司應副<lb/>
　初江西多盗而䖍州尤甚後雖撲滅慮其復作乃留<lb/>
殿前司呉進一軍弹壓而本州禁軍嘗隨前總兵官程<lb/>
師回徃來捕㓂頗勇與進軍素不相下丁巳夜兩軍交<lb/>
<pb n="KR2b0018_WYG_035-8a"/>
鬬州兵因而作亂焚民居逐官吏守臣鄱陽余應求有<lb/>
父安行年老欲走忽墜城死應求遂以丁憂為辭而去<lb/>
于是叛軍據城自守八月丙寅領殿帥楊存中奏據本<lb/>
司統兵官呉進申䖍州將兵反江西帥臣張澄亦奏請<lb/>
遣兵入己卯上諭宰執曰聞有欲走湖南者乃詔鄂州<lb/>
都統制田師中速發兵仍令澄集本路兵擒捕事定日<lb/>
具有功人申樞宻院辛巳又詔殿前司逰奕軍統制官<lb/>
李耕統所部兵一千六百人徃討之　先是累禁私泛<lb/>
<pb n="KR2b0018_WYG_035-8b"/>
海商人而泉州境内尚多有此上聞之恐别生事戊子<lb/>
詔申其禁　虔州叛兵突出徑走南康軍而寓居左朝<lb/>
奉郎田如鼇為其所得遂復歸據䖍城時統制官李耕<lb/>
總軍纔入江東界時殿前司左翼軍統制官陳敏見駐<lb/>
福建被本路帥檄統所部一千五百人䕶閩境於是領<lb/>
殿帥楊存中奏敏本䖍人且於江西捕㓂有功乞令敏<lb/>
進兵至䖍與耕併力討賊九月乙未詔從之又就命如<lb/>
鼇權本路提刑令即城中撫定既而耕敏與鄂渚田師<lb/>
<pb n="KR2b0018_WYG_035-9a"/>
中所遣統制官張訓等各以兵至城外　戊戌宰執奏<lb/>
前知蘄州周楙乞修河堤事上曰不獨蘄州凡沿淮有<lb/>
水旱悉令漕司守臣措置　初紹興八年除李光為參<lb/>
知事有右從政郎楊煒者寓行在聞之曰此吾鄉先生<lb/>
也今得位必將盡行所學乆之無所聞時蕭振任侍御<lb/>
史朝廷方與金人議和煒不以為是作書欲獻光因先<lb/>
見振說書中意振曰亦恐金人難信煒遂以書責光有<lb/>
同槽共食之語光遣人專語煒以不及答書至是振知<lb/>
<pb n="KR2b0018_WYG_035-9b"/>
台州煒為黄岩縣令政頗有聲振毎聞煒大言無頋忌<lb/>
則擊節稱善遂薦煒改秩復移書浙東提刑秦昌時俾<lb/>
同薦之昌時左僕射檜猶子也因屬吏宻語振曰煒嘗<lb/>
以書責光尤太師某其姪義不當舉如待制亦不可舉<lb/>
也振曰吾業已許之豈可中輟俄有縣吏得煒書有詆<lb/>
時相語以告昌時昌時以聞于朝詔送大理寺仍下所<lb/>
司發卒大索得其萬言書藳譏刺時政獄具庚辰詔除<lb/>
煒名送萬安軍編管其兄選人炬亦連坐羈置邕州振<lb/>
<pb n="KR2b0018_WYG_035-10a"/>
罷仍落徽猷閣待制於池州居住　先是林大鼐在言<lb/>
路嘗奏錢塘江浸淫為患十一月壬寅上諭宰執令臨<lb/>
安府同漕司乗冬月水不泛溢時治之為易又舊有塔<lb/>
廟隂以相之雖出小説亦不可廢也　丙午朝獻景靈<lb/>
宫丁未朝饗太廟戊申冬至合祀天地於圜丘大赦天<lb/>
下　有軍人龎翼者教人學道起居舍人林機因與翼<lb/>
逰遂出知信州丁巳上諭宰執曰機信翼邪說遂亡上<lb/>
下之義機既令出翼亦不當留士大夫尚為動况軍中<lb/>
<pb n="KR2b0018_WYG_035-10b"/>
乎　時守臣監司不輸常賦專以進竒羡相尚太府卿<lb/>
徐宗説攝貳版曹乃言今後當令先補常賦所逋仍乞<lb/>
以賦入殿最行賞罰詔從之於是上諭宗說曰版曹乆<lb/>
匱卿所論甚當是日以宗說權户部侍郎宗說頗有心<lb/>
計於經費出入盈縮之數皆知其要吏不能隠然附秦<lb/>
檜以至侍從嘗為檜私營田産士論鄙之而畏檜無敢<lb/>
言者宗說開化人也　龍神衛四廂都指揮使知䖍州<lb/>
李耕率諸軍以乙卯登城盡収叛卒誅之而捷奏猶未<lb/>
<pb n="KR2b0018_WYG_035-11a"/>
至於是領殿帥楊存中奏遣人送鞋韈與耕軍中己未<lb/>
上曰䖍賊閉城拒官軍且四十日城中百姓何以活令<lb/>
存中更遣兵尅期蕩平庻脫良民于禍也　十二月直<lb/>
袐閣前知太平州韓膺胄言州縣小吏喜怒自私驅無<lb/>
罪之人不白長官而禁於獄或終不加罰徒繫以苦之<lb/>
望詔有司嚴禁甲子詔刑部立法　故端明殿學士王<lb/>
雲之猶子積以雲死事乞推恩戊寅謂宰執曰雲奉使<lb/>
極効忠率先衆人勤事而死于難乃與積廸功郎　有<lb/>
<pb n="KR2b0018_WYG_035-11b"/>
袁敏求者妄撰語言丁未宰執奏合編管上曰小人妄<lb/>
生是非既得其罪當行以為惑衆者之戒　初興元府<lb/>
兵亂以來城内生荆棘官舍民居皆茅屋而帑藏寓諸<lb/>
僧刹太尉楊政再為帥始以次繕治至是一新户口浸<lb/>
盛如承平時矣政所統將士自休兵之後十餘年未嘗<lb/>
輕以陞遷蓋深體朝廷之意也　福建舊行産鹽法民<lb/>
歲輸錢而受鹽於官其後法壊輸錢如故而民不得鹽<lb/>
其間多私鬻以給食而官亦不問至是帥臣龍圗閣學<lb/>
<pb n="KR2b0018_WYG_035-12a"/>
士張宗元始再㩁鹽犯者滋衆人不以為是帥司屬官<lb/>
胡憲上書於宗元告以為政大體宗元不悦乆之憲請<lb/>
嶽祠而去同時在幕中有輕薄者用其姓名為詩嘲之<lb/>
曰獻陳利害知何益蓋憲獻同音謂胡憲也　金國主<lb/>
亮造燕京宫室至是年率其文武百官遂遷都焉亮因<lb/>
以燕京為中都𨽻以平薊涿易雄保順遂州號中都路<lb/>
舊上京為北京𨽻以興中府錦義宗利州號北京路遼<lb/>
陽府<hi>渤海故地</hi>為東京𨽻以廣寜府潘復登辰州號東京路<lb/>
<pb n="KR2b0018_WYG_035-12b"/>
雲中府為西京𨽻以宏豐朔應蔚勝州號西京路開封<lb/>
府為南京𨽻以曹單陕鄧鄭陳蔡穎宿泗號南京路又<lb/>
以河間真定平陽太原益都東平大名京兆延安臨洮<lb/>
慶陽會寕咸平臨潢十四府為總管府河北東路河間<lb/>
府冀莫清滄深景州𨽻焉西路真定府邢洺相定濬衛<lb/>
州𨽻焉河東南路平陽河中府隰懐晉澤潞解州𨽻焉<lb/>
北路太原府汾代嵐忻石平定州岢嵐保徳軍𨽻焉山<lb/>
東東路益都濟南府沂宻濰濱淄隶登萊州𨽻焉西路<lb/>
<pb n="KR2b0018_WYG_035-13a"/>
東平府徐兖濟慱徳州泰安軍𨽻焉大名府路恩濮開<lb/>
滑𨽻焉京兆府路鳯翔府同華虢耀州𨽻焉延安府路<lb/>
鄜坊州保安綏徳軍𨽻焉臨洮路蘭秦隴鞏河會川積<lb/>
石鎮戎軍𨽻焉慶陽府路平凉府環涇邠原寕州𨽻焉<lb/>
會臨府路肇齊信州𨽻焉咸寕府路韓懿州𨽻焉大赦<lb/>
其境改明年元日正元<hi>此據張棣所記修入棣又云燕京城門十二束曰宣耀曰施仁</hi>
<hi>曰陽春西曰顥華曰麗澤曰彰義南曰豐宜曰景風曰端禮比曰通元曰會城曰崇智</hi>
紹興二十三年<hi>歳在癸酉</hi>春正月先是前禮部侍郎髙閌退<lb/>
<pb n="KR2b0018_WYG_035-13b"/>
居明州時秦檜之弟棣為明守檜欲卜閌嚮背因其鄉<lb/>
人姚孚者達意於閌曰季華弟止一女願與公結姻閌<lb/>
辭之遂致其仕閌自此每對人唯舉前言徃行未嘗及<lb/>
時政之得失人物之臧否觀書終日絶意榮望己亥卒<lb/>
閌喜故程頥之學及嘗見楊時毎語竟日深相恱服中<lb/>
年勇退人甚髙之　是月資政殿大學士知建康府楊<lb/>
愿卒　二月右正言鄞縣史才言吏部尚書林大鼐狂<lb/>
躁欺誕且負不孝之實若不亟去必搖國是己巳乃詔<lb/>
<pb n="KR2b0018_WYG_035-14a"/>
罷之尋知泉州　時吏部侍郎陳相奏淮南閘損處甚<lb/>
多不止洪澤丙子上諭宰執令漕臣修之以便人使來<lb/>
徃相合肥人也　龍神衛四廂都指揮使知贛州李耕<lb/>
具立功一萬三千餘人辛巳奏至于是第賞有差癸未<lb/>
以耕為金州觀察使<hi>此據野記修入</hi>方贛之亂也謫居人秘書<lb/>
少監分司南京孫近走吉州避之至是賊平復歸贛州<lb/>
未幾卒　夏四月癸亥宰執奏差諸州守臣上曰士大<lb/>
夫在此者衆所當得闕可早與之　壬寅宰執奏上書<lb/>
<pb n="KR2b0018_WYG_035-14b"/>
者言舉債之家如還本已足利當盡放上曰如此則上<lb/>
户不肯放債反為細民之害宜詳細措置　是月慶逺<lb/>
軍節度使張澄自江西移帥福建初閩中佛刹數千區<lb/>
其徒猥衆地占膏腴州縣經賦視為上戸自鍾世明至<lb/>
計口給食悉拘所餘澄既入境即剖析利害言之乃詔<lb/>
委澄措置澄請計其租賦農工僧行厮役之用給之而<lb/>
収其餘較前所拘十還六七公私皆以為利　六月時<lb/>
行在霖雨諸軍營多壊已詔賜錢七萬貫令修俾得安<lb/>
<pb n="KR2b0018_WYG_035-15a"/>
處至是上又聞民田有被水害癸亥詔户部下州縣差<lb/>
官檢放苗稅　時皇太后目疾下諸路召醫人惟四川<lb/>
未發到秋七月戊子朔詔趣逐路帥臣捜訪津遣　右<lb/>
諌議大夫史才言浙西民田甚廣而不憂旱者太湖之<lb/>
利也比年瀕湖之地諸軍下人多據以為田擅利妨農<lb/>
其害實大乞委監司究治盡復太湖舊迹使兵民各安<lb/>
其職農民有賴庚戌詔從之　福建安撫使叅議官賀<lb/>
允中嘗為閩漕平鹽貨見謂稱職秦檜以其不肯下已<lb/>
<pb n="KR2b0018_WYG_035-15b"/>
授祠觀者五年復令入帥幕以抑之是月允中之任<hi>此據</hi>
<hi>墓誌</hi>　八月知静江府陳璹奏乞増和糴米價及折納適<lb/>
中以紓民力辛亥上謂宰執曰璹善治郡可與直祕閣<lb/>
知潭州其他處有昏耄不任職之人令自陳宫觀　先<lb/>
是總領四川財賦符行中有子預薦意潼州府僉書判<lb/>
官趙逵必為類試考官宻以文屬之逵不啟緘既試符<lb/>
氏子不預奏名行中因他事捃摭逵峻甚然亦不能害<lb/>
之行中南城人　冬十月庚申侍御史江寕魏師遜言<lb/>
<pb n="KR2b0018_WYG_035-16a"/>
太府寺丞史祺孫交通匪人上曰學先王之道而從妄<lb/>
人孫士道習妖術以惑衆若只罷之無以戒後人可令<lb/>
吏部與監官　端明殿學士僉書樞宻院事宋樸乞罷<lb/>
戊辰詔以舊職奉祠於是諌議大夫史才言樸為士而<lb/>
不自愛乃違道罔俗與丐者為伍不當以祕殿隆名寵<lb/>
之遂落職壬申以才為端明殿學士僉書樞密院事<lb/>
時諸路推行養濟事恐其滅裂戊寅上謂宰執曰須令<lb/>
實給錢米以施實惠　侍御史魏師遜為中丞監察御<lb/>
<pb n="KR2b0018_WYG_035-16b"/>
史鄭仲熊為右正言時秦榛秉政久言路皆其所引于<lb/>
是仲熊首論定國是乆任用抑奔競節浮靡與推誠于<lb/>
有功之宿將等事然其間不無阿附仲熊西安人也<lb/>
十一月時經筵講尚書終篇癸巳上謂宰執曰朕記此<lb/>
書自說書官尹焞始初焞以范冲薦擢講筵既數日輙<lb/>
乞致仕其徒相與謀曰必得朝廷見留乃可為髙翼日<lb/>
趙鼎奏果言焞志在山林不樂居此願以禮留之焞遂<lb/>
不復致仕觀焞進講皆其師程頥之說餘無可取秦檜<lb/>
<pb n="KR2b0018_WYG_035-17a"/>
曰程氏之徒祖宗諱不避而諱其師之名甚嚴事君之<lb/>
道恐不當有厚薄兼已受官乃更欲廩人繼粟庖人繼<lb/>
肉曽不思孟子處賓師之地仕而不受禄則有此禮上<lb/>
曰孟子當戰國之時自處如此不可以為常法也　先<lb/>
是經筵官皆進詩侍讀秦熺詩卒章曰競競驕侈戒誓<lb/>
不愧周官辛丑上對宰執再三稱善以熺登第日賜御<lb/>
書周官也上又曰哲宗朝蘓軾進御書古詩魏師遜鄭<lb/>
仲熊所進詩皆模倣其體上萬機之暇他無所嗜専意<lb/>
<pb n="KR2b0018_WYG_035-17b"/>
於文如此　時編類宗正司新成上閱之甲辰以諭宰<lb/>
執曰所修甚有條理可即頒行　十二月己未宰執奏<lb/>
事上顧秦檜曰昨日遣使戒之云歳遣信使已有定例<lb/>
使指之外不可生事上周慮如此真得祖宗柔逺人之<lb/>
家法宗社無疆之福也　閏十二月丙申上諭宰執曰<lb/>
諸郡守條具民事如逺方因軍興科民至今未罷者非<lb/>
因條具何由得聞宜委官詳其可行者行之戊戌詔委<lb/>
中書檢正左右司郎官具其可行者申省取㫖蓋聖意<lb/>
<pb n="KR2b0018_WYG_035-18a"/>
恤民故致詳如此　先是夏間宣州大水其流泛溢至<lb/>
太平州凡太平境内沿湖諸圩悉為衝决是冬詔遣太<lb/>
府寺丞鍾世明至州相視修築守臣直袐閣洪楫集屬<lb/>
邑共議知當塗縣事張津以謂被水農民流徙過半若<lb/>
令逐圩自修力不能辦遂用其說共興長埂週廻一百<lb/>
八十里包諸小圩未幾成然自此小圩埂盡廢一遇水<lb/>
决則通被其害故農民屢請于官欲各興中埂以防患<lb/>
焉　初池州青陽縣稅視鄰邑為重如貴州縣田毎畆<lb/>
<pb n="KR2b0018_WYG_035-18b"/>
上等八升而青陽一斗九升中等六升而青陽一斗五<lb/>
升下等四升而青陽一斗七合幾於三倍蓋自南唐李<lb/>
氏賜此一縣之地與其臣宋齊邱為邑齊邱増賦以肥<lb/>
私家遂成定額是年江東轉運常平司為之申請詔以<lb/>
十分為率税苗减二分半課米减二分然議者猶謂所<lb/>
减乃經界虚増之數而齊邱重賦未嘗損也至乾道中<lb/>
始能再蠲之<hi>以上二事皆據方志</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀巻四</head>
    <p>
<pb n="KR2b0018_WYG_004-1a"/>
欽定四庫全書<lb/>
　中興小紀巻四　　　　　　宋　熊克　撰<lb/>
建炎二年秋七月丁亥以吏部尚書周武仲為龍圖閣<lb/>
學士提舉太平觀　新通判襄陽府程千秋昨因守公<lb/>
安縣有功朝廷再加二秩就命通判荆南時有譛其短<lb/>
於帥臣唐慤者千秋請避之改倅襄陽未行荆南轉運<lb/>
司擒千秋寘之獄巧誣以罪其弟千乗詣闕訴寃已得<lb/>
㫖免勘而慤猶未肯釋緣有全驅保妻子棄城與敵者<lb/>
<pb n="KR2b0018_WYG_004-1b"/>
欲依公安千秋以其位居已上恐掣肘敗事拒之不納<lb/>
賊平悉懐愧恨媒蘖於慤欲殺之以快其意慤深加鍜<lb/>
鍊違詔不釋且忠義立功之士所宜加䘏罪猶當宥况<lb/>
無罪乎己亥詔釋千秋仍降慤貼職為直秘閣　辛丑<lb/>
詔略曰廼者春多雨霪夏仍旱暵飛蝗為沴餘冦尚存<lb/>
弗能道天地之和何以弭邦家之患永惟厥咎當在眇<lb/>
躬應政事有未便者俾郡守監司條上被災處騐實與<lb/>
免租稅禁囚淹延趣其結絶　甲辰詔樞宻直學士大<lb/>
<pb n="KR2b0018_WYG_004-2a"/>
名尹杜充為東京留守令又以馬軍都指揮使郭仲荀<lb/>
為殿前都指揮使副之仍召龍神衛四廂都指揮使楊<lb/>
惟忠赴行在為主管馬軍時已遣宇文虚中使金國祈<lb/>
請二聖道由京城乃令攝留守司事既而仲荀先充以<lb/>
至虚中乃行　先是提舉洞霄宫謝克家因言者論其<lb/>
嘗從偽命落職遂進狀自辨略曰國家傾危二聖播遷<lb/>
臣不能徇節以死何所逃刑顧如言者所論則為未之<lb/>
察也三月七日張邦昌為金人逼脅圍城士大夫恃陛<lb/>
<pb n="KR2b0018_WYG_004-2b"/>
下之在外也共為後圖吕好問不能獨任其責方邦昌<lb/>
之在尚書省也好問遣人起諸退人故次日皆仍舊職<lb/>
臣嘗遣長男伋往見李回欲同詣元帥軍中回言將令<lb/>
高世賞同臣以行而胡直孺李擢繼道邦昌之言且趣<lb/>
之出與回言合臣始見邦昌面决行日則臣之復出為<lb/>
陛下出也四月八日奉寳璽出門十二日見陛下於濟<lb/>
州䝉陛下洞然照知委任元帥府差提舉一行事務自<lb/>
濟還京不復入省即整辦儀物催發百司官吏前往南<lb/>
<pb n="KR2b0018_WYG_004-3a"/>
京粗免闕悮如臣才短力憊方多事日享祠官之禄臣<lb/>
分已足但所造罪名至醜使如章言則為大惡不宜尚<lb/>
齒縉紳否則為至寃亦不宜<hi>按此下有脫字</hi>如臣所陳涉妄甘<lb/>
受欺君之誅若原情昭洗死無所恨丁未召克家為吏<lb/>
部侍郎時殿中侍御史馬伸聞召克家及中書舍人晉<lb/>
陵孫覿已去復召乃言克家與覿皆小人之雄不可用<lb/>
二人在靖康間皆附耿南仲唱為和議助成敵謀有不<lb/>
主和者則欲執送金營人畏其險而不敢較陛下即位<lb/>
<pb n="KR2b0018_WYG_004-3b"/>
灼見其情遂去是矣近者不知誰為之地皆得被召復<lb/>
將用望竄之逺方以禦魑魅不報於是克家乞郡除龍<lb/>
圖閣侍制知台州<hi>伸此䟽在是月丁酉</hi>　先是朝議大夫惠厚下<lb/>
及宻院小吏楊雍皆自金境逃歸言中原之人聞上登<lb/>
極咸以手加額曰聖明既立將有息兵之望又有録登<lb/>
極赦書奏道君者聖情甚恱趣宣和皇后作讌相賀厚<lb/>
下華原人也辛亥宰執早朝以奏上斂容不語久之曰<lb/>
宣和皇后性極儉每得月賜未嘗妄用衣或破則補而<lb/>
<pb n="KR2b0018_WYG_004-4a"/>
服之黄潜善曰躬儉節用服澣濯之衣詩人所羙臣等<lb/>
今聞后之儉徳如此豈勝幸甚<hi>此據顔歧所編聖語</hi>　壬子詔圭<lb/>
田士以養亷自今毋借　是月燕山府人劉立芸聚衆<lb/>
攻破城邑立芸諭衆曰吾欲致南北太平所至不殺掠<lb/>
但令饋糧於是邊上之民歸者甚衆　時吏部案牘散<lb/>
逸殆盡選者與吏並縁為姦多冒名寄版之弊右選侍<lb/>
郎吳江魏憲在宣和間已貳銓曹熟於典選至是乃請<lb/>
嚴保任以覈實開告賞以扼姦急期㑹以取闕故姦弊<lb/>
<pb n="KR2b0018_WYG_004-4b"/>
稍戢憲屢言古未有背天險而為都者金之勁騎由京<lb/>
西不四五日可至淮泗宜有以備之未幾憲以雜學士<lb/>
奉祠而去　户部所餘金帛尚數百萬尚書吕頥浩侍<lb/>
郎葉夢得皆慮倉卒難於輦運遂以行在府庫充牣為<lb/>
言請自今上供之物兩浙福建者寄平江府江湖二廣<lb/>
者寄江寧府從之<hi>據葉夢得行述修入</hi>　言者請復常平官修補<lb/>
助之條廣儲蓄之具八月癸丑朔詔從之既又詔常平<lb/>
之法歲久多弊頃以紹述為名雖公私不便當增損者<lb/>
<pb n="KR2b0018_WYG_004-5a"/>
亦不敢言今止為常平本法所係甚大非可他司兼領<lb/>
宜復置提舉官然慮襲前弊反致害民遂令葉夢得與<lb/>
中書舎人孫覿張澂共討論之澂舒城人也戊午以夢<lb/>
得為翰林學士覿為給事中　初徽猷閣待制江淮等<lb/>
路發運使梁揚祖兼措置真州茶鹽至是就緒戊辰進<lb/>
揚祖為雜學士　時諸路類試合格進士並集行在甲<lb/>
戌上御集英殿䇿試既遂賜李易以下四百五十人及<lb/>
第出身易江都人也上曰聞易甚貧寄食於人黄潜善<lb/>
<pb n="KR2b0018_WYG_004-5b"/>
曰易揚州學正郡庠正録學業必優上又曰御藥院舊<lb/>
例上十名文巻於御前定高下朕謂取士至公考官足<lb/>
信豈以朕一人之見更自陞降潜善等再三稱賀試辭<lb/>
學兼茂科考到朝奉郎袁正功合格正功晉陵人也<lb/>
初信王榛已上奏復遣前保州亷訪使者馬擴詣行在<lb/>
乞師擴至東京見留守宗澤遂逹行在擴自離五馬山<lb/>
寨麾下五百人至是不滿百人上識榛書蹟即除河外<lb/>
兵馬都元帥制辭略曰覽封章之近奏聞行役之獨留<lb/>
<pb n="KR2b0018_WYG_004-6a"/>
慨然壯圖副朕本㫖依就顓於臨制庶盡總於營屯以<lb/>
迎二聖之還以慰兩河之望又以擴為元帥府都總管<lb/>
俾將兵北討<hi>據張匯所記與馬擴自叙</hi>初道君北狩自燕京遷霫郡<lb/>
一日謂駙馬都尉蔡鞗曰宸極失御播越至此荷天眷<lb/>
祐建炎中興今草得一書欲厚遺本路都統求通於左<lb/>
副元帥先是御史中丞江南秦檜當靖康末不肯推立<lb/>
異姓為金人驅去亦寓此地道君乃命鞗以書示檜讀<lb/>
之嗚咽不勝謂鞗曰天祐吾宋必將有主聖慮如此定<lb/>
<pb n="KR2b0018_WYG_004-6b"/>
應昭格遂具酒殽延本路都統後聞此書得逹尼瑪哈<lb/>
是月道君徙居韓州先是諸王有得春秋閲之道君曰<lb/>
春秋多弑君父之事為人臣子豈宜觀哉鞗曰春秋者<lb/>
孔子所以正褒貶故司馬遷曰春秋禮義之大宗也願<lb/>
陛下試取觀之他日道君謂鞗曰比讀春秋始知宣聖<lb/>
之深意恨見此書之晚曾因聖夀節宴道君賦詩以與<lb/>
淵聖乃用親仁善隣事曰此出春秋也道君毎南望必<lb/>
注目久之曰陵寝在何處泣數行下遇忌辰時輟膳追<lb/>
<pb n="KR2b0018_WYG_004-7a"/>
慕終日雖在䝉塵教子必以義方宗室自孝騫以下九<lb/>
百餘人每相見撫問再三有挾私恨而致争者必告以<lb/>
身在他鄉幸得相聚毋挾私憤然紹述神宗之志未嘗<lb/>
忘懐適有貨王安石日録者輟衣而易之　先是殿中<lb/>
侍御史馬伸言陛下龍飛河朔近得黄潜善汪伯彦以<lb/>
為宰輔任之不疑然其器識非高如制敵人在今實難<lb/>
不敢望之若中國常事皆可施設豈宜悖謬以敗中興<lb/>
之業也哉且二帝北狩宗社不絶如綫者繫陛下一人<lb/>
<pb n="KR2b0018_WYG_004-7b"/>
三鎮未復不當都汴以處危地而前日下還都之詔以<lb/>
謫許景衡其輕詔令如此待闕官俸减三之一又有闕<lb/>
不許差權所以省用而近日廣宫祠之請與復提舉添<lb/>
教授皆與初意相戾其市私恩如此草茅對䇿誤不如<lb/>
式考官贖金可也而一日黜三舍人乃取其門人孫覿<lb/>
諸羣小以掌絲綸其黜陟不公如此夀江二州官吏均<lb/>
能守城夀則推賞江則不賞其政令不一如此卲成章<lb/>
縁上言逺竄今日何時以言為諱其塞言路如此舊制<lb/>
<pb n="KR2b0018_WYG_004-8a"/>
臺官有闕中丞學士各薦而三省不與潜善乃自除李<lb/>
處遯之徒欲為已助其毁法如此張慤宗澤許景衡才<lb/>
皆可任乃忌而沮之至死使不得展其妨功如此人有<lb/>
問以救危拯溺之事則曰難言其意蓋謂陛下制之或<lb/>
問陳東則曰朝廷初不知蓋謂事在陛下也其歸過於<lb/>
君如此又曰吕源狂横陛下逐去不數日由郡守而升<lb/>
發運凡陛下所欲用者必去之所欲去者必留之其强<lb/>
狠自專如此又御營使實主兵權而潜善伯彦各别置<lb/>
<pb n="KR2b0018_WYG_004-8b"/>
親兵一千所給優於衆兵此何意哉䟽奏改伸為衛尉<lb/>
少卿九月癸未伸自乞誅責詔伸言事不實送吏部差<lb/>
濮州監酒　初上嘗語宰執以廷中從班未富又謂黄<lb/>
潜善曰求賢宰相之職也宜加意詢訪乃詔取舊從臣<lb/>
姓名來上亦有召還復用者上意猶未足黄潜善曰祖<lb/>
宗時多命從官各舉所知三二人以俟選擇上從之乃<lb/>
詔行在從官各舉所知於是列曹尚書吕頥浩盧益王<lb/>
賔翰林學士葉夢得端明殿學士黄潜厚御史中丞王<lb/>
<pb n="KR2b0018_WYG_004-9a"/>
綯列曹侍郎劉珏張浚康執權給事中黄哲中書舎人<lb/>
黄唐傅張微各奉詔舉二人執權開封人哲華陽人唐<lb/>
傅侯官人也時頥浩舉朝議大夫禇宗諤修職郎李迨<lb/>
益舉朝請郎惠柔民賔舉前知公安縣程千秋夢得舉<lb/>
直龍圖閣知潭州辛炳朝散郎致仕王庭秀潜善舉登<lb/>
州教授鄒潜綯舉通直郎蔡向珏舉崇徳縣令鄧根浚<lb/>
舉校書郎富直柔執權舉前知永州李公彦哲舉杭州<lb/>
教授李誼唐傳舉知興化軍張讀澂舉從政郎周虎臣<lb/>
<pb n="KR2b0018_WYG_004-9b"/>
宗諤高宻人柔民晉陵人炳侯官人庭秀鄞縣人潜浩<lb/>
弟根邵武人直柔弼孫公彦臨川人誼南昌人讀閩縣<lb/>
人虎臣館城人壬辰宰執進呈上曰所舉人卿等有識<lb/>
者否黄潜善曰臣等未識然皆名士上曰朕得人才又<lb/>
近三十人殊可喜也　權管宻州杜彦進瑞芝一本狀<lb/>
辭云草葉純赤實符建炎羙號形如指掌應股肱宣力<lb/>
之義殆將有熊羆之士蓋彦自謂也　時上親冩書之<lb/>
旅獒及易之大有大畜二卦與孟子之言於坐右素屏<lb/>
<pb n="KR2b0018_WYG_004-10a"/>
宣示宰執甲辰黄潜善等謝曰陛下於書取謹徳昭徳<lb/>
之義於易取有賢畜賢之道蓋正心誠意以齊家治國<lb/>
者在徳立政造事以致君澤民者在賢與孟軻之格言<lb/>
皆今日之急務因知心術之妙不以字書為工也潜善<lb/>
又曰自古千歲乃生聖人後世之君欲法堯舜文武必<lb/>
待偶聖而生則多歴年所願治之志莫就蓋在則人亡<lb/>
則書陛下聽朝之暇擇經史之言冩之於屏所謂日與<lb/>
聖賢對汪伯彦曰陛下冩聖賢垂範之言寘諸左右則<lb/>
<pb n="KR2b0018_WYG_004-10b"/>
非為翰墨乃進徳修業日躋之盛也上曰如孟子言用<lb/>
賢與殺皆察於國人朕每味斯言欲謹守之潜善曰願<lb/>
陛下允蹈其言則天下幸甚　己酉同知樞宻院事郭<lb/>
三益卒　初成都路轉運判官安居趙開奏祖宗以三<lb/>
司總諸路轉運使此成憲也熈寧後因事設官而漕司<lb/>
遂至不足今𣙜茶買馬乞依嘉祐故事併歸漕司仍减<lb/>
額以蘇茶户减價以惠茶商則私販衰而盗息是秋擢<lb/>
開主管川陜茶馬事使推行之開乃先更茶法官買官<lb/>
<pb n="KR2b0018_WYG_004-11a"/>
賣茶並罷酌政和都茶場法印給茶引使茶商執引與<lb/>
茶户交易改成都茶場為合同場仍置茶市交易者必<lb/>
由市而引與茶必相隨茶户茶舖皆籍其名姓使之互<lb/>
察此其大略也　冬十月甲寅借刑部尚書楊應誠等<lb/>
奉使高麗回具奏高麗君臣見拒之意宰執皆欲罪其<lb/>
負恩上亦怒形於色朱勝非曰彼國為北金宻邇與中<lb/>
國隔逺近利害甚明自是前此待之太厚安能責報黄<lb/>
潜善曰若以巨舟載精甲數萬徑造其國彼能無懼乎<lb/>
<pb n="KR2b0018_WYG_004-11b"/>
勝非曰越海征伐燕山之事可戒也上怒稍解後兩月<lb/>
高麗奉表謝罪執禮甚恭優詔答之<hi>此據朱勝非閒居録</hi>　監察<lb/>
御史冦防宣諭江淮四路回因奏祖宗朝三京各置留<lb/>
守司御史臺毎於月旦率屬拜表如宣詔其餘列郡附<lb/>
遞以進故三京之俗號知禮義今諸州亦望依三京故<lb/>
事月旦拜表庶逺方咸知尊君之義戊午詔從之　時<lb/>
四方貢賦不能如期而至行在仰給惟茶鹽鈔法然視<lb/>
商賈去來不可為凖初宣和因方臘之亂江浙被賊諸<lb/>
<pb n="KR2b0018_WYG_004-12a"/>
州皆蠲其賦而官兵無所給乃詔發運使陳亨伯經制<lb/>
東南亨伯請以七路之財補其乏始設比較酒務量添<lb/>
酒價及商稅額亦増一分并賣契紙與公家出納每緡<lb/>
收二十三文並號經制錢斂之少聚之多而無損於民<lb/>
靖康罷之至是翰林學士葉夢得言設經制之法添酒<lb/>
價増稅額并賣契紙頭子等錢皆求於民之所欲而非<lb/>
强其所不欲故酒價雖高未有驅之使飲稅額雖増未<lb/>
有迫之為商者其他類此望復行之户部尚書吕頥浩<lb/>
<pb n="KR2b0018_WYG_004-12b"/>
亦言經制之法始於陳亨伯若循之可以助國而無害<lb/>
於民賢於緩急暴斂多矣知沛縣李膺又言方今費廣<lb/>
昨經制司所收積微而多儻行之所補不細壬戍乃詔<lb/>
諸路提㸃刑獄司拘收仍依封樁錢法不可擅用　金<lb/>
人右副元帥鄂勒琿以衆渡河收下開徳府遂攻濮州<lb/>
癸亥奏至詔御營使司統制官張俊左軍統制官韓世<lb/>
忠各帥所部兵俊由京師至開徳世忠由徐州往東平<lb/>
府迎敵又令見屯冀州總管馬擴援之議者謂俊乃中<lb/>
<pb n="KR2b0018_WYG_004-13a"/>
軍統制不可逺去遂以統制官范瓊代俊行　初知河<lb/>
南府翟進與金人夾河而戰屢破之至是留守司遣所<lb/>
招到楊進者來與同捍敵乃擁衆數十萬殘汝洛間翟<lb/>
進諭之不聽癸酉楊進忽遣數百騎絶水犯翟進營翟<lb/>
進已諜知其姦乗半渡縱擊之追北數十里而翟進躍<lb/>
馬墮壕遇害時御營使司都統王淵頗忌楊進故進懼<lb/>
而復叛　知樞宻院事汪伯彦有子曰似與其女之壻<lb/>
梁汝霖者嚮皆為金人掠去拘於湯隂縣寨中一年矣<lb/>
<pb n="KR2b0018_WYG_004-13b"/>
至是似汝霖同日南遁至河偶得漁舟以濟都水使者<lb/>
榮薿馳報伯彦十一月壬午伯彦以其事奏且曰二聖<lb/>
在逺陛下無足以解憂者臣於子壻之愛宜在所後已<lb/>
不令入城徑歸郷矣癸未詔奬伯彦略曰卿仰思二聖<lb/>
之未還不忍一門之私喜　初金嘗遣萬騎渡河先攻<lb/>
虢後圍陜知陜州李彦仙極力禦之敵不能破金人至<lb/>
拜於城下而去復攻虢州陷之有内侍高邈嘗官陜西<lb/>
至是彦仙寓書於邈言其與金戰獲㨗之狀又言鄜延<lb/>
<pb n="KR2b0018_WYG_004-14a"/>
帥王庶節制六路之後將士用命亦屢勝敵彦仙鞏縣<lb/>
人也己丑上以語宰執且曰朕聞之喜而不寐黄潜善<lb/>
曰邈得彦仙書是何月日上曰朕不欲觀其私書潜善<lb/>
曰前代帝王或複道窺人之私此陛下盛徳事也既而<lb/>
朝請郎范寅敷自北地歸言每見漢兒説彦仙名乞朝<lb/>
廷究其實而優奬之寅敷致虚子也先是庶用涇原統<lb/>
制官曲端為都統制庶政嚴多誅將士嘗曰設曲端誤<lb/>
我亦當斬之端聞而恨未有以報時敵驟至延安正軍<lb/>
<pb n="KR2b0018_WYG_004-14b"/>
纔二萬庶召諸道兵未集端不出兵為援庶退屯龍坊<lb/>
敵乗虚陷延安數日端至龍坊以兵衛庶且曰節制何<lb/>
自至此哉節制固知愛身不知為天子愛城乎庶曰吾<lb/>
數令不從誰其愛身者端怒謀即軍中誅庶而併其兵<lb/>
因問庶印何在欲奪之㑹朝廷遣主客郎官謝亮使夏<lb/>
國端夜往見之曰延安五路喉衿今既已失春秋大夫<lb/>
出疆之義得以專之使者茍一誅敗將南歸而報乃使<lb/>
者展節之時也亮曰奉使有指以人臣而擅誅於外是<lb/>
<pb n="KR2b0018_WYG_004-15a"/>
䟦扈也公為則自為之亮無預也端乃去庶以故忿端<lb/>
欲死之時新知鳯翔府王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>自陜府將兵三千人之新<lb/>
任亦為端所襲而敗<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>不能軍遂將其餘衆轉入西蜀<lb/>
　初直龍圖閣張所招撫河東有前清河尉王彦投所<lb/>
軍中所竒其才不數月擢都統制彦以効用人岳飛為<lb/>
軍將彦河内人飛安陽人也久之飛見疑於彦乃去自<lb/>
為一軍至是飛降於東京留守杜充又故大將种師道<lb/>
帳下小校桑仲為潰兵所推亦降於充並用為統兵官<lb/>
<pb n="KR2b0018_WYG_004-15b"/>
未幾郡盗張用王善等來冦充命飛仲與戰破之　李<lb/>
成之敗也獲其黨之家屬詔分養於真泰楚之三州至<lb/>
是江淮制置使劉光世具上男女六百餘人上謂宰執<lb/>
曰此曹身且不顧豈䘏其家朕念作亂非其家屬之罪<lb/>
故令分養之黄潜善曰臣聞光世凱旋過楚州降卒見<lb/>
家屬無恙皆感泣仰戴聖恩朱勝非曰郊赦中可載此<lb/>
以見陛下徳意上又曰昨於光世處得李成所用持刀<lb/>
一重七斤成能左右手運兩刀所向無前惜也成惑於<lb/>
<pb n="KR2b0018_WYG_004-16a"/>
陶子思邪説使朕不得用之潜善曰陛下英武大度惜<lb/>
人才如此　金人既陷延安又破緩徳遂逼晉寧軍初<lb/>
守臣徐徽言與府州折可求約出兵夾攻敵衆時可求<lb/>
之子彦文自東京來被執至雲中左副元帥尼瑪哈以<lb/>
利啗之使為書以招其父於是可求遂降於金可求與<lb/>
徽言親也金挾可求招徽言於城下徽言登陴以大義<lb/>
責之可求曰君與我胡無情徽言曰爾於國家不有情<lb/>
我尚於爾何情即引弓射之可求走徽言因出兵擊金<lb/>
<pb n="KR2b0018_WYG_004-16b"/>
兵大敗之斬羅索貝勒之子時河東環境為盗區惟晉<lb/>
寧獨存其地勝號天下險而徽言設械甚備金數負不<lb/>
得志一夕内應者啓扉以納敵徽言率帳下士力戰金<lb/>
兵猥至被執羅索百計誘之不屈遂遇害徽言西安人<lb/>
後諡曰忠壯　時奉使宇文虚中甫渡河辛卯夜上夢<lb/>
道君在延福宫亟往拜之壬辰上以語宰執且曰朕何<lb/>
時得見上皇耶黄潜善曰陛下夙夜以二聖為念孝悌<lb/>
之至無所不通故與上皇神交如平日近聞虚中十月<lb/>
<pb n="KR2b0018_WYG_004-17a"/>
二十六日過河與金人議事自兹二聖歸必有期望陛<lb/>
下少寛聖抱上頷之　時吏部尚書吕頥浩户部尚書<lb/>
葉夢得御史中丞張澂給事中孫覿共討論常平法謂<lb/>
此法不宜廢如免役坊場亦可行惟青苗市易當罷上<lb/>
曰青苗法永勿復行夢得請選實歴州縣通世務者為<lb/>
提舉官而頤浩又請追還常平糴本皆從之時立法已<lb/>
定未及頒行<hi>此據顔歧所編聖語及朱勝非間居録修入</hi>　先是詔遣常徳<lb/>
軍承宣使孟忠厚從衛隆祐太后往杭州癸巳宰執奏<lb/>
<pb n="KR2b0018_WYG_004-17b"/>
所經州縣日用飲食事上曰太后於此朕雖粗留意亦<lb/>
不以口腹勞人如朕於兩膳物至則食未嘗問也向自<lb/>
相州渡河野中寒甚燒柴温飯用瓢酌水與汪伯彦於<lb/>
茅舍下同食伯彦曰追念此時與光武滹沱河燎火食<lb/>
麥飯何異皆中興之象也黄潜善曰陛下可謂險阻艱<lb/>
難備嘗之矣願崇儉以濟斯民天下幸甚　初太學生<lb/>
建安魏行可應詔願使絶域遂借禮部侍郎充大金軍<lb/>
前通問使仍兼河北京畿撫諭時有金人之舅王䇿者<lb/>
<pb n="KR2b0018_WYG_004-18a"/>
拘囚在東京行可經由或勸之取㫖帯行庶可為恱金<lb/>
之計行可不敢有請徑馳北去戊戌渡河至開徳府右<lb/>
城敵寨是日紅巾四出金人曰既云奉使乃欲以計襲<lb/>
我耶然紅巾亦不知行可為奉使及見使旌乃引去<hi>此據</hi>
<hi>行可墓誌修入</hi>　詔有司築圜壇於南門外　初政和所造九<lb/>
寳其八為金人刼去惟鎮國寳在焉至是上以宣示宰<lb/>
執玉色温潤真希世寳也　己亥上朝饗太廟辛丑宿<lb/>
齋於行宫壬寅冬至自常朝殿詣壇祀昊天上帝以太<lb/>
<pb n="KR2b0018_WYG_004-18b"/>
祖配大赦天下是日又詔略曰朕適歲當郊大懼菲徳<lb/>
弗獲顧歆乃者先事三日隂翳震於朕心逮祖廟及壇<lb/>
垂象燦炳夜氣晏温迄用成禮顧朕眇昧敢曰馨香上<lb/>
聞實惟祖宗之靈相祐在天亦爾萬方有衆不替忠順<lb/>
協於天心股肱大臣其同寅協恭輔朕不迨耳目之言<lb/>
必忠毋奪於私有官君子惟職是修爪牙之臣咸奮忠<lb/>
力至於怙衆為暴亦當革心自效朕言不渝爾無怠忽<lb/>
　初信王榛遣馬擴請兵於行在而五馬山寨中有亡<lb/>
<pb n="KR2b0018_WYG_004-19a"/>
歸金者告於見屯真定女真萬户蘇赫蘇赫馳禀東元<lb/>
帥府謂擴將得兵而來於是右元帥鄂勒琿右監軍達<lb/>
蘭報左副元帥尼瑪哈共為之備尼瑪哈留左監軍烏<lb/>
克紳守雲中而自率其衆下太行南渡黎陽然尚未至<lb/>
鄂勒琿達蘭先㑹衆攻破山寨信王不知所在而擴持<lb/>
大軍方次於北京之清平鄂勒琿達蘭復攻敗之擴下<lb/>
統制官阮師中鞏仲平力戰而死任琳引衆叛去擴總<lb/>
餘兵歸行在尼瑪哈進攻澶濮為將官姚端夜襲而敗<lb/>
<pb n="KR2b0018_WYG_004-19b"/>
再攻陷之盡屠其城東京留守杜充慮敵西來决大河<lb/>
阻之敵不能西遂東㑹鄂勒琿同進兵　初遣統制官<lb/>
范瓊將兵拒金瓊至東平府金衆方盛守臣寳文閣直<lb/>
學士權邦彦力不能守棄城而走瓊乃脅邦彦與之南<lb/>
歸　濟南府守臣劉豫者阜城人中元符第嘗為臺官<lb/>
因論禮制局事道君批曰劉豫河北村叟不識禮制遂<lb/>
黜於外至是纔復為郡時金人來攻豫遣其子麟部兵<lb/>
出戰為金所圍豫檄通判張東援之金人解去尼瑪哈<lb/>
<pb n="KR2b0018_WYG_004-20a"/>
乃遣人啗豫以利豫即詣敵軍前通欵甲辰金人陷徳<lb/>
州都監趙叔皈死之　初杜充尹大名提㸃刑獄郭永<lb/>
為充畫數䇿充不能用永曰人有志而無才好名而遺<lb/>
實以此而當大任難矣充愧謝之充移守東京詔就除<lb/>
漕臣張益謙代充為尹時北京與東平實相犄角東平<lb/>
已陷大名塊然孤城當敵之衝叛臣劉豫舉濟南之衆<lb/>
引敵騎來攻甚急益謙與轉運判官裴億皆齷齪無能<lb/>
為或勸益謙委城遁者永曰北門所以遮梁宋敵得志<lb/>
<pb n="KR2b0018_WYG_004-20b"/>
則席卷而南朝廷危矣借力不敵猶當死守徐挫其鋒<lb/>
以待外援因自率兵晝夜乗城且募士齎帛書夜縋城<lb/>
出詣行在告急且請朝廷先為之備敵俘東平濟南人<lb/>
大呼城下曰二郡已降降者富貴不降無噍類益謙億<lb/>
軰相顧色動永曰今日正吾儕盡節之時及行城撫將<lb/>
士曰王師至矣衆皆感泣甲申城陷益謙億率衆迎降<lb/>
金人曰城破而降何也皆以永不從為辭金人遣騎召<lb/>
之永正衣冠南面再拜訖易幅巾而入尼瑪哈曰沮降<lb/>
<pb n="KR2b0018_WYG_004-21a"/>
者誰永熟視曰不降者我金人見永狀貌魁傑且夙聞<lb/>
其賢欲以富貴啗之永罵曰無知之徒恨不醢爾以報<lb/>
國何説我降乎時大名人在縶者無不出涕敵並其家<lb/>
害之永元城人後贈資政殿學士諡曰節勇　是月有<lb/>
狂人具衣冠執香爐携絳囊拜於行宫門外内侍以聞<lb/>
押赴都堂詰之但云天使我為官家兒送揚州根治亦<lb/>
無他語雖加箠楚終不言其姓名乃釋之　中書舍人<lb/>
周望請除鄉兵外民有子弟願習射者聽之仍籍其姓<lb/>
<pb n="KR2b0018_WYG_004-21b"/>
名守令每月一試取藝高者賞以銀絹而最優者如三<lb/>
路保甲法量與補官十二月己卯詔尚書省立法　隆<lb/>
祐太后御舟以是月至杭州詔鼎州團練使苗傅為扈<lb/>
從統制官駐軍於奉國寺上初開府時傅為右軍統制<lb/>
官與楊惟忠比肩如王淵張俊韓世忠皆出其下者<lb/>
先是建州叛卒葉濃等破古田縣徑犯福州入西門刼<lb/>
前太宰余深家金帛且欲縱火本路提刑李芘登城諭<lb/>
之乃去深芘皆閩縣人濃遂犯寧徳縣官軍追擊之不<lb/>
<pb n="KR2b0018_WYG_004-22a"/>
利濃等回破建之政和浦城建陽三縣復歸城下時詔<lb/>
御營中軍都統制張俊遣兩浙武憲趙哲統兵二千人<lb/>
號萬人討之大軍至賊迎戰連敗東走哲遣人招安庚<lb/>
申濃等遂降後濃至俊軍中復謀為亂俊擒而誅之<lb/>
己巳以右僕射黄潜善為左僕射兼門下侍郎知樞宻<lb/>
院事汪伯彦為右僕射兼中書侍郎　汪伯彦時政記<lb/>
云潜善伯彦入謝上曰潜善作左相伯彦作右相朕何<lb/>
患國事不濟更同心以副朕意皆稽首謝伯彦所記其<lb/>
<pb n="KR2b0018_WYG_004-22b"/>
果有之耶若果有之而二臣不能副上所期罪益深矣<lb/>
　尚書左丞顔歧為門下侍郎右丞朱勝非為中書侍<lb/>
郎兵部尚書盧益為僉書樞宻院事　中丞張澂言建<lb/>
卒之殘福州一方騷動余深以前宰相與提刑司都吏<lb/>
王宏謀率郡人申朝廷乞留知州江常蓋常善而易制<lb/>
故為此奸謀以窺朝廷又杭卒之叛薛昻不縁君命自<lb/>
知杭州又耿南仲趣李綱往救河東以致軍潰蓋不䘏<lb/>
國事用此報讎又許翰與綱最厚方在樞府則迫种師<lb/>
<pb n="KR2b0018_WYG_004-23a"/>
中急攻太原致其覆師及綱作相引為執政此四人者<lb/>
豈可置而不問時深為特進衛國公昻為金紫光禄大<lb/>
夫皆已致仕南仲見謪散官臨江軍居住翰見任資政<lb/>
殿學士提舉洞霄宫丁丑詔深責臨江軍昻責徽州南<lb/>
仲授别駕依舊臨江軍並居住翰落職未幾南仲卒言<lb/>
者論刑部尚書王賔乃李綱之黨昨為中丞無一字及<lb/>
綱比盧益為副樞賔翊日講筵留身夫侍從選居政府<lb/>
身偶後於他人而躁進如此庚子賔除龍圖閣學士與<lb/>
<pb n="KR2b0018_WYG_004-23b"/>
郡　初敵䧟東平襲慶二府有土人前左司郎官吳給<lb/>
朝奉郎孫億並於徂徠山建寨保聚兩處軍民及累下<lb/>
山與敵戰至是京東帥臣益都劉洪道聞於朝乙亥詔<lb/>
給為徽猷閣待制知東平府億為直龍圖閣知襲慶府<lb/>
　户部尚書葉夢得嘗請上南渡阻江為險以備不虞<lb/>
上曰自揚至𤓰洲五十里聞警而動未晚夢得曰運河<lb/>
僅通一舟恐非一日可濟也復乞命重臣為宣總使一<lb/>
居泗上總兩淮及東方之帥以待敵一居金陵總江浙<lb/>
<pb n="KR2b0018_WYG_004-24a"/>
之路以備退保不報　上一日召諸軍議事帶御器械<lb/>
張俊奏敵勢方張宜且南渡俟國勢定圖之復請移左<lb/>
藏庫於鎮江又吏部侍郎劉珏亦言備敵之計兵食為<lb/>
先今以降人為見兵以糴本為見糧二者無不可特維<lb/>
揚城池未修卒有不虞何以待之宰執皆不以為然<lb/>
初遣統制官范瓊北征支金帛數萬令其犒師瓊悉以<lb/>
入已且買女色以自奉乃引所部軍由間道自淮西趣<lb/>
江東至是又轉而之江西　時金人横行山東羣盗李<lb/>
<pb n="KR2b0018_WYG_004-24b"/>
成輩因之為亂金左元帥尼瑪哈將由東平歴徐泗以<lb/>
逼行在左右僕射黄潜善汪伯彦皆無逺略且斥堠不<lb/>
明自京城至泗州道途甚逺其京城斥堠但委之御史<lb/>
臺南京則委之留臺泗上則委之郡守未嘗多以金帛<lb/>
專遣人探金之動息成雖前為江淮制置使劉光世所<lb/>
敗而走然成衆未衰也是月淮北屢有警報皆謂成餘<lb/>
黨無足畏者金人覘知朝廷不戒亦偽稱成黨以欵我師<lb/>
云初成之來歸也朝廷既授以官復多給空頭官誥與<lb/>
<pb n="KR2b0018_WYG_004-25a"/>
之成敗皆為光世所奪遂以賞所部立功將士凡書填<lb/>
五十道至是光世申納其餘且言恐軍中有得之者亦<lb/>
傚其書填異時真偽不辨乞除所申姓名外許人告捕<lb/>
詔從之仍立賞錢三百緡<hi>詔立賞在明年正月二日今聨書之</hi>　初夏國<lb/>
因契丹為金人所敗遂率衆取其天徳八館之地八館<lb/>
者膏腴産稻夏國得之殊喜至是金人怙强遣使求之<lb/>
謂他日以陜西奉償夏國懼不敢違而中懐怨憤又夏<lb/>
國世為知府州折氏所困時折可求已降於金故金欲<lb/>
<pb n="KR2b0018_WYG_004-25b"/>
因折氏以併夏境<lb/>
</p>
<p>
</p>
  </div>
</body>
</text>
</TEI>
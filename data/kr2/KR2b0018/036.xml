<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷三十六</head>
    <p>
<pb n="KR2b0018_WYG_036-1a"/>
欽定四庫全書<lb/>
　中興小紀卷三十六　　　　宋　熊克　撰<lb/>
紹興二十四年<hi>嵗在甲戌</hi>春正月初詔諸軍統制官滿十<lb/>
五年與轉一官至是承宣使戚方當依格回授其次<lb/>
觀察使梁斌係帯軍職令轉一官乃叙位在戚方上<lb/>
辛巳詔方以所得特帯軍職庶與斌舊次不至陞降<lb/>
上於將將精審如此中興所由致也　二月甲辰上<lb/>
謂宰執曰連日雨恐傷麥已降香祈晴上意恤民惟<lb/>
<pb n="KR2b0018_WYG_036-1b"/>
恐一物之不得其宜如此　知貢舉御史中丞魏<lb/>
師遜上合格進士秦塤等三月辛酉上御集英殿<lb/>
䇿試既遂賜張孝祥以下三百五十六人及第出<lb/>
身張孝祥歴陽人也　大理評事劉敏求言州縣<lb/>
不依法即時割稅有害於民戊寅有司具到見行<lb/>
法上因言法固在如官吏奉行不䖍雖申嚴行下<lb/>
終亦無益知州須歴民事通曉民利病者為之乃<lb/>
命監司察其不如令者按之　夏四月丙戍上謂宰<lb/>
<pb n="KR2b0018_WYG_036-2a"/>
執以三衙諸軍闕額乆未敷足於是樞宻院擬均下諸<lb/>
路帥司招填期以三年課其殿最從之　有利州民王<lb/>
孝先邀駕訴知閬州王陞慘酷不法事辛夘上諭宰執<lb/>
宜押送本路監司究實蓋上慮蜀道遙逺追逮為勞也<lb/>
上欽恤刑罰屢形詔㫖至於纎悉委曲聖慮如此守臣<lb/>
不知體至懐宣寔惠乃或背公徇私逞威廢法鉗民之<lb/>
口無復忌憚銜寃窮民豈能人人詣闕自訴付之有司<lb/>
審其虚實明典刑以待之使長民皆知奉法究心民事<lb/>
<pb n="KR2b0018_WYG_036-2b"/>
以厚風俗誠措刑之本也　太府寺主簿李文中言比<lb/>
嵗州縣多侵用常平義倉米既失經常之制亦乖恵恤<lb/>
之方望詔有司申嚴其禁從之　庚子宰執言言者所<lb/>
論諸路州縣受民輸絹官吏作弊雖中程好物抑而不<lb/>
受至用柿油退印以壊之却縱攬子多取民錢輸以薄<lb/>
絹上察其為民害命申嚴其法令監司御史臺劾之聽<lb/>
民越訴　五月己巳三省擬差蘓䇿張杞陳孝則為知<lb/>
州上諭宰執曰尚有待差知州人宜早與之盛暑旅邸<lb/>
<pb n="KR2b0018_WYG_036-3a"/>
不易上曲盡人情如此䇿軾孫也　初黎雅二州邊備<lb/>
相為表裏嵗月既乆浸隳舊制至是知雅州楊仁籍並<lb/>
邊之人嚴設條目以應緩急左自始陽及碉門右自盧<lb/>
山及靈閔凡數百里皆有屏蔽夷之冐吾禁者必繋之<lb/>
識者曰此雄邊子弟遺法也前此夷多掠邊户為婢奴<lb/>
有與之嚮道者官不能禁仁得訟者大書其牒下其長<lb/>
悉即以取回執嚮道者械之獄嵗饑旁郡流民至境仁<lb/>
發廩粟賑之吏以無外臺令更諌仁曰須令下索吾人<lb/>
<pb n="KR2b0018_WYG_036-3b"/>
於溝壑矣不為動所活甚廣是月卒民畫其像以祠之<lb/>
<hi>此據邵漙作楊仁墓志</hi>　六月癸未左太中大夫汪藻黜居永州<lb/>
八年累赦不宥常以疾乞致仕不許是日卒　言者論<lb/>
髙郵使吴祖度乃流人幵之子幵賣國立偽楚今祖度<lb/>
乃與幵壻知廬州曽慥分守淮郡宜加斥逐乙酉詔並<lb/>
罷上因諭宰執曰吴幵莫儔王時雍在漢法當誅且族<lb/>
朝廷寛大一切置之若復録用其子何以示天下自今<lb/>
無與堂除上顧秦檜曰當時忠義無若卿者檜曰臣一<lb/>
<pb n="KR2b0018_WYG_036-4a"/>
時守職遭遇陛下隆興遂依日月之光上曰此卿謙辭<lb/>
也　御史中丞魏師遜右正言鄭仲熊論端明殿學士<lb/>
僉書樞宻院史才天資隂賊嘗受李光薦不憚數千里<lb/>
貽書於光謀為國害癸巳詔才以舊職奉祠師遜等再<lb/>
論遂落職甲午以師遜為端明殿學士僉書樞宻院事<lb/>
初右朝散郎王循友知建康府嘗㫁配秦檜族人檜銜<lb/>
之而循友差右朝散郎韓參為機宜因與參謗訕朝政<lb/>
遂興獄根治既而大理寺言循友盜取官錢受所部乞<lb/>
<pb n="KR2b0018_WYG_036-4b"/>
取金銀冐請宣借口劵入已及減價詭名買沒官田産<lb/>
辛丑詔循友特貸死藤州安置子右承務浤並除名而<lb/>
參送徳安府編管　時衢州饑民嘯聚為盜而守臣王<lb/>
曮措置乖方且有贓汙不法之事甲辰宰執奏欲先罷<lb/>
曮上謂秦檜曰曮是卿之親戚今罷之勝罷其他十數<lb/>
人也既而盜捕獲而猶未定詔以提舉太平興國宫王<lb/>
師心知衢州民始安堵　言者論二廣舗兵之弊乙巳<lb/>
上謂執宰曰宜令州縣時給月粮此曹方乆住不至闕<lb/>
<pb n="KR2b0018_WYG_036-5a"/>
事也　䕫州路地接蠻獠易以生事至是或告溱夷叛<lb/>
其豪帥請遣兵致討帥臣周執羔使誡之曰朝廷用爾<lb/>
為帥今一方繹騷責将焉往能盡力則貰爾而已一兵<lb/>
不可得也豪帥懼斬叛者以獻<hi>此據周執羔誌</hi>　先是沅州守<lb/>
臣李景山與通判丁濤交惡判官鞏淙間之遂興獄追<lb/>
逮數百人及溪洞時方盛暑有繫死者湖北提刑楊椿<lb/>
曰吾職在平反其可使無罪之人淹繋至死哉即奏於<lb/>
上乞罷三人釋其衆詔從之於是秦檜曰部使者不當<lb/>
<pb n="KR2b0018_WYG_036-5b"/>
如是耶椿眉山人也　秋七月癸丑太師醴泉觀使清<lb/>
河郡王張俊卒甲寅上曰張通古之來俊極宣力與韓<lb/>
世忠等不同己未上又曰武臣中無如俊者比韓世忠<lb/>
相去萬萬宜檢祖宗故事優其贈典既而有司欲依世<lb/>
忠例上曰俊于國有功明受間俊有兵八千屯吴江朱<lb/>
勝非降指揮與秦州差遣俊不受進兵破敵當與小國<lb/>
一字王遂贈循王後謚忠烈　時贛州守臣龍神衛四<lb/>
廂都指揮使李耕将滿上諭宰執選文武臣為之代庚<lb/>
<pb n="KR2b0018_WYG_036-6a"/>
申又曰昨贛㓂竊發民有應之者今宜留兵屯庶得安<lb/>
弭　癸亥宰執奏縣令能布徳恵民有政績者令監司<lb/>
郡守保奏上曰或遷或陞庶有激勸如失不保奏令御<lb/>
史臺劾之　初詔廣西帥臣直祕閣吕愿忠招撫西南<lb/>
畨至是愿忠言宜州諸蠻并南丹州莫公晟皆願歸順<lb/>
仍畫圗以進丙子上諭宰執曰得丹州非以廣地徂徭<lb/>
人不作過百姓安爾既又曰且喜一方寜静秦檜曰陛<lb/>
下兼懐南北定計休兵小㓂豈敢不順上曰若非休兵<lb/>
<pb n="KR2b0018_WYG_036-6b"/>
安能致也<hi>上諭宰執在八月乙酉今聮書之</hi>　詔陞愿忠直徽猷閣先<lb/>
是静江府有驛名秦城時愿忠約賔寮共賦秦城王氣<lb/>
詩以侈其事衆中皆賦其不賦者惟寓居奉祠官劉芮<lb/>
常平司幹官李爕本府支使羅博文三人芮摯孫也<lb/>
時論對官多請假避免　九月前知滁州魏安行多奏<lb/>
墾荒田及令本州具實不及五之一餘皆紛擾為後政<lb/>
之害有司劾安行意在冐賞上曰如此誕妄不可不懲<lb/>
也是年雖稔亦有小旱傷處冬十月丁丑詔依條檢放<lb/>
<pb n="KR2b0018_WYG_036-7a"/>
其公私所欠亦住催　初寔録院檢討官朱翼命史官<lb/>
編徽宗御集藏之延英閣至是書成一百卷壬午太師<lb/>
左僕射秦檜上之權奉安天章閣　丙戍宰執奏年例<lb/>
臨安府自十一月支錢米養濟丐者上曰此一事活人<lb/>
甚多戊戌三省擬左朝散郎蘓欽知巴州右朝散郎張<lb/>
軒知劍州上曰川中須擇不生事之人逺地舉措朝廷<lb/>
無由盡知欽晉江人也　時天章閣新成十一月壬子<lb/>
上曰不擾民不易成甚得崇奉之要矣　時户部侍郎<lb/>
<pb n="KR2b0018_WYG_036-7b"/>
徐宗説乆病甲寅亟遷直顯謨閣知臨安府曹泳為户<lb/>
部侍郎以代之而改宗説兵部泳乃秦檜姻黨藉勢妄<lb/>
作又甚於宗説矣於是宗説謂人曰吾在户部自郎而<lb/>
貳涉十年錙銖𣙜㑹不敢委吏今瘦矣尋以敷文閣學<lb/>
士知明州宗説得羙職而去檜主之也　殿中侍御史<lb/>
董徳元論端明殿學士僉書樞宻院事魏師遜懐姦嗜<lb/>
利不恤國事乙丑詔以舊職提舉太平興國宫徳元再<lb/>
論遂落職　丁卯以吏部侍郎施鉅為參知政事吏部<lb/>
<pb n="KR2b0018_WYG_036-8a"/>
侍郎鄭仲熊為端明殿學士僉書樞宻院事自秦檜專<lb/>
國前後執政無敢少違其意者於是仲熊嘆曰為官至<lb/>
此可以行志而不得行遇主如此可以圗報而不得報<lb/>
負愧多矣　是月刑部侍郎韓仲通遷尚書　通判武<lb/>
岡軍方疇坐與流人胡銓通書為守臣李若樸所告令<lb/>
江西提刑張常先鞫之送永州編管　先是四川等路<lb/>
買馬司於嵒白階峯鐡峽兩處榷場買馬每嵗買馬綱<lb/>
至樞宻院往往多斃十二月庚辰詔自明年撥付殿前<lb/>
<pb n="KR2b0018_WYG_036-8b"/>
司後年撥付馬步二司以此循環仍令逐司自選使臣<lb/>
就買馬場團發　大金人使将到丙申詔諸路差牽挽<lb/>
人並給錢米違者在内御史臺在外轉運司彈劾之<lb/>
是年行在建康鎮江三榷貨務都茶場共收二千六十<lb/>
六萬餘緍　荆南府人口舊數十萬㓂亂以來幾無人<lb/>
迹詔蠲口賦以安集之然十未還一二先是議者希朝<lb/>
廷意謂流民歸復可使稍輸什二而嵗増之吏不能供<lb/>
顧無敢言者至是積逋二十餘萬緡他負亦數十萬户<lb/>
<pb n="KR2b0018_WYG_036-9a"/>
部侍郎曹泳責償甚急曰不且有繾時秦檜晚年怒不<lb/>
可測而泳乃其黨兇熖赫然帥臣孫汝翼懼欲賦於民<lb/>
以塞已責通判范如圭力勸止之汝翼晉陵人也　時<lb/>
前秘閣修撰張九成謫居南安軍已十餘年嘗自言人<lb/>
茍無識一味貪進往往如飛蛾投火隨熖而滅昔楊國<lb/>
忠方盛或勸陜郡進士張彖見之富貴可立圖彖曰君<lb/>
恃楊如泰山吾以為氷山爾若皎日一出君得無失所<lb/>
恃乎遂隠於嵩山後國忠敗人方仰彖之先知吾今居<lb/>
<pb n="KR2b0018_WYG_036-9b"/>
嶺下人皆以為瘴鄉然吾於此已乆著書窮理亦甚安<lb/>
之何愧嵩山之隠耶時南康士子春試回有見九成者<lb/>
言秦氏子取髙第而嗟洪浩之被斥洪公厄北庭十餘<lb/>
年艱險萬状死亦不畏義氣凜凜照映古人秦公以私<lb/>
害之不久天必伸之矣<lb/>
紹興二十五年<hi>嵗在乙亥</hi>春正月敷文閣待制新知饒州蘇<lb/>
符請祠甲戌上謂宰執曰朝廷初議休兵符頗以為然<lb/>
及王倫被留遂復二三今不復肯出川矣乃以符提舉<lb/>
<pb n="KR2b0018_WYG_036-10a"/>
崇道觀　二月丙子宰執奏事上曰守臣鄭思永言還<lb/>
魂度牒縁僧道死而官司不追毁致童行冐名又言監<lb/>
司委縣令造船擾民可悉禁止之　三月太常少卿權<lb/>
吏部侍郎陳䕫言兩淮尚有曠土而耕牛農器資之江<lb/>
浙比年州縣違法例收其税癸丑詔户部禁止䕫永嘉<lb/>
人也　戊戌詔福建四川所印私書悉禁止之先是新<lb/>
除校書郎趙逵家尚留蜀秦檜欲出百金助逵以家來<lb/>
逵不答檜怒人頗為逵危之　夏四月侍御史董徳元<lb/>
<pb n="KR2b0018_WYG_036-10b"/>
右正言王珉言參知政事施鉅傾邪詭祕嘗與李光交<lb/>
又為何鑄引用鑄既斥心常快快比因國忌行香擁蓋<lb/>
入景靈宫門衆論大喧始送其卒於有司亦不待罪乙<lb/>
酉鉅罷為資政殿學士提舉太平興國宫徳元再論遂<lb/>
落職珉玊山人也　初諸路上供數外又號無額上供<lb/>
錢及一萬貫以上推賞有差其後言者又論若數少不<lb/>
該賞典即所樁錢不復發矣乞纔及二千貫以上即與<lb/>
推賞從之<hi>二千貫以上推賞見二十九年</hi>　先是經筵講易終篇仍賜<lb/>
<pb n="KR2b0018_WYG_036-11a"/>
御筵辛丑左僕射秦檜等謝蓋上萬機之暇専意經術<lb/>
既親御翰墨書易與書經刻於堅珉聖學淵源固已深<lb/>
得奥㫖猶命儒臣紬繹其説祁寒隆暑畧無倦色逮茲<lb/>
終篇真帝王之髙致也　五月户部言諸路免行錢所<lb/>
取苛細詔罷之　秦檜久専朝政而士大夫之急於進<lb/>
者多附檜意掎摭人之語以為謗訕通判常州沈長卿<lb/>
舊常與前參知政事李光曰搢紳守和親甘出婁欽之<lb/>
下䇿敵人難信結孰慮吐蕃之刼盟檜時已惡之至是<lb/>
<pb n="KR2b0018_WYG_036-11b"/>
與左從政郎芮曄同賦牡丹詩為鄰舎人所告以為譏<lb/>
議送大理寺獄具檜奏其事僉書樞宻院兼權參知政<lb/>
事鄭仲熊黙無一語罷朝檜頗咎之時有㫖皆除名編<lb/>
管長卿永州曄武崗軍長卿曄皆烏程人也選人陳祖<lb/>
安縁與長卿宻交亦當追證而仲熊嘗營救祖安故得<lb/>
脱免於是侍御史董徳元右言正王珉論仲熊以謂此<lb/>
豈政府所為六月己卯仲熊罷為提舉太平興國宫又<lb/>
有前知泉州趙令衿居衢州因觀秦檜家廟記口誦君<lb/>
<pb n="KR2b0018_WYG_036-12a"/>
子之澤五世而斬之句通判汪召錫教授莫汲皆於坐<lb/>
間聞之因告令衿謗訕守臣王師心勸之不能止既而<lb/>
詔謫令衿于汀州且置獄召錫迫其行師心復調䕶之<lb/>
召錫伯彦子汲歸安人也　時安南國遣使入貢禮部<lb/>
具到典故儀範上諭宰執令照行其驛以懐逺為名<lb/>
秋七月甲寅宰執奏浙東總管李顯忠再任上曰為将<lb/>
要當知書以不戰而勝為武若殘忍好殺非良将也秦<lb/>
檜曰趙充國知未可戰故守屯田之議卒以破𦍑上曰<lb/>
<pb n="KR2b0018_WYG_036-12b"/>
然古之名将文能附衆武能威敵正謂是爾　先是遣<lb/>
户部郎官鍾世明至四川與安撫制置使符行中總領<lb/>
財賦湯允恭同措置减免錢物務在不妨軍食可以裕<lb/>
民至是行中等言總領及茶司馬嵗各有剰二項减科<lb/>
民間錢引二百餘萬道又州縣贍軍無窠名錢引七十<lb/>
萬道利州糴米引錢五十萬道又除兩年州縣所欠折<lb/>
估糴本及水脚等錢二百九十萬道如已减而復催者<lb/>
許民越訴丙辰詔從之　丁巳上諭宰執曰諸州貢物<lb/>
<pb n="KR2b0018_WYG_036-13a"/>
朕恐勞民皆罷獨福建貢茶祖宗舊制未欲罷也　殿<lb/>
中御史西安徐嚞論知静江府吕愿忠妄作不法辛酉<lb/>
上諭宰執曰聞諸蠻之來盡令於帥司㰱血此乃亂世<lb/>
諸侯事其妄作如此詔與奉祠仍令漳州居住壬戌宰<lb/>
執奏昨廣西帥司乞南丹州莫延沈推恩事上曰愿忠<lb/>
既罷恐諸蠻生疑可檢典故優與推恩以慰其向化之<lb/>
心於是除提舉太平興國宮施鉅為資政殿學士知静<lb/>
江府仍令鉅諭諸畨以愿忠自縁别有不法事罷於外<lb/>
<pb n="KR2b0018_WYG_036-13b"/>
國不相干庶絶其疑也　丙寅宰執奏廣西帥司申奏<lb/>
本路轉運副使王利用遺法差蔡緒者權欽州通判與<lb/>
南安使人争立班事上曰逺人來貢要待之以禮豈可<lb/>
生事乃詔以緒付吏憲司根治　時南丹州莫延沈已<lb/>
襲父官乞給長生劵庚子上謂宰執曰新封南平王莫<lb/>
延沈等語可詳視仍修改播告逺人要得體也謂秦檜<lb/>
曰昨醫者謂卿脈弱今已安可喜更當節飲食檜謝曰<lb/>
上感聖恩　初詔守臣到任半年具裕民五事八月辛<lb/>
<pb n="KR2b0018_WYG_036-14a"/>
巳上謂宰執曰守臣陳利害當令國與民皆足乃為稱<lb/>
職如建炎間時用匱翟汝文知越州盡放和預買及鑑<lb/>
湖官租不恤國計而専欲沽名如此等人國何頼也秦<lb/>
檜曰陛下成中興國之功而知民疾苦蓋兼漢孝宣光<lb/>
武之事業上曰朕何敢望二帝然志所深慕乃詔權刑<lb/>
部尚書韓仲通等詳所陳利害　詔以故韓世忠所納<lb/>
居第作左藏庫及倉仍令兩浙漕司即倉基造二府以<lb/>
處執政至是猶未興工壬辰上命呼至都堂傳㫖趣之<lb/>
<pb n="KR2b0018_WYG_036-14b"/>
　先是知饒州洪興祖者擬之猶子以經學得名龍圖<lb/>
閣學士程瑀嘗注論語而興祖為之序摘取瑀發明聖<lb/>
人忠厚之言所謂不使大臣怨乎不以者表而稱之興<lb/>
祖嘗忤秦檜故因此誣譛得入檜疑興祖託經以議已<lb/>
遂責昭州安置是月卒人謂興祖通經早以此席英舉<lb/>
晚以此賈竒禍及其後追贈直敷文閣<hi>此據興祖墓誌修入</hi>　九<lb/>
月言者請於産茶地方差官置場收買庶免私販之患<lb/>
辛亥上問宰執曰今天下一嵗茶利所入幾何秦檜曰<lb/>
<pb n="KR2b0018_WYG_036-15a"/>
都茶場三處共得二百七十餘萬貫上曰比承平少陜<lb/>
西諸路故其數止此　是月以刑部侍郎沈虚中兼權<lb/>
吏部尚書　秦檜喜前吏部郎中朱敦儒之才欲為其<lb/>
子孫模楷時敦儒已致仕強之復出自建炎初鴻臚寺<lb/>
併歸禮部冬十月庚辰始除敦儒為鴻臚寺少卿敦儒<lb/>
掛冠復起士論少之<hi>此據魯詧為敦儒集序</hi>　初和議定時國書<lb/>
中有不得輙易大臣之語蓋秦檜恐前宰臣張浚之復<lb/>
用也至是檜有患失之心而尤忌浚臺臣每有彈章語<lb/>
<pb n="KR2b0018_WYG_036-15b"/>
必及至論知洪州張宗元章則謂浚為國賊湖南提舉<lb/>
汪召錫娶檜兄女嘗告訐趙令衿故遣圗浚又江西轉<lb/>
運判官張常先箋注宗元所與浚詩亦興獄株連及浚<lb/>
又捕故相趙鼎之子汾下大理獄令自誣與浚及李光<lb/>
胡寅等有異謀凡五十三人獄上而檜病篤不能書矣<lb/>
乙未上幸檜第問疾丙申進封檜建康郡王加其子少<lb/>
傅觀文殿大學士熺為少師是夕檜卒熺亦致仕乃詔<lb/>
僉書樞宻院湯思退權知政事方洪獄之興也逮百餘<lb/>
<pb n="KR2b0018_WYG_036-16a"/>
家帥臣王師心隨事救之頼以免者為多檜卒事乃熄<lb/>
　丁酉上諭宰執曰秦檜力賛和議天下安寜自中興<lb/>
以來百度廢而復備皆其輔相之力誠有功於國傷惻<lb/>
乆之遂贈申王謚曰忠獻　殿中侍御史徐嚞右正言<lb/>
張扶論户部侍郎兼知臨安府曹泳以秦檜黨招權怙<lb/>
勢又朱敦儒者趙鼎之心友杜師旦者李光之上客泳<lb/>
悉置之門下内則為卿少外則為監司若不亟去必致<lb/>
生事丁酉詔停泳官送新州安置敦儒復致仕師旦罷<lb/>
<pb n="KR2b0018_WYG_036-16b"/>
其後泳又移吉陽軍而卒扶金壇人也　十一月癸丑<lb/>
召敷文閣直學士魏良臣參知政事　占城國遣貢使<lb/>
至辛酉朝獻景靈宫壬戍朝獻太廟　時文武官侯差<lb/>
遣者甚衆上乃詔文臣郡守以上到堂者依格将上武<lb/>
臣将副於樞宻院亦如之通判以下及大小使臣令吏<lb/>
部左右選措置注擬勿令乆在逆旅　初秦檜之卒也<lb/>
其子熺乞以敷文閣學士王㑹知建康府共辦父䘮事<lb/>
且云庶得相聚至是言者謂建康守臣所寄非輕若止<lb/>
<pb n="KR2b0018_WYG_036-17a"/>
為私家相聚朝廷何賴焉辛未詔與㑹宫觀仍共集檜<lb/>
之葬事其後㑹再被論遂貶瓊州㑹晌弟也　詔近嵗<lb/>
士風澆薄持告訐為進取之計深害風教或有不悛重<lb/>
寘於法　是月上批右正言張扶除太常卿執政言自<lb/>
來太常不置卿遂改宗正復言之乃以為國子祭酒<lb/>
十二月甲戌召直龍圖閣湯鵬舉為殿中侍御史乃詔<lb/>
年來臺諌用非其人與大臣為友黨而濟其喜怒朕今<lb/>
親除公正之士以革前弊繼此者宜盡心乃職宜惟結<lb/>
<pb n="KR2b0018_WYG_036-17b"/>
主知毋更合黨締交以亂成法　乙亥上謂執政曰張<lb/>
士襄去嵗奉使回當朕前奏事欺罔不寔宰臣止以奉<lb/>
使不肅罷之續又處以宫祠卿等可與逺小監當以為<lb/>
将來奉使之戒士襄江寜人初以左司郎官出使至是<lb/>
上記而黜之　殿中侍御史湯鵬舉言敷文閣直學士<lb/>
徐宗説身位版曹而専為故相營田産詔宗説落職時<lb/>
人目秦檜諸客以曹冠為館客宗説為荘客冠金華人<lb/>
也　以和州防禦使士代為集慶軍節度使嗣濮王<lb/>
<pb n="KR2b0018_WYG_036-18a"/>
壬午執政奏莫汲張常先陸升之等八人以告訐濫叨<lb/>
官爵上曰此大壊風教悉送逺郡編管　又詔編管人<lb/>
李孟堅王之竒陳祖安等皆令自便上曰如此行遣想<lb/>
見人情忻悦感召和氣　殿中侍御史湯鵬舉論參知<lb/>
政事董徳元附㑹權臣乙酉罷為資政殿學士提舉太<lb/>
平興國宫鵬舉再論遂落職　參知政事魏良臣言節<lb/>
度使劉錡一時名将久閑上曰朕聞其貧已賜田一百<lb/>
頃良臣言見軍帥張柄乞與宫祠以錡代之詔可　侍<lb/>
<pb n="KR2b0018_WYG_036-18b"/>
御史湯鵬舉者首薦前婺州通判周方崇見權明州通<lb/>
判陸哲先後召到悉除監察御史哲供職纔七日是日<lb/>
辛夘遷右正言方崇海陵人哲吴縣人也　召敷文閣<lb/>
待制前知䕫州沈該到闕該始陛見上問曰秦檜何忌<lb/>
卿之深該曰臣誤䝉陛下㧞擢初因秦檜洎豋從班聖<lb/>
知益深檜稍相猜上曰然甲午以該為參知政事該首<lb/>
奏曰朝廷機務至繁所頼以同心恊濟者惟二三執政<lb/>
比嵗大臣怙權參樞始皆取充位政事例不闗决宜特<lb/>
<pb n="KR2b0018_WYG_036-19a"/>
詔三省務各盡誠以賛國事　初敷文閣直學士陳誠<lb/>
之服除上欲召之為秦檜所沮令以雜學士知泉州視<lb/>
事纔數日至是召為翰林學士　丙申詔罷添差官<lb/>
時行在百司闕官甚多是月詔令侍從官共舉三十人<lb/>
務要真才寔能不得趣有私意儻不如所舉必罰無赦<lb/>
</p>
<p>
</p>
  </div>
</body>
</text>
</TEI>
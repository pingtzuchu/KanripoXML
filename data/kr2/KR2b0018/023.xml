<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷二十三</head>
    <p>
<pb n="KR2b0018_WYG_023-1a"/>
欽定四庫全書<lb/>
　中興小紀卷二十三　　　　宋　熊克　撰<lb/>
紹興七年冬十月中丞周祕殿中侍御史石公揆右正<lb/>
言李誼論張浚不已丙申夜御批浚謫散官安置嶺表<lb/>
　趙鼎雜記曰是月初鼎奏欲降一詔以安淮西軍民<lb/>
上曰當以罪已之意播告天下俟行遣張浚了降詔鼎<lb/>
曰浚已落職上曰浚誤朕極多理宜逺竄鼎曰浚母老<lb/>
且有勤王大功上曰勤王固已賞之為相也功過自不<lb/>
<pb n="KR2b0018_WYG_023-1b"/>
相掩十月七日夜内降周祕等彈章後批浚授散官安<lb/>
置嶺表中書舊制凡御批即時行岀至是鼎封起未即<lb/>
行明日鼎奏曰前日趙令袊之言外頗傳播謂以浚之<lb/>
岀皆諸將之意今又如此行外間益疑矣上曰若宰相<lb/>
岀入由於諸將即唐末五代之風今幸未至此鼎曰今<lb/>
謫浚雖非諸將之言亦少快諸將之意矣上曰此不恤<lb/>
也又趙鼎事實曰一日御批張浚謫散官安置嶺表鼎<lb/>
時留未行翼日至漏舍約諸人救解至榻前二參泛泛<lb/>
<pb n="KR2b0018_WYG_023-2a"/>
為言秦檜曰前日臣等不敢言今日却合言然無他語<lb/>
也上顧而不答鼎開陳至數百言上意殊未回鼎又曰<lb/>
浚有母老今過嶺必不能將母浚有勤王功陛下忍使<lb/>
其子母為死别乎上猶未解鼎又曰浚所犯不過公罪<lb/>
恐不應如此上乃曰來日再將上商量鼎又留身再懇<lb/>
曰浚之罪不過失䇿爾凡人計慮豈不欲萬全儻因其<lb/>
一失便寘之死地後雖有竒謀妙算誰敢獻之此事利<lb/>
害自關朝廷非獨私浚也上意解遂令分司居永州<lb/>
<pb n="KR2b0018_WYG_023-2b"/>
趙鼎逸事曰鼎一日朝退召禮刑工部郎官勾龍如淵<lb/>
馮康國及馮檝至都堂三人皆蜀士張浚之客也見鼎<lb/>
踧踖退縮鼎慰之曰鼎不負徳逺徳逺負鼎三人愧謝<lb/>
鼎曰上憐徳逺母老有復辟功決不逺謫無過嶺之患<lb/>
諸公速以書報上意三人退鼎又目之曰鼎不負徳逺<lb/>
徳逺負鼎既而除如淵起居郎康國右司郎官檝太常<lb/>
少卿如淵永康人也左司諫縉求外補除直祕閣知溫<lb/>
州於是石公揆言縉懷姦顧望且有後圖望禠職還之<lb/>
<pb n="KR2b0018_WYG_023-3a"/>
銓曹丁酉詔落職與宫觀　上在禁宫自有日課早朝<lb/>
退即閲章疏食後學書未後讀春秋史記晚食閲内外<lb/>
奏牘夜讀尚書率以二鼓罷是日因前給事中胡安國<lb/>
乞宫祠左僕射趙鼎言安國昨進春秋解必經聖覽上<lb/>
曰安國所解朕置之座右朕喜春秋之學率二十四日<lb/>
讀一過鼎曰陛下聖學如此今雖寒士亦鮮能之非異<lb/>
代帝王所及　戊戍張浚責授秘書少監分司南京永<lb/>
州居住　都官郎中馮康國求去庚子趙鼎言自張浚<lb/>
<pb n="KR2b0018_WYG_023-3b"/>
之罷蜀士多不自安今留者十餘人皆一時選臣恐臺<lb/>
諫或以浚里黨論之望陛下垂察上曰朝廷用人正當<lb/>
論才不才頃臺諫好以朋黨罪之如罷一相則凡所薦<lb/>
不問才否一時俱黜此乃朝廷使之為朋黨非所以惜<lb/>
人才厚風俗也鼎曰陛下聖慮如此羣臣敢不自竭<lb/>
御史中丞周祕累乞外任辛丑除徽猷閣直學士知秀<lb/>
州　先是淮東宣撫使韓世忠圖上淮東形勢云賊於<lb/>
彼築堡欲遣偏師平之使其屬官溫濟諗於朝上戒濟<lb/>
<pb n="KR2b0018_WYG_023-4a"/>
曰歸語汝帥當岀萬全不宜輕動以貽後悔濟既禀命<lb/>
復要他日將士之賞上曰有功則賞但須覆實然後有<lb/>
功者勸世忠既以狀來上朝廷不欲違如去年攻淮陽<lb/>
賞一萬七千餘人人不以為當也濟悚懼奉詔而退癸<lb/>
卯左僕射趙鼎奏濟已行上曰昨呼來畧戒之矣　權<lb/>
主管殿前司楊沂中乞以諸路所起弓弩手揀刺上四<lb/>
軍辛亥趙鼎因論及南兵可教參知政事張守曰止是<lb/>
格尺不及爾上曰人猶馬也馬之能行不在大故兵無<lb/>
<pb n="KR2b0018_WYG_023-4b"/>
南北顧所以用之如何爾自春秋時申公巫臣通吳于<lb/>
上國遂霸諸侯項羽以江東子弟八千横行天下以至<lb/>
周瑜之敗曹操謝元之破苻堅皆南兵也　趙鼎言士<lb/>
人有不可為郡守而必欲得之者往往不肯就宫祠上<lb/>
曰爾則不肯其如一方赤子何鼎退而歎曰大哉帝王<lb/>
之言也　時有進士劉瑜上書乙卯上謂宰執曰瑜論<lb/>
十事皆民間疾苦可擇而行之趙鼎曰所論皆善然法<lb/>
已具但當申嚴上曰申嚴未必濟事須去其不便於民<lb/>
<pb n="KR2b0018_WYG_023-5a"/>
者為善如向來浙右因於水脚錢後造成綱船遂免此<lb/>
患　右正言李誼奏昨扈從臣寮不多止令輪對一次<lb/>
今已輪徧數月矣望凖建隆天聖故事日輪二員俟百<lb/>
官俱集則依舊例丁巳詔遇六參日日輪一員　時趙<lb/>
鼎再相已逾月未見所施朝士或以此責之鼎曰今日<lb/>
事如久病虛弱之人再有所傷元氣必耗惟當靜以鎭<lb/>
之若大作措置煥然一新此速死之術也張徳逺非不<lb/>
欲有為而其效如此亦足以為戒矣　召徽猷閣待制<lb/>
<pb n="KR2b0018_WYG_023-5b"/>
提舉太平觀常同為禮部侍郎時趙鼎所薦者皆以次<lb/>
用之　閏十月庚申資政殿學士王綯卒于平江府<lb/>
先是詔知廣州連南夫條市舶之弊辛酉南夫言市舶<lb/>
司惟藉蕃商往來貿易大商蒲亞里者昨至廣州有武<lb/>
臣曹訥利其財以女適之亞里遂留不歸上因令南夫<lb/>
勸其歸國運蕃貨往來上曰市舶之利最厚若措置合<lb/>
宜所得動以萬計豈不勝取之于民朕以留意於此庶<lb/>
幾可以少寛民力爾　癸亥上曰朕每論將帥須責其<lb/>
<pb n="KR2b0018_WYG_023-6a"/>
挽弓騎馬人未知朕意必謂古有文能附衆武能威敵<lb/>
不在弓馬之間抑不知不能弓馬何以親臨行陣而率<lb/>
三軍使之赴難況今時艱將帥宜先士卒此朕之深意<lb/>
也　上數令江東宣撫使張俊盡以舟師分布控扼然<lb/>
後引兵渡江左僕射趙鼎曰淮西寂然無警似不必爾<lb/>
外間便謂朝廷棄淮西矣當一向勿顧不發一兵彼未<lb/>
必敢動上以為然　趙鼎事實曰初劉預軍既遁張俊<lb/>
復還建康淮西一帶無軍馬朝論紛紛臺諫交章以為<lb/>
<pb n="KR2b0018_WYG_023-6b"/>
淮西無傋可憂鼎獨顯言於衆曰今行朝握精兵十餘<lb/>
萬使敵騎直臨江岸吾無所懼唯是安靜不動使人罔<lb/>
測渠未必輙敢窺伺何至自擾擾如此儻有他虞吾當<lb/>
身任其責俊軍久在泗上勞役良苦還未閲月居處種<lb/>
種未定乃遽使之復出不保其無潰亂也鼎欲使俊岀<lb/>
不意徑趨壽春取其城措置已定㑹金人廢豫乃以淮<lb/>
上卒不遣兵竟以無事　上御諸將凡事皆留意而聖<lb/>
意無彼此輕重時殿前楊沂中乞三綱馬丙寅上謂宰<lb/>
<pb n="KR2b0018_WYG_023-7a"/>
執曰川廣馬到朕未嘗留悉均給諸將若小不均即謂<lb/>
朕有偏矣沂中馬少而張浚近以老馬數百匹納樞密<lb/>
院遂以兩綱付沂中一綱付俊　已卯龍圖閣學士知<lb/>
處州劉大中為禮部尚書　庚辰趙鼎奏淮東安撫使<lb/>
韓世忠保明統制官許世安功賞事上曰世安勇雖不<lb/>
如呼延通而曉事過之平居議論多有補于世忠時通<lb/>
亦𨽻世忠軍上駕馭諸將至于偏禆亦知其材之所長<lb/>
蓋照臨無遺如此　戸部尚書章誼言自𣙜貨務復置<lb/>
<pb n="KR2b0018_WYG_023-7b"/>
提舉官見係臣獨領縁無同官商議竊恐誤事望仍𨽻<lb/>
戸部壬午詔從之時𣙜貨務賣度牒而逺方不能就買<lb/>
宰執欲付之諸路上曰如此則州縣將苛於民矣趙鼎<lb/>
等曰不限以數則無此弊上曰宜嚴為約束毋使民受<lb/>
患　初江西大旱而觀文殿大學士知洪州李綱乃課<lb/>
民修城一方頗怨至是侍御史石公揆言綱妄自尊大<lb/>
恣為苛擾初張浚謫居于福綱與之交驩意其復用以<lb/>
為已援近乃移書痛詆傳至行在欲以取譽復冀相位<lb/>
<pb n="KR2b0018_WYG_023-8a"/>
繼知已用趙鼎其意大沮又稱感時憂憤成疾聞者笑<lb/>
之又殿中侍御史金安節左右正言辛次膺李誼亦論<lb/>
綱違法虐民毒流一路乞再詔綱提舉洞霄宫既而公<lb/>
揆等再論乞鐫職上曰前宰執朕所禮貌已罷帥足矣<lb/>
趙鼎等曰陛下遇臣如此誰敢不竭心圖報安節歙縣<lb/>
人次膺掖縣人也　是日宰執奏復置川陜茶馬舊有<lb/>
主管有同提舉有都大提舉凡三等上曰此轉運副使<lb/>
判官之比當擇人考其資厯而命之茶本以博馬而近<lb/>
<pb n="KR2b0018_WYG_023-8b"/>
乃珠玉紅髪之類須禁止之　趙鼎奏來春去留之計<lb/>
望更留聖慮恐回蹕之後中外謂朝廷無意恢復上曰<lb/>
張浚措置三年竭民力耗國用何嘗得尺寸之地而壞<lb/>
事多矣此等議論不足䘏也　趙鼎因奏事論及修神<lb/>
宗實録上曰止修訛謬非有所改也鼎曰所降御筆如<lb/>
此上曰乃宰相擬定者鼎曰起居注載著作郎張嵲所<lb/>
得聖語亦然上駭曰安得有此即詔嵲所記勿存留鼎<lb/>
乃知是事本非上意鼎言何掄本與祕閣修撰曽統所<lb/>
<pb n="KR2b0018_WYG_023-9a"/>
進本小異掄乃蜀本有朱字處統本却無之自合重修<lb/>
其李彌正胡聖不應引嫌避史職令依舊兼之上曰朱<lb/>
勾去者太冗鼎曰此乃羙事蔡卞輩不學故不知去取<lb/>
如吳奎傳載有曰臣願陛下為堯舜主不願為唐徳宗<lb/>
卞乃删去臣謂主聖則臣直載之乃見神宗之聖也使<lb/>
魏徴王珪傳不載其直言則後世不知太宗納諫也上<lb/>
曰然鼎又曰臣自去國半載今觀聖意稍異前日上曰<lb/>
尋常造膝每以孝悌之説相揺撼其實紹述之謀也鼎<lb/>
<pb n="KR2b0018_WYG_023-9b"/>
曰莫有正論否上曰無之自卿去惟朱震不改其舊鼎<lb/>
曰臣觀持中論者皆惑聖聽乃是沮善之術故以為不<lb/>
可太分當兼收而用則得人之路廣臣謂君子小人並<lb/>
進何以為治與其多得小人寧若少得君子之為愈也<lb/>
蓋分善惡惟恐不嚴稍寛則落其姦便君子於小人常<lb/>
恕小人於君子不恕也上復以為然　是月工部尚書<lb/>
李彌大岀為廣西安撫使　初淮西軍中諸使臣為酈<lb/>
瓊刦去至是復歸者甚衆有司以文劵不明例降所給<lb/>
<pb n="KR2b0018_WYG_023-10a"/>
趙鼎與執政議不合乃密白于上曰此曹去偽歸正當<lb/>
優假之今乃降其所請反使悽悽有不足之嘆上即批<lb/>
岀各還其本於是人心忻然來者相繼劉豫不得而防<lb/>
之也　江東宣撫使張俊引兵還建康府十一月甲午<lb/>
俊入對因言劉光世解軍政閑居自適有登仙之歎上<lb/>
不樂因諭之曰卿初見朕時何官曰修武郎是時貲如<lb/>
何曰貧甚嘗從陛下求戰袍以禦寒上曰今日貴極富<lb/>
溢何所自耶曰皆陛下所賜上曰卿既知此宜思自効<lb/>
<pb n="KR2b0018_WYG_023-10b"/>
而有羡於光世何耶俊惶懼蝢首至於流涕誓死以報<lb/>
乙未宰執奏事上以此語之趙鼎等曰陛下御將之道<lb/>
可謂盡矣　丁酉宰執奏臨安府火禁放火者行軍法<lb/>
遺火延燒數多者亦如之上曰放火遺火豈可同罪大<lb/>
凡立法太重往往不能行趙鼎曰遺火延燒者取㫖可<lb/>
也上曰止於徒足矣庶可以必行兼刑罰太重非朝廷<lb/>
美事　先是川陜宣撫使吳玠遣使臣吕政來求軍中<lb/>
犒賞上諭政曰歸語吳玠自小官㧞擢至此皆岀於朕<lb/>
<pb n="KR2b0018_WYG_023-11a"/>
非縁張浚也大丈夫當自結主知何必附託人以進朕<lb/>
已撥一百五十萬緡非因浚進退有所厚薄也他所闕<lb/>
可具奏朕一一應副又諭以川茶自來博馬今聞盡易<lb/>
珠玉紅髪無用之物政曰吳玠則不敢諸將恐或有之<lb/>
上令博馬外不可别易一物是日上語宰執以此趙鼎<lb/>
等曰玠聞聖訓不惟感激眷遇亦仰服聖徳矣　壬寅<lb/>
上謂宰執曰張俊臨事不易得獨好營土木朕數鐫諭<lb/>
莫能改也比因入對面諭以建康行宫皆因張浚所修<lb/>
<pb n="KR2b0018_WYG_023-11b"/>
寢殿之後雖庖溷皆無朕不免葺數間為居當與卿觀<lb/>
之初不施丹艧俊曰畧加雅飾不過三二千緡朕語以<lb/>
財方艱窘不忍費三二千緡以崇土木之飾俊感嘆而<lb/>
去　有使臣李發者賫到奉使朱弁書報金國尼雅滿<lb/>
等相繼而死樞宻使秦檜曰金國多事勢須有變上曰<lb/>
金人暴虐不亡何待檜曰陛下但積徳中興固自有時<lb/>
上曰此固有時亦須有所施為然後可以得志　金主<lb/>
亶欲廢劉豫久矣至是金尚書省劾豫治國無狀亶詔<lb/>
<pb n="KR2b0018_WYG_023-12a"/>
左右副元帥達蘭烏珠提兵以侵江為名徑之東京廢豫<lb/>
而豫方請兵入冦金示以難色而豫請愈堅金若不得<lb/>
已而應者乃令先調發山東兵㑹於淮上約其子麟以<lb/>
二百騎至濬滑間即為金所擒二帥徑引從騎入東華<lb/>
門逼豫入見達蘭以鞭麾命羸馬載之而去囚于金明<lb/>
池廢為蜀王時豫弟益守陜西金又别遣左監軍薩里<lb/>
罕提兵聲言攻蜀即長安擒益其廢豫之詔畧曰建爾<lb/>
一邦逮今八稔尚勤吾戍何以為國豫既廢達蘭逼<lb/>
<pb n="KR2b0018_WYG_023-12b"/>
其北行至上京給舊夫子廟以居之　張浚行述曰浚<lb/>
嘗遣人賫手榜入偽地誘劉豫畧曰如能誘致金人使<lb/>
之疲敝精兵健馬漸次銷磨兹報國之良圖亦為臣之<lb/>
後效敵用事者見此榜以疑豫八月間豫聞王師北向<lb/>
遣韓元英告金乞兵同舉金謂豫終欲困已益疑之㑹<lb/>
酈瓊叛去浚復多遣間持蠟書入偽地故遺之大抵謂<lb/>
豫已相結約故遣瓊等降而豫再乞兵於金十月金副<lb/>
元帥烏珠徑領兵來廢豫惜其有此機㑹而浚已去位<lb/>
<pb n="KR2b0018_WYG_023-13a"/>
矣　豫初僭位作楮幣自一貫至百貫皆識其末曰過<lb/>
八年不在行用蓋其數已兆矣金遂於汴京建行臺尚<lb/>
書省以張孝純蕭三寳努<hi>原作萧三寳奴今改正</hi>為左右丞相張通古為左<lb/>
丞又恐汴人不安曰汝舊主人少帝在此於是民心稍定<lb/>
而北軍亦不敢擾民豫之廢也汴京有錢九千八百餘<lb/>
萬緡絹二百七十餘萬匹金一百二十餘萬兩銀一千<lb/>
六百餘萬兩糧九十萬石而方物不在此數初達蘭久<lb/>
居山東回易屯田徧於諸郡每認山東以為己有其立<lb/>
<pb n="KR2b0018_WYG_023-13b"/>
豫也深有悔割山東之意故達蘭屢畵山東河北圖獻<lb/>
議于故主晟曰膏腴之地鹽鐵桑麻所出盡在舊河以<lb/>
南我初與議以河為界爾今新河且非我決彼自決之<lb/>
以與我豈可棄之當以新河為界晟不從及達蘭專權<lb/>
遂議取山東諸將曰若獨取山東恐驚豫之心不若廢<lb/>
豫以取之豫之廢也不惟結怨于諸帥亦以山東為累<lb/>
爾初薩里罕在雲中嘗因軍事召知府州折可求至密<lb/>
諭以將廢豫而立可求之意至是達蘭之意欲割河南<lb/>
<pb n="KR2b0018_WYG_023-14a"/>
以歸本朝薩里罕恐可求失望生變罪歸於已一日燕<lb/>
可求而寘毒可求食之既去卒于路　初宣和間進士<lb/>
王問進書萬卷補承務郎上即位有越州布衣諸葛行<lb/>
仁亦因進書得廸功郎至是吏部以為不倫追問兩官<lb/>
斥之詔與改正中書舍人李彌遜以為不當改正丙午<lb/>
上謂宰執曰求遺書自美事朕方多難之時故行仁之<lb/>
賞薄宣和承平留意墳典授京秩不為過然既有論駮<lb/>
可鐫一官　十二月己巳詔淮東宣撫使韓世忠移司<lb/>
<pb n="KR2b0018_WYG_023-14b"/>
鎭江府仍留兵守楚州樞密使秦檜曰老小既得所萬<lb/>
一有警諸帥當盡力捍敵上曰朕竭民膏血以養之緩<lb/>
急豈容不盡力正使無内顧之憂也於是世忠奏乞留<lb/>
全軍于楚以蔽江淮從之　先是紹興初劉大中宣諭<lb/>
江南薦臨川布衣鄧名世召對賜岀身除删定官是月<lb/>
以名世為校書郎　禮部侍郎常同請令大臣屛去細<lb/>
務專意帷幄之謀責任六曹随事裁决凡禮文及法令<lb/>
悉令裁定以趣簡便乙亥上謂宰執曰聞三省文書極<lb/>
<pb n="KR2b0018_WYG_023-15a"/>
繁卿等閲不暇給皆由六部官不任責事事申明故也<lb/>
豈有為尚書不能任一部之事朕若擢為執政便可裁<lb/>
天下之務昨常同亦奏此事陳與義曰今日事比承平<lb/>
時極多趙鼎曰承平時朝廷尊嚴上下有分昨一小使<lb/>
臣馬前喧呼臣恐其訴寃乃求差遣爾政曰臣等不才<lb/>
致朝廷之勢陵夷上曰此須與行遣天下事賞罰而已<lb/>
若有罪不罰漸成姑息之風誠為不便　劉豫既廢金<lb/>
國左副元帥達蘭送王倫等回謂曰好報江南既道途<lb/>
<pb n="KR2b0018_WYG_023-15b"/>
無梗和議自此平達至是倫還丙子泗州奏至上顰蹙<lb/>
謂趙鼎等曰朕以皇太后未還夙夜憂懼未嘗去心若<lb/>
金人能從朕所求其餘一切非較也鼎等曰仰見陛下<lb/>
孝心焦勞上曰國家但能自治以承天心豈無復振之<lb/>
日癸未倫等還上錫予特異丁亥以倫為徽猷閣直學<lb/>
士樞密都承㫖充迎奉梓宫使借拱衛大夫高公繪副<lb/>
之　知泗州劉綱乞調滁州千夫修城有㫖從之言者<lb/>
以為非是甲申上謂宰執曰百姓誠不可勞但邊城利<lb/>
<pb n="KR2b0018_WYG_023-16a"/>
害至重天下之事亦權輕重而為之朕為民力一毫不<lb/>
敢動惟此役不得已也趙鼎曰昨得㫖已令優給錢米<lb/>
矣　是月以禮部侍郎常同為御史中丞　劉豫之將<lb/>
有宋超者帶兵千餘詣知廬州劉錡降詔錡帶兵入奏<lb/>
事處超等既定錡復還合肥　趙鼎事實曰豫既廢鼎<lb/>
密遣諜者散之沿淮一帶誘其守將由是壽亳陳蔡諸<lb/>
郡率其部曲來歸者相繼不絶兩月間得精兵萬餘西<lb/>
馬數千朝士相謂曰前日大作措置未進一歩潰亡者<lb/>
<pb n="KR2b0018_WYG_023-16b"/>
五六萬衆今不動聲色自致士馬如許盛可謂過人矣<lb/>
　時徽宗小祥近且逾七月之期而迎請梓宫使者未<lb/>
有來耗禮官謂不可久停常祀於是綿蕝其儀返虞祔<lb/>
廟以左僕射趙鼎為禮儀使　金主亶以皇伯領三省<lb/>
事宋國王宗磐乃先主晟之長子豪猾難馭而東京留<lb/>
守兖王宗雋即亶親叔且素有才望乃除太保領三省<lb/>
事以制之初金有國自旻晟以來雖名為帝而與其下<lb/>
無尊卑之别其主所獨享者惟一殿曰乾元四隅栽柳<lb/>
<pb n="KR2b0018_WYG_023-17a"/>
作禁圍遶壁皆設大坑時與諸臣雜坐于坑后妃躬持<lb/>
飲食自亶初時詞臣韓防已敎之學稍能賦詩染翰既<lb/>
即位左右儒士日進諂䛕𨗳以宫室之壯侍衛之嚴岀<lb/>
則清道警蹕入則端居九重視舊功大臣如草芥非時<lb/>
且莫得見盡失女眞之故態至是宗雋入相顧與宗磐<lb/>
等合謀而亂作矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中興小紀卷四十</head>
    <p>
<pb n="KR2b0018_WYG_040-1a"/>
欽定四庫全書<lb/>
　中興小紀卷四十　　　　　宋　熊克　撰<lb/>
紹興三十一年<hi>嵗在辛巳</hi>春正月安南獻馴象己卯上曰蠻<lb/>
夷貢方物乃其職但朕不欲以異獸勞逺人可令帥臣<lb/>
詳諭今後不必以馴象入獻　甲午殿中侍御史陳俊<lb/>
卿言自秦檜之死其黨皆逐獨韓仲通嘗因獄事附檜<lb/>
今猶以敷文閣直學士帥建康是月詔罷之　初正字<lb/>
胡憲以年老求去詔改京秩三館之士分韻作詩共餞<lb/>
<pb n="KR2b0018_WYG_040-1b"/>
其行　以兵部尚書楊椿兼權吏部尚書　二月丙午<lb/>
宰執奏昨有詔問儀鑾司換舊陳設有無交收事上曰<lb/>
陳設不過饗廟及殿中并人使時用之何至一嵗五易<lb/>
朕已令以新易舊仍據數交收矣上又曰朕宫中未嘗<lb/>
用此惟以儉為尚陳康伯曰陛下儉徳天下所知雖大<lb/>
禹不過如是　少師殿前都指揮使楊存中在殿岩幾<lb/>
三十年至是上章丐閑甲寅除太傅封和義郡王為醴<lb/>
泉觀使以開府儀同三司主管歩軍司事趙宻代為殿<lb/>
<pb n="KR2b0018_WYG_040-2a"/>
帥<hi>存中行述云同列有謀其權者意葢謂宻也</hi>方存中之制未降也上曰可<lb/>
令趙宻於未宣麻前便交職事昔唐神策軍使王駕鶴<lb/>
久典衛兵權震中外議欲易之崔祐甫召駕鶴留語移<lb/>
時而代者已入軍中矣朕讀唐史深喜祐甫善處事可<lb/>
以為法又以龍神衞四廂都指揮使殿前司統制李捧<lb/>
主管歩軍司事而龍神衛四廂都指揮使主管歩軍司<lb/>
事成閔仍舊職焉　甲子詔於都茶場置㑹子務仍撥<lb/>
左蔵庫錢一十萬貫為本時户部侍郎錢端禮經畫為<lb/>
<pb n="KR2b0018_WYG_040-2b"/>
六務出納制用皆有法焉　是月少師觀文殿大學士<lb/>
秦熺卒於建康府詔贈熺太傅給事中黄祖舜言三公<lb/>
非有大功徳不以輕授陛下保全秦檜家俾熺休致而<lb/>
歸不加以罪恩亦至矣今乃贈以帝傅之秩又因其遺<lb/>
奏許之推恩異寵併加殊駭物聽遂寝其命　三月己<lb/>
卯以何浦為翰林學士兼權吏部尚書　壬午以兵部<lb/>
尚書兼權翰林學士兼侍讀楊椿為參知政事　夏四<lb/>
月自廣西嵗於横山寨買馬費九萬緡而多斃於路至<lb/>
<pb n="KR2b0018_WYG_040-3a"/>
是言者請今後止令部至静江府南北兩務收養令所<lb/>
撥諸軍自徃取之詔經略司相度申樞宻院　己未上<lb/>
謂宰執曰朕思州縣逋欠若民果貧困自合蠲放或已<lb/>
納足而官吏侵用則當與覈實明示罪責治道貴信賞<lb/>
必罰若漫不經理則是姑息雖堯舜不能治也　是日<lb/>
四川總領王之望上催驅殿最事目乃詔諸路依此行<lb/>
之　時左僕射陳康伯與參知政事楊椿宻議敵将敗<lb/>
盟其兆已見當先事為備其策有四令兩淮諸将分畫<lb/>
<pb n="KR2b0018_WYG_040-3b"/>
地界使自為守一也措置民社宻為寓兵之計二也淮<lb/>
東劉寳将驕卒少不可專用三也沿江諸郡増壁積糧<lb/>
以為歸宿之地四也　時舊相惟張浚在於是殿中侍<lb/>
御史陳俊卿言浚忠藎兼資文武可付以閫外臣素不<lb/>
識浚雖聞其嘗失陜服散淮師而許國之心白首不渝<lb/>
今杜門念咎老而練事非前日浚也臣望聖慈勿惑讒<lb/>
謗雖未付以大柄且與一近郡以係人心庻緩急可以<lb/>
相及俊卿復論鎮江都統制劉寳軍律不嚴裒刻過度<lb/>
<pb n="KR2b0018_WYG_040-4a"/>
比有朝命分卒戌黄魚垜而寳違不遣乃詔責寳以散<lb/>
官安置朝論快之　金國主亮率其衆北巡至北邙山<lb/>
因改名其山曰太平　五月金主亮恃其強暴欲渝盟<lb/>
擾邊久矣至是遣其臣龍虎衛上将軍髙景山刑部侍<lb/>
郎王全來賀天申節辛卯引見於紫宸殿全因導亮意<lb/>
求淮漢之地及指取将相近臣議事并報淵聖皇帝訃<lb/>
音且言亮以九月北巡今所指近臣當於八月至其國<lb/>
大率皆慢辭也於是宰執聚都堂議舉哀典故時有謂<lb/>
<pb n="KR2b0018_WYG_040-4b"/>
上不可以凶服見使者欲俟其去乃發哀工部侍郎黄<lb/>
中聞之亟白曰此大事一失禮謂天下後世何且使人<lb/>
或問故将何以對於是始議行禮及調兵守江淮之策<lb/>
　甲午宰執召三衙帥趙宻成閔李捧及太傅和義郡<lb/>
王楊存中至都堂議舉兵既又請六曹長貳凌景夏汪<lb/>
應辰錢端禮金安節張運黄中給舍黄祖舜虞允文楊<lb/>
邦弼臺諫官汪澈劉度陳俊卿聚議久之而退宰執百<lb/>
官入和寜門舉哀仍進名奉慰景夏餘杭人度歸安人<lb/>
<pb n="KR2b0018_WYG_040-5a"/>
也　時朝廷命浙西總管李寳駐江隂軍以防海道於<lb/>
是提舉浙西市舶曽懐獻言曰舶海之役船有輕重篷<lb/>
有疾遲風有大小竊嘗聞於髙麗之商謂有同日離岸<lb/>
而隔嵗不至者有同時出洋而經月不至者况北人之<lb/>
便唯在乗騎縱使至岸無馬不能捨舟如猛獸失林将<lb/>
自投於穽若海道過為之備徒分兵力耳朝廷亦以為<lb/>
然懐公亮孫也　六月壬寅御前諸軍都統制田師中<lb/>
戍鄂渚李道戍江陵呉拱戍襄陽朝廷以上流重地邊<lb/>
<pb n="KR2b0018_WYG_040-5b"/>
面闊而兵力分宜主以大將乃詔遣慶逺軍節度馬帥<lb/>
成閔總禁旅三萬徃上流控扼壬子閔率衆發臨安尋<lb/>
以閔為湖北京西制置使閔至鄂未幾移屯應城縣在<lb/>
鄂郢之間焉　乙卯以鎮江都統制劉錡為淮南江南<lb/>
浙西制置使上以金敗盟命同知樞宻院事周麟之徃<lb/>
聘麟之惮行左僕射陳康伯以國事勉之語侵康伯康<lb/>
伯曰上儻遣康伯聞命即行大臣同國休戚雖死安避<lb/>
麟之竟辭於是言者論之上曰為大臣臨事辭難何以<lb/>
<pb n="KR2b0018_WYG_040-6a"/>
率百僚庚申罷麟之為在外宫觀　時前吏部侍郎徐<lb/>
嚞前户部侍郎劉岑皆願使金並召至行在而岑對不<lb/>
合戊辰以嚞為敷文閣待制樞宻都承㫖借資政殿學<lb/>
士充起居稱賀使武臣張掄副之仍留岑為戸部侍郎<lb/>
　秋七月新徳安府教授王質以近方登科召試館職<lb/>
為言者所論癸酉詔罷之　甲申左僕射陳康伯率羣<lb/>
臣詣南郊請淵聖皇帝諡宜天錫之諡曰恭文順徳仁<lb/>
孝詔恭依　右司諫山隂梁仲敏言前同知樞宻院周<lb/>
<pb n="KR2b0018_WYG_040-6b"/>
麟之懐姦辭難巧避出疆之命望行誅竄戊子責授麟<lb/>
之祕書少監筠州居住　徐嚞等出使未至盱眙軍金<lb/>
主遣翰林學士韓汝嘉先在泗州壬辰相見於淮岸口<lb/>
汝嘉𫝊亮語謂卿等雖來即非所召可回令元指定近<lb/>
上一二人來須九月初定到　是月金主亮南徙汴京<lb/>
其臣自左丞相張浩以下具九節儀從迎亮於南薫門<lb/>
亮及門而雨暴至儀從皆不克舉亮入内至承天門迅<lb/>
雷風大作天變如此亮不知懼也其母太后力諌南征<lb/>
<pb n="KR2b0018_WYG_040-7a"/>
亮怒使䕶軍將軍持嘉彦忠<hi>原作赤盞彦忠今改上二字</hi>即宫中弑之<lb/>
以威言者於是左右縮頸國人以目而后徒單氏與子光<lb/>
瑛復諫亮亦欲誅之母子俱避去三日而後出亮一日召<lb/>
其臣問曰許多宰執孰有能為統軍者右丞劉諤曰臣請<lb/>
為之亮喜即拜諤為統軍將二萬衆歴唐鄧以瞰荆襄又<lb/>
以金紫光禄大夫王忠彦統步軍孟州防禦使王彦章副<lb/>
之將五萬衆據秦鳯以伺巴蜀工部尚書蘇保衡統水<lb/>
軍驍騎上將完顔正嘉努<hi>原作鄭家奴今改正</hi>副之由海道將趨<lb/>
<pb n="KR2b0018_WYG_040-7b"/>
二浙餘兵亮自將焉　淮南制置使劉錡新創踏射威强<lb/>
弓兵　八月戊申醫官昭慶軍承宣王繼先怙寵干法富<lb/>
埒公室子弟直延閣通朝籍姻戚黨友莫非貴㳺撤民屋<lb/>
以廣第舍别業外帑殆遍畿甸數十年間未有敢揺之者<lb/>
自聞邊警日輦重寶歸呉興為避敵計於是殿中侍御<lb/>
史杜莘老上疏數其十罪上曰初以太后餌其藥稍假<lb/>
恩寵不謂小人驕橫乃爾莘老曰繼先之罪擢髪不足<lb/>
數今臣所奏其大凡耳上曰有恩無威有賞無罰雖堯<lb/>
<pb n="KR2b0018_WYG_040-8a"/>
舜不能治天下乃詔貶繼先福州子孫停其官都城第<lb/>
宅皆籍沒强買奴婢悉縱還之　先是言者謂今日正<lb/>
當節浮費積其贏以濟軍興監司自浙漕始郡守自臨<lb/>
安始各具裁省之數以聞頒示外路俾之為式至是浙<lb/>
漕以二萬緡臨安以五萬緡來上癸丑上諭宰執樁留<lb/>
外府若不下諸路切戒無得科敷如昔時羡餘適資贓<lb/>
吏而擾吾民也　初浙西總管李寳遣其子公佐同將<lb/>
官邊士寜潜入敵境伺動静甲寅寳以舟師三千人發<lb/>
<pb n="KR2b0018_WYG_040-8b"/>
江隂既而以風未順退泊明州澳而士寜適自宻州回<lb/>
言其子公佐已挟歸正官魏勝得海州矣寳大喜趣其<lb/>
下乗機進發　上念出戌官兵之勞特捐内帑錢七萬<lb/>
緡分犒其家殿中侍御史杜莘老言諸軍負回易子錢<lb/>
甚夥例償以月廪不先除此弊緡出禁帑入將帥私室<lb/>
矣上悟既又聞諸營勘請回易處仍舊尅除或非理斂<lb/>
索丙寅詔悉禁止違者重寘之法士皆歡舞拜賜　己<lb/>
巳朝獻景靈宫　九月庚午朔朝饗太廟辛未崇祀上<lb/>
<pb n="KR2b0018_WYG_040-9a"/>
帝於明堂以徽宗配大赦天下　金師喀齊喀<hi>原名合喜今改正</hi>
號西元帥以五千餘騎自鳯翔大散闗入川界三十里甲<lb/>
戌攻黃牛堡時人情悸懼四川制置使王剛中單騎日馳<lb/>
百里抵仙人原見宣撫使呉璘於帳中璘大驚剛中曰大<lb/>
將臨戎義同休戚安得高枕而臥於是官軍用神臂弓射<lb/>
退敵騎璘遣將官高松往為之援仍與本堡管隊官張操<lb/>
同力拒之　初建炎末陜西諸將如張中孚張中彦兄弟<lb/>
嘗叛歸北境中間金還我河南故地乃召二人至行在復<lb/>
<pb n="KR2b0018_WYG_040-9b"/>
授官以仍奉内祠及和議成悉為金索去中孚未幾死<lb/>
至是惟中彦為金將兵在陜王剛中即遣臘書説之又<lb/>
剛中聞大將劉錡制置淮上因對璘談錡之美璘曰信<lb/>
叔有雅量而無英槩今天下雷同舉之璘恐其不能當<lb/>
亮也剛中未以為然　冬十月庚子朔下詔親征　初<lb/>
金亮肆虐國人久不堪之有楚王褒者晉王宗輔之子<lb/>
而太宗晟之孫也時中原豪傑並起大名王友直濟南<lb/>
陳俊皆倡義集衆而契丹之後耶律斡罕<hi>原名窩斡今改正</hi>亦<lb/>
<pb n="KR2b0018_WYG_040-10a"/>
興於沙漠於是渤海一軍萬人叛亮歸㑹寜府立褒為<lb/>
帝<hi>或言立褒在六月</hi>改元大定赦其境内黄河以北皆下之左<lb/>
丞相張浩自汴京録褒赦馳以報亮亮歎曰朕欲俟江<lb/>
南平後取一戎衣大定之義以紀元是子乃先我乎命<lb/>
取書一帙示其下果預識改元之事亮即遣先鋒將郭<lb/>
安國率衆攻褒令盡誅黄河以北之叛已者　癸卯詔<lb/>
四川宣撫使呉璘分陜西河東路淮南制置使劉錡分<lb/>
京東河北東路湖北制置使成閔分京西河北西路並<lb/>
<pb n="KR2b0018_WYG_040-10b"/>
為招討使　時新復海泗二州乃詔歸正官魏勝知海<lb/>
州夏俊知泗州　金帥喀齊喀攻黄牛堡旬餘不退宣<lb/>
撫使呉璘别遣將直至寳鷄渭河夜刼橋頭大寨獲㨗<lb/>
於是四川制置使王剛中即日馳還謂其屬李燾曰將<lb/>
帥之功吾何有焉燾曰公以身督戰而功成不居過人<lb/>
逺矣　時屯戍兵將暴露日久丙午宰執請冄加賞犒<lb/>
上詔所在總領所撥給仍具數以聞令内帑給還　戊<lb/>
午以知樞宻院葉義問督視江淮荆襄軍馬中書舍人<lb/>
<pb n="KR2b0018_WYG_040-11a"/>
虞允文為參議軍事　時四川總領財賦王之望區處<lb/>
調度有條葉義問力薦之上有擢用之意　陜西河東<lb/>
招討使呉璘遣將官彭清强英張徳等攻破隴州方山<lb/>
原　辛酉左光禄大夫湯思退復觀文殿大學士充醴<lb/>
泉觀使兼侍讀既至除行宫留守　甲子特進張浚復<lb/>
觀文殿大學士判潭州左太中大夫湯鵬舉復資政殿<lb/>
學士知太平州浚尋改判建康府　先是浙西總管李<lb/>
寳舟師至東海縣時金兵已圍海州寳麾兵登岸金人<lb/>
<pb n="KR2b0018_WYG_040-11b"/>
驚出意外亟引去於是魏勝出城迎寳寳遣辯士四人<lb/>
招納降附時山東豪傑王世隆明樁劉異輩皆各以義<lb/>
旗聚衆争為應援寳與子公佐引舟師至宻之膠西石<lb/>
臼島而金舟已出海口泊唐島相拒止一山候風即南<lb/>
不知王師之猝至也寳伺敵未覺遣禆將曹洋黄端禮<lb/>
禱於石臼神祈風助順丙寅風自南來衆喜争奮引帆<lb/>
握刃俄頃過山薄敵鼓聲震疊敵驚失措敵帆皆以錦<lb/>
纈為之彌亘數里忽為波濤卷聚一隅窘蹙揺兀無復<lb/>
<pb n="KR2b0018_WYG_040-12a"/>
行次寳命以火箭射之煙焰隨發延燒數百火不及者<lb/>
猶欲前拒寳命健士躍登其舟以短兵刺撃殪之舟中<lb/>
其餘僉軍皆中原舊民脱甲而降者三千餘人獲金將<lb/>
完顔正嘉努等六人斬之惟統軍蘓保衡未發不可獲<lb/>
旋聞自經死得獻議造船人倪荀商簡梁三兒等皆淮<lb/>
浙姦民且為敵嚮導者又獲其統軍印與詔文書器甲<lb/>
糧斛以萬計寳欲乗勝而進而聞亮已濟淮遂旋師駐<lb/>
東海視緩急為援遣曹洋飛小舟奏㨗既至上命降詔<lb/>
<pb n="KR2b0018_WYG_040-12b"/>
奨之除寳靖海軍節度沿海制置使　丁卯知樞宻院<lb/>
葉義問至鎮江權立行府　先是淮東制置使劉錡遣<lb/>
都統王權將兵迎敵逗遛不進錡冄檄權徃夀春權不<lb/>
得已僅發軍至廬州戌守故敵得維橋以濟權棄廬州<lb/>
而遁敵騎至尉子橋統制官姚興以一軍三千人力戰<lb/>
權擁羣刀斧自衛殊不援興殺賊數百人以援兵不至<lb/>
而沒癸亥權又棄和州先奔采石　初京西招討使成<lb/>
閔遣統制官趙樽以四千人守徳安府樽乗虚攻蔡州<lb/>
<pb n="KR2b0018_WYG_040-13a"/>
入其城斬敵首楊寓餘衆遁去　時金人既入兩淮而<lb/>
上流惟鄂渚荆南二軍朝廷亟命閔總諸軍併舟師回<lb/>
援淮西而荆南軍新創金将劉諤擁衆十萬楊聲欲取<lb/>
荆南又欲分軍自光黄擣武昌朝廷以金人昔嘗由此<lb/>
入江西慮揺根本命都統制呉拱遣兵䕶武昌一帯津<lb/>
渡拱將引兵回鄂宣諭使王澈聞之馳書止拱而自發<lb/>
鄂之餘兵進戍黄州敵果犯襄陽拱與戰於襄水之上<lb/>
敗之時武昌令薛季宣嘗獻計於澈謂閔已得蔡有破<lb/>
<pb n="KR2b0018_WYG_040-13b"/>
竹之勢盍守便宜勿遣令閔乗虚下潁昌經陳汝趨汴<lb/>
梁敵内顧必驚潰澈不果用季宣永嘉人徽言子也<lb/>
時詔淮漢郡縣籍民為兵淮南乃選丁壮欲湼其手面<lb/>
従大軍役使民駭而逃殿中侍御史杜莘老言敵未至<lb/>
而先毆吾民非計請令兵民止聽郡縣官節制征役無<lb/>
出郷従之淮民乃定　先是金萬户髙景山以兵數萬<lb/>
攻楊州劉錡提大兵禦之於清河敵以氊裹舟載糧挽<lb/>
而上劉錡募善沒者鑿舟沉之敵大驚錡俄病嘔血殆<lb/>
<pb n="KR2b0018_WYG_040-14a"/>
不能支猶乗肩輿臨敵指揮俄而敵薄揚子橋欲以邀<lb/>
錡錡以兵保𤓰州敵騎逼江錡遣麾下員琦設伏於皂<lb/>
角林與敵接戰誘敵入張弩俄發敵大敗斬景山俘數<lb/>
百人　十一月庚午宰執奏禁軍闕額事上曰尋常兵<lb/>
集自有定數當此多事之時額外添不必拘也　詔江<lb/>
浙福建揀軍發赴三衙其闕額令自招填　詔下鬻爵<lb/>
之令登仕郎八千貫依奏䕃人例仍免銓試一次度僧<lb/>
牒亦减價為三百貫　金房駐劄都統王彦統兵復虢<lb/>
<pb n="KR2b0018_WYG_040-14b"/>
州　金亮為内變所撓於是親統細軍駐和州之鷄籠<lb/>
山臨江築壇刑馬祭天必欲由采石而渡朝廷詔王權<lb/>
至行在以池州都統制李顯忠代之命中書舍人虞允<lb/>
文趣顯忠交權軍時顯忠未至乙亥允文夜見建康留<lb/>
守張燾議禦敵之計燾但言已當死留鑰　丙戌左僕<lb/>
射陳康伯等言時當雨雪戰守諸軍暴露不易乞再加<lb/>
優恤上乃詔總領所毎人支絹一匹家屬在營者給以<lb/>
薪炭之直康伯等曰此真受陛下挾纊之賜也亮自采<lb/>
<pb n="KR2b0018_WYG_040-15a"/>
石之敗乃北抵𤓰州時淮南制置使劉錡退屯鎮江而<lb/>
錡病已遽知樞宻院葉義問以都統制李横代錡之職<lb/>
趣令渡江錡之姪中軍統制官汜隨横以徃軍戰不利<lb/>
横併其都統制印失之時上怒甚將先按誅王權以厲<lb/>
諸將同知樞宻院黄祖舜宻言於上曰權敗軍之罪誠<lb/>
合誅然劉汜亦須正典刑若貸汜而誅權是謂同罪異<lb/>
罰頋劉錡有大功今聞其病已殆汜誅錡必愧忿以死<lb/>
是國家以一敗而自殺三大將得無為敵所快乎願陛<lb/>
<pb n="KR2b0018_WYG_040-15b"/>
下少留聖恩上大悟權汜得不死　癸未乃詔湖北制<lb/>
置京西等路招討使成閔為淮東制置淮北泗宿招討<lb/>
使鄂州駐劄都統制呉拱為湖北制置京西等路招討<lb/>
使建康府駐劄都統制李顯忠為淮西制置淮北夀亳<lb/>
招討使上以李横劉汜等不利急遣御營宿衛使楊存<lb/>
中措置守江中書舍人虞允文亦自建康馳至鎮江時<lb/>
江岸有車船二十四艘賊已瞰江恐臨期不堪駕用存<lb/>
中允文同淮東總領朱夏卿鎮江守臣趙公偁相與臨<lb/>
<pb n="KR2b0018_WYG_040-16a"/>
江按試命戰士踏車船徑趨𤓰州廹岸復回敵兵皆持<lb/>
滿以待其船中流上下回轉如飛敵衆相顧駭愕時亮<lb/>
已聞李寳由海道入膠西焚其戰艦而荆鄂成閔諸軍<lb/>
方順流而下亮愈忿乃回揚州召諸帥約三日畢集過<lb/>
期盡殺之諸帥相與謀曰南軍有備如此進有渰殺之<lb/>
禍退有敲殺之憂奈何其中一人曰等死求生可乎衆<lb/>
皆曰聞教有總管萬戴者曰殺郎主却與南宋通和歸<lb/>
鄉則生矣衆口一辭曰諾亮有紫茸等細軍不遣臨敵<lb/>
<pb n="KR2b0018_WYG_040-16b"/>
専以自衛諸人雖欲弑亮而細軍衛之嚴宻衆因謂諸<lb/>
軍曰淮東子女金帛皆逃在泰州我輩急欲渡江汝等<lb/>
何不白郎主徃取之細軍欣然共請亮從之於是細軍<lb/>
去者過半<hi>一作三萬人</hi>亮語威勝統軍耶律勸農曰爾所將<lb/>
勝兵我明日自㸃數少必誅勸農自計兵亡已過半與<lb/>
其子宿直将軍穆爾<hi>原名母里今改正</hi>謀亦欲弑亮乙未諸帥集兵萬<lb/>
餘人拉弦直入亮寝帳中左右親兵散走諸帥帳中矢下<lb/>
如雨亮即死并殺其太傅及三妃與謀事者十餘人丙<lb/>
<pb n="KR2b0018_WYG_040-17a"/>
申亮細軍破泰州統制官王剛棄城走江隂是日虢州<lb/>
僉軍雷政渡江報亮已被殺　時樞宻行府留建康先<lb/>
是有知數者詣行府上書云以太一局攷之金亮不煩<lb/>
資斧冬至前當有蕭墻之變人皆未以為然至是驗之<lb/>
　是月以吏部侍郎汪應辰兼權尚書　初馬軍司統<lb/>
制官趙樽離蔡州至麻城縣復被詔㑹鄂渚帥呉拱江<lb/>
陵帥李道併力進取樽領兵還攻蔡州刺史蕭懋徳破<lb/>
城立寨十二月己亥朔黎明樽潜師入城懋徳遁去<lb/>
<pb n="KR2b0018_WYG_040-17b"/>
時有司用紹興七年巡幸故事辦嚴殿中侍御史杜莘<lb/>
老言今親征與曩日事異宜悉從簡以幸所過郡縣上<lb/>
曰此行中宫及内人不徃止與建王行令徧識諸将雖<lb/>
朕服用亦自省約也　壬寅淮東制置使成閔復揚州<lb/>
敵衆已戕亮欲遣使報我訪得𤓰州所俘成忠郎張真<lb/>
使持牒請和　甲辰金都督府牒本朝樞宻院云正隆<lb/>
失徳無名興師兩國生靈枉被塗炭今已從廢殞見議<lb/>
班師各務戢兵以敦舊好　上將撫師於建康而欽宗<lb/>
<pb n="KR2b0018_WYG_040-18a"/>
未祔廟留守湯思退請省虞以速祔禮部侍郎黄中持<lb/>
不可上納之然議者猶謂凶服不可以即戎上曰吾固<lb/>
以縞素詔天下　乙卯李顯忠戰退金兵　己未上次<lb/>
鎮江府宰執奏肆赦事目上曰向已下哀痛之詔今日<lb/>
恩宥不必更揚完顔亮過惡但専罪已以稱朕畏天愛<lb/>
民之意陳康伯等奏宣諭詞臣仰遵聖㫖　壬戌曲赦<lb/>
新復州軍　上諭宰執曰前日過平江守臣洪遵進洞<lb/>
庭柑却之今過常潤兩郡俱無所獻必是聞風而罷也<lb/>
<pb n="KR2b0018_WYG_040-18b"/>
朕意無他正恐受之則後來所歴之郡必競為夸侈有<lb/>
過於柑子者矣陳康伯等因賛此非獨仰識陛下儉徳<lb/>
又以見聖慮之深逺也　癸亥建康留守張浚言金人<lb/>
已退兩淮皆定　初金亮既被弑子光瑛留汴京亦為<lb/>
其衆所殺亮遣先鋒將郭安國行至滑州聞變留不進<lb/>
金國新主褒知亮已死乃與其子允升允迪擁甲騎一<lb/>
萬趨燕京　時詔沿江監司條上恢復事江東提舉常<lb/>
平官洪适言金亮既殞大定僣號未必諸國服從自淮<lb/>
<pb n="KR2b0018_WYG_040-19a"/>
以北别無争立之人宜傳檄中原使義士各取州縣因<lb/>
以畀之王師但屯淮上募兵積粟以為聲援不必輕涉<lb/>
其地與之力争俟蜀漢山東之兵俱集遲以嵗月必有<lb/>
機㑹可乗此萬全之䇿也　初諸路嵗鑄銅錢一百六<lb/>
十萬貫自紹興以來權以五十萬貫為額而近嵗虧甚<lb/>
多是年止及一十萬一千貫數内惟嚴州神泉監宻邇<lb/>
行都今徑自輸而建之豐國韶之永通與贛之鑄錢院<lb/>
悉赴提㸃官所就饒之永平監團綱津發泛大江轉入<lb/>
<pb n="KR2b0018_WYG_040-19b"/>
浙西漕渠納之京帑　是年詔籍鄉兵知荆南府續觱<lb/>
乃請籍民為義勇其法取於主户之雙丁毎十萬戸為<lb/>
一甲五甲為一團甲團皆有長又擇一邑之豪為總首<lb/>
嵗於農隙教以武事而官給其糧其後𨽻於籍者至七<lb/>
八千人<hi>此據楊倓江陵志</hi>又武昌令薛季宣亦求得故河北陜<lb/>
西弓箭手保甲法五家為保二保為甲六甲為隊據地<lb/>
形便利則為總不限以鄉總首領焉諸總皆有射團教<lb/>
民射而旗幟亦隨總而别其色云<lb/>
<pb n="KR2b0018_WYG_040-20a"/>
紹興三十二年<hi>嵗在壬午</hi>春正月戊辰朔日有食之　初鄧<lb/>
州安撫蕭中一率先歸正上嘉其忠義嘗欲築館待之<lb/>
使其至如歸至是為亂兵所害州民乞立廟襄陽都統<lb/>
制呉拱知均州武鉅列上其事丙子上諭宰執宜與贈<lb/>
官并賜廟額仍令拱輩致其孤於武昌多方恤之　時<lb/>
江東提舉常平官洪适因上殿言江鄉之民以旱荒而<lb/>
徙淮甸比遭敵騎之擾復還故鄉所棄之産已為官司<lb/>
估賣形勢之家買者十不償一佃者量納租課無補於<lb/>
<pb n="KR2b0018_WYG_040-20b"/>
官有害於民乞斷自紹興二十八年以後州縣所賣逃<lb/>
産許元業人子孫以元估價就贖専委提舉常平官覺<lb/>
察從之　先是京東忠義軍耿景等以占東平府遣使<lb/>
來奏己丑以景為天平軍節度就知東平府仍節制京<lb/>
東河北忠義軍　二月戊戌朔以中書舍人權直學士<lb/>
院虞允文為兵部尚書川陜宣諭使於興州置司　癸<lb/>
卯上發建康府初上欲付留守張浚以江淮之事已而<lb/>
中止乃以宿衛使楊存中為宣撫使中書舍人劉珙不<lb/>
<pb n="KR2b0018_WYG_040-21a"/>
書録黄且論其不可珙子羽子也上謂宰執曰劉珙之<lb/>
父為張浚所知比奏事専為浚地耳然存中宣撫之命<lb/>
亦寢㑭專措置而已　乙巳上次鎮江府　乙卯上至<lb/>
臨安府　己未以觀文殿大學士行宫留守湯思退知<lb/>
紹興府　先是統制官趙樽再得蔡州城復為金兵所<lb/>
圍樽戰却之㑹鄂帥吳拱進軍駐南陽遣統制官成臯華旺<lb/>
等各以所部来援而金帥費摩<hi>原作裴滿今改正</hi>率精甲十萬止於<lb/>
城西依汝水為寨一日凌旦來攻統制官焦元中流矢<lb/>
<pb n="KR2b0018_WYG_040-21b"/>
敵乗勝登城樽牙將王世顯募敢死巷戰敵敗退再來<lb/>
攻又不利敵燒營而遁屬有㫖班師乙丑樽軍還信陽<lb/>
　閏二月太尉提舉萬夀觀劉錡卒　右諫議大夫梁<lb/>
仲敏殿中侍御史呉芾左正言劉度言參知政事楊樁<lb/>
無所建明三月丁酉朔罷為資政殿學士奉外祠再論<lb/>
遂降授端明殿學士　壬寅詔諸路帥府各置㑹子庫<lb/>
上之幸建康也翰林學士何浦以屬疾不能扈從至是<lb/>
力求去己巳以浦為龍圗閣學士提舉太平興國宫<lb/>
<pb n="KR2b0018_WYG_040-22a"/>
夏四月御史中丞王澈宣諭荆襄回戊寅入見遂除參<lb/>
知政事　甲申上與宰執論及近年諸將之子躐取科<lb/>
第有居清望官者上曰武臣子孫只宜為武臣清望須<lb/>
還白屋今以將家居之則公議自然籍籍於是陳康伯<lb/>
等退而歎仰不已　是月資政殿學士魏良卒　太傅<lb/>
和義郡王楊存中罷措置兩淮詔以建康留守張浚兼<lb/>
之　四川宣撫使呉璘時已復大散關和尚原至是又<lb/>
遣都統制姚仲率師攻徳順軍未下敵衆來援璘恐士<lb/>
<pb n="KR2b0018_WYG_040-22b"/>
有退志即自秦馳赴率數十騎繞城傳呼城中之人欲<lb/>
識璘面不發一矢敵氣自索既戰又為我軍所敗遂遁<lb/>
去璘入城父老擁拜馬前幾不可行　開府儀同三司<lb/>
領殿前都指揮使趙宻累章乞解印尋除萬夀觀使奉<lb/>
朝請　五月甲辰宰執奏近探報皆言黄河南北蝗蟲<lb/>
為災今已數年天意可見而江淮之間蠶麥大稔此實<lb/>
聖徳所召上愀然曰去嵗完顔興師無名彼曲我直豈<lb/>
無天理朕徳不足以動天賴祖宗仁澤所致今幸蠶麥<lb/>
<pb n="KR2b0018_WYG_040-23a"/>
告登更望有秋設或邊事未息必可枝梧於是陳康伯<lb/>
等惶懼仰歎而退　戊申太𫝊和義郡王楊存中罷御<lb/>
營宿衛使復為醴泉觀使　壬戍龍圗閣學士洪遵復<lb/>
為翰林學士　望仙橋東新葺宫成六月戊辰詔以徳<lb/>
夀為名　己巳立皇子建王為皇太子改名<hi>從<graphic n="KR0931" url="https://raw.githubusercontent.com/kanripo/KR-Gaiji/master/images/KR0931.png" mimeType="image/png"/>從目</hi>初民<lb/>
間䜟語曰朝廷自有龍兒在頭角生時方見天至是識<lb/>
者謂從天而加二㸃乃頭角之生其下從日則如日當<lb/>
天而天下利見此見天之義也　右僕射朱倬罷為觀<lb/>
<pb n="KR2b0018_WYG_040-23b"/>
文殿學士奉祠而去制辭略曰君子邦家之基未聞成<lb/>
効元良天下之本乃覬疇庸未幾落職　甲戌皇太子<lb/>
賜字元永故宗室祕閣修撰子偁追封秀王妻宜人張<lb/>
氏封王夫人内降御劄皇太子可即皇帝位朕稱太上<lb/>
皇帝皇后稱太上皇后應軍國事並聽嗣君處分丙子<lb/>
上行内禪之禮有司設仗紫宸殿下百寮起居畢宰執<lb/>
陳康伯葉義問汪澈黄祖舜言臣等不才輔政今陛下<lb/>
超然獨斷髙蹈堯舜之舉臣等心實欽仰但自此不獲<lb/>
<pb n="KR2b0018_WYG_040-24a"/>
日望清光犬馬之情不勝依戀因再拜辭相與泣下幾<lb/>
至號慟上亦為之揮涕曰朕在位三十六年今老且病<lb/>
久欲閑退此事斷自朕意非由臣下開陳卿等當悉力<lb/>
以輔嗣君康伯等復奏曰皇太子仁聖天下所共知似<lb/>
聞謙遜太過未肯便御正殿上曰朕前此固嘗與之言<lb/>
早來禁中又面諭之即步行徑趨側殿門欲還東宫朕<lb/>
已再三敦勉邀留今在殿後矣上即還内羣臣移班殿<lb/>
門外聽宣詔書少頃皇太子服履袍内侍扶掖至御榻<lb/>
<pb n="KR2b0018_WYG_040-24b"/>
前側立不坐百官拜舞山呼起居畢康伯等升殿奏願<lb/>
陛下即御坐以正南面仰副太上皇傳授之意天顔愀<lb/>
然曰君父之命出於獨斷此大位懼不敢當尚容辭避<lb/>
康伯等再奏陛下應天順人龍飛寳位臣以駑下之材<lb/>
恐不足以仰副新政然依乗風雲千載之遇實與四海<lb/>
蒼生不勝大慶賀畢駕還内百官赴祥曦殿候太上皇<lb/>
登輦扈從至徳夀宫而退<lb/>
</p>
<p>
</p>
  </div>
</body>
</text>
</TEI>
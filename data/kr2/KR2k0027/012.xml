<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷十二上</head> <lb/>
    <p>
<pb n="KR2k0027_WYG_012-1a"/>
欽定四庫全書<lb/>
　至大金陵新志卷十二上<lb/>
　　　　　　　　　　　　　元　張鉉　撰<lb/>
　　古蹟志<lb/>
自古國家有所興造曷甞不覧前代之制而為之損益<lb/>
凢人之衣服飲食居處文為其始曷甞不因踵前人之<lb/>
遺緒而稍加異乎昔黄帝鑄鼎荆山接萬靈明廷其崩<lb/>
也羣臣塟衣冠橋山禹鑿龍門伊闕䟽九河會諸侯朝<lb/>
<pb n="KR2k0027_WYG_012-1b"/>
羣臣於茅山會稽其崩也塟會稽漢時泰山有古明堂<lb/>
遺趾而封泰山禪梁父者七十餘君此非載之史冊誦<lb/>
於學士大夫則其盛節遺風泯焉不𫝊豈不惜哉金陵<lb/>
雲陽之墟有古帝王遺跡書缺漫不可詳繇秦漢以来<lb/>
為都者八為藩鎮治所無慮數十賢人君子相與憂勞<lb/>
治其繭絲保障歌哭於斯者多矣其典章制度與時因<lb/>
華者既列前八志復紀識其城闕官署第宅陵墓碑碣<lb/>
著其時制在所俾觀於古者有考焉傳言墟墓之間未<lb/>
<pb n="KR2k0027_WYG_012-2a"/>
施哀於民而民哀宗廟之間未施敬於民而民敬此言<lb/>
人之善心油然感於所見矧其善惡成敗之蹟足為勸<lb/>
戒者乎述舊章覧遺事作古蹟志<hi>金陵歴三吴二宋緫名古蹟年月詳見事</hi>
<hi>下各仍舊稱不復識别景定志有考證今引之</hi>
　　　城闕官署<hi>歴代城闕官署叅錯須互考得其彷彿故以類附見</hi>
古固城春秋時吴所築也在溧水州界<hi>乾道志在縣西南九十里髙丈</hi>
<hi>五尺羅城周七里二百三十歩子城一里九十歩按勝公廟記固城吴時瀬渚縣也楚靈王與吴戰吴軍不利遂䧟</hi>
<hi>此城吴乃移瀬渚於歴陽南十里改為陵平縣平王立使佞蘇乃為将戰敗吴軍以吴陵平縣改平陵縣王聴費無極</hi>
<pb n="KR2k0027_WYG_012-2b"/>
<hi>言伍貟奔吴闔閭用為将舉軍破楚固城宫殿逾月烟熖不滅其城遂廢又按笠澤叢書溧陽昔為平陵縣縣南十餘里</hi>
<hi>有故平陵城而圗經乃載平陵於溧陽載固城於溧水盖未詳也戚氏云以地考之平陵有二其一晉平陵即永世城其</hi>
<hi>一則在唐溧陽南十里吴所置也與固城東西相去已逺圗經之說為是故嘉定溧陽志歴載永世唐縣平陵三城而景</hi>
<hi>定郡志咸淳溧水志猶言固城亦名平陵則失於不考嘉定志耳但勝公廟記嘉定志以為未見全文今亦不知何時何</hi>
<hi>文以蒋日用城隍之記言之唐立溧陽至開元近百餘嵗記若指此為溧陽則唐人文也宋紹興中溧水尉喻居中於固</hi>
<hi>城湖得東漢溧陽長潘乾校官碑盖其地乃漢之溧陽也周益公南歸録乾道壬辰自鄧歩東㶚溧水登陸行十五里至</hi>
<hi>銀樹有一二百家若水泛則自此便通舟又六七里至雙港口復登舟約十餘里至固城湖日猶未晡盖數百家之聚登</hi>
<hi>妙智庵觀范同參政父墳晩步固城上父老謂之楚王城其周數里但存城基庵中石龜碑趺乃去嵗掘城得之云天寶</hi>
<pb n="KR2k0027_WYG_012-3a"/>
<hi>彌勒寺碑也次日肩輿五六里至禪林山恵照院啓天申節寺僧云相去二十里有逰子山儒童院盖夫子逰</hi>
<hi>歴之地不記圗志所載云何歸舟觧䌫渡湖水才數尺然亦彌漫其中多茭葑凢三十里至石橋地約五十里</hi>
<hi>至太平州河口兩岸多民居烟樹如畫稍前即永豐圩夜泊黄池鎮距固城湖已百一十里云</hi>
古越城一名范蠡城案宫苑記周元王四年越相范蠡<lb/>
所築在今瓦棺寺東南望國門橋西北圗經云城周廻<lb/>
二里八十歩在秣陵縣長干里今江寧縣廨後遺址猶<lb/>
存俗呼為越臺<hi>金陵故事云周元王四年范蠡佐越㓕吴欲圖伯中國立城於金陵以強威勢</hi>
<hi>郡國志云在縣南六里東甌越王所立吴王濞敗保此城後走丹徒晉王含以水陸五萬逼淮温嶠燒朱雀航</hi>
<pb n="KR2k0027_WYG_012-3b"/>
<hi>以挫其鋒遂潜師渡水大破含軍於越城南盧循犯建康劉裕恐其侵軼用虞丘進計伐木柵石頭城修治越</hi>
<hi>城齊崔慧景反蕭懿入援自采石濟岸頓越城梁武義師次新林遣王茂㨿越城實録注云越王築城江上鎮</hi>
<hi>今淮水南一里半廢越城是也案越絶書其城越范蠡所築城東南角近故城望國門橋西北即吴牙門将軍</hi>
<hi>陸機宅故機入晉作懐舊賦望東城之紆餘即此城在三井岡東南一里而瓦棺寺閣在岡東偏也今南門外</hi>
<hi>江寧縣廨後有越臺與天禧寺相對近時詩人指越臺為越女取越土築臺者非也</hi>
楚金陵邑城威王滅越私吴越之富擅江海之利置金<lb/>
陵邑於石頭及負芻為秦所㓕至漢髙帝時封韓信於<lb/>
楚鄣郡屬焉六年廢<hi>周顯王三十六年楚㓕越乃因山立號置金陵邑今石頭城是也楚</hi>
<pb n="KR2k0027_WYG_012-4a"/>
<hi>威王後一百一十餘年當秦始皇二十四年秦㓕楚兼諸侯分天下作三十六郡以金陵為鄣郡楚亡後一十</hi>
<hi>三年當始皇三十七年乃改金陵邑為秣陵縣乾道志金陵邑城在清凉寺西去臺城九里南開二門東一門</hi>
<hi>又見山川志</hi>
古頼國城在今溧水州界<hi>案實録吴廢帝亮崩于侯官道上晉太康中故少府卿丹陽戴</hi>
<hi>顯上表迎屍歸塟頼鄉春秋傳昭公四年楚伐吴秋七月圍朱方八月遂㓕頼楚子欲遷許於頼使闔韋龜與</hi>
<hi>公子棄疾城之而還冬東國水不可以城彭生罷頼之朱方即今鎮江也陳國苦縣雖有頼鄉與朱方相去甚</hi>
<hi>逺亦非東國有水之地其頼城豈非即晉時頼鄉今之溧水乎故勝公廟記謂楚靈王與吴戰吴軍不利遂䧟</hi>
<hi>瀬渚伍子胥投金處正名瀬水戰國䇿范環對楚懐王亦言楚乘越亂南察瀬湖而野江東合前後觀之頼之</hi>
<pb n="KR2k0027_WYG_012-4b"/>
<hi>為溧水甚明吴音訛瀬為溧自漢以来遂名溧水而古蹟間有存者其苦縣頼鄉或楚㓕頼之後徙其人於彼</hi>
<hi>未可知耳景定以前圗經失不詳考戚氏志始畧言之今存此城以俟博古者稽焉</hi>
吴石頭城<hi>見山川志</hi>
丹楊郡城案宫苑記在長樂橋東一里南臨大路城周<lb/>
一項開東南北門漢元封二年置丹楊郡至晉太康中<lb/>
始築城宋齊梁陳因之不改<hi>漢志丹楊郡先治宛陵建安十三年孫權分為新都</hi>
<hi>郡二十六年權始置丹掦郡自宛陵治建業永安中分置故鄣郡丹楊所領惟溧陽以北六縣晉太康元年改</hi>
<hi>建業復為秣陵置江寧縣唐初廢為州天寶元年復置至徳二載析置江寧郡元和郡國志丹楊郡故城在今</hi>
<pb n="KR2k0027_WYG_012-5a"/>
<hi>江寧縣東南蔡宗旦金陵賦注云右圗長樂橋東一里今桐林灣軍寨處</hi>
古都城案宫苑記吴大帝所築周廽二十里一十九歩<lb/>
在淮水北五里黄龍元年自武昌徙此晉元帝初過江<lb/>
不改其舊宋齊梁陳皆都焉宋世宫門外六門城設竹<lb/>
籬至齊髙帝建元元年有發白虎樽言白門三重門竹<lb/>
籬穿不全上因其言改立都墻本紀建元二年立六門<lb/>
都墻是也其後増立為十二門云<hi>考證案宫室記吴大帝遷都建鄴有曰太</hi>
<hi>初宫者即長沙王故府徙武昌宫室材瓦所成也有曰臺城盖宫省之所寓也有曰東府盖宰相之所居也有</hi>
<pb n="KR2k0027_WYG_012-5b"/>
<hi>曰西州盖諸王之所宅也有曰倉城盖儲蓄之所在也皆不出都城之内輿地志曰晉琅琊王渡江鎮建鄴因</hi>
<hi>吴舊都修而築之宋齊而下宫室有因有革而都城不改東南利便書曰孫權雖居石頭以扼江險然其都城</hi>
<hi>則在建鄴歴代所謂都城也東晉及齊梁之代雖時有改築而其經畫皆吴之舊隋既平陳此城皆毁今之都</hi>
<hi>城非舊也</hi>
臺城一曰苑城<hi>詳見前圖考</hi>
東府城晉安帝義熈十年冬城東府在青溪橋東南臨<lb/>
淮水周三里九十歩去臺四里簡文封王時舊第後為<lb/>
會稽王道子宅道子録尚書事以為治所時人呼為東<lb/>
<pb n="KR2k0027_WYG_012-6a"/>
府其予元顯亦録尚書事時謂道子為東録元顯為西<lb/>
録西府車騎填湊東第門下可設雀羅東第即後東府<lb/>
城也<hi>㑹稽王傳嬖人趙牙為道子開東第築山穿池列樹竹木工用鉅萬帝甞幸其宅謂道子曰府内有</hi>
<hi>山因得游瞩甚善然修餙太過非示天下以儉道子謂牙曰上若知山是版築所作爾死矣牙曰公在牙何敢</hi>
<hi>死其城東北角有土山曰闕王即牙所築也宋武帝領掦州日築東府城以封彭城  義康文帝元嘉中義康</hi>
<hi>更開拓地址為西塹自後常為宰相府第景和中甞改為闕  宫明帝時始安王休仁鎮東府訛言東城出天</hi>
<hi>子帝懼殺休仁而常閉東府不居桂陽王休範反車騎典籖茅恬開東府納賊齊髙帝封齊王以東府為齊宫</hi>
<hi>梁太清三年侯景舉兵毁板築墻以甎甓為之紹泰末盡罹焚毁陳天嘉中始徙治府城東三里齊安寺西臨</hi>
<pb n="KR2k0027_WYG_012-6b"/>
<hi>淮水陳亡廢</hi>
西州城即古揚州城漢揚州治曲阿晉永嘉中遷于建<lb/>
康王敦始為建康剏立州城即此城也案建康實録城<lb/>
所置西則冶城東則運瀆<hi>闕</hi>　觀之東西州橋是一說<lb/>
石氷之亂焚燒府舍陳敏營孫氏故宫居之元帝初渡<lb/>
江即敏府創新城<hi>考證晉孝武太元末㑹稽王道子領揚州居東府故號此城為西州大明</hi>
<hi>中以東府為闕王邸西州為丹楊尹治所謝安為時人所推服及鎮新城盡室而行造汎海之装欲湏經畧粗</hi>
<hi>定自江道還東雅志未就遂遇疾䔍上疏請旋斾詔遣還都聞當入西州門自以本志不遂深自慨失及薨後</hi>
<pb n="KR2k0027_WYG_012-7a"/>
<hi>安所知羊曇者輟樂彌年行不由西州路甞因石頭大醉扶路唱樂不覺至州門左右曰此西州門曇悲感不</hi>
<hi>已因慟哭而去宋時徐羡之住西州髙祖甞思之即歩出西掖門往見焉寰宇記云西州學者多未曉江寧府</hi>
<hi>有東府城城中有揚州廨而揚州在府西故時人號為東府西州東府城之西門謂之西州門世說王丞相治</hi>
<hi>揚州廨按行而言曰我為何次道治此爾何少為王公所知是以𤼵此歎今西州也丹楊記曰掦州廨王氏所</hi>
<hi>居諸葛恪則治建業晉自周浚至王仍吴舊王復領州牧及桓温𤣥悉治王府王茂洪以及𤣥謙則在建康永</hi>
<hi>嘉七年顧榮誅陳敏掦州刺史劉機治建康王氏代機元帝渡江居城府王便立州廨於此宋殷景仁既拜揚</hi>
<hi>州羸疾遂篤上勅西州道上不得有車聲孝武時熒惑守南斗上乃廢西州舊舘使西陽王子尚移居東府城</hi>
<hi>以厭之揚州别駕沈懐明曰天道示變冝應之以徳今雖廢西州恐無補也上不復西州竟廢</hi>
<pb n="KR2k0027_WYG_012-7b"/>
冶城<hi>詳見前圖考</hi>
琅邪城在江乘縣界晉元帝以琅邪王過江國人隨而<lb/>
居之因城焉在縣東北六十三里今句容縣琅邪鄉即<lb/>
其地也<hi>考證齊武帝永明元年移琅邪於白下置大起樓觀講武於此南徐州記江乘南岸蒲洲津有</hi>
<hi>琅邪城則琅邪城與白下相邇今句容縣有琅邪鄉盖與江乘縣界相接是蒲洲津與白下皆有琅邪城也一</hi>
<hi>在上元縣金陵鄉西北去縣十四里乃白下之城或者直以蒲洲津城為白下非也王隠晉書江乘南岸有琅</hi>
<hi>邪城立琅邪内史以治之齊永明六年於琅邪城講武習水歩觀者傾都王融從武帝琅邪城講武應詔詩云</hi>
<hi>白日映丹羽頳霞文翠旃凌山炫組甲帯水被戈船謝眺有江孝嗣戍琅邪城詩南史齊王融傳云世祖欲北</hi>
<pb n="KR2k0027_WYG_012-8a"/>
<hi>伐使毛惠秀畫漢武圖置琅邪城射堂上每游幸必觀視焉</hi>
金城在城東二十五里吴築今上元縣金陵鄉地名金<lb/>
城戍即其地<hi>考證吴後主寶鼎二年以靈輿法駕迎神於明陵使丞相陸凱奉三牲祭於近郊後</hi>
<hi>主於城門外露宿明陵乃後主父故太子和陵也蔡宗旦金陵賦云遊金陵以愴然問種栁之何在笑吴主之</hi>
<hi>信巫乃露宿於門外晉大興中王氏舉兵反将軍劉隗軍于金城初中宗於金城置琅邪郡咸康中桓温為琅</hi>
<hi>邪内史出鎮金城後温北伐經金城見為琅邪時所種栁皆十圍因嘆曰木猶如此人何以堪因攀枝執條泫</hi>
<hi>然流涕楊脩金城詩亦引此為據前志謂上元縣金陵鄉地名金城戍即其地戚氏辨以為金城即前句容之</hi>
<hi>琅邪城俟考</hi>
<pb n="KR2k0027_WYG_012-8b"/>
秣陵城在宫城南八里一百歩小長干巷内梁宋北齊<lb/>
皆於秣陵故城跨淮立橋柵當是其地隋併入江寧<lb/>
建鄴城晉太康三年分秣陵淮水北為建鄴舊城在吴<lb/>
冶城東<hi>詳見前疆域志</hi>
蔣州城隋平陳於石城置蔣州輔公祏據江東用為揚<lb/>
州唐趙王孝恭平公祏又於其城置揚州大都督後徙<lb/>
揚州於廣陵此城遂廢<lb/>
五城有二其一在府城東南二十五里東晉時所築其<lb/>
<pb n="KR2k0027_WYG_012-9a"/>
一在石頭城唐徳宗時所築<hi>考證晉王含錢鳯戰敗乃率餘黨自柵塘西置五城</hi>
<hi>造營唐景雲中縣令陸彦恭於城側造橋渡淮水今五城渡是唐徳宗狩梁州韓滉觀察江東西乃築石頭五</hi>
<hi>城自亰口至土山修塢壁起建業抵亰峴樓雉相望詳見石頭山下</hi>
檀城本謝𤣥之别墅太傅謝安與𤣥奕碁所勝者至宋<lb/>
属檀道濟故名檀城<hi>圗經云在今縣東八里按建康實録在墅城東八里非去縣八里也</hi>
<hi>地圖謂之城子墅今清風鄉有城子枯在黄城橋之西即其地去府城四十里</hi>
白下城輿地志云木江乘之白石壘齊武帝以其地帯<lb/>
江負山移琅邪居之唐武徳元年罷金陵縣築城於此<lb/>
<pb n="KR2k0027_WYG_012-9b"/>
因其舊名曰白下貞觀七年復舊治此地遂廢<hi>考證唐地理志</hi>
<hi>云武徳三年更江寜曰歸化八年更歸化曰金陵九年更金陵曰白下𨽻潤州貞觀九年復更白下曰江寜前</hi>
<hi>說興廢本末與此不同冝以唐史為正又按南史齊武帝欲修白下城難於動役劉係宗啓謫役在東者上從</hi>
<hi>之後武帝講武白下履衍其城曰係宗為國家得此一城圖經云在城西北十八里今靖安鎮北有白下城故</hi>
<hi>基父老傳云即此地属金陵鄉去府城十八里</hi>
開化城在溧水州南九十里環地三里六十歩髙五尺<lb/>
有廟未詳<hi>寰宇記云開化城在固城東即溧水舊地也</hi>
東宫城案宫苑記宋元嘉十五年修永安宫為東宫城<lb/>
<pb n="KR2k0027_WYG_012-10a"/>
四周土墻塹兩重在臺城東門外南東西開三門<lb/>
金陵府城案宫苑記隋大業六年置𤣥風觀南園是<hi>按唐</hi>
<hi>李孝恭再破巨賊欲以威重夸逺俗築第石頭城陳廬徼自衛此又唐府城也</hi>
臨沂懐徳同夏諸城並見廢縣<lb/>
湖熟城湖熟古縣名漢属丹陽郡宋元嘉中徙越城流<lb/>
人於此城元和郡縣志云在舊江寧縣東南七十里今<lb/>
在上元縣丹陽鄉去縣五十里淮水北古城猶在詳見<lb/>
廢縣<lb/>
<pb n="KR2k0027_WYG_012-10b"/>
白馬城在江寧縣北三十里吴時烽火之所<hi>考證金陵故事云吴</hi>
<hi>時㳂江烽火臺二所在石頭左一在白馬城今不詳其所</hi>
竹里城在句容縣北六十里東陽鎮東二十五里<hi>考證齊永</hi>
<hi>元二年崔慧景叛向建康遣驍騎將軍張佛䕶直誾將軍徐元稱等六將㨿竹里為數城以拒之</hi>
竹城在溧水州東南七十里環二里髙五尺有廟未詳<lb/>
<hi>周羙成詩竹城何檀欒層翠分雉堞王封盡四塹同有嵗寒節似以有竹名也</hi>
杜城在溧水州南一十二里環四百餘歩隋大業末杜<lb/>
伏威屯軍於此<hi>舊有廟及戰塲</hi>
<pb n="KR2k0027_WYG_012-11a"/>
皇姥城在溧水州南一百一十里大山南髙五尺有廟<lb/>
未詳<hi>城周五里七步子城周一里一百一十四歩上闊五尺下八尺</hi>
溧陽舊縣城在縣西北四十五里地名舊縣村<hi>戚氏云城已毁</hi>
<hi>唯廵檢寨後小坡上有城隍廟前有唐開元十七年碑國子進士蔣日用文云縣宅兹土近百餘載盖自唐初</hi>
<hi>武徳三年置縣及是踰百年唐末天復三年移治今縣復三年唐亡則此城為溧陽治與唐終始首尾㡬三百</hi>
<hi>年也今有古平陵城在此城南十餘里若㨿勝公廟記謂移瀬渚於溧陽南十里改為平陵疑此縣即吴溧陽</hi>
<hi>乾道志云疑此即瀬陽縣然廟記所謂溧陽似指唐溧陽以曉人未可据以為吴有此縣也</hi>
平陵城<hi>乾道溧陽志在縣西北三十五里周二里髙一文四門壕闊六七尺居民今五六家勝公廟記</hi>
<pb n="KR2k0027_WYG_012-11b"/>
<hi>見前固城下縣志史記伍子胥棄載而出昭闗夜行晝伏至於陵水膝行蒲伏稽首肉袒皷腹吹箎乞食於吴</hi>
<hi>市戰國䇿亦述此事陵水二字作菱夫然則瀬渚陵平平陵陵水菱夫皆指此地陵水菱夫傳誤耳陸龜蒙笠</hi>
<hi>澤叢書李賀記為児時在溧陽聞白頭書佐言孟東野貞元中為溧陽尉溧陽昔為平陵縣縣南五里有投金</hi>
<hi>瀬瀬南八里有故平陵城周十餘歩基北才髙三四尺而草木甚盛率多大櫟叢篠蒙翳如塢如洞其地窪下</hi>
<hi>積水沮洳深處可活魚鼈幽䆳可喜東野得之忘歸案此城南五里有平陵山</hi>
永世城<hi>在溧陽南十五里周三百歩遺址髙一二尺漢元封中置永平縣尋廢吴分溧陽復置其後改</hi>
<hi>曰永安晉武帝太康元年更名永世属丹楊郡元帝又分永世為平陵皆属義興郡宋元嘉九年省永世入溧</hi>
<hi>陽今俗稱故縣内有唐隆寺舊基鄉民猶能言古狴犴之所晉伏滔陸曄皆甞除永世令</hi>
<pb n="KR2k0027_WYG_012-12a"/>
趙城在溧陽州東五里周二百歩<hi>有廟</hi>
梁城在溧陽州西五十里周二百歩<hi>有廟</hi>
黨城在溧陽州東十五里周一百五十歩<hi>有廟</hi>
溧水古城<hi>舊志在縣西南一里不載所始疑若頼國城之類古蹟之湮廢者多矣</hi>
新亭壘宋孝武入討元㐫栁元景至新亭依山築壘東<lb/>
西㨿險察賊衰竭乃開壘鼓譟以奔之賊衆大潰亭今<lb/>
在城西南十二里壘不存<hi>考證元徽二年桂陽王休範舉兵潯陽蕭道成頓兵新亭</hi>
<hi>以當其鋒築新亭城壘未畢賊前軍已至道成登西垣使陳顯逹等與賊水戰大破之江淹有新亭壘詩</hi>
<pb n="KR2k0027_WYG_012-12b"/>
侯景故壘今桐樹灣處即古大航城在其南<hi>梁紹泰元年北齊</hi>
<hi>兵至建康陳覇先問計於韋載載曰齊人若分兵㩀三吴之路畧地東境則大事去矣今可於淮南因侯景故</hi>
<hi>壘築城以通轉輸乃遣載於大航築侯景故壘使杜稜守之</hi>
賀若弼壘在上元縣北二十里<hi>隋平陳賀若弼過江於蔣山龍尾築壘</hi>
韓擒虎壘在上元縣西四里今在石頭城西<hi>元和郡國志隋平陳</hi>
<hi>樹碑其文薛道衡之詞武徳七年趙郡王孝恭平輔公祏紀功與此碑相對本李伯藥之詞</hi>
仁威壘在句容縣<hi>案南史周𢎞讓梁承聖初為國子祭酒一年為仁威將軍城句容以居命</hi>
<hi>曰仁威壘又故老相傳達奚將軍屯兵于此或云棄甲因名甲城邑舊有祠在武烈廟側土人感夢移甲城東</hi>
<pb n="KR2k0027_WYG_012-13a"/>
<hi>南廟之簷楹鳥雀不棲宿按逹奚元魏族此必隋世仕丹楊者</hi>
藥園壘晉義熈中盧循反劉裕築此壘以拒之在北郊<lb/>
之西宋元嘉二十一年七月甘露降樂遊苑輿地志上<lb/>
元縣東北八里晉時為藥圃盧循反築藥園壘即此處<lb/>
也<lb/>
建康府城<hi>見前圖考</hi>
古都城門<hi>見前圗考</hi>
古建康宫門<hi>見前圖考</hi>
<pb n="KR2k0027_WYG_012-13b"/>
古朱雀門<hi>宫苑記吴故都名大航門南臨淮水北直宣陽門去壘城可七里又按地圗云宣陽門六</hi>
<hi>里名為御道夾開御溝植栁南闕對出國門去□門五里晉成帝咸康二年更作朱雀門  朱雀浮航南渡淮</hi>
<hi>水宋大明五年立馳道自閭闔門至朱雀門六年又新作大航門孝武太元三年又起朱雀門重樓皆繡栭藻</hi>
<hi>井門開三道上重曰朱雀觀觀下門上有兩銅雀懸楣上刻木為龍虎對立左右宋大明五年改為右臯門梁</hi>
<hi>大同二年復改朱雀門以金陵圖考之當在今鎮淮橋北左南廂</hi>
古東宫門<hi>案宫苑記南面正中曰承華門直南出路東有太傅府次東左詹事府又次東左率府路</hi>
<hi>西有少傅府次西右詹事府又次西右率府東面正中曰安陽門西對温徳門西面正中曰則天門西直對臺</hi>
<hi>城東華門東率更寺西家令寺次西太僕寺更西有典客省</hi>
<pb n="KR2k0027_WYG_012-14a"/>
古籬門<hi>案宫苑記舊京邑南北兩岸籬門五十六所盖京邑之郊門也江左初立並用籬為之故曰籬</hi>
<hi>門又云東籬門夲名肇建籬門在古肇建市東西籬門在石頭城東南籬門在國門之西北籬門在覆舟山東</hi>
<hi>𤣥武湖東南角有亭名籬門又有三橋籬門在光宅寺側白楊籬門石井籬門在䕶軍府西籬門外路北齊東</hi>
<hi>昏時陳顯達舉兵官軍敗之於西州斬於籬門側始安王遥光㨿東府反使左興盛屯東籬門又崔慧景與江</hi>
<hi>夏王寶𤣥舉兵東昏遣将軍左興盛率臺内三萬人拒慧景於北籬門梁髙祖建義命陳伯之進據籬門天監</hi>
<hi>八年新作緣淮塘南岸起後渚籬門達于三橋</hi>
古宣陽門<hi>洛京舊名都城正中門也南直朱雀門相去五里門三道上起重樓懸楣上刻木為龍虎</hi>
<hi>相對皆繡栭藻井南史宋明帝時有人謂宣陽門為白門以為不祥甚諱之通典孝武時侍中何偃南郊陪乘</hi>
<pb n="KR2k0027_WYG_012-14b"/>
<hi>鸞輅過白門門閰將匐帝反手接之曰朕反陪卿也</hi>
古大司馬門<hi>在宣陽門内三國典畧侯景攻臺城燒大司馬門□閣舍人髙善寳以私金千兩賞</hi>
<hi>戰士直閣將軍宗思領将士數人踰城出外灑水久之火㓕景又遣持長柯斧入門下斧門将開羊侃鑿扇為</hi>
<hi>孔以槊刺倒二人斫者乃退</hi>
古建春門<hi>臺城正東面門後改為建陽門文選謝希逸宋孝武宣貴妃誄曰經建春而右轉循閶□</hi>
<hi>而遥度</hi>
古東掖門<hi>晉成帝修宫城南面開四門最東曰東掖門門三道南直蘭臺最西曰西掖門其地在宋</hi>
<hi>宫城東北</hi>
<pb n="KR2k0027_WYG_012-15a"/>
古南掖門<hi>宫城南面近東門案實録南面次東曰閶闔門後改為南掖門世謂之天門南直蘭臺宫</hi>
<hi>西大路升平五年南掖門馬足䧟地得銅鐘一有二四字註南掖門是建康宫南面東門陳朝改名端門南出</hi>
<hi>都城開陽門即宣陽東門也楊公則自越城移屯領軍府壘北樓與南掖門相對</hi>
古雲龍門<hi>第二重宫墻東面門對第三重宫墻萬春門宋劉湛初入朝善論政道并前代故事聴者</hi>
<hi>忘疲毎旦入雲龍門御者便觧駕左右羽儀分㪚不夕不出侍中司徒尚書令謝朏足疾不堪拜謁乃角巾自</hi>
<hi>輿詣雲龍門</hi>
古神虎門一曰神武門<hi>第二重宫墻西面門對第三重宫墻千秋門宋書傅亮永初四</hi>
<hi>年為中書令直中書省專典詔令以亮任緫國權聴於省見客神虎門外毎旦車常數百兩齊陶𢎞景為髙帝</hi>
<pb n="KR2k0027_WYG_012-15b"/>
<hi>諸王侍讀奉朝請既而脫朝服掛神武門上表辭禄詔許之</hi>
古西明門<hi>臺城正西面門也實録云宋徐羡之住西州髙祖甞思羡之便歩出西掖門羽儀絡繹追</hi>
<hi>之已出西明門矣</hi>
古平昌門<hi>宫城北面近東對南掖門其地在今城東宋劉延孫為尚書左僕射疾病不任拜起上使</hi>
<hi>乘舟自清溪至平昌門入尚書下舍</hi>
古廣莫門<hi>洛京舊名都城北面次西門也北直樂游苑南門其地在今城東北宋元嘉二十五年夏</hi>
<hi>四月新作閶闔廣莫二門王曇首傳元嘉四年車駕出北堂使三更竞開廣莫門南臺云應湏白獸幡銀字棨</hi>
<hi>不肯開尚書左丞羊元保奏免御史中丞傅隆以下曇首曰既無愚勅又闕幡棨惟稱上㫖不異單刺元嘉元</hi>
<pb n="KR2k0027_WYG_012-16a"/>
<hi>年雖有再開門例此乃前事之違今之守舊未為非禮其不請白獸幡銀字棨致開門不時由尚書相承之失</hi>
<hi>未合糾正上特無問更立科條</hi>
古國門<hi>梁天監七年作國門于越城南在今髙座寺東南澗橋北越城東偏</hi>
古望國門<hi>南史梁侯景犯建康令羊侃率千騎頓望國門其地在越城東南</hi>
古光徳門<hi>古蹟編云在東門外趍蒋山路東北曲折處舊傳如此未詳其始</hi>
石闕<hi>南朝宫苑記曰晉元帝欲於宫前立闕衆議未定王導指牛頭山為天闕不别立闕宋孝武大明七</hi>
<hi>年於博望梁山立雙闕梁置石闕在端門外陸倕為銘銘曰象闕之制其來已逺或以聴窮省寃或以布治縣</hi>
<hi>法或表正王居或光崇帝里晉氏寖弱宋歴威夷乃假雙闕於牛頭託逺圖於博望有欺耳目無補憲章註此</hi>
<pb n="KR2k0027_WYG_012-16b"/>
<hi>石闕在端門外夾道置之其上隠起竒獸異禽之状䂓制詳見後碑碣類</hi>
白下門<hi>見白下亭</hi>
秦淮柵<hi>即柵塘也案實録註吴時夾淮立柵又梁天監中作重柵皆施行馬至南唐時置柵如舊</hi>
青溪柵<hi>在城東蘇峻之亂因風縱火進燒此柵官軍再敗卞壼父子死之隋平陳斬張麗華孔貴妃於</hi>
<hi>此柵下</hi>
今府城八門<hi>見前圖</hi>
吴太初宫<hi>建康實録吴大帝遷都建業徙武昌宫室材瓦繕太初宫即長沙王孫䇿故府也赤烏十</hi>
<hi>年作十一年宫成周廽五百丈正殿曰神龍南面開五門正中曰公車門次東曰昇賢門更東曰左掖門次西</hi>
<pb n="KR2k0027_WYG_012-17a"/>
<hi>曰明陽門更西曰右掖門東面正中曰蒼龍門西面正中曰白虎門北面正中曰𤣥武門北直對臺城西掖門</hi>
<hi>前路東即右御街又起臨海等殿晉元帝渡江因吴舊都即太初宫為府舍及即位稱為建康宫江表傳載權</hi>
<hi>詔曰建康宫乃朕從亰來所作将軍府寺耳材柱率細小今未復西可徙武昌材瓦更繕治之有司奏言武昌</hi>
<hi>宫已二十八歲恐不堪用冝下所在更伐木治權曰大禹以卑宫為羙今軍事未巳所在多賦損農武昌材自</hi>
<hi>可用也左太冲吴都賦曰起寢廟於武昌作離宫於建業闡闔閭之所營采夫差之遺法抗神龍之華殿施榮楯而捷獵崇臨</hi>
<hi>海之崔巍飾赤烏之韡曄東西膠葛南北崢嶸房櫳對擴連閣相經閽闥譎詭異出竒名左稱彎碕右號臨硎</hi>
<hi>彫欒鏤楶青𤨏丹楹圖以雲氣畫以僊靈雖兹宅之夸麗曽未足以少寜註云神龍臨海赤烏皆吴大帝所作</hi>
<hi>建業太初宫殿名也彎碕臨硎宫門名也晉史石氷之亂太初宫盡焚陳敏平石氷因太初故基創府舍元帝</hi>
<pb n="KR2k0027_WYG_012-17b"/>
<hi>所居即敏所造帝領江左十年始即位常在舊府則帝亦不改作至成帝始繕苑城詳見晉建康宫下</hi>
吴昭明宫<hi>始謂之新宫周五百丈與大初宫相望榜曰昭明後主移居之晉避諱改曰顯明宫吴志</hi>
<hi>後主甘露三年六月起新宫於太初之東制度尤廣二千石已下皆自入山督攝伐木又攘諸營地大開苑囿</hi>
<hi>起土山作樓觀加飾珠玉制以竒名又開城北渠引後湖水流入宫内廵遶堂殿窮極伎巧功費萬倍</hi>
吴南宫<hi>吴太子宫在南大帝赤烏二年適南宫宋置欣樂營於其地在舊江寧縣治北二里半也</hi>
晉建康宫<hi>亦名新宫晉成帝咸和七年新宫成名曰建康宫亦名鎮陽宫直法寳寺之南在今臺治</hi>
<hi>北五里舊志云新宫即臺城也在江寧縣治北五里周八里有墻兩重晉成成時蘇峻作亂盡焚臺城宫室温</hi>
<hi>嶠以下咸議遷都唯王導固争不許咸和六年使卞彬營治七年新宫成開五門南面二門東西北各一門十</hi>
<pb n="KR2k0027_WYG_012-18a"/>
<hi>二月帝遷居之明年正月朝萬國于新宫孝武太元三年謝安以宫室朽壊啓作新宫仰模元象合體辰極王</hi>
<hi>彪之曰中興即位東府誠為儉陋元明二朝亦不改制蘇峻之亂成帝止蘭臺都坐不蔽寒暑是以更營修築</hi>
<hi>殆合奢儉之中今自可隨冝増修強冦未殄不可大興力役安曰宫室不壯後世謂人無能彪之曰任天下事</hi>
<hi>當保固國家朝政惟允豈以修屋為能耶詔曰昔大賊縱暴宫室焚蕩元惡雖除未暇營築有司屢陳朝㑹逼</hi>
<hi>狹遂作斯宫予來之歌不日而成新宫内外殿宇大小凡三千五百間</hi>
晉永安宫<hi>即吴東宫在臺城東南輿地志吴東宫在城之南晉初東宫在城之西南其後於宫城之</hi>
<hi>東南宋齊梁又在宫城之東北宫苑記永安宫在臺城東華門外晉孝武太元二十一年新作東宫本東海王</hi>
<hi>第安帝立以何皇后居之桓𤣥拆其材木入西宫以其地為細射宫至宋元嘉十五年築為東宫陳太建九年</hi>
<pb n="KR2k0027_WYG_012-18b"/>
<hi>移皇太子居之</hi>
宋親蠶宫<hi>在上元縣鐘山郷闍婆寺前紗市中南史宋大明三年立皇后蠶宫於西郊四年三月庚</hi>
<hi>申皇后親蠶西郊輿地志孝武初立為苑後為西蠶所隋志江左至宋大明始於臺城西白石壘為西蠶設兆</hi>
<hi>域置大殿七間又立蠶觀其禮皆循晉氏蔡宗旦金陵賦註親桑堂側有蠒觀今北荘前平地是其處</hi>
齊世子宫<hi>在石頭城南史齊武帝為世子日以石城為宫</hi>
梁金華宫<hi>在青溪東去臺城三里考證輿地志梁大同中所築昭明太子蔡妃所居陸襄傳云大通</hi>
<hi>三年昭明太子薨宫属罷妃蔡氏别居金華宫以襄為中㪚大夫歩兵校尉金華宫家令知金華宫事</hi>
陳安徳宫<hi>案宫苑記在宣陽門外直西即都城西南角外陳宣帝為之皇后所築隋平陳移江寜縣</hi>
<pb n="KR2k0027_WYG_012-19a"/>
<hi>於此明年罷之有古池存人呼為安徳宫池宋末池猶存在精銳軍寨内</hi>
青溪宫<hi>在城東二里南史齊武帝元嘉二十七年生於建康之青溪宫後為芳林苑</hi>
未央宫長樂宫建章宫長楊宫<hi>南史宋廢帝景和九年以東府城為未央宫以</hi>
<hi>石頭城為長樂宫以北邸為建章宫南第為長楊宫東府城在古青溪橋東</hi>
梧園宫<hi>在句容縣吴王别舘有梧楸成林今不詳其所任昉述異記古樂府云梧宫秋吴王愁</hi>
宋行宫即舊建康府治髙宗紹興二年修為行宫<hi>建炎元年</hi>
<hi>尚書右僕射兼中書侍郎李綱言於髙宗曰天下形勝闗中為上建康次之請以長安為西都建康為東都各</hi>
<hi>命守臣葺城池治宫室積糗糧以備臨幸則天下之勢安矣上出其章付中書衛尉少卿衛膚敏曰建康實古</hi>
<pb n="KR2k0027_WYG_012-19b"/>
<hi>帝都外連江淮内控湖海為東南要㑹之地伏望趣下嚴詔夙期東幸中書舍人劉玨曰金陵天險前㨿大江</hi>
<hi>可以固守廷臣寜附其議於是大臣皆主幸東南二年五月上至江寕府駐蹕神霄宫詔改江寜府為建康府</hi>
<hi>二年閏七月上𤼵建康如浙西紹興二年上命江南東路安撫大使李光即府舊治修為行宫光乞増創後殿</hi>
<hi>許之以圖進呈上曰但令如州治足矣若止一殿雖用數萬緡亦未為過必事事相稱則土木之侈傷財害民</hi>
<hi>何所不至象箸之漸不可不戒由是制度簡儉六年六月右僕射張浚謂建業為中興根本奏請聖駕以秋冬</hi>
<hi>臨幸七年三月辛未上至建康十一月上謂浚曰朕来建康行宫皆因張俊所修之舊不免葺數間小屋為寝</hi>
<hi>處之地當與卿觀之初不施丹艧盖不欲勞人費財也八年正月上将還臨安叅知政事張守言曰陛下至建</hi>
<hi>康席未及煖願少安於此以繫中原之心趙鼎持不可壬戌召張俊至宫中諭之曰朕來日東去卿在此無與</hi>
<pb n="KR2k0027_WYG_012-20a"/>
<hi>民争利勿興土木之工俊悚息承命俊見地無磚面再三嘆息上曰此事非難但艱難之際一切從儉庶少紓</hi>
<hi>民力朕為人主雖以金玉為飾亦無不可若如此非特一時士大夫之論不以為然後世以朕為何如主也三</hi>
<hi>十二年正月上復至建康二月還臨安初上謂輔臣曰将來幸浙西建康宫宇令有司照管它時復幸免更營</hi>
<hi>造以傷民力中書門下省言建康府已除行宫留守詔應合行事件並依西京留守司體例施行自是江南東</hi>
<hi>路安撫司常兼留守毎嵗四季月凖令入宫㸃視晉守司属官一員從之</hi>行宫<hi>在天津橋北御前諸軍都</hi>
<hi>統制司南</hi>宫門<hi>在宫南皇/城南門北</hi>寝殿<hi>在宫/之中</hi>朝殿<hi>在寝/殿南</hi>復古殿<hi>在寝殿後</hi>
羅木堂<hi>在復古殿後</hi>御膳所<hi>在朝/殿左</hi>進食殿<hi>在復古/殿西南</hi>直筆閣<hi>在朝</hi>
<hi>殿右</hi>内東宫<hi>在宫左/南位右</hi>孝思殿<hi>在内東/宫後</hi>資善堂<hi>在學士院右</hi>南位<lb/>
<pb n="KR2k0027_WYG_012-20b"/>
<hi>在内東宫左御苑右</hi>大射殿<hi>在御教/塲北</hi>小射殿<hi>在復古/殿西北</hi>天章閣<hi>在皇城門</hi>
<hi>内宫門外宫南隅與學士院相對</hi>學士院<hi>在皇城門内宫門外西南隅與天章閣相對</hi>御教<lb/>
塲<hi>在軍器庫南</hi>走馬廊<hi>在進食殿/西南隅</hi>御苑<hi>在皇城東門内御馬院之北南位左</hi>八<lb/>
僊臺<hi>在御苑東北</hi>凉舘<hi>在御教塲内元符間元時/敏作記刻石在學士院</hi>髙齋<hi>在宫東北</hi>
<hi>隅慶厯間胡宿作記刻石在學士院</hi>御輦院<hi>在天章/閣後</hi>御馬院<hi>在城隍司左</hi>軍器<lb/>
南北兩庫<hi>在走馬廊前</hi>御酒庫<hi>在資善/堂右</hi>御醋庫<hi>在御酒庫右</hi>錢物<lb/>
庫<hi>在御教塲門右</hi>内侍省<hi>在宫右軍/器庫左</hi>皇城司<hi>在天章/閣左</hi>皇城<hi>周四里二</hi>
<hi>百六十五歩髙二丈五尺下闊一丈五尺紹興二年即舊子城基増築</hi>皇城南門<hi>正對天津橋御</hi>
<pb n="KR2k0027_WYG_012-21a"/>
<hi>街一直</hi>皇城東門<hi>對後軍教塲城上有/看教樓前有日華橋</hi>皇城西門<hi>對江寧縣前大</hi>
<hi>街前有月華橋</hi>東待漏院<hi>在皇城/門外左</hi>西待漏院<hi>在皇城/門外右</hi>東闕亭<hi>在東</hi>
<hi>待漏院左</hi>西闕亭<hi>在西待/漏院右</hi>親事堂<hi>在東待/漏院左</hi>䕶龍河<hi>分青溪水自東虹橋</hi>
<hi>下流入河遶皇城東北西三隅至西虹橋下與青溪水復合為一</hi>
吴赤烏殿<hi>舊縣東北五里吴昭明宫内考證吴時赤烏見遂起殿名赤烏</hi>
吴神龍殿<hi>太初宫有神龍殿去舊江寜縣三里</hi>
太極殿<hi>建康宫内正殿也晉初造以十二間象十二月至梁武帝改製十三間象閏焉髙八丈長二十</hi>
<hi>七丈廣十丈内外並以錦石為砌次東有太極東堂七間次西有太極西堂七間亦以錦石為砌更有東西二</hi>
<pb n="KR2k0027_WYG_012-21b"/>
<hi>上閣在堂殿之間方庭闊六十畝山謙之丹楊記曰太極殿周制路寝也秦漢曰前殿今稱太極東西堂亦魏</hi>
<hi>制如周小寢也按秦始皇改命官為廟以擬太極魏號正殿為太極盖采其義晉成帝咸康中庾闡議改太為</hi>
<hi>泰謬矣徐廣晉記曰孝武寕康二年尚書令王彪之等改作新宫太元三年二月内外軍六千人始營築七月</hi>
<hi>而成謝安作新宫造太極殿欠一梁忽有梅木流至石頭城下因取為梁殿乃成畫梅花於其上以表嘉瑞實</hi>
<hi>録云太元中起太極殿謝安欲使王獻之題榜而難言之因說魏韋仲将懸虚橙書凌雲臺額獻之正色曰仲</hi>
<hi>将魏之大臣寧有此事使其若此有以知魏徳之不長安遂不之逼晉中興書云孝武造太極殿郭璞卜筮云</hi>
<hi>二百一十年此殿為奴所壊後梁武帝毁之捨身為奴文昌雜録云東晉太極東西閣天子間以聽政閣之名</hi>
<hi>起於此宫苑記又云太極殿前東西有二大鍾宋武帝平洛所獲並漢魏舊物殿前有相風烏南史張永曉音</hi>
<pb n="KR2k0027_WYG_012-22a"/>
<hi>律太極殿前鐘嘶孝武甞以問永永答鐘有銅滓乃扣鍾求其處鑿而去之聲遂清越陳髙祖永定二年新作</hi>
<hi>太極殿欠一杜忽有樟木大十八圍長四丈三尺自流泊陶家後渚監軍鄒子慶以聞詔以造殿陳史沈衆兼</hi>
<hi>起部尚書監起太極殿常服布袍芒履以麻䋲為帯又嚢麥餅以噉宋張泊撰定新儀奏曰今之崇徳即唐之</hi>
<hi>紫宸也在周為内朝在漢為宣室在唐曰上閣即隻日常朝之殿也東晉太極殿有東西閣唐制紫宸上閣法</hi>
<hi>此制也</hi>
晉清暑殿<hi>在臺城内晉孝武帝造殿前重樓複道通華林園爽塏竒麗天下無比雖暑月常有清風</hi>
<hi>故以為名宋書云晉太元中立内殿名清暑少時而崩時人曰清暑反言楚聲也果有哀楚之事又䜟云代晉</hi>
<hi>者楚及桓𤣥簒逆號楚劉裕簒晉亦楚王交之後云</hi>
<pb n="KR2k0027_WYG_012-22b"/>
宋嘉禾殿<hi>宋孝武大明五年清暑殿西甍鴟瓦中生嘉禾一秔五莖改清暑殿為嘉禾殿</hi>
宋含章殿<hi>宋孝武帝女壽陽公主人日卧於含章殿簷下梅花落公主額上成五出花拂之不去皇后</hi>
<hi>留之看得幾時經二日洗之乃落它女竒其異效之今稱梅花粧是也</hi>
宋玉燭殿<hi>宋孝武帝所造在宫中考證孝武壊武帝所居治室於其處起玉燭殿與從臣觀之牀頭</hi>
<hi>有土障壁上掛葛燈籠麻蠅拂侍中袁顗稱武帝儉素之徳帝不答獨言曰田舍翁得此已過矣按南史晉諸</hi>
<hi>帝多處内房朝宴所臨東西二堂而孝武帝末年清暑方建其初受命無所改作所居惟稱西殿不制嘉名文</hi>
<hi>帝因之亦有合殿之稱孝武承統追陋前䂓更造正光玉燭紫極諸殿彫欒綺節珠䆫網户</hi>
宋紫極殿<hi>宋明帝所作珠簾綺柱江左所未有考證齊髙帝欲以其材起宣陽門王儉禇淵王僧䖍</hi>
<pb n="KR2k0027_WYG_012-23a"/>
<hi>連名表諫手詔酬納</hi>
齊昭陽殿<hi>齊有顯陽昭陽二殿太后皇后所居也考證永明中無太后皇后羊貴嬪居昭陽殿東寵</hi>
<hi>姬荀昭華居鳯荘殿宫内御所居壽昌畫殿南閣置白鷺皷吹二部乾光殿東西頭置鐘磬兩廂皆宴樂處也</hi>
<hi>上數逰幸諸苑囿載宫人從後車宫内深隠不聞端門皷漏聲置鐘於景陽樓上宫人聞鐘聲悉起粧束自後</hi>
<hi>此鐘惟應三皷及五皷也武帝永明十一年詔曰内殿鳯華壽昌靈曜三處此吾所治製夫貴有天下富兼四</hi>
<hi>海宴處寝息不容太陋謂此為奢儉之中謹勿壊去梁陶𢎞景詩云夷甫任㪚誕平子坐談空豈悟昭陽殿化</hi>
<hi>作單于宫時天下之士尚西晉之俗競談𤣥理故𢎞景云及侯景傾䧟篡位果在昭陽殿今景陽基猶存在宋</hi>
<hi>精銳中軍寨内</hi>
<pb n="KR2k0027_WYG_012-23b"/>
齊芳樂殿<hi>在臺城内齊史云東昏大起芳樂王壽諸殿以麝香塗壁刻畫粧飾窮極綺麗役者自夜</hi>
<hi>達曉猶不副速後宫服御極選珍竒府庫舊物不復周用民間金寶價皆數倍建康酒租皆使輸金猶不能足</hi>
<hi>鑿金為蓮花以帖地令潘妃行其上曰歩歩生蓮花</hi>
齊靈和殿<hi>在臺城内考證齊武帝時益州刺史劉俊獻蜀栁帝命植扵靈和殿下三年栁成枝條柔</hi>
<hi>弱狀如絲縷帝與公卿宴賞歎曰此栁風流可愛似張緒少年時</hi>
梁重雲殿<hi>梁武帝造在華林園隋志云殿前置銅渾儀是劉曜光初六年孔挺所造何承天以為張</hi>
<hi>衡所造陳書云髙祖三年戊辰重雲殿東鴟吻有紫烟出属天</hi>
梁五明殿<hi>在臺城内考證梁大通中皇帝謙恭待士時忽有四人來貌可七十鶉衣躡履入丹楊郡</hi>
<pb n="KR2k0027_WYG_012-24a"/>
<hi>建康里行已經年無人知者帝召入儀賢堂給湯沐觧御服衣之合朝無識之者惟昭明太子識之四人喜揖</hi>
<hi>昭明如其舊交目為四公子帝移四公子入五明殿更重之大同末魏使崔敏來聘敏愽贍儒釋知天文醫術</hi>
<hi>帝選十人於此殿推論三教百家六籍五運九十餘日敏䘮神嘔血歸未及境而卒事類記四人姓名曰蜀闖</hi>
<hi>□丕越䵎仉䁉難敏者仉䁉也</hi>
披香殿<hi>在臺城内後宫考證庾子山詩冝春苑中春已歸披香殿裏作春衣盖指此也</hi>
林光殿<hi>在舊江寕縣東北十里潮溝村覆舟山前晉為藥圃</hi>
光嚴殿<hi>在舊江寕縣東北六里景陽山東嶺南考證梁於臺城中立層城觀歴代修理更起重閣上名</hi>
<hi>重雲殿下名光嚴殿</hi>
<pb n="KR2k0027_WYG_012-24b"/>
鳯光殿<hi>在舊江寕縣東北七里一百歩舊臺城内</hi>
光華殿<hi>在臺城梁武帝大通中施與草堂寺取珠貝直百萬以其地起重閣七間</hi>
寳雲殿<hi>在臺城梁武以施佛寺</hi>
恵靈殿<hi>亦供養佛事宋於臺城立正福清曜等殿又臺城温徳門内有永正温文文思等殿陳永定中</hi>
<hi>於臺城起昭徳嘉徳壽安乾明有覺等殿又臺城温徳門内起三善長春勝辯等殿又有嘉禾崇政承香栢梁</hi>
<hi>延昌神仙永壽七賢璿明延務龍光至敬璇璣光昭大政栢香諸殿自林光殿以下皆建康宫闕簿所載</hi>
陳求賢殿<hi>在臺城内後主皇后沈氏居之后字務華沈君理之女端倩好學後主薨自作哀冊文辭</hi>
<hi>甚酸楚</hi>
<pb n="KR2k0027_WYG_012-25a"/>
景陽樓<hi>今法寳寺西南在宋精銳中軍寨内遺址尚存里俗稱為景陽樓輿地志宋元嘉二十二年修</hi>
<hi>廣華闕樓築景陽山始造景陽樓孝武大明元年紫雲出景陽  状如烟廻薄乆之詔改為慶雲樓宫苑記云</hi>
<hi>景雲樓齊武帝時置鐘景陽樓上使宫人聞鐘聲並起粧飾</hi>
青漆樓<hi>在上元縣北五里臺城内齊書云世祖興光樓上施青漆時人謂之青漆樓東昏侯曰武帝不</hi>
<hi>巧何不純用瑠璃</hi>
朝日夕月二樓<hi>在華林園内考證梁武帝所起階道遶樓九轉宫苑記云景陽山次東嶺起通</hi>
<hi>天觀觀前又起重閣上重曰重雲殿下重曰嚴光殿殿前當堦起二樓左曰朝日樓右曰夕月樓巧麗無匹</hi>
入漢樓<hi>在石頭城實録晉義熈八年於石頭城南起髙樓加累入於雲雷連堞帯於積水名曰入漢樓</hi>
<pb n="KR2k0027_WYG_012-25b"/>
觀稼樓<hi>在城東二十三里梁武帝起</hi>
望逺樓<hi>在江寧縣西南八里輿地志云新亭壟上有望逺樓宋元嘉中改名臨滄觀後名勞勞亭是也</hi>
落星樓<hi>在上元縣東北古臨沂縣前考證吴大帝時山置三層樓樓髙故為此名今石歩相去一里半</hi>
<hi>有落星墩里俗相傳即漢時建樓處今去城四十里</hi>
烽火樓<hi>在石頭城西南最髙處吴時舉烽火處也考證宋元嘉中魏太武至𤓰歩聲欲渡江文帝登烽</hi>
<hi>火樓極望不恱謂江湛曰北伐之計同議者少今日貽大夫之憂在予過矣蘇峻之亂陶侃温嶠入討舟師直</hi>
<hi>指石頭峻登烽火樓望見士衆之盛有懼色謂左右曰吾本知温嶠能得衆也</hi>
李白酒樓<hi>在城西考證李白翫月城西孫楚酒樓逹曉歌吹日晩乘醉著紫綺裘烏紗巾與酒客數</hi>
<pb n="KR2k0027_WYG_012-26a"/>
<hi>人棹歌秦淮往石頭訪崔四侍御</hi>
冶城樓<hi>宋天慶觀西偏吴冶城舊基卞将軍墓側考證晉謝安王羲之同登冶城樓悠然遐想有髙世</hi>
<hi>之志</hi>
百尺樓<hi>南唐宫中有百尺樓綺霞閣類說云唐主於宫中作髙樓召羣臣觀之衆皆歎美蕭儼曰恨樓</hi>
<hi>下無井耳唐主問其故對曰恨不及景陽樓唐主怒貶於舒州</hi>
忠勤樓鐘山樓<hi>見前臺署圖考</hi>
髙陽樓<hi>在古臺城内又有和㫖樓在市西皆酒樓久廢</hi>
臨江樓<hi>唐劉長卿有金陵泊舟臨江樓詩見陳軒集久廢</hi>
<pb n="KR2k0027_WYG_012-26b"/>
東南佳麗樓<hi>見前府治圖考又有舊佳麗樓在米市西曹家巷口</hi>
伏龜樓<hi>在府城上東南隅景定元年馬光祖増創便樓八十九間</hi>
層樓<hi>在府城右南廂花行街咸淳中黄萬石重建扁曰江淮竒觀府治火今移皷角於此</hi>
南樓<hi>在府城右南廂中界寛征坊與舊佳麗樓相對</hi>
安逺樓和熈樓<hi>並在府城右北廂太平橋西南</hi>
有年樓<hi>在𣙜貨務巷口緫領吴潛建并書扁</hi>
豐裕樓<hi>在南門外西街歸附後為財賦官屋</hi>
南磵樓<hi>在城南八里舊縣尉衙西久廢今江寕縣治西是也荆公有登南磵樓詩</hi>
<pb n="KR2k0027_WYG_012-27a"/>
嘉㑹樓<hi>在府城右南廂北界大木頭街至元二十六年大其地基入後法性寺</hi>
嘉瑞樓<hi>在鎮淮橋北本名鎮淮樓寳祐六年燬重建改今名見為民庶居屋</hi>
臨春結綺望僊三閣陳後主至徳二年建<hi>宫苑記在華林園天泉池</hi>
<hi>東光昭殿前髙數十丈並數十間其䆫牖户壁欄楹之類皆以沉檀為之又飾以金玉間以珠翠外施珠簾内</hi>
<hi>設寳帳其服玩瑰麗近古所未有其下積石為山引水為池植以竒樹雜以花藥後主自居臨春張麗華居結</hi>
<hi>綺龔孔二貴妃居望僊並複道交相往来使女學士與狎客賦詩采其尤豔麗者以為詞被以新聲曲有玉樹</hi>
<hi>後庭花臨春樂等麗華聦慧有神采甞於閣上靚粧臨軒檻宫中遥望若神僊</hi>
昇元閣<hi>舊在昇元寺即瓦棺寺也在城西南隅亰師寺記瓦棺寺有瓦棺閣乃梁朝所建髙二百四十</hi>
<pb n="KR2k0027_WYG_012-27b"/>
<hi>尺李白横江詞云人言横江好我道横江惡一風三日寧吹倒山白浪髙於瓦棺閣龔頴運厯圗云開元九年江</hi>
<hi>縣瓦棺寺閣西南久傾因風自正吴順義中改寺為昇元寺閣為昇元閣江南野史唐仁傑為溧陽主簿羣公</hi>
<hi>休沐宴昇元閣仁傑即席和登閣詩有雲㪚便凝千里望日斜常占半城隂之句坐客皆驚南唐書云昇元閣</hi>
<hi>因山為基髙可十丈平旦閣影半江開寳中王師収復士大夫暨豪民富啇之家美女少婦避難於其上殆數</hi>
<hi>千人越兵舉火焚之哭聲動天一旦而燼今崇勝戒壇寺近昇元閣故基宋時甞建廬舍佛閣亦髙七丈里俗</hi>
<hi>猶呼為昇元閣歸附後閣燬於火故基尚存</hi>
青溪閣<hi>在府治東北青溪上本梁江緫故宅至宋為叚約之宅有亭曰割青取荆公詩割我鐘山一半</hi>
<hi>青之句乾道五年秋因移放生池於青溪之曲即割青故基建閣焉</hi>
<pb n="KR2k0027_WYG_012-28a"/>
涵虎閣<hi>南唐後湖東官園内見徐鉉集</hi>
清心堂玉麟堂錦繡堂忠實不欺之堂静得堂鎮青堂<lb/>
芙蓉堂籌勝堂君子堂<hi>見前臺署圖考</hi>
清如堂<hi>在青溪渌波橋北馬光祖建取御翰中一清如水之語名之梁椅為記</hi>
思政堂<hi>在通判西㕔乾道六年潘恕建好溪章謙為記</hi>
籌思堂<hi>在轉運司圃内本籌思亭之舊王荆公范忠宣公皆有詩紹興二十二年鄭僑年即亭基建堂</hi>
<hi>邊惇徳為記</hi>
忠宣堂<hi>在轉運司西㕔本雙槐堂真文忠公改建</hi>
<pb n="KR2k0027_WYG_012-28b"/>
戯綵堂<hi>在轉運司正堂後嘉定八年真文忠公将毋出使葺而名之馬光祖王埜皆公門下士寳祐初</hi>
<hi>適同持節于此新其堂大其扁且刻石識之</hi>
使華堂<hi>在緫領所圃内紹定三年戴桷建堂後為橋跨溪榜曰尋春橋之北為看窓榜曰畫舫皆馬光</hi>
<hi>祖所作</hi>
仁本堂<hi>在緫領所東㕔馬光祖建</hi>
誓清堂<hi>在臺治東親兵教塲内紹熈元年留守章淼建淳祐七年趙葵改建指授堂</hi>
有美堂<hi>在宋行宫内舊為府治梅堯臣宛陵集載金陵有美堂詩云</hi>
儀賢堂一名聽訟堂<hi>考證吴建中堂在都城宣陽門内路西毎嵗榮孝亷秀士考學士學</hi>
<pb n="KR2k0027_WYG_012-29a"/>
<hi>業嵗暮習文㑹義於此梁改曰儀賢梁武帝謙恭待士大通中有四人来年七十餘鶉衣躡履勅召入儀賢堂</hi>
<hi>帝問三教九流及漢舊事如目前餘見前五明殿下</hi>
樂賢堂<hi>在臺城内晉肅宗為太子時所作蘇峻之亂宫室皆焚惟此堂獨存考證宫城西南角外有清</hi>
<hi>㳺池通城中樂賢堂晉咸和七年彭城王絃上言樂賢堂有先帝手畫佛像屢經冦難而此堂獨存冝勑作頌</hi>
<hi>帝下其議蔡謨曰佛者空桑之教非經典之制先帝量同天地多才多藝聊因臨時而畫此像至於雅好佛道</hi>
<hi>此未聞也於是遂寝</hi>
武帳堂<hi>宋元嘉中建于武帳岡上世傳在城北二十里幕府山南前志考證宋文帝元嘉二十一年宴</hi>
<hi>于武帳堂将行勅諸子且勿食至㑹所賜饌日旰食不至有飢色上曰汝曹少長豐逸不見百姓艱難今使汝</hi>
<pb n="KR2k0027_WYG_012-29b"/>
<hi>曹識有飢苦知以節儉期物</hi>
鄭介公讀書堂<hi>在清凉寺考證鄭俠字介夫其先光州固始人四世祖佸唐末随王氏入閩遂</hi>
<hi>為福清人俠既冠遭妣黄氏憂念家貧親老自誓苦學治平二年初舉下第随父暈赴江寕府監稅得清凉寺</hi>
<hi>一小間閉户讀書唯冬至元日歸省時王荆公以中書舍人持服寓江寕聲迹相聞公未甞往見有楊驥者鄱</hi>
<hi>陽人来就學於荆公公語之曰鄭監稅一子在清凉讀書聞其人好學可與相就驥如其言嵗正月一夕大雪</hi>
<hi>寒甚通直以酒食餉公公讀書至夜艾呼驥共飲酒登寺之瑞像閣題詩曰濃雪暴寒齋寒齋豈怕哉漏随書</hi>
<hi>卷盡春遂酒瓶開一酌招孔孟再斟留賜囘醺酣入詩句同上玉樓臺已而楊君雪後為荆公誦此詩公嘆賞</hi>
<hi>屢諷其漏随書卷盡春逐酒瓶開之句曰真好學也是嵗治平四年擢甲科調光州司法以歸荆公服除起知</hi>
<pb n="KR2k0027_WYG_012-30a"/>
<hi>江寕相見愈厚及公赴浮光荆公又參大政公數具書諫荆公極言新法之為民害不聽後監在京安上門數</hi>
<hi>上書言新法被謫</hi>
韓熈載讀書堂<hi>在溧水無想寺中熈載集有贈寺僧詩</hi>
蠶室<hi>在舊江寕縣北七里耆闍寺前紗市中六朝皇后親蠶之所也</hi>
董永讀書堂<hi>在溧陽州西四十里林木茂翳考證永甞自鬻以飬其親見孝子傳</hi>
東宫宣猷堂<hi>梁紀修飾國學増廣生貟立五舘置五經愽士天監五年置集雅舘以招逺學何佟</hi>
<hi>之賀㻛嚴植之明山賔等覆述制㫖并撰吉凶軍賔嘉五禮千餘卷帝稱制斷疑焉大同七年宫城西立士林</hi>
<hi>舘賀琛孔子祛等遞互講述皇太子宣城王亦於東宫宣猷堂及揚州廨開講四方郡國莫不向風</hi>
<pb n="KR2k0027_WYG_012-30b"/>
南唐澄心堂<hi>李後主蔵書籍㑹文士撰述之所</hi>
四老堂<hi>在轉運司韓元吉為記</hi>
尚友堂<hi>在青溪先賢祠後馬光祖建</hi>
飛泳堂<hi>在江東運管㕔紹定四年建嘉定九年重建</hi>
來燕堂<hi>在烏衣園</hi>
存心堂<hi>在上元縣廨西偏景定三年知縣事臨卭楊應善剏建取程純公語為扁</hi>
古射堂<hi>古迹編在石頭城東晉義熈六年大風琅琊揚州射堂壊又有積弩堂近石頭</hi>
中皇堂南皇堂<hi>晉宋守都城甞屯兵於此今不詳其所</hi>
<pb n="KR2k0027_WYG_012-31a"/>
徳星舘<hi>在西門外七里倪緫領垕建</hi>
通江舘<hi>在賞心亭東月堂舊基後為囬易庫馬光祖改立通江舘以待四方賔客</hi>
横江舘<hi>在水西門内賞心亭側馬光祖創以待四方之賔客</hi>
古商飈舘<hi>見後九日臺下</hi>
别舘<hi>陳書六門之外有别舘曰㛰第諸王冠婚之所</hi>
昭文齋<hi>在鐘山定林庵王安石甞讀書於此</hi>
式敬齋<hi>在左司理㕔邢庚立傅行簡銘</hi>
紬書齋<hi>在府治東北鐘山樓下馬光祖命周應合修志其中又有學齋見前圗考</hi>
<pb n="KR2k0027_WYG_012-31b"/>
忠孝亭<hi>在永壽宫西見前冶城圗考</hi>
賞心亭<hi>在下水門之城上下臨秦淮盡觀覧之勝丁晉公謂建景定元年亭燬馬光祖重建李學士家</hi>
<hi>談曰揚州有賞心亭此其始也湘山野録及苕溪漁隠并金陵事迹皆云丁晉公鎮金陵重建賞心亭取家蔵</hi>
<hi>卧雪圗張於屏乃唐周昉筆經十四太守雖極愛不敢輙取後為一太守以凢筆畫蘆鴈易之祝穆編方輿勝</hi>
<hi>覧引續志云丁始典金陵陛辭之日真宗出八幅袁安卧雪圗曰付卿到金陵可選一絶景處張此圗謂遂張</hi>
<hi>於賞心亭按乾道舊志及湘山野録苕溪集金陵記王宻學詩序皆言賞心亭卧雪圗出於晉公家蔵不言御</hi>
<hi>賜唯晉公圗畫見聞志巾以此圗為真宗所賜和父盖本此耳今姑存其說景定庚申四月二十一日龍王廟</hi>
<hi>灾風盛燄熾其東正接大軍廣濟諸倉馬光祖至倉所叩頭祈天風反而西倉廪得全舊賞心亭在龍王廟西</hi>
<pb n="KR2k0027_WYG_012-32a"/>
<hi>正當風反之處不免煨燼公曰倉煨則食難足亭燬易建也乃重建今亭又有臨淮亭丁謂建後名朝宗觀風</hi>
<hi>亭賈黄中建塩歩亭陳執中建南浦亭李若谷建皆不詳其所</hi>
白鷺亭<hi>在賞心亭西下瞰白鷺洲景定元年馬光祖重建李白鳯凰臺詩有二水中分白鷺洲之句亭</hi>
<hi>對此洲故名蘇東坡甞題其柱王勝之龍圗守金陵一日而移南郡東坡作長短句贈之千古龍蟠并虎踞從</hi>
<hi>公一弔興亾處𣺌𣺌斜風吹細雨芳草渡江南父老留公住公駕飛車凌綵霧紅鸞驂乘青鸞馭却訝此洲名</hi>
<hi>白鷺非吾侣翩然欲下還飛去</hi>
二水亭<hi>在下水門城上下臨秦淮西面大江北與賞心亭相對乾道五年留守史正志因修築城壁重</hi>
<hi>建李白詩云二水中分白鷺洲亭名取於此</hi>
<pb n="KR2k0027_WYG_012-32b"/>
五馬亭<hi>乾道志城西北二十五里幕府山前有亭廢晉五王渡江處</hi>
光明亭<hi>宋書蒼梧王㣲行出北湖單馬先走羽儀禁衛隨後追之於堤塘左右張立児墜湖帝怒取馬</hi>
<hi>置光明亭前自馳騎射殺之</hi>
冶亭<hi>在冶城考證宋義熈十一年劉鍾領石頭戍事屯冶亭即晉王導所移冶處見前圖考及祠祀志</hi>
東冶亭<hi>舊志云在城東八里續志云在城東二里汝南灣西臨淮水此亭在半山旁有瑞麥知稼二亭</hi>
<hi>考證晉太元中三吳士大夫於汝南灣東南置亭為餞送之所西臨淮水即當時冶處見後官署前志以為自</hi>
<hi>王導疾時移此非也冶城乃當時西冶自有冶亭謝安為揚州袁宏為東揚郡祖道於冶亭羣賢畢集又南史</hi>
<hi>王裕之元嘉六年遷尚書令固辭表求東遷改授侍中及東歸車駕幸東冶餞送乾道五年留守史正志於半</hi>
<pb n="KR2k0027_WYG_012-33a"/>
<hi>山寺前重建劉珙以四面皆田作亭於旁以知稼名景定辛酉馬光祖新之又増一亭扁曰瑞麥與知稼對峙</hi>
<hi>是年上元縣惟政鄉麥秀兩歧知縣鍾蜚英上其瑞于朝有㫖奨諭亭所以名也</hi>
覧輝亭<hi>在今保寕寺後鳯凰臺舊基側寺有覧輝亭碑刓缺不可讀莫詳其人唯嵗月可考盖熈寕三</hi>
<hi>年夏四月也詳見鳯凰臺下</hi>
翠㣲亭<hi>在城西五里清凉寺山頂南唐時建宋乾道間亭已不存紹熈中復建𨽻淮西緫領所景大亭</hi>
<hi>小淳祐己酉緫領陳綺新而大之石城登臨最佳處也</hi>
新亭亦曰中興亭<hi>去城西南十五里近江渚丹陽記曰京師三亭吴舊立先基既壞隆安中</hi>
<hi>丹楊尹司馬恢徙創今地世說過江諸人毎至暇日輙相邀出新亭藉卉飲宴周侯顗在坐嘆曰風景不殊舉</hi>
<pb n="KR2k0027_WYG_012-33b"/>
<hi>目有江河之異皆相視流淚惟丞相導愀然變色曰當共戮力王室剋復神州何至作楚囚相對泣耶孝武寕</hi>
<hi>康元年桓温來朝頃兵新亭召王坦之謝安安𤼵其壁後置人温為却兵笑語移日劉牢之自溧洲應桓𤣥進</hi>
<hi>敗王師於此楊佺期至石頭聞劉牢之領北府兵在新亭賊皆失色乃囬師屯于蔡洲崔慧景兵至新亭石頭</hi>
<hi>白下兵皆潰徐道覆勸盧循焚舟自新亭歩上宋孝武入討至新亭修建營壘因即位王僧達始改為中興亭</hi>
<hi>元徽二年桂陽王休範舉兵朝廷集議或欲依舊遣兵據梁山蕭道成以謂新亭正是賊衝昔上流謀逆皆因</hi>
<hi>淹緩以敗休範懲之必輕兵急下乘我無備請頓新亭以當其鋒乃出新亭治城壘未畢賊遽至道成登西垣</hi>
<hi>使陳顯達等與賊水戰大破之賊将丁文豪設伏破皂莢橋軍直至大航䧟東府或傳新亭亦䧟道成遣周盤</hi>
<hi>龍等從石頭渡間道承明門入衛宫闕道成仍守新亭破休範宋討晉安王子勛所向克捷事平明帝大㑹新</hi>
<pb n="KR2k0027_WYG_012-34a"/>
<hi>亭勞諸軍主樗蒲官賭梁武帝起義兵進屯江寕東昏使李居士率兵屯新亭梁擊破之遂次新林乾道五年</hi>
<hi>留守史正志即故基重建亭自為記</hi>
金山亭<hi>在舊行宫内考證蘇魏公頌集中有金陵府舍重建金山亭詩王荆公安石懷府園詩亦云常</hi>
<hi>憶小金山下路緑荷深處見㳺鯈此亦府園有金山之證</hi>
練光亭<hi>在保寕寺今廢考證蘇魏公頌有遊保寕寺練光亭詩黄魯直甞題云練光亭極是登臨勝處</hi>
<hi>然髙寒不可久處若於亭北穿土石作一幽房置茶鐺設明窓瓦堆殊勝不爾師方丈北挾有屋兩楹其一開</hi>
<hi>軒其一作虚窓奥室余為名軒曰物外主人喜作詩也名室曰凝香宻而清明於事稱也</hi>
折栁亭<hi>在賞心亭下張忠定公詠建為祖餞之所久廢景定元年馬光祖重建</hi>
<pb n="KR2k0027_WYG_012-34b"/>
佳麗亭<hi>與風亭相近馬亮建</hi>
此君亭<hi>在華蔵寺王荆公甞題華蔵寺此君亭詩元祐間亦有歌詩</hi>
水亭<hi>有二一在臺城寺即今法寳寺一在齊南苑中是陸機故宅乃王處士水亭也今鳯臺山南傍秦淮</hi>
<hi>是其處</hi>
木牛亭<hi>在移忠禪院西路亭廢名存圖經不載不詳所立之始地属江寕南七十里處真鄉舊傳有香</hi>
<hi>木浮而上土人迎之以為亭又號木龍亭</hi>
化龍亭<hi>地属金陵鄉城西二十五里幕府山之側考證晉元帝與彭城王𤣥西陽王羕南頓王宗汝南</hi>
<hi>王宏南渡之所當時讖云五馬浮渡江一馬化為龍此亭所以名也</hi>
<pb n="KR2k0027_WYG_012-35a"/>
征虜亭<hi>在石頭塢東晉太元中創世說註丹陽記曰太元中征虜将軍謝安止此亭因以為名南史何</hi>
<hi>尚之遷吏部郎告休定省送别於冶渚及至郡父叔度謂曰聞汝此来傾朝相送此是送吏部郎非闗何彦徳</hi>
<hi>昔殷浩亦甞作豫章送别者甚衆及廢徙東陽船泊征虜亭積日乃至親舊無復相窺者</hi>
白下亭<hi>驛亭也舊在城東門外考證李白獻從叔當塗宰陽氷詩云小子别金陵来時白下亭又云驛</hi>
<hi>亭三楊樹正當白下門案此亭似在府西王荆公舊宅之在今報寕寺詩有門前秋水可揚舲有意西尋白下亭</hi>
<hi>句又有東門白下亭摧甓蔓寒葩之句案此亭又在府東意者新舊亭各在一處不然則李白所謂金陵指鍾山耳</hi>
勞勞亭<hi>古送别之所吴置亭在勞勞山上令顧家寨大路東即其所見前望逺樓下</hi>
紅羅亭<hi>古今詩話南唐後主作紅羅亭四面裁紅梅作豔曲歌之韓熈載和云桃李不須誇爛漫已輸</hi>
<pb n="KR2k0027_WYG_012-35b"/>
<hi>了春風一半時新失淮南景定志作羅紅亭</hi>
客亭<hi>在龍灣五里臨大江迎送之所也</hi>
清水亭<hi>去府城南三十里建炎四年岳飛敗金人於此</hi>
二李亭<hi>在舊溧水縣尉廨舍後詳見前圖考</hi>
甘露亭<hi>在上元縣北鍾山鄉去城五里考證陳太建七年秋閏九月甘露三降樂遊苑詔於苑内覆舟</hi>
<hi>山立甘露亭又按輿地志宋元嘉中移晉北郊壇出外以其地為北苑更造樓觀于覆舟山上大設亭舘侯景</hi>
<hi>之亂焚毁至陳天嘉中更加修葺於山上立甘露亭陳亡並廢</hi>
朝陽亭<hi>在通判東㕔張維建</hi>
<pb n="KR2k0027_WYG_012-36a"/>
望湖亭<hi>在雞籠山上或云南唐立今遺址見存</hi>
不受暑亭<hi>在清凉寺後景定二年馬光祖重建考證清凉廣惠禪寺南唐為避暑宫宫内有徳慶堂</hi>
<hi>法堂前亭基是也寺後有亭名不受暑光祖所建者今廢</hi>
郡圃十亭<hi>詳見前臺亭圖攷</hi>
青溪諸亭<hi>始自百花洲而入臨水小亭曰放船闕池曰四望亭曰天開圗畫環以四亭曰玲瓏</hi>
<hi>玻瓈頃曰金碧堆曰錦繡叚其東有橋曰鏡中由此而東為清溪荘與清如堂相望南自萬栁堤而入為小亭</hi>
<hi>三橋之南舊萬栁堤改曰溪光山色自橋而北亭臨水曰撑緑其逕前曰添竹谿曰香逺尚友堂之西曰香世</hi>
<hi>界先賢祠之東曰花神仙清如堂之南渌波橋之西曰衆芳曰愛青其東曰割青青溪閣之南清風闗之北有</hi>
<pb n="KR2k0027_WYG_012-36b"/>
<hi>橋曰望花随桞其中曰心樂其前曰一川烟月自清風闗東折而北亭出溪東二曰竹曰蒼雪其後則清溪閣</hi>
<hi>之餘地也為静菴菴後有石山亭曰最髙山後跨梁陟徑為堂二前曰閒暇後曰近民諸亭惟割青為舊餘皆</hi>
<hi>馬光祖所作宋名清溪園號小西湖太守好事者粉飾標榜地無遺隙來往游宴民得共之今皆廢圮其為寓</hi>
<hi>公居宅者時有修改今静菴後石山猶在俗呼馬公洞云</hi>
風亭<hi>在折栁亭東葉清臣建蘇州從事張伯玉為記咸淳乙丑馬光祖守郡有指其故基以告者乃壘石</hi>
<hi>為岸創堂三間前後軒如之厨舍備屋挾翼其旁繚以花竹亦艤舟勝處云</hi>
觀稼亭壽樂亭環香亭<hi>在龍翔寺内天厯年中潛邸所建</hi>
惟秀亭<hi>在蒋山崇禧寺西天厯年中潛邸所建</hi>
<pb n="KR2k0027_WYG_012-37a"/>
四城門接官亭<hi>舊有亭卑陋弗稱咸淳元年馬光祖撤而大之其東曰迎暉門拱行都直趍南</hi>
<hi>徐岐入淮淛郡登茅鍾二名山咸此乎出舊名建陽踰數歩即白下有白下亭其西曰致爽出門數里為龍灣</hi>
<hi>長江駕順而東蜀漢荆廣所畢湊古石頭城在焉南曰來薫門闕溧水溧陽西指當塗上荆蜀漢長干道在焉</hi>
<hi>北曰拱極門對幕府山踰山闕瑯琊諸峯隠約在目詳見前志</hi>
南軒<hi>舊傳在保寕寺方丈祝穆作方輿勝覧謂張魏公開督府時其子讀書於保寕寺方丈小室號南軒</hi>
<hi>西山真公徳秀建南軒先生祠堂於天禧寺方丈後盖以此為張宣公讀書南軒之舊址王潛齋埜又設西山</hi>
<hi>像侑食祠中作亭其旁扁曰仰宣後移於儀賔舘即今南軒書院也</hi>
川泳軒<hi>舊在江東撫幹廨舍</hi>
<pb n="KR2k0027_WYG_012-37b"/>
存愛軒<hi>舊在知録㕔周師成有記</hi>
籜龍軒<hi>在城内西北鐡塔寺王荆公甞讀書處</hi>
偃秀軒<hi>在蒋山道中松間</hi>
鳯凰臺<hi>在保寕寺後宋元嘉十六年秣陵王顗見三異鳥飛集於此状如孔雀文彩五色音聲諧和衆</hi>
<hi>鳥附翼羣集時謂之鳯乃置鳯凰里起臺於山因以為名又案宫苑記鳯凰樓在鳯臺山上宋元嘉中築李白</hi>
<hi>宋齊丘皆有詩建炎中金人張太師甞賦詩云六代興亡地千年一瞬間無情是江水終日對鍾山烽火連吴</hi>
<hi>越旌旗耀海蠻鳯兮今不至百尺古臺閒淳熈中留守范成大重建更榜曰鳯凰臺開慶元年緫領倪垕重建</hi>
<hi>馬光祖作記</hi>
<pb n="KR2k0027_WYG_012-38a"/>
越臺<hi>舊基在城南江寕縣廨後考證越范蠡築城長千里此即古越城内所築臺也詳見後越臺辨</hi>
周處臺亦名子隠臺<hi>處字子隱少不逞為鄉里所惡目為三害之一後悔悟殺蛟虎從二</hi>
<hi>陸學讀書于此今城東南有故基在鹿苑寺後處仕吴為東觀左丞入晉為御史中丞著黙語三十篇風土記</hi>
<hi>撰吴書以討賊而死諡曰孝子玘佐元帝中興三定江南</hi>
九日臺<hi>今在蒋廟西南俗呼為松陵岡去城十五里考證齊武帝永明五年四月立商飈舘於孫陵岡</hi>
<hi>世呼為九日臺十道四蕃志云武帝九月九日宴羣臣孫陵岡即吴大帝蒋陵齊書云髙祖以九月九日登商</hi>
<hi>飈舘在孫陵岡南舊江寕縣北三里一百歩建康宫闕簿云商飈舘在縣北十三里籬門亭後堆上</hi>
雨花臺<hi>在城南三里據岡阜最髙處俯瞰城圍考證舊梁武帝時有雲光法師講經於此感天雨賜花</hi>
<pb n="KR2k0027_WYG_012-38b"/>
<hi>故名丹陽記云江南登覧之地三曰甘露曰雨花曰凌歊建炎兵後臺址僅存後人乃請均慶院舊額即基建</hi>
<hi>寺又壊于火隆興元年留守陳之茂重築此臺剏一堂名緫秀而徙均慶院於臺之下</hi>
蔡伯喈讀書臺<hi>在溧陽州太虚觀東北吴顧雍傳云邕以内寵惡之慮卒不免乃亡命江海逺</hi>
<hi>迹吴㑹積十二年在吴抱朴子云蔡伯喈到江東得論衡中國諸儒以其論更進嫌得異書求其帳中果得之</hi>
<hi>則伯喈讀書於此理或有是</hi>
郭文舉書臺<hi>舊天慶觀大乙殿即此臺基也詳見前冶城圗考</hi>
梁昭明書臺<hi>在蒋山定陵寺後山北髙峯上考證梁昭明太子甞著書於此今遺基尚存</hi>
望耕臺<hi>在今白上村舊志宋文帝甞登此臺以觀公卿親推之禮宫苑記在籍田壇東北有觀稼樓祈</hi>
<pb n="KR2k0027_WYG_012-39a"/>
<hi>年殿皆在雩壇兆域之内梁武帝徙籍田東郊外十五里詳見祠祀志</hi>
日觀臺<hi>一名司天臺在臺城内宫苑記臺城直鸞飾門西有日觀臺祥符圗經云宋司天臺也</hi>
烽火臺<hi>在城西石頭城外古詩註石頭城山最髙處吴時舉烽火於此自建康至西陵五千七百里有</hi>
<hi>警急半日而達</hi>
南唐月臺<hi>胡宿髙齋記闕子城東北趋鍾山為便南唐李氏因城作臺望月人呼為月臺下臨濬濠</hi>
<hi>北面覆舟南對長干西望冶城立齋其上髙侔麗譙廣容燕息採謝宣城宴坐之意題曰髙齋</hi>
景陽臺<hi>見景陽樓下</hi>
拜郊臺<hi>見郊廟類</hi>
<pb n="KR2k0027_WYG_012-39b"/>
獨足臺<hi>在古宫城今不詳其所覧古詩註云陳将亡有一鳥獨足上宫城臺上以觜畫地書云獨足上</hi>
<hi>髙臺茂草化為灰欲知我家處朱門傍水開及國亡後遂遷洛陽果賜第於洛水傍</hi>
通天臺<hi>有二宋書孝武大明七年鍾山通天臺新成飛倒闕    澗建康宫闕簿云通天臺在縣北一</hi>
<hi>百歩舊臺城内</hi>
古𤣥風觀<hi>案實録晉中宗元帝建武元年初置宗廟郭闕      者在古都城宣陽門外之東與𤣥</hi>
<hi>風觀相望而廟東抵秦淮</hi>
迎風觀徼道觀<hi>宫苑記闕墩宫西有迎風觀闕縣闕有  里闕子  上宗孝武大明中起又</hi>
<hi>徼道觀云</hi>
<pb n="KR2k0027_WYG_012-40a"/>
𤣥武觀<hi>在𤣥武湖闕景歴拜景歴拜度支尚書舊式拜官闕            日適逢輿駕幸𤣥武觀在</hi>
<hi>位皆往迎駕獨景厯不預勅令早拜其見重如此又闕      𤣥武館閣式即此觀</hi>
通天觀<hi>舊志在華林園宋元嘉中與景陽樓並造金陵故事晉孝武帝講孝經於通天觀僕射謝安侍</hi>
<hi>座尚書陸納侍講黄門侍郎謝石吏部侍郎𡊮宏執經丹陽尹王緄讀句論者榮之則此觀晉所有也非剏於</hi>
<hi>宋舊志殆未考耳</hi>
臨滄觀<hi>李白勞勞亭詩序古送别之所一名臨滄觀詩云金陵勞勞送别堂蔓草離離生道傍留别崔</hi>
<hi>四侍御詩云初發臨滄觀醉棲征虜亭又見前勞勞亭下</hi>
齊雲觀<hi>在右臺城内陳後主令採木湘州擬造正寝至牛渚機盡没既而漁人見栰於海上復起齊雲</hi>
<pb n="KR2k0027_WYG_012-40b"/>
<hi>觀國人歌曰齊雲觀㓂来無際畔</hi>
層城觀<hi>亦名穿針樓舊在華林園景雲樓東宋元嘉中造輿地志云陳武帝七月七日使宫人集層城</hi>
<hi>觀穿針乞巧因號穿針樓</hi>
青雲觀<hi>故事云梁武闕青雲觀其闕</hi>
古宣武塲<hi>在臺城闕闕</hi>　<hi>本宋文𤣥武湖南一名宣武城      帝閱武帳上有武帳堂</hi>
<hi>乾道志孝建元年孝武欲北討問沈慶之湏兵幾何對曰八萬帝疑其多對曰攻城百倍乃可克城帝命慶之</hi>
<hi>築此城帝自率六軍攻圍之不能下闕慶元志文帝先立宣武塲於此地之北至孝武復築之      云宋文</hi>
<hi>建宇岡上施武帳故曰武帳堂岡曰武帳岡今幕府山北有古教塲闕  即此地又實録晉大興三年創北湖</hi>
<pb n="KR2k0027_WYG_012-41a"/>
<hi>闕至宣武山之水東自覆舟山西      塲唐人据後之地</hi>
南唐舊子城内有玉燭殿基<hi>五代史清泰元年吴徐知誥治私第金陵乙未遷居</hi>
<hi>私第虚府舍以待吴王甲申金陵大火乙酉又火知誥疑有變勒兵自衛己丑復入府舍天福二年知誥建太</hi>
<hi>廟社稷牙城曰宫城㕔堂曰殿及建號即金陵府為宫唯加鴟尾闌檻終不改作昇元三年御興祥殿復李姓</hi>
<hi>為考妣發䘮四年以西都崇英殿為延英殿凝華内殿前為昇元殿後為雍和殿興祥殿為昭徳殿積慶殿為</hi>
<hi>穆清殿時以建康為西都廣陵東都也又有萬壽殿清輝殿有澄心堂百尺樓綺霞閣徳昌宫係内府庫蔵収</hi>
<hi>貯之所䂓制甚盛唐亡宋以為昇州江寕府治慶厯八年正月江寕火知府李宥懼有變闔門不救延燒㡬盡</hi>
<hi>惟存一便殿乃舊玉燭殿也髙宗南渡後以府治為行宫所修改見前至元十五年拆其材瓦赴北以地属財</hi>
<pb n="KR2k0027_WYG_012-41b"/>
<hi>賦提舉司民佃為圃其宫殿府寺臺榭遺址猶存闕門今為軍緫鋪警火之所</hi>
古華林園<hi>在臺城内本吴舊宫苑也世說晉簡文帝在華林園謂左右曰㑹心處不必在逺翛然林</hi>
<hi>水便有濠濮間趣覺鳥獸禽魚自来相親建康宫闕簿云宋元嘉中築蔬圃二十二年更修廣之築天泉池造</hi>
<hi>景陽樓大壮觀花光殿設射堋又立鳯光殿醴泉堂花蕚池一柱臺層城觀興化殿孝武又造靈曜前後殿芳</hi>
<hi>香堂曰觀臺梁武帝造重閣上名重雲殿下名光嚴殿陳永初中造聽訟殿又有臨政殿陳亡悉廢宫苑記云</hi>
<hi>園内有池名天泉池内有豐泉亭池南起雲堂芳香堂琴堂芙蓉堂之属又按晉孝武開北山閣與張美人遊</hi>
<hi>亦在此園</hi>
古樂遊苑<hi>按寰宇記其地在覆舟山南輿地志云在晉為藥圃義熈中盧循反劉裕築藥園壘以拒</hi>
<pb n="KR2k0027_WYG_012-42a"/>
<hi>循即此處宋元嘉中以其地為北苑更造樓觀於覆舟山後改曰樂遊苑十一年三月禊飲於樂遊苑㑹者賦</hi>
<hi>詩顔延之為序孝武大明中造正陽林光殿於内侯景之亂焚燬畧盡</hi>
古上林苑<hi>宫苑記云雞籠山東歸善寺後實録宋大明三年初築上林苑于𤣥武湖北宫苑記云孝</hi>
<hi>武立名西苑梁改名上林其地有古池俗呼為飲馬塘亦曰飲馬池其西又有望宫臺</hi>
古愽望苑<hi>在城東七里齊文惠太子所立輔公祏城是也沈約郊居賦云睇東巘以流目心悽愴而</hi>
<hi>不怡昔儲皇之舊苑實愽望之餘基謝𤣥暉詩魚戯新荷動鳥散餘花落即此</hi>
古婁湖苑<hi>齊武帝永明元年望氣者言婁湖有天子氣帝乃築青溪舊宫作婁湖苑以厭之陳朝更</hi>
<hi>加宏壮後其地為光宅寺</hi>
<pb n="KR2k0027_WYG_012-42b"/>
青林苑<hi>宫苑記在籬門亭北路西枕後湖</hi>
靈丘苑<hi>宫苑記齊武帝立在新林界梁天監中以其地為法王寺</hi>
方山苑<hi>宫苑記在方山側齊武帝於方山盛起臺觀謂五兵尚書齊孝嗣曰立離宫於此故勝新林對</hi>
<hi>曰繞黄山欵牛首漢之盛事然江南久曠人亦勞煩帝乃罷之又輿地志云湖熟西北有方山頂四方上有池</hi>
<hi>水齊武帝於此築苑焉</hi>
古江潭苑<hi>其地在新林路西去城二十里梁大同初立輿地志武帝從新亭鑿渠通新林浦又為池</hi>
<hi>開大道立殿宇亦名王遊苑未成而侯景亂</hi>
别苑<hi>一名西苑晉安帝元興三年春桓𤣥築别苑於冶城輿地志其城本吴冶鑄之處王導疾作因徙冶</hi>
<pb n="KR2k0027_WYG_012-43a"/>
<hi>出石頭城西以地名為西園故晉書成帝幸司徒府㳺觀西園即此處太元十五年武帝為江陵沙門法新於</hi>
<hi>中立寺以冶城為名至是桓𤣥盡移僧出居太后寺以寺為苑在舊江寕縣城西</hi>
古芳林苑<hi>寰宇記一名桃花園本齊髙帝舊宅在古湘宫寺前巷近清溪中橋帝即位修舊宅為清</hi>
<hi>溪宫一名芳林園後改為芳林苑永明五年禊飲於芳林王融曲水詩序云載懐平浦乃睠芳林謂此梁天監</hi>
<hi>初賜南平元襄王為第益加穿築蕭範為記言藩邸之盛莫過於此</hi>
古芳樂苑<hi>齊東昏侯即臺城閱武堂為芳樂苑山石皆塗以彩色跨池水立紫閣諸樓觀又於苑中</hi>
<hi>立店肆以潘妃為市令又作土山開渠立埭下苑中時百姓歌云閱武堂種楊桞至尊屠肉潘妃沽酒梁天監</hi>
<hi>六年改徳陽堂宋陳克閱武堂詩序云建康子城北斷塹遺堞彷彿可見父老以為齊東昏侯閱武堂也</hi>
<pb n="KR2k0027_WYG_012-43b"/>
古建興苑<hi>梁天監四年立建興苑於秣陵里侯景之亂裴之髙迎致栁仲禮韋粲等俱㑹青塘立營</hi>
<hi>㨿建興苑其地在府治西南秦淮南岸</hi>
古𤣥圃<hi>齊文恵太子性頗奢麗宫内多雕飾精綺過於王宫開拓𤣥圃與臺城北塹等其樓觀塔宇多</hi>
<hi>聚竒石妙極山水慮上望見乃旁列脩竹内施髙障造㳺墻數百間</hi>
古南苑<hi>在瓦棺寺東北宋明帝末年張永乞借南苑帝云且給三百年期滿更請後帝𦵏于此梁改名</hi>
<hi>建興苑在秣陵建興里裴之髙營于南苑即此地</hi>
古桂林苑<hi>陶季直京都記曰建康縣北漢朝為桂林苑南朝宫苑記曰桂林苑在落星山之陽吴都</hi>
<hi>賦云數軍實于桂林之苑即此属上元縣慈仁鄉</hi>
<pb n="KR2k0027_WYG_012-44a"/>
南唐北苑<hi>徐鉉湯恱徐鍇有北苑侍宴賦詠序云望蒋嶠之嶔崟祝為聖壽泛潮溝之清淺流作恩</hi>
<hi>波其地在城北</hi>
金波園<hi>南唐烈祖𦵏方士潘扆圉中未詳其處</hi>
烏衣園<hi>在城南二里烏衣巷之東王謝故居一堂扁曰来燕嵗久傾地馬光祖撤而新之堂後植桂亭</hi>
<hi>曰緑玉香中梅花彌望堂曰百花頭上其餘亭舘曰更屐曰頴立曰長春曰望岑曰挹華曰更好左右前後位</hi>
<hi>置森列佳花美木芳䕃蔽虧今廢</hi>
古東園<hi>在城東東冶亭側面東有堂曰鍾山以其盡得鍾山之勝名之近東有兩亭相對南曰見墩取</hi>
<hi>其見謝安舊墩之意北曰草移取北山移文之意乾道五年與東冶亭並創</hi>
<pb n="KR2k0027_WYG_012-44b"/>
沈約郊園<hi>在鍾山下約憇郊園和約法師詩云郭外三十畝欲以貿朝饘繁蔬既綺布宻果亦星懸</hi>
<hi>謝眺有和沈祭酒行園詩</hi>
半山園<hi>今報寕寺是其地王荆公營居半山園有詩示蔡天啓備述其事所謂今年鍾山南随分作園</hi>
<hi>囿者是也又次吴氏女子詩自註南朝九日臺在孫陵曲街傍去吾園數百尺</hi>
繡春園<hi>舊社壇東端平三年髙定子記云昔得繡春堂於酒名朅来将漕訪其堂遺址亦無知者吾欲</hi>
<hi>堂之司存造船場有餘地地隣亦願益以廢圃乃庚之匪事遊觀興廢之意也</hi>
舊行宫飬種園<hi>在東門外一里而近有堂亭及臺馬光祖脩正堂曰熈春梅堂曰玉雪四面堂</hi>
<hi>曰面面雲山杏堂曰清華牡丹亭曰懐洛百花亭曰芳潤本飬種行宫花木今並廢</hi>
<pb n="KR2k0027_WYG_012-45a"/>
東籬門園<hi>在東府籬門内與西州分界處後即烏榜村南史何㸃與謝瀹張融孔徳璋為莫逆友㸃</hi>
<hi>門世信佛從弟遁以東籬門園居之徳璋為築室焉豫章王嶷命駕造門㸃從後門逃去竟陵王子良聞之曰</hi>
<hi>豫章王尚望塵不及吾當望岫息心後㸃在法輪寺子良就見之㸃角巾登席子良欣恱無已遺㸃嵇叔夜酒</hi>
<hi>杯徐景山酒鎗園有卞忠貞冢㸃植花冢側每飲必舉酒酹之今祠堂疑是其所若東籬門在古肇建市東車</hi>
<hi>馬通衢非隠士所居之地矣以郭文舉臺類推之可見</hi>
栁元景菜園<hi>宋書元景不營産業秦淮南有數十畝菜園守園人賣菜得錢三萬送還宅元景怒</hi>
<hi>曰我立此園種菜以供家中啖爾乃復賣以取錢奪百姓利邪以錢給守園人</hi>
烏榜村<hi>慶元志按圗經初立西州城未有籬門立烏榜與建康分界後名其地為烏榜村在天慶觀西</hi>
<pb n="KR2k0027_WYG_012-45b"/>
<hi>南史陳顯達𫝊顯逹於西州前與臺城軍戰敗走西州後烏榜村騎官趙潭注矟刺落馬斬之籬側血湧湔籬</hi>
受禪壇<hi>石頭城髙壟地舊志以為宋髙祖受禪柴燎告天之所</hi>
方盟壇<hi>陳宣帝太建十年立壇婁湖側臨壇誓衆分遣大使以盟誓頒四方上下相警以備周人</hi>
宋太廟基<hi>乾道志在嘉瑞坊東逼秦淮西近御街本後吴崇孝寺景徳中改為景徳寺紹興七年以</hi>
<hi>其地建太廟張俊以石礎未具髙宗曰逺取勞民可就近山伐石為之何用鏤刻是年廟成後經兵火基存近</hi>
<hi>城隍廟</hi>
謝公墅<hi>慶元志在上元縣崇禮鄉土山唐温庭筠謝公墅歌云朱雀航南繞香陌謝郎東墅連春碧</hi>
謝𤣥别墅<hi>晉太元八年苻堅衆百萬入冦𤣥為前鋒将軍問計於叔父安安怡然無懼色答曰已别</hi>
<pb n="KR2k0027_WYG_012-46a"/>
<hi>有㫖既而寂然命駕出土山墅宴親朋畢集方留𤣥圍棊賭别墅安棊常劣於𤣥𤣥是曰有懼心便不勝安顧</hi>
<hi>外甥羊曇曰以墅乞汝安游陟至夜乃還明日指授将帥各當其任墅今俗謂擅城是也自興業寺過清溪東</hi>
<hi>二里亦云即土山墅</hi>
王騫墅<hi>南史騫列黄門郎司徒右長史有舊墅在鍾山八十餘頃與諸宅及故舊共佃之常謂人曰我</hi>
<hi>不如鄭公業有田四百頃而食常不周以此為愧武帝於鍾山西造大愛敬寺騫墅在寺側者即王導賜田也</hi>
<hi>帝遣主書宣㫖取之騫答云此田不賣若勅取所不敢言帝怒遂付市評田價以直逼還之</hi>
六朝宫城<hi>見前圗考</hi>吴時自宫門南出夾苑路至朱雀門七<lb/>
八里府寺相屬吴都賦列寺七里廨署棊布見諸志者<lb/>
<pb n="KR2k0027_WYG_012-46b"/>
曰三臺五省<hi>故事三臺在臺城東南一里宫苑記蘭臺在杜姥宅東南端門街東逼東陽門横街</hi>
<hi>謁者臺御史臺並在其内故事五省在三臺路北苑城記三臺五省悉列種槐木</hi>
鴻臚宗正太僕太府四寺太弩太史二署衛尉府脂澤<lb/>
庫右尚方<hi>實録儀賢堂初號中堂在都城宣陽門内路西七間亦名聽訟堂在鴻臚寺西南衛尉府</hi>
<hi>南宗正寺太僕寺太弩署脂澤庫更南即太史署太府寺東南角逼路宣陽門内過東即客省右尚方並在今</hi>
<hi>縣城東一里二百歩𤣥風觀後隔路儀賢堂更近北也按縣城即江寕縣舊治儀賢堂事迹見前</hi>
東宫官署東府西州廨<hi>見前城下</hi>
太子坊<hi>齊劉悛遷太子中庶子武帝在東宫每幸悛坊閑言至夕賜屏風帷帳梁蕭子範直坊賦序曰</hi>
<pb n="KR2k0027_WYG_012-47a"/>
<hi>余以天監六年為洗馬十七年復直中舍之坊按西晉宫闕名曰洛陽宫有顯昌桂芳椒芳等坊王隠晉書有</hi>
<hi>東宫坊王珉荅徐邈書曰見傅咸弹孫詹事或云是宫或云坊或云寺此東宫中别有坊又中庻子稱坊詹事</hi>
<hi>稱寺寺同於九卿耳坊是通名如天朝之臺也</hi>
晉太學國學<hi>晉元帝太興三年立太學置愽士皇太子釋奠成帝咸康四年立太學淮水南按實</hi>
<hi>録在唐縣城東南七里丹楊城東南至今猶名故學成帝穆帝孝武帝皆親釋奠穆帝而後常以儀賢堂權立</hi>
<hi>行太學就堂行禮太學生國子生各六十人國子生見祭酒愽士單衣角巾執經一卷代手板太元九年從謝</hi>
<hi>石請興復國學明年選公卿二千石子弟増廣廟屋一百五十五問按實録在太廟南唐江寕縣東南二里一</hi>
<hi>百歩古御街東東逼淮水時呼國子學西有夫子堂皇太子堂南有諸生省即愽士省也又明晉明帝太學初</hi>
<pb n="KR2k0027_WYG_012-47b"/>
<hi>在水南外橋地對東府城南小航道在今縣城東七里廢丹陽郡城東至徳觀西既立國學併太學入焉大原</hi>
<hi>十一年封孔靖之奉聖亭侯奉宣尼祀其宣尼廟在丹陽郡城前隔路東南疑即前太學處也</hi>
宋儒𤣥文史四學<hi>宫苑記儒學在鍾山麓時呼北學今草堂寺隆報寺是也𤣥學在雞籠山</hi>
<hi>東棲𤣥寺側文學史學並在耆闍寺側元嘉二十一年立國學二十七年罷明帝大始六年置緫明觀於冶城</hi>
<hi>設祭酒一人𤣥儒文史四科各學士十人又名東觀齊髙帝建和四年立國學後廢武帝永明三年詔復立國</hi>
<hi>學而省緫明觀置生二百二十人東昏永元初下詔廢學領國子助教曹思文及有司抗表奏請國子太學並</hi>
<hi>在梁武帝天監八年昭明太子釋奠宋雍熈中有文宣王廟在城西北三里慶元景定二志皆以為冶城故基</hi>
<hi>豈非宋齊梁陳舊學所在乎天聖中知府張士遜奏徙浮橋東北則今學是也</hi>
<pb n="KR2k0027_WYG_012-48a"/>
吴扶南署<hi>實録吴赤烏七年扶南獻樂人置署以教樂圗經在江寕縣北二里</hi>
晉廪犧署<hi>晉志在東府城後以飬天地宗廟犧牲</hi>
宋錦署<hi>福城寺東</hi>
宋錢署<hi>五城村淮水北</hi>
宋平淮署<hi>在五城村藏戈船樓艦之所如偃月形</hi>
刻漏署<hi>故事銅蟠螭置在臺城宋平姚秦遷洛陽舊物蟠螭在焉</hi>
紙官署<hi>在長樂橋側齊造銀光紙賜王僧䖍處</hi>
乘黄署<hi>輿地志在公車府西北五輅及諸廟車凡駕馬之所</hi>
<pb n="KR2k0027_WYG_012-48b"/>
止戈署<hi>東官城後路北本梁騎官署造兵器處</hi>
冶署<hi>通典宋有東冶南冶齊因之梁陳有東西冶故事南有六所府一司徒二揚州二鎮軍府一東西冶</hi>
<hi>見前亭下</hi>
前宋轉運司<hi>乾道志紹興三年以建康府治建行宫改轉運司為府治轉運司移於子城之西八</hi>
<hi>年重建大門南向次中門㕔二在大門内者為南㕔在中門内者為北㕔皆路西南向其属㕔皆路東西向由</hi>
<hi>北㕔東北為衙北門南㕔復建籌思堂乾道四年趙彦端建扶疎堂於籌思之東又有忠宣堂改雙槐堂為之</hi>
<hi>义有戯綵堂皆真公徳秀所建韓元吉復建四老堂為之記歸附後為按察司亷訪司緫管府財賦司公廨後</hi>
<hi>為潜邸今龍翔寺基是也</hi>
<pb n="KR2k0027_WYG_012-49a"/>
前宋緫領所<hi>乾道志緫領衙在行宫西南都酒務北有光華堂碧鮮亭紹興十一年建紹定三年</hi>
<hi>戴桷記曰余以景蕭之南敞政足園矣聽事西偏舊有圃焉一水縈環古栁夾峙沿水為堤編木䕶之水隂地</hi>
<hi>一區移分鍾堂於其上易名使華左竹亭曰碧鮮右梅曰春信堂後三亭曰種花以牡丹名金粟以桂名雲錦</hi>
<hi>鄉以桃花名此水北佳趣也使華之南隔水亭曰芳洲映波栁風栁風而東飛梁通之曰玉水静觀蔗境映波</hi>
<hi>而西復跨飛梁極水亭曰水雲此水南佳趣也景定志云使華堂後建尋春橋看窓曰畫舫又仁本堂取治財</hi>
<hi>以仁為本之義皆馬光祖所建歸附後河南王阿珠索為私第</hi>
都統制衙<hi>紹興十二年建在行宫子城北</hi>
副都統制衙<hi>在府城北門</hi>
<pb n="KR2k0027_WYG_012-49b"/>
馬帥衙<hi>景定志侍衛馬軍司乾道七年建在府城正北隅来蘇坊西門大街今為西織染局</hi>
建康府貢院<hi>景定志在青溪南秦淮北侍郎蔡寛夫宅舊址也今為東織染局</hi>
轉運司貢院<hi>在府城之東南隅今属馬驛</hi>
舊廣濟倉<hi>有東西倉又有新倉西倉在大軍倉後崇道橋南東倉在武雄營側新倉在廣濟西倉北</hi>
<hi>宋乾道四年留守史正志以親軍寨及作院地増拓舊基西偏建為新昌轉運副使趙彦端為記歸附後甞為</hi>
<hi>本路架閣庫</hi>
平止倉<hi>在廣濟倉左嘉定中留守余嶸建</hi>
轉運倉<hi>淳熈六年置在上水門外淮水北為置監官一貟</hi>
<pb n="KR2k0027_WYG_012-50a"/>
大軍倉<hi>在下水門内北接廣濟置監官一貟</hi>
平糴倉<hi>𨽻轉運同嘉定八年真徳秀創之民頼其恵雖歉嵗市無貴糴不六七年糴本化為烏有舊籍</hi>
<hi>無復存者嘉定十四年岳珂復置未久亦廢淳祐十二年舒滋復置咸淳元年七月馬光祖承奉省劄判云當</hi>
<hi>使三来開閫昇人愛余余亦愛昇人公帑所儲毫分不敢妄費思欲為此邦建一久逺利益事無如平糴呈撥</hi>
<hi>米價錢差人糴足十萬石併令創倉厫盛貯續踏逐到舊稻子倉基址鼎新創造屋四十六間厫一十二座以</hi>
<hi>玉衡正泰階平隂陽和風雨時十二字為記專一椿頓上件米十萬石馬光祖第三記云平糴倉之設自咸淳</hi>
<hi>乙丑七月至丙寅正月得米七萬碩乂自二月至六月再得三萬石合為十萬碩余甞記其略矣丁卯冬糴二</hi>
<hi>萬戊辰春再糴三萬緫而為十五萬如雞哺雛勺積龠累所以及此數者偶值嵗稔司造實嘉相之然為是倉</hi>
<pb n="KR2k0027_WYG_012-50b"/>
<hi>深長之慮有二焉其一餘米不可久頓當以新易陳庶米色常新而民被實恵其二糶之價常損糴之價常多</hi>
<hi>恐異時措置糴本之難有折閱合額之患於是先創助糴一庫為本百萬収息補糴又懼其所入之微也則再</hi>
<hi>創西庫以佐之合兩庫為本二百萬然余志猶未愜也輟郡帑之有餘助兩庫之不足俾是倉是庫相為無窮</hi>
<hi>則余雖去猶不去也</hi>
制置司倉<hi>附本府廣濟倉内又有小倉三所曰東倉曰西倉曰中倉並在南門裏沙<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>一帯</hi>
古苑倉<hi>吴大帝赤烏三年使御史郄儉鑿城西南自秦淮北抵倉城名運瀆咸和中修苑城惟倉不毁</hi>
<hi>故名太倉在西華門内道北宋宫城之西北</hi>
古太倉<hi>晉咸和中蘇峻反王師連敗績時太倉惟有燒餘米數石以供御膳太倉在苑城内亦曰苑倉</hi>
<pb n="KR2k0027_WYG_012-51a"/>
古龍首倉<hi>按隋食貨志京都有龍首倉即石頭津倉也臺城内倉常平倉東宫倉所貯不過五十萬</hi>
古東倉<hi>唐六典云東晉有東倉石頭倉</hi>
古石頭倉<hi>在石頭城内吴置晉曰常平倉南朝因之唐武后徙縣倉以寳石頭神龍二年移倉於冶城</hi>
轉般倉<hi>轉般置倉昉於淳熈為屋不多嵗久損敝景定壬戌制司及本府共創修二十座厫屋</hi>
制司倉<hi>制司米舊附廣儲倉咸淳元年四月内即廣儲倉側隙地令盖制司倉為厫四前後共三十一門</hi>
聖節從物庫<hi>舊府治西廊</hi>
節儀庫<hi>在玉麟堂東廊</hi>
樁積庫<hi>凡四所一在府治一在府治之南劉珙建一在府治東陳俊卿建一在府治東南錢良臣建</hi>
<pb n="KR2k0027_WYG_012-51b"/>
都錢庫<hi>在府僉㕔之北常平庫軍資庫節制庫修造庫節用庫經緫制庫公使庫附焉</hi>
禮尚庫<hi>在府治西㕔馬光祖立家之巽為記</hi>
公使酒庫<hi>在天津橋側馬光祖重建唐爍為記</hi>
醋庫<hi>三所一在舊米市一在安樂廬側一在<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>子巷</hi>
雜物庫<hi>在軍器庫側</hi>
鞍轡庫<hi>在節儀庫側</hi>
淮士典庫<hi>在大木頭街</hi>
古石頭庫<hi>吴都賦云戎車盈於石頭註云石頭城中置府庫貯軍儲故曰盈於石頭</hi>
<pb n="KR2k0027_WYG_012-52a"/>
　　　此以上庫𨽻建康府<lb/>
制司庫<hi>在府治都錢庫内</hi>
都受給庫<hi>在軍器庫側</hi>
軍器庫<hi>在經武橋東寳祐五年馬光祖修舊増新申嚴約束</hi>
回易庫<hi>在斗門橋西</hi>
抵當兩庫<hi>一在御街錦繡坊之南一在寛征坊</hi>
恵軍典庫<hi>在十三大街</hi>
　　　以上庫𨽻沿江制置司<lb/>
<pb n="KR2k0027_WYG_012-52b"/>
軍湏庫<hi>係安撫司庫在軍資庫側</hi>
大軍庫<hi>在緫領所東</hi>
都錢庫<hi>在火軍庫西廊</hi>
激犒庫<hi>在大軍庫東廊</hi>
樁<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>庫<hi>在都錢庫側</hi>
抵當兩庫<hi>一在舊米市一在雞行街</hi>
公使庫<hi>在緫領所西㕔西</hi>
見錢庫<hi>在飲虹橋下保寕坊西</hi>
<pb n="KR2k0027_WYG_012-53a"/>
　　　以上庫𨽻淮西緫領所<lb/>
錢物庫<hi>在轉運司東與花園相對</hi>
雜物庫<hi>在大㕔西廊</hi>
公使庫<hi>在雜物庫側</hi>
典庫<hi>在轉運司衙東</hi>
　　　以上庫𨽻江東轉運司<lb/>
凰臺酒庫<hi>在天津橋南</hi>
鎮淮酒庫<hi>在御街建業坊相對</hi>
<pb n="KR2k0027_WYG_012-53b"/>
嘉㑹酒庫<hi>在大木頭街</hi>
豐裕酒庫<hi>在南門外西街</hi>
龍灣酒庫<hi>在龍灣寺</hi>
防江酒庫<hi>在北門外</hi>
東酒庫<hi>在上元縣西</hi>
北酒庫<hi>在太平橋南</hi>
　　　以上庫𨽻户部提領酒庫所<lb/>
砲藥庫<hi>在青溪上馬光祖建</hi>
<pb n="KR2k0027_WYG_012-54a"/>
助糴東庫<hi>在御街金泉坊南</hi>
助糴西庫<hi>在太平橋南</hi>
𣙜貨務<hi>在緫領衙西</hi>
雜買務<hi>在緫領衙東南</hi>
市易務<hi>在新橋南</hi>
平準務<hi>在御街東</hi>
秤斗務<hi>在夀寕寺西</hi>
都稅務<hi>在寛征坊薑河下</hi>
<pb n="KR2k0027_WYG_012-54b"/>
夏稅物帛塲<hi>在府治設㕔側</hi>
受給修造塲<hi>在頒春亭側</hi>
雜賣塲<hi>二所一在東南佳麗樓東𨽻制置司一在東南佳麗樓西𨽻緫領所</hi>
都船塲<hi>在龍灣</hi>
柴塲<hi>三所一在城隍廟側一在龍光門外一在朝宗坊西</hi>
茭草塲<hi>在東門外轉般倉側</hi>
竹木塲<hi>在府社壇東</hi>
王沙稅務<hi>在靖安鎮</hi>
<pb n="KR2k0027_WYG_012-55a"/>
抽分塲<hi>在靖安鎮</hi>
安撫司恵民局<hi>在府治西</hi>
緫領所恵民局<hi>在正㕔東廊</hi>
都統司惠民局<hi>在都統衙内橋東亭</hi>
行宫雪窨<hi>在城東門外</hi>
安撫司雪窨<hi>在城北門外</hi>
防江軍雪窨<hi>在雞籠山側</hi>
都統司雪窨<hi>在城北門外</hi>
<pb n="KR2k0027_WYG_012-55b"/>
左司理院右司理院<hi>見前府治圗考</hi>
直司<hi>在府治都僉院門𠂻</hi>
緫廂<hi>在府門外西南</hi>
兵馬司<hi>在効營内</hi>
土牢<hi>在馬軍營内</hi>
上元縣獄<hi>在縣治西偏</hi>
江寧縣獄<hi>在縣治西偏</hi>
齊六疾舘<hi>齊文恵太子與竟陵王子良立六疾舘以収飬窮民</hi>
<pb n="KR2k0027_WYG_012-56a"/>
梁孤獨園<hi>梁武帝普通二年於建康置孤獨園以養窮民</hi>
養濟院<hi>見府治圗考</hi>
實濟院<hi>𨽻轉運司</hi>
安樂廬<hi>二所一在北門髙陽樓側一在御街西醋庫後</hi>
慈㓜庄<hi>在臯橋𨽻江東轉運司</hi>
及㓜局<hi>咸淳元年馬光祖創凢街市遺棄小児悉皆収養仍委官提督</hi>
　<lb/>
　<lb/>
<pb n="KR2k0027_WYG_012-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷十二上<lb/>
<pb n="KR2k0027_WYG_012-57a"/>
欽定四庫全書<lb/>
　至大金陵新志卷十二下<lb/>
　　　　　　　　　　　　　元　張鉉　撰<lb/>
　　古蹟志<lb/>
　　　第宅<lb/>
張昭宅<hi>淮水南對瓦棺寺張侯橋所因宅而名丹陽記大長干寺西有張子布宅</hi>
是儀宅<hi>在西明門臺城之西最北門也</hi>
駱監軍宅<hi>上元縣東二十五里崇禮鄉上山之下父老傳云吴監軍駱統宅也</hi>
<pb n="KR2k0027_WYG_012-57b"/>
諸葛恪宅<hi>唐舊縣東二里古𤣥風觀前横路南南接青溪其東即江令宅也</hi>
陸機宅<hi>在秦淮側又金陵故事臨秦淮有二陸讀書堂其跡猶在</hi>
王導宅<hi>烏衣巷中南臨驃騎航</hi>
謝安宅<hi>在烏衣巷口驃騎航之側乃秦淮南岸謝萬居之北</hi>
謝尚宅<hi>舊江寕縣東南一里二百歩永和四年捨宅造寺名荘嚴今斗門橋北東岸是其處</hi>
謝萬宅<hi>長樂橋東傍丹陽郡城今桐樹灣東</hi>
紀瞻宅<hi>在烏衣巷</hi>
郗鍳宅<hi>在青溪上</hi>
<pb n="KR2k0027_WYG_012-58a"/>
吴隠之宅<hi>在城東南五里</hi>
杜姥宅<hi>舊江寕縣東北三里輿地志云宅在端門外直蘭臺路東晉成帝恭皇后杜氏母裴氏即杜𢎞</hi>
<hi>冶之妻名穆孝武帝封為廣徳縣君初穆渡江宅於南掖門外時已壽考故呼為杜姥</hi>
宋檀道濟宅<hi>在青溪</hi>
何尚之宅<hi>南澗寺側今城南落馬澗也</hi>
沈慶之宅<hi>在城東南十里慶之本居古清明門外有宅四所屋宇甚麗一夕徙居婁湖園中</hi>
謝㡬卿宅<hi>府城東南十八里古白楊巷之石井</hi>
建平王劉宏第<hi>雞籠山</hi>
<pb n="KR2k0027_WYG_012-58b"/>
絶宅地<hi>舊志云江寕縣南三里古太社西有㐫地三畝晉周顗司馬秀蘇峻袁真皆宅于此悉以禍敗</hi>
<hi>宋王僧綽曰大丈夫當以正道自居何宅之有㐫吉尋為元㐫所害</hi>
齊武帝舊宅<hi>在青溪城東一里臨秦淮是其地</hi>
蕭子良宅<hi>鍾山西</hi>
蕭坦之宅<hi>在東府城東今府城東二里傍秦淮</hi>
劉子□宅<hi>城東二十五里青龍山之前</hi>
宋王僧䖍宅<hi>在馬糞巷見巷内</hi>
梁武帝宅<hi>府城東南七里光宅寺基是</hi>
<pb n="KR2k0027_WYG_012-59a"/>
沈約宅<hi>鍾山之下名東田</hi>
朱异宅<hi>在府城東北异及諸子自廟溝列宅至青溪有臺池玩好暇日與賔客遊其地</hi>
范雲宅<hi>府城東南七里何遜有經范将軍三橋故宅詩</hi>
宋到溉宅<hi>第臨淮水</hi>
伏曼容宅<hi>府冶西南三里</hi>
伏挺宅<hi>府城北潮溝上</hi>
陳韋載宅<hi>在江乘縣之北山築室屏絶人事不入籬門者幾十載事見陳史</hi>
江緫宅<hi>青溪大橋北與孫㻛宅對夾青溪慶元志在上元縣東百餘歩也</hi>
<pb n="KR2k0027_WYG_012-59b"/>
孫瑒宅<hi>青溪大橋東其西即江緫宅</hi>
唐顧况宅<hi>皇甫湜顧况集序云况以文入仕佐著作為衆所排起屋茅山飄然若将續古之仙以壽</hi>
<hi>終慶元志顧著作山房在菖蒲潭</hi>
桞郎中故居<hi>在茅山</hi>
宋子嵩宅<hi>齊江宅在國子監巷</hi>
南唐韓熈載宅<hi>宅在城南戚家山</hi>
孫晟宅<hi>鳯臺山西岡壠之曲韓熈載見門巷卑陋謂曰湫隘若此豈稱為相第邪明年果拜相</hi>
徐鉉宅<hi>攝山栖霞寺西今曰陶庄是也</hi>
<pb n="KR2k0027_WYG_012-60a"/>
晉許長史宅<hi>在句容雷平山西北南有井後為觀</hi>
宋王荆公宅<hi>半山寺是</hi>
蔡寛夫宅<hi>宋貢院基是也南牎紀談云蔡寛夫侍郎治第於金陵青溪之南宂地為池數尺之下見</hi>
<hi>有瓦礫及米髹匕筯數千蔡驚異命工愈掘之又深尺餘有釡鑊瓦錫之器甚多皆破碎交錯仆壓于下竈下</hi>
<hi>葦灰猶存又窮其傍大抵皆人居也然後知其下前代為平地經六朝䘮亂瓦礫糞壤積而至此髙岸為谷深</hi>
<hi>谷為陵豈不信哉</hi>
李琮宅<hi>在江寕鎮橋西今植槐尚存</hi>
湖隂先生居<hi>楊徳逄號湖隂先生丹陽陳輔每清明金陵上冡至蒋山過其居清談終日嵗為常</hi>
<pb n="KR2k0027_WYG_012-60b"/>
<hi>後頻嵗訪不遇題一絶於門云北山松粉未飄花白下風輕麥脚斜身似舊時王謝燕一年一度到君家楊歸</hi>
<hi>見吟賞久之稱之於荆公公笑曰此正戯君為尋常百姓爾楊亦大笑</hi>
状元張孝祥宅<lb/>
　　　陵墓<lb/>
古越王塜<hi>在句容縣王名翳周安王時薨𦵏句容大横山下今不知其處</hi>
吴大帝陵<hi>蒋山陽去城一十五里</hi>
歩夫人陵<hi>吴志赤烏元年追拜夫人歩氏為皇后後合塟蔣陵今蔣廟西南有孫陵岡上有歩夫人</hi>
<hi>墩墩側有夫人塜其地也</hi>
<pb n="KR2k0027_WYG_012-61a"/>
宣明太子墳<hi>吴志太子登初塟句容後三年移塟鍾山西蒋陵</hi>
廢帝陵<hi>晉戴顯迎塟丹陽之頼郷</hi>
晉元帝陵晉明帝陵晉成帝陵晉哀帝陵<hi>實録元帝永昌元年塟建</hi>
<hi>平陵明帝太寕三年塟武平陵成帝咸康八年塟興平陵哀帝興寕三年塟安平陵四陵並在雞籠山陽皆不</hi>
<hi>起墳</hi>
晉康帝陵晉簡文帝陵晉孝武帝陵晉安帝陵晉恭帝陵<lb/>
<hi>實録康帝建元三年塟崇平陵簡文帝咸安二年塟髙平陵孝武帝太元二十一年塟隆平陵安帝義熈十四</hi>
<hi>年崩明年塟休平陵恭帝元熈二年塟冲平陵五陵並在鍾山</hi>
<pb n="KR2k0027_WYG_012-61b"/>
晉穆帝陵<hi>幕府山前近西里俗相傳穆天子墳即其地也</hi>
宋武帝陵<hi>實録宋髙祖永初三年塟蒋山初寕陵周三十五歩髙丈四尺宋政和間有人於蒋廟側</hi>
<hi>得一石柱題云初寕陵西北隅</hi>
少帝陵<hi>在南郊壇</hi>
文帝陵<hi>元嘉三十年塟長寕陵上元縣東北二十五里周三十五歩髙丈八尺與武帝陵相近</hi>
袁后陵<hi>即文帝后合𦵏長寕陵</hi>
孝武帝陵<hi>在丹陽秣陵縣巖山名景寕陵今上元縣南四十里巖山陽</hi>
前後廢帝陵<hi>皆在丹陽秣陵縣南郊壇西宋太宗踐祥遷前廢帝何皇后合塟龍山北</hi>
<pb n="KR2k0027_WYG_012-62a"/>
明帝陵<hi>幙府山陽西與王導墳相近山前有墳壠晉穆帝陵在山南或以西為明帝墓</hi>
孝武路太后𦵏脩寕陵<hi>在孝武陵東南</hi>
殷淑妃墓<hi>在龍山</hi>
明宣沈太后陵<hi>在幕府山寳林寺西南有墳壠相傳為國婆墳疑即沈后</hi>
齊文惠太子陵<hi>塟夾石</hi>
豫章王嶷墓<hi>在金牛山</hi>
明敬劉皇后陵<hi>淳化鎮之北去城三十里</hi>
竟陵王子良墓<hi>金牛山南</hi>
<pb n="KR2k0027_WYG_012-62b"/>
梁蕭墓堈<hi>上元縣東三十五里㦯云蕭梁帝陵未詳</hi>
昭明太子陵<hi>城東北四十五里賈山前即夾石與齊文恵太子同處排陵並塟名安寕陵</hi>
文宣院太后陵<hi>在江寕縣通望山</hi>
孝元帝陵<hi>陳天嘉元年詔梁孝元遭罹多難靈櫬播越朕昔經北面有異常倫遣使迎接已次近路</hi>
<hi>江寕既是舊塋冝即安卜車旗禮章悉用梁典依魏塟漢獻帝故事</hi>
陳髙祖陵<hi>上元縣東崇禮鄉地名陵里有曰天子陵有麒麟二里俗相傳即陳髙祖墓也去城二十</hi>
<hi>五里名萬安陵</hi>
文帝陵<hi>上元縣東北陵山之南今鴈門山北名永寕陵</hi>
<pb n="KR2k0027_WYG_012-63a"/>
張麗華墓<hi>在賞心亭天井中間有光氣如匹練掬之如水銀流散盖地中有所蔵爾</hi>
左伯桃墓羊角哀墓<hi>並在溧水州南四十五里儀鳯鄉孔鎮南大驛路西</hi>
西漢甄邯墓<hi>在後湖側南史宋張永甞開𤣥武湖遇古塜塜上得一銅斗有柄文帝以訪朝士著</hi>
<hi>作即何承天曰此亡新嵗斗王莾時三公亡皆賜之一在塜外一在塜内時三台居江左者惟甄邯為大司徒</hi>
<hi>必邯之墓又啓塜内更得一斗復有一石銘云大司徒甄邯墓按斗為天之喉舌斟酌元氣運平四時故貴器</hi>
<hi>取象焉今世發古塜間有此斗豈莾之前已有是制歟</hi>
後漢史君崇墓<hi>溧陽州北三十里有碑</hi>
溧陽侯陶謙墓<hi>在溧陽州</hi>
<pb n="KR2k0027_WYG_012-63b"/>
吴張悌墓<hi>見本傳</hi>
甘寕墓<hi>在直瀆山下</hi>
丞相萬彧墓<hi>在溧陽州南五十里惠徳鄉銀方山下</hi>
葛𤣥墓<hi>吴太極左僊翁葛𤣥墓在句容縣西南一里郡國志句曲有葛𤣥塜</hi>
諸葛恪墓<hi>舊府志及句容縣志皆言在句容石子岡今考恪墓實在城西南</hi>
荆將軍墓<hi>在溧水州南四十五里因羊左墓互見</hi>
晉山簡墓<hi>在樂遊苑内</hi>
温嶠墓<hi>初𦵏豫章朝廷追思之乃為造大墓還塟元明陵北幕府山陽</hi>
<pb n="KR2k0027_WYG_012-64a"/>
郭璞墓<hi>𤣥武湖中有大墩里俗相傳曰郭璞墓</hi>
卞壼墓<hi>在冶城</hi>
王導墓<hi>見前宋明帝陵</hi>
謝安墓<hi>城南九里梅嶺岡</hi>
王濛墓<hi>髙亭湖側</hi>
王祥墓<hi>城西南八十里化成寺北有㫁碑戚氏註云近姑熟</hi>
衛玠墓<hi>新亭東去城二十里</hi>
許穆墓<hi>句容縣西一里晉䕶軍長史</hi>
<pb n="KR2k0027_WYG_012-64b"/>
顔含墓<hi>古光禄大夫西平靖侯顔府君塟靖安道傍</hi>
竺瑶墓<hi>張陣湖墓前有二碑晉寕朔将軍</hi>
史萬壽墓<hi>溧陽州東北三十五里為晉安南将軍南蔡州刺史</hi>
史爽墓<hi>溧陽州東北十五里</hi>
馬訓墓<hi>溧陽州東北三十里晉南海大守</hi>
吕游墓<hi>溧陽州東北五十里有碑晉安西将軍南蔡州刺史</hi>
史光墓<hi>溧陽州東南四十里</hi>
史憲墓<hi>溧陽州東北五十里</hi>
<pb n="KR2k0027_WYG_012-65a"/>
史雅墓<hi>溧陽州東六十里</hi>
史輝墓<hi>溧陽州東六十里</hi>
吕貟墓<hi>溧陽州東北五十里</hi>
周琛墓<hi>溧陽州西南三十里遂安太守</hi>
紀瞻墓<hi>句容縣東南二十五里</hi>
宋謝濤并妻王氏墓<hi>在上元縣土山大明七年夫人琅琊王氏合附于土山里謝濤之墓</hi>
<hi>有碑濤散騎常侍夫人之祖曰獻之父曰静之</hi>
劉穆之墓<hi>元嘉二十五年車駕幸江寕經穆之墓詔致祭</hi>
<pb n="KR2k0027_WYG_012-65b"/>
吉翰墓<hi>見山川志</hi>
冥漠君墓<hi>彭城王義康脩東府城得古塜改塟東岡使法曹參軍謝恵連為文祭之不知其名字逺</hi>
<hi>近故假為之號</hi>
徐溧女墓<hi>宋初女道士𦵏茅山下</hi>
宗慤墓<hi>本傳在秣陵縣都鄉石泉里宋散騎常侍左衛将軍太子中庶子荆州大中正</hi>
宗慤母鄭夫人墓<hi>在秣陵縣都鄉</hi>
謝靈運墓<hi>上元縣本業寺相近南唐保大中里人孫憙等甞建碑</hi>
齊明僧紹墓<hi>見栖霞寺</hi>
<pb n="KR2k0027_WYG_012-66a"/>
巴東公墓<hi>在栖霞寺側有碑額云齊故侍中尚書令丞相巴東獻公之墓</hi>
栁世隆墓<hi>在倪塘世隆曉數術於倪塘創墓與賔客踐履每往常坐一處及卒墓正其坐處</hi>
海陵王墓<hi>在金陵謝眺撰墓誌未詳其所</hi>
王孝恭墓<hi>溧陽州東南二十八里齊散騎常侍</hi>
梁庾沙彌母劉氏墓<hi>沙彌晉司空米六世孫父佩玉仕宋位長沙内史坐沈攸之事誅時</hi>
<hi>沙彌始生及年五嵗所生母為製采衣輒流涕曰家門禍酷用是何為不肯服及長終身布衣蔬食為中軍田</hi>
<hi>曹行參軍嫡母劉氏寝疾晨昏侍側衣不觧帯或應針炙輙以身先試及母亡水漿不入口累日初進大麥薄</hi>
<hi>飲經十旬方為薄粥終䘮不食塩鮓冬日不衣綿纊夏日不觧衰經不出廬户晝夜號慟隣人不忍聞所坐薦</hi>
<pb n="KR2k0027_WYG_012-66b"/>
<hi>淚沾為爛墓在新林忽生旅松百許根枝葉茂欎有異常松劉好啖甘蔗沙彌遂不食焉宗人都官尚書詠表</hi>
<hi>言其狀膺純孝之舉梁武帝召見嘉之補歙令還除輕車邵陵王參軍事随府㑹稽復丁所生憂䘮還都濟淛</hi>
<hi>江中流遇風航將覆没沙彌抱柩號哭俄而風静咸以為孝感所致後卒於長城令</hi>
始興忠武王墓<hi>王名憺墓在上元縣清風鄉黄城村去城三十里有石麒麟四及神道碑</hi>
臨川靖恵王墓<hi>王名宏墓在上元北城郷去城三十里有石柱碑二</hi>
安成康王墓<hi>王名秀字彦達墓在清風郷甘家巷去城三十八里有石麒麟二石柱一神道碑二</hi>
劉顯墓<hi>塟秣陵縣劉真長舊塋愽學多通為時推重位至尚書左丞國子愽士平西府諮議參軍</hi>
吴平忠侯墓<hi>梁吴平忠侯蕭景字子照墓在清風鄉花林村北去城三十五里有石麒麟二石柱一</hi>
<pb n="KR2k0027_WYG_012-67a"/>
建安侯墓<hi>建安侯蕭正立諡曰敏墓在上元淳化鎮西去城三十五里有石柱二</hi>
南康簡王續墓<hi>在句容縣西北二十五里</hi>
范府君墓<hi>溧陽州東北五十里梁招逺将軍臨川王國侍郎</hi>
史府君墓<hi>溧陽州東北五十里梁散騎常侍兖州刺史</hi>
王僧辯墓<hi>在方山東南</hi>
裴䆳墓<hi>子之禮美容儀能言𤣥理梁黄門侍郎壮勇将軍北徐州刺史邃有廟在光宅寺西堂宇𢎞敞</hi>
<hi>松栢欎茂范雲廟在三橋蓬蒿不剪武帝南郊道經二廟顧而嘆曰范為已死裴為更生大同初都下旱蝗四</hi>
<hi>籬門外桐栢凋盡唯邃墓犬牙不入當時異之</hi>
<pb n="KR2k0027_WYG_012-67b"/>
司馬子産墓<hi>司馬暠梁正貟郎丁父子産艱哀毁甚廬于墓側日進薄麥粥一升墓在上元縣新</hi>
<hi>林連接山阜舊多猛獸暠結廬數載豺狼絶跡常有兩鳩栖宿廬所馴狎異常承聖中除太子庶子</hi>
陳周𢎞正墓<hi>句容縣東三十五里</hi>
唐顔尚書墓<hi>溧陽州東米蘇鄉後顔村</hi>
許司徒墓<hi>句容縣東白土奉聖寺側</hi>
史仲謨墓<hi>溧陽州東北三十五里西山之前</hi>
史務滋墓<hi>溧陽州東北三十五里</hi>
劉府君墓<hi>溧水州北三十五里</hi>
<pb n="KR2k0027_WYG_012-68a"/>
王師乾墓<hi>句容縣東三十里甞為盧循道三州刺史</hi>
葛府君墓<hi>句容縣西七里有碑及石門</hi>
雙女墳<hi>雙女墳記有雞林人崔致逺者唐乾符中補溧水尉甞憇招賢舘前有塚號曰雙女墳詢其事</hi>
<hi>迹莫有知者因為詩弔之夜感二女至稱謝曰児本宣城郡開化縣馬陽鄉張氏二女少親筆硯長負才情不</hi>
<hi>意父母匹于鹽商小濫以此憤恚而終天寳六年同塟於此宴語至曉而别墳在溧水州南一百一十里廢招</hi>
<hi>賢舘側</hi>
南唐慶王墓<hi>名𢎞蔑有碑元宗第二子㓜頴異不喜戎事每與賔客朝士燕遊惟以詩賦為樂年</hi>
<hi>十九卒追封慶王有異僧言人壽夭禍福多驗元宗使視之書九十一字以獻</hi>
<pb n="KR2k0027_WYG_012-68b"/>
李順公墓<hi>名金全在上元縣金陵鄉七里鋪去城十二里</hi>
張懿公墓<hi>名居詠在上元縣金陵鄉石頭城後去城一十里碑題云大唐順天翼運功臣特進贈守</hi>
<hi>太子太傅上柱國清河郡開國公張懿公神道</hi>
髙越墓<hi>栖霞寺舊門外北山之麓去城四十五里</hi>
韓熈載墓<hi>在梅賾岡</hi>
楊忠襄公墓<hi>名邦乂墓在南門外即其死所</hi>
宋元懿太子攢宫<hi>在鐡塔正覺寺法堂西偏小室中</hi>
王舒王墓<hi>名安石在半山寺後</hi>
<pb n="KR2k0027_WYG_012-69a"/>
王安國安禮安上三墓<hi>並塟建康</hi>
翰林給事張唐公墓<hi>上元縣長寕鄉</hi>
資政管元善墓<hi>句容縣下蜀鎮柔信鄉之原</hi>
狀元葉惇禮墓<hi>名祖洽墓在上元縣宣義鄉鴈門</hi>
太師秦檜墓<hi>牛首山去城十八里</hi>
大資秦梓墓<hi>溧陽州南屏風山</hi>
少保威定王徳墓<hi>上元縣鍾山之原</hi>
忠壯李節使墓<hi>名邈墓在溧陽州西北青龍山之南</hi>
<pb n="KR2k0027_WYG_012-69b"/>
四廂王節使墓<hi>名瑋隴西成紀人官至四廂都指揮節度使塟上元縣鍾山鄉棠梨山</hi>
贈節度使盛新墓<hi>亳州人墓在上元縣宣義鄉武岡山官濠州團練使追贈昭慶軍節度使</hi>
待制錢端修墓<hi>溧陽州南上墟村</hi>
錢時敏墓<hi>溧陽州南五里</hi>
龍學錢元英墓<hi>溧陽州燕山之原</hi>
錢周材墓<hi>溧陽州南燕山</hi>
于湖張狀元墓<hi>在上元縣清果寺側</hi>
防禦使張保墓<hi>江寕縣鳯臺鄉松林庄之原保字和叔循王俊之母弟也</hi>
<pb n="KR2k0027_WYG_012-70a"/>
節使趙彦墓<hi>上元縣金陵鄉初家山之原</hi>
趙緫管士吁墓<hi>句容縣政仁鄉慈恩寺側</hi>
中書崔敦詩墓<hi>溧陽州南泉山</hi>
户部李朝正墓<hi>溧陽州北下湯之原</hi>
侍郎董平墓<hi>溧陽州北前馬里</hi>
侍郎李處全墓<hi>溧陽州西南大石山</hi>
參政魏良臣墓<hi>在溧水州西南九十里</hi>
宗丞王朝端墓<hi>在溧水州東南陳沛橋五里</hi>
<pb n="KR2k0027_WYG_012-70b"/>
俞尚書墓<hi>名㮚墓在溧水州西琛山一十五里</hi>
余資政墓<hi>未詳其名遷塟溧水州東南二十五里</hi>
徐敏子墓<hi>塟蒋山俗稱徐墳</hi>
劉虎墓<hi>廬州梁縣人累功至觀察使合肥郡開國侯卒于金陵塟上元鍾山鄉陸家廟東馮去非作誌</hi>
王鑑墓<hi>太尉寕武軍節度使塟上元崇禮鄉竹山</hi>
楊宗閔墓<hi>上元鍾山郷宗閔字景齊代州崞縣人太傅和義郡王存中之父也屢立戰功建炎元年</hi>
<hi>金人犯永興城䧟死之贈太師魏國公謚忠介存中招魂𦵏</hi>
李琮墓<hi>塟江寕縣板橋西龍口山</hi>
<pb n="KR2k0027_WYG_012-71a"/>
李囬墓<hi>江寕鎮西官山</hi>
<hi>闕</hi>耕墓<hi>江寕鎮西王家荘</hi>
秦鉅秦浚墓<hi>並在江寕縣處真鄉移忠寺側</hi>
戚方墓<hi>髙宗時武将塟城南髙座寺後</hi>
尹起莘墓<hi>江寕新亭鄉印塘村</hi>
府城外有四門掩骼冡義阡<hi>宋紹興元年知府葉夢得奉詔度城四隅髙原隙地</hi>
<hi>各為宂二其土封皆髙一丈西門清凉寺之南茶山北門張王廟之西北麟蛇山南門官道之西越臺下東門</hi>
<hi>官道之北齊安寺西四門凡八冡於華蔵能仁保寕清凉壽寕五寺度僧守冡間慶中馬光祖再為郡守増土</hi>
<pb n="KR2k0027_WYG_012-71b"/>
<hi>加築垣墻東阡於半山寺南於宋興寺西於清闕北於永慶選僧掌守其東阡去半山稍逺别創守庵又得清</hi>
<hi>凉寺西北三十餘畒増廣西阡依山為垣凡六百丈為庵一為門四今廢</hi>
府城外南北義阡<hi>宋嘉定八年轉運副使真徳秀因民間死亡無力買地以塟遂於南北兩</hi>
<hi>門外空閒荒地置両阡南義阡造庵屋三間於殊勝寺差僧行看守早晩焚修北義阡近後湖真武廟道士看</hi>
<hi>管地以一丈為界塟穴必化深五尺地滿之日支錢焚</hi>
覆舟山下義冡<hi>宋端平三年側置使陳韡調兵江北為戰死者立義冡覆舟山龍光寺側度僧</hi>
<hi>守冡以鍾山鄉户絶田百五十八畝供忌日及每月衙日修薦忌日用戰死日</hi>
溧水州漏澤園<hi>南門外華勝寺前東門外居飬院東紹興中置</hi>
<pb n="KR2k0027_WYG_012-72a"/>
東義阡<hi>溧水州永寕郷朱容孫以豐慶鄉園地瘞諸佛寺所寄無主棺函</hi>
南義阡西義阡<hi>溧水縣今九江周成之買地于縣南得地于縣西去縣各五里逺近四外環堵</hi>
<hi>植松是為義阡以華勝寺普慈庵僧主之俾凡無地以塟者皆入焉陳方撰記</hi>
唐人詩云楸梧逺近千官塜古今埋没不聞者不可勝<lb/>
究<hi>句容志縣東望仙鄉習莊村前有三石獸溧陽志相公墓在縣北十五里民犁為田塩官墓在縣北二十</hi>
<hi>五里山前寨西皆無姓名又潘行濬墓見太虚觀今江寕有伍婆冢里人傳云伍子胥祖母墓伍之族野人而</hi>
<hi>子孫墳墓在此莫詳其始戚氏云冡在古丹陽西溪上突然一㻻上貟徑丈髙倍之面山瞰水林木隂翳為居</hi>
<hi>人嵗時遊觀之所史氏世居其下其先世甞有詩曰伍媪孤墳瞰水隈千年遺址尚崔嵬舊栽竹木四時有新</hi>
<pb n="KR2k0027_WYG_012-72b"/>
<hi>剪蒿莱一徑開横阜送青髙崒嵂龍溪分水曲紆廽子胥無復思丘壠唯有雲仍拜掃来又有甘府君墓在横</hi>
<hi>山南鄉甘泉里西今呼甘墓岡近有鋤地者得一石上云梁州刺史甘府君墓不知其名鄉之甘氏遂蔵之以</hi>
<hi>傳家其東又有甘府塘甘府橋云</hi>
　　　碑碣<hi>此下据舊志輯以俻考自歸附後碑刻散見各卷餘俟續集</hi>
秦始皇東游頌徳碑胡亥東行詔書碑其摹刻自臺治<lb/>
徙置集慶儒學文曰皇帝臨位作制明法臣下修飭二<lb/>
十有六年初并天下罔不賔服親廵逺黎登兹泰山周<lb/>
覧東極從臣思迹本源事業祇誦功徳治道運行諸産<lb/>
<pb n="KR2k0027_WYG_012-73a"/>
得冝皆有法式大義著明陲于後嗣順承勿革皇帝躬<lb/>
聽既平天下不觧於治夙興夜寐建設長利專隆教誨<lb/>
訓經宣達逺近畢理咸承聖志貴賤分明男女體順惧<lb/>
遵職事昭隔内外靡不清净施於昆嗣化及無窮遵奉遺<lb/>
詔永承重戒皇帝曰金石刻盡始皇帝所為也今襲號<lb/>
而金石刻辭不稱始皇帝其於久逺如後嗣為之者不<lb/>
稱成功丞相臣斯臣去疾御史大夫臣徳昧死言臣請<lb/>
具刻詔書金石刻因明白矣臣昧死請制曰可久逺下<lb/>
<pb n="KR2k0027_WYG_012-73b"/>
闕一字成功下闕六字<hi>劉跂泰山篆譜序曰史記載秦始皇及二世皆行幸郡縣立石</hi>
<hi>刻辭今世傳泰山篆字可讀者惟有二世詔五十許字而始皇刻辭皆謂已亡宋丞相莒公鎮東平日遣工就</hi>
<hi>泰山橅得墨本别刻新石止有三十八字集古録亦言江隣㡬親到碑下纔得此數十字而已余以大觀二年</hi>
<hi>春登太山宿絶頂徘徊碑下其石埋植土中髙不過四五尺形制似方而非方四面廣狹皆不等因其自然不</hi>
<hi>加磨礱所謂五十許字者在南面稍平處人常所橅搨故士大夫多得見之其三面猶殘闕蔽闇人不措意余</hi>
<hi>刮磨垢蝕橅以紙墨漸若可辨政和五年秋復宿嶽上親以氈椎從事校他本為完盖四面周圍悉有刻字緫</hi>
<hi>二十二行行十二字字從西南起以北東南為次西面六行北面三行東面六行南面七行其末有制曰可三</hi>
<hi>字復轉在南面稜上每行字數同而毎面行數各不同如此廣狹不等居然可見其十二行是始皇辭其十行</hi>
<pb n="KR2k0027_WYG_012-74a"/>
<hi>是二世辭以史記證之文意皆具計其闕處字數同於是太山之篆遂成完篇乃為此譜大凡篆字二百二十</hi>
<hi>有二其可讀者百四十有六今亦作篆字書之其毁缺漫滅不可見者七十有六以史記文定之親<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>逺□史</hi>
<hi>作親廵逺方□民石刻史作刻石著作休嗣作世聽作聖陲作垂體作禮昆作後則又史家之誤皆當以碑為</hi>
<hi>正其曰御史夫者大夫也莊子曰旦而屢之夫夫衛宏曰古文一字兩名因就注之史記於琅邪臺刻石<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>列</hi>
<hi>從臣名氏余家所収琅邪殘字亦有五夫字然則夫從一大因不復重出與碑徙置詳見後繹山碑續刻</hi>
西漢東平趙王廟記<hi>唐林雲撰</hi>
吴後主紀功三叚石碑<hi>實錄吴天册元年吴郡臨平湖忽開通或云當太平青盖入洛</hi>
<hi>主以問奉禁都尉陳訓訓曰臣能望氣不能逹湖之開塞又於湖邊得石函函中有小石青白色長四寸廣二</hi>
<pb n="KR2k0027_WYG_012-74b"/>
<hi>寸許刻上作皇帝字於是改元天璽立石刻於巖山紀吴功徳案吴録其文東觀令華覈作其字大篆未知誰</hi>
<hi>書或傳是皇象恐非在今縣南四十里龍山下其石折為三叚時人呼為叚石岡也黄伯思東觀餘論曰皇象</hi>
<hi>書人間殊少惟建業有吴時天發神識碑若篆若𨽻字勢雄偉相傳乃象書也今江寕縣有叚石岡盖舊立碑</hi>
<hi>處据丹陽記晉宋時已折為三叚内一石上有轉運副使胡宗師刻字言此石在府南天禧寺門外半埋于土</hi>
<hi>因輦置轉運司後□壽思亭時宋元祐六年也石歴八百十有五年矣盖又不知何年自巖山徙至城南也轉</hi>
<hi>運司在府治此石在紬書閣前後又徙錦繡堂前碑闕中歸附後改臺治此石欹仆扵地其一叚缺壊盖甞為</hi>
<hi>人鑿以他用而不果也其第二段處有襄陽米芾四字亦為人磨礪幾盡至治八年臺掾楊益得之臺廨草間</hi>
<hi>與教授湯彌昌訓導李東戚光言於中丞石公□治書郭公思貞募民舁置廟學門内之左戚光續志云後主</hi>
<pb n="KR2k0027_WYG_012-75a"/>
<hi>事無足稱而此碑遺法書者所尚晉宋以来書日加工而古法日逺此碑未甞見稱於時其年月雖在校官碑</hi>
<hi>後書品過之逺矣象書獨歩漢末况體本篆籀此誠冝居周鼔秦刻之次魏鍾繇諸碑無論也其石四方面背</hi>
<hi>闊書各八行兩傍細書二行其文書滿三方而虚其一辭雖不可讀其可識者百八十餘字首曰上天帝言次</hi>
<hi>曰天發神䜟曰闕䜟廣多曰将軍裨将軍闗内侯曰詔遣中書郎曰章咸李楷賀某吴寵建業丞許某等十二</hi>
<hi>人曰永歸大吴上天宣命曰文字炳朖曰在諸石上末後别書曰蘭臺東觀令曰巧工九江曰吴郡曰東海夏</hi>
<hi>侯盖列與事之臣于正文之後華覈為東觀令是必華覈也碑詞雖不可讀大抵猶秦金石刻制爾乂慶元志</hi>
<hi>云梅堯臣詩丫頭雖㫁石文字未全訛年筭赤烏逺書疑皇象多石在金陵斷石岡上有大帝字去城二十五</hi>
<hi>里今考此文初無大帝字宋自楊備至曽極等題詠皆謂吴紀功徳意當大帝時其實非也</hi>
<pb n="KR2k0027_WYG_012-75b"/>
溧陽長潘元卓校官碑石本云溧陽長潘君諱乾字元<lb/>
卓陳國長平人盖楚大傅潘崇之末緒也君稟資南<hi>闕一</hi>
<hi>字</hi>之<hi>闕四/字</hi>徳之絶操髫髦<hi>闕一/字</hi>敏<hi>闕一字</hi>學典謨祖講詩<lb/>
易剖演奥藝外覧百家衆<hi>闕一字</hi>契聖抱不測之謀秉髙<lb/>
世之介屈私趍公即仕佐上郡位既重孔武赳著疾惡<lb/>
義形從風征暴執訊獲首除曲阿尉畬姦剗猾㓂息善<lb/>
歡履孤竹之亷蹈公儀之㓗察亷除茲初厲清肅賦仁<lb/>
義之風<hi>闕三字</hi>之跡垂化放乎岐周流愛雙乎<hi>闕二字</hi>親賢<lb/>
<pb n="KR2k0027_WYG_012-76a"/>
寳智進直退<hi>闕一字</hi>布政優優令儀令色獄無吁嗟之寃<lb/>
野無叩匈之結矜孤頥老表孝貞節重義輕利制户六<lb/>
百省無正繇不責自畢百姓心歡官不失實於是逺人<lb/>
聆聲景附樂受一㕓既来安之<hi>闕一字</hi>役三年惟泮宫之<lb/>
教反<hi>闕一反</hi>俗之禮構修學宫宗懿招德既安以寕干侯<lb/>
用張籩豆用陳發彼有的雅容<hi>闕一字</hi>閑鍾磬縣矣于胥<lb/>
樂焉乃作叙曰翼翼聖慈恵我黎蒸貽我潘君平茲溧<lb/>
陽彬文赳武扶弱抑彊<hi>闕一字</hi>刈骾雄流惡顯忠咨疑元<lb/>
<pb n="KR2k0027_WYG_012-76b"/>
老師賢作朋脩學童冠琢質繡章實天生徳有漢将興<lb/>
尚旦在昔我君存今<hi>闕一字</hi>此龜艾遂尹三梁永世支百<lb/>
民人所彰子子孫孫俾爾熾昌丞沛國銍趙勲字蔓伯<lb/>
左尉河内汲董並字公房右尉豫章南昌程陽字孝遂<lb/>
時将作吏名從掾位侯祖户曹掾楊淮主紀史吴超議<lb/>
曹掾李就門下史吴訓議曹掾桓檜門下史吴翔户曹<lb/>
史賀<hi>闕一字</hi>門下史時球光和四年十月己丑朔二十一<lb/>
日己酉造案宋紹興十一年溧水喻仲逺得於固城湖<lb/>
<pb n="KR2k0027_WYG_012-77a"/>
濵置之官舍今在孔廟之大門右<hi>至順癸酉教授濟隂单禧識云長樂陳長</hi>
<hi>方雖甞碑其所得本末釋文則未之見碑以靈帝光和四年嵗在辛酉造距今凡一千一百五十一年番昜洪</hi>
<hi>景伯先生出字為之釋謂挈為契□為犁卑為俾𣗳為野□為責剗去其刀賢去其貝干侯與豻侯通尚旦謂</hi>
<hi>太公周公可謂精審有㨿其餘不可辨者尚有二十七字今觀首行自三百字以下止斯字凡十有六字比之</hi>
<hi>洪氏作釋文時又皆不可考且如第二行之字之下是禱字禱下闕一字有天字敏之上是克字衆之下是儁</hi>
<hi>字退之下是慝字役之上為復反之下為失此之上為即皆隠隠可見洪則悉以為闕又如既安且寕則以為</hi>
<hi>㠯寕梅檜則以為桓檜豈當時誤於墨本而然耶溧陽志謂元卓為元貞是又以名乾而傅㑹也事又見摭遺</hi>
吴大帝封禪碑<lb/>
<pb n="KR2k0027_WYG_012-77b"/>
太極左僊翁葛公碑<hi>陶隠居文南唐重建在句容縣其碑有二文字湮㓕</hi>
晉元帝廟碑<hi>宋葉適撰</hi>
禮樂羣英三十六像<hi>晉賢臣三十六人詳見元帝廟畫刻題識在廟今亡</hi>
太傅謝文靖公白碑<hi>以安功徳難為稱述故立白碑在安墓所</hi>
都督謝公廟碑<hi>盖謝𤣥廟碑唐咸通中建今亡</hi>
卞将軍石柱<hi>今在墓北</hi>
忠臣孝子碑<hi>舊在忠貞亭南唐徐楷為識盖掘地得㫁碑也葉清臣改忠貞亭亦名忠孝有記</hi>
卞公忠烈廟碑<hi>宋胡銓撰</hi>
<pb n="KR2k0027_WYG_012-78a"/>
忠貞公祠堂碑<hi>宋曾肇建</hi>
晉紀穆侯碑<hi>紀瞻見列傅碑在句容縣治字已漫滅止有題額二十四字曰晉故僕射散騎常侍</hi>
<hi>驃騎大将軍開府儀同三司紀穆侯之銘碑面宋邑令真元弼刻字曰自東晉逮今元豐癸亥僅千餘年石㫁</hi>
<hi>為二仆於道傍字皆漫㓕惟縣額存今徙置縣宇東軒屋壁間又邑令張偘刻字曰後百三十四年寳慶丙戌</hi>
<hi>此碑復在後圃榛棘中因買石作趺置易并堂左縣志又載其隂刻瞻子四人名字官爵八十餘言後又有胡</hi>
<hi>克充刻字不詳何人字亦漫㓕彷彿見棄置荒棘字晉碑僅存世所當寳也</hi>
竺使君墓誌<hi>舊志石在靖安鎮天王院</hi>
史司空碑<hi>漢司空驃騎将軍溧陽侯史公神道碑晉永和八年立唐貞觀十四年十八代孫仲謨題</hi>
<pb n="KR2k0027_WYG_012-78b"/>
<hi>云隋末大亂避地□越碑再立云</hi>
維摩居士像碑<hi>晉顧長康所畫重刻在今戒壇寺</hi>
王羲之書蘭亭記<hi>留守晁謙之以家蔵本刻置紬書閣三叚石後壁間</hi>
王羲之樂毅論<hi>右軍書歐陽公所収本</hi>
冠軍将軍史爽石柱<hi>刻云晉故冠軍将軍中校尉北中郎将五兵尚書從吴歸晉本國大</hi>
<hi>中正零陵郡開國公青州刺史史侯墓椐縣志唐又有碑</hi>
呂尚書碑<hi>晉故尚書起部郎廬陵太守吕府君之神道碑見吕㳺墓</hi>
葛府君碑<hi>鄭樵通志晉西平将軍葛府君碑在建康見前墓類疑即葛仙公碑隂所言存其一者</hi>
<pb n="KR2k0027_WYG_012-79a"/>
盤白真人李僊公碑<lb/>
興嚴寺塔記<lb/>
宋文帝碑<hi>見通志而云在潤州今案文帝陵在此云潤州者因唐人語也此必甞有此碑矣</hi>
鄭夫人墓誌<hi>宋慤母墓</hi>
謝常侍墓誌<hi>見謝壽墓㦯云出於土山净明寺後蔬圃中後徙在縣治今不聞</hi>
宋昭靈沈襄王廟記<hi>陳堯咨作</hi>
齊海陵王墓誌<hi>案東觀餘論此志在翰林沈括家慶厯中得之金陵後為人竊去遂亡所在今</hi>
<hi>世殊難得沈云謝眺撰并書墓誌但云朓立又載此文亦小誤如温文者性石本乃著性嗣徳方衰石本乃方</hi>
<pb n="KR2k0027_WYG_012-79b"/>
<hi>騫晩夜何長石本乃曉夜當以石本為是</hi>
齊獻武公碑<hi>舊志齊侍中尚書令巴東獻武公碑普通三年建在上元縣黄城村</hi>
梁鄱陽王墓誌<hi>梁故侍中司徒鄱陽忠烈王墓誌銘見存清凉寺法堂下</hi>
草堂墓碣<hi>梁故草堂法師之墓八字篆體在蒋山寺寳公塔前之左</hi>
梁開善寺法師碑<hi>通志普通三年蕭挹書</hi>
梁忠武王碑<hi>梁侍中司徒驃騎将軍始興忠武王碑徐勉造貝義淵書在上元縣黄城村</hi>
梁康王碑<hi>梁散騎常侍司空安成康王碑劉孝綽文貝義淵書在上元縣清風鄉甘家巷内</hi>
梁昭王墓誌銘<hi>梁永陽昭王墓誌銘徐勉造在上元縣清風鄉得之居民井側</hi>
<pb n="KR2k0027_WYG_012-80a"/>
梁敬妃墓誌<hi>梁永陽敬太妃墓誌銘徐勉造在上元縣清風鄉得之路傍</hi>
靖恵王碑<hi>梁臨川靖恵王神道碑在上元縣化城郷</hi>
吴平侯碑<hi>梁侍中吴平忠侯蕭公神道碑在上元縣花林村</hi>
建安侯碑<hi>梁建安敏侯神道碑在淳化鎮西</hi>
梁都承㫖題名<hi>在上元縣花林村</hi>
梁蕭帝寺記<hi>在鹿苑寺</hi>
許長史舊舘壇碑<hi>東觀餘論曰陶隠居書故自入流其在華陽得楊許之真跡最多而學之</hi>
<hi>故蕭逺澹雅若其為人今金陵有許長史舊舘壇碑最先一行隐居書也</hi>
<pb n="KR2k0027_WYG_012-80b"/>
茅君九錫碑<hi>張繹文孫文韜書碑隂列隠居弟子名在黒虎洞前</hi>
朱陽館碑<hi>梁元帝文</hi>
長沙館碑曲林館碑<hi>並隠居文</hi>
隠居墓誌<hi>一自撰一昭明太子文</hi>
貞白先生碑燕洞宫碑<hi>並卲陵王文貞白碑隂唐司馬子微文并書</hi>
義和寺額<hi>舊志昭明太子書句容志碑劉類云字入木八分秦申公取入秘書省矣</hi>
史府君碑刻<hi>梁故假節散騎常侍兖州刺史建昌縣開國侯史府君之神道碑文石柱刻字見墓</hi>
梁宣帝明帝二陵碑<lb/>
<pb n="KR2k0027_WYG_012-81a"/>
太元真人司命茅君碑<lb/>
華陽宫記<lb/>
梁石闕銘<hi>乾道志梁天監七年詔作神龍仁虎闕於端門大司馬門外案宫苑記大司馬門外有神</hi>
<hi>武二闕端門外有蒼龍二闕又金陵故事四石闕並在臺城門前其趺髙七尺身鉅髙五丈廣三丈六尺厚七</hi>
<hi>丈五尺及成朝士銘之時陸倕文甚佳士流推伏侯景之亂焚燒宗廟城郭府寺百無一存後髙麗百濟等國</hi>
<hi>入貢見凋殘哭闕下倕銘見前石闕</hi>
陳景陽宫井欄題刻<hi>宋時在法實寺前及行宫建移入學士院宫廢委在荒野至元三十</hi>
<hi>年治書李公處巽命教授朱天與徙郡内官舍故苑諸石刻聚路學止善堂中石欄在焉今但存石一片爾乃</hi>
<pb n="KR2k0027_WYG_012-81b"/>
<hi>至大三年有官下學見此石欄曰亡國之物也命碎而沈之齋生王祐収得片石乆之與劉弼弼復歸之于學</hi>
<hi>其石質青而理赤鍾山石多如此俗以臙脂并呼之故觀者多摩拭迹瑩然而窪非一日矣世傳後主與張孔</hi>
<hi>二妃涙染石為臙脂色者妄矣前志有景陽石井欄銘是隋開皇中分書或云煬帝所作又有銘是唐開元中</hi>
<hi>江寕丞王震分書又一銘是唐太和中篆書歐陽公集古録等書稱之詳見前志戚氏云所見摹本環井口十</hi>
<hi>七八字已甚漫㓕唯辱井在及太和四年六凡八字可蘇辨盖即太和篆銘所謂辱井在茲可不成哉者别有宋</hi>
<hi>易簡石欄記亦不存矣今片石上有宋人從衡題字尢著者唐介梅摯皆前賢也其遺迹固可存况好事者聞</hi>
<hi>而未見多来觀之将以興懷古而重監戒毁而棄之過矣</hi>
趙知府題棲霞寺山天巖詩<lb/>
<pb n="KR2k0027_WYG_012-82a"/>
王給事棲霞寺詩<lb/>
攝山棲霞寺詩碑<hi>金陵攝山棲霞寺碑文并銘侍中尚書令宣恵将軍叅掌選事菩薩戒弟</hi>
<hi>子濟陽江緫特撰翊前㑹稽王行叅軍京兆韋霈書唐韋應物詩若到棲霞寺先看江緫碑康定元年僧契先</hi>
<hi>重立云舊碑唐㑹昌中毁廢後甞重立今復㫁缺訛隠故重刻其文今据石本舊志並以為㑹稽王霈書者誤</hi>
隋平陳碑<hi>見古迹韓擒虎壘通志亦載</hi>
隋朝律大師碑<lb/>
白水橋碑<hi>慶元志城東北十五里白水橋東路南田中有碑半折仆地字皆磨㓕惟題可辨云康王</hi>
<hi>神道之碑餘不可考歴陽張祈字晉彦過其下有詩云出郭悠悠信馬蹄荒烟衰草不勝悲江南舊事無人記</hi>
<pb n="KR2k0027_WYG_012-82b"/>
<hi>時有龜趺載㫁碑詩刻在半山寺</hi>
唐顔氏大宗碑<hi>舊志晉右光祿大夫西平靖侯顔府君碑晉侍中右光祿大夫本州大中正西</hi>
<hi>平靖侯顔公大宗碑兩碑舊在上元金陵鄉乾道中已移入府學其碑座尚存故地猶名顔碑衝即笪家園去</hi>
<hi>城十里魯公書餘見墓類並燬</hi>
唐明徴君碑<hi>髙宗御製行左金吾衛長史侍相王書髙正臣書守太子洗馬王知敬篆額在上元</hi>
<hi>棲霞寺碑髙一丈米芾詩手摩一丈玉讀盡上元記</hi>
唐重建開善寺記<hi>在蒋山寺</hi>
神雪宫銅鐘文<lb/>
<pb n="KR2k0027_WYG_012-83a"/>
華陽頌碑<hi>舊志陶隠居文天寳九年立</hi>
紫陽觀王先生碑<lb/>
崇禧觀碑<hi>左拾遺孫處𤣥文</hi>
靈寳院碑<hi>王棲霞文在茅山</hi>
華陽洞唐𤣥宗授上清籙碑<lb/>
禁山碑<hi>舊志在玉晨觀太和七年立又有復禁山碑徐鉉文</hi>
句容縣令岑公徳政碑<hi>景龍二年行雍州録事參軍張景毓字燭微撰業行寺主釋翹</hi>
<hi>微書事見治行岑仲休傳</hi>
<pb n="KR2k0027_WYG_012-83b"/>
方山洞𤣥觀勅還鐘碑<hi>又有洞𤣥觀請鐘記云</hi>
玉清觀四等碑<hi>王清觀四等碑開元十五年陶巨荘書石已損㫁置玉清觀基上見戚氏志</hi>
下泊宫記<hi>黄洞元撰盧士元書</hi>
貞白先生碑<hi>邵陵王蕭綸撰</hi>
祠宇宫白鶴廟記<hi>舊志祠宇宫白鶴廟記栁識文劉明素書</hi>
𤣥静先生廣陵李君碑<hi>見下註</hi>
茅山紫陽觀𤣥静先生碑<hi>其一唐𤣥静先生碑李陽氷篆額栁識文與福興寺碑皆</hi>
<hi>名二絶碑其一有唐茅山𤣥静先生廣陵李君碑顔真卿撰書在玉晨觀</hi>
<pb n="KR2k0027_WYG_012-84a"/>
𤣥静先生勅書碑<lb/>
三洞景昭大法師韋君碑<hi>陸長源文寗泉書篆</hi>
崇𤣥聖祖廟碑<hi>寳厯崇𤣥聖祖廟碑李徳裕建賈餗文額通志徐挺古分書又云徐吉班書并篆</hi>
孔子尹真人贊皇公三碑<hi>寳厯二年立</hi>
孝子張君紀孝行銘<hi>句容張常洧也其銘許昌主簿髙某文又有吴郡孝子張常洧廬墓</hi>
<hi>記縣令李哲文孝子旌表碑贊主簿承囬文皆載常洧孝行詳見本縣志</hi>
茅山孫尊師詩碑<hi>李徳裕文</hi>
題陶隠居銘葛僊公碑<lb/>
<pb n="KR2k0027_WYG_012-84b"/>
青𤣥觀九天使者功徳殿記<hi>保大十五年賈穆述王爕書</hi>
宣州溧陽縣永僊觀𤣥宗先生碑<lb/>
盧大王廟記<lb/>
<hi>闕</hi>　司空廟殿記<hi>㑹昌六年史氏撰</hi>
祭酒史公仲謨碑<hi>賈曽文徐浩書李陽冰篆額餘見仲謨墓溧陽志縣治南百許歩士人家</hi>
<hi>甞斸地得片石乃徐季海詩刻云祖徳道塲下往来三十秋白頭方問法朗月特相留大唐徐浩書縣有史祭</hi>
<hi>酒碑徐季海書漫滅不可讀</hi>
瀬水貞義女碑<hi>溧陽瀬水貞義女碑銘并序李白文陽氷書宋淳化五年再刻</hi>
<pb n="KR2k0027_WYG_012-85a"/>
潘城寺碑<hi>在溧水浄行院</hi>
禮部侍郎劉府君神道碑<hi>裴度撰在本廟中後移置欽賢亭朱翌有讀碑詩</hi>
白府君銘<hi>從姪居易撰</hi>
貞素先生碑<hi>唐𤣥博大師貞素先生王君碑徐鉉文弟鍇書在玉晨觀</hi>
紫陽觀碑<hi>徐鉉文楊元鼎書并篆額在玉晨觀</hi>
許長史丹井銘<hi>徐鉉文井篆額在玉晨觀</hi>
五雲觀碑<hi>晏殊撰</hi>
百福寺銅鐘碑<lb/>
<pb n="KR2k0027_WYG_012-85b"/>
佛窟寺碑<hi>孫忌撰</hi>
多心經碑<lb/>
蒋荘武帝廟碑<hi>徐鉉文朱銑碑</hi>
張長史千字文碑<lb/>
溧水顔魯公叙<hi>見溧水劉府君廟</hi>
永僊觀宗先生碑<hi>元在縣西北四十里餘見太虚觀碑言宗法嗣字宣逺溧陽人魁岸峻㧞</hi>
<hi>神仙中人也甞於觀内造玉清靈臺等云</hi>
李白鳯凰臺詩碑<lb/>
<pb n="KR2k0027_WYG_012-86a"/>
句容修夫子廟碑<lb/>
李太白讚寳公畫像<hi>李伯時畫梁武命張僧繇為寳公冩真米芾書贊云</hi>
顔魯公詞記<lb/>
来賢亭詩<lb/>
融師塔記<lb/>
重興隐静院記<lb/>
福興寺碑<hi>按碑額稱潤州上元縣略云福興寺梁大同二年之俶建也本於塘浦之東遷於銀湖之</hi>
<hi>北中更一徙傳記缺遺有禪師字道融本姓樓東陽義烏人也以上元二年建寺遂移舊額肇建新居於天竺</hi>
<pb n="KR2k0027_WYG_012-86b"/>
<hi>天竺在故寺東南七里名符佛國之山白蕩之山岌其左蒼江之水浟其右斗牛之星烱其上盤龍之鎮挾其</hi>
<hi>傍望夫南上以啓行慈姥東向而奔走碑字多殘剥是張從申書從申碑此凡三此碑尤覺超逸今茅山碑盛</hi>
<hi>傳而此碑知者尚鮮若王師乾闕舊志惟載句容墓而不言有碑盖知者尤鮮也</hi>
祈澤寺記<lb/>
孟東野詩<hi>觀薔薇花忽驚紅琉璃千艶萬艶開佛火不燒物净香空徘徊花下印文字林間詠觴盃</hi>
<hi>羣官餞宰官此地車馬来刻在溧陽勝因寺</hi>
本業寺記<lb/>
楊吴興化院鑄銅鐘文<hi>在香林寺</hi>
<pb n="KR2k0027_WYG_012-87a"/>
矴石鑄文<hi>吴順義元年鑄在靖安鎮</hi>
南唐五龍堂𤣥元像記<hi>徐錯文舊在石頭城云</hi>
李順公碑<hi>髙越書在西門外石子□下名金全</hi>
張懿公碑<hi>名居詠墓在石頭城後</hi>
李後主祭悟空禪師文<hi>在清凉寺</hi>
開善寺井記<hi>在蒋山寺</hi>
南唐追封慶王碑<hi>在城南婁湖橋韓熈載作徐鉉篆額文則漫滅矣</hi>
井記<hi>左街奉先禪院方丈井記唐己巳冬記在保寕寺</hi>
<pb n="KR2k0027_WYG_012-87b"/>
符篆刻識<hi>在永壽宫</hi>
沈𫝊師并徐鉉題名<hi>在攝山千佛嶺</hi>
林下集序<hi>通志鐘山緫悟上人林下集序貞元二十年石洪文并書</hi>
徳慶堂題榜<hi>南唐後主書宋僧曇月刻石在清凉寺</hi>
髙府君墓表<hi>越墓</hi>
晉謝臨川碑<hi>見靈運墓</hi>
義井欄刻字<hi>在石頭城後七里鋪</hi>
寳華宫碑<hi>并隂南唐奉勅立行書入品但人名漫滅在方山崇真觀</hi>
<pb n="KR2k0027_WYG_012-88a"/>
金剛㑹序<hi>咸通五年南陽樊文藴書在牛首山佛窟寺</hi>
王師乾碑<hi>通志在江寕府今案句容有墓但訪未得餘見前福興寺碑</hi>
騎省石<hi>徐鉉題字</hi>
受籙碑<hi>其一𤣥宗御製在崇禧觀其一張景願文</hi>
桐栢王法師碑<hi>朝散大夫行江寕令河内于敬之撰琅邪王𤣥宗書李義亷奉敕使還篆六字額</hi>
少室王君碑<hi>李渤文</hi>
王真人立觀碑<hi>江旻文</hi>
李徳裕詩<hi>贈茅山孫尊師詩裴質方書在玉晨觀</hi>
<pb n="KR2k0027_WYG_012-88b"/>
玉霄菴碑<hi>見棲真觀</hi>
蔵真碑<hi>彭瀆文</hi>
鄧威儀碑<hi>徐鍇文</hi>
崇儒碑<hi>在溧水夫子廟開元十一年建今亡</hi>
楚平王廟碑<hi>廣明元年建今亡</hi>
王法主碑<hi>劉緯文又有徐先生碑三傳籙記馮寛文徐法師碑張惟素文凝和陳先生碑石並殘缺</hi>
<hi>通志太平觀主王逺知碑徐碩𨽻書</hi>
仙壇銘<hi>宣州溧水縣尋仙觀仙壇山道士宋文幹以大唐垂拱五年因山石自然形似立仙壇三所長</hi>
<pb n="KR2k0027_WYG_012-89a"/>
<hi>壽元年縣令王通字𤣥覧在任清勤户口増益因開三鄉遂以仙壇名鄉奉仙號里後六年大周聖厯二年縣</hi>
<hi>令岑仲字休以徳義當官仁威飬俗因琢石為象刋石為銘云蘄州黄梅縣令張𤣥素書岑仲休盖以字行也</hi>
晉史建安碑<hi>晉故建安太守山隂縣侯史公神道碑景龍四年從孫宣義郎嶷撰</hi>
城隍記<hi>溧陽縣城隍記因築治城隍頌邑令之賢舊志以為廟記誤</hi>
禱雨記<hi>史祖廟禱雨靈應記昇元三年尉遲勝奉命製吴仁贍書郭延沼立</hi>
雲泉院無礙田記<hi>唐開成二年左衛騎曹叅軍劉内章文宋大中祥符八年重刻</hi>
宋太宗戒石銘<hi>其文曰爾俸爾祿民膏民脂下民易虐上天難欺全篇本蜀王孟昶所作太宗</hi>
<hi>取此四句令天下郡縣皆刻石寘正㕔之前覆以小亭坐正㕔則對之其字乃黄庭堅書</hi>
<pb n="KR2k0027_WYG_012-89b"/>
真宗書觀龍歌<hi>茅山天聖觀</hi>
仁宗飛白書<hi>嘉祐中書堯舜等大字賜守臣錢公輔傅堯俞二臣各刻之石經兵火埋没乾道八</hi>
<hi>年留守洪遵得之華蔵寺前土中輿寘經武堂</hi>
徽宗大觀聖作之碑<hi>又賜辟雍手詔郡縣皆刻于學</hi>
髙宗書孝經<hi>賜秦<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>真草相間守臣晁謙之刻石郡學檜及謙之䟦于下今存經火不全又有改</hi>
<hi>建康府詔舊刻在府治金華石上十二字見後又籍田詔郡縣皆刻之</hi>
髙宗書王安石詩<hi>刻在保寕寺</hi>
髙宗書蘭亭脩禊序<hi>劉岑刻</hi>
<pb n="KR2k0027_WYG_012-90a"/>
髙宗書乾卦<hi>并羣臣書諸卦繫辭泰梓刻並在溧陽</hi>
孝宗書武經龜鑑序<hi>賜都統制郭振刻亡</hi>
理宗大字<hi>明道書院額又忠勤樓錦綉堂賜吴淵忠實不欺之堂裕齊桂山賜馬光祖各刻之石</hi>
韓愈進學觧臨王羲之二帖<hi>孝宗御書錢周材刻在溧陽</hi>
宋齊丘鳯凰臺詩<hi>石刻在臺上</hi>
太守題名碑<lb/>
金陵建康圗<hi>洪遵䟦楊備覧古詩曰暇日料簡故府得金陵圖六朝數百載間粲然在目又以今</hi>
<hi>日宫闕都邑江山為建康圖並刻石以獻上稱善有㫖令叅訂古今敬識其下客有以前詩示遵亟鋟之木異</hi>
<pb n="KR2k0027_WYG_012-90b"/>
<hi>日六飛移蹕學士大夫入承顧問是将有取圗舊在玉麟堂今好事家有大本</hi>
建康府重建貢院記<hi>宋乾道四年陳天麟作</hi>
江東運使司試院記<hi>宋嘉定九年李道傳作</hi>
建康府新作貢院記<hi>紹熈二年楊萬里咸淳二年馮夢得皆甞撰記</hi>
江寕府移建康府學記<hi>張元用作</hi>
重修府記<hi>黄黼章汝楫作</hi>
府學上舍登科題名記<lb/>
府學贐送貢士䂓約碑<hi>嘉熈元年姑熟陶熾旴江孔聖義剏立規約教投郡人吴藏記</hi>
<pb n="KR2k0027_WYG_012-91a"/>
建康府新建義荘記<hi>淳祐十一年制置吴淵剏置教授宋自強記</hi>
江寕府學田産記<lb/>
續置田産房廊碑<lb/>
府學義荘田畝數碑<lb/>
江寕縣學記<hi>景定間知縣王鏜建學楊巽作記</hi>
上元縣學記<hi>淳祐戊午通判梁椅作記辛酉嵗建學周應合作</hi>
溧水縣學記<hi>宋紹興八年鄭剛中作重修學記景定元年周應合作教思亭記咸淳二年趙昴發</hi>
<hi>作修學記</hi>
<pb n="KR2k0027_WYG_012-91b"/>
溧水縣小學記<hi>宋咸淳二年知縣周成之復小學王遂為記</hi>
句容縣重脩學記<hi>唐開元十一年建學有碑宋皇祐二年知縣方峻脩廟有記元豐二年葉</hi>
<hi>表重建有記</hi>
溧陽縣重修學記三<hi>唐縣令柳均興學有碑宋皇祐四年查宗閔移學城東南隅沈士龍</hi>
<hi>撰記汪藻撰挹秀堂記建炎末重建陳聞逺撰記</hi>
明道先生祠記三<hi>朱熹㳺九言真徳秀作記馬光祖䟦</hi>
程純公畫像記<lb/>
劉給事祠堂記<hi>李處全作</hi>
<pb n="KR2k0027_WYG_012-92a"/>
范忠宣祠堂記<hi>袁爕作</hi>
黄尚書生祠記<hi>李慥作</hi>
忠襄楊公祠堂記<hi>魏了翁作</hi>
留守大資政錢公生祠記<hi>鄭若容作</hi>
真西山祠堂記<hi>王遂作</hi>
吴状元生祠記<hi>孫沂作</hi>
陳大使生祠記<hi>王夢義作</hi>
南軒先生祠堂記<hi>杜㫤作</hi>
<pb n="KR2k0027_WYG_012-92b"/>
吴大資祠堂記<hi>曹庭褒作</hi>
吴相公生祠記<hi>程公許作</hi>
野亭先生祠堂記<hi>倪垕作</hi>
野亭先生祠贍祠䂓式碑<lb/>
馬觀文生祠記<hi>趙與种孫益火作</hi>
父老建馬觀文祠記<hi>劉夢周作</hi>
青溪先賢堂記<hi>周應合作</hi>
溧陽縣學四先生祠記<hi>知縣王常建</hi>
<pb n="KR2k0027_WYG_012-93a"/>
聖母恵澤龍王二祠記<hi>在戒壇寺</hi>
忠節王公廟記<hi>劉岑作</hi>
府治三聖廟記<hi>宋嘉定十年郡人吴葴記</hi>
秣陵東嶽廟記<hi>宋嘉定四年知縣徐龜年作</hi>
在城武烈帝廟記<hi>南唐徐鉉有武烈帝廟碑</hi>
江瀆廟記<hi>黄度作</hi>
鐵塔寺二判官廟記<lb/>
越臺三聖廟記<lb/>
<pb n="KR2k0027_WYG_012-93b"/>
恵澤王廟記<hi>宋政和元年知府薛昂禱雨建廟刻石</hi>
顯忠廟記<hi>洪邁作</hi>
廣惠廟事蹟記<hi>沈嬴作</hi>
<hi>闕</hi>　真聖廟記<hi>馮去非作</hi>
<hi>闕</hi>烈王行状碑<lb/>
武氏石室碑<hi>案趙明誠金石録武氏石室畵像五卷武氏有數墓在今濟州任城墓前有石室四</hi>
<hi>壁刻古聖賢像小字八分書題姓名往往贊于其上文詞古雅字畫遒勁可喜故盡録之以資愽覧今觀其文</hi>
<hi>詞如老萊子曰事親至孝衣服班連嬰児之態令親有驩丁蘭曰二親終後立木為父鄰人假物報乃借與其</hi>
<pb n="KR2k0027_WYG_012-94a"/>
<hi>餘大扺多殘缺也洪适𨽻釋武梁祠堂畫像自伏羲至于夏桀齊公至于秦王管仲至於李善老萊子母秋胡</hi>
<hi>妻長婦児後母子義漿闕公之類合七十六人其名氏磨㓕與初無題識者又二十六人得之括蒼梁季珩始</hi>
<hi>予間建康寓客慕此碑甞託連帥方務得訪之舊志留守方滋摹刻于紬書閣今亡亦不見有摹本矣</hi>
正顯廟記<hi>溧水州城隍白季康廟也李朝正請廟額淳熈元年重脩王端朝作廟碑</hi>
褒忠廟記<hi>葉夢得作</hi>
茅山玉晨觀陶隠居遺像<hi>盖唐顔魯公刻并有陶隠居帖</hi>
栖霞寺佛殿記<hi>唐髙宗甞建寺碑并書寺額寺有金銀銅像背記宣宗大中五年重建不知所</hi>
<hi>指何記也</hi>
<pb n="KR2k0027_WYG_012-94b"/>
攝山白雲庵記<hi>宋侍讀張瓌甞讀書王安禮為記</hi>
能仁寺記<hi>游九言作</hi>
天慶觀碑<hi>章公權作</hi>
吉祥寺記<hi>寺舊在城隍廟東後以寺基為太廟徙置城南二里記乃徙寺時作也</hi>
永寕院記<hi>劉岑作</hi>
戒壇寺記<hi>韓元吉作</hi>
殊勝寺記<hi>楊天麟作</hi>
明慶寺記<hi>梁太子舍人陳昭作寺碑</hi>
<pb n="KR2k0027_WYG_012-95a"/>
保寕寺碑<lb/>
定林寺記<hi>朱舜庸作</hi>
聖湯延祥院記<lb/>
蒋山妝繪大佛殿記<hi>劉岑作</hi>
寳公行状碑<lb/>
天禧寺重修寳塔碑<hi>李之儀撰法堂記</hi>
三蔵道公塔記<lb/>
北山移文碑<lb/>
<pb n="KR2k0027_WYG_012-95b"/>
髙座寺銅鐘碑<hi>劉岑作寺記</hi>
三茅真君像記<lb/>
道光泉記<hi>王安國作</hi>
八功徳水記<hi>梅摯作</hi>
雙女墳記<hi>崔致逺作</hi>
左伯桃墓詩<hi>唐顔真卿宋胡宗愈蒋之竒周邦彦皆有詩案烈士傳云左伯桃羊角哀燕人也二</hi>
<hi>人為友聞楚王待士同入楚至梁山值雨雪糧少伯桃併糧與哀令往事楚自餓死空樹中哀至楚為上大夫</hi>
<hi>乃告楚王備禮塟於今墓所一夕哀夢伯桃告之曰幸感子塟我奈何鄰荆将軍墓每與吾戰為之困廹今年</hi>
<pb n="KR2k0027_WYG_012-96a"/>
<hi>九月十五日将大戰决勝負幸假我兵馬呌號冡上以相助哀覺而悲之如期而往嘆曰今在冡上安知我友</hi>
<hi>之勝負乃開棺自刎死就塟伯桃墓中劉孝標廣絶交云續羊左之徽烈謂此墓廟見前各類</hi>
蕭閒堂碑<hi>周邦彦作</hi>
二李亭碑<hi>朱虙作</hi>
挿竹亭記<lb/>
俞氏十牓傳家記<hi>俞㮚撰</hi>
通濟橋記<hi>劉放李南壽作</hi>
中山舘驛記<hi>唐詧作</hi>
<pb n="KR2k0027_WYG_012-96b"/>
溧水州五堰河碑<hi>乾道元年二月左朝散郎通判建康軍府事張維劄子竊謂堯之時洪水</hi>
<hi>泛濫而三江不入於海其勢必乘其虚處而横流今之五堰河正其虚處也以去年之水髙四尺而漫過分水</hi>
<hi>堰則堯之水横流而過此地當不止四尺竊意震澤所以不底定者盖自於此耳以是觀之古来之開鑿此河</hi>
<hi>而設為五堰者其慮逺矣夫堯之洪水後世决不復有也如去年之水間亦有之江之與浙均有雨水則固城</hi>
<hi>湖雖漲亦不能奔溢矣盖蘇常水盛則外水自不能入如去年之水是也惟是蘇常無雨水而上江雨獨多當</hi>
<hi>此之時大江汎濫壅遏湖流則其勢必奔五堰河而蘇常始受其害矣維竊籌度若開此河委非經久利便乞</hi>
<hi>從朝廷詳酌施行</hi>
溧水州廣嚴寺記<hi>爼大武作畧云寳慶三年予以丞視勞徧歴鄉里初意縣属金陵都㑹事</hi>
<pb n="KR2k0027_WYG_012-97a"/>
<hi>迹最繁宫刹神廟屋壁間必有碑碣可以考古搜訪多闕惟一道觀中有武后時小碑及一二南唐時碑則亦</hi>
<hi>已再刋而非初蹟盖三國六朝以来多虞之故也武后時碑謂仙壇銘也</hi>
王介甫平甫此君亭竹詩<hi>見前亭類</hi>
荆公書陶隠居墓誌<hi>黄太史䟦曰熈寕中金陵丹楊之間有盗發墓得隠起塼於塜中識</hi>
<hi>者貿得之讀其書盖山中宰相陶隠居墓也其文雖磨滅猶可彷彿誦之因書藏天慶觀齊堂壁間黄冠遂以</hi>
<hi>入石予常欲摹刻於𤏡道有李祥者欣然礱石来請斯文既髙而王荆公書法似晉宋間草書此固多聞廣見</hi>
<hi>之所欲得也慶元志今刻石江東漕廨</hi>
半山絶句<hi>今半山寺有荆公蒔果聞泉白下亭東我名公字補落迦山四絶句</hi>
<pb n="KR2k0027_WYG_012-97b"/>
張文潛書李太白鳯凰臺詩<hi>馬光祖書䟦倪垕刻石臺上</hi>
蘇子瞻書漁家傲詞<hi>送王勝之在白鷺亭</hi>
金陵雜詠<hi>黄履詩溧水尉周沔書刻江寕府治近年廢言地上掘出其詩舊志不載</hi>
周美成㑹客題名<hi>溧水丞髙舉刻于聴事</hi>
山谷四民帖<hi>四民皆當世業士大夫家子弟能知忠信孝友斯可矣然不可令讀書種子㫁絶有</hi>
<hi>才氣者出便當名世矣慶元中溧水丞戴援刻于丞㕔</hi>
南維翁詩<hi>劉宰作不輕受詞不茍追人則田里安不輕買物不吝酬直則市井喜期㑹信則豪強不</hi>
<hi>敢翫賞罸明則姦盗無所容有謁入久不見之客則開嫚侮之端有追至久不决之訟則生曖昧之謗母以暫</hi>
<pb n="KR2k0027_WYG_012-98a"/>
<hi>焉而不為久計毋謂去矣而不計後来庶㡬善最之成亦増吾邑之重端平丙午張榘權縣刻置于溧水縣治</hi>
<hi>東㕔</hi>
<hi>闕</hi>毋廟記<hi>胡無競賈彬作</hi>
劉府君廟記<hi>杜了源撰</hi>
山谷城南帖<hi>書韓文公符讀書城南詩而題于後</hi>
鍾離翁詩<hi>宋溧陽斗子坐盗米估籍得草書題云庚申嵗書其名權花押如一劒状</hi>
三米蘭亭帖<hi>元章初刻淮山樓并友知尹仁父子題于後留守吴琚刻</hi>
廣恵侯廟碑<hi>王端朝作廟碑白樂天文集有侯墓誌銘云公諱季康太原人甞為溧水令子敏中</hi>
<pb n="KR2k0027_WYG_012-98b"/>
<hi>為相</hi>
鎮淮飲虹二橋記<hi>梁椅作</hi>
白下橋記<hi>劉叔向作</hi>
嘉泰重修二橋記<hi>劉叔向作</hi>
乾道重修二橋記<hi>丘崇作</hi>
明道先生格言碑<lb/>
趙忠肅公秋風□碑<hi>馬觀文書</hi>
杜尚書學齋記<hi>杜杲作在舊府治</hi>
<pb n="KR2k0027_WYG_012-99a"/>
王潜齋六州歌頭<hi>王埜作</hi>
馬裕齋書格言碑六<hi>寛平篤厚□覺詳緩廣喜聞過強為善  願我壽命長  行一切善</hi>
<hi>願我福徳盛普濟一切人之一日之事在寅一年之事在春一生之事在勤一家  事在身  無益之言勿聽</hi>
<hi>無益之事勿為無益之書勿觀無益之友勿親賊和平福之基忿躁禍之随謙恭徳之吉驕傲身之</hi>
髙齋記<hi>胡宿作</hi>
子隠堂記<hi>梅摯作</hi>
凉舘記<hi>元時敏作</hi>
籌思堂記<hi>邊惇徳作</hi>
<pb n="KR2k0027_WYG_012-99b"/>
四老堂記<hi>韓元吉作</hi>
思政堂記<hi>章謙作</hi>
忠宣堂記<hi>劉宰作</hi>
飛詠堂記<hi>楊邁作</hi>
戯綵堂記<hi>王埜作</hi>
達尊堂記<hi>范光作</hi>
忠實不欺堂記<hi>陸景思作</hi>
清如堂記<hi>梁椅作</hi>
<pb n="KR2k0027_WYG_012-100a"/>
東冶亭記<hi>梅摯作</hi>
籌思亭詩碑<hi>王安石范統仁王哲作</hi>
此君亭歌<hi>毛漸作</hi>
賞心亭東坡長短句<hi>丘崈記</hi>
昭陽亭餞别留題<hi>李氷書</hi>
昭陽亭詩<hi>張状元作</hi>
二水亭記<hi>史正志作</hi>
八功徳水亭記<hi>趙師晉作</hi>
<pb n="KR2k0027_WYG_012-100b"/>
新亭記<hi>史正志作</hi>
蘭亭記<hi>李洪識</hi>
雙玉亭記<hi>劉宰作</hi>
翠㣲亭記<hi>吴淵作</hi>
鳯凰臺記<hi>馬裕齋作</hi>
賞心亭記<hi>蕭山則作</hi>
川泳軒記<hi>周必大作</hi>
存愛軒記<hi>周師成作</hi>
<pb n="KR2k0027_WYG_012-101a"/>
敬齋銘<hi>傅行簡作</hi>
使華園記<hi>戴桷作</hi>
政足園記<hi>戴桷作</hi>
繡春園碑<hi>髙定子識</hi>
府學御書閣記<hi>游九言作</hi>
青溪閣記<hi>張椿作</hi>
緫所新建門樓記<hi>馬光祖作</hi>
東南佳麗樓記<hi>李衢作</hi>
<pb n="KR2k0027_WYG_012-101b"/>
葛僊公錬丹井銘<hi>景通作</hi>
濡恵泉記<hi>王元忠作</hi>
舍利泉記<hi>李處厚作</hi>
忠孝泉記<hi>周虎作</hi>
道光泉記<lb/>
義井記<hi>李廸作</hi>
廣濟新倉記<hi>趙彦端作</hi>
平止倉省劄指揮碑<lb/>
<pb n="KR2k0027_WYG_012-102a"/>
平止倉須知碑<lb/>
平糴倉省劄碑<hi>丘崈立石</hi>
復置平糴倉省劄碑<hi>舒滋立石</hi>
平糴倉記<hi>吴淵作</hi>
泛恩指揮碑<hi>趙善湘立</hi>
親兵營記<hi>游九言作</hi>
㳂江新建游擊軍記<hi>胡居仁作</hi>
宋興寺奉省劄飬濟兩院碑<hi>黄度作</hi>
<pb n="KR2k0027_WYG_012-102b"/>
真運使申遺棄小児省劄碑<lb/>
余運使申置實濟院省劄碑<lb/>
奉㫖建實濟院記<hi>馮去非作</hi>
建康府新安樂廬記<hi>馮元演作</hi>
裴将軍帖<lb/>
宗忠簡公帖<lb/>
劉尚書墨帖<lb/>
劉給事墨帖<lb/>
<pb n="KR2k0027_WYG_012-103a"/>
張状元墨帖<lb/>
安撫司書帖古約<lb/>
蘇東坡近移文<lb/>
臨川王游碑<lb/>
蒋山西庵墨帖<lb/>
張丞相墨帖<lb/>
蒋山丹霞訪龎居士<lb/>
真運使版榜移文<lb/>
<pb n="KR2k0027_WYG_012-103b"/>
張状元請䟽<lb/>
張都督祭病親刻<lb/>
程子遺書<hi>馬光祖刻</hi>
黄尚書保民親刻<lb/>
栁子厚送薛存義序<lb/>
洛神賦<hi>王獻之書</hi>
責沈碑<lb/>
張賜記碑<lb/>
<pb n="KR2k0027_WYG_012-104a"/>
韓元吉餞别留題<lb/>
崇因寺范石湖碑<lb/>
章尚書題范石湖碑<lb/>
横渠先生大字碑<lb/>
濓溪先生大字碑<lb/>
王尚書石頭城大字<lb/>
清凉寺詠竹賦<lb/>
登山銘無為贊<lb/>
<pb n="KR2k0027_WYG_012-104b"/>
韓南澗茶䕷亭詩<lb/>
馬野亭吴琚遊青溪浪淘沙詞<lb/>
緫得翁題斷碑詩<hi>翁乃狀元張孝祥之父詩見前白水橋碑</hi>
魏督相題王文公詞詩<lb/>
三品石<hi>臺城千福院在縣東北六里本梁同泰寺後吴順義中置院前醜石四各髙丈餘云陳朝三品</hi>
<hi>石宋宣和中取入汴京置延福宫荆公時石尚在此詩云草没苔侵棄道周誤恩三品竟何酬國亡今日頑無</hi>
<hi>耻似謂當年不與謀陳克詩云臨春結綺今何在屹立巉巉終不改可憐江令負君恩白頭仍作北朝臣</hi>
到公石<hi>慶元志云梁到溉第臨淮水齋前池有竒礓石長丈六尺武帝戯與睹之溉輸即迎置華林園</hi>
<pb n="KR2k0027_WYG_012-105a"/>
<hi>宴殿前迎石之日傾都縱觀所謂到公石也</hi>
吴宫石<hi>張乖崖集吴宫闕四正題曰醉石曬藥石翫月臺朝天宫詩云何人移置向何年宇落空教見</hi>
<hi>㫁頑竹裡松間滋澹竚土昏苔染間斕斒多憐翫月名偏好莫問朝天信不還閑醉閑吟聊自得漸無鄉夢憶</hi>
<hi>歸山按慶元志已不存此矣</hi>
金華石<hi>梁金華宫遺石闕真桐廬方叔恭識云遺石在府治致闕齋後覆以小亭舊矣今取家蔵摹本</hi>
<hi>刻寘上闕先春堂圗今存與余端禮勸農石頭城示之以詩同一石案圗石之髙僅九寸引手可舉𫝊至宋亦幸矣</hi>
玉麟堂石刻<hi>景定志金吳宫石上刻十二字曰虎踞龍蟠得金陵之王氯構書慶元志言此石元</hi>
<hi>在府治東一齋竹石間與金華宫石錯立比年相傳為高宗御書寘玉麟堂東甞疑髙宗自南京登位至建康</hi>
<pb n="KR2k0027_WYG_012-105b"/>
<hi>即入行宫未嘗幸府治何縁書郡齋乎若使書於他處决無此名若當時守臣模刻宜置聽事豈委之林莾唐</hi>
<hi>神龍初潤州畢刺史其名實同髙宗廟諱甞勒銘鍾山此恐亦畢書也當高宗始至建康駐驆神霄宫即今保</hi>
<hi>寕寺將以江寕府治為行宫故守臣萬華蔵寺為治所闕  成乃改建康府治當府治未建安知遊幸之必到</hi>
<hi>其地邪且前後宸翰字體與黄庭堅相似慶元所疑皆非也今案其石仍存謂為金華闕石亦無明証姑存其</hi>
<hi>說於此</hi>
謝太傅像<hi>淳熈戊申古吳趙希塈題曰此惟揚郡齋本蘄春謝長卿家所蔵比於行都見畫像相傳</hi>
<hi>是顧長康筆縑腐色剥幾不可觸而阿堵中膫焉校此寺本無毫髪差今維揚舊石不存遂摹刻于半山今存本</hi>
秦繹山碑下續刻<hi>案敎授朱天與識于繹山碑下曰金陵詩書禮樂之邦舊多名賢石刻蔵</hi>
<pb n="KR2k0027_WYG_012-106a"/>
<hi>詣官廨深扁中鐍人闕具行臺兵後投注草莾與瓦礫俱至闕舍介闕            冶書侍御史東平李公</hi>
<hi>處巽闕</hi>　<hi>一片中臺賈公為政易水張公經謀闕於此闕      有秦泰山碑剥落不可讀當時所存僅</hi>
<hi>二十字絶不類斯筆李公得繹山善本二百二十有三字互證叅稽真贋判然山谷城南帖亦脫滅六十有二</hi>
<hi>字儒學提舉丹楊李公浩捐已俸助工直更臨繹山古篆訪山谷遺帖刻石以完合置郡學尊經閣下止善堂</hi>
<hi>之東西歩榮時至元三十年也大徳四年路學火将及閣闕  亟命舁詣石刻出閣外舁未畢火勢不可近而</hi>
<hi>止既而一學皆燼閣乃獨存由是舁出者適皆焚在閣下者皆得無恙物之存亡若有數也其存者繹山碑泰</hi>
<hi>山篆譜陳宫石井䦨王介甫此君亭詩山谷城南帖米元章詩惟髙宗真草孝經北存四章其燬者不能盡録</hi>
<hi>矣</hi>
<pb n="KR2k0027_WYG_012-106b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷十二下<lb/>
</p>
<p>
</p>
  </div>
</body>
</text>
</TEI>
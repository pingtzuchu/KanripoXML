<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷四上</head> <lb/>
    <p>
<pb n="KR2k0027_WYG_004-1a"/>
欽定四庫全書<lb/>
　至大金陵新志卷四上<lb/>
　　　　　　　　　　　　　元　張鉉　撰<lb/>
　　疆域志<hi>一</hi>
史稱黄帝時萬諸侯而神靈之封居七千神靈之封者<lb/>
山川之守足以紀綱天下者也又稱禹㑹諸侯塗山執<lb/>
玉帛者萬國降殷及周見於書者猶千八百國焉夫聖<lb/>
人體國經野封建功德豈任其私智强為分畫者哉星<lb/>
<pb n="KR2k0027_WYG_004-1b"/>
有分野之殊而地有山川之限民生其間異稟殊俗於<lb/>
是俾胙土命氏者世守之以藩王國大小相維上下相<lb/>
持以為長乆故曰配天秦分天下為三十六郡郡設守<lb/>
尉監而縣邑各有所𨽻非古制矣漢魏相承無大革易<lb/>
晉都江左始僑置中原州縣以居其民由宋齊梁陳而<lb/>
下何郡縣更易析置之繁也金陵在周為吳兼越自范<lb/>
蠡築城長干楚威王繼城石頭歴代分割或都或否迄<lb/>
趙宋之世為都者八為治所者十有一為國者六為路<lb/>
<pb n="KR2k0027_WYG_004-2a"/>
者五為府者三為郡十有四而<hi>闕</hi>
　併者十<hi>闕</hi>　　　　　　　　本朝混一南北凡路<lb/>
府州縣所建初具疆域廣狹戸口多寡金陵初為建康<lb/>
路統江寧上元句容溧水溧陽五縣録事司治府城中尋陞<lb/>
溧水溧陽為州至順元年路以潛邸改名集慶而江南<lb/>
諸道行御史臺建治五十餘年所統三行省十道亷訪<lb/>
司地周萬里路州縣屬不可勝紀紀集慶路之因革分<lb/>
合四履所至作疆域志<lb/>
<pb n="KR2k0027_WYG_004-2b"/>
　　　歴代沿革<lb/>
金陵古揚州之域在周為吳春秋末屬越楚滅越併有<lb/>
其地始名金陵秦兼諸侯置郡縣屬鄣郡改秣陵漢興<lb/>
封韓信為楚其後更封諸王荆吳江都是也武帝初置<lb/>
刺史屬丹陽郡後漢因之建安十六年孫權自京口徙<lb/>
治秣陵明年改為建鄴晉武平吳以為丹楊郡及揚州<lb/>
刺史治所建興初改為建康元帝渡江都焉以宰相領<lb/>
揚州改丹楊太守為尹宋孝武分浙江東為東揚州以<lb/>
<pb n="KR2k0027_WYG_004-3a"/>
揚州為王畿尋復舊歴齊梁陳咸都於此隋平陳廢丹<lb/>
楊郡立蔣州於石頭大業初復置丹楊郡唐武德二年<lb/>
為揚州東南道行臺尚書省七年復蔣州罷行臺為揚<lb/>
州大都督府九年揚州徙治江都以其地屬潤州貞觀<lb/>
七年復為揚州治所至德二載析置江寧郡乾元元年<lb/>
改昇州兼置浙西節度使上元二年州廢為上元縣大<lb/>
順元年復置昇州天祐二年楊吳大城昇州建大都督<lb/>
府武義二年改為金陵府天祚三年封徐知誥齊王建<lb/>
<pb n="KR2k0027_WYG_004-3b"/>
西都改江寧府晉天福二年知誥僣位復姓李更名昇<lb/>
國號唐宋開寶八年唐滅復為昇州天禧二年陞江寧<lb/>
府建康軍節度建炎三年改建康府紹興七年駐蹕明<lb/>
年置行宫留守至元十二年聖朝初下江南於建康置<lb/>
江東路宣撫司十四年更立建康路總管府至順元年<lb/>
改集慶路所管除録事司治府城中溧水溧陽由縣陞<lb/>
州餘因舊名無所更易<lb/>
　　　地為都<lb/>
<pb n="KR2k0027_WYG_004-4a"/>
孫吳建都四世凢六十年東晉建都十一世凡一百三<lb/>
年南宋建都八世凡五十八年南齊建都七世凡二十<lb/>
三年蕭梁建都四世凡五十五年南陳建都五世凡三<lb/>
十三年李唐建都三世凡三十九年宋南渡為行都七<lb/>
世凡一百三十九年<hi>吳志張紘謂孫權曰秣陵楚威王所置名為金陵地勢岡阜連石頭</hi>
<hi>昔秦始皇東遊㑹稽經此縣望氣者云金陵地形有王者都邑之氣故掘斷連岡因名秣陵今處所具存地有</hi>
<hi>其氣天之所命宜為都邑權善其議未能從也後劉備東宿秣陵因觀地形亦勸權都之權曰智者意同遂都</hi>
<hi>焉又獻帝春秋劉備至京謂孫權曰吳去此數百里即有警急赴救為難將軍有意屯京乎權曰秣陵有小江</hi>
<pb n="KR2k0027_WYG_004-4b"/>
<hi>百餘里可以安大船吾方理水軍當移據之備曰蕪湖近濡須亦佳權曰吾欲圖徐州宜近下也諸葛亮亦曰</hi>
<hi>鍾阜龍盤石城虎踞真帝王之宅晉温嶠議遷都豫章三呉之豪請都㑹稽二論紛然王導曰古之金陵舊為</hi>
<hi>帝里孫仲謀劉𤣥徳皆言王者之宅由是不行六朝事處迹云南朝建都之地不過建康京口豫章江陵武昌數</hi>
<hi>其彊弱利害前世論之詳矣呉孫策以㑹稽為根本大帝嗣立稍遷京口其後又常住公安又嘗都武昌盖往</hi>
<hi>來其間因時制宜不得不爾及江南已定遂還建鄴保有荆揚而與魏蜀抗衡其宏規逺畧晉宋而下不能易</hi>
<hi>也故蕭繹捨建鄴而守江陵梁遂以亡李嗣主捨建鄴而遷洪府南唐遂不能以立王導斷然折㑹稽豫章之</hi>
<hi>論而以建鄴為根本自晉而下三百年之基業導之力也今按孫皓議遷都武昌陸凱上疏曰武昌土地危險</hi>
<hi>非王都安國養民之處船泊則沈漂陵居則峻危梁武帝臨荆峽二十年情所安戀不欲歸建鄴故府臣僚皆</hi>
<pb n="KR2k0027_WYG_004-5a"/>
<hi>楚人也欲都江陵周𢎞正諫曰士大夫言聖王所都本無定處若黔首未見入建鄴便謂猶列國諸王今曰副</hi>
<hi>百姓心不可不歸建鄴南唐嗣主用唐鎬計遷豫章而王都官舍軍壘十不容一二自公卿下至軍士莫不思</hi>
<hi>歸導之言驗矣</hi>宋留都有録見前志<lb/>
　　　地為治所<lb/>
越築城治長千里楚置金陵邑治石頭秦改為秣陵縣<lb/>
治後漢分揚州置吳郡治建鄴建安十六年孫權自京<lb/>
口徙治秣陵明年又城石頭改秣陵為建鄴呉既克闗<lb/>
羽都武昌以吕範領丹楊太守治建鄴永安中分溧陽<lb/>
<pb n="KR2k0027_WYG_004-5b"/>
以北六縣為丹楊郡仍治建鄴晉武帝平吳以為丹楊<lb/>
郡及揚州刺史治太康三年分淮水北為建鄴南為秣<lb/>
陵更置江寧縣宋孝武以揚州為王畿尋復舊<hi>為都見前此不重述</hi>隋平<lb/>
陳廢丹楊郡置蔣州治石頭唐武徳二年為揚州東南<lb/>
道行臺置尚書省八年為揚州大都督府貞觀七年復<lb/>
為揚州治所至徳二載改為江寧郡治所乾元以後改<lb/>
為昇州治所仍置節鎮<hi>寰宇記云天寶末明皇以金陵自古雄據之地禄山方亂不可</hi>
<hi>以縣統之仍置昇州加節制</hi>上元二年復廢為上元縣光啟三年還<lb/>
<pb n="KR2k0027_WYG_004-6a"/>
為昇州治所仍置節鎮天祐二年呉王楊行密大城昇<lb/>
州建大都督府其子溥改為金陵府治石晉天福二年<lb/>
建西都改為江寧府治李昇僣位號南唐因即居之至<lb/>
宋初平江南置昇州治天禧二年改為江寧府治建炎<lb/>
三年改為建康府治紹興二年以府治建行宫而遷府<lb/>
治於行宫之東南隅江東安撫司沿江制置司淮西總<lb/>
領所江東轉運司江淮提領所江淮都督府皆治建康<lb/>
國初嘗於制司府治開行省置宣撫司管轄江東諸路<lb/>
<pb n="KR2k0027_WYG_004-6b"/>
尋改立建康路總管府别設江東建康道提刑按察司<lb/>
江東道宣慰使司江淮等處行樞密院尋皆遷革獨江<lb/>
南諸道行御史臺自至元二十九年由揚州再遷於此<lb/>
即前宋建康府治大其規制而總管府與録事司上元<lb/>
江寧縣治分置城内外云<lb/>
　　　地所屬國名<lb/>
呉國在周屬吳太伯之國有固城在溧陽溧水兩縣之<lb/>
間即吳所築也夫差為越所滅至漢高祖時以丹陽㑹<lb/>
<pb n="KR2k0027_WYG_004-7a"/>
稽豫章三郡五十三城立兄子濞為吳王景帝時國除<lb/>
東漢末以其地封孫策為吳侯弟權襲之曹操封為吳<lb/>
王三國鼎峙吳亦稱帝因都焉<hi>詳見為都</hi>
越國越本夏少康之後封於㑹稽周元王四年用范蠡<lb/>
計滅呉盡有其地築城於此以謀吞楚<hi>詳見越城</hi>致貢於周<lb/>
元王賜胙命為伯越兵横行江淮號霸王後七世為楚<lb/>
所滅<lb/>
楚國周成王時初封熊繹於丹陽乃在荆州非此所謂<lb/>
<pb n="KR2k0027_WYG_004-7b"/>
丹楊也其後國寖彊地寖廣至威王時滅越盡有吳越<lb/>
之地置金陵邑於石頭<hi>詳見山阜</hi>秦滅楚以此地置鄣郡<hi>詳見</hi>
<hi>所屬郡</hi>及懐王末項羽自稱楚至漢髙帝時封韓信於楚<lb/>
鄣郡屬焉六年廢<hi>别封楚王交非此地</hi>
荆國漢髙帝六年羣臣請以故東陽郡鄣郡吳郡立劉<lb/>
賈為荆王是年黥布反失國<lb/>
江都國漢景帝既誅吳王濞徙汝南王劉非為江都王<lb/>
治故吳國至其子建國除後以其地封廣陵王胥又分<lb/>
<pb n="KR2k0027_WYG_004-8a"/>
置郡<lb/>
昇國宋天禧二年封壽春郡王為昇王後即位為仁宗<lb/>
嘉祐四年翰林學士胡宿言陛下建國於昇猶次列國<lb/>
非所以重始封之地宜進昇為大國無得封從之宋㑹<lb/>
要大國二十有四昇其一也<lb/>
　　　地所屬州名<lb/>
揚州禹貢北距淮東南據海皆揚州之域唐虞置揚州<lb/>
牧至漢武帝初置揚州刺史後漢因之分揚州之半置<lb/>
<pb n="KR2k0027_WYG_004-8b"/>
吳郡治建鄴後以封孫氏晉太康元年平呉徙治建鄴<lb/>
惠帝元康初有司奏揚州疆土曠逺統理尤難於是割<lb/>
七郡置江州元帝渡江都揚州統丹楊吳郡宋孝武分<lb/>
浙江東五郡為東揚州治㑹稽而揚州仍領丹楊等十<lb/>
五郡大明三年以揚州所統六郡為王畿以東揚州為<lb/>
揚州八年復舊景和元年罷東揚州隋徙揚州治江都<lb/>
置大都督府以句容延陵曲阿等縣屬焉大業中廢唐<lb/>
武徳二年河間王孝恭平輔公祏以江寧溧水丹楊溧<lb/>
<pb n="KR2k0027_WYG_004-9a"/>
陽安業復置為東南行臺尚書省治江寧七年廢尋復<lb/>
為大都督府領上元金陵句容丹楊溧水溧陽凡六郡<lb/>
<hi>時未置上元縣欠考</hi>九年徙治江都貞觀七年復舊至徳中復治<lb/>
江都秦觀揚州集序云漢刺史無常治後之稱揚州者<lb/>
指其所治而已<lb/>
義州晉元帝置陳大建元年廢為建興郡領建安同夏<lb/>
烏山江乗臨沂湖熟凡六縣<hi>戚氏志陳大建十年立義州江北尋廢以為此無義</hi>
<hi>州俟考</hi>
<pb n="KR2k0027_WYG_004-9b"/>
蔣州隋平陳廢丹楊郡於石頭立蔣州唐武徳二年廢<lb/>
七年復置於金陵縣尋廢<lb/>
昇州唐乾元元年以江寧郡改置昇州顏真卿嘗以昇<lb/>
州刺史兼淛西節度使上元二年廢光啟三年復置天祐<lb/>
二年楊吳封徐温齊公大城昇州武義二年改金陵府<lb/>
宋開寶八年復置天禧二年改為江寧府<lb/>
茅州唐初置領琅邪金山縣後廢武德三年以句容延<lb/>
陵復置七年廢<lb/>
<pb n="KR2k0027_WYG_004-10a"/>
　　　地所屬郡名<lb/>
故鄣郡秦置漢元封二年更名丹楊郡吳永安中以蕪<lb/>
湖以南十三縣復為故鄣治宛陵<lb/>
丹楊郡漢置治宛陵志云領宛陵於潛江乗春穀秣陵<lb/>
故鄣句容涇丹楊石城湖熟陵陽蕪湖黟溧陽歙宣城<lb/>
凡十七縣後漢因之建安十三年孫權分為新都郡二<lb/>
十六年權始置丹楊郡自宛陵治建鄴領縣十九永安<lb/>
中分置故鄣郡丹楊所領惟溧陽以北六縣晉太康元<lb/>
<pb n="KR2k0027_WYG_004-10b"/>
年改建鄴復為秣陵宋齊間分丹楊立毗陵郡丹楊所<lb/>
領惟建康秣陵丹楊江寧永世溧陽湖熟句容八縣隋<lb/>
平陳廢大業初復置領江寧溧水以當塗來屬割延陵<lb/>
句容等縣屬江都唐初廢為州天寶元年復置領丹徒<lb/>
丹楊延陵句容江寧金壇凡六縣至德二載析置江寧<lb/>
郡<hi>吳丹楊郡城在長樂橋東百里今桐樹灣營中是其地詳見後古蹟志</hi>
建興郡陳大建元年以義州南琅邪彭城郡地置領建<lb/>
安同夏烏山江乗臨沂湖熟凡六縣屬揚州<lb/>
<pb n="KR2k0027_WYG_004-11a"/>
江寧郡唐至徳二載以潤之江寧句容宣之溧水溧陽<lb/>
置乾元元年改昇州<lb/>
義興郡晉永興中以丹楊之平陵永世及割吳興郡置<lb/>
四縣立義興郡以賞周玘創義之功屬揚州<lb/>
　　　地所置僑郡名<lb/>
淮南郡本秦九江郡漢立淮南王國後為郡晉治壽春<lb/>
成帝初蘇峻祖約作亂於江淮兵戈擾攘淮南百姓南<lb/>
渡者轉多於是僑立淮南郡以處之領于湖繁昌當塗<lb/>
<pb n="KR2k0027_WYG_004-11b"/>
逡遒定陵襄垣凡六縣宋大明六年以淮南故郡併宣<lb/>
城入于姑熟隋廢以當塗屬丹陽更於壽春置淮南郡<lb/>
南琅邪郡晉元帝於江乗縣南岸立琅邪郡屬揚州領<lb/>
臨沂陽都及懷徳三縣在舊江寧縣東北五十里成帝<lb/>
咸和六年復琅邪比漢豐沛宋大眀四年以郡𨽻王畿<lb/>
五年行幸琅邪郡原遣囚繫陳大建元年廢為建興郡<lb/>
<hi>江乗南岸有琅邪城句容接界有琅邪鄉金城則在府城東北二十五里詳見後古蹟志</hi>
魏郡廣川郡髙陽郡堂邑郡四郡並晉咸康四年僑置<lb/>
<pb n="KR2k0027_WYG_004-12a"/>
并所統縣並寄居京邑<lb/>
南東海郡南東平郡南蘭陵郡晉元帝以江東置四郡<lb/>
穆帝時以南東海七縣出居京口<lb/>
　　　地所置府號<lb/>
金陵府吳武義二年改昇州為金陵府大和五年建都<lb/>
金陵尋罷天祚三年徐知誥建為西都改江寧府<lb/>
江寧府天祚三年改金陵為江寧府石晉天福二年李<lb/>
昇建國號唐宋開寶八年改昇州天禧二年以昇州為<lb/>
<pb n="KR2k0027_WYG_004-12b"/>
江寧府置軍國建康命壽春郡王為府尹建炎三年改建<lb/>
康府<lb/>
建康府建炎三年五月改江寧府為建康府歸附後改<lb/>
建康路<hi>詳見前沿革</hi>
　　　地所統縣名州名<lb/>
上元在宋次赤縣唐上元二年廢昇州以江寧地置屬<lb/>
潤州後廢寶應元年復置光啟三年置昇州屬焉通鑑<lb/>
云大順元年置昇州於上元縣以張雄為刺史縣初仍<lb/>
<pb n="KR2k0027_WYG_004-13a"/>
江寧舊治白下村光啟中徙鳯臺山西宋初遷南唐司<lb/>
㑹府在府治之東御前後軍營是其地建炎徙今治在<lb/>
城東隅<lb/>
江寧在宋次赤縣<hi>臨江歸化金陵白下</hi>晉太康元年分秣陵置臨<lb/>
江明年改江寧後廢永嘉中復置隋併秣陵建康同夏<lb/>
地入焉大業初屬丹楊郡唐武徳三年即縣置揚州更<lb/>
名曰歸化七年號金陵屬蔣州明年徙白下村稱曰白<lb/>
下屬潤州貞觀七年復名歸化九年復為江寧至徳二<lb/>
<pb n="KR2k0027_WYG_004-13b"/>
載置江寧郡而縣廢乾元元年復置屬昇州上元二年<lb/>
州廢以其地置上元縣南唐割上元南十九鄉當塗北<lb/>
二鄉因舊名復置𨽻金陵府<hi>圖經云古縣治南臨浦水在城西南七十里</hi>按<lb/>
實録云唐縣治在州城西偏西即吳治城東臨運瀆天<lb/>
慶觀東即其地宋初移郭下在城西北距行宫三百步<lb/>
輿地廣記云唐既改江寧為上元南唐復析上元置江<lb/>
寧分治郭下至元十三年本縣達嚕噶齊吳徳即以南<lb/>
城外越城之側故縣尉司改置縣治<lb/>
<pb n="KR2k0027_WYG_004-14a"/>
句容在宋次畿縣漢置屬丹楊郡有句曲山其形如句<lb/>
字因以名縣漢武帝封長沙定王子黨為句容侯國除<lb/>
復為縣吳赤烏八年使校尉陳勲發屯兵三萬鑿句容<lb/>
中道至雲陽西城以通吳會船艦唐武徳二年於縣置<lb/>
茅州七年州廢屬蔣州九年𨽻潤州會昌四年升望縣<lb/>
乾元元年屬昇州上元二年州廢屬潤州光啟三年復<lb/>
置昇州縣𨽻焉宋因之縣治在府東九十里<lb/>
溧水州在宋次畿縣隋開皇中析溧陽丹楊置屬蔣州<lb/>
<pb n="KR2k0027_WYG_004-14b"/>
大業初屬丹楊郡唐上縣武德三年屬揚州九年屬宣<lb/>
州乾元元年屬昇州上元二年昇州廢屬宣州光啟<lb/>
三年復置昇州縣屬焉宋因之國朝元貞元年以户<lb/>
登五萬陞為中州州治即前宋縣治在府東南一百<lb/>
二十里<lb/>
溧陽州在宋次畿縣秦置溧水所出南湖也漢初屬江<lb/>
都元封中屬丹楊郡後漢封陶謙為溧陽侯吳省為屯<lb/>
田志云封潘璋為溧陽侯又云孫皓封何蔣為溧陽侯<lb/>
<pb n="KR2k0027_WYG_004-15a"/>
晉太康元年復置分為永平隋開皇十八年併入溧水<lb/>
唐武德三年析江寧溧水復置𨽻揚州九年𨽻宣州乾<lb/>
元元年屬昇州明年屬宣州尋復上元元年又屬宣州<lb/>
未㡬又復寶應元年屬宣州光啓三年復屬昇州南唐<lb/>
保大十四年溧陽𨽻潤州後主時𨽻江寜府宋開寳八<lb/>
年取江南復𨽻昇州國朝至元十四年縣改溧州十五<lb/>
年改溧陽府十六年改府為溧陽路管溧陽縣并在城録<lb/>
事司二十八年革去路名依舊為溧陽縣元貞元年以<lb/>
<pb n="KR2k0027_WYG_004-15b"/>
民戸五萬之上陞為中州唐以前縣治在溧水縣東南<lb/>
九十里天復三年移治今所今州治即宋縣治在府東<lb/>
南二百四十里<lb/>
　　　歴代廢縣名<lb/>
秣陵縣<hi>金陵建業</hi>更治所凡六前志云楚威王築城石頭號曰<lb/>
金陵秦始皇改為秣陵屬鄣郡<hi>實錄云秦縣城在舊江寜縣東南六十里秣陵</hi>
<hi>橋東北今有秣陵浦</hi>漢屬丹楊郡武帝封江都王子纒為秣陵侯<lb/>
後漢復為縣孫權自京口徙治改曰建鄴晉太康元年<lb/>
<pb n="KR2k0027_WYG_004-16a"/>
復為秣陵三年分淮水北為建鄴南為秣陵<hi>宋書云縣治去京六</hi>
<hi>十里今故治村是也</hi>義熈中移於鬬場栢社<hi>實録云在江寧縣東南度長樂橋古丹楊</hi>
<hi>郡是也</hi>元熈元年省揚州禁防叅軍縣治移其處<hi>圖經云在宫城</hi>
<hi>南八里一百步小長干巷内梁末北齊軍於秣陵故城跨淮立橋柵當是其地</hi>隋併入江寧景<lb/>
徳二年置秣陵鎮今設廵檢司在江寧縣東南五十里<lb/>
建業縣晉書太康三年分秣陵淮水北為建業建興初<lb/>
避帝諱改建康縣舊有城在吳治城東<hi>實録云縣治在故都城宣陽門</hi>
<hi>内古御街東寰宇記云咸和六年徙出宣陽門外御街西建初寺門路東即費縣舊基在臺城南七里今城内</hi>
<pb n="KR2k0027_WYG_004-16b"/>
<hi>法性尼寺地縣在寺北二百步云</hi>隋省入江寧<lb/>
江乗縣秦置方輿志云始皇登會稽從江乗還過吳漢<lb/>
屬丹楊郡王莾改曰相武後漢復舊呉省為典農都尉<lb/>
晉武帝復置咸康七年析南境為臨沂屬琅邪郡陳大<lb/>
建元年屬建興郡南史鄭襲嘗為令<hi>南徐州記云縣西有江乗浦</hi>
丹陽縣漢元朔初封江都王子敢為丹楊侯後漢為縣<lb/>
晉封孫韶丹楊侯南朝復為縣隋廢武徳二年析江寧<lb/>
溧水復置屬揚州貞觀七年省入當塗天寶元年復置<lb/>
<pb n="KR2k0027_WYG_004-17a"/>
縣屬丹楊郡非舊地矣<hi>按丹陽縣城最古在丹陽郡城之先而圖志不見史記始皇出</hi>
<hi>遊過丹陽至錢唐漢晉為縣江左因之並見史志惟隋志始不載其名唐之江寧縣盡有今上元江寧之境通</hi>
<hi>典為漢丹陽縣在江寧唐書地志謂貞觀元年省丹陽縣入當塗則知丹陽故境併入江寧當塗明矣其故城</hi>
<hi>地慶元志引晉陶囘傳小丹陽道為證戚氏云考前史不但此一事也吳吕範從孫策攻破廬江還俱東渡到</hi>
<hi>横江當利破張英于麋下小丹陽湖熟領湖熟相後領宛陵令討破丹陽賊還吳遷都督㨿吳晉史所載則今</hi>
<hi>城南六十里到金陵鎮由金陵鎮南三十里與太平當塗接界有市井宛然古治所其地名丹陽或呼小丹陽</hi>
<hi>即其地也前史稱小丹陽者當時有丹陽郡史文例書縣名不出縣字故吳志晉書皆稱小以别之其後縣廢</hi>
<hi>而丹陽之名立在鎮江故亦呼小丹陽爾又按句容縣西南三十里有赤山及赤山湖其地亦近上元之丹陽</hi>
<pb n="KR2k0027_WYG_004-17b"/>
<hi>鄉小丹陽相去雖逺而在赤山西南與晉書山多赤栁在西及丹山之陽之義合又小丹陽西南有丹陽湖接</hi>
<hi>當塗界今府城南五十里有丹陽里東南三十五里有赤山塘溝盖丹陽鄉赤山赤山湖丹陽湖等必皆丹陽</hi>
<hi>縣之故境而其治則丹陽市是也</hi>
湖熟古縣名漢屬丹楊郡武帝封江都王子胥行為湖<lb/>
熟侯<hi>一云姑熟</hi>後漢亦為侯國吳省為典農都尉晉武復置<lb/>
陳屬建興郡漢興平二年孫策攻揚州轉攻湖熟江乗<lb/>
晉蘇峻之亂毛寶燒句容湖熟積聚義熈九年罷臨沂<lb/>
湖熟脂澤田以賜貧人宋元嘉二十二年浚淮起湖熟<lb/>
<pb n="KR2k0027_WYG_004-18a"/>
廢田千餘頃皆此地二十八年徙越城流人淮南流人<lb/>
於姑熟今太平路古之姑熟前志謂即湖熟非也<hi>元和郡國</hi>
<hi>志云在舊江寧縣東南七十里今在上元縣丹陽鄉去縣五十里淮水北古城猶在</hi>
永平縣<hi>永安永世</hi>漢元封中置屬丹楊郡尋廢吳分溧陽復<lb/>
置改曰永安孫休封弟謙為永安侯孫皓封洪為永平<lb/>
侯晉武又改永世惠帝分置平陵并永世凡六縣屬義<lb/>
興郡尋復舊名宋省入溧陽<hi>城在今溧陽州南十五里遺址高二尺見後古蹟志</hi>
平陵縣<hi>詳見後古蹟固城下</hi>
<pb n="KR2k0027_WYG_004-18b"/>
安業縣唐武徳二年析江寧溧水置後廢<lb/>
同夏縣梁武帝生於秣陵同夏里大同元年因以置縣<lb/>
陳屬建興郡隋省入江寧<hi>圖經云縣東十五里有同夏浦舊有城今上元縣長樂鄉</hi>
<hi>是其地</hi>
臨沂縣本徐州琅邪國縣晉咸康七年分江乗西界僑<lb/>
置屬南琅邪郡陳屬建興郡晉蔡靚諸葛恢梁孟智陳<lb/>
眀仲璋皆嘗為令<hi>實録云縣城在京江獨石山西臨大江在舊江寧縣北四十里南徐州記</hi>
<hi>云縣有落星山屬慈仁鄉去縣四十里今上元縣長寧鄉攝山之西白常村盖其地距上元縣三十八里</hi>
<pb n="KR2k0027_WYG_004-19a"/>
懷徳縣<hi>費</hi>晉大興元年琅邪國人隨帝渡江者㡬千戸<lb/>
立懷徳縣以處之屬丹楊郡永復為湯沐邑後屬琅邪<lb/>
郡其地寄建康北境<hi>實録云縣城在宫城南七里建初寺前路東後改曰費移於宫城西</hi>
<hi>北三里耆闍寺西宋元嘉十五年省入建康臨沂古迹編云費縣與琅邪分界於潮溝村在縣北九里今在上</hi>
<hi>元縣鍾山鄉</hi>
即丘縣本晉琅邪國縣元帝置屬南琅邪郡宋元嘉八<lb/>
年省入陽都<lb/>
陽都縣本漢城陽國縣後漢改為琅邪國晉廢元帝置屬<lb/>
<pb n="KR2k0027_WYG_004-19b"/>
南琅邪郡宋大明五年省入臨沂<lb/>
　　　地所接四境<lb/>
集慶路東西二百三十五里南北四百六十里東至本<lb/>
路界首一百四十里自界首至鎮江路四十里西至本<lb/>
路界首一十里自界首至和州八十三里南至本路界首二百<lb/>
四十里自界首至寧國路一百二十里北至本路界首四十九<lb/>
里自界首至真州一百一十里東南到本路界首二百<lb/>
八十五里自界首至常州路一百八十五里西南到本<lb/>
<pb n="KR2k0027_WYG_004-20a"/>
路界首九十里自界首至太平路三十里東北到本路<lb/>
界首一百三十五里自界首至鎮江路四十五里西北<lb/>
到本路界首二十二里自界首至真州一百二十七里<lb/>
自集慶路到汴梁陸路一千四百四十五里水路一千<lb/>
七百七十里到河南府陸路一千八百里水路二千一<lb/>
百九十五里北至大都水程三十站三千四百一十里<lb/>
陸程四十站二千八百一十五里<lb/>
江寧縣附郭東西八十五里南北九十八里東至上元<lb/>
<pb n="KR2k0027_WYG_004-20b"/>
縣界舊以御街中分今抵録事司城門為界西至和州<lb/>
烏江縣界四十里以鰻黧州大江中流為界自界首至<lb/>
烏江縣一十五里南至溧水州界九十三里以烏刹橋<lb/>
為界自界首至溧水州四十五里北至上元縣界五里<lb/>
以金陵鄉為界東南到句容縣界七十里以湖山鄉為<lb/>
界自界首到句容縣九十里西南到太平路當塗縣界<lb/>
一百六里以章公塘為界自界首到當塗縣一十七里<lb/>
東北到上元縣界二十五里以崇禮鄉為界西北到上<lb/>
<pb n="KR2k0027_WYG_004-21a"/>
元縣界五里以金陵鄉為界<lb/>
上元縣附郭東西九十五里南北八十五里東至句容<lb/>
縣八十里以周郎橋中分界西至江寧縣界舊以䘖街<lb/>
中分今抵録事司城門為界南至江寧縣界七十里以<lb/>
永豐鄉北白米湖為界北至真州六合縣界四十九里<lb/>
以𤓰步大江中流為界東南到句容縣界七十里以東<lb/>
陳村為界自界首到句容縣三十五里西南到江寧縣<lb/>
界四里以大隱鄉為界東北到句容縣界六十里以章<lb/>
<pb n="KR2k0027_WYG_004-21b"/>
橋為界自界首到句容縣八十里西北至真州六合縣<lb/>
界二十九里以湖墅大江中流為界自界首到六合縣<lb/>
八十五里<lb/>
句容縣東西七十里南北一百二十里東至鎮江路丹<lb/>
徒縣界五十里以山口為界自界首至丹徒縣五十里<lb/>
西至上元縣界二十里以周郎橋中分為界自界首至<lb/>
上元縣七十里南至溧水州界六十里以丁塘村為界<lb/>
自界首至溧水州三十里北至真州揚子縣界七十里<lb/>
<pb n="KR2k0027_WYG_004-22a"/>
以下蜀大江中流為界自界首至揚子縣六十里東南<lb/>
到鎮江路金壇縣界六十里以茅山崇元觀西堆為界<lb/>
自界首到金壇縣六十里西南到江寧縣界七十里以上義山<lb/>
東緑楊村為界自界首到江寧縣九十里東北到丹徒縣界六<lb/>
十五里以左橋為界自界首到丹徒縣四十五里西北到上元縣<lb/>
界八十里以東陽鎮霸橋為界自界首到上元縣六十里<lb/>
溧水州東西八十二里一百三歩南北一百五十五里<lb/>
三十八步東至句容縣界三十七里以浮山頂為界自<lb/>
<pb n="KR2k0027_WYG_004-22b"/>
界至句容縣四十里西至上元縣界三十五里烏石橋<lb/>
為界自界至上元縣八十五里南至寧國路宣城縣界<lb/>
百一十里四牌岡為界自界至宣城縣百三十里北至<lb/>
江寧縣界四十五里上義山為界自界至江寧縣七十<lb/>
五里東北到句容縣界四十里望湖岡為界自界到句<lb/>
容縣五十里東南到溧陽州界五十里分界山為界自<lb/>
界到溧陽州七十里西南到寧國路宣城縣界百三十<lb/>
五里崑山鄉為界自界到宣城縣一百里西北到江寧<lb/>
<pb n="KR2k0027_WYG_004-23a"/>
縣界四十五里烏刹橋為界自界到江寧縣七十五里<lb/>
溧陽州東西一百五十里南北一百六十里東至宜興<lb/>
州界一十五里以葑埭牌為界自界首至宜興州七十<lb/>
里西至溧水州界八十五里以三塔墩為界自界至溧<lb/>
水州四十里南至廣徳路界七十里以石屋山分流為<lb/>
界自界至廣徳軍八十里北至金壇縣界八十里以長<lb/>
塘湖港荻場為界自界首至金壇縣四十里東南到宜<lb/>
興州界八十里以白塔山為界自界首到宜興州四十<lb/>
<pb n="KR2k0027_WYG_004-23b"/>
里西南到宣城縣界一百二十里以湖東北岸為界自<lb/>
界首到宣城縣一百三十里東北到宜興州界四十五<lb/>
里以五家村為界自界首到宜興州六十五里西北到<lb/>
溧水州界七十五里以曹山陸路為界自界首至溧水<lb/>
州四十五里<lb/>
　　　鎮市<lb/>
淳化鎮<hi>在上元縣東四十五里鳯城鄉宋淳化五年置</hi>
金陵鎮<hi>在江寜縣南六十里本陶吳鋪宋景徳二年改為鎮今有税務</hi>
<pb n="KR2k0027_WYG_004-24a"/>
秣陵鎮<hi>在江寧縣南三十里今有税務廵檢司</hi>
石步鎮<hi>在上元縣東北四十五里即古羅落橋</hi>
大城港鎮<hi>在江寧縣西南七十里今作水站</hi>
靖安鎮<hi>在龍灣市</hi>
常寧鎮<hi>在句容縣東南五十里天禧元年以鎮置寨今有税務</hi>
下蜀鎮<hi>在句容縣北六十里有廵檢司</hi>
土橋鎮<hi>在上元縣東南六十里與句容縣兩界</hi>
<hi>闕</hi>陽鎮<hi>在句容縣西北六十里郡國志云楚漢之際改秣陵為闕    國名有館驛闕</hi>
<pb n="KR2k0027_WYG_004-24b"/>
<hi>闕</hi>　鎮<hi>在江寧縣西南六十里有廵檢司</hi>
鄧步鎮<hi>在溧水州南一百二十里宋乾道四年差官收税寶祐四年移東壩市收税今有税務鹽倉廵</hi>
<hi>檢司</hi>
孔家堽鎮<hi>在溧水州南四十五里</hi>
固城鎮<hi>在溧水州南九十五里</hi>
高淳鎮<hi>在溧水州南一百里有税務廵檢司</hi>
舉善鎮<hi>俗名戴步在溧陽州南三十五里有税務</hi>
杜渚鎮<hi>在溧陽州西南六十里乾道四年移税額於溧水縣鄧歩</hi>
<pb n="KR2k0027_WYG_004-25a"/>
古市按宫苑記吳大帝立大市在建初寺前其寺亦名<lb/>
大市寺宋武帝永初中立北市在大夏門外歸善寺前<lb/>
宋又立南市在三橋籬門外鬬場村内亦名東市又有<lb/>
小市牛馬市穀市蜆市紗市等十一所皆邊淮列肆禆<lb/>
販焉内紗市在城西北耆闍寺前又有苑市在廣莫門<lb/>
内路東鹽市在朱雀門西宋書有建康市南唐書有金<lb/>
陵市至今有清化市羅帛市而自昔言市者則以東市<lb/>
西市鳯臺鷺洲四坊之達為市盖即魚市今銀行花行<lb/>
<pb n="KR2k0027_WYG_004-25b"/>
雞行鎮淮橋新橋笪橋皆市也<hi>南史徐度傳云徐嗣徽任約等來冦高祖與敬</hi>
<hi>帝還都時賊已㨿石頭市㕓居民並在南路去臺遥逺恐為賊所乗乃使度將兵鎮冶城築壘以斷之以此知</hi>
<hi>六朝市㕓多在淮水北冶城東也通典梁有太市南市北市令太南北三市丞陳淮水北有大市自餘小市十</hi>
<hi>餘所隋食貨志言陳時淮水北有大市十餘所置官司廢税歛既重時甚苦之晉史廷尉張闓住在小市南史宋</hi>
<hi>帝元徽二年張敬兒破賊宣陽門莊嚴寺小市丹陽記曰苑城市謂之苑市秣陵有鬬場市寰宇記云東晉咸</hi>
<hi>和中置七尉右尉在紗市今屬上元縣鍾山鄉張循王北莊前平地是也宫苑記南尉在草市北湘宫寺前其</hi>
<hi>地在今上元縣治東北齊東昏侯宫中立宫市使宫人屠沽帝為市魁陳後主重關市之征以陽恵朗為大市</hi>
<hi>令金陵故事有鹽市即鹽渚也在東南三里庾闡揚都賦其寶貨則瑶琨琅玕青碧青珉陽球散火陰田潛珍</hi>
<pb n="KR2k0027_WYG_004-26a"/>
<hi>雲英水玉錯輝龍鱗煥若金膏晃若銀燭琉璃冰清而外映珊瑚觸石而上翹牙簟列文於象齒火布濯穢於</hi>
<hi>炎焱西阻石城則舟車之所會東盡金塘則方駕之所連清化市今在北門内羅帛或云蘿蔔即路學街魚市</hi>
<hi>前志不載所在南唐近事程員舉進士夜夢烏衣吏告曰君與王倫廖衢陳度衛清並已及第員夢中驚喜理</hi>
<hi>服馳馬詣省門見楊遂張觀魯顗立街中謂曰牓在雞行何忽至此員悵然而覺其年考功員外郎張佖權知</hi>
<hi>貢舉果放楊遂等三人員輩卒無徴應既夏内降御札尚慮遺賢命張洎舍人就中書重定洎果取員等五人</hi>
<hi>附來春别牓及第明年歲在癸酉也慶元志雞行街自昔為繁富之地南唐放進士牓於此戚氏續志云銀行</hi>
<hi>今金陵坊銀行街物貨所集花行今層樓街又呼花行街有造花者諸市但名存不市其物清化甚僻故老言</hi>
<hi>舊已然矣</hi>
<pb n="KR2k0027_WYG_004-26b"/>
湯泉市<hi>在上元縣神泉郷湯山延祥院之前去城六十里</hi>
棲霞市<hi>在上元縣長寧鄉攝山棲霞寺之前去城四十五里</hi>
索墅市<hi>市有索墅坊在上元縣清化鄉去城五十里</hi>
泉都市<hi>在上元縣泉水鄉亦名龍都去城五十五里</hi>
東流市<hi>市有橋曰東流以水流自東因名之在上元縣宣義鄉去城四十里</hi>
花林市<hi>南至曹村五里北至大江十二里齊梁諸墳多在其地屬上元縣清風鄉去城三十五里</hi>
龍灣市<hi>在上元縣金陵鄉去城一十五里有税務</hi>
竹篠市<hi>在上元縣長寧鄉去城五十里有廵檢司</hi>
<pb n="KR2k0027_WYG_004-27a"/>
蛇盤市<hi>在上元縣開寧鄉去城二十里舊有館驛</hi>
麒麟市<hi>在上元縣開寧鄉去城三十里</hi>
西干市<hi>在上元縣長寧鄉去城四十五里</hi>
章橋市<hi>在上元縣長寧鄉去城五十里</hi>
石井市<hi>在上元縣長寧鄉去城二十五里</hi>
五城市<hi>在上元縣崇禮鄉去城二十五里</hi>
土橋市<hi>在上元縣丹陽鄉去城六十里</hi>
湖熟市<hi>在上元縣丹陽鄉去城六十里</hi>
<pb n="KR2k0027_WYG_004-27b"/>
新林市<hi>在城西南二十里</hi>
版橋市<hi>在城西南三十里</hi>
銅井市<hi>在城西南八十里</hi>
東口市<hi>在城南長干橋下東今烏衣巷口是</hi>
西口市<hi>在城南長干橋下今西街口是</hi>
小口市<hi>在城西南江寧縣安徳鄉</hi>
朱門市<hi>在朱門南</hi>
水橋市<hi>在江寧縣歸善鄉</hi>
<pb n="KR2k0027_WYG_004-28a"/>
杜橋市<hi>在江寧縣萬善鄉去城四十里</hi>
路口市<hi>在城南七十里戚志作路橋市</hi>
倉頭市<hi>在句容縣仁信鄉去城九十里</hi>
柴溝市<hi>在句容縣琅邪鄉去城七十五里舊有館驛</hi>
白土市<hi>在句容縣來蘇鄉有税務</hi>
高友步<hi>俗名上步在溧陽州南二十五里</hi>
周城步<hi>在溧陽州西南四十五里</hi>
上興步<hi>在溧陽州西六十里</hi>
<pb n="KR2k0027_WYG_004-28b"/>
黄連步<hi>在溧陽州西北五十五里</hi>
江寧有江寧市秣陵市金陵市上元有淳化市句容有<lb/>
東陽市下蜀市長寧市靖安市溧水有孔家岡市固城<lb/>
市高淳市溧陽有舉善市杜渚市皆見鎮内<lb/>
　<lb/>
　<lb/>
　<lb/>
　至大金陵新志卷四上<lb/>
<pb n="KR2k0027_WYG_004-29a"/>
欽定四庫全書<lb/>
　至大金陵新志卷四下<lb/>
　　　　　　　　　　　　　　元　張鉉　撰<lb/>
　　疆域志<hi>二</hi>
　　　街巷<lb/>
右御街<hi>按宫城記吳時自宫門南出至朱雀門七八里府寺相屬晉成帝因吳苑城築新宫正中曰宣</hi>
<hi>陽門南對朱雀門相去五里餘名為御道夾道開御溝今植槐栁梁武帝克東昏焚其奢淫服六十二種於御街</hi>
<hi>自天津橋直南夾道猶有故溝皆在民居南唐御衘也右有右御街在臺城西掖門外宫苑記云吳太初宫北</hi>
<pb n="KR2k0027_WYG_004-29b"/>
<hi>𤣥武門直對臺城西掖門前路東即右街是也其實自大司馬門出為御街自端門出為馳道自西掖門出為</hi>
<hi>右御街端門即閶闔門</hi>
朱雀街<hi>按宫城記自宫門南出夾苑路至朱雀門七八里府寺相屬輿地志朱雀門北對宣陽門相去</hi>
<hi>六里名為御道夾開御溝植柳環濟其記曰天紀二年衛尉岑昏表修百府自宫門至朱雀橋夾路作府舍又</hi>
<hi>開大道使男女異行夾道皆築高墻瓦覆或作竹籓庾闡楊都賦云横朱雀之□梁豁八達之遐衝世説宣武</hi>
<hi>出鎮南州王東亭曰丞相初營建鄴無所因承而制置紆曲方此為劣東亭曰此乃所以為巧也江左地促不</hi>
<hi>如中國若使阡陌條暢則一覽而盡故紆餘委曲若不可測今臺城在府城東北而御街迤邐向南屬之朱雀</hi>
<hi>門則其勢誠紆廻深逺不可測矣侯景縁淮作塘自石頭至於朱雀街十餘里中樓雉相屬宋彭城劉悛司空</hi>
<pb n="KR2k0027_WYG_004-30a"/>
<hi>勔之長子勔見害於朱雀街悛兄弟平生不行此路</hi>
焚衣街<hi>在御街齊東昏侯製四種冠五彩袍一月中二十餘出晨出三更歸夜出清晨返梁廢東昏焚</hi>
<hi>奢淫異服六十二種於御街後人號其所曰焚衣街</hi>
孔子巷<hi>在青溪側大仁寺前古廟在長樂橋東一里輿地志云孔子廟在樂遊苑東隔青溪盖聖嗣侯所</hi>
<hi>奉之廟也舊在溪南丹楊郡之東南本東晉所立中廢宋元嘉十九年詔復孔子廟至齊遷於今處以舊地為浮</hi>
<hi>屠今名孔子寺亦名孔子巷在城東南五里古長樂橋東實録晉孝武太元十一年立宣尼廟故丹陽郡城中</hi>
<hi>後移廟過淮水北以舊處為孔子寺亦呼其巷為孔子巷</hi>
國子監巷<hi>今鎮淮橋北御街東舊比較務即其地南唐子跨有江淮鳩集典墳特置學官濵秦淮開國</hi>
<pb n="KR2k0027_WYG_004-30b"/>
<hi>監里俗呼為國子監巷又呼草巷</hi>
烏衣巷<hi>在秦淮南晉南渡王謝諸名族居此時謂其子弟為烏衣諸郎今城南長干寺北有小巷曰烏</hi>
<hi>衣去朱雀橋不逺丹陽記烏衣之起吳時烏衣營處所也晉記江左初立琅邪諸王居烏衣巷王敦謀逆導憂</hi>
<hi>覆族使郭璞筮之卦成歎曰吉無不利淮水竭王氏滅王子孫繁衍世説王導曰庾元規若來吾角巾還烏衣南</hi>
<hi>僧虔為御史中丞領驃騎將軍甲族由來不居此官王氏分枝居烏衣者位官微减僧䖍為此官乃曰此是烏</hi>
<hi>衣諸郎坐處我亦可試為爾建康實録紀瞻立宅於烏衣衣巷屋宇崇麗園池竹木有足賞翫焉劉斧摭遺載烏</hi>
<hi>𫝊謂金陵人姓王名謝因海舶入燕子國妄言耳</hi>
運巷<hi>在今永夀宫相接沈約自序曰王父從官京師義熈十一年高祖賜館于都亭里之運巷世説叙錄</hi>
<pb n="KR2k0027_WYG_004-31a"/>
<hi>冶城在今運巷東舊里亭今俗呼為黄泥巷戚志云當臨運瀆</hi>
主簿巷<hi>在明道書院右明道先生程純公甞為上元主簿政教在人至今呼為主簿巷</hi>
聖火巷<hi>事見摭遺</hi>
叅佐巷<hi>在古東府城西金陵故事會稽王鎮東府立驃騎亭通驃騎航叅佐巷在航西</hi>
察戰巷<hi>按吳録官名有察戰丹陽舊有察戰巷在禪衆寺前丹陽記庾亮拒蘇峻宣陽門外七戰於此</hi>
<hi>故又名七戰</hi>
竹格巷<hi>按實録興嚴寺在運瀆東岸南直竹格渡即謝尚宅</hi>
白楊巷<hi>在今府城東南十八里謝幾卿免官居白楊之石井又何妥居白楊巷與青楊巷蕭眘齊名</hi>
<pb n="KR2k0027_WYG_004-31b"/>
青楊巷<hi>異苑云檀道濟居青楊巷宅是呉步闡所居諺云楊州青是鬼營自步及檀皆被誅</hi>
馬糞巷<hi>南史王志家禁中里馬糞巷僧䖍以來門風多寛恕志尤重厚歴職不以咎劾人門下客甞盜</hi>
<hi>志車轄賣之志知而不問待之如初賔客遊其門者専覆其過而稱其善兄弟子姪皆篤厚謙和時人號馬糞</hi>
<hi>諸王為長者</hi>
侍其巷<hi>慶元志舊為侍其氏所居多聞人今正南隅永安坊内有雉雞巷即此而訛</hi>
刁家巷<hi>慶元志南唐刁彥能子孫居此巷因名今不聞此巷</hi>
五房六房巷<hi>慶元志在府治門對南直街東西紹興初高宗駐蹕三省樞宻院吏所居戚氏志杭</hi>
<hi>州亦有此巷以居吏故云房或疑高宗留此不乆當是南唐</hi>
<pb n="KR2k0027_WYG_004-32a"/>
句容有劉明府君巷<hi>令張偘移醋庫劉明府君巷東後得舊井甘寒遂名</hi>
　　　坊里<lb/>
金華坊<hi>唐實録都城清明門對今湘宫寺巷門東出青溪橋正東面建春門直東興業寺後度青溪菰</hi>
<hi>首橋景雲中江寧令陸彥恭於縣東開金華坊東逼青溪乃廢菰首橋而於興業寺門前開大道造金華橋橋</hi>
<hi>度青溪通潤州驛慶元志其地今上元縣治東北</hi>
翔鸞坊<hi>南唐近事盧絳寓居翔鸞坊遘熱病夢婦人令啖蔗事見摭遺</hi>
康樂坊<hi>慶元志城東半山寺處舊名康樂坊晉謝𤣥封康樂公至孫靈運猶襲封今以坊及謝公墩名</hi>
<hi>觀之恐是𤣥及其子孫所居</hi>
<pb n="KR2k0027_WYG_004-32b"/>
赤蘭坊<hi>見赤蘭橋</hi>
鍾山坊<hi>在宋行宫前東夾道</hi>
石城坊<hi>在宋行宫前西夾道</hi>
東錦繡坊<hi>在御街左</hi>
西錦繡坊<hi>在御街右</hi>
狀元坊<hi>二一在御街左東錦繡坊南一在府學南</hi>
報恩坊<hi>在御街右西錦繡坊南</hi>
安樂坊<hi>在御街右報恩坊北</hi>
<pb n="KR2k0027_WYG_004-33a"/>
金泉坊<hi>在御街右報恩坊南</hi>
嘉瑞坊<hi>在御街左狀元坊南戚氏志金泉南</hi>
舜澤坊<hi>在御街右金泉坊南</hi>
金陵坊<hi>在御街右舜澤坊南</hi>
建業坊<hi>在御街右鎮淮橋西北</hi>
長樂坊<hi>在御街左鎮淮橋東北</hi>
招賢坊<hi>在今臺治南</hi>
經武坊<hi>今臺治左</hi>
<pb n="KR2k0027_WYG_004-33b"/>
武勝坊<hi>在今臺治東北</hi>
細柳坊<hi>在舊都統司後軍寨前</hi>
青溪坊　九曲坊<hi>並在臺治東</hi>
嘉會坊<hi>在舊總領所前</hi>
尊賢坊<hi>在明道書院右即主簿巷</hi>
東市坊<hi>在魚市東</hi>
鳯臺坊<hi>在魚市南</hi>
西市坊<hi>在魚市西</hi>
<pb n="KR2k0027_WYG_004-34a"/>
鷺洲坊<hi>在魚市北</hi>
長春坊<hi>在東市之東</hi>
寛征坊<hi>在西市之南</hi>
清化坊　欽化坊<hi>並在西市之北</hi>
朝宗坊　佳麗坊<hi>並在西市之西</hi>
保寧坊<hi>在保寧寺前</hi>
廣濟坊<hi>在舊廣濟倉南近水西門</hi>
武定坊<hi>在鎮淮橋東南</hi>
<pb n="KR2k0027_WYG_004-34b"/>
崇勝坊<hi>在鎮淮橋西南</hi>
慶元志載六朝及唐里名有翔鸞濵江舜澤嘉瑞凡四<lb/>
與乾道坊名同盖坊故里也乾道所載四廂二十坊曰在<lb/>
南坊四曰嘉瑞長樂翔鸞武定右南坊九曰承賢舜澤<lb/>
建業興政雅政鳯臺濵江永安敦教左北坊二曰鍾山<lb/>
招賢右北坊五曰立德修文來蘇金陵清化其時城内<lb/>
分四廂猶今之隅<hi>廂有廂官掌民訟</hi>如雞行街今在西南隅舊<lb/>
志云在右南廂是也<hi>戚氏云已上坊名與乾道不同者盖初以一城分四廂四廂街巷總</hi>
<pb n="KR2k0027_WYG_004-35a"/>
<hi>分二十坊後復各以其坊之街或巷掲以坊名今尚存焉舊志所云嘉瑞長樂等坊皆舊坊也至今里巷禱祀</hi>
<hi>言所居坊則尚舉二十坊之名以翔鸞觀之則知其來逺矣景定皆弗録今並存之又按宋㩁酤之所亦名坊</hi>
<hi>溧陽志甓橋坊東馬坊酒坊四十二處是也如石步鎮有羅落坊北村坊也梁蕭子範有直中舍坊賦此官寺</hi>
<hi>之坊也</hi>
句容縣有鄽里坊躍鱗坊句曲坊宣化坊金陵坊僊賔<lb/>
坊禮教坊延賔坊興化坊東諫臣坊西諫臣坊東林教<lb/>
坊西林教坊<hi>凡十有三見縣志又曰古坊名既廢令張榘復立已無知者乃自縣河至十字街達</hi>
<hi>於東門立坊十五曰升俊坊製錦坊宣化坊市南坊天市妨東市坊舊市坊市北坊躍鱗坊市橋坊和豐坊朝</hi>
<pb n="KR2k0027_WYG_004-35b"/>
<hi>亰坊鍾山坊句曲坊延賔坊内四明坊因舊云</hi>
溧水州有崇德坊易俗坊仁和坊長壽坊新興坊昭徳<lb/>
坊樂安坊樂泰坊<hi>縣志作徳安徳泰</hi>棲賢坊恭信坊<hi>凡十</hi>又表孝<lb/>
坊<hi>以乾道四年邑人伊小乙割肝療母病得名</hi>狀元坊二<hi>以俞㮚上舍吳潛進士並第一得名</hi>
崇儒坊<hi>舊名崇化已上三坊並見縣志凡四</hi>
溧陽州有育材坊<hi>後改登俊</hi>仁和坊瑞蓮坊永定坊招逺坊<lb/>
<hi>凡五見本處志</hi>
長千里<hi>在秦淮南越范蠡築城長干丹陽記大長干寺道西有張子布宅在淮水南實録云長干是里</hi>
<pb n="KR2k0027_WYG_004-36a"/>
<hi>巷名江東謂山隴之間曰干建康南五里有山崗其間平地民庶雜居有大長干小長干東長干並是地里名</hi>
<hi>小長干在瓦棺南巷西頭出江</hi>
鳯凰里<hi>在今保寧寺後宋元嘉十四年大鳥二集秣陵民王覬園中李窠上大如孔雀頭足小高毛羽</hi>
<hi>鮮明文綵五色聲音諧從衆鳥如山雞者隨之行三十步頃東南飛去揚州刺史彭城王義康以聞改鳥所集</hi>
<hi>永昌里為鳯凰里後於寺築臺建樓</hi>
表孝里<hi>在溧水州即伊小乙所居里知縣陳嘉善牓其里旌之</hi>
鄉里見史志者吳丹陽賴鄉宋建康東鄉土山里秣陵<lb/>
都鄉石泉里<hi>謝濤宗慤墓</hi>乾道志鄉各書里景定始遺之今<lb/>
<pb n="KR2k0027_WYG_004-36b"/>
故老知者亦鮮盖初以鄉統里宋末易里之名曰保或<lb/>
曰管曰都由是相襲而失古矣今録前志所遺者子游<lb/>
里<hi>九域志言偃里在上元縣金陵故事在縣東二十二里按索隠家語云言偃吳人仕魯為武城宰今吳郡</hi>
<hi>有言偃冢吳地記云宅㫄有監洗石週廽四丈為梁太守蕭正徳將去莫知所在蘇州記曰周文學科孔子弟子</hi>
<hi>言偃宅在常熟縣史記云偃吳人也字子游宅邊有監洗石云此偃吳人無可疑者不知故事何据而六朝事</hi>
<hi>迹乾道志又承其誤也戚氏云史記元無監洗石之文秪曰吳人金陵固亦吳也故冢果在吳都古人或生或</hi>
<hi>仕或游厯安得盡知里名相𫝊必有所自後常熟縣立吳公祠朱文公記曰縣有子游巷文學橋圖經又云故</hi>
<hi>宅在縣西北舊井存焉今不復可見觀此紀考据又與前説不同大抵存古慕賢之意又唐開元追爵始封吳</hi>
<pb n="KR2k0027_WYG_004-37a"/>
<hi>侯宋大中祥符二年定七十二公國號追封丹陽公故政和禮書稱丹陽公至高宗賛乃書唐封淳熈中遂改</hi>
<hi>吳公竊詳丹陽可稱吳而常熟不可號丹陽太宗詔定之時固有㨿也又言姓最少聞吳中有之然上元竹篠</hi>
<hi>去城五十里言族成一聚落近年稍分居神泉鄉陽水及龍潭但里名改易未能訪其處自慶元志偏言蘇州</hi>
<hi>之説景定遂削此里使子游的非吳人郡志亦當傳疑如儒童院之類况史志故事存乎</hi>禁中里<hi>見馬</hi>
<hi>糞巷</hi>都亭里<hi>見運/巷</hi>小郊里<hi>梁武帝始至姑熟桞憕與兄惲諸友朋於小郊候接慶元志在城</hi>
<hi>南十五里或𫝊即吳大帝南郊壇所實録所謂郊壇村戚氏云鳯臺鄉有此里又自有郊壇里</hi>蔣山里<lb/>
太清里<hi>梁史</hi>慶元志載六朝及唐里名十六曰化義里建<lb/>
興里<hi>見南苑</hi>定陰里建康里齊平里南塘里<hi>晉史王敦兵至御街沈充</hi>
<pb n="KR2k0027_WYG_004-37b"/>
<hi>自青溪引軍與會至宣陽門北中郎將劉遐等率輕騎從南塘出横擊之賊軍大潰世説祖車騎過江時公私</hi>
<hi>儉薄無好服玩王庾諸公共就祖忽見裘袍重疊珍飾盈列諸公怪問之祖曰昨夜復南塘一出盖祖于時使</hi>
<hi>健先鼓行刼鈔在事之人亦容而不問也時厮養逋亡多逃竄在南唐下諸船中或欲一時搜索謝公不許曰</hi>
<hi>不容置此輩何以為京師王荆公詩平時無盜出南塘</hi>朔陰里桐下里<hi>疑即同夏</hi>婁侯<lb/>
里<hi>地有婁湖見江寧鄉</hi>崇孝里翔鸞里濵江里舜澤里嘉瑞里<hi>翔鸞</hi>
<hi>以下皆舊坊名</hi>鬬場里<hi>梁永明九年秣陵縣鬬場里安明寺有古樹衆僧改架屋伐為薪剖木裏自然</hi>
<hi>有法大徳三字盖即鬬場村</hi>延賢里<hi>見赤蘭橋</hi>皆舊里名也<lb/>
江寧縣鄉十八里八十六<hi>景定無龍山有長泰朱門今朱門一鄉别有沙洲鄉在縣</hi>
<pb n="KR2k0027_WYG_004-38a"/>
<hi>西南菜園務在城東南今㨿前志定古額二十三鄉</hi>
　鳯臺二鄉<hi>縣東南二十里併大隱鄉為一景定分東西二鄉</hi>
　　小郊里　　　婁湖里　　　常樂里<lb/>
　　金陵里<lb/>
　安徳鄉<hi>縣西南三十里併丹陽鄉為一</hi>
　　洪塘里<hi>疑此即吳都賦横塘</hi>　　　　　張野里<lb/>
　　佐幕里　　　清陵里　　　新林里<lb/>
　　郊壇里<hi>疑此即梁紀實録郊壇里及村</hi>　　　董林里<lb/>
<pb n="KR2k0027_WYG_004-38b"/>
　　路西里<lb/>
　新亭鄉<hi>縣東南四十里</hi>
　　子塘里　　　顏墟里　　　商墟里<lb/>
　　河亭里　　　梁墟里<lb/>
　隨車鄉<hi>縣南四十里</hi>
　　下干里　　　五袴里　　　向社里<lb/>
　　來晩里<lb/>
　光宅鄉<hi>縣西南四十里</hi>
<pb n="KR2k0027_WYG_004-39a"/>
　　孟湖里　　　龔亭里　　　丁家里<lb/>
　　三山里　　　平頭里<lb/>
　關元鄉<hi>縣南四十里</hi>
　　白山里　　　蒲干里　　　孝義里<lb/>
　　金井里<lb/>
　萬善鄉<hi>縣南五十里</hi>
　　高村里　　　仇村里　　　經村里<lb/>
　允泰二鄉<hi>縣南五十里景定作長泰南北二鄉</hi>
<pb n="KR2k0027_WYG_004-39b"/>
　　丹陽里　　　永泰里　　　韋義里<lb/>
　馴翬鄉<hi>縣東南六十里</hi>
　　東金里　　　湖頭里　　　劉亭里<lb/>
　　秣陵里<lb/>
　惠化鄉<hi>縣南六十里</hi>
　　魯下里　　　赤岸里　　　三山里<lb/>
　　方期里　　　白都里<lb/>
　葛僊鄉<hi>縣東南七十里</hi>
<pb n="KR2k0027_WYG_004-40a"/>
　　李塘里　　　湖南里　　　令東里<lb/>
　建業鄉<hi>縣南三十里</hi>
　　時安里　　　東林里　　　魏亭里<lb/>
　　浦東里　　　東淮湖里　　塘頭里<lb/>
　永豐鄉<hi>縣東南九十里</hi>
　　令西里　　　上義里　　　鹿陽里<lb/>
　歸善鄉<hi>縣西南六十里</hi>
　　歸化里　　　仁壽里　　　仁恭里<lb/>
<pb n="KR2k0027_WYG_004-40b"/>
　　歸善里　　　歸徳里<lb/>
　處真鄉<hi>縣西南七十里併孝感鄉為一</hi>
　　歸善里　　　仁愛里　　　仁惠里<lb/>
　　興德里　　　長興尚署里　大薄河湖里<hi>二里盖四</hi>
　　<hi>字名與下馬浦東西後黎陵尚例同</hi>
　銅山鄉<hi>縣南九十里</hi>
　　馬浦東西里　施計里　　　東西里<lb/>
　　濮里　　　　後黎陵尚里　楊莊下溪里<lb/>
<pb n="KR2k0027_WYG_004-41a"/>
　　故堂尚署里<lb/>
　龍山鄉<hi>縣南九十里景定作朱門南北二鄉</hi>
　　龍山里　　　湯馮里　　　朱門里<lb/>
　　前泊里　　　馬里<lb/>
　横山二鄉<hi>縣東南百二十里景定分南北</hi>
　　靈仙里　　　横水里　　　岳陽里<lb/>
　　大蜆里　　　龍窟里　　　甘泉里<lb/>
　　石塘里<lb/>
<pb n="KR2k0027_WYG_004-41b"/>
上元縣鄉十八里五十二<hi>州縣鄉里采戚氏志及州縣志所載名目</hi>
　金陵鄉<hi>縣北</hi>
　　東里　　　　西里<lb/>
　慈仁鄉<hi>縣東北</hi>
　　東里　　　　北里<lb/>
　鍾山鄉<hi>縣西北</hi>
　　泉水里　　　南里　　　　北里<lb/>
　北城鄉<hi>縣東北一名龍城郷</hi>
<pb n="KR2k0027_WYG_004-42a"/>
　　東里　　　　西里<lb/>
　清風鄉<hi>縣東北</hi>
　　上里　　　　中里　　　　下里<lb/>
　長寧鄉<hi>縣東北併為政鄉為一</hi>
　　長亭里　　　東里　　　　西里<lb/>
　惟信鄉<hi>縣東景定改名為政</hi>
　　惟信里<lb/>
　開寧鄉<hi>縣東北</hi>
<pb n="KR2k0027_WYG_004-42b"/>
　　開義里　　　開元里<lb/>
　宣義鄉<hi>縣東</hi>
　　東里　　　　西里　　　　南里<lb/>
　鳯城鄉<hi>縣東</hi>
　　西里　　　　中里　　　　東里<lb/>
　清化鄉<hi>縣東併崇信鄉為一</hi>
　　崇信里　　　崇林里　　　清化里<lb/>
　　長澗里<lb/>
<pb n="KR2k0027_WYG_004-43a"/>
　神泉鄉<hi>縣東北</hi>
　　神泉里　　　萬安里　　　上達里<lb/>
　　郭干里<lb/>
　丹陽鄉<hi>縣東南</hi>
　　新興里　　　平子里　　　新建里<lb/>
　　永寧里　　　丹陽里<lb/>
　崇禮鄉<hi>縣東南併建康鄉</hi>
　　西里　　　　東里　　　　南里<lb/>
<pb n="KR2k0027_WYG_004-43b"/>
　　中里　　　　北里<lb/>
　泉水鄉<hi>縣東南</hi>
　　西里　　　　東里<lb/>
　道徳鄉<hi>縣南</hi>
　　道徳里　　　埂頭里　　　銅山里<lb/>
　盡節鄉<hi>縣南</hi>
　　東里　　　　西里<lb/>
　長樂鄉<hi>縣東</hi>
<pb n="KR2k0027_WYG_004-44a"/>
　　上里　　　　　中里　　　　　下里<hi>今縣報作興賢鄉</hi>
句容縣鄉十六<hi>崇信鄉里三立闕闕石今廢乾道景定</hi>　<hi>盤/</hi>里五十八<hi>乾道有長年無直道</hi>
　通徳鄉<hi>乾道云元名同徳在縣西二十里一都二都</hi>
　　興行里　　　　嚴墟里　　　　史亭里<lb/>
　　　豐亭里<hi>新里市干樊巷言野磨店頭上嚴墟下嚴墟七村</hi>
　福祚鄉<hi>縣西南三十里三都四都</hi>
　　祐善里　　　　義城里　　　　清城里<lb/>
　　次戴里<hi>黄堰三㲼南岡青城歩四村</hi>
<pb n="KR2k0027_WYG_004-44b"/>
　臨泉鄉<hi>縣西南五十里五都六都</hi>
　　潤下里　　　　仁愛里　　　　章亭里<lb/>
　　楊亭里<hi>石秋丁墟夾山黄連墅花塘東釋斗門西釋湯巷九村</hi>
　上容鄉<hi>縣西南六十里七都八都</hi>
　　寛仁里　　　　葛亭里　　　　高平里<lb/>
　　湯亭里　　　　崇信里<hi>乾道作敦信陳莊五渚張莊盧蕟望湖岡五村</hi>
　承僊鄉<hi>縣南八十里九都十都</hi>
　　得道里　　　　魯亭里　　　　白楊里<lb/>
<pb n="KR2k0027_WYG_004-45a"/>
　　靈峰里<hi>浮山天王堂二村</hi>
　政仁鄉<hi>縣南九十里十一都十二都</hi>
　　化俗里　　　　周亭里　　　安亭里<hi>朱墟榖成朱莊白沙上干五村</hi>
　茅山鄉<hi>縣東南五十里十三都</hi>
　　僊居里　　　　朱陽里　　　水南里<hi>成村黄莊歩塘前潘</hi>
　　<hi>太陽呉墟六村</hi>
　崇德鄉<hi>縣南四十里十四都十五都</hi>
　　温恭里　　　　徐亭里　　　解亭里<hi>於鄉西城觀莊三村</hi>
<pb n="KR2k0027_WYG_004-45b"/>
　句容鄉<hi>縣東南三十里十六都十七都</hi>
　　祥符里　　　　畢墟里　　　黄干里<lb/>
　　直道里<hi>曹莊吕坊黄干蔡墓四村直道乾道後置</hi>
　來蘇鄉<hi>縣東三十里十八都</hi>
　　得仁里　　　　秦亭里　　　東鎻里<lb/>
　　西鎻里<hi>黄莊秋干蕭亭畢塔灣王婆店行香徐村前馬後馬九村</hi>
　望僊鄉<hi>縣東北四十里十九都二十都</hi>
　　豐義里　　　　降真里　　　次榮里<hi>奉聖荆塘二村</hi>
<pb n="KR2k0027_WYG_004-46a"/>
　移風鄉<hi>縣東北三十里二十一都二十二都按乾道志舊有長年里</hi>
　　楊塘里　　　戴亭里　　　安陽里<lb/>
　　行化里<hi>元名行香乾道作行香掘河小干栢莊楊塘官莊楊家莊六村</hi>
　孝義鄉<hi>縣北三十里二十三都</hi>
　　上應里　　　下應里　　　王亭里<hi>佴墅和草榖香十八</hi>
　　<hi>石四村佴音耐姓也</hi>
　仁信鄉<hi>縣北五十里二十四都元名履仁乾通志改仁信</hi>
　　愛人里　　　亭子里　　　石橋里<hi>亭子迸風六里店三村</hi>
<pb n="KR2k0027_WYG_004-46b"/>
　鳯壇鄉<hi>縣西北四十里二十五都二十六都二十七都</hi>
　　祥禽里　　　韓亭里　　　黄行里<hi>陳莊三口柴溝赤峴</hi>
　　<hi>倉頭五村</hi>
　琅邪鄉<hi>縣西北五十里二十八都二十九都</hi>
　　橋居里　　　鮑亭里　　　西亭里<lb/>
　　洛亭里<hi>鮑亭漸倪新塘東干西干黄野羅家七村</hi>
溧水州鄉十七里四十七<hi>舊圖鄉十九今闕分城孝義二鄉咸闕    志今  四十八都</hi>
　上元鄉<hi>州東南三十里見縣志下同</hi>
<pb n="KR2k0027_WYG_004-47a"/>
　　高坡里　　　興塘里<lb/>
　思鶴鄉<hi>州西三十五里</hi>
　　良西里　　　解塘里　　　上方里<lb/>
　贊賢鄉<hi>州南三十五里</hi>
　　分東里　　　宋亭里　　　孫亭里<lb/>
　白鹿鄉<hi>州東南五十里</hi>
　　裴塘里　　　楊塘里　　　澗西里<lb/>
　豐慶鄉<hi>州東四十里舊名龍慶</hi>
<pb n="KR2k0027_WYG_004-47b"/>
　　招賢里　　　劉方里　　　澗北里<lb/>
　歸政鄉<hi>州東北四十里</hi>
　　前西里　　　匠南里<lb/>
　崇賢鄉<hi>州北四十里</hi>
　　永寧里　　　崇德里　　　蒲塘里<lb/>
　長壽鄉<hi>州北三十五里</hi>
　　承恩里　　　臨前里<lb/>
　山陽鄉<hi>州西南四十里</hi>
<pb n="KR2k0027_WYG_004-48a"/>
　　西北里　　　花溪里　　　青林里<lb/>
　崇教鄉<hi>州西南一百二十里</hi>
　　前湖里　　　薛城里　　　南塘里<lb/>
　　永康里　　　清化里<lb/>
　遊山鄉<hi>州南百一十里</hi>
　　南亭里　　　東史里<lb/>
　僊壇鄉<hi>州東南七十五里</hi>
　　柴西里　　　石南里　　　馬沈里<lb/>
<pb n="KR2k0027_WYG_004-48b"/>
　安興鄉<hi>州東南一百里</hi>
　　豐樂里　　　李溪里　　　荆塘里<lb/>
　儀鳯鄉<hi>州南七十五里</hi>
　　大厯里　　　𫝊南里　　　和順里<lb/>
　永寧鄉<hi>州西南百三十五里舊名永安</hi>
　　新安里　　　水上里　　　登雲里<lb/>
　唐昌鄉<hi>州東南一百二十里</hi>
　　水北里　　　水南里<lb/>
<pb n="KR2k0027_WYG_004-49a"/>
　敦信鄉<hi>州西南九十里景定改為立信</hi>
　　寺後里　　　許東里<lb/>
溧陽州鄉十三里十八<hi>舊領鄉十七端拱元年割昭徳豐樂彰徳三鄉屬建平縣嘉祐</hi>
<hi>六年分成樂闕十二里永成福賢二鄉乾道鄉      十三</hi>
　永成鄉<hi>州東北</hi>
　　艮方里　　　沙漲里<lb/>
　福賢鄉<hi>州東唐曰招賢</hi>
　　新建里<lb/>
<pb n="KR2k0027_WYG_004-49b"/>
　舉福鄉<hi>州西南南唐有</hi>
　　青安里　　　郵亭里<lb/>
　眀義鄉<hi>州西</hi>
　　茭山里　　　黄山里　　　新昌里<lb/>
　　<hi>闕</hi>　里<lb/>
　惠徳鄉<hi>南唐有</hi>
　　髙友里<lb/>
　徳隨鄉<hi>州南</hi>
<pb n="KR2k0027_WYG_004-50a"/>
　　虞歩里<lb/>
　從山鄉<hi>州西南</hi>
　　下宅里<lb/>
　桂壽鄉<hi>州西南</hi>
　　蘆塘里<lb/>
　奉安鄉<hi>州西北</hi>
　　前文里<hi>乾道無</hi>
　崇來鄉<hi>州西北</hi>
<pb n="KR2k0027_WYG_004-50b"/>
　　舊縣里<lb/>
　來蘇鄉<hi>州北</hi>
　　前馬里<lb/>
　允泰鄉<hi>州北</hi>
　　上梅里　　　下梅里<hi>乾道無上梅</hi>
　允定鄉<hi>州北唐曰永安</hi>
　　允安里<hi>乾道作永安</hi>
　　　鋪驛<hi>館舍附</hi>
<pb n="KR2k0027_WYG_004-51a"/>
驛路五十一鋪毎鋪相去十里<lb/>
　　東門鋪　　　雙牌鋪<hi>舊名東十里鋪</hi>蛇盤鋪<hi>俗作佘婆</hi>
　　麒麟鋪　　　東流鋪　　　張橋鋪<lb/>
　　崑崙堽鋪<hi>以上七鋪屬上元縣</hi>　　　　江城湖鋪<lb/>
　　宣家峴鋪<hi>今名青山</hi>山口鋪　　　廟林鋪<lb/>
　　下蜀鋪　　　紀家店鋪<hi>以上六鋪屬句容縣</hi>
　　　右十三鋪係東路直抵鎮江路界炭渚鋪<lb/>
　　土門鋪　　　夾堽鋪　　　遲店鋪<lb/>
<pb n="KR2k0027_WYG_004-51b"/>
　　清水亭鋪　　𤣥武橋鋪<hi>舊作園墓</hi>秣陵鋪<lb/>
　　李村鋪　　　路口鋪　　　烏刹橋鋪<hi>以上九鋪屬江</hi>
　　<hi>寧縣</hi>　　　　　方墟鋪　　　石頭堽鋪<lb/>
　　烏山鋪　　　齊家店鋪　　南亭堽鋪<lb/>
　　南十里鋪　　蒲塘鋪　　　三角子鋪<lb/>
　　孔家堽鋪　　土山鋪　　　羅家林鋪<lb/>
　　戴公堽鋪　　漆橋鋪　　　朱家店鋪<lb/>
　　湯師娘鋪　　松兒堽鋪<hi>以上十六鋪屬溧水州</hi>
<pb n="KR2k0027_WYG_004-52a"/>
　　　右二十五鋪係南路直抵廣徳路界顧置鋪<lb/>
　　越臺鋪　　　石子堽鋪　　官莊鋪<lb/>
　　板橋鋪　　　三城湖鋪　　江寧鎮鋪<lb/>
　　青松林鋪　　銅井鋪　　　葛家堽鋪<hi>以上屬江寧縣</hi>
　　　右九鋪係西路直抵太平路界慈湖鋪<lb/>
　　府前鋪　　　西門鋪　　　石碑衝鋪<lb/>
　　靖安鋪<hi>以上屬上元縣</hi>
　　　右四鋪係北路直抵滁州界宣化鋪<lb/>
<pb n="KR2k0027_WYG_004-52b"/>
縣路十一鋪毎鋪相去二十里此係諸縣不通驛路處<lb/>
遞傳之路<lb/>
　　石井鋪　　　七里堽鋪<lb/>
　　　右二鋪屬上元縣界<lb/>
　　周郎橋鋪　　縣西門鋪<lb/>
　　　右二鋪屬句容縣界<lb/>
　　縣東門鋪　　茭塘鋪　　　破湖鋪<lb/>
　　　右三鋪屬溧水州界<lb/>
<pb n="KR2k0027_WYG_004-53a"/>
　　黄連歩鋪　　中橋鋪　　　烏山村鋪<lb/>
　　縣西門鋪<lb/>
　　　右四鋪屬溧陽州界<lb/>
在城金陵驛<lb/>
　水站<hi>在正東隅青溪坊保前宋制置司僉㕔地基東至溧水州二百四十里南至大城港水站六十</hi>
　　　<hi>里北至龍灣水站三十里管船一十九隻</hi>
　馬站<hi>在青溪坊前宋試院地基東至東陽馬站七十里南至江寧馬站五十里東南至溧水州馬站</hi>
　　　<hi>一百二十里正備馬八十八匹</hi>
<pb n="KR2k0027_WYG_004-53b"/>
江寧縣水馬站<lb/>
　江寧馬站<hi>在江寧鎮正備馬五十匹</hi>
　大城港水站<hi>在沙洲鄉去縣三十里船二十五隻</hi>
上元縣龍灣水站<hi>在金陵鄉去縣十五里船二十二隻</hi>
句容縣水馬站<lb/>
　東陽馬站<hi>至在城金陵驛七十里正備馬五十匹</hi>
　　　水站<hi>至龍灣站一百二十里管船二十二隻</hi>
　下蜀馬站<hi>至東陽站四十里到鎮江路六十里正備馬四十匹</hi>
<pb n="KR2k0027_WYG_004-54a"/>
　老鸛觜馬站<hi>至東陽站三十里正備馬二十匹</hi>
溧水州中山驛<hi>在州惠政橋西南正副馬六匹</hi>
溧陽州館驛<hi>一所在本州永定坊至元二十四年置立正副馬六匹</hi>
　永寧驛<hi>舊基在宋總領所西閃駕橋之南</hi>江寧驛<hi>在江寧縣西南五十里</hi>秣陵<lb/>
　驛<hi>在江寧縣南三十里</hi>石頭驛<hi>張九齡有候使石頭驛樓詩李白答裴侍御先行至石頭驛以</hi>
　<hi>書見招詩云君至石頭驛寄書黄鶴樓</hi>夢筆驛<hi>江淹本集云嘗宿於冶亭夢見丈夫自稱郭璞</hi>
　<hi>謂淹曰吾有筆在公處多年可以見還淹乃探懐中得五色筆一以授之爾後為詩絶無美句時人謂之</hi>
　<hi>才盡按建康有冶亭在冶城送别處有冶渚疑亦有亭又有東冶亭在秦淮上皆六朝士大夫餞送之所</hi>
<pb n="KR2k0027_WYG_004-54b"/>
　<hi>淹本集所載始末皆建康事也庚溪詩話云夢筆驛江淹舊居不詳所在今建寧路浦城縣有夢筆山山</hi>
　<hi>下有江淹祠有夢筆里楊文莊公真西山皆嘗讀書其所乃淹為吳興令處耳</hi>金陵驛<hi>亦名蛇盤</hi>
　<hi>驛在上元縣長樂鄉蛇盤市佘婆音之訛也今水馬站總名金陵驛在城中</hi>東陽二驛<hi>四至</hi>
　<hi>金陵驛四十五里今為水馬二站</hi>柴溝驛<hi>西至東陽/驛十五里</hi>下蜀驛<hi>西至柴溝驛十</hi>
　<hi>五里東至鎮江路界十五里今有馬站</hi>望僊驛<hi>舊在句容縣治南元豐二年移縣治東</hi>漆<lb/>
　橋驛<hi>在溧水州南七十五里</hi>官塘驛<hi>在溧水州東/南二十五里</hi>坊墟驛<hi>在溧水州</hi>
　<hi>北三十五里</hi>淮源驛<hi>在溧水州東/北三十五里</hi>儀賓驛<hi>在溧水州南一百一十里</hi>招<lb/>
　賢驛<hi>在溧水州南一百一十里</hi>蒲塘驛<hi>在溧水州南/二十五里</hi>白馬驛<hi>在溧水州</hi>
<pb n="KR2k0027_WYG_004-55a"/>
　<hi>東南四十里</hi>延賔驛<hi>在溧水州西/四十七里</hi>青陽驛<hi>在句容縣東二十里</hi>竹里<lb/>
　驛<hi>在句容縣北六十里倉頭市戚志一作竹亭</hi>雲亭驛<hi>在句/容縣</hi>昭華驛<hi>在句容縣</hi>
　<hi>開寶中焚圮太平興國二年移縣街東或云望僊驛是也</hi>臨江驛<hi>岑參有詩見陳軒金陸集</hi>
　　　右自永寧驛以下皆舊驛名今廢<lb/>
古六館曰顯仁集雅顯信來逺職官行人<hi>宫苑記國館六一曰顯仁</hi>
<hi>處高麗使二曰集雅處百濟使三曰顯信處吐蕃使四曰來逺處蠕蠕使五曰職官處于陀利使六曰行人處</hi>
<hi>比方使顯仁在青溪中橋五館並相近惟行人在婁湖籬門外又梁時學館亦名集雅未詳其義</hi>
貢計館<hi>宫苑記在舟子洲上郡貢上計及士人與計偕者憇此館徐鉉詩蕪沒閬風亭川流貢計館</hi>
<pb n="KR2k0027_WYG_004-55b"/>
任子館<hi>呉志諸將屯戍並留任子為立任子館晉咸和五年除之實録注地在樂遊西對今樓𤣥寺門</hi>
<hi>晉有江左其制不改至此年除之在覆舟山南歳久堙廢不復可辨地近古迹北郊壇陳書大建十四年詔可</hi>
<hi>檢任子館及東館并帶保任在外者暘衣糧酒食遣之</hi>
客館<hi>在城南十三里隔岸蔡州晉陶侃甞屯此丹陽記吳時宫館在蔡州上以舍逺人舊志南史宋初置</hi>
<hi>南北客館主四方賔客後為四方館此其始云</hi>
唐信義館<hi>王昌齡有詩</hi>
湯泉館<hi>乾道志在上元縣神泉鄉湯山下徐鉉有湯泉舊館詩遺址今存云</hi>
江寧館<hi>舊館姚希得建</hi>
<pb n="KR2k0027_WYG_004-56a"/>
誓清館<hi>即客亭基在龍灣今為水驛</hi>
儀賔館<hi>舊名以没官屋改車馬小駐之地今為南軒書院</hi>
需館<hi>没官屋改在小本頭街見景定志</hi>
金淵館<hi>溧陽志在州治後臨溪今為織染局</hi>
通江館横江館德星館<hi>見後古迹</hi>
水館<hi>乾道志在折栁堂東葉清臣建張伯五記按舊圖在月堂西月堂基即通江館也</hi>
　　　道路<lb/>
秦皇馳道<hi>秦始皇三十六年東遊自江乗渡江馳馬於此古志詔役赭衣三千人開馳道故曰丹徒</hi>
<pb n="KR2k0027_WYG_004-56b"/>
<hi>相傳自江乗徃鎮江大路是也漢賈山曰秦東窮燕齊南極吳越蹕道廣五十步隱以金稚樹以青松為馳道</hi>
<hi>之麗至於此使其後世曽不得邪徑託足焉</hi>
呉帝馳道<hi>吳都賦云朱闕雙立馳道如砥</hi>
宋帝馳道<hi>宋書大明五年孝武初立馳道自閶闔門至朱雀門為南馳道又自承明門至𤣥武湖為</hi>
<hi>北馳道八年罷南北二馳道景和元年復立宫苑記宋築馳道為調馬之所</hi>
小丹陽路<hi>今在江寧縣横山鄉金陵鎮西南三十里與太平路當塗縣接界里俗猶呼丹陽晉歴陽</hi>
<hi>内史蘇峻叛陶囘謂庾亮曰峻知石頭有重戍不敢直下必向小丹陽南道歩來宜設伏邀之可一戰擒也亮</hi>
<hi>不從峻果自小丹陽來迷失道夜行無復部伍亮聞乃悔之</hi>
<pb n="KR2k0027_WYG_004-57a"/>
黄城大路<hi>至今上元縣清風鄉黄城村梁侯景遣軍至江乗拒卲陵王綸趙伯超謂綸曰若從黄城</hi>
<hi>大路必與賊遇不如徑指鍾山突據廣莫門出賊不意城圍必解</hi>
湖頭路<hi>在今𤣥武湖東北南史崔慧景奉江夏王内向中領軍王瑩都督衆軍據湖頭築壘上帶蔣山</hi>
<hi>又王敬則舉兵沈文季持節都督屯湖頭備京口路</hi>
白楊路<hi>在城南十里石岡之横道陳始興王叔陵反部麾下度小航將趨新林蕭摩訶追擒於白楊路</hi>
竹里路<hi>在句容縣北六十里倉頭市東有竹里橋南邊山北濵大江父老云昔時路行山間西接東陽</hi>
<hi>遶攝山之北由江乗羅落以至建康宋武帝討桓𤣥其路經此今城東佘婆岡至東陽路乃後世所開非古路</hi>
<hi>也</hi>
<pb n="KR2k0027_WYG_004-57b"/>
謝𤣥走馬路<hi>在上元縣崇禮鄉土山下至今不生草木詳見土山下</hi>
姜巴路<hi>在小茅山後通延陵真誥秦時有士周太賔及侯巴陵侯姜叔茷者來住句曲山下秦孝王時封</hi>
<hi>故以姜巴名其路</hi>
上容路<hi>見破岡埭</hi>
　　　橋梁<hi>郡報州司縣橋道總一百五十八處與前志不同今存其舊</hi>
天津橋<hi>宋行宫前舊名虹橋政和中蔡薿建為石橋號曰蔡公橋後改今名天津本西京大内前橋名</hi>
<hi>即康節邵雍聞杜鵑處今移其名於此不忘京師之思也</hi>
鎮淮橋<hi>在今府城南門裏疑即朱雀航所此橋石甃鐵局按世説叙録及輿地志丹陽記皆云吳時南</hi>
<pb n="KR2k0027_WYG_004-58a"/>
<hi>津橋也名曰朱雀航大寧二年王含軍至丹陽尹温嶠燒絶之以遏南衆定後京師乏良材無以復之故為浮</hi>
<hi>航至咸康三年侍中孔坦議復橋於是税航之行者具材乃值苑宫初創材轉以治城故浮航相仍至大元中</hi>
<hi>驃騎府立東航改朱雀為大航晉起居注曰白舟為航都水使者王遜立之謝安於橋上起重樓上置兩銅雀</hi>
<hi>又以朱雀觀名之實録云咸康二年新立朱雀航對朱雀門南渡淮水亦名朱雀橋本呉南津大航橋也王敦</hi>
<hi>作亂温嶠燒絶之權以浮航往來至是始議用杜預河橋法長九十步廣六丈冬夏隨水高下浮航相仍至陳</hi>
<hi>毎有不虞之事則剔之晉書王敦作逆明帝以應詹都順之督朱雀橋南諸軍事齊髙祖討袁粲黄囘與粲同謀蕭</hi>
<hi>率家兵㨿朱雀橋囘遣覘之遂不敢出梁髙祖以義師伐東昏東昏使江道林率兵出戰退保朱雀航馮淮自</hi>
<hi>固又遣王珍國等列陣於航南開航背水以絶歸路與王荗等戰敗一時投淮死者積屍與航等後至者乗之</hi>
<pb n="KR2k0027_WYG_004-58b"/>
<hi>以濟北齊兵至故秣陵陳高祖分兵禦之遣杜稜頓航南元徽中賊黨杜黑蠡分軍向航劉勔禦之敗死侯景</hi>
<hi>兵至航建康令庾信率兵屯航北見景至命徹航始除一舶棄軍走南塘遊兵復閉航渡景乗勝至闕下</hi>
飲虹橋<hi>一名新橋在鳯臺坊實録南臨淮有新橋本名萬歲橋後改名飲虹新橋乃呉時所名至今俗</hi>
<hi>呼為新橋襲其舊也乾道五年史正志重建上為大屋數十楹極其壯麗與鎮淮橋並新丘崇記之開禧元年</hi>
<hi>丘崇重建劉叔向記之寳祐四年馬光祖重建梁椅記之鎮淮橋毎與此橋同建</hi>
日華橋<hi>在宋行宫城東華門跨伏龍河</hi>
月華橋<hi>在宋行宫城西華門跨伏龍河</hi>
東虹橋<hi>在行宫之左今臺治之北馬光祖書榜</hi>
<pb n="KR2k0027_WYG_004-59a"/>
西虹橋<hi>在景定橋北今龍翔寺東馬光祖書㮄戚氏云橋北皆南唐以來廢宫橋若小虹飛虹之屬是</hi>
<hi>也</hi>
景定橋<hi>在舊永寧驛北本名清化俗呼為閃駕橋景定二年馬光祖重建改今名自書㮄跨運瀆</hi>
太平橋<hi>在龍翔寺西南舊名欽化又呼笪橋俗𫝊茅山二十六代笪宗師所建景定二年馬光祖改今</hi>
<hi>名自書㮄跨運瀆</hi>
鼎新橋<hi>在太平橋西舊名小新景定二年馬光祖重建改今名自書榜</hi>
乾道南北二橋<hi>在古運瀆上今斗門橋北二橋相望乾道中洪遵建景定二年馬光祖重建自</hi>
<hi>書榜</hi>
<pb n="KR2k0027_WYG_004-59b"/>
斗門橋<hi>在乾道南橋之南景定二年馬光祖重建自書榜跨運瀆戚氏志其側舊有風亭在折栁亭東</hi>
武定橋<hi>在鎮淮橋東北淳熈中建景定二年馬光祖重建自書榜舊名嘉瑞浮橋又曰上浮橋時長樂</hi>
<hi>為下浮橋也</hi>
崇道橋<hi>在永壽宫東景定二年馬光祖重建自書橋榜</hi>
武衛橋<hi>在永壽宫西舊名望仙橋景定二年馬光祖重建改今名自書榜</hi>
廣富橋<hi>在月華橋北跨伏龍河景定二年馬光祖重修</hi>
武勝橋<hi>在今臺治東北親兵教場即北門橋</hi>
青溪七橋景定志按實録注云最北樂遊苑東門橋<hi>樂遊</hi>
<pb n="KR2k0027_WYG_004-60a"/>
<hi>苑在覆舟山南橋宜與今散福亭相連</hi>次南尹橋今潮溝大巷東出度此<lb/>
橋次南雞鳴橋<hi>即輿地志所謂今新安寺南東出開善寺路度此橋</hi>次南募士橋<lb/>
<hi>吳大帝募勇士處</hi>次南菰首橋一名走馬橋<hi>橋東燕雀湖湖連齊文惠太子博望</hi>
<hi>苑輔公祏築其地為城唐陸彥恭開為金華坊别立橋見前坊内燕雀湖在城東二里周迴二里流入青溪乾</hi>
<hi>道志云俗𫝊斜橋即走馬橋又云東虹橋一名斜橋俗𫝊走馬橋慶元志云迎仙橋舊在府治後俗呼斜橋乆</hi>
<hi>廢闕後圃山光閣是其處而景定遂云府治東有闕橋即是走馬橋今以實録建春門東出地闕    乾道景</hi>
<hi>定言斜橋非走馬橋名偶同爾</hi>次南青溪中橋在湘宫寺門前巷東出<lb/>
度溪東有桃花園是齊太祖舊宅亦名芳林園<hi>今上水閘里俗</hi>
<pb n="KR2k0027_WYG_004-60b"/>
<hi>相傳青溪中橋路齊書始安王遥光反曹虎領軍屯青溪中橋陳書晉王廣命斬張貴妃牓于青溪中橋即此</hi>
次南青溪大橋<hi>石邁古迹編云東出句容大路度此橋西即陳尚書令江總宅今上元縣東南</hi>
<hi>百餘步段氏居乃江總宅也橋宜在此宅之東歲久堙廢今不復有橋矣</hi>舊稱青溪九曲蓋<lb/>
自𤣥武湖引水從東北縈迴達於秦淮其曲折有九故<lb/>
於其間跨橋有七今城外青溪皆已堙塞橋廢乆矣惟<lb/>
城内僅存一曲溪上長橋有四皆馬光祖所作<hi>今城東北有渠</hi>
<hi>北通𤣥武湖南行經散福亭橋竹橋扺府城東北角外西入城濠里俗呼為長河即古青溪本自今竹橋西南</hi>
<hi>行五代楊溥於此截溪立城由是青溪半在城外其在城中者久塞但城東北隅迤邐至上元縣治東南上水</hi>
<pb n="KR2k0027_WYG_004-61a"/>
<hi>閘以西一帶青溪遺迹或見或隱橋亦不詳所在</hi>
運瀆六橋按實録云孝義橋本名甓子橋次南楊烈橋<lb/>
<hi>宋王僧䖍觀鬬鴨處</hi>次南西州橋<hi>宜在今/笪橋西</hi>次南髙曄橋<hi>古建康西尉在此橋</hi>
<hi>西建興寺北路東出度此橋宜在今乾道橋左右</hi>次南禪靈橋<hi>齊禪靈寺在運瀆西岸由興嚴</hi>
<hi>寺前西出大路度此橋</hi>次南運瀆臨淮有一新橋對禪靈渚渡<hi>宜在</hi>
<hi>今斗門橋上下舊有遇淮水橋名新橋亦名萬歲橋</hi>景定志云由古城西南行者<lb/>
是運瀆<hi>右城苑城也</hi>吳大帝赤烏三年使御史郄儉鑿城西<lb/>
南自秦淮北抵倉城名運瀆即此瀆是也今宫城西北<lb/>
<pb n="KR2k0027_WYG_004-61b"/>
興嚴寺前有溝迤邐至清化市東乃古運瀆但自此西<lb/>
南悉堙塞不復可辨其東南為宫城西塹疑非古迹然<lb/>
由宫牆塹至清化橋西折過欽化橋再南則運瀆舊迹<lb/>
復見今乾道橋一帶河是也六橋所在亦可髣髴得其<lb/>
次第清化橋即閃駕橋<hi>又呼閃虹音降</hi>欽化橋即笪橋馬光祖<lb/>
皆重建易名詳見前各橋下<lb/>
飛虹橋<hi>楊文公談苑云徐常侍鉉仕江南日嘗直澄心堂毎襆被入直至飛虹橋馬輒不進裂鞍斷轡</hi>
<hi>箠之流血掣韁却立鉉貽書餘杭沙門賛寧答云下必有海馬骨水火俱不能毁惟漚以腐糟隨毁者乃是鉉</hi>
<pb n="KR2k0027_WYG_004-62a"/>
<hi>劚之去土丈餘果得巨獸骨上脛可長三尺腦骨若斷柱積柴焚三日不動以腐糟纔漚之遂爛焉南唐有虹</hi>
<hi>橋小虹橋飛虹橋皆傍宫牆也</hi>
南渡橋<hi>李白與酒客數人掉歌秦淮往石頭訪崔四侍御詩云捨舟共連袂行上南渡橋乃秦淮上橋</hi>
<hi>也今不詳其處</hi>
張侯橋<hi>吳張昭所造故名晉義熈六年盧循焚查浦進至張侯橋其地在今城南不詳其處</hi>
赤蘭橋<hi>杜祭酒别𫝊曰桓宣武館于赤蘭橋南延賢里今城南有赤蘭坊橋不詳其處</hi>
長樂橋<hi>唐秦淮上有長樂橋又曰長樂渡在縣東南六里今桐林灣是其地𨽻長樂坊</hi>
獅子橋<hi>在古湘官寺北</hi>
<pb n="KR2k0027_WYG_004-62b"/>
囘龍橋<hi>在城西門</hi>
白下橋<hi>一名上春橋在城東門外其側有白下亭嘉泰四年劉叔向作重建橋記金陵為六朝故都風</hi>
<hi>上遺跡歴厯可攷自上元縣治東行里許有橋曰白下白下之義訪諸故老無𫝊焉宋元徽間遣征北將軍張</hi>
<hi>永屯白下唐武徳中遷金陵縣於白下村其地蓋在東晉白石壘之下也或以白下之名不宜舉子改名上春</hi>
長干橋<hi>在城南門外五代楊溥城金陵鑿濠引秦淮遶城咸淳乙丑馬光祖新創</hi>
萬歲橋<hi>見上運瀆</hi>
通波橋<hi>舊志府治東南臨舊放生池</hi>
黿池橋<hi>舊志在通波南乾道中建</hi>
<pb n="KR2k0027_WYG_004-63a"/>
通濟橋<hi>錢象祖建今有小橋在路學東南當是</hi>
迎仙橋<hi>俗呼斜橋見舊府治内</hi>
皂莢橋<hi>見曹景宗傳</hi>
銅橋<hi>在城東十里按五代史李昪昇元三年十月以步騎八萬講武於銅駞橋今字作桐訛也</hi>
髙橋<hi>仕城東十五里屬上元縣長樂郷金陵故事云梁亂庾信為建康令守朱雀門衆潰臺城門已閉信</hi>
<hi>走覊旅於此橋信有哀江南賦注云吳郡圖經以臯伯通所居因名其橋曰臯後人轉臯為高南史徐嗣徽等</hi>
<hi>復入丹陽至湖熟侯安都率馬步拒之於髙橋又戰干畊壇南按郡國志吳郡通門内有橋即漢臯伯通居此</hi>
<hi>橋以得名梁鴻賃舂之所是吳自有臯橋在建康者乃髙橋也庾信賦南史皆曰髙崔令欽注石邁古迹編易</hi>
<pb n="KR2k0027_WYG_004-63b"/>
<hi>高為臯紹興十七年本縣新治橋路易㮄曰臯橋因承其誤失於不考耳</hi>
石步橋<hi>在城東北四十五里即古羅落橋也宋髙祖起義丹徒進至羅落橋遇皇甫敷檀憑之戰死即</hi>
<hi>此地下有羅落浦北入大江又有羅落坊羅落千羅落山皆在其處今石步酒坊名羅落坊</hi>
錢公橋即章橋以西接張山亦曰張橋<hi>在府城東北五十七里上元句</hi>
<hi>容二縣以此橋為界</hi>
復古橋<hi>屬上元縣長樂鄉去縣十四里宣和間賜鍾茅山經此地橋損堙塞紹興十年復之改名復古</hi>
<hi>橋</hi>
葛橋<hi>在上元縣崇禮郷方山東南齊書李安民破建平王景素於葛橋</hi>
<pb n="KR2k0027_WYG_004-64a"/>
墅城橋<hi>在城東三十里即晉謝元别墅之所</hi>
檀橋<hi>在青溪案齊書劉瓛以儒學冠於當時京師士子貴遊莫不下席受業瓛住在檀橋瓦屋數間上皆</hi>
<hi>穿漏學徒敬慕不敢指斥呼為青溪</hi>
亭子橋<hi>在上元縣清風鄉黄城之東徐鉉棲霞寺新路記云建高亭於路周跨重橋於川上即此橋也</hi>
<hi>里俗呼為亭子橋去棲霞寺三里今土橋危險夏潦則民皆病渉</hi>
周郎橋<hi>在城東八十里上元縣丹陽鄉湖熟鎮下臨横塘石邁古迹編云舊傳周瑜嘗至此按吳書瑜</hi>
<hi>渡秣陵破笮融薛禮轉下湖熟此橋正通秣陵必瑜當時經厯之地</hi>
土橋<hi>在城東七十五里</hi>
<pb n="KR2k0027_WYG_004-64b"/>
西流橋<hi>在城東北三十里</hi>
東流橋<hi>在城東北四十里</hi>
安濟橋<hi>在城東北四十里即東流市橋淳熈十二年錢良臣重修改今名</hi>
韓橋<hi>在城東北三十里</hi>
白水橋<hi>在城東北二十里</hi>
楊堰橋<hi>在城東二十里</hi>
走馬橋<hi>見前菰首橋下</hi>
霸橋<hi>在城西北八十里分句容界</hi>
<pb n="KR2k0027_WYG_004-65a"/>
　　　右𨽻在城録事司及上元縣境<lb/>
板橋<hi>在城西南三十里吳後主聞晉師將至甚懼自選羽林精甲配沈瑩孫振等屯于板橋晉將周浚張</hi>
<hi>喬等接戰破吳軍瑩等皆遇害金陵故事云晉伐呉丞相張悌死之冢在板橋西實録晉簡文帝嘗與桓温及</hi>
<hi>武陵王晞同載遊於板橋温遽令鳴鼓吹角車驅卒奔欲觀其所為晞大恐求下車帝安然無懼色温由是憚服</hi>
新林橋<hi>在城西南一十五里揚州記云金陵南沿江有新林橋即梁武帝敗齊師之處</hi>
白板橋<hi>在城南梁武帝次江寧吕僧珍與茂進軍於白板橋築壘壘立茂移頓越城僧珍守白板</hi>
<hi>闕</hi>陵橋<hi>在城東南五十里</hi>
復成橋<hi>唐景雲中造以渡淮廣明元年廢于火南唐保大十年重造宋開寶八年又廢説見後復成渡</hi>
<pb n="KR2k0027_WYG_004-65b"/>
杜橋<hi>在城東南三十里戚志云有堰長五里闊丈五尺堰杜橋浦水</hi>
龍津橋<hi>在城南六十里臨江寧浦</hi>
牧放橋<hi>在城南七十里古牧放之所亦作牧牛</hi>
河亭橋<hi>在城東南一十五里</hi>
馬務橋<hi>在城東南二十五里唐置馬務於此</hi>
<hi>闕</hi>武橋<hi>在城東南三十七里有堰長三里闊二丈堰浦水通秦淮河</hi>
令橋<hi>在城東南七十里臨令水</hi>
烏刹橋<hi>在城東南九十三里戚志一名烏鵲</hi>
<pb n="KR2k0027_WYG_004-66a"/>
牧馬橋<hi>在縣東南三十九里南朝放牧者在此南出有浦水闊三丈深一丈有橋乾道志一名牧馬堰</hi>
<hi>在城西南七十里長三里濶二丈五尺堰牧馬浦水</hi>
　　　右𨽻江寧縣境<lb/>
白鶴橋<hi>在縣東南三里一十五步茅君内傳云大茅君毎年十二月二日駕白鶴於此會諸真故以名</hi>
<hi>橋</hi>
沈公橋<hi>在縣南二十五里沈公謂沈慶之也</hi>
赭渚橋<hi>在縣東一里二百四十一步</hi>
歸善橋<hi>在縣南一里一百七十五步</hi>
<pb n="KR2k0027_WYG_004-66b"/>
於鄉橋<hi>在縣南二十五里</hi>
西霸橋<hi>在縣南三十二里</hi>
降臨橋<hi>在縣東南二十七里</hi>
義城橋<hi>在縣南二十里</hi>
高平橋<hi>在縣西南三十丑里</hi>
斜橋<hi>在縣東五里</hi>
柳橋<hi>在縣北二十五里前柳橋後柳橋</hi>
懸毒橋<hi>在縣西十五里</hi>
<pb n="KR2k0027_WYG_004-67a"/>
宣家橋<hi>在縣西北三十里</hi>
永安橋<hi>在縣南七里下有小港歸於秦淮</hi>
降真橋<hi>書記云在玉晨觀西句容路三十里橋是也</hi>
蘆堽橋<hi>在縣南三十里</hi>
集僊橋<hi>在縣南有詩右可攷</hi>
劉師橋<hi>去縣七十里</hi>
蘇行橋<hi>在縣北二十里</hi>
泥灣橋<hi>去縣十四里</hi>
<pb n="KR2k0027_WYG_004-67b"/>
紅鶴橋<hi>在縣東四十五里</hi>
陶堰橋<hi>在縣南五十五里</hi>
新昌橋<hi>在縣南五十里</hi>
石彭橋<hi>在縣北六十三里</hi>
張堰橋<hi>在縣北五十里</hi>
淡塘橋<hi>在縣南六里</hi>
張橋<hi>在縣南二里一百七十五步</hi>
㳂陸橋<hi>在縣西十五里</hi>
<pb n="KR2k0027_WYG_004-68a"/>
省塘橋<hi>在縣東二十五里</hi>
社壇橋<hi>在縣西九里</hi>
周郎橋<hi>在縣西二十里</hi>
土橋<hi>在縣西二十五里</hi>
湖西橋<hi>在縣南二十五里</hi>
牛橋<hi>在縣南四十里</hi>
華橋<hi>在縣北三里</hi>
謝家橋<hi>在縣南四十里</hi>
<pb n="KR2k0027_WYG_004-68b"/>
荆干橋<hi>在縣南五十里</hi>
　　　右𨽻句容縣境<hi>以上見圖志景定至今橋名更易不同今再詳録縣東東橋元</hi>
　　　<hi>名陽公斜橋黄干橋張橋王大橋澤溪橋凢六縣西華家橋社塘橋沿陸橋周郎橋河橋凢五</hi>
　　　<hi>縣南南橋元名政惠義城橋孫頂橋蘆江橋莆里橋凢五縣北紀華橋柳橋開明橋竹里橋劉</hi>
　　　<hi>師橋彭橋凡六縣東南白羊橋於鄉北橋於鄉南橋王社橋西霸橋馮澤橋降靈橋常寧鎮橋</hi>
　　　<hi>凡八縣西南沈公橋湖西橋經干橋高平橋凡四縣東北小干橋光里橋清陽橋坎墰橋凡四縣西</hi>
　　　<hi>北張橋包橋澗西橋凡三總四十一橋又舊有下堰橋去縣九里苦竹橋去縣二十五里皆未</hi>
　　　<hi>詳方所</hi>
<pb n="KR2k0027_WYG_004-69a"/>
淮清橋<hi>一名惠政橋在州南二十步其下即秦淮水</hi>
通濟橋<hi>在州南二十五歩</hi>
巫家橋<hi>在州寨外三百步戚志作夾家橋</hi>
棲賢橋<hi>在州南門外西南</hi>
易俗橋<hi>在州市中</hi>
望京門橋<hi>在州北一里</hi>
南門橋<hi>在州南門外皇祐間邑人劉應之重建石橋僧從雅作記刻石</hi>
唐家橋<hi>在州市西二百五十步</hi>
<pb n="KR2k0027_WYG_004-69b"/>
樓家橋<hi>在州南門外二百七十步</hi>
馬沈橋<hi>在州南三十七里</hi>
利涉橋<hi>在州北三里俗呼虎捍橋</hi>
安政橋<hi>在州北三里俗呼翻車橋</hi>
戴公橋<hi>在州南一十里</hi>
俞初橋<hi>在州南一十里舊圖作俞母橋</hi>
大覺橋<hi>在州東南八里</hi>
<hi>闕</hi>塘橋<hi>在州南二十五里今廢</hi>
<pb n="KR2k0027_WYG_004-70a"/>
白沛橋<hi>在州東北三十五里</hi>
長樂橋<hi>在州東北二十五里</hi>
李墅橋<hi>在州東北三十里</hi>
張墅橋<hi>在州東北三十里</hi>
<hi>闕</hi>亭橋<hi>在州東六里</hi>
<hi>闕</hi>問橋<hi>在州東二十五里</hi>
王師橋<hi>在州東三十三里戚志一名王四師橋</hi>
神靖橋<hi>在州東南四十三里舊名神龍橋知縣李朝正易今名</hi>
<pb n="KR2k0027_WYG_004-70b"/>
白馬橋<hi>在州東南四十里</hi>
梅塘橋<hi>在州東南一百二十里</hi>
鄧步橋<hi>在州東南一百二十里</hi>
張沛橋<hi>在州東南八十五里</hi>
永昌橋<hi>在州南九十里舊圖云呼為固城橋</hi>
漆橋<hi>在州南七十五里</hi>
馬墅橋<hi>在州西一十五里</hi>
石埭橋<hi>在州西一十五里</hi>
<pb n="KR2k0027_WYG_004-71a"/>
湯橋<hi>在州西四十里</hi>
<hi>闕</hi>橋<hi>在州西三十五里</hi>
<hi>闕</hi>溧橋<hi>在州南三十五里</hi>
<hi>闕</hi>村橋<hi>在州東南一十二里</hi>
西門橋<hi>在州西臨淮門外</hi>
烏<hi>闕</hi>橋<hi>在州北四十五里接江寧界有堰闊丈八尺</hi>
　　　右𨽻溧水州境<lb/>
硯瀆橋<hi>在州東北相傳云晉謝公滌硯於此</hi>
<pb n="KR2k0027_WYG_004-71b"/>
東石橋<hi>在州東門外</hi>
新建橋<hi>在州南門外</hi>
謝家橋<hi>在州東</hi>
通微橋<hi>在州東南一里戚志今為二賢橋</hi>
仙人橋<hi>在州南十五里戚志西北有釣魚臺仙人迹</hi>
南崑崙橋<hi>在州東南十八里</hi>
北崑崙橋<hi>在州北十里</hi>
鄉黨橋<hi>在州南五里</hi>
<pb n="KR2k0027_WYG_004-72a"/>
髙要橋<hi>在州南二十五里通廣徳路</hi>
髙友橋<hi>在州南三十里</hi>
故縣橋<hi>在州東南三十五里</hi>
青安橋<hi>在州西三里</hi>
平陵橋<hi>在州西北三十里今俗呼湖瀆橋或名沙灘橋平陵城在橋西一里</hi>
奉橋<hi>在州南五十里</hi>
上興步橋<hi>在州西北六十里</hi>
黄連步橋<hi>在州西北五十五里</hi>
<pb n="KR2k0027_WYG_004-72b"/>
舒塘橋<hi>在州西北五十五里通溧水州大路</hi>
板子橋<hi>在州北六十里舒塘橋北</hi>
破堰橋<hi>在州西北六十里板子橋北</hi>
南城橋<hi>在州西北六十里破堰橋北</hi>
檀石橋<hi>在州北六十里戚志有蟠龍堰長十步在橋前</hi>
三了橋<hi>在州南四十里</hi>
石塘橋<hi>在州北二十里</hi>
望仙橋<hi>在州南十里</hi>
<pb n="KR2k0027_WYG_004-73a"/>
社渚橋<hi>在州西南六十里</hi>
望婆橋<hi>在州西南五十里</hi>
横澗橋<hi>在州東南六十里戚志作模澗</hi>
金背橋<hi>在州南五十里</hi>
雙澗橋<hi>在州西南五十里</hi>
招僊橋<hi>在州西二十里</hi>
斗門橋<hi>在州北二十里</hi>
馮塘橋<hi>在州北二十里</hi>
<pb n="KR2k0027_WYG_004-73b"/>
虎塘橋<hi>在州東北四十里</hi>
豆橋<hi>在州南二十里</hi>
張野橋<hi>在州南二十里</hi>
湖橋<hi>在州西二十八里</hi>
僊橋<hi>在州南六十里</hi>
王堰橋<hi>在州西南二十五里</hi>
洪橋<hi>在州西南六十五里戚志有洪澗去州六十里</hi>
塘路橋<hi>在州北十五里</hi>
<pb n="KR2k0027_WYG_004-74a"/>
徐塘橋<hi>在州西二十七里</hi>
徐橋<hi>在州西北三十五里</hi>
南陽橋<hi>在州西南四十里</hi>
西里橋<hi>在州西南六十里</hi>
春雨橋<hi>在州東舊日東市橋嘉定十四年知縣陸子遹重修</hi>
西市橋<hi>在州西</hi>
甓橋<hi>在州北六十里祥符潤州圖經云徑瀆濶一十步縣西十三里長塘湖北口至江寧府溧陽縣三十</hi>
<hi>七里春夏水深三尺勝五十石舟秋冬深一尺勝二十石舟隋大業末宣州永世令達奚明因晉宋之舊加疏</hi>
<pb n="KR2k0027_WYG_004-74b"/>
<hi>決為橋甓甃兩岸取其堅固今橋在溧陽州界</hi>
嘉定橋<hi>在州西北四十里陵跨中江本名中江橋俗名中橋或呼為通江橋嘉定十一年俞運使建行</hi>
<hi>部命縣尉趙時頌重建改今名</hi>
下橋<hi>去州三里州志紹興中以近秦梓第名秦公今廢</hi>
南渡橋<hi>去州三十五里</hi>
北渡橋<hi>去州四十五里</hi>
　　　右𨽻溧陽州境<lb/>
二十四航<hi>舊在都城内外即浮橋也按輿地志云六朝自石頭東至運瀆總二十四渡皆浮航往來</hi>
<pb n="KR2k0027_WYG_004-75a"/>
<hi>以税行直淮對編門大舫用杜預河橋之法本吳時南淮大橋也一名朱雀橋當朱雀門下度淮水王敦作逆</hi>
<hi>温嶠燒絶之今皆廢唐人有詩云青山緑水遶迢迢九月江南草不彫二十四橋明月夜玉人何處教吹簫</hi>
四航<hi>皆在秦淮上曰丹陽曰竹格曰朱雀曰驃騎按實録晉寧康元年詔除丹陽竹格等四航税注云王</hi>
<hi>敦作逆從竹格渡即此航也朱雀航本吳時大航驃騎航在東府城外渡淮會稽王道子所立今城東南三里</hi>
<hi>又名小航陳沈衆入援京邑頓于小航對東府置陣又謂東城橋即東府城橋也并丹陽郡城後航總為四航</hi>
<hi>今四航皆廢鎮淮橋疑即朱雀航舊所詳見橋𩔖又有榻航在石頭城左右温嶠欲救匡術别駕羅洞謂不如</hi>
<hi>攻榻航術圍自解此亦一航也</hi>
　　　津渡<lb/>
<pb n="KR2k0027_WYG_004-75b"/>
石頭津<hi>在城西方山津在石頭津之東隋食貨志云郡西有石頭津東有方山津各置津主一人曹一</hi>
<hi>人直水五人以檢察禁物及亡叛者</hi>
龍安津<hi>在城西北二十里與真州宣化鎮相對今為靖安渡</hi>
南津<hi>在城西南金陵故事云南朝置校尉以鎮此津侯景入冦舉朝無犯難之夫惟校尉江子一與弟二</hi>
<hi>人同死王事梁書江子一嘗為南津校尉</hi>
五馬渡<hi>在上元縣西北二十三里幕府山之前晉元帝與彭城等五王渡江處按晉書大安之際童謡</hi>
<hi>云五馬浮渡江一馬化為龍及永嘉中元帝登大位乃其符云五馬之名取此</hi>
麾扇渡<hi>在朱雀航之左晉永興二年廣陵相陳敏據甘建業顧榮宻報劉準率兵臨江榮與    因</hi>
<pb n="KR2k0027_WYG_004-76a"/>
<hi>卓兵斷橋盡取船於淮水南敏自出軍臨大航岸榮以白羽扇揮之其軍自潰因以名</hi>
五城渡<hi>在上元縣東二十五里晉王敦死王含錢鳯率餘黨自倪塘西置五城如却月勢髙二丈相去</hi>
<hi>各二十丈京都記五城邊淮帶湖祖道送歸多集此處唐景雲中縣令陸彥恭於城側造橋渡淮水即今之五</hi>
<hi>城渡也</hi>
竹格渡<hi>闕渡也王敦作逆從竹格渡即此    在闕縣城西南二里</hi>
馬家渡<hi>闕馬家渡江中興編年綱目載云采石闕          狹而平兩處相去六十里闕</hi>
<hi>此對岸昔金人入侵直犯馬家渡則  渡也尤為要害舊分上下二渡云</hi>
蕭家渡<hi>即邀笛步乾道志在上水閘王徽之泊舟于此側邀桓伊奏笛處也</hi>
<pb n="KR2k0027_WYG_004-76b"/>
桃葉渡<hi>在秦淮口桃葉本王獻之愛妾名其妹曰桃根獻之詩曰桃葉復桃葉渡江不用楫謂横波急</hi>
<hi>也遂歌以送之此渡因名</hi>
張公凸渡<hi>在上元縣金陵鄉長慶村之西正闕大江與闕州六合縣桃家步相對闕張公凸渡至南</hi>
<hi>岸闕四十里冬五十里石邁古迹編云隋文平陳宇文述以行軍總管自闕  濟即此地</hi>
　　　堰埭<lb/>
浮山堰<hi>慶元志云在城東南二十里梁天監十三年築按梁史天監十三年用魏降人王足計欲以水</hi>
<hi>灌丹陽仍假太子左衛康絢符督卒二十萬作浮山堰於鍾離不知何所據而云在建康</hi>
杜橋堰<hi>見杜橋下</hi>
<pb n="KR2k0027_WYG_004-77a"/>
真武橋堰<hi>見真武橋下</hi>
牧馬橋堰<hi>見牧馬橋下</hi>
百堽堰<hi>在句容縣西南三十五里通秦淮屬上元縣界與福祚鄉相接</hi>
黄城堰<hi>在句容縣東三十里長一里深四丈灌田三百畝</hi>
陶堰<hi>在句容縣南六十里其堰逐年塡塞不能瀦水屬臨泉鄉五都</hi>
范家堰<hi>在句容縣西北三里灣曲長二里深四尺灌田二百畝在通徳鄉第二都</hi>
周戴新堰<hi>在句容縣南一十五里通百堽堰</hi>
菩薩堰<hi>在句容縣北六十里深八尺灌田二百一十三畝</hi>
<pb n="KR2k0027_WYG_004-77b"/>
於家堰<hi>在溧水州南九十里長一十里</hi>
銀林堰<hi>在溧水州東南一百里長一十二里即魯陽五堰也戚志作銀樹堰按前漢地理志於丹陽郡</hi>
<hi>蕪湖注云中江出西南至陽羨入海後漢郡國志蕪湖中江在西又水經云中江在丹陽蕪湖縣南東至會稽</hi>
<hi>陽羨縣入于海孔穎達書義疏亦引漢史為證今蕪湖縣南有攴江俗稱為縣河經縣市中東達黄池入三湖</hi>
<hi>三湖丹陽固城石曰湖也至銀林止所謂中江東至陽羨即此也蘇常承此下流常病飄没故築銀林五堰以</hi>
<hi>窒之自是中江不復東而宣歙皆由蕪湖西出達於大江故濵湖之地皆隄為圩田中江亦漸隘狹故老云當</hi>
<hi>時慮後人復開此道則蘇常之間必被水患遂以石窒五堰路又液鐵以固石故曰銀淋今訛為林戚志今呼</hi>
<hi>銀樹桐灣亦然而志並曰林者盖宋避諱又見碑𩔖</hi>
<pb n="KR2k0027_WYG_004-78a"/>
分水堰<hi>在溧水州東南一百里長一十五里</hi>
苦李堰<hi>在溧水州東南一百五里長八里</hi>
何家堰<hi>在溧水州東南一百一十里長九里</hi>
余家堰<hi>在溧水州東南一百一十五里長一十里春冬載二百石舟昔吳王闔閭伐楚因開此瀆運糧</hi>
<hi>東通太湖西入長江南唐書楊行宻據宣州孫儒圍之五月不解行宻將臺濛作魯陽五堰拖輕舸饋糧故軍</hi>
<hi>得不困卒破孫儒魯陽者即於家等五堰是也故道尚存</hi>
百陂堰<hi>在溧水州西北一十里長一里闊一丈五尺</hi>
竹墩堰<hi>在溧水州西北二十五里長一里濶一丈五尺</hi>
<pb n="KR2k0027_WYG_004-78b"/>
烏刹堰<hi>見前橋下</hi>
青泥堰<hi>在溧水州南九十五里長一十里</hi>
藕絲堰<hi>在溧水州西南七十里長一里闊一丈二尺</hi>
龍盤堰<hi>在溧陽州北六十里檀口橋前長一十步</hi>
王堰<hi>在溧陽州西南二十五里</hi>
雞鳴埭<hi>建康實録青溪有橋名募士橋橋西之過溝有埭名雞鳴埭齊武帝早遊鍾山射雉至此雞始</hi>
<hi>鳴圖經云今在青溪西南潮溝之上又按南史齊武帝數幸琅邪城宫人嘗從早𤼵至湖北埭雞始鳴故呼為</hi>
<hi>雞鳴埭若爾其埭又當近北戚氏志云今清化市真武廟側傳是其處二埭恐皆當時所歴姑兩存之</hi>
<pb n="KR2k0027_WYG_004-79a"/>
方山埭<hi>建康實録吳赤烏八年使校尉陳勲𤼵屯田兵於方山南截淮立埭號方山埭又按南史湖熟</hi>
<hi>縣方山埭髙峻冬月行旅以為難齊明帝使沈瑀修之瑀乃開四洪斷行客就作三日便辦其埭今去城四十</hi>
<hi>五里</hi>
栢岡埭赤山湖埭也<hi>宋元凶劭決破栢岡方山埭以絶東軍亦曰百堽堰</hi>
南埭<hi>今上水閘也王荆公贈段約之詩云聞君更欲通南埭剖我荆山一半青正對舊青溪閣</hi>
長溪埭<hi>在城南五十里澗二文堰秣陵浦水通秦淮</hi>
破岡埭<hi>破建康實録吳大帝赤烏八年使校尉陳勲𤼵兵三萬鑿句容中道至雲陽以通吳會船艦號</hi>
<hi>破岡瀆上下一十四埭上七埭入延陵界下七埭入江寧界於是東郡船艦不復行京江矣晉宋齊因之梁以太</hi>
<pb n="KR2k0027_WYG_004-79b"/>
<hi>子名綱乃廢破岡瀆而開上容瀆在句容縣東南五里項上分流一源東南流三十里十六埭入延陵界一源</hi>
<hi>西南流二十六里五埭注句容界上容瀆西流入江寧秦淮至陳霸先又堙上容瀆而更修破岡瀆隋既平陳</hi>
<hi>詔並廢之以此知六朝都闕時吳會漕輸皆自雲陽西城水道徑至闕      朝四  遣公卿行陵乗舴艋自</hi>
<hi>方山闕</hi>　　<hi>有靈運為永嘉太守隣里相送於方山闕  云闕如白馬既礙廣我之闕      青</hi>
<hi>牛用險悔朝之路莫不欣兹利渉玩此修渠雲陽今丹陽路也</hi>
縣埭<hi>在溧水州東南八十里長二里闊二丈與溧陽州分界其埭上下有二派上一派西北入州界</hi>
　　　圩岸<hi>官府毎歲提調興修總一千六百七十五處名目不及詳載</hi>
江寧縣二百八十七處<lb/>
<pb n="KR2k0027_WYG_004-80a"/>
上元縣一百三十五處<lb/>
句容縣九十六處<lb/>
溧水州二百六處<lb/>
溧陽州九百五十一處<lb/>
　<lb/>
　<lb/>
　<lb/>
　<lb/>
<pb n="KR2k0027_WYG_004-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷十一上</head> <lb/>
    <p>
<pb n="KR2k0027_WYG_011-1a"/>
欽定四庫全書<lb/>
　至大金陵新志卷十一上<lb/>
　　　　　　　　　　　　　元　張鉉　撰<lb/>
　　祠祀志<hi>一</hi>
禮莫大於報本反始天地者生之本也先祖者𩔖之本<lb/>
也鬼神者陰陽四時之本也故天子祭天地諸侯祭境<lb/>
内山川卿大夫祭五犯庶人祀其祖尊卑鉅細各有等<lb/>
差而誠敬之道著焉𫝊曰我戰則克祭則受福又曰惟<lb/>
<pb n="KR2k0027_WYG_011-1b"/>
聖人為能饗帝惟孝子為能事親言積其至誠之感而<lb/>
氣之散者聚游者反精微之應非聖人孰能知之周衰<lb/>
禮廢諸侯或僣郊祀而大夫旅泰山又其弊也淫祀興<lb/>
而民徳濫焉君子亦反經而已矣金陵故為都邑其以<lb/>
王者禮樂祀天地山川之屬甚衆呉大帝赤烏十年始<lb/>
為康居僧㑹建寺崇佛又為僊者葛𤣥立觀方山自是<lb/>
代有増加梁陳於佛尤所重其三茅君蔣子文祀皆原<lb/>
於漢呉蔣累號為帝而茅山之祠肇自隆古書缺莫得<lb/>
<pb n="KR2k0027_WYG_011-2a"/>
而詳今其處傳多薶瘞<hi>𤣥帝命東海神埋鼎秦漢常瘞金壁</hi>由晉迄宋死<lb/>
事之臣及有功徳於民皆特立祠最著者卞壼謝𤣥劉<lb/>
仁贍曹彬楊邦乂姚興王珙我朝定江南淮安忠武王<lb/>
巴延河南王阿珠曹南王阿嘍罕皆以功最受封淮安<lb/>
立祠杭州河南祠汴梁而曹南王今立祠集慶禮所謂<lb/>
崇徳報功者邪因前志所紀輯錄歴代郊社佛道祠宇<lb/>
以下具著之作祠祀志<lb/>
　　　古郊廟<lb/>
<pb n="KR2k0027_WYG_011-2b"/>
南郊壇案建康實錄晉太興三年所築郭璞卜立之在<lb/>
宫城南十餘里<hi>注云在長樂橋東籬門外三里又云今縣南有郊壇村即呉南郊地</hi>呉大<lb/>
帝初稱尊號武昌南郊祭用𤣥牡後自以偏方不郊太<lb/>
元元年始祭南郊在秣陵縣南十餘里<hi>呉志大帝時羣臣上奏宜修郊</hi>
<hi>社以承天意帝曰郊祀當於中土今非其所於何施此重奏曰普天之下莫非王土王者以天下為家若周文</hi>
<hi>王都於酆鎬非必中土帝不聼終呉之世郊祀廟社缺然無可紀者</hi>晉元帝渡江大興三<lb/>
年始議郊祀立南郊於己地建武二年定郊兆於建鄴<lb/>
之南<hi>唐㑹要晉元建武二年定郊兆於建鄴之南去城七里一壇之上尊卑雜位千五百神實錄云大興</hi>
<pb n="KR2k0027_WYG_011-3a"/>
<hi>三年作南郊在宫城南十五里郭璞卜立之圖經云在今縣東南八里長樂橋東籬門外三里其縣南郊壇村</hi>
<hi>即呉南郊也</hi>宋孝武大明三年遷郊兆於秣陵牛頭山西在<lb/>
宫之午地廢帝復舊<hi>廢帝以舊郊吉復初齊始屋員兆外常侍庾曇崇啓曰祭天尚質秦</hi>
<hi>從壇域無宫室者詔付外詳祠部李撝議周禮凡祭張旅幙張尸次宗廟旅幙今為棟宇郊祀氈案宜制檐甍</hi>
梁武帝即位南郊為壇在國之陽常與北郊間嵗普通<lb/>
六年改作南北郊<hi>隋志梁南郊壇髙二丈七尺上徑十一丈下徑十八丈其外再壝四門運</hi>
<hi>厯圖云梁武帝中大通五年郊祀異香三至神光五色圓照滿壇陳武帝又修繕南郊圓壇髙二丈二尺五寸</hi>
<hi>廣十丈柴燎白天金陵故事云梁武帝時改作四周築土壝宫三重便殿一所兆域數里今其地在城東南與</hi>
<pb n="KR2k0027_WYG_011-3b"/>
<hi>婁湖相近</hi>南唐郊壇即梁故處在長樂郷去城十二里宋為<lb/>
藏氷所<lb/>
北郊壇按實錄在舊江寧縣東八里潮溝後東近青溪<lb/>
晉元帝立南郊未立北郊明帝大寧三年始議立北郊<lb/>
未及建而帝崩成帝咸康八年追述明帝前指於覆舟<lb/>
山南立之制度一如南郊<hi>宋書云江左未立北郊地衹衆神共在天郊成帝立二郊</hi>
<hi>天郊則六十二神五帝之佐日月五星二十八宿文昌北斗三台司命軒轅后土太乙天乙太微勾陳北極雨</hi>
<hi>師雷電司空風伯老人六十二神也北郊則四十四神五嶽四望四海四凟五湖五帝之佐沂山嶽山白山霍</hi>
<pb n="KR2k0027_WYG_011-4a"/>
<hi>山毉巫閭山蔣山松江會稽山錢塘江先農凡四十四神也江南諸小山盖江左所立猶如漢京闗中山水皆</hi>
<hi>有望秩也文帝元嘉十六年有事北郊復下其議於是八座奏省四望松江浙江五湖等座其鍾山白石既土</hi>
<hi>地所在並留如故文帝立儒學館於北郊十二年嘗閲武於此</hi>宋孝武大明三年移北<lb/>
郊於鍾山北原今鍾山定林寺山巔有平基二所闊數<lb/>
十丈即其地<hi>宋書云北郊晉成帝世始立本在覆舟山南宋太祖以其地為樂㳺苑後以其地為</hi>
<hi>北湖移於湖塘西北其地卑下泥濕又移於白石村東又以為湖乃移於鍾山北原道西與南郊相對後罷白</hi>
<hi>石東湖北郊還舊處</hi>梁武帝北郊為方壇上方十丈下方十二丈<lb/>
髙一尺四面各有陛其外為壝再重陳北郊為壇髙一<lb/>
<pb n="KR2k0027_WYG_011-4b"/>
丈五尺<hi>晉王恭反前將軍王珣入守北郊宋元嘉中每閲武於北郊徐嗣徽引齊兵為冦侯安都距齊</hi>
<hi>軍於北郊壇紹泰中齊蕭軌等渡江亦屯于北郊壇又按散福亭在縣東北鍾山鄉去城四里舊傳晉宋郊祀</hi>
<hi>囬鑾賜胙之所</hi>
禖壇石按通典江東太廟門北有石文如竹葉小屋覆<lb/>
之宋文帝元嘉中修廟所得陸澄以為晉孝武時郊禖<lb/>
石然則江左亦有此禮矣或曰百姓祀其傍或謂之落<lb/>
星石<hi>今在城隍廟内</hi>
明堂在城東南七里不詳其處宋書晉元帝受命中興<lb/>
<pb n="KR2k0027_WYG_011-5a"/>
依漢故事宜享明堂宗祀之禮江左不立明堂故闕焉<lb/>
大明五年有司奏國學之南地實丙巳爽塏平暢足以<lb/>
營造其墻宇規範宜擬則太廟惟十有二間以應期數<lb/>
但作大殿屋彫畵而已無古三十六戸七十二牖之制<lb/>
是年五月新作明堂丙巳之地宫苑記云在博士省南<lb/>
<hi>博士省在國學南國學在太廟南</hi>梁武帝天監十二年詔以明堂地居<lb/>
卑濕可量就埤起以盡忱敬陳亡焚毁皆盡將作監大<lb/>
匠宇文愷量臺趾丈尺寫様奏聞<hi>令按宋齊梁陳各有制作梁嘗毁宋太極</hi>
<pb n="KR2k0027_WYG_011-5b"/>
<hi>殿以材搆焉</hi>
晉太廟舊址在秦淮西晉大元十六年二月庚申改築<lb/>
太廟秋九月新廟成案地志太廟中宗置郭璞遷定在<lb/>
今處帝常嫌廟東迫淮水西逼路至此年因修築欲依<lb/>
洛陽改入宣陽門内尚書僕射王珣奉以為龜筮弗違<lb/>
帝從之於舊地不移更開墻禆東西四十丈南北九十<lb/>
丈宋以後仍之至陳乃廢<lb/>
　　　社稷<hi>諸壇附</hi>
<pb n="KR2k0027_WYG_011-6a"/>
府社壇舊在城西南江寧縣社壇同處慶元元年留守<lb/>
張枃移置下水門内秦淮南歸附後遷置南郊城南門<lb/>
外越城之後卜地十畆有竒週築垣墻内按方地設社<lb/>
稷風雷雨師壇及官㕔廨宇以時祭祀<lb/>
上元縣社壇舊在白下門外尉司東<lb/>
江寧縣社壇舊在縣西南府社壇東<hi>繡春園之西置</hi>
溧水州社壇舊在州西南二里<hi>紹定四年知縣史彌鞏移建於縣治西北望京</hi>
<hi>門之裏景定元年二月權縣事趙介如重修大徳五年移置州南築三壇至大四年知州盧朝請克治重修</hi>
<pb n="KR2k0027_WYG_011-6b"/>
句容縣社壇舊在子城北後移在青元觀西南<hi>今養濟院基是</hi>
<hi>舊社大徳間移於葛僊翁菴西後監邑尹閭敦武以其地卑隘置民地去舊壇西約百步設今壇</hi>
溧陽州社壇在州西南二里<hi>金淵志在西門内</hi>
風伯雨師壇<hi>附府社壇</hi>
祭龍壇舊在江寧縣西南陰山上<hi>宋景徳三年置</hi>
古太社稷壇晉元帝建武元年初立宗廟社稷在古都<lb/>
城宣陽門外郭璞卜遷之左宗廟右社稷𤣥風觀在太<lb/>
社西偏對太社御街東即太廟地社立三壇帝社太社<lb/>
<pb n="KR2k0027_WYG_011-7a"/>
稷各一在唐江寧縣東<hi>按宋書晉元帝建武元年依洛京二社二稷禮左宗廟右社稷</hi>
<hi>歴代因之洛京社稷在廟之右而江左又然也呉時宫東開雩門疑呉社亦在宫東與廟同所也宋仍舊無所</hi>
<hi>改作實故常二社一稷初太康中詔併二社之祀傅咸奏宜如舊詔一依魏制至元帝又依洛京二社一稷隋</hi>
<hi>志梁社稷在太廟之西蓋晉元帝所創有太社帝社太稷凡三壇門墻並隨其方色在舊江寧縣東二里</hi>
雩壇按通典晉穆帝永和中有議制雩壇於國南郊之<lb/>
傍依郊壇逺近注阮諶云在已地隋志天監九年有事<lb/>
雩壇遂移於東郊在籍田域内<hi>武帝以雨既陰𩔖而求之正陽其謬已甚東方</hi>
<hi>既非盛陽而為生養之始則雩壇應在東方祈晴宜於南方今按雩禮本施於夏月武帝所言亦非確論也</hi>
<pb n="KR2k0027_WYG_011-7b"/>
籍田壇在城東十五里按隋志梁普通二年詔移籍田<lb/>
於建康北岸築兆域大小列種棃柏便殿及齋官省如<lb/>
南郊别有望耕壇在壇東帝耕畢登此以觀公卿之推<lb/>
别有祈年殿梁書云普通二年徙籍田於東郊外<hi>詔曰平秩</hi>
<hi>東作義不在南前代因襲有乖禮制可於震方間求沃野具兹千畆</hi>大同五年又築雩壇<lb/>
於籍田兆内<hi>紹泰元年齊徐嗣徽復入至𤣥武湖陳武帝遣侯安都扼之戰於耕壇南即此地也</hi>
鍾山壇在鍾山南巖上苻堅大軍至壽春晉武禱於壇<lb/>
神曰當助攻堅見八公山上草木盡為人形又聞風聲鶴<lb/>
<pb n="KR2k0027_WYG_011-8a"/>
唳皆言王師至堅衆潰西走<hi>今蔣山有壇基在講經䑓下俗傳為李王拜郊所疑</hi>
<hi>即此壇也</hi>
　　　祠廟<lb/>
城隍廟唐天祐二年置舊在城西北今在臺治南御街<lb/>
東太廟街内<hi>歸附後郡民重加修建</hi>
東嶽廟在城内西南斗門橋之東<hi>宋雍熈二年置紹興十一年重建今至正</hi>
<hi>癸未郡民宋通甫等重修</hi>
江瀆佑徳廟在城西清凉寺東<lb/>
<pb n="KR2k0027_WYG_011-8b"/>
真武廟在府城西北清化市東<hi>宋太平興國二年置建炎四年金人燒建康應</hi>
<hi>官舍民居寺觀神祠無不蕩盡此廟獨存</hi>
後湖真武廟本呉赤烏𤣥武觀後燬於兵<lb/>
蔣帝廟在蔣山之西北去城一十二里神蔣姓名子文<lb/>
漢末尉秣陵死而靈異呉大帝為立廟<hi>搜神記曰蔣子文廣陵人嗜酒</hi>
<hi>好色自謂已骨青死當為神漢末為秣陵尉逐盗至鍾山下賊擊傷額因解綬縛之有頃遂死呉先主之初其</hi>
<hi>吏見子文於道乗白馬執白羽侍從如平生子文曰我當為此土神為吾立祠不爾使蟲入人耳為灾呉主以</hi>
<hi>為妖言後果有蟲入耳皆死醫巫不能治又云不祀我當有大火是嵗數有火灾呉主患之封為中都侯加印</hi>
<pb n="KR2k0027_WYG_011-9a"/>
<hi>綬立廟改鍾山為蔣山表其靈異次弟子緒為長水校尉皆加印綬立廟</hi>晉加相國之號<hi>晉蘇</hi>
<hi>峻之難鍾山神同蔣侯為助且曰蘇峻為逆當共誅鋤之後果斬峻太元中苻堅入冦望見工師部陣齊整又</hi>
<hi>見八公山上草木皆𩔖人形憮然有懼色初會稽王道子聞堅入冦以威儀皷吹求助於鍾山神奉以相國之</hi>
<hi>號及至望見若冇助焉</hi>宋加相國大都督中外諸軍事封蔣王<hi>杜佑</hi>
<hi>通典宋髙帝永初二年普禁淫祀自蔣子文祠以下皆絶孝建初修復加蔣侯爵位至相國大都督中外諸軍</hi>
<hi>為蔣王</hi>齊進號為帝乃以廟門為靈光門中門為興善門<lb/>
外殿曰帝山内殿曰神居<hi>齊元明中崔慧景之難迎神還䑓求助事平乃進帝號</hi>
梁武嘗禱雨有異及魏軍圍鍾離復見陰助南唐諡曰<lb/>
<pb n="KR2k0027_WYG_011-9b"/>
莊武帝更修廟宇宋開寶八年廟火雍熈四年即舊址<lb/>
重建景祐二年陳執中増修得賜額恵烈政和八年漕<lb/>
使劉會元重修乾道八年樞密洪遵重修<lb/>
呉大帝廟在西門外清凉寺之西舊傳今廟即當時故<lb/>
宫<lb/>
晉元帝廟唐天祐二年置舊在城内西北卞將軍廟側<lb/>
宋景徳四年重修後移就嘉瑞坊城隍廟東廡嘉定五<lb/>
年黄度作新廟於石頭東両廡設禮樂羣英三十二像<lb/>
<pb n="KR2k0027_WYG_011-10a"/>
葉適為記<lb/>
褒忠廟在城南門外宋建炎三年立褒楊邦乂之死節<lb/>
也詳見年表及本傳<lb/>
旌忠廟在城南鐵索寺之東南宋紹興三十一年金人<lb/>
犯淮西御前統制姚興獨以一軍與戰于尉子橋鏖戰<lb/>
數十合援兵不至竟殁于陣將死猶手殺數十人樞密<lb/>
葉義問以聞贈觀察使命立廟賜額<lb/>
忠節廟在城東三里與半山寺相望宋隆興元年江淮<lb/>
<pb n="KR2k0027_WYG_011-10b"/>
都督張浚命李顯忠邵宏淵復宿州宏淵將王珙深入<lb/>
賊營戮力鏖戰自辰至申手殺甚衆竟戰殁督府以聞<lb/>
贈閬州觀察使命於寨前立廟賜額忠節<hi>珙字伯謙徳第三子戰時</hi>
<hi>帥所部絳衣鐵冠所向辟易</hi>
恵澤龍王廟在水西門裏大軍倉東政和中建<lb/>
牛將軍廟在城西南隅竹街<hi>宋末樊城死節勅贈節使廟額忠烈</hi>
蜀三大神廟三神有徳有功載在祀典<hi>俗謂清源君梓潼君白石君也</hi>
制使姚希得蜀人分閫金陵日度地青<hi>闕</hi>之側鼎創祠<lb/>
<pb n="KR2k0027_WYG_011-11a"/>
宇其旁又建道室為槱燎之所取管下洞神宫額以<hi>闕</hi>
　　　　　　　　　國朝延祐年間改三大<hi>闕</hi>
　　成化祠加封梓潼帝君金陵廟廢不治泰定年間<lb/>
盱江江廷楫住持宫事重加修建詳見後洞神宫下<lb/>
曹南王祠堂建在正北隅柴街寶戒寺側<hi>至正元年閏五月初六日</hi>
<hi>奉勅建中書省左丞許有壬撰碑曰至正元年二月乙酉中書臣僚言勅建曹南王阿嘍罕祠禮部議視淮安</hi>
<hi>忠武王而祠于集慶縣官給其費且請賜田千畆以奉祭祀制曰可既月王之子托歡由中書平章政事拜御</hi>
<hi>史大夫行臺江南䑓治集慶又得躬相厥役以迄于成貽書有壬曰子嘗承詔銘先王知先王莫子若祠落矣</hi>
<pb n="KR2k0027_WYG_011-11b"/>
<hi>願紀也讓不可乃本其碑擷其家世履歴勲庸之㮣曰蒙古札拉爾氏有贈定威佐運功臣金紫光祿大夫司</hi>
<hi>徒諡忠定諱博綽者王祖也贈宣忠靖逺佐運功臣金紫光祿大夫中書右丞相諡桓毅諱伊哷肯者王考也</hi>
<hi>勲皆上柱國爵皆曹南王身皆死所戰有大功祖妣逹巴妣黙哷皆封王夫人此其家世王武毅善戰襲桓毅</hi>
<hi>職中統四年賜銀章虎節仍食萬户至元十二年擢昭毅上將軍以上萬户權行中書事進中奉大夫行中書省叅</hi>
<hi>知政事明年以叅知政事行江東宣慰事明年入覲陞資善大夫行中書省左丞十六年進資政大夫行中書</hi>
<hi>省右丞仍宣慰江東十八年入覲拜中書左丞相行中書省事階光祿大夫征日本次明州而薨夀四十九𦵏</hi>
<hi>曹州濟陰南村特贈推誠宣力定逺佐運功臣太師開府儀同三司闕    國追封曹南王諡忠宣此其履歴</hi>
<hi>嵗辛未渡江破宋師于龍興北山中統初討阿勒逹爾琿塔哈于河西明年扈征額哷布格于幕北明年從宗</hi>
<pb n="KR2k0027_WYG_011-12a"/>
<hi>王平李璮于濟南四役皆有竒功賜黄金金箙金鞍文錦恩數稠疊至元四年觀兵襄陽明年圍之越六年克</hi>
<hi>之始走宋師南門堡獻盪舟之筞渡沙蕪取鄂州泝江陵至鎮江十二年與右丞相淮安忠武王巴延分道取宋</hi>
<hi>王𤼵建康與宋師戰屢敗之破東埧砦㧞凓陽建平廣徳四安長興闢獨松闗前後斬首一萬五千級殺其將</hi>
<hi>杜總管呉奉使許呉二縂制及騎將二人俘谷縂制張知府禆將祝亮等四十二人十三年三軍會于杭宋亡</hi>
<hi>徇浙東降趙提刑等五百餘人追播福安僵尸四十里殺步帥李世逹俘秀王與擇監軍趙由□防禦使林徳</hi>
<hi>降安撫使王吉分軍興化擒宋相陳文龍降宋官二百<graphic n="KR2961" url="https://raw.githubusercontent.com/kanripo/KR-Gaiji/master/images/KR2961.png" mimeType="image/png"/>餘人淮兵三千人江南遂平此其勲庸配托多庫庫楞</hi>
<hi>圖克岱並封王夫人子男二長伊蘇岱爾銀青榮祿大夫山東河北䝉古軍大都督集賢大學士次大夫也女五</hi>
<hi>俱適望族有壬惟古者功臣受封之國先建宗廟於路寢之東所以廣孝而勸忠也諸侯之制二昭二穆與太</hi>
<pb n="KR2k0027_WYG_011-12b"/>
<hi>祖之廟而五太祖百世不遷昭穆則俟親盡而逓遷之自漢以來諸侯鮮及十世身享崇爵而子孫不能保也</hi>
<hi>廟制由是弗講矣其有徳及生民功施社稷者在朝廷則有圓形以寓其思賢念功之意在其臣吏則有建祠</hi>
<hi>以盡其事亡如存之心亦因時制宜之義也諸葛武侯之没也所在求為立廟又請立之成都後主皆不聼民</hi>
<hi>致私祭陌上以武侯之功尚何靳於一廟豈欲黜私祭以崇正禮邪夫所在立廟在禮若汎立之成都亦復不</hi>
<hi>聽何哉至習隆向充之請始聼立廟沔陽則武侯之之得廟亦戞戞乎其難哉皇上於忠宣既立之祠又錫</hi>
<hi>田思賢念切之盛徳豈區區蜀禪之所知哉大夫祗順徳意克篤前徽勸孝勸忠於是乎在皆可歌以薦者也</hi>
<hi>乃為之詩俾歌以祀焉其辭曰乾元統天乗六龍宏才碩德如雲從忠宣天挺間世雄父菑子播昏作農帝曰</hi>
<hi>來汝汝世忠奮戈無往不奏功方城頟頟睽皇風分兵掎角乗其墉沙蕪飛渡星月濛順流震擊無遺鋒義旗</hi>
<pb n="KR2k0027_WYG_011-13a"/>
<hi>禮干趍獨松趙孤啣璧呉山空萬邦玉帛四海同台司両轄昭報崇虎符龍節行江東邊塵何物勞䝉衝魂升</hi>
<hi>海隅心九重楊顯冇子能始終哀榮典册偹且隆衮旒冕舄曹南封石頭城髙江流潨新廟奕奕摩蒼穹圭田</hi>
<hi>千畆畆且鍾維縻維苞紛穋穜舂揄釋烝簋有饛醇醲載祼牲特豐偹樂舞兮明祀容神來假兮福攸降象賢</hi>
<hi>濟羙垂無窮詳見前圖攷并年表</hi>
禹王廟在保寧坊磨盤街口<hi>其地有溝名建業溝又封崇寺街亦有廟俗呼平水</hi>
<hi>火王</hi>
侯將軍廟<hi>侯瑱與王琳戰於烈山下大㨗土人以瑱功烈甚盛故名山曰烈祠之山</hi>
劉將軍廟上元縣治西有廟街北<hi>相傳南唐劉仁贍廟也</hi>
<pb n="KR2k0027_WYG_011-13b"/>
五龍堂在城北古太一觀基近𤣥武湖今廢屬金陵郷<lb/>
去縣八里<hi>南唐保大八年改舞雩祠十三年有𤣥元尊像乗一木流於江及岸上道流迎奉徐鍇為</hi>
<hi>記</hi>
孚澤廟在𤣥武湖側去城西北一里<hi>宋文帝時黑龍見湖側時人號黒龍</hi>
<hi>潭廟祀之紹興中禱雨輙應張燾以聞賜額</hi>
嘉恵廟在城東南二十五里<hi>紹興元年賜額慶元志丞相沈該政和中作邑上元</hi>
<hi>禱雨應刻詩于祠</hi>
靈澤夫人祠在長干寺後龍池側<hi>事見曽文昭公曲阜集云</hi>
<pb n="KR2k0027_WYG_011-14a"/>
炳靈公廟新橋西南唐昇元中置<hi>五代史後唐長興四年封威雄將軍至祥</hi>
<hi>符元年封炳靈公今廟中有化紙盆上鑄南唐年號衆鑄入三即君廟按搜神廣記神東嶽第三子又稱東嶽</hi>
<hi>三郎</hi>
武烈帝廟在永壽宫西<hi>南唐書常州有陳果仁祠越人冦常州柴克宏帥師往救果仁</hi>
<hi>見夢於克宏曰吾以陰兵助爾及戰有黑牛二頭衝突越兵克宏繼之大敗越人克宏奏封武烈帝今按果仁</hi>
<hi>事見唐書沈法興𫝊盖隋末嘗保據常州本廟在常州徐鉉集有武烈帝碑潤州志唐贈忠烈公有諸道行營</hi>
<hi>都招討判官顧雲銘搜神記神字子威宋宣和中加封及賜額柴克宏為佐神封靈翊將軍慶元志廟在天慶</hi>
<hi>觀西廟堂後水一壁乃毗陵董羽畫世傳名筆今不存不知其處畫壁亦罕𫝊句容志廟在東門内溧陽志忠</hi>
<pb n="KR2k0027_WYG_011-14b"/>
<hi>祐别廟在縣東門外陸子遹重建延祐五年本州准常州路牒勅加封武烈顯靈昭徳仁恵孚佑真君</hi>
二判官廟在城西門裏鐵塔寺西南百餘歩<hi>事迹云舊本延祚院</hi>
<hi>土地神唐會昌中寺廢景福二年神託夢里人復夜見火光連天人潛窺見炬篲熒熒焉因就其地建廟</hi>
白石廟<hi>案宋書晉咸和三年蘇峻亂温嶠等入伐立行廟於白石告元帝元后曰逆臣峻傾覆社稷毁</hi>
<hi>棄三正汚辱海内臣亮等手刄戎行龔行天罰惟中宗元皇帝肅宗明皇帝明穆皇后之靈降鑒有罪勦絶其</hi>
<hi>命剪此羣逆以安宗廟臣等雖殞首摧軀猶生之年謝靈運撰征賦造白石之祠壇懟二㓙之無君謂此其地</hi>
<hi>在白石陂今廢</hi>
九州廟<hi>按宋書明帝立九州廟於雞籠山下大會羣神云</hi>
<pb n="KR2k0027_WYG_011-15a"/>
紫微廟在城東北九里蔣山西<hi>宋明帝立祀王行帝廢基猶存</hi>
興徳王廟在蔣山蔣帝廟北去城十三里<hi>唐末呉天祚三年神見先</hi>
<hi>主夢中因立廟廢基猶存</hi>
助國王廟在城東北十八里<hi>本觀山王廟南唐取鐵山下遂改助國大王廟廢</hi>
青溪姑廟在今府學東與上水閘相近<hi>案輿地志青溪岸側有神祠世</hi>
<hi>謂青溪姑南朝時有靈異舊傳隋平陳張麗華孔貴妃死於此今祠像有三婦人蓋青溪姑與二妃也慶元志</hi>
<hi>廟在今上水門東異苑曰青溪小姑是蔣侯第三妹南朝甚有靈騐嘗見形云又類說趙文韶住青溪月夜唱</hi>
<hi>烏栖飛忽有青衣至曰王家娘子傳語聞君歌聲有閒人者須㬰女子至容色可憐文韶乃歌深契女心曰但</hi>
<pb n="KR2k0027_WYG_011-15b"/>
<hi>令有瓶何患無水取箜篌鼔之令婢歌繁霜自解裙帯縛箜篌歌曰日暮風吹葉落依依丹心寸意愁緒自知</hi>
<hi>窮夕别去明日至青溪廟中女姑神像即夜見者荆公詩已無溪姑祠何有江令宅今廟恐非故處案此本溪</hi>
<hi>神祠後人傳怪至闕小今城東隅三姑廟闕    廟</hi>
白馬廟慶元志在江寧縣隨車鄉秦淮南岸去城三十<lb/>
里<hi>宋顧琛傳景平中顧琛為朝請還東日晩至方山下于時商旅數十船悉泊東岸側有一人朱衣介幘執</hi>
<hi>鞭屏諸船云顧呉郡部伍尋至應泊此岸於是諸船各東西俄有一假裝至事力甚寡仍泊向處人問顧呉郡</hi>
<hi>早晩至船人荅無顧呉郡又問何船曰顧朝請耳莫不驚<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>琛意竊知為善徴因誓之曰為呉郡當於此立廟</hi>
<hi>至是果為呉郡乃立廟於秦淮號曰白馬廟今按秦淮東上元崇禮鄉地有廟與史方山下東岸合隨車地名</hi>
<pb n="KR2k0027_WYG_011-16a"/>
<hi>殷巷二廟隔秦淮相望里人各祀之</hi>
張僕射廟在城西門外十里<hi>事迹編云舊經唐天祐中有清河張司徒營建金陵</hi>
<hi>百姓懐而祠之今呼張僕射廟北去城四里南唐張懿公墓道在焉或云即僕射也名居詠字徳之嘗為特進</hi>
<hi>太子太傅未見為司徒也</hi>
周江乘廟在攝山頂<hi>相傳呉時人蓋賢令也</hi>
韓將軍廟在城西門<hi>額大呉韓將軍廟唐末楊氏據呉其人必有功者</hi>
阿哈廟在雞行街殺猪巷<hi>相傳金人南侵時有不忍而救免者人記其名立阿哈大</hi>
<hi>王廟</hi>
<pb n="KR2k0027_WYG_011-16b"/>
新林姥廟<hi>南史張敬兒於新林姥廟中為妾祈子自稱三公不詳其所</hi>
李氏女廟在三山<hi>李氏名珦字温叔都官外郎㓜女也八嵗能賦詩後適江夏王常同汎舟射</hi>
<hi>利江湖間婁徹為江州作清風亭記常方歎羙珦曰未之盡也何不云好山緑水萬里有盡處清風明月千古</hi>
<hi>無老時一日舉其文於徹徹卒用其言為破題不久常死珦溺舟三山磯下後三日尸忽出水中土人異之立</hi>
<hi>廟</hi>
楚菩提王廟舊在攝山前今徙棲霞寺内<hi>稽神錄攝山記皆云神即</hi>
<hi>楚靳尚以讒譴為蟒穴於山齊永明中有僧為授菩提戒立祠山下號菩提王事甚迂怪亦見江縂棲霞寺碑</hi>
<hi>云</hi>
<pb n="KR2k0027_WYG_011-17a"/>
蘇大將廟舊在上元金陵鄉張陣湖側<hi>按南史宋明帝即位四方逆命</hi>
<hi>與蘇侯神結為兄弟以祈福助事平與建安王休仁書曰此段殊得蘇兄神力加峻驃騎大將軍云</hi>
句容縣城隍廟<hi>在縣治南</hi>
三茅真君廟<hi>句容縣志大元真人内傳曰漢明帝永平六年詔勅郡縣修守丹陽句曲真人廟陶</hi>
<hi>隠居闕北廟今猶存在山東平阿村中有女子姓尹為祝建山西諸村並各造廟大茅西為呉墟廟中茅後山</hi>
<hi>上為述墟廟今並不知處惟昇元觀名鶴廟在祠宇宫之上以茅君分理赤城每年十二月二日駕白鶴㑹於</hi>
<hi>此紹興戊寅春重建廟嚴肅工興丹光現舊基</hi>
張王廟在句容縣南鈐塘廟北有張墓數百畆紹興經<lb/>
<pb n="KR2k0027_WYG_011-17b"/>
界時蠲賦禁民佃東有石柱前有陂池<hi>相傳王飲馬于此又有廟後廢</hi>
<hi>寺及孝宅硯池舊縣官禱祈香爐移轉不已有碑記其事舊額忠祐靈濟廟信安盧襄書今廟額曰正順忠祐</hi>
<hi>靈濟昭烈行祠以顯跡桐汭反以此為行祠</hi>
廣濟廟句容縣志天聖觀祔龍神祠貎前有龍池<hi>昔陶隠居</hi>
<hi>遷雷平池小龍豢養於此嵗遇旱禱雨府縣官迎請致醮每應紹興間賜額淳熈紹熈間勅両封敷澤廣應侯</hi>
文孝廟在句容東門内<hi>昭明有宅茅山邑人祠焉</hi>
劉明府廟在句容東門内<hi>晉劉超為邑宰有徳政在民</hi>
沈史君廟乾道志在句容縣北下蜀鎮西北又有沈公<lb/>
<pb n="KR2k0027_WYG_011-18a"/>
橋<hi>神即宋沈慶之也縣志曰昭靈侯廟有祝文畧曰淳熈六年六月既望從政郎張巖謹再拜寓文告于建</hi>
<hi>康戍山沈侯之廟曰惟侯武勇勁正生為忠義死禍福一方後其子偘書曰先公赴舉江東乞靈得卜尋登第</hi>
<hi>越十年而寓前文以私錢助飭祠宇又四十八年偘濫為宰遂書文于板以顯侯靈</hi>
達奚將軍廟乾道志在句容縣東門内縣志白羊門内<lb/>
<hi>事見古迹仁威壘注</hi>
盧大王廟在句容縣西北東陽鎮市東<hi>父老傳云盧綰也無碑刻可考</hi>
<hi>慶元志鎮江周孚嘗至祠下曰盧絳也考南唐史絳仕江南至昭武節度使城圍日頻立戰功及金陵城䧟募</hi>
<hi>驍勇敢死千餘人行收敗卒由宣歙長驅入福建循海聚兵以圖興復不果而敗忠於所事者也</hi>
<pb n="KR2k0027_WYG_011-18b"/>
射烏廟在射烏山下去句容縣北五十里<hi>或𫝊為羿</hi>
靈濟張太尉等廟<hi>句容縣志張太尉廟在東門内久廢有靈濟王廟在縣南十五里縣志作</hi>
<hi>靈濟廟龍光廟在縣東二十五里武烈帝廟見前茅司徒廟在茅山事見溧陽天王廟在縣城東角</hi>
溧水州城隍廣恵侯廟在州東百步蓋唐縣治基也<lb/>
<hi>神即唐縣令白季康祈禱必應宋元符中邑民俞瑑率衆建廟紹興九年李朝正請于朝賜額正顯十七年封</hi>
<hi>廣恵侯淳熈元年修王端朝作廟碑十六年加封孚應寶慶元年加封順濟二夫人加封四字開慶中加封顯</hi>
<hi>佑二夫人加封六字景定元年權縣趙介如以唐中書令敏中侯之子尚書居易侯從子也闢西廡立祠曰有</hi>
<hi>唐文獻之祠五年封顯徳公夫人河東薛氏髙陽敬氏皆加封子三人皆特封侯居易特封昭文侯咸淳四年</hi>
<pb n="KR2k0027_WYG_011-19a"/>
<hi>邑人建顯應閣樂天集有侯墓誌銘曰公諱季康太原人秦武安君起之裔冑北齊五兵尚書建之五代孫也</hi>
<hi>曽祖諱士通皇朝利州都督祖諱志善尚醫奉御父諱鏻揚州錄事叅軍公錄事次子歴華州下邽尉懐州河</hi>
<hi>内丞徐州彭城令江州尋陽令宿州虹縣令宣州溧水令殁于官舍明年某月某日歸葬于華州下邽縣某鄉</hi>
<hi>某原享年若干嗚呼公為人溫恭信厚為官貞白嚴重友于弟兄慈于子姪鄉黨推其行交游讓其才自尉下</hi>
<hi>邽至宰溧水皆以亷潔通濟見知於郡守流譽於朋僚才不偶時道屈於位而徒勞於州縣竟不致于青雲命</hi>
<hi>矣夫哀哉公前夫人薛氏先公若干年而殁生二子一女女號鑒虛未笄出家長子某杭州於潛尉次子某睦</hi>
<hi>州遂安尉後夫人髙陽敬氏父諱某某官生一子二女女皆早夭子曰敏中進士出身前試大理評事歴河東</hi>
<hi>鄭滑邠寧三府掌記夫人在室以孝敬奉親為淑女既嫁以柔和從夫為順婦及主家以慈正訓子為賢母故</hi>
<pb n="KR2k0027_WYG_011-19b"/>
<hi>敏中遵其教飭其身昇名甲科歴聘公府以文行稱於衆以祿養榮於親雖自有兼材然亦由夫人誨導之所</hi>
<hi>致也夫人以太和七年正月寢疾終于下邽别墅享年若干明年某月某日啓溧水府君薛夫人宅兆而合祔</hi>
<hi>焉禮也時諸子盡殁獨敏中號泣襄事託從祖兄居易誌于墓石銘曰繄我叔父溧水府君治本於家事施政</hi>
<hi>于縣民繄我叔母髙陽夫人徳修於室家慶積於闔門訓著趨庭善彰卜鄰故其嗣子孫有令聞</hi>
楚平王廟在溧水州南十里即平王都舊址也<hi>乾道志呉越春</hi>
<hi>秋云楚平王都固城者周成王封熊繹子男之田於荆蠻之地靈王立與敵日尋干戈邊鄙不寧時呉軍失利</hi>
<hi>乃䧟瀨渚至平王用佞臣之言殺太傅伍奢并其子尚子胥奔呉呉用之破楚而入郢其廟唐廣明元年重修</hi>
<hi>知縣周邦彦詩姦臣亂國紀伍奢思結纓殺賢恐遺種巢卵同時傾健雛脫身去口血流呉庭達士見㡬微楚</hi>
<pb n="KR2k0027_WYG_011-20a"/>
<hi>郊憂苦兵十年軍入郢勢如波捲萍賢亡國嬰難王死屍受刑將隳七世廟先壊百里城子胥雖捐江素車駕</hi>
<hi>長鯨驚濤寄怒餘遺廟羅千榏王祠何其微破屋風泠泠蟄蟲䧟香案飢鼠懸燈檠淫俗敬魑魅何人顧威靈</hi>
<hi>臣寃不讎主况乃鋤丘塋報應苦不直吾將問冥冥</hi>
左伯桃羊角哀廟去溧水州七十五里<hi>今廟中像羊左居左右介子推</hi>
<hi>位其中未詳又近地有子推墓地名介墟恐後人併其廟為一爾舊志廟在漆橋路東五里又有地名介墟在</hi>
<hi>近後人因敬羊左義烈并塑子推像祀之然土人但稱羊左廟</hi>
荆將軍廟去溧水州南四十五里孔鎮南大路西髙陂<lb/>
古城内<hi>舊經云荆軻祠未詳蓋以羊左事見爾</hi>
<pb n="KR2k0027_WYG_011-20b"/>
聖母廟在溧水州東十四里<hi>蓋中山神俗號俞母俞丑救切南唐昇元六年邑宰</hi>
<hi>廢淫祀惟此廟獨加修建秘書省正字賈彬作記石刻已亡耆老能倍記元豐元年春旱禱雨而應邑人胡無</hi>
<hi>競重刻石畧曰有唐中興文軌未一天子宵旰恵于烝人疇兹賢才以理郡邑詔琅邪王公出宰畿甸公每鄙</hi>
<hi>衆心尚崇淫把下有取舍那分否臧爰採地圖稽之故事古之諸侯今之令長得祀境内以祈有年有若聖母</hi>
<hi>享于是山其名中山其神后土將設廟貌胡為不然其餘囂浮所完土木之設並從毁拆無或興妖有以見公</hi>
<hi>之去邪蔑疑為政以徳愷悌君子其在兹乎將仕郎試秘書省校書郎韋真矩書</hi>
張將軍廟在溧水州東南二十五里<hi>俗呼烏龍廟禱祀輒隠民敬事之州</hi>
<hi>志事迹昔民有女行田野間感黒龍而孕後産鯉魚遂投水中復變化隨母所遊後乗雲去每春時必至墓上</hi>
<pb n="KR2k0027_WYG_011-21a"/>
<hi>禱雨暘隨應</hi>
劉府君廟在溧水州北三十五里方墟<hi>淳祐十六年太學進士杜子源</hi>
<hi>記曰溧水縣北之柘塘劉府君有祠舊矣禬禳禱祈輙響荅端平丙申里民以棟橈將壓補其敝且藻飾之一</hi>
<hi>夕繪工有醉酗嫚褻者傍觀為髮立汗下詰旦起視則雉經而死尉陶君季治被縣搬驗視為廟素以靈著而</hi>
<hi>今以是汙為弗靈矣遽火之已而風簾月牖變詭幻怪幾不容以一息安於是翻然悔辠規復其初鄉之著姓</hi>
<hi>僕君智明首以義倡時嘉熈己亥秋八月也未幾戎馬突至居靡遑寧其後因之水旱田萊多荒不潰于成淳</hi>
<hi>祐甲申乃始屬役殫力竭慮若已作室雪脊朱扉林薄映照揣髙度廣視舊有加位置貌象舉以法故洋洋如</hi>
<hi>在民益敬憚其子桂𤼵求予記稽諸志乗及裴晉公所著隧碑府君歸𦵏于鄉今州北三十五里曰劉墓者是</hi>
<pb n="KR2k0027_WYG_011-21b"/>
<hi>也其門人韋乾度闕良士鄭郡合十餘人琢石為碑顔魯公叙送伯氏西遊亦侈其鄂不移華之盛晉魯二公</hi>
<hi>元勲盛徳日星儷明千載聞風者袵歛色悚而於府君稱道如是嗚呼金陵古帝王州達官顯人累累丘壠鮮</hi>
<hi>有氏其地者屋而祠之尸而祝之歴百千嵗如一日府君之徳如此而書汗簡者獨甚約幸託晉公之筆以傳</hi>
<hi>而又不幸缺裂敲礪之餘淪墜割亨之所非有賢大夫如戴公挈而出之則其名行泯没蒼烟衰草間然則抉</hi>
<hi>斷刻於垢汙新廢祠於煨燼其好古樂善有神風化一也裴度撰神道碑公諱太真字仲適族彭城晉永嘉末</hi>
<hi>衣冠南渡遂為金陵人詳見本州志</hi>
溧水州諸行祠<hi>東嶽祠在州治東張真君祠在臨淮門外五顯祠在永安門内</hi>
溧陽州城隍廟在州東南挹秀門内<lb/>
<pb n="KR2k0027_WYG_011-22a"/>
顯恵廟在溧陽州北二十里<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>山下<hi>後漢司空驃騎將軍溧陽侯史崇廟</hi>
<hi>祈禱屡應大觀元年賜額政和二年封靈濟公舊經以為溧陽史氏之祖故又號史祖廟廟有禱雨靈應記南</hi>
<hi>唐昇元三年知鎮縣事郭延沼立案唐制方鎮兵戍州縣者謂之鎮兵將曰鎮將知鎮縣事者蓋以縣令兼將</hi>
<hi>鎮兵如今郡守知軍州事也</hi>
貞義女廟在溧陽州西北四十里瀨水上<hi>唐李白作碑淳熈五年重</hi>
<hi>刻碑云溧陽黄上里史氏之女即以飯食伍子胥自投於水者</hi>
趙城明王廟在溧陽州趙城内<hi>明王蓋城之土地神州志廟有記唐中和二年</hi>
<hi>鄉貢進士林雲撰神諱禹獨立漢庭秉持邦憲闗東江南飢民為盗王整師掃蕩呉楚晏清再分茅土分王東</hi>
<pb n="KR2k0027_WYG_011-22b"/>
<hi>平今州有趙城即當時屯軍之地後人思之立祠大厯中義與縣豪民張度聚衆<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>竊至趙城東二十餘里驚</hi>
<hi>風駭浪人溺舟沉乃兹神力水旱禱祝剋日應期今案漢書趙禹邰人也為丞相史稱亷平選為御史至中大</hi>
<hi>夫歴中尉少府廷尉後以壽卒于家其事不合禹以異姓封王史必不畧詳雲碑意似指漢宗室為王者然不</hi>
<hi>可攷矣</hi>
梁城廟在溧陽州古梁城内<hi>相傳昔梁王國於此</hi>
赤鄒將軍廟在溧陽州東北二里屠塘右<hi>舊經云城樂鄉侯史崇之</hi>
<hi>將也</hi>
武程將軍廟在溧陽州青安門外<lb/>
<pb n="KR2k0027_WYG_011-23a"/>
髙鄭二王廟在溧陽州北街廢<lb/>
伍相廟在溧陽州䕶牙山下<lb/>
聖姥廟在溧陽州曹姥山下<lb/>
潘真君廟在溧陽州三鶴山下<hi>寰宇記云潘氏兄弟三人得道化白鶴衝天後</hi>
<hi>人思而立廟祈雨有應</hi>
白鶴廟在溧陽州朝山下<hi>按茅山昇𤣥觀有白鶴廟寺州志舊經云昔仙人釣魚於</hi>
<hi>此雙鶴來朝集廟屋上因名石上有仙人迹</hi>
東嶽茅司徒䓁廟<hi>案舊志東嶽廟廣恵張王廟五通廟並在溧陽州西門内忠祐廟見</hi>
<pb n="KR2k0027_WYG_011-23b"/>
<hi>城内武烈帝廟茅司徒廟事迹云稽神錄浙西僧徳林少時遊舒州路見一夫荷鉏治方丈之地左右數十里</hi>
<hi>不見居人問之對曰頃時自舒之桐城至此暴得痁疾不能去因臥草中及稍醒已昏矣四望無人惟虎豹吼</hi>
<hi>呌自分必死俄有一人部從如大將至此下馬良久召二卒曰善守此人明日送到桐城縣下遂上馬去倐忽</hi>
<hi>不見惟二卒在焉某即强起問之荅曰此茅將軍也常夜出獵虎憂汝被傷故使䕶汝更欲問即荅日已出矣</hi>
<hi>不復見其二人即起而行意甚輕健至桐城頃之疾愈以所見之處立祠祀之徳林止舒州十年及囬則村落</hi>
<hi>皆立茅將軍廟今俗呼茅司徒在溧陽州東門外一里舊志同</hi>
祠山真君廟在溧陽州招逺坊<lb/>
五顯華光樓在府城西隅賞心亭側<hi>神蓋五行之精古有五祀道書謂之</hi>
<pb n="KR2k0027_WYG_011-24a"/>
<hi>靈觀大帝祠廟所在有之江東尤盛若木石之怪為妖則亦五行之沴氣耳</hi>
　　　宫觀<lb/>
大元興永壽宫即舊天慶觀在城西門内崇道橋北南<lb/>
宋廢國學置縂明觀地即呉冶城晉西州故址縂明觀<lb/>
廢道家者流以儒觀之名為道士觀楊呉於其地建紫<lb/>
極宫徐鉉作記云冶城峻址西州舊宇卞真公之遺壠<lb/>
郭文舉之故䑓宋大中祥符間改為祥符宫續改天慶<lb/>
觀建炎兵火紹興十七年重建舊太乙殿基即郭文舉<lb/>
<pb n="KR2k0027_WYG_011-24b"/>
讀書䑓也在聖祖殿後冶城樓忠孝亭在觀之右歸附<lb/>
初冶城樓廢燬别建冶亭元貞間改額𤣥妙觀天厯潛<lb/>
邸屢幸之觀主趙嗣祺陳寶琳應對稱㫖尋陞觀為大<lb/>
元興永壽宫改冶亭為飛龍亭賜嗣祺號曰虗一先生<lb/>
寶琳曰虗白先生令有司新其宫宇出南行䑓賍罰鈔<lb/>
以供用費皇上即位之明年又撥鈔二千定成其功遣<lb/>
匠作臣造天神像累賜金旛寶香嚴其祠事至元二年<lb/>
降璽書命主其宫者甲乙次第之<hi>翰林學士虞集記飛龍亭畧曰昔在潛邸</hi>
<pb n="KR2k0027_WYG_011-25a"/>
<hi>東南海嶽湖江之上車轍馬足有所至焉則守吏民庶興感榮華幸隨而表之以識其愛慕之意既登大寶自</hi>
<hi>天光日華之所被及山川草木與有榮耀則必有所述以示乎天下後世若集慶路大元興永壽宫之飛龍亭</hi>
<hi>其一也亭成久矣而宫之住持道士賜號虗白先生臣陳寶琳始錄其事即臨川山中求臣集記之亭本冶亭</hi>
<hi>宫本𤣥妙觀集慶本建康路皆所賜名也方在金陵時行邸去冶亭為近上時遊焉一日傳命且至臣寶琳出</hi>
<hi>宫門迎候逾時從官已奉供具及門則知已至冶亭久矣引鍾山之形勝俯城郭之佳麗顧瞻徘徊悠然有化</hi>
<hi>育之洽焉從臣以寶琳見上笑曰道人何避客之久也寶琳頓首俯伏請罪上曰山徑幽雅取便而至宜爾之</hi>
<hi>不知題冶城者虞集今何在也皆對曰今在翰林充學士命王僧家奴模而觀之因藏諸箧問寶琳何以字玉</hi>
<hi>林也則對曰道士燒金石為丹澒抽鼎中狀如瓊林玉樹故取以為名上曰當雪時吾登此亭目力所及樹木</hi>
<pb n="KR2k0027_WYG_011-25b"/>
<hi>皆玉也豈不易知乎更謂之雪林後臨御别書雪林字賜近臣趙伯寧而寶琳仍字玉林矣謂寶琳曰吾出游</hi>
<hi>數勞人不如山行之便可作柴門嚴扃鐍以待子之往來自是數至寶琳野人見上之樂而忘其微賤或持酒</hi>
<hi>引裾欣然為留亦不責也天厯己巳寶琳與其宫之住持趙嗣祺朝京師始製先生號以賜金陵道士之嘗得</hi>
<hi>見者嗣祺曰虗一先生寶琳曰虗白先生得之者纔二三人耳蓋異數也時賜新宫名而冶亭名飛龍矣明年</hi>
<hi>之三月二十五日臣集侍立奎章上顧謂曰汝猶憶冶亭乎亭旁松當加長茂臣集對曰臣集到冶亭時未種</hi>
<hi>松也上曰游冶亭見卿書以為繫千載之思實㮣于懐因命臣集書宫亭新名以賜而寶琳持歸賜南御史䑓</hi>
<hi>錢若干新其宫所謂冶亭者既名飛龍加飾楹桷置御榻其中重覆而謹視之别作亭其下仍曰冶亭羣臣公</hi>
<hi>卿大夫賦詠咸在又為亭以當鍾山之秀名之曰鍾英宫成行䑓御史大夫中丞以下及郡縣守吏咸集于此</hi>
<pb n="KR2k0027_WYG_011-26a"/>
<hi>以侈天子之賜矣嗟夫亭成至于今十有一年而先帝棄臣民將八年矣微臣辱在草野未先朝露詎能為寶</hi>
<hi>琳執筆以述恩光之萬一哉於惟天子仁孝純至勛華相承羮墻之見無有遺思先帝神靈在天陟降上帝雖</hi>
<hi>曰不可度思而日月所照霜露所隊顧懐下土於萬斯年臣民之瞻仰烏有窮已乎臣集故丕述事亭石以昭</hi>
<hi>示於來者至元五年十一月記</hi>自改飛龍亭後更作冶亭及鍾英亭極<lb/>
冶城之勝云<lb/>
洞神宫據景定諸志舊在蔣山太平興國寺東有古基<lb/>
階級存焉制使姚希得創蜀三神廟於青溪側景定四<lb/>
年就其旁創道宫以為祈報燎槱之所因以洞神舊額<lb/>
<pb n="KR2k0027_WYG_011-26b"/>
加之命道士王道立為知宫呼洞神宫蜀人文復之為<lb/>
記田産有碑歸附後久廢不治盱江道士江廷楫以泰<lb/>
定初年住持宫事始修宫祠復其田土於舊溪光山色<lb/>
亭基剏青溪堂李孝光撰記<hi>建業東有老子之宫曰洞神在鍾山之下嵗久而撓</hi>
<hi>宋景定間留守姚希得居守建業希得蜀人久宦不得歸乃作蜀三神祠建業青溪陼中俗相傳言江縂故宅</hi>
<hi>所在希得念諸祠祀今佛老子之徒守之乃得不廢遂徙鍾山故宫並樹焉又大出金布為置次舍土田園池</hi>
<hi>芻蕘之地屬道士王道立守之事在文復之記祠語中宋且亡土田散屬巨家祠亦弛弗治其徒夢神人告曰</hi>
<hi>後有公孫止吾宫則祠且復興延祐六年盱江江廷楫濟川寔來始至趿青溪上行視祠東西大為惕然於是</hi>
<pb n="KR2k0027_WYG_011-27a"/>
<hi>修三神之祠明年又益樹壊垣改作両廡始完而御史中丞納琳侍御輔之治書侍御史圖沁布哈監察御史</hi>
<hi>僧格逹實過見之聞祠祀土田屬巨家使有司悉按故籍歸其土田皆已復其舊濟川乃曰吾徒聚居以學道</hi>
<hi>道清净而離世然不可以䙝故有齊居之室乃作室祠北曰青溪之堂堂成屬余記之客有問於余三神者皆</hi>
<hi>蜀人生有功於蜀没廟食其縣何以得祀於他邦余曰先王為祭法凡為民禦菑扞患而徳在生人得著於典</hi>
<hi>祀夫三神有功於蜀而為蜀徳然其法則可施於天下世徧祠固宜今夫公卿大夫有民人之責茍能推上之</hi>
<hi>膏澤以利之則民甚至生祠之以報其仁至於他縣之民亦願欲望見幾幸一臨涖之以求得其所願此無他</hi>
<hi>以為能徳已也繇是言之推民之所為事神可以少媿卿大夫之不為民徳者是故有功於人人思之矣獨事</hi>
<hi>神哉余感濟川之用勞若此故為言焉以慰問者之意又為之詩樹祠之所始濟川江丞相之諸孫始仕矣不</hi>
<pb n="KR2k0027_WYG_011-27b"/>
<hi>遂去修老子氏之道别自號野舟云其詞曰眈眈神棲自鍾陵徙青溪之﨑江令之里三神並樹蜀人留守我</hi>
<hi>開三神皆蜀篤生受命上天輔此衆萌鑿江灌田黍稷如京惟孝亷氏帝使司文神光下燭其煒如星廟食蜀</hi>
<hi>都皆號神君徧祠于楚貴並公祉民飲食神奠椒懐糈始隆中弛橈而復宇宇俄而作珍木具美疾猶鬼輸翬</hi>
<hi>其有頍藻井璿房仙聖至喜神鼇扶宫宛在中央若禆海九環以大灜美哉沈沈上與河通宫室清净幽人所</hi>
<hi>樓澹泊無欲觀其天倪辭祝聖人與天地齊神有報民則多祉福宜稼于田天倪大樂時神之休惟皇壽榖</hi>
報恩光孝觀在報恩坊街<hi>觀基係陳朝進奏院故址宋崇寧二年置觀賜崇寧為額</hi>
<hi>政和元年改為天寧萬壽觀紹興九年諸路天寧萬壽觀並以報恩光孝為額專充追崇徽宗道塲近年重加</hi>
<hi>修建</hi>
<pb n="KR2k0027_WYG_011-28a"/>
崇禧萬壽宫在茅山華陽洞南門之東即舊崇禧觀<hi>唐史</hi>
<hi>方技傳道士王逺知少聰敏愽綜羣書初入茅山師事陶𢎞景傳其道法髙祖之潛龍也逺知嘗傳符命太宗</hi>
<hi>平王世充與房𤣥齡微服以謁逺知曰此中有聖人得非秦王乎太宗以實告逺知曰方作太平天子願自愛</hi>
<hi>也太宗登極將重加祿位逺知固請歸山貞觀九年潤州置太平觀以處之舊圖經云晉陶隠居創後為永嘉</hi>
<hi>館復為嘉遁館以待四方之衆即此也後號太平觀為盗所焚南唐昇元初重建宋祥符元年因祈禱改名崇</hi>
<hi>禧觀建炎四年廢于火紹興中再剏陶𢎞景傳云大茅中茅間有積金嶺先生於嶺西立華陽上下舘舊記云</hi>
<hi>崇禧觀即梁貞白先生陶君華陽下館茅山記云太師益國公以金帛建造觀宇粗偹先是真宗祈嗣兹山獲</hi>
<hi>應每嵗建金籙道塲七畫夜内降青詞朱表并降香施料命句容縣宰充代拜官設醮于此由是縂轄諸山此</hi>
<pb n="KR2k0027_WYG_011-28b"/>
<hi>觀為甲張商英撰碑銘今延祐六年改為宫</hi>
玉晨觀世人稱為茅山第一福地<hi>髙辛時展上公周時郭真人巴陵侯漢時</hi>
<hi>杜廣平東晉楊真人許長史父子唐李𤣥静南唐王貞素並在此得道梁時陶隠居於此精修為朱陽館唐太</hi>
<hi>宗時為華陽觀𤣥宗時為紫陽觀宋大中祥符元年九月改為玉晨觀在䨓平山北</hi>
古太平觀在茅山側<hi>梁時陶隠居讀書萬餘卷善琴碁為諸王侍讀永明十年挂衣冠神</hi>
<hi>武門居句曲山立館號華陽觀隠居宋元符中改太平觀即前崇禧觀基也</hi>
崇壽觀在大茅山下華陽洞南<hi>九錫碑云宋大始中廬陵太守魯國孔嗣之為</hi>
<hi>道士華文賢建舊記云晉任闕人舊宅宋元嘉十一年路太后建未詳孰是齊建元二年立崇𤣥館為太子嘗</hi>
<pb n="KR2k0027_WYG_011-29a"/>
<hi>臨之重廣基業唐天寶重修宋大中祥符七年賜今名張天與譔茅山志載在華陽洞南</hi>
下泊宫在中茅西<hi>茅山志云大司命君以漢地節三年自咸陽昇舉徑來句曲外立茅舍以</hi>
<hi>教二弟處也隠居云父老相傳是司命故宅唐貞觀十一年重立碑黄洞元文</hi>
元符萬寧宫在積金山<hi>三茅記云嘉祐中有蜀人王畧於積金山結廬以煉丹藥後因</hi>
<hi>事捨去劉混康初入山居之宋哲宗召混康赴闕詔以所居為元符觀崇寧五年徽宗題其榜曰元符萬寧宫</hi>
<hi>建炎四年為盗所焚楊沂中以私財建造殿堂</hi>
祠宇宫在中茅峯西垂<hi>舊記云唐天寶七年勅於廟下立精舍度道士焚修屯田貟外</hi>
<hi>郎栁識撰碑</hi>
<pb n="KR2k0027_WYG_011-29b"/>
華陽宫在積金山西<hi>舊記云本貞白之上館唐天寶七年勅度道士焚修後燬於兵宋政</hi>
<hi>和中重建</hi>
乾元觀在茅山大横山下<hi>陶隠居真誥定錄言大横山下有泉昔李明於下合丹而</hi>
<hi>升𤣥洲梁天監十四年陶隠居剏欝罡齋室以追𤣥洲之蹤天寶中𤣥靜先生居之制㫖建置殿堂䑓榭甚多</hi>
<hi>皆明皇賜額曰棲真堂㑹真亭候仙亭道徳亭迎恩拜善䓁亭前朝大中祥符二年國師朱觀妙於此結廬老</hi>
<hi>焉先賜集虗菴為額天聖三年九月改賜今額</hi>
天聖觀在茅山積金峯上<hi>梁天監初陶𢎞景開創池沼唐貞觀中建立道靖至徳中</hi>
<hi>賜名火浣宫唐末遂廢宋景徳中張明真結廬於此祥符中御製觀龍歌送龍歸三茅山所得之池即此處也</hi>
<pb n="KR2k0027_WYG_011-30a"/>
<hi>天聖三年九月賜名延真菴五年賜額為觀</hi>
五雲觀在華陽洞西門五雲峯下<hi>宋天聖中王文穆公欽若於此建菴景祐</hi>
<hi>四年賜額五雲觀慶歴二年晏元獻公殊撰記後為雷所擊碎碑不再刻</hi>
抱元觀在茅山栁谷泉上<hi>舊名栁谷菴政和八年因陳希微修行於此勅賜抱元為</hi>
<hi>額慶元間王元綱重建</hi>
昇元觀在中茅峯西<hi>本名白鶴廟劉至孝三遇仙桃之所宋元祐中道士湯友成友直居</hi>
<hi>之政和八年俞㮚奏改今額</hi>
棲真觀在崇禧宫東<hi>本名玉霄菴舊記云陶貞白中館宋宣和中賜今額</hi>
<pb n="KR2k0027_WYG_011-30b"/>
華陽觀在崇壽觀西<hi>舊名鴻禧院舊記云寶厯二年勅置即梁昭明太子舊宅丘徵君亦</hi>
<hi>隠於此李徳裕延太𤣥周先生有碑宋冶平中賜名鴻禧觀至宣和初改今額</hi>
清真觀在大羅源中<hi>宋政和中呉徳清始營建為道人棲泊之所嶶宗朝賜以觀額紹興</hi>
<hi>間每嵗三月十八日四方道人皆㑹於此齋時多有鶴至故謂之鶴㑹</hi>
金陵觀在句容縣<hi>張允之建</hi>
元曜觀在句容縣<hi>王道憐建</hi>
元陽觀在句容縣<hi>張元始建</hi>
洞靈觀在句容縣<hi>皇甫冉有詩</hi>
<pb n="KR2k0027_WYG_011-31a"/>
僊臺觀在句容縣<hi>劉言史有詩</hi>
泰清觀在溧陽州東南州學左<hi>淳熈十年道士王靈和移溧水州廢額建</hi>
太虗觀在溧陽州盤白山晉盤白真人得道之所簡文<lb/>
帝詔真人宅造觀賜曰招僊宋大中祥符元年改今額<lb/>
賜銅天尊像一真人像二觀有九井真人煉丹藏井中<lb/>
<hi>觀西北有南唐隠士許堅放魚池東北有漢蔡伯喈讀書䑓山頂有㑹仙亭基有銅鍾唐大厯六年鑄有銘州</hi>
<hi>有廢永仙觀唐開元初宗先生法嗣建觀碑在今觀内乾道志鍾樓嘗欹側揚呉順義中一夕大風自正在州</hi>
<hi>西南三十五里有周潘行濬先生墓在觀之前</hi>
<pb n="KR2k0027_WYG_011-31b"/>
幽棲觀在溧陽州北三十五里有幽棲伯祠堂<hi>州志紹興中尉</hi>
<hi>朱大亷記曰幽棲觀舊梁普通二年有隠士號幽棲伯鍊丹成全家白日昇天其宅居道家流梁以其號名曰</hi>
<hi>幽棲觀基延袤三十畆周圍有田有園廣半頃皆仙人之舊産舊有碑不存觀中有藏丹九井井泉甘羙不减</hi>
<hi>惠山觀東北有小阿號朝斗山山側有井云幽棲伯祭北斗器藏其中山之右有望僊橋當昇僊之際居人瞻</hi>
<hi>仰而名也許堅題詩石刻尚存</hi>
黄山觀在溧陽州西南四十里黄山下<hi>舊傳西晉時有黄鶴真人修道</hi>
<hi>飛昇唐天寶九年置觀州志宋屯田員外郎周絳少為道士一夕弃冠褐𤼵㥽讀書登太平興國八年第是嵗</hi>
<hi>及知常州日有書謝道友觀中藏之</hi>
<pb n="KR2k0027_WYG_011-32a"/>
崇徳觀在溧陽州西南六十里唐長慶元年建本名陵<lb/>
陽觀大中祥符元年改今額亦見溧水志<hi>水環觀西北隅曰蘭溪溪</hi>
<hi>上有墩曰掛魚䑓舊傳陵陽子明垂釣之所元和郡志曰陵陽山在宣州涇縣子明得僊處溧陽州舊亦𨽻宣</hi>
<hi>州云</hi>
靈寶觀在溧陽州西六十里芝山<hi>舊傳梅福學僊之所唐咸通二年修太平</hi>
<hi>興國中重建州志案福傳居家以讀書養性為事元始中王莽顓政一朝弃妻子去𫝊以為僊後有見福於㑹</hi>
<hi>稽者變名姓為呉市門卒豈嘗寓此乎元豐中封福壽春真人</hi>
聖祖觀在溧陽州西北六十里<hi>唐咸通中建今廢</hi>
<pb n="KR2k0027_WYG_011-32b"/>
紫虗觀在府城炳靈公廟街<hi>至元十五年創御薩勒迪宻實重修</hi>
毓真觀在青溪上<hi>宋景定三年喬真人創名葆真菴至順三年集賢院定額</hi>
三茅冲虗菴在府城西門龍王廟側<hi>茅山提㸃謝天祐建弟子謝日俞繼</hi>
<hi>守之天厯潛邸嘗游隣近道菴有所坐軒扁全清境界庚午嵗併其菴基創龍翔寺命日俞别住此菴改額大</hi>
<hi>昇龍觀</hi>
西山道在冶城山之西麓黄泥巷内<hi>宋嘉定中黙應居士張守正者遇一</hi>
<hi>道人云来自西山授以驅蝗法有應守正結草菴以居嘉熈中其從子妙真因建為西山僊集道院祠許真君</hi>
<hi>云</hi>
<pb n="KR2k0027_WYG_011-33a"/>
全真菴在府城立徳坊𤣥妙觀街忠烈廟西古城隍廟<lb/>
東<hi>宋咸淳中張志朴字希陽者連水人號木靸老有道行衆為創菴在西山道院南後其弟子移建是菴</hi>
靈寶院在茅山玉晨觀隠居昭真䑓故基<hi>唐宗師孫智清王栖霞重</hi>
<hi>建奉靈寶天尊像内有老君瑞像殿</hi>
洞陽館在茅山南洞華陽觀之西<hi>政和間延康殿學士王漢之為髙士沈子</hi>
<hi>舟建以鍊大藥</hi>
西天寧院在句容元符莊宋崇寧五年賜額<lb/>
𤣥洲精舍在茅山鶴䑓澗上<hi>至元間蔣宗師立存鬱岡古名</hi>
<pb n="KR2k0027_WYG_011-33b"/>
華陽道院在積金山東<hi>大徳間王宗師建西偏有竒石翰林學士元明善撰碑</hi>
三茅道院<hi>大徳間元符道士姜大珪建</hi>
唐若山菴在茅山郭干塘東<hi>若山唐開元中嘗為潤州刺史棄官來山又居太湖</hi>
<hi>苞山今林屋有碑殘缺矣</hi>
郄尊師菴在茅山八卦䑓南數十步<hi>尊師不知名及時代有甓垣石臼及</hi>
<hi>竃纔方丈餘在荆莽中宋紹興間築菴始見</hi>
齊雲菴在中茅小茅之西玉沙泉上<hi>劉莎衣先生居</hi>
天信菴在茅山飈輪峯下<hi>楊亶甲先生居</hi>
<pb n="KR2k0027_WYG_011-34a"/>
圓錫菴先在茅山大羅源後徙龍尾山前<hi>宋紹興間毗陵道者虞慧</hi>
<hi>聰創慧聰蓬頭苦行日結草屨二両以易米每夕拜斗一夕感黒虎伏其旁髙宗知名召見徳壽宫賜以齋米</hi>
<hi>對曰野人無用留作軍需上一笑放還山</hi>
棲白菴在丁公山<hi>華文閣學士秦焴建元符知宫張洞元主之</hi>
凝神菴在茅山黒虎谷前小阿西<hi>山最深舊有黒虎未嘗傷物宋髙宗聞道</hi>
<hi>士張椿齡名召對徳壽殿為書陰符清净二經并賜菴額</hi>
悟真道院在府城内正西隅大木頭街<hi>元係南唐燕冀二王祠宇宋淳</hi>
<hi>祐間改作道院奉西山真人</hi>
<pb n="KR2k0027_WYG_011-34b"/>
奉真菴在府城南隅文孝廟西<hi>即秦淮僊境</hi>
青溪道院在舊子城東偏其地古青溪所經<hi>延祐元年真定李允</hi>
<hi>建祠老子而下僊者</hi>
四聖院在府城正北隅<hi>至元六年道士仇至清重建</hi>
朝真院在府城正東隅<hi>至元十九年崔永和建名朝真堂泰定間改額</hi>
中和菴在府城北隅<hi>全真李清菴苗實菴修建</hi>
上清院在府城正南隅<hi>至元二十六年道士潘雲窓建</hi>
上真菴在府城東南隅化門寨<hi>宋端平三年建</hi>
<pb n="KR2k0027_WYG_011-35a"/>
上真菴在府城東南隅堤岸<hi>至元二十四年道人徐守一建</hi>
長春菴在府城正南隅炳靈公廟街<hi>宋時建</hi>
道寧菴在府城東南隅旗望寨<hi>延祐年間郡人宋運成建</hi>
逍遙菴在府城西北<hi>地近古耆闍寺全真于道邁所居能編修鼎臣為記</hi>
玉陽菴在府城西北隅<hi>全真王道菴建</hi>
太清菴在江寧縣治西<hi>宋鄮安撫住宅至元二十一年捨建道菴大徳五年四月十四</hi>
<hi>日有道人求齊揷栢枝石臼上尋失所在其石見存</hi>
元和道院在府城正南隅胭脂巷<hi>至元二十四年楊道士建</hi>
<pb n="KR2k0027_WYG_011-35b"/>
香山菴在溧水州城隅廟東即舊崇真道院<hi>延祐六年王圭等建</hi>
石湖道院在溧水州儀鳯鄉<hi>延祐四年俞逢酉建</hi>
三山道院在溧水州上元鄉距城二十里<hi>湯囦建</hi>
茅山南北有歸真迎真二館崇真院鶴䑓常靜石堂超<lb/>
萬松俱妙朝陽思真積金山玉泉雲谷集聖崇真奉真<lb/>
靜真澄真喜客泉慶和上善守柔靈寶抱朴秀雲青龍<lb/>
真興志和素華和福僊䑓丹谷寧真翛然靖虚靖真通<lb/>
泉太和致柔潛神善慶靜真妙法頥真如常靈泉囘僊<lb/>
<pb n="KR2k0027_WYG_011-36a"/>
洞陽通靈洪福𤣥徳全真黄寧冲慶崇徳玉虚九錫草<lb/>
堂三華寧壽清靜老壽觀妙洞清木華悟真髙靈圓慶<lb/>
朝真隠深谷神抱陽和真仁和抱元集禧至聖養神潛<lb/>
真正一拱極養素碧虚居靜濟陽朝元百丈體純𤣥真<lb/>
扶虞凝雲寧靜明真<hi>闕</hi>常潛虚靜隠凝熈清虚柔和澄<lb/>
神守一常應徳善熈真洞僊養拙𤣥通徳潤洞𤣥又朝<lb/>
陽玉液見素朝斗迎真延真慶雲瑞雲各有二凡一百<lb/>
二十四菴皆道者所建<lb/>
<pb n="KR2k0027_WYG_011-36b"/>
　　舊例祠廟寺觀非祀典及賜額不書自歸附至今<lb/>
　　建置頗多其地居或係前朝宫府遺蹟或係臺省<lb/>
　　官僚經畫修建其題扁或經集賢宣政院定擬或<lb/>
　　有館閣名臣題詠碑刻所奉祠者又皆祀典之神<lb/>
　　名為祝釐報上前志及郡報具見之今不容悉刋<lb/>
　　而不識也畧存之以偹叅攷菴院倣此<lb/>
　<lb/>
　至大金陵新志卷十一上<lb/>
<pb n="KR2k0027_WYG_011-37a"/>
欽定四庫全書<lb/>
　至大金陵新志卷十一下<lb/>
　　　　　　　　　　　　　元　張鉉　撰<lb/>
　　祠祀志<hi>二</hi>
　　　寺院<lb/>
大龍翔集慶寺在城正北隅閃駕橋北<hi>天厯元年勅建翰林侍講學士</hi>
<hi>虞集撰碑畧云上自金陵入正大統改元天哈以金陵為集慶路遣使傳㫖行御史大夫阿爾斯蘭  雅以潛</hi>
<hi>宫之舊作大龍翔集慶寺云明年召中天竺住持禪師大訢於杭州授太中大夫主寺事設官𨽻之畫宫為圖</hi>
<pb n="KR2k0027_WYG_011-37b"/>
<hi>授工部尚書王士𢎞往董其役斥廣其地為民居者悉出金購之土木瓦石堊金碧之需財自内出不渉經營</hi>
<hi>工以傭給役弗違農有司率職庀功景從響應御史中丞趙世安承稟於内行御史中丞易闕薫阿古爾哈雅</hi>
<hi>相繼率其属以涖之是以吏敏於事而民若不知材既具期以又明年正月六日壬午之吉廼建立焉其大殿</hi>
<hi>曰大覺之殿後殿曰五方調御之殿居僧以致其道者曰禪宗海㑹之堂居其師以尊其道者曰𫝊法正宗之</hi>
<hi>堂師弟子之所警𤼵辯證者曰雷音之堂法寶之儲曰龍藏治食之處曰香積鼔鍾之宣金榖之委各有其所</hi>
<hi>繚以垣廡闢之三門而佛菩薩天人之像設纓蓋床座嚴飾之具華燈音樂之奉與凡所宜有者皆致精備以</hi>
<hi>稱上意焉賜姑蘇腴田以飯其衆上在奎章閣親詔臣集製文刻石以誌之臣聞金陵之虗自秦時望氣者嘗</hi>
<hi>言有天子氣至藏金土中以鎮之其後若呉晉宋齊梁陳南唐之君長據以為都然皆𤓰裂之餘僅克自保要</hi>
<pb n="KR2k0027_WYG_011-38a"/>
<hi>不足以當王氣之盛夫孰知江山盤踞之固天地藏閟之久積千餘年而有待於我聖天子之興也不然何淵</hi>
<hi>潛之來處遂飛躍之自兹見諸禎祥行事昭著之若此者乎夫太陽之昇麗於天光耀熈赫髙深廣袤之區生</hi>
<hi>成動植之類孰不受其煦煥而其次舍之所經知天者必仰推而志之天子以四海為家莫非聖明之所臨鑒</hi>
<hi>惟帝運之所由起天人應合之機實在於此其可忽諸今上建極于中撫制萬國顧懐昔居勢隆望重非我佛</hi>
<hi>世尊無量之福孰足以處乎此也兹事之成上以承祖宗之洪庥下以以廣民庶之嘉恵聖天子之至仁大慈</hi>
<hi>垂示乎億萬斯年者以此可見矣於戲盛哉敢不拜手稽首而述讚曰明明上天祚我皇國聖祖神宗立我民</hi>
<hi>極於昭武皇懋建丕績憲章修明民用齊飭天下為公仁廟受册治極而圯或斁彞則迺睠明哲是保是翼俾</hi>
<hi>久而安弗邇以逖祝融效靈海若率職更相吉土此惟與宅吉土惟何建業舊邑龍依崇丘虎在盤石昔有居</hi>
<pb n="KR2k0027_WYG_011-38b"/>
<hi>者不稱厥徳惟我聖皇天命攸廸川寜於波田宜於穡民用孝敬神介景福帝命不遲師武臣力遂開明堂受</hi>
<hi>天之厯廟而祖饗郊而帝格治功告成庶物蕃息江流湯湯經我南服中城有宫皇所肇迹惟時父老載慕疇</hi>
<hi>昔雲來日臨庶我心懌皇帝曰嘻予豈汝釋惟大覺尊汝寶相金色常以慧慈拯汝迷溺我即我宫作祠奕奕照</hi>
<hi>凈土沐汝甘澤汝見大雄如我來即馬寶象寶珠宫金璧凡為汝故我施無惜無菑無害居佛翼翼民庶稽首</hi>
<hi>我不知識我願天子聖壽萬億與佛同體住世有赫一誠所感有永無斁寺建後命行䑓官提調撥鈔置闕</hi>
<hi>官主其賦入咸有成規詳見圖表及官闕</hi>
大崇禧萬壽寺在寶公塔後<hi>天厯元年勅建命中丞趙世延等記之畧云昔在我</hi>
<hi>世祖皇帝膺上天之景運承太祖之丕基混一海宇建立制度條理綱紀一出睿思以為子孫萬世之成法者</hi>
<pb n="KR2k0027_WYG_011-39a"/>
<hi>昭乎若天旋而日行也乃若崇尚佛教營治塔寺亦必𢎞偉殊勝足以聳臣民之瞻焉厯數在躬天之所命孰</hi>
<hi>能違之若夫大雄妙覺之尊黙相潛佑者必有其徴矣是以累聖相承率是而行之也潛邸在金陵時於暇日</hi>
<hi>登鍾山而觀之見其江山之縈逥樹藝之廣茂民庶之熈洽慨然興歎以為我祖宗徳澤之涵煦以至于斯也</hi>
<hi>問諸邦人父老則又以為昔有聖僧曰寶公者自梁以來實委靈兹山能顯我國家之神庥以覆䕶吾民也水</hi>
<hi>旱疾疫凡有禱焉隨願輙應於是上感焉鍾山之陰有石巖中虗下出流泉注入功徳水乃即巖中作觀音大</hi>
<hi>士像巖前搆水棧虗容瞻禮者既而又以為未足即珠峯之北得髙爽之福地規置大刹宫殿樓閣如自天降</hi>
<hi>寶公之塔在峯上正當其前來兹山者仰而望之如見天宫於林壑之表然後上仁民愛物之心所以屬諸寶</hi>
<hi>公者衆庶莫不知之相與踴躍而讃歎矣鍾山之舊寺聚銅數萬斤鑄大鍾金既在鎔上以碧珠投之及鍾成</hi>
<pb n="KR2k0027_WYG_011-39b"/>
<hi>碧珠不壊完好堅固宛在欒銑萬目驚覩以為寶公之報貺焉天厯元年九月甲申臣世延臣集入見親詔之</hi>
<hi>曰宜加寶公號曰道林真覺慧感慈應普濟聖師寺曰大崇禧萬壽寺汝世延等其勒文以記之臣世延等既</hi>
<hi>具述其事而竊思之曰帝王之興也天與之天保之百靈受職符瑞交現此其常也金陵據東南之㑹山川鬼</hi>
<hi>神翼扶翕張於吾君者蓋凡五年而後歸正大統冝皇心之注於斯乎於乎累朝佛宇之盛皆臨御時為民禱</hi>
<hi>禜資用功力有司具焉兹寺之成實在試難之日出私財以具事而雄麗若此此固生民之所以深感乎淵衷</hi>
<hi>而寶公之所以顯著於禎符者也於乎休哉敢再拜稽首而獻銘曰大江之南鍾山龍盤王氣潛欝神所保完</hi>
<hi>於皇聖明遵養時晦靈祇奉天竦立以待春殷秋髙來遊來遨斾有交龍載雲在郊顧瞻原隰有稼有穑元元</hi>
<hi>之生聖聖之澤民亦望之帝子實來不鄙我邦庶無苦烖維梁寶公去之千嵗善福其民有引弗替皇運勃興</hi>
<pb n="KR2k0027_WYG_011-40a"/>
<hi>寶有慧知奔走先後克相厥時奕奕祠宫我營我作我報無私爾感無怍吉金之良燥濕不移萬古在簴宣號</hi>
<hi>震迷寶乃𤼵祥以肅羣眎明珠不灼彰上之賜飛龍在天臨制九圍皇心裵囬眷兹崇禧崇禧之宇永殿南服</hi>
<hi>天子萬年錫我民福</hi>
帝師寺在保寧寺北<hi>延祐七年建</hi>
保寧禪寺在城内飲虹橋南保寧坊内<hi>呉大帝赤烏四年為西竺康僧</hi>
<hi>㑹建寺名建初晉宋有鳯翔集此山因建鳯凰䑓於寺側宋更寺名曰祗園昇明二年齊太祖為比丘法願造</hi>
<hi>寺於其地得外國甎為白塔又名白塔唐開元中寺僧大恵禪師者明皇召至長安尋求歸山詔可之因改其</hi>
<hi>寺為長慶寺其額韓擇木書南唐保大中齊王景逹為先主造寺因名奉先宋太平興國中賜額曰保寧祥符</hi>
<pb n="KR2k0027_WYG_011-40b"/>
<hi>六年増建經鍾樓觀音殿羅漢堂水陸堂東西方丈莊嚴盛麗安衆五伯又建靈光鳯凰凌虗三亭照映山谷</hi>
<hi>圍甃塼墻五伯丈茂林脩竹松檜藂蔚詔嵗度五僧政和七年勅改神霄宫建炎元年勅復舊額三年四月駕</hi>
<hi>幸江寧權以寺為行宫閏七月如浙西其後命即府治修為行宫而御坐猶在本寺嵗久屋弊留守馬光祖重</hi>
<hi>建殿宇及方丈觀音殿水陸堂厨堂庫院移鍾樓冠青龍首増建廊屋横直一十八間作新建鳯凰䑓記詳見</hi>
<hi>鳯凰䑓下</hi>
天禧寺即古長干寺在府城南門外宋天禧二年改今<lb/>
額寺有阿育王舍利塔祥符中賜號聖感其晉髙悝所<lb/>
施金像隋文帝徙置長安<hi>梁天監元年立大同元年幸長干寺阿育王塔出佛爪髪</hi>
<pb n="KR2k0027_WYG_011-41a"/>
<hi>舍利又幸寺設無遮㑹大赦丹陽記大長干寺道西有張子布宅在淮水南對瓦官寺長干是秣陵縣東里巷</hi>
<hi>名江東謂山壠之間曰干建康南五里有山岡其間平地庶民雜居有大長干小長干東長干並是地名小長</hi>
<hi>干在瓦官寺南巷西頭出大江梁初起長干寺按塔記在秣陵縣東今天禧寺乃大長干也宋開寶中曹彬下</hi>
<hi>江南先登長干北望金陵即此地天禧二年改為天禧寺政和六年建法堂李之儀端叔撰天禧寺新建法堂</hi>
<hi>記云天禧寺者乃長干道塲葬䆁迦真身舍利祥符中建塔賜號聖感舍利寶塔至天聖中又賜今額按梁書</hi>
<hi>大同三年髙祖改造阿育王塔出舊塔下舍利及爪髪髪青紺色衆僧以手伸之隨手長短放之則屈為蠡形</hi>
<hi>始呉時有尼居其地為小精舍孫綝尋毁除之塔亦同泯呉平後諸道人復於舊處建立焉中宗渡江更修飾</hi>
<hi>之至簡文咸安中使沙門安法師程造小塔未及成而亡弟子僧顯繼而修之至孝武太元九年上金相輪及</hi>
<pb n="KR2k0027_WYG_011-41b"/>
<hi>承露其後西河離石縣有胡人劉薩何遇疾暴亡而心下猶煖未敢便殯經七日更蘇說云有両吏見錄至十</hi>
<hi>八地獄隨報重輕受諸苦毒見觀世音語云汝縁未盡若得活可作沙門洛下齊城丹陽㑹稽並有阿育王塔</hi>
<hi>可往禮拜則不復地獄因此出家遊行禮塔次至丹陽未知塔處乃登越城望見長干里有異氣色因就禮拜</hi>
<hi>果見阿育王塔所放光明由是定知有舍利乃集衆掘之入一丈得三石碑中一碑有鐵函函中有銀函銀函</hi>
<hi>中有金函盛三舍利及爪髪各一枚長數尺即遷舍利近北對簡文所造塔造一層塔十六年沙門僧尚加為</hi>
<hi>三層即髙祖所開者也實錄咸和中丹陽尹髙悝行至張侯橋見浦中五色光長數尺乃令人於光處掊視之</hi>
<hi>得金像未冇光趺乃下車載像還至長干巷首牛不肯進乃令御人任牛所之牛徑牽車至寺悝因留像付寺</hi>
<hi>僧毎至中夜常放光明又聞空中有金石響經一載捕魚人張係世於海口忽見銅花趺浮出水上取送縣縣</hi>
<pb n="KR2k0027_WYG_011-42a"/>
<hi>以送䑓乃施像足宛然合㑹簡文咸安元年交州合浦人董宗之採珠没水於底得佛光豔交州押送䑓以施</hi>
<hi>像又合焉歴三十餘年光趺始具隋文帝徙入長安蘇魏公頌長干寺詩注云晉時有沙門恵達至金陵長干</hi>
<hi>䕶古佛塔因於其地建佛刹即劉薩何也至南唐時廢寺為營廬久之舍利數表見感應祥符中僧可政狀其</hi>
<hi>迹并感應舍利投進有詔復為寺即其表見之地建塔賜號聖感舍利寶塔白塔在寺東即葬唐三藏大徧覺</hi>
<hi>𤣥奘大法師頂骨之所金陵僧可政端拱元年得於長安終南山紫閣寺俗呼為白塔事具塔記元符二年知</hi>
<hi>府事呂升卿請於朝改為十方住持楊次公長干聖感塔詩云釋迦八萬四千塔一在江南古道塲無礙展開</hi>
<hi>青髻髪最初分得白毫光陳軒金陵集載魏京登長干塔詩云江南管當幸事畢盡憑廟算非臣專眷言此地</hi>
<hi>本軍壘元與招提安佛子蓋叙宋初事也至元二十五年有詔選髙行僧三十員開講于江南諸郡擇名刹以</hi>
<pb n="KR2k0027_WYG_011-42b"/>
<hi>居之時槀城徳公講主首奉詔開席于金陵天禧寺說經訓徒𫝊慈恩之教未幾特賜號佛光大師并撥賜故</hi>
<hi>宋太師秦申王墳寺旌忠寺為下院以其廢産共贍講席改賜元興天禧慈恩旌忠教寺額僧統廣福大師嘗</hi>
<hi>施財繕修大塔泰定中潛龍時嘗數幸寺及登大統以所奉觀音像付寺供養嵗給香燈之費至順初佛光之</hi>
<hi>孫法嵩入覲上顧謂曰舍利塔曾修完不嵩曰未也即日賜白金三定及官錢伍阡緡以助繕修䑓臣郡守咸</hi>
<hi>致其力有㫖令佛光之徒廣演主寺事賜號𢎞教大師塔完之日嘗感天花如雨祥光如練滿空者凡數日詳</hi>
<hi>見中丞趙世延所撰碑</hi>
正覺禪寺一名鐵塔寺在城内西北冶城後岡上<hi>宋太始中</hi>
<hi>邦人捨地建精舍號延祚寺至唐有靈智禪師生無雙目號羅㬋和尚經論文字悉能明了時人稱有天眼為</hi>
<pb n="KR2k0027_WYG_011-43a"/>
<hi>建塔於寺内廣明中賜額梁侯景之亂王僧辯入討景使其黨宋長貴宋延祚寺何遜有登延祚寺閣詩佛殿</hi>
<hi>前有鐵塔二座鑄云乾興元年造古鍾亦唐時所鑄有經幢鐫大呉金陵府延祚院寺有井十一口内一口最</hi>
<hi>大號為百丈泉井闌上字乃保大元年所鐫宋熈寜中賜寺名曰正覺塔名曰普照王荆公嘗於寺西作書院</hi>
<hi>有軒名籜龍建炎三年以法堂西偏為元懿太子攅宫今寺東偏復建延祚閣名公賦詠尤多炳靈公廟西及</hi>
<hi>新亭側又别有正覺寺云</hi>
能仁寺在䑓治東南<hi>劉宋元嘉二年文帝為髙祖建名報恩唐會昌中廢呉大和六年毗</hi>
<hi>陵郡人徐景運為其親重建曰報先院南唐昇元中改為興慈院至開寶中又廢後有里人捨宅復為興慈院</hi>
<hi>太平興國二年邦人以院地卑濕徙置于此以乾明莭日建院額後改為承天寺政和中又改今額景定志能</hi>
<pb n="KR2k0027_WYG_011-43b"/>
<hi>仁禪寺在南廂嘉瑞坊慶元間游九言佛殿記云寺南接秦淮數百歩其地古青溪之濆也自宋始建至南唐</hi>
<hi>改興慈無鐫識可攷獨據圖經所載然五代唐愍帝應順甲午為呉大和逆數會昌乙丑蓋已九十年既曰廢</hi>
<hi>矣中間誰所繼續院之老僧僅能記本朝之言院故在西門雙廟之東至道中有圓覺律師徳明者際遇大宗</hi>
<hi>召見錫御容及羅漢像以歸咸平間重賜院基田産更律院為禪寺寵以詩章寺復顯至崇寧賜名承天政和</hi>
<hi>七年改能仁今之寺其咸平所賜而遷也又曰圖志謂寺常廢於開寶中繼有捨宅為寺者邦人復以卑濕徙</hi>
<hi>今地不知何據觀咸平制書則老僧相傳當為可信建炎三年室宇暨朝廷所賜復燬猶賴制書無恙以詔後</hi>
<hi>自是草創數十年無振起者淳熈丁酉余客金陵偶至寺殘僧蕭然敗璧風雨莫蔽門臨街喧卑過者陋焉適</hi>
<hi>主僧允微初嗣法席布衣芒屩徒歩通衢畧無外飾氣貌淳夷語言動止心固重其為人後十八年余來為帥</hi>
<pb n="KR2k0027_WYG_011-44a"/>
<hi>屬則大門易東嚮堂廡壁甃盡撤其舊僧徙彬彬而微則老矣然其布衣芒屩如故戸庭雖華而居室甚陋齋</hi>
<hi>庖㓗豐而自食至菲金陵城中多鉅刹同時主者出有澤車衣有纎縞而䑓殿欹斜藉口檀施漠不顧恤微頹</hi>
<hi>然自勵曾無縕袍狐貉之慚慶元丁巳鼎建大殿微言曰能仁非他方比國朝忌日府䑓率屬文武駿奔炷薌</hi>
<hi>冠蓋填溢今老釋之宫咸曰焚修為國也而廢頽若是何所掌乎願記其事併錄院之始末毋若向之失傳戚</hi>
<hi>氏云今寺南唐古寺基保大年中昇州特進守司徒致仕鍾山公李建勲捨田入寺後廢宋朝撥賜地基起興</hi>
<hi>慈禪院咸平初建勲文潤州本起寺住持臨壇精律大徳尼進暉申明乞以故父李相公舊所施田入興慈寺</hi>
<hi>至今供常住咸平後改承天寺崇寜間又改入下承天為能仁寺真宗賜昇州法王圓覺大師賜紫徳明詩曰</hi>
<hi>精勤演律達真風釋子南禪道少同奥㫖筌蹄悟佛理慧燈廣布九圍中真蹟今仍藏寺中至元之五年住持</hi>
<pb n="KR2k0027_WYG_011-44b"/>
<hi>僧真實既新其寺又作鍾山公祠以寺之土田多公所施也臨川危素請記於集賢掲公傒斯畧云五代之際</hi>
<hi>君不君臣不臣可謂天下大亂之時而公所與為僚友者有若馮延已其人史雖稱公有吏材薫蕕不相襍氷</hi>
<hi>炭不相入豈能行其所志哉宜乎引身山水之間謝病不出死而囑其家人以薄葬公命之戹於天勢之戹於</hi>
<hi>人有可悲者矣建勲事見年表</hi>
太平興國禪寺在蔣山去府城十五里<hi>梁武帝天監十三年以定林寺</hi>
<hi>前岡獨龍阜葬誌公永定公主以湯沐之資造浮圖五級於其上十四年即塔前建開善寺即今寺基唐乾符</hi>
<hi>中改為寶公院南唐昇元中徐徳裕重修後主又改為開善道塲至太平興國五年改賜今額慶厯二年葉清</hi>
<hi>臣奏為十方禪院紹興三十二年加封寶公號塔以感順為額今塔院西偏有本末軒王荆公命名俯視巖壑</hi>
<pb n="KR2k0027_WYG_011-45a"/>
<hi>虬松叅天幽䆳可愛為山之絶景荆公罷相居金陵多以資産金帛助施寺中各有碑籍劉岑佛殿記梁武女</hi>
<hi>永定公主捨財創精舍葉清臣為守始以禪易律元豐中主僧法泉經營辛苦成大叢林焚於建炎佛殿前大</hi>
<hi>毗盧閣兩翼為行道閣屬之殿其餘堂廡極雄麗皆紹興以來建也淳熈十六年九月晦日又火寶公舊像父</hi>
<hi>老相傳沈香為之宋初取歸亰師陳軒金陵集載狄減游蔣山詩云旃檀歸象魏窣堵臥煙霞謂此事迹太平</hi>
<hi>興國七年舒民柯蕚遇老僧往萬嵗山指古松下掘之得石篆乃誌公記聖祚緜逺之文於是遣使致謝諡曰</hi>
<hi>寶公妙覺治平初更諡道林真覺大師寺舊有誌公履洗鉢池寺後向東有婁禪師塔泰定二年正月寺復遺</hi>
<hi>漏主僧守志極力營創至順二年九月翰林學士虞集奉勅撰碑云昔金陵有神僧曰寳誌宋元嘉中居道林</hi>
<hi>寺歴齊至梁數著靈異天監十三年示寂武帝感其遺言瘞之鍾山獨龍之阜帝女永定公主表以浮圖因建</hi>
<pb n="KR2k0027_WYG_011-45b"/>
<hi>寺曰開善至宋太平興國年間太宗得誌公秘讖石中符其國運有神降其宫親與之語蓋誌公云太宗異之</hi>
<hi>號之曰道林真覺更名寺曰太平興國賜田以食其人及王丞相安石守金陵合諸小刹以附益之寺始大建</hi>
<hi>炎燬於兵紹興更作淳熈又燬隨更作之每更作輙加宏廣日葺嵗増至於我國家而規制之盛極矣至治辛</hi>
<hi>酉匡廬僧前靈隠玉山禪師弟子守忠應請來主之禪學之士來者日滿其室今上以泰定乙丑之嵗正</hi>
<hi>月來至於是邦而寺適災天意若曰其撒舊而作新之乎上感焉出金幣以為民先於是行御史䑓與郡縣之</hi>
<hi>吏皆祗若上意始忠之治寺也舊有蒲盧之澤前見奪於豪家寺𨽻訟之累年不决忠之讓而弗辯奪者愧而</hi>
<hi>歸之人固以是信道之矣皇上一風動之逺近雲集富者効其財貧者輸其力工則致其巧農則獻其食一嵗</hi>
<hi>垣廡成再嵗屋室具其可以名書者曰方丈曰北山閣曰經樓曰香積曰水陸堂曰白蓮堂曰伽藍祠曰大僧</hi>
<pb n="KR2k0027_WYG_011-46a"/>
<hi>堂曰道林堂曰新倉院曰耆宿之舍而大宏興鍾二門皆以上賜次第而成嵗丁夘鑄大鍾為銅數萬斤方在</hi>
<hi>冶上賜寶珠投液中鍾成珠宛然在其上若故識之而光彩朗發不以灼燬萬目共覩讙歎如一時上方别建</hi>
<hi>宏祠於寺北今賜名曰大崇禧萬壽寺者也是年秋歸寶膺大寶是為天厯元年出詔書布徳天下即命廷臣製</hi>
<hi>公號曰道林真覺慧感慈應普濟聖師封名香以禮祠之出黄金白金重幣賜忠俾成寺之役蠲寺田之賦號</hi>
<hi>守忠為𢎞海普印曇芳禪師住持大崇禧萬壽寺而兼領兹寺未㡬加授廣慈圓悟大禪師領両寺如故至順</hi>
<hi>元年秋御史中丞趙世安傳勅召忠入朝九月九日上御奎章閣吏部尚書王士𢎞以守忠入見奏對稱㫖命</hi>
<hi>太禧宗禋院日給禀餼賜金襴伽黎衣與青䑕之裘十二月一日賜設於聖恩寺迺召學士臣集至榻前命製</hi>
<hi>文以記之俾忠歸刻諸石忠以其事示臣集如此臣集謹具載而言曰上於金陵新作之寺二曰龍翔集慶因</hi>
<pb n="KR2k0027_WYG_011-46b"/>
<hi>潛龍之舊邸也曰崇禧萬壽廣親搆之新祠也獨太平興國雖曰宋齊梁唐宋之遺然空燬而復興實在今上</hi>
<hi>龍飛之日有運之𤣥契蓋自徴焉兹三寺者鼎立于一郡以同賛乎聖天子億萬斯年之壽豈不盛哉臣集嘗</hi>
<hi>竊聞陛下之意每不欲專福于躬而欲博濟均惠於天下敢述萬一而銘之銘曰維帝受命厥有禎符天人合</hi>
<hi>機不占以孚於赫聖皇聖武之系賛于克艱神有司契皇有萬方山川幅員釐厥下土徒御告勤顧瞻道林在</hi>
<hi>江之汜翠蓋孔旍來狩來止道林有宫百靈攸宗中有神師民所敬恭土良泉甘風雨時若發祥效珍以待聖</hi>
<hi>作聖作孔時動天而隨龍躍以飛神師啓之神師不言而示以兆有命方新去故以燎作而新之自我聖皇乃</hi>
<hi>祓乃除乃基乃堂日月重明天光旁燭皇心載欣萬神降福凡我臣民息養以生飽歌煖嬉稚壯耋寜裹兵以</hi>
<hi>革牛馬在野至於永久樂其休暇蝡動孳殖亦遂以成幽塞苦寃各鬯而亨聖皇之心斯神之力銘以著之昭</hi>
<pb n="KR2k0027_WYG_011-47a"/>
<hi>示無極</hi>
半山報寧禪寺在城東七里距鍾山亦七里王荆公安<lb/>
石故宅也<hi>其地名白塘舊以地卑積水為患自荆公卜居乃鑿渠决水通城河元豐七年公以病聞</hi>
<hi>神宗遣國醫診視既愈請以宅為寺因賜額報寧禪寺寺後有謝公墩其西有土山曰培塿乃公决渠積土之</hi>
<hi>地由城東門至鍾山此半道也故亦名半山寺公有謝賜寺額表云基迹叢祠冀鴻延於萬壽鈞名扁榜竊榮</hi>
<hi>遇於一時臣生乏寸長世叨殊奬賤息奄先於犬馬頽齡俯迫於桑榆獨念親逢莫有涓埃之補報永惟宏願</hi>
<hi>豈忘香火之因縁伏䝉陛下俯徇祈誠特加羙稱所懼封人之祝終以堯辭乃塵長者之園遽如佛許仰憑䕶</hi>
<hi>念誓畢薰修坡詩所謂朱門收畫㦸紺宇出青蓮正指此也公與其弟魏國公安禮各撰一疏延闗西人真浄</hi>
<pb n="KR2k0027_WYG_011-47b"/>
<hi>文禪師為開山第一祖道行孤特洪覺闕文禪之法子也又有實禪師語錄序王斿撰米芾書陳軒金陵集載</hi>
<hi>荆公半山詩凡十五首至元己夘三月遺漏至正元年住持匡廬僧元龍重建</hi>
清凉廣惠禪寺在石頭城去府城一里<hi>呉順義中徐溫建為興教寺南</hi>
<hi>唐昇元初改為石頭清凉大道塲宋太平興國五年改今額舊傳寺嘗為李氏避暑宫寺中有徳慶堂今法堂</hi>
<hi>前舊基是也後主嘗留宿寺中故其詩有未能歸去宿龍宫之句徳慶堂名乃後主親書祭悟空禪師文亦後</hi>
<hi>主自作碑刻今並存蘇東坡嘗捨彌陀畫像于寺中故東坡有詩云問禪不契前三語施佛空留丈六身慶元</hi>
<hi>志寺有白雲菴見荆公詩有法眼泉名畫錄有董羽畫龍李後主八分書李霄達草書時人目為三絶按類說</hi>
<hi>江南李氏時有一民死而復蘇云至㝠司見先主被五木甚嚴曰吾為宋齊丘所誤殺和州降者千餘人汝歸</hi>
<pb n="KR2k0027_WYG_011-48a"/>
<hi>謂嗣君凡寺觀鳴大鍾吾受苦則暫休或能為吾造一鍾尤善後主造鍾于清凉寺鐫云追薦烈祖孝髙皇帝</hi>
<hi>脫出苦又蘇公妻王氏元祐八年卒于京師遺言捨所受用使其子邁迨過為畫西方阿彌陀像安于寺寺後</hi>
<hi>有周虎石頭城三大字石刻張祐温庭筠有詩今按唐人有詩則呉重建明矣近年殿後堂舍燬於火重修建</hi>
<hi>未完</hi>
報恩光孝禪寺在府城西門内<hi>舊為天寧萬壽寺宋紹興九年詔改今額追崇</hi>
<hi>徽宗道塲泰定戊辰住持匡廬僧義深經畫重修</hi>
壽寧寺在府城北隅即舊廣孝寺基按圖經本在欽化<lb/>
橋街西江寧縣治南<hi>梁普通元年造大愛敬寺於鍾山南唐乾符中重修廣明元年改廣</hi>
<pb n="KR2k0027_WYG_011-48b"/>
<hi>明愛敬禪院南唐改廣孝禪院開寶七年徙入城中南唐張洎捨宅置淳化五年改今額慶元志壽寧禪院宋</hi>
<hi>叅政張洎南唐賜第也至道中捨宅為寺併城北廣孝寺入焉其孫諤云乾道志謂昔為愛敬寺者非也家集</hi>
<hi>有謝表可證舊有瓊花一本内翰張瓌手植移自維楊云</hi>
崇勝戒壇院即古瓦官寺又為昇元寺在城西南隅<hi>實錄</hi>
<hi>晉哀帝興寧二年詔移陶官於淮水北遂以南岸陶地施僧慧力造瓦官寺慶元志舊或作瓦棺者非也南史</hi>
<hi>師子國晉義熈初始遣使獻玉像經十載乃至像髙四尺二寸玉色潔潤形製尤殊特殆非人工此像歴晉宋</hi>
<hi>在瓦官寺先有徴士戴安道手製佛像五軀及顧長康維摩圖世號三絶至齊東昏遂毁玉像為潘貴妃釵釧</hi>
<hi>十國志南唐昇元二年改瓦官寺為昇元寺呉興閣為昇元閣乾道志呉順義中改呉興寺南唐改昇元寺太</hi>
<pb n="KR2k0027_WYG_011-49a"/>
<hi>平興國五年賜今額景定志淳熈中韓元吉為記毎度僧於此受戒官作棺者蓋據俗說晉時長沙城隅陸地</hi>
<hi>生青蓮两朶民以聞官掘之得瓦棺葬一僧華從舌根生父老云昔一僧誦法華經萬餘部臨死遺言以瓦棺</hi>
<hi>葬遂以寺名瓦棺其說迂蔓既云長沙於此無與案記謂今寺地即張昭故宅其昇元基今寺西有寺街及石</hi>
<hi>經幢尚存</hi>
鹿苑寺舊名法光寺即梁蕭帝寺也在今城東南隅<hi>宋元</hi>
<hi>絳重建蕭帝寺記畧云金陵氣王三百年聲名文物與時隆替中惟蕭梁折莭以佞佛故佛之廟貌充斥江表</hi>
<hi>都城巽維直淮里所有精舍焉紫峯紆餘反宇欲翔盤髙孕虚含吐萬景望之煇然如脩虹亘霄丹碧相𤼵殿</hi>
<hi>有聖像即山而成追琢之功極其精妙按輿地志不知從昔之名但後人以帝氏目之黄旗運歇勢勝故在閏</hi>
<pb n="KR2k0027_WYG_011-49b"/>
<hi>唐攘據因其蹟而増華易榜法光標為勝概聖朝混一書軌以三代文教簫勺宇内四聖累洽浸厚福於生民</hi>
<hi>梵刹禪林容仍舊物而兹寺垂阤瘁焉不支己夘春寺僧募大姓杜徳明出楮金五十萬程工就其址起髙廣</hi>
<hi>殿水𣙗不移棼橑有嚴光輝復還風物異態又粉繪釋迦文相即山塑十六大尊者生生之供稱是該偹其秋</hi>
<hi>告成乃作鍾唄蒲飱以落之道俗和㑹圜視作適青溪之水木鍾阜之雲物來入軒所相為澄曠都人詫焉有</hi>
<hi>條其狀而至者會同閈趙郡李君從事海瀕謂余有一日之雅授簡不腆月而日之庶以傳久寺蓋重建於南</hi>
<hi>唐保大易名法光至宋勅改今額寺後有周處書䑓佛殿前有㕁氏窟舊傳梁武帝郄后化蟒於此以天監十</hi>
<hi>三年造寺國史補武帝造寺令蕭子雲飛帛大書蕭字李約見之破産載歸東洛建一小院玩之號蕭齊即此</hi>
<hi>寺舊額也</hi>
<pb n="KR2k0027_WYG_011-50a"/>
嚴因崇報禪寺即景徳棲霞寺在今城東北之攝山去<lb/>
城四十五里<hi>齊永平七年明僧紹捨宅為寺見江總寺碑僧紹自宋泰始中游此山刋木結茅二</hi>
<hi>十許年遂捨為寺寺有舍利塔乃隋文帝葬舍利處唐髙祖改為功徳寺増治梵字四十九所樓閣延袤殿宇</hi>
<hi>鱗次髙宗御製明隠君碑改為隠君棲霞寺御書寺額冇碑尚存字不可辨武帝會昌中廢宣宗大中五年重</hi>
<hi>建南唐髙越林仁肇建塔徐鉉書額曰妙因寺宋太平興國五年改為普雲寺景徳五年又改為棲霞禪寺元</hi>
<hi>祐八年改賜今額為叅政簡翼張璪功徳寺左有千佛嶺後有天開巖碧蘚亭白雲庵迎賢石醒石中峯澗石</hi>
<hi>房白雲泉亦云品外泉寺前有明僧紹髙越䑓山中南谷昔有天台止觀寺髙僧法曠嘗於山紫湓峯下建般</hi>
<hi>若堂演大論有虎穴寺在山中峯齊王融有斿虎穴寺詩宋景文祁雞蹠集云南齊棲霞寺大明法師好談論</hi>
<pb n="KR2k0027_WYG_011-50b"/>
<hi>手執松枝為談柄隋文帝仁壽二年送到舍利天下凡八十一州分造塔蔣州棲霞其一也唐則天建舍利塔</hi>
<hi>於青龍山之巔唐末焚毁寺有金銀銅像背記畧云維大唐景龍二年四月八日洛州大福先寺前棲霞寺主</hi>
<hi>比丘曇一於潤州江寧縣明隠君經坊内鑄瀉金銀銅釋迦像三軀奉為髙宗皇天大帝則天大聖皇后應天</hi>
<hi>神龍皇帝云又有石像在千佛嶺棲霞詩注云明隠君與度注師講無量壽經西峯石壁中夜發光光中現無</hi>
<hi>量壽佛自爾捨家財鑿巖造大像坐髙五丈觀音世智立像髙三丈五寸宋齊七帝造石佛千尊所謂千佛嶺</hi>
<hi>髙僧傳云釋僧祐性巧攝山大像剡縣石佛䓁並祐經始</hi>
隆報寶乗禪寺即舊草堂寺在上元縣鍾山鄉去城十<lb/>
一里<hi>齊周顒隠居之所後顒出仕孔稚圭作北山移文假草堂之靈以譏之髙僧傳云時有釋慧約姓婁</hi>
<pb n="KR2k0027_WYG_011-51a"/>
<hi>少達妙理顒素所欽服迺於鍾山舊館造草堂寺以居之今寺左乃婁約置䑓講經文之地寺後即顒舊居也</hi>
<hi>唐會昌中寺廢宋復建治平中賜額寶乗紹興三十二年改賜今額</hi>
同泰寺舊志在梁時北掖門外路西南與臺城隔路<hi>實錄</hi>
<hi>梁大通元年剏北寺寺在宫後别開一門名大通對寺南門造大佛閣七層大同十年震火所焚畧盡即更造</hi>
<hi>未就而侯景亂南唐改為浄居寺尋又改圓寂寺其半為法寶寺又輿地志法寶圓寂寺即古同泰寺基龔頴</hi>
<hi>運厯圖云大同元年幸同泰寺鑄十方銀像二年幸同泰寺鑄十方金像六朝事迹云梁武帝起同泰寺在䑓</hi>
<hi>城内窮竭帑藏造大佛閣七層為天火所焚梁帝捨身施財以祈佛福大通以後無年不幸同泰寺設四部無</hi>
<hi>遮大㑹俄而侯景兵起䧟城遂以虗器進膳自庚辰至丙戌七日不食而崩寺今廢其半為法寶寺詳見後</hi>
<pb n="KR2k0027_WYG_011-51b"/>
法寶寺亦曰臺城院乃梁同泰寺基之半也在宋行宫<lb/>
北精銳軍寨内<hi>梁大通元年創同泰寺楊呉順義二年以同泰寺之半置為䑓城千福院宋改</hi>
<hi>賜今額寺前有醜石四各髙丈餘俗呼為三品石政和中取歸京師或謂之關石寺前墻外有井耆老相傳為</hi>
<hi>陳時臙脂井叔寶與張麗華隊而復出之所也寺基㝡濶淳祐七年創置精銳軍同泰寺舊基皆為寨屋及蔬</hi>
<hi>圖有井在寨内蓋精銳軍寨在都統制司之後都統制司在宋行宫城之後法寶寺在精銳軍寨之後其都統</hi>
<hi>制司地基及精銳軍塞基皆梁陳宫掖舊址也故景陽䑓基及臨春結綺望僊三閣故址與臙脂井皆在寨内</hi>
<hi>戚氏云法寶寺老僧猶能記其祖師之言謂宋行宫城後門乃梁陳宫城前門今法寶寺門墻外即梁大通門</hi>
<hi>也</hi>
<pb n="KR2k0027_WYG_011-52a"/>
湘宫寺舊在青溪中橋北唐以後徙置清化市北<hi>慶元志近</hi>
<hi>有人於上元縣治後軍營中掘出斷石上有湘宫寺三字以此知舊寺所在與實錄注合東出青溪桃花園皆</hi>
<hi>今縣東地也寺本宋明帝舊宅窮極壯麗欲造十級浮圖而不能乃分為二新安太守巢尚之罷郡入見上謂</hi>
<hi>曰卿至湘宫寺未此是我大功徳用錢不少散騎常侍虞愿侍側曰此皆百姓賣兒鬻婦錢所為佛若有知當</hi>
<hi>慈悲嗟愍罪髙浮圖何功徳之有上怒使人曵下殿愿徐去無異容齊始安王遥光以東府城叛蕭坦之假莭</hi>
<hi>討之屯相宫寺</hi>
景徳寺在城内嘉瑞坊舊崇孝寺也<hi>楊呉置宋景徳中改今額建炎初其</hi>
<hi>地為太廟徙城隍廟于旁今廟側小巷中有僧舍數間仍用寺額</hi>
<pb n="KR2k0027_WYG_011-52b"/>
證聖寺在宋行宫後<hi>南唐保大中木平和尚居此寺故里俗至今呼為木平寺寺東有溝</hi>
<hi>迤邐西北接運瀆今堙塞尚存遺蹟木平别有傳</hi>
寶戒寺在龍翔寺西<hi>本迦毗羅寺南唐改真際寺宋開寶二年改今額</hi>
法濟寺在上元縣治東北<hi>傳宋紹興二十七年建</hi>
封崇寺在斗門橋北<hi>圖經舊報慈廨院近禪靈寺者寺之廢興始末未詳</hi>
治平寺在江寧舊治西南<hi>尼寺宋開禧三年建云</hi>
大悲寺在炳靈公廟巷崇勝寺子院也<hi>本大悲院乾道景定二志並作</hi>
<hi>寺</hi>
<pb n="KR2k0027_WYG_011-53a"/>
秀峯院舊在府城北隅<hi>宋開寶八年廢太平興國五年重建尋又廢紹興中移于鳯䑓</hi>
<hi>山西宋景定五年節使王鑑重建今為尼寺</hi>
興嚴寺舊在竹格渡之北本謝尚宅也亦號塔寺<hi>實錄謝尚</hi>
<hi>以永和四年捨宅造莊嚴寺宋大明中路太后於宣陽門外太社西藥園造莊嚴寺改此為謝鎮西寺至陳大</hi>
<hi>建元年寺為延火所燒後五年豫州刺史程文秀更加修復李宣帝降勅改名興嚴寺紹興中徙今真武廟北</hi>
龍光寺在城北覆舟山下宋元嘉二年號青園寺<hi>髙僧傳云</hi>
<hi>竺道生後還上都青園寺寺是惠恭皇后禇氏所立本種青處因以為名其年雷震青園寺佛殿龍升于天光</hi>
<hi>影西壁因名龍光宋嘉祐三年佛殿記云元嘉五年有黒龍見覆舟山之陽帝捨果園建青園寺西置龍王殿</hi>
<pb n="KR2k0027_WYG_011-53b"/>
<hi>今沼沚見存至㑹昌年廢咸通二年重建勅賜龍光院額續志以為在龍光門外者非也今按乾道志龍光禪</hi>
<hi>院在城之西宋元嘉二年號青園寺後改額為龍光禪院以在龍光門外也會昌中廢咸通初建為月燈禪寺</hi>
<hi>昇元二年重修</hi>
定林寺有二上定林寺舊在蔣山應潮井後宋元嘉十<lb/>
六年禪僧竺法秀造在下定林之西乾道間僧善鑑請<lb/>
其額於方山重建下定林寺在蔣山寶公塔西北宋元<lb/>
嘉元年置後廢宋為定林寺王安石舊讀書處<hi>南史何𦙍入鍾</hi>
<hi>山定林寺聼内典齊東昏侯至定林寺有沙門老病不能去命左右射之二事但云定林不知何寺</hi>
<pb n="KR2k0027_WYG_011-54a"/>
宋興寺一名興教寺在南門外<hi>慶元志興教院即宋興寺故基在蔣山寶公塔</hi>
<hi>西二里有誌公洗鉢池陳軒金陵集載李建勲遊宋興東巖詩云幾年不到東巖下舊住僧亡屋亦無寒日蕭</hi>
<hi>條何物在朽松經燒石池枯乾道間徙長干寺南亦名宋興景定志在南門外劉裕故居者非按宋興宋熈寺</hi>
<hi>名相近故或疑一寺二志所載不同俟攷</hi>
髙座寺一名永寧寺在城南門外晉咸康中造又名甘<lb/>
露寺嘗有雲光法師講法華經於寺天花散落今講經<lb/>
䑓遺址猶存或云晉朝法師竺道生所居因號髙座寺<lb/>
<hi>乾道三年劉岑記畧云考圖志此山得名於晉永嘉中名甘露寺尸黎密多羅為王茂洪所敬故留竺生法師</hi>
<pb n="KR2k0027_WYG_011-54b"/>
<hi>繼號所居為髙座梁初寶公主其寺與五百大士俱有雲光師坐山巔說妙法天花墜焉今號雨花䑓則故唐</hi>
<hi>盧給事中名襄字賛元者所命也寺易今名且百年矣故藏古今詩刻皆廢可攷者唐李翰林宋吕侍講王中</hi>
<hi>丞三篇而已髙僧傳云尸黎密多既卒塜處立寺謝鯤仍以為髙座寺陳軒金陵集載蔣頴叔和王和甫雨中</hi>
<hi>登髙座寺詩注云寺即雲光講經雨花之地有梁時誌公二印雲公手植松猶存郭祥正詩云至今手植松千</hi>
<hi>丈騰龍虬</hi>
殊勝寺在城南門外<hi>本宋福興寺南唐後主𦵏照禪師於此因名塔院</hi>
吉祥寺在城南二里餘<hi>宋治平二年賜額舊在城隍廟東後以寺基為太廟徙置于此</hi>
百福院在城南五里<hi>梁天監中置名解脫南唐以葬證寂禪師起塔因為寂樂院後改今</hi>
<pb n="KR2k0027_WYG_011-55a"/>
<hi>名宋為樞密王綸功徳寺</hi>
均慶院在城南門外舊在金陵坊晉天寶寺唐開元十<lb/>
年改天保今廢<hi>宋開寶八年毁太平興國五年就修真觀基重置紹興初移其額於雨華䑓後</hi>
<hi>壊于火因遷于䑓之下今上有古塔一座即無殿舍屋宇塔前鐫宋故三藏特賜寶覺圓通法濟禪師道公之</hi>
<hi>塔一十八字後冇宋故三藏法師道公塔銘</hi>
佛窟寺一名崇教寺在牛頭山去城三十里<hi>舊傳牛頭山下有辟</hi>
<hi>支佛窟宋大明中移郊壇於山之東峯執事者導從百餘人游西峯石窟見一僧趺坐執事者問之忽無所有</hi>
<hi>但遺錫杖香鑪缾盂而已梁天監二年司空徐度造寺因名佛窟寺唐大厯九年代宗因感夢勅修寺之東西</hi>
<pb n="KR2k0027_WYG_011-55b"/>
<hi>峯頂七層浮圖宋太平興國二年賜今額</hi>
法性尼寺在報恩光孝觀東南本呉建初寺也<hi>實錄云赤烏十</hi>
<hi>年胡人康僧會入境置經行所朝夕禮念有司以聞大帝引見具言佛教滅度已久惟有舍利可以求請遂於</hi>
<hi>大内立壇結静三七日得之帝崇佛道以江東初有佛法遂於壇所立建初寺在縣南二百歩江東之有佛寺</hi>
<hi>始於此也晉改為建寜寺至唐以來為尼寺今改法性寺建炎火舊額僅存慶元志云寺析為三近嵗寺南酒</hi>
<hi>務中陶竈下掘出大石佛像歸寺東院遂呼石佛院云今前法性後法性二寺𨽻正西隅大石佛在前寺正殿</hi>
<hi>内按實錄建初本在呉宫中唐縣南二百歩前志以為即此寺以古迹宣陽門及縣城互考之亦未有以證其</hi>
<hi>必然若以保寧為古建初則本寺所記耳</hi>
<pb n="KR2k0027_WYG_011-56a"/>
法雲寺舊在城外東北十里圖經云本齋集善寺齊世<lb/>
祖時為豫章文獻王造唐初輔公祏亂毁廢後復置為<lb/>
義章院改法雲建炎兵火廢後徙置上元縣治西北<hi>慶元</hi>
<hi>志王荆公法雲寺詩路過潮溝入九盤招提雪脊隠雲端又云法雲但見脊細路埋桑麻舊在蔣山寺西門前</hi>
<hi>有章義橋</hi>
正覺寺凡三其一禪寺見前其一在正西隅其巷呼正<lb/>
覺寺巷按乾道志本在城南新亭壘側宋昇明元年蕭<lb/>
道成頓兵新亭及沈攸之敗後乃以軍幕之地置正覺<lb/>
<pb n="KR2k0027_WYG_011-56b"/>
寺尚書令王儉為碑寺久廢今寺傳自紹興十二年請<lb/>
新亭額來建尋廢而寺基及寺名與巷名皆存僧興實<lb/>
近以元貞二年復建隆頥繼之大徳十年始完其一乾<lb/>
道志在城内炳靈公廟西蔬圃中屬今正南隅<lb/>
永福尼寺乾道志在廣濟倉東舊在冶城東南本晉開<lb/>
福寺後徙此改景福寺南唐避諱改額<lb/>
乾明尼寺乾道志在城内東南祥鸞坊南唐太廟基後<lb/>
主宫中置歸徳永募二尼院開寶中廢移二院尼置寺<lb/>
<pb n="KR2k0027_WYG_011-57a"/>
徙妙果院尼同居太平興國五年賜額<hi>妙果寺古名翠靈宋昭憲杜太</hi>
<hi>后改乾明今名戒壇</hi>
净妙寺即齊安寺南唐昇元中建政和中改賜今額舊<lb/>
臨官路今移置髙隴面秦淮在城東門外四里<hi>王荆公有齊安</hi>
<hi>寺詩云日净山如染風暄草欲薫梅殘數㸃雪麥漲一溪雲今石刻尚存又有詩見光宅寺李壁注謂寺是齊</hi>
<hi>武帝宅按實錄齊武帝生建康青溪宅後稱青溪舊宫未見改為寺也</hi>
普濟寺實錄梁大同元年置頭陀寺東北去縣二十二<lb/>
里舍人石興造在蔣山頂第一峯殿後有泉井與江淮<lb/>
<pb n="KR2k0027_WYG_011-57b"/>
水通隨潮水増減非常靈異累世仍舊事迹云後徙置<lb/>
山下治平中改賜今額<hi>舊寺殿後有應潮井寺西有梁昭明太子讀書䑓即普通元年</hi>
<hi>所置大愛敬寺基也慶元志梁寺後有頭陀巖可容數十人陳軒集有唐李頻陪崔大夫游頭陀寺詩李浩雪</hi>
<hi>中重到頭陀詩</hi>
明慶寺屬上元縣今廢<hi>實錄梁天監六年置明慶寺後閤舍人王曇朗造去縣十八里</hi>
<hi>寺内有泉水清徹陳梁已前嘗取供御愈疾寺碑太子舍人陳昭之文事迹曰在蔣山上寺後别有小嶺碧石</hi>
<hi>青林幽䆳如畫世人呼為屏風嶺有泉俗呼八功徳水昔有髙僧隠其處忽聞絲竹音俄而泉出慶元志寺廢</hi>
<hi>在鍾山南八功徳水之前陳姚察就明慶寺受菩薩戒即此</hi>
<pb n="KR2k0027_WYG_011-58a"/>
天王院在上元縣靖安鎮去城十七里<hi>梁普通二年建初名頭陀寺建</hi>
<hi>隆四年改今額</hi>
寶林寺在城西北二十五里舊圖云本同行寺梁天監<lb/>
中武帝與誌公同遊此山見林巒殊勝命建寺因名同<lb/>
行亦名聖遊寺後改為秀巖院事迹唐㑹昌中廢呉太<lb/>
和中復建後改為秀峯院至嘉祐中改賜今額<hi>有琪樹在法堂</hi>
<hi>前梅摯有詩云影借金田潤香隨壁月流逺疑元帝植近想誌公遊建炎間樹為兵所焚</hi>
祈澤治平寺乾道志在城東二十五里驛路北<hi>宋少帝景平元</hi>
<pb n="KR2k0027_WYG_011-58b"/>
<hi>年建梁朝置龍堂有初法師者結茅山下誦法華經有東海龍女來聴師曰此山乏水為我開一泉可乎後數</hi>
<hi>日風雷良久有清泉涌座下南唐保大中以旱祈雨於舊寺基信宿而雨自後以為祈禱之所治平中改賜今</hi>
<hi>額</hi>
清真寺乾道志舊名清𤣥寺在城北二十五里梁大通<lb/>
元年置後廢唐大中中復置<hi>慶元志舊有梁時佛像建炎兵焚陳軒集載梁立曦</hi>
<hi>次韵周橦清真寺詩有云遺像梁朝佛</hi>
衡陽寺在上元縣清風鄉乾道志衡陽資福禪院去城<lb/>
東北四十里即古寶城寺基唐天祐三年徐溫重建賜今<lb/>
<pb n="KR2k0027_WYG_011-59a"/>
額<hi>慶元志寺舊有齊已牟儒二上人重開衡陽寺古迹詩刻云古迹重聞一朗興斸煙尋得寶階層只應雲</hi>
<hi>鶴知前事為問齊梁舊住僧廢井荒池猶浸月短松低栢欲遮燈淳于道士真髙達抛却林泉便上昇保大七</hi>
<hi>年題</hi>
本業寺在上元縣宣義鄉乾道志在城東北四十里實<lb/>
錄梁天監九年置本業寺西去縣五十里比丘净潔造<lb/>
在蔣山里<lb/>
隠静院在上元縣宣義鄉乾道志在城東近鴈門山去<lb/>
城四十里梁天監二年建初名永建寺南唐保大中重<lb/>
<pb n="KR2k0027_WYG_011-59b"/>
修改今額<hi>實錄梁天監二年李師利造永建寺北去縣六十里寺有乾徳四年石刻云唐上都左街</hi>
<hi>鴈門隠靜院始建於宋元嘉廢於唐會昌乾徳二載耆艾詣南唐主請重建焉</hi>
延祥院在上元縣神泉鄉乾道志聖湯院在城東南六<lb/>
十里湯山下<hi>唐徳宗時韓滉為浙西觀察使滉小女有惡疾浴於湯而愈乃以妝奩建寺於湯山</hi>
<hi>之右慶元志聖湯延祥院慶元三年改為十方禪院</hi>
杜桂院在上元縣丹陽鄉乾道志在城東南六十里南<lb/>
唐保大六年建在杜桂村因為院額今名香林寺又曰<lb/>
香林院在赤山西<hi>慶元志院有呉鍾記云梁天監中杜桂二卿平章朝政捨所居以為寺故</hi>
<pb n="KR2k0027_WYG_011-60a"/>
<hi>從其姓以旌名</hi>
上雲居下雲居二院上雲居院在鍾山之右去城十二<lb/>
里舊圖經云本齊勝善寺建武二年南海王蕭子罕造<lb/>
梁時尼所居後復為僧院下雲居在上雲居右宋元嘉<lb/>
中置初為善居寺後改今額<lb/>
了縁塔院乾道志在鍾山後梁普通中置初為福静寺<lb/>
南唐保大九年改今額<lb/>
澄心院乾道志在鍾山西去城十里<lb/>
<pb n="KR2k0027_WYG_011-60b"/>
净隠院乾道志在鍾山寺前<lb/>
梵惠院乾道志在蔣廟前去城十五里<lb/>
清果院乾道志在鍾山後去城二十五里<lb/>
永慶院乾道志在北門外烏龍潭北<lb/>
定明院乾道志在覆舟山下去城五里<lb/>
解空院乾道志在西門外清凉寺側<lb/>
資福院乾道志在城東南十五里土山側梁建今亦名<lb/>
净名院<lb/>
<pb n="KR2k0027_WYG_011-61a"/>
莊嚴院乾道志在淳化鎮東去城三十五里<lb/>
漆閣院乾道志在城東五十里<lb/>
光相院乾道志在西張村去城五十五里<lb/>
觀音院乾道志在城東六十里黄干村梁天監中置至<lb/>
開寶八年廢後復建於本院之蔬圃<lb/>
樂林院乾道志在城東南六十里因齊古寺基<lb/>
方樂院乾道志在城東北六十里神泉鄉本梁方樂寺<lb/>
基南唐昇元元年重建今亦名常樂院<lb/>
<pb n="KR2k0027_WYG_011-61b"/>
玉泉院乾道志在城東北六十里本古泉院基呉武義<lb/>
中徐溫重建<lb/>
多福常樂二院乾道志各在上元縣神泉鄉去城六十<lb/>
里<lb/>
延福禪寺乾道志在城東南六十里梁普通中為靜福<lb/>
院南唐時修改今額<lb/>
永福院乾道志在城東六十里青草村<lb/>
安平院乾道志在下橋村去城八十里<lb/>
<pb n="KR2k0027_WYG_011-62a"/>
登䑓院乾道志在黎塘村去城九十里<lb/>
净土院乾道志在葉墅村去城九十里<lb/>
保福院乾道志在盡節鄉龍澗村去城百里<lb/>
慈光院乾道志在章墅村去城百里<lb/>
妙明院乾道志在道徳鄉東湖村去城九十里<lb/>
崇勝院乾道志在道徳鄉埂頭村去城百里<lb/>
净嚴院乾道志在紫草村去城百里<lb/>
無垢院乾道志在禪林村去城一百二十里<lb/>
<pb n="KR2k0027_WYG_011-62b"/>
陽城院乾道志在盡節鄉周墟去府城一百二十里<lb/>
　　自上雲居院而下至陽城院並屬上元縣<lb/>
崇因寺在城南十二里舊圖經云本宋曠野寺齊廢梁<lb/>
大同中復唐開元中改禪居院呉大和二年改崇果院<lb/>
宋改今額<hi>慶元志崇因寺陳軒金陵集劉誼詩云十里崇因寺臨江水氣中寺有觀音畫像東坡頌</hi>
<hi>李端叔跋曰吾卜葬亡妻崇因長老欽公謂余曰子胡不禱觀音東坡南遷嘗禱而應遂作頌前人已為刻石</hi>
<hi>後有詔所在東坡文皆燬前人不敢違余問石所在曰㡬碎矣索之力乃得於庫中米廩後塵土深數寸稍曳</hi>
<hi>出加湔洗而粲然如未嘗毁者蓋先是刻馬祖龎居士用其餘刻頌像已斷裂而頌獨全東坡序云金陵崇因</hi>
<pb n="KR2k0027_WYG_011-63a"/>
<hi>院長老宗襲自以衣鉢造觀音像極相好之妙余南遷謁而禱焉曰北歸當復過此而為頌建中靖國元年五</hi>
<hi>月一日自南海歸至金陵乃作頌</hi>
普光寺在城南門外<hi>乾道志宋置為天王寺至梁為昭明太子果園呉為徐景通園南唐</hi>
<hi>保大四年更置奉先禪院葬曇雲師起塔因名寶光塔院今名普光寺</hi>
瑞相院亦名鐵索寺在城南門外<hi>乾道志本晉時尼寺宋元嘉七年西域梵</hi>
<hi>尼七人至建業十一年尼鐵索羅等三人又至因號鐵索羅寺宋齊以來或為翠靈寺或為妙果寺開寶八年</hi>
<hi>燬太平興國二年有僧請其地重興瑞相禪師塔因改今額</hi>
國勝寺在南門外落馬澗去城二里餘<hi>乾道志舊在横山北陳天嘉元</hi>
<pb n="KR2k0027_WYG_011-63b"/>
<hi>年章后捨宅為寺</hi>
安隠院在雨華䑓後向南百餘歩<hi>乾道志舊在蔣山後久廢紹興四年郡人</hi>
<hi>請額置</hi>
崇福院乾道志在城南門外<hi>宋元嘉十年因僧楚雲所居號崇福至太平興國八</hi>
<hi>年修</hi>
明覺寺乾道志在菜園務<hi>詳見光宅寺注語</hi>
無相塔院乾道志在城南七里<hi>南唐葬清闕禪師起塔因名無相塔院韓熈載</hi>
<hi>為碑今存</hi>
<pb n="KR2k0027_WYG_011-64a"/>
歸寂塔院乾道志在城南七里<hi>宋泰始二年建初號永安寺院唐保大二年起</hi>
<hi>塔號歸寂因名院</hi>
福安院乾道志在城西南新林市東去城二十里俗呼<lb/>
祝英䑓寺<lb/>
光宅寺乾道志本梁武帝故宅捨作寺靈光法師講法<lb/>
華經于寺每有華如飛雪滿空講訖即升空去寺今廢<lb/>
其故基在城東南七里嘗建明覺寺後徙置黄<hi>闕</hi>塘側<lb/>
治平二年賜額<hi>按王荆公光宅寺詩凡三其一曰今知光宅寺牛首正當門䑓殿金碧毁院落</hi>
<pb n="KR2k0027_WYG_011-64b"/>
<hi>桑竹繁蕭蕭新犢臥冉冉暮鴉翻囬首千嵗夢雨華何足言其一曰翛然光宅淮之陰扶輿獨來坐中林千秋</hi>
<hi>鍾梵已變響十畆桑竹空成陰昔人倨堂有妙理髙座翳遶天花深紅葵紫莧復滿眼往事無蹟難追尋其一</hi>
<hi>曰齊安孤起宋興前光宅相仍一水邊蜂分蟻争今不見故窠遺址尚依然李壁注曰光宅寺梁武帝宅也其</hi>
<hi>北齊安寺隔淮齊武帝宅也宋興又在其北齊安今為净妙寺前臨官路後據髙隴面淮又按實錄天監六年</hi>
<hi>置光宅寺西闕縣十里武帝舊宅造寺未成於小莊嚴寺造無量佛像長丈九尺未移前淮中估客夜輙聞大</hi>
<hi>橋上數百人修道路往視不見人俄而像度光彩輝煥東都記云秘書省内著作院後冇梁武帝及名臣沈約</hi>
<hi>范雲周興嗣已下王公數十人銅像初武帝登極乃立私宅為寺寺内有此像後長慶中李千里為明堂採木</hi>
<hi>使舩載至東都置於省内今新亭郷有此寺去城二十餘里牛首山之側蓋後用古額建爾</hi>
<pb n="KR2k0027_WYG_011-65a"/>
延壽院乾道志本幽棲寺在城南四十里祖堂山南唐<lb/>
貞觀中四祖道信禪師傳心印於此光啓四年廢呉太<lb/>
和二年重置改今額<lb/>
福昌院乾道志院本資善院在城南四十里牛頭山前<lb/>
古常樂寺基與延壽院相鄰唐天祐中置南唐後主改<lb/>
今額<lb/>
看經院乾道志在城南四十里建隆二年置地名任<lb/>
店<lb/>
<pb n="KR2k0027_WYG_011-65b"/>
净果院乾道志在城南五十里吉山南本梁永泰寺基<lb/>
南唐葬净果大師起塔因名净果塔院<lb/>
净居院乾道志在城南五十里本唐天福寺會昌中廢<lb/>
南唐時復置為净住院治平二年改今額<hi>按實錄梁天監五年置净</hi>
<hi>居寺北去縣六十二里穎州刺史劉威造蓋即此也</hi>
大仁院乾道志在城南七十里近慈湖界<hi>唐明宗時有僧結茅於此</hi>
<hi>講仁王經南唐給額為仁王院治平二年改今額</hi>
髙公䑓院乾道志在城南八十里<hi>宋景平元年置古䑓猶存</hi>
<pb n="KR2k0027_WYG_011-66a"/>
永慶禪院乾道志在江寧鎮南去城五十里<lb/>
清脩院乾道志在江寧鎮東去城六十里治平二年賜額<lb/>
俗呼青山寺<hi>案青山之名當是幽巖見山川志</hi>
旌忠禪院乾道志在城西南五十八里紹興二十六年<lb/>
賜額為秦申王墳寺今為天禧寺下院<lb/>
移忠報慈禪院乾道志在牧牛亭路東去城西南六十<lb/>
八里紹興十五年秦申王請為功徳院<hi>寺有秦熺所造鍾鐫云紹興十</hi>
<hi>五年嵗在乙丑移忠報慈禪院告成資政殿學士太中大夫提舉萬壽觀兼侍讀兼提舉秘書省江寧縣開國</hi>
<pb n="KR2k0027_WYG_011-66b"/>
<hi>伯食邑七百戸食實封一百戸賜紫金魚袋秦熺謹造大鍾真歇禪師清了銘曰以大圓覺為我伽藍十方刹</hi>
<hi>海真净本安衆生自妄性昏擾擾一聞此鍾亂想俱掃功流浩刼圓音廓徹誰苦誰辛一時永歇近年住持僧</hi>
<hi>元達重修寺宇</hi>
資聖院乾道志在城西南六十里梁武帝置在白都山<lb/>
側俗呼白都院<lb/>
佛龕院亦名慈相乾道志在城西南六十里上公山梁<lb/>
佛壇寺基<hi>南唐保大十二年重置治平二年改慈相院一說呉赤烏二年置廣濟山佛龕院即此</hi>
净相院乾道志在城西南六十里唐天祐十八年建南<lb/>
<pb n="KR2k0027_WYG_011-67a"/>
唐後主給額為泗州塔院至崇寧中改今額俗呼後籬<lb/>
寺<lb/>
廣教院乾道志在城西南六十里治平間賜額<lb/>
禪居院乾道志在城西南六十五里<hi>唐大厯二年置會昌五年廢至太平</hi>
<hi>興國五年修</hi>
後陽院乾道志在城西南七十里<hi>係萬囘道塲開寶八年賜額在後陽村因</hi>
<hi>名</hi>
隆福院乾道志在城西南七十里陸塘橋石堰口治平<lb/>
<pb n="KR2k0027_WYG_011-67b"/>
二年賜額<lb/>
福興寺乾道志在城西南七十五里天竺山下<hi>按實錄大同二</hi>
<hi>年袁平造福興寺東北去縣百里詳見山川志内</hi>
何城寺乾道志在城西南何湖側去城八十里<hi>旁有王祥墓</hi>
清福寺乾道志在秣陵鎮東去城五十二里<lb/>
興善院乾道志在秣陵鎮西北張山下去城五十五<lb/>
里<lb/>
國安寺城東南六十里齊永明元年賜額<hi>僧法珍立石可</hi>
<pb n="KR2k0027_WYG_011-68a"/>
<hi>考</hi>
真如院乾道志在城東南六十里治平間賜額<lb/>
棲隠院乾道志在横山北金陵鎮東去府城六十里<lb/>
慈證寺乾道志在金陵鎮南去城六十五里<lb/>
建昌院乾道志在横山南澗山村去城八十里<lb/>
西陽院乾道志在金陵鎮南去城七十五里<lb/>
廣覺院乾道志在横山北去城七十里治平二年賜額<lb/>
其地名北湯村俗呼北湯寺<lb/>
<pb n="KR2k0027_WYG_011-68b"/>
明性院俗呼董青院乾道志在城南石塘村西里山去<lb/>
城八十里治平二年賜額<lb/>
隆教院乾道志在城東南八十五里梁大同二年建初<lb/>
號金口寺蓋里名也楊呉順義二年改靈鷲院治平元<lb/>
年改今額<lb/>
白塔寺在江寧縣治東烏衣巷<hi>即葬大唐三藏大遍覺法師𤣥奘頂骨舍利之</hi>
<hi>塔詳見天禧寺下</hi>
法王寺在白塔寺東<hi>東晉末龜兹國沙門鳩摩羅什以道聞于時隆安三年遣使往姚秦</hi>
<pb n="KR2k0027_WYG_011-69a"/>
<hi>迎致秦已尊為三藏國師留不遣晉使再三徴請既至帝躬出朱雀門迎之歴試神騐待之加禮施地建寺賜</hi>
<hi>法王之額請什居焉遂尊為譯經二藏國師歴年既久寺亦燬廢至順間天禧主僧演與其屬法嵩徳賔仍其</hi>
<hi>遺址構寺一新寺中恒産不滿百石嵗時所用悉出天禧今為天禧寺下院</hi>
　　自崇因寺至此並屬江寧縣<lb/>
崇明寺乾道志在句容縣東晉咸寧元年居士司徒察<lb/>
捨宅為義和寺唐會昌中廢天祐二年重建太平興國<lb/>
五年改今額<hi>縣志寺額義和之寺四字梁昭明太子書尚存鍾樓俗傳般郢所造為其巧也今寺</hi>
<hi>分為子院十七曰文殊院尹孺文張安國嘗訪璿無玷于定菴終日而去曰經截禪院塔院羅漢院有塔影曰</hi>
<pb n="KR2k0027_WYG_011-69b"/>
<hi>闕應院瑞像闕眼王院彌陀院四聖院千佛院天竺院妙雲院妙音院  藥院北觀音院北釋迦院中釋迦院</hi>
<hi>南釋迦院内經藏係禪寺云</hi>
興教院乾道志在句容縣東北<hi>舊經云晉咸淳中置為觀音院南唐時重修太</hi>
<hi>平興國五年改今額</hi>
金華寺乾道志在句容縣東南<hi>晉咸康三年尚書令李邈捨宅造靈曜尼寺尋</hi>
<hi>改額</hi>
聶行寺在句容縣西五里聶行山<hi>或云元在洪水坑</hi>
圓寂寺在句容縣南三十五里赤山側<lb/>
<pb n="KR2k0027_WYG_011-70a"/>
龍華寺在句容縣赤山上<lb/>
奉聖院舊名永定在句容縣東四十里<hi>梁大同二年置</hi>
延福院舊名延壽在句容縣東四十里<hi>晉咸平六年置</hi>
大泉寺在句容縣東北五十里<hi>宋昇明二年邑人顔繼祖捨宅為寺今徙置縣</hi>
<hi>北唐巷村</hi>
天王院在句容縣南五十里<hi>唐中和二年建</hi>
果報院舊名正覺寺在句容縣北六十里<hi>楊呉順義中建縣志唐懿</hi>
<hi>宗咸通中建名正覺</hi>
<pb n="KR2k0027_WYG_011-70b"/>
　<hi>闕</hi>院在句容縣北六十里<hi>唐咸通中賜額</hi>
　<hi>闕</hi>院在句容縣北六十里<lb/>
　<hi>闕</hi>院舊名寶公院在句容縣西北六十里<hi>梁天監中置即沙門</hi>
<hi>寶公所居也唐乾符二年賜今額</hi>
　<hi>闕</hi>寺在句容縣西北六十里<hi>慶元志寺舊基在蔣山寶公塔闕桃花塢側梁</hi>
<hi>劉訏與族兄闕聴講鍾山寺因而卜築寺東澗有終焉之志闕王䂓復為散騎常侍太子中庶子歩兵校尉以</hi>
<hi>疾不拜於寺築室居焉淳熈十一年僧净徳移鍾山廢額於縣北東陽鎮建寺號寶公塔院寶公生鷹窠中即</hi>
<hi>其地也</hi>
<pb n="KR2k0027_WYG_011-71a"/>
戍山尼寺乾道志在句容縣北六十里唐景福中建<hi>慶元</hi>
<hi>志在下蜀鎮有照首座塔韓子蒼銘</hi>
光宅寺在句容縣東十里<lb/>
禪心寺在句容縣東三十里乾道元年請額<lb/>
眀慶院在句容縣東四十五里<hi>紹興二十一年樞密巫伋請功徳院賜額</hi>
昭聖寺在句容縣東四十五里地名東昌<hi>乾道七年請溧水州廢額</hi>
<hi>建</hi>
興教院舊名永安院乾道志在溧水州西三百歩臨淮<lb/>
<pb n="KR2k0027_WYG_011-71b"/>
門外唐天復元年置大中祥符四年改今額淳熈八年<lb/>
為禪院舊經又謂本名永廣楊呉時縣令孔敦祐奏為<lb/>
藝皇崇修更名興教今為禪寺<lb/>
開福禪寺舊名天興在溧水州南門外唐開元二十二<lb/>
年修會昌五年廢天祐初重建至太平興國五年改今<lb/>
額淳熈十三年請為禪院<lb/>
菩提寺舊經尼院在溧水州東三百歩尋僊門外唐乾<lb/>
符中置<lb/>
<pb n="KR2k0027_WYG_011-72a"/>
法華寺舊經尼寺在溧水州西一里<hi>唐天祐中建</hi>
崇慶寺在溧水州東南八里<hi>鴻鶴禪師在東廬山建道塲後至中山西建寺唐大</hi>
<hi>中二年立大覺寺額至太平興國五年改今額建炎兵燬餘枯檜二株</hi>
馬占寺在溧水州東二十五里本六朝古寺基<hi>開寶五年修舊</hi>
<hi>記無考相傳馬尚書於此讀書不知何代人紹興八年重建</hi>
興化禪寺舊名豐安寺在溧水州北二十七里唐大中<lb/>
中建至太平興國五年改今額淳熈六年請為禪院<lb/>
明覺寺舊名正覺在溧水州西四十里唐咸通十年置<lb/>
<pb n="KR2k0027_WYG_011-72b"/>
大順中改今名至治平二年賜額<lb/>
廣嚴寺舊名儀城在溧水州西北四十五里唐天復三<lb/>
年置治平中改今額縣丞俎大武有記<lb/>
儒童寺舊名孔子寺在溧水州南七十五里大唐景福<lb/>
二年置南唐昇元二年改今額<hi>舊傳孔子適楚經此地後人因建祠尋改為寺</hi>
慧照寺舊名禪林寺在溧水州南八十里唐開元二十<lb/>
七年置太平興國五年改額<lb/>
彰教寺舊名報恩寺在溧水州西南八十里唐大中七<lb/>
<pb n="KR2k0027_WYG_011-73a"/>
年置<hi>報恩寺有碑</hi>
净行寺舊名潘城寺在溧水州西南九十里唐中和三<lb/>
年置<hi>寺有碑唐進士劉驩文</hi>
保聖寺舊名龍城寺在溧水州西南百里唐貞元十七<lb/>
年置寺之西林即舊基也後祥符中改今額<hi>龍城保聖二碑並存</hi>
<hi>淳祐中胡應發有記</hi>
彌勒寺在溧水州南游山鄉紹興二十七年興廢建<lb/>
寺<lb/>
<pb n="KR2k0027_WYG_011-73b"/>
萬善寺在溧水州東南唐昌鄉乾道二年鄧歩鎮申府<lb/>
請額移於東埧鎮建<lb/>
顯慈寺舊名劉莊寺在溧水州西南百三十里至太平<lb/>
興國二年復建大觀元年改顯仁院紹興三十年又改<lb/>
今額<lb/>
大覺寺本大通寺在溧水州北十五里梁大通九年置<lb/>
治平中改今額<lb/>
新化寺在溧水州南儀鳯鄉乾道三年移建安興鄉<lb/>
<pb n="KR2k0027_WYG_011-74a"/>
三塔大聖院東晉為白龍寺在溧陽州西七十里故傳<lb/>
僧伽大聖行化之地有三塔存焉<hi>縣志昔錢氏奪南唐地作鐡梁堰為厭勝</hi>
<hi>禪院因廢獨存一塔治平中僧奉琳建有寒光亭</hi>
觀音菴在城東南隅宋咸淳八年建<lb/>
清福菴在城正北隅宋景定二年僧覺清建<lb/>
常照菴在城正北隅大徳二年平章吕文煥建<lb/>
大夢圜通菴在城東南隅至元年間左丞亷希愿建<lb/>
大夢觀音菴在城西北隅料院街大官朔思吉所建<lb/>
<pb n="KR2k0027_WYG_011-74b"/>
崇福菴在城正南隅臙脂巷至大己酉年建<lb/>
無際崇福菴在城正南隅泰定丙寅年楊遇新建<lb/>
古佛菴在城東南隅貢院街放生池畔古有中廢至正<lb/>
元年重建<lb/>
法海菴在城東南隅大夢菴側至元元年建<lb/>
寶公菴在城正東隅元貞年間僧劉空剏為寶公堂後<lb/>
民劉氏捨地命僧法通重建為菴<lb/>
千子亭觀音菴在城正東隅上閘街延祐三年蔣山寺<lb/>
<pb n="KR2k0027_WYG_011-75a"/>
僧智堅募縁建<lb/>
普照菴在城正南隅至大四年僧無盡建<lb/>
月印菴在城正南隅大徳五年僧無可建<lb/>
净土菴在城正南隅僧宗義建<lb/>
華嚴菴在城西北隅泰定元年僧善果建<lb/>
佛光菴在城正北隅至治元年建<lb/>
寶公道林菴在江寧縣治南至大年間建今為蔣山寺<lb/>
下院<lb/>
<pb n="KR2k0027_WYG_011-75b"/>
溧水州有井岡菴壽國禪菴觀音菴亭山菴皆歸附後<lb/>
僧俗所建<lb/>
大通尼寺即大通菴宋咸淳元年建郡守馬光祖立石<lb/>
菴本在御街南隅劉觀察虎子婦秀巖落髪為尼移菴<lb/>
額於秦淮南杏花村内建今寺<lb/>
上國安寺古係崇勝寺又名大悲院在府城南隅炳靈<lb/>
公廟街宋乾道七年僧法澐重建九年改今額<lb/>
均慶尼寺在府城東南隅武定橋下馬道街内宋咸淳<lb/>
<pb n="KR2k0027_WYG_011-76a"/>
年間建<lb/>
正等寺在府城東北隅宋咸淳四年郡守馬光祖建<lb/>
天王寺在府城東北隅宋咸淳年間僧玉菴建舊名天<lb/>
王菴至泰定初建康路縂管博斯呼實保改額為寺<lb/>
彌陀菴係宋興元酒庫及公使庫地基歸附後建菴在<lb/>
府城内<lb/>
　　凡寺觀菴院稱在城某隅及去城若干里皆指今<lb/>
　　府城即南唐建都所築城也除古蹟城外他志内<lb/>
<pb n="KR2k0027_WYG_011-76b"/>
　　言城倣此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷十一下<lb/>
</p>
<p>
</p>
  </div>
</body>
</text>
</TEI>
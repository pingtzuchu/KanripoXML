<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷十五</head> <lb/>
    <p>
<pb n="KR2k0027_WYG_015-1a"/>
欽定四庫全書<lb/>
　至大金陵新志卷十五<lb/>
　　　　　　　　　　　　　元　張鉉　撰<lb/>
　　論辨<lb/>
　　　諸國論<lb/>
陸機二論<hi>機本吳人居秦淮晉滅吳乃作辨亡二論并述其祖遜父抗之功業</hi>上篇曰<hi>昔漢</hi>
<hi>氏失御姦臣竊命禍基京畿毒徧宇内皇綱弛頓王室遂卑於是羣雄鋒駭義兵四合吳武烈皇帝慷慨下國</hi>
<hi>電發荆南權畧紛紜忠勇霸世威稜則夷羿震盪兵交則醜虜授䤋遂掃清宗祊蒸禋皇祖于時雲興之將帶</hi>
<pb n="KR2k0027_WYG_015-1b"/>
<hi>州焱起之師跨邑哮關之羣風驅熊羆之族霧合雖兵以義動同盟戮力然皆包藏禍心阻兵怙亂或師無謀</hi>
<hi>律喪威稔冦忠規武節未有如此其著者也武烈既没長沙桓王逸才命世弱冠秀發招攬遺老與之述業神</hi>
<hi>兵東驅奮寡犯衆攻無堅城之將戰無交鋒之虜誅叛張柔服而江外底定飭法脩師則威徳翕赫賔禮名賢而</hi>
<hi>公為之雄交御豪俊而周瑜為之傑彼二君子皆𢎞敏而多竒雅逹而聦哲故同方者以類附等契者以氣集</hi>
<hi>江東葢多士矣將北伐諸華誅鉏千紀旋皇輿於夷庚反帝座於紫闥挾天子以令諸侯清天步而歸舊物戎</hi>
<hi>車既次羣㓙側目大業未就中世而殞用集我大皇帝以竒蹤襲逸軌叡心因令圖從政咨於故實播憲稽乎</hi>
<hi>遺風而加之以篤敬申之以節儉疇諮俊茂好謀善斷束帛旅於丘園旌命交乎塗巷故豪彦尋聲而響臻志</hi>
<hi>士晞光而景騖異人輻輳猛士如林於是張公為師傅周瑜陸公魯肅吕䝉之儔入為心腹出作股肱甘寧凌</hi>
<pb n="KR2k0027_WYG_015-2a"/>
<hi>統程普賀齊朱桓朱然之徒奮其威韓當潘璋黄葢蔣欽周㤗之屬宣其力風雅則諸葛瑾張承步騭以名聲</hi>
<hi>光國政事則顧雍潘濬吕範吕岱以器任幹職竒偉則虞翻陸績張温張淳以風義舉政奉使則趙咨沈珩以敏逹</hi>
<hi>延譽術數則吳範趙逹以禨祥恊徳董襲陳武殺身以衛主駱統劉基强諫以補過謀無遺諝舉不失䇿故遂</hi>
<hi>割㨿山川跨制荆吳而與天下爭衡矣魏氏甞藉戰勝之威率百萬之師浮鄧塞之舟下漢隂之衆羽楫萬計</hi>
<hi>龍躍順流鋭師千旅虎步原隰謨臣盈室武將連衡喟然有吞江滸之志壹宇宙之氣而周瑜驅我偏師黜之</hi>
<hi>赤壁喪旗亂轍僅而獲免收迹逺遁漢王亦憑帝王之號帥巴漢之人乗危騁變結壘千里志報關羽之敗圖</hi>
<hi>收湘西之地而我陸公亦挫之西陵覆師敗績困而後濟絶命永安續以濡須之冦臨川摧鋭蓬籠之戰孑輪</hi>
<hi>不反由是二邦之將喪氣挫鋒勢衂財匱而呉莞然坐乗其弊故魏人請好漢氏乞盟遂躋天號鼎跱而立西界</hi>
<pb n="KR2k0027_WYG_015-2b"/>
<hi>庸益之郊北裂淮漢之涘東苞百越之地南括羣蠻之表於是講八代之禮蒐三王之樂告類上帝拱揖羣后</hi>
<hi>武臣毅卒循江而守長棘勁鎩望□而奮庶尹盡規於上黎元展業于下化協殊裔風衍遐圻乃俾一介行人</hi>
<hi>撫循外域巨象逸駿櫌於外閑明珠瑋寶耀於内府珍瑰重迹而至竒玩應響而赴輶軒騁於南荒衡輣息於</hi>
<hi>朔野黎庶免千戈之患戎馬無晨服之虞而帝業固矣大皇既没㓜主莅朝姦囬肆虐景皇聿興䖍脩遺憲政</hi>
<hi>無大闕守丈之良主也降及歸命之初典刑未㓕故老猶存大司馬陸公以文武熙朝左丞相陸凱以謇諤盡</hi>
<hi>規而施績范慎以威重顯丁奉鍾離斐以武毅稱孟宗丁固之徒為公卿樓𤣥賀邵之屬掌機事元首雖病股</hi>
<hi>肱猶良爰逮末葉羣公既喪然後黔首有瓦解之患皇家有土崩之釁厯命應化而微王師躡運而發卒散於</hi>
<hi>陣衆奔於邑城池無藩籬之固山川無溝阜之勢非有工輸雲梯之械智伯灌激之害楚子築室之圍燕人濟</hi>
<pb n="KR2k0027_WYG_015-3a"/>
<hi>西之隊軍未浹辰而社稷夷矣雖忠臣孤憤烈士死節將奚救哉夫曹劉之將非一世所選向時之師無曩日</hi>
<hi>之衆戰守之道抑有前符險阻之利俄然未改而成敗貿理古今詭趣何哉彼此之化殊授任之才異也</hi>下<lb/>
篇曰<hi>昔三方之王也魏人據中夏漢氏有岷益吳制荆揚而奄有交廣曹氏雖功濟諸華虐亦深矣其人</hi>
<hi>怨劉翁因險以飾智功已薄矣其俗陋夫吳桓王基之以武太祖成之以徳聦明叡逹懿度𢎞逺矣其求賢如</hi>
<hi>弗及卹人如稚子接士盡盛徳之容親仁罄丹府之愛㧞吕䝉於戎行試潘濬於係虜推誠信士不恤人之我</hi>
<hi>欺量才授器不患權之我偪執鞭鞠躬以重陸公之威悉委武衛以濟周瑜之師卑宫菲食豐功臣之賞披懐</hi>
<hi>虚已納謨士之筭故魯肅一面而自託士燮䝉險而效命高張公之徳而省㳺田之娛賢諸葛之言而割情欲</hi>
<hi>之歡感陸公之規而除刑法之煩竒劉基之議而作三爵之誓屏氣跼蹐以視子明之疾分滋損甘以育凌統</hi>
<pb n="KR2k0027_WYG_015-3b"/>
<hi>之孤整壇忼愾歸魯子之功削投惡言信子瑜之節是以忠臣競盡其謨志士咸得肆力洪規逺畧固不厭夫</hi>
<hi>區區者也故百官茍合庶務未遑初都建鄴羣臣請偹禮秩天子辭而弗許曰天下其謂朕何宫室輿服葢慊</hi>
<hi>如也爰及中葉天人之分既定故百度之缺粗修雖醲化懿綱未齒乎上代抑其體國經邦之具亦足以為政</hi>
<hi>矣地方幾萬里帶甲將百萬其野沃其兵練其器利其財豐東負滄海西阻險塞長江制其區宇峻山帶其封</hi>
<hi>域國家之利未巨有𢎞於兹者也借使守之以道御之有術敦率遺典勤人謹政脩定䇿守常險則可以長世</hi>
<hi>永年未有危亡之患也或曰吳蜀唇齒之國也夫蜀㓕吳亡理則然矣夫蜀葢藩援之與國而非吳人之存亡</hi>
<hi>也其郊境之接重山積險陸無長<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>之徑川扼流迅水有驚波之艱雖有鋭師百萬啓行不過干夫舳艫千里</hi>
<hi>前驅不過百艦故劉氏之伐陸公喻之長蛇其勢然也昔蜀之初亡朝臣異謀或欲積石以險其流或欲機械</hi>
<pb n="KR2k0027_WYG_015-4a"/>
<hi>以禦其變天子縂羣議而諮之大司馬陸公公以四瀆天地之所以節宣其氣固無可遏之理而機械則彼我</hi>
<hi>所共彼若棄長技以就所屈即荆楚以争舟楫之用是天賛我也將謹守峡口以待擒耳逮歩闡之亂憑寶城</hi>
<hi>以延强冦資重幣以誘羣蠻于時大邦之衆雲翔電𤼵懸旍江介築壘遵渚衿帶要害以止呉人之西巴漢舟</hi>
<hi>師㳂江東下陸公偏師三萬北據東坑深溝髙壘按甲養威反虜踠迹待戮而不敢北窺生路强冦敗績宵遁</hi>
<hi>䘮師大半分命鋭師五千西禦水軍東西同㨗獻俘萬計信哉賢人之謀豈欺我哉自是烽燧罕警封域寡虞</hi>
<hi>陸公没而潜謀兆呉釁深而六師駭夫大康之役衆未盛乎曩日之師廣州之亂禍有愈乎向時之難而邦家</hi>
<hi>顛覆宗廟為墟嗚呼人之云亡邦國殄瘁不其然歟易曰湯武革命順乎天或曰亂不極則治不形言帝王之</hi>
<hi>因天時也古人有言曰天時不如地利易曰王侯設險以守其國言為國之恃險也又曰地利不如人和在徳</hi>
<pb n="KR2k0027_WYG_015-4b"/>
<hi>不在險言守險之在人也呉之興也叅而由焉孫卿所謂合其叅者也及其亡也恃險而已又孫卿所謂舎其</hi>
<hi>叅者也夫四州之萌非無衆也大江以南非乏俊也山川之險易守也勁利之器易用也先政之䇿易修也功不興</hi>
<hi>而禍遘何哉所以用之者失也故先王達經國之長規審存亡之至數謙已以安百姓敦恵以致人和寛冲以誘俊</hi>
<hi>乂之謀慈和以結士庶之愛是以其安也則黎元與之同慶及其危也則兆庶與之共患安與衆同慶則其危不可</hi>
<hi>得也危與下同患則其難不足䘏也夫然故能保其社稷而固其土宇麥秀無悲股之思黍離無愍周之感矣</hi>
吕祖謙十論呉論<hi>孫權起於江東拓境荆楚北圖襄陽西圖巴蜀而不得北敵曹操西敵劉偹二人皆</hi>
<hi>天下英雄所用將帥亦一時之傑權左右勝之而後能定其國及權國既定曹公已死丕叡繼世中原有可圖之釁權之</hi>
<hi>名將死喪且盡權亦老矣世人謂權之所以為固者東南之地所以為强者東南之兵此大不然夫東南之地天下至弱</hi>
<pb n="KR2k0027_WYG_015-5a"/>
<hi>而孫氏之地又為六朝最弱獨權守之而固東南之兵天下至弱而孫氏之兵又為六朝最弱獨權用之而强長江</hi>
<hi>而上逹于江陵轉江陵之南阨於巫峽上下千里可航而渡者凡幾可阨而守者凡㡬道路坦然非有潼闗劒門之</hi>
<hi>阻也自廣陵而渡京口自厯陽而渡采石自邾城而渡武昌易若反手江陵破則上流無結草之固濡須破則江上</hi>
<hi>不知所以為計地之形勢可謂弱矣權之兵衆皆江南舟子綿力薄才之人區區捃拾盜賊驅獵山越以寛行伍兵</hi>
<hi>亦可謂弱矣然權用之如此之固且强何也盖權之所以自立者冇謀而已不獨用其臣之謀而又自出其謀内以</hi>
<hi>謀用衆外以謀應敵所以地狹兵少處天下之至弱而抗衡中原成三分之勢者歟始權之初立曹操下荆州移書</hi>
<hi>吳會舉國震駭權聞魯肅之言翻然而悟聞周瑜之議奮然而起一舉而走曹操存劉偹基王霸之業此用周瑜魯</hi>
<hi>肅之謀也及劉偹借荆州而不反闗羽頡頏扵上流權謂養闗羽使北吞許洛全有江漢回舟東下誰能禦之砍圖</hi>
<pb n="KR2k0027_WYG_015-5b"/>
<hi>之懼曹操之乗其弊也乘羽北逼許洛曹公以朝命見招權乃上牋擊羽以自効使吕䝉陸遜一襲而得之全有荆</hi>
<hi>楚四閉劉偹於三峽北釋曹公之患以安江東此用吕蒙陸遜之謀也方曹丕已禪漢天下憤怒切齒之時權知劉</hi>
<hi>偹必報闗羽恐曹氏掎其後也乃于是時釋其憤切之心而稱臣於魏受其爵封擊偹而走之此權之謀也及魏責</hi>
<hi>任子而權不遣西患未解而北患復起權之計宜乎窮也權知劉偹以復漢為名而曹操簒位之罪甚于殺闗羽偹</hi>
<hi>亦欲結已為與國而專意北圖於是遣使<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>和以中偹之欲遂得息肩於西而専意于北拒魏而退之此權之謀也</hi>
<hi>方曹操之反自烏林憤榷而東征謂權恃水以自固故以舟師入合肥權若拒之於江南則曹公水軍入江權軍不</hi>
<hi>戦自潰矣故逆拒之於濡須使操雖水軍無所施步騎雖多瀕阻江洳春水方生義無所用操嘆息而退此又權之</hi>
<hi>謀也操既還自他人觀之大則追軍逐北小則自足稱雄今權不然反請降於操盖權料操之内憂而多北有未</hi>
<pb n="KR2k0027_WYG_015-6a"/>
<hi>定之河北西有未復之關中操欲伐之而慮東南之變非大定不往也故稱降以少厭其意而安之使操不復</hi>
<hi>虞東南而盡力西北已得於其間益繕戰守之偹以待其再来此權之謀也方曹丕之責任子不得而南征也</hi>
<hi>權見丕不知兵不如其父而老臣宿將亦不盡力如操之時始却之於濡須而再來權之意以謂丕不知兵非</hi>
<hi>使之深入疲竭上下之力則不止非使之臨江而反則丕必不休故開而致之瀕江而不與之戰挑之而又不</hi>
<hi>應使之力盡而自還又小𤼵以警之魏自是不復敢南乆出此又權之謀也權又以為兵乆不用則士氣鈍彊場</hi>
<hi>安則人心逸且使敵人晏然積以歲月坐以成資非計之得也故兩譎淮南之將致而擊之所虜獲足以自資</hi>
<hi>而敵人之資又為之破壊此亦權之謀也權又以謂所用多南兵便於舟楫短於陸戰故用兵未甞一日捨舟</hi>
<hi>楫而乗勝逐北亦不肯逺水以逐利雖有大舉長驅之計亦不敢行以僥一時之幸故曹休敗而不敢追殷札</hi>
<pb n="KR2k0027_WYG_015-6b"/>
<hi>獻言而不敢用此亦權之謀也權之受封吳王也盡恭以受其爵命使其國中知已為百姓屈也與邢貞為盟</hi>
<hi>隂以怒其羣下方且為進取之計而自卑屈如此此亦權之謀也故權之為國自奮亦用謀自屈亦用謀勝亦</hi>
<hi>用謀負亦用謀動無非謀也故能以一江為阻而與曹劉為敵然權起非仗義徒知以割㨿為雄不能興漢室</hi>
<hi>以傾天下之心使當漢末大亂權能招徠中原之士廣募西北之兵緝馬步之鋭挾舟楫而用之鼓行北出水</hi>
<hi>陸並進孰能當之哉當曹丕之立也權又能求漢室子孫而輔之出師問罪劉偹必亦連衡而掎角中原之士</hi>
<hi>挾思漢之民必有起而應我者矣權不知出此徒自尊於崎嶇蠻夷山海之間故雖力為計謀詭詐然基業僅</hi>
<hi>足以終其身而無足以遺子孫僅足以保其國而不足以争衡天下惜哉然使權不為計謀以自立則雖其身</hi>
<hi>不能終也况子孫乎其國不能保也况天下乎何以言之權没未幾諸葛恪一用之而僅勝再用之而大敗孫</hi>
<pb n="KR2k0027_WYG_015-7a"/>
<hi>綝用之又敗江淮之間惴惴而已上流藉陸抗之賢挾以重兵僅能支襄陽一面抗死則亦惴惴然矣藉使孫</hi>
<hi>皓不為暴虐亦豈能乆存也哉後世不察權以計謀自立而區區欲效權之畫江為守是不察夫形勢甲兵之</hi>
<hi>最弱也古人惟陸抗知此抗言於孫皓曰長江浚川限帶封域乃守國之常事非智者之所先審抗此言則當</hi>
<hi>時之形勢為不足言而所謂智者所先則有道也抗可謂善論孫氏形勢者矣</hi>
晉論上<hi>東晉之始形勢與吳相若然吳北不能過淮而東晉時得中原之地吳旋為晉滅而晉更石勒</hi>
<hi>苻堅之强終不能破其君臣人材去吳逺甚而其固如此者晉以中原正統所繫天下以為共主故也以正統</hi>
<hi>所繫天下共主而百餘年不能平天下雪讐恥恢復舊物晉之君臣斯可罪矣詩美宣王曰内脩政事外攘夷</hi>
<hi>狄齊桓公晉文公越王勾踐皆國中已治然後征伐今夫晉室南遷士大夫襲中朝之舊賢者以遊談自逸而</hi>
<pb n="KR2k0027_WYG_015-7b"/>
<hi>愚者以放誕為娛庶政陵遲風俗大壊故威權兵柄奸人得竊而取之小則䟦扈大則簒奪士大夫雖有以事</hi>
<hi>業自任者亦以政事不脩財匱力乏而不得盡其志可勝惜哉易曰君子藏器於身待時而動何不利之有夫</hi>
<hi>政事已脩任屬賢將而待可為之時時而進焉則無不成矣晉既内無政事外之任屬又非其人雖有中原可</hi>
<hi>勝之時而我無以赴之雖赴之而敗矣故褚裒北伐蔡謨曰今日之事必非時賢所辦殷浩之再舉北伐王羲</hi>
<hi>之曰區區江左固已寒心力爭武功非所當作又曰雖有可喜之㑹内求諸已而所憂乃重於所喜由是觀之</hi>
<hi>晉之政事不脩任屬非其人雖有中原可乗之時亦無能為也然謨之言大抵謂任屬非其人故曰非上聖與</hi>
<hi>英雄自餘莫若度徳量力羲之之言大抵謂根本不固故曰保淮非復所及長江以外羈縻而已三君雖相當</hi>
<hi>時之失然盡如二君所言則東晉未有復中原雪讎耻之期端坐江左以待衰弱滅亾而已此知其一而不知</hi>
<pb n="KR2k0027_WYG_015-8a"/>
<hi>其二也夫東晉之初其强弱何如三國之吳蜀當時有志之士尚能欲自强而不肯休諸葛亮諸葛恪之語最</hi>
<hi>然亦知其一而不知其二也亮之言曰先帝知臣伐賊材弱敵强然不伐賊王業亦亾惟坐而待亾孰與伐之</hi>
<hi>孔明之治蜀可謂有政蜀之任孔明可謂得人然未有可乗之時恪之言曰今所以敵曹氏者以操兵衆於今</hi>
<hi>適盡司馬懿已死其子㓜弱未能用計智之士今伐之是其危㑹恪之言知可乗之時而不知所修之政而自</hi>
<hi>量其材與夫所用之人也是故孔明無成而恪卒以敗觀蔡謨王羲之與諸葛亮恪之論正相反而各得一偏</hi>
<hi>世之人好興作者必以孔明元遜之言為先而安偷惰者必以蔡謨王羲之之言為是酌厥中而論之藏器於</hi>
<hi>身待時而動内脩政而外安邊患聖經之言不可易也後世亦曰事貴乗釁又曰上策莫如自治葢急急自治</hi>
<hi>政事既脩恢復之偹已具事㑹之来不患無也一旦觀釁而動將無往而不利矣若内雖有自治之名而無自</hi>
<pb n="KR2k0027_WYG_015-8b"/>
<hi>治之實徒為空言玩日引歲端坐而守而待賊虜之自滅非愚之所敢知也茍不相時先事妄發小者無功大</hi>
<hi>者覆敗一旦機㑹之来事力已竭不能復應東晉之事如此者多矣</hi>晉論中<hi>孟子曰入無法家拂士出</hi>
<hi>無敵國外患者國常亾夫無敵國外患者謂國安可也乃曰常亾何哉葢既無法家拂士又敵患不至則君驕</hi>
<hi>臣縱入於危亡而不自知東晉之末是也晉之始也敵國雲擾强臣專制上下惴恐如處積薪之上而火然者</hi>
<hi>故君無驕泰之失而臣下自以危亾為憂是以内雖王敦蘇峻反叛相尋桓温擅權廢立外則石氏之兵三至</hi>
<hi>江上苻堅淝水之役江東幾至不保然當時人主恐懼於上而王導温嶠陶侃謝安謝𤣥之徒足以盡其力故</hi>
<hi>至危而復安將亾而復存也及桓温既死苻堅復亾上流諸鎮皆受朝廷號令非有間者䟦扈之人雖姚氏自</hi>
<hi>守於關西慕容相踐於河北非有向日邉境之憂也君臣上下自以江東之業為萬世之安心滿意足孝武漸生奢侈於上道</hi>
<pb n="KR2k0027_WYG_015-9a"/>
<hi>子之徒竊威柄於下謝安謝𤣥至以功名自疑矣安𤣥既死其政愈壊甚於巳危將亾之時冺冺靡靡不自知也已</hi>
<hi>而君臣兄弟之間爭權植黨上流之患復開不待外敵之强而國遂亾矣聖人於無事之時而為持盈守成之戒可</hi>
<hi>不信夫况東晉讐恥未復遽以無事自處不其愚哉</hi>晉論下<hi>杜牧謂宋武不得河北故隋為王宋為伯</hi>
<hi>愚謂不然并吞海内之形勢關中為重河北次之關中者周秦漢用之河北者光武用之皆用之以取天下也曹操</hi>
<hi>石勒以河北取關中苻堅以關中取河北三人者皆吞海内十有八九而不能并東晉之後元魏以河北取關中後</hi>
<hi>周以關中取河北隋唐以關中取天下以此論之用關中并天下者五而不得者二用河北并天下者一而不能者</hi>
<hi>三則關中為重河北次之頋不信乎宋武帝非獨不得河北暫有關中而已何甞得之哉宋武起於布衣身經百戰</hi>
<hi>戰勝攻取髣髴曹操司馬懿而下不可比也舉東南至弱之兵練而用之踐西北至强之衆前無横陣旁無堅</hi>
<pb n="KR2k0027_WYG_015-9b"/>
<hi>敵逆河而上開關而入之用之如建領破竹之易可謂奇矣然得關中而不守翻然東歸失百二之地於反掌暮年</hi>
<hi>慷慨登壽陽城樓北望流涕而已可不悲哉愚謂宋武之失關中其罪有三一則好殺伐而不得中原之心二則急</hi>
<hi>窺神器而不能快中原之憤三則倚南兵而不能用中原之人夫宋武下廣固欲盡坑其父老韓範力諌猶誅王公</hi>
<hi>以下三干人没入其孥前賢論之以謂舉事曾符姚之不如有智勇而無仁義安有當哉其一失也宋武帝之不為</hi>
<hi>晉室藩輔人人所知也然輔晉而行能仗大義使中原知為晉雪百年之憤天下其孰能議之其子亦不失天下今</hi>
<hi>急為簒奪大業不終曹操猶能曰天命有在吾為周文王終身輔漢而不取宋武識慮不及操逺矣其失二也宋武</hi>
<hi>之北伐魏主以問崔浩浩甞䇿之以為必克而不能乆裕之取燕取秦西北之人未甞㨿連城舉大衆来附之者裕</hi>
<hi>獨用南人轉戰山河之間往返萬里使裕収燕之後選用燕之豪傑廣募壯勇以傾三秦得秦之後選用秦之豪傑廣募</hi>
<pb n="KR2k0027_WYG_015-10a"/>
<hi>壯勇以傾河北分爵裂土以功名與衆共之攻伐元魏則中原盡得矣東掃慕容之餘燼西剪赫連之遺種以</hi>
<hi>裕之智勇王鎮惡檀傅朱沈之徒為爪牙而謝晦之徒主謀議何為而不成裕之施為既已不能選用燕秦賢</hi>
<hi>傑廣募壯勇而區區用逺客之南兵縱無所練之士卒南兵獨用已敗不可支其失三也葢南北異宜攻守異</hi>
<hi>便南兵不可専用有三雖勇而輕一也利險不利易易困難乆二也易亂難整三也項羽之破趙一以當百高</hi>
<hi>祖征黥布張良戒毋與楚人爭鋒然羽布皆為高祖以持重困之此雖勇而輕也吳王濞之反有田將軍者請</hi>
<hi>急㨿洛陽曰漢車騎入梁楚之郊則事敗此利險而不利易也吳楚屯聚數月無食而潰裕軍至長安已謳歌</hi>
<hi>思歸此易困而難乆也裕軍至長安日暴市肆此易亂而難整也裕既無中原之衆欲以南兵守關中人無智</hi>
<hi>愚皆知不可也裕之東歸世以謂劉穆之死急於簒取愚以謂正以南兵不能守關耳裕見已所行事已失中</hi>
<pb n="KR2k0027_WYG_015-10b"/>
<hi>原之情欲全軍共歸則惜關中不忍棄之欲不歸而守則南人思歸既甚將潰而歸矣裕之首領未可保也况</hi>
<hi>闗中乎數十年之得一朝失之古今所惜然則後之欲恢復者得中原之郡縣可不以裕為深戒哉</hi>
宋論<hi>宋文帝以河南之地為宋武帝舊物故竭國家之力掃國中之兵而取之卒無尺寸之功史稱文帝</hi>
<hi>之敗坐以中㫖指授方畧而江南白丁輕進易退以愚言論之文帝不用老將舊人而多用少年新進使專任</hi>
<hi>屬猶恐不免於敗况從中以制之乎鋒鏑交於原野而决機於九重之中機㑹乗於斯須而定計於千里之外</hi>
<hi>使到彦之輩御精兵亦不能成功况江南白丁乎然江南之兵亦非弱也武帝破燕破秦破魏則皆南兵也何</hi>
<hi>武帝用之而强文帝用之而弱也南兵不可専用豈無北方之人可號召而用之乎葢武帝失之於前而文帝</hi>
<hi>失之於後也自古東南北伐者有二道東則水路由淮而泗由泗而河西則陸路越漢而洛由洛而秦自晉南</hi>
<pb n="KR2k0027_WYG_015-11a"/>
<hi>遷禇裒殷浩桓温謝𤣥皆獨由一路以進至於武帝則水陸齊舉故能成功今文帝専獨用南兵而専恃水戰</hi>
<hi>舟楫之利雖嘗使薛安都等盡力於關陜而孤軍無援形勢不接此三者文帝之所以敗也使文帝得賢將而</hi>
<hi>任之屯於淮外委以經畧不獨用南兵而號召中原之衆不獨恃舟楫而修車馬之利則雖未能堅守河南亦</hi>
<hi>不至於一敗而失千里之地再敗而邉塵内入也文帝脩政事為六朝之賢主而措置之謬如此可不戒哉可</hi>
<hi>不懼哉</hi>
齊論上<hi>天下之情艱難則勤承平則惰勤者雖弱小而原奮惰者雖盛大而衰夫元魏以外國之强據中</hi>
<hi>之地士馬精健上下習兵而喜戰道武以來戰勝攻取未嘗少挫幾并天下然至孝文之時議舉兵伐齊而在廷之臣皆</hi>
<hi>以為不可雖驅之以咸莫肯行也與間者習戰之俗何其相反哉葢自道武没更以母后㓜主持政羣臣皆生長安佚非</hi>
<pb n="KR2k0027_WYG_015-11b"/>
<hi>復昔日馬上之士也稍備朝廷宫室之美非復昔日穹廬遷徙之俗也金錢玉帛府庫充滿非復昔日計牛馬錐刀</hi>
<hi>之利也美衣甘食冬温夏涼非復昔日習饑餒之勞也髙談徐步可以致大官取卿相非復昔日競戰國攻取之勲</hi>
<hi>也故雖有事而流為承平無事矣夫朝野之間以禮義維持而承平無事日久猶恐以驕淫致亂假令上下無</hi>
<hi>禮義之維持稍稍無事則志氣滿矣制度侈矣子女盛矣土木興矣此慕容苻姚所以不能久也元魏居於雲</hi>
<hi>中未甚變其俗習然猶上下厭兵畏戰國主親在行間而不肯前至於遷洛之後急國衰矣切譬之猶夫鷙鳥也去其</hi>
<hi>利爪而傅以鳯鳥之羽則無徳可昭無威司畏取死於虞羅必矣然元魏既衰之後宋氏多事齊氏享國日淺梁武</hi>
<hi>謬於攻取待元魏至於國分為二然後自斃若使南朝有英武之主智謀之士蓄開拓之備而伺其隙則元魏豈能</hi>
<hi>據有中原如是之久也哉</hi>齊論下<hi>齊氏享國日淺雖無境外之功而疆場之闥亦無失矣太祖初立魏以劉</hi>
<pb n="KR2k0027_WYG_015-12a"/>
<hi>昶為主入冦高宗之簒魏又入冦皆有以為辭矣然是時魏之入冦無他竒䇿而齊禦之者亦無高計勝負相</hi>
<hi>當魏不能渡淮南定漢沔齊之大鎮無傷焉齊亦不能追擊魏全軍而反然魏得沔北數城齊不能復取也齊</hi>
<hi>之君臣度未足以開拓故亦不敢深為報復之計待其通使於我然後歸其俘而納之亦計之是者也然其性</hi>
<hi>無常和好不乆高祖與之講和五年而以明帝簒立為辭分道入冦夫魏孝文豈専為明義者哉求土地之獲</hi>
<hi>而已使齊氏自通好以来邊偹不修一旦變起國中未靖外難又至豈不殆哉専言和好之不可恃自兩漢以</hi>
<hi>来然矣</hi>
梁論上<hi>陳慶之以東南之兵數千入中原形勢强盛之地大小數十戰未甞少挫遂入洛陽六朝征伐</hi>
<hi>之功未有若是之快者也然卒以敗歸理亦宜然何以言之夫孤軍獨進不能成功自古以然當時梁武使諸</hi>
<pb n="KR2k0027_WYG_015-12b"/>
<hi>道並進乗魏人上下崩離之際分取郡縣河南之地必可取也慶之既至洛陽縱士卒暴市里此豈弔伐之師</hi>
<hi>乎當時能整軍陣宣布梁徳取不樂爾朱氏之人而用之改立魏主則河南之地雖不版圖必當為附庸之國</hi>
<hi>矣南人善戰伐而少馬慶之能鏖北兵於平原曠野使挾騎而用胡可敵哉自入敵地務廣騎兵使不樂南之</hi>
<hi>人與南人善射叅用之縱不能守洛陽之地多得騎軍猶足以歸壯國勢且安得有嵩陽之敗哉然慶之與元</hi>
<hi>顥更相猜忌則廣兵之計顥必不行以此觀之慶之進退專之可也顥之成敗不可任也恤顥之成敗而不恤</hi>
<hi>軍旅之衆寡非計之善者也夫慶之固竒才未易議也著其所不及以俟有慶之之才者試觀焉</hi>梁論<lb/>
下<hi>梁之亡也以侯景武帝納景得禍也速受禍也重元黨帝僅能滅景而卒不能振其國家悲夫昔馮亭以上</hi>
<hi>輸趙平原欲受之趙豹曰聖人甚禍無故之利太史公曰利令智昏武帝之納侯景是也夫景自以猜疑不容</hi>
<pb n="KR2k0027_WYG_015-13a"/>
<hi>於高氏反覆南来既非吾兵威之所加又非吾馳説之所下忽以三十州數千里之地来歸斯可謂無故之利</hi>
<hi>矣武帝思慮朝臣諫説非不詳矣始疑而卒納之可謂利令智昏矣趙之與梁得地無異而受禍相似趙致長</hi>
<hi>平之師幾至國亡梁致臺城之䧟亦至於亡國是禍又甚於趙也趙有强秦之敵摧之以致禍梁氏既無强秦</hi>
<hi>之敵而獨一侯景已足以致亂是又出於趙之下也然則在武帝勿受可乎曰方高氏宇文制東西魏與鼎立三</hi>
<hi>分地廣兵强者勝如之何勿受受之有道乎曰景之初叛先降西魏二人已覺其詐于謹則請加爵位而勿遣</hi>
<hi>兵王思政則請因而進取乃使思政與李綽趙弼赴之故已制其肘腋矣已而思政入頴川逐景出之則已傾</hi>
<hi>巢穴矣而又召景入朝則伐其姦謀矣景既不入朝思政遂㨿景七州十二鎮之地是魏因納景不血刅而取</hi>
<hi>千餘里之地武帝施設羅網畧無西魏之一二何為而可納武帝既信其姦詐而以羊鴉仁應接鴉仁非景敵</hi>
<pb n="KR2k0027_WYG_015-13b"/>
<hi>也不足以制景一失也又信朱异捨鄱陽王範而以淵明為帥卒有寒山之敗致軍折於外景益無所憚二失</hi>
<hi>也景之地不得尺寸既失景地何用於景不殺則廢之可也反豢養於邊陲三失也方景之未来而貳於宇文</hi>
<hi>説辭自辯不能逆折其情則曲意為詔以安之既而奔亡入境不能制畜遂捨鈴鍵而縱之盗㨿邊疆則又從</hi>
<hi>而與之䟦扈不遜則又虚辭而説之高氏以淵明為間則又不能推大信於景而欺之謀反已露則又不能逆</hi>
<hi>擊而討之梁之失也如此其所施之方畧所用之將帥與西魏何相萬萬也故非獨不得景尺寸之地而又不</hi>
<hi>得景絲毫之力而受丘山之禍由梁武所用非其人而制置失其宜故也夫無故之利無時無之方畧制置尚</hi>
<hi>鍳兹哉</hi>
陳論<hi>陳之形勢不足道也視吳又無江陵自峽口至海盡江而已使孫權復生且不能守况叔寳之淫昏</hi>
<pb n="KR2k0027_WYG_015-14a"/>
<hi>乎葢自晉以来習於水戰以江自恃初不知我能渡敵亦能渡何足恃哉以愚觀之江若大河之北耳大河猶</hi>
<hi>有悍湍之虞若江則順風登舟一瞬可濟雖有京口采石潯陽武昌巴陵號為控扼豈秦關劒閣之比哉守江</hi>
<hi>之計必得淮南以為戰地荆楚控扼上流又有舟師戰於江中然後可粗安孫權之拒曹操東晉之拒苻堅宋</hi>
<hi>之拒魏太武齊之拒魏孝文是也若曰亡淮南荆襄而獨憑恃共流以為大險豈不可笑也今陳既失淮南又</hi>
<hi>失江陵吳阻長江又有南郡一旦王渾之師入自淮南杜預之師入自襄陽王濬之師從江而下㳂江鎮戍不</hi>
<hi>能禦也陳阻長江又失荆州一旦賀若弼出淮南秦王俊出荆襄楊素之師泛江而下㳂江鎮戍能禦而不能</hi>
<hi>破也葢無淮南襄陽則自廣陵至於峽口皆可渡吳陳三世之後亡國已幸矣唐末楊行宻據有江淮既死而</hi>
<hi>李昇取之建都金陵以孫權自處方其有淮南諸郡則闊步高視東攻二浙西取湖南南取閩越南方莫强焉</hi>
<pb n="KR2k0027_WYG_015-14b"/>
<hi>迨淮南為周世宗所取則自窘以至於亡亦失淮南則不能守江南之明驗也王羲之云保淮南所及不如保</hi>
<hi>江葢見吳之能守而未見若陳若南唐不可守者也後之智計君子既有謀焉謹勿割棄荆淮而為守江之論</hi>
<hi>也</hi>
　　　奏議<lb/>
宋李綱奏幸建康在立志以成中興之功<hi>臣伏覩車駕以仲春令辰</hi>
<hi>發軔吳門臨幸建康斷自宸衷不貳不疑慨然有恢復土宇掃清中原拯濟烝黎勘定禍亂克剪大刷刷恥復</hi>
<hi>仇之志天下臣子莫不望風䟦竦忭蹈踊躍願少須臾無死以觀中興之功誠甚盛之舉也臣竊觀自古建功</hi>
<hi>立事扶持社稷之臣未甞不以立志為先申包胥聞伍貟有覆楚之言則曰我必存之其後哭秦庭以乞師卒</hi>
<pb n="KR2k0027_WYG_015-15a"/>
<hi>如其志張柬之語武氏於荆南江中其後卒復唐祚垂祀三百一夫𤼵念其烈如此而况以聖明之資為萬乗</hi>
<hi>之主乎高祖之志見於不肯鬱鬱乆居漢中而與韓信論定三秦之䇿光武之志見於披輿地圖於信都城樓</hi>
<hi>上與鄧禹論天下大計此皆志定於前功成於後初似落落難合而卒能建大功立大名定大業功施於當年</hi>
<hi>名垂於後世載在典册不可誣也恭惟皇帝陛下天錫勇智運屬艱難遵養時晦之乆應機立㫁幡然改圖思</hi>
<hi>欲撥亂興衰光復祖宗之大業故親統六師以臨江表捨去吳越而幸建康漸為北伐之計志慮規模可謂宏</hi>
<hi>逺矣臣願陛下益廣聖志充而行之與神為守日新其徳勿以去冬驟勝而自怠勿以目前粗定而自安凡可</hi>
<hi>以致中興之治者無不為凡可以害中興之功者無不去有所規畫措置必以天下為度必以施於長乆可傳</hi>
<hi>於後世為心則中興不難致矣夫中興之於用兵只是一事必以修政事信賞刑明是非别邪正招徕人民振</hi>
<pb n="KR2k0027_WYG_015-15b"/>
<hi>作士氣愛惜民力順𨗳衆心為先數者既定則士奮於朝農安於野穀粟充盈財用不匱然後輯睦士卒樂戰</hi>
<hi>用兵其有不勝者哉方今北兵雖强不仁不義專務變詐暴虐以脅制其衆闕怒人憤莫之與親自古豈有如</hi>
<hi>此而能長享國者正如隆冬涸隂沍寒層冰萬里陽氣所到不時銷釋此理之必至無足怪也昔范蠡説越王</hi>
<hi>勾踐以持盈者與天定傾者與人節事者與已勾踐用之國以富强然又必以人事與天時相叅然後乃能成</hi>
<hi>功遂以報吳臣竊觀國家去歲諸路豐穰今春雨暘調適又將豐歲是在我者得天時矣正當修人事以應之</hi>
<hi>以我之無釁待彼之有釁則勘亂定功役不再藉夫何逺之有臣以固陋自靖康以来與聞國論獨持戰守之</hi>
<hi>䇿不敢以和議為然今十有二年矣孤危寡與屢遭謗誣仰頼聖明曲加照察脫身九死之濵今得承乏待罪</hi>
<hi>方面恭聞戎路臨駐江干將大有為以成勘定之烈欣幸之情倍萬常品顧雖衰病尚庶幾未填溝壑間獲觀</hi>
<pb n="KR2k0027_WYG_015-16a"/>
<hi>陛下恢復中原攄憤千古志願畢矣</hi>
宋汪藻奏分張俊軍䇿應建康<hi>臣昨自三月末得之傳聞云金人在建康築城</hi>
<hi>為度夏計臣雖幸其不然然心竊憂之以為中國困於外兵而得少休息者正頼其不能觸熱故常已寒方至</hi>
<hi>未暑先歸吾於半年間汲汲措畫猶每歲奔命不暇今若縱其度夏則長為依據無所忌憚不知朝廷何以枝</hi>
<hi>梧洎到行在聞韓世忠列戰艦江中遮其歸路日有所獲且言金人窮蹙之狀臣竊欣幸以為三月所傳葢誕</hi>
<hi>妄耳續觀黄俻録韓世忠捷奏又以為朝夕必可奏㨗今近二十日矣其耗寂然議者頗疑世忠奏狀未必皆</hi>
<hi>實兼數日人自常澗来者皆云敵於蔣山雨花臺兩處各劄大寨抱城開河兩道以䕶之及穴山作小洞子以</hi>
<hi>為逃暑之地陸増城壘水造戰船而采石金人已渡復囬者纍纍不絶今且五月矣比常年去已月餘乃反去</hi>
<pb n="KR2k0027_WYG_015-16b"/>
<hi>而復囬其欲留建康明甚如此則與三月所傳又似符合臣聞金人計出百端尤喜為窮蹙之狀以疑我師我</hi>
<hi>師堕其計中者前後非一今安知其本不為度夏計而陽為窮蹙者特以疑誤我師邪建康為東南咽喉國之</hi>
<hi>門戸也天下轉輸朝廷號令未有不由此而通者若金人果㨿此為門户則東南饋餉遂絶如人扼其咽喉守</hi>
<hi>其門戸果能高枕而卧乎不知羣臣日至上前亦嘗有反復及此者否豈遂以為無事而所當講者承平之先</hi>
<hi>務乎抑揣陛下非所樂聞而不以聞也不惟是而已人既扼我咽喉守我門戸則羣盜亦將視我緩急以我為</hi>
<hi>向背國家果有力能使之退聴屏息乎况又有意外之憂所難言者不得不慮臣愚以為此事所係非細廟堂</hi>
<hi>當若救焚拯溺然朝夕在念及五六月間我師未困之時㑹諸將與韓世忠一舉掃除非特免目見之患將使</hi>
<hi>懲創終身不敢復南其利害豈不萬萬哉雖聞近遣張俊提兵過江節制浙西人馬迤邐前去以為䇿應此固</hi>
<pb n="KR2k0027_WYG_015-17a"/>
<hi>陛下長筭也不知張俊果能為陛下有慨然立功之意乎臣愚欲乞專差得力使臣數人齎陛下宸翰星夜兼</hi>
<hi>程自襄鄧荆湖以来迎張俊軍令分數萬人順流而下仍於上流自計置粮斛以自隨彼張俊軍既皆新人必</hi>
<hi>精鋭可用且敵人見上流之師突然而至莫知其數必破膽而潰此制敵一竒也如其不然八九月間氣候清</hi>
<hi>涼彼得其時矣幾㑹一失雖悔何追伏望睿慮不以臣言為愚輕忽此事特加采納不勝幸甚</hi>
　　　辨考<lb/>
景定志丹陽辨<hi>丹陽之辨有三一辨其字二辨其地三辨其治按西漢地理志字從楊東漢郡</hi>
<hi>國志字從陽自晉至唐見於史傳者或為楊或為陽無定字也江南地志云郡國有赭山其山丹赤寰宇記云</hi>
<hi>赭山亦名丹山唐天寳中改為降巖山丹陽之義出此山臨湖故湖亦以丹陽名今此山在溧水句容兩縣之</hi>
<pb n="KR2k0027_WYG_015-17b"/>
<hi>間以此證之則丹為山名山南為陽故曰丹陽字從陽者為是晉地理志於丹楊郡之丹楊山註云山多赤栁</hi>
<hi>以此證之丹楊即赤栁之異也字從楊者為是二字名有所㨿世或疑之切攷古史多通用如豫章名郡取義</hi>
<hi>於木而字不從樟㑹稽名郡取義㑹計而字或從鄶豈容以今字之拘而疑古字之通哉况栁之赤山之丹未</hi>
<hi>必不互相因也丹山之有丹楊則因木取義宜也丹楊山之南曰丹陽因方取義亦宜也二字之通母庸深辨</hi>
<hi>而地則不可不辨耳葢地之名丹陽者不一周成王封熊繹於丹陽乃荆楚之所始其地在荆州不在揚州唐</hi>
<hi>地理志丹州咸寧郡有府五丹陽居其一此在關内道古雍州之域亦不在揚州也史記楚懐王與秦戰於丹</hi>
<hi>陽司馬貞索隠云此丹陽在漢中則又屬梁益之州而非揚州也秦置鄣郡有縣曰丹陽漢改故鄣為丹陽郡</hi>
<hi>此實𨽻揚州孫吳析溧陽以北六縣為丹陽治建業亦𨽻揚州自東晉以至於唐丹陽郡有分有合而皆𨽻掦</hi>
<pb n="KR2k0027_WYG_015-18a"/>
<hi>州其名偶與荆雍梁益之丹陽同而其地實異葢九州之域自禹而分不可紊也如秭歸縣有丹陽城枝江縣</hi>
<hi>有丹陽聚地皆屬荆北史中有封丹陽侯者數人地皆在雍於此無辨則丹陽見於史傳者多前之以彼為此</hi>
<hi>者未必知其訛今之書此遺彼者未必不疑其畧矣丹陽之地名不一固所當辨而丹陽之屬揚州者其治不</hi>
<hi>一或者猶有疑焉漢志云丹陽郡治宛陵葢今之寧國府也杜佑通典云以丹陽郡𨽻潤州葢今之鎮江府也</hi>
<hi>吳寳鼎中甞割丹陽附吳興葢今之安吉州也人多惑於三説遂疑丹陽之不在建業殊不知丹陽之名本出</hi>
<hi>建業而郡治寓於宛陵者暫爾自建安以来丹陽郡治常在建業常以宰輔諸王為尹隋以前未甞改也夫置</hi>
<hi>丹陽治建業者孫權也割丹陽附吳興者孫皓也平吳以後復吳興所有之丹陽歸于建鄴者晉也平陳以後</hi>
<hi>廢丹陽郡而置溧水縣者隋開皇也廢蔣州而復置丹陽郡者隋大業也以江寧溧水復置丹陽縣者唐武徳</hi>
<pb n="KR2k0027_WYG_015-18b"/>
<hi>也甞考潤州𩔖集曰今之潤境舉非丹陽地而唐以丹陽名郡何也葢唐天寳以前唯有潤州未有昇州是時</hi>
<hi>潤所領縣六江寧句容在焉二縣為丹陽故地天寳初改州為郡因以名之迨至徳二載始割出二縣増以溧</hi>
<hi>水溧陽建為昇州而丹陽之名遂存於潤杜佑通典以天寳以前州縣為定故載潤而闕昇後之作方志者曽</hi>
<hi>不審此往往只㨿佑所書而在秦在漢皆繫於二郡之間誤矣又云漢元封二年改鄣為丹陽其城在今江寧</hi>
<hi>府東南八里即漢丹楊太守及晉丹楊尹之所治隋平陳廢之平其城以為田大業初復置唐武徳九年又廢</hi>
<hi>之以其縣𨽻潤州天寳元年始改潤州為丹陽郡又改曲阿為丹陽縣皆非兩漢六朝之丹陽也又甞考諸縣</hi>
<hi>治漢丹陽郡統縣十七秣陵句容丹陽溧陽江乘𨽻焉晉丹陽郡統縣十一建鄴江寧丹陽溧陽江乗句容秣</hi>
<hi>陵皆𨽻焉隋丹陽郡統縣三江寧溧水𨽻焉其丹陽名縣於潤境者亦唐天寳以後也非兩漢六朝之舊也戚</hi>
<pb n="KR2k0027_WYG_015-19a"/>
<hi>氏曰丹陽史記作陽從阜漢志書郡從木書縣從阜東漢吳齊三志唐通典並從阜晉宋唐三志並從木自餘</hi>
<hi>或從阜或從木今志從史記從阜為定今按戚氏志以此地有荆山小丹陽瀬渚固城引班固漢志為証疑楚</hi>
<hi>始封在此而不在荆州按詩商頌稱荆楚在國南鄉左傳載齊桓公責楚之辭曰楚貢包茅不入王祭不供無</hi>
<hi>以縮酒寡人是徵昭王南征而不復寡人是問葢楚封荆州故應貢包茅漢水近南郡枝江故并以昭王事責</hi>
<hi>楚其不服者楚始封地狹未及漢也楚人之辭亦曰君處北海寡人處南海若以楚封在今建鄴之丹陽則自</hi>
<hi>江泝流至漢水三千餘里桓公不應以荆州事責之其時上距熊繹始封纔三百五十餘年不容大誤至此如</hi>
<hi>謂熊繹子孫甞改封於南郡枝江則成王至昭王數十年耳何以即改封也班固居西非如太史公徧歴江淮</hi>
<hi>作書未成而誅其妹曹大家代足成之所書地理不能無謬是以但知丹陽郡之後常屬楚而不知其非熊繹</hi>
<pb n="KR2k0027_WYG_015-19b"/>
<hi>始封之丹陽但知文王自丹陽徙郢而不計其自滅漢東諸姬楚地既廣乃自南郡枝江徙而漸北也戚氏舍</hi>
<hi>左傳史記而信之過矣其他佐驗尤多楚非封此甚明其名丹楊或取義於山於木與枝江之丹陽偶同靈王</hi>
<hi>伐吳築城瀬渚或徙丹陽之人居此然亦未甞有丹陽之名今鄧州渚陽縣有丹水在漢江北即秦人戰楚之</hi>
<hi>地不屬梁益州餘地名丹陽甚多景定志所辨不易之論也</hi>
景定志揚州辨<hi>或問禹貢揚州之域北距淮東南距海不專在建鄴也宋揚州治廣陵不復𨽻</hi>
<hi>建鄴今以揚州刺州及州牧入建康志何哉曰自漢以来揚州無常治或徙壽春或徙曲阿或徙歴陽皆暫爾</hi>
<hi>而治建鄴之時獨多漢末揚州之地南屬吳者十四郡而揚州治建鄴合肥以北屬魏而揚州治壽春晉平吳</hi>
<hi>以後徙壽春之揚州合治建鄴至元帝渡江都揚州統丹陽等郡宋以揚州為王畿六朝都建鄴時若揚州牧</hi>
<pb n="KR2k0027_WYG_015-20a"/>
<hi>若刺史皆以大臣諸王兼領治所皆在建鄴隋開皇初雖甞徙治江都而大業隨廢唐武徳二年置揚州東南</hi>
<hi>道行䑓治江寕三年以江寧溧水二縣置揚州六年又以延陵句容𨽻揚州以地言之皆建鄴也雖武徳九年</hi>
<hi>甞徙治江都而貞觀七年復治江寧矣則隋唐之間揚州常治建鄴而徙江都者亦暫爾至于五代偽吳楊行</hi>
<hi>密雖以江都為揚州而金陵實為别都至偽唐又自廣陵而遷治金陵矣若以今之揚州言之則廣陵一郡之</hi>
<hi>名耳若無關於建鄴以古揚州言之則禹貢九州之一之總名建鄴乃其州之鉅鎮而治所多在焉今於六朝</hi>
<hi>表中書揚州之事從古也本朝表中不書揚州之事從今也是不可以不辨</hi>
景定志金陵辨<hi>金陵何為而名也考之前史楚威王時以其地有王氣埋金以鎮之故曰金陵</hi>
<hi>又曰地接金壇其山産金故名於是因山立號置金陵邑至秦始皇時望氣者言其地有天子氣又埋金寳於</hi>
<pb n="KR2k0027_WYG_015-20b"/>
<hi>山以厭之昔有一碣在靖安道間題為埋金碑其文曰不在山前不在山後不在山南不在山北有人獲得富</hi>
<hi>了一國耆老指為秦時古碑近年遂為好事者取去是金陵之名始於楚秦千數百年於此矣前輩固嘗疑之</hi>
<hi>葢謂寳劒在地氣射牛斗光怪燭天其下有寳熊啇嬴政方惡其地氣之異而欲消去之乃復埋金寳於其地</hi>
<hi>是益其氣也安得為知乎及見靖安道間埋金碑之語然後知熊商嬴政知術相襲以愚黔首而千數百年無</hi>
<hi>能𤼵其詐者地有王氣楚秦所忌故將鑿山以泄其氣也役其人以鑿山則人未必從於是借埋金之説以致</hi>
<hi>鑿山之人曰山有金也曰吾甞埋金於山也人皆有求金於山之心則皆不愛其鑿山之力求不獲則鑿不已</hi>
<hi>不待驅而從也又設為山前山後山南山北之語以惑之神其有金之地將以眩其求金之人葢人知其地之</hi>
<hi>有金而莫知其金之所在則遍山而求之遍山而鑿之金未有獲而山之氣泄矣求金之人皆無所得而楚秦</hi>
<pb n="KR2k0027_WYG_015-21a"/>
<hi>之君求泄山氣之謀遂矣則是埋金之説所以為驅人鑿山之術豈真埋金也哉吁熊啇嬴政將以愚黔首適</hi>
<hi>自愚耳山融川結天地之氣為之豈區區智術所能變之哉惟修徳足以永天命惟施仁足以固人心惟行帝</hi>
<hi>王之道足以消姦雄之變聖賢以理御氣大抵然也不是之務而求以人力勝地氣復以智術致人力熊商終</hi>
<hi>無救於楚之滅嬴政終無救於秦之亡豈非甚愚也哉當時言天子氣以五百年為期自是四百九十年而晉</hi>
<hi>元帝渡江建都金陵適符其數商與政如之何哉故著斯辨以𤼵金陵之詐而祛黔首之惑云  今按此辨埋</hi>
<hi>金之妄固當然碑辭淺露不𩔖秦楚時刻文隋唐以後好事者為之耳姑存以俻叅考</hi>
景定志越臺辨<hi>越城者建康作古之城勾踐范蠡之所營也越臺者越城之故址也考之史傳</hi>
<hi>無異辭矣越而楚楚而秦秦而漢漢而吳晉宋齊梁陳攻守於此者西則石頭南則越城皆智者之所必㨿劉</hi>
<pb n="KR2k0027_WYG_015-21b"/>
<hi>濞於此避條侯温嶠於此破王含劉裕於此拒盧循蕭懿於此拒慧景蕭衍於此屯王茂皆越城越臺也郡國</hi>
<hi>志云越城在縣南六里實録云越城在淮水南一里半祥符圖經云越城在秣陵縣長千里宫苑記云范蠡築</hi>
<hi>城在瓦棺寺南金陵事跡云南門外有越䑓與天禧寺相對今府城之南江寧尉廨之後軍寨之間䑓猶存也</hi>
<hi>訪古者毎興感焉近世詩人有作越䑓曲者乃為説曰越女嫁江南國主為妃以其地卑濕運越土築此䑓以</hi>
<hi>居焉見此詩者併為一談牢不可破若使其考古必知誤矣越䑓曲云玉顔如花越王女自小嬌癡不歌舞嫁</hi>
<hi>作江南國主妃日日思歸淚如雨江南江北梅子黄潮頭夜漲秦淮江江邊雨多地卑濕旋築髙䑓勺曉粧千</hi>
<hi>艘命載越中土喜見越人仍越語人生脚踏鄉土難無復歸心越中去髙䑓何易傾曲池亦復平越姫一去向</hi>
<hi>千載不見此䑓空有名六朝事類周紫芝邦彦詩也</hi>
<pb n="KR2k0027_WYG_015-22a"/>
江南古稱江左亦稱江右<hi>案吳澥宇内辨云金陵居長江下流據金陵而言則江南</hi>
<hi>居左四瀆之流皆自西来天下之形勢亦然以中原而言則江南之地居右故前史兩稱之</hi>
唐潤州亦曰金陵<hi>唐張氏行役記言甘露寺在金陵山上趙璘因詔録言李勉初至金陵於</hi>
<hi>李錡坐上屢讃招隠寺標致二事皆在潤州則唐人謂京口亦曰金陵杜牧集有金陵女秋娘詩白居易集有</hi>
<hi>賜金陵將士敕書皆京口事也</hi>
　<lb/>
　<lb/>
　<lb/>
<pb n="KR2k0027_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷十</head> <lb/>
    <p>
<pb n="KR2k0027_WYG_010-1a"/>
欽定四庫全書<lb/>
　至大金陵新志卷十<lb/>
　　　　　　　　　　　　　元　張鉉　撰<lb/>
　　兵防志<lb/>
兵者聖人所以討强暴平亂世夷險阻捄危殆恒不得<lb/>
已而用之觀其本起於陰陽之相勝善暴之相形而濟<lb/>
之以㓙器故善用兵者必審天時察地利順民心三者<lb/>
皆得則可以戰敵而亦聖人所慎呉晉六朝建都江左<lb/>
<pb n="KR2k0027_WYG_010-1b"/>
天下望為正統文物殷富寶器在焉然其分裂之際毒<lb/>
民於兵其備禦大要在於據江防淮治城浚隍以逸待<lb/>
勞攻不足而守有餘至其道窮數極中國舉之若摧枯<lb/>
振槁故曰堅革利兵不足以為勝髙城深池不足以為<lb/>
固嚴令繁刑不足以為威由其道則興不由其道則廢<lb/>
宋自髙宗南渡以建康為陪都縂以重臣宿兵峙粮常<lb/>
數十萬及天兵下襄樊沿江諸將或降或遁不數月而<lb/>
社為墟曩之治險畜兵其勝安在今天下一統城郭溝<lb/>
<pb n="KR2k0027_WYG_010-2a"/>
池悉廢為畊藝而中土之兵分翼鎮守裝出其家米鹽<lb/>
仰給縣官統屬器械各有名籍不著著其設置巡防大<lb/>
較作兵防志<hi>自形勢至戰艦皆據舊志纂述以備叅攷</hi>
　　　形勢<lb/>
諸葛亮曰鍾阜龍盤石城虎踞真帝王之宅　李綱曰<lb/>
天下形勝闗中為上建康次之宜以長安為西都建康<lb/>
為東都　衛膚敏曰建康實古帝都外連江淮内控湖<lb/>
海為東南要㑹之地　劉珏曰金陵天險前據大江可<lb/>
<pb n="KR2k0027_WYG_010-2b"/>
以固守　張浚曰東南形勢莫重於建康實為中興根<lb/>
本　陳亮曰舊日臺城在鍾阜之側據髙臨下東環平<lb/>
岡以為安西城石頭以為重帯𤣥武湖以為險擁秦淮<lb/>
青溪以為阻是以王氣可乗而運動如意　江黙曰自<lb/>
淮而東以楚泗廣陵為之表則京口秣陵得以蔽遮自<lb/>
淮而西以壽廬歴陽為之表則建康姑孰得以襟帯表<lb/>
裏之形合則東南之守不孤其來尚矣餘見江防<lb/>
　　　攻守<lb/>
<pb n="KR2k0027_WYG_010-3a"/>
張敦頥曰晉蔡謨曰時有否泰道有屈伸暴逆之冦雖<lb/>
終滅亡方其强盛皆當詘而避之要終歸於大濟而已<lb/>
為今之計莫若飬威以俟時王羲之曰以區區江左營<lb/>
綜如此天下寒心久矣中興之業政以道勝寛和為本<lb/>
力爭武功非所當作二人者能言之而不得行之行之<lb/>
而足以安江南者孫權一人耳陸瑁嘗勸權曰九域盤<lb/>
互之時率須深根固本愛力惜費陸遜嘗勸權曰施徳<lb/>
緩刑寛賦息調權報之曰發調者葢謂天下未定事以<lb/>
<pb n="KR2k0027_WYG_010-3b"/>
衆濟若徒守江東修崇寛政兵自足用何以多為顧坐<lb/>
自守可陋爾以此知權之志未嘗不在於天下然以傳<lb/>
攷之亦未嘗肯求逞於中原曹公來侵則破之拒之而<lb/>
已治艦立塢築堤遏湖作涂塘明烽燧始終所以備魏<lb/>
者至矣及移牋於曹公曰足下不死孤不得安則權固<lb/>
未嘗得志也嘉禾中因蜀冦魏一攻淮南聞明帝東行<lb/>
遽則歛避諸將之攻樊城司馬懿救之亦引軍亟退自<lb/>
後觀之謂之怯可也而權不以為耻豈非天下之勢既<lb/>
<pb n="KR2k0027_WYG_010-4a"/>
未有可投之隙與其力爭而取敗不若退守而待時也耶<lb/>
史稱權繼父兄之業有臣以為腹心股肱爪牙兵不妄動<lb/>
故戰少敗而江南安此權之所以為治也及嗣主立諸葛<lb/>
恪為政首侵邊以怒敵東興之戰幸㨗顧不能持勝復違<lb/>
衆大舉一敗塗地恪既䘮軀而孫氏之業因以衰焉則權<lb/>
之兵不妄動利害果何如也其後孫皓用諸將計數侵盗<lb/>
晉鄙陸抗曰茍無其時雖復大聖亦宜養威自保不可輕<lb/>
動今不務力農富國審官任能明黜陟慎刑罰訓諸司以<lb/>
<pb n="KR2k0027_WYG_010-4b"/>
徳拊百姓以仁而聴諸將徇名窮兵黷武動費萬計士卒<lb/>
凋弊冦不為衰而我已大病矣夫爭帝王之資而昧十百<lb/>
此人臣之姦便非國家之良䇿也抗之言兼有陸瑁陸遜<lb/>
蔡謨王羲之論而皓不知用此其所以亡也東晉自庾亮經<lb/>
營征伐皆不能有成謝安父子乗苻堅傾敗之餘圖之如恐<lb/>
不及至於渡河入鄴訖無尺寸之得宋文自恃富强加兵元<lb/>
魏檀道濟再行無功諸將以敗繼敗而邉塵遂至𤓰<lb/>
步梁武遭魏世之亂陳慶之以數千兵入洛而嵩髙之<lb/>
<pb n="KR2k0027_WYG_010-5a"/>
襲幾至殱盡及貪河南之地納叛將棄睦鄰而身國顛<lb/>
覆陳宣帝闢土宇於北齊旋失淮泗於後周雖以桓溫<lb/>
劉裕非常之才度越歴代諸將而溫伐苻徤慕容暐皆<lb/>
幾成而敗裕平南燕滅姚秦亦既得而失則六朝用兵<lb/>
攻伐之䇿可見矣<hi>古今論守國事宜范蠡最髙陸抗所言次之餘非確論也</hi>
　　　江防<lb/>
呉聿曰江出岷山自湖口合流而下奔放蕩潏吐吞日<lb/>
月山或磯之則其勢悍怒觸舞大艑兀若轉梗至其廣<lb/>
<pb n="KR2k0027_WYG_010-5b"/>
處曠數百里斷岸相望僅指一髪而舳艫上下中流遇<lb/>
風則四顧茫然亡所隠避自金陵抵白沙其尤者為樂<lb/>
官山李家漾至急流濁港口凡十有八處稱號老風波<lb/>
而玩險阻者至是鮮不袖手　呉志曰魏文帝有渡江<lb/>
之志望江水盛長瀰漫數百里便引退自歎曰魏雖有<lb/>
武騎千羣無所用也　干寶晉紀曰魏文帝之在廣陵<lb/>
呉人大駭乃臨江為疑城自石頭至于江乗垣以木植<lb/>
衣以葦席加采飾焉一夕而成魏人自江北望甚憚之<lb/>
<pb n="KR2k0027_WYG_010-6a"/>
曰彼有人焉未可圖也乃還宋書元嘉二十七年魏<lb/>
人聲欲渡江太祖大具水軍為防禦之備領軍將軍劉<lb/>
遵考左將軍尹𢎞守横江少府劉興祖守白下建威將<lb/>
軍黄門侍郎蕭元邕守禆洲羽寺左監孟宗嗣守新洲<lb/>
上建武將軍泰容守新洲下征北中兵叅軍向栁守貴<lb/>
洲司馬到元度守蒜山諮議叅軍沈曇慶守北固尚書<lb/>
禇湛之先行京陵使仍守西津徐州從事史蕭尚之守<lb/>
練壁征北叅軍管法祖守譙山徐州從事武仲河守博<lb/>
<pb n="KR2k0027_WYG_010-6b"/>
落尚書左丞劉伯龍守采石尋遷建武將軍淮南太守<lb/>
仍總守事遊邏上接于湖下至蔡洲陳艦列營周亘江<lb/>
畔自采石至暨陽六七百里船艦蓋江旗甲星燭皇太<lb/>
子出戍石頭徐湛之守石頭倉城　齊書建元元年魏<lb/>
主宏聞太祖受禪其冬發衆遣丹陽王劉昶冦司豫二<lb/>
州明年詔衆軍北討初虜冦至縁淮驅畧江北居民猶<lb/>
懲佛貍時事皆驚走不可禁止乃於梁山置二軍南置<lb/>
三軍慈姥置一軍烈洲置二軍三山置二軍白沙置一<lb/>
<pb n="KR2k0027_WYG_010-7a"/>
軍蔡洲置五軍長蘆置三軍徐浦置一軍以備之魏不<lb/>
能攻　周世宗問江南虗實孫忌荅曰本國雖小甲兵<lb/>
尚三十萬世宗曰江南不過十數郡何見欺也忌曰精<lb/>
兵雖止十餘萬然長江一條飛湍千里險過湯池可敵<lb/>
十萬之師國老宋齊丘乃王猛謝安之徒又可敵十萬<lb/>
　張虞卿曰歴考前世南北戰爭之地魏軍嘗至𤓰步<lb/>
矣石季龍嘗至歴陽矣石勒冦豫州至江而還此皆限<lb/>
於江而不得騁者也然江出岷山跨郡十數備之不至<lb/>
<pb n="KR2k0027_WYG_010-7b"/>
一處得渡皆為我憂使吾斥候既明屯戍惟謹士氣振<lb/>
而人心固矣恃江為阻可也雖無長江之險亦可也苻<lb/>
堅百萬之衆馬未及一飲江水謝𤣥八千銳卒破之於<lb/>
淮淝豈非其效歟不然五巢以竒兵八百泛舟即渡呉<lb/>
人有北來諸軍乃飛過之語韓擒虎以五百人宵濟采<lb/>
石守者皆醉遂襲取之由是觀之徒恃江而不足與守<lb/>
鮮克有濟矣曹操初得荆州議者謂東南之勢可以拒<lb/>
操者長江也操既得荆州蒙衝戰艦浮江而下則長江<lb/>
<pb n="KR2k0027_WYG_010-8a"/>
之險已與我共之獨周瑜謂捨鞍馬而仗舟楫非彼所<lb/>
長赤壁之役果有成功至於羊祜之言則以南人所長<lb/>
惟在水戰一入其境長江非復所用他日成功畧如祜<lb/>
言故臣以謂有如瑜者為用則祐之言謂之不然可也<lb/>
無如瑜者則祐之言不可不察也彼為說者謂敵人以<lb/>
馬為强而江流迅急渡馬為難敵人便於作栰而江流<lb/>
迅急非栰能濟是未知侯景以馬數百一夕而渡王濬<lb/>
自上流来未嘗作栰也州縣一也有最為要害者津渡<lb/>
<pb n="KR2k0027_WYG_010-8b"/>
一也有最宜備豫者苻堅自項城來壽陽侯景自壽陽<lb/>
移歴陽孫恩自廣陵趨石頭王敦渡竹格蘇峻泛横江<lb/>
侯景渡采石考前世盗賊與夫南北用兵由壽陽歴陽<lb/>
来者十之七由横江采石渡者三之二至於據上流之<lb/>
勢以窺江左者未論也　建炎三年冬金兵自黄州渡<lb/>
又自馬家洲渡時杜充在建康聞金人至以軍六萬列<lb/>
戍江南岸而閉門不出師無統一皆無鬬志明年夏四<lb/>
月韓世忠提舟師截大江以邀金兵相持黄天蕩四十<lb/>
<pb n="KR2k0027_WYG_010-9a"/>
八日烏珠遣使與世忠約日㑹戰世忠募海船百餘艘進<lb/>
泊金山下仍植一旗書姓名表其上金人望見大笑曰<lb/>
此吾几上肉耳<hi>按宋史世忠伏兵金山廟幾獲烏珠</hi>世忠預命工鍛鐵相<lb/>
聯為長綆貫一大鈎徧授諸軍之强壯者平旦敵擁十<lb/>
舟噪而前比合戰世忠分海船為兩道出其背每縋一<lb/>
綆則曵一舟而入敵不得渡遣使願還所掠及獻馬三<lb/>
千世忠不聴曰只留下烏珠乃可去時逹蘭所遣之兵<lb/>
在儀徴江南北兩岸皆敵衆世忠據中流風帆浪檝飄<lb/>
<pb n="KR2k0027_WYG_010-9b"/>
忽若神烏珠閉壘不敢出謂諸將曰使船如使馬何以<lb/>
破之乃欲自建康謀北歸<hi>烏珠兵在南岸故自鎮江沿江西上求濟</hi>凡古津渡<lb/>
又被世忠八面控扼不得去或獻謀於蘆場地鑿大渠<lb/>
二十餘里<hi>今蘆門河是在黄天蕩南</hi>上接江口舟從江背出世忠之<lb/>
上流一夜渠成次早出舟世忠大驚尾擊敗之敵終不<lb/>
得濟<hi>按宋史金人悉趨建康於冶城西南鑿渠則今新開河是故汪藻謂開兩河也</hi>一日敵乗<lb/>
天霽無風我所用海舟皆不得動彼乃以輕舠絶江而<lb/>
遁世忠戒其下勿追使去烏珠囬江北屯六合逹蘭在<lb/>
<pb n="KR2k0027_WYG_010-10a"/>
山東遣人誚烏珠入侵無功盍止於淮東候秋髙相㑹<lb/>
再侵江南烏珠以前日渡江之危為辭吕頥浩言金人<lb/>
多詐難測詔劉光世分兵以備江岸　紹興三十一年<lb/>
金萬戸髙景山以兵數萬犯揚州劉錡提大軍禦之於<lb/>
清河金以氈裹舟載粮挽而上錡募善没者鑿舟沉之<lb/>
金人大驚俄犯揚子橋錡以兵扼𤓰州金騎逼江錡遣<lb/>
麾下貟琦設伏於皂角林與敵接戰誘敵入張弩俄發<lb/>
敵大敗斬景山俘數百人金亮親統細軍駐和州之鷄<lb/>
<pb n="KR2k0027_WYG_010-10b"/>
籠山臨江築壇刑馬祭天必欲由采石而渡朝廷詔王<lb/>
權詣行在以池州都統制李顯忠代權命督府參議官<lb/>
中書舍人虞允文趣顯忠交權兵時顯忠未至允文夜<lb/>
見建康留守張燾議禦敵之計燾但言已當死守留鑰<lb/>
丙子金亮登壇建黄綉旗二中張黄蓋亮執小紅旗麾<lb/>
衆渡江時王權所留水軍車船咸在而諸將未有統屬<lb/>
莫肯用命盡伏山崦惟提舉張振王琪稍任其責允文<lb/>
自建康至使人督之敵舟稍近振琪與統制時俊盛新<lb/>
<pb n="KR2k0027_WYG_010-11a"/>
䓁徐出山崦列布江岸敵初未之覺一見大驚欲退不<lb/>
可我軍用海鰍船迎擊士皆死鬬敵舟沉溺者數萬其<lb/>
囬北岸者亮皆殺之遂不能濟丁丑金人徃來望見車<lb/>
船遽却我軍復以海鰍船先往北岸截横林渡口用克<lb/>
敵弓射之金兵棄船上岸者悉䧟泥中而斃上急差楊<lb/>
存中措置守江虞允文亦自建康馳至鎮江時江岸有<lb/>
車船二十四艘敵已瞰江恐臨期不堪駕用存中允文<lb/>
臨江按試命戰士踏車船徑趨𤓰洲迫岸復囬金兵皆<lb/>
<pb n="KR2k0027_WYG_010-11b"/>
持滿以待其船中流上下囬轉如飛金衆相顧駭愕亮<lb/>
愈忿召諸帥約三日畢濟過期盡殺之諸帥謀曰南軍<lb/>
有備如此進有渰殺之禍退有敲殺之憂奈何有縂管<lb/>
萬戴者曰殺郎主與南宋通和則生矣衆曰諾乙未諸<lb/>
帥集兵射殺亮并殺其太傅三妃與謀事者十餘人<lb/>
紹興巾詔沿邊修守備呉表臣言大江之南上自荆鄂<lb/>
下至常潤其要𦂳處不過七渡下流最𦂳者二建康之<lb/>
宣化鎮江之𤓰洲是也當擇官兵修器械以謹其防<lb/>
<pb n="KR2k0027_WYG_010-12a"/>
王彦恢言建康古都乃用武之地欲保建康必内以大<lb/>
江為之控扼外以淮甸為之藩籬又必措置兵食以贍<lb/>
國費然大江以南千里浩渺决欲控扼非戰艦不可大<lb/>
江以北萬里坦途欲遏長驅非戰車不可舒廬滁和良<lb/>
疇百萬欲措置軍食非營田不可舟車之法以輕㨗為<lb/>
上彦恢所制飛虎戰艦傍設四輪每輪八檝四人旋斡<lb/>
日行千里又有神武戰車下安四輪畧同飛虎頂張布<lb/>
帷以避矢石傍斜衝擊其用如神又有拒馬車一人之<lb/>
<pb n="KR2k0027_WYG_010-12b"/>
力可以轉用比之䝉衝偏箱鹿角此尤至要淮西良疇<lb/>
不可以數計不須朝廷給本秪以有無相濟併力營田<lb/>
計其戸口什一飬兵則淮西可以守矣如許令彦恢招<lb/>
兵教習只乞那融淮西數州財賦可足舟車之用及以<lb/>
數州秋成所得那融營田可足兵食之費萬一金人入<lb/>
侵及盗賊猖獗彦恢當以此舟車摧鋒䧟陣以此士卒<lb/>
斬將搴旗以此種蒔飛芻輓粟保守江淮决無疎失詔<lb/>
彦恢就本軍措置　宋之論邊防要害者有曰自古倚<lb/>
<pb n="KR2k0027_WYG_010-13a"/>
長江之險者屯兵據要雖在江南而挫敵取勝多在江<lb/>
北故吕蒙築濡湏塢而朱桓以偏將郤曹仁之全師諸<lb/>
葛恪修東興堤而丁奉以兵三千破胡遵之七萬轉弱<lb/>
為强形勢然也淮甸郡縣不必盡守故城各隨所在擇<lb/>
險據要置寨栅守以偏將敵來仰攻固非其利若長驅<lb/>
深入則我綴其後二三大將浮江上下為之聲援敵之<lb/>
進退落吾計中萬全之策也又有曰無為軍巢縣之濡<lb/>
須及東西闗山川重復蓋昔人尺寸必爭之地大率巢<lb/>
<pb n="KR2k0027_WYG_010-13b"/>
湖之水上通焦湖濡湏正扼其衝東西兩闗又從而左<lb/>
右輔翼之餽舟既已難通故雖有十萬之師未能便出<lb/>
大江得逞其志淮西雖號地平而水陸要害皆可戰守<lb/>
稍加措置未易輕犯又有曰若金重兵出淮西則池州<lb/>
軍出巢縣而江州軍出無為軍便可為淮西官軍之援<lb/>
又有曰自建康至姑孰一百八十里其險可守者有六<lb/>
曰江寧鎮曰碙沙夾曰采石曰大信口其上則有蕪湖<lb/>
繁昌皆與淮南對境其餘皆蘆荻之塲或碕岸斗絶水<lb/>
<pb n="KR2k0027_WYG_010-14a"/>
勢湍險難施舟楫又有曰采石渡在太平州界下馬家<lb/>
渡在建康府界上宣化渡在府界下采石江濶而險馬<lb/>
家渡江狹而平相去六十里皆與和州對岸昔金人入<lb/>
侵直犯馬家渡杜充以萬衆不能捍亦嘗分兵犯采石<lb/>
太平州以鄉兵禦之遂退雖杜充處置有未盡善亦形<lb/>
勢使然馬家渡比采石尤為要害又有曰和州烏江縣<lb/>
界可自江北車家渡徑衝建康府馬家渡滁州全椒縣<lb/>
可自江北宣化渡徑衝建康府之靖安兼泗州盱眙有<lb/>
<pb n="KR2k0027_WYG_010-14b"/>
徑小路由張店上下瓦梁盤城亦可徑至宣化不滿三<lb/>
百里烏珠曽於此路來至六合下寨并自上瓦梁下船<lb/>
直至滁河口可以入江宜於靖安渡碙沙夾相對三處<lb/>
防守所有北岸滁河口宣化兩處來路應和州東地分<lb/>
宜嚴切隄防<hi>又有曰昨來金人自黄州張家渡渡江由湖北鄂州武昌縣上岸方入興國軍大冶</hi>
<hi>縣界取山路以犯江西宜於興國軍大冶縣通山等處擺布防拓又有言曰漢陽沌口係漢江下流湖北師司</hi>
<hi>所𨽻尤宜嚴切隄防</hi>隆興二年議幸建康張浚受任督府講論軍<lb/>
務不遑寢食招來山東淮北忠義之士以實建康鎮江<lb/>
<pb n="KR2k0027_WYG_010-15a"/>
兩軍凡萬二千餘人萬弩營所招淮南壯士及江西羣<lb/>
盜又萬餘人要害之地城壁皆築其可因水為險者皆<lb/>
積水為堰置江淮戰艦諸軍弓矢器械悉備兩年冬金<lb/>
人屯重兵十萬于河南為虗聲脅和有刻日决戰之語<lb/>
將士望金人至成大功而金人亦知宋有備卒不敢動<lb/>
及是浚又以宰相來撫諸軍將士踴躍思奮敵聞浚來<lb/>
亦檄宿州之兵歸南京沿邊清野以俟淮北來歸者旦<lb/>
夕不絶山東豪傑悉願受節度金人益懼<hi>分屯建寨建康太平池三</hi>
<pb n="KR2k0027_WYG_010-15b"/>
<hi>郡江面計一千七十一里共建大小二十九建康八屯曰下蜀曰馬家步曰沙河曰韓橋曰王沙曰新開河曰</hi>
<hi>下三山曰汪蔡港太平七屯曰濮家圩曰褐山曰烏石磯曰白泥浦曰上三山曰板子磯曰周家莊池州十四</hi>
<hi>屯曰菖蒲山曰大通曰梅根曰穴港曰戚家溝曰李三河曰寶寨磯曰黄石磯曰吉陽洑曰祝家磯曰烏石磯</hi>
<hi>曰香口曰雙山三郡諸屯共創寨屋一萬一千九十五間本府一千七百間太平四千四百間池州四千八百</hi>
<hi>間將佐衙屋不計焉今各處萬戸府差軍守把多係前代屯戍之地亦有廢不守者此不及詳著</hi>
　　　營寨教塲<lb/>
潘家寨在上元惟政鄉開寶中潘美下江南駐兵有潘<lb/>
亭塘去城十里都監寨在上元縣地太平興國元年置<lb/>
<pb n="KR2k0027_WYG_010-16a"/>
侍衛馬軍與都統司叅錯如古南北軍之制各以統制<lb/>
統領出三衙馬帥領之號行司乾道七年移屯置寨建<lb/>
康凡八其選鋒軍寨在西門崇道橋前右中左後五軍<lb/>
寨一在虎頭山一在黄家塘南一在塘北一在陰山東<lb/>
者並南門外蔣山南者在東門外駐劄御前諸軍各有<lb/>
統制統領官置都統制副都統制領之紹興十二年移<lb/>
屯建康置寨凡六其遊奕軍前右中左後軍寨一在清<lb/>
化坊之北新街一在桐樹湾北一在髙陽樓及東門外<lb/>
<pb n="KR2k0027_WYG_010-16b"/>
一在保寧寺街一在北門内大街東一在上元縣之西<lb/>
景陽臺之南廂禁軍營屋始皆草覆紹興中章森易以<lb/>
瓦數千間號新營其禁軍曰武䧺第一指揮威果第十<lb/>
三第十四第十五第四十四指揮忠節第十一指揮全<lb/>
㨗第六指揮有馬雄畧第十一指揮横江水軍三指揮<lb/>
忠義指揮等諸營一在廣濟新倉東一在證聖院東一<lb/>
在院西一在轉運衙西一在太平橋北一在清化市南<lb/>
之下街西一在總領衙後通附營凡七其廂軍効勇第<lb/>
<pb n="KR2k0027_WYG_010-17a"/>
一第二牢城第一第二指揮剰貟指揮營並在城内西<lb/>
北隅沿江制置司諸軍寨其遊擊軍前右中左後五軍<lb/>
寨一在武定橋南一在橋西北一在北門内二在桃源<lb/>
洞有叅議官胡居仁撰記遊擊軍新寨在馬帥衙東開<lb/>
慶元年馬光祖建買民地拓基五百二十畆屋三千間<lb/>
制領將佐衙十一所屋一百三十間㸃亭廟寨門共四<lb/>
十間甃井廿五亭十二防江軍寨在北門外耆闍山下<lb/>
効用軍寨三在直街之能仁寺後武定橋南小寨在羅<lb/>
<pb n="KR2k0027_WYG_010-17b"/>
帛市破敵軍寨在大西門裏精銳軍寨在都統衙後親<lb/>
兵左右部營在鹿苑寺側䇿勝軍中軍寨在城内東北<lb/>
角右軍寨在北門城内制効軍寨一在虎頭山一在城<lb/>
内杏花村龍湾遊擊水軍寨在靖安鎮靖安唐湾水軍<lb/>
寨在古龍湾茅草岡義士雄武二軍附遊擊軍寨江東<lb/>
安撫司親兵寨史正志建在府治東後廢劉珙復建為<lb/>
兩寨在宫城東及北慶元乙卯守臣張枃復建軍房甲<lb/>
仗庫合千二百八十七楹又建亭為主將號令㸃集之<lb/>
<pb n="KR2k0027_WYG_010-18a"/>
所東曰觀禮西曰教忠游九言撰記淮西江東縂領所<lb/>
縂効軍寨凡四一在江寧縣北真武廟南一在興嚴寺<lb/>
北一在馬司選鋒寨東一在報恩觀東北諸軍教塲有<lb/>
三御教塲在行宫東親兵教塲在府治東中軍教塲在<lb/>
蔣山東乾道志禁軍東南第五將正副將各一貟及兵<lb/>
馬鈐轄分管之厢軍兵馬都監四貟及駐泊兵馬都監<lb/>
分管之又慶元志嘉祐四年江寧府就置禁軍駐泊三<lb/>
指揮以威果為額熈寧五年以議者言東南兵寡而多<lb/>
<pb n="KR2k0027_WYG_010-18b"/>
盗又以三千人戍揚州杭州江寧府自章森建新營𨽻<lb/>
兵者始不與居民雜比又江東轉運司嘗於江寧府聚<lb/>
十州兵袛備上綱置小營見王逢原廣陵集句容有管<lb/>
界下蜀東陽三寨溧水有管界廵檢寨在棲賢橋西溧<lb/>
陽有山前巡檢寨在縣北三十五里舊縣巡檢寨在縣<lb/>
西四十五里<hi>今益都萬戸唐公廨即舊遊擊軍寨地北門大街舊准㨗寨翔鸞坊小馬司寨今並</hi>
<hi>為軍營大馬司寨街舊遊擊軍寨遊擊右軍寨並建養濟院安懐院東北隅舊戎司左軍寨今為益都新軍營</hi>
<hi>又舊逓鋪營處鋪兵今錄事司是其地今龍湾軍營即舊遊擊术軍寨地舊御教塲今為教塲餘並為民居園</hi>
<pb n="KR2k0027_WYG_010-19a"/>
<hi>地</hi>
　　　尺籍<lb/>
建康府廂禁軍𨽻安撫司四千人親兵一千人駐劄御<lb/>
前諸軍𨽻都統制司兵五萬人馬五千八十七匹侍衛<lb/>
馬軍移屯建康府以三萬人騎為額沿江制置司增置<lb/>
軍額防江軍三千三百人内歩軍三千人<hi>勝㨗五百人吐渾一千人</hi>
<hi>雄威一千五百人</hi>馬軍三百人効用軍一千四百五十五人破<lb/>
敵軍一千四十四人精銳軍二千五百三十一人親兵<lb/>
<pb n="KR2k0027_WYG_010-19b"/>
左右部共一千人䇿勝中右兩軍一萬人制効兩軍二<lb/>
千三百二十六人靖安唐灣水軍五千七百二人龍灣<lb/>
遊擊水軍二千九人金山團窩制効軍六百五十九人<lb/>
遊擊軍五軍共一萬二千四百一十二人雄武軍五百<lb/>
八十七人義士軍一千八百七十三人寧江新軍六千<lb/>
二百八十人又有良家子新招帳前將官等兵至元十<lb/>
二年歸附之際軍民潰散徐王榮所領投拜者悉名新<lb/>
附軍分差各處與漢軍相叅鎮守故畧著其額云<lb/>
<pb n="KR2k0027_WYG_010-20a"/>
　　　軍噐<lb/>
景定志云除戎噐戒不虞𫝊於易礪鋒刅鍛戈矛誓於<lb/>
書修車馬備噐械序於詩有備無患其來尚矣漢帝使<lb/>
人視呉漢何為方修戰攻具乃有隠若一敵國之歎祖<lb/>
逖用二千人起冶鑄兵固知其有誓清中原之志李徳<lb/>
裕請甲人於安定弓人於河東努人於淛西於是兵噐<lb/>
皆犀利而蕃詔不敢窺焉修政安邊兹非急務乎本朝<lb/>
建閫金陵藩屏畿甸兵甲四出則北援淮東備海南控<lb/>
<pb n="KR2k0027_WYG_010-20b"/>
荆楚西助巴峽開慶景定間凡甲胄戈劔弓矢之需取<lb/>
具於昪者無慮數十萬計取之不竭俻有素也至元乙<lb/>
亥沿江制置趙溍聞兵至取行宫公帑金帛宵遁而所<lb/>
積噐械資儲悉歸行省<lb/>
　　　戰艦<lb/>
李綱嘗奏宋髙宗曰臣聞生於陵者安於陵生於水者<lb/>
安於水南方之人習水而善没其操舟若神而北人有<lb/>
懼舟楫而不敢登者習與性成也騎兵施於南方非所<lb/>
<pb n="KR2k0027_WYG_010-21a"/>
便而南人教之水戰必可取勝昔曹操以數十萬衆順<lb/>
流襲呉周瑜以三萬人逆戰于赤壁因風縱火焚其船<lb/>
栰遂大破之操自此不敢有窺江表之心而鼎足之勢<lb/>
立其後曹丕復以大兵次廣陵觀長江風濤洶湧呉人<lb/>
戈甲旌旗之盛恐懼而退晉有江左苻堅以百萬之衆<lb/>
次淝水而謝𤣥以八千人破之衆皆奔北聞風聲鶴唳<lb/>
皆以為王師將至則東南之兵養育訓練因地利而用<lb/>
之亦足以自守其地應沿河沿淮沿江帥府要郡凡臨<lb/>
<pb n="KR2k0027_WYG_010-21b"/>
流去處宜倣古制以造戰船上設樓櫓可以施弓弩下<lb/>
運艣棹可以破風濤頒法式以授之仍募習水者為水<lb/>
軍以時教閲激賞敵舟濟渡㑹合掩擊以我之素習擊<lb/>
彼之蹔濟其勢必勝得一勝則敵心破膽不敢有窺東<lb/>
南之心矣嘉祐中范仲淹上言乞於河陽置戰艦水軍<lb/>
以防契丹當時以為迂濶不果行使用其說剏設至今<lb/>
則大河有備靖康初金人豈能遽濟渡哉先事而言則<lb/>
近乎迂事至而後圖之則無所及其實今日之急務也<lb/>
<pb n="KR2k0027_WYG_010-22a"/>
所有諸路合置戰船募水軍欲乞專差官前去措置建<lb/>
康府制置司累政修造戰船自淳祐九年以後大畧可<lb/>
攷造船修船共三千五百隻詳見前志<lb/>
　　　本朝兵戍大畧<lb/>
至元十二年中書左丞相淮安恵武王巴延總㐮陽兵<lb/>
南伐用宋將呂文煥程鵬飛范文虎等為鄉導敗賈似<lb/>
道兵于丁家洲池州守將以城降沿江制置趙溍弃建<lb/>
康宵遁馬歩軍副縂管權制置司徐王榮及翁都統等<lb/>
<pb n="KR2k0027_WYG_010-22b"/>
帥軍民於太平州納欵二月十二日大兵至南城外雨<lb/>
華臺下寨廿七日丞相平章吕叅政等官入城於府治<lb/>
玉麟堂開省調兵大犒軍士立建康宣撫司招安江東<lb/>
諸路以萬戸亷希愿招討索多兼宣撫使三月三日遣<lb/>
黄頭先鋒哨馬數百人至句容𤓰渚殺知縣葛秉縣民<lb/>
巫及元率衆詣軍前納欵授本處縂管同二李百户偕<lb/>
往招安三月十八日立寨文孝廟禁止剽掠來降者各<lb/>
授縂把俾領其衆溧水溧陽二縣以次降附是夏以暑<lb/>
<pb n="KR2k0027_WYG_010-23a"/>
熱駐師建康設江寧上元二縣尉秋七月丞相巴延入<lb/>
覲上都以上萬戸追封曹南王阿嘍罕權行省事平章<lb/>
河南王阿珠萬戸追封汝南王張𢎞範等屯兵𤓰洲宋<lb/>
將姜才張世傑孫虎臣水陸逆戰相繼敗績行樞密院<lb/>
駐劄鎮江宋轉運判官趙淮起兵溧陽宜興縣界屯㨿<lb/>
長塘湖<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>山一帯阻水拒守冬十月右丞相至自京師<lb/>
留左丞相阿珠右丞張恵等行省𤓰洲斷淮東援兵自<lb/>
與阿嘍罕叅政董叅政分兵三道水陸並趣臨安十一<lb/>
<pb n="KR2k0027_WYG_010-23b"/>
月叅政右師破東埧寨㧞溧陽建平廣徳四安長興諸<lb/>
縣闢獨松闗遣千户竒塔特總管徐王榮等破趙淮屯兵<lb/>
十二月大兵破常州進次臨安之長安鎮遣徐王榮詣<lb/>
𤓰洲行省計禀差新野奕千戸陳翼於建康宣撫司起<lb/>
新附軍五百漢軍二百招捕溧陽未下鄉寨十三年正<lb/>
月十一日徐王榮等敗宋兵執趙淮解赴𤓰洲行省殺<lb/>
之徐王榮以功受驃騎衛上將軍蘇湖招討使帯已降<lb/>
虎符充建康路總管兼府尹十四年罷宣撫司為建康<lb/>
<pb n="KR2k0027_WYG_010-24a"/>
路總管府立江東道宣慰司以叅政阿嘍罕保定萬戸<lb/>
張𢎞範行宣慰使自是連嵗出兵保定奕及福建奕亷<lb/>
萬户常州宋萬戸寧國喬萬戸泰州奕孟萬戸諸軍并<lb/>
諸附軍相繼分鎮建康各縣置尉司專主巡捕在城錄<lb/>
事司以判官兼凡路府州縣達嚕噶齊皆兼提控捕盗<lb/>
鋪兵止逓文書十五年張元帥追宋二王厓山江淮行<lb/>
省發水陸師二萬從行十六年二月宋境悉平亷宋兩<lb/>
萬戸軍移屯各處十八年調兵東征日本至元二十二<lb/>
<pb n="KR2k0027_WYG_010-24b"/>
年江淮等處行樞宻院開府建康元貞元年溧水溧陽<lb/>
陞州設捕盗司以州判一貟兼領各鎮寨俱設巡檢司<lb/>
僉撥弓兵專以巡防捕盗凡一十二處<hi>江寧鎮秣陵鎮竹篠龍都茅山</hi>
<hi>下蜀東陽東埧髙淳白馬橋舊縣山前</hi>其州縣鎮守官軍則從萬戸府輪<lb/>
差千戸百戸管軍分戍要害至元末年行樞密院例革<lb/>
各萬戸府徑𨽻樞密院及江浙行省提調保定奕張副<lb/>
樞軍馬移屯武昌孟萬戸移屯泰州喬萬戸奕對遷寧<lb/>
國大徳元年益都新軍萬戸府自寧國路移鎮建康於<lb/>
<pb n="KR2k0027_WYG_010-25a"/>
前宋遊擊軍營内置府達魯花赤萬戸副萬戸而下軍<lb/>
官千户百戸彈壓通設一百餘貟所管蒙古漢軍新附<lb/>
軍按月於有司支請鹽粮其漢軍本戸元僉免粮田四<lb/>
頃嵗以所出為封裝錢給當役者所在正軍專一守把<lb/>
城池倉庫局院坊廊要害去處軍官不得多餘占使非<lb/>
奉省院明文諸衙門不許差調集慶親𨽻行臺按治嵗<lb/>
時教習紀律嚴明龍灣有教習水軍萬户府係行樞密<lb/>
院於江北河南行省管下蘄黄鄧新揚髙郵真滁杭州<lb/>
<pb n="KR2k0027_WYG_010-25b"/>
等奕萬戸府撥軍二千餘名前來屯戍專以教習𨽻萬<lb/>
戸府提調凡軍之新舊名籍船艦軍裝器備及軍噐局<lb/>
逐年成造器械悉有額定工程名件此不詳著防戍地<lb/>
境有圖見首卷<hi>續報諤嚕訥四處亳州寧國廣徳江陰許浦通事馬軍軍器則嵗造黒漆鐵甲</hi>
<hi>二百三十付真皮盔甲袋全四色水牛皮甲二百二十付紫真皮盔甲袋全羊肝漆明稍角弓五百五十五張</hi>
<hi>手箭一萬八千隻箭葫蘆弓袋雜袋八十付其起解積貯本路具冇文卷</hi>
　<lb/>
　至大金陵新志卷十<lb/>
</p>
<p>
</p>
  </div>
</body>
</text>
</TEI>
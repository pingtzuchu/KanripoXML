<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷五上</head> <lb/>
    <p>
<pb n="KR2k0027_WYG_005-1a"/>
欽定四庫全書<lb/>
　至大金陵新志卷五上<lb/>
　　　　　　　　　　　　　元　張鉉　撰<lb/>
　　山川志<hi>一</hi>
易曰地勢坤坤於卦位西南故岷嶓之山大勢皆自西<lb/>
南而趍東北朱文公謂岷山之脈東為衡山者盡於洞<lb/>
庭之西其一支南出而東度大庾嶺者則包彭蠡之源<lb/>
而北盡乎建康山之所趍水亦至焉<hi>今大江入海處去建康甚近而淮泗</hi>
<pb n="KR2k0027_WYG_005-1b"/>
<hi>黄河之流亦會於其北</hi>故建康者東南之奥區而山水之都會前<lb/>
志叙之曰鍾山來自建業之東北而向乎西南大江來<lb/>
自建業之西南而朝於東北由鍾山而左自攝山臨沂<lb/>
雉亭衡陽諸山以達于東又東為白山大城雲穴武岡<lb/>
諸山以達于東南又南為土山張山青龍石硊天印彭<lb/>
城鴈門竹堂諸山以達于南又南為聚寶山戚家山梓<lb/>
桐山紫巖夏侯天闕諸山以達于西南又西南綿亘至<lb/>
三山而止于大江此諸葛亮所謂龍盤之勢也<hi>今按自土山石</hi>
<pb n="KR2k0027_WYG_005-2a"/>
<hi>硊而下臨沂攝山諸山皆隨蔣山之脈沿江逆流而上非自蔣山分而向左其聚寶山自天闕牛頭山降勢自</hi>
<hi>東南而西而北而東北其石脈渡城濠止於周處墩後謂之朱雀固宜此謂自竹堂而南亦非姑以明山之周</hi>
<hi>遭環合可耳</hi>由鍾山而右近之為覆舟山為鷄籠山皆在宫<lb/>
城之後<hi>東南利便書曰呉太初宮晉太初宮及利朝宮闕皆北接覆舟山之麓牛首在其前即王導所</hi>
<hi>記天闕是矣</hi>又北為直瀆山大壯觀山四望山以達于西北<lb/>
又西北為幙府盧龍馬鞍諸山以達于西是為石頭城<lb/>
亦止于江此亮所謂虎踞之形也其左右群山若散而<lb/>
實聚若斷而實續世傳秦所鑿斷之處雖山形不聨而<lb/>
<pb n="KR2k0027_WYG_005-2b"/>
骨脈在地隠然相屬猶可見也<hi>左則方山石硊山之間右則盧龍山馬鞍山之</hi>
<hi>間耆老相傳皆以為秦始皇鑿斷長隴之所</hi>石頭在其西三山在其西南兩<lb/>
山可望而挹大江之水横其前秦淮自東而來出兩山<lb/>
之端而注于江此葢建業之門户也覆舟山之南聚寶<lb/>
山之北中為寛平宏衍之區包蔵王氣以容衆大以宅<lb/>
壯麗此建鄴之堂奥也自臨沂山以至三山圍繞扵其<lb/>
左自直瀆山以至石頭泝江而上屏蔽扵其右此建鄴<lb/>
之城郭也𤣥武湖注其北秦淮水遶其南青溪縈其東<lb/>
<pb n="KR2k0027_WYG_005-3a"/>
大江環其西此又建鄴天然之池也<hi>龍川陳亮論建鄴形勢東環平岡以</hi>
<hi>為重帶𤣥武湖以為險擁秦淮青溪以為阻是以王氣可乘而運動如意昔人詩詠石頭城有山圍故國潮打</hi>
<hi>空城之句則石城實臨大江今大江逺石頭𤣥武湖涸為平田青溪九曲僅存其一皆非昔矣</hi>然此論<lb/>
環城數十里之山川耳其居秦淮之源有東廬山華山<lb/>
臨丹陽湖之上者為絳巖山最其特然為一州之鎮者<lb/>
又有茅山焉而岷山中江逕蕪湖溧陽以入于荆溪太<lb/>
湖則又禹貢所謂三江既入震澤㡳定者其他一丘一<lb/>
壑擅名紀勝咸有可徵傳曰國主山川攷古今覽形勢<lb/>
<pb n="KR2k0027_WYG_005-3b"/>
作山川志<lb/>
　　　山阜<lb/>
鍾山一名蔣山在城東北一十五里周迴六十里髙一<lb/>
百五十八丈東連青龍山西接青溪南有鍾浦下入秦<lb/>
淮北接雉亭山漢末有秣陵尉蔣子文逐盜死事于此<lb/>
吳大帝為立廟封曰蔣侯大帝祖諱鍾因改曰蔣山<hi>見前</hi>
<hi>蔣山圖攷</hi>
石頭山在城西二里按輿地志環七里一百步緣大江<lb/>
<pb n="KR2k0027_WYG_005-4a"/>
南抵秦淮口去臺城九里<hi>宮苑記周顯王三十六年楚威王滅越置金陵邑即石頭</hi>
<hi>城江乘地記云石頭城山嶺嶂千里相重若一游歴者以為吳之石城猶楚之九疑也山上有城因以為名漢</hi>
<hi>建安十六年呉孫權修理改名石頭城用貯軍糧器械今清凉寺西是也丹陽記石頭城呉時悉土塢義熈初</hi>
<hi>始加磚累甓因山以為城因江以為池地形險固尤有奇勢亦謂之石首城也六朝記呉孫權沿淮立柵又於</hi>
<hi>江岸必爭之地築城名曰石頭常以腹心大臣鎮守之今石城故基乃楊行密稍遷近南夾淮帶江以盡地利</hi>
<hi>其形勢與長干山連接晉伐呉王濬以舟師㳂江而下自三山抵石城自晉室中興常為險要必爭之地王氏</hi>
<hi>舉兵明帝以温嶠守石頭石城之東有巨石俗呼為塘岡乃王敦害周顗戴淵處又蘇峻攻大業壘陶侃將救</hi>
<hi>之殷羨曰若救大業步兵不如峻但當急攻石頭峻必救之大業自解侃從之峻果棄大業而救石頭孫恩至</hi>
<pb n="KR2k0027_WYG_005-4b"/>
<hi>京口元顯守石頭安帝時宋髙祖討盧循曰賊衆我寡分其兵則測人虚實若聚衆石頭則衆力不分遂移鎮</hi>
<hi>石頭魏主南侵文帝登石頭城極望謂江湛曰向使檀道濟在虜敢犯吾境邪石頭倉城在石頭城内元嘉二</hi>
<hi>十七年魏人至𤓰步丹陽尹徐湛之守石頭倉城沈攸之事起齊髙帝遣戴僧靜將腹心至石頭經畧袁粲時</hi>
<hi>蘇烈守倉城門僧靜射書與烈夜縋入城大明中以其地為離宮景和元年修為長樂宮齊武帝為世子即以</hi>
<hi>為世子宮後多以諸王鎮之陳武帝與諸軍討侯景景登石頭城望官軍之盛不悦乃以舟䑰貯石沈塞淮口</hi>
<hi>緣淮作城自石頭迄青溪十餘里樓雉相接帝於石頭城西横壟築柵直出東北悉力乗之景遂大潰徐嗣徽</hi>
<hi>招北齊兵至闕下柳達摩等保石頭陳覇先於石頭南北岸絶其汲路又堙塞東門城中諸井達摩請和許之</hi>
<hi>覇先陳兵石頭南門送齊人北歸及至皆誅死陳宣帝大建二年其城復加修築以貯軍食隋平陳置為蔣州</hi>
<pb n="KR2k0027_WYG_005-5a"/>
<hi>城輔公祏據江東用為揚州公祏平又於城置揚州大都督府後移揚州於廣陵此城遂廢唐武后光宅中徐</hi>
<hi>敬業舉兵使其徒崔洪渡江守石頭敬業平分軍三百人守之尋置為鎮仍徙縣倉實之韓滉觀察江東西德</hi>
<hi>宗狩梁州乃築石頭五城自京口至土山修塢壁起建業抵京峴樓雉相望扵石頭城穿井皆百尺今五城遺</hi>
<hi>址尚存李錡據潤州屬别將庾伯良兵三千人築石頭城南徐州記江乗縣西二里有大浦發源於石城山東</hi>
<hi>入大江此山與盧龍幕府諸山相連迤邐達于京口又有石城塢石城洞駐馬坡事見各𩔖</hi>
覆舟山一名龍山又名龍舟山在城北七里周回三里<lb/>
髙三十一丈東際青溪北臨𤣥武湖狀如覆舟因名<hi>輿地</hi>
<hi>志山在樂遊苑内此山與鍾山形若㫁而脈相連兩山之間土中有石山之骨也宋武帝舉兵討桓𤣥𤣥將卞</hi>
<pb n="KR2k0027_WYG_005-5b"/>
<hi>範之屯覆舟山西宋武疑有伏兵遣劉鍾往果有伏兵數百元嘉改名𤣥武山以其在城之北也陳髙祖時齊</hi>
<hi>兵踰鍾山髙祖衆軍分頓樂遊苑東及覆舟山北㫁其衝要齊軍至𤣥武湖西北幕府山南將據北郊壇衆軍</hi>
<hi>自覆舟東移頓郊壇北與齊人相對縱兵大戰即此地宣帝大建七年幸樂遊苑採甘露宴群臣詔龍舟山立</hi>
<hi>甘露亭鮑昭有侍宴覆舟山詩宮苑記云閬風亭甘露亭瑤臺皆在山上蔵氷井在山北</hi>
雞籠山在城西北六七里髙三十丈周迴一十里輿地<lb/>
志云在覆舟山西二百餘步狀如雞籠因名<hi>寰宇記云西接落星</hi>
<hi>澗北臨栖𤣥塘宋改名龍山以黑龍常見𤣥武湖山正臨湖上故名元嘉十五年立儒館於北郊命雷次宗居</hi>
<hi>之次宗因開館於雞籠山齊髙帝甞就次宗受禮及左氏春秋竟陵王子良甞移居雞籠山下集四學士抄五</hi>
<pb n="KR2k0027_WYG_005-6a"/>
<hi>經百家為四部要畧千卷晉元明成哀四帝陵皆在山南古有佛寺五六</hi>
祗闍山慶元志在雞籠山西有祗闍寺今廢<lb/>
幕府山在城西北二十里周迴三十里髙七十丈輿地<lb/>
志在臨沂縣東八里晉元帝自廣陵渡江丞相王導建<lb/>
幕府此山因名山上有虎跑泉其西巔有僊人臺其北俗<lb/>
傳即古之宣武塲也<hi>寰宇記在城西北東北臨直瀆浦西接寶林山南接蟹浦山有五峯</hi>
<hi>南接盧龍石頭鳳臺宋元嘉二十七年魏人入冦至𤓰步帝登幕府山觀望形勢三國典畧齊師伐梁至于鍾</hi>
<hi>山龍尾周文育請戰陳覇先曰兵不逆風文育曰事急矣何用古法抽槊上馬殺傷數百人齊軍乃退屯幕府</hi>
<pb n="KR2k0027_WYG_005-6b"/>
<hi>山覇先衆軍自覆舟東移頓郊壇與齊人相對覇先自率麾下出幕府山南與呉明徹沈泰等首尾擊之齊人</hi>
<hi>大潰後主禎明中甞幸此山校獵宋明帝髙寧陵在山西晉王導温嶠亦葬山西石邁古迹編寶林寺北有夾</hi>
<hi>蘿峯一名翠蘿峯有石路通行以藤蘿交蔓名</hi>
盧龍山在城西北二十五里周迴一十二里髙三十六<lb/>
丈東有水下注平陸西臨大江今張陣湖北岡隴北接<lb/>
靖安皆此山也<hi>事迹圖經在城西北十六里周五里晉元帝初渡江見此山嶺緜延逺接石頭</hi>
<hi>真江上之關塞以比北地盧龍因名此山與馬鞍山相接氣勢雄包自秦鑿為二後置都船塲聖妃廟其間至</hi>
<hi>今溝内石骨連焉</hi>
<pb n="KR2k0027_WYG_005-7a"/>
馬鞍山在城西北十里西臨大江東與石頭城接髙十<lb/>
五丈以形似得名<hi>舊志陳禎明三年宜黃侯慧紀遣南康太守魯肅以鐵鎻横江隋楊素與</hi>
<hi>魯肅爭馬鞍山凡十餘戰隋兵死者五千人指為此地今攷之南史陳無魯肅慧紀所遣者南康内史呂忠肅</hi>
<hi>也其馬鞍山乃在巫峽間非此地山名偶同耳</hi>
四望山在城西北一十里周迴三里髙一十七丈東至<lb/>
龍安西臨大江南連石城北接盧龍山<hi>呉大帝甞與葛𤣥共登鳳凰二</hi>
<hi>年殺司市郎中陳聲投四望山下晉蘇峻反温嶠於四望磯築壘以逼賊</hi>
大壯觀山在城北一十八里周迴五里髙二十八丈東<lb/>
<pb n="KR2k0027_WYG_005-7b"/>
連蔣山西有水下注平陸南臨𤣥武湖北臨蠡湖<hi>陳宣帝起</hi>
<hi>大壯觀於此山因名大建十一年八月幸大壯觀因大閲武命都督任忠領步騎十萬陣於𤣥武湖上登𤣥武</hi>
<hi>門觀宴羣臣因幸樂遊苑設絲竹之會重幸大壯觀振旅而還</hi>
直瀆山在城北三十五里周迴二十五里髙一十七丈<lb/>
旁有直瀆洞東西有水流入大江<hi>以上諸山皆在鍾山之右自城北緜亘達</hi>
<hi>于城西</hi>
臨沂山在城東北四十里周迴三十里髙四十丈東北<lb/>
接落星山西臨大江西南有臨沂縣城<lb/>
<pb n="KR2k0027_WYG_005-8a"/>
雉亭山在城東北四十里周迴六里髙五十丈北與舊<lb/>
臨沂縣相望今隸慈仁鄉俗又呼騎亭山<hi>慶元志去城二十五里石</hi>
<hi>邁古迹編齊武帝東遊鍾山射雉因名或云呉大帝時蔣帝神執白扇乗馬甞見形於此故又呼騎亭山</hi>
衡陽山在城東北四十五里周迴九里髙二十九丈在<lb/>
清風鄉東臨清塘西北有水下湖南接雉亭山<hi>舊傳朗法師在</hi>
<hi>此有衡陽神女來聽講後遂為此神因名其山曰衡陽今鍾山鄉資福院有神像可攷</hi>
攝山一名繖山葢其狀似繖也在城東北四十五里周<lb/>
迴四十里髙一百三十二丈東連畫石山南接落星山<lb/>
<pb n="KR2k0027_WYG_005-8b"/>
西北有水注江乗浦入攝湖湖去城五十里周二十五<lb/>
里<hi>輿地志云江乗縣西北有扈謙所居村側有攝山多藥草可以攝生故名江乗記攝山形方四面重嶺南</hi>
<hi>史齊明僧紹住江乗攝山後捨宅為寺今棲霞寺是也山有千佛嶺按江緫棲霞寺記僧紹之子仲璋為臨沂</hi>
<hi>令於西峯石壁與度禪師鐫造無量壽佛大同六年龕頂放光齊文惠太子豫章文獻王竟陵文宣王始安王</hi>
<hi>等宋江夏王霍姬齊田奐等琢造石像梁臨川靖惠王復加瑩飾嶺中道有沈傳師徐鉉張稚缺王雱等題名</hi>
<hi>梁紹泰中陳覇先與齊師戰大破之追奔至攝山虜蕭軌即此陳軒金陵集有缺攝山十題曰白雲庵清風軒</hi>
<hi>唐公巖天開缺宴坐臺中峯澗明月臺缺外泉醒石磬石</hi>
畫石山花洞<hi>慶元志在上元縣長寧鄉北臨大江西連攝山</hi>
<pb n="KR2k0027_WYG_005-9a"/>
白山在城東三十里周迴八里髙八十丈東接竹堂山<lb/>
南接蔣山北連攝山西有水下注平陸<hi>輿地志云階礎碑石及麒麟獅</hi>
<hi>子以石為之者悉出此山南史梁散騎常侍韋載有田十餘頃江乗縣之白山天嘉元年遂築室居山屏絶人</hi>
<hi>事不入籬門者十載</hi>
苻堅山在城東六十里周迴一十五里髙六十丈北連<lb/>
大城山<hi>謝𤣥破秦歸謝安在墅城問其方畧𤣥於原野陳其營壘陣塲次序指此山曰此若苻堅駐軍</hi>
<hi>之山也因以為名</hi>
大城山在城東七十里周迴二十二里髙八十二丈南<lb/>
<pb n="KR2k0027_WYG_005-9b"/>
連苻堅山西連鴈門山北連竹堂山<lb/>
雲穴山在城東八十五里周迴二十里髙九十七丈南<lb/>
有水流入石驢溪有洞穴甚幽䆳天欲雨則穴中雲出<lb/>
因名<lb/>
癸山按十道四蕃志有癸山在城東北四十七里碑石<lb/>
磑礎多出於此<lb/>
武岡山在城東二十五里里俗呼為石佛子廟<hi>石邁古跡編山</hi>
<hi>有石佛十餘軀舊傳唐武后造未詳鄉民歲時祈禱一名墓山</hi>
<pb n="KR2k0027_WYG_005-10a"/>
土山一名東山在城東南二十里周迴四里髙二十丈<lb/>
無巖石故曰土山<hi>輿地志云山下有湖自方山至京師此為半道今謂此山下道為半邏實</hi>
<hi>錄呉景帝自會稽至曲阿有老翁干帝速行即日進至布塞亭孫綝迎於土山之半野晉石季龍入㓂蔡謨所</hi>
<hi>戍自土山至江乗太元八年秦苻堅衆號百萬次淮淝京師震懼加謝安征討大都督謝𤣥入問計安夷然無</hi>
<hi>懼色荅曰已别有㫖既而寂然𤣥不敢復言乃令張𤣥重請安命駕出土山墅張宴親朋畢集方留𤣥圍棊賭</hi>
<hi>别墅遊陟至夜方還府内逮明指授將帥各當其任又於土山營立樓館植林木甚盛每攜中外子姪往來遊</hi>
<hi>集肴饌日費百金世以此頗譏之安殊不屑意按上元縣有兩東山一在崇禮鄉即土山是也謝安棲遲東山</hi>
<hi>在會稽後於土山營築以擬東山今去縣二十里一在鍾山鄉蔣廟東北宋劉勔棲息之地今去縣十五里陳</hi>
<pb n="KR2k0027_WYG_005-10b"/>
<hi>軒金陵集載李白李建勲東山詩皆指土山而作</hi>
張山在城東南三十里淳化鎮北舊隸江乗縣<hi>南史齊明敬皇</hi>
<hi>后塟江乗縣張山或云今城東北六十里章橋西又有張山亦古跡江乗境</hi>
青龍山在城東南三十五里周迴二十里髙九十丈<hi>南唐</hi>
<hi>後主甞校獵於此溧陽州界亦有青龍山</hi>
祈澤山在城東南三十五里周迴十里髙五十丈東連<lb/>
彭城山北連青龍山<hi>舊經云去縣二十二里有祈澤寺初法師甞結茅於此有龍女來聽</hi>
<hi>講既而神泉湧於講座下後遂為祈禱水旱之所因此得名</hi>
<pb n="KR2k0027_WYG_005-11a"/>
丁山在城東南四十里周迴一十七里髙二十七丈<lb/>
石硊山在城東南四十里周迴一十五里髙二十七丈<lb/>
在上元縣崇禮鄉去縣二十五里一名竹山<hi>祥符圖經有大壟悉</hi>
<hi>是石故名石硊硊一作櫃每春夏水溢衆流匯北山横據秦淮之上以櫃遏水勢輿地志秦始皇時望氣者云</hi>
<hi>江東有天子氣乃東遊厭之又鑿金陵以斷其勢今方山石硊是其所斷之處孫盛云東至方山有直瀆自瀆</hi>
<hi>至此山或云是秦所掘山今山西九里有大壟枕淮京師溝塘累石悉鑿此取之</hi>
方山一名天印山在城東南四十五里髙一百一十六<lb/>
丈周迴二十七里四面方如城東南有水下注長塘流<lb/>
<pb n="KR2k0027_WYG_005-11b"/>
溉平陸輿地志湖熟西北有方山山頂正方上有池水<lb/>
丹陽記形如方印故曰方山亦名天印山<hi>秦始皇鑿金陵山疏淮水</hi>
<hi>此山乃其斷者呉大帝為僊者葛𤣥立觀方山宋何尚之致仕退居方山齊武帝甞幸方山欲為離宮期勝新</hi>
<hi>林苑徐孝嗣曰繞黄山欵牛首乃盛漢之事今江南未廣願少留神乃止徐嗣徽兵至秣陵故治齊人跨淮立</hi>
<hi>柵度兵夜至方山周文育等各引還齊兵自方山進及兒塘隸句容者名東方山非此</hi>
彭城山有彭城館在城東南四十五里周迴九里髙二<lb/>
十七丈西連祈澤北接青龍<lb/>
湯山在城東南六十里又云去縣五十里西接雲穴山<lb/>
<pb n="KR2k0027_WYG_005-12a"/>
山不甚髙無大林木有湯泉出其下大小凡六處湯澗<lb/>
繞其東南四時常熱禽魚之𩔖入者輒爛以煮豆穀終<lb/>
日不熟草木灌之愈鮮茂舊有湯泉館今廢<lb/>
鴈門山在城東南六十里周迴二十里髙一百二十五<lb/>
丈西連彭城山南連大城山北接陵山<hi>山勢連緜𩔖北地鴈門故名輿</hi>
<hi>地志山東北有温泉可浴飲之能治冷疾</hi>
竹堂山在城東南七十五里周迴一十六里髙九十二<lb/>
丈東連雲穴山西連白山南連大城山北有水下注平<lb/>
<pb n="KR2k0027_WYG_005-12b"/>
陸<hi>輿地志白山鴈門山竹堂山並連帶在建康縣東北緜連三四十里</hi>
横山在城西南一百二十里周迴八十里髙二百丈屬<lb/>
金陵鎮<hi>山謙之丹陽記丹陽縣東有横山連亘數十里或云楚子重至于横山是也又曰横望山四面</hi>
<hi>望之皆横故名在城西南一百二十里接連太平州界</hi>
戚家山在城南天禧寺東<hi>鄭文寶南唐遺事云韓熈載居戚家山</hi>
梓桐山在城南一十五里髙三十八丈<hi>山下有謝氏詩樓及繙經臺基</hi>
<hi>存</hi>
聚寶山在城南雨華臺側上多細瑪瑙石俗呼為聚寶<lb/>
<pb n="KR2k0027_WYG_005-13a"/>
山<lb/>
紫巖山在城南一十五里髙三十八丈<hi>陳軒金陵集載李建勲春日紫</hi>
<hi>巖山期客不至詩戚氏云前志即以此為巖山誤</hi>
夏侯山在城南二十二里周迴十里髙三十五丈梁夏<lb/>
侯亶居此因名<lb/>
甑蔽山在城南二十三里周迴八里髙二十五丈以形<lb/>
似名<lb/>
牛頭山狀如牛頭一名天闕山即王導所指者又名僊<lb/>
<pb n="KR2k0027_WYG_005-13b"/>
窟山在城南三十里周迴四十七里髙一百四十丈<hi>按六</hi>
<hi>朝記自朱雀門㳂御道四十里至山下西峯中有石窟不測淺深古老相傳云辟支佛所出梁武帝於下建寺</hi>
<hi>名曰仙窟山窟有一石鉢盂形狀甚古唐神龍初并寶公履取入長安又云山南有夫容峯北有大石如卧皷</hi>
<hi>其石中空可坐數十人其髙九尺上下有小石呉時呼為石皷河圖内元經云天欲雨則石皷自鳴山之南峯</hi>
<hi>宋大明中甞立南郊壇其上建炎四年岳飛敗金人於清水亭烏珠復趍建康飛設伏牛頭山上又以騎三百</hi>
<hi>步卒二十人馳至南門新城為營大破烏珠之衆所獲負而登舟者委棄山積</hi>
巖山在城南三十里周迴十五里髙七十一丈有呉石<lb/>
刻宋孝武改曰龍山<hi>景寧陵在焉梁朱异葬山前實錄呉後主天璽元年立石刻於巖山</hi>
<pb n="KR2k0027_WYG_005-14a"/>
<hi>紀呉功德案呉錄其文東觀華覈作其字大篆未知誰書或傳是皇象恐非在今縣南四十里龍山下其石折</hi>
<hi>為三段時人呼為段石岡也山謙之丹陽記曰秣陵縣南三十里有巖山山西有石室山東大道左有方石長</hi>
<hi>一丈勒名題贊呉功德孫皓所建宋明帝泰始中建平王休祐從巖山射雉即此</hi>
觀子山在城南三十里周迴四里一百步髙八十三丈<lb/>
東有水下注新林浦<lb/>
吉山在城南四十五里周迴三里髙一十丈西臨大江<lb/>
<hi>宋征虜將軍建城侯吉翰葬此因名</hi>
大青山在城南四十五里周迴三十五里髙一百二十<lb/>
<pb n="KR2k0027_WYG_005-14b"/>
五丈西有水下注平陸<lb/>
隂山在江寧西南一十二里臨大江<hi>王導至此山神見夢於導導以其事</hi>
<hi>聞上為立廟時人遂名其岡曰隂山</hi>
三山在城西南五十七里周迴四里髙二十九丈<hi>呉志晉琅</hi>
<hi>琊王伷濟自三山丹陽記江寧縣北十二里有三山相接呉時津濟道也戚氏云江寧古城去今城七十里故</hi>
<hi>乾道志云三山在城西南五十七里與記不同元和郡國志王濬伐呉宿於牛渚部分明日前至三山輿地志</hi>
<hi>其山積石森鬱濱於大江三峯行列南北相連號三山李白詩三山半落青天外即此</hi>
　自臨沂而下諸山皆在鍾山之左繞府城東北隅達<lb/>
<pb n="KR2k0027_WYG_005-15a"/>
　于城東轉東南隅以達于南又轉西南隅及西而止<lb/>
　于江其自牛頭山降勢者北為聚寶山以北止朱雀<lb/>
　航與秦淮水北石頭城馬鞍諸山相望其地脈山勢<lb/>
　似斷而續似散而聚似逺而近環抱拱挹真如龍之<lb/>
　盤也<lb/>
湖山在江寧縣南三十里周迴七里髙七十丈上有湖<lb/>
久旱不涸<lb/>
車府山在城南四十里周迴九里二百步髙一百丈六<lb/>
<pb n="KR2k0027_WYG_005-15b"/>
朝甞於此山藏車乗器甲故名<lb/>
祖堂山在城南四十五里周迴四十里髙一百二十七<lb/>
丈東有水下注平陸<hi>宋大明三年於山南建幽棲寺因名幽棲唐貞觀初法融禪師得道</hi>
<hi>於此為南宗第一祖師乃改為祖堂山</hi>
落星山在城西南五十里周迴二里髙一十丈西臨大<lb/>
江<hi>舊圖經云昔有大星落此因名又别有落星洲在城西南三十里周十里上有小阜髙數尺</hi>
銅山在城東南七十里周迴一十九里髙一百丈<hi>昔人採銅</hi>
<hi>於此山故名慶元志山南名金牛坑陳軒金陵集載鮑昭過銅山掘黄精詩云銅山晝深沉乳竇夜涓滴即此</hi>
<pb n="KR2k0027_WYG_005-16a"/>
<hi>屬江寧縣句容縣北溧水州西亦各有銅山皆舊採銅處</hi>
烈山去城西南七十里近處真鄉<hi>乾道志呉舊澤所也伏滔北征賦謂之栗</hi>
<hi>洲上有小山形似栗因名又云山近烈洲故曰烈山其山四面峭絶下瞰大江風濤洶湧商旅甞泊舟依山以</hi>
<hi>避風絶頂叢棘中舊有侯將軍廟陳史永定初王琳聚兵窺臺城造黄龍舟千艘泊於荻港西南風急琳謂得</hi>
<hi>天助張帆直下陳將侯瑱泊舟蕪湖逐後而發戰於烈山之下因拍竿撞琳船琳擲火焚之風逆自焚遂大敗</hi>
<hi>奔齊土人以侯瑱功烈甚盛故名山曰烈山祠之歲久舟人以為陳簰頭祠妄也寶祐初有僧披荆棘建菴其</hi>
<hi>上自名為江心護國寺今存按厲賴栗烈字音相近云古有賴鄉瀨渚今為溧水烈山烈洲疑皆厲之轉音</hi>
白都山在城西南七十里周迴五百步髙二十丈西臨<lb/>
<pb n="KR2k0027_WYG_005-16b"/>
大江<hi>輿地志昔白仲都甞於此山闕都白日昇天因名山下有白都闕  八里又有仲  祠壇呉志諸葛</hi>
<hi>恪誅子竦載其母走孫竣遣張承追斬於白都即此</hi>
鼓吹山舊志在城南八十里周迴一十七丈髙八十丈<lb/>
東北有水四望孤絶宋孝武大明七年自江寧縣南登<lb/>
山及陵望臺甲子館葢登山奏鼓吹因名<hi>戚氏志云甲子乃記日非</hi>
<hi>館名實録少帝景和元年九月幸湖熟縣始奏鼔吹與此志異</hi>
龍山在城西南九十五里周迴二十四里髙一百一十<lb/>
二丈入太平路當塗縣北有水其山似龍形因名<hi>岩山覆舟</hi>
<pb n="KR2k0027_WYG_005-17a"/>
<hi>山皆名龍山</hi>
慈姥山在城西南一百一十里二百步周迴二里髙三<lb/>
十丈輿地志山積石臨江岸壁峻絶山上出竹堪為簫<lb/>
管山南有慈姥神廟因名俗亦呼鼓吹山<lb/>
天竺山在城西南一百二十里周迴一十七里髙一十<lb/>
九丈<hi>東南有水下注慈姥浦其北連岡十里本名多墅山唐上元二年有天竺福興寺僧道融移寺於此</hi>
<hi>山因名</hi>
馬鞍山乾道志在城西南三十五里周四里一百二十<lb/>
<pb n="KR2k0027_WYG_005-17b"/>
步髙八十五丈以形似名<hi>上元亦有山名馬鞍見前</hi>
龍口山在城西南三十五里髙一十八丈<hi>戚氏志有李琮墓前有三</hi>
<hi>城湖乾道志湖在城西南七十三里周十五里中有三小城因名湖實去城三十七里志所言里誤</hi>
白蕩山在城西南七十里周迴二十里髙四十五丈北<lb/>
接髙墟山屬江寧鎮<hi>蕩俗作盪</hi>
木廬山在城東北二十里<hi>江乗地記曰木廬山有鍾乳穴今里俗名牧廬在城東北</hi>
<hi>三十里屬上元縣北城鄉</hi>
青山在城南四十里<hi>實錄梁太清元年置幽巖寺北去縣四十里永康公主造而釋法論</hi>
<pb n="KR2k0027_WYG_005-18a"/>
<hi>集有牛頭佛窟寺大毗曇師傳云承聖二年法師入秣陵青山始創舍名曰幽巖與佛窟相去十里亦不云永</hi>
<hi>康造也</hi>
　右在江寧上元二縣界<lb/>
茅山在句容縣東南四十五里周迴一百五十里初名<lb/>
句曲山像其形也茅君得道更名曰茅山三十六洞天<lb/>
之數第八曰金壇華陽之天此山是也<hi>史記禹封泰山禪會稽晉灼曰</hi>
<hi>本名茅山呉越春秋云禹巡天下登茅山以朝群臣更名茅山為會稽亦曰苗山茅山記曰大茅山獨髙處黒</hi>
<hi>帝命東海神埋大銅鼎於山頂深八尺上有盤石鎮之黑帝即顓頊也又曰秦始皇帝三十七年遊會稽還登</hi>
<pb n="KR2k0027_WYG_005-18b"/>
<hi>句曲北垂山埋白璧一雙深七尺李斯篆刻文云始皇聖德平章江山廵狩蒼川勒銘素璧又曰王莽地皇三</hi>
<hi>年七月遣使者章邕賫黄金白玉銅鍾五口贈三茅君光武建武七年三月遣使者呉倫賫黄金五十斤玉帛</hi>
<hi>獻三茅君今山頂有埋金處上有聚石又曰中茅山獨髙處司命君埋西胡玉門丹砂六千斤深二丈上有盤</hi>
<hi>石鎮之其山左右泉流下皆小赤色飲之延年益壽左真人就司命君乞得一十二斤以合九華丹山頂石壇</hi>
<hi>石案香爐具存今三陽百姓多長壽者葢太陽北陽朱陽三村耳茅君内傳句曲山秦時華陽之天漢宣帝時</hi>
<hi>三茅君居之遂名茅山内有積金山因以金為壇號周時名其源澤為曲水之穴秦時名勾金之壇似已字故</hi>
<hi>以勾曲名焉真誥曰金陵句容之句曲洞為第八洞天又曰句曲地肺土良水清可以度世種民是處五灾不</hi>
<hi>干又曰金陵者洞墟之膏腴句曲之地肺履之者萬萬知之者無一内經福地志曰伏龍之地在柳谷之西金</hi>
<pb n="KR2k0027_WYG_005-19a"/>
<hi>壇之右可以髙棲福地記曰岡山之間有伏龍之鄉可以避水避病長生許邁别傳曰延陵之茅山是洞庭西</hi>
<hi>門潛通五嶽茅君雜記云華陽洞天五門三門顯二門隠陶先生云東通王屋西逹峨嵋南接羅浮北連岱嶽</hi>
<hi>漢元帝時咸陽人茅盈茅固茅衷並此山得道故號茅山三人乗白鶴各據一嶺唐咸通中東海蓬萊觀龔道</hi>
<hi>士初入此山採穀茹芝十餘年後因月朔正旦焚香洞門恍惚之間得入洞中經由一十三日備見洞府巖壁</hi>
<hi>山川星辰日月諸異難詳按本傳茅濛字初成華陽人也隠華山脩道秦始皇三十一年白日上昇是時有民</hi>
<hi>謡曰神僊得者茅初成駕龍上昇入太清時下𤣥洲戲赤城繼世而往在我盈始皇聞之問故老曰此僊謠也</hi>
<hi>於是有尋僊之意濛之𤣥孫盈得道於金陵句曲山上昇為東嶽上卿司命真君太元真人居赤城時來句曲</hi>
<hi>弟茅固茅衷皆得道於此邦人改句曲為茅君山洞天福地記云福地七十二地肺為第一即金陵是也金陵</hi>
<pb n="KR2k0027_WYG_005-19b"/>
<hi>之地水至即浮故比之於肺抱朴内篇云别有地肺山乃玉溜嶼又商山亦名地肺今以内傳為正保命君㖟</hi>
<hi>言金陵者兵水不能加灾厲所不犯河圖中要元篇第四十四卷云句金之壇其間有陵兵疾不往洪波不登</hi>
<hi>太元内傳云句曲山有金陵之地方三十七八頃是金陵之地肺也土良而井水甘美居其地必得度世</hi>
山中有大茅峯<hi>在元符宮南舊記云在崇禧觀北獨髙處昔東海青童君乗飈轝憩此今有飈</hi>
<hi>輪之跡山之半有繡衣亭昔三天使者衣繡衣執金冊以九錫之命詔大茅君故名山之巔有泉名曰一人泉</hi>
<hi>汲之不竭</hi>中茅峯<hi>在積金山北其側有泉色赤真/誥云飲之延年又有陶公醉石</hi>小茅峯<hi>在中</hi>
<hi>茅峯之背有卧龍松左紐檜</hi>抱朴峯<hi>即大茅峯北/相連一峯是</hi>白雲峯<hi>在中茅峯西</hi>五<lb/>
雲峯<hi>在小茅峯之側華陽洞上積金峯金菌山東髙峯是也其峯甚峻昔三茅君以三月十八日駕五色</hi>
<pb n="KR2k0027_WYG_005-20a"/>
<hi>之雲八景之輿佇於此山逾時而去故號五雲峯</hi>積金峯<hi>在大茅峯中茅峯之間二峯相連其長峯</hi>
<hi>中有連石古謂之積金山陶隠居所住東有一横壟壟皆是石形甚瓌奇内有洞即此峯也</hi>疊玉峯<lb/>
<hi>圖經云大茅山上東南三山疊積亦有洞穴俗多呼疊石石與玉同𩔖又呼三角山今去葛僊壇相邇宋真宗</hi>
<hi>未有仁宗甞遣左璫詣茅山禱祈遇異人言王真人已降生宋朝璫問王真人本是何人答曰古燧人氏章懿</hi>
<hi>皇后亦夢羽衣數百人從一僊官自空而下曰此託生於夫人及生宮中火光屬天始行步常持槐木簡以筯</hi>
<hi>鑽之真宗問曰何用曰試鑽火耳帝顧后妃曰異人之言信不虚矣今刻石元符官</hi>華葢峯<hi>在崇壽觀</hi>
<hi>東南</hi>又有四平山<hi>真誥曰大茅西南有四平山俗謂之方山其下有洞屋名方臺又曰幽館得道</hi>
<hi>者處焉</hi>良常山<hi>秦始皇登句曲山北垂嘆曰廵狩之樂莫過於山海自今以往良為常也爾群臣並</hi>
<pb n="KR2k0027_WYG_005-20b"/>
<hi>稱壽嘆曰良為常矣乃改句容北垂為良常山</hi>華姥山<hi>茅山記孫寒華即呉大帝孫女於茅山脩道成</hi>
<hi>昇空而去號華姥山</hi>鬱岡山<hi>在小茅峯東北草木鬱茂故以為名俗呼為大横山學道者多居於此山</hi>
<hi>下有泉昔李明於此合神丹而升𤣥洲山之東有古越翳王塜</hi>龍尾山<hi>在大茅峯之東隠然而髙狀若</hi>
<hi>龍尾焉按茅山記云從大茅一嶺直至山東接延陵界如龍狀大茅山為頭壟如龍尾故以龍尾名之</hi>東<lb/>
方山<hi>在縣東南四十里周迴一十五里髙四十二丈東連僊几山</hi>伏龍山<hi>在柳汧之間柳汧即</hi>
<hi>柳谷泉與中茅峯相近狀如龍其上産金昔人甞採之</hi>雷平山<hi>在伏龍山之東周時有雷氏養龍往</hi>
<hi>來此山與許長史所營之宅相對其山北有柳汧水或名曰田公泉昔田公甞居此</hi>方隅山<hi>在雷平山</hi>
<hi>之東北以三小山相隅故也昔有人合九鼎丹於此山下亦有洞室名曰方源館</hi>秦望山<hi>在良常山</hi>
<pb n="KR2k0027_WYG_005-21a"/>
<hi>東北始皇甞住此望丘阜</hi>丁公山<hi>乃積金峯之西麓也相儔即丁令威所止今崇禧觀以為主峯</hi>三<lb/>
公山<hi>在燕洞宮東南</hi>僊韮山<hi>在崇壽觀西獨小山也真誥云姜叔茂種五辛菜常賣此以市丹砂</hi>
<hi>今山多大韮即其種也俗呼石龍山</hi>僊姑山<hi>在縣東四十里茅山之側周迴五里髙一十丈</hi>僊几<lb/>
山<hi>在縣東南四十里茅山側周迴三里一百步髙八丈東連僊姑山</hi>丫頭山<hi>在縣東南三十五里</hi>
<hi>周迴十五里髙四十二丈東連僊几山</hi>竈石山<hi>在良常山東南其間有累石如竈處竈間生一木如</hi>
<hi>曲葢形</hi>銜珠山<hi>在雷平山南/俗呼獨女山</hi>青山<hi>在縣北六十里鬱岡山西乾元觀北周迴一十</hi>
<hi>里髙一十三丈北臨大江又觀東一山名東青山西一山名西青山東青山在茅司徒廟東</hi>岡山<hi>古名</hi>
<hi>此山為福地記云岡山之間有伏龍之鄉可以避病</hi>鼈足山<hi>在僊韮/山之西</hi>天市山<hi>在積金峯</hi>
<pb n="KR2k0027_WYG_005-21b"/>
<hi>上</hi>呉山<hi>在大茅/峯南</hi>青龍山<hi>一名洞山髙三十八丈周五里北距茅山三十里山半有洞曰</hi>
<hi>青龍洞前多恠石奇秀森列流泉歴旱不竭山傍有峴曰牧門乾道志山有洞穴祈禱有應洞口纔二尺餘僅</hi>
<hi>可容人傴僂而入其中平廣深不可測土人相傳與金壇句曲諸洞相通洞口大石上有四五窪處狀如人跡</hi>
<hi>俗呼為僊人跡按真誥云大茅山之西南有四平山俗所謂方山者其下有洞室名曰方臺山外與華陽通疑</hi>
<hi>指此</hi>麻姑山<hi>在鬱岡/山西</hi>海江山<hi>在慶雲/洞上</hi>獨公山<hi>在小茅峯北</hi>小竹<lb/>
山<hi>在小茅山東</hi>稻堆山<hi>在皇甫/谷南</hi>大靈山小靈山<hi>並在鼈足山西</hi>飈輪<lb/>
峯<hi>在大茅峯東連峯是也</hi>道祖峯<hi>在積金/峯隂</hi>栢枝隴<hi>在華陽南洞</hi>桃花崦<lb/>
<hi>在小茅峯北林壑幽䆳春時華卉紛敷不異武陵源也</hi>拱辰谷<hi>一名拱辰寨在中茅峯東北劉先生</hi>
<pb n="KR2k0027_WYG_005-22a"/>
<hi>際遇建元符宮乃敕江寧兵士二百人以充巡邏洒掃因立寨谷中詳具宋史</hi>皇甫谷<hi>在三角山</hi>柤<lb/>
子谷<hi>在三角山北</hi>黑虎谷<hi>在中茅小茅峯/之間長阿之西</hi>又有虎爪山<hi>在丁山西</hi>
宋禁樵採有碑<lb/>
絳巖山一名赭山在縣西南三十里周迴二十四里髙<lb/>
一百六十五丈上有龍坑祠壇<hi>地志云漢丹陽縣北有赭山其山丹赤故因以</hi>
<hi>名郡寰宇記本名赤山唐天寶中改為絳巖一名丹山丹陽之義出此山極險峻臨平湖山之巔頗坦夷惟隻</hi>
<hi>路可通舊傳五季之亂居民避難於上往往獲免後斸山者常於其地獲銅錠劍器之屬建炎兵火鄉民又依</hi>
<hi>之以免禍</hi>
<pb n="KR2k0027_WYG_005-22b"/>
姜石山在縣西北二十五里有梁南康簡王墓<lb/>
射烏山在縣西北五十里周迴一十五里髙一十七丈<lb/>
五棊山在縣北五十里周迴二十里髙二十五丈<lb/>
銅山在縣北六十里周迴二十里髙八十七丈<hi>以舊出銅故名</hi>
戍山在縣北六十里周迴一十一里髙一十五丈北臨<lb/>
大江<hi>俗傳沈慶之戍兵于此因名</hi>
竹里山在縣北六十里<hi>按方輿記云行者以其途傾嶮號曰翻車峴元和郡國志山間</hi>
<hi>有長澗髙下深阻舊説似洛陽金谷晉王恭舉兵京口仗劉牢之為爪牙使帳下督顔延為前鋒牢之至竹里</hi>
<pb n="KR2k0027_WYG_005-23a"/>
<hi>斬延以降還襲恭宋武帝起義自京口至江乗破桓𤣥將呉甫之於竹里</hi>
華山在縣界<hi>按方輿地記云梁武帝輿駕東行至此山因問華山何如蔣山髙薛對曰華山髙九</hi>
<hi>里似與蔣山等泉水倍多戚氏志云秦淮出此</hi>
花碌山在縣北五十里周廻十七里髙二十六丈舊有<lb/>
礬坑<lb/>
秦山在縣南三里有明月灣通秦淮<hi>父老相傳謂謝安月夜乗舟垂釣于</hi>
<hi>此今釣臺尚存</hi>
周山在縣南三十五里周一十里髙十丈<lb/>
<pb n="KR2k0027_WYG_005-23b"/>
崙山在縣東北五十里周一十五里髙一十七丈東連<lb/>
駒驪山四十二福地也<hi>唐肅宗時謁者伍達靈在此山得道丹成之後記于石壁在絶</hi>
<hi>頂尚存髣髴可辨山下又有伍達靈潭</hi>
駒驪山在縣東北六十里周廻二十五里髙三十九丈<lb/>
<hi>吳諸葛恪獵見一小兒衆莫識恪引白澤圖曰兩山間其精如小兒名曰係囊</hi>
浮山在縣南三十五里周廻一十里髙一十二丈西接<lb/>
周山<lb/>
胄山在縣北三十五里周廻一十二里髙一十六丈<lb/>
<pb n="KR2k0027_WYG_005-24a"/>
亭山在縣北三十里周一十五里髙二十丈<lb/>
土石山在縣東三十里<lb/>
虎耳山在縣東三十里舊名苦耳<lb/>
竹山在疊玉峯南今蔵真觀前一山上多篠者是也<hi>陶隠</hi>
<hi>居云自大茅山南後韮山竹山呉山方山從此疊嶂達乎呉興天目諸山至乎羅浮而窮乎南海也</hi>
　右在句容縣界<lb/>
中山在溧水州東南一十五里髙一十丈周迴五里<hi>圖經</hi>
<hi>云宣州中山又名濁山在州東一十里不與羣山連接古老相傳中有白兔世稱為筆最精元和郡國志云中</hi>
<pb n="KR2k0027_WYG_005-24b"/>
<hi>山出兔毫為筆精妙山前有水源號曰濁水輿地志宣州溧水縣有濁山有濁水流演不息即此</hi>
東破山在州東南五十五里髙二十三丈周迴一十七<lb/>
里<hi>梁大同二年採銅于此</hi>
東廬山在州東南一十五里髙六十八丈周迴二十里<lb/>
有水源三一源自山西流入秦淮一源出山東北流入<lb/>
馬沈港一源自山東南呉漕流入丹陽湖<hi>山謙之丹陽記云縣東有</hi>
<hi>廬山與丹陽分界十道四蕃太平寰宇記皆云俗傳嚴子陵結廬於此或云形似廬舍因以為名</hi>
馬占山在州東南三十五里髙一十八丈周迴一十三<lb/>
<pb n="KR2k0027_WYG_005-25a"/>
里<hi>梁大同二年採銅于此</hi>
㔶船山一名感泉山在州南一十二里髙二十一丈周<lb/>
迴一十八里<hi>山隂有青絲洞泉脈泓澄四時不竭南有張沈二士書堂井臼遺址不知何時人也</hi>
杜城山在州南一十二里髙六十丈周迴五十五里<hi>隋大</hi>
<hi>業末杜伏威甞屯軍於此因名杜城山舊有廟及戰塲</hi>
竹澗山在州東南一十八里髙一十二丈周迴八里<lb/>
石城山在州東南二十五里周迴二十四里髙六十丈<lb/>
<hi>舊有石城院冷水亭基</hi>
<pb n="KR2k0027_WYG_005-25b"/>
小茅山在州西南五里髙一十七丈周迴四里<lb/>
荆塘山在州南十里髙三十七丈周迴二十里<lb/>
禀丘山在州西三十里髙三十七丈周迴二十里<hi>上有井泉</hi>
<hi>及禀丘山寺基唐大和中寺廢有石龕方丈存</hi>
鳳棲山在州西南七十里髙一十六丈周迴八里西並<lb/>
石臼湖<hi>父老云昔有鳳凰棲其上因得名曰鳳棲此山屬儀鳳鄉近地有鳳賢圩今作黄西非也</hi>
臘山在州西南六十里髙一十四丈周迴一十五里西<lb/>
並石臼湖<lb/>
<pb n="KR2k0027_WYG_005-26a"/>
雀壘山軍山塔子山馬頭山並在州西南七十五里石<lb/>
臼湖内<lb/>
澳洞山在州西南二十五里髙三十一丈周迴一十八<lb/>
里<hi>内有祈雨潭禱之多應</hi>
游子山在州南八十二里髙二十丈周迴一十里上有<lb/>
石壇<hi>舊經云孔子適楚甞經此山</hi>
蘆塘山在州東南二十三里髙一十五丈周迴二十二<lb/>
里<hi>梁大同二年甞採銅錫於此</hi>
<pb n="KR2k0027_WYG_005-26b"/>
琛山在州西一十五里髙一十一丈周迴一十五里<hi>舊經</hi>
<hi>云甞産玉因此得名</hi>
回峯山在州東南四十里髙三十七丈周十七里上有<lb/>
龍池下有龍泉東有水注平陸<lb/>
石羊山在州西南三十七里髙七十丈周迴四十里<lb/>
土山在州南五十里髙十丈周迴六里<lb/>
三山在州東南一十里髙九丈周迴一十里<lb/>
官塘山在州東南二十五里髙一十一丈周迴一十五<lb/>
<pb n="KR2k0027_WYG_005-27a"/>
里下有大塘<lb/>
芝山在州東南七十里髙三十九丈周迴四十里上有<lb/>
李子洞燕洞相去三百步<hi>昔宣州田頵舉兵邑人攜老幼于此避難可容數千人李</hi>
<hi>洞有泉沸涌燕洞有石燕遇雨則飛晴則還落為石</hi>
銅山在州西四十里髙二十四丈周迴一十三里<hi>舊經云昔</hi>
<hi>甞採銅於此今鑄冶舊址猶存</hi>
玉泉山在州南一百一十里髙三十二丈周迴一十八<lb/>
里<lb/>
<pb n="KR2k0027_WYG_005-27b"/>
卧龍山在州北二十三里髙十四丈周十里<lb/>
赤龍山在州北三十三里髙十丈周十里<lb/>
白石山在州北二十里髙十丈周十里<lb/>
荆山在州東南七十里髙四十二丈周二十里<hi>舊志云即卞和</hi>
<hi>獲玉之地誤也卞和泣玉荆山之下其山乃在荆州不在揚州</hi>
峒峴山在州東二十里髙十丈周八里<lb/>
李墅山在州東三十里髙二十丈周一十六里接茅山<lb/>
鹿子山在州東一十五里髙一十丈周九里東接峒峴<lb/>
<pb n="KR2k0027_WYG_005-28a"/>
山<lb/>
浮山在州東三十七里髙三十丈周迴二十里接茅山<lb/>
僊杏山在州東南四十三里髙三十丈周一十三里<hi>舊經</hi>
<hi>云絶頂有杏林及僊人足跡因名又有僊壇三所及丹井二名仙壇山下有清泉流入丹陽湖</hi>
愛景山在州東北二十五里髙一十三丈周迴一十里<lb/>
接烏山<lb/>
烏山在州北二十里髙二十八丈周十五里<lb/>
鷄籠山在州北三十里髙一十七丈周一十二里與愛<lb/>
<pb n="KR2k0027_WYG_005-28b"/>
景烏山相接<lb/>
無想山在州南十八里<hi>有禪寂院院有韓熈載書堂</hi>
方山在州東南六十五里髙一十二丈周九里南有青<lb/>
龍洞與芝山相接<lb/>
赭山在州東南五十里髙十九丈周二十二里<lb/>
靈嶽山在州東南六十里髙二十一丈周迴一十五里<lb/>
南鷄籠山在州東南一百二十里髙三十二丈周迴二<lb/>
十里<lb/>
<pb n="KR2k0027_WYG_005-29a"/>
遮軍山在州南八十五里髙五十五丈周迴二十三里<lb/>
山北有水下入固城湖<lb/>
太山在州南七十六里髙三十四丈周迴二十五里<lb/>
秀山在州南九十五里髙一十三丈八尺周迴九里一<lb/>
百步<hi>西南有水下注平陸舊名秃山宋時秦氏居之易名</hi>
禪林山在州南八十里髙四十一丈周迴一十八里上<lb/>
有寺<lb/>
黄山在州東南一十里髙九丈周迴一十里<lb/>
<pb n="KR2k0027_WYG_005-29b"/>
靈龜山在州西北二十里<lb/>
溧陽山在州東南一十二里髙二十五丈周迴七里一<lb/>
百步<hi>俗號馬鞍山取其形似也</hi>
紫雲山在州南六十里<lb/>
東壘山在州南六十五里<lb/>
濁山在州東南一十里髙一十丈周迴五里山北濁水<lb/>
出焉<hi>輿地志溧水縣有濁山即秦淮源</hi>
雲鶴山在州東南七十里<lb/>
<pb n="KR2k0027_WYG_005-30a"/>
　右在溧水州界<lb/>
巗山在溧陽州西十一里周迴五里髙二十丈<hi>晉咸和中李閎</hi>
<hi>追及張徤之所</hi>
桂林山在州西南三十里周迴十五里髙五十丈<hi>汪藻記挹</hi>
<hi>秀堂云南則翠隂晴嵐與人應接者桂林諸山也</hi>
龍潭山在州南四十五里周迴十五里髙二十七丈<hi>上有</hi>
<hi>龍潭清徹見底潭側有龍王祠禱之有應</hi>
虎山在州西南五十里周迴五里髙二十丈<lb/>
<pb n="KR2k0027_WYG_005-30b"/>
青山在州南六十里髙十七丈周十里<hi>有潘真君廟</hi>
神山在州南四十里髙五十丈周二十里<lb/>
朝山在州西南二十里髙十五丈周五十丈<lb/>
盤白山一名髙䆳山在州西南四十里髙五十六丈周<lb/>
十里<hi>今太虚觀在其下故俗名觀山第二峯石上有僊人蹟觀有碑載晉盤白真人事蹟</hi>
伍牙山一名護牙山在州西南六十里髙一百七十丈<lb/>
周四十里<hi>輿地廣記子胥伐楚還呉經此山故名伍牙建康志又云俗傳伍子胥美齒牙避楚至此</hi>
<hi>恐為人所識以石擊毁其牙山神為震護之不毁因名護牙前説近是山下有子胥廟</hi>
<pb n="KR2k0027_WYG_005-31a"/>
荆山在州西南四十里髙六十丈周二十里<hi>山下有泉歳旱資以</hi>
<hi>溉稻戚氏志去州五十里</hi>
獨山在州西南六十五里髙二十九丈周十里<lb/>
鐵冶山一名鐵峴在州西南七十里髙一百八十丈周<lb/>
二十里<hi>山謙之丹陽記云永世縣南百餘里鐵峴山出鐵今揚州鼓鑄之輿地志前代鑄錢處</hi>
三王山一名三首山在州西南五十里髙二十丈周迴<lb/>
百餘步<hi>舊志云相傳楚王與眉間尺并一客三首葬此因名</hi>
銀方山在州南五十三里髙三十六丈周迴一十五里<lb/>
<pb n="KR2k0027_WYG_005-31b"/>
結都山在州南五十里髙五十八丈周十八里<lb/>
鷄籠山在州南十二里髙十七丈周三里<lb/>
屏風山在州南十五里髙九丈周五里一百二十四步<lb/>
形如屏風故名<lb/>
泉山在州南二十里<lb/>
石室山在州南六十里髙三丈周一百步<hi>西有鑄劒坑舊志云呉王</hi>
<hi>使甌冶子鑄劒於此</hi>
□山在州南二十五里髙十八丈周迴五里<hi>□字土人音溝字書</hi>
<pb n="KR2k0027_WYG_005-32a"/>
<hi>未見</hi>
懸鼓山在州南五十里髙六十丈周迴二十二里逺望<lb/>
若垂鼔然故以名<lb/>
氲里山在州南五十里髙四十六丈周十五里<lb/>
金山在州南五十里髙五十丈周三十里<lb/>
松山在州南七十里<lb/>
鐵山在州東南五十里髙六十丈周二十八里<hi>古甞出鐵今坑</hi>
<hi>冶遺跡猶存唐書地理志溧陽有鐵此即其地</hi>
<pb n="KR2k0027_WYG_005-32b"/>
新婦山在州東南五十里髙三十五丈周迴一十八里<lb/>
三鶴山一名僊山在州東南六十里髙八十丈周十五<lb/>
里<hi>昔有潘氏兄弟得道化鶴而去</hi>
銅官山在州東南五十八里髙十八丈周十八里<hi>昔甞出銅</hi>
<hi>故名唐書地理志溧陽有銅今土中熒然有銅如麩狀然堇堇取之不足償費</hi>
雲泉山一名下山一名夏山在州東南三十五里髙二<lb/>
十丈周十里<hi>有泉雲氣出焉山下有凈土院</hi>
金鷄山在州東十里髙十二丈周五里<lb/>
<pb n="KR2k0027_WYG_005-33a"/>
<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>山在州東北二十五里洮湖之上周十里髙十一丈<lb/>
<hi>周處風土記云昔<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>姓姥於此得道按廣韻<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>烏后切山名在溧陽集韻云山名在陽羡寰宇記云常潤等州</hi>
<hi>分界於此山之巔</hi>
大岯山一名大巫山一名浮山在州東北四十五里洮<lb/>
湖中周三百五十步髙八丈<hi>與宜興金壇二縣接界山形孤秀顓顓居水中望之</hi>
<hi>若浮周處風土記云洮湖有大坏山唐地理志云溧陽有湖山皆指此也唐史嶷撰史憲神道碑云岯山右轉</hi>
<hi>洮水前臨坏字乃為岯今從之坏岯二字土人皆音浮字書未見陶隠居尋山志云石孤聳以獨絶岸垂天而</hi>
<hi>似浮謂此山也</hi>
<pb n="KR2k0027_WYG_005-33b"/>
小岯山一名小巫山在州東北二十五里洮湖中周四<lb/>
里髙五丈<hi>輿地志延陵永世二縣界中有小坏山山下有石堂堂内有虎跡水涸即見</hi>
張㳇山在州東北三十五里周三里髙七丈<lb/>
大蒻山在州北四十五里洮湖東周迴四里髙一十丈<lb/>
小蒻山在州北四十里洮湖東周二里髙六丈<lb/>
雷公山一名雷山在州北三十七里周五里髙十二丈<lb/>
<hi>岩石奇恠泉流清潔舊志云傳有雷公鑄劒於此因以為名今法興寺在其下</hi>
落霞山一名霞山在州北四十里周三里髙九丈<hi>聖塔院在</hi>
<pb n="KR2k0027_WYG_005-34a"/>
<hi>其下又名聖塔山</hi>
平陵山在州西南三十里周三里髙三丈<hi>舊經云晉成帝咸和四年</hi>
<hi>李閎執蘇逸於此元和郡國志縣南十八里非今治也</hi>
土山在州北三十五里周三里髙十二丈<lb/>
黄金山在州北七十里周二里髙十三丈<hi>雨後土色如金故名</hi>
瓦屋山在州西北八十里周二十里髙一百六十七丈<lb/>
<hi>形連亘兩崖稍隆起宛如屋狀李白甞游溧陽望瓦屋山懐古賦詩</hi>
丫頭山一名丫僊山一名丫山在州西北八十里周三<lb/>
<pb n="KR2k0027_WYG_005-34b"/>
十里髙一百八十五丈<hi>其山兩峯峨然齊髙如髻故名</hi>
分界山在州西北八十里<hi>溧水溧陽二縣分界此山之巔</hi>
曹山一名曹姥山在州西北八十五里周二十里髙十<lb/>
四丈<hi>舊志昔曹姥居此山死于石室葬山下後人為置聖姥祠祈禱多應</hi>
秀山在州西七里周一里髙十一丈<lb/>
茭山在州西七里周四里髙十七丈<hi>山有龍潭禱之多應</hi>
姥山在州西十里周六里髙十二丈<lb/>
大石山在州西十五里周七里髙二十二丈<hi>舊志云上有龍潭祈</hi>
<pb n="KR2k0027_WYG_005-35a"/>
<hi>雨多有應</hi>
黄山在州西四十二里周三里髙五丈<hi>舊志云黄鶴僊人於此得道因</hi>
<hi>名今有觀</hi>
谷山在州西四十里周二里髙十二丈<lb/>
漁父山在州西十五里<lb/>
燕山在州西九里周五里髙二十一丈<hi>狀如飛燕故名</hi>
投龍山在州西十一里周六里髙十一丈<lb/>
石門山在州西十三里周四里髙十丈<lb/>
<pb n="KR2k0027_WYG_005-35b"/>
呂長山在州西二十里周四十里髙十丈下有呂將軍<lb/>
廟<lb/>
芝山在州西八十里周二十五里髙四十五丈<hi>舊志云山中甞</hi>
<hi>出芝草因名故老相傳梅福甞游隠於此</hi>
花山在州西四十五里周六里髙一十五丈<lb/>
　右在溧陽州界<lb/>
　<lb/>
　至大金陵新志卷五上<lb/>
<pb n="KR2k0027_WYG_005-36a"/>
欽定四庫全書<lb/>
　至大金陵新志卷五下<lb/>
　　　　　　　　　　　　　元　張鉉　撰<lb/>
　　山川志<hi>二</hi>
　　　岡嶺<hi>壠峴坡墩墅</hi>
白土岡北連蔣山南至秦淮周十里髙十丈<hi>其土色白故名賀若</hi>
<hi>弼進軍鍾山魯廣達於白土岡與弼旗鼔相對隋軍退走即此地也</hi>
黄龍岡在上元縣鍾山鄉去城十里<hi>傳有黄龍見此故名</hi>
<pb n="KR2k0027_WYG_005-36b"/>
大城岡<hi>今作港有大城港水驛</hi>
武帳岡<hi>按宮苑記古宣武城地本宋文帝閲武帳今謂之武帳岡南史元嘉二十二年建宇岡上</hi>
落星岡一名落星墩在城西北九里周二十六里髙一<lb/>
十二丈<hi>梁王僧辯於石頭城連營立柵至落星墩以拒侯景景大恐抱朴子曰落星岡呉時星落李白</hi>
<hi>常於落星石以紫綺裘換酒為歡皆此地又江寧縣西三十里臨江亦有落星岡落星洲周十里上有小阜髙</hi>
<hi>數丈南史陳顯達舉兵以數千人登落星岡新亭諸軍聞之奔還宮城大駭即此洲也</hi>
孫陵岡<hi>詳見商飈館九日臺</hi>
段石岡在城南二十里長十二里髙二十二丈<hi>丹陽記云岩山</hi>
<pb n="KR2k0027_WYG_005-37a"/>
<hi>東有大碣石長二丈折為三段因以名岡詳見後碑碣内</hi>
石子岡一名石子墩在城南一十五里長二十里髙十<lb/>
八丈<hi>呉志云諸葛恪為孫峻所害投此岡先是童謠云諸葛恪何弱弱蘆單衣篾鈎絡於何相求成子閣</hi>
<hi>成子閣反語石子岡也輿地志宋大明中起迎風觀於其上舊經云俗説此岡多細花石故名石子岡</hi>
南岡在城南往婁湖橋路上<hi>見沈慶之傳舊謂郭璞被殺處非也</hi>
塘岡<hi>見石頭山下</hi>
金陵岡在城西龍灣路上<hi>耆老言秦厭東南王氣鑄金人埋於此昔有一碣刋其文</hi>
<hi>曰不在山前不在山後不在山南不在山北有人獲得富了一國後因砌靖安路失之詳見金陵辨</hi>
<pb n="KR2k0027_WYG_005-37b"/>
梅嶺岡在城南九里長六里髙二丈<hi>舊經云東晉豫章太守梅賾家于岡</hi>
<hi>下因名上有亭為士庶游春之所</hi>
句容有長隠岡溧水州有曹家岡花塘岡四墅岡舍岡<lb/>
南亭岡栗樹岡孔家岡戴公岡松兒岡趙巷岡石子岡<lb/>
<hi>見各處志</hi>
朱年壠在江寧縣南六十七里鼔吹山前<hi>按金陵故事年生齊末兵</hi>
<hi>亂中母亡廬墓終身負薪有白兔紫芝生于壠至今名其居為孝感里</hi>
千佛嶺<hi>見攝山下</hi>
<pb n="KR2k0027_WYG_005-38a"/>
桂嶺栽松峴<hi>並見蔣山下</hi>
駐馬坡在清涼寺後山上<hi>舊傳諸葛亮甞駐馬於此以望形勢</hi>
謝公墩在半山寺<hi>里俗相傳謝安所甞登也其事殊無所據李白王荆公皆有謝公墩詩白</hi>
<hi>詩云冶城訪賢跡猶有謝公墩今永壽宮冶城山即安與王羲之所登悠然遐想之地荆公雖有我屋公墩之</hi>
<hi>句而又有詩云問樵樵不知問牧牧不言亦自疑之耳江左謝氏衣冠最盛謂之謝公豈獨安也今半山寺所</hi>
<hi>在舊名康樂坊按晉書謝𤣥封康樂公至孫靈運猶襲封以坊及墩名觀之恐是𤣥及其子孫所居後人因名</hi>
<hi>之耳</hi>
崑崙墩<hi>在西子湖</hi>
<pb n="KR2k0027_WYG_005-38b"/>
溧水州有佛子墩戲墩樓子墩上店墩<hi>見本州志</hi>
　　　江湖<hi>淮附</hi>
大江隸集慶路界者一百二十里西至和州烏江縣四<lb/>
十里以鰻鯬洲中流為界東北至真州揚子縣七十里<lb/>
以下蜀鎮中流為界北至真州六合縣界四十里以𤓰<lb/>
步中流為界<hi>史記地理志三江北江從㑹稽毗陵縣北東入海中江從丹陽蕪湖縣東北至㑹稽</hi>
<hi>陽羡縣東入海南江從㑹稽呉縣南東入海水經及荆州記云江出岷山至潯陽分為九道東㑹于彭澤經蕪</hi>
<hi>湖名中江東北至南徐州名為北江而入海長江别名則有京江在南徐州禹貢所謂北江也𤓰步江今揚州</hi>
<pb n="KR2k0027_WYG_005-39a"/>
<hi>六合縣對潤州江寧縣即魏太武所臨處烏江即項羽死處今和州烏江縣亦對江寧縣吳書魏文帝有渡江</hi>
<hi>之志望江水盛長彌漫數百里歎曰魏雖有武騎千群無所用也晉書郭璞以中興王宅江外乃著江賦中江</hi>
<hi>舊逕溧陽州界古三江之一也永陽江亦名九陽江一名潁陽江在州西北三十五里即其遺跡按禹貢揚州</hi>
<hi>三江既入震澤底定岷山導江東迤北㑹于匯東為中江入于海前漢地理志桑欽水經皆云中江出蕪湖縣</hi>
<hi>西南東北至陽羡入海葢自蕪湖逕溧陽至宜興入震澤以下海也唐開元十七年蔣日用作本縣城隍記云</hi>
<hi>此縣南壓中江風波不借舟檝無施縣宰喬翔創浮梁以便行旅中江橋梁之設昉於此景福三年揚行密將</hi>
<hi>臺濛作五堰拖輕舸饋糧五堰遺跡在今溧水州界銀林雙河東埧之地是時中江置堰江流亦既狹矣蘇東</hi>
<hi>坡奏議云溧陽縣之西有五堰者古所以節宣歙金陵九陽江之衆水直趍太平州蕪湖後之商人販賣簰木</hi>
<pb n="KR2k0027_WYG_005-39b"/>
<hi>東入二浙以五堰為阻因紿官中廢去五堰既廢則宣歙金陵九陽江之水或遇暴漲皆入宜興之荆溪由荆</hi>
<hi>溪而入震澤時元祐六年也是時中江尚通其後東埧既成中江遂不復東惟永陽江水入荆溪謾著其詳以</hi>
<hi>見溧陽亦禹跡之所歴云</hi>
秦淮舊傳秦始皇時望氣者言五百年後金陵有天子<lb/>
氣於是東游以厭當之乃鑿方山斷長壟為瀆入于江<lb/>
故曰秦淮按實錄注本名龍藏浦其上有二源一發自<lb/>
華山經句容西南流一發自東廬山經溧水西北流入<lb/>
江寧界二源合自方山埭西注大江分派屈曲不𩔖人<lb/>
<pb n="KR2k0027_WYG_005-40a"/>
功疑非秦皇所開或曰方山西瀆直屬土山三十里許<lb/>
是秦開又鑿石硊山西而疏决此浦因名秦淮葢未詳<lb/>
也<hi>祥符江寧圖經曰淮水去縣一里其源從宣州東南溧水縣烏刹橋西入百五十里丹陽記云建康有淮</hi>
<hi>源出華山入江輿地志淮水發源華山在丹陽姑熟之界西北流經建康秣陵二縣縈紆京邑之内至石頭入</hi>
<hi>江懸流三百許里孫盛晉春秋云是秦所鑿王導令郭璞筮即此淮也徐爰釋問云淮水西北貫都呉時夾淮</hi>
<hi>立柵宋元嘉中浚淮起湖熟廢田千餘頃梁作緣淮塘北岸起石頭迄東冶南岸起後渚籬門迄三橋以防淮</hi>
<hi>水泛溢大抵六朝都邑以秦淮為固有事則沿淮拒守今淮水貫城中東西由水門以達于江葢水之故道也</hi>
𤣥武湖亦名蔣陵湖秣陵湖後湖在城北二里周廻四<lb/>
<pb n="KR2k0027_WYG_005-40b"/>
十里東西有溝流入秦淮深七尺灌田一百頃<hi>建康實錄吳寶</hi>
<hi>鼎二年開城北渠引後湖水流入新宮廵繞殿堂丹陽記呉孫皓寶鼎年間丹陽縣宣騫之母年八十浴於後</hi>
<hi>湖化為黿後湖又名練湖徐爰釋問曰本桑泊晉元帝創為此湖以肄舟師大興三年始創此湖築長堤以壅</hi>
<hi>北山之水東自覆舟山西至宣武城六里餘宋元嘉中有黑龍見因改𤣥武湖立三神山於湖中春秋祠之石</hi>
<hi>邁古迹編云元嘉二十三年築北堤立習武湖於樂遊苑之北湖中亭臺四所孝武大明中大閲水軍於湖因</hi>
<hi>號昆明池而俗亦呼為飲馬塘又於湖側作大竇通水入華林園天淵池引殿内諸溝經太極殿由東西掖門</hi>
<hi>下注城南塹故臺中諸溝水常縈回不息建平王景素舉兵蕭道成出屯𤣥武湖梁徐嗣徽等引齊兵至𤣥武</hi>
<hi>湖侯景舉兵引𤣥武湖水以灌臺城鄭文寶南唐邇事云金陵北有湖周廻數十里名山大川掩暎如畫六朝</hi>
<pb n="KR2k0027_WYG_005-41a"/>
<hi>舊迹多出其間每歲茭藕網罟之利不下數十百千一日馮謐舉𤣥宗賜賀監三百里鏡湖曰余非敢望此但</hi>
<hi>得賜後湖亦暢平生也徐鉉怡聲而對曰主上尊賢下士常若不及豈惜一後湖所乏者知章爾馮大慚宋天</hi>
<hi>禧四年改曰放生池其後稍廢為田開十字河立四斗門以洩湖水跨河為橋以通往來歲久堙塞今城北十</hi>
<hi>三里唯有一池而他皆廢為田龍川陳亮所謂建鄴帶後湖為險者皆非矣景定志云熈寧八年十一月十一</hi>
<hi>日王安石奏臣竊見金陵山廣地窄人煙宻茂為富者田連阡陌為貧者無置錐之地其北關外有湖二百餘</hi>
<hi>頃古迹號為𤣥武前代以為游翫之地今則空貯波濤守之無用臣欲於内權開十字河源泄去餘水決瀝微</hi>
<hi>波使貧困饑人盡得螺蚌魚鰕之饒此目下之利水退之後分濟貧民假以官牛官種又明年之計也奉勅依</hi>
<hi>按此奉狀廢湖為田葢始於王安石増收後湖田租則始於趙善湘田出穀麥所利者小湖關形勢所利者大</hi>
<pb n="KR2k0027_WYG_005-41b"/>
<hi>故著廢湖之因以待復湖之人云</hi>
太子湖一名西池在城北六里周廻十里<hi>呉宣明太子創西池晉元</hi>
<hi>帝即位明帝為太子修西池多養武士於内築土為臺時人呼為太子西池又太子東湖在上元縣丹陽鄉太</hi>
<hi>子臺下東橋之東梁昭明太子植蓮於此</hi>
丹陽湖在溧水州西七十里周廻一百九十五里深三<lb/>
丈湖中流與太平路當塗縣分界<hi>春秋左氏傳哀公十九年楚子西子朝伐</hi>
<hi>吳及桐汭杜預注云宣城廣德縣西南有桐水出白石山西入丹陽湖至今白石之水衝突則三湖泛溢此水</hi>
<hi>本由五堰自宜興縣入太湖今已湮塞故老云當時慮後人復開此道則蘇常之間必被水患遂以石窒五堰</hi>
<pb n="KR2k0027_WYG_005-42a"/>
<hi>路又液鐵以錮石李白甞游此湖酷愛其景乃張帆載酒縱意往來有湖與元氣連風波浩難止天外賈客歸</hi>
<hi>雲間片帆起詩</hi>
絳巖湖一名赤山湖在句容縣西南三十里去府六十<lb/>
里源出絳巖山周百二十里下通秦淮<hi>石邁古跡編赤山湖在上元句</hi>
<hi>容兩縣間溉田二十四垾南去百步有盤石以為水疏閉之節南史沈瑀傳明帝復使築赤山塘所費減材官</hi>
<hi>所量數十萬即此湖塘也唐麟德中令楊延嘉因梁故堤置後廢大厯十三年令王昕復置周百里為塘立二</hi>
<hi>斗門以節旱暵開田萬頃茅山記太𤣥真人内傳曰江水之東金陵之地左右間有小澤澤東有句曲之山陶</hi>
<hi>隠居曰小澤即謂今赤山湖也從江東來直對望山今此湖半屬句容半屬上元唐樊珣記句容西南三十三</hi>
<pb n="KR2k0027_WYG_005-42b"/>
<hi>里曰赤山天寶中改為絳巖山以文變質也山外周流厥有湖塘舊址考於前志則曰吳人創立梁人通之景</hi>
<hi>定志又載宋時湖條云江寧府上元句容兩縣臨泉通德湖熟崇德丹陽臨淮福祚甘棠舊額九鄉今倂入丹</hi>
<hi>陽臨泉福祚甘棠四鄉百姓自來共貯水絳巖湖澆灌田苗下有百堽堰捺水其湖上接九源山其堰下通秦</hi>
<hi>淮江自呉赤烏二年到今已七百餘年其湖東至數堽西至雨壇南至赤岸北至青城舊日春夏貯水深七尺</hi>
<hi>秋冬貯水深四尺先是麟德二年前縣令楊延嘉并建兩斗門立碑碣具言周廻僅百里州司尋差十將丁籌</hi>
<hi>計生徐蕆廵湖打量得一百二十二里九十六步盧尚書判置湖貯水本為溉田若許侵耕難防灾旱取定四</hi>
<hi>尺水則使其澆九鄉田苗九鄉在上元句容兩縣界若過令深廣又慮浸毁若逢曠旱之年須稍増加令且定</hi>
<hi>取五尺水則其不及處且任耕墾種植如有人於五尺水則内盜耕一畞一角推勘得實其犯條人斷遣令衆</hi>
<pb n="KR2k0027_WYG_005-43a"/>
<hi>十日本管湖長不能覺察亦倂施行又據十將丁籌狀蘆蕟亭北邊去岸約有二百來步有一盤石東西闊四</hi>
<hi>尺七寸南北闊三尺五寸石面中心去水面一尺六寸五分即是五尺之則幷有察柱仍仰下縣便於石上磨</hi>
<hi>刮更刻字記其湖仍每季一申不得鹵莽戴經新塘有豐等三湖圍垾内田多是私函取水澆灌田苗準舊例</hi>
<hi>放絳巖湖水下秦淮三日取指揮給放不得專擅開函取水其湖先有傳食田五十畞句容縣弓量二十畞三</hi>
<hi>十步上元縣弓量二十畞三十步百堽堰與絳巖湖同置絳巖湖貯水百堽堰捺水保大中曽别差官親到赤</hi>
<hi>山湖所建斗門三所通放湖水出入常令湖中積水五尺其斗門或遇山水擁下髙於湖内水面即須全開三</hi>
<hi>所斗門放水入湖候外溪水退却放水出溪下秦淮入江專須酌量湖水不得失於元則右前件湖堰承舊澆</hi>
<hi>灌九鄉田苗共一千餘頃畞奉省符帖命指揮修作貯水逐鄉差承潤户管當先有條流歲久去失續於晉天</hi>
<pb n="KR2k0027_WYG_005-43b"/>
<hi>福年中再興功役修作經今六十餘年重添建造貯捺百里溪闕山源賑卹耕民備供王賦累奉勅恩給賜料</hi>
<hi>物及借助日食闕差兩縣官員置造斗門三所計用一萬七千闕百八十工及添修湖埂幷百堽堰共計三萬</hi>
<hi>三千六百八十工衆議重置條流嚴加束轄謹連符條如前乞判印指揮永為證據建隆查員外乾德伍侍御</hi>
<hi>開寶王司空閻侍御魏司空盧司直林員外並判執條常加束轄慶厯三年二月十八日葉龍圖知建康府日</hi>
<hi>於古來舊湫處置立大石柱一條將湖心盤石水則刻於柱上永為定則云</hi>
迎擔湖在城西北石頭城後五里今為田<hi>晉元帝南渡衣冠席卷過</hi>
<hi>江客主相迎負擔於此湖側至今名迎擔湖實錄云費縣西北有迎擔湖溉田三十頃宋袁粲敗劉彦節走迎</hi>
<hi>擔湖即此</hi>
<pb n="KR2k0027_WYG_005-44a"/>
蘇峻湖在城西北一十五里周廻十里灌田一十二頃<lb/>
南徐州記迎擔湖西北有蘇峻湖本名白石陂<hi>晉咸和二年蘇</hi>
<hi>峻反陶侃溫嶠庾亮陣于白石使將軍楊謙攻石頭峻輕騎出戰謙詐奔白石壘峻逼之纔交鋒墜馬李陽臨</hi>
<hi>陣斬峻於白石陂岸至今呼此陂為蘇峻湖</hi>
張陣湖在石頭城後<hi>舊傳蘇峻與晉軍甞戰於此至今湖側髙墩上有蘇大將祠按晉書</hi>
<hi>峻起兵據石頭北湖距石頭纔八里今屬金陵鄉去城十三里</hi>
夏駕湖在城東南五十里屬上元縣丹陽鄉今為田<hi>宋書</hi>
<hi>晉惠帝太安元年丹陽湖熟縣夏駕湖有大石浮二百步而登岸民驚譟曰石來石來明年石冰入建業今丹</hi>
<pb n="KR2k0027_WYG_005-44b"/>
<hi>陽鄉范墟渡舊有石長數尺形如碌碡父老云即古夏駕湖浮來石曹憲揚州記作永寧元年葢其年改太安</hi>
<hi>也</hi>
半陽湖一名半湯湖在城東北四十里周廻十五里水<lb/>
同一壑而冷熱相半<hi>輿地志及南徐州記云江乗縣南有半湯泉半冷半熱熱處可爛物</hi>
<hi>冷處如氷熱處魚入冷處即死冷處魚入熱處亦死民種稻則溉熱水一年再熟今下蜀鎮有溫湯唐丞相韓</hi>
<hi>滉小女有疾浴溫湯即愈此在上元縣境酉陽雜俎云句容縣吳瀆塘其水半冷半熱熱可以瀹鷄此又一湖</hi>
<hi>也</hi>
攝湖在城東北五十里周廻二十里江乗縣記云湖在<lb/>
<pb n="KR2k0027_WYG_005-45a"/>
攝山側因名<lb/>
三岡湖在城東六十四里周廻一十里溉田八十頃地<lb/>
有三岡俯臨湖側因名<lb/>
烏意湖在城東八十里周廻三里溉田一十頃<lb/>
鷰雀湖在城東二里流入青溪古老相傳今斜橋即走<lb/>
馬橋橋之東有水平濶是也或云今惟政鄉白蕩湖即<lb/>
其地<hi>輿地志云走馬橋東有鷰雀湖窮神祕苑曰梁昭明太子在東宮有一琉璃盌紫玉杯皆武帝所賜</hi>
<hi>既薨置梓宮後更葬開墳為閹人攜入大航有燕雀數萬擊之為有司所縳乃獲二寶器帝聞驚異詔以賜太</hi>
<pb n="KR2k0027_WYG_005-45b"/>
<hi>孫封墳之際復有燕雀數萬㘅土以増其上墳側今有湖後人因名燕雀湖</hi>
婁湖在城東南一十五里周廻一十里溉田二十頃水<lb/>
流入艦澳<hi>輿地志云婁湖苑呉時張昭所創有湖以溉田宋時築為苑張昭封婁侯故謂之婁湖</hi>
　　　溪澗<lb/>
舉善溪在溧陽州南三十里源出廣德諸山至此聚而<lb/>
為溪合于髙友溪<lb/>
楚王東西二澗在茅山<hi>楚桓王來游憩此因名舊記云崇禧觀東二澗是也并華陽洞</hi>
<hi>天三水合流直至崇禧觀門前</hi>
<pb n="KR2k0027_WYG_005-46a"/>
落馬澗一名南澗在江寧縣南五里東北流入城壕<hi>宋孝</hi>
<hi>武討元兇劭劭軍敗人馬傾滿澗中時人呼為落馬澗陳亡涸竭戚氏云南史有南澗寺慶元志曰南澗即今</hi>
<hi>落馬澗寺不詳其所宋有南澗樓見荆公詩此地近猶呼落馬澗比年始題其榜曰躍馬澗人皆呼為躍馬澗</hi>
<hi>矣</hi>
蘼蕪澗在上元縣城東三十里青龍山前路出檀橋<hi>金陵</hi>
<hi>故事齊處士劉瓛居此瓛為儒林之宗仕至四十未婚其友為娶王氏乃詣澗折蘼蕪而去因名蘼蕪澗</hi>
玉澗今蔣帝廟側緣山澗是<lb/>
東澗在鍾山寶公塔西宋熈寺基之東<hi>石邁古迹編云梁處士劉訏隠</hi>
<pb n="KR2k0027_WYG_005-46b"/>
<hi>居之所訏尤精釋典甞聽講鍾山諸寺因卜築宋熈寺東澗有終焉之志</hi>
鶴臺澗在句容縣大茅峯東北甞有群鶴往來於此澗<lb/>
後有道士張元之築臺居焉<lb/>
宜春澗在中茅峯東白雲亭南水甚甘旱不涸任真人<lb/>
就東流水合丹正古洞天館之前也<lb/>
碧柰澗在大茅山西二里<hi>昔有僊人展上公於此積碧柰貨丹砂故名茅山志云郭</hi>
<hi>四朝真人於此種柰未詳孰是</hi>
冷水澗在句容縣玉晨觀北<hi>茅山志蒼龍溪在良常山西俗呼冷水澗也</hi>
<pb n="KR2k0027_WYG_005-47a"/>
流杯澗在句容縣雷平山西大路下<lb/>
陶塘澗<hi>見茅山志</hi>
九曲澗在句容縣自大茅山左脅攴流而達于菖蒲澗<lb/>
大澗在金菌山東<lb/>
亭水澗在句容縣北三十里亭山南繞縣城東與赤山<lb/>
澗水合流下百堽堰<lb/>
丁公澗在溧水州南三十五里<lb/>
冷水澗在溧水州東南十里自荆塘西流五里凡九曲<lb/>
<pb n="KR2k0027_WYG_005-47b"/>
入石臼湖<lb/>
上湖澗在溧陽州西南六十里源在廣德軍來北流入<lb/>
縣界合於白雲溪<lb/>
　　　河港<lb/>
古漕河一名靖安河自靖安鎮下缺口取道入儀真新<lb/>
河八十餘里<hi>呉聿靖安河記畧曰江出岷山道峽與荆湘沅澧至洞庭積為巨浸合沔水經潯陽</hi>
<hi>東邀彭澤别為九道會為中江東北至南徐州為北江入于海惟中江自湖口合流而下奔放蕩潏吐吞日月</hi>
<hi>山或磯之則其勢悍怒觸舞大艑兀若轉梗至其廣處曠數百里斷岸相望僅措一髪而舳艫上下中流遇風</hi>
<pb n="KR2k0027_WYG_005-48a"/>
<hi>則四顧茫然亡所隠避自金陵抵白砂其尤者為樂官山李家漾至急流濁港口凡十有八處稱號老風波而</hi>
<hi>玩險阻者至是鮮不袖手東南漕計歲失於此者什一二宣和六年發運使盧公訪其利病得古漕河于靖安</hi>
<hi>鎮之下缺口謂其取逕道于青沙之夾趍北岸穿坍月港繇港尾越北小江入儀真新河以抵新城下往來之</hi>
<hi>人髙枕安流八十餘里以易大江百有五十里之險實為萬世之利役之始興揚子六合上元分治其所臨之</hi>
<hi>地云</hi>
護龍河即舊子城外三面壕也濶十二丈其水自東城<lb/>
壕入遶東面者即古清溪一曲在西北者接潮溝運瀆<lb/>
珍珠河詳見古蹟篇<lb/>
<pb n="KR2k0027_WYG_005-48b"/>
新河在白鷺洲西南流通大江二十餘里舊名金人河<lb/>
今呼為新開河<hi>韓世忠碑云建炎四年金人入侵車駕幸四明王聞之亟以舟師赴難烏珠聞</hi>
<hi>王在京口遽勒三十萬騎北還王遂提兵截大江以邀之相持黄天蕩四十八日烏珠勢危自知力憊糧竭或</hi>
<hi>生他變而王舟師中流鼔枻飄急若神凡古津渡又皆八面控扼生路垂絶一夕潛鑿小河自建康城外屬之</hi>
<hi>江以通漕渠幸風波少休竊載而逃内翰汪藻建炎間奏議云敵於鍾山雨花臺各創大寨抱城開兩河以護</hi>
<hi>之</hi>
蘆門河在上元縣長寧鄉去縣六十里一名金人河<hi>景定</hi>
<hi>志云蘆門河在蘆門漾之側建炎間始開以通真州亦名金人河今黄天蕩南王諫議蘆塲内是其處按此河</hi>
<pb n="KR2k0027_WYG_005-49a"/>
<hi>以金名而不述其所以名意汪藻内翰所謂金開兩河則此河與新開河皆金所開者否則無因以金名也今</hi>
<hi>按世忠碑謂鑿小河自建康城外屬之江則為新河明甚然去黄天蕩甚逺又考建康年表烏珠不得去或教</hi>
<hi>於蘆塲地鑿大渠二十餘里上接江口出世忠之上又傍冶城西南隅鑿渠成次早出舟世忠大驚金人悉趍</hi>
<hi>建康世忠尾擊敗之詳其事勢當自金山脱走之後沿江南岸引行先於黄天蕩南蘆塲鑿渠出江口以通建</hi>
<hi>康而後又於冶城西南鑿渠出江故蘆門新開二河皆名金人河烏珠自新河出江則去黄天蕩逺而海舟無</hi>
<hi>風不能及矣世忠碑文不詳故啓後疑汪藻謂抱城開兩河或即指此戚氏志謂今蘆門河惟蘆蕟出焉亦可</hi>
<hi>見其非江之經流也</hi>
珍珠河在宋行宮後<hi>乃昔陳後主泛舟樂遊之河忽遇雨浮漚生宮人指浮漚曰滿河珍</hi>
<pb n="KR2k0027_WYG_005-49b"/>
<hi>珠因名焉此河通護龍河至太平橋西分兩派一派出柵寨門一派出秦淮宋嘉定間李珏開浚以洩霖漲見</hi>
<hi>水底有大桬板乃止今堙塞殆盡濶處猶五丈戚氏云前志及史傳不見所起疑即運瀆之舊</hi>
小新河在東門外土橋之東<hi>嘉定八年西山真公為江東運副適遇旱蝗細民阻</hi>
<hi>饑欲因役以飽之為養種園前一帶河道淺狹乃撥錢米發下蔣山寺令主首繼心差本寺僧行部役募五縣</hi>
<hi>人夫自土橋東開河欲至蔣山開至半山寺後橋亭遇石不可掘乃止</hi>
新林港又曰新林浦在城西南二十里濶三丈深一丈<lb/>
長一十二里舊經云三十里<hi>宋開寶八年曹彬等破南唐兵於新林港即此地李</hi>
<hi>白新林浦阻風寄友人詩有云明發新林浦空吟謝朓詩送友人遊梅湖云暫行新林浦定醉金陵月又韓翃</hi>
<pb n="KR2k0027_WYG_005-50a"/>
<hi>送客遊江東詩云若到新林江口泊吟詩應賞謝𤣥暉葢𤣥暉有新林向板橋詩也</hi>
下蜀港在城東北一百里句容縣北六十里<hi>唐世置鹽鐵轉運使</hi>
<hi>在揚州宋發運使在真州皆於江南岸置倉轉般倉下蜀鎮北有倉城基并鹽倉遺址尚在後有河入大江里</hi>
<hi>俗呼曰官港即古漕河也</hi>
竹篠港西至靖安東至石步南至直瀆北臨大江屬上<lb/>
元縣金陵長寧兩鄉由靖安港口至城二十里由石步<lb/>
港口至城四十里在唐世紀曰竹篠港今呼竹篠夾港<lb/>
上置廵檢司<hi>景定志云邇時於靖安港口得楊呉所鑄錠石云呉順義元年都城鑄</hi>
<pb n="KR2k0027_WYG_005-50b"/>
石步港在上元縣長寧鄉去縣四十里<hi>石邁古迹編云攝山西花林市</hi>
<hi>之東有浦曰石步港西連竹篠河北至大江</hi>
城壕繞城濶二十五丈週四十五里其水引鍾山南源<lb/>
即古清溪經流故迹繞城東北復南出月子河過秦淮<lb/>
南經伏龜樓而西接大城港其在西北者亦與古清溪<lb/>
故道通流自西入秦淮<lb/>
斗門按圖經在秦淮南北岸天聖中上元溧水等縣積<lb/>
歲水為害知府馬亮始開畎壅置東西斗門各一引水<lb/>
<pb n="KR2k0027_WYG_005-51a"/>
入大江救田甚多<lb/>
海口閘即古迹行宮閘名<lb/>
　　　溝瀆<lb/>
潮溝呉大帝所開以引潮接青溪抵秦淮西通運瀆北<lb/>
連後湖其舊迹在天寶寺前<hi>天寶寺故基在今城東北角外西一里長夀寺前</hi>
實録云潮溝東發青溪西行經古承明廣莫大夏等三<lb/>
門外西極都城墻對今歸善寺西南角南出<hi>歸善寺故基在今城</hi>
<hi>北鷄籠山東</hi>經閶闔西明二門接運瀆<hi>在西州之東今笪橋西</hi>南流入<lb/>
<pb n="KR2k0027_WYG_005-51b"/>
秦淮<hi>乾道南北橋河是也</hi>其北又開一瀆經栖𤣥寺門<hi>寺在覆舟山西南鷄</hi>
<hi>籠山東北</hi>至後湖以引湖水至今俗亦呼為運瀆其實古城<lb/>
西南行者運瀆自歸善寺門前東出至青溪者名曰潮<lb/>
溝其溝東頭已堙塞纔有處所西頭則見通運瀆石邁<lb/>
古迹編曰按建康實録所載皆唐事距今數百年其溝<lb/>
日以堙塞未詳所在今城東門外西抵城壕東出曲折<lb/>
當報寧寺之前亦名潮溝此今世所開非古潮溝也<hi>按徐</hi>
<hi>鉉有和鍾大監泛舟詩云潮溝横趣北山阿張忠定亦有詩云潮溝一面已生蒲則是南唐及宋初潮溝古迹</hi>
<pb n="KR2k0027_WYG_005-52a"/>
<hi>猶在也東南利便書曰古城向北秦淮既逺其漕運必資舟楫而濠塹必須水灌注故孫權時引秦淮名運瀆</hi>
<hi>以入倉城開潮溝以引江水又開瀆以引後湖又鑿東渠名青溪皆入城中由城北塹而入後湖北其大畧也</hi>
<hi>自楊溥夾淮立城其城之東塹皆通淮水其西南邊江以為險然春夏積雨淮水泛溢城中皆被其害及盛冬</hi>
<hi>水涸河流往往乾淺宋隆興二年張孝祥知府事奏秦淮流經府城正河自鎮淮新橋入江其分派為青溪自</hi>
<hi>天津橋出柵寨門入江柵寨門近地屬有力者因築斷青溪水口創為花圃為游人翫賞之地每久雨水暴至</hi>
<hi>則正河不能急洩水勢於是泛濫城内居民被害今欲復通柵寨門使青溪徑直入江則城内永無水患及汪</hi>
<hi>澈繼孝祥知府詔澈指定以聞澈言開西園古河道通柵寨門尤便從之戚氏云秦淮水源甚逺小川流入者</hi>
<hi>衆又古來貯水湖衍後世築為圩田日多每夏雨暴至江湖復湧水即泛溢皆經流城内一河入江自源及委</hi>
<pb n="KR2k0027_WYG_005-52b"/>
<hi>所過不計幾橋凡過一橋必為木石岸堰束扼及居民築土侵狹河道故水失其常横流弗順是以必資柵寨</hi>
<hi>門河及長干橋下河分洩其勢其關於國賦民食者非輕如云通便舟楫特是小事自前如孝祥所言止謂城</hi>
<hi>内被水然多不過數日即退其害亦輕若觀鄉外圩田則始見其害可畏爾上元江寧溧水多賴圩田農民生</hi>
<hi>計居處皆在圩中每遇水至則舉村闔社日夜倂力守圩辛苦狼狽於淤泥之中如禦大㓂幸而雨不連降風</hi>
<hi>不湧浪可以茍全一歲之計其或壊决則水注圩中平陸良田頃刻變為江湖農民顛沛流離哭聲滿野拏舟</hi>
<hi>結筏走避他處國賦民食兩皆失之是皆水不安流之故爾至元五年己卯行臺大夫呼拉噶齊令有司開浚</hi>
<hi>天津橋下古溝東起青溪西抵柵寨門至石頭城下水道復通公私便之</hi>
御溝在古御道兩旁歲久堙塞<hi>南史桂陽王休範舉兵杜黑騾乗勝渡淮黄門</hi>
<pb n="KR2k0027_WYG_005-53a"/>
<hi>侍郎王藴傷重踣於御溝之側實録云朱雀門北對宣陽門相去六里名為御道夾開御溝歲久堙塞今在城</hi>
<hi>南御街兩邊俱有溝在居民屋下乃南唐所開非六朝舊迹</hi>
霹靂溝在城東五里<hi>荆公有詩云霹靂溝西路柴荆四五家</hi>
百丈溝一名百步溝在溧陽州南三里源出燕山相傳<lb/>
其處田多高卬開溝以灌溉東流合于白雲逕下入太<lb/>
湖<lb/>
鐵冶溝在鍾山鄉馬鞍山下有地三畞餘皆鐵近水垠<lb/>
通小港耆老呼為鐵冶溝<hi>梁時作三垻堙淮水以灌壽州一於壽州一於荆山一於</hi>
<pb n="KR2k0027_WYG_005-53b"/>
<hi>盱眙久不能成聚江南之鐵融液載往淮築之上種榆柳一夕崩壞聲聞數里棄所聚之餘鐵於此至淳祐七</hi>
<hi>年趙都督葵於其旁置爐鞴十數以鑄鐵礟匠人烹鑿地堅不可入乃已</hi>
直瀆在城北𨽻上元縣鍾山鄉去城三十五里濶五丈<lb/>
深二丈西至壩埂東北接竹篠港流入大江旁有直瀆<lb/>
山直瀆洞呉後主所開瀆道直故名曰直瀆<hi>輿地志云白下西南</hi>
<hi>有蟹浦蟹浦西北有直瀆伏滔北征記云吳將軍塋墓有王氣孫皓惡之乃鑿其後為直瀆晉缺  舉兵溫嶠</hi>
<hi>帥師救京師遣王愆期等為前鋒按直瀆即此地楊脩詩注云瀆在幕府山東缺  十四里濶五丈深二丈初</hi>
<hi>開之時晝穿夜鑿開塞經年不就傷足役夫臥其側夜見鬼物竭蹶因嗟曰何不以布囊盛土棄之江中使吾</hi>
<pb n="KR2k0027_WYG_005-54a"/>
<hi>殫力於此傷者異之有司如其言瀆乃成</hi>
運瀆在上元縣西北一里呉大帝赤烏三年使左臺侍<lb/>
御史郄儉監鑿城西南自秦淮北抵倉城通運瀆於苑<lb/>
倉今所鑿城在西門近南其水東行過小新橋而南經<lb/>
斗門橋流入秦淮又東北過西虹橋循宋行宫城西迤<lb/>
邐向北乃其故道其自閃駕橋經天津橋而東者合于<lb/>
青溪<hi>按建康宮城即呉苑城城内之倉曰苑倉故開此瀆通運倉所時人亦呼為倉城晉咸和中修苑城</hi>
<hi>為宮惟倉不毁是名太倉在西華門内道北</hi>
<pb n="KR2k0027_WYG_005-54b"/>
破岡瀆在句容縣東南二十五里<hi>實録云呉赤烏八年使校尉陳勳作屯田</hi>
<hi>發屯兵三萬鑿句容中道至雲陽西城以通呉會船艦號破岡瀆上下十四埭上七埭入延陵界下七埭入江</hi>
<hi>寧界晉宋齊因之梁改為破墩瀆遂廢之而開上容瀆陳高祖即位又堙上容瀆更修破岡至隋平陳乃廢宋</hi>
<hi>少帝於華林園開瀆聚土以象破岡埭與左右引船唱呼以為歡樂</hi>
義溝瀆在城東二十里源出東青村下入秦淮長七里<lb/>
溉田一百餘頃<lb/>
徑瀆在溧陽州北三十里自金壇縣界來入長塘湖<hi>鎮江</hi>
<hi>志云晉宋舊有此瀆隋大業中縣令達奚明又加疏决</hi>
<pb n="KR2k0027_WYG_005-55a"/>
　　　池塘<lb/>
放生池<hi>按舊圖經唐乾元中放於江寧秦淮太平橋臨江帶郭上下五里置放生池八十一所有碑昇</hi>
<hi>州刺史顔真卿撰文舊以府治東南東接青溪北通運瀆者為之今秦園之側府學之東即古放生池也淳熙</hi>
<hi>間史正志移放生池於青溪建閣其上遇祝聖立班閣下府學缺因舊放生池為泮水其流亦通青溪王尚書</hi>
<hi>缺以其池乃祝聖之地立板榜於舞雩亭門禁缺仁池近行路水深而堤不固時有溺死者馬光祖命能  寺</hi>
<hi>僧築堤甃街立大木為欄檻自是無溺者</hi>
天泉池宋元嘉二十三年鑿一名天淵池<hi>龔頴運厯圖云晉孝武太</hi>
<hi>元十年大旱井瀆皆竭太官供饍皆資天泉池自晉已有此池矣宋書云明帝泰始二年天泉池白魚躍入御</hi>
<pb n="KR2k0027_WYG_005-55b"/>
<hi>舟梁書陸雲公傳云天泉池中新製舟形狹而短惟引太常劉之遴國子祭酒到溉右衞朱异中書黄門郎陸</hi>
<hi>倕同載按宋宮城後法寶寺西南菜圃中荒池尚餘一畞疑即此池也</hi>
善泉池一名九曲池在臺城東東宮城内周廻二百餘<lb/>
步<hi>金陵故事梁昭明太子所鑿中有亭榭洲島曲盡幽深之趣太子泛舟池中嘗曰何必絲與竹山水可忘</hi>
<hi>情</hi>
飲馬池宋大明中立於𤣥武湖北上林苑中<lb/>
洗鉢池在蔣山寶公塔西二里法雲寺基方池是也<hi>慶元</hi>
<hi>志在興教寺故基上</hi>
<pb n="KR2k0027_WYG_005-56a"/>
覆盃池舊城北三里西池是也<hi>晉元帝中興頗以酒廢政丞相王導諫帝因覆</hi>
<hi>盃於池中以為戒也</hi>
西池按宮苑記在太初宮西門外呉之西苑今惠日寺<lb/>
後池也互見太子湖<hi>呉宣明太子孫登所創謂之西苑世説晉明帝為太子時欲作池臺</hi>
<hi>元帝不許太子養武士一夕中作比曉便成即今謂之太子西池丹陽記曰西池孫登所創呉史所謂西池明</hi>
<hi>帝重修之耳記室新書云西苑内有太子池孫權子和所築實録注云其宮城西南角本有池名清游池通城</hi>
<hi>中樂賢堂並肅宗為太子時所作晉中興書云温嶠拜中庶子䂓諫謀議具有補助太子起西池樓觀頗多勞</hi>
<hi>費嶠口疏諫太子納焉太元十年苻堅為姚萇慕容冲所攻遣使求援詔謝安率衆救秦帝自行西池宴群臣</hi>
<pb n="KR2k0027_WYG_005-56b"/>
<hi>餞安賦詩者五十八人劉毅征盧循敗歸帝大宴於西池有詔賦詩毅詩云六國多雄士正始出風流毅自以</hi>
<hi>武功不競故示文雅有餘也</hi>
濛汜池在臺城内<hi>梁陳龍舟嬉游之所</hi>
柵塘在秦淮上通古運瀆<hi>實録注呉時夾淮立柵號柵塘王隠晉書云王敦反以兄</hi>
<hi>子應為嗣沈充自呉率衆萬餘人至與王含合克司馬顧颺説充曰今日舉大事而天子已扼其喉情離衆沮</hi>
<hi>持疑猶豫必致禍敗今若決破柵塘因湖水灌京邑肆舟艦之勢極水軍之用此所謂不戰而屈人兵上䇿也</hi>
<hi>充不用王敦殺郭璞瑛謂五伯曰吾年十三時於柵塘脱袍與汝吾命應在汝手中五伯感昔念惠銜涕行法</hi>
<hi>梁天監九年新作縁淮塘北岸起石頭迄東冶南岸起後渚籬門達于三橋作兩重柵皆施行馬至南唐時置</hi>
<pb n="KR2k0027_WYG_005-57a"/>
<hi>柵如舊其後置閘洩城中水入于江俗號為柵寨門乾道五年史正志景定元年馬光祖皆甞重建水道久湮</hi>
<hi>今至元五年集慶路重加修浚又按梁嚴植之縁柵塘行見人患臥塘側植之下車問之曰荆州人為人傭疾</hi>
<hi>篤而船主棄也植之載還治之經年而差請終身充奴報厚德植之遺資糧遣之即此柵塘也</hi>
横塘按實録在淮水南近陶家渚縁江築長堤謂之横<lb/>
塘淮在北接柵塘<hi>宮苑記呉大帝時自江口縁淮築堤謂之横塘北接柵塘在今秦淮逕口</hi>
<hi>呉時夾淮立柵自石頭南上十里至查浦查浦南上十里至新亭新亭南上十里至孫林孫林南上十里至板</hi>
<hi>橋板橋南上三十里至烈洲呉都賦曰横塘查下邑屋隆夸樓臺之盛天下莫比</hi>
倪塘在城東南二十五里<hi>晉書王敦自湖隂使王含錢鳳等以兵五萬逼京師帝親</hi>
<pb n="KR2k0027_WYG_005-57b"/>
<hi>率六軍次南塘夜募勇士陳嵩等領甲卒千人渡水掩其未備大破含軍于越城含軍既敗乃率餘黨自倪塘</hi>
<hi>西置五城如却月勢即此處也南史劉毅初當之荆州表求東還辭墓去都數十里不過拜闕宋武帝出倪塘</hi>
<hi>會毅胡藩請殺之帝曰吾與毅俱有剋復功其過未彰不可自相圖其後北討謂藩曰若從卿倪塘之謀無今</hi>
<hi>舉也梁書齊兵自秣陵東跨淮立橋引兵渡自方山進及倪塘互見五城下</hi>
臨賀塘在城東三十里屈曲一十里溉田二十頃梁臨<lb/>
賀王蕭正德理田於此因名<lb/>
銅塘在城東四十里屈曲十五里溉田二十頃<lb/>
長塘在城東南六十里屈曲五十里溉田百頃<lb/>
<pb n="KR2k0027_WYG_005-58a"/>
王塘在城東四十里屈曲十五里溉田三十頃<lb/>
開善塘在城東三十里屈曲十五里溉田二十頃<lb/>
蠡湖塘在城北二十里屈曲十三里溉田十頃<lb/>
劉塘在城北三十里屈曲二十里溉田十頃<lb/>
水門塘在城東三十五里屈曲一十里溉田十七頃<lb/>
黄家塘在城南菜園務舊在軍寨内今地名黄家塘寨<lb/>
赤山塘在城東三十五里濶五丈深一丈溉田一百五<lb/>
十頃<lb/>
<pb n="KR2k0027_WYG_005-58b"/>
郭干塘在長隠山東塘五畞深五尺一寸灌田六十餘<lb/>
畞其近村亦以郭干名水常滿鄉人涸之必有震電屬<lb/>
茅山鄉十三都石頭堽<lb/>
赤石塘陶隠居云赤石田在中茅峯西食此塘水利溉<lb/>
田十餘頃<lb/>
上鈐塘在句容縣南十三里計四十一畞一角四十二<lb/>
步深五尺三寸溉田一百一十三畞<lb/>
下鈐塘計六十七畞二角三步深五尺三寸溉田二百<lb/>
<pb n="KR2k0027_WYG_005-59a"/>
單二畞<lb/>
郭西塘在句容縣西一里計一百八十畞一角五十步<lb/>
深七尺三寸溉田五百七畞<lb/>
梅家塘在海眼西<lb/>
南黄塘在句容縣東北十里赤堽約八畞深五尺溉田<lb/>
二百頃<lb/>
西黄塘在句容縣東北十里澗西大小十三所廣一十<lb/>
五畞溉田一百五十頃<lb/>
<pb n="KR2k0027_WYG_005-59b"/>
溧水有官塘楊塘茭塘荆塘解塘莆塘沙塘柘塘鴉飛<lb/>
塘白水塘清水塘曽家塘齊母塘南塘五穀塘魯塘徐<lb/>
塘芮塘傳嵇社塘溧陽有香苗塘石臼塘虎塘馮塘真<lb/>
武塘浦里塘青塘又南塘各見本志<lb/>
　　　井泉<lb/>
景陽井一名臙脂井又名辱井在臺城内陳末後主與<lb/>
張麗華孔貴嬪投其中以避隋兵其井有石闌多題字<lb/>
舊傳云闌有石脈以帛拭之作臙脂痕或云石脈色類<lb/>
<pb n="KR2k0027_WYG_005-60a"/>
臙脂按曽南豐集辱井銘曰辱井有篆文云辱井在斯<lb/>
可不戒乎并下文共十八字在井石檻上不知誰為文<lb/>
又有景陽樓下井銘又有陳後主叔寶辱井記及江寧<lb/>
縣興嚴寺井石檻銘莫知誰作也<hi>景定修志時已不可辨今存片石在郡學</hi>
<hi>中詳見古迹志</hi>
龍天王井在臺城前舊傳梁武帝為郗后立龍祠井上<lb/>
號龍天王井梁陳皆祀之<hi>六朝記云梁武帝郗后性妬忌武帝初立未冊命因忿懟</hi>
<hi>乃投殿庭井中衆赴井救之已化毒龍煙熖衝天人莫敢近帝悲嘆久之乃冊為龍天王使井上立祠自梁歴</hi>
<pb n="KR2k0027_WYG_005-60b"/>
<hi>陳享祀不絶陳滅遷其祠於西京道德寺大業初又置祠於舊處今按梁史武帝即位郗后已死於雍州或其</hi>
<hi>神見耳詩以虵虺為女子之祥武帝親立齊和帝復奪而弑之惡念所感虵虺見妖不亦宜乎前志疑而不載</hi>
<hi>過矣</hi>
義井在城南天禧寺側<hi>天聖五年郡人唐文遇出家帑令寺僧可政請于丞相李公迪</hi>
<hi>所鑿</hi>
三義井在石頭城後清涼寺莊及石子岡七里鋪共三<lb/>
井<hi>南唐保大三年置井闌上有僧缺二刻字又金陵故事有三井在瓦官寺後汲一井則  井俱沸因名其</hi>
<hi>地為三井缺北言神農生而九井自出今隨縣北界厲鄉缺  重山  有九井汲一則八動有神農所生石六</hi>
<pb n="KR2k0027_WYG_005-61a"/>
<hi>上有神農廟老子亦生於此然當塗南十里亦有九井山伏滔記云丹陽縣南有九井五乾四通大江寰宇記</hi>
<hi>云穰之九井與江寧三井皆汲一則餘俱震縣復有烈山烈洲臨江中或以為烈山氏故迹未必然也姑存以</hi>
<hi>備攷</hi>
應潮井在蔣山頭陀寺山頂第一峯佛殿後<hi>蔣山塔記云梁大同</hi>
<hi>元年後閤舍人石興造山峯佛殿殿後有一井其泉與江潮盈縮増減相應段承式酉陽雜俎云蔣山有應潮</hi>
<hi>井在半山之間俗傳云與江潮相應甞有破船朽版自井中出貞觀中有牧兒汲水得杉板長尺餘上有朱漆</hi>
<hi>字曰呉赤烏二年豫章王子駿之船石邁古迹編曰應潮井在蔣山頂古頭陀寺後其井與江潮相通盈縮常</hi>
<hi>應時於井間得蘆根斷帆之屬</hi>
<pb n="KR2k0027_WYG_005-61b"/>
蔵冰井宮苑記在城東北十里覆舟山北<hi>宋孝武大明中鑿以藏冰</hi>
<hi>齊梁陳皆因之</hi>
沸井在句容縣東三十五里<hi>丹陽記曰句容縣有沸井亦曰沸潭又曰句容縣東</hi>
<hi>三十五里有龍岡岡頂有沸潭周廻十二丈聞人聲便沸不聞不涌也異苑曰句容縣有延陵季子廟廟前井</hi>
<hi>及瀆常自涌沸于今猶然圖經云在縣東三十里虎耳山</hi>
響井在江寧縣陶呉鎮西北二百餘步<hi>響井闌尚存元祐五年四字或</hi>
<hi>以紗帛䝉其上以物擊之則作鼓聲或以瓦石投其中則作鐘磬聲景定志云屬陳主簿家園中</hi>
許長史井在茅山玉晨觀内今有碑碣存<hi>陶隠居云舊在許長史宅</hi>
<pb n="KR2k0027_WYG_005-62a"/>
<hi>歲久堙没後得井於觀中其泉色白而甘有井銘乃徐鉉所作</hi>
陶隠居井在茅山華陽宮前東橋<hi>陶貞白七次丹成皆中等神人告以定分</hi>
<hi>止合得此中丹於是服之遁景而去井歲久堙没政和初道士莊慎修索而得之初去三尺許得瓦井䦨雖破</hi>
<hi>合之尚全環刻大字云先生丹陽人仕齊奉朝請壬申歲來山棲身髙靜自號隠居同來弟子呉郡陸敬游其</hi>
<hi>次楊王呉戴陳許諸生供奉階宇湖熟潘邏及逺近宗禀不可具記悠悠歴代詎勿識焉梁天監三年八月十</hi>
<hi>五日錢塘陳宣懋書及見磚甃又穿數丈獲一圓石䂓徑九寸許列十一趾滌之朱色粲然又得銅爐有柄若</hi>
<hi>今手爐仍於砂石間有丹一粒大如芡實光彩射人亟取之遂墜井中水極甘冷雖大旱不竭爐現藏宮中</hi>
樂官井在溧陽舊縣寨東百餘步<hi>南唐時東以太湖與錢氏為界溧陽屯兵</hi>
<pb n="KR2k0027_WYG_005-62b"/>
<hi>間遣諸子巡視有憩於驛者樂工忤意沈之井滯魄為祟託宿必魘或死無敢入者後有逹官欲寓宿驛吏以</hi>
<hi>事告不信其夜果見服緋緑者數輩自井出叱問具陳寃狀祈葬遺骼於髙原達官許之復投于井明日為出</hi>
<hi>其骼以葬其怪遂絶今猶呼樂官井即當時驛之所在云</hi>
湯泉在城東六十里上元縣神泉鄉湯山其處有聖湯<lb/>
延祥院舊凡十所今存者六<hi>吳地記曰江乗縣有湯山出湯泉三所可以治</hi>
<hi>疾張勃呉録曰丹陽江乗縣有湯山出溫泉三所宋劉義㳟湯泉銘云秦都壮温谷漢京麗湯泉炎徳資逺液</hi>
<hi>暄波起斯源石邁古迹編云鴈門山北有湯泉去都七十里用以洗浴治瘡飲之已腸胃冷疾齊時有老沙門</hi>
<hi>語彼村人云此鑊湯之衝也</hi>
<pb n="KR2k0027_WYG_005-63a"/>
忠孝泉近忠孝亭<hi>武舉狀元周虎有記</hi>
玉兔泉在府學東廊前<hi>秦檜未仕時宿學夜見白兔入地使人掘之一丈許得泉檜既</hi>
<hi>入仕設井闌鐫石篆書玉兔泉三字檜甞置田入學</hi>
一人泉宋熈泉<hi>見前蔣山圖攷</hi>
道光泉<hi>見蔣山下熙寧八年僧道光披榛莽得泉深五尺穴竹引注寺中由嶺至寺凡三百步王荆公</hi>
<hi>手植二松於其旁其後道光又得一泉合為一派主寺者作屋覆其上名曰䝉亭以此泉得之道光故名道光</hi>
<hi>泉</hi>
張山大泉<hi>在山之陽合衆小泉深廣丈餘溉田百頃春夏不竭客至則沸又名玉泉</hi>
<pb n="KR2k0027_WYG_005-63b"/>
喜客泉在茅山棲真觀南客至則湧沸而起<hi>句曲三茅山記喜客</hi>
<hi>泉在大茅峯北垂方數尺客至即沸故名曰喜客泉</hi>
撫掌泉在茅山崇壽觀前雖旱不涸<hi>在昭明讀書臺下舊記云在鴻禧院</hi>
<hi>東聞擊掌之聲湧出如沸其味甚佳冬時常暖亦呼為冬溫泉</hi>
白騎泉在城北十五里<hi>石邁古迹編云呉大帝時蔣帝乗白馬執白羽扇見形於此馬</hi>
<hi>跑地成泉因以名之其泉在亭山之側屬上元縣慈仁鄉</hi>
白乳泉在攝山棲霞寺千佛嶺下<hi>昔因人伐木始見石壁上刻隸書六大字</hi>
<hi>曰白乳泉試茶亭不知得名於何人</hi>
<pb n="KR2k0027_WYG_005-64a"/>
陳隆泉<hi>石邁古迹編曰隸上元縣丹陽鄉絳岩山之北父老相傳昔有陳隆道人甞結茅其側其泉清</hi>
<hi>澈甘冷遶山十餘泉皆所不及建炎中居民避難山中取給此泉泉之東有屋基平坦無石莫知所因</hi>
田公泉在茅山玉晨觀東南一里亦呼柳谷泉<hi>真誥定録言華</hi>
<hi>陽雷平山有田公泉飲之除腹中三蟲與隠居泉水同味云是玉沙之流津也用以浣衣不用灰以此為異</hi>
玉液泉<hi>舊記云有二泉一在茅山崇壽觀後山堽上路西畔僊人捧石北泉若乳色甘而香能去腹中</hi>
<hi>諸疾俗呼為香泉一在三角山玉液菴</hi>
海眼泉<hi>舊記云有二泉一在楊尚書山房常時泉涌能應海潮在積金中茅之西今元符宮西園是也</hi>
<hi>一在墨池西</hi>
<pb n="KR2k0027_WYG_005-64b"/>
茅山有益人泉玉蝶泉靈泉洞泉玉砂泉朱砂泉鹿跑<lb/>
泉百丈泉饙飲泉丹谷泉陶公泉一勺泉溧水有禀丘<lb/>
山泉㔶船山泉各見本志<lb/>
　　　諸水<lb/>
鍾山水<hi>李衞公浮槎山水記云李侯以鎮東留後出守廬州因遊金陵蔣山飲其水既又登浮槎至其</hi>
<hi>上有石池涓涓可愛葢陸羽所謂乳泉漫流者飲之甘則鍾山水與浮槎之水其味同也</hi>
石頭城下水<hi>中朝故事云李德裕博達居廊廟日有親知奉使京口李曰還日金山下揚子江中</hi>
<hi>零泉水與取一壺來其人舉棹日醉而忘之泛舟至石頭下方憶乃汲一瓶於江中歸京獻之李公飲後訝嘆</hi>
<pb n="KR2k0027_WYG_005-65a"/>
<hi>非常曰江表水味異於頃歲矣此頗似建鄴石城下水其人謝過不隠也</hi>
八功德水在蔣山悟真庵後梁天監得名<hi>天聖中知上元縣梅摯記</hi>
<hi>云鍾山之陽有泉曰八功德梁天監中有胡僧曇隠飛錫寓止修行有一厖眉叟相謂曰予山龍也知師渴飲</hi>
<hi>功德池措之無難矣人與口滅一沼沸成深僅盈尋廣可倍丈浪井不鑿醴泉無源水旱若初澄撓一色厥後</hi>
<hi>西僧繼至云本域八池一已眢矣此味大較相類豈非竭彼盈此乎一清二冷三香四柔五甘六凈七不饐八</hi>
<hi>蠲痾又其効也夫姜詩孝聞獲淵開而鯉躍貳師誠至因劒刺以流飛義有激而相求物何逺而不應向匪兼</hi>
<hi>濟則為怪力是泉也方外凈因寰中美利矧其靈者安可忽諸世故流離滋液長在惜其風雨不庇荆蕪四侵</hi>
<hi>寂寥山阿孰為起廢史館學士蘭陵蕭公貰以已俸作亭甃板石皆自南康購至楹柱四下東府所成鑿厓以</hi>
<pb n="KR2k0027_WYG_005-65b"/>
<hi>審曲匱土以端術奢不至侈巋然獨存仍練僧結廬於前以掌之庶幾便民汲息客游非有徼於妄福也嘉定</hi>
<hi>初鍾將之重修趙師縉記</hi>
曲水晉海西公於鍾山立流杯曲水延百僚<hi>水經注曰舊樂遊苑</hi>
<hi>宋元嘉十一年以其地為曲水武帝引流轉酌賦詩</hi>
溧水一名瀨水在溧陽州西北四十里<hi>前漢地理志云溧水出南湖祥</hi>
<hi>符圖經瀨水西承丹陽湖東入長塘湖葢丹陽湖即南湖也景定志云固城春秋時呉瀨渚縣見勝公廟記漢</hi>
<hi>溧陽縣治在焉隋開皇十一年割溧陽之西置溧水縣固城在溧水縣界宋紹興中得後漢溧陽校官碑於固</hi>
<hi>城湖之傍故知其為漢縣治丹陽湖在其南一曰南湖溧水出南湖而東縣在水之北水北曰陽故名溧陽自</hi>
<pb n="KR2k0027_WYG_005-66a"/>
<hi>東埧既成於是丹陽湖水不復通本州界然古溧水之出於丹陽湖明矣今州西北有水源出曹山逕溧水州</hi>
<hi>界東流入本州界合于永陽江六朝事迹編及乾道建康志皆指曹山之水為溧源非也元和郡縣志謂溧水</hi>
<hi>在溧陽縣南六里葢唐溧陽縣治即今之舊縣也溧水東流為永陽江江上有渚曰瀨渚即伍子胥乞食投金</hi>
<hi>處故又曰投金瀨自瀨渚東流為瀨溪鄉民訛為爛溪入長塘湖一派東流為呉王漕呉王漕楊行密時漕運</hi>
<hi>所行也或以為春秋時之呉王真誥云夫至貞者萬乗不能激其名投金溧女是也陶隠居注云金溧女是子</hi>
<hi>胥所逢浣紗於溧水之陽者後既投金以報之故謂之金溧詳見李白所作瀨女碑</hi>
呉王漕水源出溧水州東廬山東南流入呉漕過白馬<lb/>
橋馬沈二港下入丹陽湖<lb/>
<pb n="KR2k0027_WYG_005-66b"/>
太山水源出溧水州南流入固城湖經五堰東入溧陽<lb/>
州三塔港<lb/>
亭水源在句容縣北三十里亭山南繞縣城東與赤山<lb/>
湖水合流下百堽堰入秦淮<lb/>
溧陽州有黄墟蕩清水蕩茅山有大羅源桐花源霞架<lb/>
海丹砂泓陽谷汧皆見本處志<lb/>
汝南灣在府城東八里當秦淮曲折處<hi>晉汝南王渡江家於此遂名汝</hi>
<hi>南灣東冶亭在灣之東南乃晉太元中餞送之所齊陸慧曉清介自立與張融鄰居劉瓛弟璉字子敬云二人</hi>
<pb n="KR2k0027_WYG_005-67a"/>
<hi>並居其間水必有異味特酌飲之至今取此水釀酒甚佳事見覧古詩注</hi>
桐樹灣在秦淮南向逼府城北臨淮水岸舊植桐甚繁<lb/>
故名東北有浮航即長樂橋也宋人稱桐林見銀樹堰<lb/>
下<lb/>
明月灣在句容縣西南一里通淮謝安石曽月夜泛舟<lb/>
垂釣今釣基尚存<lb/>
烏龍潭在城北鍾山鄉永慶寺之前水旱禱祈屢應<hi>輿地</hi>
<hi>志宋元嘉末有黒龍見𤣥武湖側今潭近湖疑即當時所見之處</hi>
<pb n="KR2k0027_WYG_005-67b"/>
菖蒲潭在句容縣僊人房許長史居此學道又顧著作<lb/>
山房多産菖蒲一寸九節<lb/>
句容縣有護軍潭白龜潭溧水州有龍潭石龍潭見各<lb/>
處志<lb/>
投金瀨在溧陽州西北四十里源出曹姥山經溧水州<lb/>
界東流入州界南流為潁陽江江上有渚曰瀨渚<lb/>
　　　巖洞<lb/>
鍊丹巖在茅山側<lb/>
<pb n="KR2k0027_WYG_005-68a"/>
衆真巖在茅洞側<lb/>
錢真人誦經巖在燕口洞上<lb/>
曲水穴在碧巖下<lb/>
石城洞一名龍洞在城西一里二百步石頭西嶺下臨<lb/>
大江當嶄絶之處有洞户真誥云此小有洞天之南門<lb/>
也俗呼為龍洞口<lb/>
華陽洞在茅山側三茅二許俱得道於此洞其洞門五<lb/>
三門顯二門隠<hi>茅山記云華陽西南有二洞其西在崇壽觀後其南在元符宮東宋投金龍玉</hi>
<pb n="KR2k0027_WYG_005-68b"/>
<hi>簡於此六朝記云十大洞天之第八名中金壇長百丈復有玉碣皆載神僊祕事三茅二許俱得道於此靈異</hi>
<hi>至多見陶貞白華陽頌真人曰天無謂之空山無謂之洞人無謂之房山腹中空虚謂洞庭人頭中空虚謂洞</hi>
<hi>房是以真人處天處山處人所謂出入無間葢天地之有山洞由人身之有腧穴神<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>之所行焉太元内傳曰</hi>
<hi>句曲之洞宮有五門南兩便門東西便門北大便門合五門也隠居云今山南大洞即是南面之西便門東門</hi>
<hi>似在栢枝壠中北良常洞即是北大便門而東西並未顯定録君㖟言東便門在中茅東小阿口則西便門應</hi>
<hi>在今呼作石墳處也</hi>華陽南洞<hi>在大茅山下栢枝壠中唐越州刺史裴肅字中明造松子石案用以</hi>
<hi>朝真</hi>茅洞<hi>在元陽觀石壇下即南面之西便門定録君㖟言大茅山有小穴在南謂之南便門但精潔齋</hi>
<hi>心向於司命又常以二日望山延迎請祝自然得見吾也誠之至矣隂宮何足不觀乎左慈復何人耶洞西又</hi>
<pb n="KR2k0027_WYG_005-69a"/>
<hi>有繡衣石</hi>華陽洞<hi>東便門定録君㖟言中茅山東有小穴才如狗竇劣容人入耳愈入愈濶外以磐石</hi>
<hi>掩塞穴口故餘小穿如杯大使山靈守衞之此磐石穴時時開發耳謂之隂宮之阿門子勤齋戒尋之得從此</hi>
<hi>而入易於良常洞口良常洞多沙路曲僻經水處不大便易又道路逺不如小阿穴口直下三四里便徑至隂</hi>
<hi>宫東𤣥掖門自非已成僊人不得其門而入也</hi>華陽西洞<hi>在積金山東嶺下隠居所謂積金山洞颼</hi>
<hi>颼有風者是也累朝金籙投龍簡於此即西便門也</hi>良常洞<hi>華陽北大便門也是為保命君所治定録</hi>
<hi>君㖟言良常北垂洞口直至嶺南行二百步有秦始皇埋蔵白璧一雙上有小磐石在嶺上以覆埳處李斯刻</hi>
<hi>書璧其文曰始皇聖德平章山河廵狩蒼川勒銘素璧始皇所履山川皆禮以玉璧不但句曲而已洞北石壇</hi>
<hi>即許真人掾燒香禮拜解化之處真誥所謂北洞告終以此</hi>羅姑洞<hi>在金菌山西即九疑山女僊人</hi>
<pb n="KR2k0027_WYG_005-69b"/>
<hi>羅郁也</hi>髙居洞<hi>與羅姑洞並/石限界之</hi>玉柱洞<hi>在華陽西洞南中積石乳四面僅容人行</hi>
酆都洞<hi>在紫陽觀</hi>小青龍洞<hi>在小茅西/朱砂泉上</hi>天䆫洞<hi>在積金山</hi>碧巖洞<lb/>
<hi>在崇夀觀後洞頂為嶔崟亭古木危基存焉</hi>女僊洞<hi>在碧巖洞東三十步穴口下視如眢井然相傳</hi>
<hi>任真人之女得道變遁于此</hi>栢枝洞<hi>在金牛穴南昔人深入聞太湖風濤鼔楫之聲</hi>慶雲洞<lb/>
<hi>在海江山下</hi>黒虎洞<hi>在華陽南洞/九錫碑之左</hi>黄龍洞<hi>在九錫/碑之右</hi>南斗洞<hi>在三</hi>
<hi>角山女官妙法庵</hi>海泉洞<hi>在皇甫谷泉/源深不可測</hi>水龍洞<hi>在白雲峯下</hi>燕口洞<lb/>
<hi>在方隅山南有洞室女僊人錢妙真遁化其中淳祐五年巡檢使夏侯嘉貞與建隆觀道士詣洞投龍簡是夕</hi>
<hi>雷震洞户開一㕔吏深入遇道士與來禽一食之絶粒</hi>方隅洞<hi>在方隅山上真誥方隅洞有二門其</hi>
<pb n="KR2k0027_WYG_005-70a"/>
<hi>一即燕口洞也洞名方源館南通大茅南之方山亦有二洞口見於外</hi>夫子洞<hi>在良常對山孔子未</hi>
<hi>甞入呉不知何以得名</hi>方臺洞<hi>在方山下有洞室兩口見外與華陽通號為别宇幽館得道者處焉</hi>
<hi>世人呼為白石洞</hi>青龍洞<hi>在帢幘山去方山十餘里帢幘山今人呼為丫頭山在溧陽州界隠居曰</hi>
<hi>有大口見外昔有人深入見一大青虵因相與呼為青龍洞其洞宏廓深委凡迹可至也</hi>
大茅洞在大茅峯南詳見前華陽洞<hi>茅山記云洞在大茅山前後玉液泉</hi>
<hi>為正路洞前亦有石壇洞内有石鐘磬直下可行七八里能容一二百人其内流水不絶色若染藍石澗潺湲</hi>
<hi>可愛路通無窮但險峻難涉耳又云外有石壇内有石鐘磬旌節人物皆石入者非人必見異物</hi>
越翳王洞在句容縣乾元觀内<hi>翳為勾踐四世孫葬句容縣大横山下</hi>
<pb n="KR2k0027_WYG_005-70b"/>
金牛洞在句容縣崇壽觀東<hi>秦時採金獲金牛為女子所觸遂躅而出跡著于石</hi>
<hi>又云覔牛至丁角地因名曰上闌下闌又有犇牛牛犇入海不復觀之也</hi>
　　　洲浦<hi>磯汀夾沙並附</hi>
白鷺洲在城之西與城相望周廻十五里<hi>酈道元水經云江寜之新</hi>
<hi>林浦西對白鷺洲丹陽記曰白鷺洲在縣西三里洲在大江中多聚白鷺因名宋曹彬等破南唐兵五千於白</hi>
<hi>鷺洲即此地建炎末烏珠侵軼江南回至江口聞王師將以海舟中流邀其歸路遂用牛犂等於白鷺洲一夜</hi>
<hi>鑿一小河乗輕船而走詳見新河李太白詩云三山半落青天外二水中分白鷺洲又宿白鷺洲寄楊江寧詩</hi>
<hi>云朝别朱雀門暮宿白鷺洲送殷淑云白鷺洲前月天明送客回</hi>
<pb n="KR2k0027_WYG_005-71a"/>
馬昂洲在城西北周迴十五里<hi>寰宇記云馬昂洲在縣北二十三里南徐州記</hi>
<hi>臨沂縣北有馬昂洲晉元帝渡江牧馬于此因名梁書南兖州刺史南康王會理前青冀二州刺史湘潭侯退</hi>
<hi>西昌世子彧率兵二萬至馬昂洲即此處陳軒金陵集王祖道詩云石頭虎踞海洲岸馬昂槽</hi>
新洲一名薛家洲去城北四十里今幕府山相對有上<lb/>
新洲下新洲<hi>呉志太平元年朱據欲討孫綝綝遣孫憲等以舟兵逆據江都獲據於新洲晉隆安</hi>
<hi>五年海賊孫恩向京師聞譙王尚之在建康復聞劉牢之已還至新洲不敢進而去南史宋武帝微時貧甚自</hi>
<hi>往新洲伐荻有衲布衣襖等皆敬皇后手自作既貴以付會稽公主曰後世有驕奢不節者可以此衣示之宋</hi>
<hi>武帝伐荻新洲時見大虵長數丈射之傷明日復至洲裏聞有杵臼聲往覘之童子數人皆新衣於洲中擣藥</hi>
<pb n="KR2k0027_WYG_005-71b"/>
<hi>問其故荅曰主為劉寄奴所射合藥傅之帝曰主神何不殺之荅曰寄奴王者不可殺帝叱之皆散收藥而反</hi>
<hi>祥符圖經云隋末始漲故名新洲</hi>
舟子洲在城南隅周廻七里<hi>梁天監十三年以朱雀門東北淮水紆曲數有水患</hi>
<hi>又舟行旋衝太廟灣乃鑿通中央為舟子洲諸郡秀才上計憩止於此</hi>
穊洲在城東北七十五里周廻三十八里<hi>南徐州記云石壠山北江</hi>
<hi>中有洲今百姓於洲上穊種所收倍於平陸</hi>
茄子洲在城西南十三里周廻十二里<hi>溫嶠陶侃赴難討蘇峻侃泊茄</hi>
<hi>子洲郗鑒自廣陵來會寰宇記云茄子洲夏日堪泊船冬月淺涸永昌之初其洲忽一日崩陷數里其形曲折</hi>
<pb n="KR2k0027_WYG_005-72a"/>
<hi>作九灣</hi>
烈洲在城西南七十里呉舊津所也内有小河可泊船<lb/>
商客多停此以避烈風故名又見烈山下<hi>世説云桓宣武在南洲與</hi>
<hi>會稽王會於溧洲漾舟江側謝公亦在坐狂風忽起波浪鼔湧非人力所制桓有懼色會稽亦微異惟謝怡然</hi>
<hi>自若頃間風止桓問謝曰向那得不懼謝徐笑曰何有三才同盡理</hi>
鷄距洲在城西南三十五里周廻三十里<lb/>
烏沙洲在城西南三十五里周廻二十里<lb/>
楊林洲在城西南二十五里周廻十八里<lb/>
<pb n="KR2k0027_WYG_005-72b"/>
木𤓰洲在城西南二十八里周廻二十里<lb/>
浮洲在城西南八十里周廻二十里<lb/>
龍潭洲在城西南九十五里周廻一十五里<lb/>
合興洲在城西南九十五里周廻一十二里<lb/>
鰻鯬洲在城西南七十里周廻三十五里西對和州烏<lb/>
江縣以水多鰻鯬故名<lb/>
董雲洲在城西南十五里西有小江名澧江故一名澧<lb/>
江場其上有田五百頃<hi>雲亦作筠</hi>
<pb n="KR2k0027_WYG_005-73a"/>
丁翁洲在城西南二十五里周廻十五里<hi>昔有隠士晦其名惟稱丁</hi>
<hi>翁居洲上故為名</hi>
簰槍洲在城西南三十五里周廻十七里<hi>南唐保大中治宫室取材</hi>
<hi>於上江成巨筏至此時會潮退為浮沙所沫漲成洲渚宋景德三年南岸潰出大枋木二十餘條</hi>
落星洲<hi>見前落星岡下</hi>
魚袋洲在城西南八十里周廻五里形如佩魚因以為<lb/>
名<lb/>
烏江洲在城西南六十里周廻二十五里接烏江縣西<lb/>
<pb n="KR2k0027_WYG_005-73b"/>
界<lb/>
迷子洲在城西南四十里周三十里<hi>王荆公次韻葉致逺詩云迷子山前</hi>
<hi>漲一洲木人圖志失編收</hi>
張公洲在城西南五里周廻三里<hi>梁太清二年豫州刺史裴之髙等舟師二</hi>
<hi>萬次張公洲陳覇先擊破侯子鑒師于張公洲梁書王僧辯陳覇先耀軍于張公洲髙旂巨艦過江蔽日景登</hi>
<hi>石頭城覩之不悦曰彼軍如是不易敵也</hi>
蔡洲今名蔡家沙一名蔡家洲在城西南十二里周廻<lb/>
五十五里隔岸呉時為客館<hi>晉史王敦在石頭欲禁私伐蔡洲荻以問群下溫嶠</hi>
<pb n="KR2k0027_WYG_005-74a"/>
<hi>曰中原有菽庶人採之百姓不足君孰與足若禁人樵伐未知其可陶侃討蘇峻與温嶠庾亮等率舟師四萬</hi>
<hi>旗鼓百里次于蔡洲盧循作亂戰旗十餘萬舟艦數百里連士而下劉裕登石頭以望曰賊自新亭直上且將</hi>
<hi>避之若回泊蔡洲此成擒爾時徐道覆請於新亭焚舟而戰循曰不然不如按甲蔡洲以待之初劉裕望見船</hi>
<hi>向新亭有懼色及見回泊蔡洲喜曰賊落吾下也遂率兵進戰縛以大筏因風逼之大破循軍於江中循遁走</hi>
<hi>侯景次臺城裴之髙援兵至後渚結陣于蔡洲景分屯南岸陳覇先討景大軍進姑熟先鋒次蔡洲即此也</hi>
長命洲梁武帝放生之所也在石頭城前<hi>梁武帝日市鵝鴨鷄豚之</hi>
<hi>屬放此洲名為長命洲置户十家常以粟穀飼餧歲各千數而為狐狸所食及掌户竊而煑者各半輿地志云</hi>
<hi>魏使李恕來聘帝時於此放生問恕曰北主頗知此事乎對曰魏國不殺亦不放帝無以應之</hi>
<pb n="KR2k0027_WYG_005-74b"/>
江乘浦在城西北十七里<hi>史記秦始皇東遊於此渡江南徐州記江乗縣西二里有</hi>
<hi>大浦發源於石城山東入大江因縣為名呉徐盛作疑城自石頭至江乗晉蔡謨自土山至江乗鎮守八所城</hi>
<hi>壘凡十一處</hi>
蟹浦在城西北十六里<hi>輿地志云白下城西南有蟹浦源出鍾山北流九里入大江齊</hi>
<hi>崔慧景軍敗走單騎至蟹浦投漁人太叔榮之榮之故為慧景門人時為蟹浦戍謂之曰吾以樂賜汝汝為吾</hi>
<hi>覓酒既而為榮之所斬以頭内籃中送都</hi>
鄱陽浦在石城西上通秦淮下入馬昂洲九里達于江<lb/>
乗<hi>舊經云昔鄱陽王甞於此置水田因名</hi>
<pb n="KR2k0027_WYG_005-75a"/>
牧馬浦在城東南三十九里<hi>按丹陽記牧馬亭東南一里有牧馬浦晉永和中所</hi>
<hi>置流入秦淮浦上舊有橋謂之牧馬橋南朝放牧多在此</hi>
慈𧖟浦在城東十里濶五十步深一丈下通江<lb/>
京江浦在城東北五十一里濶五丈深一丈通大江<lb/>
大同浦在城東北五十二里濶五丈深九尺通大江<lb/>
小同浦在城東北六十七里濶五丈深一丈下通大江<lb/>
泉水浦在城西北二十五里濶五丈深九尺源出白下<lb/>
山南流十二里入秦淮<lb/>
<pb n="KR2k0027_WYG_005-75b"/>
鍾浦在城東十五里濶四丈深八尺源出鍾山南流七<lb/>
里入于秦淮攷之金陵圖元有鍾浦橋<lb/>
同夏浦在城東十五里濶五丈深七尺南入秦淮浦在<lb/>
廢同夏縣南因名<lb/>
羅落浦在城東北六十里濶四丈深八尺合于攝湖流<lb/>
十二里入大江宋武帝至羅落橋即此<lb/>
白社浦在城東北二十五里<hi>金陵故事云發源鍾山西注秦淮</hi>
查浦在石頭城南上十里<hi>建康實録陶侃屯查浦李陽與蘇逸戰于查浦盧循犯建</hi>
<pb n="KR2k0027_WYG_005-76a"/>
<hi>鄴宋武帝柵石頭斷查浦以拒之皆此吳時夾淮立柵自石頭南上十里至查浦查浦南上十里至新亭</hi>
龍藏浦在舟子洲岸西南古曲秦淮是也互見秦淮下<lb/>
板橋浦在城西南三十里濶三丈五尺深九尺下入大<lb/>
江<hi>李白有秋夜板橋浦獨酌懷謝朓詩上天何所有迢迢白玉繩斜低建章闕耿耿對金陵</hi>
江寧浦在城南七十五里源出太平路當塗縣界長三<lb/>
十里濶七尺深一丈二尺溉田一百二十頃夏秋勝三<lb/>
百石舟春冬勝一百石舟<hi>梁末徐嗣徽任約領齊兵萬人還據石頭陳高祖遣兵往</hi>
<hi>江寧據要險以斷賊路賊水步不敢進頓江寧浦口遣侯安都領水軍襲破之</hi>
<pb n="KR2k0027_WYG_005-76b"/>
秣陵浦在城南五十里濶十丈長十里深一丈一尺溉<lb/>
田四十頃<hi>輿地志云浦以舊縣為名源出龍山北流十里入葛塘湖又十里入長溪合秦淮冬夏勝</hi>
<hi>三百石舟春秋勝一百五十石舟</hi>
三山磯在城西南七十五里<hi>翰府名談陳堯咨泊舟三山有老叟缺    午時天</hi>
<hi>大風舟行必覆宜避之來日缺至折木舟皆離岸公託以事日午黒雲起天末大風暴      飛沙怒濤若山</hi>
<hi>行舟皆溺公驚嘆又見前叟曰某江之遊奕將也公它日當位宰相固當奉告公曰何以報德叟曰吾本不求</hi>
<hi>報貴人所至龍神理當衞護願得金光明經一部乗其力薄得遷職公許之至京以金光明經三部遣人至三</hi>
<hi>山磯投之夢前叟曰本止祈一部公賜以三今連陞數職再拜而去</hi>
<pb n="KR2k0027_WYG_005-77a"/>
蚵蚾磯在城西<hi>南唐書云汪台符上書陳民間利病十餘條烈祖善之而宋齊丘疾其才因使</hi>
<hi>親信誘台符痛飲推沉石城蚵蚾磯下</hi>
欒家磯在城西北二十五里上元縣金陵鄉長慶村之<lb/>
西<hi>實録宋熈寧五年詔賜江東路轉運使韓鐸新提㸃刑獄張稚圭詔書奬諭仍賜銀絹以提舉開江寧府</hi>
<hi>張公凸上欒家磯馬鞍山河道也</hi>
九里汀在城東南五十里東下入秦淮溉田五百二十<lb/>
頃<hi>實録呉寶鼎元年後主在武昌永安山賊施坦等反刼後主弟永安侯謙入建鄴衆萬餘人丁固諸葛靚</hi>
<hi>等逆討於九里汀即此處戚氏云城南大路過郭公橋行長堤一道凡九里直達秣陵鎮兩旁有深溝有田地</hi>
<pb n="KR2k0027_WYG_005-77b"/>
<hi>名九里汀</hi>
碙砂夾在城西南七十里<lb/>
西浦<hi>郡國志金陵西浦亦云頃口即桂陽張碩捕魚遇神女杜蘭香處曹毗有續蘭香歌詩十篇</hi>
大桑浦在江寧縣西二十里<hi>寰宇記云呉大帝討關侯使吕範屯兵處然當在上</hi>
<hi>流之柴桑</hi>
澒洞沙洲在江中去城百二十里周二十里<lb/>
龍潭洲去城九十五里周十五里<lb/>
陶家渚在石城塢西古餞北使處<hi>長江圖謂渚西對蔡洲呉時陶璜或云晉</hi>
<pb n="KR2k0027_WYG_005-78a"/>
<hi>陶回宅之後渚也</hi>
溧水州有莆塘港樊步港官溪港馬沈港牛兒港白龍<lb/>
港鹽渚溧陽州有瀨渚上善圩見各處志<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0027_WYG_005-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷五下<lb/>
</p>
<p>
</p>
  </div>
</body>
</text>
</TEI>
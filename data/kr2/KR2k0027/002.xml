<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷二</head> <lb/>
    <p>
<pb n="KR2k0027_WYG_002-1a"/>
欽定四庫全書<lb/>
　至大金陵新志卷二<lb/>
　　　　　　　　　　　　　元　張鉉　撰<lb/>
　　金陵通紀<lb/>
禹貢淮海惟揚州<hi>禹别九州由夏迄周雖嘗更為十二而揚州無所易其地北㨿淮南距海</hi>
<hi>職方氏東南曰揚州</hi>在天官為星紀之次其星斗牽牛婺女<hi>史記斗江</hi>
<hi>湖牽牛婺女揚州又曰甲乙四海之外不占丙丁江淮海岱隋書揚州為淮海之地在天官自斗十二度至須</hi>
<hi>女七度為星紀於辰在丑吴越得其分野晉書引春秋元命包云牽牛流為揚州分為越國立為揚山以為江</hi>
<pb n="KR2k0027_WYG_002-1b"/>
<hi>南之氣勁厥性輕揚亦曰州界多水水波揚也於古則荒服之國戰國時其地為楚分今按此專言荒服非也</hi>
<hi>夏殷之制畿甸之外有綏服要服荒服相去各千里夏都安邑殷都亳五遷末遷朝歌揚州亦為要服之國</hi>
其川三江其浸五湖<hi>職方解曰三江以為險五湖以為浸史記索隠曰地理志北江從會</hi>
<hi>稽毗陵縣北東入海中江從丹陽蕪湖縣東北至會稽陽羨縣東入海南江從會稽吳縣南東入海故禹貢有</hi>
<hi>北江中江也五湖者郭璞江賦註云具區洮滆彭蠡青草洞庭又云太湖周五百里故曰五湖今洮湖在溧陽</hi>
<hi>與太湖通</hi>金陵葢當其會焉<hi>金陵東南據山西北距江阻淮當江淮湖海之交會故潮汐再</hi>
<hi>至</hi>其山茅蔣<hi>朱文公云岷山之脉其一支為衡山者盡於九江之西其一支又南而東度桂嶺者</hi>
<hi>則包湘源而北經潭袁之境以盡於廬阜其一支又南而東度大庾嶺者則包彭蠡之源以北盡乎建康其一</hi>
<pb n="KR2k0027_WYG_002-2a"/>
<hi>支則又東包浙江之源北其首以盡會稽南其尾以盡乎閩粤唐地理志江南道名山衡廬茅蔣今按山勢自</hi>
<hi>廣德溧陽而下由茅而蔣二山葢金陵鎮山也茅蔣山名見後山川志</hi>其國為吳而占在<lb/>
斗其建都邑休祥之祲見於辰極<hi>晉書丹陽郡入斗十六度通典曰在天官</hi>
<hi>於斗則吳之分野史記泰伯之奔荆蠻自號勾吳索隠荆者楚之舊號蠻者南夷之名地在楚越之界故稱荆</hi>
<hi>蠻晉書嵗鎮在斗牛吳越之福義熈十四年彗出天津入太微經北斗絡紫微明年有星孛於太微西藩劉裕</hi>
<hi>尋篡晉</hi>三代以前帝王有都之者不可攷矣<hi>路史循蜚紀大敦巫常間</hi>
<hi>有雲陽氏是為陽帝著迹於馮翊之甘泉而丹徒有雲陽嶺盖穴處之世董覽吳地記云曲阿秦時曰雲陽嶺</hi>
<hi>太史言東南有天子氣始皇𤼵赭徒三千鑿雲陽之北岡曲之因曰曲阿吳岑昏鑿丹徒至雲陽杜野小辛間</hi>
<pb n="KR2k0027_WYG_002-2b"/>
<hi>而陳勲屯田鑿句容中道至雲陽西城則所謂破岡瀆也十道志言雲陽氏古之仙人遁甲開山圖以為雲陽</hi>
<hi>先生之墟可以長徃可以隠處又云陽石山中有神龍池黄帝時雲陽先生養龍於此為歴代養龍之處水旱</hi>
<hi>不時祀之中有神書鐡劵玉石之記今茅山有龍池古為仙人多㳺其中豈非即雲陽氏之居乎唐杜佑以丹陽</hi>
<hi>古雲陽其説近是羅泌謂在長沙茶陵又謂陽石山在絳北以山川形勢言之非也黄帝後少昊亦曰雲陽氏</hi>
周元王四年當魯哀公之二十三年越勾踐滅吳命范<lb/>
蠡城而居之稱伯江淮<hi>今越城是也勾踐滅吳命蠡城金陵之長干北會齊晉諸侯於</hi>
<hi>徐州致貢於王賜之胙而命為伯東諸侯畢賀號稱伯王後七代一百四十三年無疆立而與齊楚爭強為楚</hi>
<hi>所滅</hi>楚人敗越城石頭曰金陵邑時楚地東極於海<hi>周顯王三</hi>
<pb n="KR2k0027_WYG_002-3a"/>
<hi>十六年楚王熊商敗越王無疆盡取呉故地乃因山立號置金陵邑今石頭城是事見呉越春秋建康實録又云</hi>
<hi>地接華陽金壇之陵故號金陵或云威王及秦始皇皆以此地有王氣埋金鎮之故名金陵恐非見末卷金陵</hi>
<hi>辨</hi>秦人兼六國以楚金陵地為鄣郡改金陵曰秣陵又<lb/>
鑿鍾阜㫁長隴以泄其氣<hi>史記秦始皇二十五年滅楚明年分天下為三十六郡置</hi>
<hi>守尉監始以金陵為鄣郡治故鄣三十七年東遊還過吳從江乗渡實録及前志云望氣者言五百年後金陵</hi>
<hi>有天子氣因鑿鍾阜㫁金陵長壠以通流至今呼為秦淮乃改金陵邑為秣陵縣今江寧縣城東南六十里秣</hi>
<hi>陵橋東北故城是也</hi>漢初以封楚王韓信荆王劉賈吳王劉濞皆<lb/>
大國也武帝以江都地封廣陵王胥其策文曰大江之<lb/>
<pb n="KR2k0027_WYG_002-3b"/>
南五湖之間則金陵亦在其境<hi>晉書漢景帝四年封皇子非為江都王并得鄣</hi>
<hi>會稽郡而不得豫章武帝改江都曰廣陵封子胥為王而以屬徐州今按史記載胥册文曰於戲小子胥受兹</hi>
<hi>赤社朕承祖考維稽古建爾國家封於南土世為漢藩輔古人有言大江之南五湖之間其人輕心揚州保疆</hi>
<hi>三代要服不及以政於戱悉爾心戰戰兢兢乃惠乃順毋侗好佚毋邇宵人維法維則書云臣不作威不作福</hi>
<hi>靡有後羞於戯保國艾民可不敬與王其戒之後胥果與楚王謀反祝詛自殺國除</hi>然自元封二<lb/>
年改鄣郡為丹陽以𨽻揚州其屬有秣陵江乘諸縣訖<lb/>
後漢無所更易<hi>漢書武帝元封二年始置郡刺史廢鄣郡置丹陽郡屬揚州統縣十七江乘秣</hi>
<hi>陵故鄣句容溧陽𨽻焉王莽改為宣亭郡東漢以丹陽郡統十六城移治宛陵而揚州不改</hi>孫權據<lb/>
<pb n="KR2k0027_WYG_002-4a"/>
有江東築城石頭改秣陵為建鄴用張紘諸葛亮之言<lb/>
自武昌徙都之西敗蜀北拒曹操號令行乎交廣<hi>自秦始皇</hi>
<hi>三十七年辛夘東巡至吳主孫權元年庚子四百二十年前志吳侯孫䇿府在建鄴建安十三年孫權分丹陽</hi>
<hi>郡立新都郡十六年權自京口徙治秣陵十七年城楚金陵邑地號石頭改秣陵為建鄴張紘曰金陵地勢岡</hi>
<hi>阜連石頭秦始皇以有王者都邑之氣故掘斷連岡改名秣陵今處所具存地有其氣天之所命宜為都邑諸</hi>
<hi>葛亮亦曰鍾阜龍蟠石城虎踞真帝王之宅權黄龍元年自武昌徙都建鄴交趾嶺南牧守皆吳署置</hi>吳<lb/>
亡晉改建康元帝渡江修揚州府城為都<hi>晉武帝太康元年平吳廢</hi>
<hi>建鄴為秣陵後析為二縣愍帝諱業改建康自始皇三十七年辛夘至元帝以永嘉丁夘渡江五百一十七年</hi>
<pb n="KR2k0027_WYG_002-4b"/>
<hi>王敦創築揚州城所謂西州城者其東北府舎即吳大初宫址石氷所造元帝因修為宫城</hi>時衣冠<lb/>
禮樂萃於江左天下望為正統<hi>苻堅欲伐晉其臣諫以晉為正統所在齊高歡</hi>
<hi>之言亦然</hi>其盛也有天下三分之二并凉幽燕奉晉正朔餘<lb/>
三十年海島諸夷皆常朝貢其戰勝攻取苻堅以數十<lb/>
萬衆敗於淝水<hi>凉州張軌燕慕容廆父子事晉歴元明成康穆五帝皆奉正朔燕僣號而張氏</hi>
<hi>終為晉臣孝武帝太元八年苻堅大舉兵入冦謝石謝𤣥桓伊等大破之於淝水収復河南北諸郡</hi>劉裕<lb/>
削平内難遂滅燕芟秦収其彞器悉送建康與拓跋氏<lb/>
以河為境其勢蹙爭戰恒在兖豫之郊<hi>祖逖守雍丘石勒畏之逖卒而</hi>
<pb n="KR2k0027_WYG_002-5a"/>
<hi>河南陷于後趙桓温破姚襄取洛陽未幾陷于燕並青兖冀失之謝𤣥破苻堅與朱序取河南北諸郡桓𤣥之</hi>
<hi>亂復為姚秦所陷安帝元興三年劉裕誅桓𤣥義興五年裕滅南燕取青兗之地十三年滅後秦擒姚泓復取</hi>
<hi>河南闗陜宋興魏人南侵疆土日蹙元嘉中文帝北伐無功自是河北河南皆入於魏</hi>宋齊梁陳<lb/>
仍晉舊都號京輦神臯者幾三百年而合于隋<hi>齊書揚州京輦</hi>
<hi>神臯郭璞言江東分王三百年復與中國合按晋元帝永嘉元年丁夘自下邳移鎮建鄴大興元年戊寅即帝</hi>
<hi>位至隋開皇九年己酉凡二百七十二年而天下混一</hi>隋文帝平陳夷其城郭以<lb/>
石頭為蔣州暨改州為郡復名丹陽<hi>唐書隋以州為郡依漢制置太守以</hi>
<hi>司𨽻刺史相統治末年以江都為揚州置總管府以句容屬焉自後揚州之名專於江都始此</hi>沈法興<lb/>
<pb n="KR2k0027_WYG_002-5b"/>
李子通輔公祏皆嘗據之為亂<hi>唐髙祖武徳元年吳興太守沈法興據江表十</hi>
<hi>餘郡自稱江南道大總管置百官三年李子通攻敗之丹陽毗陵等郡皆降子通唐以和州總管東南道行臺尚書</hi>
<hi>令楚王杜伏威為使持節總管江淮以南諸軍事揚州刺史子通拒之大敗江南之地盡入於伏威伏威徙居丹</hi>
<hi>陽六年伏威入朝而輔公祏據城反稱帝置百官為趙郡王孝恭李靖所滅</hi>唐初置行臺尚<lb/>
書省丹陽以總征伐尋廢行臺為揚州大都督徙治江<lb/>
北<hi>武徳七年以趙郡王孝恭為東南道行臺右僕射尋廢行臺為揚州大都督李靖為長史八年襄邑王神</hi>
<hi>符自丹陽徙州府及居民於江北</hi>太宗分天下為十道以古揚州南境<lb/>
及荆州之半為江南道江寜嘗置郡又改昇州<hi>肅宗至德二載</hi>
<pb n="KR2k0027_WYG_002-6a"/>
<hi>以潤州江寕縣置江寕郡乾元元年改昇州地理志曰江南道葢古揚州南境漢丹陽會稽豫章廬江零陵桂</hi>
<hi>陽等郡長沙國及牂柯江夏南郡地潤昇常蘇湖杭睦越明衢處婺温台宣歙池洪饒吉袁信撫福建泉汀漳</hi>
<hi>為星紀分岳鄂潭衡永道郴邵黔辰綿施叙奬夷播思費南溪溱為鶉尾分為州五十一縣二百四十七其名</hi>
<hi>山衡廬茅蔣天目天台會稽四明括蒼縉雲金華大庾武夷</hi>末年封楊行宻吳王昇<lb/>
為吳地徐温擅吳改昇州為金陵府大其城郭<hi>昭宗天復二年</hi>
<hi>封楊行宻為吳王行宻破馮𢎞鐸取昇州天祐十四年徐温以金陵形勢戰艦所聚自以淮南行軍副使領昇</hi>
<hi>州刺史命假子知誥徃治之武義二年改金陵府楊溥順義元年金陵城成乾貞二年知誥廣金陵城二十里</hi>
<hi>按今城遺址是也</hi>温假子知誥簒吳建國號唐改金陵為江寜<lb/>
<pb n="KR2k0027_WYG_002-6b"/>
府復為都者三十九年而降于宋<hi>吳天祚二年石晉天福元年也知誥以金</hi>
<hi>陵為西都尋改為江寜府建國號唐復姓李更名昇三主三十九年宋開寳八年曹彬定江南</hi>宋滅南<lb/>
唐復為昇州尋陞江寜府建康軍節度仁宗由昇王為<lb/>
太子暨即位以昇為大國不以封諸皇子其守臣恒以<lb/>
宰執近臣為之<hi>宋天禧二年封夀春郡王為昇王嘉祐四年翰林學士胡宿言陛下建國於昇</hi>
<hi>宜進昇為大國無得封從之張士遜王安石咸以宰相判江寜府南渡後其選尤重</hi>高宗南渡改<lb/>
建康府即府治為行宫設留守以守臣兼之而安撫制<lb/>
置總領轉運提領御前馬歩軍諸司皆治于此江東淮<lb/>
<pb n="KR2k0027_WYG_002-7a"/>
西諸郡咸聽節制<hi>宋建炎三年改建康府紹興二年以府治為行宫遷府治於行宫之東南</hi>
<hi>隅今臺署是也又江東安撫司沿江制置司淮西總領所江東轉運司江淮提領所江淮都督府御前馬歩軍</hi>
<hi>諸司皆治于此詳見後官守志</hi>至元乙亥春大兵初下江南即建康府<lb/>
治開省設建康宣撫司江東建康道提刑按察司又設<lb/>
江東道宣慰司江淮等處行樞宻院皆於建康開府<hi>至元</hi>
<hi>十二年乙亥春二月宋相賈似道兵潰於丁家洲太平州守臣孟之縉迎降沿江制置知建康府事趙溍聞兵</hi>
<hi>至棄城與淮西總領所官費伯恭轉運等官相繼潜遁馬歩軍副總管沿江都統權司徐王榮及翁都統帥軍</hi>
<hi>民僧道詣太平州納款行省遣吕文煥及招討索多按察副使焦寛甫齎榜文撫喻軍民是月二十七日巴延</hi>
<pb n="KR2k0027_WYG_002-7b"/>
<hi>丞相阿珠平章等官領兵入城於建康府治玉麟堂開省調兵立建康宣撫司以萬户亷希愿招討索多孟之</hi>
<hi>縉行江東宣撫司事招納降附至元十三年置江東宣慰司希愿及㕘知政事阿嘍罕亳州萬户張𢎞範皆嘗</hi>
<hi>兼宣慰使亦於府治置司明年又設江東道提刑按察司於前宋馬歩司置司後徙轉運司至元二十二年移</hi>
<hi>行樞宻院建康總攝江淮等處出征軍馬即居宣慰司治所今臺治是也</hi>宣撫司尋改為建<lb/>
康路總管府𨽻宣慰司以達江浙行省其按察司亦改<lb/>
名肅政亷訪司以避行臺遷治寜國路而江南諸道行<lb/>
御史臺由揚州三徙卒治建康<hi>至元十四年改立建康路總管府仍以亷希愿</hi>
<hi>兼本路總管府達嚕噶齊親管司縣𨽻宣慰司行御史臺本年始於揚州剏立按治江淮諸道二十一年移杭</hi>
<pb n="KR2k0027_WYG_002-8a"/>
<hi>州二十二年春議遷江州夏再還杭州是秋移江東按察司治宣州而行臺自杭州移治建康二十六年臺自</hi>
<hi>建康再移揚州按察司還建康二十八年改肅政亷訪司二十九年以兩淮山南三道𨽻中臺而行臺還治建</hi>
<hi>康始名江南諸道行御史臺江東亷訪司仍移寜國路寜國即宣州改名詳見後官守志</hi>天下大定<lb/>
䝉古漢軍分翼鎮守益都新軍萬户府自寜國移鎮本<lb/>
路行樞宻院及江東宣慰司相繼併省<hi>至元二十九年湖廣平章逹爾</hi>
<hi>罕等累言軍民分政不便三十一年用丞相淮安忠武王言罷行樞宻院大德元年益都新軍萬户府自寜國</hi>
<hi>移鎮本路三年二月例革江東宣慰司</hi>行御史臺統按三省十道其地即<lb/>
唐之江南道泝江漢以南西接牂柯夜郎南極朱厓海<lb/>
<pb n="KR2k0027_WYG_002-8b"/>
島覊縻之地文官武臣星羅鱗次皆行臺總其綱紀而<lb/>
黜陟之<hi>三行省江浙治杭州路江西治龍興路湖廣治武昌路千道肅政亷訪司本名按察司至元二</hi>
<hi>十八年更今名江東建康道治寜國江西湖東道治龍興江南浙西道治杭州浙東海右道治婺州江南湖北</hi>
<hi>道治武昌嶺北湖南道治天臨海北廣東道治廣州嶺南廣西道治靜江福建閩海道治福州海北嶺南道治</hi>
<hi>雷州</hi>視古岳牧之任優矣而建康路以至順元年例改集<lb/>
慶路今統二州三縣一司比京畿例與陜西之奉元路<lb/>
皆徑𨽻行御史臺按治監察御史嵗一再出行所屬州<lb/>
縣觀省風俗糾其違闕異於他郡<hi>集慶路統溧陽溧水二州江寜上元句客</hi>
<pb n="KR2k0027_WYG_002-9a"/>
<hi>三縣録事司治府城中其沿革見後官守志</hi>
論曰秦漢以來稱帝王之都有三曰長安曰洛陽曰金<lb/>
陵其地皆阻山帶河有商邑翼翼之規其經營卜宅也<lb/>
咸自以為金城湯池厯䙫無窮而俄然為墟此豈非在<lb/>
德不在險之效哉孟子曰天時不如地利地利不如人<lb/>
和又曰三代之得天下也以仁其失天下也以不仁察<lb/>
其興壞之端有足慨者閒以今廣輪疆理較禹貢職方<lb/>
揚州之域地或犬牙臨制聖人畫野設官有深意焉乃<lb/>
<pb n="KR2k0027_WYG_002-9b"/>
本其所以得為都者論著之而疆理析置官守㳂革各<lb/>
具其篇云<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷二<lb/>
</p>
<p>
</p>
  </div>
</body>
</text>
</TEI>
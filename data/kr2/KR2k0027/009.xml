<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至大金陵新志卷九</head> <lb/>
    <p>
<pb n="KR2k0027_WYG_009-1a"/>
欽定四庫全書<lb/>
　至大金陵新志卷九<lb/>
　　　　　　　　　　　　　元　張鉉　撰<lb/>
　　學校志<lb/>
洋洋乎禮樂之為教哉其本貫於人之情性其用起於<lb/>
飲食語默閨房閭巷而達於冠昏喪祭宗廟朝廷之上<lb/>
其儀章度數聲容之節則學士大夫世守其説以訓天<lb/>
下後世然古之君人者曷嘗不以身為勸哉詩曰於論<lb/>
<pb n="KR2k0027_WYG_009-1b"/>
皷鐘於樂辟雝明文王之學教以樂也又曰敬慎威儀<lb/>
維民之則明魯侯之頖宫教以禮也禮樂明備達於上<lb/>
下則天地以合日月以明四時以成萬物以昌故君子<lb/>
之教人於學也使之耳聞雅頌之音目視威儀之禮足<lb/>
行恭敬之容口言仁義之道則邪僻之心無自而起邪<lb/>
僻止而習俗美習俗美而王道成矣然而教道隆汙視<lb/>
時升降秦人廢學校燔詩書不旋踵而亡漢武帝之時<lb/>
禮壊樂崩書缺有間而能黜百家之言尊六藝之教文<lb/>
<pb n="KR2k0027_WYG_009-2a"/>
學由是興焉晉都江左歴宋齊梁陳日尋干戈而其衣<lb/>
冠禮樂盛於諸國夲之學校之益為多隋唐以降惟宋<lb/>
氏以文治比隆三代其損益尊尚咸可觀考我朝初有<lb/>
中夏首用許文正公開設國學示天下以禮義之端承<lb/>
平百年自公府州縣以及閭巷士民咸得宗祀先聖先<lb/>
師設學以教士習盖彬彬焉而集慶董以行臺官守恪<lb/>
勤他郡莫及原化理徴文獻作學校志<lb/>
　　　歴代學制沿革<lb/>
<pb n="KR2k0027_WYG_009-2b"/>
前志稱泰伯以至德立吴後有季子聖門子㳺始北學<lb/>
焉<hi>里人也</hi>漢史刺史黄覇為揚州三載所至百姓鄉化孝<lb/>
子弟弟貞婦順孫日已衆多田者讓畔道不拾遺獄亡<lb/>
重罪吏民鄉教化興行誼何武行部所至先即學宫見<lb/>
諸生試其誦論問以得失然後入𫝊舎出記問墾田頃<lb/>
畆五穀美惡已廼見二千石光武時李忠為丹陽郡太<lb/>
守起學校習禮容春秋鄉飲選用明經郡中向慕呉主<lb/>
草昧披攘猶覧書史子籍勸武將讀書<hi>呂蒙</hi>其臣貴登輔<lb/>
<pb n="KR2k0027_WYG_009-3a"/>
相猶樂教誨<hi>歩騭</hi>景帝詔置學官首立五經博士<hi>永安元年詔曰</hi>
<hi>古者建國教學為先所以道世治性為時養器也自建興以來時事多故吏民頗以目前趨務去本就末不循</hi>
<hi>古道夫所尚不淳則傷化敗俗其按古置學官立五經博士核取應選加其寵祿科見吏之中及将吏子弟有</hi>
<hi>志好者各令就業一嵗課試差其品第加以位賞使見之者樂其榮聞之者羡其譽以敦王化以隆風俗</hi>晉<lb/>
都江左以來朝臣皆儒雅風流篤厚學益興矣永嘉初<lb/>
王導上書元帝曰夫風化之夲在於正人倫人倫之正<lb/>
存乎設庠序庠序設五教明德禮洽通彞倫攸叙而有<lb/>
耻且格父子兄弟夫婦長㓜之序順而君臣之義固矣<lb/>
<pb n="KR2k0027_WYG_009-3b"/>
方今羽檄交馳國耻未雪忠臣義夫所以扼腕拊心苟<lb/>
禮儀膠固淳風漸著則化之所感者深而德之所被者<lb/>
大使帝典闕而復補王綱弛而更張獸心革面饕餮檢<lb/>
情揖譲而四海服緩帶而天下從得乎其道豈難也哉<lb/>
故有虞舞干戚而化三苗魯僖作泮宮而服淮夷桓文<lb/>
之霸皆先教而後戰今若聿遵前典興復道教擇朝之<lb/>
子弟並入于學選明博脩禮之士而為之師化成俗定<lb/>
莫尚於斯帝納其言建武初征南軍司戴邈復上䟽請<lb/>
<pb n="KR2k0027_WYG_009-4a"/>
篤道崇儒以勸風化帝從之始立太學江東大饑詔百<lb/>
官各上封事益州刺史應詹䟽曰元康以來賤經尚道<lb/>
以𤣥虚宏放為夷達以儒術清儉為鄙俗宜崇奬儒官<lb/>
以新治化大興三年皇太子釋奠于大學咸康三年國<lb/>
子祭酒袁瓌太常馮懐以江左寖安請興學校帝從之<lb/>
立太學於秦淮水南廢丹陽郡城東南徴集生徒而士<lb/>
夫習尚老莊儒術終不振太元十年尚書令謝石請復<lb/>
興國學於太廟之南宋元嘉十五年立儒學於北郊命<lb/>
<pb n="KR2k0027_WYG_009-4b"/>
雷次宗居之明年又命丹陽尹何尚之立𤣥學著作郎<lb/>
何承天立史學司徒參軍謝𤣥立文學<hi>宫苑記儒學在鍾山之麓時人</hi>
<hi>呼為北學今草堂是也𤣥學在雞籠山東今棲𤣥寺側史學文學並在耆闍寺側</hi>二十七年罷<lb/>
國子學而其地猶名故學齊竟陵王子良開西邸延才<lb/>
俊遂命為士林館<hi>西邸在雞籠山</hi>梁大同六年於臺城西立士<lb/>
林館延集學者武帝初好儒術其後尊信佛法講譯内<lb/>
典而士林輕矣南唐跨有江淮鳩集典墳特置學官濵<lb/>
秦淮開國子監<hi>今鎮淮橋北御街東舊比較務即其地里俗呼為國子監巷</hi>宋雍熈<lb/>
<pb n="KR2k0027_WYG_009-5a"/>
中有文宣王廟在府西北三里冶城故基天聖七年丞<lb/>
相張士遜出為太守奏徙廟於浮橋東北建府學給田<lb/>
十頃賜書一監景祐中陳執中又徙于府治之東南即<lb/>
今學基建炎兵燬紹興九年葉夢得更造學援西京例<lb/>
奏增置教官一貟作重脩府學記見前志淳熈四年劉<lb/>
珙重修慶元二年張枃建閣以奉御書閣下建議道堂<lb/>
稍重釋奠禮儀儲典籍增既廪文風大振淳祐初年别<lb/>
之傑增修學宇六年趙以夫即命教堂更名明德增造<lb/>
<pb n="KR2k0027_WYG_009-5b"/>
两廊以妥從祀十年吴淵列祠先賢增學廪創義莊寳<lb/>
祐中馬光祖興學校舉孝㢘集周漢以來名賢賛而祠<lb/>
之士氣興焉今學規模率倣前制大成殿在靈星門北<lb/>
㦸門内從祀位在两廊御書閣在明德堂後講堂即今<lb/>
明德堂議道堂在御書閣下齋舎東序三曰守中曰進<lb/>
德曰説禮西序三曰常德曰育材曰興賢祭器庫二一<lb/>
在大成殿前東廊之南一在御書閣東偏公厨在東序<lb/>
後射圃在義莊倉西有亭名繹志後改正已堂<lb/>
<pb n="KR2k0027_WYG_009-6a"/>
　　　置經籍<lb/>
宋天聖中賜監書紹興初賜石經宋末帥閫師儒収置<lb/>
其所藏有御書石經經書史書子書理學書文集圖志<lb/>
𩔖書字書法書醫書書板石刻卷帙以數千計歸附兵<lb/>
火散失蕩無一存詳見前志<lb/>
　　　增學計<lb/>
天聖七年始建學朝廷給田十頃其後續有增撥至靖<lb/>
康增至三十八頃五十七畮房廊七十一間及酒坊三<lb/>
<pb n="KR2k0027_WYG_009-6b"/>
䖏歲収錢一千八百二十四貫有竒至紹興二十八年<lb/>
以秦申王所送錢一萬貫續置到田一千八百九十畒<lb/>
其後本府又有增撥至于景定田地之所𨽻者共九千<lb/>
三百八十畆一角六十歩坊場之所𨽻者三歲入錢二<lb/>
萬四千餘貫<hi>銅井坊在江寕縣銀林坊鍾山坊皆在溧水縣</hi>蘆場之所𨽻者二<lb/>
歲入錢四千三百餘貫<hi>白鷺洲一所計一十五頃三十八畆有竒木𤓰洲一所計六伯</hi>
<hi>畆有竒</hi>通而計之歲入米三千八百八十餘石菽麥四伯<lb/>
石錢四萬一千餘貫柴薪絲麻之入不與焉會計有籍<lb/>
<pb n="KR2k0027_WYG_009-7a"/>
記載有碑皆掌于學提督錢粮則通判東㕔之職也<lb/>
　　　立義莊<lb/>
義莊創於淳祐辛亥退庵呉淵守建康時也是年四月<lb/>
府有牒報學其略曰當使昨見四明府學有義莊一所<lb/>
每年收到租課凡簮纓之後及見在學行供破食職事<lb/>
生貟遇有吉凶於内支給贍助心甚慕之建康府士子<lb/>
貧窶者多或遇吉凶多闕支用尤可憫念今用錢五十<lb/>
萬貫回買到制司後湖田七千二百七十八畆三角二<lb/>
<pb n="KR2k0027_WYG_009-7b"/>
十八歩歲收四千三百餘石米麥相半發下本學置簿<lb/>
樁管如委的簮纓之後及見在學行供職事生員或有<lb/>
吉凶請具狀經學保明申上給米八石麥七石米每石<lb/>
折錢三十六貫麥每石折錢二十五貫本年發糶田土<lb/>
舊租米麥解到價錢一十二萬餘貫發下提督府學錢<lb/>
粮㕔照應拘収自五月為始照規支給仍將後湖所有<lb/>
地畆歩明入籍自本年夏料為始徑自拘催將所催租<lb/>
課於廣濟倉寄厫樁頓本學養士錢米不相干渉牒學<lb/>
<pb n="KR2k0027_WYG_009-8a"/>
照應施行仍示士子知悉府學回申八項一欲就本學<lb/>
空閒地段設倉収樁米麥一欲就學庫旁令夾截一庫<lb/>
収樁錢㑹一欲専及土著不及㳺學之人一欲將到殿<lb/>
入學赴任人委係貧窶者照吉事例併與周給一欲立<lb/>
㓙禮支助之例惟祖父母自身親兄弟妻子事故者當<lb/>
給不許以䟱為親以無為有妄陳苟得一欲請教授同<lb/>
正録直學五貟親到倉庫同収同支受人親書交領置<lb/>
簿登載歳終有會一欲置租課緫簿催銷季終有會一<lb/>
<pb n="KR2k0027_WYG_009-8b"/>
欲將田畆籍冊及義莊始末並刻于石以垂永乆五月<lb/>
二十二日府牒並從申行至次年二月又牒勘會本府<lb/>
昨置立義莊如委係簮纓之後及見在學士著行供職<lb/>
事生員貧窶者或有吉㓙從府學保明申府給米八石<lb/>
麥七石米每石折錢三十六貫麥每石折錢二十五貫<lb/>
則例雖已立定規模尚未為廣自今月二十六日為始<lb/>
如是他處游學士人見在本學行供或在本府寓居雖<lb/>
非土着如有吉㓙併與一例支給兼照得人人申府亦<lb/>
<pb n="KR2k0027_WYG_009-9a"/>
恐煩瀆今専委西㕔通判提督如遇有陳乞之人即請<lb/>
本學契勘詣實保明明具申提督㕔支給牒學施行<lb/>
　　　設官<lb/>
教授二員分東㕔西㕔散官皆從仕廸功文林等郎自<lb/>
紹興二十八年迄開慶元年有題名記見前志<lb/>
　　　建書院<lb/>
明道先生程子<hi>事見程子書及先賢傳</hi>師濂溪先生周子得孔孟<lb/>
以來不傳之學於遺經嘗為上元主簿且攝縣事政教<lb/>
<pb n="KR2k0027_WYG_009-9b"/>
在人思之不忘淳熈初忠肅劉公珙祠先生于學宫朱<lb/>
文公為之紀紹熈間主簿師秀來居其官即聽事西偏<lb/>
繪像祠之嘉定乙亥主簿危和請于太守劉榘於簿廨<lb/>
之東得鈐轄舊廨之地改築新祠部使者西山真德秀<lb/>
捐楮三十萬粟二千斛以助之未幾李公珏來繼劉公<lb/>
咸相其役前護重門中嚴祠像扁其堂曰春風上為樓<lb/>
旁二塾曰主敬曰行恕名其泉曰澤物表其坊曰尊賢<lb/>
既成率郡愽士及諸生行舎莱禮自是春秋中丁率為<lb/>
<pb n="KR2k0027_WYG_009-10a"/>
彞典置堂長及職事貟延致好修之士西山嘗記其事<lb/>
未幾廢為軍儲賔属之所淳祐己酉二月天大雷電書<lb/>
閣忽灾郡守呉淵更創之閣視舊益偉下為春風堂聘<lb/>
名儒以為長招志士以共學廣齋序增廪稍倣白鹿洞<lb/>
規以程課講士趨者衆理宗聞而嘉之親書明道書院<lb/>
四大字為額與四書院等寳祐丙辰郡守馬光祖得西<lb/>
山斷碑於瓦礫中重刻之開慶己未率僚屬會講于春<lb/>
風堂聴講之士数百乃屬山長修程子書刻梓以授諸<lb/>
<pb n="KR2k0027_WYG_009-10b"/>
生給田增廪而教養之事備焉祠堂居中三間廣四丈<lb/>
深三丈中設塑像榜曰河南伯程純公之祠東西两廊<lb/>
各一十五間御書閣在春風堂之上五間廣八丈深四<lb/>
丈五藏御書經籍春風堂在祠堂後七間廣十丈深五<lb/>
丈取朱公掞見明道先生謂人曰春風中坐了一月之<lb/>
語燕居堂在主敬堂後尚志齋三間在主敬堂前東序<lb/>
南明善齋三間在主敬堂前西序南敏行齋三間在主<lb/>
敬堂前東序北成德齋三間在主敬堂前西序北續添<lb/>
<pb n="KR2k0027_WYG_009-11a"/>
省身齋在春風堂前左養心齋在春風堂前右大門屋<lb/>
三間廣四丈四尺深一丈八尺左右設柢繚以垣墻帥<lb/>
府累政撥到田産四千九百八畆三角三十歩<hi>上元縣徐提舉</hi>
<hi>䒭三户佃田七十三畆又三十八畆地二十一畆一角江寕縣邵仁䒭一十户佃田七十七畆三十八歩句容</hi>
<hi>縣戴自德等四十一户佃田三百八十六畆二角四十三歩地一十六畆一角二十五歩雜産二十六畆二角</hi>
<hi>二十歩溧水縣平豋仕䒭一十四户佃田三千伍伯四十二畆四十七歩溧陽縣楊省四䒭一十八户佃田産</hi>
<hi>四百九十二畆三十八歩</hi>歲入米一千二百六十九石有竒稻三千<lb/>
六伯六十二石菽麥一百一十餘石折租錢一百一十<lb/>
<pb n="KR2k0027_WYG_009-11b"/>
貫七伯文又有白地房廊錢<hi>常州宜興縣管下房賃歲収見錢八十闕貫九伯文</hi>
<hi>足王監塲獻到白地房廊三頃右南廂丫頭巷北街白地賃錢官減外日収一貫一百四十文足崇道橋南馬</hi>
<hi>司寨前白地賃錢官減外日収四百二十五文省係七十陌雞行街魚市街蘿行口房廊賃錢官減外日收二</hi>
<hi>百六十文足</hi>本府每月撥下贍士支遣錢五千貫十七界官<lb/>
會并蘆柴四十束凡錢粮官掌其出納所支供奉有差<lb/>
嵗終有㑹<hi>月俸山長一百貫錢粮官二十貫堂長一百貫米二石堂録六十貫米一石五斗講書五</hi>
<hi>十貫米一石五斗堂賔二十六貫米一石二斗直學二十四貫米一石二斗講賔一十七貫米一石二斗司計</hi>
<hi>一十二貫米一石二斗掌書一十五貫米一石二斗掌祠一十四貫米一石二斗齊長一十貫米一石正供生</hi>
<pb n="KR2k0027_WYG_009-12a"/>
<hi>員每名五貫醫諭米七斗日供職事生貟米二升五合造食錢三伯文山堂長貼食錢七百文堂録講書貼食</hi>
<hi>錢五百文堂賔至齋長貼食錢二百文照親書食簿支送不行供者不支宿齋職事生員每夜支油錢二百文</hi>
<hi>堂長堂録講書每夜支油二両不宿齋者不支寒月送炭自十月初一日為始至正月終住支行食宿齋者全</hi>
<hi>支不宿齋者半支凡支錢並用十八界官會凡支米並用文思斛斗</hi>官設山長制置司幕<lb/>
官兼後始朝除南軒書院祠南軒先生張栻本設精舎<lb/>
後移城東為今書院<hi>淳祐三年杜杲記曰天禧寺側屋六七楹曰南軒實先生講習之地</hi>
<hi>日就傾圮甚至春時為㳺宴之所杲昨在江淮幕下猶扃閉空□心竊念之告之長而莫之聴兹冐閫事比至</hi>
<hi>不可舉目扵是治葺之繪像扵中礲石琢詞六景定志天禧寺方丈後張宣公讀書處也真文忠公為轉運使</hi>
<pb n="KR2k0027_WYG_009-12b"/>
<hi>建祠屋於舊址其後緫領所以為𣙜酤之場知府杜杲為屋六七楹撥田百畆為祀事咸淳中馬光祖建主一</hi>
<hi>堂求仁任道明理潜心四齋極髙明樓為屋九十二間闢路前除命两校朔望䖍謁又撥田四十畆入焉歸附</hi>
<hi>後移於城東儀賔館在明道書院西南</hi>
茅山書院<hi>按慶元志天聖二年知府王隨奏處士侯仲遺於茅山營葺書院教授生徒積十餘年自</hi>
<hi>營粮食望於茅山齋粮所剰莊田内給三頃充書院贍用從之事見垂拱元龜後不詳何年廢今額在鎮江路</hi>
　　　置縣學<lb/>
上元縣學在縣治西景定二年鍾知縣蜚英建梁椅撰<lb/>
記<lb/>
<pb n="KR2k0027_WYG_009-13a"/>
江寧縣學在縣治北景定四年王知縣鏜創建楊巽撰<lb/>
記<lb/>
句容縣學始建於唐開元十一年在縣衙東宋開寳中<lb/>
修皇祐二年七月太常愽士方峻再建元豐二年以縣<lb/>
南館驛改造紹興壬申淳熈己亥重脩寳慶丙戌易民<lb/>
地築墻垣左右䟽池寳慶丁亥建濂溪明道伊川三先<lb/>
生祠與石刻亭對有劉宰記<lb/>
溧水縣學唐武德元年建至聖文宣王廟在縣東三十<lb/>
<pb n="KR2k0027_WYG_009-13b"/>
歩宋熈寜二年知縣關杞遷於通濟橋東南建為學紹<lb/>
興八年重脩大成殿并建講堂齋舎三十年重脩隆興<lb/>
二年知縣李衡增貟養士淳熈十三年冬重建講堂十<lb/>
四年夏重修两廡紹定二年增建尊道堂於命教堂後<lb/>
嘉熈四年建小學於㦸門右淳祐五年重修大成殿六<lb/>
年又創釣鼇亭於尊道堂後臨淮水七年三月重建㦸<lb/>
門及靈星門東西两廡十二年建齋舎一十二間寳祐<lb/>
元年重修命教尊道二堂創學廪於西廡改命教堂榜<lb/>
<pb n="KR2k0027_WYG_009-14a"/>
曰明倫景定元年重修大成殿及東西两廡作亭于靈<lb/>
星門外取易臨卦象𫝊辭榜曰教思前後縣大夫皆以<lb/>
興學為務故溧水文風最盛貢舉為多有周應合記<lb/>
溧陽縣學後漢光和中溧陽長潘乾嘗立校官其碑銘<lb/>
尚班班可讀紹興中喻仲逺尉溧水得此碑於固城湖<lb/>
之傍<hi>湖在今溧水州界</hi>其地在當時必縣治也唐有縣令桞均<lb/>
興學校養生徒其事見于斷碑淳化五年縣令夏侯戬<lb/>
建宣聖廟於縣西門外<hi>其地即今西門内廣惠行祠</hi>皇祐四年知縣<lb/>
<pb n="KR2k0027_WYG_009-14b"/>
查宗閔移學於縣城東南隅崇寕中增廣齋舎於學前<lb/>
即高為堂曰挹秀大觀三年建閣曰折桂建炎末潰兵<lb/>
撒屋為營唯餘大成殿紹興十八年知縣施祐因舊基<lb/>
興創二十年重加葺治嘉泰中重修仍建待聘軒於德<lb/>
化堂之後嘉定初建濂溪明道伊川龜山四先生祠及<lb/>
靈星門有興能觀光尚志麗澤四齋十三年知縣陸子<lb/>
遹重修齋廡甃堦庭立楊忠㐮公祠堂增置祭器書籍<lb/>
及學厫改造庖湢學前臨溪創闢射圃養士之計時有<lb/>
<pb n="KR2k0027_WYG_009-15a"/>
增益<lb/>
各縣主學景定三年始設以特奏名授文學出官者充<lb/>
其禄同主簿尉班在主簿尉下主簿尉非正科則下主<lb/>
學<hi>以上詳見前志</hi>
　　　祀先賢<lb/>
祠堂四所在府學與祀者二十六人<lb/>
　濓溪先生周文公　　明道先生程純公<lb/>
　伊川先生程正公　　晦庵先生朱文公<lb/>
<pb n="KR2k0027_WYG_009-15b"/>
　　　　　右四先生在大成殿東<lb/>
　丞相范忠宣公　　　丞相呂文穆公<lb/>
　一拂先生鄭介公　　通判楊忠襄公<lb/>
　丞相周文忠公　　　南軒先生張宣公<lb/>
　勉齋先生黃文肅公　壹是先生呉正肅公<lb/>
　西山先生真文忠公<lb/>
　　　　　右九位在大成殿西<lb/>
　太師魯國顔公　　　丞相李文定公<lb/>
<pb n="KR2k0027_WYG_009-16a"/>
　中書傅獻簡公　　　少保馬忠肅公<lb/>
　樞宻包孝肅公　　　尚書張忠定公<lb/>
　　　　　右六位在明德堂東<lb/>
　丞相趙忠簡公　　　丞相張忠獻公<lb/>
　丞相呂忠穆公　　　丞相陳正獻公<lb/>
　尚書黃公　　　　　樞宻忠肅劉公<lb/>
　樞宻邱公<lb/>
　　　　　右七位在明德堂西<lb/>
<pb n="KR2k0027_WYG_009-16b"/>
舊志府學祠堂初惟二所東祠明道先生盖為道學之<lb/>
宗而嘗主上元簿也西祠忠襄楊公盖嘗為建康倅而<lb/>
死節建炎者也淳祐中增立諸祠臨卭魏了翁有忠襄<lb/>
楊公祠記<lb/>
先賢祠堂一所在府學之東明道書院之西青溪之上<lb/>
馬光祖建立自周漢而下與祀者四十一人各有讃<lb/>
　至德讓王呉太伯<hi>初逃句曲山中</hi>
　越相國范蠡<hi>築越城在長干里</hi>
<pb n="KR2k0027_WYG_009-17a"/>
　漢嚴先生子陵<hi>名光結廬溧水縣</hi>
　漢丞相忠武侯諸葛孔明<hi>名亮往來説吴又勸孫權定都</hi>
　吳輔呉將軍婁文侯張子布<hi>名昭宅在長干道北有張候橋</hi>
　呉將軍南郡太守周公瑾<hi>名瑜周郎橋在句容縣</hi>
　吴侍中尚書僕射是子羽<hi>名儀宅在西明門</hi>
　晉太保睢陵元公王休徴<hi>名祥墓在江寕化成寺北</hi>
　晉平西将軍孝侯周子隠<hi>名䖏子隠䑓在鹿苑寺</hi>
　晉太𫝊丞相始興文獻公王茂𢎞<hi>名導宅在烏衣巷</hi>
<pb n="KR2k0027_WYG_009-17b"/>
　晉太尉大司馬長沙桓公陶士行<hi>名侃事見石頭城</hi>
　晉侍中驃騎將軍忠真公卞望之<hi>名壼廟在冶城南</hi>
　晉太𫝊廬陵文靖公謝安石<hi>名安宅在烏衣巷口</hi>
　晉車騎將軍獻武公謝㓜度<hi>名𤣥别墅在土山下</hi>
　晉右將軍會稽内史王逸少<hi>名羲之事見冶城樓</hi>
　晉中領軍光禄大夫呉處黙<hi>名隠之茅屋故基在城東</hi>
　宋徴君雷仲倫<hi>名次宗開館雞籠山號北學</hi>
　齊眞簡先生劉子珪<hi>名瓛居檀橋</hi>
<pb n="KR2k0027_WYG_009-18a"/>
　齊諸王侍讀陶通明<hi>名𢎞景居茅山</hi>
　梁昭明太子蕭德施<hi>名統書䑓在定林寺後</hi>
　唐太師刑部尚書魯公顔清臣<hi>名真卿昇州刺史</hi>
　唐翰林供奉李太白<hi>名白往來金陵具載本集</hi>
　唐山南西道節度參謀孟東野<hi>名郊栗陽尉</hi>
　南唐司徒致仕李致堯<hi>名建勲賜號鍾山翁</hi>
　太師徽國文公朱元晦<hi>名熹淳熈除江東轉運</hi>
　南唐内史舎人潘佑<hi>見江南録</hi>
<pb n="KR2k0027_WYG_009-18b"/>
　樞宻使濟陽武惠王曹國華<hi>名彬開寳昇州行營統帥</hi>
　尚書忠定公張復之<hi>名詠祥符知昇州再任</hi>
　中丞恭惠公李㓜㡬<hi>名及淳化昇州觀察推官</hi>
　樞宻孝肅公包希仁<hi>名拯天聖知江寜府</hi>
　丞相忠宣公范堯夫<hi>名純仁治平江東運判</hi>
　宗正寺丞純公程伯淳<hi>名顥嘉祐上元主簿</hi>
　監安上門鄭介夫<hi>名俠清凉寺有祠</hi>
　少師龍圖學士文靖公楊中立<hi>名時嘗家溧陽</hi>
<pb n="KR2k0027_WYG_009-19a"/>
　參政莊簡公李泰發<hi>名光紹興宣撫使</hi>
　太師丞相魏國忠獻公張德遠<hi>名浚紹興留守都督</hi>
　秘閣忠襄公楊希稷<hi>名邦乂建炎知溧陽縣遷通判</hi>
　太師丞相雍國忠肅公虞彬文<hi>名允文紹興督府參謀</hi>
　安撫殿撰宣公張敬夫<hi>名栻督府機宜文字</hi>
　太師正肅公吴勝之<hi>名柔勝生於金陵</hi>
　太師參政文忠公真希元<hi>名德秀嘉定江東運使</hi>
右祠有周應合作記<hi>按閩士陳宗上制置姚希得書畧云宗支郡底僚濫叨幕議日過閣</hi>
<pb n="KR2k0027_WYG_009-19b"/>
<hi>適值制幕諸丈以乞修飾卞祠為請宗謂此旌表往賢以激勵今士也卞晉人也其死莭固有可稱者然已有</hi>
<hi>祠矣修不修未害也本朝蘇文忠公其雄文博學㢘行直節為今古所宗其他言動靡不秀㧞藝能靡不絶出</hi>
<hi>青溪祠先賢凡四十一人皆以其生於斯仕於斯居且㳺於斯者乃獨捨文忠而不祠焉斯非一大闕典乎我</hi>
<hi>橘翁制使先生夙弭憲節實涖贛城為文忠特創祠于贛亦以文忠歸自鯨波夷猶二水睠言懐之精爽如在</hi>
<hi>於是脩梁巍棟峻閣深堂以奉文忠廟貌洒掃有卒職掌有士至今過者儼焉如見遂以此祠併為先生之憇</hi>
<hi>棠今斯事之闕固在前人而補闕之機則在今日此一段公案何以異於贛祠先生憮然曰前人之闕乎此者</hi>
<hi>豈亦不知文忠之㳺於斯邪子宜搜其往迹成此佳話正恐缺不止是也宗拜而退退而尋諸篋中則僅有文</hi>
<hi>忠詩焉見文忠在金陵為詩凡十有五篇其一萹序曰去歲九月二十七日在黄州生子名遯小名幹兒頎然</hi>
<pb n="KR2k0027_WYG_009-20a"/>
<hi>頴異至今年七月二十八日病亡於金陵作二詩哭之又四絶句則曰次荆公韻末一篇則曰同王勝之㳺蔣</hi>
<hi>山其它次葉致逺韻釋者曰致逺投東坡詩正從介甫於金陵也次裴維甫韻釋者曰維甫解石於秣陵也次</hi>
<hi>叚縫韻釋者曰縫家居金陵也不特此也紹興元年又至金陵得鍾山泉公書寄詩為謝并贈和老詩又不特</hi>
<hi>此也建中靖國元年公還自海又至金陵又次韻清凉寺詩此則文忠經行金陵吟詠之最著也邵子文聞見</hi>
<hi>記録一事朱晦能載於文忠言行曰王介甫與蘇子瞻初無隙呂惠卿忌子瞻才髙輙間之中丞李定亦介甫</hi>
<hi>客也不服母䘮子瞻以為不孝作詩詆之定以為恨劾子瞻作詩謗訕遂下御史獄謫居黄州後移汝州過金</hi>
<hi>陵見介甫甚欵子瞻曰軾欲有言於公介甫色動意子瞻辯前日事也子瞻曰軾所言者天下事也介甫色定</hi>
<hi>曰姑言之子瞻曰大兵大獄漢唐滅亡之兆祖宗以仁厚治天下正欲革此今西方用兵連年不解東南數起</hi>
<pb n="KR2k0027_WYG_009-20b"/>
<hi>大獄公獨無一言以救之乎介甫舉手两指示子贍曰二事皆惠卿啓之安石在外安敢言子瞻曰固也然在</hi>
<hi>朝則言在外則不言事君之常禮耳上所以待公者非常禮公所以事上者豈可以常禮乎介甫厲聲曰安石</hi>
<hi>湏説此文忠經行金陵事迹之最偉者也其題長短句於賞心亭著觀音頌於崇因寺至今碑刻人多摹之此</hi>
<hi>則文忠經行金陵墨蹟之尚存者也而闕之可乎文忠懐歐陽文忠之詩曰先生經行處草木皆可敬在今亦</hi>
<hi>當云然安有祠諸賢而不祠文忠者乎亦當時區處祠事者之偶遺耳或者曰建康志亦載邵子文聞見録矣</hi>
<hi>宗曰公於元豐三年正月謫黄七年二月移汝由汝移至金陵今志載是事於元豐三年則是當時秉筆之士</hi>
<hi>猶且於此疑惑其不知文忠之㳺金陵可知也非有意闕而不書也猶幸是祠初定為四十二人欲祠前制使</hi>
<hi>馬裕齋之大父野亭裕齋曰野亭自有祠于漕司矣此不必列賢哉是言可以觀君子之所存矣天其或者盖</hi>
<pb n="KR2k0027_WYG_009-21a"/>
<hi>將補文忠之闕於今乎亦當時議者之說雖沮於裕齋猶曰今祠位尚虚其一後之君子當有列野亭於北祠</hi>
<hi>以備其闕者吁夫亦漫言耳後之君子亦惟有成裕齋之美而行裕齋之言耳今欲鈞慈行下有司徑以此祠</hi>
<hi>居文忠之像以世代之先後定時賢位次文忠與程純公同時純公亡在元豐八年行年五十二時文忠方年</hi>
<hi>五十小純公二嵗合在純公之次中間鄭介公亦當時人年事猝難契勘但介公係文忠門生官亦甚小則文</hi>
<hi>忠合在介公之上至如㳙剛奉祠厥有典故非底闕之所敢僣而文忠之讃非先生之大手筆則無以𤼵明而</hi>
<hi>振舉也宗為太學生與陳宜中黄鏞劉黻䒭攻史嵩之丁大全被斥丁敗後登第擢制司幕官故有是書云</hi>
轉運司有丞相忠宣范公祠參政文忠真公祠<lb/>
顔魯公祠<hi>在句容縣</hi>
<pb n="KR2k0027_WYG_009-21b"/>
一拂先生鄭介公祠<hi>讀書清凉寺登第詆新法被謫還鄉所存惟一拂耳</hi>
南軒先生祠<hi>在天禧寺方丈後先生舊讀書處也</hi>
忠肅劉公祠<hi>淳熈二年大旱劉公珙賑濟有方五縣令共繪像祠之於蔣山東庵</hi>
馬莊敏公祠<hi>一在城隍廟東廡一在報㤙光孝觀東廡今存市西水西門東嶽廟青溪上四祠並</hi>
<hi>廢</hi>
　　　歴代貢士<lb/>
　　　貢額<lb/>
晉元帝初制揚州歲舉二人<lb/>
<pb n="KR2k0027_WYG_009-22a"/>
宋制丹楊郡歳舉二人<lb/>
隋制蔣州歳貢三人<lb/>
唐制昇州歳貢三人<hi>有才能者無常數</hi>
宋中興初建康府解額一十名紹興二十六年増作一<lb/>
十一名端平元年特増兩名共以一十三名為額<lb/>
　　　貢院<lb/>
建康府貢院在青溪南秦淮北即蔡侍郎寛夫宅舊址乾道<lb/>
四年留守史正志建紹熙三年留守余端禮修廣嘉定十六<lb/>
<pb n="KR2k0027_WYG_009-22b"/>
年端禮之子嶸為守撤而新之陳天麟楊萬里嘗為記<lb/>
轉運司貢院舊皆寓試僧寺嘉定九年真文忠公德秀<lb/>
始建貢院于青溪西<hi>是歳習庵陳塤首薦<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>闈明年為禮部進士第一</hi>
進士題名自慶厯二年張識至開慶元年平天祐凡一<lb/>
百一十六人李琮余㮚李囬段拂秦檜<hi>闕</hi>　良臣巫<lb/>
伋吳淵呉僣等皆詳見前志<lb/>
　　　崇學校<lb/>
　　　路學<lb/>
<pb n="KR2k0027_WYG_009-23a"/>
<hi>闕</hi>　定制路府州縣正官提調學校路學設教授一貟<lb/>
主管錢粮教育等事教授學正學録各一貟主提調課<lb/>
講糾正學務大學小學分齋視錢粮多寡禮請教導訓<lb/>
誨生徒又設正學職貟人吏分掌出納錢穀禮器文籍<lb/>
建康路自至元十二年歸附因前宋府學差官主教尋<lb/>
設教授又設江東道儒學提舉司<hi>居前宋教授東㕔今為倉及學録㕔西㕔</hi>
<hi>為教授㕔學正所居即宋射圃提舉司沿革見前官守志</hi>至元三十一年詔學校<lb/>
之設所以作成人材仰各處正官教官欽依先皇帝已<lb/>
<pb n="KR2k0027_WYG_009-23b"/>
䧏聖㫖主領敦勸嚴加訓誨務要成材以備擢用仍仰<lb/>
中書省議行貢舉之法其無學田去處量撥荒閒地土<lb/>
給贍生徒所司常與存恤大德四年秋八月廟學災惟<lb/>
尊經閣及二教授㕔存五年行臺大夫徹爾公首與僚<lb/>
屬謀勸諭巨姓出私錢創建正殿郡人王進德獨建講<lb/>
堂七年總管陳元凱府判百夀推官韓居仁髙仁與教<lb/>
授趙由暲協力節費重構周圍廊廡齋舎先賢祠教官<lb/>
直舎倉庫庖湢内外一新復置大成樂器行䑓監察御<lb/>
<pb n="KR2k0027_WYG_009-24a"/>
史楊演撰記<hi>建業襟江淮帶湖海自六代為都邑民物浩繁人材輩出寔士林之淵薮也越至元</hi>
<hi>乙亥皇元渡江平宋四海混一欽惟聖天子體道御厯以人文化天下屢頒明詔崇賁孔祀興學養士太平之</hi>
<hi>風超越前皇大德庚子秋八月廟宇火惟尊經閣僅存其經籍脱灰燼之厄斯文未䘮天實相之明年春行臺</hi>
<hi>御史大夫徹爾公憫學校之焚燬慨然謂僚屬言兹風化之本源我輩職宣風化不致力興復可乎乃勸諭巨</hi>
<hi>姓出私錢代公帑剏建正殿郡人王進德即嚮風慕義以構講室府推韓居仁圖其規制指授面畫極其輪奐</hi>
<hi>餘役有所未遑逮癸邜總管陳侯元凱下車以身任之適文儒趙由暲來主教席遂同志協謀節浮費傾學廩</hi>
<hi>所屬賢大夫士咸叶力以助鳩工庀役土木偕作府判百夀推官髙仁治事之暇親董其役由暲究心經度朝</hi>
<hi>斯夕斯僅再閲嵗而厥功告成有廓廡以繪賢像有齋序以居生徒先賢之享堂教官之直廬下逮廥帑庖舍</hi>
<pb n="KR2k0027_WYG_009-24b"/>
<hi>戸牖楹楯丹雘彰施靡不完具經閣頹圯易舊以新山出雲飛軒然聳於烟霄之表為郡中傑觀又置大成樂</hi>
<hi>儒生肄習春秋釋奠衣冠整肅禮容可觀延耆儒講書訓誨諸生執經問義彬彬焉有洙泗之風矣一日郡士</hi>
<hi>來請于僚友郝君文李君蕃合計來言曰朔望拜謁載瞻廟貌悉增舊觀非他郡所能比再造之勤願有述以</hi>
<hi>勵方來三辭而請復至竊惟吾夫子綱常之道載在方冊見諸日用不越乎君臣父子兄弟夫婦朋友五者而</hi>
<hi>已古之為學非獨玩空言以干世取禄惟躬行力踐勉勉循循以求進德之地所以欲平天下者先治其國欲</hi>
<hi>治其國者先齊其家欲齊其家者先脩其身且夫一畆之宫□堵之室一有敝陋則修之唯恐弗亟豈特宫墻</hi>
<hi>為然哉今頖宮修矣吾二三子來㳺來歌道存目擊反求諸身盍思亦有未脩者乎於是貌仞墻之崇峻則思</hi>
<hi>斯道之尊嚴觀經閣之富盛則思移在閣之經在腹移在腹之經在日用聞金石之鏗鏘則思一言一行有條</hi>
<pb n="KR2k0027_WYG_009-25a"/>
<hi>有理如律呂之合節如是則不惟式副聖上樂育之心抑亦不負䑓察勉勵之意凡在門墻其以是相諗廟之</hi>
<hi>興廢始末備載金陵志中兹不復書大德乙巳良月朔記</hi>至大二年㢘訪使盧摯撰<lb/>
重修孔子廟碑<hi>文云上元年詔以興學作士為王政先務申飭郡縣甚至二年秋八月建康孔</hi>
<hi>子廟成校官文學先生羣諸生相與言曰吾州都會六代自國淮江之南學遂為首善之地故宋播浙兹維陪</hi>
<hi>都其守臣把留鑰制閫外其選必儒有重望故具昇校規制雄整肩于成均殆甲東南學燬一旦迨復已十閲嵗其</hi>
<hi>燬其復吾軰所戚所欣吾道所関也不辭諸珉以詔來者可乎其毁大德四年閏八月其復始庚子者見監察</hi>
<hi>御史楊君演記始己酉者䑓憲御史大夫公霍彌勅中丞㢘公及其僚佐屬官董其役者路之治中梁普華右</hi>
<hi>其事為書檄士子掾文學江寕貢師仁來宣有請於退使涿郡盧摯校成矣宇士者備矣養士者具矣公有以</hi>
<pb n="KR2k0027_WYG_009-25b"/>
<hi>教之振吾昇校也夫孔子之道如日月之照亘古今萬世莫不戴其明以行於世固不以棟宇崇庳加損今夫</hi>
<hi>衆君子所以肫肫於予者豈不以崇孔祠為增國家右文之光懿䑓臣郡守重道之志也遂作詩俾昇之士息</hi>
<hi>㳺歌之以金玉弦誦之勤庶幾有所感起報荅筦風尚者樂育之意其詩曰孰昇于穹夫子之宮孰毁于昔而</hi>
<hi>復于今崇基有嚴植綱斯邦維教斯明維士斯蘉爰才爰工于址干棟維宇斯替維構斯隆既翼其居廼晬其</hi>
<hi>容曰章曰縫廼粒廼饔廼藝鉛槧廼聲笙鏞繇條集成始玉金終廼洋聖謨以鋪德音士習維羽而校斯林或</hi>
<hi>蜚而㝠或喙于陽或采其翰而儀其翔之習之印而賔于王士式䑓莱而楩而楠于焉度之以柱明堂昇校之</hi>
<hi>光昇士毋忘</hi>先是學燬祭器存者十不二三是年造完監察<lb/>
御史劉泰記之<hi>夫先王之立禮也有本有文忠信禮之本也義理禮之文也本以主乎中而不</hi>
<pb n="KR2k0027_WYG_009-26a"/>
<hi>敢懈文以著乎外而不可闕所謂無本不立無文不行也矧器數制度莫不起於時之宜事之當而有以成施</hi>
<hi>於祭祀必盡已以實内外一致方能感格斯五禮中尤為難者其本與文一或有闕致誠亦不至雖勉卒事不</hi>
<hi>䧟於如不祭者幾希是故擴忠信義理於齋莊恭敬拜起坐立儀不少愆者亦本之所以立也簠簋籩豆行列</hi>
<hi>有數物不少差者亦文之所以行也故曰器有一之不備則禮有一之不行是以夲既立矣文既行矣内外交</hi>
<hi>盡不虚矣明則人物懐其仁幽則鬼神饗其德必至乎是則祀事孔明庶無悔矣建康為江南名郡又䑓察涖</hi>
<hi>焉廟貌巋然學校修整祀器燬于大德壬寅之火存者十不二三若弗補完是文不行於外而内雖有本安得</hi>
<hi>獨立耶我堂堂聖元大興文治加封孔子報德報功禮隆丁祀有司奉行固不敢不致如在之誠然而黍稷之</hi>
<hi>馨弗實于簠簋水土之品弗登于豆籩雖曰明德惟馨亦奚指彼以明此哉於是䑓察上下議論僉同遂命提</hi>
<pb n="KR2k0027_WYG_009-26b"/>
<hi>學官本路治中額森布哈購銅訪得冶金之攦工者仍俾董其役既成形製髙古凡三閲月而功畢衅於至大</hi>
<hi>己酉之良月以數計之一千八十二可謂大備矣噫噐之未具也粢盛庶品一或不登無以表其明德今器既</hi>
<hi>具矣庶品既登矣誠或不足於有事之際雖黍稷之馨神亦不饗所謂誠為實禮為虚也有事于豆籩者可不</hi>
<hi>謹乎校官㳺鄭良學正方機學録劉應參懇求文石辭弗獲免忘其固陋為之記</hi>皇慶二年儒<lb/>
學録胡助重撰祭器記<hi>始建康學鑄祭器若干以為大備御史劉公泰為之記會教授</hi>
<hi>張君拱辰至有事于上丁陳其簠簋尊豆罍爵不合儀式顧猶有闕者退謀之提學官治中梁侯額森布哈曰</hi>
<hi>吾嘗不滿于是君意雅合弗可以弗完爰禀憲䑓復購銅召舊匠開冶命學正賈君汝霖董其役凢三月畢工</hi>
<hi>教授俾助以數具書于石庶來者有考焉按簠二副簋一副爵二十一坫五十有七此南唐舊物僅存者爾山</hi>
<pb n="KR2k0027_WYG_009-27a"/>
<hi>尊二著尊二大尊二壺尊六象尊六犧尊六罍洗三副龍杓一十三坫八十有二爵一百舟九豆一百七十有</hi>
<hi>四副簠一百二十有二簋如簠之數而加一焉大爐二大缻四此前鑄之目劉公所記者也罍洗一龍杓一爵</hi>
<hi>十小爐二十有五豆一百舟九此後鑄之目舊新後先捴以件計一千四百一十有八器至是而始備惟張君</hi>
<hi>主席三年以教以養以興以補臺評士論翕然稱之若他役倍是不書而獨書祭器者尊禮也可謂知所重矣</hi>
<hi>助之不敢不書以是夫皇慶二年春記</hi>至治二年教授湯彌昌復取沙洲<lb/>
鄉學田有記<hi>建康郡學宋紹興間秦丞相以已貲買江寕縣沙州鄉黄魚莊等處蘆地十有五頃</hi>
<hi>畀鄉校具載碑籍至元十三年後開田百頃有竒十八年營田司以田撥𨽻財賦府僅以地四頃七十一畝二</hi>
<hi>分歸于學三十一年權豪占佃開四頃為田其後經理丈量羡田四十畆地三十畆凡為田四頃四十畆地一</hi>
<pb n="KR2k0027_WYG_009-27b"/>
<hi>頃一畆二分奄㩀租入二十有七稔彌昌偹貟掌教詢知有司文移不輟明為學産遂建白于行䑓洎察院於</hi>
<hi>是路縣恭考文案擬斷歸學至治元年二月省札准斷郡俾縣主簿朱端卿偕彌昌履畆交業而田始來歸從</hi>
<hi>行者直學謝慶德知書王夢桂縣吏郭滋府給文據公堂掌之以相授受始末偹著文卷佃者嵗納田米七十</hi>
<hi>九石有竒地租錢二十五貫自元年始然非定額有願增租者佃可易歟惟學事因循弗舉豈特斯田哉明年</hi>
<hi>夏四月作亭以覆玉兎泉閏五月新創靈星三門煥然改觀此皆職所當為而前人惮事難役鉅彌昌勉為之</hi>
<hi>頼臺察宗主力克有成謹識形石田圗四至佃名刻之下方至治二年良月日記</hi>學計租入視<lb/>
宋增損不同<hi>田土緫一萬八百五十九畆四十六歩四分六厘二毫五絲水㳰二十二條田一萬</hi>
<hi>六千九百六十畆四十七歩九分四厘九毫五絲地二千六百一十畆二角二十二歩五分五絲山二百一十</hi>
<pb n="KR2k0027_WYG_009-28a"/>
<hi>七畆二角一十六歩蘆地八百四十九畆一角堽四十五畆五十闕歩塘一百五十四畆一角三十三歩七分</hi>
<hi>六厘二毫五絲雜産二十一畆一十歩水池一角一十八歩水塌二角二十六歩房屋七十四間三厦七溜白</hi>
<hi>地八十七叚粮斛緫五千二百三十五石六斗二升九合五抄米四千五十三石三斗四升三合七勺五抄小</hi>
<hi>麥一千一百一十四石七升四合七勺大麥二十七石四斗七升七合一勺黄豆三十七石一斗五升一合五</hi>
<hi>勺蕎麥三石五斗八升二合至元鈔總八定二十九両四錢一分六厘租錢一定三十七両四錢四分房錢六</hi>
<hi>定四十一両九錢七分六厘絲一十二両四錢九分八厘山柴六十七束蘆三百束</hi>科舉興以貢<lb/>
士荘田粮積貯待發大晟樂器設掌樂主之惟春秋二<lb/>
丁釋奠則用書籍則景定志所云賜書板刻買置者兵<lb/>
<pb n="KR2k0027_WYG_009-28b"/>
火散失殆盡歸附後於諸路裒集及捐學計續刋設職<lb/>
収掌所買經史子集圗志諸書視他郡亦略全備<hi>十七史書</hi>
<hi>板計紙二萬三千張史記一千八百一十九前漢二千七百七十五後漢二千二百六十六三國志一千二百</hi>
<hi>九十六晉書二千九百六十五南史一千七百七十三北史二千七百二十一隋書一千七百三十二唐書四</hi>
<hi>千九百八十一五代史七百七十三雜書板金陵志四百八十貞觀政要書二百朱子讀書法一百七十南唐</hi>
<hi>書一百八十禮部玉篇二百七十集慶志一百三十五脩辭衡鑑五十六農桑撮要五十八救荒活民書一百</hi>
<hi>五十曹文貞公詩集二百八十五憲䑓通紀五百一十五陳子㢘先生詩二十魯齋先生詩解大學一十九樂</hi>
<hi>府詩集一千三百八十厚德録六十刑統賦六十有三</hi>廟學時有闕壊隨事修補<lb/>
<pb n="KR2k0027_WYG_009-29a"/>
無大更易六齋延訓導六員大學四<hi>常德守中育材進德</hi>小學二<lb/>
<hi>興賢説禮</hi>生徒常二百人設賔序貟贍䘏貧寒老病之士鄉<lb/>
貢進士於學敦遣朔望祀享行䑓官躬視禮儀監察御<lb/>
史時至勉勵公卿大夫居江左者率遣子弟就學今仕<lb/>
為名臣者多集慶弟子貟於戲盛矣<lb/>
　　　建設書院<lb/>
明道書院仍宋舊規無所更易南軒書院遷舊儀賔館<lb/>
地基大德元年剏盖南軒先生華陽伯張宣公祠堂江<lb/>
<pb n="KR2k0027_WYG_009-29b"/>
東書院在城内永安坊塩倉街至治元年五月郡人王<lb/>
進德剏建子霖又為營度廟屋通六十餘間地臨秦淮<lb/>
南竹木脩茂置田溧陽九百畆供贍生徒前翰林學士<lb/>
草廬吴公嘗於其中講授羣士往從受業甚衆泰定元<lb/>
年定今額又有昭文書院在湖熟鎮北有臺髙十餘丈<lb/>
下臨秦淮亦名太子臺舊傳梁昭明太子宴㳺之所景<lb/>
定志太子臺下東橋之東有太子東湖昭明嘗植蓮其<lb/>
中臺上有昭明像宋咸淳丁卯方拱辰扁曰昭文精舎<lb/>
<pb n="KR2k0027_WYG_009-30a"/>
里人杜氏守之至元間定今額凢書院皆省設山長掌<lb/>
錢粮教育與路州學皆有府設直學賛焉<lb/>
　　　州縣學校<lb/>
江南歸附初各縣學仍設主學尋令所屬行省宣慰司<lb/>
差注教諭掌錢粮教育江寕縣學殿宇田粮皆仍宋舊<lb/>
上元縣學後至元五年縣尹田賢重修進士李桓有記<lb/>
<hi>郡城之東偏闕衍無際入數十闕象北直平疇連      闕</hi>　　　<hi>深曠逺流之      不翅</hi>
<hi>乎林壑埛牧之居者會闕年矣之舊址而上元邑學之所建也考其闕      百    盖當宋氏之既南郡為</hi>
<pb n="KR2k0027_WYG_009-30b"/>
<hi>大藩閫帥臨視學政之脩致隆於郡而在邑則否迨其季年公闕蜚英之為令昉為之經始顧已廹於國勝之</hi>
<hi>槍攘故制特綿蕞而完美之功有不暇焉者混一之久莫之能加則以帑庾之弗贏緝弊支危僅以自守一旦</hi>
<hi>更張而為之也實難嗚呼治邑者有能匹休前人以俎豆為事因其故而損益之亦何難之有至元五年嵗在己</hi>
<hi>卯大名田侯來尹是邑職専于學覩其廢闕懼無以副國家設學之意亟以請于邑長曰其責在余圖之惟時</hi>
<hi>謂禮器之具所宜先焉則冶銅為爵坫四十為簠簋十有八為勺二為鐘一竹為籩者三十為篚者五木為爼</hi>
<hi>者二十以補其未備若豆若尊若罍洗炷熏之有爐植燭之有檠灌□之有壺舉易其鍥璺杇窳而新之而凡</hi>
<hi>器用之闕以立給繼之以廟學之葺則擴禮殿之基左右闕        十哲之闕作靈星門修㦸門之腐闕堂</hi>
<hi>及二序皆賁治之改築成已軒敞其後為闕楹構連檐以徹于堂而凡棟宇之壊無不飭闕後峙華表于門外</hi>
<pb n="KR2k0027_WYG_009-31a"/>
<hi>飛石梁於水次列栅以為闕周垣以為蔽繪門弟子暨先儒之像於縑素以更圖壁之舊而凡盡飾增嚴為經</hi>
<hi>乆之計者實無不用其極内外相侔功倍于厥初來觀翕然感斯文之作興跂望朝夕思服善教昔之大儒嘗</hi>
<hi>佐斯邑化俗之美流于亡窮侯之為是舉也其可以無愧與大學為政本先聖王之所勤修而吏率慢焉世䧏</hi>
<hi>殷周治不古若職是之由自侯之至䆒心於民夙夜弗怠邑之庶務咸得其理訟獄既清甿俗以安敏惠廉明</hi>
<hi>著于一時故上元之政為屬邑最今又能達其本而崇禮義之化使民有所觀法益可尚也藉非具列闕  何</hi>
<hi>以勸来者闕長曰闕輝承曰闕賢闕力勞者邑簿李良臣教諭湯駿典史朱    命謹而用        掾陳闕</hi>
<hi>也金石土木之工合九百三十有奇費之出於田侯者為錢五千緡是皆不可畧也附記於碑而為之記</hi>
句容縣學頗廢於兵火至元三十年縣令烏延瑛創屋<lb/>
<pb n="KR2k0027_WYG_009-31b"/>
三間扁曰芳潤至大二年縣尹趙靖撤舊重建繼以縣<lb/>
尹程恭延聘名士訓誨生徒逺近嚮慕邑民獻地增廣<lb/>
學宫設唐劉鄴張常洧二祠於講堂西後至元三年刻<lb/>
累朝封號綸音於石置禮器雅樂繪两廡從祀至正二<lb/>
年建屋于中堂後扁曰止善監縣尹閭縣尹李允中李<lb/>
博教諭劉德秀䓁實綱紀焉學計悉有常數<hi>江寕縣學田一十二</hi>
<hi>頃七十五畆有竒上元縣學基地縱横三十丈學田山地水潭通計一千一百二十一畆二角三十三歩額租</hi>
<hi>外荒地逐時開墾句容縣學基一十九畆六分一厘田一十六頃一十八畆七分一厘地一頃六十二畆四分</hi>
<pb n="KR2k0027_WYG_009-32a"/>
<hi>一厘山五頃五十七畆三分一厘塘五畆六分四厘夏租小麥八十二石六斗三升大麥一十四石三斗八升</hi>
<hi>八合中統鈔五定三十四两七錢八分秋租米二百二十六石五斗三升七合黄豆一十六石八斗七升三合</hi>
<hi>中統鈔五定三十四两七錢八分</hi>詳見縣志<lb/>
溧水州歸附初為縣設主學教諭元貞元年陞州設教<lb/>
授二年知州儀武義教授劉建行豎建大成殿及神庖<lb/>
修理學舎一新易明倫堂扁曰<hi>闕</hi>　易四齋扁曰篤實<lb/>
自得明理觀善鑄祭器<hi>闕</hi>　元年同知倪顗教授陳瑞<lb/>
䆒復蒲塘渡有記<hi>闕</hi>年以教思亭為<hi>闕</hi>　亭立加封碑<lb/>
<pb n="KR2k0027_WYG_009-32b"/>
延祐四年繪從祀像泰定三年<hi>闕</hi>䑓劄准監察御史順<lb/>
昌承德言增加田賦置冊立碑至元元年知州李衡教<lb/>
授宋昇重建明德尊道二堂修殿及两廡增設訓導生<lb/>
徒加舊其學計見於碑刻<hi>舊額田土田三十四頃六十二畆七分六厘地一頃九十</hi>
<hi>四畆七分二厘山九十五畆五分河渡一所房屋一十四間随屋地基租課糙粳米七百二十四石七斗八升</hi>
<hi>七合小麥六十一石三斗六升三合秈稲八百三十四斤黄豆一石一斗絲一十七兩二錢中統鈔七定一十</hi>
<hi>六両二錢二分新增田土田八十五畆四分九厘地五十六畆三分山二十七畆五分堽地一十一畆七分九</hi>
<hi>厘蘆墩二畒五分房屋三間半零一厦隨屋地基及帶屋小巷一條租課糙粳米二百七十五石七斗四升九</hi>
<pb n="KR2k0027_WYG_009-33a"/>
<hi>合五勺小麥二十一石六斗五升五合黄豆一斗六升五合絲六錢中統鈔一十一定八兩六錢三</hi>
<hi>分</hi>并書板詳見本州志<lb/>
溧陽州歸附初為縣設主學教諭元貞元年陞州<lb/>
即以前宋縣學改為州學設教授大德五年教授<lb/>
班惟志修學宫建齋舎東曰飬正麗澤西曰明德<lb/>
藻德設小學齋增學田三百八十餘石卞應午記<lb/>
之大德十一年改創大成殿至治元年教授孔濤<lb/>
置雅<hi>闕</hi>建講堂及先賢祠校官廨舎規模有加於<lb/>
<pb n="KR2k0027_WYG_009-33b"/>
舊其學計徴於官者<hi>租粮白米二千闕百二十三石四斗六升三合貢士莊四</hi>
<hi>百五十五石二斗六升五合贍學一千九百五十七石三斗九升八合租鈔一十九定</hi>詳見<lb/>
本州志<lb/>
　　　科第進士<lb/>
延祐四年丁巳溧水州人劉泳江浙省鄉試第二十名<lb/>
明年㑹試下第<lb/>
延祐七年庚申溧陽州人李士良江浙省第六名明年<lb/>
㑹試中選殿試第三甲同進士出身受將仕郎紹興路<lb/>
<pb n="KR2k0027_WYG_009-34a"/>
餘姚州判官<lb/>
至治三年癸亥郡人李桓江浙省第二十七名明年會<lb/>
試下第恩例受餘干州教授<lb/>
大厯二年己巳郡人李懋江浙省第十六名明年會試<lb/>
中選殿試第二甲同進士出身受將仕郎饒州路<hi>闕</hi>陽<lb/>
縣丞<lb/>
　　　儒籍<lb/>
路學抄数儒人一百六十五户明道南軒書院上元江<lb/>
<pb n="KR2k0027_WYG_009-34b"/>
寜縣學各有儒籍至元十二年乙亥正月制置趙溍弃<lb/>
城宵遁徐都統䒭率軍民納欵二月二十七日大軍入<lb/>
城平章阿珠占居明道書院軍士舁弃聖像野中書院<lb/>
儒人古之學等詣丞相淮安王前告給榜文還復書院<lb/>
房屋租産招安秀才當奉鈞㫖令書院依例復舊由是<lb/>
諸學弦誦不輟至元二十八年南方儒人有德行文章<lb/>
政事可取者許各路嵗舉一人量材録用元貞元年諸<lb/>
路凡儒知吏事吏通經術性行脩謹者各路薦舉㢘訪<lb/>
<pb n="KR2k0027_WYG_009-35a"/>
司試選每道嵗貢二人省臺委官立法考試中式録用<lb/>
大德十一年係籍儒户雜泛差役並行蠲免至大二年<lb/>
儒人免差延祐元年設科取士儒風大振其明年再<lb/>
詔𨽻籍在學儒人毋得非禮科役煩擾是後有司奉行<lb/>
不至儒者雜於編户癸酉科後停試惠宗皇帝元統二<lb/>
年特降聖㫖儒户免差有德行學問者選充教官至正<lb/>
<hi>闕</hi>年復行科舉取士法所以作養多士者至矣<hi>闕</hi>慶儒<lb/>
戸多前代故家宋末進士有包秀實國華陳仲謀吳季<lb/>
<pb n="KR2k0027_WYG_009-35b"/>
申皆以文章政事名世其後衰㣲不可考知今可見者<lb/>
董烈<hi>宋相文清公槐之後累官朝奉大夫知池州</hi>房元龍<hi>宋進士承議郎懐逺軍節度判官</hi>
李銞<hi>宋太師㐮國公琮之後進士累官承直郎制司幹官沿江屯田分司</hi>王良耜<hi>宋相荆國文公</hi>
<hi>安石之後貢士累受沿江制司幹官</hi>趙崇囬<hi>宋進士累官通直郎知建康府句容縣</hi>楊公溥<lb/>
<hi>宋待補進士</hi>戴俊卿謝克仁<hi>皆宋貢士</hi>歸附後子孫相繼以科第<lb/>
儒術仕進顯榮其家所謂君子之澤乆而不泯者亦朝<lb/>
家崇儒興學之效也<hi>曹銞溧水後志載朱虙者夀昌四世孫登宋政和八年第建炎二年</hi>
<hi>官左從事郎潭州瀏陽令四年軍賊杜彦䒭䧟瀏陽虙力戰三日死之湖南安撫司聞諸朝贈通直郎與其子</hi>
<pb n="KR2k0027_WYG_009-36a"/>
<hi>柔嘉將仕郎恩澤因柔嘉歴仕贈至大中大夫三世孫紹逺明逺四世孫用泰棟俱擢科第五世孫立之祐之</hi>
<hi>以易學授徒于家忠孝之有後儒者之世澤彰著如此他如句容樊淵之孝㢘溧水湯大闕之五世同居輕財</hi>
<hi>急義汪立信冢婦李氏劉英傑妻呉氏陳登妻樂氏之貞節經聖朝旌異悉出世儒之家其被服禮義之教有</hi>
<hi>自來矣然則歴代之崇尚儒雅欲以化民成俗其效豈虚也哉附於志末俾後可覽觀焉</hi>
　<lb/>
　<lb/>
　<lb/>
　<lb/>
<pb n="KR2k0027_WYG_009-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至大金陵新志卷九<lb/>
</p>
<p>
</p>
  </div>
</body>
</text>
</TEI>
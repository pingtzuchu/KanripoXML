<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>赤雅卷一</head>
    <p>
<pb n="KR2k0147_WYG_001-1a"/>
欽定四庫全書<lb/>
　赤雅卷一　　　　　　　　眀　鄺露　撰<lb/>
　　　土司世冑<lb/>
土司惟諸岑最强胄出岑彭畵像雲臺精應列宿布星<lb/>
祭神威擬王者世為外臣頗襲得法其女朱衣雀扇火<lb/>
齊金鐙乍見訝為仙人<lb/>
　　　形勢<lb/>
四府三十七州形勢宛然一衰周戰國圖區分畛埒逺<lb/>
<pb n="KR2k0147_WYG_001-1b"/>
交近攻雖暴寡凌弱殘殺奪略終莫能越其尺寸其主<lb/>
雖㓜弱寡昧頭目用事似三家六卿之類寡弱甚者割<lb/>
村為質如列國割地獻城之例然有年月刻版嵗盈則<lb/>
反傾義重士有似四公子但鬼門銅柱士非迯亡流竄<lb/>
憤世疾邪甘心修蛇之口者孰肯胝繭而躡之是以碣<lb/>
石空懸而雕龍之士罕至也<lb/>
　　　法制<lb/>
土司法極嚴肅鞭笞殺戮其人死無二心民怯於私忿<lb/>
<pb n="KR2k0147_WYG_001-2a"/>
勇於公鬬似秦嚴刑酷法嫻於文司似鄭商販入其境<lb/>
以二槍交植境上曰闗税未輸而越關者許射之既輸<lb/>
暮行露宿貨物狼籍無敢睨者<lb/>
　　　布伯<lb/>
土目稱其酋曰布伯謂其百姓曰提陀命女奴曰㺐婢<lb/>
布伯布令之長也提陀可以涕唾人也南史王琨㺐婢<lb/>
所以指是<lb/>
　　　岑家兵畧<lb/>
<pb n="KR2k0147_WYG_001-2b"/>
岑氏家法七人為伍每伍自相為命四人耑主擊刺三<lb/>
人耑主割首所獲首級七人共之割首之人雖有炤獲<lb/>
主擊刺者之責但能奮殺向前不必武藝絶倫也<lb/>
　　　狼兵<lb/>
狼兵鷙悍天下稱最多非真狼土官親行署乃出性極<lb/>
貪淫動不可制嚴志眀律用之勝否則敗<lb/>
　　猺人<lb/>
　　　猺人祀典<lb/>
<pb n="KR2k0147_WYG_001-3a"/>
猺名軬客古八蠻之種五溪以南窮極嶺海迤邐巴蜀<lb/>
藍胡槃侯四姓槃姓居多皆髙辛狗王之後以犬戎竒<lb/>
功尚帝少主封於南山種落繁衍時節祀之劉禹錫時<lb/>
節祀槃瓠是也其樂五合其旗五方其衣五彩是謂參<lb/>
五奏樂則男左女右鐃皷胡盧笙忽雷匏响雲陽祭畢<lb/>
合樂男女跳躍擊雲陽為節以定婚媾側具大木槽如<lb/>
槽羣號先獻人頭一枚名吳將軍首級予觀祭時以桄<lb/>
榔麵為之時無罪人故耳設首羣樂畢作然後用熊羆<lb/>
<pb n="KR2k0147_WYG_001-3b"/>
虎豹呦鹿飛鳥溪毛各為九壇分為七獻七九六十三<lb/>
取斗數也七獻既陳焚燎節樂擇其女之姱麗嫻巧者<lb/>
勸客極其綢繆而後已十月祭都貝大王男女連袂而<lb/>
舞謂之蹋揺相悦則男騰躍跳踴負女而去<lb/>
　　　雲嚲君兵法<lb/>
雲嚲娘相思寨兵能以少擊衆部署之法將千人者得<lb/>
以軍令臨百人之將將百人者得以軍令臨十人之将<lb/>
一人赴敵則左右大呼夾擊一伍争救之一人戰沒左<lb/>
<pb n="KR2k0147_WYG_001-4a"/>
右不夾擊即斬一伍之衆皆論罪及截耳一伍赴敵則<lb/>
左右伍呼而夾擊一隊爭救之一伍戰沒左右伍不夾<lb/>
擊者即斬一隊之衆皆論罪及截耳不如令者斬退縮<lb/>
者斬走者斬訛言惑衆者斬敵人衝而亂者斬敵以金<lb/>
帛遺地拾者斬其功賞之法戰沒者賞臨陣躍馬前鬬<lb/>
因而破敵雖不獲級而能奪敵之氣者受上賞斬級者<lb/>
論首酋斬級而冠同伍者輙以其伍屬之<lb/>
　　　嚲娘盛餙<lb/>
<pb n="KR2k0147_WYG_001-4b"/>
猺女握兵符者得冠偏眥之玉披紫鳯之裘曳蝶綃佩<lb/>
文犀之印望之若神人矣何謂偏眥中以暖玉琢雙鳯<lb/>
頭握髮盤之北齊禮服志八品女冠偏眥結與此略同<lb/>
鳯裘白州緑含鳯毛所織色乆愈鮮服之辟寒蝶綃氷<lb/>
蠶所珥織作蝶紋輕逾火浣服之辟暑諺曰鳯裘無冬<lb/>
蝶綃無夏□雪無前嚲雲無價□雪駿馬名也<lb/>
　　　四姓髻鬟<lb/>
髻有芙蓉有望仙有仙人有雙蛇有孤鳯有濃春有散<lb/>
<pb n="KR2k0147_WYG_001-5a"/>
夏有懊懐有萬叠愁有急手妝其下者有椎髻有垂鞭<lb/>
有盤蛇有鹿角豪家髻鬟稍不稱者羣笑之目為丁妝<lb/>
錦有鵞頭錦花蕊錦蛇濡錦以蛇膏澤之辟霧入水不<lb/>
濡亦名龍油錦簇蝶錦以熟金為之古詩惆悵金泥簇<lb/>
蝶裙春來猶得伴行雲<lb/>
　　　卉服<lb/>
南方草木可以衣者曰卉服績其皮者有勾芒布紅蕉<lb/>
布弱錫布苧麻所為淮南子弱錫細布一端數金火浣<lb/>
<pb n="KR2k0147_WYG_001-5b"/>
布布有三種畢方麻者一端數金祝融木者一端百金<lb/>
火䑕毛者一端千金績其花者有桐花布瓊枝布娑羅<lb/>
布其精者曰娑羅龍段吉貝布又名斑布桃花布南中<lb/>
千葉桃花似牡丹穗長尺許織穂成布文勝火浣多矣<lb/>
但過冬則散南史齊武帝乘龍舟遊江中絍越布為帆<lb/>
繂鍮石為足榜人皆著鬱林布帝王誇為炫燿其珍可知<lb/>
　　　鳥章<lb/>
鳥毳之精織成文章者謂之鎖袱鳥毳之粗布于狑獞<lb/>
<pb n="KR2k0147_WYG_001-6a"/>
謂之鵞罽詩曰鵞毛御臘逢山罽<lb/>
　　　猺仙<lb/>
居思娥隱貴縣南七十里隱居岩靈果紛敷食之五藴<lb/>
皆香懐之迷不得出人或遇之問其姓名必曰居思娥<lb/>
山中人也<lb/>
　　　龍母山<lb/>
容縣南白花邸有龍潭渟泓莫測猺女飲水為龍所㨿<lb/>
隂雲罩羃既歸常有寒氣人莫敢近女亦弗覺也歳餘<lb/>
<pb n="KR2k0147_WYG_001-6b"/>
産龍無血水數升下雲霧扶去母無恙數年母卒既襝<lb/>
龍來擁抱其骸向潭潭側萬峰囬拱成一月堂衆隨去<lb/>
石裂龍負骸入龍出石合廟在梧江祝風雨而輙騐<lb/>
　　　李龍宅<lb/>
元興業人李龍好修煉一日謂妻曰體癢甚暫浴汝姑<lb/>
待之雷雨大作妻驚視徧體鱗生属妻曰我歳一來當<lb/>
以米糕祀我語畢夾雷雨而去至今赫然<lb/>
　　　生丁白丁黒丁<lb/>
<pb n="KR2k0147_WYG_001-7a"/>
椎結斑衣兒時銀燒鐡石烙其跟蹠沁以蛇油重趼若<lb/>
鞹穿箐走棘履險若夷<lb/>
　　　丁婦<lb/>
黔面繡額為花草蜻蜓蛾蜨之狀嫁則荷傘懸履以戒<lb/>
途<lb/>
　　　鍊刀<lb/>
兒時選精鐡如兒重漬以藥水及長呪時煉日刺熊衝<lb/>
堅服以終老<lb/>
<pb n="KR2k0147_WYG_001-7b"/>
　　　毒槊<lb/>
毒槊無刅狀如朽鐡著人無血而死意列子所稱宵練<lb/>
者耶<lb/>
　　　結納<lb/>
猺老暗結城市豪傑號曰招主自稱曰耕丁招主復結<lb/>
官府左右為耳目透漏緩急朝發夕聞<lb/>
　　　野戰<lb/>
臨敵比偶而前執鎗者乍前乍却以衞弩執弩者口衘<lb/>
<pb n="KR2k0147_WYG_001-8a"/>
刀而手援矢矢盡投弩夾刀與鎗俱奮<lb/>
　　　誓師<lb/>
凡有仇鬬殺牛聚衆對神盟誓其法令人忘死先期刻<lb/>
木種于山椒以示不詭<lb/>
　　　狑人狙人<hi>附</hi>
雕題髙髻狀若猩狒散居莽中不室而處饑食橡薯射<lb/>
狐握䑕蠭蠆蚳蝝甘生扵薺卉衣鳥言重譯四姓狑外<lb/>
曰狙其風罔聞意莊生所謂狙公云<lb/>
<pb n="KR2k0147_WYG_001-8b"/>
　　獞人<lb/>
　　　獞官婚嫁<lb/>
獞人聚而成村者為峒推其長曰峒官峒官之家婚姻<lb/>
以豪侈相勝壻来就親女家五里外采香草花蕚結為<lb/>
廬號曰入寮錦茵綺筵鼓樂道男女而入盛兵為備小<lb/>
有言則歗兵相鏖成親後婦之婢媵迕壻之意即手刃<lb/>
之能殺婢媵多者妻方畏憚否則懦而易之半年始與<lb/>
壻歸盛兵陳樂馬上飛鎗走球鳴鐃角伎名曰出寮舞<lb/>
<pb n="KR2k0147_WYG_001-9a"/>
　　　浪花歌<lb/>
峒女於春秋時布花果笙簫於名山五絲刺同心結百<lb/>
紐鴛鴦嚢選峒中之少好者伴峒官之女名曰天嫗隊<lb/>
餘則三三五五採芳拾翠於山椒水湄歌唱為樂男亦<lb/>
三五羣歌而赴之相得則唱和竟日解衣結帶相贈以<lb/>
𤣥春歌正月初一三月初三秋歌中秋節三月之歌曰<lb/>
浪花歌<lb/>
　　　收魂<lb/>
<pb n="KR2k0147_WYG_001-9b"/>
峒壻逺歸則止三十里外遣瑤㲘持藍徃迎之脱婦人<lb/>
中衵貯籃中曰收魂瑶㲘者巫也<lb/>
　　　獞丁<lb/>
冬編鵞毛夏衣木葉摶飯掬水以禦飢渴緝茅索綯伐<lb/>
木架楹人棲其上牛羊犬豕畜其下謂之麻欄子子長<lb/>
娶婦别欄而居<lb/>
　　　丁婦<lb/>
娶女其女即還母家與鄰女作處間與其夫野合有身<lb/>
<pb n="KR2k0147_WYG_001-10a"/>
乃潛告其夫作欄以待生子始稱為婦也<lb/>
　　　毒矢<lb/>
射□捕蛇以合百草鍊時日作毒矢仰射飛走透膚及<lb/>
骨百不失一<lb/>
　　　羅漢<lb/>
貴少賤老染髮剃鬚喜作羅漢羅漢者惡少之稱也<lb/>
　　　攻掠<lb/>
凡有攻掠禱鬼誓衆乃推渠長峒官把酒賜綠熊練<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>
<pb n="KR2k0147_WYG_001-10b"/>
錦雉氀毼綠熊辟塵錦雉善鬬欲其絶塵而鬬也練<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>
臂衣也氀毼戰服也厚給其家曰鎗頭錢攻峒刼猺報<lb/>
仇雪恥始有交鋒攻村則聞風而遯占其田廬徙老弱<lb/>
而居焉性極耐饑啖鹽數果則凡草木皆可噉食狼兵<lb/>
至即遁匿深箐絶嶠官兵追之徐行長嘯若蹇驢之逐<lb/>
飛虫也<lb/>
　　　獞婦行蠱<lb/>
五月五日聚諸蠱豸之毒并寘器内自相吞食最後獨<lb/>
<pb n="KR2k0147_WYG_001-11a"/>
存者曰蠱有蛇蠱蜥蜴蠱蜣螂蠱視食者乆暫卜死者<lb/>
遲速蠱成先置食中味増百倍歸或數日或經年心腹<lb/>
絞痛而死家中之物皆潛移人魂至其家為之力役猶<lb/>
虎之役倀也其役夜出有光熠如曳彗是名飛蠱光積<lb/>
生影狀如生人是名挑生影積成形能與人交是名金<lb/>
蠶於是任意所之流毒鄉邑殺人多者蠱益靈家益冨<lb/>
恭富昭賀蠱術公行峒官提陀潛得知其狀令巫以法<lb/>
厭之取婦埋地中出其首澆蠟燃之以召寃魂魂不為<lb/>
<pb n="KR2k0147_WYG_001-11b"/>
附獞婦代鬼返罵乃死否則不能置之法也鮑眀逺詩<lb/>
吹蠱痛行暉盖飛蠱也按周禮土訓掌道地圖道地慝<lb/>
疏云地慝蠱事人所為也按周禮荆揚不入職方王制<lb/>
南不盡衡山則西北亦有蠱矣國語曰宵靜女徳以伏<lb/>
蠱慝謂女惑男如蠱使人形神雙䘮精魂為其所役也<lb/>
張衡思𤣥賦咸姣麗以蠱媚兮増嫮眼而娥眉則房中<lb/>
亦有蠱矣何必鴂舌雕題騷人羇旅始為惑哉<lb/>
　　　天姬破蠱<lb/>
<pb n="KR2k0147_WYG_001-12a"/>
凡中蠱者顔色還美于常天姬望之而笑必須叩頭乞<lb/>
藥出一丸啖之立吐竒怪或人頭蛇身或八足六翼如<lb/>
蝌蚪子斬之不斷焚之不燃用白礬澆之立死否則對<lb/>
時復還其家予乆客其中習知其方用三七末荸薺為<lb/>
丸又用白礬及細茶分為末每服五錢泉水調下得吐<lb/>
則止按古方取白蘘荷服其汁併卧其根呼蠱者姓名<lb/>
則其功緩也<lb/>
　　　大良<lb/>
<pb n="KR2k0147_WYG_001-12b"/>
與獞同類而性稍異有戸口版籍較民更淳喜輸租税<lb/>
人至其家不問識否輙具牲醴飲噉乆敬不衰同類有<lb/>
無相資一無所吝多為獞人占殺散處城郭為人灌園<lb/>
　　　犵人<lb/>
犵人山田塉埆十歳九饑<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>仇必報隳突漢界攻剽村<lb/>
落或悮殺人則以牛畜為償曰人頭錢<lb/>
　　　獠人<lb/>
獠俗畧與獞同而嗜殺尤甚居無酋長深山窮谷積木<lb/>
<pb n="KR2k0147_WYG_001-13a"/>
以居名曰干欄射生為活襍食蟲豸<lb/>
　　　郎火提陀<lb/>
山中推最有力者役属之名曰郎火餘止曰火最下者<lb/>
曰提陀<lb/>
　　　羅漢樓<lb/>
以大木一株埋地作獨脚樓高百尺燒五色瓦覆之望<lb/>
之若錦鱗矣扳男子歌唱飲噉夜歸縁宿其上以此自<lb/>
豪<lb/>
<pb n="KR2k0147_WYG_001-13b"/>
　　　祭梟<lb/>
獠人相鬬殺得美鬚髯者則剜其面籠之以竹皷行而<lb/>
祭競以徼福<lb/>
　　　蚳鹽<lb/>
山間得大蟻卵如斗者用以為醤甚貴之按内則蝦修<lb/>
蚳鹽即此<lb/>
　　　蜜唧<lb/>
取䑕胎未瞬未毳者通身赤蠕者淹以蜜房飣之盤中<lb/>
<pb n="KR2k0147_WYG_001-14a"/>
躡躡而行夾而嚙之唧然有聲朝盤見蜜唧夜枕聞鵂<lb/>
鶹子瞻常云<lb/>
　　　蝸牛膾<lb/>
山中有蝸殻可容升者以米水去涎竹刀膾之角大如<lb/>
指甘脆去積解毒予東粤亦食之鮮有如其大者<lb/>
　　　無頭鮓<lb/>
山中有物形如蚕蛹無頭□動獠人得之為鮓食之令<lb/>
人不寒昔陶璜守九真築城得一大者長十九丈大二<lb/>
<pb n="KR2k0147_WYG_001-14b"/>
十圍無頭蠢動割其肉如猪肪為臛甚香美璜食之三<lb/>
軍皆食又各地蠶<lb/>
　　　卜歳<lb/>
歳首郎火以土杯十二貯水按辰布列禱之經夕啟視<lb/>
有水則其月不旱<lb/>
　　　挿翅春<lb/>
山獺骨能續骨解箭毒用為丸勝海狗腎一枚十金私<lb/>
貨出界者斬山獺性最淫凡物皆交交一二日不休有<lb/>
<pb n="KR2k0147_WYG_001-15a"/>
獺則諸牝悉避獺無偶獠女採藥歌嘯獺聞氣即躍抱<lb/>
遂共扼殺之騐之法令婦人擦手一呵取置掌中骨喜<lb/>
躍舞否則䑕璞㺅胎之贋耳<lb/>
　　　龍鹽<lb/>
龍鹽龍生三卵一為吉吊上㟁與鹿交精遺草木結成<lb/>
蒲桃號曰紫稍花美人采之用於帷箔勝挿翅春矣<lb/>
　　　飛頭獠<lb/>
飛頭獠頭將飛先一日頭有痕匝如紅線及夜狀如病<lb/>
<pb n="KR2k0147_WYG_001-15b"/>
頭忽飛去須㬰飛還其腹自實其覺如梦雖獠不知也<lb/>
予嘗入石袍山澗中偶見二頭一食蠏一食蚓見人驚<lb/>
起食蚓者尚啣蚓而飛蚓長尺許兩耳習習如飛鳥之<lb/>
使翼也獠俗賤之不與婚娶欲絶其類予按占城有尸<lb/>
頭蠻本婦人目無瞳子飛頭食童子糞糞盡童子輙死<lb/>
婦目益眀堪與此獠為婚一笑<lb/>
　　　鼻夷<lb/>
鼻夷獠族鼻如垂鈎隅目好殺深眀水脉采猿臂鱷牙<lb/>
<pb n="KR2k0147_WYG_001-16a"/>
為□吹作龍聲間出市鹽與之酒鼻飲輙盡<lb/>
　　　白棍<lb/>
白棍獠子采白木為棍寢處不離用之但聞風聲不見<lb/>
形影觀之作書勝公孫脱舞<lb/>
　　　<graphic n="KR2628" url="https://raw.githubusercontent.com/kanripo/KR-Gaiji/master/images/KR2628.png" mimeType="image/png"/>人<lb/>
<graphic n="KR2628" url="https://raw.githubusercontent.com/kanripo/KR-Gaiji/master/images/KR2628.png" mimeType="image/png"/>人亦獠類嗜殺過於獠父子有隙狺狺反噬弑父則<lb/>
疾走得一犬謝母母亦不恨噫殺父猶可而况母乎斯<lb/>
又<graphic n="KR2628" url="https://raw.githubusercontent.com/kanripo/KR-Gaiji/master/images/KR2628.png" mimeType="image/png"/>之罪人矣<lb/>
<pb n="KR2k0147_WYG_001-16b"/>
　　　狪人<lb/>
狪亦獠類不喜殺善音樂彈胡琴吹六管長歌閉目頓<lb/>
首揺足為混沌舞獠之有狪猶獞之有大良也<lb/>
　　　斑山<lb/>
山子散處横州震龍六磨諸山無版籍定居鑿山燒畬<lb/>
射生輕死夫婦交媾挿青路衢以絶行跡不知悮入即<lb/>
張弩射之媾精入地是生短狐善撫之能以夷人出入<lb/>
之情告也<lb/>
<pb n="KR2k0147_WYG_001-17a"/>
　　　斑衣種女<lb/>
種女與山子同類垂手善舞蹋蹋歌短裙及膝坐則雙<lb/>
膝齊跪執禮甚恭有盤古風劉禹錫蠻女軥輈音蠻衣<lb/>
襴斑布<lb/>
　　　烏蠻國<lb/>
烏蠻古損子産國即烏滸蠻也生首子輙解而食之曰<lb/>
宜弟味㫖有獻其君君喜之而賞其婦妻美則讓其兄<lb/>
兄樂之而宜其弟其中有灘焉即今之烏蠻灘也漢建<lb/>
<pb n="KR2k0147_WYG_001-17b"/>
武中國除蠻遂散處山谷其風不改又十里有海棠橋<lb/>
有秦少㳺筆蹟<lb/>
　　　西原蠻<lb/>
邕桞西宜融接畛唐黄洞蠻黄少卿其産也<lb/>
　　　廣原蠻<lb/>
邕州西南隅儂智髙廣源酋也二蠻聚落甚衆左右江<lb/>
漢之外覊縻州峒皆其地也狄青平智髙之後儂氏之<lb/>
良者得賜宋姓今姓趙者即其後也<lb/>
<pb n="KR2k0147_WYG_001-18a"/>
　　　苗<lb/>
苗自一類其女善為漢音操楚歌挂釵留客能為鸜鵒<lb/>
舞生女則還母家曰一女來一女徃<lb/>
　　　巴人<lb/>
懐楚石陣臨溪隂風慘人如聞鬼哭昔武矦立營於此<lb/>
夜令曰枕石者去枕草者留中夜撤營遺種斯在尚能<lb/>
操巴音而歌嗚嗚<lb/>
　　　蜑人<lb/>
<pb n="KR2k0147_WYG_001-18b"/>
蜑人神宫畵蛇以祭自云龍種浮家泛宅或住水滸或<lb/>
住水欄捕魚而食不事耕種不與土人通婚能辨水色<lb/>
知龍所在自稱龍人籍稱龍戸莫登庸其産也<lb/>
　　　馬人<lb/>
馬人本林邑蠻深目□鼻散居峒落獻歳一至軍府聽<lb/>
令不與猺獞同羣韓昌黎詩衙時龍戸集上日馬人來<lb/>
僉曰伏波遺種也<lb/>
　　　印娘<lb/>
<pb n="KR2k0147_WYG_001-19a"/>
邕宜以西有野女焉處於石洞含靈抱一白晳皦好百<lb/>
歳後容髮差黄乃下山采藥補益之椎結裸跣皮若犢<lb/>
鼻垂腰盖膝羣雌無雄遇男子輙負去傾洞求合驚死<lb/>
者掩之生者復還故處泄其真炁夀至百歳若盜小兒<lb/>
必至其家瞷之羣罵呪詛則夾而還之縁崖走屋其行<lb/>
如風誤堕網罟以手䕶腰而死腹有玉印文類符璽唐<lb/>
蒙博物志日南有野女羣行不見夫其狀皛且白裸袒<lb/>
無衣襦<lb/>
<pb n="KR2k0147_WYG_001-19b"/>
　　　木客<lb/>
木客形如小兒予在恭城見之行坐衣服不異于人出<lb/>
市作器工過于人好為近體詩無塵俗烟火氣自言秦<lb/>
時造阿房宫採木流寓于此予甞見其賦細雨云劍閣<lb/>
鈴逾動長門燈更深又云何處殘春夜和花落古宫按<lb/>
唐詩酒盡君莫沽壺乾我當發城市多囂塵還山弄明<lb/>
月木客所作也蘓長公云山中木客解吟詩然則詩學<lb/>
淵源其來逺矣按志載䖍州雒山有木客鬼其義未詳<lb/>
<pb n="KR2k0147_WYG_001-20a"/>
聞縈山之巔有怪物焉木客方飲酒歌吹樂甚忽見一<lb/>
人長二丈有竒面濶三尺䯱髵烏啄背有肉翼俯觀樂<lb/>
器嘻嘻而笑舌長至地木客大驚欲走不動其人温語<lb/>
之曰儂非能傷人能察歌舞耳木客神定歌舞復作其<lb/>
人拊掌大笑聲振林樾垂舌嗒嗒而去<lb/>
　<lb/>
　<lb/>
　<lb/>
<pb n="KR2k0147_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　赤雅卷一<lb/>
</p>
<p>
</p>
  </div>
<div>
                <head>赤雅卷二</head>
    <p>
<pb n="KR2k0147_WYG_002-1a"/>
欽定四庫全書<lb/>
　赤雅卷二　　　　　　　　眀　鄺露　撰<lb/>
　　　山川論畧<lb/>
予窮歴九郡南盡衡山然後知先王建國親侯其道大<lb/>
也夫先王建國必因山川守逺近辨物色以左右民故<lb/>
建瓴之勢立臂指之義順勢立而内强義順而外服然<lb/>
後霸王之業可成也若悉割兩江東包㢘欽潯鬱以北<lb/>
盡乎宜桞之境属之南寕使自為牧鎮則兩江谿峒可<lb/>
<pb n="KR2k0147_WYG_002-1b"/>
馳尺版而服即用兩江之兵南畧交趾優有餘裕矣此<lb/>
所謂臂指之義也若夫桂林固衡湘地也天文分野上<lb/>
属翼軫九嶷蒼梧之山形勢是衍首起衡嶽腹盤八桂<lb/>
而尾逹乎蒼梧湘灕二水分繞其下桂林㨿其上㳺若<lb/>
屋極焉衡永邵道桂栁諸郡綴附廣西並故轄桂昭三<lb/>
郡其封畧固已偉矣此所謂建瓴之勢也况荆湖地逺<lb/>
行部使者病不能遍衡湘數郡歳調兵食以給廣西猶<lb/>
之不属之属也予説知属狂僣語曰芻蕘之言眀者擇<lb/>
<pb n="KR2k0147_WYG_002-2a"/>
焉<lb/>
　　山川<lb/>
　　　崇山<lb/>
崇山有驩兠故宫四十里即至越裳杉谷起古崇山竹<lb/>
谿從道眀國來於崇山北二十五里合水敧缺藤竹眀<lb/>
媚有三十峯夾水直上千餘仞諸仙之窟宅也<lb/>
　　　石人山<lb/>
石人山下枕藤水三兩對坐舉指興㑹丰姿<hi>闕</hi>之不来<lb/>
<pb n="KR2k0147_WYG_002-2b"/>
方知其為石矣<lb/>
　　　鬼門關<lb/>
鬼門關在北流四十里兩峰對峙中成關門諺云鬼門<lb/>
關十人去九不還日暮黒雲霾合隂風蕭條蒼鼯啼而<lb/>
鬼鏁合天雞啼而蛇霧開唐宋詩人謫此而死者踵相<lb/>
接也行數武有一大石甕中有骷骸骨五色腸皆石乳<lb/>
凝化予大書四字其上曰詩人鮓甕見者毛骨森森黄<lb/>
魯直人鮓甕中危萬死鬼門關外更千岑沈佺期昔傳<lb/>
<pb n="KR2k0147_WYG_002-3a"/>
漳江路今到鬼門關此去無人老遷流幾客還<lb/>
　　　崑崙關<lb/>
狄武襄上元夜奪崑崙關破儂智高關扼賔㴩兩界水<lb/>
於此南北分岐嶺險仄皆通諸夷若據崑崙須防間道<lb/>
　　　粤西入安南三路<lb/>
一繇憑祥州出鎮南關一日至六淵州一由思明州入<lb/>
<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>温過摩天嶺一日至思陵州一由龍州入一日至平<lb/>
西隘<lb/>
<pb n="KR2k0147_WYG_002-3b"/>
　　　容州三洞天<lb/>
都嶠太上寳元洞天白石秀落長真洞天勾漏玉關寳<lb/>
圭洞天<lb/>
　　　七究<lb/>
南方山溪間謂之究有西古郎究金山郎究越裳究九<lb/>
德究南陵究文狼究無勞究金雞究<lb/>
　　　二壺城<lb/>
牂柯滙龍融二江過桞州環繞如壺謂之壺城水既北<lb/>
<pb n="KR2k0147_WYG_002-4a"/>
來還轉向北城則居其腹也所謂江流曲似九逥腸也<lb/>
太平亦有壺城北曰壺關水形不異但差小耳太平則<lb/>
五石之匏龍城則長房之壺也<lb/>
　　　蘭蔴道<lb/>
自理定西行蘭蔴烏沙峯峰刺天僅容足又極險隘無<lb/>
間道每過嶺擘天直上至絶頂又懸空而下緜連不窮<lb/>
聞之飛雲九折尚能服牛乗馬方之蔑如矣<lb/>
　　　勾漏洞<lb/>
<pb n="KR2k0147_WYG_002-4b"/>
勾漏洞在地上不煩登渉外厰豁内幽邃暗溪穿貫與<lb/>
北流水合乗桴而逰水清無底瀠洄詰屈與石争竒仰<lb/>
見大星烱然審視乃石穿一孔透天光入依依如貫月<lb/>
槎洞對髙崖飛鳥斂翼靈境罕秘夏間荷葉田田若見<lb/>
荷花歳必大稔<lb/>
　　　立魚巖<lb/>
巖在桞城西南數里許山小而鋭似魚怒升之狀腹間<lb/>
有洞石分紅白二色若珊瑚枝架白玉樓<lb/>
<pb n="KR2k0147_WYG_002-5a"/>
　　　李白岩<lb/>
巖在藤縣高五十餘丈中多翡翠白猿澤芝芳杜有天<lb/>
然琹寉下激流水白流夜郎嘗憇於此<lb/>
　　　何矦山<lb/>
何矦山在蒼梧堯時有何矦者隱此夏禹時五帝賜樂<lb/>
器一函拔宅上昇今為太極真人<lb/>
　　　火山<lb/>
蒼梧火山傳聞南武趙陀埋神劍於此又云下有寳珠<lb/>
<pb n="KR2k0147_WYG_002-5b"/>
月星皦潔冷光燭天如峨眉落伽南岳聖燈之狀其在<lb/>
泰山謂之仙燈羅浮謂之珠燈崇善白雲洞謂之仸燈<lb/>
隆安火焰泉夏則有光謂之龍燈君山謂之蛟燈予所<lb/>
見者多不能盡述要之<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元云火山似山從地中出<lb/>
謂之熒燈其説似長對山為氷井寺<lb/>
　　　銀殿山<lb/>
銀殿山在昭州恭城與九疑相望山皆白石四隅生白<lb/>
石笋其高觸天浮雲繞之狀如宫闕對麓曰金芝岩金<lb/>
<pb n="KR2k0147_WYG_002-6a"/>
堂紫房是其自出<lb/>
　　　陽朔道上諸峰<lb/>
陽朔諸峯如笋出地各不相倚三峰九疑析城天柱者<lb/>
數十里如樓通天如闕刺霄如修竿如高旗如人怒如<lb/>
馬嚙如陣將合如戰將潰灕江荔水□織其下蛇龜猿<lb/>
鶴焯燿萬態退之水作青羅帶山為碧玉簮子厚海上<lb/>
千山似劍鋩秋来處處割愁腸子瞻繫悶豈無羅帶水<lb/>
割愁還有劍鋩山魯直桂嶺環城如㕍宕蒼山平地忽<lb/>
<pb n="KR2k0147_WYG_002-6b"/>
嵯峨皆寔錄也<lb/>
　　　七百里松隂古道<lb/>
自桂城北至衡湘七百里皆長松夾道秦人置郡時所<lb/>
植少有摧折歴代必補益之龍拏鳯跱四時風雲月露<lb/>
任景布怪色色絶倫予行十日抵興安至今梦魂時時<lb/>
見之<lb/>
　　　獨秀山<lb/>
獨秀山狀如黼冕有王公貴人之象顔延之出守讀書<lb/>
<pb n="KR2k0147_WYG_002-7a"/>
其中有五咏堂西有雪洞乳石最竒下臨月牙池山翠<lb/>
盡落今入靖江王邸中飛樓舞閣隱出樹杪金碧華蟲<lb/>
絢爛極矣對之如一幅小李山水圖麗而不俗<lb/>
　　　叠彩山<hi>西清寳積山附</hi>
桂城北重門夾山東曰叠彩西曰西清狀如石城玉壘<lb/>
山麓曰夀聖寺寺後有穴自然生風丹陛赫而含凍烏<lb/>
鳶堕而清暑名曰風洞風洞左折曰叠彩洞竒石堆垜<lb/>
燦若瓊珉其後則堯山蔽天而下前眺灕水鬬雞白雉<lb/>
<pb n="KR2k0147_WYG_002-7b"/>
巨象槖駝若䭾經聽法之狀其左一峯曰平越右一峰<lb/>
曰四望浮雲淹日月長江亘終古水落瀟湘寂寥長邁<lb/>
北人至此多軫鄉情元常侍搆齊雲亭其上志思也予<lb/>
旅逰寡情鄉思已絶笑讀亭記謂未必爾有頃見獨秀<lb/>
山金碧輝煌谿徑歴歴憶去年殘臘與喬生宋玉同凭<lb/>
一几㸔小李將軍畵宛然在目作詩寄之朗吟之間不<lb/>
覺落淚喟然嘆曰古之人不予欺也於是循嶺而下逰<lb/>
混沌岩明月已舉見蟬鶴千越諸峰石紋横布純為紫<lb/>
<pb n="KR2k0147_WYG_002-8a"/>
黛真巨靈之鴻彩也徐歩過華景洞入巖光亭亭後雉<lb/>
堞四垂磊砢多石篆西清寳積山聞秦城角聲而返時<lb/>
夜將半<lb/>
　　　榕樹門<lb/>
榕樹門古桂州南門唐時所築上有榕樹一枝兩根苞<lb/>
躔軌礦跨門而生車馬轔轔皆從樹根而出至正間忽<lb/>
枯平章唐元公祀之復生<lb/>
　　　桂林三嶠<lb/>
<pb n="KR2k0147_WYG_002-8b"/>
臺城之嶠在大庾騎田之嶠在桂陽都龎之嶠在九真<lb/>
萌渚之嶠在臨賀越城之嶠在始安是嶺有五而桂擅<lb/>
其三矣　按騎田接郴州今名黄岑山或名黄箱山也<lb/>
其支峯楚粤分界　萌渚即桂嶺在冨春北與楚江華<lb/>
為界水南北分流其山産錫又名錫方在城中者乃西<lb/>
清寳積山也志載誤　越城在湘灕二源間今名分水<lb/>
嶺<lb/>
　　　華巖洞<lb/>
<pb n="KR2k0147_WYG_002-9a"/>
蕐巖洞在靈川西南二十里高數仞顯敞寡儔香泉縈<lb/>
繞世傳常有桃花片濶寸許從洞中流出壁上仙人詩<lb/>
云巖前流水無人渡洞口碧桃花正開東望蓬莱三萬<lb/>
里等閒歸去等閒來<lb/>
　　　屛風山<lb/>
雙巖劃天拔地峭竪外無襍樹彌望皆長松巖中十餘<lb/>
丈隆起如層臺側有緑石髙二丈形如覆鐘水滴乳鳴<lb/>
嘡嗒不絶躡石磴五十盤出通明門山川城郭歴歴如<lb/>
<pb n="KR2k0147_WYG_002-9b"/>
指掌其下為壺天觀<lb/>
　　　秦城<lb/>
秦始皇發卒戍五嶺地為秦城城北二十里有嚴關鳥<lb/>
道不可方軌秦取桂林象郡兵勒湘南握其咽喉臨瀜<lb/>
灕二水間去桂城八十里<lb/>
　　　寳圭洞<lb/>
寳圭洞即勾漏正洞石室中玉宸道君及葛真人石像<lb/>
五季時迎至南海者寳圭在室東秉燭而入見丹灶床<lb/>
<pb n="KR2k0147_WYG_002-10a"/>
几盤甕碾臼詭形怪狀神摹鬼刻約半里至水涯循梯<lb/>
而下棹小舠以行波光澄明蒸藹温燠四時無冬春舉<lb/>
首見金光如長虹亘天表迺石罅透日影而下捨舟躡<lb/>
梯扳援直上曲登飛棧如瑤階玉埒小石細碎羅列如<lb/>
盃如斚又如楊梅荔枝充滿垜叠莫可名狀轉仄僅容<lb/>
跬歩直穿太隂洞後出山腹則寳圭之東洞中室曰蟠<lb/>
桃廣三四百歩仰視高處不見其頂西小室洞門外瞩<lb/>
自然石榻平鋪叠架可眠可踞與東洞對正如兩掖<lb/>
<pb n="KR2k0147_WYG_002-10b"/>
　　　水月洞<lb/>
水月東距勾漏三十里骨脉嶔崎至水月則石體愈瘦<lb/>
峯<graphic n="KR3232" url="https://raw.githubusercontent.com/kanripo/KR-Gaiji/master/images/KR3232.png" mimeType="image/png"/>愈峭西北清澗瀠逥曲折跨野橋渡澗入洞虛眀<lb/>
爽塏可坐數百人乳溜凝懸清湍互激若海若獻珍眀<lb/>
珠巨貝錯出於驚濤怒浪中右折秉炬入洞水石益怪<lb/>
削為芙蓉伸為仙掌渦為盤立為柱爰有神鉦懸如滿<lb/>
月擊其兩面作雌雄聲石坎通澗以火燭之羣魚皆舞<lb/>
扳巖鑿空出西南左折一峯峭竪洞在其腹是名天馬<lb/>
<pb n="KR2k0147_WYG_002-11a"/>
馬蹄踏石入寸許不計其數天馬西行度兩峯抵鈎天<lb/>
洞洞出山半石㢘利不堪正歩手援足徙至一小潭越<lb/>
潭至洞洞枕潭水有石如頺雲垂垂下叩之若考鐘又<lb/>
有懸磬戞之如哀玉洞下有洞叩之鏜鞳有聲復陟上<lb/>
洞軒豁敞朗天光入焉其廣可列數筵令人下洞伐皷<lb/>
鐘聲滿天地仙仙乎如坐九霄聆鈞天之奏<lb/>
　　　七星棲霞洞<lb/>
洞口懸空如碧玉壺匪員匪方如日落波心動盪成質<lb/>
<pb n="KR2k0147_WYG_002-11b"/>
從洞口入石索懸錦鯉魚掛于雲半左有石樓唐祀𤣥<lb/>
元于此乾寧中臨賀令鄭冠卿來遊遇二客飲酒奏樂<lb/>
與之笛不能聲臨别謂冠卿曰方今四海鬬争羣雄角<lb/>
立重斂贍兵蓋亦天數王喬許遜之徒皆臨官即升道<lb/>
果子其勉之出晤負芻曰碧空之樂汝知之乎乃曰華<lb/>
月華君也跬歩失所在後門為元風洞洞内一灣流水<lb/>
莫知去來上跨石橋中有石蓮鬚瓣畢具齅之微香半<lb/>
開半落于其中過此非炬不瞩次龍潭次仙人卷衣次<lb/>
<pb n="KR2k0147_WYG_002-12a"/>
鳴球次鳯翔次石田墩塍歴歴廣二畝許其康莊坦途<lb/>
者約六七里其險仄不能通人者竅洞庭通九疑靈怪<lb/>
不可致詰<lb/>
　　　元巖<lb/>
南溪之隂枕新泉連幽野田園雞犬疑非人世中有大<lb/>
石屋俯臨清漪仰㺯白日眞竒觀也其中一洞九室西<lb/>
南曰白龍西北曰元巖夕陽千峯桂水一碧元巖之上<lb/>
曰丹室白龍之右曰夕室龍洞仙窟仙室又北曰石室<lb/>
<pb n="KR2k0147_WYG_002-12b"/>
九洞谽砑乳脂凝注一俯一仰如傘如輦如欒櫨支撑<lb/>
如蓮幕藻井左顧右盼似簾似幃似偃松敧竹似海盪<lb/>
雲驚中有玉池𤣥井唐李渤玉池若無水𤣥井昏不測<lb/>
山之陽曰劉仙巖<lb/>
　　　翫珠洞<lb/>
伏波山東枕灕水盤盂鑽注驪龍穴焉洞名翫珠高數<lb/>
百丈如層城複道其最竒者有石懸空而下狀若浮柱<lb/>
去地一線不合聞昔有神人名揭諦者試劍于此下産<lb/>
<pb n="KR2k0147_WYG_002-13a"/>
玉樹似珊瑚枝而白慶元中朱晞顔獲一小枝價值千<lb/>
金刻石識之其上有米元章書高宗贊<lb/>
　　　劉仙巖<lb/>
巖下有大道觀草穢不治多怪狐門枕松衢謖謖作波<lb/>
濤聲觀後上巖飛磴嶕嶢苔滑如脂猱歩猿扳<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>岸岸<lb/>
上書太空子隱居處宋李師中筆也中多真人口訣飛<lb/>
湍界絶斑剥如赤文綠字險不可讀左折有巖曰穿雲<lb/>
由穿雲入劉仙巖幽石玲瓏螭連蜃結耳目一開夫枕<lb/>
<pb n="KR2k0147_WYG_002-13b"/>
清漪翫芳芷花猶地植鳥似家禽則劉仙不如九洞横<lb/>
目四視一一平若水千峯刺天如笋出地又九洞之所<lb/>
無也傍曰通眀閣懸巖架楹險竪毛髮見一道者隅目<lb/>
髬髵與之語瞪而顧唉而欷憧憧如鹿麋弗接也袖中<lb/>
見其指爪鋒攢似来攖人予少避之即凌崖而飛若彈<lb/>
丸之驚栖鶻耳嘻豈若士汗漫之流與<lb/>
　　　雉山巖<lb/>
雉巖枕灕水石磴盤虛上梯禪室右折重巖襲石空翠<lb/>
<pb n="KR2k0147_WYG_002-14a"/>
濕人而花凌屐中有石穴扄錮不開一云白雉聞經化<lb/>
人仙去遺蜕在焉中搆小亭顔曰雉巖字形拗拙劉晞<lb/>
之筆也亭左入右紆逥窄額至青蘿閣環忩竒石簇簇<lb/>
逼人上浮雙石如大鳥翼若摶扶搖而上者乃所謂雉<lb/>
巖也<lb/>
　　　灕山<lb/>
陽江西注東滙灕水南臯一山形如巨象中流屓贔力<lb/>
抵狂瀾有北招伏波南引鬬雞白雉索䭾并力行江之<lb/>
<pb n="KR2k0147_WYG_002-14b"/>
勢鼻中巨孔白如截肪日月東西跳丸其上名曰水月<lb/>
洞<lb/>
　　　虞山帝祠<lb/>
虞山秦松夾道有駕蒼虬翼紫鳯乗龍南廵之勢其制<lb/>
度外朝内寢配以二妃其儀物圭鬯冠衣劍佩三十有<lb/>
九助贊幘衣一十有六籩豆簠簋彛鬲洗罇鼎盉爵卣<lb/>
幡皷絙瑟七十有七廟後有洞曰韶音洞見招隱山魚<lb/>
泛烏瀾若握鏡之望方壺也外有巨石西臨黄潭宋之<lb/>
<pb n="KR2k0147_WYG_002-15a"/>
問詩在焉祠左有南薫亭灕江諸勝目可覽結庾闡温<lb/>
子升張子夀之文李陽氷之篆趙觀文之𨽻藻飾帝猷<lb/>
為諸山之<hi>闕</hi>
　　　龍隱山<lb/>
龍隱七星去彈丸一水有神龍劈空而去躨□夭矯裂<lb/>
石百尋縁洞入巖如排高闕題曰龍騰有滴玉泉聽之<lb/>
琮琤神魂俱爽有巖日月牙濯魄漣漪皦如朗月上有<lb/>
環翠亭驂鸞閣雨花<hi>闕</hi>靈怪去而遊觀盛舟車凑而雕<lb/>
<pb n="KR2k0147_WYG_002-15b"/>
鏤繁宋世衣冠填委極矣<lb/>
　　　堯山<lb/>
堯山積土礱石高數百里為桂之冠天將雨白雲先兆<lb/>
昔舜南巡祀堯於此土人因而立祠極其昭格爰有天<lb/>
田以昭祀典爰有靈鳥應樂則鳴其上為白鹿洞漢書<lb/>
始安侯國其下東有駮樂山遼山遼即堯駮樂即白鹿<lb/>
　　　辰山<lb/>
辰山一名虎山重巖叠起頗類中隱下巖初入昏黒十<lb/>
<pb n="KR2k0147_WYG_002-16a"/>
餘武見大光明城闕歴歴巖左飛磴百盤乃至中巖乳<lb/>
石詭怪駭嘆錯愕重經石閣乃至上巖巖上有亭遊目<lb/>
八表若夾日月而行令人有箕山之志忽見苔蘚中數<lb/>
行滅沒乃知有宋髙士劉晞家焉與桂帥李大異為布<lb/>
衣交表其巖曰蟄龍云<lb/>
　　　清秀山<lb/>
從西清下濠入夾口里許有塘清巖出其上桂山皆孤<lb/>
峭此獨連湊水上雙巖東西對闢北郭諸山近在塘腋<lb/>
<pb n="KR2k0147_WYG_002-16b"/>
陽江一水清透巖隙批巖越壑其流汩濦過此水漸緩<lb/>
山漸深<lb/>
　　　中隱山<lb/>
中隱山巖一名仸子巖小溪隔絶如蓬萊清淺渉衣而<lb/>
渡下巖䆸䆸如巨室中巖束削獨瑩潔無纎埃上巖横<lb/>
絶霄半白日可中㸔同返照東林磬聲㣲妙聞外國聖<lb/>
僧禪定於此<lb/>
　　　穿山<lb/>
<pb n="KR2k0147_WYG_002-17a"/>
鬬雞水口即禪丸入灕水處山形如槖駝竦身昻首與<lb/>
雉山西對首上有穴南北横自鐫曰空明山宋人胡摫<lb/>
題日月巖<lb/>
　　　琴潭山<lb/>
琴潭山在西郊關外下有空洞洞皆流水觸石成聲如<lb/>
聞雅奏旁有荔枝巖窅然深秀多竒石宋之問詩荔浦<lb/>
蘅臯蓋謂此也<lb/>
　　　遊桂林招隱山小記<lb/>
<pb n="KR2k0147_WYG_002-17b"/>
自西湖至招隱山二里山光水碧石門劍立矍然若神<lb/>
物持之西折北牖洞綺忩串玉下則巖水潑墨巨魚金<lb/>
鬛朱鬐北壁有穴如門出門為金龜潭潭盡芰荷外為<lb/>
濛溪横五里逕二百歩今皆灌為田矣東南轉嶺石林<lb/>
夾聲至朝陽洞洞口直下二十歩有水傍清潭側南望<lb/>
玉乳如飛燕擁雪南陟飛梯四十級有雙碧玉盤二乳<lb/>
滴下聲如清漏又九級有白玉盤自然出水可飲十人<lb/>
予寫張衡四愁其上還自石盤東北上十二級得石堂<lb/>
<pb n="KR2k0147_WYG_002-18a"/>
乳穗並垂戞之錚錚哀玉自堂北出西入小峽得内洞<lb/>
東有石室如畵頂上方井華䖝綺藻自洞南下仰瞩洞<lb/>
崕小樓雙石人如舞閣妖姬搴楯窺客自樓閣斗下次<lb/>
蛟渠渠跨石梁長三百歩非列炬弗進南抵絶壁飛梯<lb/>
九盤及水是為𤣥潭下有石閣綴以危檻景落潛囦羣<lb/>
龍誩吸自石閣還上絶壁四十歩得小洞僂行三十歩<lb/>
左右鍾乳朗然映入有穴通嘉蓮洞從洞出六十歩有<lb/>
石室多白蝙蝠又北上得外洞壁下有石其面砥平有<lb/>
<pb n="KR2k0147_WYG_002-18b"/>
白石琴薦可撫清絃東有便房節梲桁櫨凹樽曲几鬼<lb/>
工之追琢也北七歩臨西<hi>闕</hi>門至夕陽洞深九丈許崖<lb/>
北有道可以耑車崖南有<hi>闕</hi>可以鏡魚自南北崖下眺<lb/>
南潛北潛二洞有連理松連理橘偃蓋栢玲瓏鐡榦連<lb/>
卷怪石香臺梵刹皆從枝葉間出自西洞口去一矢得<lb/>
南華洞西有石可容數榻東有清泉一矢得白雀洞洞<lb/>
口隘狹摩臍擦耳側身通人北上山頂盤曲五百歩硉<lb/>
兀竒聳靈石峙于南東松蘿萃于西北<hi>闕</hi>　其水自嘉<lb/>
<pb n="KR2k0147_WYG_002-19a"/>
蓮經白雀歴朝陽傍侵北牖<hi>闕</hi>　南華而入于湖又一<lb/>
派自濛溪源北牖之北出于北山南滙南華而入于湖<lb/>
其六洞小篆皆唐李渤所書然兹山雖竒著勝在水宋<lb/>
人灌之為田乾道張徽猷作斗門閘之作復西湖記嘉<lb/>
靖中復灌為田噫負郭有田而豪傑無奮庸矣<lb/>
　　水<lb/>
　　　三江<lb/>
灕江一名桂江南注平樂出梧州陽朔而下龍門而上<lb/>
<pb n="KR2k0147_WYG_002-19b"/>
属平樂府者俗名府江<lb/>
左江發源交趾經麗江朗寧横貴東出潯州右江自牂<lb/>
柯入粤逕融桞烏泥西來注之又經象武合左江于潯<lb/>
合灕于梧而東入于海　按地形左宜為右右宜為左<lb/>
夫粤處南陬之左皆從東<hi>闕</hi>或下灕水遡流送上從遡<lb/>
流者分左右不從地形分左右也<lb/>
又南亦有左右江左出廣流右出峨利㑹于合江鎮入<lb/>
横州是左江之中又有左右江也重複不易辨予謂出<lb/>
<pb n="KR2k0147_WYG_002-20a"/>
廣源者古夜郎遯水也古名鬱山右出峨利者古交濛<lb/>
泓水也古名黔江南寧二江又當從古<lb/>
　　　牂柯<lb/>
牂柯繫船杙也頃襄王遣莊蹻伐夜郎至蘭椓船于岸<lb/>
趨歩滅夜郎名之以著竒勣牂柯戨牁皆同<lb/>
　　　烏泥<lb/>
烏泥出盤江多伏流或落漈數百丈飛濤走浪十數里<lb/>
夾沙土混混如黄河<lb/>
<pb n="KR2k0147_WYG_002-20b"/>
　　　查浦<lb/>
晉咸元中有靈查來泊灘上黒如純漆堅如瓊玖非皇<lb/>
娥所乗即張騫之泛浩刦以前物也上有浮查舘唐宋<lb/>
詞人多題咏<lb/>
　　　湘水<lb/>
湘水之出于陽朔則觴為之舟至洞庭則日月若出入<lb/>
于其中也<lb/>
　　　靈渠<lb/>
<pb n="KR2k0147_WYG_002-21a"/>
靈渠自北而南三十二陡由灕通鏡皷水自東徂西入<lb/>
永福六陡六陡冬月涸絶不行予過陡時水長月明如<lb/>
層臺叠壁從天而下<lb/>
　　　陽塘<lb/>
漩桂皆山漩桂皆水也灕江陽江彈丸西湖白竹躔城<lb/>
郭匝日域姑未暇論即城中揭諦梓潼華景西清色色<lb/>
入品惟陽塘最勝陽塘東西横貫中束以橋東曰杉湖<lb/>
西曰蓮<hi>闕</hi>征蠻幕府鎮守舊司南北相望演漾各數百<lb/>
<pb n="KR2k0147_WYG_002-21b"/>
畝臨水人家粉墻朱榭相錯如繡茂林缺處隱見旌旗<lb/>
西枕城闉陽水入焉予先一日憶吾家花田遊舸有詩<lb/>
云芙蓉葉爛不還鄉五月𤣥巖尚怯霜夢見花田㸔越<lb/>
女手擎丹荔倚斜陽及遊陽塘風開翠扇水泛紅衣杜<lb/>
若芳洲不減花田珠海紅渠白蕋不減丹荔素馨紈綺<lb/>
王孫不減三城俠少詞郎佳句不減水部風流金谷佳<lb/>
人不減濵海素女至如玉山紫黛金削芙蓉倒蘸氷壺<lb/>
天光上下則吾家之所無也昔人謂楚南山川造化以<lb/>
<pb n="KR2k0147_WYG_002-22a"/>
慰夫賢而辱于此者予雖非其人而所慰倍多于人觀<lb/>
其所慰而天地之情見矣<lb/>
　　井泉<lb/>
　　　犀泉<lb/>
犀泉出富川縣坎深丈許長四丈横可八尺緑蘿紫藤<lb/>
䝉結坎上觀者呼之應聲即出須臾盈科<lb/>
　　　婆娑泉<lb/>
婆娑泉出思恩縣形如玉臼潔似清水飲者呼之渴消<lb/>
<pb n="KR2k0147_WYG_002-22b"/>
則止一人千人亦復如是<lb/>
　　　潄玉泉<lb/>
潄玉泉出白石洞天每鐘皷動則踴躍而來聲歇随縮<lb/>
山泉靈異可與夀州出泉茅山喜客泉撫掌泉無為州<lb/>
笑泉並入靈品<lb/>
　　　緑珠井<lb/>
緑珠井在白州雙角山下有七孔是多刺孔吸此井者<lb/>
誕女必麗今以巨石塞其一孔女絶麗損一竅緑珠梁<lb/>
<pb n="KR2k0147_WYG_002-23a"/>
姓石崇為交趾採訪使以珍珠三斛致之善吹笛傳其<lb/>
弟子宋褘後入宋明帝宫梁氏為白州望族立祠春秋<lb/>
祭之笛譜猶存予謁祠得借抄覽予説諸父老曰緑珠<lb/>
不負季倫公等立祠表彰高節宜開復舊井㓜女何罪<lb/>
毋自苦父老然之即日徙石後之佳人倘有識於予言<lb/>
　　　楊妃井<lb/>
楊妃井最冷冽飲之美姿容下多香草在容州雲凌里<lb/>
妃名玉奴别字玉環號太真母葉氏孕十三月而生都<lb/>
<pb n="KR2k0147_WYG_002-23b"/>
督歩署楊康求為女才貌雙絶楊元琰為長史以勢求<lb/>
之攜至京師選入夀邸時年十四明皇召見賜西王母<lb/>
服色入宫杜詩西望瑤池降王母蓋諷之云<lb/>
　<lb/>
　<lb/>
　<lb/>
　<lb/>
　赤雅卷二<lb/>
</p>
<p>
</p>
  </div>
<div>
                <head>赤雅卷三</head>
    <p>
<pb n="KR2k0147_WYG_003-1a"/>
欽定四庫全書<lb/>
　赤雅卷三　　　　　　　　明　鄺露　撰<lb/>
　　鳥獸蟲魚<lb/>
　　　邕州鳯<lb/>
南漢時邕州有六鳯凰高五尺金冠五彩飛入城中衆<lb/>
鳥朝之文若布錦其鳴節節足足許善心文足足懐仁<lb/>
般般擾義般般麒麟足狀二語之竒亦文筆之鳴鳯也<lb/>
　　　白州鳯<lb/>
<pb n="KR2k0147_WYG_003-1b"/>
宋景德白州有三鳯南來飛入城中羣鳥隨之身長九<lb/>
尺高五尺備五彩冠金盃至萬夀寺栖于百尺木龍樹<lb/>
上自歌自舞音中笙簧<lb/>
　　　緑含鳯<lb/>
博白逺村號緑含高山大樹人跡罕至斗米一二錢其<lb/>
山多鳯有高三尺者冠彩與白州同其止其飛衆鳥皆<lb/>
隨常栖高樹之巔晴明則雙飛而出又有大如鵞者五<lb/>
色金冠尾甚長羽聲<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>響若轉輪諸鳥見之斂翼俛<lb/>
<pb n="KR2k0147_WYG_003-2a"/>
首伏不敢鳴俗名大頸鳯間為猺獞所射獻其肉備衆<lb/>
美緝毛成裘湼而不滓紫鳯之庖不必皆沃民之國也<lb/>
　　　宜州鳯<lb/>
至正間宜州述昆鄉鳯鳥見羣鳥蔽天其一飛去為獞<lb/>
人射殺嗚呼阨麟有西狩之獲元緒有枯桒之嗟白龍<lb/>
有魚服之感物益靈而數益竒矣可奈何<lb/>
　　　兩江鳴鳯<lb/>
鳴鳯如孔雀紺碧頭上彩毫光逾掣電冠上垂二弱骨<lb/>
<pb n="KR2k0147_WYG_003-2b"/>
長一尺五寸鳴聲清越如簫笙能變曲妙合宫商間出<lb/>
兩江溪洞中予謂緑含即紫鳯鳴鳯即青鳥也鳯凰出<lb/>
于丹穴豈不信然<lb/>
　　　孝鷯<lb/>
唐武德宣撫使得秦吉鷯能歌舞者上之歳餘不語上<lb/>
怪而問之荅曰身居南土生長禽中父母殊方有懐緜<lb/>
黙上憐之賜金環令使者送還比歸舊鳥已死鷯以所<lb/>
賜殉鄉人感焉為之立冢冢在藤縣<lb/>
<pb n="KR2k0147_WYG_003-3a"/>
　　　鴆<lb/>
邕州朝天舗及山深處有之其種有二一大如鴉黒身<lb/>
赤目一大如鴞毛紫緑色頸長七八寸雄曰連<hi>闕</hi>雌曰<lb/>
隂諧聲如羯皷遇毒蛇則鳴聲邦邦蛇石穴禹歩作法<lb/>
石裂蛇出秋冬間解羽蟄穴薰之出走應弦而斃以犀<lb/>
甲取膽著銀缾否則指斷鴆矢著人立死鴆羽櫟酒犀<lb/>
角立解鴆穴多犀天地所以制殺機也<lb/>
　　　鶬鸆<lb/>
<pb n="KR2k0147_WYG_003-3b"/>
鶬鸆不祥鳥也似鵩而散尾聲最哀帝嚳書曰逆鶬爾<lb/>
雅曰鶬縻枯啼苦泣血如杜鶻予在鬼門見之一首九<lb/>
尾聞之九首者雄鶬猶虺之九首者雄虺也俗名鬼車<lb/>
予貪㸔此鳥人争危為不祥予謂此鳥不産南中天氣<lb/>
自北而南諸君所謂不祥者安知非福<lb/>
　　　王母<lb/>
王母若練雀青色尾最長有錢如孔雀猺中有王母裘<lb/>
織成錢文予意以為西王母所服雲嚲娘笑曰君不聞<lb/>
<pb n="KR2k0147_WYG_003-4a"/>
子規夜啼山竹裂王母晝下雲旗翻耶<lb/>
　　　天雞<lb/>
天雞朱冠錦尾其飛也翔㺯晴對舞天雞鳴而潮雞鳴<lb/>
潮雞鳴而家雞鳴謝康樂天雞㺯和風得之矣<lb/>
　　　鷫鸘<lb/>
林邑有鳥其飛肅肅必兆隕霜織而為裘可以禦寒人<lb/>
多不知其名予謂即古鷫鸘也<lb/>
　　　北鶴<lb/>
<pb n="KR2k0147_WYG_003-4b"/>
止不向明巢必拱北其聲圓吭百變不窮吳時越巂獻<lb/>
背明鳥即此<lb/>
　　　鈎鵅<lb/>
鈎鵅不祥鳥也形質短小鳴如冷笑入城城空入宅宅<lb/>
滅聞之速辟否則死亡<lb/>
　　　深掘<lb/>
猫首烏喙似鵂鶹而大放聲而哭哭畢曰深掘深掘意<lb/>
賈生所謂鵩也<lb/>
<pb n="KR2k0147_WYG_003-5a"/>
　　　訓胡<lb/>
訓胡惡鳥也鳴則後竅應之<lb/>
　　　山都<lb/>
山都形如崑崙青毛有尾見人輙閉目張口如笑好在<lb/>
深澗中覔蠏食之<lb/>
　　　猩猩<lb/>
人面猿身最機警通八方言學虫鳥語無不曲肖聲如<lb/>
二八女子啼最清越嗜酒好屣虞人以此誘之予在緑<lb/>
<pb n="KR2k0147_WYG_003-5b"/>
鴉山見之羣相語曰客必東人也踴躍出視予適有蘓<lb/>
酒一包寄酒少許召而飲之四者齊下未飲先謝既飲<lb/>
輙醉知予之無機也予徘徊恐為後人所害忽古木間<lb/>
一雙飛下翩然相謂曰上客過勞兒當負之而去耳禮<lb/>
曰猩猩能言不離走獸予終不敢以為信<lb/>
　　　<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>梟獍也見人則握手而笑然後食之人因以竹筒<lb/>
貫臂姑與之握握則必笑笑則上唇掩目曲臂以鑿綴<lb/>
<pb n="KR2k0147_WYG_003-6a"/>
其唇於額格而殺之吴都賦云猩猩啼而就擒<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>笑<lb/>
而被格<lb/>
　　　狒狒<lb/>
狒狒狀如猴力舉百鈞人言鳥音能知生死笑似<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
上吻覆額血可染緋䯱髵紅髮飲其血能見鬼物<lb/>
　　　荼□<lb/>
荼□出羇縻州似鹿兩頭食香草其行如飛鳴曰蔡茂<lb/>
蔡茂荼□二字音蔡茂也亦有五六頭者是名𤣥仙敬<lb/>
<pb n="KR2k0147_WYG_003-6b"/>
之終吉射之致亡<lb/>
　　　子路<lb/>
熊名子路穴居穴有神人冬蟄春啟非其時則主兵見<lb/>
穢合穴死食鹽亦食其膽春在首夏在腹秋在左足冬<lb/>
在右足前曰掌後曰蹯黒而脱喙去穴五百里壘石為<lb/>
舘名曰熊舘升木引氣名曰熊經獞人呼之子路出即<lb/>
出子路鬬即鬬聞有綠者猺獞取為駿馬障泥塵不敢<lb/>
揚威懾虎豹一尺百金其牝曰羆力能拔樹指如鋒攢<lb/>
<pb n="KR2k0147_WYG_003-7a"/>
披髮人立遇虎豹樵牧皆抗其㗋揑血飲之其胸白脂<lb/>
名曰羆白味過熊掌<lb/>
　　　懶婦<lb/>
懶婦似豪豬而小好食黍黍田畯以機杼織袵懸于田<lb/>
塍望之而走齒長入海化為巨魚其名奔䱐其狀蛟螭<lb/>
雙乳垂腹取以煎油其膏百斛澆蠟作燭取以飲酒紫<lb/>
熖生花令人發興取以讀書昏昧冺墨必至黒暗作詩<lb/>
自嘲曰丁年<hi>闕</hi>奔䱐燭雨夜誰傳太史書<lb/>
<pb n="KR2k0147_WYG_003-7b"/>
　　　糖牛<lb/>
糖牛與毒蛇同穴嗜鹽土人以蛇浣手褁鹽探之角若<lb/>
瓊玖用以為甲鴆箭蛇鎗如凉雨之洒荷葉<lb/>
　　　白貘<lb/>
貘生銅坑中象鼻犀目牛尾虎足食銅鐡不茹他物衣<lb/>
其皮殺鬼精鍊糞為兵可以切玉接溺為水可以銷銕<lb/>
有十頭者謂之白貘蜀都賦㦸食鐡之獸射噬毒之鹿<lb/>
則指貊也貊似熊與貘不同<lb/>
<pb n="KR2k0147_WYG_003-8a"/>
　　　肉翅虎<lb/>
肉翅虎出石抱山晨伏宵出其飛也鬯甞向鬼關食人<lb/>
為獞人射殺予得見之比虎差小翅如蝙蝠眼閃閃如<lb/>
隂燐身虎文飾其皮以辟百鬼<lb/>
　　　禍斗<lb/>
禍斗似犬而食犬糞噴火作殃不祥之獸<lb/>
　　　麝<lb/>
麝食艾草冬至香滿入春則臍急悶跳躍剔出之剔出<lb/>
<pb n="KR2k0147_WYG_003-8b"/>
之香著百草皆枯佳人採芳拾以相贈馨香盈袖經年<lb/>
不歇今之為麝者生而割之天香未藴臍穢尚腥調以<lb/>
酥酪和以百草㣲香差見失其性矣嗚呼生售而失其<lb/>
性豈獨一麝也哉<lb/>
　　　彖<lb/>
彖耳濈濈其大如掌行動皷舞目常帶笑有歡悦發揚<lb/>
之意狀似犀而角小居草茅而知吉㓙生于西粤東曰<lb/>
茒犀西曰豬神遇之則吉罔敢有害<lb/>
<pb n="KR2k0147_WYG_003-9a"/>
　　　馴龍<lb/>
巖穴之下有馴龍焉靚女欲見之盛飾入巖唱土歌龍<lb/>
出五色照灼馴習如素望之若山海圖中珥蛇者神也<lb/>
歌至絶倫龍喜躍盤入懐中遺鱗而去女即珍藏以為<lb/>
獲神之貺鄰女必賀笙簫雲合予逐隊徃觀鱗大如錢<lb/>
光具衆色燁燁不定聞稍侮之則雷電掣去輙罹殃咎<lb/>
越日予自太平至模<hi>闕</hi>入巖怪石飛泉種種異狀中有<lb/>
一洞從洞左轉深翠黝蒼持炬而入行二百歩七折有<lb/>
<pb n="KR2k0147_WYG_003-9b"/>
穴内濶外狹冷氣襲人穴内嘯聲忽發裂如擪笛巖石<lb/>
振竦又靚女之所未聞也龍雖不見予而遺聲于予是<lb/>
龍終不忍禍予不然唱浪花而棄予也<lb/>
　　　鯖魚<lb/>
藤江鯖魚形象草□色青黒大者百餘斤取用釣筒其<lb/>
膽治目魚大膽小者上上魚大膽大者上中魚小膽大<lb/>
者中下漁者得魚詣官親剖官税其膽始敢出市私開<lb/>
者杖今售者皆以□膽灌黄藤膏偽為之黄藤亦行血<lb/>
<pb n="KR2k0147_WYG_003-10a"/>
去翳辨之不精必見笑于魚目<lb/>
　　　白妾魚<lb/>
白妾魚出大荒山深澗中一名婢妾臉若芙蓉膚如凝脂<lb/>
有天然肉結嚲若垂雲長四尺五寸臍下有帶白光映<lb/>
人胡天星邀予作鱠香脆甘美水陸無有方者諸君聞<lb/>
獲是魚盛禮來賀予瞷其所荅皆不多其油止妬其他<lb/>
伴禮者熊掌虎皮麝香鴆箭紛如也貴重如此楚辭魚<lb/>
鱗鱗兮媵予意者指此予賦詩云獨尋芳草過王孫為<lb/>
<pb n="KR2k0147_WYG_003-10b"/>
愛銀絲水露盆湯煴玉環妃子淚樓殘金谷綠珠魂凌<lb/>
波豈復觀㣲歩齒劍終然合報恩誰識蒯侯歸思苦不<lb/>
堪彈鋏向朱門<lb/>
　　　印魚<lb/>
印魚方額有文印類竹葉符鳴如鐘鈕長尺有三寸巨<lb/>
魚將死以印封之予在龍門灘愛其神怪市而放之獻<lb/>
者弗識也<lb/>
　　　海蠻師<lb/>
<pb n="KR2k0147_WYG_003-11a"/>
海蠻師魚身虎頭無鱗甲短<hi>闕</hi>利爪渾身豹文長八九<lb/>
尺見人泣數行下蜑人網得輙復放之<lb/>
　　　潛州留<lb/>
東粤曰潛牛西曰潛州留楚曰鰅鱅出澗與虎鬬角軟<lb/>
用水一湛堅則復鬬予在湘中見之桞子厚云桂江秋<lb/>
水露鰅鱅<lb/>
　　　鬼魚<lb/>
鬼魚似鱷用以禱鬼克敵人悮食之立死請巫呪之立<lb/>
<pb n="KR2k0147_WYG_003-11b"/>
生<lb/>
　　　忽雷<lb/>
忽雷鱷魚也居溪渚中以尾鈎人而食之扶南王范尋<lb/>
有神術常于大雲山鑿池蓄魚决獄有罪者投之無罪<lb/>
魚弗食也今其枯骨齒㭬復生用作樂器聲極啁啾經<lb/>
云河有怪魚厥名為鱷其身已朽其齒三作<lb/>
　　　王虺<lb/>
王虺江北曰虺江南曰蝮首大如臂背青腹赤有齒極<lb/>
<pb n="KR2k0147_WYG_003-12a"/>
毒吃人立死大招南有炎火蝮蛇蜒鰅鱅短狐王虺騫<lb/>
九頭者曰雄虺天問雄虺九首憊忽然在不須吃人見<lb/>
之立死猶叔敖之兩頭蛇也予謂見者殺之亦成佳事<lb/>
吴都賦云雖有雄虺之九首將抗足以跐之<lb/>
　　　短狐<lb/>
短狐人所生也詩曰蜮書曰射工騷曰短狐斑衣山子<lb/>
挿青銜弩裸體獸交遺精降于草木嵐蒸嶂結盎然化<lb/>
生狐長三寸狀若黄熊口衘毒弩巧伺人影胎性使然<lb/>
<pb n="KR2k0147_WYG_003-12b"/>
予南海有水<hi>闕</hi>虫四月一日上弩八月一日䣃弩亦然<lb/>
射人與此不同予遊六磨影落澗水為短狐所射毒中<lb/>
左手適欲朴殺有大蟾皷腹踴躍搤其㗋而食之未幾<lb/>
痛入骨髓始如蟻卵乍如蜂房乍如盤渦乍如蛇菌一<lb/>
日一夜其變百出其大二寸聞過三寸則死毒大如狐<lb/>
則死對時則死遍走羣醫命在呼吸蘧然省蟾能食之<lb/>
必能制之適有八字丹蟾跳躍草際取向毒處一吸支<lb/>
體立運毒口出涎滴石石爛魂魄潮復如坐氷壺其口<lb/>
<pb n="KR2k0147_WYG_003-13a"/>
兩月方合聞鴛鴦鷲皆能食之腦可止痛使我求之恐<lb/>
為枯魚所笑<lb/>
　　　赤蟻<lb/>
赤蟻大若象渾身帶火力負萬鈞襍食虎豹蛇虫遺卵<lb/>
如斗山人取為醤是名蚳醢見于周官<lb/>
　　　蚺蛇<lb/>
蚺蛇尾有鈎口無齒其聲甚怪似猫非猫似虎非虎擊<lb/>
之則<hi>闕</hi>猶龜焉灼之則鳴也九十丈者吞蟻六十丈者<lb/>
<pb n="KR2k0147_WYG_003-13b"/>
吞象三十丈至九丈者吞豺狼虎豹與鹿豕人吞之法<lb/>
以尾鈎卷定以氣冲死濡濕乃吞吞畢懸于樹上絞至<lb/>
糜爛骨角皆從皮出望之若神龍脱骨云<lb/>
　　　拏龍部署<hi>蛇過三十丈者皆稱龍</hi>
爰緝婦裙以為旗纛爰斬烏鹽以紏鎗簇爰斮葛藤以<lb/>
陶纜索金鳴則進旗卷則退口含酒糟服帶毒槊蛇長<lb/>
一丈旗手一人鎗手十人弩手五人金手二十人金手<lb/>
藤弩手牌鎗手鹽旗手酒其勝也金振旗開鎗損弩發<lb/>
<pb n="KR2k0147_WYG_003-14a"/>
金手進藤主束也鎗手進鹽主剥也旗手進酒主勞也<lb/>
旗手得膽鎗手得皮弩手得眶金手得肉其敗也鎗䕶<lb/>
旗退牌䕶鎗退藤䕶牌退蛇長十丈其數十之蛇長百<lb/>
丈其數百之予遊諸山見獵九蛇長九丈者有五長八<lb/>
丈者有三長十有一丈者有一天問一蛇吞象厥大何<lb/>
如間世而出土人亦不概見况吞蟻者乎若夫三周崑<lb/>
崙又吞蟻者之海若也<lb/>
　　　蛇名<lb/>
<pb n="KR2k0147_WYG_003-14b"/>
蛇一字名者青蛇赤蛇白蛇烏蛇青主神赤主火白主<lb/>
傷烏主藥其他曰藤曰蚺曰鱗曰蝮曰水曰糓二字名<lb/>
者曰率然危干水箭烏稍量人黙稱烏肉瞎目雞冠鱉<lb/>
腦人頭馬鬃笋籜菜花寸白水豹三字名者榦壁虎黄<lb/>
藤蚺青標竹師箕押金角帶七寸錦過按容凢蛇盤者<lb/>
皆在壬地<lb/>
　　　蚺無棄物<lb/>
蚺蛇三膽一附於肝者止痛一水膽白漿止㵼一膽隨<lb/>
<pb n="KR2k0147_WYG_003-15a"/>
月擊其處則隨至名䕶身<hi>闕</hi>最佳眶辟邪殺鬼佩之吉<lb/>
祥肉辟風寒皮過三十丈者曰龍皮一端千金波斯市<lb/>
之為皷聲震百里<lb/>
　　　蝍蛆<lb/>
蝍蛆一名蜈蚣狀若水蝦小至一寸大至一丈其尾閃<lb/>
閃有光山中修蛇無故而死者彼斃也蛇腐化為蝍蛆<lb/>
猶螟蛉之呪子也儒書藤蛇遊霧而死於蝍蛆<lb/>
　<lb/>
<pb n="KR2k0147_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　赤雅卷三<lb/>
</p>
<p>
</p>
  </div>
        </body>
</text>\m</TEI>
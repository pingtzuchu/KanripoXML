<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0035_WYG_000-1a"/>
御製淳化軒記<lb/>
淳化軒何為而作也以藏重刻淳化閣帖石而作也葢<lb/>
自伏滔崆峒之銘石虹堯碑之文歴代相傳石刻尚焉<lb/>
然物有其成必有其壊世逺年湮真偽莫辨則漢唐且<lb/>
難得其全者無論周秦以上矣故言帖必以趙宋為猶<lb/>
近而宋帖必以淳化為最美重刻之由考稽之故已見<lb/>
於帖前之㫖冊後之跋茲不複記記所以藏石作軒之<lb/>
故云石刻既成凡若干頁使散置之慮其有失也爰於<lb/>
<pb n="KR2n0035_WYG_000-1b"/>
長春園中含經堂之後就舊有之迴廊每廊砌石若干<lb/>
頁恰得若干廊而帖石畢砌焉廊之中原有蘊真齋因<lb/>
稍移齋於其北即舊基而拓為軒事起藏帖則以帖名<lb/>
名之夫淳化宋太宗之紀年也為人君者即不能以唐<lb/>
堯虞舜為師亦當以夏甲周成為軌所謂取法乎上僅<lb/>
能得中耳若宋太宗始終家國之間慙徳多矣吾所不<lb/>
取而又有何慕於淳化而以之名軒為哉<lb/>
　壬辰清和御筆<lb/>
<pb n="KR2n0035_WYG_000-2a"/>
朕幾餘不自暇逸典學之優時及臨池曩曾輯内府所<lb/>
藏前人墨蹟刻為三希堂墨妙軒二帖廣示藝林復念<lb/>
古帖流傳可補墨蹟所未備者惟宋淳化閣帖鐫集尤<lb/>
為美富遠出大觀太清樓諸本之上但惜初搨與賜者<lb/>
絶尠或云版尋殘損當時已為難得後來翻刻愈繁真<lb/>
意寖失有志追摹者末由津逮内府舊藏淳化閣帖極<lb/>
多而此畢士安所得賜本搨最精好爰特勅選工鉤摹<lb/>
上石冀復舊觀苐王著昧於辨别其所排類標題舛陋<lb/>
<pb n="KR2n0035_WYG_000-2b"/>
滋甚不當聴其沿譌以誤後學因命于敏中等詳加考<lb/>
正以次呈閲候朕參定分識各卷並命蒐採諸家釋文<lb/>
依字旁注其互異者折衷附記於後以資省覽是於考<lb/>
文稽古之中兼寓舉墜訂譌之益用嘉惠海内操觚之<lb/>
士焉特諭<lb/>
乾隆三十四年二月六日御筆<lb/>
<pb n="KR2n0035_WYG_000-3a"/>
欽定四庫全書<lb/>
欽定校正淳化閣帖釋文<lb/>
　　提要<lb/>
　　　　<hi>臣</hi>等謹案<lb/>
　　欽定校正淳化閣帖釋文十卷乾隆三十四年奉<lb/>
　　詔以<lb/>
　　　内府所藏宋畢士安家淳化閣帖賜本詳加釐<lb/>
　　　　正重勒貞珉首冠以<lb/>
<pb n="KR2n0035_WYG_000-3b"/>
　　御題寓名藴古四字及<lb/>
　　御題淳化軒記<lb/>
　　命諸臣校正摹勒<lb/>
　　諭㫖末載原帖舊跋及諸臣書後其中古帖次第<lb/>
　　　　一從舊刻而於朝代之先後名字之標題皆<lb/>
　　　　援證史文裁以書法碑不乖於春秋之義每<lb/>
　　　　卷皆㳟摹<lb/>
　　御筆論㫁昭示權衡又叅取劉次莊黄伯思姜夔<lb/>
<pb n="KR2n0035_WYG_000-4a"/>
　　　　施宿顧從義王㴻諸説而以大觀太清樓諸<lb/>
　　　　帖互相考校凡篆籕行草皆注釋文於字旁<lb/>
　　　　復各作訂異以辨正是非别白疑似誠為墨<lb/>
　　　　林之極軌書苑之大觀乾隆四十三年侍郎<lb/>
　　　　金簡以石刻貯在<lb/>
　　　禁庭自<lb/>
　　宣賜以外罕得瞻仰乃㳟録釋文請以聚珍板摹<lb/>
　　　　印俾共窺八法之精微由是流布人間遂衣<lb/>
<pb n="KR2n0035_WYG_000-4b"/>
　　　　被于海内考張彦逺法書要録末有右軍書<lb/>
　　　　記一卷所載王羲之帖四百六十五附王獻<lb/>
　　　　之帖十七並一一為之釋文劉克莊之釋閣<lb/>
　　　　帖葢即以是為藍本然彦逺書傳寫多訛克<lb/>
　　　　莊書至南北宋間陳與義已奉勅作法帖釋<lb/>
　　　　文刋誤一卷今附刻韋續墨藪之末則克莊<lb/>
　　　　所釋不盡足據可知苐諸家雖知其有訛而<lb/>
　　　　辨正未能悉當逓相駁詰轉益多岐㳟逄我<lb/>
<pb n="KR2n0035_WYG_000-5a"/>
　　皇上天縱聰明游心翰墨裁成頡籀陶鑄鍾王<lb/>
　　訓示儒臣詳為釐定書家乃得所指南是不惟臨<lb/>
　　　　池者之幸抑亦漢晉以來能書者之至幸矣<lb/>
　　　　乾隆四十六年十一月㳟校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
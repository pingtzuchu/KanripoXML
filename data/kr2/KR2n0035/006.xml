<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0035_WYG_006-1a"/>
欽定四庫全書<lb/>
欽定重刻淳化閣帖釋文卷六<lb/>
　晉人法帖<lb/>
　　晉㪚騎常侍琅琊王恬書<hi>舊列卷三第二十四標中書令今移改</hi>
得示知足下問吾故不差殊劣劣力不具王恬白<lb/>
　　　　謹案右一帖草書二行十九字<lb/>
　　晉領軍琅琊王洽書<hi>舊列卷二第九標中書令今移改</hi>
洽白辱告承問洽故爾劣劣冀以復叙還白不具王洽<lb/>
<pb n="KR2n0035_WYG_006-1b"/>
再拜<lb/>
　　　　謹案右一帖草書三行二十三字<lb/>
洽頓首言不孝禍深備豫嬰荼毒蔭恃亡兄仁愛之訓<lb/>
冀終百年永有慿奉何圖慈兄一旦背棄悲號哀摧肝<lb/>
心如抽痛毒煩寃不自堪忍酷當奈何痛當奈何重告<lb/>
惻至感増斷絶執筆哽涕不知所言洽頓首言<lb/>
　　　　謹案右一帖行書七行八十一字<lb/>
洽頓首言兄子號毁不可忍視撫之摧心發言哽慟當<lb/>
<pb n="KR2n0035_WYG_006-2a"/>
復奈何奈何洽頓首言<lb/>
　　　　謹案右一帖行書三行三十字<lb/>
洽白向感塞不成叙得告承問殊乏劣白不具王洽再<lb/>
拜<lb/>
　　　　謹案右一帖草書二行二十二字<lb/>
　　晉呉國内史琅琊王劭書<hi>舊列卷三第十八標尚書今移改</hi>
劭白明便夏節哀慕崩摧肝心抽絶煩寃彌深不自忍<lb/>
任痛當奈何當復奈何得告為慰腫轉差勞悴勿勿力<lb/>
<pb n="KR2n0035_WYG_006-2b"/>
及不次王劭再拜<lb/>
　　　　謹案右一帖行書五行四十九字<lb/>
　　晉中書令太原王坦之書<hi>舊列卷三第十二但標名今移増</hi>
坦之惶恐言不知已與謝郎論坦之事未其意良不了<lb/>
者今當詣公自陳願告坦之惶恐言<lb/>
　　　　謹案右一帖行草四行三十五字<lb/>
　　晉鎭軍將軍高平郗愔書<hi>舊列卷二第十四標侍中今移改</hi>
九月七日愔報比得章知弟慚佳至慶想今漸勝食進<lb/>
<pb n="KR2n0035_WYG_006-3a"/>
不新差難將適猶懸憂遣不具愔報<lb/>
　　　　謹案右一帖草書五行三十五字<lb/>
廿四日愔報比書想悉達日涼弟佳不及數字愔報<lb/>
　　　　謹案右一帖草書二行二十字<lb/>
逺近何他王右軍竟去不付石首干一節<lb/>
　　　　謹案右一帖草書三行十六字<lb/>
想親親悉如常敬豫何當來耶道祖故未善差恒在尚<lb/>
書不見來多日<lb/>
<pb n="KR2n0035_WYG_006-3b"/>
　　　　謹案右一帖草書四行二十七字<lb/>
　　晉臨海太守高平郗超書<hi>舊列卷二第十五標中書郎今移改</hi>
　超言逺近無他説苟異問者定虛耳云段龕歸順不<lb/>
　知審不王江州為宗正似已定前所傳者虛妄耳異<lb/>
　同自旨啓超言<lb/>
　　　　謹案右一帖行楷五行四十六字今附録<lb/>
　　晉㑹稽内史琅琊王凝之書<hi>舊列卷三第十五但標名今移改</hi>
八月廿九日告庾氏女明便授衣感逝悲歎念増逺思<lb/>
<pb n="KR2n0035_WYG_006-4a"/>
得郗中書書説汝勉難安隱深慰懸心漸冷産後何似<lb/>
宜佳消息吾並更不佳憂之遣不次凝之等書<lb/>
　　　　謹案右一帖行草七行六十字<lb/>
　　晉黄門侍郎琅琊王徽之書<hi>舊列卷三第八標黄門郎今移改</hi>
得信承㛐疾不減憂灼寧復可言吾便欲往恐不見汝<lb/>
等湖水泛漲不可渡遂復隔絶不然尋已往彼故遣疏<lb/>
知吾逺懐不具徽之等告<lb/>
　　　　謹案右一帖草書七行五十二字<lb/>
<pb n="KR2n0035_WYG_006-4b"/>
　　晉豫章太守琅琊王操之書<hi>舊列卷三第十四但標名今移増</hi>
操之等白得識婢書慰意知年光數問可不不得姜順<lb/>
消息懸心操之等白<lb/>
　　　　謹案右一帖行草三行二十九字<lb/>
　　晉<hi>爵無考</hi>琅琊王渙之書<hi>舊列卷三第十三但標名今移増</hi>
渙之等白不審二㛐常患復何如馳情倫直等平安計<lb/>
㛐倫奴已應在道企遲適東五日動靜最差速姑如復<lb/>
小勝冀遂和耳猶不寧餘上下故常患反側此悉佳渙<lb/>
<pb n="KR2n0035_WYG_006-5a"/>
之等白<lb/>
　　　　謹案右一帖行草八行六十六字<lb/>
　　晉中書令琅琊王獻之書<hi>舊列卷九但標名今移増  舊三十九帖今刪</hi>
　　<hi>一帖移一帖入無名氏書又截八帖併入卷七</hi>
相過終無復日悽切在心未嘗蹔撥一日臨坐目想勝<lb/>
風但有感慟當復如何常謂人之相得古今洞盡此處<lb/>
殆無恨於懐但痛神理與此而窮耳盡此感深殆無冥<lb/>
處常恨況相遇之難而乖其所同省告不覺滻流既已<lb/>
<pb n="KR2n0035_WYG_006-5b"/>
往矣亦復何言獻之<lb/>
　　　　謹案右一帖行草十一行九十二字<lb/>
諸舍復何如吾家多患憂面以問慰情不知可耳<lb/>
　　　謹案右一帖草書二行十九字<lb/>
承永嘉比復患下上下諸疾患乃爾燋馳豈可懐不審<lb/>
今復何如㛐即平和耳貞壽不成病不<lb/>
　　　　謹案右一帖行草四行三十六字<lb/>
鵝還慰姊意今已當向發分張諸懐可言殊當復憂懸<lb/>
<pb n="KR2n0035_WYG_006-6a"/>
婢腹痛見差不劉家疾患即差秀已還也<lb/>
　　　　謹案右一帖草書五行三十七字<lb/>
諸女無日事懸心阮新婦何日至慰姊目下<lb/>
　　　　謹案右一帖草書二行十七字<lb/>
獻之死罪授衣諸感悲情伏惟哀慕兼慟痛毒難居見<lb/>
徐儁并使君書承比極勝但承此凶問當復大頓耳比<lb/>
曰憂馳無復意不審尊體云何脚及耳痛氣得此哀號<lb/>
何如先大惡時灸創特不堪此不乃為患眠食㡬許使<lb/>
<pb n="KR2n0035_WYG_006-6b"/>
君今地實難為識然所以為識政在此耳<lb/>
　　　　謹案右一帖行草十二行一百字<lb/>
獻之白奉别告承安和慶慰極冷不審尊體復何如獻<lb/>
之比日如復小勝因夜行忽復下如欲作㿃今服藥盡<lb/>
温燥理冀當可耳然異極都不得復小失和卿惡亦不<lb/>
復得妄近生冷體氣頓至此令人絶歎行有佳酒便服<lb/>
　　　　謹案右一帖草書十一行八十四字<lb/>
想彼悉佳汝復見諸女不此上下故爾耳<lb/>
<pb n="KR2n0035_WYG_006-7a"/>
　　　　謹案右一帖草書二行十六字<lb/>
獻之白承承姑比日復小進退其尓不得一極和憂悚<lb/>
猶深不審以服散未必得力耳比驎相聞故云惡懸懐<lb/>
使君數得書也<lb/>
　　　　謹案右一帖行草六行四十八字<lb/>
獻之白思戀觸事彌至獻之既欲過餘杭州將若比還<lb/>
京必視之來月十左右便當發奉見無復日比告何喻<lb/>
願復盡珍重理獻之白<lb/>
<pb n="KR2n0035_WYG_006-7b"/>
　　　　謹案右一帖行草六行五十一字<lb/>
獻之白節過歳終衆感纒心伏惟同之奉月初告承極<lb/>
不平復頭眼半體疹恒惡兄告説姊故殊黄瘦憂馳可<lb/>
言寒切不審尊體復何如眠食轉進不氣力漸復先耳<lb/>
遲復旨告獻之故爾獻之<lb/>
　　　　謹案右一帖行草八行七十三字<lb/>
願餘餘上下安和知婢日夕䟽慰意育故羸懸心倪比<lb/>
健也適奉奉永嘉去月十一日動静故常患不寧諸女<lb/>
<pb n="KR2n0035_WYG_006-8a"/>
無復消息獻之<lb/>
　　　　謹案右一帖草書七行四十八字<lb/>
再拜夏節近感思深惟窮號崩絶不可忍處晴快不審<lb/>
體中何似食噉復多少甚馳情不審諸舍復何如未復<lb/>
西動靜不寧此多患反側願深寛勉故承問<lb/>
　　　　謹案右一帖行草七行五十九字<lb/>
思戀無往不慰省告對之悲塞未知何日復得奉見何<lb/>
以喻此心唯願盡珍重理遲此信反復知動靜<lb/>
<pb n="KR2n0035_WYG_006-8b"/>
　　　　謹案右一帖行草五行三十九字<lb/>
十二月廿七日具䟽操之獻之再拜歲盡無復日感思<lb/>
兼懐不自勝兄亦同之奈奈何何奉十二日告承承掾<lb/>
安和慰馳情姊三兄諸患故爾不損憂馳晴快不審尊<lb/>
體並復何如遲復來告操之故平平已再服㪚冀得力<lb/>
獻之亦惡憒勿謹白諸不具操之等再拜<lb/>
　　　　謹案右一帖行草十一行一百字<lb/>
衛軍猶未平和而哀勞殊未得盡消息理常以不寧僕<lb/>
<pb n="KR2n0035_WYG_006-9a"/>
射得㪚力甚慰表解臺職不知得恕不復冠軍告懸企<lb/>
　　　　謹案右一帖行草五行四十二字<lb/>
獻之白兄靜息應佳何以復小惡耶伏想比消息理盡<lb/>
轉勝耳礜石深是可疑事兄憙患㪚輙發癰勢為積乃<lb/>
不易願復更思獻之唯賴消息内外極生冷而心腹中<lb/>
恒無他此一事是差但疾源不除自不得佳論事當隨<lb/>
宜思之也獻之<lb/>
　　　　謹案右一帖行草九行九十字<lb/>
<pb n="KR2n0035_WYG_006-9b"/>
姊性纒綿觸事殊當不可獻之方當長愁耳<lb/>
　　　　謹案右一帖草書二行十七字<lb/>
獻之白不謂鄱陽一門艱故至此追尋悲惋益不自勝<lb/>
奈何奈何政坐視其滅盡使人悲熟賴子高在此不爾<lb/>
無可成獻之<lb/>
　　　　謹案右一帖草書六行四十七字<lb/>
阮新婦勉身得雄甚善㪚騎殊當憙也<lb/>
　　　　謹案右一帖草書三行十五字<lb/>
<pb n="KR2n0035_WYG_006-10a"/>
雖奉對積年可以為盡日之歡常苦不盡觸類之暢方<lb/>
欲與姊極當年之足以之偕老豈謂乖别至此諸懐悵<lb/>
塞實深當復何由日夕見姊耶俯仰悲咽實無己巳唯<lb/>
當絶氣耳<lb/>
　　　　謹案右一帖草書九行六十七字<lb/>
夏日感思兼悼切割心懐痛當奈何奈何得思道書慰<lb/>
意薄熱汝比各可不吾並故諸惡勞益勿勿獻之白䟽<lb/>
　　　　謹案右一帖行草四行四十二字<lb/>
<pb n="KR2n0035_WYG_006-10b"/>
獻之白思戀轉不可言瞻近而未得奉見但有歎塞遲<lb/>
諸信還具動靜獻之白<lb/>
　　　　謹案右一帖行草四行三十字<lb/>
白東告具天寳疾患問何其倉卒乏子孫常欣倫早成<lb/>
家以此娯上下豈謂奄失此女愍惜深至惻切心懐㛐<lb/>
哀念當可為心情願不可保使人惋惋悲政當隨事豁<lb/>
之耳㛐先積弊復有此痛心不審不乃惡不甚以憂馳<lb/>
眠食復多少願遣無益盡消息理<lb/>
<pb n="KR2n0035_WYG_006-11a"/>
　　　　謹案右一帖行草十一行九十七字<lb/>
吾十一日發呉興違逺兄姊感戀無喻慶等别不可言<lb/>
比奉告故多患姊經感極頓憂馳益深適諮議十六日<lb/>
　　　　謹案右一帖行草四行四十二字<lb/>
告風疾故爾反側餘可行未東動靜不寧五宜速呉與<lb/>
丞别兄進猶戀罔勞亦極惡馳情二女晚生皆佳未復<lb/>
華姜䟽比來得直䟽故惡故足當視華也汝兒女並可<lb/>
不<lb/>
<pb n="KR2n0035_WYG_006-11b"/>
　　　　謹案右一帖行草七行六十四字<lb/>
廿九日獻之白昨遂不奉恨深體中復何如弟甚頓勿<lb/>
勿不具獻之再拜<lb/>
　　　　謹案右一帖行草三行二十八字<lb/>
承服腎氣丸故以為佳獻之比服黄耆甚懃平平耳亦<lb/>
欲至十齊當可知<lb/>
　　　　謹案右一帖行草三行二十八字<lb/>
得書為慰吾先夜遂大得服湯酒諸治漸折故頓極難<lb/>
<pb n="KR2n0035_WYG_006-12a"/>
勞知足下便去不得面别悵恨深保愛臨書增懐王獻<lb/>
之<lb/>
　　　　謹案右一帖草書五行四十三字<lb/>
慕容有易賴意耶<lb/>
　　　　謹案右一帖草書二行七字<lb/>
薄冷足下沈痼已經歳月豈宜觸此寒耶人生禀氣各<lb/>
有攸處想示消息<lb/>
　　　　謹案右一帖行草三行二十八字<lb/>
<pb n="KR2n0035_WYG_006-12b"/>
益部耆舊傳今送想催驅寫取耳慎不可過淹留吾去<lb/>
月從孫家求信信次頓爾頻為亂反側餳大佳柳六惠<lb/>
言餳可常餌亦覺有益耳<lb/>
　　　　謹案右一帖草書六行五十二字<lb/>
<pb n="KR2n0035_WYG_006-13a"/>
王氏寳章世傳書蹟今卷中所列多屬琅琊惟坦之系<lb/>
出太原宗派各異雖其父述為逸少同官序次應居洽<lb/>
劭後而王著因其名相似以厠凝之兄弟間幾如右軍<lb/>
子姓失考甚矣若凝之書帖乃告女之詞而末署某等<lb/>
與第二卷謝万帖款稱父䟽而簡首自名同滋疑義或<lb/>
好事者妄為増益則不可知姜䕫乃謂已行之女待以<lb/>
客禮稱名臆度無據且於万與兄子帖又何説以處焉<lb/>
獻之書雖不逮羲而石墨流傳正爾多多益善乃昔人<lb/>
<pb n="KR2n0035_WYG_006-13b"/>
評以為偽託者頗復不少如元度以下四帖黄庭堅米<lb/>
芾黄伯思皆斥之考元度帖中仁祖為謝尚字尚事在<lb/>
升平前獻之方當髫齔安得作書論時事伯思之説當<lb/>
矣至慕容一帖語意脱漏不可曉獻之時南燕再興或<lb/>
札論偶及亦所應有薄冷兩行迹類歐書究無明証益<lb/>
部耆舊傳乃陳壽所著壽生蜀仕晉譔述擅名送催寫<lb/>
取亦當時雅尚應爾今改元度帖入無名氏書後三帖<lb/>
則仍其舊悉徵實以為定論云御識<lb/>
<pb n="KR2n0035_WYG_006-14a"/>
　釋文訂異<lb/>
　王恬書不具從劉次莊釋施宿作不一一或作少合<lb/>
　非<lb/>
　王洽承問帖還白從姜䕫釋顧從義作還日非　仁<lb/>
　愛帖豫從施宿釋劉次莊作紛非按豫字於上下文<lb/>
　義無當草法亦不合施注疑是後人署名側注誤摹<lb/>
　入行鉤勒復失似為近理姜䕫絳帖平無此字益可<lb/>
　為本非帖文之証<lb/>
<pb n="KR2n0035_WYG_006-14b"/>
　王垣之書已與從姜䕫釋顧從義作興非又良不了<lb/>
　者亦從姜釋良一作斷非了王㴻疑作可<lb/>
　郗愔至慶帖今從姜䕫釋顧從義作令非又進姜顧<lb/>
　釋並同一作逢非　比書帖達從姜䕫釋一作連或<lb/>
　作違俱非　遠近帖何他從姜䕫釋他顧從義作也<lb/>
　一作地草法俱不合又干與乾通此帖顧及劉次莊<lb/>
　俱與上二行誤合為一按上帖末已署愔報且兩帖<lb/>
　字體不類大觀分列為是姜釋亦同　敬豫帖親親<lb/>
<pb n="KR2n0035_WYG_006-15a"/>
　姜䕫顧從義釋並同下親字劉次莊作今或作乙乙<lb/>
　王㴻作一一以羲之帖證之姜顧釋為長又未善亦<lb/>
　從姜釋或作未曽非<lb/>
　王凝之書勉與免同姜䕫引漢書免身為證又漸冷<lb/>
　從姜釋顧從義同施宿作㣲非<lb/>
　王徽之書可言從顧從義釋劉次莊作可耳或作可<lb/>
　可俱非<lb/>
　王操之書帖末等白從施宿釋玩字體等字草法甚<lb/>
<pb n="KR2n0035_WYG_006-15b"/>
　明帶筆㸃注正白字耳且與帖首相合顧從義作頓<lb/>
　首非<lb/>
　王渙之書上下從姜䕫釋施宿合二字作叔非<lb/>
　王獻之相過帖撥從施宿釋陳與義同顧從義作掇<lb/>
　又冥從顧釋施作寘又滻從施釋按字書滻出涕貌<lb/>
　顧作灌非又矣從張溥釋文義是而草法不合應是<lb/>
　鉤摹之誤顧云當作員非　鵞還帖已當殊當俱從<lb/>
　施宿釋陳與義同顧從義並作嘗非按王㴻以鵞還<lb/>
<pb n="KR2n0035_WYG_006-16a"/>
　五行與前承永嘉四行合為一帖而辨劉次莊合諸<lb/>
　舍永嘉二帖為一之非玩諸舍二行字體與永嘉以<lb/>
　下不相類帖本與顧釋文可耳二字適當行盡原不<lb/>
　必強合為一若鵞還則王氏尺牘用標帖名張溥詳<lb/>
　辨之文義亦不甚相屬㴻説似未足據也　授衣帖<lb/>
　及耳從王㴻釋顧從義作可非帖内患字鉤摹小失<lb/>
　　安和帖復何如之如從劉次莊施宿釋顧從義作<lb/>
　必非又行有佳酒從顧釋張溥同行黄諫作何酒劉<lb/>
<pb n="KR2n0035_WYG_006-16b"/>
　作治俱非　承姑帖承承從顧從義釋張溥無下承<lb/>
　字存考又以服從劉次莊釋以與已同顧作比非<lb/>
　餘杭帖見從張溥釋顧從義作兄非　節過帖復先<lb/>
　從劉次莊釋猶言復舊也施宿陳與義作充顧從義<lb/>
　疑作克草法俱不合　願餘帖上從顧從義釋一作<lb/>
　近非劉次莊以適奉以下四行另為一帖顧合為一<lb/>
　玩筆法相似張溥亦合載顧説為優　珍重帖慰從<lb/>
　顧從義釋王㴻云當作至存考　歲盡帖惡憒從劉<lb/>
<pb n="KR2n0035_WYG_006-17a"/>
　次莊施宿釋顧從義作忘或作忌俱非又謹白諸不<lb/>
　具從王㴻釋白顧作拜諸顧作䟽　衛軍帖告從劉<lb/>
　次莊釋張溥同顧從義疑作首非　礜石帖當從施<lb/>
　宿釋劉次莊作常又獻之二字雖署名減筆不宜如<lb/>
　此省便當是鉤摹小失　姊性帖殊當從陳與義釋<lb/>
　劉次莊作常顧從義以此兩行合上為一張溥分列<lb/>
　二帖王㴻以前帖末有獻之字文義已完筆法亦與<lb/>
　前不類當别是一帖其説為當　阮新婦帖勉與免<lb/>
<pb n="KR2n0035_WYG_006-17b"/>
　同又殊當從施宿釋顧從義作常　奉對帖觸類從<lb/>
　張溥釋顧從義作頗非王㴻云當作額又與姊之姊<lb/>
　闕中一筆當由鉤摹之失又乖别從顧釋黄伯思作<lb/>
　乖反又俯仰亦從顧釋施宿作纒綿按此二字草法<lb/>
　俱不甚合亦鉤摹小失苐俯仰義較長張溥釋同因<lb/>
　從之又唯當亦從顧釋劉次莊作常非　夏日帖奈<lb/>
　何中一拂王㴻云當是重奈何字張溥同　思戀帖<lb/>
　奉見從顧從義釋或作具非又信還從張溥釋顧以<lb/>
<pb n="KR2n0035_WYG_006-18a"/>
　信為作誤又帖末白字從施宿釋　天寶帖乏從顧<lb/>
　從義釋一作令非又政當亦從顧釋劉次莊作常非<lb/>
　又惡亦從顧釋王㴻云上畫鉤摹失　呉興帖經感<lb/>
　從顧從義釋經王㴻云當作纒玩字體經字甚明似<lb/>
　無可疑又五宜亦從顧釋五張溥作吾㴻説亦同當<lb/>
　是鉤摹脱誤又呉與從顧釋㴻云與草書興字存考<lb/>
　又未復亦從顧釋一作未後非又故足亦從顧釋張<lb/>
　溥同㴻疑作云　腎氣丸帖齊與劑通　湯酒帖湯<lb/>
<pb n="KR2n0035_WYG_006-18b"/>
　酒從顧從義釋王㴻以二字相混顧釋亦臆決然不<lb/>
　能定為何字而張溥以此標帖名似為可據又悵恨<lb/>
　亦從顧釋張作怏　益部帖取耳從張溥釋王㴻同<lb/>
　顧從義作了又信下疊字從顧釋劉次莊但作求信<lb/>
　次非又餳大佳以下㴻云當别是一帖顧張皆合為<lb/>
　一存考<lb/>
<pb n="KR2n0035_WYG_006-19a"/>
　<lb/>
　<lb/>
　　　　　　　　乾隆三十四年歲在己<lb/>
　　　　　　　　丑春二月奉<lb/>
　　　　　　　　敕校正宋淳化閣帖初<lb/>
　　　　　　　　搨模勒上石<lb/>
　　　　　　　　　　<hi>謹案第六卷共四十八帖二百五十五行二千一百六十</hi>
　　　　　　　　　　<hi>八字</hi>
<pb n="KR2n0035_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重刻淳化閣帖釋文卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0035_WYG_001-1a"/>
欽定四庫全書<lb/>
欽定重刻淳化閣帖釋文卷一<lb/>
　歴代帝王法帖<lb/>
　　夏后氏大禹書<hi>舊標夏禹列卷五今從史例改題並移此</hi>
出令聶子星紀齊春其尚節化<lb/>
　　　　謹案右一帖篆書二行十二字<lb/>
　　後漢章帝書<hi>舊止標漢今從史例増後字</hi>
辰宿列張盈昃海鹹河淡鱗羽翔龍師火帝鳥官人皇<lb/>
<pb n="KR2n0035_WYG_001-1b"/>
始制文字乃服衣遐邇壹體罔談彼短無恃已長尺璧<lb/>
非尚寸陰是競孝當竭力忠興溫若思慎終宜令學優<lb/>
登仕攝職從政都邑二京背芒面洛浮渭旣集墳典亦<lb/>
　　　　謹案右一帖章草九行八十四字<lb/>
　　晉武帝書<lb/>
省啓知旣下須防具具揚州實欲可可者比尚擬之動<lb/>
靜更啓也數遣信還<lb/>
　　　　謹案右一帖草書四行二十九字<lb/>
<pb n="KR2n0035_WYG_001-2a"/>
　　晉元帝書<hi>以下舊標東晉今從史例刪東字</hi>
安軍未報平和之如何深可為事也<lb/>
　　　　謹案右一帖草書三行十四字<lb/>
八月九日睿頓首忽中秋但有遠懷便微冷恒何如比<lb/>
殊不能佳惟勿得慰抱念及不多司馬睿頓首<lb/>
　　　　謹案右一帖草書五行三十九字<lb/>
　　晉明帝書<lb/>
　伏想墓次安隠守視文武平安<lb/>
<pb n="KR2n0035_WYG_001-2b"/>
　　　　謹案右一帖行楷二行十二字石本不釋今<lb/>
　　　　附録餘仿此<lb/>
　　晉康帝書<lb/>
　陸女郎問訊如此可籌量之<lb/>
　　　　謹案右一帖行楷二行十一字今附録<lb/>
　　晉哀帝書<lb/>
　不死罪死罪承中書郎君疢患比委瘵情以灼怛伏<lb/>
　念垂心憂勞想得治力漸佳丕死罪死罪<lb/>
<pb n="KR2n0035_WYG_001-3a"/>
　　　　謹案右一帖行楷四行三十六字今附録<lb/>
　　晉簡文帝書<lb/>
　昱白所示慶賜事具具此莫大之禮天下大慶得率<lb/>
　由舊章慰答民望甚為盡善但奢則不適於時儉則<lb/>
　陋而不典正當斟酌其宜令得會中耳<lb/>
　　　　謹案右一帖行楷六行五十五字今附録<lb/>
　　晉孝武帝書<hi>舊誤標東晉武帝今考正</hi>
比得譙王書有欲仙語吾答之如别卿前云宜卿譙王<lb/>
<pb n="KR2n0035_WYG_001-3b"/>
參之於衆云公書卿私書君輒從衆以吾觀之寧當許<lb/>
也想所謂爾<lb/>
　　　　謹案右一帖行草五行四十七字<lb/>
　　宋明帝書<lb/>
鄭脩容有兄喪今成服汝可令汝内人知之再報休祜<lb/>
休範二家内人知也彧報<lb/>
　　　　謹案右一帖行草四行三十一字<lb/>
　　齊髙帝書<lb/>
<pb n="KR2n0035_WYG_001-4a"/>
吾今至破堽在路粗可尋還遲見卿不遠願信知卿深<lb/>
意也<lb/>
　　　　謹案右一帖草書四行二十三字<lb/>
　　梁武帝書<hi>舊誤分武帝髙帝為二今併</hi>
數朝腳氣轉動不得多有憂懸情也二謝處委曲復當<lb/>
有情故舊數有書問不可復有興也知何時再言話報<lb/>
之<lb/>
　　　　謹案右一帖草書五行四十三字<lb/>
<pb n="KR2n0035_WYG_001-4b"/>
　衆軍行人最今封如别曹郢州近遣樊士真領三百<lb/>
　人猶在漁湖其應用行合應有四千人故指白蕭衍<lb/>
　疏<lb/>
　　　　謹案右一帖即舊列為梁髙帝書者也楷書<lb/>
　　　　五行四十一字今附録<lb/>
　　梁簡文帝書<lb/>
　知康司馬卓以水淺未時發漢源冬涸理當有訪遄<lb/>
　舟有及具意綱荅<lb/>
<pb n="KR2n0035_WYG_001-5a"/>
　　　　謹案右一帖行楷四行二十七字今附録<lb/>
　　隋文帝書<hi>舊列卷五第十標隋朝法帖今移改</hi>
　皇帝敬問婺州雙林寺慧則法師朕尊崇聖教重興<lb/>
　三寳欲使一切生靈咸䝉福力法師捨離塵俗投志<lb/>
　法門專心講誦宣揚妙典精誠如此深副朕懷既利<lb/>
　益羣生當不辭勞也猶寒道體如宜今遣使人指宣<lb/>
　往意<lb/>
　　　　謹案右一帖行楷八行八十二字今附録<lb/>
<pb n="KR2n0035_WYG_001-5b"/>
　　唐太宗書<hi>舊二十三帖今併一帖移四帖入髙宗書</hi>
兩度得大内書不見奴表耶耶忌欲恒死少時間忽得<lb/>
奴手書報娘子患憂惶一時頓解欲似死而更生今日<lb/>
已後但頭風發信便即報耶耶若少有疾患即一一具<lb/>
報今得遼東消息録狀送憶奴欲死不知何計使還具<lb/>
耶耶勅<lb/>
　　　　謹案右一帖行草十行八十七字<lb/>
懷讓患水邊身腫復利形勢極惡耶耶意多恐不濟遺<lb/>
<pb n="KR2n0035_WYG_001-6a"/>
愛勞發大重氣候似少可於豆盧亦似難差傷念不可<lb/>
言奴報其婦知也<lb/>
　　　　謹案右一帖行草六行四十九字<lb/>
使至辱書知公所苦少可慰意何言不知信復更復何<lb/>
似時氣漸冷善將息也所請景賢公即宜留聴追然後<lb/>
遣若無好藥更遣揀擇今為北邊動靜奉勅即行相去<lb/>
大近信使非遙實情欣怉耳遣無具李世民呈<lb/>
　　　　謹案右一帖行草十一行八十一字<lb/>
<pb n="KR2n0035_WYG_001-6b"/>
比者久嬰沈疾虚弊何言昨旦臨朝略無勞惙看此稍<lb/>
望平復未知於後何如且用慰心自怡而已昨夜痛發<lb/>
少覺勞弊所以不能相見若有事進勅十一日<lb/>
　　　　謹案右一帖行草十行六十字<lb/>
昨日來體履似漸可始聞卿不佳旦來何似勅<lb/>
　　　　謹案右一帖行草三行十八字<lb/>
三五日來漸望平復所以不能相見恐更勞發勅<lb/>
　　　　謹案右一帖行草三行十九字<lb/>
<pb n="KR2n0035_WYG_001-7a"/>
雅州只為造船急所以如此早與書莫聴急賊已至方<lb/>
發兵恐少勅<lb/>
　　　　謹案右一帖行草四行二十六字<lb/>
　卿與道宗誰已得多馬明當至故遣問即報勅十四<lb/>
　日<lb/>
　　　　謹案右一帖行楷二行二十一字今附録<lb/>
　所疾者漸可不至憂耳<lb/>
　　　　謹案右一帖行楷一行九字今附録<lb/>
<pb n="KR2n0035_WYG_001-7b"/>
北邊始有表至甚無事故書相報勅<lb/>
　　　　謹案右一帖行草二行十四字<lb/>
八柱承天乾道由其廣運四維紀地坤元所以載安是<lb/>
知締搆經綸必佇風雲之佐燮諧樞宇咸資川嶽之靈<lb/>
故軒丘御扆六相宣其景化媯水乘時五臣濟其鴻業<lb/>
　　　　謹案右一帖行草八行六十三字<lb/>
數日來氣發今旦服一飲子不得相見有事進狀勅中<lb/>
書門下三品廿七日<lb/>
<pb n="KR2n0035_WYG_001-8a"/>
　　　　謹案右一帖行草五行二十九字<lb/>
門下中書省及侍郎給事中舍人員外郎鎧曹參軍左<lb/>
右庶子明日移營向五橋南一二里著勅三日<lb/>
　　　　謹案右一帖行草五行三十九字<lb/>
數日來患痢今雖稍可猶自虛惙欲三五日將息諸司<lb/>
有事進狀勅十一日<lb/>
　　　　謹案右一帖行草五行二十九字<lb/>
昨令今旦引髙麗使人辭明日將來勅二日<lb/>
<pb n="KR2n0035_WYG_001-8b"/>
　　　　謹案右一帖行草三行十七字<lb/>
　卿昨日道服蜀葵可録方將來勅廿三日<lb/>
　　　　謹案右一帖行書二行十六字今附録<lb/>
　唱箭處只道官號及姓不唱名不知是何人想且應<lb/>
　合唱名勅三日<lb/>
　　　　謹案右一帖楷書三行二十六字今附録<lb/>
　　五言秋日斆庾信體<lb/>
　嶺銜霄月桂珠穿曉露叢蟬啼覺樹泠螢火不温風<lb/>
<pb n="KR2n0035_WYG_001-9a"/>
　花生圓菊蘂荷盡戲魚通晨浦鳴飛鴈夕渚集栖鴻<lb/>
　䬃䬃髙天吹氛澄下熾空<lb/>
　　　　謹案右一帖楷書六行五十八字今附録<lb/>
數年來每有征動雖復事非為已猶恐下有怨咨所以<lb/>
廢甘泉之遊履燋金之弊寧可違涼忍暑不能適己勞<lb/>
民想汝誠心惟吾是念自非孝情深結孰能以此為懷<lb/>
省書澘然益增感念善自將愛遣此不多哥哥勅<lb/>
　　　　謹案右一帖行草九行八十二字<lb/>
<pb n="KR2n0035_WYG_001-9b"/>
　　唐髙宗書<hi>舊八帖今歸入太宗四帖</hi>
不審夜來胸氣何似想當漸散痢復斷未江叔所患竟<lb/>
不痊除奄然逝聞問悲痛哽咽何言想叔同氣之傷故<lb/>
當難處今故遣使往參具無委諮<lb/>
　　　　謹案右一帖行草七行五十五字<lb/>
叔藝韞多材慈深善誨藹夙奉趨庭之訓早擅臨池之<lb/>
工聞其比來復愛飛白昨故戲操翰墨聊以示藹慙六<lb/>
文之麗則異五際之芳詞忽往來書談飾過實顧惟菲<lb/>
<pb n="KR2n0035_WYG_001-10a"/>
迹非敢當仁披覽循環祗以增愧故斯表意餘不多云<lb/>
諮<lb/>
　　　　謹案右一帖行草十一行八十五字<lb/>
使至得所進枇杷子良深慰悦嘉果珍味獨冠時新但<lb/>
川路既遙無勞更送今者梅炎藻夏麥氣迎秋香飄蘭<lb/>
坂之風鏡轉桂巖之月為善之暇想足怡神延望白雲<lb/>
載深離緒聊疏緑字此不多申諮<lb/>
　　　　謹案右一帖行草九行七十六字<lb/>
<pb n="KR2n0035_WYG_001-10b"/>
太子無事欲僻洛城西門仗聴更不須覆奏勅廿三日<lb/>
　　　　謹案右一帖行草三行二十一字<lb/>
過午將審行𢎞福及倉糧悵乏絶户數向衙裏來勅廿<lb/>
五日<lb/>
　　　　謹案右一帖行草三行二十三字<lb/>
　卿及文瓘處俊敬𤣥午前到九乾門來勅廿九日<lb/>
　　　　謹案右一帖楷書二行十九字今附録<lb/>
　錢事且莫宣出勅<lb/>
<pb n="KR2n0035_WYG_001-11a"/>
　　　　謹案右一帖行楷一行七字今附録<lb/>
　六尚書及尚書左右承侍郎殿中將作少府司農等<lb/>
　長官今日晚間並喚向衙裏來勅至徳二日<lb/>
　　　　謹案右一帖行楷四行三十七字今附録<lb/>
　昨日令卿等平章事遣作狀報何因不進勅六日<lb/>
　　　　謹案右一帖楷書二行十九字今附録<lb/>
　使至知𤣥堂已成旣得早了深以為慰不知諸作早<lb/>
　晚總得斷手日月猶賖必須牢固數日來極熱卿等<lb/>
<pb n="KR2n0035_WYG_001-11b"/>
　撿挍大應疲倦陵初料髙一百一十尺今聞髙一百<lb/>
　卅尺不知此事虚實今因使還故遣相問勅十五日<lb/>
　　　　謹案右一帖行楷七行八十字今附録<lb/>
　東都今年别税草今既不去並停常税草彼處應無<lb/>
　用處且宜減納即早處分勿遲勅九日<lb/>
　　　　謹案右一帖行楷四行三十五字今附録<lb/>
　今遣𢎞往東都逐生氣敬𤣥已下宫臣及隊仗至彼<lb/>
　聽入於文思章善等門祗承啓事進食等物並聽其<lb/>
<pb n="KR2n0035_WYG_001-12a"/>
　文思門宿衞處卿等共其相知撿挍勅更不須覆奏<lb/>
　廿六日<lb/>
　　　　謹案右一帖行楷六行六十三字今附録<lb/>
<pb n="KR2n0035_WYG_001-13a"/>
閣帖第一卷首列帝王於義當矣而禹書十二字散置<lb/>
卷五所應表出以冠簡端又隋朝法帖一則既屬制詞<lb/>
且考婺州沿革宜標文帝移入此卷至如司馬懿雖其<lb/>
子孫追尊宣帝而誼終魏臣與晉陳三王並當改就臣<lb/>
列其餘標題岐舛悉為訂正又唐太宗帖内多闌入髙<lb/>
宗書如江叔為太宗弟元祥藹為魯王靈䕫子乃髙宗<lb/>
從弟枇杷一帖則蔣王惲鎮蜀時事東都廢自武徳復<lb/>
於顯慶終貞觀之世為洛陽宫正史具存皆可據以移<lb/>
<pb n="KR2n0035_WYG_001-13b"/>
定或以移營懷讓二帖亦髙宗書考永徽以後未親武<lb/>
事不當有移營之勅而豆盧懷讓與房遺愛皆文皇懿<lb/>
親豈得以開元僧名偶同妄生疑義其章草數行乃梁<lb/>
周興嗣千文中語不應後漢先有此書或亦如懷仁之<lb/>
集聖教序但章草著自章和以為章帝書理尚可通葢<lb/>
此帖重在摹刻流傳其書之真偽固無庸深論耳御識<lb/>
<pb n="KR2n0035_WYG_001-14a"/>
　釋文訂異<lb/>
　謹按自宋陳與義奉勅校釋閣帖劉次莊刻戲魚堂<lb/>
　帖始附釋文而施宿著大觀帖總釋姜䕫絳帖平今<lb/>
　存六卷黄庭堅題跋間亦音注至明上海顧從義叅<lb/>
　訂諸家撰為閣帖釋文考異頗稱完備<lb/>
内府藏陳繼儒家舊搨本丹注字右<lb/>
本朝羅森朱家標各有刋本最後王澍纂閣帖考正凡<lb/>
　十卷於筆法音義採輯辨證綦詳今擇諸家所長就<lb/>
<pb n="KR2n0035_WYG_001-14b"/>
　篆草各體釋注行間其中或可兩存或應正其非者<lb/>
　附訂如後<lb/>
　夏后氏大禹書節化二字釋舊闕今從明李登摭古<lb/>
　遺文補釋<lb/>
　晉武帝省啓帖既下旣字不合草法别無可考姑從<lb/>
　顧從義釋又具具從劉次莊釋施宿作具之又實欲<lb/>
　可可從王澍釋劉作寒到有<lb/>
　晉元帝安軍帖未報從顧從義釋王澍作未想　中<lb/>
<pb n="KR2n0035_WYG_001-15a"/>
　秋帖頓首下施宿重頓首二字又慰抱亦從顧釋劉<lb/>
　次莊作慰愁<lb/>
　宋明帝鄭脩容帖彧明帝名從陳與義釋顧從義云<lb/>
　一作感非<lb/>
　唐太宗兩度帖欲恒從顧從義釋施宿作欲怕非<lb/>
　懷讓帖氣候從顧從義釋劉次莊羅森朱家標俱作<lb/>
　氣復非　使至帖不知從顧從義釋劉次莊作不足<lb/>
　又今為亦從顧釋劉作令為非又相去顧云一作相<lb/>
<pb n="KR2n0035_WYG_001-15b"/>
　知非又欣怉亦從顧釋按怉音抱懷也施宿作悦或<lb/>
　作悒俱非又無具舊釋闕今從陳繼儒釋顧作無乏<lb/>
　王澍作無一一俱非　雅州帖雅州從顧從義釋按<lb/>
　造船云云與史事合劉次莊作稚州或作雍州俱非<lb/>
　又万亦從顧釋羅森作一力王澍作方俱非　八柱<lb/>
　帖之靈之字缺波今從大觀帖補顧從義作下非<lb/>
　數日帖三品從劉次莊釋顧云一作六誤　移營帖<lb/>
　從大觀合上作一帖又一二里從顧從義釋或合作<lb/>
<pb n="KR2n0035_WYG_001-16a"/>
　三非　數年帖潸然刻作潛然王澍云古通用字書<lb/>
　雖無可考玩文義潸字為長潛或筆誤今訂正之<lb/>
　唐髙宗江叔帖具從顧從義釋施宿作乙乙　藝韞<lb/>
　帖戲操從顧從義釋施宿作遽操非　枇杷帖慰悦<lb/>
　從顧從義釋一作至非又綠字亦從顧釋劉次莊作<lb/>
　緣非<lb/>
<pb n="KR2n0035_WYG_001-17a"/>
　<lb/>
　<lb/>
　　　　　　　　乾隆三十四年嵗在己<lb/>
　　　　　　　　丑春二月奉<lb/>
　　　　　　　　敕校正宋淳化閣帖初<lb/>
　　　　　　　　搨模勒上石<lb/>
　　　　　　　　　　<hi>謹案第一卷共四十七帖二百二十九行一千八百四十</hi>
　　　　　　　　　　<hi>九字</hi>
<pb n="KR2n0035_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重刻淳化閣帖釋文卷一<lb/>
</p>
<p>
</p>
  </div>
</body>
</text>
</TEI>
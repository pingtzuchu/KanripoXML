<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中呉紀聞</head>
    <p>
<pb n="KR2k0114_WYG_000-1a"/>
欽定四庫全書　　　　　　史部十一<lb/>
　中呉紀聞　　　　　　　　地理類八<hi>雜記之屬</hi>
　　提要<lb/>
　　　　　<hi>臣</hi>等謹案中呉紀聞六卷宋龔明之撰明之<lb/>
　　　　　字希仲號五休居士崑山人紹興間以鄉貢<lb/>
　　　　　廷試授髙州文學淳熙初舉經明行修授宣<lb/>
　　　　　教郎致仕是書採呉中故老嘉言懿行及其<lb/>
　　　　　風土人文為新舊圖經范成大呉郡志所不<lb/>
<pb n="KR2k0114_WYG_000-1b"/>
　　　　　載者仿范純仁東齋紀事蘇軾志林之體編<lb/>
　　　　　次成帙本末該貫足禆風教書成于淳熙九<lb/>
　　　　　年明之年已九十有二亦可謂耄而好學者<lb/>
　　　　　矣宋末書己罕𫝊元至正間武寧盧熊修蘇<lb/>
　　　　　州志訪求而校定之明末常熟毛晉始授諸<lb/>
　　　　　梓亦多舛謬其子扆後得葉盛菉竹堂藏本<lb/>
　　　　　相校第六巻多翟超一條其餘頗有異同何<lb/>
　　　　　焯假以勘定極為精審然盧熊䟦稱其子昱<lb/>
<pb n="KR2k0114_WYG_000-2a"/>
　　　　所撰行實附後今兩本皆無之則葉本亦不<lb/>
　　　　免于脱佚矣今仍據毛晉本繕録焉乾隆四<lb/>
　　　　十二年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0114_WYG_000-3a"/>
中吳紀聞序<lb/>
吾家自先殿院占籍中吳距今幾二百禩相𫝊已及雲<lb/>
仍矣明之幼嘗逮事王父每聞講論鄉之先進所以誨<lb/>
化當世者未嘗不注意髙仰云少長從父黨游皆名人<lb/>
魁士及又獲識典刑於親炙之久乃從事於進取虞庠<lb/>
魯泮餘三十年同舍亦多文人行掲徳振華咸有可紀<lb/>
厥後世異事變利門名路絶不復往由是聲迹益晦陋<lb/>
瓜疇芋區不過老農相爾汝所與談笑者無復有鴻儒<lb/>
<pb n="KR2k0114_WYG_000-3b"/>
矣竊嘗端居而念焉凡疇昔飫聞而厭見者往往後輩<lb/>
所未喻今年九十有二西山之日已薄恐其說之無𫝊<lb/>
也口授小子昱俾抄其大端藏之篋衍不惟可以稽考<lb/>
往跡資助談柄其間有裨王化闗士風者頗多皆新舊<lb/>
圖經及吳地志所不載者至于鬼神夢卜雜置其間盖<lb/>
効范忠文東齋紀事體談諧嘲謔亦錄而弗棄盖效蘓<lb/>
文忠公志林體皆取其有戒於人耳昱新學小生屬意<lb/>
不倫措辭無法不可以為書予意為是不滿必得老於<lb/>
<pb n="KR2k0114_WYG_000-4a"/>
文者櫽括之庶幾不為撫掌之資而使後之人誦其所<lb/>
聞以代莊舄之吟爾淳熙九年中和日宣教郎賜緋魚<lb/>
袋致仕龔明之期頤堂書<lb/>
</p>
<p>
</p>
  </div>
</body>
</text>
</TEI>
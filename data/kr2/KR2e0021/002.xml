<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>革除逸史卷二</head>
    <p>
<pb n="KR2e0021_WYG_002-1a"/>
欽定四庫全書<lb/>
　革除逸史卷二　　　　　明　朱睦㮮　撰<lb/>
洪武三十有四年<hi>即建文三年</hi>春正月辛酉作凝命神寶成<lb/>
　是日厯城侯庸遣使獻東昌之捷丁丑帝告捷于郊<lb/>
　廟二月乙巳文皇復帥衆出北平己酉次保定庸合<lb/>
　諸軍二十萬三月己夘次夾河庚辰靖難兵亦次夾<lb/>
　河辛巳兩軍方成列文皇以三騎覘庸軍而還庸見<lb/>
　三騎即遣數十騎追之文皇勒馬控弦以待追騎近<lb/>
<pb n="KR2e0021_WYG_002-1b"/>
　引弓射殪一人已復追又殪一人如是連殪數人追<lb/>
　騎不敢逼文皇乃以萬五千人薄庸軍庸軍擁盾層<lb/>
　疊自蔽靖難兵以木䂎攻之自辰至未勝負未決兩<lb/>
　軍退稍憇忽東北風起塵埃蔽空庸軍昏暗不辨咫<lb/>
　尺燕將乗風縱火趣兵擊之庸軍大敗都指揮楚智<lb/>
　荘徳俱死之燕將譚淵亦被衆軍所殱庸是夜走還<lb/>
　徳州癸未安陸侯傑都督平安自真定帥衆次單家<lb/>
　橋來援庸軍甲申靖難兵掩至傑等不及陣而敗死<lb/>
<pb n="KR2e0021_WYG_002-2a"/>
　者無算閏三月罷兵部尚書齊泰太常卿黄子澄以<lb/>
　謝燕以尚書茹瑺掌兵部事泰子澄雖解秩然實用<lb/>
　事乙未安陸侯傑軍滹沱河北去靖難兵七十里文<lb/>
　皇諜知亦帥衆渡河傑聞靖難兵渡河復移軍藁城<lb/>
　己亥傑列營城西南靖難兵分步卒擊其三面傑發<lb/>
　火器大弩射文皇不中矢集燕旗如蝟毛平安結樓<lb/>
　陣間髙數丈登望薄暮文皇舍諸軍直趨樓下安見<lb/>
　文皇馳至急下樓而走傑軍亦敗都指揮鄧戩陳鵬<lb/>
<pb n="KR2e0021_WYG_002-2b"/>
　首被執傑等還真定己酉靖難兵次順徳辛亥次廣<lb/>
　平是日帝貽書文皇謫斥兵部尚書泰太常卿子澄<lb/>
　欲罷兵息民癸丑文皇復上書曰比聞姧臣泰子澄<lb/>
　皆已竄逐臣家長少皆忻喜有更生之望即以此意<lb/>
　徧吿將士將士曰誠所願見但慮非誠心而姧臣為<lb/>
　退避之計以緩我耳如出誠心則盛庸吳傑之衆當<lb/>
　悉召還而猶聚境上侵迫不已則是姧臣之身雖退<lb/>
　而其計實行也臣思其言恐亦或然夫聖人感人至<lb/>
<pb n="KR2e0021_WYG_002-3a"/>
　誠而已至誠可孚豚魚而况人乎陛下推誠待下誰<lb/>
　不悦從若徒示以去姧臣之名而實用其計非獨撤<lb/>
　陛下之藩籬將遂傾陛下之堂室莽操之事前鑒甚<lb/>
　明此不特智者而後知也書至帝召孝孺視書對曰<lb/>
　今諸軍大集燕兵久羈大名暑雨為沴不戰自罷急<lb/>
　令遼東諸軍攻永平真定諸軍攻北平彼顧巢穴歸<lb/>
　援我以大軍躡其後必成擒矣我固緩之而奏適至<lb/>
　且與報書往返踰月彼心懈而衆離我謀定而勢合<lb/>
<pb n="KR2e0021_WYG_002-3b"/>
　帝曰善立命孝孺草詔罷兵命大理少卿薛嵓持報<lb/>
　燕又刻牓諭數千授嵓密布軍中令其解散諸將士<lb/>
　見牓諭怒甚欲殺嵓文皇曰不可此天子命使也留<lb/>
　寘左右慰諭數日遣中使護嵓出境語之曰歸為老<lb/>
　臣謝天子天子于臣至親臣父天子大父天子父臣<lb/>
　同産兄也天子素愛臣一旦為權姧讒構以至于此<lb/>
　臣亦不得已為自救之計耳幸蒙罷兵之詔臣不勝<lb/>
　忻戴但姧臣尚在大軍未還臣將士心存狐疑未肯<lb/>
<pb n="KR2e0021_WYG_002-4a"/>
　遽散望陛下誅此姧臣數人散歸天下兵馬臣父子<lb/>
　一童一騎歸罪闕下惟陛下命之夏四月嵓歸入見<lb/>
　備述文皇之意帝語孝孺曰誠如嵓言曲在朝廷齊<lb/>
　黄誤我矣孝孺曰嵓受燕賄故為之説遂罷議五月<lb/>
　癸夘厯城侯庸安陸侯傑出兵扼燕餉道文皇令指<lb/>
　揮武勝上書曰頃蒙遣大理少卿薛嵓下詔軍中諭<lb/>
　以偃兵息民雖臣將士不能無疑臣之父子盖已仰<lb/>
　戴陛下之仁矣嵓歸未十日吳傑等頻疊發兵絶臣<lb/>
<pb n="KR2e0021_WYG_002-4b"/>
　餉道殺臣將校將校守臣約束不敢赴鬭而彼欲求<lb/>
　釁略不見舍與比下詔㫖背馳誠有以中將士之疑<lb/>
　孤臣父子之所仰戴矣臣之忠誠計嵓歸已達惟陛<lb/>
　下擴明奮斷以安天下臣亦有保全之望矣帝覽書<lb/>
　曰燕王本皇考孝康皇帝母弟於朕為叔父奈何必<lb/>
　用兵為也召諭意孝孺孝孺對曰陛下欲罷兵兵一<lb/>
　罷即難復聚彼或長驅犯闕何以禦之今軍聲大振<lb/>
　不日有捷書來聞願陛下無惑甘言遂縳勝下獄是<lb/>
<pb n="KR2e0021_WYG_002-5a"/>
　日刑部左侍郎王良以勘燕事不合㫖出為浙江肅<lb/>
　政按察使六月辛酉文皇聞勝下獄知前詔㫖非實<lb/>
　乃遣李逺至濟寧又至沛縣焚餉舟萬艘漕卒散走<lb/>
　京師震驚是時觀海衞指揮張夀與客私語國事危<lb/>
　急皆由北伐之誤執政者聞而惡之言于帝夀坐妖<lb/>
　言誅自是無敢言國事者秋七月命太僕少卿祝孟<lb/>
　獻使朝鮮市馬己丑靖難兵襲彰徳不克癸巳文皇<lb/>
　遣都指揮張禮破尾尖寨丙申林縣守將以城降丁<lb/>
<pb n="KR2e0021_WYG_002-5b"/>
　酉平安邀擊燕將劉江于平村戊戌帝使錦衣衞千<lb/>
　户張安貽燕世子書先是孝孺聞髙煦髙燧不睦於<lb/>
　世子屢讒于父内使黄儼素姧險世子惡之儼曲事<lb/>
　髙燧燧與世子守北平髙煦從文皇軍中時時傾世<lb/>
　子孝孺言于帝曰兵家貴間燕父子兄弟可間也帝<lb/>
　曰奈何間之孝孺告其故帝曰善立命孝孺草書貽<lb/>
　世子令歸朝且許王燕地世子得書不啟函并安致<lb/>
　文皇所燧及儼先已馳使吿文皇世子且反文皇疑<lb/>
<pb n="KR2e0021_WYG_002-6a"/>
　問髙煦煦曰世子夙與太孫雅善語未竟世子書至<lb/>
　文皇覽書乃嘆曰㡬殺吾子縱安還壬寅大同守將<lb/>
　都指揮房昭引兵由紫荆關趨西水寨八月雲南老<lb/>
　撾及八百刁板面遣使入貢丁巳靖難兵渡滹沱河<lb/>
　丙子文皇聞安陸侯傑遣將韋諒以兵萬餘轉餉給<lb/>
　房昭軍命都指揮朱榮帥兵三萬邀擊破之九月壬<lb/>
　辰靖難兵次定州欲攻西水寨甲辰都指揮花英鄭<lb/>
　琦帥步騎三萬援西水寨冬十月丙辰英等列營齊<lb/>
<pb n="KR2e0021_WYG_002-6b"/>
　眉山下是時圍寨已久寨軍多南人天寒思歸㑹月<lb/>
　夜文皇命四面皆吳歌南軍聞之殞泣有潛下寨降<lb/>
　者詰朝文皇帥兵出陣後合戰房昭韋諒不能支退<lb/>
　走英琦及都指揮王恭指揮詹忠皆被執西水寨遂<lb/>
　破己夘靖難兵還北平是月翰林修撰王艮卒十有<lb/>
　一月都督楊文帥遼東兵圍永平不克庚戌移兵攻<lb/>
　昌黎遇燕將劉江戰敗指揮王雄等七十一人皆被執<lb/>
　辛亥京師置神武中衞盱眙置鎮淮衞又置沛豐衞<lb/>
<pb n="KR2e0021_WYG_002-7a"/>
　軍民指揮使司以備燕十有二月以駙馬都尉梅殷<lb/>
　守淮安丙寅靖難兵出北平壬午次蠡縣是月太祖<lb/>
　髙皇帝實録成皇少子文圭生以龔泰為禮科都給<lb/>
　事中陳洽為吏部郎中羅恢為國子學錄程通為遼<lb/>
　府長史改程本立為江西肅政按察司副使<lb/>
鐡嶺衛有警<lb/>
洪武三十有五年<hi>即建文四年</hi>春正月召周王舍之京師甲<lb/>
　申燕將李逺次藁城厯城侯庸亦遣葛進以馬步兵<lb/>
<pb n="KR2e0021_WYG_002-7b"/>
　萬餘乗氷渡滹沱河方半渡㑹逺至進見逺兵少斂<lb/>
　退繫馬林間以步卒逆戰逺佯敗分兵潛解所繫馬<lb/>
　前軍奮擊進退失馬遂大敗斬首四千餘級進僅以<lb/>
　身免戊戌靖難兵破東阿遂破東平指揮詹璟被執<lb/>
　吏目鄭華戰死庚子靖難兵拔汶上守將薛鵬被執<lb/>
　辛丑兵將入兗文皇下令曰曲阜孔子之鄉鄒縣孟<lb/>
　子之鄉師入境有損一草一木者殺無赦庚戌靖難<lb/>
　兵攻沛縣守將指揮王顯以城降知縣顔伯瑋及主<lb/>
<pb n="KR2e0021_WYG_002-8a"/>
　簿唐子清典史黄謙俱死之二月甲寅靖難兵拔濟<lb/>
　陽執教諭王省縱之省還升明倫堂集諸生大哭諸<lb/>
　生亦大哭省觸堂柱而死甲戌文皇次徐州乙亥遣<lb/>
　使祭徐王墓禁其樵採三月甲申靖難兵由徐州遂<lb/>
　趨宿州辛夘次䝉城壬辰次渦河甲午平安等逆戰<lb/>
　敗績獲胡騎指揮火耳灰及哈三帖木兒平安變服<lb/>
　遁走夏四月甲寅安徙淝河乙夘與燕將王真陳文<lb/>
　等復戰真後隊不繼安麾兵圍數匝真度不免乃自<lb/>
<pb n="KR2e0021_WYG_002-8b"/>
　頸文亦被殺是役也文皇督戰急㡬為安㮶所及安<lb/>
　馬蹶文皇乃脫裨將丁良宋彬被執燕軍大懼丙辰<lb/>
　安營于小河南靖難兵營于小河北甲戌魏國公輝<lb/>
　祖移軍援安與燕軍戰于齊眉山下輝祖斬燕將李<lb/>
　彬等十餘人燕兵退走乙亥燕諸將欲還小河東俟<lb/>
　隙而動文皇不聽丙子何福引兵㑹安燕軍益懼㑹<lb/>
　京師訛聞燕軍北歸召輝祖入衞丁丑安軍次靈璧<lb/>
　靖難兵遮其餉道福等來援己夘戰敗指揮宋瑄死<lb/>
<pb n="KR2e0021_WYG_002-9a"/>
　之於是安及㕘將馬浦徐真都指揮孫成禮部侍郎<lb/>
　陳性善大理寺丞彭與民欽天監副劉伯完指揮王<lb/>
　貴皆被執性善與民伯完文皇皆縱之還性善愧憤<lb/>
　躍馬入河而死黄子澄聞諸軍屢戰屢踣乃撫膺慟<lb/>
　曰大事去矣吾輩萬死不足以贖誤國之罪五月己<lb/>
　丑靖難兵攻泗州守將周景初以城降是日文皇謁<lb/>
　祖陵已諸父老入見賜以牛酒慰勞辛夘厯城侯庸<lb/>
　帥步兵戰艦次淮南靖難兵次淮北燕將朱能丘福<lb/>
<pb n="KR2e0021_WYG_002-9b"/>
　潛濟出庸後庸懼不戰而退靖難兵遂乗勝渡淮拔<lb/>
　盱眙壬辰兵次揚州江都知縣張本修治城守之具<lb/>
　其母曰厯數有歸守之何益本悟遂與指揮王禮謀<lb/>
　執監察御史王彬守將指揮崇剛以城降彬剛不屈<lb/>
　皆死之癸巳衡府紀善周是修靖江府直史蕭用道<lb/>
　上書論國大計且指斥誤國之罪執政者怒大詬二<lb/>
　子二子不動子寧曰國事至此尚不容言邪詬者乃<lb/>
　止壬寅帝下罪己之詔遣禮部侍中黄觀國子祭酒<lb/>
<pb n="KR2e0021_WYG_002-10a"/>
　張顯宗翰林修撰王叔英與子寧分道徵兵于上游<lb/>
　諸郡明日令慶成郡主如燕文皇見郡主慟哭郡主<lb/>
　亦泣下沾襟少頃郡主以割地請文皇曰吾所受先<lb/>
　帝封土且不保割地何用吾此來欲得姧臣耳志在<lb/>
　清朝廷安社稷不在土地但得罪人即謁孝陵朝天<lb/>
　子求釋諸王之囚歸守舊藩耳此議盖姧臣欲緩我<lb/>
　以待援兵吾豈為所欺哉郡主嘿然遂辭歸具陳其<lb/>
　語帝出以諭孝孺孝孺失色帝曰奈何孝孺曰長江<lb/>
<pb n="KR2e0021_WYG_002-10b"/>
　天塹北岸舟楫俱已焚燬且遏截甚嚴彼豈能飛渡<lb/>
　邪帝心稍慰六月癸丑朔靖難兵次浦子口魏國公<lb/>
　輝祖及開國公常鼎帥師擊敗之文皇議欲暫還是<lb/>
　夜都督僉事陳瑄以舟師迎而燕將吳庸等亦具舟<lb/>
　集𤓰步以待甲寅文皇將渡江祝曰余為姧臣所迫<lb/>
　不得已起兵禦禍誓清君側以安宗社余有弗厭于<lb/>
　神者不得渡此江翌日乙夘微風輕颺水波不興文<lb/>
　皇既渡大軍相顧錯愕厯城侯庸乃徙營髙資港帥<lb/>
<pb n="KR2e0021_WYG_002-11a"/>
　兵逆戰文皇命髙煦為前鋒鼔譟先登文皇以騎兵<lb/>
　督其後庸軍敗績失亡無算庸單騎退走戊午鎮江<lb/>
　守將童俊以城降庚申文皇次于龍潭帝遣李景隆<lb/>
　茹瑺王佐如龍潭再議割地文皇曰吾此來只欲得<lb/>
　姧臣耳姧臣得吾即解甲免胄謝罪闕下景隆等懼<lb/>
　不敢對壬戌景隆等歸告癸亥帝復令景隆如龍潭<lb/>
　申前議景隆有難色遂命諸王偕行文皇見諸王愴<lb/>
　然泣下相勞苦諸王具述割地之意文皇曰割地何<lb/>
<pb n="KR2e0021_WYG_002-11b"/>
　為不得姧臣吾必不已諸王反命帝㑹羣臣慟哭或<lb/>
　勸帝幸浙江或勸幸湖湘孝孺請堅守京城以待四<lb/>
　方援兵議未決齊泰奔廣徳黄子澄奔蘇州帝聞之<lb/>
　罵曰事起自汝輩乃今棄我去邪明日靖難兵進薄<lb/>
　都城都督徐增夀欲出迎大理丞鄒瑾御史魏冕知<lb/>
　之帥同官十八人即殿前毆之㡬死是日㑹輟朝二<lb/>
　人復大呼請聲徹大内帝聞之殺徐增夀詔諸王羣<lb/>
　臣分守九門而金川門屬谷王橞及景隆乙丑侵晨<lb/>
<pb n="KR2e0021_WYG_002-12a"/>
　靖難兵至橞與景隆開門迎納文皇遂按兵而入市<lb/>
　肆不易都人大悦文皇至燕邸廷臣盡迎帝與左右<lb/>
　數人徘徊殿廷亦欲出迎復嘆曰何面目相見乎乃<lb/>
　退少頃宮中火起帝遜位遂崩實六月十三日也文<lb/>
　皇聞帝崩乃慟哭曰吾此來欲效周公輔少主耳何<lb/>
　不亮而遽至此乎遂駐營龍江發哀命有司治䘮葬<lb/>
　事中外募兵皆解散是日諭軍民臣寮曰曩者姧臣<lb/>
　潛蓄異志刪刈支屬余祗承祖訓帥兵誅之今幸内<lb/>
<pb n="KR2e0021_WYG_002-12b"/>
　難肅清其有罪者齊泰黄子澄等二十五人余不敢<lb/>
　赦其無罪者或有乗時以私怨中之非余意違者必<lb/>
　治不貸丙寅諸王及羣臣謂文皇乃髙皇帝適子且<lb/>
　長四海歸心宜為嗣請即帝位文皇曰吾始逼于難<lb/>
　不得已以兵救禍誓除奸慝以安社稷不意少主為<lb/>
　姧臣所蔽之固不亮余心自絶于天今纘承洪業當<lb/>
　擇有才徳者顧余菲薄豈足負荷諸王及羣臣再請<lb/>
　不允丁夘燕諸將上表勸進文皇曰吾與爾等初舉<lb/>
<pb n="KR2e0021_WYG_002-13a"/>
　義圖免禍難耳敢冀富貴邪戊辰諸王及羣臣詣燕<lb/>
　邸復請亦不允己巳文皇謁孝陵歸諸王羣臣備法<lb/>
　駕迎于道左軍民耆老以萬計遮文皇馬不得行文<lb/>
　皇固拒諸王羣臣曰臣等為宗廟社稷計不敢忽謹<lb/>
　奉天子璽符再拜上文皇曰諸王羣臣以為奉宗廟<lb/>
　宜莫如余宗廟事重余不足稱今為衆心所戴余辭<lb/>
　不獲勉循衆志然宜協心輔余不逮遂詣奉天殿即<lb/>
　皇帝位革除建文四年仍稱洪武諭府部凡建文中<lb/>
<pb n="KR2e0021_WYG_002-13b"/>
　改易皇考政令悉復舊庚午詔復周齊代岷四王爵<lb/>
　土又封有勲為汝南王有烜為順陽王有爝為祥符<lb/>
　王有熹為新安王有光為永寧王有煽為汝陽王有<lb/>
　爌為鎮平王有炥為宜陽王尚烐為興平王尚灴為<lb/>
　永夀王尚炌為安定王濟熿為平陽王濟熇為廣昌<lb/>
　王賢烶為樂安王賢焌為長山王賢□為平原王辛<lb/>
　未陞燕山護衞為親軍指揮使司召文學博士方孝<lb/>
　孺草詔孝孺不往迫之以衰麻見上怒逮詣詔獄是<lb/>
<pb n="KR2e0021_WYG_002-14a"/>
　日紀善周是修留書别楊士竒等具衣冠入應天府<lb/>
　學自經于東廡上聞之嘆曰彼食其祿自盡其心耳<lb/>
　於是大理丞鄒瑾太常少卿廖昇翰林侍講樓璉給<lb/>
　事中龔泰監察御史魏冕皆自裁未㡬獲兵部尚書<lb/>
　鐡鉉禮部尚書陳迪刑部尚書暴昭侍郎侯泰户部<lb/>
　侍郎郭任卓敬御史大夫練子寧茅大芳大理少卿<lb/>
　胡閏與文學博士孝孺上俱欲用之示其意鉉等執<lb/>
　不從遂就刑壬申上以天子禮葬建文君及皇后馬<lb/>
<pb n="KR2e0021_WYG_002-14b"/>
　氏翌日詔復懿文皇太子懿敬皇太子妃舊稱罷其<lb/>
　廟祀遷主于園陵改封吳王允熥為廣澤王衡王允<lb/>
　爁為懐恩王徐王允□為敷惠王廢魏國公輝祖為<lb/>
　庶人尋被逮卒于獄執齊泰黄子澄召駙馬都尉梅<lb/>
　殷及都督楊文陳暉韓觀黄中等還京師所領將士<lb/>
　各還原衞勇士悉放歸農丁丑殺齊泰黄子澄皆夷<lb/>
　其族時禮部侍郎黄觀禮科給事中黄鉞翰林修撰<lb/>
　王叔英監察御史曾鳳韶浙江按察使王良江西按<lb/>
<pb n="KR2e0021_WYG_002-15a"/>
　察副使程本立督府斷事髙巍皆使于外聞靖難兵<lb/>
　入都城觀鉞皆投水叔英鳳韶本立巍皆雉經良舉<lb/>
　火自焚翰林編修程濟按察僉事胡子義寧波知府<lb/>
　王璡衞輝知府孫鎮郎中梁田玉中書舍人宋和郭<lb/>
　節皆棄官而去其它變易姓名隠跡山谷者不可勝<lb/>
　紀秋七月壬午朔類于南郊詔告天下遣使祭告祖<lb/>
　陵皇陵歴代帝王陵改諡湘王曰獻妃曰獻妃召吏<lb/>
　部尚書張紞户部尚書王鈍諭之曰卿二人久事先<lb/>
<pb n="KR2e0021_WYG_002-15b"/>
　朝習知典故今老矣其解職務月給尚書半俸居京<lb/>
　師視時政有戾舊制者直以告朕是夜紞自經于部<lb/>
　之後堂其妻與二媵二子隷六人相繼投水而死鈍<lb/>
　遁不果左授浙江左布政使以歸詔至漳州府學教<lb/>
　授陳思賢帥諸生為舊君位哭臨郡人執送京師思<lb/>
　賢暨諸生六人皆死之是月以鄭賜為刑部尚書郁<lb/>
　新為工部尚書蹇義陳洽為吏部左右侍郎夏原吉<lb/>
　古朴為户部左右侍郎宋禮為禮部侍郎黄福為工<lb/>
<pb n="KR2e0021_WYG_002-16a"/>
　部侍郎方賓為兵部侍郎黄信陳瑛為副都御史劉<lb/>
　翥楊得安俞士吉為僉都御史李至剛為通政使八<lb/>
　月詔諭安南暹羅𤓰哇琉球日本西洋蘇門答刺占<lb/>
　城諸國已未秦王如京師以袁廷玉為太常寺丞癸<lb/>
　丑代王及其世子遜煓如京師是時岷王與西平侯<lb/>
　晟交惡詔為平之復命王佐副晟協守壬戌晉王如<lb/>
　京師丙寅執左都御史景清先是星者奏文曲犯帝<lb/>
　座甚急上固疑及見清衣緋而入委蛇不去上呼左<lb/>
<pb n="KR2e0021_WYG_002-16b"/>
　右收之得衣袵中所匿利劒因詰責清亦吐實而死<lb/>
　己巳以夏原吉為户部尚書金忠為工部侍郎免畿<lb/>
　内今年丁夫之役下谷府長史劉璟獄璟誠意伯基<lb/>
　之子也北伐時從王朝京師獻十六䇿不用璟病免<lb/>
　至是召不起逮赴詔獄辮髮自經死又逮禮部侍郎<lb/>
　黄魁太常少卿盧原質左拾遺戴徳彛監察御史髙<lb/>
　翔晉府長史程通蘇州知府姚善徽州知府陳彦囘<lb/>
　俱以不屈就市九月甲申大封功臣以都督僉事丘<lb/>
<pb n="KR2e0021_WYG_002-17a"/>
　福為淇國公朱能為成國公張武為成陽侯陳圭為<lb/>
　泰寧侯孟善為保定侯鄭亨為武安侯火真為同安<lb/>
　侯顧成為鎮逺侯王忠為靖安侯徐忠為永康侯張<lb/>
　信為隆平侯李逺為安乎侯郭亮為安成侯都指揮<lb/>
　使王聰為武城侯房寬為思恩侯唐雲為新昌伯劉<lb/>
　才為廣恩伯徐理為武康伯都指揮僉事徐祥為興<lb/>
　安伯李濬為襄城伯孫巖為應城伯趙彛為忻城伯<lb/>
　陳旭為雲陽伯房勝為富昌伯指揮使張輔為信安<lb/>
<pb n="KR2e0021_WYG_002-17b"/>
　伯譚忠為新寧伯又以翊戴功封都尉王寧為永春<lb/>
　侯尚書茹瑺為忠誠伯都督僉事王佐為順昌伯陳<lb/>
　瑄為平江伯曹國公景隆加祿一千石其餘將校陞<lb/>
　賞有差上猶慮論功有未當者復命福等議擬以聞<lb/>
　福等乃言信安伯輔屢立竒勲父又死難都督李彬<lb/>
　陳賢張興陳志王友俱有先鋒摧敵之功與伯劉才<lb/>
　埒陳亨子懋王真子通俱未授爵宜准譚忠例請上<lb/>
　從之進封輔為新城侯彬為豐城侯懋為寧陽侯賢<lb/>
<pb n="KR2e0021_WYG_002-18a"/>
　為榮昌伯興為安鄉伯志為遂安伯友為靖逺伯通<lb/>
　為武毅伯翌日追封都督同知張玉為榮國公諡忠<lb/>
　顯陳亨為涇國公諡襄敏徐增夀為陽武侯尋進封<lb/>
　定國公諡忠愍都指揮譚淵為崇安侯諡壯節百户<lb/>
　王真為金鄉侯諡忠壯<lb/>
以蹇義為吏部尚書劉儁為兵部尚書黄福為工部尚<lb/>
　書詔諸蕃入貢者互市如故己丑慶王如京師周世<lb/>
　子有燉自臨安入朝越三日壬辰頒世子有燉金寶<lb/>
<pb n="KR2e0021_WYG_002-18b"/>
　周王言於上曰嚮者不軌之誣非世子自嬰其禍無<lb/>
　逮今矣上亦感嘆作純孝歌以賜丁酉蜀王如京師<lb/>
　詔大賚臣民<lb/>
車里軍民宣慰使司宣慰使刁暹答遣使入貢戊申命<lb/>
　齊王復國青州谷王徙國長沙是日以解縉胡廣為<lb/>
　侍講楊榮為修撰楊士竒黄淮為編修金㓜孜胡儼<lb/>
　為檢討並直文淵閣專典機務冬十月寧王及楚世<lb/>
　子孟烷如京師戊午詔重修太祖髙皇帝實錄以曹<lb/>
<pb n="KR2e0021_WYG_002-19a"/>
　國公景隆為監修侍講解縉為總裁吏部郎中徐旭<lb/>
　等為纂修官己未召羅義為户科給事中楊砥為鴻<lb/>
　臚卿張璉為通政使姚廣孝為僧錄司左善世戊寅<lb/>
　置大寧營州興州三衞十有一月作奉先殿成壬辰<lb/>
　冊妃徐氏為皇后后武寧王達女也進郭資為户部<lb/>
　尚書雒僉為禮部尚書各視事如故十有二月陳瑛<lb/>
　請追論建文時效死諸臣詔不許<lb/>
　<lb/>
<pb n="KR2e0021_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　革除逸史卷二<lb/>
</p>
<p>
</p>
  </div>
</body>
</text>
</TEI>
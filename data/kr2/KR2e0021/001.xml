<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>革除逸史卷一</head>
    <p>
<pb n="KR2e0021_WYG_001-1a"/>
欽定四庫全書<lb/>
　革除逸史卷一　　　　　明　朱睦㮮　撰<lb/>
建文帝諱允炆太祖之孫懿文太子之子也洪武十年<lb/>
　十有一月己卯生生六年而其兄雄英卒又十年而<lb/>
　懿文卒上年六十有五矣御東角門對羣臣泣翰林<lb/>
　學士劉三吾進曰皇孫富於春秋正位儲極四海繫<lb/>
　心皇上無過憂上曰善是年為二十有五年九月庚<lb/>
　寅立為皇太孫三十有一年五月甲寅上不豫每旦<lb/>
<pb n="KR2e0021_WYG_001-1b"/>
　視朝如故閏五月甲申上大漸召兵部尚書齊泰授<lb/>
　顧命乙酉崩于西宮遺詔止諸王入臨辛夘皇太孫<lb/>
　即位以明年為建文元年大赦天下上皇祖考謚曰<lb/>
　髙皇帝廟號太祖皇祖妣曰髙皇后是日𦵏太祖于<lb/>
　孝陵丙申追封皇考懿文太子為孝康皇帝廟號興<lb/>
　宗皇妣敬妃常氏為孝康皇后尊母呂氏為皇太后<lb/>
　妃馬氏為皇后子文奎為太子追封兄雄英為虞懐<lb/>
　王封弟允熥為吳王允熞為衡王允□為徐王追封<lb/>
<pb n="KR2e0021_WYG_001-2a"/>
　江都郡主為長公主宗人府儀賓耿璿為駙馬都尉<lb/>
　命齊泰及太常卿黄子澄叅與機務六月以蹇義為<lb/>
　吏部右侍郎夏原吉為户部右侍郎董倫為禮部左<lb/>
　侍郎兼翰林學士王景彰為禮部右侍郎兼翰林侍<lb/>
　講練子寧為副都御史王紳為國子博士戴元禮為<lb/>
　太醫院使召漢中府學教授方孝孺為翰林侍講與<lb/>
　董倫同備顧問秋七月徙置周王于蒙化王諱橚太<lb/>
　祖髙皇帝第五子孝慈髙后産也生而忠敬慈孝惠<lb/>
<pb n="KR2e0021_WYG_001-2b"/>
　和太祖髙后甚鍾愛洪武三年封于吳十三年改封<lb/>
　周之國開封初太祖大漸時帝為皇太孫御東角門<lb/>
　黄子澄侍帝曰諸王各擁重兵位崇勢偪何以制之<lb/>
　子澄曰漢平七國而天下寧帝曰誠如此謀吾無憂<lb/>
　矣及踐位召子澄謂曰先生憶昔東角門之言乎對<lb/>
　曰不敢忘然事貴密子澄退與齊泰謀泰欲伐燕子<lb/>
　澄曰不可燕兵最精卒難圖不如先取周周乃母弟<lb/>
　去其手足而後燕可圖也兩人議定白于帝乃命曹<lb/>
<pb n="KR2e0021_WYG_001-3a"/>
　國公李景隆帥師備邊假道開封圍王宮遂執王及<lb/>
　世子至京師坐以不軌備罹窘辱世子不忍父之非<lb/>
　辜遂自誣伏由是王得末減乃闔宮遷之雲南蒙化<lb/>
　有司防之嚴撙物以給仍留世子於京師又數月命<lb/>
　再審鞫世子承伏如初乃責置臨安八月以雲南左<lb/>
　布政使張紞為吏部尚書右布政使陳迪為禮部尚<lb/>
　書都督僉事何福為征虜大將軍帥師征百夷都督<lb/>
　僉事徐凱副之九月長星殞有聲乙酉雲南總兵官<lb/>
<pb n="KR2e0021_WYG_001-3b"/>
　西平侯沐春卒冬十月何福進兵金齒討百夷平之<lb/>
召北平總兵都督楊文還京師十有一月以工部侍郎<lb/>
　張昺為北平左布政使河南衞指揮僉事謝貴為北<lb/>
　平都指揮使伺察燕事<lb/>
沐春謚惠襄無子弟晟嗣西平侯鎮守雲南<lb/>
何福以平夷功進右府都督同知詔求直言舉山林巖<lb/>
　穴懐才抱徳之士<lb/>
以浙江左布政使王鈍為户部尚書進士曾鳳韶為監<lb/>
<pb n="KR2e0021_WYG_001-4a"/>
　察御史國子學錄張智為司業皇子學訓導鄒緝為<lb/>
　助教燕府訓導康汝楫為安岳知縣<lb/>
召征南將軍都督僉事顧成班師<lb/>
罷北平河南山東山西陜西五省及淮安徐州學校貢<lb/>
　士十有二月以鄭賜為工部尚書陳彦囘為徽州知<lb/>
　府韓宜可為右副都御史謫監察御史解縉為河州<lb/>
　衞吏以入臨非㫖是嵗承天門災<lb/>
洪武三十有二年<hi>即建文元年</hi>春正月庚辰有事于南郊以<lb/>
<pb n="KR2e0021_WYG_001-4b"/>
　太祖髙皇帝配禮成帝御奉天殿受羣臣賀明日賜<lb/>
　天下髙年米肉帛絮有差<lb/>
更定官制<lb/>
詔修太祖髙皇帝實録以魏國公徐輝祖監修禮部左<lb/>
　侍郎兼翰林學士董倫禮部右侍郎兼翰林學士王<lb/>
　景彰翰林侍講方孝孺為總裁太常少卿廖昇侍講<lb/>
　學士髙巽志為副總裁修撰李貫博士王紳教授胡<lb/>
　昭審理副楊士竒知縣葉惠仲訓導羅恢吏目程本<lb/>
<pb n="KR2e0021_WYG_001-5a"/>
　立為纂修官本立遷都御史尋坐祀事不敬降秩仍<lb/>
　預纂修二月命都督韓觀治兵徳州都督宋成治兵<lb/>
　甘肅<lb/>
廢梁國公胡顯為庶人安置臨襄以楚府姻親之故<lb/>
分遣右都御史景昭侍郎夏原吉給事中徐思勉等凡<lb/>
　二十四人充採訪使巡行天下三月封孟烱為永安<lb/>
　王丁亥帝視太學<lb/>
改侍郎黄觀為禮部侍中左都御史景清副都御史練<lb/>
<pb n="KR2e0021_WYG_001-5b"/>
　子寧為御史大夫監察御史戴徳彛為左拾遺都督<lb/>
　府經歴胡閏為右補闕時北平按察僉事湯宗希合<lb/>
　帝意言按察使陳瑛受燕府金錢有異謀詞連右布<lb/>
　政使曹昱副使張璉俱逮詔獄瑛安置廣西昱為民<lb/>
　璉銅陵典史<lb/>
帝用齊黄之策勅都督宋忠帥邊兵三萬及燕府護衞<lb/>
　健卒戍開平都督徐凱戍臨清都尉兼都督僉事耿<lb/>
　璿戍山海關又召燕府胡騎指揮關童等還京師調<lb/>
<pb n="KR2e0021_WYG_001-6a"/>
　北平永清兩衞官軍戍彰徳順徳夏四月荆州吿變<lb/>
　謂湘王栢私造寶鈔殘虐殺人乃遣使讓王王曰吾<lb/>
　為髙皇帝子南面而王先帝疾不及視葬不及㑹抱<lb/>
　兹沈痛何樂于生又將辱于奴隸乎因慟哭具服赴<lb/>
　火而死葬江陵賜謚曰戾未㡬青州等府吿變錮齊<lb/>
　王槫于京師幽代王桂于大同置岷王楩于漳州並<lb/>
　廢為庶人京師地震日赤無光監察御史尹昌隆上<lb/>
　言隂盛陽微姧臣專擅之致執政者惡之貶昌隆為<lb/>
<pb n="KR2e0021_WYG_001-6b"/>
　福寧知縣當是時文皇於諸王中最長兵力最强朝<lb/>
　廷深疑而長史葛誠又時時吿密文皇知之因託疾<lb/>
　不出久之稱病篤張昺謝貴入問文皇盛夏猶重裘<lb/>
　擁火昺貴出嘆息教授俞逢臣附耳曰王無恙不得<lb/>
　帝心故耳已而三都督謀燕益急五月太祖小祥時<lb/>
　燕世子及弟髙煦髙燧以㑹葬尚留京師文皇疾奏<lb/>
　乞三子歸視齊泰因之欲請並收黄子澄曰不可事<lb/>
　覺彼先為備不若且還令勿疑也乃悉遣歸六月贈<lb/>
<pb n="KR2e0021_WYG_001-7a"/>
　待制王禕為翰林學士謚文節<lb/>
以秦府長史茅大芳為御史大夫右補闕胡閏為大理<lb/>
　卿仁夀縣主簿樓璉為翰林侍讀漢陽知縣王叔英<lb/>
　為翰林修撰翌日又召解縉為翰林待詔趙諒為留<lb/>
　守左衞指揮僉事詔逮燕府官屬而昺貴與都指揮<lb/>
　使張信受密㫖擒王以長史誠及指揮盧振為内應<lb/>
　信受命日以為憂其母疑而問之信以實對母曰不<lb/>
　可吾聞而父嘗云王氣在燕果爾非汝所能擒也信<lb/>
<pb n="KR2e0021_WYG_001-7b"/>
　聞之益憂不知所從未㡬復有勅趣之信艴然曰何<lb/>
　太甚乎乃潛詣府告其故昺司吏李友直又竊昺密<lb/>
　疏以獻文皇乃召姚廣孝等共謀防禦時昺貴已帥<lb/>
　北平在城七衞軍士布列城中以柵斷燕府四門文<lb/>
　皇曰我病不出雖塞可也已而軍士登城擐甲執兵<lb/>
　飛矢入王城四面鼔譟文皇始懼計亦莫知所出秋<lb/>
　七月壬申㑹遣逮官校中使至文皇盡縳官校置庭<lb/>
　中召昺貴付所逮者昺貴不來復使逮官校中使以<lb/>
<pb n="KR2e0021_WYG_001-8a"/>
　所就逮名往乃至衞士甚衆及門門者呵止之惟昺<lb/>
　貴入文皇曳杖賜宴酒數行謂昺貴曰吾奉藩于兹<lb/>
　未嘗干擾官民爾等何為離間遂擲杖起出其伏甲<lb/>
　擒昺貴詢之乃知皆齊泰黄子澄所為也文皇即日<lb/>
　上書自陳不報乃遵祖訓帥兵靖難以指揮張玉朱<lb/>
　能丘福俱為都指揮僉事兵將出右布政使郭資按<lb/>
　察使墨麟都指揮使李濬陳恭宛平知縣賀寅皆從<lb/>
　之即命資等視事如故時都指揮俞<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>聞靖難兵起<lb/>
<pb n="KR2e0021_WYG_001-8b"/>
　守居庸馬宣守薊州宋忠守懐來宣與鎮撫曾濬以<lb/>
　薊州兵攻北平不克俱死之薊州遂降甲戌靖難兵<lb/>
　破居庸復破懐來都指揮彭聚孫泰戰死宋忠俞<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>
　俱被執自是遵化密雲開平龍門守將皆歸附忠<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>
　既敗死宣府震驚谷王橞奔京師丙戌永平指揮陳<lb/>
　旭趙彛郭亮以城降戊子文皇復上書不報庚寅大<lb/>
　寧總兵劉貞都督陳亨都指揮卜萬引大寧兵十萬<lb/>
　出松亭關次沙河進攻遵化壬辰靖難兵援遵化貞<lb/>
<pb n="KR2e0021_WYG_001-9a"/>
　等退保松亭關亨隂附燕忌萬不敢發文皇知之貽<lb/>
　萬書盛譽萬極詆毁亨密付所獲大寧卒俾歸致且<lb/>
　厚賚之同獲卒竊聞因守者請得偕行惟命亦無庸<lb/>
　賞守請得遣不賞者恚至即發其事貞亨得卒書遂<lb/>
　執萬下獄是時帝銳意文治日與方孝孺輩討論周<lb/>
　官法度以為北兵不足憂黄子澄謂北兵素强且兼<lb/>
　有營薊之旅不早圖恐河北遂失乃命長興侯耿炳<lb/>
　文為征虜大將軍駙馬都尉李堅都督甯忠為左右<lb/>
<pb n="KR2e0021_WYG_001-9b"/>
　副將軍安陸侯吳傑江隂侯吳髙都督盛庸潘忠楊<lb/>
　松顧成徐凱李文陳暉平安各將偏師步騎號百萬<lb/>
　數道並進期𢷬北平檄河南山東山西三省合給軍<lb/>
　餉改建北平布政使司于真定以刑部尚書暴昭出<lb/>
　掌司事徵雲南兵入京備征八月己酉炳文兵三十<lb/>
　萬次真定都督徐凱兵十萬次河間時潘忠守鄚州<lb/>
　楊松守雄縣相為聲援壬子靖難兵至涿州乃秣馬<lb/>
　蓐食日晡渡白溝河夜半抵雄縣圍其城衆始覺乃<lb/>
<pb n="KR2e0021_WYG_001-10a"/>
　登城大罵燕軍憤恨黎明破其城盡殺守陴士卒松<lb/>
　與所部九千人俱戰而死文皇聞諸將恣殺乃諭之<lb/>
　曰我之舉義所以安社稷保生民豈以多殺為尚爾<lb/>
　等乖我所為是非求生而欲速死也諸將懼皆免冠<lb/>
　謝文皇怒始釋是日文皇曰潘忠不虞城破必引衆<lb/>
　來援先令譚淵帥兵千餘過月樣橋潛伏水中以茭<lb/>
　草一束蒙其首路旁伏勇士數人望忠至即舉砲水<lb/>
　中伏起據橋忠果趨橋不得淵帥衆腹背夾擊忠敗<lb/>
<pb n="KR2e0021_WYG_001-10b"/>
　被執遂至鄚州盡奪戰馬輜重辛酉靖難兵次無極<lb/>
　壬戌次真定炳文出城大戰敗績兩副將李堅甯忠<lb/>
　及都督顧成都指揮劉燧皆被執堅道殂丙寅靖難<lb/>
　兵還北平帝聞炳文敗績始有憂色謂子澄曰奈何<lb/>
　子澄對曰勝敗兵家常事無足慮今我士馬精强兵<lb/>
　甲堅利彼區區一隅豈能當天下之力增兵五十萬<lb/>
　必奏捷矣帝曰孰堪將者子澄曰景隆可以當之前<lb/>
　不用炳文而用景隆豈有此失於是遣景隆代炳文<lb/>
<pb n="KR2e0021_WYG_001-11a"/>
　馳至軍中齊泰等慮遼王寧王通燕召二王入衞寧<lb/>
　王不至詔削其護衞監察御史康郁上封事其略曰<lb/>
　竊聞兵久不解屢削藩封臣以為過也何則以諸王<lb/>
　言之親則太祖遺體貴則孝康手足尊則陛下諸父<lb/>
　也罪雖可廢而祖之遺體不可殘親之手足不可去<lb/>
　諸父之恩不可虧也且使二帝在天之靈見其子弟<lb/>
　輒遭戮辱亦必不忍臣每念至此未嘗不流涕也此<lb/>
　皆豎儒持偏見廢大公或病藩封太重日謀削奪以<lb/>
<pb n="KR2e0021_WYG_001-11b"/>
　至于此方周岷二王以無故被執執法者文其罪遂<lb/>
　使二王父子流離播遷唇亡齒寒人人自危二王既<lb/>
　竄湘亦被焚而代齊又吿反矣彼為計者以為兵不<lb/>
　舉則禍不免是非朝廷激變邪及燕舉兵迄今兩月<lb/>
　我前後調兵不止五十餘萬而乃一矢無獲謂之國<lb/>
　有謀臣可乎將有二心卒不用命以遺君父憂誰執<lb/>
　其咎諺曰親者割之不斷踈者續之不堅陛下誠不<lb/>
　察此必有噬臍之悔疏入不省九月戊辰江隂侯髙<lb/>
<pb n="KR2e0021_WYG_001-12a"/>
　都督耿璿楊文帥遼東兵圍永平戊寅大將軍景隆<lb/>
　與山東參政鐵鉉合兵趨河間靖難兵援永平壬辰<lb/>
　髙等退保山海關冬十月戊戌靖難兵出劉家口壬<lb/>
　寅襲破大寧都指揮朱鑑死之遼王植奔京師丁未<lb/>
　寧王權及都指揮房寛指揮徐理陳亨陳文皆歸燕<lb/>
　景隆聞靖難兵在大寧引兵攻北平築壘九門景隆<lb/>
　攻麗正門㡬破城中婦女並乗城擲瓦石景隆少却<lb/>
　軍于鄭村壩甲寅文皇盡得大寧之衆分為五軍以<lb/>
<pb n="KR2e0021_WYG_001-12b"/>
　張玉將中軍鄭亨何夀副之朱能將左軍朱榮李濬<lb/>
　副之李彬將右軍徐理孟善副之徐忠將前軍陳文<lb/>
　吳遠副之房寛將後軍葉允中毛整副之辛酉靖難<lb/>
　兵入松亭關十有一月庚午次白河是夜河氷忽合<lb/>
　衆忻然而渡趨援北平辛未玉等與景隆戰于鄭村<lb/>
　壩景隆敗績奔徳州玉等乘勝遂破紫荆關乙亥文<lb/>
　皇再上書自陳不報十有二月燕間遼東守將江隂<lb/>
　侯髙削爵安置廣東專命楊文守遼東庚申靖難兵<lb/>
<pb n="KR2e0021_WYG_001-13a"/>
　攻廣昌守將湯勝以城降<lb/>
詔進景隆太子太師初景隆被命北伐也實子澄薦之<lb/>
　及軍敗子澄匿不以聞帝一日問子澄比聞軍中不<lb/>
　利果何如對曰我軍屢戰屢勝彼已退走徳州旦夕<lb/>
　捷音當至矣越三日景隆以扼退燕兵聞故進秩且<lb/>
　遣使賫賜貂裘文綺内醖等物復命魏國公輝祖都<lb/>
　督瞿能帥師㑹景隆北伐御史大夫陳性善為監軍<lb/>
　户部司務錢芹為行軍署都事是月省躬殿成遷肅<lb/>
<pb n="KR2e0021_WYG_001-13b"/>
　王于蘭州以葉砥為翰林編修梁潛為陽春知縣胡<lb/>
　儼為桐城知縣顔伯瑋為沛縣知縣袁義為都督僉<lb/>
　事誅留守左衞指揮同知李申申燕府儀賓讓之父<lb/>
　也<lb/>
洪武三十有三年<hi>即建文二年</hi>春正月丙寅靖難兵攻蔚州<lb/>
　守將王忠李逺以城降<lb/>
湖廣參議楊砥上言臣聞帝堯之徳親九族和萬邦不<lb/>
　宜加兵燕藩自剪其輔枝葉盡而本根撥矣帝怒砥<lb/>
<pb n="KR2e0021_WYG_001-14a"/>
　褫其秩安置遼東<lb/>
置後湖祗候所二月封孟焯為夀昌王贊儀為靖江王<lb/>
　辛丑靖難兵由居庸還北平壬寅以禮部尚書陳迪<lb/>
　右侍郎黄觀知貢舉翰林學士董倫太常少卿髙巽<lb/>
　志充考試官右拾遺朱逢吉吏部郎中徐旭及史官<lb/>
　葉惠仲吳勤趙友士張秉彛為同考試官御史王度<lb/>
　俞吉士為監試官甲子改都察院為御史府三月丙<lb/>
　寅䇿禮部貢士吳溥等一百一十人以胡廣為第一<lb/>
<pb n="KR2e0021_WYG_001-14b"/>
　王艮次之李貫又次之夏四月丙申景隆兵次徳州<lb/>
　武定侯郭英與安陸侯傑次真定㑹兵六十萬號百<lb/>
　萬并力北伐帝遣中官賜景隆璽書斧鉞景隆得璽<lb/>
　書斧鉞益驕恣庚子靖難兵出北平壬寅次武清癸<lb/>
　卯次固安癸丑渡白溝河遇平安伏兵擊破之己未<lb/>
　景隆英傑俱㑹于白溝庚申瞿能父子與燕將房寛<lb/>
　接戰英等分兵為兩翼擒斬數百人殺其將陳亨大軍<lb/>
　矢石如雨射中文皇馬凡三被創而三易馬矢三服<lb/>
<pb n="KR2e0021_WYG_001-15a"/>
　皆盡乃提劒左右擊劒鋒亦缺折退走登堤景隆疑<lb/>
　有伏不敢進追髙煦見事急以騎兵數千趨文皇所<lb/>
　㑹大風起景隆旗折軍亂文皇帥煦復馳入陣大戰<lb/>
　燕軍斬俞通淵及瞿能父子縱火燔諸營景隆英傑<lb/>
　俱奔潰委棄輜重無算景隆璽書斧鉞盡為燕軍所<lb/>
　獲是役也殺溺死者二十萬人景隆單騎還徳州壬<lb/>
　戌靖難兵圍徳州五月辛未景隆自徳州濳出奔濟<lb/>
　南癸酉燕將張信入徳州奪軍餉百萬轉掠濟陽參<lb/>
<pb n="KR2e0021_WYG_001-15b"/>
　政鐵鉉都督盛庸參贊髙巍自臨邑入濟南丁丑文<lb/>
　皇遣都指揮陳旭守徳州己卯帥兵遂圍濟南攻之<lb/>
　急鉉與庸巍日夜防禦乗間大挫之辛巳燕軍引水<lb/>
　灌城濟南人大懼鉉曰無恐計且破之令登陴人皆<lb/>
　哭呼曰旦夕且降盡輟守具出千人城外伏地請文<lb/>
　皇大喜遂下令退兵受降鉉於是懸鐵版城上伏壯<lb/>
　士闉堵中及文皇入下鐡版傷其馬首文皇棄馬取<lb/>
　從馬以歸闉堵中伏發文皇擊退復合兵圍濟南是<lb/>
<pb n="KR2e0021_WYG_001-16a"/>
　時齊泰黄子澄聞景隆等數敗濟南危急乃謀罷兵<lb/>
　壬午命尚寶丞李得成使燕文皇諭得成曰吾嘗三<lb/>
　上書陳達中懇皆不見答不復敢瀆爾歸報朝廷自<lb/>
　古聽讒邪以殘骨肉鮮不覆敗我為藩王尚復何求<lb/>
　而讒人交構發兵見屠是以不得已用兵自救猶日<lb/>
　望有囘旋之恩夫明主之治天下不忘所尊不弛所<lb/>
　親舉其大而略其細是以九族睦而天下平今欲轉<lb/>
　禍為福如反掌耳誅姧讒以謝祖宗去新法以復舊<lb/>
<pb n="KR2e0021_WYG_001-16b"/>
　制施恩宗親罷兵息民以保國家無窮之休若狃於<lb/>
　權姧必剪支屬但恐支屬盡而國家亦危矣言訖流<lb/>
　涕左右皆流涕得成還自濟南具言之帝怒下得成<lb/>
　獄六月詔置諸藩賓輔以楚府儀賓馬注為孝陵衞<lb/>
　指揮僉事秋七月平安等帥兵二十萬亟趨徳州奪<lb/>
　燕餉守將陳旭懼遁歸北平八月戊申濟南圍解以<lb/>
　鐵鉉為山東左布政司有功將士姜貴等五十四人<lb/>
　陞賞有差<lb/>
<pb n="KR2e0021_WYG_001-17a"/>
帝以景隆屢戰屢北召還京師命左都督盛庸代總戎<lb/>
　事仍以濟南功封庸厯城侯佩平燕將軍印鉉進兵<lb/>
　部尚書參贊軍務及景隆入見赦不誅子澄諫不聽<lb/>
　翌日御史大夫練子寧執景隆於朝班且泣且數請誅<lb/>
　之亦不聽九月壬戌朔承天門成詔改為臯門又改<lb/>
　午門為端門端門為應門前門為路門謹身殿為正<lb/>
　心殿罷華盖文華武英文淵諸殿大學士是日尚書<lb/>
　鄭沂乞老改孝孺為文學博士乙丑靖難兵還北平<lb/>
<pb n="KR2e0021_WYG_001-17b"/>
　冬十月乙未兵部侍郎盧淵以罪罷清逺戍卒羅義<lb/>
　上書乞敦親罷兵不報厯城侯庸帥衆次徳州安陸<lb/>
　侯傑次真定徐凱次滄州相為掎角以困北平滄州<lb/>
　城潰凱督士卒修築丙午靖難兵佯出攻遼東至通<lb/>
　州循河而南戊午渡直沽軍士銜枚夜行厥明抵滄<lb/>
　州城下凱等倉卒出禦不戰而潰凱及都督程暹都<lb/>
　指揮趙滸胡原李英張傑皆被執時降燕者數萬人<lb/>
　燕將譚淵夜坑殺降卒三千人凱等皆降十有一月<lb/>
<pb n="KR2e0021_WYG_001-18a"/>
　壬申靖難兵次臨清甲戍次大名十有二月甲午次<lb/>
　汶上庸鉉帥兵躡其後先鋒孫霖營滑口燕將朱榮<lb/>
　劉江襲破霖營都指揮唐禮被執霖退走乙卯靖難<lb/>
　兵次東昌庸軍背城而陣燕以騎兵擊左翼不應擊<lb/>
　右翼亦不應文皇因深入庸麾伏起被圍數重左右<lb/>
　翼夾攻文皇窘甚及暮朱能周長以胡騎奮擊文皇<lb/>
　潰圍而出燕軍為火器所乘大敗殺燕將張玉丙辰<lb/>
　復戰又敗燕步卒先走庸乗之殺傷萬計丁巳庸傳<lb/>
<pb n="KR2e0021_WYG_001-18b"/>
　檄真定滄州諸將水陸掎角邀其歸路靖難兵由間<lb/>
　道還北平是嵗以徐實為兵部侍郎劉季篪為刑部<lb/>
　侍郎唐愚為翰林侍讀鄒瑾為大理寺丞詔舉優通<lb/>
　文學之士<lb/>
　<lb/>
　<lb/>
　<lb/>
　革除逸史卷一<lb/>
</p>
<p>
</p>
  </div>
</body>
</text>
</TEI>
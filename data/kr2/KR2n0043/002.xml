<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分𨽻偶存卷下</head> <lb/>
    <p>
<pb n="KR2n0043_WYG_002-1a"/>
欽定四庫全書<lb/>
　分𨽻偶存卷下<lb/>
　　　　　　　　　　　翰林院編修萬經撰<lb/>
　　古今分𨽻人姓氏<lb/>
秦程邈字元岑下邽人始為衙縣獄吏得罪始皇幽繫<lb/>
　雲陽獄中覃思十年益大小篆方圓而為𨽻書三千<lb/>
　字奏之始皇善之用為御史用其字以為𨽻人佐書<lb/>
　故曰𨽻書<hi>唐張懐瓘書斷</hi>　程君首創𨽻則規範焕于丹青<lb/>
<pb n="KR2n0043_WYG_002-1b"/>
　十等中上上品<hi>李嗣真書後品</hi>
王次仲上谷人少有異志年及弱冠變蒼頡舊文為今<lb/>
　𨽻書秦始皇時官務繁多以次仲文簡便于事竒而<lb/>
　召之三徴不至始皇怒其不恭令檻車送之於道上<lb/>
　化為大鳥出在車外翻然而去落一翮于斯山故其<lb/>
　峯巒有大翮小翮之名矣<hi>酈道元水經注建張懐瓘曰王愔云次仲  初中以</hi>
　<hi>𨽻草作楷法蕭子良云靈帝時王次仲飾𨽻為八分二家俱言後漢而兩帝不同或云後漢亦冇王次仲</hi>
　<hi>為上谷太守非上谷人云陶宗儀曰次仲與程邈同時増廣𨽻書為八分或  東漢末人又云有二王次</hi>
<pb n="KR2n0043_WYG_002-2a"/>
　<hi>仲皆非也</hi>　王次仲以楷字法局促遂引而伸之為八字<lb/>
　之分故號八分<hi>釋適之金壺記</hi>　上中十三人王次仲正𨽻<lb/>
　及八分<hi>韋續九品書人論</hi>
後漢曹喜字仲則扶風平陵人章帝建初中為秘書郎<lb/>
　篆𨽻之工收名天下<hi>書斷</hi>　曹喜書如經論道人言不<lb/>
　可絶<hi>袁昻書評</hi>
賈魴和帝時人撰滂熹篇以蒼頡為上篇訓纂為中篇<lb/>
　滂熹為下篇所謂三倉也皆用𨽻書寫之𨽻法由兹<lb/>
<pb n="KR2n0043_WYG_002-2b"/>
　遂廣<hi>書斷</hi>
張昶字文舒伯英季弟為黄門侍郎尤善章草書類伯<lb/>
　英時人謂之亞聖極工八分又善𨽻<hi>書斷</hi>　妙品八分<lb/>
　九人張昶<hi>同上</hi>　文舒聲劣於兄時云亞聖允為上之<lb/>
　中<hi>庾肩吾書品</hi>　中上品七人張昶<hi>書後品</hi>　上中十三人<lb/>
　張昶八分及草<hi>韋續九品書人論</hi>　華嶽廟祠堂碑文漢張<lb/>
　昶造自書之元帝又刋其二十餘字二書有重名傳<lb/>
　於海内<hi>水經注</hi>
<pb n="KR2n0043_WYG_002-3a"/>
蔡邕字伯喈陳留圉人少博學建寧中拜郎中校書東<lb/>
　觀遷議郎熹平四年奏求正定六經文字靈帝許之<lb/>
　邕乃自書冊<hi>一作丹</hi>于碑使工鐫刻立于太學門外碑<lb/>
　始立觀視及摹寫者車乗日千餘輛填塞街陌初平<lb/>
　元年拜左郎將封髙鄉侯著篆勢<hi>後漢書本傳</hi>　熹平四<lb/>
　年邕與五官中郎將堂谿典<hi>字子度潁川人為西鄂長</hi>光禄大夫<lb/>
　楊賜<hi>字伯獻震之孫宏農華隂人</hi>諫議大夫馬日磾<hi>字翁叔融之族子</hi>議<lb/>
　郎張訓<hi>字子儁濟隂定陶人</hi>韓説<hi>字叔儒㑹/稽山隂人</hi>太史令單颺<hi>字武宣山</hi>
<pb n="KR2n0043_WYG_002-3b"/>
　<hi>陽湖陸人</hi>等正定六經文字<hi>同上</hi>　蔡文姬曰臣父造八分<lb/>
　時神授筆法註云邕初入嵩山學書於石室中得素<lb/>
　書八角垂芒寫史籀李斯用筆勢誦讀三年遂通其<lb/>
　理常居一室不寐恍然一客厥狀甚異授以九勢<hi>蔡邕</hi>
　<hi>石室神授筆勢</hi>　邕善篆𨽻採曹喜真定宣父碑文猶傳于<lb/>
　世篆者師焉<hi>羊欣採能書人名</hi>　邕書骨氣洞達爽爽如有<lb/>
　神力<hi>梁武書評</hi>　神品八分一人蔡邕出世獨立誰敢比<lb/>
　肩<hi>書斷</hi>　上中品七人蔡邕蔡公諸體惟有范巨卿碑<lb/>
<pb n="KR2n0043_WYG_002-4a"/>
　風華艷麗古今冠絶<hi>書後品三經按范巨卿碑魏明帝青龍  年任城縣長薛君鄉</hi>
　<hi>人翟循等所立中郎已殁於漢獻帝初平三年嗣真謂為邕書謬甚至其藻鑑之不精洪适已譏之矣</hi>
　　伯喈三體八分二篆棨㦸彎弧星流電轉纎踰植<lb/>
　髮峻極層巘<hi>竇臮述書賦</hi>　上上十九人蔡邕𨽻篆八分<lb/>
　<hi>韋續九品書人論</hi>
趙䧕　劉宏　張文　蘇陵　傅楨　左立　孫表史<lb/>
　稱蔡邕自書丹使工鐫刻今所存諸經字體各不同<lb/>
　雖邕能分善𨽻兼備篆體但文字之多恐非一人可<lb/>
<pb n="KR2n0043_WYG_002-4b"/>
　辦史云邕與堂谿典等正定諸經别有趙䧕劉宏張<lb/>
　文蘇陵傅楨<hi>東觀餘論云石經有一板公羊其末云臣趙䧕議郎臣劉宏郎中臣張文臣蘇</hi>
　<hi>陵臣傅楨</hi>左立孫表<hi>東觀餘論云論語之末題曰詔書與博士臣左立郎中臣孫表</hi>數人<lb/>
　竊意其間必有同時揮毫者<hi>洪适𨽻釋</hi>
仇子長<hi>靈帝時人</hi>析里橋郙閣頌建寧五年仇子長書名紼<lb/>
　<hi>天下碑𨽻</hi>
師宜官南陽人靈帝好書徴天下工書者於鴻都門至<lb/>
　數百人八分稱宜官為最大則一字徑丈小乃方寸<lb/>
<pb n="KR2n0043_WYG_002-5a"/>
　千言甚矜其能性嗜酒或時空至酒家書其壁以售<lb/>
　之觀者雲集酤者多售則鏟去之後為袁術將鉅鹿<lb/>
　耿球碑術所立是宜官書<hi>書斷</hi>　師宜官書如鵬翔未<lb/>
　息翩翩自逝<hi>梁武書評</hi>　師宜官鴻都為最能大能小允<lb/>
　為上之中<hi>庾肩吾書品</hi>　妙品八分九人師宜官<hi>書斷</hi>
梁鵠字孟皇安定烏氏人以善八分知名舉孝亷為郎<lb/>
　靈帝重之亦在鴻都門下遷幽州刺史<hi>書斷</hi>　師宜官<lb/>
　每書輒削而焚其柎梁鵠乃益為板而飲之酒候其<lb/>
<pb n="KR2n0043_WYG_002-5b"/>
　醉而竊其柎梁卒以書至選部尚書鵠奔劉表魏武<lb/>
　帝破荆州募求鵠署軍假司馬在秘書以勤書自効<lb/>
　武帝懸著帳中及以釘壁玩之以為勝宜官令宫殿<lb/>
　題署多是鵠書<hi>衛恒四體書勢</hi>　鵠法師宜官師善小字梁<lb/>
　善大字<hi>金壺記</hi>　梁鵠書如太祖忘寢觀之喪目<hi>袁昻古今</hi>
　<hi>書評</hi>　孟皇功盡筆勢字入帳中允為上之下<hi>肩吾書品</hi>
　上中品七人梁鵠梁氏石書雅勁于韋蔡<hi>書後品</hi>　妙<lb/>
　品八分九人梁鵠<hi>書斷</hi>　上上十九人梁鵠八分<hi>韋續九品</hi>
<pb n="KR2n0043_WYG_002-6a"/>
　<hi>書人論</hi>
毛宏字大雅河南武陽人服膺梁鵠研精八分亦成一<lb/>
　家法獻帝時為郎中教于秘書<hi>書斷</hi>　毛宏鵠弟子今<lb/>
　秘書八分皆傳宏法<hi>羊欣採能書人名</hi>　能品八分三人毛<lb/>
　宏<hi>書斷</hi>
左伯字子邑<hi>一作邕</hi>東萊人特工八分與毛宏等列亦擅<lb/>
　名漢末又甚能作紙漢興用紙代簡和帝時蔡倫工<lb/>
　為之子邑尤得其妙<hi>蕭子良集</hi>　漢末左子邑小與淳鵠<lb/>
<pb n="KR2n0043_WYG_002-6b"/>
　不同然亦有名<hi>四體書勢</hi>　子邑分鑣梁邯允為中之中<lb/>
　<hi>肩吾書品</hi>　能品八分三人左伯<hi>書斷</hi>
魏鍾繇字元常潁川長社人也封定陵侯遷太傅諡成<lb/>
　侯<hi>魏志本傳</hi>　繇書有三體一曰銘石之書<hi>正書</hi>最妙者也<lb/>
　二曰章程書<hi>八分</hi>傳秘書教小學者也三曰行押書<hi>行書</hi>
　相問者也三法皆世人所善<hi>羊欣採能書人名</hi>　繇同胡昭<lb/>
　學書三十年未嘗窺户與子㑹論曰吾精思學書三<lb/>
　十年若與人居畫地廣數步卧畫被穿過表每見萬<lb/>
<pb n="KR2n0043_WYG_002-7a"/>
　類皆畫象之<hi>金壺記</hi>　鍾繇見蔡邕筆法于韋誕坐中<lb/>
　苦求不與搥胸嘔血太祖以五靈丹救之誕死繇盜<lb/>
　發其冢遂得之<hi>虞喜志林</hi>　鍾繇書如雲鵠游天羣鴻戲<lb/>
　海行間茂宻實亦難過<hi>梁武書評</hi>　鍾天然第一工夫次<lb/>
　之妙盡許昌之碑窮極鄴下之牘允為上之上<hi>肩吾書品</hi>
　　元常正𨽻如郊廟俎豆斯在又比寒澗開豁秋山<lb/>
　嵯峨超然逸品<hi>書後品</hi>　妙品八分九人鍾繇太傅雖<lb/>
　習曹蔡𨽻法藝過于師青出于藍獨探神妙八分則<lb/>
<pb n="KR2n0043_WYG_002-7b"/>
　有魏受禪碑稱此為最也<hi>書斷</hi>
鍾㑹字士季繇少子少敏慧夙成及壯有才數技藝景<lb/>
　元三年為征西將軍<hi>魏志本傳</hi>　㑹書有父風稍備筋骨<lb/>
　兼美行草尤工𨽻書<hi>書斷</hi>　鍾㑹書有十二種意外竒<lb/>
　妙<hi>梁武書評</hi>　士季之範元常猶子敬之禀逸少而工拙<lb/>
　兼效真草兼成允上之下<hi>肩吾書品</hi>　上中品七人鍾㑹<lb/>
　<hi>書後品</hi>　觀士季之軌轍審鍾家之超越將望古而偕<lb/>
　能與象賢而蹈拙如後生之可畏實氣盖乎前哲<hi>述書</hi>
<pb n="KR2n0043_WYG_002-8a"/>
　<hi>賦</hi>　上下十三人鍾㑹八分<hi>九品論</hi>
邯鄲淳字子叔潁川人善蒼雅蟲篆許氏字指初平時<lb/>
　從三輔客荆州太祖甚敬異之黄初初以淳為博士<lb/>
　給事中<hi>魏志王粲傳註</hi>　淳八體悉工師于曹喜尤精古文<lb/>
　大篆八分𨽻書自杜林衛宻<hi>當作宏</hi>以來古文冺絶由<lb/>
　淳復著<hi>書斷</hi>　淳以書教諸皇子又建三字石經于漢<lb/>
　碑之西其文蔚焕三體復宣較之説文篆𨽻大同而<lb/>
　古字小異<hi>江式論書表</hi>　陳留邯鄲淳為魏臨淄侯文學<lb/>
<pb n="KR2n0043_WYG_002-8b"/>
　得次仲法名為鵠後<hi>羊欣採能書人名</hi>　邯鄲淳書應規入<lb/>
　矩方圓乃成<hi>袁昻書評</hi>　妙品八分九人邯鄲淳<hi>書斷</hi>
韋誕字仲將京兆人建安中拜郎中稍遷侍中中書監<lb/>
　以光禄大夫遜位邯鄲淳衛覬及誕並善書有名<hi>文章</hi>
　<hi>叙録</hi>　誕師邯鄲淳太和中誕為武都太守以能書留<lb/>
　補侍中魏氏寶器銘題皆誕書云<hi>四體書勢</hi>　誕諸書並<lb/>
　善尤精題署明帝時凌雲臺初成令誕題榜高下異<lb/>
　好宜就加㸃正因致危懼頭鬢皆白既下戒子孫無<lb/>
<pb n="KR2n0043_WYG_002-9a"/>
　為大字楷法<hi>書斷</hi>　韋誕書如龍威虎振劍拔弩張<hi>梁武</hi>
　<hi>書評</hi>　仲將不妄染墨必須張筆而左紙允為上之下<lb/>
　<hi>肩吾書品</hi>　上中品七人韋誕<hi>書後品</hi>　妙品八分九人韋<lb/>
　誕<hi>書斷</hi>　魏之仲將奮藻獨步或迸泉湧溢或錯玉班<lb/>
　布蹟遺情忘契入神悟然而負才藝履危懼膏明自<lb/>
　煎鬢髪改素生非其代痛惜不遇<hi>述書賦</hi>
呉皇象字休明廣陵江都人幼工書時有張子並<hi>超</hi>陳<lb/>
　梁甫能書甫恨逋<hi>一作瘦</hi>並恨峻象斟酌其間甚得其<lb/>
<pb n="KR2n0043_WYG_002-9b"/>
　妙中國善書者不能及也與嚴武棊曹不興畫等謂<lb/>
　之八絶云<hi>呉志趙達傳註</hi>　皇象書如歌聲繞梁琴人捨徽<lb/>
　<hi>袁昻書評</hi>　休明斟酌二家聨駕八絶允為上之下<hi>肩吾書品</hi>
　　上中品七人呉皇象<hi>書後品</hi>　妙品八分九人呉皇<lb/>
　象<hi>書斷</hi>　呉則廣陵休明樸質古情難以窮真非可學<lb/>
　成似龍蠖蟄啓伸蟠復行<hi>述書賦</hi>　上上十九人呉皇<lb/>
　象八分<hi>九品論</hi>　皇象書呉大帝碑在江寧府雖本漢<lb/>
　𨽻然探竒振古有三代純樸氣羊欣稱象善草書張<lb/>
<pb n="KR2n0043_WYG_002-10a"/>
　懐瓘惟稱象小篆入能獨不言象為𨽻字疑此碑近<lb/>
　出前人未見<hi>董逌廣川書跋</hi>
蜀漢諸葛亮字孔明琅邪陽都人漢司𨽻校尉諸葛豐<lb/>
　後也先主即位策亮為丞相建興元年封武鄉侯諡<lb/>
　忠武<hi>蜀志本傳</hi>　先主嘗作三鼎皆孔明篆𨽻八分書極<lb/>
　工妙<hi>周越古今法書苑</hi>
張飛字翼徳涿郡人章武元年遷車騎將軍領司𨽻校<lb/>
　尉封西鄉侯諡曰桓<hi>蜀志本傳</hi>　涪陵有張飛刁斗銘其<lb/>
<pb n="KR2n0043_WYG_002-10b"/>
　文字甚工飛所書也張士環詩云人間刁斗見銀鈎<lb/>
　<hi>楊慎丹鉛總録</hi>　飛不獨有八分書刁斗銘又有流江縣紀<lb/>
　功題名云漢將軍飛率精卒萬人大破賊首張鴿于<lb/>
　八濛立馬勒銘<hi>陳繼儒太平清話</hi>
晉索靖字幼安燉煌人也為始平内史加散騎常侍遷<lb/>
　後將軍贈司空進封安樂亭侯諡曰莊<hi>晉書本傳</hi>　靖張<lb/>
　伯英之娣孫善章草書出于韋誕峻險過之又善八<lb/>
　分韋鍾之亞毋邱興碑是其遺蹟也<hi>書斷</hi>　索靖書如<lb/>
<pb n="KR2n0043_WYG_002-11a"/>
　飄風忽舉鷙鳥乍飛<hi>梁武書評</hi>　幼安歛蔓舅氏抗名衛<lb/>
　令允為上之下<hi>肩吾書品</hi>　上中品七人索靖索有月儀<lb/>
　三章觀其趣况大為遒竦無愧珪璋特達猶夫聶政<lb/>
　相如千載凜凜為不亡矣又毌邱興碑云是索書比<lb/>
　蔡石經無相假借<hi>書後品</hi>　妙品八分九人索靖<hi>書斷</hi>
陳暢滎陽人晉秘書令史善八分晉宫觀城門皆暢書<lb/>
　也<hi>羊欣採能書人名</hi>
王洽字敬和導諸子中最知名歴官至呉郡内史徴拜<lb/>
<pb n="KR2n0043_WYG_002-11b"/>
　中書令苦讓不受<hi>晉書本傳</hi>　王洽衆書通善尤能𨽻行<lb/>
　從兄羲之云弟書遂不減吾<hi>羊欣採能書人名</hi>　王洽並通<lb/>
　諸法允為中之下<hi>肩吾書品</hi>　變古制今惟右軍領軍不<lb/>
　爾至今猶法鍾張<hi>王僧䖍論書</hi>　上下品十二人王洽體<lb/>
　裁用筆全似逸少虛薄不倫右軍藻鑒豈當虛發葢<lb/>
　欲假其名譽耳楷之中下豈所謂允僉望哉<hi>書後品</hi>
　上下十三人晉王洽八分𨽻及篆<hi>九品論</hi>
王羲之字逸少司徒導之從子也善𨽻書為古今之冠<lb/>
<pb n="KR2n0043_WYG_002-12a"/>
　為右軍將軍㑹稽内史卒贈金紫光禄大夫<hi>晉書本傳</hi>
　羲之善草𨽻八分飛白章行備精諸體自成一家之<lb/>
　法千變萬化得之神功<hi>王羲之别傳</hi>　逸少見諸家筆論<lb/>
　遂作筆陣圖及筆勢論<hi>金壺記</hi>　晉成帝時祀北郊更<lb/>
　祀版工人削之羲之筆入木三分<hi>筆勢傳</hi>　王羲之書<lb/>
　字勢雄逸如龍跳天門虎卧鳯閣故歴代寶之永以<lb/>
　為訓<hi>梁武書評</hi>　王右軍書如謝家子弟縱復不端自奕<lb/>
　奕有一種風氣<hi>袁昻書評</hi>　若探妙測深盡形得勢烟華<lb/>
<pb n="KR2n0043_WYG_002-12b"/>
　落紙將動風彩帶字欲飛疑神化之所為非人世之<lb/>
　所學惟張有道<hi>芝</hi>鍾元常王右軍其人也張工夫第<lb/>
　一天然次之鍾天然第一工夫次之王工夫不及張<lb/>
　天然過之天然不及鍾工夫過之羊欣云貴越羣品<lb/>
　古今莫二兼撮衆法備成一家若孔門以書三子入<lb/>
　室矣允為上之上<hi>肩吾書品</hi>　逸品四人王羲之<hi>書後品</hi>
　妙品八分九人王羲之<hi>書斷</hi>　荆山之下玉石參差或<lb/>
　價賤同于瓦礫或價貴重于連城其八分即二王之<lb/>
<pb n="KR2n0043_WYG_002-13a"/>
　石也<hi>張懐□書議</hi>
王獻之字子敬羲之第七子工草𨽻七八嵗時學書羲<lb/>
　之從後掣其筆不得歎曰此兒後當復有大名尋除<lb/>
　建威將軍呉興太守徴拜中書令贈侍中特進光禄<lb/>
　大夫諡曰憲<hi>晉書本傳</hi>　二王鍾變行𨽻及藁體為八體<lb/>
　書<hi>墨藪</hi>　王獻之書絶衆超羣無人可擬如河朔少年<lb/>
　皆悉充悦舉止沓拖而不可耐<hi>梁武書評</hi>　子敬泥箒最<lb/>
　騐天骨兼以掣筆復識人工一字不遺兩葉傳妙允<lb/>
<pb n="KR2n0043_WYG_002-13b"/>
　為上之中<hi>肩吾書品</hi>　逸品四人王獻之<hi>書後品</hi>　能品八<lb/>
　分三人王獻之<hi>書斷</hi>
劉瓌之字元寶沛國人御史中丞義成伯<hi>述書賦注</hi>　太元<lb/>
　中孝武帝改治宫室及諸廟門並欲使王獻之𨽻草<lb/>
　書題榜獻之固辭乃使瓌之以八分書之後又以韋<lb/>
　昶大篆改八分焉<hi>書斷</hi>　元寶剛直兩王之次骨正力<lb/>
　全軌範宏麗<hi>述賦</hi>
宋陸綜武帝時人宋武帝受禪壇記永康元年<hi>當作永初</hi>陸<lb/>
<pb n="KR2n0043_WYG_002-14a"/>
　綜分書<hi>鄭樵金石畧</hi>
梁邵陵王綸字世調武帝第六子也少聰𨽻博學善屬<lb/>
　文尤工尺牘<hi>南史梁武諸王傳</hi>　陶宏景碑招隠寺刹下銘<lb/>
　皆蕭綸八分書<hi>金石畧</hi>　世調則氣吞元常若置度内<lb/>
　方之惠達<hi>蕭特</hi>㫖趣猶昩擅時譽而徒髙考遺踪而罕<lb/>
　逮<hi>述書賦</hi>
陶宏景字通明丹陽秣陵人也幼有異操年四五嵗恒<lb/>
　以荻為筆畫灰中學書及長讀書萬餘卷善琴棋工<lb/>
<pb n="KR2n0043_WYG_002-14b"/>
　草𨽻齊永明十年辭禄止句曲山自號華陽隠居人<lb/>
　問書札即以隠居代名梁武早與之游即位後書問<lb/>
　不絶大事諮詢時人謂為山中宰相贈大中大夫諡<lb/>
　貞白先生<hi>南史本傳</hi>　景書師鍾王采其氣骨時稱與蕭<lb/>
　子雲阮研等各得右軍一體其真書勁利歐虞往往<lb/>
　不如𨽻行入能<hi>書斷</hi>　陶隠居書如呉興小兒形狀雖<lb/>
　未成長而骨體甚峭快<hi>梁武書評</hi>　陶隠居仙才翰采拔<lb/>
　於山谷允為中之下<hi>肩吾書評</hi>　中中品十二人陶宏景<lb/>
<pb n="KR2n0043_WYG_002-15a"/>
　隠居頴脱得書之筋髓如麗景霜空鷹隼初擊<hi>書後品</hi>
　　通明高爽𦂳宻自然擺闔宋文峻削阮研載窺逸<lb/>
　軌不讓真仙猶龍髯鶴頸奮舉雲天<hi>述書賦</hi>
後魏江式字法安少專家學篆體尤工洛京宫殿諸門<lb/>
　板題皆式書也延昌中表請撰集古今文字四十卷<lb/>
　大體依許氏説文為本上篆下𨽻正光中兼著作郎<lb/>
　贈巴州刺史<hi>北史本傳</hi>
劉芳字伯支彭城叢亭里人博聞强記兼覽蒼雅漢世<lb/>
<pb n="KR2n0043_WYG_002-15b"/>
　造三字石經於太學學者文字不正多往質焉時號<lb/>
　劉石經官至太常卿撰急就篇續註音義証三卷贈<lb/>
　徐州刺史諡文貞侯<hi>北史本傳</hi>
北齊張景仁濟北人工草𨽻選補内書生與魏郡姚元<lb/>
　標潁川韓毅同郡袁買奴滎陽李超等齊名後主愛<lb/>
　之呼為博士除中書監贈侍中司空公景仁為兒時<lb/>
　詣國學摹石經許子華遇之執手曰張郎風骨非但<lb/>
　官爵遷達乃與天子同筆硯後如所言<hi>北史本傳</hi>
<pb n="KR2n0043_WYG_002-16a"/>
姚淑<hi>孝昭時人</hi>北齊崇因寺碑皇建二年姚淑八分書<hi>金石畧</hi>
王思誠<hi>後主時人</hi>北齊蒙山碑天統五年王思誠八分書<hi>金石</hi>
　<hi>畧</hi>
周趙文深<hi>本作文淵避唐諱也</hi>字德本南陽宛人少學楷𨽻年十<lb/>
　一獻書魏帝雅有鍾王之則筆勢可觀當時碑牓惟<lb/>
　文深冀儁而已周文帝以𨽻書紕繆命與黎季明沈<lb/>
　遐等依説文及字林刋定六體成萬餘言及王褒入<lb/>
　關貴游翕然並學褒書文深亦改習褒書然竟無成<lb/>
<pb n="KR2n0043_WYG_002-16b"/>
　至於碑牓王褒亦品推先之宫殿樓閣皆其迹也<hi>北史</hi>
　<hi>本傳</hi>　後周天和二年脩西嶽碑趙文淵𨽻書當南北<lb/>
　分爭之時即此文章字畫足以見其景象<hi>盛時泰𤣥牘記</hi>
隋梁恭之開府中兵叅軍盛工篆𨽻<hi>孝子郭巨墓碑文</hi>　老子<lb/>
　廟碑開皇三年薛道衡撰梁恭之八分<hi>金石録</hi>
唐元宗諱隆基睿宗第三子也性英斷多藝善八分書<lb/>
　<hi>舊唐書本紀</hi>　元宗善八分書將命相先以御筆書其姓<lb/>
　名置案上<hi>李德裕次栁氏舊聞</hi>　開元應乾神武聰明風骨巨<lb/>
<pb n="KR2n0043_WYG_002-17a"/>
　麗碑版嶒嶸思如泉而吐鳯筆為海而吞鯨諸子多<lb/>
　藝天寶之際迹且師于翰林嗟源淺而波細<hi>述書賦</hi>
　上上十九人至道大聖大明孝皇帝八分<hi>九品論</hi>　能<lb/>
　品六十六人唐元宗<hi>續書斷</hi>
殷仲容陳郡人聞禮子則天深愛其才官至申州刺史<lb/>
　<hi>舊唐書本傳</hi>　殷侍御仲容善篆𨽻題署尤精<hi>書斷</hi>　中書<lb/>
　令馬周碑許敬宗撰殷仲容八分書今在醴泉縣殘<lb/>
　闕<hi>顧炎武金石文字記</hi>
<pb n="KR2n0043_WYG_002-17b"/>
薛純陁秘書省正字筆力有餘㸃畫不失尚多𨽻體氣<lb/>
　象竒偉猶有古人體<hi>廣川書跋</hi>　貞觀十九年二月贈比<lb/>
　干太師詔并祭文薛純陁八分書今重刻在衛輝府<lb/>
　<hi>金石文字記</hi>
喬師望髙祖女盧江公主下嫁師望為同州刺史<hi>唐書諸公</hi>
　<hi>主列傳</hi>　唐西峯秦皇觀基浮屠銘上元二年華州刺<lb/>
　史喬師望撰并八分書<hi>金石文字記</hi>
陸曽<hi>彦逺從孫彦逺柬之之子</hi>楷𨽻行草分篆飛白臨諸家帖無不<lb/>
<pb n="KR2n0043_WYG_002-18a"/>
　逼真<hi>陶宗儀書史㑹要</hi>
陳遺玉潁川人涇州刺史<hi>唐書宰相世系表</hi>　唐國子司業于<lb/>
　立政碑調露元年陳遺玉八分書<hi>金石録</hi>
孫師範<hi>髙宗時人</hi>唐孔宣尼碑乾封二年崔行功撰孫師範<lb/>
　八分書<hi>金石録</hi>
張遂隆<hi>髙宗時人</hi>唐戎州刺史董寶亮碑咸亨四年李儼撰<lb/>
　張遂隆八分書<hi>金石録</hi>
呉知禮<hi>髙宗時人</hi>唐無量夀佛碑永淳元年張昌齡撰呉知<lb/>
<pb n="KR2n0043_WYG_002-18b"/>
　禮八分書<hi>金石録</hi>
徐碩<hi>髙宗時人</hi>唐太平觀主王逺知碑徐碩𨽻書<hi>金石畧</hi>
盧藏用字子潛幽州范陽人能屬文舉進士不得調與<lb/>
　兄徴明偕隠終南少室二山長安中召授左拾遺歴<lb/>
　尚書右丞藏用工草𨽻大小篆八分士貴其多能<hi>唐書</hi>
　<hi>本傳</hi>　藏用書幼尚孫草晚師逸少八分有規矩之法<lb/>
　<hi>書斷</hi>　八分書一人盧藏用書露潤花妍烟凝脩竹<hi>足總</hi>
　<hi>續書評</hi>　能品六十六人盧藏用<hi>續書斷</hi>
<pb n="KR2n0043_WYG_002-19a"/>
李膺福曹州宛句人懐州刺史敦實子先天中歴左散<lb/>
　騎常侍𢎞文館學士<hi>舊唐書本傳</hi>　周大雲寺碑李膺福<lb/>
　撰并八分書筆法精妙<hi>金石録</hi>
李敬趙郡人蘇州刺史應子<hi>唐書宰相世系表</hi>　唐介休令張<lb/>
　君清德碑永昌元年李愿撰李敬八分書<hi>金石録</hi>
杜行均<hi>武后時人</hi>偽周王仁恭祭嶽頌長夀二年嚴後撰序<lb/>
　邢靈均頌杜行均八分書<hi>金石録</hi>
孫希弼<hi>武后時人</hi>偽周晉州長安韋公碑長安三年楊烱撰<lb/>
<pb n="KR2n0043_WYG_002-19b"/>
　孫希弼八分書<hi>金石録</hi>
呉守劼<hi>武后時人</hi>偽周司刑寺佛蹟碑長安三年後碑范元<lb/>
　悊撰呉守劼八分書<hi>金石録</hi>
韓景陽<hi>武后時人</hi>偽周東鎮沂山塲碑長安四年房晉撰韓<lb/>
　景陽八分書<hi>金石録</hi>
劉昇徐州彭城人景雲中授右武衛騎曹叅軍開元中<lb/>
　累遷中書舍人太子右庶子昇能文善草𨽻<hi>唐書本傳</hi>
　唐華嶽精享昭應碑開元八年華隂主簿咸廙撰殿<lb/>
<pb n="KR2n0043_WYG_002-20a"/>
　中侍御史劉昇八分書<hi>金石文字記</hi>
徐嶠之字惟嶽㑹稽人<hi>浩之父</hi>純孝積學狄梁公魏齊公<lb/>
　姚梁公交辟之嘗面誚張易之而佐佑五王迎立中<lb/>
　宗歴趙湖洺州刺史正書行書遒媚有楷法<hi>續書斷</hi>
　唐永豐陂堰頌開元七年徐嶠之撰并八分書<hi>金石録</hi>
　妙品十六人徐嶠之<hi>續書斷</hi>
韋同京兆杜陵人洪州都督<hi>唐書宰相世系表</hi>　唐沙州司馬<lb/>
　楊榮碑神龍二年元伯儀撰韋同八分書<hi>金石録</hi>
<pb n="KR2n0043_WYG_002-20b"/>
李涉<hi>中宗時人</hi>唐杭州龍興寺碑景龍四年盧季珣撰李涉<lb/>
　八分書<hi>金石録</hi>
郭謙光<hi>中宗時人</hi>唐崔敬嗣碑景龍二年胡皓撰郭謙光書<lb/>
　其字畫筆法不減韓蔡李史四家而名獨不著<hi>集古録</hi>
平授<hi>燕國薊人</hi>常州刺史平貞眘少子八分之妙獨擅當時<lb/>
　<hi>張燕公集</hi>
殷子陽<hi>睿宗時人</hi>唐大雲寺石燈臺頌景雲二年景初陽撰<lb/>
　殷子陽八分書<hi>金石録</hi>
<pb n="KR2n0043_WYG_002-21a"/>
權瓌<hi>睿宗時人</hi>唐楊乾緒碑先天元年褚琇撰權瓌八分書<lb/>
　<hi>金石録</hi>
王崇敬<hi>睿宗時人</hi>唐同州河瀆紀瑞頌先天元年崔禹錫撰<lb/>
　王崇敬八分書<hi>金石録</hi>
馮敦直<hi>睿宗時人</hi>唐馮本碑先天元年閻朝隠撰馮敦直八<lb/>
　分書<hi>古林金石表</hi>
蘇詵字廷言<hi>頲弟</hi>舉賢良方正高第補汾隂尉累轉給事<lb/>
　中出為徐州刺史贈吏部侍郎<hi>唐書本傳</hi>　唐天竺寺碑<lb/>
<pb n="KR2n0043_WYG_002-21b"/>
　景雲元年蘇頲撰蘇詵八分書<hi>金石録</hi>
張庭珪河南濟源人少以文學知名弱冠應制舉長安<lb/>
　中累遷監察御史開元中歴遷太子詹事封范陽縣<lb/>
　男諡曰貞穆<hi>舊唐書本傳</hi>　狄梁公生祠記開元十年李<lb/>
　邕撰張庭珪八分書<hi>金石録</hi>　脩孔子廟碑開元七年<lb/>
　十月李邕撰張庭珪八分書今在曲阜縣廟中<hi>文字記</hi>
　　八分書五人張庭珪書古木崩沙閑花映竹<hi>續書評</hi>
　　能品六十六人張庭珪<hi>續書斷</hi>
<pb n="KR2n0043_WYG_002-22a"/>
李邕字泰和揚州江都人少知名李嶠與張庭珪薦邕<lb/>
　文髙氣方直召拜左拾遺開元中歴汲郡北海太守<lb/>
　代宗時贈秘書監邕文名天下時稱李北海<hi>唐書本傳</hi>
　能品六十六人李邕<hi>續書斷</hi>　邕精於翰墨行草之名<lb/>
　尤著初學右軍行法既得其妙復乃擺脱舊習筆力<lb/>
　一新李陽冰謂之書中仙手裴休見其碑云觀北海<lb/>
　書想見其丰采<hi>宣和書譜</hi>　北海分𨽻固自遒逸<hi>趙崡石墨鐫華</hi>
盧鴻一字浩然本范陽人徙家洛陽少有學業頗善籕<lb/>
<pb n="KR2n0043_WYG_002-22b"/>
　篆楷𨽻隠于嵩山開元初再徴不至六年赴徴至東<lb/>
　都謁見不拜詔授諫議大夫鴻一固辭放還山賜隠<lb/>
　居之服并其草堂一所恩禮甚厚<hi>舊唐書本傳</hi>　唐普寂<lb/>
　禪師碑開元十二年盧鴻一撰并八分書<hi>金石録</hi>
梁昇卿為奉天尉涉學工書於八分尤工歴廣州都督<lb/>
　書東封朝覲碑為時絶筆<hi>唐書韋抗傳</hi>　唐御史臺精舍<lb/>
　記梁昇卿書<hi>集古録</hi>　八分書五人梁昇卿書驚波往<lb/>
　來巨石前却<hi>續書評</hi>　能品六十六人梁昇卿<hi>續書斷</hi>
<pb n="KR2n0043_WYG_002-23a"/>
韓擇木昌黎人工部尚書歴右散騎常侍<hi>述書賦註</hi>　愈叔<lb/>
　父<hi>雲卿</hi>當大歴世文詞獨行中朝天下之欲銘述其先<lb/>
　人功行取信來世者咸歸韓氏於時李監陽冰獨能<lb/>
　篆書而同姓叔父擇木善八分不問可知其人不如<lb/>
　是者不稱三服<hi>韓昌黎集</hi>　𨽻學之妙惟蔡邕一人擇木<lb/>
　乃能追其遺法風流閑媚世謂蔡邕中興焉<hi>宣和書譜</hi>
　韓常侍則八分中興伯喈如在光和之美古今迭代<lb/>
　昭刻石而成名類神都之冠葢<hi>述書賦</hi>　八分書五人<lb/>
<pb n="KR2n0043_WYG_002-23b"/>
　韓擇木書龜開萍藻鳥散芳洲<hi>續書評</hi>　妙品十六人<lb/>
　韓擇木<hi>續書斷</hi>
蔡有隣濟陽人漢左中郎將邕十八代孫官至右衛率<lb/>
　府兵曹叅軍工八分<hi>書史㑹要</hi>　有隣善八分至天寶之<lb/>
　間遂精妙祖衛中多竒迹<hi>述書賦註</hi>　有隣為苑咸書小<lb/>
　字與三代器銘何異<hi>集古録</hi>　唐蔡有隣書見於世者<lb/>
　惟尉遲迥廟頌與盧舍那佛像記書法勁險當與鴻<lb/>
　都石經相繼也<hi>廣川書跋</hi>
<pb n="KR2n0043_WYG_002-24a"/>
顧誡奢<hi>明皇時人</hi>太子文學翰林待詔杜甫送顧八分文學<lb/>
　適洪吉州詩云中郎石經後八分益憔悴顧侯運罏<lb/>
　䍋筆力破餘地昔在開元中韓蔡同贔屓𤣥宗妙其<lb/>
　書是以數子至御札蚤流傳揄揚非造次三人並入<lb/>
　直恩澤各不二顧于韓蔡内辨眼工小字分日示諸<lb/>
　王鈎深法更秘<hi>杜工部集</hi>
胡霈然<hi>陶宗儀云安定人</hi>工行書八分小篆<hi>書史㑹要</hi>　能品六十<lb/>
　六人胡霈然<hi>續書斷</hi>
<pb n="KR2n0043_WYG_002-24b"/>
張懐瓘開元中翰林院供奉<hi>竇䝉云海陵人鄂州司馬</hi>著書斷三卷<lb/>
　評書藥石論一卷<hi>唐書藝文志</hi>　懐瓘善真行小篆八分<lb/>
　<hi>書史㑹要</hi>　能品六十六人張懐瓘<hi>續書斷</hi>
張懐瓌瓘弟盛王府司馬兄弟並翰林待詔<hi>述書賦註</hi>　懐<lb/>
　瓌書大小篆八分懐瓘書真行草合成六體<hi>張懐瓘六體書</hi>
　<hi>論</hi>
胡履虚<hi>明皇時人</hi>唐六公詠開元十一年李邕撰胡履虛八<lb/>
　分書<hi>金石録</hi>
<pb n="KR2n0043_WYG_002-25a"/>
崔鐶<hi>明皇時人</hi>唐北嶽廟碑鄭子春撰崔鐶分書鐶無書名<lb/>
　此碑分𨽻遒逸直當韓蔡雁行而無樹碑年月攷其<lb/>
　時張守珪鎮幽州當在開元之末耳<hi>石墨鐫華</hi>
李皋<hi>明皇時人</hi>謁郭巨祠堂記開元二十二年楊傑撰李皋<lb/>
　八分書<hi>金石録</hi>
盧重元范陽人魏州長史儆子藏用弟司勲郎中<hi>唐書宰相</hi>
　<hi>世系表</hi>　唐杯渡師墓石桂頌開元五年盧若虛撰盧<lb/>
　重元八分書<hi>金石録</hi>
<pb n="KR2n0043_WYG_002-25b"/>
裴抗平州人京掾<hi>唐書宰相世系表</hi>　唐真定令栁君紀德碑<lb/>
　開元十一年裴抗撰并八分書<hi>金石録</hi>
韋鑑京兆杜陵人著作郎<hi>唐書宰相世系表</hi>　唐曇榮禪師碑<lb/>
　開元十八年崔禹撰蘇現銘韋鑑八分書<hi>金石録</hi>
李琚頓丘人<hi>宰相世系表云石山令</hi>　唐真定令杜府君遺愛頌<lb/>
　開元二十五年李琚撰并八分書<hi>金石録</hi>
王震<hi>金石録云開元中江寧縣丞</hi>　唐景陽宫石井闌銘開元中王<lb/>
　震八分書<hi>金石録</hi>
<pb n="KR2n0043_WYG_002-26a"/>
蘇嬰<hi>明皇時人</hi>唐絳州刺史郇國公韋陟遺愛碑蘇嬰八分<lb/>
　書<hi>金石畧</hi>
甘獻誠<hi>明皇時人</hi>唐贈右僕射王洎碑開元二年盧藏用撰<lb/>
　甘獻誠八分書<hi>金石録</hi>
張傑<hi>明皇時人</hi>唐少林寺戒壇銘開元三年三藏法師義凈<lb/>
　撰張傑八分書<hi>金石録</hi>
盧曉<hi>明皇時人</hi>唐杭州刺史裴惓碑開元三年盧曉八分題<lb/>
　額　右僕射裴遵慶碑大歴十一年盧曉八分書并<lb/>
<pb n="KR2n0043_WYG_002-26b"/>
　篆額<hi>金石録</hi>
胡愔<hi>明皇時人</hi>唐汾隂后土祠銘開元四年胡愔撰并八分<lb/>
　書<hi>金石録</hi>
司馬絢<hi>明皇時人</hi>唐中嶽韓先生碑開元六年崔友本撰司<lb/>
　馬絢八分書<hi>金石録</hi>
姚思義<hi>明皇時人</hi>唐嘉禾寺禪院碑開元八年徐楚璧撰姚<lb/>
　思義八分書<hi>金石録</hi>
白羲晊<hi>明皇時人</hi>唐乙速孤行儼碑開元十三年劉憲撰白<lb/>
<pb n="KR2n0043_WYG_002-27a"/>
　羲晊八分書<hi>金石録</hi>
甘遺榮<hi>明皇時人</hi>唐李公元始天尊像碑開元十三年鄒瓘<lb/>
　撰甘遺榮八分書<hi>金石録</hi>
房鳯文<hi>明皇時人</hi>唐北嶽真君碑開元二十年房鳯文八分<lb/>
　書<hi>金石録</hi>
吕獻臣<hi>明皇時人</hi>唐元元皇帝廟額碑開元二十年敬抱忠<lb/>
　撰吕獻臣八分書<hi>金石録</hi>
賀遂囘<hi>明皇時人</hi>唐源公石幢記開元二十一年封利建撰<lb/>
<pb n="KR2n0043_WYG_002-27b"/>
　賀遂囘八分書<hi>金石録</hi>
朱瑗<hi>明皇時人</hi>唐館陶令徐君遺愛頌開元二十四年張孚<lb/>
　撰朱瑗八分書<hi>金石録</hi>
黨撫<hi>明皇時人</hi>唐崔禹傳開元二十五年權倕撰黨撫八分<lb/>
　書<hi>金石録</hi>
王子言<hi>明皇時人</hi>唐任城縣橋亭記開元二十六年游芳撰<lb/>
　王子言八分書<hi>金石録</hi>
戴崿<hi>明皇時人</hi>唐江州刺史戴希謙墓志開元二十六年從<lb/>
<pb n="KR2n0043_WYG_002-28a"/>
　子休璇撰次子崿八分書<hi>金石録</hi>
劉景廉<hi>明皇時人</hi>唐孝經雙石臺碑開元二十七年楊諫撰<lb/>
　劉景廉八分書<hi>金石録</hi>
胡秀<hi>明皇時人</hi>唐内常侍趙泰宗碑開元二十八年男尚客<lb/>
　撰胡秀八分書<hi>金石録</hi>
李潮<hi>杜甫之甥</hi>倉頡鳥跡既茫昧字體變化如浮雲陳倉石<lb/>
　鼓又已訛大小二篆生八分秦有李斯漢蔡邕中間<lb/>
　作者寂不聞嶧山之碑埜火焚棗木傳刻肥失真苦<lb/>
<pb n="KR2n0043_WYG_002-28b"/>
　縣光和尚骨立書貴瘦硬方通神惜哉李蔡不復得<lb/>
　吾甥李潮下筆親尚書韓擇木騎曹蔡有隣開元以<lb/>
　來數八分潮也奄有二子成三人況潮小篆逼秦相<lb/>
　快劍長㦸森相向八分一字直百金蛟龍盤拿肉屈<lb/>
　强呉郡張顛誇艸書艸書非古空雄壯豈如吾甥不<lb/>
　流宕丞相中郎丈人行巴東逢李潮踰月求我歌我<lb/>
　今衰老才力薄潮乎潮乎奈汝何<hi>杜甫集</hi>　唐惠義寺<lb/>
　彌勒像碑李潮八分書潮書在石刻者絶少惟此碑<lb/>
<pb n="KR2n0043_WYG_002-29a"/>
　與彭元曜墓志耳<hi>金石錄</hi>
韓志清官侍御史以學藝書畫之美聞于天下<hi>獨孤及毘陵集</hi>
　　志清八分楷書優游法度之内<hi>書史㑹要</hi>
史惟則<hi>廣陵人白之子</hi>天寶中嘗為伊闕尉集賢院待制後至<lb/>
　殿中侍御史<hi>墨池編</hi>　唐世分𨽻名家者四人而已韓<lb/>
　擇木蔡有隣李潮及惟則也<hi>集古錄</hi>　惟則篆籀八分<lb/>
　如王公大人進退有度<hi>書史㑹要</hi>　八分書五人史惟則<lb/>
　書雁足印沙深淵魚躍<hi>續書評</hi>　能品六十六人史惟<lb/>
<pb n="KR2n0043_WYG_002-29b"/>
　則<hi>續書斷</hi>
史懐則與惟則同時必其晜弟也惟則以八分著名懐<lb/>
　則之書不減惟則<hi>金石録</hi>　懐則善八分<hi>書小史</hi>
王遹工分篆<hi>墨池編</hi>　唐世小篆之學不數家遹開元天<lb/>
　寶時人工八分當時不甚知名而一時未有及者<hi>歐陽</hi>
　<hi>文忠公集</hi>
衛包京兆人工八分小篆通字學及象緯之術官至尚<lb/>
　書郎<hi>述書賦注</hi>　唐世華山碑刻為古文者皆包所書<hi>集古</hi>
<pb n="KR2n0043_WYG_002-30a"/>
　<hi>錄</hi>　衛包蔡隣工夫亦到出於人意乃近天造<hi>述書賦</hi>
田琦雁門人德平之孫工八分小篆官歴陜令豫蘄許<lb/>
　等州刺史<hi>述書賦注</hi>　田琦楷篆八分無不精詣<hi>書史㑹要</hi>
　唐魏文侯廟碑田琦八分書<hi>墨池編</hi>
鄭遷中書令崔湜之甥官至浚儀尉遷及弟遇逾並工<lb/>
　八分天寶中知名梁宋<hi>述書賦注</hi>
李權淮安王神通曽孫工八分<hi>述書賦注</hi>　唐祈雨記乾元<lb/>
　二年張惟一撰李權八分書<hi>文字記</hi>　弟樞唐上元元<lb/>
<pb n="KR2n0043_WYG_002-30b"/>
　年華嶽題名年月上方用小篆姓名下方用分𨽻皆<lb/>
　樞書老勁不作俗筆<hi>石墨鐫華</hi>
裴炫平州人隰川令<hi>唐書宰相世系表</hi>　唐太乙寺功徳銘裴<lb/>
　炫撰并八分書<hi>金石錄</hi>
王士則<hi>明皇時人</hi>唐尊勝石幢銘天寶九載崔恁撰王士則<lb/>
　八分書<hi>金石錄</hi>
羅希奭錢塘人自御史臺主簿遷殿中侍御史出為始<lb/>
　安太守<hi>唐書本傳</hi>　唐食堂記羅希奭八分書在京兆府<lb/>
<pb n="KR2n0043_WYG_002-31a"/>
　<hi>金石畧</hi>
韋迥薊人官監察御史<hi>唐書宰相世系表</hi>　唐常覺寺銅鐘銘<lb/>
　天寶九載韋迥撰并八分書<hi>金石錄</hi>
范正則<hi>明皇時人</hi>唐脩東鎮沂山記大寶元年范正則撰并<lb/>
　八分書<hi>金石錄</hi>
梁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚<hi>明皇時人</hi>唐立後漢世祖祠堂記天寶二年張邈撰<lb/>
　梁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚八分書<hi>金石録</hi>
戴伋<hi>明皇時人</hi>唐元元靈應頌玉真長公主建天寶元年戴<lb/>
<pb n="KR2n0043_WYG_002-31b"/>
　璇撰序劉同昇撰頌戴伋八分書<hi>王氏法書苑</hi>
杜混元<hi>明皇時人</hi>唐靈州都督李琳碑天寶三載杜混元八<lb/>
　分書<hi>金石錄</hi>
韋若訥<hi>明皇時人</hi>唐資州刺史韋光碑天寶三載趙良器撰<lb/>
　族子若訥八分書<hi>金石錄</hi>
張乾䕶<hi>明皇時人</hi>唐善才寺大德元秘塔銘天寶五載楊琦<lb/>
　撰張乾䕶八分書<hi>金石録</hi>
王曽<hi>天寶中為著作郎見元宗紀</hi>唐薛氏追贈夫人碑天寶六載房<lb/>
<pb n="KR2n0043_WYG_002-32a"/>
　琯撰王曽八分書<hi>金石錄</hi>
朱璨<hi>明皇時人</hi>唐太子司議郎王元碑天寶七載李華撰朱<lb/>
　璨八分書<hi>金石錄</hi>
韓軫<hi>明皇時人</hi>唐栖霞山亭記天寶十三載史翊撰韓軫八<lb/>
　分書<hi>金石錄</hi>
周良弼<hi>明皇時人</hi>唐蘇源明正德表天寶十四載周良弼八<lb/>
　分書<hi>金石錄</hi>
徐浩字季海越州人嶠之子少舉明經工草𨽻以文學<lb/>
<pb n="KR2n0043_WYG_002-32b"/>
　為張説所器重肅宗即位召拜中書舍人時天下事<lb/>
　殷詔令多出於浩浩屬詞贍給又工楷𨽻肅宗悦其<lb/>
　能加兼尚書左丞元宗傳位誥冊皆浩為之叅兩宫<lb/>
　文翰寵遇罕與為比代宗時歴吏部侍郎集賢殿學<lb/>
　士贈太子少師<hi>舊唐書本傳</hi>　始浩父嶠之善書以法授<lb/>
　浩益工嘗書四十二幅屏八體皆備世狀其法曰怒<lb/>
　猊抉石渴驥奔泉云<hi>唐書本傳</hi>　浩善正書八分真行唐<lb/>
　之工書者多求其三葉嗣名者惟徐氏云<hi>墨池編</hi>　妙<lb/>
<pb n="KR2n0043_WYG_002-33a"/>
　品十六人徐浩<hi>續書斷</hi>
李莒華從弟越州録事叅軍<hi>唐書宰相世系表</hi>　怡亭在武昌<lb/>
　江水中小島上武昌人謂其地為呉王散花灘裴鶠<lb/>
　造李陽冰銘而篆之永泰元年裴虬銘李莒八分書<lb/>
　刻于島石<hi>集古錄</hi>
張參大歴中為國子司業始詳定五經書于論堂東西<lb/>
　廂之壁<hi>劉賓客集</hi>　張參五經文字序曰收集疑文互體<lb/>
　受法師儒以為定例凡一百六十部三千二百三十<lb/>
<pb n="KR2n0043_WYG_002-33b"/>
　五字分為三卷說文體包古今先得六書之要有不<lb/>
　備者求之字林其或古體難明衆情驚懵者則以石<lb/>
　經之餘比例為助石經湮没所存者寡通以經典及<lb/>
　釋文相承𨽻省引而伸之不敢專也<hi>五經文字</hi>
瞿令問<hi>為道州江華縣令見元次山集</hi>大歴中八分書舜冡碑<hi>書史㑹要</hi>
張璪字文通呉郡人唐渭北節度使臧希讓碑復鄠縣<lb/>
　記並張璪八分書<hi>金石錄</hi>
韓秀弼<hi>代宗時人</hi>唐元待聘碑李齊物碑鄭叔清碑裴曠改<lb/>
<pb n="KR2n0043_WYG_002-34a"/>
　葬碑鎮國公李元亮功德碑李晟先廟碑並韓秀弼<lb/>
　八分書<hi>墨池編</hi>　唐臧希宴碑廣德二年朝議郎守衛<lb/>
　尉少卿淮陽縣開國男韓秀弼八分書書法清勁可<lb/>
　喜<hi>弇州山人稿</hi>
韓秀寔為翰林善楷𨽻八分<hi>書史㑹要</hi>　唐少保李少進碑<lb/>
　平蠻頌並韓秀寔八分書<hi>金石畧</hi>　唐鮮于民里門頌<lb/>
　韓秀寔八分書<hi>墨池編</hi>
韓秀榮<hi>代宗時人</hi>唐故尚書左丞暢悦碑韓秀榮八分書<hi>金石</hi>
<pb n="KR2n0043_WYG_002-34b"/>
　<hi>畧</hi>　唐辛京杲碑韓秀榮八分書<hi>古今碑帖考</hi>
陸淙<hi>代宗時人</hi>唐宋武受命壇記永泰元年張謂撰陸淙八<lb/>
　分書<hi>金石錄</hi>
劉鈞<hi>代宗時人</hi>唐絳州刺史李公德政碑大歴二年崔巨撰<lb/>
　劉鈞八分書<hi>金石錄</hi>
李著<hi>代宗時人</hi>唐亳州刺史劉瓌碑大歴二年路蕤撰李著<lb/>
　八分書并篆<hi>金石錄</hi>
屈突寘<hi>代宗時人</hi>唐潘孝子頌大歴三年崔稱撰屈突寘八<lb/>
<pb n="KR2n0043_WYG_002-35a"/>
　分書<hi>金石錄</hi>
俞伯僑<hi>代宗時人</hi>唐吕府君勅葬碑大歴六年俞伯僑八分<lb/>
　書<hi>金石錄</hi>
張廷邦<hi>代宗時人</hi>唐桂州都督程元英碑大歴七年李邕撰<lb/>
　張廷邦八分書<hi>金石錄</hi>
張宙<hi>代宗時人</hi>唐徐偃王廟碑大歴八年徐安貞撰張宙正<lb/>
　書碑隂記張宙撰并八分書<hi>金石錄</hi>
裴平<hi>代宗時人</hi>唐文宣王廟新三門記大歴八年裴存智撰<lb/>
<pb n="KR2n0043_WYG_002-35b"/>
　裴平八分書并篆<hi>金石録</hi>
戴千齡天寶七載封安天王銘李筌撰戴千齡八分書<lb/>
　今在曲陽縣北嶽廟中碑隂文康傑撰戴千齡八分<lb/>
　書<hi>文字記</hi>　<hi>按元牘記載博陽郡北嶽恒山銘并序亦云李筌文戴千齡書方勁有力不類唐人</hi>
　<hi>當即是此碑特不言八分耳</hi>
史鎬<hi>代宗時人</hi>唐夀安院甘棠館記大歴十一年蕭昕撰史<lb/>
　鎬八分書<hi>金石錄</hi>
徐珙<hi>代宗時人</hi>唐太子典膳郎鄭君碑大歴十三年季翰撰<lb/>
<pb n="KR2n0043_WYG_002-36a"/>
　徐珙八分書<hi>金石錄</hi>
王湍<hi>代宗時人</hi>唐夀州刺史張鎰去思碑大歴十四年趙亘<lb/>
　撰王湍八分書<hi>金石錄</hi>
盛濤<hi>代宗時人</hi>唐鹽池神祠新記大歴中錢方義撰盛濤八<lb/>
　分書<hi>墨池編</hi>
歸登字沖之呉人崇敬子大歴七年舉孝亷髙第貞元<lb/>
　初復登賢良科歷遷工部尚書贈太子少保登有文<lb/>
　學工草𨽻<hi>舊唐書本傳</hi>　唐宰相張延賞碑貞元三年趙<lb/>
<pb n="KR2n0043_WYG_002-36b"/>
　贊撰歸登八分書<hi>金石錄</hi>　能品六十六人歸登<hi>續書斷</hi>
胡証字啓中河中河東人舉進士第渾瑊美其才奏寘<lb/>
　幕下更從襄陽于頔署掌書記寶歴初歴拜嶺南節<lb/>
　度使<hi>唐書本傳</hi>　唐田宏正家廟碑元和八年韓愈撰胡<lb/>
　証八分書并篆額<hi>金石録</hi>
薛邕<hi>河東人</hi>唐鉅鹿郡夫人魏氏墓志天寶十一載李槙<lb/>
　撰薛邕八分書<hi>金石錄</hi>
沈千運呉興人所為文皆與時異故朋友後生稍見師<lb/>
<pb n="KR2n0043_WYG_002-37a"/>
　効<hi>元結篋中集序</hi>　千運善八分<hi>書史㑹要</hi>
韓方明著授筆要説云昔嵗學書專求筆法貞元十五<lb/>
　年校法于東海徐公璹十七年授法于清河崔公邈<lb/>
　<hi>書苑菁華</hi>　唐新開隠山記韓方明八分書<hi>墨地編</hi>
裴律<hi>德宗時人</hi>唐宣歙薛邕去思頌裴律八分書<hi>墨池編</hi>
薛希昌<hi>德宗時人</hi>唐游濟瀆記吏部侍郎達奚珣撰兵曹參<lb/>
　軍薛希昌八分書<hi>金薤琳瑯</hi>
張沔<hi>德宗時人</hi>唐聰明山碑建中元年洪經綸撰張沔八分<lb/>
<pb n="KR2n0043_WYG_002-37b"/>
　書<hi>金石錄</hi>
盧倣<hi>德宗時人</hi>漢樊毅復華下民租碑唐興元元年華隂令<lb/>
　盧倣求得而為之記八分書于碑末<hi>婁機漢𨽻字源</hi>
陸郢<hi>德宗時人</hi>唐嵩山㑹善寺戒壇記貞元十一年陸長源<lb/>
　撰陸郢八分書并篆額<hi>文字記</hi>
王山從<hi>順宗時人</hi>唐萬州刺史苖拯碑永貞元年張粲撰王<lb/>
　山從八分書<hi>金石錄</hi>
劉伯芻字素芝行修謹累遷刑部侍郎左散騎常侍<hi>唐書</hi>
<pb n="KR2n0043_WYG_002-38a"/>
　<hi>本傳</hi>　唐贈司空于瓊碑元和十二年張躬撰劉伯芻<lb/>
　八分書<hi>金石錄</hi>
賈島字浪仙范陽人初為浮屠名無本來東都韓愈教<lb/>
　其為文舉進士文宗時坐飛謗貶長江主簿㑹昌初<lb/>
　以普州司倉遷司户參軍<hi>唐書本傳</hi>　賈島八分似韓擇<lb/>
　木<hi>書史㑹要</hi>
唐衢<hi>穆宗時人</hi>應進士不第能為歌詩<hi>舊唐書本傳</hi>　唐京河新<lb/>
　開水門記元和五年韋處厚撰唐衢八分書<hi>金石錄</hi>
<pb n="KR2n0043_WYG_002-38b"/>
韓瑗<hi>憲宗時人</hi>唐東渭橋河運院記元和二年席夔撰韓瑗<lb/>
　八分書<hi>金石錄</hi>
胡師模<hi>憲宗時人</hi>唐明州南樓詩元和二年陳石撰胡師模<lb/>
　八分書<hi>金石錄</hi>
盧自烈<hi>憲宗時人</hi>唐徐州使院石柱記元和四年劉公與撰<lb/>
　盧自烈八分書<hi>金石錄</hi>
陸邳<hi>憲宗時人</hi>唐平淮西碑元和十四年叚文昌撰陸邳八<lb/>
　分書<hi>金石錄</hi>
<pb n="KR2n0043_WYG_002-39a"/>
王禹<hi>憲宗時人</hi>唐奉先縣令李渭遺愛頌王禹八分書<hi>墨池編</hi>
韓齊申<hi>穆宗時人</hi>唐大海寺王像碑長慶四年張仲方撰韓<lb/>
　齊申八分書<hi>金石錄</hi>
李德裕字文饒元和宰相吉甫子少力于學卓犖有大<lb/>
　節以䕃補校書郎太和中歴拜中書門下平章事封<lb/>
　贊皇縣伯武宗時拜尉封衛國公德裕性孤峭明辨<lb/>
　有風采善為文章<hi>唐書本傳</hi>　平泉草木記山居詩開成<lb/>
　五年李德裕八分書<hi>金石錄</hi>　<hi>按舊唐書德裕于東都伊闕南置平泉别墅清</hi>
<pb n="KR2n0043_WYG_002-39b"/>
　<hi>流翠蓧樹石幽竒初未仕時講學其中及從官藩服出將入相三十年不復重游而題寄歌詩皆銘之于</hi>
　<hi>石今有花木記歌詩篇錄石存焉</hi>　能品六十六人李德裕<hi>續書斷</hi>
劉三復潤州句容人<hi>鄴之父</hi>聰明絶人幼善屬文長慶中<lb/>
　李德裕拜浙西觀察使三復以所業文詣郡千謁德<lb/>
　裕倒屣迎之辟為從事太和中為員外郎汝州刺史<lb/>
　劉禹錫以宗人遇之深重其才從德裕歴滑臺西蜀<lb/>
　揚州累遷御史中丞㑹昌中拜刑部侍郎宏文館學<lb/>
　士<hi>舊唐書本傳</hi>　唐滑州節堂記劉三復八分書<hi>墨池編</hi>
<pb n="KR2n0043_WYG_002-40a"/>
崔瑨<hi>文宗時人</hi>唐崔慎碑慎孫崔瑨八分書<hi>墨池編</hi>
唐元度文宗時待詔著九經字樣一卷<hi>唐書藝文志</hi>　元度<lb/>
　精於小學推原字畫使有指歸為十體曰古文大篆<lb/>
　小篆八分飛白薤葉懸針垂露鳥書運環網羅古今<lb/>
　繩墨葢亦無遺<hi>宣和書譜</hi>　能品六十六人唐元度<hi>續書斷</hi>
王無悔<hi>文宗時人</hi>唐齊德諸州節度使李祐墓志太和三年<lb/>
　庾敬休撰王無悔八分書<hi>金石錄</hi>
王璹<hi>文宗時人</hi>唐元威明春分投簡陽明洞天詩王璹八分<lb/>
<pb n="KR2n0043_WYG_002-40b"/>
　書太和三年立石<hi>㑹稽志</hi>
蓋巨源<hi>文宗時人</hi>唐六譯金剛經太和六年蓋巨源八分書<lb/>
　<hi>金石錄</hi>
鄭師仁<hi>文宗時人</hi>唐春成院佛殿記太和九年劉慥撰鄭師<lb/>
　仁八分書<hi>金石錄</hi>
歸融字章之登子元和中進士及第開成中歴遷兵部<lb/>
　尚書累封晉陵郡公<hi>唐書本傳</hi>　唐義成李德裕德政碑<lb/>
　太和六年賈餗撰歸融八分書<hi>金石錄</hi>
<pb n="KR2n0043_WYG_002-41a"/>
鄭嵎字賓先大中五年進士第<hi>唐詩紀事</hi>　嵎長安人善八<lb/>
　分<hi>書史㑹要</hi>
蔡陵<hi>宣宗時人</hi>唐張仁憲神道碑大中二年幽州節度掌書<lb/>
　記李儉撰幽州節度叅軍蔡陵八分書<hi>歐陽脩集古目錄</hi>
于僧翰筆畫遒勁亦自成一家為流俗所貴<hi>集古錄</hi>　僧<lb/>
　翰以八分稱于咸通之際繩規甚備<hi>墨池編</hi>　僧翰與<lb/>
　貝冷該俱擅名江左僧翰師韓擇木之體妍美叅用<lb/>
　篆法故比冷該為勝<hi>宣和書譜</hi>
<pb n="KR2n0043_WYG_002-41b"/>
貝冷該工八分學明皇書<hi>宣和書譜</hi>
鄭彦藻<hi>懿宗時人</hi>唐黄州脩文宣王廟記咸通六年鄭彦藻<lb/>
　八分書<hi>金石畧</hi>
裴光逺<hi>懿宗時人</hi>唐襄州延慶院經藏記咸通九年裴光逺<lb/>
　八分書<hi>金石畧</hi>
張彦逺字愛賓文規子博學有文詞乾符初至大理卿<lb/>
　<hi>唐書本傳</hi>　彦逺能文工字學𨽻書外多喜作八分書彦<lb/>
　逺既世其家乃富有典型而落筆不愧作者嘗作法<lb/>
<pb n="KR2n0043_WYG_002-42a"/>
　書要錄十卷歴代名畫記十卷自序其右曰得此二<lb/>
　書則書畫之事畢矣又嘗以八分錄前人詩什數章<lb/>
　至其倣古出竒亦非凡子可到<hi>法書要錄本傳</hi>
姚贊呉興人工八分書<hi>書史㑹要</hi>
韋暄八分甚平稳亦韓擇木史浩<hi>即惟則</hi>之佐<hi>書史㑹要</hi>
鄭虬<hi>長安人</hi>善八分<hi>書史㑹要</hi>
姚宗唐重立徐偃王碑姚宗八分書<hi>墨池編</hi>
徐挺古唐崇元觀聖祖院碑徐挺古八分書<hi>金石畧</hi>
<pb n="KR2n0043_WYG_002-42b"/>
開元太學生<hi>失名</hi>唐贈歙州刺史葉慧明碑開元五年江<lb/>
　夏李<hi>下缺二字當是李邕撰</hi>國子監太學生<hi>下缺/三字</hi>八分書<hi>文字記</hi>
阿買<hi>黄廷堅云退之侄</hi>韓愈醉贈張秘書詩云阿買不識字頗<lb/>
　知書八分詩成使之寫亦足張吾軍<hi>昌黎集</hi>
吕巖字洞賓河中永樂人少聰敏日記萬言號純陽子<lb/>
　咸通中舉進士第游江州廬山以筯頭書劍詩於壁<lb/>
　初見若無字而墨蹟燦然透出壁後<hi>吕真人本傳</hi>　張參<lb/>
　政洎蚤年家居洞賓謁之索紙筆作八分詩一首示<lb/>
<pb n="KR2n0043_WYG_002-43a"/>
　他日將佐鼎席之意<hi>吕純陽集</hi>
太清宫道士盧上卿工為篆籀八分之書<hi>權徳與太宗飛白記</hi>
　唐澠池縣復南館記盧元卿八分書<hi>墨池編</hi>　王建贈<lb/>
　太清盧道士詩云書賣八分通字學丹燒九轉定人<lb/>
　年<hi>王仲初集</hi>
道士諸葛鑑元善八分書<hi>書史㑹要</hi>
釋惠通<hi>明皇時人</hi>陳章甫謁禹廟序開元十年釋惠通八分<lb/>
　書<hi>㑹稽志</hi>
<pb n="KR2n0043_WYG_002-43b"/>
釋重閏<hi>明皇時人</hi>唐右庶子于府君碑姪孺卿撰沙門重閏<lb/>
　八分書<hi>金石錄</hi>
釋有鄰<hi>文宗時人</hi>唐天平軍節度使㕔記太和五年劉禹錫<lb/>
　撰沙門有鄰八分書<hi>金石錄</hi>
釋潭鏡<hi>文宗時人</hi>寧賁禪師塔銘太和五年沙門潭鏡八分<lb/>
　書額八字<hi>㑹稽志</hi>
釋靈該<hi>武宗時人</hi>㑹昌中以八分稱于時<hi>宣和書譜</hi>
釋元悟工八分真行吕總謂骨氣無雙迥出時輩<hi>書史㑹要</hi>
<pb n="KR2n0043_WYG_002-44a"/>
後梁道士厲歸真畫牧牛圖後有八分書乃其筆也<hi>牛戩</hi>
　<hi>畫評</hi>
南唐元宗李景鍾陵清涼寺有元宗八分書李蕭逺草<lb/>
　書董羽畫山水稱為三絶<hi>名畫評</hi>
李建勲字致堯廣陵人南平王德誠子烈祖鎮金陵豫<lb/>
　禪代之計拜中書侍郎平章事元宗即位拜司空以<lb/>
　司徒致仕賜號鍾山公<hi>馬令南唐書</hi>　李建勲送八分書<lb/>
　與友人詩云跁跒為詩跁跒書不封將去寄仙都仙<lb/>
<pb n="KR2n0043_WYG_002-44b"/>
　翁指手應相笑得似秦朝次仲無<hi>書苑菁華</hi>
韓熈載字叔言北海人弱冠擢進士第烈祖受禪除秘<lb/>
　書郎遷兵部尚書諡文靖才髙氣逸善談論聽者忘<lb/>
　倦分書及畫名重當時見者以為神仙中人<hi>馬令唐書</hi>
後蜀黄居寶字辭玉成都人待詔筌次子官水部員外<lb/>
　以八分書知名<hi>書史㑹要</hi>　唐張素卿作十二真人像太<lb/>
　傅安思謙因蜀王氏誕辰獻之命翰林學士歐陽烱<lb/>
　作讚翰林侍詔黄居寶八分書題之<hi>益州名畫錄</hi>
<pb n="KR2n0043_WYG_002-45a"/>
元昭嘏工部員外郎傚韓擇木八分書昭嘏乃杜光庭<lb/>
　門人<hi>耿焕野人閒話</hi>
宋太宗諱炅初名匡義宣祖第三子性嗜學工文學多<lb/>
　藝能<hi>宋史本紀</hi>　帝善篆𨽻草行飛白八分而草書冠絶<lb/>
　<hi>墨池編</hi>　上撰趙普神道碑銘親八分書以賜之<hi>宋史趙普</hi>
　<hi>傳</hi>
徐鉉字鼎臣揚州廣陵人十嵗能屬文仕南唐李昇父<lb/>
　子隨李煜入覲太祖命為率更令太平興國初直學<lb/>
<pb n="KR2n0043_WYG_002-45b"/>
　士院從征太原軍中書詔填委鉉援筆無滯遷左散<lb/>
　騎常侍鉉精小學工李氏小篆臻其妙𨽻書亦工嘗<lb/>
　受詔與句中正葛湍王惟恭等同校説文<hi>宋史本傳</hi>　鉉<lb/>
　與弟鍇皆能八分小篆在江南以文翰知名號二徐<lb/>
　<hi>歐陽公集</hi>　妙品十六人徐鉉<hi>續書㫁</hi>
李建中字得中其先京兆人祖稠避地入蜀建中幼好<lb/>
　學太平興國八年進士甲科景德中進金部員外郎<lb/>
　性簡靜淡于榮利前後三求掌西京留司御史臺愛<lb/>
<pb n="KR2n0043_WYG_002-46a"/>
　洛中風土就搆園池號曰靜居好吟咏每遊山水多<lb/>
　留題自稱巖夫民伯加工部郎中善書真行筆尤工<lb/>
　多搆新體草𨽻篆籀八分亦妙人多摹習爭取以為<lb/>
　楷法嘗手寫郭忠恕汗簡集皆科斗文字有詔嘉奬<lb/>
　<hi>宋史本傳</hi>　李建中善古文八分行書嘗得古文孝經研<lb/>
　玩臨學遂盡其勢<hi>王氏法書苑</hi>　能品六十六人李建中<lb/>
　<hi>續書斷</hi>
句中正字坦然益州華陽人孟昶時舉進士及第精于<lb/>
<pb n="KR2n0043_WYG_002-46b"/>
　字學古文篆𨽻行草無不工太平興國二年獻八體<lb/>
　書召授著作佐郎詳定篇韻與徐鉉重校定説文模<lb/>
　印頒行太宗神主及獻寶篆文皆詔中正書之嘗以<lb/>
　大小篆八分三體書孝經摹石咸平三年表上之真<lb/>
　宗召見便殿賜金紫<hi>宋史本傳</hi>　能品六十六人句中正<lb/>
　<hi>續書斷</hi>
郭忠恕字恕先河南洛陽人七嵗能誦書屬文舉童子<lb/>
　及第几上篆籀周廣順中召為宗正丞兼國子書學<lb/>
<pb n="KR2n0043_WYG_002-47a"/>
　博士太宗即位授國子監主簿令刋定歴代字書著<lb/>
　佩觽集三卷<hi>宋史本傳</hi>　重脩漢髙祖廟碑郭忠恕八分<lb/>
　書字畫頗軟弱余家有忠恕八分懐嵩樓記墨蹟乃<lb/>
　其暮年所書筆力老勁非此碑之比<hi>金石錄</hi>　能品六<lb/>
　十六人郭忠恕<hi>續書斷</hi>
陳堯佐字希元閬中人進士及第以太子太師致仕贈<lb/>
　司空兼侍中諡文惠善古𨽻八分為方丈字筆力端<lb/>
　勁老猶不衰尤工詩號知餘子<hi>宋史本傳</hi>　陳文惠善八<lb/>
<pb n="KR2n0043_WYG_002-47b"/>
　分書變古之法自成一家雖㸃畫肥重筆力勁健能<lb/>
　為文字謂之堆墨八分凡天下名處碑刻題牓多公<lb/>
　親迹世或效之而莫能及也<hi>皇朝事實類苑</hi>
梁鼎字凝正益州華陽人太平興國八年進士甲科端<lb/>
　拱初遷殿中丞通判歙州景德中知三班院判西京<lb/>
　留司御史臺好學工篆籀八分<hi>宋史本傳</hi>
趙宗萬字仲囦山隂人築室于照水坊畜一鶴號丹砂<lb/>
　引以為侣足迹不及髙門祥符中詔舉遺逸郡守薦<lb/>
<pb n="KR2n0043_WYG_002-48a"/>
　之尋被召乃曰吾老矣不足以任事因獻跛鱉傳以<lb/>
　自見且請自託於道家者流朝廷不奪其志即其家<lb/>
　賜以羽服善八分草𨽻書<hi>孫鑛㑹稽志</hi>
王礪其先太原祁人遷應天宋城洙之父也贈太師中<lb/>
　書令兼尚書令<hi>歐陽公集</hi>　王洙曰先公初不習𨽻書但<lb/>
　微作八分皇祐初受詔書獻穆公主碑李氏求以古<lb/>
　𨽻寫于是始作𨽻書既出人競愛宋丞相曰近世人<lb/>
　家桓楹之刻所未及也君謨亦曰君𨽻字乃得漢世<lb/>
<pb n="KR2n0043_WYG_002-48b"/>
　舊法僕所作但唐𨽻耳公受詔與君謨分寫邇英閣<lb/>
　二圖公書無逸篇君謨真字書孝經既成上作飛白<lb/>
　二軸答之後又受詔分寫集禧觀諸殿榜公書奉福<lb/>
　虚福殿二榜君謨神藻殿二榜公亦習古文小篆今<lb/>
　上景祐徽號玉冊宣獻宋公受詔寫宋公不習篆公<lb/>
　代書也公所書石𨽻字則獻穆大長公主碑曹襄悼<lb/>
　碑范文正碑宴元獻碑伊先生隔山庵記正字則張<lb/>
　少監墓志濠州四望亭詩莊生臺詩宋宣獻詩書額<lb/>
<pb n="KR2n0043_WYG_002-49a"/>
　濠州四望亭南京御史臺讀易堂襄州峴山亭臨芳<lb/>
　亭華嵓寺羊太傅廟<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>京教忠積慶寺東都李氏閒<lb/>
　燕堂來驚堂連亭箖箊亭劉氏蕓華堂<hi>王氏談錄</hi>
王洙字原叔應天宋城人中甲科累擢翰林學士以兄<lb/>
　子堯臣參知政事改侍讀學士兼侍講學士泛覽博<lb/>
　記至圖緯方技隂陽五行算數音律訓詁篆𨽻之學<lb/>
　無所不通諡曰文<hi>宋史本傳</hi>　王洙晚喜𨽻書尤得古法<lb/>
　當時學者翕然宗尚而𨽻法復興<hi>墨池編</hi>　能品六十<lb/>
<pb n="KR2n0043_WYG_002-49b"/>
　六人王洙<hi>續書斷</hi>
趙克繼秦王廷美之曽孫善楷書尤工篆𨽻宗正薦之<lb/>
　仁宗親臨試及令臨蔡邕古文法寫論語詩書復詔<lb/>
　與朝士分𨽻石經帝曰李陽冰唐室之秀今克繼朕<lb/>
　之陽冰也訓子弟力學一門登儒科者十有二人嘗<lb/>
　進所集廣韵字源帝稱善藏之秘閣元祐六年以定<lb/>
　武軍節度觀察留後贈建國公諡章靖<hi>宗史本傳</hi>
蔡襄字君謨興化仙遊人舉進士為西京留守推官慶<lb/>
<pb n="KR2n0043_WYG_002-50a"/>
　歴三年知諌院英宗時拜端明殿學士知杭州贈吏<lb/>
　部侍郎襄工於書為當時第一仁宗尤愛之製元舅<lb/>
　隴西王碑文命書之及令書温成后父碑則曰此待<lb/>
　詔職耳不奉詔乾道中賜諡忠惠<hi>宋史本傳</hi>　妙品十六<lb/>
　人蔡君謨<hi>續書斷</hi>　君謨真行草𨽻無不如意其遺力<lb/>
　餘意變為飛白可愛而不可學近嵗書以君謨為第<lb/>
　一而論者或不然殆未易與不知者言也<hi>東坡集</hi>　君<lb/>
　謨行書最勝小楷次之草書又次之大字又次之分<lb/>
<pb n="KR2n0043_WYG_002-50b"/>
　𨽻少劣<hi>東坡評書</hi>
劉敞字原父臨江新喻人舉慶歴進士廷試第一擢知<lb/>
　制誥拜翰林院學士侍英宗講讀改集賢院學士學<lb/>
　問淵博嘗得先秦彛鼎銘識竒奥皆按而讀之因以<lb/>
　攷知三代制度<hi>宋史本傳</hi>　劉原父弡仲<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>銘以𨽻寫之<lb/>
　<hi>東觀餘論</hi>
呉中復<hi>神宗時人</hi>百花潭口舊有任氏一碑乃宋熈寧間呉<lb/>
　中復撰八分書<hi>何字度益部談資</hi>
<pb n="KR2n0043_WYG_002-51a"/>
司馬光字君實陜州夏縣人仁宗寶元初中進士甲科<lb/>
　為通志八卷英宗悦之命置局秘閣續其書神宗名<lb/>
　之曰資治通鑑元祐元年拜尚書左僕射兼門下侍<lb/>
　郎贈温國公諡文正<hi>宋史本傳</hi>　温公𨽻法精勁似其為<lb/>
　人所謂左凖繩右規矩聲為律身為度者觀其書可<lb/>
　想見其風采<hi>山谷集</hi>　南屏山興教寺磨崖家人卦中<lb/>
　庸大學篇司馬温公書錢唐自五季以來無干戈之<lb/>
　禍其民富麗多滛靡之尚於齊家之道或闕焉故司<lb/>
<pb n="KR2n0043_WYG_002-51b"/>
　馬公書此以助風教非偶然也<hi>葉紹翁四朝聞見錄</hi>
米芾字元章呉人以母侍宣仁后藩邸舊恩補浛光尉<lb/>
　歴知雍丘縣漣水軍太常博士知無為軍召為書畫<lb/>
　學博士曽對便殿上其子友仁所作楚山清曉圖擢<lb/>
　禮部員外郎出知淮陽軍妙於翰墨沈著飛翥得王<lb/>
　獻之筆意尤工臨摹至亂真不可辨嘗奉詔倣黄庭<lb/>
　小楷作周興嗣千文韵語又入宣和殿觀禁内所藏<lb/>
　人以為寵<hi>宋史本傳</hi>　米芾書學羲之篆宗史籀𨽻法師<lb/>
<pb n="KR2n0043_WYG_002-52a"/>
　宜官晚年出入規矩自謂善書者只有一面我獨有<lb/>
　四面寸紙數字人爭售之以為珍玩請求碑榜户外<lb/>
　之屨常滿家藏古帖甚富名其所藏寶晉齋<hi>宣和書譜</hi>
于琮毘陵人善𨽻書學魏受禪表深得其行筆意<lb/>
任誼字才仲洛陽人官澧州通判小字𨽻書古勁學中<lb/>
　郎<hi>書經</hi>
杜仲微作𨽻書用秃筆自謂得漢𨽻遺法<hi>書史會要</hi>
翟耆年字伯夀好古博文撰籀史二卷<hi>奉梁無錫志</hi>　耆年<lb/>
<pb n="KR2n0043_WYG_002-52b"/>
　工篆及八分<hi>書史㑹要</hi>
徐藏字子禮甌寧人由進士知饒州後改浙吏提舉常<lb/>
　平知秀州藏有書學尤擅漢𨽻<hi>姑蘇志</hi>
向子廓浚儀人周敦頤拙賦向子廓𨽻書趙師俠刻於<lb/>
　郡丞㕔後<hi>古今碑帖考</hi>
洪适字景伯鄱陽人紹興十三年中博學鴻詞科乾道<lb/>
　元年拜尚書右僕射同中書門下平章事諡文惠<hi>宋史</hi>
　<hi>本傳</hi>　洪适取古今石刻法其字為之韵辨其文為之<lb/>
<pb n="KR2n0043_WYG_002-53a"/>
　釋以辨𨽻書曰𨽻釋𨽻續<hi>中興藝文志</hi>
虞似良字仲房號横溪自號寶蓮上人官至監左藏東<lb/>
　庫善篆𨽻家藏漢刻數千本心摹手追盡得㫖趣大<lb/>
　至數尺小至蠅頭各臻其妙兼能古文竒字<hi>謝翺金華游錄</hi>
　　似良詩詞清婉得唐人㫖趣尤工𨽻書無一食頃<lb/>
　去筆札至寤寐猶運指作勢衾裯當指處皆裂有篆<lb/>
　𨽻韵書行于世<hi>台州志</hi>　虞兵部仲房書杜工部李潮<lb/>
　八分小篆王宰山水圖兩篇𨽻法壊自公始然亦自<lb/>
<pb n="KR2n0043_WYG_002-53b"/>
　成一家摶搦騫騰鯨鵬撮摩夭矯容與烟雲卷舒數<lb/>
　十年豐功厚德之所載識借公為重不專在翰墨也<lb/>
　不知公者獨以𨽻古稱豈知公哉<hi>釋居簡北閒文集</hi>
方士繇字伯謩一名伯體莆陽人朱公元晦倡道學於<lb/>
　建安往從之以傳道為後學師工于書自篆籀分𨽻<lb/>
　行草諸體皆極其妙<hi>渭南集</hi>　朱子答蔡季通書云篆<lb/>
　𨽻碑于字畫皆不滿人意未有可寫之人令伯謩篆<lb/>
　如何<hi>朱子續集</hi>
<pb n="KR2n0043_WYG_002-54a"/>
吕勝已字季克邵武人與張栻朱熹講學工𨽻書得漢<lb/>
　法仕為湖南幹官歴倅江州知杭州自號渭川居士<lb/>
　<hi>八閩通志</hi>
黄銖字子厚崇安人少師事劉子翬與朱子為同門友<lb/>
　為文畧相上下𨽻法甚古得魏晉以前筆意<hi>八閩通志</hi>
朱協極<hi>與朱子同時</hi>宋敬齋箴朱熹撰朱協極𨽻<hi>天下金石志</hi>
婁機字彦發嘉興人乾道二年進士為太常博士秘書<lb/>
　郎皇太子始就外傅以機兼資善堂小學教授以累<lb/>
<pb n="KR2n0043_WYG_002-54b"/>
　朝事親脩身治國愛民四事手書以獻太子寘之座<lb/>
　右朝夕觀省太子得機所著廣干禄一編尤喜命戴<lb/>
　溪跋之擢監察御史遷禮部尚書同知樞宻院事參<lb/>
　知政事嘉定二年以資政殿學士知福州機深於書<lb/>
　學尺牘人多藏弆焉<hi>宋史本傳</hi>　漢𨽻字源檇李婁君彦<lb/>
　發所輯也合蔡中郎諸人筆力通神之妙皆聚此篇<lb/>
　<hi>洪邁漢𨽻字源序</hi>
魏了翁字華甫卭州蒲江人慶元五年登進士第嘉熙<lb/>
<pb n="KR2n0043_WYG_002-55a"/>
　中資政殿大學士諡文靖贈秦國公<hi>宋史本傳</hi>　鶴山先<lb/>
　生善篆不規規於繩尺中而有自然之勢嘗以篆法<lb/>
　寓諸𨽻最為近古<hi>書史㑹要</hi>
龔開字聖與號翠巖淮隂人宋兩淮制置司監官博聞<lb/>
　耿介作古𨽻得漢𨽻筆意<hi>書史㑹要</hi>
單夔官至侍從倣唐八分方勁有體師豫章<hi>書史㑹要</hi>
李伉<hi>未詳何時人</hi>鄆州州學新田記碑李伉𨽻書題額下欵<lb/>
　俱如漢刻有古受禪碑遺意<hi>元牘記</hi>
<pb n="KR2n0043_WYG_002-55b"/>
内臣楊日言字詢宜開封人喜經史工篆𨽻八分書<hi>書史</hi>
　<hi>㑹要</hi>
釋省欽善八分書太宗詔於殿上書數行得賜紫衣<hi>小畜</hi>
　<hi>集</hi>
釋嗣端<hi>真宗時人</hi>宋藍田縣修夫子廟碑進士董儲記僧嗣<lb/>
　端書分𨽻深得唐人法大中祥符四年立<hi>石墨鐫華</hi>
楚珍彭澤娼女草篆八分皆工<hi>書史㑹要</hi>
蘓氏建寧人淳祐間流落樂籍以蘓翠名能八分書<hi>書史</hi>
<pb n="KR2n0043_WYG_002-56a"/>
　<hi>㑹要</hi>
金黨懐英字世傑馮翊人大定十年中進士第能屬文<lb/>
　工篆籀當時稱為第一學者宗之為翰林學士承㫖<lb/>
　致仕諡文獻<hi>金史本傳</hi>　黨懐英篆籀入神李陽冰之後<lb/>
　一人而已嘗謂唐人韓蔡不通字學八分自篆籀中<lb/>
　來故懐英書上軋鍾蔡其下不論也小楷如虞褚亦<lb/>
　當為中朝第一書法以魯公為正栁誠懸以下不論<lb/>
　也<hi>趙秉文滏水集</hi>
<pb n="KR2n0043_WYG_002-56b"/>
麻九疇字知幾易州人七嵗能草書作大字有作數尺<lb/>
　者一時目為神童章宗召見竒之入大學有文名已<lb/>
　而隠居不為科舉計趙秉文薦之特賜盧亞榜進士<lb/>
　第俄遷應奉翰林文字<hi>金史本傳</hi>　九疇字畫正書八分<lb/>
　皆有功<hi>中州集</hi>
張本字敏之觀津人貞祐元年中詞賦髙第工大篆八<lb/>
　分正大九年以翰林學士見留遂隠為黄冠居燕京<lb/>
　長春宫<hi>泔水仙澤謠</hi>
<pb n="KR2n0043_WYG_002-57a"/>
元趙孟頫字子昻宋太祖子秦王德芳之後也四世祖<lb/>
　伯圭賜第湖州為湖州人幼聰明讀書過目輒成誦<lb/>
　為文操筆立就至元中摉訪遺逸授兵部郎中遷集<lb/>
　賢直學士延祐三年拜翰林學士承㫖榮禄大夫嘗<lb/>
　與侍臣論文學之士以孟頫比唐李白宋子瞻封魏<lb/>
　國公諡文敏孟頫篆籀分𨽻真行草書無不冠絶古<lb/>
　今遂以書名天下天竺有僧數萬里來求其書歸國<lb/>
　中寶之<hi>元史本傳</hi>　公性善書專以古人為法篆則法石<lb/>
<pb n="KR2n0043_WYG_002-57b"/>
　鼓詛楚𨽻則法梁鵠鍾繇行草則法逸少獻之不雜<lb/>
　以近體<hi>楊載翰林學士趙公狀</hi>
熊朋來字與可豫章人薦為閩海提舉儒學官而朝廷<lb/>
　以東南儒學之士惟福建廬陵為最盛時起朋來連<lb/>
　為兩郡教授所至考古篆籀文字晚以福清州判官<lb/>
　致仕學者稱為天慵先生<hi>元史本傳</hi>　往者鶴山魏公嘗<lb/>
　以篆法寓諸𨽻體最為近古近時豫章熊先生亦用<lb/>
　之<hi>道園學右錄</hi>
<pb n="KR2n0043_WYG_002-58a"/>
吾丘衍字子行太末人家於錢塘嗜古學通經史百家<lb/>
　言工于篆籀其精妙不在秦唐二李下性放曠不事<lb/>
　檢東𦕈左目左足跛而風度特醖藉每以郭忠恕自<lb/>
　比自號貞白處士所著有周秦刻石音釋學古編篆<lb/>
　籀之學至宋季其敝極矣子行始倡其説以復于古<lb/>
　而呉興趙文敏公實和之其學乃大後得其傳以名<lb/>
　世者宛邱趙子竒濮陽呉孟思<hi>王禕思文公集</hi>
周嶷蘄黄人博識古文于篆籀尤癖嗜逺近碑刻藉手<lb/>
<pb n="KR2n0043_WYG_002-58b"/>
　以為寶重然有求書者或非聖賢理道雖百計懇率<lb/>
　不與儒者以是多之故所行世亦絶少<hi>續宏簡錄</hi>
虞集字伯生宋丞相允文五世孫從呉澄游授受具有<lb/>
　源委大德初以薦授大都路教授文宗在潛邸已知<lb/>
　集名既即位除奎章閣侍書學士贈江西行中書省<lb/>
　參知政事䕶軍封仁夀郡公闢書舍為二室左室書<lb/>
　陶淵明詩于壁題曰陶庵右室書邵堯夫詩題曰邵<lb/>
　庵故世稱邵庵先生<hi>元史本傳</hi>　虞集真行草篆皆有法<lb/>
<pb n="KR2n0043_WYG_002-59a"/>
　度𨽻為當代第一<hi>書史㑹要</hi>
陸友字友仁博雅好古工漢𨽻八分書尤能鑒辨三代<lb/>
　漢魏而下鐘鼎銘刻晉唐法書名畫皆有精識嘗至<lb/>
　都下虞奎章柯博士皆善其書言于上未及任用而<lb/>
　歸<hi>張昶呉中人物志</hi>　友仁追跡石經欲與蔡鍾相上下嘗<lb/>
　書八分小篆歌如昆刀切玉不見形迹而剛强之氣<lb/>
　温潤之質望之儼然<hi>墨史</hi>
楊益洛陽人歴行臺御史轉員外郎出撫南雍<hi>學古錄</hi>
<pb n="KR2n0043_WYG_002-59b"/>
　虞集贈詩云洛陽楊友直字擬漢中郎<hi>同上</hi>　楊益古<lb/>
　𨽻學廬江太守碑亦能篆<hi>書史㑹要</hi>
張恕字如心浦江人舉明經歴任武陵東陽慶元學正<lb/>
　素與呉萊栁貫友善書體壯勁得八分之正<hi>張應槐浦陽人</hi>
　<hi>物續記</hi>
杜本字伯原清江人博學善屬文隠武夷山中文宗徴<lb/>
　之不起右丞相脱脱以隠士薦召為翰林待制至杭<lb/>
　州稱疾不行工于篆𨽻學者稱為清碧先生<hi>元史本傳</hi>
<pb n="KR2n0043_WYG_002-60a"/>
　杜本工楷𨽻楷書結體謹嚴全具八分𨽻書學漢陽<lb/>
　馥碑<hi>書史㑹要</hi>
魏敬益字士友洛陽人臨江總管古𨽻學廬江太守亦<lb/>
　能篆<hi>書史㑹要</hi>
石巖字民瞻京口人官至縣尹𨽻書法韓尚書<hi>書史㑹要</hi>
鄭枃字子經羅源人泰定中辟南安儒學教諭與陳旅<lb/>
　為文字友著衍極五篇衍極記載三篇其書自蒼頡<lb/>
　迄䝉古凡古人篆籀以及書法之變皆在所論宣撫<lb/>
<pb n="KR2n0043_WYG_002-60b"/>
　使齊伯亨采而上之作衍極堂以藏其書<hi>何喬逺閩書</hi>
　鄭枃能大字兼八分<hi>書史㑹要</hi>
李<hi>佚其名</hi>字申伯江右人官至集賢待制古𨽻專學孫叔<lb/>
　敖碑得古勁古拙之法<hi>書史㑹要</hi>
王務道字宏本山隂人呉志淳字主一曹南人古𨽻俱<lb/>
　學孫叔敖碑<hi>書史㑹要</hi>
繆貞字仲素常熟人善篆𨽻真行書好古博識隠居不<lb/>
　仕八分小篆追蹤張有正書尤髙古致道觀虞山福<lb/>
<pb n="KR2n0043_WYG_002-61a"/>
　地四篆字碑烈士碑𨽻書其蹟也旁有正書題識尤<lb/>
　佳所著有書學明辨<hi>鄧黻常熟志</hi>
舒頔字道源績溪人至元丁丑辟池陽教諭至正庚寅<lb/>
　轉台州學政為詩蒼古不貴纎巧習字尤喜樸拙識<lb/>
　者曰宗漢𨽻非八法也名其齋曰貞素學者稱曰貞<lb/>
　素先生<hi>明人列朝詩集</hi>　舒頔自作貞素先生𫝊云風清<lb/>
　晝閒或篆𨽻數章意與筆悟則快然自得雖不逮斯<lb/>
　繇然時人亦莫予解<hi>貞素齋集</hi>
<pb n="KR2n0043_WYG_002-61b"/>
楊元正吉水人翰林檢討善行草其𨽻法師蔡邕為時<lb/>
　所重<hi>續宏簡錄</hi>
李介石字守道以書見省臣命草符<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>遂器重之授松<lb/>
　江府提控案牘後守鎮江王逄有寄李守道詩云西<lb/>
　湖有竒士少負不羈才酒外嗜八分席地畫青苔<hi>梧溪</hi>
　<hi>集</hi>
楊翮字文舉金陵人元末提舉江浙學校楊孟載悼楊<lb/>
　文舉詩云八分書古追東漢七字詩工到盛唐<hi>眉庵集</hi>
<pb n="KR2n0043_WYG_002-62a"/>
汪正字大雅四明人工八分書<hi>書史㑹要</hi>
李林字九皋錢塘人古𨽻學受禪表<hi>書史㑹要</hi>
周伯琦字伯温饒州人以䕃授南海主簿三轉為翰林<lb/>
　修撰帝以伯琦工書法命篆宣文閣寶仍題匾宣文<lb/>
　及摹王羲之蘭亭序智永所書千字文刻石閣中招<lb/>
　諭平江張士誠拜江浙行省左丞留平江者十餘年<lb/>
　伯琦博學工文章而尤以篆𨽻真草擅當時嘗著六<lb/>
　書正訛説文字原二書<hi>元史本傳</hi>　伯琦篆師徐鋐張有<lb/>
<pb n="KR2n0043_WYG_002-62b"/>
　正行筆結字殊有𨽻體正書亦佳<hi>書史㑹要</hi>
蘇大年字昌齡號西坡真定人居揚州工八分行書<hi>書畫</hi>
　<hi>史</hi>
明張羽字來儀潯陽人好著述文詞典雅紀載行事詳<lb/>
　而有體洪武初以儒徴對不稱㫖放還又徴起為太<lb/>
　常丞<hi>名山藏</hi>　張羽𨽻法韓擇木<hi>弇州山人稿</hi>
邵誼字思宜休寧人洪武初以文學舉授本縣訓導調<lb/>
　㸃縣善篆𨽻詹希原朱同咸推重其字學<hi>萬姓統譜</hi>　思<lb/>
<pb n="KR2n0043_WYG_002-63a"/>
　宜分書學受禪碑亦雅勁<hi>詹氏小辨</hi>
王廉字希陽麗水人洪武初薦入翰林修史書成授太<lb/>
　子説書累官至陜西左布政字宗韓擇木兼精篆𨽻<lb/>
　<hi>何鏜括蒼志</hi>
顧禄字謹宗華亭人能詩善書行楷學蘇文忠尤工于<lb/>
　分𨽻洪武中為太常典簿<hi>華亭志</hi>
曽鼎字元友更字有實泰和人有孝行人稱曰曽孝子<lb/>
　元末為濓溪書院學正洪武三年以明經舉引疾辭<lb/>
<pb n="KR2n0043_WYG_002-63b"/>
　博學强記工詩擅八分書範金為小印章渾然古意<lb/>
　<hi>楊士竒東里集</hi>
李汶字宗茂博學多才善漢𨽻國初召為史館編修與<lb/>
　修元史授巴東南和令晚年歸隠鄉里扁其所居曰<lb/>
　兼山艮所號石泉翁嘗集蔡邕書成四言古詩以訓<lb/>
　其子寧門人張中謂其結體遒勁筆勢飛動若長鎗<lb/>
　大劍交馳其壯且武也若商彛周鼎之銘其文甚古<lb/>
　也<hi>李蕙太平府志</hi>
<pb n="KR2n0043_WYG_002-64a"/>
鄭煜字宗晦枃子洪武中辟興化縣訓導天才逸出長<lb/>
　于八分書<hi>閩書</hi>
宋季子以字行家于臨川為詩文有法且留意于𨽻古<lb/>
　之學所獲漢魏諸碑刻必夙夜潛玩三走鄱陽見伯<lb/>
　誠先生歐君復悉以作𨽻之法授焉復從龍虎山中<lb/>
　質諸方壺翁從義翁于是學大進遂以善𨽻書知名<lb/>
　<hi>宋濓重校漢𨽻字源序</hi>
謝章<hi>大祖時人</hi>詹同謝章𨽻書歌云君不見天雨粟泣魑魅<lb/>
<pb n="KR2n0043_WYG_002-64b"/>
　蒼頡制字洩天秘科斗之文久茫然史籀秦斯兩相<lb/>
　繼大小二篆生八分此後六書從簡易邕邈𨽻字近<lb/>
　古淳羲旭行草紛如雲謝章讀書𨽻更好使我見之<lb/>
　過所聞不求妍巧自竒拙禹鼎周彛文斷缺連昌宫<lb/>
　中墜井釵赤壁江底沈沙鐵魚魚雅雅錐畫深一字<lb/>
　豈但值百金冠冕佩玉古君子天生古貌多古心春<lb/>
　蚓秋蛇世交錯嗟我毫端久荒落墨池風暖白日長<lb/>
　正欲相從謝章學<hi>天衢舒嘯集</hi>
<pb n="KR2n0043_WYG_002-65a"/>
沈度字民則華亭人少力學善篆𨽻真行八分書洪武<lb/>
　中舉文學不就成祖擢為翰林典籍一時翰林善書<lb/>
　如解大紳之真行草胡光大之行草滕用亨之篆八<lb/>
　分王汝玉梁用行之真楊文遇之行皆知名當世而<lb/>
　胡解及度之書獨為上所愛凡玉冊金簡用之宗廟<lb/>
　朝廷藏秘府施四裔刻之貞石傳于後世一切大制<lb/>
　作必命度書書婉麗飄逸雍容矩度八分尤為髙古<lb/>
　渾然漢意累官翰林學士<hi>東里集</hi>
<pb n="KR2n0043_WYG_002-65b"/>
滕用亨字用衡蘇州人問學辨博文詞爾雅尤精六書<lb/>
　之學篆法之妙髙出近世永樂三年被薦召試篆書<lb/>
　作麟鳯龜龍四大字又獻禎符三詩稱㫖授翰林待<lb/>
　詔<hi>延休堂漫錄</hi>　用衡所獻禎符之詩三篇手寫副本而<lb/>
　正書篆𨽻皆具葢用衡以能書薦起篆𨽻尤其所長<lb/>
　時未授職故欲以此自見也<hi>匏翁家藏集</hi>
程南雲南城人永樂初以能書徴授中書舍人精篆𨽻<lb/>
　為時所尚正統中為南京太常卿<hi>列卿記</hi>　南雲篆法<lb/>
<pb n="KR2n0043_WYG_002-66a"/>
　得陳思孝之傳𨽻真草俱有古則又善大字<hi>書史㑹要</hi>
張端將樂人少有才名景泰間以薦授鑄印局使直南<lb/>
　薰殿善楷草書尤工篆𨽻丘瓊山嘗作考𨽻辨以遺<lb/>
　之<hi>延平志</hi>
林宗道字仲學景泰間領鄉薦為文詞氣豪逸尤善𨽻<lb/>
　書晚年用筆益蒼勁<hi>閩書</hi>
左贊字時翊南城人學書于程南雲以詞翰名于時天<lb/>
　順丁丑登進士第擢吏部主事成化中為廣東右布<lb/>
<pb n="KR2n0043_WYG_002-66b"/>
　政<hi>何喬新椒丘文集</hi>　左贊書法兼諸體而尤精于𨽻得二<lb/>
　蔡筆意<hi>書史㑹要</hi>
李東陽字賓之茶陵人四嵗能大書景帝召見加諸膝<lb/>
　賜寶鏹舉天順八年進士授編修宏治八年入内閣<lb/>
　十六年加太子太保户部尚書謹身殿大學士贈太<lb/>
　師諡文正<hi>吾學編</hi>　涯翁篆勝古𨽻古𨽻勝真行草<hi>弇州</hi>
　<hi>山人集</hi>
李應楨名甡以字行更字貞伯長洲人景泰癸酉舉鄉<lb/>
<pb n="KR2n0043_WYG_002-67a"/>
　試入太學授中書舍人宏治中為太僕少卿博學好<lb/>
　古篆楷俱入格<hi>列卿記</hi>　文徴明曰家君寺丞在太僕<lb/>
　時公為少卿徴明以同僚子弟得朝夕給事左右所<lb/>
　承緒論為多一日書魏府君碑顧謂徴明曰吾學書<lb/>
　四十年今始有得然老無益矣子其及目力壯時為<lb/>
　之因極論書之要訣累數百言凡運指凝思吮毫濡<lb/>
　墨與字之起落轉換大小向背長短疎密髙下疾徐<lb/>
　莫不有法葢公雖潛心古法而所自得為多當為國<lb/>
<pb n="KR2n0043_WYG_002-67b"/>
　朝第一其尤妙能三指尖搦管虛腕疾書今人莫能<lb/>
　及也<hi>甫田集</hi>　少卿真行草𨽻皆清潤端方如其為人<lb/>
　<hi>書史㑹要</hi>
文徴明名璧以字行更字徴仲長洲人以貢至京師授<lb/>
　翰林待詔少拙于書刻意臨學亦規模宋元既悟筆<lb/>
　意遂悉棄去專法晉唐其小楷雖自黄庭樂毅中來<lb/>
　而温純精絶虞褚而下弗論也𨽻書法鍾繇獨步一<lb/>
　世生平雅慕趙文敏每事多師之論者謂詩文書畫<lb/>
<pb n="KR2n0043_WYG_002-68a"/>
　雖與趙同而出處純正若或過之<hi>文嘉行畧</hi>　公于書未<lb/>
　嘗苟且或答人簡札少不當意必再三易之不厭故<lb/>
　愈老而愈益精細有細入毫髪者或勸其草應酬曰<lb/>
　吾以此自娯非為人也李文正以篆自負及見公𨽻<lb/>
　曰吾之篆文生之𨽻蔑以加矣<hi>黄佐衡山文公墓志銘</hi>　徴仲<lb/>
　嘗自負𨽻法則不尚古人而歉于篆然余得其千文<lb/>
　一本亦在呉興堂廡也<hi>藝苑巵言</hi>
文彭字夀承號三橋待詔徴明子也少承家學善真行<lb/>
<pb n="KR2n0043_WYG_002-68b"/>
　草書尤工草𨽻咄咄逼其父以諸生久次貢授秀水<lb/>
　訓導擢國子助教于南京<hi>王世貞呉中往哲像贊</hi>　文彭篆分<lb/>
　真行草並佳體體有法並自成家不蹈父迹才似勝<lb/>
　之工力逺不及父<hi>詹氏小辨</hi>
髙瀔字宗吕侯官人早嵗善屬詞不樂舉子業孤潔一<lb/>
　世知名海内善𨽻草八分<hi>名藏</hi>
徐蘭字芳逺號南塘其先餘姚人後徙髙郵為郡諸生<lb/>
　累舉不第遂潛心書法正書師鍾繇宣示表草師王<lb/>
<pb n="KR2n0043_WYG_002-69a"/>
　獻之授衣天寶節過鵝還等帖皆淳古遒勁度越流<lb/>
　俗尤精六書考究㸃畫正其訛謬作古文竒字得邉<lb/>
　魯生筆法八分初法蔡邕淳于長碑不失矩度而晚<lb/>
　年參以己意時人謂其書與程南雲並馳逺近求者<lb/>
　無虛日蘭亦髙自矜貴間有挾勢位使輿𨽻致之輒<lb/>
　白眼叱去曰吾豈秪役者耶人以是益重之<hi>張時徹寧波府</hi>
　<hi>志</hi>　徐蘭與豐坊同時好作𨽻字不師漢人而師宋<lb/>
　廬陵朱協極蘇學嘗有協極所書敬齋箴石刻字畫<lb/>
<pb n="KR2n0043_WYG_002-69b"/>
　無法俗惡可厭後之人乃有好之如徐氏者亦其所<lb/>
　遭然也<hi>金薤琳瑯</hi>
陸師道字子傳號五湖長洲人嘉靖戊戌進士授都水<lb/>
　主事改儀部入直内閣以母老乞歸起為尚寶司少<lb/>
　卿師事待詔刻意為文章及書畫皆入能品<hi>姑蘇名賢小記</hi>
　　師道工小楷及古𨽻<hi>馮允成集</hi>
周紹元字希安華亭人思兼子隠居藻里工八分精篆<lb/>
　刻<hi>松江志</hi>
<pb n="KR2n0043_WYG_002-70a"/>
周天球字公瑕號幼海長洲人少遊文待詔門下習為<lb/>
　書法待詔極許可之曰他日得吾筆者周生也及籍<lb/>
　諸生不喜治帖括獨好古文詞日夜切劘久之其業<lb/>
　乃成書法亦日有名為呉人所宗<hi>于慎行榖城山房集</hi>　公瑕<lb/>
　治大小篆古𨽻行楷皆模範文太史晚能自得蹊徑<lb/>
　一時豐碑大碣無不出其手<hi>馮元成集</hi>
王穉登字百穀先世江隂人移居呉門十嵗為詩長而<lb/>
　駿發名滿呉㑹間妙于書及篆𨽻呉門自文待詔殁<lb/>
<pb n="KR2n0043_WYG_002-70b"/>
　後風雅之道未有所歸百穀振華啓秀嘘枯吹生擅<lb/>
　詞翰之席者三十餘年閩粤之人過呉門者雖賈胡<lb/>
　窮子必蹖門求一見求其片縑尺素然後去<hi>列朝詩集</hi>
　王百穀𨽻書遒古大勝真草<hi>游居錄</hi>
孫得源字本卿楷宗顔平原八分法鍾太傅小篆倣李<lb/>
　丞相詩句出入陶謝元白諸家操行甚卓縉紳雅重<lb/>
　之<hi>何三畏潄六齋全集</hi>
孫克宏字允執號雪居文簡公承恩子以父任為應天<lb/>
<pb n="KR2n0043_WYG_002-71a"/>
　治中擢漢陽知府正書倣宋仲温八分宗秦漢<hi>松江志</hi>
俞允文字仲蔚崑山人少工臨池久而益擅之其小𨽻<lb/>
　駸駸歐栁而上登呉興堂行書出入褚河南稍縦之<lb/>
　則米襄陽八分自謂得西嶽碑體以方韓蔡蔑如矣<lb/>
　<hi>弇州續藁</hi>
呉錦字有中休寧人受筆法于許元復書各體俱能分<lb/>
　書入妙幾過文待詔號六松山人<hi>詹氏小辨</hi>
王樗全初名鼎字康生太倉人書法健利有致晚得鍾<lb/>
<pb n="KR2n0043_WYG_002-71b"/>
　太傅受禪碑習之至忘寢食以故于八分尤精<hi>弇州山人</hi>
　<hi>藁</hi>
梁桂茂善八分書官臨安知府<hi>江寧府志</hi>
江徽字仲徽婺源人詩極壯麗工八分書性傲岸時以<lb/>
　方盧次梗云<hi>徽州志</hi>
陳夀徴以字行莆田人工數體書尤善八分<hi>閩書</hi>
章國舜字伯元號秀南新昌人隆慶改元貢入太學選<lb/>
　得閩之政和令書法喜顔蘇工漢𨽻獨不好為草書<lb/>
<pb n="KR2n0043_WYG_002-72a"/>
　<hi>馮伯謹虚舟□</hi>
李開芳字伯東别號還素閩永春人萬歴中成進士授<lb/>
　主事累遷南太僕卿臨池之技縱横跌蕩不減素師<lb/>
　<hi>葉向髙蒼霞餘草</hi>　開芳好以篆𨽻八分作署書自謂得斯<lb/>
　邈遺意體勢雖涉竒怪袤丈之字畧無怯澀亦人所<lb/>
　難<hi>書史㑹要</hi>
胡宗仁字彭舉上元人隠于冶城山下生而偉壯美髯<lb/>
　晚年衲衣拄杖义手徐步鬚髯從風飄颺市人皆目<lb/>
<pb n="KR2n0043_WYG_002-72b"/>
　為神仙<hi>列朝詩集</hi>　宗仁擅漢𨽻得中郎遺法<hi>五雜俎</hi>　彭<lb/>
　舉師魏受禪碑簡勁方正中雅氣逼人<hi>江寧府志</hi>
郭天中字聖僕先世莆田人其祖以避冦徙秣陵不事<lb/>
　生業專精篆𨽻之學窮崖斷碑搜訪模搨寢食俱廢<lb/>
　晚年𨽻書益進師法秦漢最為逼古<hi>列朝詩集</hi>
歐陽序字惟禮江寧人能詩詞工篆籀仕福州府幕官<lb/>
　罷歸結茅於姑塘之麓終老焉<hi>江寧府志</hi>　惟禮真師率<lb/>
　更篆八分師二季與梁鵠結搆不疎古雅有意<hi>金陵瑣事</hi>
<pb n="KR2n0043_WYG_002-73a"/>
宋珏字比玉莆田人善八分書規模夏承碑蒼老雄健<lb/>
　骨法嶄然<hi>列朝詩集</hi>
沈宏嘉字叔雅嘉興人工篆𨽻八分董氏戯鴻堂帖其<lb/>
　手摹勒石也<hi>珊瑚網</hi>
鄺露字淑雅南海諸生工大小篆八分行草書詩曰嶠<lb/>
　野集手書開雕極精楷<hi>廣東通志</hi>
馬如玉字楚嶼本張姓家金陵南市樓徙居舊院熟精<lb/>
　文選唐詩善小楷及八分書<lb/>
<pb n="KR2n0043_WYG_002-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分𨽻偶存卷下<lb/>
</p>
<p>
</p>
  </div>
</body>
</text>
</TEI>
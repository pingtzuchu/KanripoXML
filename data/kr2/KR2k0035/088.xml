<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_088-1a"/>
欽定四庫全書<lb/>
欽定熱河志卷八十八<lb/>
　人物二<lb/>
　遼<lb/>
　　姚景行　遼史姚景行𫝊姚景行始名景禧祖漢<lb/>
　　英本周將應厯初來聘用敵國禮帝怒留之及景<lb/>
　　行既貴始出籍貫興中縣景行博學重熙五年擢<lb/>
　　進士乙科為將作監改燕趙國王教授不數年至<lb/>
<pb n="KR2k0035_WYG_088-1b"/>
　　翰林學士樞宻副使叅知政事性敦厚亷直人望<lb/>
　　歸之道宗即位多被顧問為北府宰相九年秋告<lb/>
　　歸道聞重元亂集行旅三百餘騎勤王比至賊已<lb/>
　　平帝嘉其忠咸雍元年出為武定軍節度使明年<lb/>
　　驛召拜南院樞宻使上從容問治道引入内殿出<lb/>
　　御書及太子書示之賜什器車仗帝有意伐宋召<lb/>
　　景行問曰宋人好生邊事如何對曰自聖宗皇帝<lb/>
　　以威徳懐逺宋修職貢迨今幾六十年若以細故<lb/>
<pb n="KR2k0035_WYG_088-2a"/>
　　用兵恐違先帝成約上然其言而止致仕不踰月<lb/>
　　復舊職丁家艱起復兼中書令大康初鎮遼興以<lb/>
　　上京多滯獄命為留守不數月以獄空聞累乞致<lb/>
　　仕許之加守大師卒遣使弔祭追封栁城郡王諡<lb/>
　　文憲夀隆五年詔為立祠<lb/>
　　竇景庸　遼史竇景庸𫝊竇景庸中京人中書令<lb/>
　　振之子聰敏好學清寧中第進士授祕書省校書<lb/>
　　郎累遷少府少監樞宻直學士大安初遷南院樞<lb/>
<pb n="KR2k0035_WYG_088-2b"/>
　　宻副使監修國史知樞宻院事賜同徳功臣封陳<lb/>
　　國公有疾表請致仕不從加太子太保授武定軍<lb/>
　　節度使審决寃滯以獄空聞拜中京留守薨諡曰<lb/>
　　肅憲子瑜三司副使<lb/>
　　大公鼎　遼史大公鼎𫝊大公鼎渤海人先世籍<lb/>
　　遼陽率賔縣統和間徙遼東豪右以實中京因家<lb/>
　　於大定曾祖忠禮賔使父信興中主簿公鼎幼莊<lb/>
　　愿長而好學咸雍十年登進士弟調瀋州觀察判<lb/>
<pb n="KR2k0035_WYG_088-3a"/>
　　官時遼東雨水傷稼北樞宻院大發瀕河丁壯完<lb/>
　　隄防有司承令峻急公鼎以大興役事非利國便<lb/>
　　農之道疏請罷役從之水亦不為災改良鄉令奏<lb/>
　　禁鷹坊羅畢之擾省徭役務農桑建孔子廟學部<lb/>
　　民服化累遷興國軍節度副使徙長春州錢帛都<lb/>
　　提㸃俄拜大理卿多所平反天祚即位歴長寧軍<lb/>
　　節度使南京副留守改東京户部使恃盗殺留守<lb/>
　　蕭保先公鼎單騎行郡陳以禍福安輯如故拜中<lb/>
<pb n="KR2k0035_WYG_088-3b"/>
　　京留守乗𫝊赴官境内肅清時人心反側公鼎請<lb/>
　　布恩惠為肆赦以安之累表乞歸不許會奴賊張<lb/>
　　撒八率無頼嘯聚公鼎欲擊而勢有不能嘆曰吾<lb/>
　　欲謝事久矣為世故所牽不幸至此豈命也夫憂<lb/>
　　憤成疾卒子昌齡左承制昌嗣洺州刺史昌朝鎮寧<lb/>
　　軍節度<lb/>
　　馬保忠　契丹國志馬保忠營州人也疏眉目豐<lb/>
　　下謹重寡欲斤斤自修人賢其行讀書不謁州縣<lb/>
<pb n="KR2k0035_WYG_088-4a"/>
　　往往節用以給親里大饑則振其餘於鄉黨太平<lb/>
　　年間授洗馬改著作郎殿中丞興宗朝樞宻使尚<lb/>
　　父守太師兼政事令封燕國公<lb/>
　金<lb/>
　　田灝　金史田灝𫝊田灝字黙之興中人遼天慶<lb/>
　　八年進士歴官金部員外郎擢歸徳節度使太祖<lb/>
　　定燕灝舉四川版圖歸朝加都官郎中權節度使<lb/>
　　事四遷知真定府事招降齊博㳺貴等賊衆五千<lb/>
<pb n="KR2k0035_WYG_088-4b"/>
　　餘人三遷行臺左丞彰徳軍節度使是時新定力<lb/>
　　役灝蠲籍之半而上之故相之繇賦比他州獨輕<lb/>
　　改同簽燕京留守民遮留不得出易服夜去入為<lb/>
　　刑部尚書居三月請老卒於家<lb/>
　　裕爾伯特<hi>舊作瑶里孛迭今改正</hi>　金史裕爾伯特𫝊裕爾<lb/>
　　伯特北京路庫本明安<hi>舊作窟白猛安今改正</hi>托囉<hi>舊作陀囉今改</hi>
　　正山穆琨<hi>舊作謀克今改正</hi>人也以軍功歴海濱令遷徐<lb/>
　　王府掾以稱職再任御史臺察亷升同知震武軍<lb/>
<pb n="KR2k0035_WYG_088-5a"/>
　　節度使事明昌初為唐州刺史尋授西北路招討<lb/>
　　副使改東北路六年正月北兵圍慶州急伯特率<lb/>
　　本路軍往救敵解去州境無患承安元年丞相襄<lb/>
　　北伐伯特為先鋒副統後授鎮寧軍節度使以六<lb/>
　　羣牧人叛改寧昌軍伯特為都統領歩騎萬次懿<lb/>
　　州敵數萬逆戰勢甚張伯特親陷陣奮擊却之身<lb/>
　　中二創㨗聞遷一官二年乣軍千餘出没剽掠錦<lb/>
　　懿間伯特追敗之復獲所掠悉還本户改東北路<lb/>
<pb n="KR2k0035_WYG_088-5b"/>
　　招討使以捍邊有功賜詔褒諭三遷為崇義軍節<lb/>
　　度使卒遣官致祭賜銀五百兩贈金紫光祿大夫<lb/>
　　伯特勇决善戰任兵鎮十餘年所向克㨗凡再遷<lb/>
　　官賜金幣甚為上倚注云<lb/>
　　鄧儼　金史鄧儼𫝊鄧儼字子威懿州宜民人也<lb/>
　　天徳三年擢進士第大定中為左司員外郎右司<lb/>
　　郎中尋轉左司掌機務者數年世宗嘗謂宰臣曰<lb/>
　　人言鄧儼用心不正朕視儼奏事心識甚明在太<lb/>
<pb n="KR2k0035_WYG_088-6a"/>
　　府監心亦向公宰臣因奏儼明事機有心力於是<lb/>
　　擢户部侍郎翌日復謂宰臣曰吏部掌銓選當得<lb/>
　　通練人因改命焉累遷中都路都轉運使明昌初<lb/>
　　為户部尚書上命尚書省集百官議如何使民棄<lb/>
　　末務本以廣儲蓄儼言今風俗競為侈靡莫若定<lb/>
　　立制度使貴賤上下衣冠車馬室宇器用各有等<lb/>
　　差裁抑婚姻䘮葬過度之禮罷去鄉社追逐無名<lb/>
　　之費用度有節則蓄積日廣矣尋知歸徳府事致<lb/>
<pb n="KR2k0035_WYG_088-6b"/>
　　仕卒<lb/>
　　完顔博恰<hi>舊作伯嘉今改正</hi>　金史完顔博恰𫝊完顔博<lb/>
　　恰字輔之北京路額爾袞必喇<hi>舊作訛魯古必喇今改正</hi>明安<lb/>
　　人明昌二年進士調中都左警巡判官豪右屏迹<lb/>
　　除監察御史劾奏平章政事布色<hi>舊作僕散今改正</hi>揆累<lb/>
　　官莒州刺史讞屬縣盗博恰曰饑寒為盗得錢二<lb/>
　　千經月不使一錢云何此必官兵捕他盗不獲誣<lb/>
　　以凖罪耳詰之果然貞祐四年三月博恰奏西京<lb/>
<pb n="KR2k0035_WYG_088-7a"/>
　　副統程琢智勇過人以私財募集壯士二萬復取<lb/>
　　渾源白登有恢復西山之志盡忠于國百戰不挫<lb/>
　　臣恐失機會輒擬琢昭勇大將軍同知西京留<lb/>
　　事兼領一路義軍制可兵部尚書籖樞宻院事富<lb/>
　　察阿爾布色<hi>舊作蒲察阿里不孫今改正</hi>為右副元帥備禦潼<lb/>
　　關陜州次沔池土濠村兵不戰而潰逸去博恰劾<lb/>
　　之宣宗憂旱博恰奏曰今日之旱聖主自用宰相<lb/>
　　謟諛百司失職實此之由髙琪汝礪深怨之以御<lb/>
<pb n="KR2k0035_WYG_088-7b"/>
　　史中丞行尚書省元帥府於河中控制河東南北<lb/>
　　路便宜從事奏曰本路衝要不可闕官凡召辟者<lb/>
　　每以艱險為辭乞凡<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>召無故不至者宜令降罰<lb/>
　　悉心幹當者視所歴陞遷詔召不至者决杖一百<lb/>
　　餘如所請廷議欲棄河東徙其民以實陜西博恰<lb/>
　　上書諫曰中原之有河東如人之有肩背古人云<lb/>
　　不得河東不雄萬一失之恐未易取也大忤宰執<lb/>
　　意罷為中丞河南大水充宣慰副使按行京東奏<lb/>
<pb n="KR2k0035_WYG_088-8a"/>
　　曰亳州災最重合免三十餘萬石三司止奏除十<lb/>
　　萬石民將重困詔治三司奏災不以實罪博恰純<lb/>
　　直不能與時低昻嘗曰生為男子當益國澤民其<lb/>
　　他不可學也髙汝礪方希寵固位博恰論事輒與<lb/>
　　之忤由是毁之者衆元光元年坐言事過切降遥<lb/>
　　授同知歸徳府事二年三月遥授集慶軍節度使<lb/>
　　權叅知政事行尚書省於河中率陜西精鋭與平<lb/>
　　陽公史詠共復河東頃之有疾薨<lb/>
<pb n="KR2k0035_WYG_088-8b"/>
　　富察<hi>舊作蒲察今改正</hi>阿里　金史富察阿里𫝊富察阿<lb/>
　　里興州路人以廕補官充䕶衛十人長武器署令<lb/>
　　遷右衛副將軍宋兵犯分道鋪馳驛赴邊伺其入<lb/>
　　以伏兵掩之改提㸃器物局泰和伐宋從右副元<lb/>
　　匡為副統攻宜城縣取之以功遷武衛軍副都指<lb/>
　　揮使崇慶初遷元帥左都監都城被圍道路梗塞<lb/>
　　移駐大名軍變遇害<lb/>
　　珠嘉<hi>舊作术甲今改正</hi>臣嘉　金史珠嘉臣嘉𫝊珠嘉臣<lb/>
<pb n="KR2k0035_WYG_088-9a"/>
　　嘉北京明安人襲父穆琨泰和伐宋𨽻陜西完顔<lb/>
　　綱麾下歴通州海州同知軍州事貞祐二年除武<lb/>
　　器署丞救集寧有功遷河南統軍判官興平元年<lb/>
　　行樞宻院於壽州由壽泗渡淮伐宋破宋兵三千<lb/>
　　於漸湖灘有詔蹂踐宋境上毋深入臣嘉駐霍邱<lb/>
　　楂岡村縱輕騎鈔掠焚毁積聚宋兵屯髙柳橋老<lb/>
　　幼甚衆其寨兩城環之以水臣嘉獲宋諜者張聰<lb/>
　　遣持牒招之不從先令水軍徑渡攻之軍士牛青<lb/>
<pb n="KR2k0035_WYG_088-9b"/>
　　操戈刺門卒皆披靡散去遂登陴大軍繼之夷其<lb/>
　　寨還遇宋兵數千於梅景村臣嘉伏兵林間以歩<lb/>
　　卒誘致之伏發宋兵潰追奔十餘里生擒其將阮<lb/>
　　世安等五人獲器仗甚衆二年賞征南功陞職一<lb/>
　　等遷元帥右都監充陜西行省叅議官兼金安軍<lb/>
　　節度使改知延安府事轉左都監駐兵京兆元光<lb/>
　　元年卒<lb/>
　　郭俁　金史郭俁𫝊郭俁字伯有潭州人大定二<lb/>
<pb n="KR2k0035_WYG_088-10a"/>
　　十二年進士調長子主簿萊州觀察判官萊陽縣<lb/>
　　令補尚書省令使知管差除除大理寺司直太常<lb/>
　　博士左司都事御史臺舉俁才幹可用詔陞一等<lb/>
　　除平縣府治中久之召為同知登聞鼓院兼祕書<lb/>
　　丞遷禮部郎中滕州刺史同知真定府事上言每<lb/>
　　季合注廵尉官吏刑兩部斟酌盜賊多寡處選注<lb/>
　　詔議行之大安元年遷遼東按察轉運使改中都<lb/>
　　路都轉運使泰定軍節度使陜西東路按察轉運<lb/>
<pb n="KR2k0035_WYG_088-10b"/>
　　使貞祐三年罷按察司仍充本路轉運使行六部<lb/>
　　尚書改河北西路轉運致仕卒<lb/>
　　王維翰　金史王維翰傳王維翰字之翰利州龍<lb/>
　　山人父庭遼季率縣人保縣東山後以衆降維翰<lb/>
　　好學不倦中大定二十八年進士調貴徳州軍<lb/>
　　判官察亷遷永覇令縣豪設事陳訴維翰窮竟其<lb/>
　　詐杖殺之健訟衰息佐胥持國治河決有勞遷一<lb/>
　　階改北京轉運户籍判官補尚書省令史除同知<lb/>
<pb n="KR2k0035_WYG_088-11a"/>
　　保静軍節度使事檢括户籍一郡稱平屬縣有奴<lb/>
　　殺主人誣主人弟殺者維翰㣲行物色得其状奴<lb/>
　　遂引服攝侍御史奏事殿中章宗曰佳御史就除<lb/>
　　侍御史布色揆伐宋維翰行省左右司郎中泰和<lb/>
　　七年河南旱蝗詔維翰體究田禾分數以聞八年<lb/>
　　宋人受盟上問復背盟否維翰對曰宋主怠於政<lb/>
　　事兩淮千里蕭條其臣無敢執咎者不足憂也惟<lb/>
　　北方當勞聖慮耳大安初權右諫議大夫三司欲<lb/>
<pb n="KR2k0035_WYG_088-11b"/>
　　税間架維翰諫不聽轉御史中丞遷工部尚書兼<lb/>
　　大理卿改刑部尚書拜叅知政事貞祐初罷為定<lb/>
　　海軍節度使鎮無兵備鄰郡皆望風奔潰維翰謂<lb/>
　　吏民曰孤城不可守此州阻山浮海當有生地無<lb/>
　　俱為魚肉也乃縱百姓避難維翰率吏民願從者<lb/>
　　奔東北山結營堡自守力窮被執不屈死詔贈中<lb/>
　　奉大夫<lb/>
　　鄭子𣆀　金史鄭子聃𫝊鄭子聃字景純大定府<lb/>
<pb n="KR2k0035_WYG_088-12a"/>
　　人父宏遼金源令二子子京子聃楊邱行嘗謂人<lb/>
　　曰金源二子鳯毛也小者尤特達後必名世子聃<lb/>
　　及冠有能賦聲天徳二年廷試明日海陵以子聃<lb/>
　　程文示邱行對曰可入甲乙及拆卷果中第一甲<lb/>
　　第三人調翼城丞遷賛皇令名為書畫直長子聃<lb/>
　　頗以才望自負常慊不得為第一甲第一人正隆<lb/>
　　二年會試畢海陵示以第一人程文子聃少之問<lb/>
　　作賦如何對曰甚易因自矜且謂人莫己若也海<lb/>
<pb n="KR2k0035_WYG_088-12b"/>
　　陵不悅使與翰林修撰綦戬楊伯仁宣徽判官張<lb/>
　　汝霖應奉翰林文字李希顔同進士襍試七月癸<lb/>
　　未御寳昌門臨軒觀試以不貴異物民乃足為賦<lb/>
　　題忠臣猶孝子為詩題憂國如飢渴為論題上謂<lb/>
　　讀卷官翟永固曰朕出賦題能言之或能行之未<lb/>
　　可知也詩論題庶戒臣下丁亥御便殿親覽試卷<lb/>
　　中第者七十三人子聃果第一海陵竒之有頃進<lb/>
　　官三階除翰林修撰改侍御史京畿旱詔子聃决<lb/>
<pb n="KR2k0035_WYG_088-13a"/>
　　囚遂澍雨人以比顔直卿顯宗深器重之以疾求<lb/>
　　補外為沂州防禦使皇太子幣贐甚厚命以安輿<lb/>
　　之官召還改吏部侍郎遷侍講兼修國史上曰修<lb/>
　　海陵實録知其詳無如子聃者盖以史事専責之<lb/>
　　也卒年五十五子聃英俊有直氣其為文亦然生<lb/>
　　平所著詩文二千餘篇<lb/>
　　中州集小𫝊鄭子聃字景純大定人少日有賦聲<lb/>
　　時輩莫與為敵天徳三年第三人登科士論以為<lb/>
<pb n="KR2k0035_WYG_088-13b"/>
　　屈而海陵不之許也正隆二年詔景純再試擇能<lb/>
　　賦者八人先以題付之以困景純且將視其中與<lb/>
　　否罪賞之<hi>御題天錫智勇正萬邦海陵謂侍臣漢髙祖諱不避之可乎乃改作萬國</hi>及<lb/>
　　開卷景純果第一海陵終不以為工與被黜者兩<lb/>
　　罷之趙獻之賀啟云丹桂一枝不失舊物青錢萬<lb/>
　　選無愧古人其為名流所稱道如此累官吏部侍<lb/>
　　郎改侍講學士卒其賦酴醿有玉斧無人解修月<lb/>
　　珠裙有意欲留仙之句甚為詩家所稱<lb/>
<pb n="KR2k0035_WYG_088-14a"/>
　　　謹按子聃事史本傳與中州集有三異一第三<lb/>
　　　人登第史係天徳二年中州集係三年一史冄<lb/>
　　　試時有賦詩論三題中州集秪一賦題又不同<lb/>
　　　一子聃中第一人後史有進官三階文中州集<lb/>
　　　則云與被斥者兩罷之皆不可强合姑兩存之<lb/>
　　　以備考<lb/>
　　劉昻　金史劉昻傳劉昻字之昻興州人大定十<lb/>
　　九年進士曾高而下七世登科昻天資警悟律賦<lb/>
<pb n="KR2k0035_WYG_088-14b"/>
　　自成一家詩得晚唐體尤工絶句李純甫故人外<lb/>
　　傳云昻早得仕年三十三為尚書省掾調平涼路<lb/>
　　轉運副使術士有言昻官正五品昻不信俄以母<lb/>
　　憂去職連蹇十年卜居洛陽有終焉之志有薦其<lb/>
　　才於章宗者泰和初自國子司業擢為左司郎中<lb/>
　　會掌書大中與賈鉉漏言除授事為言者所劾獄<lb/>
　　辭連昻章宗震怒一時聞人皆遣逐之鉉罷政昻<lb/>
　　降上京留守判官道卒竟如術者之言<lb/>
<pb n="KR2k0035_WYG_088-15a"/>
　　李經　金史李經𫝊李經字天英錦州人作詩極<lb/>
　　刻苦喜出竒語不蹈襲前人李龍甫見其詩曰真<lb/>
　　今世太白也由是名大震再舉不第拂衣去南渡<lb/>
　　後其鄉帥有表至朝廷士大夫識之曰此天英筆<lb/>
　　也朝議以武功就命倅其州後不知所終<lb/>
　　中州集小𫝊李經作詩極刻苦如欲絶去翰墨蹊<lb/>
　　逕間者李趙諸人頗稱道之嘗有詩云雁奴失寒<lb/>
　　更拍拍呌秋水天長夢已盡秋思紛難理最為得<lb/>
<pb n="KR2k0035_WYG_088-15b"/>
　　意其餘或有不可曉者累舉不第卒<lb/>
　　　謹按金史地理志錦州舊屬興中後屬大定其<lb/>
　　　地當有與今境相錯者故李經本𫝊及歸潛志<lb/>
　　　並以為錦州人<lb/>
　　孫徳淵　金史孫徳淵傳孫徳淵字資深興中州<lb/>
　　人也大定十六年進士調石州軍事判官淶水丞<lb/>
　　察亷遷沙河令有盗秋桑者主逐捕之盗以义自<lb/>
　　刺其足面曰秋桑例不禁採汝何得刺我主懼賂<lb/>
<pb n="KR2k0035_WYG_088-16a"/>
　　而求免盗不從訴之縣徳淵曰若逐捕而傷瘡必<lb/>
　　在後今在前乃自刺也盗遂引服選尚書省令史<lb/>
　　不就丁父憂去官民為刻石祠之累官大理丞兼<lb/>
　　左拾遺審官院奏徳淵剛正幹能可任繁劇遂再<lb/>
　　任大安初遷盤安軍節度使改河北西路按察轉<lb/>
　　運使改昭義軍節度使潞州破被執俄有拜於前<lb/>
　　者皆沙河舊民也密䕶徳淵由是得脱貞祐二年<lb/>
　　拜工部尚書攝御史中丞是時山東乏兵食有司<lb/>
<pb n="KR2k0035_WYG_088-16b"/>
　　請鬻恩例舉人居喪者亦許納錢就試徳淵奏此<lb/>
　　大傷名敎事遂寢尋致仕監察御史許古論徳淵<lb/>
　　忠亮明敏可大用士大夫望朝廷起復必能建明<lb/>
　　以利國家宣宗嘉納未及用而卒<lb/>
　　趙子翼　中州集小𫝊趙子翼字士美大定人正<lb/>
　　隆二年進士性剛果與物多忤用是仕宦不進以<lb/>
　　同知臨海軍節度使事致仕居真定有詩樂府傳<lb/>
　　於世父仲尹子叔獻三世皆仕至四品職名亦相<lb/>
<pb n="KR2k0035_WYG_088-17a"/>
　　近士美詩有筆力如賦臨海乳山萬松堂為可見<lb/>
　　矣<lb/>
　　趙之傑　中州集小傳趙之傑字伯英大定人本<lb/>
　　名宗傑避諱改大定十六年進士歴西京提刑副<lb/>
　　使棣州防禦使終於太常卿使宋還言事云宋人<lb/>
　　文敝之極且脆弱不足為慮邊部為可慮也其前<lb/>
　　識如此子繪名進士早卒孫季卿在燕中<lb/>
　　冀禹鍚　中州集小𫝊冀禹錫字京父龍山人崇<lb/>
<pb n="KR2k0035_WYG_088-17b"/>
　　慶二年進士調沈邱簿與令不相能令以贓敗疑<lb/>
　　京父發之賂權貴誣京父以賓客依託之事坐廢<lb/>
　　十年朝臣薦其才者數十人終為銓曹所礙居襄<lb/>
　　邑部使者起之攝旁近諸縣所至有父母之愛農<lb/>
　　司治許昌又為主事區處餽餉上下千餘里不露<lb/>
　　聲迹而條畫次第皆具雖鱗雜米鹽若不足經意<lb/>
　　者問之應如指掌時人多自以為不及也正大中<lb/>
　　當路諸公力辯其被誣乃得以常調守扶風丞召<lb/>
<pb n="KR2k0035_WYG_088-18a"/>
　　補省掾不就歸徳奏充知事及城被攻京父為經<lb/>
　　歴官守禦之策一府倚重之車駕至授左右司都<lb/>
　　事兼應奉翰林文字官奴之變家人勸京父羸服<lb/>
　　免禍不從有自外至者曰禁中賊滿矣乃自投水<lb/>
　　中<lb/>
　　歸潛志冀禹鍚京父惠州龍山人㓜聰明絶倫年<lb/>
　　十九擢大興魁入太學有聲弱冠登高第時號得<lb/>
　　人入仕以能稱遇事風生老吏莫及初任沈邱簿<lb/>
<pb n="KR2k0035_WYG_088-18b"/>
　　以年少喜交逰飲酒遂為令所乗坐廢再調考柘<lb/>
　　二城皆主簿又以治聞由前過終不得京官朝士<lb/>
　　累薦為當途所沮得扶風丞因客睢陽為行樞密<lb/>
　　院辟為都事末帝東遷擢為應奉翰林文字充尚<lb/>
　　書省都事富察官奴之變與宰相李蹊同見殺年<lb/>
　　四十三京父詩鍜鍊甚工冩畫亦勁健可喜散文<lb/>
　　亦精緻<lb/>
　　　謹按金史地理志無惠州遼金二史地理志惠<lb/>
<pb n="KR2k0035_WYG_088-19a"/>
　　　州下並無龍山縣歸潛志言惠州當是利州之<lb/>
　　　悞<lb/>
　　劉海　元史劉濬𫝊劉濬字濟川其先興州人曽祖海<lb/>
　　金進士第一人仕至河南府尹死國難子孫遂家<lb/>
　　河南<lb/>
　　侯金鼎　元好問詩集贈利州侯神童詩注兒字<lb/>
　　金鼎生十四月識字予見時生二十一月識字無<lb/>
　　算<hi>詩見藝文</hi>
<pb n="KR2k0035_WYG_088-19b"/>
　　　謹按神童之名無考始以字列之<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷八十八<lb/>
</p>
<p>
</p>
  </div>
</body>
</text>
</TEI>
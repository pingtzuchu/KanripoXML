<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_058-1a"/>
欽定四庫全書<lb/>
欽定熱河志卷五十八<lb/>
　建置沿革四<lb/>
　　北魏<lb/>
　　北齊　周<lb/>
<pb n="KR2k0035_WYG_058-2a"/>
</p>
<p>
<pb n="KR2k0035_WYG_058-3a"/>
</p>
<p>
<pb n="KR2k0035_WYG_058-4a"/>
　北魏<lb/>
　北齊　周<lb/>
　　北魏為安州營州及庫莫奚契丹地<lb/>
　　今承徳府本境為安州廣陽郡之燕樂縣地其北<lb/>
　　境為庫莫奚地灤平縣為廣陽郡之廣興縣地其<lb/>
　　西境為禦夷鎮地豐寧縣為燕樂縣方城北地其<lb/>
　　西南境為禦夷鎮地北境為庫莫奚地後俱併入<lb/>
　　庫莫奚平泉州為營州建徳郡之陽武縣冀陽郡<lb/>
<pb n="KR2k0035_WYG_058-4b"/>
　　之平剛縣地赤峯縣為庫莫奚地建昌縣為營州<lb/>
　　建徳郡之石城縣廣都縣地冀陽郡之栁城縣地<lb/>
　　其北境為契丹地朝陽縣為營州昌黎郡之龍城<lb/>
　　縣廣興縣定荒縣地其北境為契丹地<lb/>
　　魏書地形志安州<hi>皇興二年置治方城天平中䧟元象中寄治幽州北界</hi>領<lb/>
　　郡三<hi>按在今境之郡一</hi>
　　廣陽郡<hi>延和元年置益州真君二年改為郡</hi>領縣三<lb/>
　　廣興<hi>延興二年置真君九年併恒山屬</hi>
<pb n="KR2k0035_WYG_058-5a"/>
　　燕樂<hi>州郡治延和九年置真君九年併永樂</hi>
　　方城<hi>普泰元年置</hi>
　　　按北魏燕樂縣即安州廣陽郡治其地在邉外<lb/>
　　　與東魏元象時僑置邉内之燕樂縣異<hi>東魏僑置之燕</hi>
　　　<hi>樂縣在古北口内今密雲縣東北境</hi>曾公亮武經總要謂後魏之<lb/>
　　　安州遼為北安州西南至古北口二百八十里<lb/>
　　　以方位道里計之當在今豐寧縣之東境水經<lb/>
　　　注索頭水南逕廣陽僑郡西今安州治<hi>安州為魏置酈</hi>
<pb n="KR2k0035_WYG_058-5b"/>
　　　<hi>道元魏人故曰今安州</hi>南流注於濡水<hi>即灤河</hi>索頭水即今<lb/>
　　　伊遜河<hi>詳見水門</hi>流經承徳府北境過豐寧縣至灤<lb/>
　　　平縣之東北境會入灤河今豐寧縣博洛河屯<lb/>
　　　<hi>即波羅河屯</hi>之廢城址古索頭水正經其西當為安<lb/>
　　　州故治盖北魏之安州領郡凡三密雲郡安樂<lb/>
　　　郡皆置於邉内惟廣陽郡置於邉外今承徳府<lb/>
　　　之南境<hi>北魏為奚地</hi>灤平縣之東境<hi>西境為禦夷鎮地</hi>豐寧<lb/>
　　　縣之東南境<hi>北境為奚地西南境為禦夷鎮地</hi>皆廣陽郡地也<lb/>
<pb n="KR2k0035_WYG_058-6a"/>
　　　魏志燕樂縣下注州郡治是州郡同治燕樂燕<lb/>
　　　樂縣治即當在豐寧縣東南境附近安州故治<lb/>
　　　也承徳府南境近相毗接亦當為燕樂縣地廣<lb/>
　　　興方城二縣方位不詳魏志既稱燕樂縣為州<lb/>
　　　郡治又於安州下注治方城者方城本地名安<lb/>
　　　州與燕樂同治其地故注文互見後普泰元年<lb/>
　　　析置方城縣縣以地名亦當在今豐寧縣境燕<lb/>
　　　樂方城居北在豐寧縣境則廣興縣宜居南為<lb/>
<pb n="KR2k0035_WYG_058-6b"/>
　　　今灤平縣境矣<lb/>
　　　又按水經注五渡水<hi>今承徳府東境之老牛河詳見水門</hi>出安樂<lb/>
　　　縣丁原山南流逕其縣故城西本三會城也又<lb/>
　　　髙石水<hi>今平泉州南境之瀑河詳見水門</hi>出安樂縣東山西流<lb/>
　　　厯三會城南道元所注係在安州境而北魏之<lb/>
　　　安州本無安樂縣若指漁陽郡之安樂縣北魏<lb/>
　　　於真君七年併入潞縣者其故地在今順義縣<lb/>
　　　界於邉外無涉惟魏志安州燕樂縣下注云真<lb/>
<pb n="KR2k0035_WYG_058-7a"/>
　　　君九年併永樂知北魏真君以前尚有永樂縣<lb/>
　　　與燕樂縣毗接同在安州境内所謂安樂縣者<lb/>
　　　疑即永樂縣之譌因其已併入燕樂故道元稱<lb/>
　　　為故城也<lb/>
　　營州<hi>治和龍城太延二年為鎮真君五年改置永安未䧟天平初復</hi>領郡六<hi>按在今境</hi>
　　<hi>之郡三</hi>
　　昌黎郡<hi>晉分遼東置真君八年併冀陽屬焉</hi>領縣三<lb/>
　　　按昌黎本燕之舊郡其治在龍城亦因後燕北<lb/>
<pb n="KR2k0035_WYG_058-7b"/>
　　　燕之舊<lb/>
　　龍城<hi>真君八年併栁城昌黎棘城屬焉有堯祠檢頓城狼水</hi>
　　　按龍城即燕舊都在今朝陽縣南境之三座塔<lb/>
　　　狼水即大凌河流經三座塔境惟所併之棘城<lb/>
　　　在今義州西北當朝陽縣境之外知龍城縣之<lb/>
　　　東兼得今錦州府地<lb/>
　　廣興<hi>真君八年併徒河永樂燕昌屬焉有雞鳴山石城大栁城</hi>
　　　按方輿紀要廣興故城在營州東百里當在今<lb/>
<pb n="KR2k0035_WYG_058-8a"/>
　　　朝陽縣南三座塔之東境其所併之徒河為今<lb/>
　　　錦縣地在朝陽縣境外知廣興縣之東南亦兼<lb/>
　　　得今錦州府地<lb/>
　　定荒<hi>正光末置有鹿頭山松山</hi>
　　　按方輿紀要定荒縣正光末析龍城廣興二縣<lb/>
　　　地置正光之末距太延二年初得昌黎郡之時<lb/>
　　　㡬及九十年知正光以前即龍城廣興二縣地<lb/>
　　　亦當在今朝陽縣境今奈曼旗西南八十里有<lb/>
<pb n="KR2k0035_WYG_058-8b"/>
　　　鹿兒山其地正當魏昌黎郡之北境或即為古<lb/>
　　　鹿頭山未可知也<lb/>
　　建徳郡<hi>真君八年置治白狼城</hi>領縣三<lb/>
　　　按建徳本燕舊郡之名考魏之取燕於延和元<lb/>
　　　年八月先拔建徳郡於太延二月四月始充白<lb/>
　　　狼城知建徳郡與白狼城本為兩地魏之建徳<lb/>
　　　郡即治白狼城盖係改置之郡北燕之故治<lb/>
　　石城<hi>真君八年併遼陽路大樂屬焉冇白鹿山祠</hi>
<pb n="KR2k0035_WYG_058-9a"/>
　　　按方輿紀要石城故城在營州西南百餘里盖<lb/>
　　　據後燕録慕容寶自廣都黄榆谷行十餘里清<lb/>
　　　河王㑹勒兵攻寶寶馳二百里至龍城㑹遣騎<lb/>
　　　追至石城不及廣都距龍城二百餘里而石城<lb/>
　　　在其中約畧以為百餘里耳魏之建徳郡既領<lb/>
　　　石城縣而昌黎郡之廣興縣下復有石城知為<lb/>
　　　兩地疑後燕録所謂追至石城者乃廣興縣境<lb/>
　　　之石城故與龍城相近未必為石城縣也又考<lb/>
<pb n="KR2k0035_WYG_058-9b"/>
　　　魏志於石城下注前漢屬石北平即以石城為<lb/>
　　　漢縣考慕容燕所置諸郡縣用漢舊名者頗多<lb/>
　　　而分併參錯毎非其故址後燕時有石城令知<lb/>
　　　其志石城縣北燕時又有石城太守知其又升<lb/>
　　　為石城郡魏時省郡而存縣盖亦仍燕之舊縣<lb/>
　　　而非即漢縣故治也計其方位當在今建昌縣<lb/>
　　　西南接平泉州東南近長城之地<lb/>
　　廣都<hi>真君八年併白狼建徳望平屬焉有金紫城</hi>
<pb n="KR2k0035_WYG_058-10a"/>
　　　按廣都亦燕之舊縣水經注廣成俗謂之廣都<lb/>
　　　此盖自慕容氏後相沿以俗名置縣魏志不係<lb/>
　　　以沿革知非漢之廣成故縣至魏建徳郡既治<lb/>
　　　白狼城而志又稱白狼併屬廣都者盖郡治在<lb/>
　　　白狼城而白狼所屬之地復割入廣都耳據後<lb/>
　　　燕録自廣都黄榆谷至龍城二百餘里則廣都<lb/>
　　　當在龍城之南為今建昌縣東南境地<lb/>
　　陽武<hi>正光未置有三合城</hi>
<pb n="KR2k0035_WYG_058-10b"/>
　　　按陽武縣置於正光之末距真君八年置郡之<lb/>
　　　時已越七十餘年當以近建徳郡之地祈置其<lb/>
　　　方位未詳方輿紀要謂陽武廢縣在石城東亦<lb/>
　　　約畧之詞别無證據水經注安樂<hi>當作永樂見前安州條下</hi>
　　　縣有三會城此稱三合城疑即三會之譌考安<lb/>
　　　樂縣之三會城在五渡水之東髙石水之西與<lb/>
　　　濡水入邉處相近當在今老牛河<hi>即五渡水</hi>瀑河<hi>即髙</hi>
　　　<hi>石水</hi>之間為平泉州西南境地三合城先已併入<lb/>
<pb n="KR2k0035_WYG_058-11a"/>
　　　燕樂縣而此又在陽武縣者盖建徳郡與廣陽<lb/>
　　　郡本自相接故析其附近之地置縣正光末增<lb/>
　　　置陽武之時距道元之死僅二年餘<hi>道元死於孝昌三年</hi>
　　　<hi>蕭寶夤之亂</hi>當在其書成之後故水經注未之詳也<lb/>
　　冀陽郡<hi>真君八年併昌黎武定五年復</hi>領縣二<lb/>
　　　按冀陽亦燕之舊郡魏自延和元年拔冀陽郡<lb/>
　　　於北燕真君八年併入昌黎郡逮武定時復置<lb/>
　　　冀陽郡而東魏旋亡是魏之置有冀陽郡統前<lb/>
<pb n="KR2k0035_WYG_058-11b"/>
　　　後不過十有餘年其實即昌黎郡地也<lb/>
　　平剛<lb/>
　　　按平剛在燕時亦當置縣魏初隨冀陽郡併省<lb/>
　　　至魏末復置耳魏志不詳沿革當與前漢右北<lb/>
　　　平治之平剛異<hi>平剛漢書本作平岡</hi>水經注自盧龍至凡<lb/>
　　　城二百許里自凡地東北出趣平罡<hi>即平剛</hi>百八<lb/>
　　　十里盖即指魏之平剛當為今平泉州東境地<lb/>
　　栁城<lb/>
<pb n="KR2k0035_WYG_058-12a"/>
　　　按栁城為燕改置之縣已非漢之故治至魏初<lb/>
　　　併省之時既以其地省入龍城而又割栁城之<lb/>
　　　故城分𨽻廣興至魏末仍分置栁城縣故有龍<lb/>
　　　城所併之栁城有廣興所𨽻之大栁城又有冀<lb/>
　　　陽郡所領之栁城縣屢經分割并非燕栁城之<lb/>
　　　故治盖其一時之廢置如是計其方位當不離<lb/>
　　　龍城以南為今建昌縣南境地<lb/>
　　　又按魏志又有南營州注云孝昌中營州隘永<lb/>
<pb n="KR2k0035_WYG_058-12b"/>
　　　熙二年置寄治英雄城其所領亦有昌黎郡及<lb/>
　　　龍城廣興定荒三縣建徳郡及石城廣都二縣<lb/>
　　　當永熙二年正東西魏分國之時此乃僑置之<lb/>
　　　營州與故地無涉<lb/>
　　北史奚傳<hi>互見魏書</hi>庫莫奚其先東部宇文之别種也<lb/>
　　初為慕容晃<hi>十六國春秋作皝</hi>所破竄匿松漠之間好為<lb/>
　　寇抄登國三年道武親自出討至弱洛水南大破<lb/>
　　之十數年間庫莫奚滋盛大和四年輒入塞内辭<lb/>
<pb n="KR2k0035_WYG_058-13a"/>
　　以畏地豆干抄掠詔書切責之二十二年寇安州<lb/>
　　擊走之後復欵附毎求入塞交易宣武詔曰庫莫<lb/>
　　奚去太和二十一年以前與安營二州邉人參居<lb/>
　　並無欺貳至二十二年叛逆以来遂爾逺竄今雖<lb/>
　　欵附猶在塞表<lb/>
　　　按庫莫奚初竄匿松漠當在承徳府屬北境之<lb/>
　　　外魏道武破之於弱洛水<hi>即饒樂水</hi>南即今英金河<lb/>
　　　在赤峯縣屬翁牛特旗界魏之登國三年即慕<lb/>
<pb n="KR2k0035_WYG_058-13b"/>
　　　容垂之建興三年是時苻秦喪亂後燕又甫經<lb/>
　　　立國故庫莫奚漸强得至弱洛水南其後慕容<lb/>
　　　寶之襲庫莫奚渡澆洛水<hi>即饒樂水</hi>是終後燕北燕<lb/>
　　　之世庫莫奚皆處英金河左右在今承徳府豐<lb/>
　　　寧縣北境及赤峯縣境逮魏太和四年之後始<lb/>
　　　與安營二州民雜居益復漸徙而南散處今承<lb/>
　　　徳府本境灤平縣豐寧縣平泉州境内太和以<lb/>
　　　後奚之部落日大魏志所稱安州於天平中䧟<lb/>
<pb n="KR2k0035_WYG_058-14a"/>
　　　者史不詳其事考其時正江果棄安州奔髙麗<lb/>
　　　時必庫莫奚乗亂據之耳至東魏孝静帝武定<lb/>
　　　三年髙歡上言幽安定三州北接奚蠕蠕請於<lb/>
　　　險要修立城戍以防之此所謂安州者乃東魏<lb/>
　　　寄治邉内之安州已非北魏安州之故境矣<lb/>
　　北史契丹傳<hi>互見魏書</hi>契丹國在庫莫奚東異種同𩔖<lb/>
　　並為慕容晃所破竄於松漠之間登國中魏大破<lb/>
　　之遂逃迸經數十年有部落於和龍之北數百里<lb/>
<pb n="KR2k0035_WYG_058-14b"/>
　　真君以來得交市於和龍密雲之間貢獻不絶太<lb/>
　　和三年莫賀弗勿于率其部落求内附止於白狼<lb/>
　　水東<lb/>
　　遼史營衛志契丹之先曰奇首可汗生八子其後<lb/>
　　族屬漸盛分為八部居松漠之間今永州木葉山<lb/>
　　有契丹始祖廟奇首可汗可敦併八子像在焉潢<lb/>
　　河之西土河之北奇首可汗故壤也元魏末莫賀<lb/>
　　弗勿于畏髙麗蠕蠕侵逼率車三千乗衆萬口内<lb/>
<pb n="KR2k0035_WYG_058-15a"/>
　　附乃去奇首可汗故壤居白狼水東北<lb/>
　　　按北史稱契丹居和龍之北數百里據遼史謂<lb/>
　　　在永州考遼之永州本以潢河土河二水合流<lb/>
　　　而名為今喀爾喀左翼旗地當建昌朝陽縣屬<lb/>
　　　敖漢奈曼旗北境之外遼史所謂潢河之西土<lb/>
　　　河<hi>今名老河</hi>之北與唐書所謂潢水之南黄龍之北<lb/>
　　　其方位相合盖潢河自赤峯縣北境之翁牛特<lb/>
　　　東流至喀爾喀左翼旗境會土河復折而南流<lb/>
<pb n="KR2k0035_WYG_058-15b"/>
　　　故契丹所居可曰在潢水之南亦可曰在潢水<lb/>
　　　之西土河經建昌朝陽縣北敖漢奈曼旗境始<lb/>
　　　合潢河亦在黄龍之北也太和以後之内附者<lb/>
　　　盖契丹中之别部白狼水即今大凌河契丹附<lb/>
　　　居白狼水東盖已雜處龍城近地魏志於營州<lb/>
　　　之䧟不詳其事考孝莊之末國亂紛然營州當<lb/>
　　　為契丹所據<lb/>
　　北齊為庫莫奚地其東北境為契丹地東南境屬<lb/>
<pb n="KR2k0035_WYG_058-16a"/>
　　營州<lb/>
　　今承徳府本境灤平縣豐寧縣赤峯縣為庫莫奚<lb/>
　　地平泉州為營州冀陽建徳郡地其北境接庫莫<lb/>
　　奚地建昌縣為營州建徳郡地其北境為契丹地<lb/>
　　朝陽縣為營州龍城廣興縣地其北境為契丹地<lb/>
　　北齊書昭帝紀皇建元年帝親討庫莫奚出長城<lb/>
　　虜奔遯<lb/>
　　北史奚傳齊受魏禪嵗時来朝其後種𩔖漸多分<lb/>
<pb n="KR2k0035_WYG_058-16b"/>
　　為五部有阿魏氏遂盛<lb/>
　　杜佑通典庫莫奚於後魏之初頻為寇盜及突厥<lb/>
　　興而臣屬之後稍漸强盛分為五部理饒樂水北<lb/>
　　即鮮卑故地<lb/>
　　　按魏安州于元象中寄治幽州北界之後諸史<lb/>
　　　無復置之文是東魏至北齊之安州祇僑置在<lb/>
　　　長城以内而舊地全䧟入庫莫奚矣通典稱庫<lb/>
　　　莫奚屬於突厥考魏書尚無突厥傳其興當在<lb/>
<pb n="KR2k0035_WYG_058-17a"/>
　　　後魏之末至庫莫奚之分為五部在齊受魏禪<lb/>
　　　之後通典所謂居饒樂水北者亦祇約畧之詞<lb/>
　　　大約奚之故地本在今赤峯縣北境迨據有安<lb/>
　　　州則今承徳府灤平縣豐寧縣境赤峯縣南境<lb/>
　　　皆庫莫奚地觀齊昭帝紀討庫莫奚出長城而<lb/>
　　　虜遯知長城以外即為奚境矣<lb/>
　　　又按隋志稱齊廢廣陽郡以大興<hi>大興即廣興避隋煬帝諱</hi>
　　　<hi>追改</hi>方城入燕樂此亦寄治邉内之廣陽郡在今<lb/>
<pb n="KR2k0035_WYG_058-17b"/>
　　　密雲縣界者非北魏舊廣陽郡地<lb/>
　　北史契丹傳天保四年契丹犯塞文帝北討至平<lb/>
　　州遂西趣長塹親踰山嶺大破之<lb/>
　　　按魏志於營州稱永安末䧟天平初復又稱孝<lb/>
　　　昌中䧟大約自孝明帝以後營州郡縣之䧟入<lb/>
　　　契丹者魏末亦未必能盡復其為北齊所有當<lb/>
　　　在天保中大破契丹之時齊文宣紀稱北討契<lb/>
　　　丹至平州從西道趣長塹辛丑至白狼城壬寅<lb/>
<pb n="KR2k0035_WYG_058-18a"/>
　　　經昌黎城癸夘至陽師水甲辰踰山嶺奮擊大<lb/>
　　　破之丁未至營州可知東魏之末營州近境已<lb/>
　　　為契丹所有至是始復定之也<lb/>
　　隋書地理志後魏置營州於和龍城後齊惟留建<lb/>
　　徳冀陽二郡龍城大興<hi>此大興即魏昌黎郡之廣興亦避隋煬帝諱追改</hi>
　　等縣其餘並廢<lb/>
　　北齊書高保寧𫝊武平末為營州刺史鎮和龍<lb/>
　　　按北齊時安州久䧟惟存營州其建徳冀陽二<lb/>
<pb n="KR2k0035_WYG_058-18b"/>
　　　郡之屬縣亦多併省自不能如北魏之原境是<lb/>
　　　北齊所有者當為今建昌縣及朝陽縣南境三<lb/>
　　　座塔以南及平泉州東南境地其西則與奚分<lb/>
　　　地其東北則與契丹分地<lb/>
　　　又按文宣帝紀天保三年冬十月仍起長城北<lb/>
　　　至社干戌四百餘里立三十六戌五年十一月<lb/>
　　　帝北巡至達速嶺覽山川險要將起長城六年<lb/>
　　　發夫一百八十萬人築長城自幽州北夏口至<lb/>
<pb n="KR2k0035_WYG_058-19a"/>
　　　恒州九百餘里七年併省州郡先是自西河總<lb/>
　　　秦戌築長城東至於海前後所築東西凡三千<lb/>
　　　餘里築十里一戌其要害置州鎮凡二十五所<lb/>
　　　八年於長城内築重城自庫洛拔而東至於塢<lb/>
　　　紇戌凡四百餘里又斛律羨傳羨自庫堆戍東<lb/>
　　　距於海隨山屈曲二千餘里其間二百里中凡<lb/>
　　　有險要或塹山築城或斷谷起障並置立戍邏<lb/>
　　　五十餘所是北齊所築之長城東至於海與秦<lb/>
<pb n="KR2k0035_WYG_058-19b"/>
　　　時所築之東至大遼水者不同今潘家口以東<lb/>
　　　邉牆迤南至海當屬北齊改築之舊址至長城<lb/>
　　　内之重城則不可考矣<lb/>
　　周為庫莫奚地其東北境為契丹地東南境為齊<lb/>
　　營州刺史髙保寧地<lb/>
　　今承徳府灤平縣豐寧縣赤峯縣為庫莫奚地建<lb/>
　　昌縣北境朝陽縣北境為契丹地平泉州及建昌<lb/>
　　縣南境朝陽縣南境為北齊髙保寧地<lb/>
<pb n="KR2k0035_WYG_058-20a"/>
　　北齊書髙保寧𫝊周師將至鄴保寧率驍銳并契<lb/>
　　丹靺鞨萬餘騎將赴救聞鄴都不守便歸營據黄<lb/>
　　龍竟不臣周<lb/>
　　　按周書異域傳但有庫莫奚而無契丹即奚傳<lb/>
　　　中亦未詳後周之事蹟考周自建徳六年始併<lb/>
　　　齊地至大象三年即入於隋相距止四年其時<lb/>
　　　庫莫奚與契丹當仍在故境而齊營州刺史髙<lb/>
　　　保寧至隋開皇三年始滅是終周之世未嘗得<lb/>
<pb n="KR2k0035_WYG_058-20b"/>
　　　有安營二州之故地也若隋志稱周改安州為<lb/>
　　　元州亦即寄治密雲之安州不在今承徳府屬<lb/>
　　　境内<lb/>
　　　又按周宣帝大象元年六月發山東諸州民修<lb/>
　　　長城立亭障西自雁門東至碣石是周時長城<lb/>
　　　因北齊東至海之舊址與今邉牆無異<lb/>
　<lb/>
欽定熱河志卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_070-1a"/>
欽定四庫全書<lb/>
欽定熱河志巻七十<lb/>
　水二<lb/>
　　潮河　源出豐寧縣<hi>即四旗廳</hi>屬鑲黄旗大閣兒北七<lb/>
　　十里之城根營西南山下在縣治土城子西北一<lb/>
　　百三十里屈曲南流至大閣兒之東折而東南流<lb/>
　　復折而西南仍折而南龍潭溝水自西來會之又<lb/>
　　南流至岡子上共行縣境一百八十里入灤平縣<lb/>
<pb n="KR2k0035_WYG_070-1b"/>
　　<hi>即喀喇河屯廳</hi>之西北境逕哈什哈汛之東又南至椵樹<lb/>
　　嶺折而東南流至巴克什營之西復折而西南流<lb/>
　　共行縣境二百八十里至古北口闗西之潮河川<lb/>
　　入邊至密雲縣境㑹白河即古洫水也<lb/>
　　漢書地理志白檀縣洫水出縣北蠻夷中亦名鮑<lb/>
　　邱水<lb/>
　　水經注鮑邱水出禦夷北塞中南流境九荘嶺東<lb/>
　　俗謂之大榆河又南逕鎮東南九十里西密雲戍<lb/>
<pb n="KR2k0035_WYG_070-2a"/>
　　西又南左道合人谿水又東南流白楊泉水注之<lb/>
　　又東南龍芻谿水自坎注之又東南出峽逕安州<lb/>
　　舊漁陽郡之滑鹽縣南左合縣之北溪水<lb/>
　　　按漢志白檀縣洫水經注引以入濡水條下或<lb/>
　　　疑洫字與濡字本相近然師古注肥如縣濡水<lb/>
　　　音乃官反此洫水音呼鵙反不應一字两音一<lb/>
　　　水兩注知非漢書傳寫之誤乃酈氏誤引漢書<lb/>
　　　也潮白二河俱係大川漢書於漁陽郡不應載<lb/>
<pb n="KR2k0035_WYG_070-2b"/>
　　　沽水而遺鮑邱水以今方位考之白檀縣北之<lb/>
　　　水大無過於潮河則洫水之即鮑邱水信矣夫<lb/>
　　　潮河源在今豐寧縣境而漢志謂在蠻夷中桑<lb/>
　　　欽水經謂從塞外來道元注在禦夷謂北塞中<lb/>
　　　則斯地在當時本處邊外而非郡縣所及益可<lb/>
　　　知矣<lb/>
　　　又按密雲戍與密雲縣異後魏時已置有密雲<lb/>
　　　縣而水經注但稱戍者其非縣可知密雲戍在<lb/>
<pb n="KR2k0035_WYG_070-3a"/>
　　　禦夷鎮東南九十里與鎮甚近自當在邊外賈<lb/>
　　　耽謂密雲去禦夷鎮幾九百里道元時六鎮已<lb/>
　　　䧟沒或傳聞之誤記載成譌盖未知其本為兩<lb/>
　　　地也<lb/>
御製詩<lb/>
　　潮河橋<hi>丁卯</hi>
出口風増峭臨橋水㬪波常年度清蹕昔日此潮河荒<lb/>
戍縈烟荔山田茁雨禾名言思守徳觸景畏心多<lb/>
<pb n="KR2k0035_WYG_070-3b"/>
　　潮河<hi>甲申</hi>
白河過浮橋厗奚厯迤邐潮河帶城南弗渡遵其涘近<lb/>
郭列市鄽枕堰非髙峙緩急何所賴尋思盖久矣謀安<lb/>
民自知寧必更張屢<hi>叶</hi>洶湧奔新漲竹箭莫喻駛昨晩東<lb/>
北雷聞聲今見爾<lb/>
　　龍潭溝　在豐寧縣<hi>即四旗㕔</hi>属鑲黄旗大閣兒東南<lb/>
　　五十里縣治土城子西南一百里龍泉山靈通寺<lb/>
　　之西南為潭者三第一潭過寺里許形如偃月南<lb/>
<pb n="KR2k0035_WYG_070-4a"/>
　　北二丈東西斜袤十丈餘過潭東南登山十餘步<lb/>
　　轉南五十餘步為苐二潭仄徑﨑嶇佝僂攀附乃<lb/>
　　得上潭徑三丈作菱角形懸崖嶄絶繞潭而南上<lb/>
　　下百餘步得苐三潭旁哆中狹畧如銀鋌約徑二<lb/>
　　丈餘四圍林木薈翳俯瞰深碧隔潭南望水從石<lb/>
　　罅中出岔湧跳踐勢如激矢相傳毎潭入水三尺<lb/>
　　天霽水澄了然可辨其斯為神虬之所宅也三潭<lb/>
　　髙下逓注由寺前石澗東南流十餘里入潮河<lb/>
<pb n="KR2k0035_WYG_070-4b"/>
　　清水河　源出灤平縣<hi>即喀喇河屯㕔</hi>南境邊城外西南<lb/>
　　流至墻子峪之北入邊下流入潮河<lb/>
　　　按顧祖禹方輿紀要及顧炎武昌平山水記皆<lb/>
　　　以為即古要水漢要陽縣以此得名盖古要水<lb/>
　　　本入鮑邱水<hi>即今潮河</hi>而不入濡水<hi>即今灤河</hi>水經注載<lb/>
　　　要水于濡水條下者誤耳<hi>詳見建置沿革門</hi>
　　　方輿紀要又謂潮河亦有灤河之名乃因水經<lb/>
　　　注之誤而曲為之說其實潮與灤河河判然二<lb/>
<pb n="KR2k0035_WYG_070-5a"/>
　　　水不相假也<lb/>
　　乾塔河　原出灤平縣<hi>即喀喇河屯㕔</hi>南境邊城外西南<lb/>
　　流至黒峪闗入邊下流會清水河<lb/>
　　　按水經注鮑邱水自逕滑鹽縣以前皆當在邊<lb/>
　　　外其所㑹諸水以方位計之道人谿水合孟廣<lb/>
　　　硎水㑹鮑邱水當在今豐寧縣境白楊泉水出<lb/>
　　　白楊谿注鮑邱水又龍芻谿水自注鮑邱水當<lb/>
　　　在今灤平縣境今悉無可考惟龍潭溝水東南<lb/>
<pb n="KR2k0035_WYG_070-5b"/>
　　　流入潮河似為左入鮑邱之道人谿然道人谿<lb/>
　　　源流頗逺與龍潭溝亦不甚相𩔖若方輿紀要<lb/>
　　　謂道人谿水在密雲縣東北石<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>峪源發龍門<lb/>
　　　流徑縣界入潮河又以今之霧靈山為古孟廣<lb/>
　　　硎以今之乾塔河為古孟廣硎水然水經注所<lb/>
　　　載道人谿水距鮑邱水發源之處未甚相逺尚<lb/>
　　　不應在邊城之内<hi>一統志原本謂水經注道人谿在禦夷鎮東此在石盤峪</hi>
　　　<hi>者盖密雲縣境之小水而冠以舊名其說為是</hi>至霧靈山本即水經注<lb/>
<pb n="KR2k0035_WYG_070-6a"/>
　　　伏凌山之訛霧靈山既不得為孟硎則乾塔河<lb/>
　　　之為孟廣硎水亦未可據且乾塔河本先㑹清<lb/>
　　　水河方輿紀要既以清水河為古要水則今之<lb/>
　　　乾塔河或即水經注所謂要水出塞外三川並<lb/>
　　　導之一源而又别以為孟廣硎水於義兩無當<lb/>
　　　矣<lb/>
　　　以上皆入潮河之水<lb/>
　　白河　自獨石口外瑪尼圗達巴罕發源南流入<lb/>
<pb n="KR2k0035_WYG_070-6b"/>
　　獨石口逕赤城堡東流仍出邊至判官渡入灤平<lb/>
　　縣<hi>即喀喇河屯㕔</hi>西境東流四十里至湯河口湯河自北<lb/>
　　來㑹之折而南流七十里至石塘口闗入邊至密<lb/>
　　雲縣境又南㑹潮河即古沽水<lb/>
　　漢書地理志漁陽縣沽水出塞外<lb/>
　　水經注沽水出禦夷鎮西北九十里丹花嶺下東<lb/>
　　南流大谷水注之又南出峽岸有二城世謂之獨<lb/>
　　固門又南左合乾谿水又西南逕赤城東又東南<lb/>
<pb n="KR2k0035_WYG_070-7a"/>
　　與鵲谷水合又東南右合髙峯水又西南流出山<lb/>
　　逕漁陽故城西而南合七度水<lb/>
　　湯河　源出豐寧縣<hi>即四旗㕔</hi>属鑲黄旗大閣兒西一<lb/>
　　百二十里十八<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>嶺東之麻線溝在縣治土城子<lb/>
　　西北三百六十里南流至湯山有溫泉注之始名<lb/>
　　湯河又南流至大革坪之東共行縣境百餘里入<lb/>
　　灤平縣<hi>即喀喇河屯㕔</hi>境又南流九十里至湯河口入白<lb/>
　　河<lb/>
<pb n="KR2k0035_WYG_070-7b"/>
　　洪湯寺溫泉　源出豐寧縣<hi>即四旗㕔</hi>属鑲黄旗大閣<lb/>
　　兒西南六十里之湯山在縣治土城子西南一百<lb/>
　　八十里泉上建洪湯寺有浴池在泉側其水南流<lb/>
　　㑹湯河<lb/>
　　　按水經注沽水自合鵲谷水以下始入今灤平<lb/>
　　　平縣境其所載髙峯水髙峯戍東南城在山上<lb/>
　　　其水西南流又屈而東南入沽水今湯河南入<lb/>
　　　白河當即古髙峯水今之湯河口即所謂右合<lb/>
<pb n="KR2k0035_WYG_070-8a"/>
　　　髙峯水之處也<lb/>
　　水峪河　源出灤平縣<hi>即喀喇河屯㕔</hi>西南二百六十里<lb/>
　　之道溝峪東南流至黄崖闗外入白河<lb/>
　　白馬闗河　源出灤平縣<hi>即喀喇河屯㕔</hi>西南二百三十<lb/>
　　里之火石嶺東南流至白馬闗入邊下流入白河<lb/>
　　馮家峪河　源出灤平縣<hi>即喀喇河屯㕔</hi>西南二百九十<lb/>
　　里之恒梁南流至馮家峪口入邊下流入白河<lb/>
　　鞍子嶺河　源出灤平縣<hi>即喀喇河屯㕔</hi>西南二百五十<lb/>
<pb n="KR2k0035_WYG_070-8b"/>
　　里之鞍子嶺東南流至石塘口入邊下流入白河<lb/>
　　七度河　俗名依度河源出灤平縣<hi>即喀喇河屯㕔</hi>西南<lb/>
　　二百五十里之分水嶺東南流至大水峪口入邊<lb/>
　　下流入白河<lb/>
　　水經注七度水出北山黄頒谷亦謂之黄頒水東<lb/>
　　南流注於沽水<lb/>
　　　按水經注載沽水之合七度水在漁陽城南今<lb/>
　　　七度河入白河亦在邊城之内方位相合又眀<lb/>
<pb n="KR2k0035_WYG_070-9a"/>
　　　成祖實録載永樂元年命武安侯鄭亨於七度<lb/>
　　　河設烟墩候望警息即指此<lb/>
　　　以上皆入白河之水<lb/>
　　英金河　亦名英河源出圍塲内都呼岱山會諸<lb/>
　　小水東南流出英格柵亦名英格河逕都呼岱山<lb/>
　　入赤峯縣<hi>即烏蘭哈達㕔</hi>西北翁牛特境東南流一百四<lb/>
　　十里㑹錫爾哈河又東流七十里逕縣治之北又<lb/>
　　東流八十里逕察罕陀羅海溝之東入建昌縣<hi>即塔</hi>
<pb n="KR2k0035_WYG_070-9b"/>
　　<hi>子溝㕔</hi>北敖漢境與老河會東流入潢河即古饒樂<lb/>
　　水也<lb/>
　　後漢書鮮卑𫝊季春月大㑹於饒樂水上<lb/>
　　魏書太祖紀北征厙莫奚渡弱洛水班賞將士<lb/>
　　十六國春秋後燕録慕容寶襲厙莫奚己未北行<lb/>
　　庚申渡澆洛水距龍城一日程<lb/>
　　杜佑通典厙莫奚理饒樂水北饒洛水一名如洛<lb/>
　　環水<lb/>
<pb n="KR2k0035_WYG_070-10a"/>
　　遼史地理志中京在饒洛河水之南又髙州有樂<lb/>
　　河<lb/>
　　　按饒樂水魏書作弱洛水十六國春秋作澆洛<lb/>
　　　水通典又作如洛環水稱名雖有稍殊實一水<lb/>
　　　也一統志原本以饒洛水為今潢河<hi>在英金河之北詳見</hi>
　　　<hi>後</hi>之别名考漢書注但稱饒樂水在營州北而<lb/>
　　　不詳其里至然隨唐諸史皆以潢水為契丹所<lb/>
　　　居而饒樂水别為奚地魏書太祖紀十六國春<lb/>
<pb n="KR2k0035_WYG_070-10b"/>
　　　秋言因征襲厙莫奚而渡此水通典亦謂奚理<lb/>
　　　饒樂水北則饒樂水之為奚所居無可疑矣唐<lb/>
　　　書奚契丹列傳凢契丹奠長内附者皆封松漠<lb/>
　　　府都督以平地松林在其國也奚酋長内附者<lb/>
　　　皆封饒樂府都督以饒樂水在其國也地理志<lb/>
　　　稱營州西北百里松陘嶺其西奚東契丹富弼<lb/>
　　　行程録自中京北二百六十里至崇信館過崇<lb/>
　　　信館即契丹舊境其南皆奚地是奚之疆域北<lb/>
<pb n="KR2k0035_WYG_070-11a"/>
　　　不過崇信館東不過松陘嶺不得逺取契丹境<lb/>
　　　内之水為奚之府名也且舊唐書于契丹傳曰<lb/>
　　　居黄水<hi>即潢水</hi>之南於奚傳曰自營州西北饒樂<lb/>
　　　水以至其國兩名分見知其必非一水而大寧<lb/>
　　　以北之水源逺流長無如英金河者故知為古<lb/>
　　　饒洛水也大寧為遼中京云在水之南則在水<lb/>
　　　中京北境可知遼史又云髙州有樂河髙州南<lb/>
　　　至中京一百四十里正當中京之北與今英金<lb/>
<pb n="KR2k0035_WYG_070-11b"/>
　　　河之在平泉州<hi>即八溝㕔</hi>北方位亦合若方輿紀要<lb/>
　　　謂饒樂河在大寧衛北源亦出馬盂山其下流<lb/>
　　　東北入於潢河今以水道論之發源馬盂山者<lb/>
　　　惟有老河<hi>詳見後</hi>至英金河發源之處去馬盂山<lb/>
　　　絶逺方輿紀要所稱盖未盡可據也<lb/>
　　竒布楚河　源出圍塲北境界海喇堪達巴罕之<lb/>
　　東在赤峯縣<hi>即烏蘭哈達㕔</hi>属翁牛特右翼最西北境初<lb/>
　　名竒布楚色欽東南流沿圍塲之東北界至竒布<lb/>
<pb n="KR2k0035_WYG_070-12a"/>
　　楚溝柵入英金河<lb/>
　　錫爾哈河　源出圍塲内㑹諸小水北流出納林<lb/>
　　錫爾哈柵入平泉州<hi>即八溝㕔</hi>西北喀喇沁右翼境東<lb/>
　　北流逕赤峯縣<hi>即烏蘭哈達㕔</hi>屬翁牛特右翼境又東北<lb/>
　　入英金河<lb/>
　　　按此與會入豹河之錫爾哈河别<lb/>
　　烏拉岱河　源出圍塲内㑹諸小水東流出烏拉<lb/>
　　岱柵入赤峯縣<hi>即烏蘭哈逹㕔</hi>西北翁牛特右翼境東㑹<lb/>
<pb n="KR2k0035_WYG_070-12b"/>
　　錫爾哈河<lb/>
　　錫伯河　源出平泉州<hi>即八溝㕔</hi>属喀喇沁右翼西一<lb/>
　　百餘里察罕陀羅海山之東東流逕右翼旗之南<lb/>
　　又東北入翁牛特右翼境㑹錫爾哈河<lb/>
　　哈爾吉河　源出平泉州<hi>即八溝㕔</hi>属喀喇沁右翼南<lb/>
　　四十五里北流㑹錫伯河<lb/>
　　卓索河　源出赤峯縣<hi>即烏蘭哈達㕔</hi>属翁牛特右翼西<lb/>
　　境東流㑹錫爾哈河<lb/>
<pb n="KR2k0035_WYG_070-13a"/>
　　　以上皆入英金河之水<lb/>
　　老河　亦名土河蒙古名老哈穆楞源出平泉州<lb/>
　　<hi>即八溝㕔</hi>属喀喇沁右翼南一百九十里之永安山在<lb/>
　　州治西北境㑹諸小水東北流自大寧故城之西<lb/>
　　南逕大寧之東北故城又北流入赤峯縣<hi>即烏蘭哈達㕔</hi>
　　境逕翁牛特左翼南境入建昌縣<hi>即塔子溝㕔</hi>属敖漢<lb/>
　　西北境㑹英金河又東北流入朝陽縣<hi>即三座塔㕔</hi>属<lb/>
　　奈曼北境至喀爾喀左翼西北界出朝陽縣境共<lb/>
<pb n="KR2k0035_WYG_070-13b"/>
　　行五百餘里與潢河㑹下流為遼河即古託紇臣<lb/>
　　水亦名土䕶真水也<lb/>
　　隋書契丹傳當遼西正北二百里依託紇臣水而<lb/>
　　居<lb/>
　　唐書地理志長城口北八百里有土䕶真河奚王<lb/>
　　牙帳也奚𫝊依土䕶真河<lb/>
　　遼史地理志聖宗過七金山土河之濵因議建都<lb/>
　　又中京大定府有土河<lb/>
<pb n="KR2k0035_WYG_070-14a"/>
　　金史地理志大定府大定縣有土河長興縣三韓<lb/>
　　縣有塗河<lb/>
　　元一統志塗河源出惠州西北經州界八十里東<lb/>
　　北流入大寧縣南境至大寧縣東北境二百二十<lb/>
　　里入髙州境又東北流至行營草地即此<lb/>
　　葉隆禮契丹國志契丹有水曰北乜里没里復名<lb/>
　　陶猥思没里源出中京馬盂山東北流西華言所<lb/>
　　謂土河也<lb/>
<pb n="KR2k0035_WYG_070-14b"/>
　　顧祖禹方輿紀要土河自馬盂山發源經大寧衛<lb/>
　　南又東北流至朶顔衞境之木葉山合于潢水者<lb/>
　　是也<lb/>
　　米萬春薊門考大寧城北有老花母林<hi>即老哈穆楞</hi>番<lb/>
　　云大河也自青山流來遶過大寧城南往東北與<lb/>
　　捨喇母林<hi>即錫喇穆楞為遼水之西源</hi>合共入遼東三岔河<lb/>
　　　按老河之為土河至今兩名互稱隋書稱託紇<lb/>
　　　臣水唐書稱土䕶真水土䕶真水即託紇臣譯<lb/>
<pb n="KR2k0035_WYG_070-15a"/>
　　　語之轉音遼金二史謂之土河為䕶真河之省<lb/>
　　　文金史及元一統志又稱塗河則當属轉音耳<lb/>
　　　隋書稱契丹依託紇臣水唐書又稱奚依土䕶<lb/>
　　　真水者盖土河經流五百餘里𤼵源今平泉州<lb/>
　　　<hi>即八溝㕔</hi>境流入今建昌縣<hi>即塔子/溝㕔</hi>朝陽縣<hi>即三座塔㕔</hi>
　　　境當初發源時為奚王牙帳所在及東北流至<lb/>
　　　潢河南則属契丹之地正當隋遼西郡正北也<lb/>
　　　一統志原本以古託紇臣水土䕶真水並為今<lb/>
<pb n="KR2k0035_WYG_070-15b"/>
　　　潢河<hi>潢河詳見後</hi>之别名並㨿舊唐書安禄山傳討<lb/>
　　　契丹至土䕶真河即北黄<hi>亦作潢</hi>河之文考舊唐<lb/>
　　　書言契丹在黄水南若土䕶真河即潢河則既<lb/>
　　　至土䕶真河即為契丹牙帳矣何以下文云又<lb/>
　　　倍程三百里奄至契丹牙帳<hi>新唐書亦謂至土䕶真河晝夜行三</hi>
　　　<hi>里</hi>知所謂即北黄河者乃北即黄河之誤舊唐<lb/>
　　　書契丹傳載此事云舊黄水南契丹衙與之戰<lb/>
　　　新唐書契丹傳云大戰潢水南可為明証隋書<lb/>
<pb n="KR2k0035_WYG_070-16a"/>
　　　稱託紇臣水在遼西<hi>隋遼西郡即營州今建昌朝陽縣舊塔子溝三座塔</hi>
　　　<hi>㕔地</hi>正北二百里<hi>此亦指土河之在敖漢奈曼境者言</hi>唐書稱潢水<lb/>
　　　在營州北四百里則託紇臣水尚在潢河之南<lb/>
　　　相距二百里不得強合為一明矣又遼史地理<lb/>
　　　志統和二十四年五帳院進故奚王牙帳地二<lb/>
　　　十五年城之號曰中京府曰大定可見奚王牙<lb/>
　　　帳在中京正今老河流經之地若以潢河為土<lb/>
　　　䕶真河是逺出四百餘里之外與中京無涉唐<lb/>
<pb n="KR2k0035_WYG_070-16b"/>
　　　書地理志漁陽郡下言古盧龍至奚王牙帳六<lb/>
　　　百里又東北行傍吐䕶真河五百餘里至契丹<lb/>
　　　牙帳正與今老河至潢河所厯道里方向相合<lb/>
　　　而土䕶真河之即今老河無可疑矣方輿紀要<lb/>
　　　又謂土河亦名温榆河考遼史地理志稱奚部<lb/>
　　　建牙當饒樂河水之南温榆河水之北下文又<lb/>
　　　稱聖宗土河之濱因議建都是土河過與温榆<lb/>
　　　河明非一水方輿紀要所稱盖未盡可㨿也<lb/>
<pb n="KR2k0035_WYG_070-17a"/>
　　　又按一統志原本謂土河之名始於遼時其前<lb/>
　　　無可考證疑即水經注之白狼水今以水經注<lb/>
　　　大遼水所㑹白狼水考之與今老河水道有難<lb/>
　　　以强合者水經注遼水自塞外東流直遼東之<lb/>
　　　望平縣西<hi>望平縣在今錦州府廣平縣東北境</hi>屈而西南流逕襄<lb/>
　　　平縣故城西<hi>襄平縣在今奉天府遼陽州西北境</hi>又東逕遼隊縣<lb/>
　　　故城西<hi>遼隊縣在今奉天府海城縣西境</hi>又南小遼水<hi>即今渾河在海</hi>
　　　<hi>城縣西北合遼河</hi>注之又右㑹白狼水至安市<hi>在今奉天府盖</hi>
<pb n="KR2k0035_WYG_070-17b"/>
　　　<hi>平縣東北境</hi>入於海而於白狼水下復云東南流至<lb/>
　　　房縣<hi>在今廣寧縣東南境</hi>注於遼是白狼水之入遼河在<lb/>
　　　大遼水既㑹小既㑹小遼水之後将入海之前<lb/>
　　　今老河之會潢河<hi>即大遼水之上源</hi>在喀爾喀左翼境<lb/>
　　　其去古房縣甚逺且白狼水必當與古白狼山<lb/>
　　　相近水經注稱石城川逕白鹿山西即白狼山<lb/>
　　　也又東北注白狼水考白狼山在建昌縣<hi>即塔子溝</hi>
　　　<hi>㕔</hi>喀喇沁左翼東三十里其距老河亦甚逺又<lb/>
<pb n="KR2k0035_WYG_070-18a"/>
　　　水經注稱白狼水逕黄龍城東龍城故址在今<lb/>
　　　朝陽縣東北之三座塔境亦非老河所行之道<lb/>
　　　反覆求之無一可通者舊志乃謂老河經古黄<lb/>
　　　龍之北與水經注白狼水合然水經注原文本<lb/>
　　　謂白狼水逕黄龍城東而強改為北可乎至隋<lb/>
　　　書契丹傳有託紇臣水而地理志又有白狼水<lb/>
　　　唐書地理志有吐䕶真河奚傳有土䕶真水而<lb/>
　　　又有白狼河兩河分見必非一水知老河之非<lb/>
<pb n="KR2k0035_WYG_070-18b"/>
　　　即白狼水<hi>白狼水為今大凌河詳見後</hi>則水經注白狼水條<lb/>
　　　下所逕白狼石城廣城諸縣地其不在今老河<lb/>
　　　左右又不待辨矣<lb/>
　　竒札爾台河　即老河之上流源出平泉州<hi>即八溝㕔</hi>
　　属喀喇沁右翼南一百六十里在州治西北境東<lb/>
　　流合諸小水為老河<lb/>
　　呼察河　源出平泉州<hi>即八溝㕔</hi>属喀喇沁右翼南一<lb/>
　　百四十里之呼察察罕陀羅海山在州治西北境<lb/>
<pb n="KR2k0035_WYG_070-19a"/>
　　東流五十餘里㑹竒札爾台河<lb/>
　　霍爾霍克河　源出平泉州<hi>即八溝㕔</hi>属喀喇沁右翼<lb/>
　　南一百二十餘里霍爾霍克達巴罕之東在州治<lb/>
　　北境東南流一百五十餘里入老河<lb/>
　　布爾罕阿蘭善河　漢名上神水河以左翼亦有<lb/>
　　神水河故稱此為上神水源出平泉州<hi>即八溝㕔</hi>属喀<lb/>
　　喇沁右翼南一百里在州治北境東流三十餘里<lb/>
　　入老河<lb/>
<pb n="KR2k0035_WYG_070-19b"/>
　　烏魯斯台河　源出平泉州<hi>即八溝㕔</hi>属喀喇沁右翼<lb/>
　　東南一百里在州治東北境西北流入老河<lb/>
　　烏巴河　源出平泉州<hi>即八溝㕔</hi>属喀喇沁右翼東一<lb/>
　　百五十里之哈特哈山在州治東北境西北流入<lb/>
　　老河<lb/>
　　伯爾克河　源出平泉州<hi>即八溝㕔</hi>属喀喇沁右翼東<lb/>
　　南一百五里之喀喇和碩山在州治東北境北流<lb/>
　　入建昌縣<hi>即塔子溝㕔</hi>属敖漢西南境又北入老河<lb/>
<pb n="KR2k0035_WYG_070-20a"/>
　　納林崑都楞河　源出平泉州<hi>即八溝㕔</hi>属喀喇沁右<lb/>
　　翼南九十里在州治北境東北流澆大寧故城之<lb/>
　　北共行一百五十餘里入老河<lb/>
　　松吉納河　源出平泉州<hi>即八溝㕔</hi>属喀喇沁右翼南<lb/>
　　八十里在州治北境東流八十餘里㑹納林崑都<lb/>
　　楞河<lb/>
　　巴蘇台河　源出平泉州<hi>即八溝㕔</hi>属喀喇沁右翼南<lb/>
　　四十里在州治北境東流㑹納林崑都楞河<lb/>
<pb n="KR2k0035_WYG_070-20b"/>
　　和爾圖河　源出平泉州<hi>即八溝㕔</hi>属喀喇沁右翼東<lb/>
　　南十五里在州治北境東南流㑹納林崑都楞河<lb/>
　　伯爾克河　漢名落馬河源出赤峯縣<hi>即烏蘭哈達㕔</hi>属<lb/>
　　翁牛特右翼北境在縣治西北境東南流逕布爾<lb/>
　　克爾圗山又東入老河<lb/>
　　金史地理志三韓縣松山縣有落馬河<lb/>
　　元一統志落馬河在松州北八十里發源州界鑼<lb/>
　　鍋嶺下流入髙州境一百里東入塗河<lb/>
<pb n="KR2k0035_WYG_070-21a"/>
　　　　按金之三韓松山縣元之松州皆在今赤峯縣<lb/>
　　　　境河名與方位俱相合金元史所載落馬河應<lb/>
　　　　即指此<lb/>
　　　摩該泉　源出赤峯縣<hi>即烏蘭哈達㕔</hi>属翁牛特左翼東<lb/>
　　　南一百二十里在縣治東北境東流入老河<lb/>
　　　崑都楞喀喇泉　漢名横黒水泉源出建昌縣<hi>即塔</hi>
　　　<hi>子溝㕔</hi>属敖漢東北九十里南流入老河<lb/>
　　　玉瀑　在建昌縣<hi>即塔子溝㕔</hi>属敖漢北境縣治北五<lb/>
<pb n="KR2k0035_WYG_070-21b"/>
　　　五百五十里即老河之下流石壁髙聳懸為飛瀑<lb/>
　　　土人名曰響水乾隆八年<lb/>
　皇上東謁<lb/>
祖陵<lb/>
　鑾輿經此<lb/>
　賜名玉瀑<lb/>
　御製詩<lb/>
　　　觀敖漢瀑布水<lb/>
<pb n="KR2k0035_WYG_070-22a"/>
　我聞奥區天所秘疑信向半今信然浩浩萬里沙漠塞<lb/>
　乃有瀑水崇岡懸車塵方苦紛堨<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>豁開壺裏别有天<lb/>
　侵尋峰岫羅嘉樹漸潤澗谷無埃烟是時仲秋曝晶日<lb/>
　忽聞雷聲殷前川坐令林巒失輕籟朗吟清眺萬慮蠲<lb/>
　大者明珠小者璣如傾拷㧯投深淵虎狼駭走不敢飲<lb/>
　下疑千載蒼龍眠巨石横斷無土壤粤生美箭竒而堅<lb/>
　山葉紅緑如錯繡無名野草相新鮮鸛鵠徘徊不忍去<lb/>
　鼪鼯時向虬枝穿禹鑿龍門未至此胡乃三級限鱅鰱<lb/>
<pb n="KR2k0035_WYG_070-22b"/>
　<hi>蒙古相傳瀑水以下鱗𩔖甚夥而以上絶無亦甚竒云</hi>吁嘻泉石誠觀止賞咏自<lb/>
　我羌誰先匡廬香爐無足喻山靈占此永不遷設置飛<lb/>
　觴搦管地混沌竅鑿應難全<lb/>
　　　朕恭謁<lb/>
祖陵至敖漢覩此巖懸水跳珠琮琤蒙古逰牧地所少也<lb/>
　　　因名此水為玉瀑而繫以詩<hi>癸亥</hi>
　崇椒列巘㸃丹楓樹色煙容緑間紅始信人間無玉闕<lb/>
　水晶簾内水晶宫<lb/>
<pb n="KR2k0035_WYG_070-23a"/>
却笑拘墟李謫仙匡廬當目便茫然飛流詎止三千尺<lb/>
絶勝銀河落九天<lb/>
沈沈碧潭毛髪寒琮琤不斷仙珮珊渾如白傅歌中句<lb/>
大珠小珠落玉盤<lb/>
清渫縈廻受復斟㤀筌對坐可觀音何須隠約求絃指<lb/>
已寫成連山水心<lb/>
玉名名瀑玉誰名名相由來總現成逝者如斯來不舍<lb/>
長懷尼父在川情<lb/>
<pb n="KR2k0035_WYG_070-23b"/>
　　寄題敖漢瀑布水<lb/>
我愛敖漢瀑布水今來路隔三百里題詩睫眼十一年<lb/>
<hi>乾隆八年東巡途經其下題長句大書磨崖今年取道迤東相距三百餘里故賦此寄題其後以紀嵗月</hi>飛<lb/>
注東流殊未巳<lb/>
　　　以上皆入老河之水<hi>英金河亦入老河已提為綱故不復附老河下</hi>
　<lb/>
　<lb/>
欽定熱河志巻七十<lb/>
</p>
<p>
</p>
  </div>
</body>
</text>
</TEI>
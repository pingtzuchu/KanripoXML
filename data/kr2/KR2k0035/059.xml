<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_059-1a"/>
欽定四庫全書<lb/>
欽定熱河志卷五十九<lb/>
　建置沿革五<lb/>
　　隋<lb/>
　　唐<lb/>
<pb n="KR2k0035_WYG_059-2a"/>
</p>
<p>
<pb n="KR2k0035_WYG_059-3a"/>
</p>
<p>
<pb n="KR2k0035_WYG_059-4a"/>
　隋<lb/>
　唐<lb/>
　　隋為奚及契丹地其東南境屬營州<lb/>
　　今承徳府本境灤平縣豐寧縣及平泉州西境為<lb/>
　　奚地赤峰縣及建昌縣北境朝陽縣北境為契丹<lb/>
　　地建昌縣南境朝陽縣南境平泉州東南境為營<lb/>
　　州遼西郡地<lb/>
　　隋書奚𫝊奚本曰厙莫奚初臣於突厥自突厥稱<lb/>
<pb n="KR2k0035_WYG_059-4b"/>
　　藩之後亦遣使入朝或通或絶<lb/>
　　　按奚自東魏時據有安州<hi>今承徳府本境灤平平豐寧赤峯縣地</hi>
　　　州屬郡縣僑治長城以内幽州北界北齊及州<lb/>
　　　未復故地<hi>説並見前卷</hi>隋書地理志載安樂郡統燕<lb/>
　　　樂宻雲二縣漁陽郡統無終一縣北平郡統盧<lb/>
　　　龍一縣各注有長城是諸縣並在長城以内而<lb/>
　　　三郡外之舊安州境即屬奚地可知也唐書奚<lb/>
　　　𫝊元魏時自號厙真奚至隋始去厙真但曰奚<lb/>
<pb n="KR2k0035_WYG_059-5a"/>
　　　庫真之與厙莫則傳寫之訛耳<lb/>
　　隋書契丹傳契丹當後魏時部落萬餘口内附止<lb/>
　　於白貔河<hi>即白狼河之訛</hi>其後為突厥所逼又以萬家寄<lb/>
　　於髙麗開皇四年率諸莫賀弗來謁五年悉其衆<lb/>
　　欵塞髙祖納之聴居其故地開皇末其别部四千<lb/>
　　餘家背突厥來降部落漸衆遂徙逐水草當遼西<lb/>
　　正北二百里依託紇臣水而居東西亘五百里南<lb/>
　　北三百里分為十部<lb/>
<pb n="KR2k0035_WYG_059-5b"/>
　　　按契丹部落最大當北魏時分為悉萬丹等八<lb/>
　　　部居潢水之南在今建昌朝陽縣北境外太和<lb/>
　　　時内附居白狼河者乃其别部而其餘全部固<lb/>
　　　尚居故地也開皇時欵塞而聴居故地是亦仍<lb/>
　　　在潢水之南逮開皇之末来降之人既衆遂依<lb/>
　　　託紇臣水而居今土河即古託紇臣水自喀喇<lb/>
　　　沁東北流經建昌縣朝陽縣北境所屬之敖漢<lb/>
　　　奈曼二旗北適當隋遼西郡<hi>即北魏營州</hi>之正北是<lb/>
<pb n="KR2k0035_WYG_059-6a"/>
　　　今赤峰縣及建昌縣朝陽縣北境正當日契丹<lb/>
　　　所徙居之地矣隋時託紇臣水之旁為新降之<lb/>
　　　契丹所居潢水之旁則契丹舊部所居也<lb/>
　　隋書地理志遼西郡<hi>舊置營州開皇初置總管府大業初廢</hi>統縣一<lb/>
　　栁城<hi>後魏置營州於和龍城領建徳冀陽昌黎等郡龍城大興等縣開皇元年惟留建徳一郡</hi>
　　<hi>其餘並廢尋又廢郡改縣為龍山十八年改為栁城大業初置遼西郡有帶方山禿龍山雞鳴山松</hi>
　　<hi>山有渝水白狼水</hi>
　　　按是時雖止栁城一縣而疆域頗廣帶方山禿<lb/>
<pb n="KR2k0035_WYG_059-6b"/>
　　　黎山等尚在今境外其松山及渝水白狼水則<lb/>
　　　宜在今境是今建昌縣朝陽縣南境平泉州東<lb/>
　　　南境當為遼西郡地<lb/>
　　　又按隋文帝開皇元年四月修築長城五年使<lb/>
　　　司農少卿崔仲方發丁三萬於朔方靈武築長<lb/>
　　　城東距黄河西至綏州南至勃出嶺綿歴七百<lb/>
　　　里六年二月丁亥復令崔仲方發丁十五萬於<lb/>
　　　朔方以東緣邊險要築數十城七年發丁男百<lb/>
<pb n="KR2k0035_WYG_059-7a"/>
　　　餘萬築長城西踰榆林東至紫河四年七月辛<lb/>
　　　巳𤼵丁男二十餘萬築長城自榆林谷而東隋<lb/>
　　　書地理志沮陽郡無終縣北平郡盧龍縣下皆<lb/>
　　　有長城是皆因北齊及周東至海之舊址與今<lb/>
　　　邊牆無異<lb/>
　　唐為奚及契丹地其東南境屬營州<lb/>
　　今承徳府本境灤平縣豐寧縣平泉州及建昌縣<lb/>
　　西南境為奚地赤峰縣建昌縣北境朝陽縣北境<lb/>
<pb n="KR2k0035_WYG_059-7b"/>
　　為契丹地建昌縣東南境為營州栁城縣地朝陽<lb/>
　　縣南境為栁城郡城之栁城縣地後均與契丹雜<lb/>
　　居<lb/>
　　新唐書奚傳奚盖東胡種保烏丸山漢曹操斬其<lb/>
　　帥蹋頓盖其後也居鮮卑故地東北接契丹西突<lb/>
　　厥南白狼河北霫兵有五部部一俟斤主之多依<lb/>
　　土䕶真水盛夏必徙保冷陘山太宗貞觀三年始<lb/>
　　來朝不數年其長可度者内附為置饒樂都督府<lb/>
<pb n="KR2k0035_WYG_059-8a"/>
　　咸通後契丹方彊奚不敢抗舉部役屬虜政苛奚<lb/>
　　怨之其酋引别部内附保媯州北山遂為東西奚<lb/>
　　舊唐書奚傳奚盖匈奴之别種所居亦鮮卑故地<lb/>
　　東接契丹西至突厥南拒白狼河北至霫國自營<lb/>
　　州西北饒樂水以至其國<lb/>
　　　按奚四境所至新舊唐書所載俱同其西至突<lb/>
　　　厥北至霫皆不在今境内其東北接契丹之界<lb/>
　　　考新唐書地理志曰營州西北百里曰松陘嶺<lb/>
<pb n="KR2k0035_WYG_059-8b"/>
　　　其西奚其東契丹知奚之東界距營州<hi>州治在今朝陽</hi>
　　　<hi>縣南三座塔地</hi>百里當在今建昌縣境也富弼行程錄<lb/>
　　　曰中京正北二百六十里崇信館自過崇信館<lb/>
　　　即契丹舊境其南皆奚地知奚之北界在中京<lb/>
　　　<hi>今平泉州大寧故城</hi>北二百六十里當在今赤峰縣南境<lb/>
　　　也又契丹國志曰由古北口至中京北皆奚境<lb/>
　　　王曾行程録曰古北口本范陽防扼奚契丹之<lb/>
　　　所知今古北口外若承徳府本境灤平縣豐寧<lb/>
<pb n="KR2k0035_WYG_059-9a"/>
　　　縣赤峰縣平泉州西境在唐時檀薊平三州長<lb/>
　　　城以外者其地盡入於奚也其南拒白狼河知<lb/>
　　　今朝陽縣西南境自大凌河<hi>即白狼河</hi>發源處之北<lb/>
　　　亦奚地也又新唐書地理志曰檀州宻雲郡<hi>今宻</hi>
　　　<hi>雲縣</hi>東北百八十五里有北口守捉長城口也又<lb/>
　　　北八百里有吐䕶真河奚王牙帳也吐䕶真河<lb/>
　　　即今土河是唐時奚王牙帳在古北口東北八<lb/>
　　　百里土河之旁為今平泉州北境之喀喇沁地<lb/>
<pb n="KR2k0035_WYG_059-9b"/>
　　　與遼史中京大定府為故奚王帳地之文方位<lb/>
　　　相合<lb/>
　　五代史四夷附錄奚當唐末居隂涼州在營州之<lb/>
　　西幽州之西南皆數百里後徙居琵琶川在幽州<lb/>
　　東北數百里契丹按巴堅<hi>舊對音阿保機今改正</hi>强盛奚人<lb/>
　　常為契丹守界上而苦其苛虐奚王去諸怨叛以<lb/>
　　别部西徙媯州自别為西奚而東奚在琵琶川者<lb/>
　　亦為契丹所併不復能自見<lb/>
<pb n="KR2k0035_WYG_059-10a"/>
　　　按五代史所云奚在營州之西指營州都督府<lb/>
　　　至稱奚在幽州西南者盖指唐時僑置諸奚州<lb/>
　　　而言如鮮州崇州治潞縣歸義州治良鄉縣之<lb/>
　　　屬然考唐僑置之州但以降人散處内地聊立<lb/>
　　　州名以統之其實奚之疆域自幽州東北也奚<lb/>
　　　既分兩部之後惟東部在今承徳府屬境之内<lb/>
　　　據遼史太祖紀五年親征西部奚所向輒下遂<lb/>
　　　分兵討東部奚亦平之於是盡有奚霫之地東<lb/>
<pb n="KR2k0035_WYG_059-10b"/>
　　　際海南暨白檀承徳府屬全境是時始盡入於<lb/>
　　　契丹考按巴堅之五年當後梁之乾化元年距<lb/>
　　　唐亡四年<lb/>
　　新唐書契丹傳本匈奴種其先保鮮卑山魏青龍<lb/>
　　中部酋比能為幽州刺史所殺衆遂微逃潢水之<lb/>
　　南黄龍之北至元魏自號曰契丹東距髙麗西奚<lb/>
　　南營州北靺鞨室韋阻冷陘山以自固其君大賀<lb/>
　　氏有勝兵四萬析八部臣於突厥貞觀二年摩會<lb/>
<pb n="KR2k0035_WYG_059-11a"/>
　　來降未㡬<hi>舊唐書作二十二年</hi>窟哥舉部内屬乃置松漠都<lb/>
　　督府後耶律按巴堅為一部自號為王而有國大<lb/>
　　賀氏遂亡<lb/>
　　舊唐書契丹傳居黄水<hi>即潢水</hi>之南黄龍之北東與<lb/>
　　髙麗隣西與時國接南至營州北至室韋冷陘山<lb/>
　　在其國南與奚西山相崎地方二千里<lb/>
　　五代史四夷附錄契丹自後魏以來名見中國或<lb/>
　　曰與厙莫奚同𩔖而異種居黄水之南黄龍之北<lb/>
<pb n="KR2k0035_WYG_059-11b"/>
　　得鮮卑之故地又以為鮮卑之遺種當唐之世其<lb/>
　　地北接室韋東隣高麗西界奚國而南至營州<lb/>
　　舊五代史契丹傳契丹者古匈奴之種也代居遼<lb/>
　　澤之中潢水南岸南距榆闗一千一百里本鮮卑<lb/>
　　之舊地<lb/>
　　　按新舊唐書及五代史皆謂契丹居潢水之南<lb/>
　　　黄龍之北今之潢河即潢水今朝陽縣南之三<lb/>
　　　座塔即古黄龍自北魏以至唐契丹牙帳總居<lb/>
<pb n="KR2k0035_WYG_059-12a"/>
　　　潢水南岸在今三座塔北敖漢奈曼二旗境唐<lb/>
　　　時自營州<hi>即慕容燕元魏之黄龍</hi>至契丹牙帳四百里至<lb/>
　　　契丹界止五十里可知自潢水以南三百五十<lb/>
　　　里之中皆契丹地也新唐書地理志曰薊州漁<lb/>
　　　陽郡<hi>今薊州</hi>東北渡灤河有古盧龍自古盧龍北<lb/>
　　　至奚王帳六百里又東北行傍吐䕶真河<hi>即土河</hi>
　　　五百里至契丹牙帳知奚與契丹牙帳之處相<lb/>
　　　距五百里契牙帳在奚王牙帳之東北故自奚<lb/>
<pb n="KR2k0035_WYG_059-12b"/>
　　　帳傍土河行亦得至其地唐志盖從其西道言<lb/>
　　　之耳<lb/>
　　新唐書地理志營州栁城郡上都督府<hi>本遼西郡萬嵗通天</hi>
　　<hi>元年為契丹所䧟聖歴二年僑治漁陽開元五年又還治栁城天寶元年更名</hi>縣一<lb/>
　　栁城<hi>西北接奚北接契丹</hi>
　　舊唐書地理志營州上都督府<hi>隋栁城郡武徳元年改為營州總管</hi>
　　<hi>府七年改為都督府萬嵗通天二年為契丹李萬榮所䧟神龍元年移府於幽州界開元四年復移</hi>
　　<hi>還栁城八年又往就漁陽十一年又還栁城舊治天寶元年改為栁城郡乾元元年復為營州</hi>領<lb/>
<pb n="KR2k0035_WYG_059-13a"/>
　　縣一<lb/>
　　栁城<hi>西北與奚接界北與契丹接界</hi>
　　　按營州之沿革新舊唐書互有詳畧故並録之<lb/>
　　杜佑通典栁城郡東至遼河四百八十里南至海<lb/>
　　二百六十里西至北平郡二百里北至契丹界五<lb/>
　　十里東南到安東府二百七十里西南到北平郡<lb/>
　　三百七十里西北到契丹界七十里東北到契丹<lb/>
　　界九十里契丹衙帳四百里<lb/>
<pb n="KR2k0035_WYG_059-13b"/>
　　　按唐之營州東至遼河南至海是今之錦州府<lb/>
　　　全為栁城郡地特栁城郡治則北跨建昌縣朝<lb/>
　　　陽縣南境耳營州之正北境及東北西北境皆<lb/>
　　　逼近契丹自萬嵗通天時營州為契丹所䧟僑<lb/>
　　　治幽州後雖仍還栁城而佹得佹失是唐時營<lb/>
　　　州一隅實與契丹共之遼史地理志又稱營州<lb/>
　　　唐末為奚所據而唐書無明文元一統志謂唐<lb/>
　　　自中原多故弗遑外撫遼西之地無復屏翰州<lb/>
<pb n="KR2k0035_WYG_059-14a"/>
　　　亦久廢是唐之中葉已棄營州故奚得雜居其<lb/>
　　　地耳又宋樂史太平寰宇記稱營州栁城郡東<lb/>
　　　至遼河南至大海三百四十里西至平州七百<lb/>
　　　里北至秦長城二百七十里至契丹界潢水四<lb/>
　　　百里東南至保定軍舊安東都䕶府二百七十<lb/>
　　　里西南至平州七百里西北至契丹界七十里<lb/>
　　　東北至契丹界九十里自界至契丹牙帳四百<lb/>
　　　里太平寰宇記為宋太平興國時所作盧龍以<lb/>
<pb n="KR2k0035_WYG_059-14b"/>
　　　北之地在唐末已入契丹宋安得而有之且宋<lb/>
　　　太宗之太平興國即遼景宗聖宗之交是時栁<lb/>
　　　城故地已改置霸建諸州并無營州之名當時<lb/>
　　　紀載殊為失實然即此可証隋唐之建置也至<lb/>
　　　所載營州四至八到與通典互有異同通典謂<lb/>
　　　營州西至北平郡<hi>今永平府</hi>二百里西南至北平郡<lb/>
　　　三百七十里而寰宇記皆作七百里則失之太<lb/>
　　　逺其所云北至秦長城二百七十里考秦長城<lb/>
<pb n="KR2k0035_WYG_059-15a"/>
　　　雖東抵遼水亦不應出營州之北逺至二百七<lb/>
　　　十里也緣宋代自白溝以北即非境内故其所<lb/>
　　　紀之道里方向未可為準耳<lb/>
　　　又按唐書貞觀二十二年以奚可度者部内屬<lb/>
　　　置饒樂都督府<hi>即奉誠都督府後更名</hi>以其别部分置弱<lb/>
　　　水州祁黎州洛瓌州大魯州渇野州以契丹窟<lb/>
　　　哥部内屬置松漠都督府以其别部分置峭落<lb/>
　　　州無逢州羽陵州白連州徒河州萬丹州疋黎<lb/>
<pb n="KR2k0035_WYG_059-15b"/>
　　　州赤山州<hi>尚有彈汗州共九州後别改為歸順州</hi>終唐之世凡奚<lb/>
　　　酋長内附者皆封饒樂府都督契丹酋長内附<lb/>
　　　者皆封松漠府都督盖不過假以虚名未嘗實<lb/>
　　　有其地所謂弱水五州峭落八州者其疆域原<lb/>
　　　無可考又地理志營州都督府所領之羈縻府<lb/>
　　　州奚則州九府一曰鮮州<hi>縣一賓從</hi>崇州<hi>縣一昌黎</hi>順化<lb/>
　　　州<hi>縣一懷逺</hi>歸義州歸徳郡<hi>縣一歸義</hi>及饒樂一府五州<lb/>
　　　契丹則州十七府一曰元州<hi>縣一靜蕃</hi>威州<hi>縣一威化</hi>昌<lb/>
<pb n="KR2k0035_WYG_059-16a"/>
　　　州<hi>縣一龍山</hi>師州<hi>縣一/陽師</hi>帶州<hi>縣一/孤竹</hi>歸順州歸化郡<hi>即彈</hi>
　　　<hi>汗州更名縣一懐柔</hi>沃州<hi>縣一/賓海</hi>信州<hi>縣一/黄龍</hi>青山州<hi>縣一青山</hi>及<lb/>
　　　松漠一府八州又有突厥州二曰順州順義郡<lb/>
　　　<hi>縣一賓義</hi>瑞州<hi>縣一/來逺</hi>有靺鞨州三府三曰慎州<hi>縣一逢龍</hi>
　　　夷賓州<hi>縣一來蘇</hi>黎州<hi>縣一新黎</hi>黑水府渤海府安靜府<lb/>
　　　自李盡忠䧟營州之後改𨽻幽州都督府唐時<lb/>
　　　營州之界兼及遼西在今建昌朝陽兩縣南境<lb/>
　　　者止得其半其羈縻州名在今境者亦不可考<lb/>
<pb n="KR2k0035_WYG_059-16b"/>
　　　且此諸州内有二州而同治於一境者如崇州<lb/>
　　　師州皆治營州之廢陽師鎮有二州而即同治<lb/>
　　　於營州者如威州沃州皆寄治營州城内末由<lb/>
　　　定其疆域大抵當時所謂某州某縣者以人戸<lb/>
　　　立名非以土地畫界其所謂析某州為某州者<lb/>
　　　亦祗分領其人戸而非分割其土地新唐書謂<lb/>
　　　貢賦版籍不上戸部舊唐書謂諸州皆東北降<lb/>
　　　蕃散處幽州營州界内以州名羈縻之無所役<lb/>
<pb n="KR2k0035_WYG_059-17a"/>
　　　屬至徳之後入據河朔部樂之名無存者盖當<lb/>
　　　其時本無城郭之可稽道里之可按今悉不敢<lb/>
　　　附會云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0035_WYG_059-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_119-1a"/>
欽定四庫全書<lb/>
欽定熱河志卷一百二十<lb/>
　藝文十四<lb/>
　　前代<lb/>
　詩<lb/>
　　鐡漿館　　　　　　　　　　<hi>宋</hi>劉　敞<lb/>
稍出盧龍塞回㸔萬壑青曠原開磧石别道入松亭塞<lb/>
馬寒隨草奚車夕戴星勿悲田子泰寂寞向千齡<lb/>
<pb n="KR2k0035_WYG_119-1b"/>
　　麃子嶺帳館寄隠直　　　　　<hi>宋</hi>劉　敞<lb/>
離腸易感嵗華催更席龍沙望紫臺持節不眠宵月永<lb/>
聴笳無事晩筵開扁舟何處山隂雪驛使他年嶺上梅<lb/>
欲寄一書愁已亂天邉應候客星回<lb/>
　　逢范景仁李審言二諫議　　　<hi>宋</hi>劉　敞<lb/>
怪來原隰滿光華不意相從天一涯久别崇班情未易<lb/>
少留傾蓋日空斜山連木葉千峰雪地逼龍城萬里沙<lb/>
深愧壯心輕逺適自嫌憔悴聼悲笳<lb/>
<pb n="KR2k0035_WYG_119-2a"/>
　　朱橋鹿皃館前作　　　　　　<hi>宋</hi>劉　敞<lb/>
朱橋栁映潭忽見似江南風物依然是登臨昔所諳犬<lb/>
聲寒隔水山氣晩成嵐留恨無人境幽竒不盡探<lb/>
　　　謹按劉敞集中有宿栁河聞永叔是日宿松山<lb/>
　　　詩知歐陽修與劉敞先後使契丹考歐陽修集<lb/>
　　　中有憶昨呈劉原父詩云古北嶺口踏新雪馬<lb/>
　　　盂山西㸔落霞風雲暮慘失道路澗谷夜靜聞<lb/>
　　　麏䴥行迷方嚮但㸔日度盡山險方逾沙遼宋<lb/>
<pb n="KR2k0035_WYG_119-2b"/>
　　　時使臣來往例出古北口而馬盂山與中京相<lb/>
　　　近詩中所詠即中京道中之景也又有奉使道<lb/>
　　　中詩云兒童能走馬婦女亦彎弓又云山深聞<lb/>
　　　喚鹿林黑自生風又云合圍飛走盡移帳水泉<lb/>
　　　空皆指塞外土俗風物而言復有馬齧雪及風<lb/>
　　　揚沙二詩亦皆奉使道中所作以題中未有實<lb/>
　　　指之地名故不列入藝文内<lb/>
　　奚君<hi>宅在中京南</hi>　　　　　　　　<hi>宋</hi>蘇　轍<lb/>
<pb n="KR2k0035_WYG_119-3a"/>
奚君五畝宅封戸一家田故壘開都邑遺民襍漢編不<lb/>
知臣僕賤漫喜殺生權燕俗嗟猶在婚姻未許連<lb/>
　　恵州　　　　　　　　　　　<hi>宋</hi>蘇　轍<lb/>
孤城千室閉重闉蒼莽平川絶四鄰漢使塵來空極目<lb/>
沙塲雪重欲無春羞歸應有李都尉念舊可憐徐舍人<lb/>
會集單于渭橋畔懽呼齊拜屬車塵<lb/>
　　神水館寄子瞻兄四絶<hi>十一月二十六日是日大風</hi>
　　　　　　　　　　　　　　　<hi>宋</hi>蘇　轍<lb/>
<pb n="KR2k0035_WYG_119-3b"/>
少年病肺不禁寒命出中朝敢避難莫倚皁貂欺朔雪<lb/>
更催靈火煑鉛丹<hi>馬上作李若芝守一法似有功</hi>
夜雨從來相對眠兹行萬里隔長天試依北斗㸔南斗<lb/>
始覺吳山在目前<lb/>
誰將家集過幽都逢見燕人問大蘇莫把文章動蠻貊<lb/>
恐妨談笑卧江湖<lb/>
北庭一意向中原言語綢繆禮亦䖍顧我何功慙賈陸<lb/>
槖裝聊復助歸田<lb/>
<pb n="KR2k0035_WYG_119-4a"/>
　　玉石觀音像唱和詩　　　　　<hi>遼</hi>僧智<hi>闕</hi>
見說曾為上馬臺堪嗟當日太輕哉固將積嵗舊凡石<lb/>
又向斯辰刻聖胎月面渾從毗首出山儀儼似普陀來<lb/>
願同無用恒為用不譬莊言木鴈材<lb/>
方池波面躡花臺瞻奉無非唱善哉外現喜怡慈作相<lb/>
内含温潤玉為胎刻雕數向生前就接救専期沒後來<lb/>
故我志誠無倒意三年用盡兩重材<lb/>
　　　　　　　　　　　　　　　<hi>遼</hi>鄭若愚<lb/>
<pb n="KR2k0035_WYG_119-4b"/>
文殊臺對普賢臺飾寳塗金即衆哉聖帝特鎔銀作像<lb/>
髙人又選玉成胎端嚴然自工鐫出光彩俱從星化來<lb/>
因此道圓功徳就給孤園内一全材<lb/>
　　　　　　　　　　　　　　　<hi>遼</hi>韓資讓<lb/>
貞珉未用似湮埋選造觀音衆快哉募匠俄鐫大士相<lb/>
成形不自凡夫胎琳琅光彩院中滿冰雪威儀天上來<lb/>
珍重吾師能鑒物從今免屈非常材<lb/>
　　　　　　　　　　　　　　　<hi>遼</hi>趙廷睦<lb/>
<pb n="KR2k0035_WYG_119-5a"/>
觀音神力不思議舉世歸依頗異哉人各爭竒金作像<lb/>
工多衒巧木為胎積年棄石嗟誰顧今日逢師入用來<lb/>
但藴堅貞潔白徳宏材未見作遺材<lb/>
　　　　　　　　　　　　　　　<hi>遼</hi>梁　援<lb/>
七尺仙容立殿臺鐫竒鏤異最優哉模將竺域佛為像<lb/>
琢破崑峰石作胎妙相化身從地出慈尊移步下天來<lb/>
向非師智巧經度誰識藍田舊玉材<lb/>
　　　　　　　　　　　　　　　<hi>遼</hi>趙長敬<lb/>
<pb n="KR2k0035_WYG_119-5b"/>
昔年避地别燕臺今日因人信美哉貞性果竒成妙相<lb/>
睟容元不降凡胎燒殘灰刼無凋朽拂盡銖衣任往來<lb/>
二像端嚴𫝊萬世法門師匠肯遺材<lb/>
　　　　　　　　　　　　　　<hi>遼</hi>馬　俊<lb/>
天慶寺前一片石造成觀音神在哉八萬由旬妙髙骨<lb/>
三千世界明月胎潛救衆生苦惱去黙𫝊諸佛心印來<lb/>
十首新詩讚功徳等閒難繼貫休材<lb/>
　　　　　　　　　　　　　　　<hi>遼</hi>劉　瓌<lb/>
<pb n="KR2k0035_WYG_119-6a"/>
久遺貞石混纎埃二像特鐫事卓哉順俗慈悲須假相<lb/>
出塵神力亦非胎紹名早授昔師記救苦分臨末世來<lb/>
蓋世性堅無變易會逢髙鑒豈淹材<lb/>
　　　　　　　　　　　　　　　<hi>遼</hi>史仲愛<lb/>
遺脫貞珉在帝臺髙人識辨事竒哉造成補洛山中像<lb/>
不假摩耶腹内胎種種形容何處現巍巍神力此中來<lb/>
荒吟讚頌陪諸彥輕重纎莖擅巨材<lb/>
　　　　　　　　　　　　　　　<hi>遼</hi>曲正夫<lb/>
<pb n="KR2k0035_WYG_119-6b"/>
塵埋雨漬近樓臺久棄通街亦命哉今日方成白玉像<lb/>
昔年誰識紫金胎人存果驗功須濟物極終知泰自來<lb/>
元自御碑當未建四分材内一分材<lb/>
　　　　　　　　　　　　　　　<hi>遼</hi>王執中<lb/>
堅珉刻像降蓮臺敬禮瞻容睟美哉救難龍魚鬼與火<lb/>
度生卵濕化兼胎侍多諸佛未聞見善應諸方無去來<lb/>
足表英雄心匠力隨根通變不遺材<lb/>
　　　　　　　　　　　　　　　<hi>遼闕</hi>　光<lb/>
<pb n="KR2k0035_WYG_119-7a"/>
玉像鐫成置寳臺威嚴神在嘆竒哉身披雪㲲凝山谷<lb/>
眉放虹光剖月胎相好盡疑如化出慈悲重為度生來<lb/>
向非大士垂精鑒應被凡工作礎材<lb/>
　　　　　　　　　　　　　　　<hi>遼</hi>王仲<hi>闕</hi>
窣雲披霧下峰臺嵗久還逢藻鑒哉相為應根方有像<lb/>
性因絶垢自無胎琢磨迥出三身外具足非從一日來<lb/>
萬法皆由人即顯空門觸物願同材<lb/>
　　　　　　　　　　　　　　　<hi>遼</hi>孟　初<lb/>
<pb n="KR2k0035_WYG_119-7b"/>
瑞毫輝映紫金臺鏤石尊容煥赫哉山卷碧雲呈玉骨<lb/>
水摇白月晃珠胎一枝楊栁光嚴住百寳蓮花影像來<lb/>
珍重吾師承道䕃義林髙聳豫章材<lb/>
　　　　　　　　　　　　　　　<hi>遼</hi>張　識<lb/>
䕫峰久斸滯留臺塵覆方能遇鑒哉應手刻成白玉像<lb/>
化身免托子官胎初疑入夢補陁去又訝隨縁震旦來<lb/>
從此睟容日瞻仰億年不朽表良材<lb/>
　　　　　　　　　　　　　　　<hi>遼</hi>楊滌瑕<lb/>
<pb n="KR2k0035_WYG_119-8a"/>
誰認昏䝉明鏡臺吾師智見大雄哉偶窺片石非凡相<lb/>
特命艮工刻聖胎救苦盡隨威力去欲求必應願心來<lb/>
從前髙士有多少不識白山一分材<lb/>
　　　　　　　　　　　　　　　<hi>遼</hi>李師範<lb/>
相貌巍巍佛力栽立承瞻奉亦時哉誰知韞玉貞頎質<lb/>
自是觀音應現胎天慶門前遺舊隠補陀山内恰新來<lb/>
幽嚴此石知多少不遇知人是不材<lb/>
　　　　　　　　　　　　　　　<hi>遼</hi>李<hi>闕</hi>
<pb n="KR2k0035_WYG_119-8b"/>
和雲巨石㧞沈埋鐫作觀音<hi>闕二字</hi>哉營自師心分異體<lb/>
出由山腹<hi>闕二字</hi>胎端凝相在生羣喜堅固身存<hi>闕二字</hi>來<lb/>
遭遇若非大龍象不過為<hi>闕三字</hi>　材<lb/>
　　　　　　　　　　　　　　　<hi>遼</hi>張<hi>闕</hi>
何代何年棄此臺因人得用<hi>闕二字</hi>哉他山原作谿雲伴<lb/>
今日翻成<hi>闕二字</hi>胎只見威儀隨相現不知示<hi>闕三字</hi>　來<lb/>
若非早入名師眼猶被塵埃<hi>闕二字</hi>材<lb/>
　　　　　　　　　　　　　　　<hi>遼</hi>冦<hi>闕</hi>
<pb n="KR2k0035_WYG_119-9a"/>
誰刻貞珉在寳臺威神之相<hi>闕二字</hi>哉補陁山下白雲骨<lb/>
極樂天中<hi>闕二字</hi>胎能遣衆生憂患去可令千種<hi>闕二字</hi>來<lb/>
十篇所贊神通力方見吾師<hi>闕二字</hi>材<lb/>
　　　　　　　　　　　　　　　<hi>遼</hi>張　嶠<lb/>
青松影畔昔為臺大器今方<hi>闕二字</hi>哉拂盡暗塵披素質<lb/>
鑿開諸相<hi>闕二字</hi>胎圓明獨對靈珠現温潤常含<hi>闕二字</hi>來<lb/>
厯刼定隨宏誓在吾師能用<hi>闕二字</hi>材<lb/>
　　　　　　　　　　　　　　　<hi>遼</hi>韓汝礪<lb/>
<pb n="KR2k0035_WYG_119-9b"/>
御運當時自隗臺豐碑餘剩<hi>闕二字</hi>哉得逢大智鐫成像<lb/>
益表中心<hi>闕二字</hi>胎塵骨亂隨金鏨去珠光新入<hi>闕二字</hi>來<lb/>
已聞結社招吟客盡是皇朝<hi>闕二字</hi>材<lb/>
　　　　　　　　　　　　　　　<hi>遼</hi>僧善<hi>闕</hi>
巍然獨立絶纎埃相好竒哉復<hi>闕</hi>哉因覩工移珉作像<lb/>
方知凡與聖<hi>闕</hi>胎垂恩未省懐悲喜救苦何曾覺<hi>闕</hi>來<lb/>
<hi>闕十三字</hi>　　　　　　　　　　　材<lb/>
　　　　　　　　　　　　　　　<hi>遼</hi>僧性<hi>闕</hi>
<pb n="KR2k0035_WYG_119-10a"/>
神姿斸就置層臺儼雅威靈衆異哉實智已圓千刼相<lb/>
權儀不<hi>闕</hi>四生胎用興體密復還往定闊悲深去又來<lb/>
積嵗未承英匠别也當遺夢曲<hi>闕</hi>材<lb/>
　　　　　　　　　　　　　　　<hi>遼</hi>僧性覺<lb/>
枕道常為避暑臺偶然易質大驚哉鐫成月面舒蟾魄<lb/>
斵就珠毫露蜂胎龍岳應縁期日往鳳都乘運出塵來<lb/>
若非英鑒能如此千載湮沈謂不材<lb/>
　　　謹案像及詩碑俱在今建昌縣<hi>即塔子溝廰</hi>境卧佛<lb/>
<pb n="KR2k0035_WYG_119-10b"/>
　　　洞下四里許字迹糢糊半不可識今録其可辨<lb/>
　　　者二十六首闕數字者亦存之雖語多未工然<lb/>
　　　詩流𫝊絶少取備一代篇章爾<lb/>
　　重九登會禪寺冷翠軒　　　　<hi>金</hi>趙秉文<lb/>
北風吹倒磨雲峰凜然雙角蟠白龍邉城雪花大如席<lb/>
黄花紅葉誰為容會禪西軒作重九登髙望逺開心胷<lb/>
烟嵐卷盡暮山碧冷雲萬里迷元鴻山北首豬大如馬<lb/>
割鮮飲食如長虹酒酣起舞望兩寺鳥驚踏雪摧長松<lb/>
<pb n="KR2k0035_WYG_119-11a"/>
天低日落望不盡一徑何處來樵蹤君不見七金山下<lb/>
打圍處貂裘風帽寒䝉茸跑風駿馬下平野迎霜老兔<lb/>
休榛叢歸來得雋詫朋友臨風一飲輕千鍾歡餘勝地<lb/>
兩蕭瑟百年聚散如飛篷明朝却望登眺處城中惟見<lb/>
白雲封<lb/>
　　松山道中　　　　　　　　　<hi>金</hi>趙秉文<lb/>
松漠三百里飄然一日中山長雲不㫁地迥雪無窮逺<lb/>
嶺貪殘照深林貯晩風烟村一迴首獨鶴下晴空<lb/>
<pb n="KR2k0035_WYG_119-11b"/>
　　七金山寺　　　　　　　　　<hi>金</hi>趙秉文<lb/>
刳簷篆額蠧蝸涎象教塵埃閱百年殿棟猶題遼日月<lb/>
圖經不載禹山川荒碑盤屈蜿蜒古壞壁㕘覃罔象拳<lb/>
想見當時崇奉日無邉花雨散諸天<lb/>
　　達北京　　　　　　　　　　<hi>金</hi>趙秉文<lb/>
小車日日碾征塵卧即㸔書坐欠伸露宿風餐二千里<lb/>
青山無處不隨人<lb/>
　　龍山怪松　　　　　　　　　<hi>金</hi>趙秉文<lb/>
<pb n="KR2k0035_WYG_119-12a"/>
自笑書生骨相窮倒騎驢㸔兩三峰天東稍喜無碑讀<lb/>
踏雪還來㸔怪松<lb/>
　　北都雪望　　　　　　　　　<hi>金</hi>趙秉文<lb/>
千山雪盡出樵車一徑雲移去似蛇小屋平頭墟落裏<lb/>
炊烟起處自人家<lb/>
　　北都小雪　　　　　　　　　<hi>金</hi>趙秉文<lb/>
邉城小雪試年華烟冷貔貅十萬家探使不來人半醉<lb/>
將軍氊帳卓平沙<lb/>
<pb n="KR2k0035_WYG_119-12b"/>
　　題靈感寺　　　　　　　　　<hi>金</hi>趙秉文<lb/>
塗河岸北白蓮東法鼔驚飛碣石鴻塔上風煙髙鳥路<lb/>
山頭雲氣化人宫松林礙日蜂房冷石砌頹沙螘穴空<lb/>
欲盡休公揮塵樂鬢絲羞對落花風<lb/>
　　中京遇因長老　　　　　　　<hi>金</hi>李之翰<lb/>
天涯流落偶生還古刹相逢語夜闌歎我歸途千里逺<lb/>
喜君禪榻一身安松聲不㫁風吟細月影無邉露氣寒<lb/>
分手山堂更寥索冷雲衰草伴征鞍<lb/>
<pb n="KR2k0035_WYG_119-13a"/>
　　霫川道中　　　　　　　　　<hi>金</hi>蔡　珪<lb/>
扇㡳無殘暑西風日夕佳雲山藏客路煙樹記人家小<lb/>
渡一聲櫓㫁霞千㸃鴉詩成鞍馬上不覺在天涯<lb/>
　　送李天英下第　　　　　　　<hi>金</hi>周　昂<lb/>
不須寂寞恨東歸洗眼三年㸔一飛試捲波瀾入毫穎<lb/>
莫教歐九識劉幾<lb/>
　　送李經　　　　　　　　　　<hi>金</hi>李純甫<lb/>
髯張元是人中雄喜如俊鶻盤秋空怒如怪獸㧞古松<lb/>
<pb n="KR2k0035_WYG_119-13b"/>
老我不敢嬰其鋒更著短周時緩頰知囊無底眼如月<lb/>
斫頭不屈面如鐡一說未窮復一說勍敵相扼已錚錚<lb/>
二豪同軍又連衡屏山直欲把降旌不意人間有阿經<lb/>
阿經壊竒天下士筆頭風雨三千字醉倒謫仙元不死<lb/>
時借竒兵攻二子縱飲髙歌燕市中相士一笑生春風<lb/>
人憎鬼妒愁天公經奪吾弟還遼東短周醉别黙無語<lb/>
髯張亦作衝冠怒阿經老淚如秋雨只有屏山㧞劍舞<lb/>
㧞劍舞擊劍歌人非麋鹿將如何秋天萬里一明月西<lb/>
<pb n="KR2k0035_WYG_119-14a"/>
風吹夢飛闗河此心耿耿軒轅鏡㡳用兒女肩相摩有<lb/>
智無智三十里眉睫之間見吾弟<hi>張謂伯玉周謂晦之</hi>
　　寄李天英　　　　　　　　　<hi>金</hi>髙　憲<lb/>
稻秸蒼蒼陂已枯西風剪剪弄楸梧蒹葭水陸魚梁迴<lb/>
蟋蟀聲髙山驛孤社甕新成元亮酒并刀細落季鷹鱸<lb/>
作詩逺寄霜前鴈人在海東天一隅<lb/>
　　寄京父　　　　　　　　　　<hi>金</hi>王　渥<lb/>
憶昔相從在寢邱城南城北縱懽遊杏花聨句香隨馬<lb/>
<pb n="KR2k0035_WYG_119-14b"/>
野水添杯浪拍舟邂逅又成三月别飄零合負一春愁<lb/>
汝陽淮甸經行徧應有新詩為我留<lb/>
　　祖道趙王應詔詩　　　　　　<hi>金</hi>張　華<lb/>
崇選穆穆利建明徳<hi>一作明明</hi>於顯穆親時惟我王稟姿自<lb/>
然金質玉相光宅舊趙鎮作冀方休寵曲錫備物煥章<lb/>
發軔上京出自天邑百竂餞行縉紳具集軒冕峩峩冠<lb/>
蓋習習戀徳惟懐永歎弗及<lb/>
　　四哀詩之一　　　　　　　　<hi>金</hi>元好問<lb/>
<pb n="KR2k0035_WYG_119-15a"/>
　　　冀京父<lb/>
先公藻鑑識終童曽㧞崑山玉一峰不見連城沽白璧<lb/>
蚤聞烈火燎黄琮重圍急變紛紛口九地忠魂耿耿胷<lb/>
欲弔雲南無覓處士林能不泣相逢<lb/>
　　贈利州侯神童<hi>生十四月識字予見時生二十一月識字無算</hi>
　　　　　　　　　　　　　　　<hi>金</hi>元好問<lb/>
牙牙㸃妝杏蕾紅阿兄抱之來學宫今春學語語未正<lb/>
已能見書識名姓隨指隨讀無數重多生想曾文字中<lb/>
<pb n="KR2k0035_WYG_119-15b"/>
極知之無不足訝更恐雒誦難為功土中松粒龍爪脫<lb/>
萬牛邱山起毫末君不見黄金寳鼎翡翠青未要春官<lb/>
許衣缽人間失却麻神童明星煌煌出蒼龍只知江陵<lb/>
圖籍盡一火誰謂死草生華風遺山老子未老在見汝<lb/>
吐焰如長虹<hi>兄字金鼎</hi>
　　會州道中　　　　　　　　　<hi>金</hi>馬舜卿<lb/>
山腰薄雪炫朝暾未放陽和入燒痕一片長安世情月<lb/>
梨花院落幾黄昏<lb/>
<pb n="KR2k0035_WYG_119-16a"/>
　　飛豹行<hi>并序</hi>　　　　　　　　<hi>元</hi>王　惲<lb/>
　　　中統二年冬十有一月大駕北狩<hi>時在魚兒泊</hi>詔平<lb/>
　　　章塔齊爾<hi>舊作塔察今改正</hi>公以虎符發兵於燕既集<lb/>
　　　取道居庸合圍於湯山之東逐飛豹取獸獲焉<lb/>
　　　時予以事東走幕府駐馬顧盼亦有一嚼之快<lb/>
　　　因作此歌<hi>時予為左司都事</hi>
二年幽陵閲邱甲詔遣謀臣連夜發春蒐秋獮是尋常<lb/>
况復軍容從獵法一聲畫鼓肅霜威千騎平岡捲晴雪<lb/>
<pb n="KR2k0035_WYG_119-16b"/>
長圍漸合湯山東兩翼閃閃牙旗紅飛鷹走犬漢人事<lb/>
以豹取獸何其雄馬蹄蹴麋歘左興赤縧撒鏃驚龍騰<lb/>
錦雲一縱飛塵起三軍耳後秋風生豹雖逸才不自惜<lb/>
雨血風毛摧大敵風煙慘淡晩歸来思君更上單于臺<lb/>
血埋萬甲戰方鋭爪牙正藉方剛才古人以鹿喻天下<lb/>
得失中間繫真假元戎兹獵以開先我作車攻補周雅<lb/>
大笑南朝曹景宗誇獵空驚弦霹靂何曾夢見北方强<lb/>
竟墮閉車甘偃息揚鞭回首漢家營一㸃鎗纓野烟碧<lb/>
<pb n="KR2k0035_WYG_119-17a"/>
　　　謹按湯山在今豐寜縣<hi>即四旗廰</hi>境内大閣兒西南<lb/>
　　　四十里為開平之東南故序云以事東走幕府<lb/>
　　　也<lb/>
　　過栁河　　　　　　　　　　<hi>元</hi>貢師泰<lb/>
野曠山寒露易霜短榆疎栁路茫茫雨來黄潦聚成海<lb/>
風過白沙堆作岡驛館到時逢數騎馳車宿處錯羣羊<lb/>
客懐正爾無聊賴忽見南飛鴈一行<lb/>
　　至正十一年秋七月巡按松州虎賁分司時山谷<lb/>
<pb n="KR2k0035_WYG_119-17b"/>
　　寒甚公事絶少明日即還為賦此<lb/>
　　　　　　　　　　　　　　　<hi>元</hi>貢師泰<lb/>
秋風槭槭衣綿薄夜雨蕭蕭燭焰低萬里江南纔夢覺<lb/>
此身原是客遼西<lb/>
雲葉繽紛雪弄花小營近午却排衙分司御史渾無事<lb/>
又鞚青驄踏白沙<lb/>
　　十八盤嶺　　　　　　　　　<hi>元</hi>周伯琦<lb/>
車坊尚平地近嶺晝生寒㧞地數千丈凌空十八盤飛<lb/>
<pb n="KR2k0035_WYG_119-18a"/>
泉鳴亂石危磴䕶重闗俯視人寰隘真疑長羽翰<lb/>
　　　謹按伯琦扈從詩自註曰兩都相望不滿千里<lb/>
　　　往來者有四道曰驛路曰東路二曰西路東路<lb/>
　　　二者一由黑谷一由古北口古北口路東道御<lb/>
　　　史按行處也伯琦往年分署上京但由驛路而<lb/>
　　　已黑谷輦路未之前行因忝法曹肅法轂下遂<lb/>
　　　得見所未見實為曠遇云據此則上都驛路實<lb/>
　　　在熱河境外故凡元人上都諸作悉不濫載惟<lb/>
<pb n="KR2k0035_WYG_119-18b"/>
　　　此詩乃由黑谷一路循今豐寜縣<hi>即四旗廰</hi>西境而<lb/>
　　　過者故特録焉<lb/>
　　冬至日白霫道中偶成録呈朱茂叔郎中段惟徳<lb/>
　　魯子翬二都司仍希於張伯髙參議郭幹卿治書<lb/>
　　於兩司幕長及按郭郎中邢孟直諸公處以區區<lb/>
　　薄况達之　　　　　　　　　<hi>元</hi>曹伯啟<lb/>
槲葉蕭蕭朔吹寒山行病瘦怯衣單馳驅一帶灤江險<lb/>
彷彿重經蜀道難旅邸僦牀雖自愧繡衣持斧要同㸔<lb/>
<pb n="KR2k0035_WYG_119-19a"/>
窮途却值書雲節秫酒糠燈語夜闌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0035_WYG_119-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_116-1a"/>
欽定四庫全書<lb/>
欽定熱河志卷一百十七<lb/>
　藝文十一<lb/>
　　前代<lb/>
　表狀<lb/>
　　龍城求代表　　　　　　　<hi>前燕</hi>慕容農<lb/>
臣頃因征即鎮所統將士安逸積年青徐荆雍遺冦尚<lb/>
繁願時代還展竭微効生無餘力没無餘恨臣之志也<lb/>
<pb n="KR2k0035_WYG_116-1b"/>
狀<lb/>
　　賀依聖料赤山北無賊及突厥要重人死狀<lb/>
　　　　　　　　　　　　　　　<hi>唐</hi>張九齡<lb/>
信安郡王禕承王忠副驚固<hi>字疑有悞</hi>牒云赤山有賊右先<lb/>
得前件牒云九月三日奚探見賊無數前三日臣等靣<lb/>
奉聖㫖料此必安祿山所將之兵奚疑是賊便有此牒<lb/>
也臣等當時又奏突厥舉國大來微有輸失便去竊料<lb/>
此意恐有其謀陛下又云必應彼有要重人死所以即<lb/>
<pb n="KR2k0035_WYG_116-2a"/>
去今日幽州節度判官監察御史張曉至云今月十一<lb/>
日從幽州發來赤山元自無賊奚所見者正是安祿山<lb/>
下兵馬又云契丹有蕃落人走來云突厥之兵馬平章<lb/>
事第一人死所以狼狽即去在路每日於帳衙前哭此<lb/>
並聖心懸照有如目擊臣等親奉睿算及此符同萬里<lb/>
無差不勝驚喜無任踴躍之至仍望宣付史館<lb/>
　　　謹按後漢書鮮卑𫝊稱漁陽赤山烏桓知赤山<lb/>
　　　在漁陽北界當為今古北口外地<lb/>
<pb n="KR2k0035_WYG_116-2b"/>
　　賀奚契丹並自離貳廓清有期狀<lb/>
　　　　　　　　　　　　　　　<hi>唐</hi>張九齡<lb/>
右適高力士宣示臣等張守珪奏契丹及奚並自離貳<lb/>
兼安祿山復有殺獲賊數將盡觸緒猜擕邊鎮勒兵伺<lb/>
隙而動誅剪有日廓清可期此皆天威遠臨逋冦自滅<lb/>
臣等不勝慶躍之至<lb/>
　　賀誅奚冦可突于狀　　　　　<hi>唐</hi>張九齡<lb/>
右高力士宣示張守珪所上逆賊契丹屈烈及可突于<lb/>
<pb n="KR2k0035_WYG_116-3a"/>
等首級此等惡稔䘮敗將及故天誘其𠂻既降又貳而<lb/>
感義之士惡其反覆背恩之賊既已誅鋤幽障廓清華<lb/>
夷俱静計其餘噍永無動摇陛下邊任先擇聖謀獨斷<lb/>
克禀成命樹此戎功且知河朔無轉輸之勞林胡為賦<lb/>
税之地臣等沗在樞近預聞遠績㨗書之至喜倍恒情<lb/>
謹奉狀賀以聞謹奏<lb/>
　　駁宋慶禮謚議　　　　　　　<hi>唐</hi>張九齡<lb/>
慶禮在人苦節為國勞臣一行邊陲三十年所戸庭可<lb/>
<pb n="KR2k0035_WYG_116-3b"/>
樂彼獨安於𫝊遞稼穡為艱又能寔於軍廩莫不服勞<lb/>
辱之事而匪懈其心守貞堅之規而自盡其力有一於<lb/>
此人之所難况營州者鎮彼戎夷扼喉斷臂逆則制其<lb/>
死命順則為其主人是稱樂都其來尚矣往緣趙翽作<lb/>
牧馭之非才自經隳廢便長冦孽故二十年間有事東<lb/>
鄙僵尸暴骨敗將覆軍葢不可勝紀大明臨下聖謀獨<lb/>
斷恢祖宗之舊復大禹之迹以數千之役徒無甲兵之<lb/>
強衛指期遂往禀命而行於是量畚築執鼛鼓親總其<lb/>
<pb n="KR2k0035_WYG_116-4a"/>
役不愆所慮俾栁城為金湯之險林胡生腹心之疾葢<lb/>
為此也尋而罷海運收嵗儲邊亭晏然河朔無擾與夫<lb/>
興師之費轉輸之勞較其優劣孰為利害而云所亡萬<lb/>
計一何謬哉及契丹背誕之日懼我犄角之勢雖䑕穴<lb/>
自固而駒牧無侵葢張星彼都繄頼之力也安有踐其<lb/>
迹以制其寔貶其謚以狥其虛採慮始之謗聲忘經遠<lb/>
之權利義非得所孰謂其可請以所議更下太常庻素<lb/>
行之迹可尋易名之典不墜者也<lb/>
<pb n="KR2k0035_WYG_116-4b"/>
　　　謹按唐營州都督府初治栁城扼制奚契丹武<lb/>
　　　后時為兩蕃所攻移治漁陽元宗時奚契丹欵<lb/>
　　　附欲復治栁城宋璟固爭不可獨慶禮以為利<lb/>
　　　乃詔為使築城纔三旬畢九齡所言專指營州<lb/>
　　　築城事故錄於此是萹曲江集未載今從舊唐<lb/>
　　　書宋慶禮𫝊錄出所云張星彼都語不可解葢<lb/>
　　　張皇之譌因初議慶禮謚者為太常博士張星<lb/>
　　　本𫝊前後俱有張星字而誤也<lb/>
<pb n="KR2k0035_WYG_116-5a"/>
　　為滎陽公賀幽州破奚冦表　　<hi>唐</hi>李商隱<lb/>
臣某言臣得本道進奏官某狀報某月日幽州節度使<lb/>
張仲武奏破奚冦北部落及諸山奚除舊王匿即所管<lb/>
外殺戮首領丁壯老幼並殺獲牛羊焚燒車帳器械等<lb/>
計二十萬刺史以下靣皮一百具耳二百隻奚車五百<lb/>
乘羊一萬口牛一千五百頭者天聲遠疊廟畧遐宣白<lb/>
虜穫於寧台赤夷俘於燕路臣某中賀臣竊窺舊史逖<lb/>
聽前朝有天子憂邊清宵輟寐將軍出塞白首言歸至<lb/>
<pb n="KR2k0035_WYG_116-5b"/>
乃或勝或奔一彼一此竟困塞郊之柝那停絶漠之烽<lb/>
猶欲叙烈旗常告功祧廟用其蹔勝謂曰難能况幽朔<lb/>
巨都全燕重地薦臻奚冦擾亂邊人田讓之獲鮮卑莫<lb/>
能深入祭彤之軍遼水唯遣相攻近嵗以來為患滋甚<lb/>
是單于偵邏之路懷駒支漏泄之姦張仲武重感國恩<lb/>
習知邊事同三師而𨽻楚侔五餌以開戎乘其囂惰之<lb/>
時俄得剪除之便燕犀宻掛兾馬潜覊超距投石者動<lb/>
過千羣㦸手科頭者略踰萬計坎三鼓而河流自却聲<lb/>
<pb n="KR2k0035_WYG_116-6a"/>
六校而屋瓦皆飛自使鴞懼喪林兔忙迷穴無舟掬指<lb/>
有地僵屍未驚紫陌之烏前運已蹙不唳淮山之鶴後<lb/>
隊仍窮遂分袁尚之頭顱仍裂蚩尤之肩髀穹廬落燼<lb/>
同甲揚灰山積雲屯大收其車乘角羸耳濕盡獲其牛<lb/>
羊栁水載澄桑河無事爰馳吉語入解皇威此皆皇帝<lb/>
陛下功格上元運膺下武授兹成算於彼當仁震肅九<lb/>
圍歡呼萬國昔艱難云始邊塵首起於盧龍今開泰有<lb/>
期上將先清於涿鹿人謀允若靈貺昭然固已上慶祖<lb/>
<pb n="KR2k0035_WYG_116-6b"/>
宗下光編策綠圗洪範競三古之殊尤玉檢金泥有百<lb/>
神之靈佑臣雖當防遏不介邊陲空增氣於懦夫實叨<lb/>
榮於下將日圍千里天葢九重奉一月之㨗書唯知抃<lb/>
蹈獻萬年之壽酒尚隔班行念風水於遐藩寄夢寐於<lb/>
宣室無任望闕結戀之至<lb/>
　　　謹按徐樹榖李商隱文集箋以此為會昌二年<lb/>
　　　九月張仲武破回鶻事考表中不著年月未見<lb/>
　　　為會昌二年九月明言奚北部落及諸山奚不<lb/>
<pb n="KR2k0035_WYG_116-7a"/>
　　　得云是回鶻即仲武𫝊稱殺回鶻監獲奚契丹<lb/>
　　　者八百人亦不足以當此事此葢大中元年春<lb/>
　　　張仲武大破奚衆事事在舊書回鶻𫝊樹榖未<lb/>
　　　詳也又徐炯注栁水曰新書地理志營州栁城<lb/>
　　　縣西北接奚北接契丹栁水疑當在縣境而以<lb/>
　　　白狼水實之此未考漢書地理志栁城縣有㕘<lb/>
　　　栁水今建昌縣<hi>即塔子溝㕔</hi>境小凌河也注桑河云<lb/>
　　　水經注濕水東北流左會桑乾水而以盧溝河<lb/>
<pb n="KR2k0035_WYG_116-7b"/>
　　　實之此未考水經注于延水一名藂桑河即今<lb/>
　　　正黄旗察哈爾境兆哈河也地理疎舛並附正<lb/>
　　　之<lb/>
　書<lb/>
　　上慕容皝書　　　　　　<hi>前燕</hi>封　裕<lb/>
臣聞聖王之宰國也薄賦而藏於百姓分之以三等之<lb/>
田十一而税之寒者衣之饑者食之使家給人足雖水<lb/>
旱而不為災者何也高選農官務盡觀課人治周田百<lb/>
<pb n="KR2k0035_WYG_116-8a"/>
畝亦不假牛力力田者受旌顯之賞惰農者有不齒之<lb/>
罰又量事置官量官置人使官必稱須人不虚位度嵗<lb/>
入多少裁而祿之供百僚之外藏之太倉三年之耕餘<lb/>
一年之粟以斯而積公用於何不足水旱其如百姓何<lb/>
雖務農之令屢發二千石令長莫有志勤在公鋭盡地<lb/>
力<hi>一作利</hi>者故漢祖知其如此以懇田不實徴殺二千石<lb/>
以十數是以明章之世號次昇平自永嘉䘮亂百姓流<lb/>
亡中原蕭索千里無烟饑寒流隕相繼溝壑武宣王以<lb/>
<pb n="KR2k0035_WYG_116-8b"/>
神武聖畧保全一方威以殄姦徳以懷遠故九州之人<lb/>
塞表殊俗襁負萬里若赤子之歸慈父流人之多于舊<lb/>
土十倍有餘人殷地狹故無田者者十有三四殿下以<lb/>
英聖之資克廣先業南摧強趙東滅句驪北取宇文拓<lb/>
境三千里增民十萬戸繼武闡廣之功有高西伯宜悉<lb/>
罷諸苑以業流人人至而無資産者賜之以牧牛不當<lb/>
更收重税也且以殿下之人用殿下之牛牛非殿下之<lb/>
有將何在哉善藏者藏于百姓若斯而已矣爾者則深<lb/>
<pb n="KR2k0035_WYG_116-9a"/>
副樂土之望戎旗南指之日中國之人皆將壺餐奉迎<lb/>
石虎誰與居乎且魏晉雖道消之世猶削百姓不至于<lb/>
七八特官牛田者官得六分百姓得四分私牛而官田<lb/>
者與官中分百姓安之人皆悦樂臣猶曰非明王之道<lb/>
而况增乎且水旱之厄堯湯所不<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>王者宜濬治溝澮<lb/>
循鄭白西門史起灌溉之法旱則决溝為雨水則入於<lb/>
溝瀆上無雲漢之憂下無昏墊之患句驪百濟及宇文<lb/>
段部之民皆兵勢所徙非如中國慕義而至咸有思歸<lb/>
<pb n="KR2k0035_WYG_116-9b"/>
之心今戸垂十萬狹凑都城恐方為國家深患宜分其<lb/>
兄弟宗屬徙於西境撫之以恩檢之以法使不得散在<lb/>
居人知國之虛實今中原未平資畜宜廣官司猥多㳺<lb/>
食不少一夫不耕嵗受其饑必取于耕者而食之一人<lb/>
食一人之力㳺食數萬損亦如之安可以家給人足治<lb/>
致昇平殿下降覽古今之事多矣政之巨患莫甚于斯<lb/>
其有經畧出世才稱時求者自可隨須致<hi>一作置</hi>之列位<lb/>
非此已往其耕而食蠶而衣亦天之道也殿下聖性寛<lb/>
<pb n="KR2k0035_WYG_116-10a"/>
明思言若渴故人盡芻蕘有犯無隱前者㕘軍王憲大<lb/>
夫劉明並及忠獻欵以貢至言雖頗有逆鱗意在無責<lb/>
主者奏以妖言犯上致之于法殿下慈宏包納恕其大<lb/>
辟猶削黜禁錮不齒于朝其言是也殿下固宜納之如<lb/>
其非是宜亮其狂猿置諫臣而求直言亦猶北行趨越<lb/>
必不得其所志矣右長史宋該等阿媚茍容輕劾諫士<lb/>
已無骨鯁嫉人有之掩蔽耳目不忠之甚四業者國之<lb/>
所資教學者有國盛事習戰務農尤其本也百工商賈<lb/>
<pb n="KR2k0035_WYG_116-10b"/>
特其末耳宜量軍國所須置其員數已外歸之於農教<lb/>
之戰法學者三年無成亦宜歸之於農不可徒充大員<lb/>
以塞聰儁之路臣之所言當也時速施行非也登如罪<lb/>
戮使天下知朝廷從善如流罰惡不掩王憲劉明忠臣<lb/>
也願宥忤鱗之愆收其藥石之效<lb/>
　　答李天英書　　　　　　　　<hi>金</hi>趙秉文<lb/>
天英足下自足下失意東歸無日不思怳如三嵗向得<lb/>
來音甚悉動静為慰所望所寄襍詩疾讀數過擊節屢<lb/>
<pb n="KR2k0035_WYG_116-11a"/>
嘆足下天才英逸不假䋲削豈復老夫所可擬議然似<lb/>
受之天而不受之人屢欲貢悃誠山川間之㘴成浮沉<lb/>
况勤厚如此過望黙化僕非其人筆拙思荒自濡其涸<lb/>
况望餘波耶豈以犬馬齒在前欲俯就先後進禮耶聊<lb/>
布一二所聞于師傅間者幸恕不揆嘗聞古人之詩各<lb/>
得其一偏又多其性似者若陶淵明謝靈運韋蘇州王<lb/>
維栁子厚白樂天得其冲淡江淹鮑明遠李白李賀得<lb/>
其峭峻孟東野賈浪仙又得其幽憂不平之氣若老杜<lb/>
<pb n="KR2k0035_WYG_116-11b"/>
可謂兼之矣然杜知詩之為詩未知不詩之為詩而韓<lb/>
愈又以古文之渾浩溢而為詩然後古今之變盡矣太<lb/>
白辭勝于理樂天理勝于辭東坡又以太白之豪樂天<lb/>
之理合而為一是以高視古人然亦不能廢古人足下<lb/>
以唐宋詩人得處雖能免俗殊乏風雅過矣所謂近風<lb/>
雅豈規規然如晉宋辭人蹈襲用一律耶若曰子厚近<lb/>
古退之變古此屏山守株之論非僕所敢知也詩至于<lb/>
李杜以為未足是畫至于無形聽之于無聲其為怪且<lb/>
<pb n="KR2k0035_WYG_116-12a"/>
迂也甚矣其于書也亦然足下立言措意不蹈襲前人<lb/>
一語此最詩人妙處然亦從古人中入譬如彈琴不師<lb/>
譜稱物不師衡工匠不師䋲墨獨自師心雖終身無成<lb/>
可也故為文當師六經左邱明莊周太史公賈誼劉向<lb/>
楊雄韓愈為詩當師三百篇離騷文選古詩十九首下<lb/>
及李杜學書當師三代金石鍾王歐虞顔栁盡得諸人<lb/>
所長然後卓然自成一家非有意于耑師古人也亦非<lb/>
有意于耑擯古人也自書契以來未有離古人而獨立<lb/>
<pb n="KR2k0035_WYG_116-12b"/>
者若揚子雲不師古人然亦有擬相如四賦韓退之惟<lb/>
陳言之務去若進學解則客難之變也南山詩則子厚<lb/>
之餘也豈遽汗漫自師胸臆至不成語然後為快者然<lb/>
此詩人造語之工謂之一藝可也至于詩文之意當以<lb/>
明王道輔教化為主六經吾師也可以一藝名之哉賈<lb/>
誼董仲舒司馬遷揚子雲韓愈歐陽修司馬温公文儒<lb/>
之文也僕未之能學焉梁肅裴休晁迥張无盡名理之<lb/>
文也吾師之太白杜陵東坡詞人之文吾師其辭不師<lb/>
<pb n="KR2k0035_WYG_116-13a"/>
其意淵明樂天高士之詩也吾師其意不師其辭然吾<lb/>
老矣眼昏力綿雖欲學古人力不足也足下書來自言<lb/>
近日欲作大字然滯于藏鋒不能飛動詩欲古體然僻<lb/>
于幽隱不能毫放足下自知之僕尚何言然藏鋒書之<lb/>
一端所貴徧學古人昔人謂法書豈是率意而為之也<lb/>
又須真積力乆自楷法中來前人所謂未有未能㘴而<lb/>
能走者飛動乃吾輩胸中之妙非所學也若市人能積<lb/>
學而不能飛動吾輩能飛動而不能積學皆一偏之弊<lb/>
<pb n="KR2k0035_WYG_116-13b"/>
耳東坡論十八草書以為鶯歌嬌數日相見曰此書何<lb/>
如曰乃秦吉了耳足下之書無乃近似之乎精神所注<lb/>
間出奇逸積怠之際如病痱腫得免秦吉了足矣想當<lb/>
捧腹大笑也寄來詩如雜詩五首老昏殊不可曉然此<lb/>
迄今大成不過長吉盧仝合而為一未能以古為新以<lb/>
俗為雅非所望于吾友也昔人有吹簫學鳯鳴不可得<lb/>
聞時有梟音耳君詩毋乃間有梟音乎向者屏山嘗語<lb/>
足下云自李賀死二百年無此作矣理誠有之僕亦云<lb/>
<pb n="KR2k0035_WYG_116-14a"/>
然李公愛才然知足下之深者莫如老夫願足下以古<lb/>
人之心為心不願足下受之天而不受之人如世輕薄<lb/>
子也與足下知心故道此意幸少安無躁<lb/>
　　與姚公茂書　　　　　　　　<hi>金</hi>楊　奐<lb/>
奐頓首復别四五年思渴之甚所欲言者不一也握手<lb/>
未期此懷可知子善至得書審玉眷佳裕且知北還喜<lb/>
甚去嵗子善云新築祠堂而石室在正位不知何所據<lb/>
及見朱文公家禮圗説亦云在北架似不安也且宗廟<lb/>
<pb n="KR2k0035_WYG_116-14b"/>
五廟七廟而已雖有成言所以作室次第于經則無所<lb/>
見朱文公後宋人也建炎南渡廟社之禮一蕩就有故<lb/>
老或鬱鬱下僚無所見于世此説在中庸或問中略見<lb/>
之所可信者止是昭穆位次于神主于石室皆不及也<lb/>
家禮所載神主樣式亦非奐三十時入汴梁得宫室廟<lb/>
社法度于一故老處又五年因秋比以生徒之衆寓長<lb/>
安慈恩寺有僧曰了遷者乘暇請觀寺之西南杜相公<lb/>
讀書堂奐一見知其家廟也其廟制如世之所謂吳殿<lb/>
<pb n="KR2k0035_WYG_116-15a"/>
也凡石室並在西壁高與人胸臆齊其僧猶以為藏書<lb/>
龕既而來洛下于楊正卿家閲稽古編文信乎其為杜<lb/>
祁公之家廟也文粹韓文温公集多有家廟碑止説三<lb/>
室四室或云第一第二第三四室又有云東室者亦不<lb/>
載石室方位之所在夫禮也者制度名數之所寓也不<lb/>
有所據必有所見文公所述未見其所據當以奐之所<lb/>
目覩者為廟之定制天子與諸侯卿大夫同所以異者<lb/>
名數也今汴梁太廟法度故家具有圗説自己亥春定<lb/>
<pb n="KR2k0035_WYG_116-15b"/>
課時有告隱匿官粟者親入倉檢視而倉即太廟也因<lb/>
得考其制度焉石室在西壁正殿凡二十五間始祖室<lb/>
三間内附祧廟神主五位其石室皆在西壁而近南牖<lb/>
世祖二間内附肅宗一位穆宗二間内附康宗一位太<lb/>
祖以下至宣宗各二間係八室計一十六間其神主石<lb/>
室並在西壁東西夾室各一間凡有神主處每一間門<lb/>
一牖一門在左牖在右已上共二十五間近有客曰毛<lb/>
正卿至自保州曾為先朝太祝談舊禮如在目前是日<lb/>
<pb n="KR2k0035_WYG_116-16a"/>
㘴客甚衆談竟奐問之曰如公所言其行禮時將在秋<lb/>
冬而不及春夏也客問何以知之奐曰以公止見虎席<lb/>
故知其在秋冬也若春夏則席以桃枝竹也客曰適在<lb/>
冬耳奐又問公之行禮將屬時亨而不及禘祫客問何<lb/>
以知之奐曰禘祫則太祖神主位於塪下而東向焉而<lb/>
昭在於北南向之穆在于南而北向之公所言而曰太<lb/>
祖神主在門之内南向焉故知不及禘祫也客謝未嘗<lb/>
及禘祫吁此定禮也患不素考耳是與非吾友訂之恐<lb/>
<pb n="KR2k0035_WYG_116-16b"/>
不宜襲家禮之誤也著書非細事也古之聖賢未嘗敢<lb/>
自作古所謂神主之説容靣告焉<lb/>
　碑誌<lb/>
　　安徳州剏建靈巖寺碑　　　　<hi>遼</hi>耶律劭<lb/>
伏聞大雄示化肇興五竺之邦像法定期實屬千年之<lb/>
會漸流通於震旦迥超越於古初三乘遞行一雨溥潤<lb/>
我國家右文敷治偃革濟時繇數落以取英翹振儒風<lb/>
於當代闡二宗而尚禪定𫝊佛燈於有生廣樹仁祠大<lb/>
<pb n="KR2k0035_WYG_116-17a"/>
宏慈廕安徳州靈巖寺者北連龍岫前俯郡城溪壑幽<lb/>
深峰巒掩映天然勝㮣斗絶於一方宛爾道場廓開於<lb/>
十地初統和中有山圭僧可觀與其同志幼為縣吏各<lb/>
負逋租亡命此山共逃箠楚後偕追捕同付獄中數日<lb/>
幽囚桎桔自解尋免徴錄因遂出家卜築結菴專精戒<lb/>
律壽考遷逝靈應肸蠁太平五年復有邑里趙延貞王<lb/>
承遂張瑩焦慶等三十有三人狀施烽臺山四靣隙地<lb/>
以廣布金之浄域遠模靈鷲之風規增大給孤之園益<lb/>
<pb n="KR2k0035_WYG_116-17b"/>
茂耆陁之樹年禩寖乆徒衆漸隓重和初元有郡人雄<lb/>
武軍節度使太原王公育與邑人尹節高聳等禮請悟<lb/>
開上人住持經始營葺僧衆螘附工徒子來殿宇嶷爾<lb/>
以有嚴錢榖豐歉而不匱果必能事全付後人僧迦實<lb/>
繁悉萃六合之浄侣逹摩無覩固乏三藏之秘文重和<lb/>
二十二年有寺僧潜奥與悟開上人鳩集浄財締結信<lb/>
士與邑人尹節李敬張士禹高聳等購經一藏用廣流<lb/>
通二十四年建九聖殿以龕置焉繪像煒煜而嶽峙内<lb/>
<pb n="KR2k0035_WYG_116-18a"/>
藏嶻嶪而雲矗經律論學揚法海之驚瀾上中愞恨逗<lb/>
塵機於來哲清寧四載特賜浄覺之名咸雍六年復賜<lb/>
靈巖之號居然閟邃迥出塵表故得水雲上士龍象名<lb/>
流覽境界之清虛駐瓶錫而棲止有閭山懴悔守司徒<lb/>
通圓慈行大師志福㳺憩於此以其缺鐘杵之音失晨<lb/>
昏之警飛奏為請天旨下俞徴良冶於遠方貿精銅於<lb/>
異域爐槖一鼔大器告成逸韻疊擊而豐隆林薄四震<lb/>
於幽懇設<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>為飾構棲以懸壽昌初元嵗次己亥復建<lb/>
<pb n="KR2k0035_WYG_116-18b"/>
大殿以敞法筵楹柱撑空榱桷蔽日輪奐克成於大壯<lb/>
清浄特偹於寶坊羣峰㠝岏而繚若垣牆諸塔聳峻而<lb/>
勢同湧現禪房自通於幽處講㘴屢雨其天花今天子<lb/>
即位之二年有守太師通圓輔國大師法頥者乆藹人<lb/>
天之譽蔚為帝王之師衆僧懇請遂居是寺人對境以<lb/>
心冥地因居而名著師因精選道行得長老恵敬付以<lb/>
寺事提綜不倦勤瘁厯年建置悉覩於周圓儲蓄並臻<lb/>
於羨積劭㳟應詔檢恪守郡符志慕佛乘誓求法印時<lb/>
<pb n="KR2k0035_WYG_116-19a"/>
因暇日屢扣禪闗有清行大徳賜紫沙門奉擅寺主沙<lb/>
門行柔等語其權輿見託記述學漸博雅夢無白鳯之<lb/>
奇辭愧䟱蕪語乏黄絹之字牢讓不獲謹為銘詩銘曰<lb/>
佛乘廣運慧日映時法膺象季溥建仁祠世䝉誘導教<lb/>
被方維福濟含識學法有為偉矣靈巖豁然林壑斗遠<lb/>
流俗高視寥廓境浄心㝠解脱纒縛以致名流兹焉棲<lb/>
泊鐘梵時警薫修有常覺林並茂禪院滋芳溈山圭峰<lb/>
聊可比方居者得趣世諦頓忘息乃塵紛味兹幽閴清<lb/>
<pb n="KR2k0035_WYG_116-19b"/>
浄悉同過現無别直書初終讃揚洪烈刻諸貞珉永告<lb/>
沙刧<lb/>
　　靈巖寺碑陰　　　　　　　　<hi>遼</hi>僧恒劬<lb/>
伏間調御開化如烏曇華聲教四流沃浹萬彚恒劬嘗<lb/>
啟宿願趣直林家雖不能發明心華宻佩祖印幸以雲<lb/>
水且樂無事乾統六年春憩覺華島秋露再浥振錫北<lb/>
㳺祗斯精舎尋沐居僧狀請棲息有諸耆耋議及締搆<lb/>
自統和中苾芻可觀經始其謀以次肯堂遂至宏敞請<lb/>
<pb n="KR2k0035_WYG_116-20a"/>
文於石庻𫝊不朽遽采他山之石宛具螭首龜趺之狀<lb/>
於是郡守耶律劭作文沙門恒劬書篆時不踰月岌於<lb/>
中庭余兄文學之外尤精小篆得秦相李斯洎唐李陽<lb/>
氷之法校其工拙亦不在下寺僧有好事者求少筆跡<lb/>
畱之碑陰云<lb/>
　　靈感寺釋迦佛舎利塔碑銘　　<hi>遼</hi>張嗣初<lb/>
夫塔古無有也本出於浮圗氏自佛教東被始有之是<lb/>
謂佛廟葢聞不遷者性也恒動者情也緣情而能有者<lb/>
<pb n="KR2k0035_WYG_116-20b"/>
生也生不可常必至於滅滅不可已復轉於生於此流<lb/>
轉中能解生死之縛而得不生不滅者惟釋迦而已故<lb/>
超然特立於羣聖之上可謂天人師者也然大耄既至<lb/>
終顯有為故金身示滅當此之際六種震動如須彌傾<lb/>
摧使諸天無所依也嗚呼去聖鎮遠靈迹不無故所有<lb/>
舎利為八國以寶塔分𦵏之其數凡八萬四千爾後厯<lb/>
載彌乆隤廢者甚衆人心特恐亡墜益復興起之或發<lb/>
諸寶函或擘以玉粒或葺其舊制或剏以新作故塔廟<lb/>
<pb n="KR2k0035_WYG_116-21a"/>
之多跡于此也雖殫其筋力嘗不為勞然竭以資財亦<lb/>
不為費至若累寶簷絡珠網接雲漢而起嘗不為高併<lb/>
䦗閭夷井竈有郛郭之半亦不為廣其人心勤厚有如<lb/>
此者皇朝定天下以武守天下以文太平既乆而人心<lb/>
向善故此教所以盛宏凡民間建立佛寺靡弗如意今<lb/>
此塔自太平九年栁城人梁氏之所建也氏兄弟二人<lb/>
長曰守奇夙植善根次曰道隣素宏願力自童子時有<lb/>
聚沙之戯後果志於出家既受具已大通宋乘先隱於<lb/>
<pb n="KR2k0035_WYG_116-21b"/>
龍岫之一蘭若後為城中人請居此土一日于鉢中忽<lb/>
出異光不散者乆之既而乃得舎利二粒玉彩晶燦不<lb/>
可正視人爭𫝊戴之由此乃舎衣盂特興塔像復求化<lb/>
官長暨貴戚并豪族之家各助以金帛車服或諸珍玩<lb/>
計獲數百萬錢共為成辦之於是火其磚廣若山積募<lb/>
其工翕如雲合負土于堦者若蟻之累垤汲坭于簷者<lb/>
如燕之巢房凡一十三級通百有餘尺珠函之靈瑞在<lb/>
乎其中觀夫有金撑以鋭其上有廣陛以豐其下豈徒<lb/>
<pb n="KR2k0035_WYG_116-22a"/>
然哉我所貴踴出三界而為解脱之場也有千嵗燈以<lb/>
然于内有百鍊鏡以懸于外亦豈徒然哉我所貴遍照<lb/>
十方而破黒暗之域也且如風鳴寶鐸盡宣妙法音蟻<lb/>
踐崇階亦成無上道故一塵所霑一影所覆其利樂信<lb/>
不虚矣噫彼土木有穹隆而崔嵬者勿謂我小我小有可觀<lb/>
彼金碧有燦爛而陸離者勿謂我儉我儉能中禮愚弗<lb/>
克偹𫐠徒止于此焉復常有光數見或五色氣以覆之<lb/>
因上聞之以精誠有感故靈應必通乃勅其寺曰靈感<lb/>
<pb n="KR2k0035_WYG_116-22b"/>
寺至大安中有先師之弟子通教師賜紫沙門思整重<lb/>
修以潤色之二先師者葢愚之祖母故河南太君之伯<lb/>
父也塔初成日我先人嘗欲親志之而不意早没故弗<lb/>
克逮言今通教師素與我先人有甥舅之愛毎一見必<lb/>
以此事為記師既誘我以先人之志能弗繼之我復感<lb/>
師念先師之徳可弗述之此者葢為其肯構也故不敢<lb/>
讓乃強為記云其頌曰既生必滅唯性不遷不生不滅<lb/>
惟佛能然金身雖徃靈跡可𫝊舎利所至塔廟興焉在<lb/>
<pb n="KR2k0035_WYG_116-23a"/>
西所建八萬四千益遠益敬至於無邊凡厥願力非小<lb/>
因緣有僧梁氏獲此舎利千佛共與一日自至鉢中有<lb/>
光玉粒者二苟非精誠格兹靈瑞乃舎衣盂願作佛事<lb/>
以清浄心置琉璃器藏于塔中以福萬世後有門人以<lb/>
增以新長令浄白不生埃塵叙我以舊託我以文乃強<lb/>
為述昔我先君<lb/>
　　釋迦定光二佛舎利塔記　　　<hi>遼</hi>僧慧材<lb/>
竊聞三千化主百億雄尊往復之跡以無垠方便之門<lb/>
<pb n="KR2k0035_WYG_116-23b"/>
而莫限應願榮辭於天界權儀降誕于王宫孜孜而示<lb/>
倦龍庭黙黙而優㳺鳯苑顰眉<hi>闕</hi>返嚴駕慘迴老病死<lb/>
苦以因觀法報化身而是慕奢華涕厭午夜逾城苦行<lb/>
石堅六年修道浴泥洹河已赴菩提樹來斷障降魔既<lb/>
登於佛果垂慈應請乃轉于法輪始從鹿苑終至鶴林<lb/>
時經四十九年教演一十二分所應度者皆以隨宜方<lb/>
便度訖其未度者亦已與作得度因緣顧此土之綠周<lb/>
念他方之化益於是就力士生地之内詣堅固樹林之<lb/>
<pb n="KR2k0035_WYG_116-24a"/>
間足南首北背東靣西疊足枕肱現四儀之究竟收心<lb/>
住定示八相之窮終金口緘以絶言玉毫掩而<hi>闕</hi>彩四<lb/>
生乏主悲摧凡聖之心三界無依哀變乾坤之色堅勞<lb/>
之壽既已云亡金剛之身故亦是壞闍維訖於寶樹舎<lb/>
利分以金罌爰興窣堵波以利薩逹嚩育王西出<hi>闕二字</hi>
八萬四千隨帝東臨併造三十六所於凝固之道體雖<lb/>
<hi>闕</hi>然不然而轉變之化身亦法爾窅爾是以<hi>闕二字</hi>之刹<lb/>
土咸建多<hi>闕</hi>之塔婆垂青廕而廣大施慧燈以遐延凡<lb/>
<pb n="KR2k0035_WYG_116-24b"/>
興一供之因定尅千生之果粤有<hi>闕四字</hi>重和十五年陶<lb/>
冶甄鑄鐡塔一所厯十三簷亘二百尺往往夜晦屢放<lb/>
虹光福常住以豐肥祐上下而和睦邇後展討殿宇津<lb/>
置堂廊毎嗟佛壠閃於南隩大衆僉議欲移中央即有<lb/>
恵衍大徳潜資義倉提㸃雲敷共捨浄貲一千緍其諸<lb/>
釋侣量力施錢共四百千周充功費尋擇良辰亦得吉<lb/>
卦坼至十簷獲定光佛舎利六百餘顆至地宫内獲釋<lb/>
迦佛舎利一千三百餘顆再選定四月八日午時依舊<lb/>
<pb n="KR2k0035_WYG_116-25a"/>
如法安𦵏切以慧材狼山冗學龍苑庸夫赧扣𤨏才聊<lb/>
編盛事伏願三乗五性承兹迺共捨羬軒七趣十生仗<lb/>
此乃同登犪駕更願陵遷谷變懿範不凋地乆天長徽<lb/>
猷永固云爾<lb/>
　<lb/>
　<lb/>
　<lb/>
　<lb/>
<pb n="KR2k0035_WYG_116-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷一百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_086-1a"/>
欽定四庫全書<lb/>
欽定熱河志卷八十六<lb/>
　宦蹟<lb/>
　　熱河職官先後蒞兹土者詳志題名以紀官守矣<lb/>
　　而前代職官自北魏以迄遼金元英聲茂實代不<lb/>
　　乏人雖事蹟散見史傳而歳月無可考據難以編<lb/>
　　次謹採各本傳次第臚列用備舊聞志宦蹟第十<lb/>
　　七其官本州郡者繫之人物云<lb/>
<pb n="KR2k0035_WYG_086-1b"/>
　北魏<lb/>
　　安豐王猛　魏書安豐王猛傳猛字季烈太和五<lb/>
　　年封加侍中出為和龍鎮都大將營州刺史寛仁<lb/>
　　雄毅甚有威畧薨于州<lb/>
　　張度　魏書張衮傳張衮上谷漁陽人子度襲爵<lb/>
　　臨渭侯上谷太守除使持節都督幽州廣陽安樂<lb/>
　　二郡諸軍事轉和龍鎮都大將所在著稱<lb/>
　　于洛拔　魏書于栗磾傳于栗磾代人子洛拔以<lb/>
<pb n="KR2k0035_WYG_086-2a"/>
　　功臣子拜侍御中散擢領監御曹事出為使持節<lb/>
　　散騎常侍寜東將軍和龍鎮都大將營州刺史以<lb/>
　　治有能名進號安東將軍<lb/>
　　封囘　魏書封懿傳封懿渤海蓨人以族子叔念<lb/>
　　為後髙祖賜名囘皇興初襲爵富城子世宗即位<lb/>
　　尋除鎮逺將軍安州刺史山民愿樸父子賓旅同<lb/>
　　寢一室囘下車勒令别處其俗遂改<lb/>
　　江文遥　魏書江悦之傳江悦之濟陽考城人子<lb/>
<pb n="KR2k0035_WYG_086-2b"/>
　　文遥少有大度肅宗初平原太守遷後將軍之安<lb/>
　　州刺史善于綏納甚得物情時杜洛周葛榮等相<lb/>
　　繼叛逆自幽燕以南悉皆淪陷惟文遥在介羣賊<lb/>
　　之外孤城獨守鳩集荒餘且耕且戰百姓皆樂為<lb/>
　　用建義元年卒于州長史許思祖等以文遥遺愛<lb/>
　　在民復推其子果行州事莊帝除果通直散騎侍<lb/>
　　郎假節龍驤將軍行安州事當州都督既而賊勢<lb/>
　　轉盛臺援不接果以阻隔强㓂内徙無由乃攜諸<lb/>
<pb n="KR2k0035_WYG_086-3a"/>
　　弟并率城民東奔髙麗天保中詔髙麗送果等元<lb/>
　　象中還朝<lb/>
　北齊<lb/>
　　王峻　北齊書王峻傳王峻靈邱人明悟有幹畧<lb/>
　　累遷恒州大中正隨諸軍平淮陰賜爵北平縣男<lb/>
　　除營州刺史州地接邊城賊數為患峻逺設斥候<lb/>
　　廣置疑兵常出其不意要擊之賊不敢發合境獲<lb/>
　　安先是刺史陸士茂詐殺室韋八百餘人朝貢遂<lb/>
<pb n="KR2k0035_WYG_086-3b"/>
　　絶至是峻分命將士要其行路室韋果至大破之<lb/>
　　虜其首帥而還因厚加恩禮放遣之室韋遂納誠<lb/>
　　欵初茹茹主人羅辰率其餘黨東徙峻度其必來<lb/>
　　預為之備未幾菴羅辰頓軍城西峻設奇伏大破<lb/>
　　之獲其名王郁乆閭豆拔提等數十人送京師菴<lb/>
　　羅辰遁走天統二年授驃騎大將軍儀同三司尋<lb/>
　　加開府武平初除侍中四年卒贈司空公<lb/>
　　髙保寧　北齊書髙保寧𫝊髙保寧代人武平末<lb/>
<pb n="KR2k0035_WYG_086-4a"/>
　　為營州刺史鎮黄龍周師將至鄴幽州行臺潘<lb/>
　　子晃徴黄龍兵保寧率驍鋭并契丹靺鞨萬餘騎<lb/>
　　赴救至北平聞鄴都不守歸周帝遣使招慰不受<lb/>
　　敕書范陽王紹信在突厥中上表勸進范陽署保<lb/>
　　寧為丞相及盧昌期據范陽城起兵保寧紹信引<lb/>
　　集兵數萬騎救之至潞河知周將宇文神舉已屠<lb/>
　　范陽還據黄龍竟不臣周<lb/>
　隋<lb/>
<pb n="KR2k0035_WYG_086-4b"/>
　　陰夀<hi>成道昻</hi>　隋書陰夀傳陰夀武威人周世屢<lb/>
　　以軍功拜儀同從武帝平齊進位開府拜幽州總<lb/>
　　管封趙國公開皇初髙寶寧引突厥攻圍北平夀<lb/>
　　率歩騎數萬出盧龍塞討之保寧求救于突厥突<lb/>
　　厥不能援保寧棄城奔于磧北黄龍諸縣悉平夀<lb/>
　　班師留開府成道昻鎮之保寧遣其子僧伽率廣<lb/>
　　騎掠城下而去尋引契丹靺鞨之衆來攻道昻苦<lb/>
　　戰乃退夀患之遣人陰間其所親任趙世模等月<lb/>
<pb n="KR2k0035_WYG_086-5a"/>
　　餘世模率其衆降寶寜復走契丹為其麾下所殺<lb/>
　　北邊遂安<lb/>
　　　謹按寶寧北齊書作保寧<lb/>
　　韋雲起　舊唐書韋雲起傳韋雲起雍州萬年人<lb/>
　　大業初為通事謁者會契丹入抄營州詔雲起䕶<lb/>
　　突厥兵往討契丹部落啟明可汗發騎二萬受其<lb/>
　　處分雲起分為二十四營四道俱引營相去各一<lb/>
　　里不得交雜聞鼓聲而行聞角聲而止自非公使<lb/>
<pb n="KR2k0035_WYG_086-5b"/>
　　勿得走馬三令五申之後擊鼓而發軍中有犯約<lb/>
　　者斬紇干一人以狥于是突厥將帥來入謁之皆<lb/>
　　膝行股戰莫敢仰視契丹本事突厥情無猜忌雲<lb/>
　　起既入其界使突厥詐云向栁城郡欲共髙麗交<lb/>
　　易勿言營中有隋使敢漏泄者斬契丹不備去賊<lb/>
　　營百里詐引南度夜復退還去營五十里結陣而<lb/>
　　宿契丹弗之知既明俱發馳騎襲之盡獲其男女<lb/>
　　四萬口女子及畜産以半賜突厥餘將入朝男子<lb/>
<pb n="KR2k0035_WYG_086-6a"/>
　　皆殺之煬帝大喜集百官曰雲起用突厥而平契<lb/>
　　丹行師奇譎才兼文武又立朝謇諤朕今親自舉<lb/>
　　之擢為治書御史<lb/>
　　　謹按紇干新唐書為紇斤<lb/>
　　韋冲　隋書韋世康傳韋世康京兆杜陵人弟冲<lb/>
　　拜營州總管容貌都雅寛厚能得衆心懐撫靺鞨<lb/>
　　契丹皆能致其死力奚霫畏懼朝貢相續<lb/>
　唐<lb/>
<pb n="KR2k0035_WYG_086-6b"/>
　　張儉　唐書張儉傳張儉京兆新豐人以功除右<lb/>
　　衛郎將累遷營州都督兼䕶東夷校尉坐事免詔<lb/>
　　白衣領職營州部與契丹奚霫靺鞨諸蕃接畛髙<lb/>
　　麗引衆入寇儉率兵破之俘斬畧盡復拜營州都<lb/>
　　督太宗將征遼東遣儉率蕃兵先進畧地至遼西<lb/>
　　川漲久未度召還見洛陽宫陳水草美惡山川險<lb/>
　　易并久不進狀帝悦拜行軍總管使領諸蕃騎為<lb/>
　　六軍前鋒趨建安城破賊斬數千級封皖城郡公<lb/>
<pb n="KR2k0035_WYG_086-7a"/>
　　程名振　唐書程務挺傳程務挺洺州平恩人父<lb/>
　　名振髙祖詔授永寧令使率兵經畧河北劉黑闥<lb/>
　　陷洺州母妻為賊所得名振率衆邀擊糧道悉毁<lb/>
　　賊水陸餉具黒闥怒殺其母妻賊平請手斬黒闥<lb/>
　　以其首祭母拜營州刺史封東平郡公轉洺州刺<lb/>
　　史太宗征遼東拜右驍騎將軍平壤道行軍總管<lb/>
　　遷營州都督兼東夷都䕶擊髙麗于貴端水焚其<lb/>
　　新城厯晉蒲二州刺史鏤方道總管<lb/>
<pb n="KR2k0035_WYG_086-7b"/>
　　李晦　新唐書河間元王孝恭傳子晦乾封中為<lb/>
　　營州都督以治狀聞璽書勞賜遷右金吾將軍檢<lb/>
　　檢雍州長史摧擿奸伏無留隱吏下畏之髙宗將<lb/>
　　幸洛晦居守謂曰闗中事一以屬公故晦治有異<lb/>
　　績<lb/>
　　宋慶禮　舊唐書宋慶禮傳宋慶禮洺州永年人<lb/>
　　開元初為貝州刺史河北度支營田使元宗欲復<lb/>
　　營州于栁城慶禮盛陳其利詔慶禮等築城興役<lb/>
<pb n="KR2k0035_WYG_086-8a"/>
　　三旬而畢拜慶禮御史中丞兼檢校營州都督開<lb/>
　　屯田八十餘所數年間倉廩頗實居人漸殷慶禮<lb/>
　　為政清嚴勤于聽理所厯之處人吏不敢犯卒贈<lb/>
　　工部尚書諡曰敬<lb/>
　　姜師度　唐書姜師度傳姜師度魏州魏人元宗<lb/>
　　徙營州治栁城拜營田支度修築使<lb/>
　　李謹行　唐書李謹行傳李謹行靺鞨人偉容貌<lb/>
　　勇葢軍中累遷營州都督家童至數千以貲自雄<lb/>
<pb n="KR2k0035_WYG_086-8b"/>
　　夷人畏之<lb/>
　遼<lb/>
　　牛温舒　遼史牛温舒𫝊牛温舒范陽人剛正尚<lb/>
　　節義夀隆中拜參知政事兼同知樞宻院事攝中<lb/>
　　京留守部民詣闕請真拜從之召為三司使<lb/>
　　耶律富勒敦<hi>舊作耶律僕里篤今改正</hi>　遼史耶律富勒敦傳<lb/>
　　耶律富勒敦六院林牙圖魯下<hi>舊作突吕不也今改正</hi>四世<lb/>
　　孫太平十六年和興中府以獄空聞清寧初厯長<lb/>
<pb n="KR2k0035_WYG_086-9a"/>
　　寜匡義二軍節度使致仕<lb/>
　　耶律古昱　遼史耶律古昱傳耶律古昱北院林<lb/>
　　牙圖魯卜四世孫有膂力工馳射開泰間詔鎮撫<lb/>
　　西北部中京盜起命古昱為巡邏使悉擒之以功<lb/>
　　厯開逺軍天成軍節度使卒贈同中書門下平章<lb/>
　　事<lb/>
　　耶律孟簡　遼史耶律孟簡傳耶律孟簡裕悦烏<lb/>
　　珍<hi>舊作於越屋質今改正</hi>之五世孫乾統中遷六院部太保<lb/>
<pb n="KR2k0035_WYG_086-9b"/>
　　改髙州觀察使修學校招生徒遷昭徳軍節度使<lb/>
　　以中京饑詔與學士劉嗣昌減價糶粟<lb/>
　　馬人望遼史馬人望𫝊馬人望以才學稱咸雍中<lb/>
　　第進士為松山縣令歳運澤州官炭獨役松山人<lb/>
　　望請於中京留守蕭托歡<hi>舊作吐渾今改正</hi>均役他邑托<lb/>
　　歡怒下吏繫幾百日復引詰之不屈蕭喜曰君為<lb/>
　　民如此後必大用以事聞于朝悉從所請擢中京<lb/>
　　度支司鹽鐵判官公私兼裕遷警巡判官公私兼<lb/>
<pb n="KR2k0035_WYG_086-10a"/>
　　裕遷警巡使京城獄訟填委人望處决無一寃者遷<lb/>
　　南京諸宫提轄制置歳中為保静軍節度使有二<lb/>
　　吏兇暴民畏如虎人望假以辭色陰令發其事黥<lb/>
　　配之是歳諸處饑惟人望所治粒食不闕路不鳴<lb/>
　　桴遥授彰義軍節度使遷中京度支使始至府廪<lb/>
　　皆空視事半歳積粟十五萬斛錢二十萬繦累遷<lb/>
　　樞宻直學士拜參知政事判南京三司使事以守<lb/>
　　司徒兼侍中致仕卒諡曰文獻<lb/>
<pb n="KR2k0035_WYG_086-10b"/>
　金<lb/>
　　完顔宗翰　金史完顔宗翰傳完顔宗翰本名粘<lb/>
　　沒喝漢語訛為粘罕國相薩該<hi>舊作撒改今改正</hi>之長子<lb/>
　　也年十七軍中服其勇及議伐遼宗翰與太祖意<lb/>
　　合太祖敗遼師于境上獲耶律色什<hi>舊作謝十今改正</hi>薩<lb/>
　　該使宗翰及完顔希尹來賀捷即稱帝為賀及太<lb/>
　　宗以下宗室羣臣皆勸進太祖猶謙讓宗翰與阿<lb/>
　　里罕懣<hi>舊作阿离合懣今改正</hi>普嘉努<hi>舊作蒲家奴今改正</hi>等進曰若<lb/>
<pb n="KR2k0035_WYG_086-11a"/>
　　不以時建號無以繫天下心太祖意乃決天輔五<lb/>
　　年四月宗翰奏曰遼主失徳中外離心我朝興師<lb/>
　　大業既定而根本弗除後必為患今乘其釁可襲<lb/>
　　取之天時人事不可失也太祖然之即命諸路戒<lb/>
　　備軍事十一月宗翰復請曰諸軍久駐人思自奮<lb/>
　　馬亦壯健宜乘此時進取中原羣臣言時方寒太<lb/>
　　祖竟用宗翰䇿於是烏赫哩貝勒杲<hi>舊作忽魯勃極烈呆今改</hi>
　　<hi>正</hi>都統内外諸軍普嘉努宗翰魯宗翰<hi>疑有誤</hi>宗磐<lb/>
<pb n="KR2k0035_WYG_086-11b"/>
　　副之宗峻領哈濟明安<hi>舊作合札猛安今改正</hi>皆授金牌伊<lb/>
　　都<hi>舊作余都今改正</hi>為嚮導取中京實北京既克中京宗<lb/>
　　翰率偏師趨北安州與羅索<hi>舊作婁室今改正</hi>圖克坦綽<lb/>
　　囉<hi>舊作徒單綽里今改正</hi>合兵大敗奚王哈瑪爾<hi>舊作霞末今改正</hi>
　　北安遂降熈宗即位拜太保尚書令領三省事封<lb/>
　　晉國王乞致仕不許天會十四年薨追封周宋國<lb/>
　　王正隆二年例封金源縣王大定間改贈秦王諡<lb/>
　　桓忠配享太祖廟廷<lb/>
<pb n="KR2k0035_WYG_086-12a"/>
　　完顔阿喜　金史完顔阿喜傳完顔阿喜宗室子<lb/>
　　好學問襲父北京路筈柏山明安聽訟明決人信<lb/>
　　愛之察廉能除彰國軍節度使副改上京留守判<lb/>
　　官<lb/>
　　布色<hi>舊作僕散今改正</hi>忠義　金史布色忠義傳布色忠<lb/>
　　義本名烏哲<hi>舊作烏者今改正</hi>上京博勒和<hi>舊作拔盧古河今改正</hi>
　　人魁偉長髯喜談兵有大畧年十六領本穆琨<hi>舊作</hi>
　　<hi>謀克今改正</hi>兵從宗輔定陜西世宗立拜尚書右丞伊<lb/>
<pb n="KR2k0035_WYG_086-12b"/>
　　喇鄂斡<hi>舊作移剌窩斡今改正</hi>僭號兵久不決右副元帥完<lb/>
　　顔黙音<hi>舊作謀衍今改正</hi>既敗之于霿<graphic n="KR2038" url="https://raw.githubusercontent.com/kanripo/KR-Gaiji/master/images/KR2038.png" mimeType="image/png"/>河乃擁衆貪鹵<lb/>
　　掠不追討而縱其子色克<hi>舊作斜哥今改正</hi>暴橫軍中士<lb/>
　　卒不用命賊得水草善地官軍踵其遺餘水草乏<lb/>
　　馬益弱賊軼出山西久無功忠義請曰契丹小寇<lb/>
　　不時殄滅致煩聖慮臣聞主憂臣辱願効死力除<lb/>
　　之世宗大悦即召還黙音勒歸色克本貫拜忠義<lb/>
　　平章政事兼右副元帥封榮國公賜以御府貂裘<lb/>
<pb n="KR2k0035_WYG_086-13a"/>
　　賓鐵吐鶻弓矢大刀具裝對馬及安山鐵甲金牌<lb/>
　　忠義至軍賊陷靈山同昌惠和等縣陣而西行忠<lb/>
　　義追之及于花道宗亨為左翼宗叙為右翼與賊<lb/>
　　而陣賊渡河先攻左翼偏敗右翼救之賊引去鄂<lb/>
　　斡乃以精鋭自隨以嬴兵䕶其母女輜重由别道<lb/>
　　西走期於山後會集追復及於梟嶺西陷泉與賊<lb/>
　　遇時昏霧四塞跬歩莫覩物色忠義禱曰狂冦肆<lb/>
　　暴殺戮無辜天不助惡當為開霽奠已昏霧廓然<lb/>
<pb n="KR2k0035_WYG_086-13b"/>
　　及戰忠義左據南岡為偃<hi>月</hi>陣右迤而北大敗之<lb/>
　　獲其弟紐<hi>舊作裊今改正</hi>俘生口三十萬獲襍畜十餘萬<lb/>
　　車帳金珍以鉅萬計悉分諸軍賊走趨奚地遣將<lb/>
　　追躡至七渡河又敗之既踰渾嶺復進軍襲之望<lb/>
　　風奔潰遁入奚中降者相屬於路契丹平忠義朝<lb/>
　　京師拜尚書左丞相封沂國公大定六年薨諡武<lb/>
　　莊㤗和元年配享世宗廟廷<lb/>
　　赫舎哩<hi>舊作紇石烈今改正</hi>志寜　金史赫舎哩志寜𫝊赫<lb/>
<pb n="KR2k0035_WYG_086-14a"/>
　　舎哩志寜本名薩哈連<hi>舊作撒曷輦今改正</hi>上京和坦<hi>舊作胡塔</hi>
　　<hi>今改正</hi>安人沉毅有大畧世宗使完顔黙音征鄂斡<lb/>
　　志寜以臨海節度使都統右翼軍鄂斡敗于長濼<lb/>
　　西走志寜追及于霿<graphic n="KR2038" url="https://raw.githubusercontent.com/kanripo/KR-Gaiji/master/images/KR2038.png" mimeType="image/png"/>河大破之於是元帥黙音<lb/>
　　右監軍福夀不急擊賊久無功右丞布色忠義親<lb/>
　　自討賊而志寜擊賊有功上以忠義代黙音志寜<lb/>
　　代福夀封定國公賊畧懿州界陷靈山同昌慶和<lb/>
　　三縣睥睨北京會土河水漲賊不得渡乃西趨三<lb/>
<pb n="KR2k0035_WYG_086-14b"/>
　　韓縣志寜方追躡之不敢乘勝遂西走是時大軍<lb/>
　　馬瘦弱諸將欲止勿追志寜獲賊候人知賊自選<lb/>
　　精鋭與老小輜重分道期山後會集可擊其輜重<lb/>
　　忠義以為然遂過移馬嶺進及裊西陷泉擊之賊<lb/>
　　衆大敗渉水走鄂斡母徐輦舉營由羅和<hi>舊作落括今改</hi>
　　<hi>正</hi>岡西去追及之盡獲其輜重俘五萬餘人襍畜<lb/>
　　不可勝計偽節度使六及其部族皆降鄂斡走奚<lb/>
　　中至七渡河復敗之賊過渾嶺入于奚中志寜獲<lb/>
<pb n="KR2k0035_WYG_086-15a"/>
　　賊將碩和卓<hi>舊作稍合住今改正</hi>釋弗殺許以官賞縱之歸<lb/>
　　約以捕鄂斡自効碩和卓去見鄂斡秘不言見獲事<lb/>
　　乃反間奚人于鄂斡曰陷泉失利奚人有貳志不<lb/>
　　可不察是時鄂斡屢敗其下亦覺有心碩和卓乃<lb/>
　　與賊帥舎圖肯<hi>舊作神獨斡今改正</hi>執鄂斡詣右都監完顔<lb/>
　　思敬降志寜與萬户清臣宗寜蘇格<hi>舊作連哥今改正</hi>等<lb/>
　　追捕餘黨至燕子城盡得所畜善馬因至茂巴勒<lb/>
　　<hi>舊作抺拔里今改正</hi>達之地悉獲之逆黨既平入朝為左副<lb/>
<pb n="KR2k0035_WYG_086-15b"/>
　　元帥賜以玉帶經畧宋事駐軍雎陽拜平章政事<lb/>
　　封鹿平郡王薨明昌五年配享世宗廟廷<lb/>
　　努延温騰烏達<hi>舊作耨盌温敦兀帶今改正</hi>金史努延温騰烏<lb/>
　　達傳努延温騰烏達太師思忠侄也學問通達累<lb/>
　　官同知太興尹京師盜賊止息事無留滯再遷尚<lb/>
　　書正隆伐宋為武定軍都總管世宗即位授咸平<lb/>
　　尹為北邊行軍都統改會寜尹都統如故是時初<lb/>
　　定鄂斡人心未安烏達為治寛簡多備禦謹斥候<lb/>
<pb n="KR2k0035_WYG_086-16a"/>
　　邊郡以寧改北京留守以㢘察舉烏達所在有能<lb/>
　　名無私過入拜參知政事<lb/>
　　梁肅　金史梁肅傳梁肅字孟客奉聖州人天眷<lb/>
　　二年擢進士第調平遥縣主簿遷望都絳縣主以<lb/>
　　㢘入為尚書省令使除定海節度副使改中都警<lb/>
　　巡使遷山東西路轉運副使宛平趙植上書曰前<lb/>
　　中都警巡使梁肅勤恪清㢘願加進擢改大興少<lb/>
　　尹坐捕蝗不如期貶川州刺史削官一階解職上<lb/>
<pb n="KR2k0035_WYG_086-16b"/>
　　御史便召左諫議大夫奚籲等訪問古今事少間<lb/>
　　籲從容請曰梁肅材可惜解職太重上曰卿言是<lb/>
　　也乃除河北東路轉運副使致仕薨諡正憲<lb/>
　　伊喇<hi>舊作移喇今改正</hi>子敬　金史伊喇子敬傳伊喇子<lb/>
　　敬本名烏克徳哷<hi>舊作屋骨朶魯今改正</hi>遼五院人讀書好<lb/>
　　學轉簽書樞宻院事同修國史出為河中尹請老<lb/>
　　河中地熱上恐子敬不耐暑改興中尹子敬女自<lb/>
　　懿州來興中省謁遇盜途中剽掠其行李且盡既<lb/>
<pb n="KR2k0035_WYG_086-17a"/>
　　而還之謝曰我輩初不知為府尹家也尹有徳于民<lb/>
　　忍侵犯耶徙咸平廣寜尹致仕<lb/>
　　髙徳基　金史髙德基傳髙徳基遼陽渤海人皇<lb/>
　　統二年進士大定三年以察㢘治狀不善下遷同<lb/>
　　知北京路都轉運使事是年秋土河泛濫水入京<lb/>
　　城德基遽命開長樂門疏分使入御溝以殺其勢<lb/>
　　水不能為害<lb/>
　　賈少冲　金史賈少冲傳賈少冲通州人天眷二<lb/>
<pb n="KR2k0035_WYG_086-17b"/>
　　年進士調營州軍事判官遷定安令大定二年調<lb/>
　　御史臺典事累遷刑部郎中往北京決獄奏誅首<lb/>
　　惡牽連者皆釋不問全活千人以本職攝右司員<lb/>
　　外郎改順天節度使卒<lb/>
　　伊喇鄂爾多<hi>舊作移剌幹里朶今改正</hi>　金史伊喇鄂爾多傳<lb/>
　　伊喇鄂爾多一名巴沁<hi>舊作八斤今改正</hi>系出遼五院使<lb/>
　　通契丹字正隆間轉同知北京留守事會伊庫<hi>舊作</hi>
　　<hi>遊古今改正</hi>河闌子山等明安契丹謀亂時方發兵討<lb/>
<pb n="KR2k0035_WYG_086-18a"/>
　　之别遣鄂爾多揮軍南下至松山縣為賊黨江哥<lb/>
　　所執推為主盟要以契約鄂爾多怒曰我受國厚<lb/>
　　恩豈能從汝反耶寜殺我契約不可得也賊知不<lb/>
　　可屈乃困辱之使布衣草履逐馬而行且欲害之<lb/>
　　鄂爾多説其監奴因得脱還六年九月改北京路<lb/>
　　轉運使大定初為博州防禦使改通逺軍節度使<lb/>
　　卒<lb/>
　　大懐貞　金史大懐貞𫝊大懷貞字子正遼陽人<lb/>
<pb n="KR2k0035_WYG_086-18b"/>
　　皇統五年除閤門祇侯大定二年遷彰國安武軍<lb/>
　　節度使改興中尹錦州富民蕭鶴夀殺人匿府少<lb/>
　　尹家有司捕不得懐貞以計取之寘於法改彰徳<lb/>
　　軍節度使卒<lb/>
　　伊喇富森<hi>舊作多剌福僧今改正</hi>　金史伊喇富森傳伊喇<lb/>
　　富森東北路烏楞古<hi>舊作烏連苦今改正</hi>河猛安人以蔭<lb/>
　　補吏部令使簽北路臨潢按察興中治中莫州刺<lb/>
　　史上言沿邊軍官私役軍人邊防不治及擾動等事<lb/>
<pb n="KR2k0035_WYG_086-19a"/>
　　按察司專一體究各路宣差提控嚴勒禁治詔尚<lb/>
　　書省行之大安初改沃州同知興中府事督民治城郭<lb/>
　　浚濠為禦守備百姓頗怨頃之兵果至攻其北城富森<lb/>
　　戰其北使備其西薄暮果攻其西以有備解去<lb/>
　　盧克忠　金史盧克忠傳盧克忠貴徳州鳳集人<lb/>
　　大定二年除北京副留守會民艱食克忠下令凡<lb/>
　　有蓄積者計留一歳悉平其價糶之由是無捐瘠<lb/>
　　之患轉陳州防禦使後以靖難軍節度使致仕卒<lb/>
<pb n="KR2k0035_WYG_086-19b"/>
　　劉煥　金史劉煥傳劉煥中山人天徳元年進士<lb/>
　　累遷北京警巡使捕二惡少杖扵庭中戒之曰孝<lb/>
　　弟敬慎則為君子暴戾隱賊則為小人自今以往<lb/>
　　毋狃于故習國有明罰吾不得私也自是無敢犯<lb/>
　　者召為監察御史父老數百人或卧車下挽靴鐙<lb/>
　　曰我欲復留使君期年不可得也尋遷同知北京<lb/>
　　留守事世宗幸上京所過州郡大發民夫治橋梁<lb/>
　　馳道以希恩賞煥所部惟平治端好而已上嘉其<lb/>
<pb n="KR2k0035_WYG_086-20a"/>
　　意遷遼東路轉運使卒<lb/>
　　傅慎微　金史傅慎㣲𫝊傅慎微其先秦州沙漠<lb/>
　　人遷居長安宋末登進士累官河東路經制使宗<lb/>
　　翰已克汴京使羅索定陜西慎㣲率衆迎戰兵敗<lb/>
　　被獲元帥宗翰愛其才學起為陜西經畧使尋轉<lb/>
　　中京副留守累遷太常卿除定武軍節度使移靖<lb/>
　　難軍大定初復為太常卿遷禮部尚書卒<lb/>
　元<lb/>
<pb n="KR2k0035_WYG_086-20b"/>
　　穆呼里<hi>舊作木華黎今改正</hi>　元史穆呼里傳穆呼哩札剌<lb/>
　　兒氏世居阿難水東太祖即位命統諸軍征遼東<lb/>
　　次髙州盧琮金朴以城降禆將蕭額森<hi>舊作也先今改正</hi>
　　以計平定東京進攻北京金人殺守將銀青推音<lb/>
　　達渾<hi>舊作寅塔虎今改正</hi>為帥遂舉城降穆呼哩怒其降緩<lb/>
　　欲坑之蕭額森曰北京為遼西重鎮既降而坑之<lb/>
　　後豈有降者乎從之奏音達渾留守北京以烏葉<lb/>
　　爾<hi>舊作吾也而今改正</hi>權兵馬都元帥鎮之遣髙徳玉劉布<lb/>
<pb n="KR2k0035_WYG_086-21a"/>
　　色鄂爾<hi>舊作蒲速窩兒今改正</hi>招諭興中府同知烏里布<hi>舊作</hi>
　　<hi>兀里卜今改正</hi>不從殺布色鄂爾徳玉走免未幾吏民殺<lb/>
　　烏里布推土豪石天應為帥舉城降奏為興中尹<lb/>
　　兵馬都提控錦州張鯨聚衆十餘萬殺節度使稱<lb/>
　　臨海郡王至是來降詔穆呼哩以鯨總北京十提<lb/>
　　控兵從呼蘭<hi>舊作忽闌今改正</hi>南征未附州郡穆呼哩宻<lb/>
　　察鯨有反側意請以蕭額森監其軍至平州鯨稱<lb/>
　　疾逗留復謀遁去蕭額森執送行在誅之鯨弟致<lb/>
<pb n="KR2k0035_WYG_086-21b"/>
　　憤兄被誅據錦州叛略平灤瑞利義懿廣寜等州穆<lb/>
　　呼哩率䝉古巴哈<hi>舊作不花今改正</hi>等軍數萬討之進逼<lb/>
　　紅羅山主將杜秀䧏奏為錦州節度使致陷興中府<lb/>
　　進兵臨興中先遣烏葉爾等攻溜石山諭之曰今<lb/>
　　若急攻賊必遣兵來援我㫁其歸路致可擒也又<lb/>
　　遣䝉古巴哈屯永徳縣東候之致果遣鯨子東平<lb/>
　　將騎兵八千歩卒三萬援溜石䝉古巴哈引兵趨<lb/>
　　之馳報穆呼哩夜半引兵疾馳遇于神水縣東夾<lb/>
<pb n="KR2k0035_WYG_086-22a"/>
　　擊之分麾下兵之半下馬歩戰選善射者數千令<lb/>
　　曰我歩兵無甲疾射之乃麾騎兵齊進大敗之拔<lb/>
　　開義縣進圍錦州致遣張太平髙益出戰又敗之<lb/>
　　圍守月餘致憤將校不戮力殺敗將二十餘人髙<lb/>
　　益懼縳致出降伏誅詔封太師國王都行省承制<lb/>
　　行事薨至治元年詔封魯國王諡忠武子博囉<hi>舊作</hi>
　　<hi>孛魯今改正</hi>嗣<lb/>
　　烏葉爾<hi>舊作吾也而今改正</hi>　元史烏葉爾傳烏葉爾沙卜<lb/>
<pb n="KR2k0035_WYG_086-22b"/>
　　珠<hi>舊作珊竹今改正</hi>氏狀貌甚偉腰大十圍父曰圖魯噶<lb/>
　　察<hi>舊作圖魯華察今改正</hi>以武勇稱太祖九年從太師穆呼<lb/>
　　哩取北京領兵為先驅下之捷聞授金紫光禄大夫北<lb/>
　　京總管都元師留撫其人綏懷有方自京以南相繼來降<lb/>
　　金將塔倫<hi>舊作撻魯今改正</hi>以惠州漁河口為隘有衆數萬圖<lb/>
　　復北疆烏葉爾以鋭兵千人擊摧其鋒殺數千人獲其旗<lb/>
　　鼓羊馬斬塔倫于軍中趙守王據興州烏葉爾討平之張<lb/>
　　致以錦州叛又攻破之穆呼哩大喜以馬十匹甲五<lb/>
<pb n="KR2k0035_WYG_086-23a"/>
　　事賞其功十二年充北京東京廣寧葢州平州泰<lb/>
　　州開元府七路征行兵馬都元師佩虎符卒<lb/>
　　塔本　元史塔本傳塔本伊拉古爾<hi>舊作伊吾廬今改正</hi>人<lb/>
　　初從太祖討諸部屢阨艱危復從圍燕征遼西下<lb/>
　　平灤白霫諸城軍士有妄殺人者塔本戒之曰國<lb/>
　　之本民也殺人得地何益于國且畏無罪以堅敵<lb/>
　　心非上意太祖聞而喜之賜金虎符俾鎮撫白霫<lb/>
　　諸郡號行省都元帥管内得承制除縣吏死因得<lb/>
<pb n="KR2k0035_WYG_086-23b"/>
　　専決久之徙治興平卒封營國公諡忠武<lb/>
　　史秉直<hi>子天倪天安侄天祥</hi>　元史史天倪𫝊史天倪燕之永<lb/>
　　清人父秉直讀書尚氣義太師國王穆呼哩統兵<lb/>
　　南伐所向殘破秉直聚族謀所以自全知降者皆<lb/>
　　得免乃率里中老稚數千人詣涿州軍問降穆呼<lb/>
　　哩欲用秉直秉直辭而薦其子乃以天倪為萬户<lb/>
　　而命秉直管領降人家屬屯霸州秉直拊循有方<lb/>
　　逺近聞而附者十餘萬家尋遷之漠北降人道飢<lb/>
<pb n="KR2k0035_WYG_086-24a"/>
　　秉直得所賜牛羊悉分食之多所全活從穆呼哩<lb/>
　　攻北京北京降穆呼哩承制以秉直行尚書六部<lb/>
　　事主饋餉軍中未嘗乏絶以老謝事歸鄉里卒三<lb/>
　　子長天倪次天安次天澤天澤自有傳天倪始生<lb/>
　　之夕白氣貫庭成童姿貌魁傑穆呼哩見而竒之<lb/>
　　既以萬户統諸降卒從穆呼哩略地三闗已南至<lb/>
　　于東海所過城邑皆下因言于穆呼哩曰金棄幽<lb/>
　　燕遷都于汴已失䇿矣遼水東西諸郡金之腹心<lb/>
<pb n="KR2k0035_WYG_086-24b"/>
　　也我若得大寧以㧖其喉襟則金雖有遼陽終不<lb/>
　　能保矣穆呼哩善之從攻髙州又從攻北京皆不<lb/>
　　戰而克授右副都元帥改賜金虎符武仙降穆呼<lb/>
　　哩承制以天倪為金紫光禄大夫河北西路兵馬<lb/>
　　都元帥行府事仙副之仙之黨據西山腰水鐵壁<lb/>
　　二砦以叛天倪直搗其巢穴盡掩殺之仙怒謀作亂<lb/>
　　乃設宴邀天倪有知者止毋往天倪不從遂為仙<lb/>
　　所殺天倪之赴真定也秉直宻戒之曰觀武仙辭<lb/>
<pb n="KR2k0035_WYG_086-25a"/>
　　氣終不為用宜備之天倪曰我以赤心待人人或<lb/>
　　相負天必不容願無慮秉直乃攜其孫楫權還北<lb/>
　　京至是人服其先識先是天倪擊鞠夜歸大星隕<lb/>
　　馬前有聲心惡之果及禍天倪死時年三十九妻<lb/>
　　程氏聞亂恐汚于賊乃自殺子五人其三人尚幼<lb/>
　　俱死于難惟楫權在天倪弟天安字甫全秉直仲<lb/>
　　子也秉直降太師穆呼哩以其兄天倪為萬户而<lb/>
　　質天安軍中從討錦州叛人張致平之從略地闗<lb/>
<pb n="KR2k0035_WYG_086-25b"/>
　　右生擒鄜州驍將張資禄號鐵鎗者武仙殺天倪<lb/>
　　於真定天安率衆來會天澤併力攻仙敗走之以<lb/>
　　功授行北京元帥府事撫治真定<lb/>
　　　謹按史天澤傳天澤秉直季子從其兄天倪帥<lb/>
　　　真定天倪遣䕶送其母歸北京什訥台<hi>舊作肖乃台今</hi>
　　　<hi>改正</hi>傳云天澤送母還白霫副帥武仙殺天倪王<lb/>
　　　守道傳云天澤攻仙天安在白霫聞變率其兵<lb/>
　　　亦至葢秉直雖永清人以其為北京元帥故有<lb/>
<pb n="KR2k0035_WYG_086-26a"/>
　　　歸北京還白霫之文初非流寓今以秉直天倪<lb/>
　　　天安入宦蹟而天澤不録<lb/>
　　秉直侄天祥父懷徳尚書秉直之弟也太師國王<lb/>
　　穆呼哩從太祖伐金天祥隨秉直迎降於涿穆呼<lb/>
　　哩命懷徳就領其黒軍𨽻帳下署天祥都鎮撫選<lb/>
　　降卒身長武勇者二百人使領之招徠丁壯得衆<lb/>
　　萬餘從取霸州文安大成滄濵長山等二十餘城<lb/>
　　東下淄沂宻三州所至皆先登詔賜以銀符從大<lb/>
<pb n="KR2k0035_WYG_086-26b"/>
　　軍攻燕不克略地髙州拔惠和金源和衆龍山利<lb/>
　　建富庶等十五城惟大寧固守不下天祥獲金將<lb/>
　　完顔和斯<hi>舊作胡速今改正</hi>穆呼哩欲殺之天祥曰殺一人無<lb/>
　　損于敵適驅天下之人為吾敵也且其降時嘗許<lb/>
　　以不死今殺之無以取信于後不若從而用之乃<lb/>
　　以為千户復合衆攻其城懷徳先登擒其二將為<lb/>
　　流矢所中歿于軍乃以所統黒軍命天祥領之天<lb/>
　　祥憤痛父死攻之愈急與大帥烏葉爾<hi>舊作野兒今改正</hi>
<pb n="KR2k0035_WYG_086-27a"/>
　　降其北京留守伊徳呼<hi>舊作銀荅忽今改正</hi>同知烏庫哩<hi>舊作</hi>
　　<hi>烏古倫今改正</hi>進攻北京傍近諸寨磨雲山王都統首詣<lb/>
　　軍門降天祥命入列崖擒都統布拉克<hi>舊作不剌今改正</hi>
　　釋其縳曉以大義布拉克感泣願效死天祥察其<lb/>
　　誠許與王都統往説降城子崖旺嘉努<hi>舊作王家奴今改正</hi>
　　乃命三人各將舊卒付空名告身使諭樓子崖等<lb/>
　　二十餘寨悉降西乾河達魯<hi>舊作荅魯今改正</hi>五指山揚<lb/>
　　兆努<hi>舊作楊趙奴今改正</hi>固守不下天祥擊之大小百餘戰<lb/>
<pb n="KR2k0035_WYG_086-27b"/>
　　兆努死達魯敗走復聚衆攻龍山復大敗之達魯<lb/>
　　戰死進克興中府張致盜據錦州從穆呼哩討平<lb/>
　　之會契丹漢軍擒闗肅復利州殺劉祿於銀冶遷鎮<lb/>
　　國上將軍利州節度黎許部降民都總管監軍兵<lb/>
　　馬元帥徇西夏破賀蘭山還遇賊射傷額出血目<lb/>
　　為之昏歸北京授右副北京等七路兵馬都元帥<lb/>
　　朝太宗于臚朐河乞致仕不允太宗用兵河南强<lb/>
　　之從行轉漕河上給餉諸軍命領汴京百工數千<lb/>
<pb n="KR2k0035_WYG_086-28a"/>
　　屯霸州之益津行元帥府事賜錦衣一襲初天祥<lb/>
　　夜中流矢鏃入頰骨不能出至是金瘡再𤼵族自<lb/>
　　口出睿宗聞而閔之授海濵和衆利州等處總管<lb/>
　　兼領霸州御衣局人匠都達魯噶齊<hi>舊作達魯花赤今改正</hi>
　　行北京七路兵馬都元帥府事憲宗即位俾仍舊<lb/>
　　職以疾卒<lb/>
　　舒穆魯額森<hi>舊作石抹也先今改正</hi>　元史舒穆額嚕森傳<lb/>
　　舒穆嚕額森者遼人也其先嘗從蕭后舉族入突<lb/>
<pb n="KR2k0035_WYG_086-28b"/>
　　厥及后還而族留至遼為舒嚕<hi>舊作述律今改正</hi>氏號稱<lb/>
　　后族遼亡改舒嚕氏為石抹氏勇力過人善騎射<lb/>
　　多智畧豪服諸部聞太祖起朔方匹馬來歸首言<lb/>
　　東京為金開基之地蕩其根本中原可傳檄而定<lb/>
　　也太祖悦命從太師國王穆呼哩取東京師過臨<lb/>
　　潢次髙州穆呼哩令額森率千騎為先鋒額森曰<lb/>
　　兵貴竒勝何以多為謀知金人新易東京留守將<lb/>
　　至額森獨與數騎邀而殺之懐其所受誥命至東<lb/>
<pb n="KR2k0035_WYG_086-29a"/>
　　京易置其將佐部伍三日呼穆哩至移師圍北京<lb/>
　　城久不下及城破將屠之額森曰王師拯人水火<lb/>
　　彼既降而復屠之則未下者人將死守天下何時<lb/>
　　定乎因以上聞赦之授御史大夫領北京達嚕噶<lb/>
　　齊<hi>舊作達嚕花赤今改正</hi>時石天應與豪酋數十據興中府<lb/>
　　額森分兵降之奏以為興中尹又命額森副托和<lb/>
　　倫<hi>舊作脱忽闌今改正</hi>色勒<hi>舊作闍里今改正</hi>必監張鯨等軍征燕<lb/>
　　南未下州郡至平州鯨稱疾不進額森執鯨送行<lb/>
<pb n="KR2k0035_WYG_086-29b"/>
　　在所帝責之曰朕何負汝鯨對曰臣實病非敢叛<lb/>
　　帝曰今呼汝弟致為質當活汝鯨諾而宵遁額森<lb/>
　　追殺之致已殺使者應其兄矣致既伏誅額森藉<lb/>
　　其私養敢死之士萬二千人號黒軍者上于朝賜<lb/>
　　虎符進上將軍以御史大夫提控諸路元帥府事<lb/>
　　舉遼水之西灤水之東悉以付之後從國王穆呼<lb/>
　　哩攻蠡州北城先豋中石死子察喇<hi>舊作查喇今改正</hi>亦<lb/>
　　善射襲御史大夫領黒軍從穆呼哩攻平陽太原<lb/>
<pb n="KR2k0035_WYG_086-30a"/>
　　隰吉岢嵐闗西諸郡下之從國王塔斯<hi>舊作塔思今改正</hi>
　　征金帥宣撫萬奴于遼東之南京先豋衆軍乘之<lb/>
　　而進遂克之王解錦衣以賜太宗嘉其功授真定<lb/>
　　北京兩路達嚕噶齊卒于栁城<lb/>
　　舒穆嚕拜達勒<hi>舊作石抹孛迭兒今改正</hi>　元史舒穆嚕拜達<lb/>
　　勒傳舒穆嚕拜達勒契丹人仕金為霸州平曲水<lb/>
　　寨管民官太師國王穆呼哩率師至霸州拜達勒<lb/>
　　迎降穆呼哩察其智勇竒之擢為千户從覲太祖<lb/>
<pb n="KR2k0035_WYG_086-30b"/>
　　于雄州佩以銀符充漢軍都統帝次牛闌山欲盡<lb/>
　　戮漢軍穆呼哩以拜達勒可用奏釋之因請𨽻麾<lb/>
　　下從平髙州授左監軍佩虎符以北京都元帥烏<lb/>
　　葉爾分領錦州紅羅山北京東路漢軍二萬始從<lb/>
　　征伐及後為將大小百戰所至有功以疾卒于官<lb/>
　　姚天福　元史姚天福傳姚天福綘州人父居實<lb/>
　　避兵徙鴈門天福幼讀春秋通大義及長以材辟<lb/>
　　懷仁丞至元五年詔立御史臺以天福為架閣管<lb/>
<pb n="KR2k0035_WYG_086-31a"/>
　　勾尋拜監察御史遷山北道按察使其民鮮知稼<lb/>
　　穡天福教以樹藝皆致蕃富民為建祠刻石紀之<lb/>
　　大徳二年授江西行省㕘政以疾辭四年拜㕘知<lb/>
　　政事大都路總管兼大興府尹以疾卒<lb/>
　　王忱　元史王忱𫝊王忱讀書明敏有才識平章<lb/>
　　趙璧引見裕宗潛邸語稱㫖命宿衞掌錢穀計簿<lb/>
　　授山北遼東道提刑按察司副使駙馬博和哩<hi>舊作</hi>
　　<hi>伯忽里今改正</hi>數馳獵蹂民田忱以法繩之憲吏耿熈言<lb/>
<pb n="KR2k0035_WYG_086-31b"/>
　　徵北京宣慰司積年逋負計可得鈔二十萬錠帝<lb/>
　　遣使覈實熈懼事露擅増制語有并打算大小一<lb/>
　　切諸衙門等事凡十二字追繫官吏至數百人忱<lb/>
　　騐問知其詐熈乃欵伏裕宗薨于潛邸忱建言陛<lb/>
　　下春秋髙當早建儲嗣平章布呼宻<hi>舊作不忽木今改正</hi>以<lb/>
　　聞帝嘉納焉至大三年拜中奉大夫雲南行省㕘<lb/>
　　知政事未行卒<lb/>
　　伊蘇<hi>舊作也速今改正</hi>　元史伊蘇傳伊蘇䝉古人倜儻<lb/>
<pb n="KR2k0035_WYG_086-32a"/>
　　有能名拜中書平章政事改行省淮南賊陷大寧詔<lb/>
　　伊蘇往討之至侯家店遇賊即前與戰自昏抵曙<lb/>
　　散而復合伊蘇遣别騎繞出賊後賊腹背受敵大<lb/>
　　敗之遂拔大寜擒首賊湯通周成等三十五人磔<lb/>
　　于都市召入覲賞賚優渥進階金紫光祿大夫知<lb/>
　　樞宻院事既而賊雷特穆爾巴哈<hi>舊作帖木兒不花今改正</hi>程<lb/>
　　思忠等陷永平詔伊蘇出師遂復灤州及遷安縣<lb/>
　　時遼東郡縣惟永平不被兵儲粟十萬芻藁山積<lb/>
<pb n="KR2k0035_WYG_086-32b"/>
　　居民殷富賊乘間竊入増土築城因河為塹堅守<lb/>
　　不可下伊蘇乃外築大營絶其樵採數與賊戰獲<lb/>
　　其偽師二百餘人平山寨數十又復昌黎撫寜二<lb/>
　　縣擒雷特穆爾巴哈送京師賊急乃乞降于㕘政<lb/>
　　徹爾特穆爾<hi>舊作徹力帖木爾今改正</hi>為請命于朝詔許之命<lb/>
　　伊蘇退師伊蘇度賊必以計怠我師乃嚴備以偵<lb/>
　　之程思忠果棄城遁去亟追至瑞州殺獲萬計賊<lb/>
　　遂東走金復州詔還京師拜遼陽行省左丞相知<lb/>
<pb n="KR2k0035_WYG_086-33a"/>
　　行樞宻院事撫安迤東兵農委以便宜開省于永<lb/>
　　平總兵如故金復海葢乾王等賊並起西侵興中州<lb/>
　　陰由海道趨永平聞伊蘇開省乃止伊蘇分兵防<lb/>
　　其衝突賊乃轉攻大寜為守將王聚所敗斬其渠<lb/>
　　魁衆潰西走伊蘇慮賊上窺都即調右丞和哩台<lb/>
　　<hi>舊作忽林台今改正</hi>擊破之賊衆又大潰永平大寜于是始<lb/>
　　平乃分命官屬勞來安集其民使什伍相保以事<lb/>
　　耕種民為立石頌勲德博囉特穆爾<hi>舊作孛羅帖木兒今改正</hi>
<pb n="KR2k0035_WYG_086-33b"/>
　　伏誅詔以伊蘇為中書右丞相分省山東明兵取<lb/>
　　山東伊蘇禦於莫州衆敗潰乃盡掠莫州殘民北<lb/>
　　遁<lb/>
　　達爾瑪實哩<hi>舊作達禮麻識理今改正</hi>　元史達爾瑪實哩𫝊<lb/>
　　達爾瑪實哩怯列台氏其先北方大族幼穎敏至<lb/>
　　正五年經筵充選譯史累遷至上都留守兼開平<lb/>
　　府尹加榮祿大夫分司土嶺東鎮三州以督轉輸<lb/>
　　二十四年朝廷以前中書平章政事達實特穆爾<hi>舊作</hi>
<pb n="KR2k0035_WYG_086-34a"/>
　　<hi>塔失帖木兒今改正</hi>來為留守時博囉特穆爾擁兵京師而<lb/>
　　皇太子出居于外達爾瑪實哩與逹實特穆爾皆以<lb/>
　　忠義許國相與結人心以觀時變未幾改授達實<lb/>
　　特穆爾為大司徒達實特穆爾謂達爾瑪實哩曰<lb/>
　　我至京師則制于强臣未易圖也因留不行適都<lb/>
　　濟爾<hi>舊作脱吉兒今改正</hi>以博囉特穆爾命屯兵噶爾<hi>舊作葢里</hi>
　　<hi>今改正</hi>泊託腹心于宗王伊蘇也不堅授以金印俾<lb/>
　　駐上都東郊而以留守善安集兵于幹齊爾<hi>舊作瓦吉</hi>
<pb n="KR2k0035_WYG_086-34b"/>
　　<hi>剌今改正</hi>部落達爾瑪實哩遇之有禮善安辭去博囉<lb/>
　　特穆爾復調特穆爾托和<hi>舊作託忽今改正</hi>蘇克<hi>舊作速哥今改</hi>
　　<hi>正</hi>至上都以守禦為名事益矛盾達爾瑪實哩與<lb/>
　　之周旋畧無幾㣲見于外而宻遣前宗正札爾古<lb/>
　　齊<hi>舊作札魯忽赤今改正</hi>伊埒特穆爾<hi>舊作月魯帖木兒今改正</hi>潛通音<lb/>
　　問于抗呼哈拉海<hi>舊作罕哈哈剌海今改正</hi>行樞宻知院伊勒<lb/>
　　塔拉<hi>舊作益老塔兒今改正</hi>請亟調兵南行又遣留守司照<lb/>
　　磨陳恭取兵興州訪求在閑官吏之有才者約束<lb/>
<pb n="KR2k0035_WYG_086-35a"/>
　　東西手巴勒噶齊<hi>舊作八喇哈赤今改正</hi>虎賁司糺集丁壯<lb/>
　　苗軍火銃什伍相聯一旦布列鐵旛竿山下揚言<lb/>
　　四方勤王之師皆至特穆爾等大駭一夕東走其<lb/>
　　所將兵盡潰由是達爾瑪哩増修武備備城守益<lb/>
　　嚴二十五年皇太子在冀寜命立上都分省達實<lb/>
　　<hi>舊作達世今改正</hi>特穆爾為平章政事達爾瑪實哩為右<lb/>
　　丞便宜行事以固䕶根本圖沁<hi>舊作禿堅今改正</hi>特穆爾<lb/>
　　用博囉特穆爾命以兵犯上都先遣利用少監特<lb/>
<pb n="KR2k0035_WYG_086-35b"/>
　　爾格齊<hi>舊作帖里哥赤今改正</hi>至上都令廣備糧餼逺近大<lb/>
　　軍達爾瑪實哩開陳大義戮之于市民情乃定已<lb/>
　　而圖沁特穆爾率鐵甲馬歩軍蔽野而至呼聲動<lb/>
　　天達爾瑪實哩申明順逆之理以安人心巡視城<lb/>
　　壁晝夜不息夜遣死士縋城下焚其攻具而調副<lb/>
　　留守圖嚕黙色哈雅<hi>舊作秃魯迷失侮牙今改正</hi>引兵由小東<lb/>
　　門出與之戰大卧龍岡敗之未幾博囉特穆爾伏<lb/>
　　誅圖沁特穆爾皆奔潰上都以安拜中書右丞兼<lb/>
<pb n="KR2k0035_WYG_086-36a"/>
　　上都留守提調虎賁司加光祿大夫賜黄金繫腰<lb/>
　　仍命提調東西手巴勒噶齊既而上都分省罷遥<lb/>
　　授中書平章政事上都留守位居第一力辭不允<lb/>
　　召為大宗正府伊克札爾固齊<hi>舊作也可扎魯忽赤今改正</hi>遷<lb/>
　　翰林學士承㫖除知樞宻院事大撫軍院事<lb/>
　<lb/>
　<lb/>
　<lb/>
<pb n="KR2k0035_WYG_086-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷八十六<lb/>
</p>
<p>
</p>
  </div>
</body>
</text>
</TEI>
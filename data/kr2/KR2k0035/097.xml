<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_097-1a"/>
欽定四庫全書<lb/>
欽定熱河志卷九十七<lb/>
　古蹟一<lb/>
　　志乘紀古蹟所以網羅放失蒐輯舊聞尚矣熱河<lb/>
　　廣袤二千里城邑遷改碑碣流𫝊所在多有至於<lb/>
　　大寧城為遼京之陪京興中城為慕容之故都地<lb/>
　　靈攸萃厥跡斯彰今博考正史旁引傅記證以碑<lb/>
　　碣志古蹟二十一其有史册所載按其方位宜在<lb/>
<pb n="KR2k0035_WYG_097-1b"/>
　　境内而今無考者亦不敢畧若夫流俗相𫝊誇誕<lb/>
　　失實者無取焉<lb/>
　承徳府<hi>即熱河㕔</hi>
　　五指山寨　在承徳府東南四十里五指山元史<lb/>
　　史天祥傳進攻北京傍近諸寨五指山楊昭努<hi>舊作</hi>
　　<hi>楊趙奴今改正</hi>獨固守不下蓋金末建寨於此今無存<lb/>
　　大輪禪師塔　在五指山有元至元二十四年碑<lb/>
　　沙門居實撰文稱大輪為鳩巢法師弟子至元七<lb/>
<pb n="KR2k0035_WYG_097-2a"/>
　　　年以承相安圖<hi>舊作安童今改正</hi>疏請住持靈峰寺十二<lb/>
　　　年八月示㣲疾而化収舍利本山祖塋塔葬之碑<lb/>
　　　額曰興州宜興縣五指山大靈峰禪寺大輪禪師<lb/>
　　　碑銘知其地在元為宜興縣境<lb/>
　　灤平縣<hi>即喀喇河屯㕔</hi>
　御製詩<lb/>
　　　興州攬古言懐<lb/>
　興州於古為遐荒長城築守防秦亡遼金元漸開版章<lb/>
<pb n="KR2k0035_WYG_097-2b"/>
　惜哉宅中未久長縱有墨客怯塞凉掛一漏百名空償<lb/>
　建置今亦不可詳大清一統撫萬方<lb/>
皇祖於斯闢山莊山川増色田野穰<lb/>
垂法示後深意蔵文臣扈蹕翰墨香馬遷青雲譬不妨雖<lb/>
　然所重在覲揚紹庭善繼百世昌<lb/>
　　　興州故城　在灤平縣金承安五年置興州治興<lb/>
　　　化縣屬北京路元仍為興州治興安縣中統三年<lb/>
　　　改屬上都路以元時興州之西北尚有宜興州故<lb/>
<pb n="KR2k0035_WYG_097-3a"/>
　　俗稱為大興州明洪武三年以興州屬北平府四<lb/>
　　年改置興州左右中前後五衛永樂初移衛入内<lb/>
　　地而故城遂廢今灤平縣西南里許基址尚存<lb/>
　　　謹按興州故城在今灤平縣明一統志謂在雲<lb/>
　　　州堡東五百五十里方輿紀要謂在開平衛<hi>開平</hi>
　　　<hi>衛故城在今多倫諾爾㕔西北境</hi>東二百里不足據也<lb/>
　　宜興故城　在灤平縣西北七十五里金初為興<lb/>
　　化縣之白檀鎮泰和三年置宜興縣屬興州元初<lb/>
<pb n="KR2k0035_WYG_097-3b"/>
　　因之致和元年升為宜興州以舊有興州故俗稱<lb/>
　　此為小興州明初改置宜興守禦千戸所永樂初<lb/>
　　廢今其地有合利塔拉川俗亦稱為興州河迤南<lb/>
　　三里為小城子盖宜興故城址也<lb/>
　　　謹按元時宜興州界西抵豐寜縣之上黄旗東<lb/>
　　　抵承徳府之五指山而小城子適當其中知即<lb/>
　　　為宜興故治明一統志謂在雲州堡東四百五<lb/>
　　　十里方輿紀要謂在興州西曹家寨口外三十<lb/>
<pb n="KR2k0035_WYG_097-4a"/>
　　　五里為青河嶺又北五十四里即小興州皆不足<lb/>
　　　據<lb/>
　　太師太平王徳勝碑　在宜興故城北元天歴時<lb/>
　　宜興州官史所建頌太師右丞燕特穆爾<hi>舊作燕鐵木兒</hi>
　　<hi>今改正</hi>之功碑文漫漶不詳撰入姓名<lb/>
　　新館　在灤平縣境内遼置王曾行程録自古北<lb/>
　　口度徳勝嶺八十里至新館今無考<lb/>
　　卧如來館　在灤平縣境内遼置王曾行程録自<lb/>
<pb n="KR2k0035_WYG_097-4b"/>
　　新館過雕窠嶺偏槍嶺四十里至卧如來館盖山<lb/>
　　中有卧佛像故名今無考<lb/>
　豐寧縣<hi>即四旗㕔</hi>
　　安州故城　在豐寧縣境内北魏皇興二年置安<lb/>
　　州與廣陽郡同治燕樂縣水經注濡水又東而南<lb/>
　　索頭水注之水逕廣陽僑郡西今安州治又南流<lb/>
　　注於濡水考今之伊遜河即索頭水土城子東一<lb/>
　　百二十里有廢城址周四里土人稱為波羅河屯<lb/>
<pb n="KR2k0035_WYG_097-5a"/>
　　亦曰黄姑屯伊遜河正經其西當即故安州城也<lb/>
　　高峯戍　在豐寧縣大閣兒西南四十里湯山水<lb/>
　　經注沽水又東南右合高峯水水出高峯戍東南<lb/>
　　城在山上考今之白河即沽水今之湯河即高峯<lb/>
　　水湯河出湯山下知湯山為魏高峯戍今無存<lb/>
　　西密雲戌　在豐寧縣大閣兒境内永經注鮑邱<lb/>
　　水出禦夷北塞中俗謂之大榆河南逕鎮東南九<lb/>
　　十里西密雲戍西又道人谿水南歴密雲戍東又<lb/>
<pb n="KR2k0035_WYG_097-5b"/>
　　孟廣硎水西南至密雲戍東西注道人谿水亂流<lb/>
　　逕密雲戍城南右會大榆河考今之潮河即大榆<lb/>
　　河發源於大閣兒之上黄旗知密雲戍當在其東<lb/>
　　北魏時置有密雲縣在邉内此言密雲戍者明與<lb/>
　　縣非一地也今無存<lb/>
　　神樹站　在豐寧縣境内明太宗實録永樂十九<lb/>
　　年命置邏騎營於古北口北神樹之地知與古北<lb/>
　　口南北相直英宗實録正統九年命陳懐出古北<lb/>
<pb n="KR2k0035_WYG_097-6a"/>
　　口經大小興州過神樹知在興州之北方輿紀要<lb/>
　　以為在臨潢府西南非也<lb/>
　　宜興分界石碣　在豐寧縣土城子西北一百三<lb/>
　　十里上黄旂至正二十六年立正面刻北開平縣<lb/>
　　界側面刻東宜興州界盖元時開平宜興分界之<lb/>
　　所<lb/>
　　甎塔　在豐寧縣土城子西一百里塔十級周四<lb/>
　　大二尺高五丈餘正面甎甓上鐫明崇禎年三月<lb/>
<pb n="KR2k0035_WYG_097-6b"/>
　　白馬闗造<lb/>
　平泉州<hi>即八溝㕔</hi>
御製詩<lb/>
　　大寧城覽古<hi>甲戍</hi>
斷戍頺垣蔓草青秋風立馬一延停侍臣不識憑臨意<lb/>
只道初番過大寧<lb/>
金元遺跡感荆凡祗有羣山繞碧巉慨古心還惕殷鑒<lb/>
遐荒貼服在和諴<lb/>
<pb n="KR2k0035_WYG_097-7a"/>
明祖當年亦甚英逺臨絶域建三城豈知土木百年未<lb/>
介弟居然攝北京<lb/>
躡後燕師慮患深魏卭會飲早成擒南中燕雀真堪笑<lb/>
方建臯門及正心<lb/>
　　題大寜塔<hi>甲戌</hi>
魯恭宮殿頽無存惟餘窣堵巍平原寂寥此日真浄業<lb/>
莊嚴異代徒祗園傑搆嵗久具靈異不雲常羃氤氲氣<lb/>
自逺早見鬱岧岧逼近欲瞻翻不易此中妙諦吾已知<lb/>
<pb n="KR2k0035_WYG_097-7b"/>
恰似法華開塔時因縁時節苟未至當面錯過空齎咨<lb/>
須臾朗徹隂翳消珠幢湧地影蕩搖八方薄伽梵齊現<lb/>
一路湼槃門豈遙瓴甓枝撐邈難陟摩空鸛鶴摶其翼<lb/>
當時挈眷盡歸南萬古標宗恒鎮北六和浮玉向曾登<lb/>
仰矚空懐最上層觸緒題詞詎可置遇境忘言實未能<lb/>
大千乾闥何春秋碧眼僧過有偈留牛羊下麋鹿逰那<lb/>
似慈恩杜甫愁金風筞馬遵前郵<lb/>
　　大寧故城　在平泉州東北一百八十里即遼之<lb/>
<pb n="KR2k0035_WYG_097-8a"/>
　　中京大定府金之北京大定府也遼史地理志聖<lb/>
　　宗嘗過七金山土河之濵南望雲氣有郛郭樓闕<lb/>
　　之狀因議建都擇良工於燕薊董役二嵗郛郭宫<lb/>
　　掖樓閣府庫市肆廊廡擬成都之制統和二十五<lb/>
　　年城之實以漢戸號曰中京府曰大定城池湫濕<lb/>
　　多鑿井泄之人以為便南有朱夏門北有陽徳門<lb/>
　　閶闔門王曾行程録云中京大定府城垣庳小方<lb/>
　　圓纔四里許門但重屋無築闍之制南門曰朱夏<lb/>
<pb n="KR2k0035_WYG_097-8b"/>
　　門内夾道步廊多坊門次至大同館其正北門曰<lb/>
　　陽徳閶闔城内西南隅岡上有寺城南有園圃宴<lb/>
　　射之所又有長樂門金史大定三年土河泛濫水<lb/>
　　入京城轉運使高徳基命開長樂門疏分使入御<lb/>
　　溝以殺其勢元改為大寧路明初設北平行都司<lb/>
　　置大寧衞封建寧藩於此自永樂元年棄大寧其<lb/>
　　地遂墟景泰四年泰寧等三衞乞居大寧廢城不<lb/>
　　許令去塞二百里外居住天順後遂入於三衛今<lb/>
<pb n="KR2k0035_WYG_097-9a"/>
　　其城在喀喇沁扎薩克公旂界老河之北本遼之<lb/>
　　舊址經金時改拓明初復加修築蒙古名罕蘇巴<lb/>
　　爾漢城高丈餘周二十里東西二門南北四門城<lb/>
　　中街道倉庫樓闕依稀可辨城内有浮圖二一在<lb/>
　　城東隅十三級一在舊倉旁城外西南隅有浮圖<lb/>
　　一<lb/>
　　遼宫殿　在故大定府城内有延慶殿永安殿遼<lb/>
　　史聖宗統和二十七年四月駐蹕中京營建宫室<lb/>
<pb n="KR2k0035_WYG_097-9b"/>
　　開泰七年十月名中京新建二殿曰延慶曰永安<lb/>
　　又有觀徳殿會安殿為奉安列祖御像之所又中<lb/>
　　京武功殿聖宗居之文化殿太后居之今並無存<lb/>
　　遼祖廟　在故大定府城内遼史地理志中京大<lb/>
　　定府皇城中有祖廟又聖宗開泰八年正月建景<lb/>
　　宗廟於中京九年十二月詔中京建太祖廟今無<lb/>
　　存<lb/>
　　遼國子監　在故大定府城内遼史道宗紀清寧<lb/>
<pb n="KR2k0035_WYG_097-10a"/>
　　六年六月中京置國子監子命以時祭先聖先師<lb/>
　　今無存<lb/>
　　遼秘書監　在故大定府城内遼史興宗紀重熙<lb/>
　　二十三年十月駐蹕中京幸新建秘書監今無存<lb/>
　　遼相府院　在故大定府城内三朝北盟會編中<lb/>
　　京相府院者契丹時宰相所居也今無存<lb/>
　　遼市樓　在故大定府城内王曾行程録中京大<lb/>
　　定府有市樓四曰天方大衢通闤望闕今無存<lb/>
<pb n="KR2k0035_WYG_097-10b"/>
　　大同館　在故大定府城内王曾行程録中京大<lb/>
　　定府南門内次至大同館遼史地理志作中京有<lb/>
　　大同驛以待宋使今無存<lb/>
　　朝天館　在故大定府城内遼史地理志中京大<lb/>
　　定府城中朝天館以待新羅使今無存<lb/>
　　來賓館　在故大定府城内遼史地理志中京大<lb/>
　　定府城中有來賓館待夏使今無存<lb/>
　　栁河館　在平泉州東南境遼置王曾行程録自<lb/>
<pb n="KR2k0035_WYG_097-11a"/>
　　過烏灤河又過墨斗嶺芹菜嶺七十里至栁河館<lb/>
　　劉敞使契丹有宿栁河詩今無考<lb/>
　　　謹按宋時使遼所經之路史稱契丹欲誇示險<lb/>
　　　逺道多回曲故其方位尤未易考曾公亮武經<lb/>
　　　總要謂栁河在北安州遼之北安州為豐寧縣<lb/>
　　　<hi>即四旂㕔</hi>灤平縣<hi>即喀喇/河屯㕔</hi>之東境及承徳府<hi>即熱河㕔</hi>地<lb/>
　　　今以宋史劉敞傳互證之史謂敞使契丹自古<lb/>
　　　北口至栁河回曲殆千里敞質譯人曰自松亭<lb/>
<pb n="KR2k0035_WYG_097-11b"/>
　　　<hi>松亭故闗在喜峯口北一百二十里</hi>趨栁河甚徑且易不數日可<lb/>
　　　抵中京何為故道此敞詩中亦有稍出盧龍塞<lb/>
　　　及别道入松亭之語乃知當時譯路先自古北<lb/>
　　　口而北行仍遶至盧龍塞外也栁河館與松亭<lb/>
　　　相近故知在今平泉州東南境<lb/>
　　打造部落館　在平泉州南境遼置王曾行程録<lb/>
　　自桞河館過松亭嶺七十里至打造部落館今無<lb/>
　　考<lb/>
<pb n="KR2k0035_WYG_097-12a"/>
　　牛山館　在平泉州南境遼置王曾行程録自打<lb/>
　　造部落館五十里至牛山館牛山在明初亦稱牛<lb/>
　　嶺永樂元年命新昌伯唐雲帥師自小興州大興<lb/>
　　州東接牛嶺會州諸處屯種今無考<lb/>
　　鹿兒峽館　在平泉州南境遼置王曾行程録自<lb/>
　　牛山館八十里至鹿兒峽館劉敞有朱橋鹿兒館<lb/>
　　詩鹿兒峽亦稱鹿兒嶺明初常遇春追元兵出遵<lb/>
　　化度鹿兒嶺至會州今無考<lb/>
<pb n="KR2k0035_WYG_097-12b"/>
　　鐵漿館　在平泉州境内遼置王曾行程録自鹿<lb/>
　　兒峽館又過蝦蟆嶺九十里至鐵漿館劉敞有鐵<lb/>
　　漿館詩今無考<lb/>
　　富谷館　在平泉州境内遼置王曾行程録自鐵<lb/>
　　漿館又過石子嶺自此漸出山七十里至富谷館<lb/>
　　元一統志載大寧路古蹟曰富谷有站宋范鎮行<lb/>
　　富谷道中有詩云路迴山陡轉沙漫水平流曾肇<lb/>
　　亦有富谷山頭一騎歸之句今無考<lb/>
<pb n="KR2k0035_WYG_097-13a"/>
　　通天館　在平泉州北境遼置王曾行程録自當<lb/>
　　谷館八十里至通天館二十里至中京元一統志<lb/>
　　引宋綬出使録亦謂富谷館八十里至通天館距<lb/>
　　中京二十里今無考<lb/>
　　臨都館　在平泉州北境遼置富弼行程録自中<lb/>
　　京正北八十里至臨都館今無考<lb/>
　　官窰館　在平泉州北境遼置富弼行程録自臨<lb/>
　　都館四十里至官窰今無考<lb/>
<pb n="KR2k0035_WYG_097-13b"/>
　　　謹按武經總要引此文作宫室館與契丹國志<lb/>
　　　所載行程録作官窰館互異考元一統志載松<lb/>
　　　山州與中州等處皆有瓷窰知遼時中京附近<lb/>
　　　之地多設官窰其作宫室館者盖字形之訛耳<lb/>
　　神水館　在平泉州境内遼置蘇轍使契丹有神<lb/>
　　水館詩今無考<lb/>
　　新城　在平泉州北百里明洪武二十年命宋國<lb/>
　　公馮勝等率師出松亭闗寨大寧寛河會州富峪<lb/>
<pb n="KR2k0035_WYG_097-14a"/>
　　四城留兵居守所築之大寧城即此其曰新城者<lb/>
　　以别於遼金元故城也置新城衛永樂初廢明太<lb/>
　　祖實錄洪武二十二年會寧侯張温及北平行軍<lb/>
　　都司都指揮使周興奏修拓大寧等城并上其規<lb/>
　　制大寧城門五城周三千六十丈濠長三千一百<lb/>
　　六十丈深一丈九尺明史地理志距行都司六十<lb/>
　　里今其城在喀喇沁扎薩克公旂界周十里東西<lb/>
　　三里有奇南北二里<lb/>
<pb n="KR2k0035_WYG_097-14b"/>
　　　謹按新城蒙古名喀喇城土人稱為黒城一統<lb/>
　　　志原本以為青城引米萬春薊門考大寧至青<lb/>
　　　城二日程以証之然新城在大寧故城西南僅<lb/>
　　　六十里米氏盖考之未詳也至於因新城而訛<lb/>
　　　為青城又因青城而訛為黑城轉輾改稱其實<lb/>
　　　一地耳<lb/>
　　富峪故城　在平泉州北明初築富峪城置守禦<lb/>
　　千戸所後改置富峪衛永樂初廢明太祖實録富峪<lb/>
<pb n="KR2k0035_WYG_097-15a"/>
　　城門四城周九百丈濠長九百八丈二尺深一丈<lb/>
　　三尺明史地理志距行都司一百二十里<lb/>
　　會州故城　在平泉州南二十里本遼澤州地元<lb/>
　　改置惠州後訛為會州明初築會州城<hi>遼澤州城尚在明會</hi>
　　<hi>州之東北詳見建置沿革門</hi>置會州衛永樂初廢明太祖實録<lb/>
　　會州城門四城周一千一百二十八丈濠長一千<lb/>
　　一百八十九丈二尺深一丈八尺薊門考青城<hi>即新</hi>
　　<hi>城</hi>西南至會州一百二十里會州西南至喜峯口<lb/>
<pb n="KR2k0035_WYG_097-15b"/>
　　二百里與今之方位正合方輿紀要會州城在大<lb/>
　　寧衞西南二百四十里又二百四十里即喜峯口<lb/>
　　與薊門考互異者計里有廣狭耳今故城高丈餘<lb/>
　　周三里有奇四門無樓櫓蒙古名察罕城豹河流<lb/>
　　經其東稱為察罕河屯河城中居民數百家比屋<lb/>
　　鱗次煙火相望信塞外之要衝也<lb/>
　　寛河故城　在平泉州南一百十里喜峰口外明<lb/>
　　初築寛河城置守禦千戸所永樂初廢明太祖實<lb/>
<pb n="KR2k0035_WYG_097-16a"/>
　　録寛河城門四城周八百十二丈濠長八百五十<lb/>
　　九丈深一丈五尺今其故城周四里四門無樓櫓<lb/>
　　土人稱為寛河城<lb/>
　　富庶故城　在平泉州東北遼置富庶縣屬大定<lb/>
　　府金因之元屬大寧路明初廢元一統志謂富庶<lb/>
　　縣西北至大寧路東至建州南至利州西南至和<lb/>
　　衆縣今州屬喀喇沁右翼旗東南境地名公營子<lb/>
　　有廢城址周五里正當大寧之東南與元一統志<lb/>
<pb n="KR2k0035_WYG_097-16b"/>
　　西北至大寧一百五十里之方位相合又其東接<lb/>
　　朝陽縣<hi>即三座塔㕔</hi>屬土黙特右翼旗界為建州地其<lb/>
　　南接建昌縣<hi>即塔子溝㕔</hi>屬喀喇沁左翼旗界為利<lb/>
　　州及和衆縣地當為故富庶城<lb/>
　　凡城　在平泉州境内方輿紀要凡城慕容氏所<lb/>
　　置城也考三國志烏丸𫝊太祖自征蹋頓袁尚與<lb/>
　　蹋頓將衆逆戰於凡城是漢時已有此名不始自<lb/>
　　慕容燕也十六國春秋石虎率衆次棘城皝遣子<lb/>
<pb n="KR2k0035_WYG_097-17a"/>
　　恪等撃之趙兵逃潰乘勝追之築戍凡城而還又<lb/>
　　虎使鎮逺將軍石成入冦凡城不克又趙撫軍將<lb/>
　　軍李農率衆三萬與征北大將軍張舉攻燕凡城<lb/>
　　又平北將軍尹農攻燕凡城不克而還又晉書地<lb/>
　　理志慕容熙以并州刺史鎮凡城水經注盧龍東<lb/>
　　越清陘至凡城二百許里當在平泉州之東南今<lb/>
　　無考<lb/>
　　三會城　在平泉州西南境水經注五渡水北出<lb/>
<pb n="KR2k0035_WYG_097-17b"/>
　　安樂縣丁原山南流逕其縣故城西本三會故城<lb/>
　　也又高石水東出安樂縣東山西流歴三會城南<lb/>
　　酈氏所載在濡水<hi>即灤河</hi>既合武列水<hi>今熱河</hi>之後將<lb/>
　　入盧龍塞<hi>今潘家口</hi>之前當在魏安州界考魏書地形<lb/>
　　志安州有安樂郡<hi>領土垠安市二縣齊廢土垠入安市周廢安市入密雲</hi>而<lb/>
　　無安樂縣然安樂郡與密雲相接自當在邉内至<lb/>
　　安州廣陽郡所領有燕樂縣或疑安樂即為燕樂<lb/>
　　縣乃安州所治為索頭水<hi>即今伊遜河</hi>所經又當在豐<lb/>
<pb n="KR2k0035_WYG_097-18a"/>
　　寧縣<hi>即四旂㕔</hi>境惟魏志於燕樂縣下注云真君九年<lb/>
　　併永樂知永樂亦北魏之縣與燕樂縣相接水經<lb/>
　　注所謂安樂縣當為永樂縣之訛酈道元時已併<lb/>
　　入燕樂故稱為故城今承徳府<hi>即熱河㕔</hi>東境之老牛<lb/>
　　河即五渡水州南之豹河即高石水三會城當在<lb/>
　　老牛河之東豹河之西今無考<lb/>
　　受米城　在平泉州境内唐書地理志自古盧龍<lb/>
　　北經九荆嶺受米城當在州境之南今無考<lb/>
<pb n="KR2k0035_WYG_097-18b"/>
　　囘紇城　在平泉州境内金史太宗紀都統杲克<lb/>
　　高恩回紇三城進取中京則城當與高恩二州相<lb/>
　　近盖遼時俘囘紇部人居此故以名城也今無考<lb/>
　　奚王牙帳　在平泉州東北舊唐書奚𫝊自營州<lb/>
　　西北饒樂水以至其國新唐書奚傳依土䕶真水<lb/>
　　地理志長城口北八百里有土䕶真河奚王牙帳<lb/>
　　也自盧龍北至奚王牙帳六百里今之土河即吐<lb/>
　　䕶真水在喀喇沁右翼旂之南今之英金河即饒<lb/>
<pb n="KR2k0035_WYG_097-19a"/>
　　樂水在喀喇沁右翼旂之北奚王牙帳正居其間<lb/>
　　遼史地理志五帳院進故奚王牙帳地城之號曰<lb/>
　　中京知大定府即故奚王牙帳也<lb/>
　　奚王避暑莊　在平泉州東北契丹國志東過小<lb/>
　　河唱呌山道北奚王避暑莊有亭臺今無考<lb/>
　　奚君宅　在平泉州東北蘇轍使契丹有奚君宅<lb/>
　　詩自注云在中京南盖遼滅奚後使居於此今無<lb/>
　　考<lb/>
<pb n="KR2k0035_WYG_097-19b"/>
　　花道　在平泉州東北金史布色忠義<hi>舊作僕散忠義今改</hi>
　　<hi>正</hi>傳武雅<hi>舊作窩幹今改正</hi>䧟靈山同昌惠和等縣陣而<lb/>
　　西行忠義追之及於花道是花道在惠和之西也<lb/>
　　元史穆瑚黎<hi>舊作木華黎今改正</hi>傳平定東京進攻北京金<lb/>
　　守將伊木沁<hi>舊作銀青今改正</hi>率衆二十萬拒花道逆戰<lb/>
　　敗之是花道在北京之東也元時曽置驛於此為<lb/>
　　花道驛今無考<lb/>
　　冷翠軒　近平泉州東北金趙秉文有重九登會<lb/>
<pb n="KR2k0035_WYG_097-20a"/>
　　禪寺冷翠軒詩今無考<lb/>
　　朝爽樓　在平泉州東北元雲峯真人康泰真墓<lb/>
　　碑曰仲冬凛冽霫之朝爽樓者最為傑觀四壁曠<lb/>
　　然千山叠雪泰真裸袒而居及十旬餘樓下瞻仰<lb/>
　　者雲集今無存<lb/>
　　塗河千秋橋　在平泉州境内元一統志載大寧<lb/>
　　路塗河千秋橋陳元革詩云華表狻猊勢自雄闌<lb/>
　　干十二玉玲瓏勢吞曉岸横蒼獸影落寒江浸彩<lb/>
<pb n="KR2k0035_WYG_097-20b"/>
　　虹塗河即土河今州北之老河是也<lb/>
　　金特進興中府尹完顔暠墓　在平泉州東北元<lb/>
　　一統志完顔暠大定人金故特進興中府尹墓在<lb/>
　　大寧西三十里玉泉鄉有明昌初翰林待制黨懐<lb/>
　　英所撰碑記<lb/>
　赤峰縣<hi>即烏蘭哈逹㕔</hi>
　　松山館　在赤峯縣境内遼置富弼行程録自官<lb/>
　　窰七十里至松山館今無考<lb/>
<pb n="KR2k0035_WYG_097-21a"/>
　　崇信館　在赤峯縣境内遼置富弼行程録自松<lb/>
　　山館七十里至崇信館今無考<lb/>
　　廣寧館　在赤峯縣境内遼置富弼行程録自崇<lb/>
　　信館九十里至廣寧館今無考<lb/>
　　姚寨館　在赤峯縣境内遼置富弼行程録自廣<lb/>
　　寧館五十里至姚寨館今無考<lb/>
　　咸寧館　在赤峯縣境内遼置富弼行程録自姚<lb/>
　　寨館五十里至咸寧館今無考<lb/>
<pb n="KR2k0035_WYG_097-21b"/>
　　　謹按富弼行程録所記自咸寧館又三十里度<lb/>
　　　潢水石橋旁有饒州在今翁牛特北境外巴林<lb/>
　　　旗界已非赤峯縣境所及故不列入<lb/>
　　松山故城　在赤峯縣境遼置松山<hi>遼志松江當作松山詳見</hi>
　　<hi>建置沿革門</hi>州治松山縣屬中京金皇統三年廢州以<lb/>
　　縣屬大定府元中統時復置松州改屬上都路至<lb/>
　　元二年以松山縣省入明初廢元一統志謂松州<lb/>
　　東南至大寧路東至高州西至興州今縣境地名<lb/>
<pb n="KR2k0035_WYG_097-22a"/>
　　小烏朱穆沁有廢城址高四五尺周四里正當平<lb/>
　　泉州<hi>即八溝㕔</hi>境大寧故城之西北與元一統志東南<lb/>
　　至大寧二百二十里之方位相合當為故松山城<lb/>
　　又元一統志載遮盖山在松州東南二十里山在<lb/>
　　今翁牛特旗南境今小烏朱穆沁廢城南二十餘<lb/>
　　里即遮盖山有金皇統三年靈峯院千佛洞碑其<lb/>
　　銘云縣之東南有山孤嵐名曰遮盖雲影毿毿在<lb/>
　　金時有松山縣而無松山州所稱縣之東南者殆<lb/>
<pb n="KR2k0035_WYG_097-22b"/>
　　即指松山縣也<lb/>
　　烏丹城　在赤峯縣境内城基高五尺周六里存<lb/>
　　東西二門亦當為遼金時州縣之遺址城中有廢<lb/>
　　塔又有斷碑一字已殘闕惟魯國大長公主字可<lb/>
　　辨城南七里地名烏蘭坂有魯國公主媵臣準台<lb/>
　　<hi>舊作竹温台今改正</hi>墓盖此地在元時為魯藩分地也<lb/>
　　元中順大夫準台墓　在烏丹城南七里準台蒙<lb/>
　　古人為魯國大長公主媵臣冒姓翁吉喇特<hi>舊作雍吉</hi>
<pb n="KR2k0035_WYG_097-23a"/>
　　<hi>刺今改正</hi>氏事魯王為管領隨路打捕鷹房諸色人匠<lb/>
　　等戸錢糧都總管府副達噶齊<hi>舊作達魯花赤今改正</hi>尋進<lb/>
　　中順大夫為達魯噶齊卒塟歡喜嶺之麓子色爾<lb/>
　　濟戩<hi>舊作撒而吉思鑑今改正</hi>事文宗為宫相都管府副總管<lb/>
　　入宿衞順帝尤愛之詔為其父立碑翰林待制奉<lb/>
　　議大夫兼國史院編修官掲傒斯撰文奎章閣大<lb/>
　　學士資善大夫知經筵事巙巙書丹奎章閣侍書<lb/>
　　學士中奉大夫同知經筵事尚師簡篆額至元元<lb/>
<pb n="KR2k0035_WYG_097-23b"/>
　　年立今碑文尚存<lb/>
　　遮盖山石佛　在赤峯縣境入遮盖山十餘里有<lb/>
　　千佛洞俗名大碾子洞洞口徑丈有八尺高丈有<lb/>
　　二尺中有石佛像一旁列阿難迦葉二像循洞入<lb/>
　　少折而西路漸窄高廣不盈丈又折而東亦如之<lb/>
　　洞内有石壁兩崖俱鑿成佛像洞外有金皇統三<lb/>
　　年靈峯院千佛洞碑其文云遼乾統三年有西山<lb/>
　　院天台法師鑿山穿石前以成殿後以環洞名曰<lb/>
<pb n="KR2k0035_WYG_097-24a"/>
　　靈峯院後遭兵火寺如懸磬至皇統辛酉嵗僧惠<lb/>
　　學等請中京資聖院僧遵說嗣興逺近居民欣然<lb/>
　　同施各發一念願心匠成千佛石像盖石洞為遼<lb/>
　　時天台法師所開洞中千佛則金皇統中僧遵說<lb/>
　　嗣成之也<lb/>
　<lb/>
　<lb/>
　<lb/>
<pb n="KR2k0035_WYG_097-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷九十七<lb/>
</p>
<p>
</p>
  </div>
</body>
</text>
</TEI>
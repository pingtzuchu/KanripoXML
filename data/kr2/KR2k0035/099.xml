<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_099-1a"/>
欽定四庫全書<lb/>
欽定熱河志卷九十九<lb/>
　故事一<lb/>
　　承徳府全境越在闗外自漢迄明惟遼金元三朝<lb/>
　　全得之其餘諸代皆分割参錯之壤也其一時用<lb/>
　　兵勝負封貢徃来以及邊防營建行幸振貸諸典<lb/>
　　載在史傳事蹟紛如於諸卷門類無可附麗而又<lb/>
　　不容遺逸爰别彚成帙以代相繫以𩔖相從袪繁<lb/>
<pb n="KR2k0035_WYG_099-1b"/>
　　複而資參互庶一展卷間時會之興衰幅員之廣<lb/>
　　隘約畧可覩焉志故事第二十二<lb/>
　漢<lb/>
　　匈奴<lb/>
　　　按漢初匈奴冐頓最强然其建庭直代雲中不<lb/>
　　　在今承德府全境内今境乃漁陽右北平遼西<lb/>
　　　三郡邊外與匈奴左方相接地也至武帝拓塞<lb/>
　　　之後為漢塞地匈奴更徙而西北去今境益逺<lb/>
<pb n="KR2k0035_WYG_099-2a"/>
　　　茲但就其有事於上谷以東者錄之<lb/>
　　漢書匈奴傳燕王盧綰反率其黨且萬人降匈奴<lb/>
　　徃来上谷以東<hi>時在髙帝末年</hi>匈奴數千人盜邉漁陽尤<lb/>
　　甚漢使將軍韓安國屯漁陽偹胡<hi>元光六年</hi>匈奴二萬<lb/>
　　騎入漢殺遼西太守畧二千餘人又敗漁陽太守<lb/>
　　<hi>武帝紀作入漁陽敗都尉</hi>軍千餘人圍將軍安國安國時千餘<lb/>
　　騎亦且盡會燕救至匈奴乃去<hi>元朔元年</hi>
　　漢書韓安國傳安國為材官将軍屯漁陽捕生口<lb/>
<pb n="KR2k0035_WYG_099-2b"/>
　　虜言匈奴逺去即上言方佃作時請且罷屯罷屯<lb/>
　　月餘匈奴大入上谷漁陽安國壁乃有七百餘人<lb/>
　　出與戰安國傷入壁匈奴虜畧千餘人及畜産去<lb/>
　　上怒使使責讓安國徙益東屯右北平<hi>即元朔元年事</hi>
　　漢書武帝紀元朔二年冬匈奴入上谷漁陽殺畧<lb/>
　　吏民千餘人<lb/>
　　荀悦漢紀元朔五年春将軍李息将軍張次公出<lb/>
　　右北平擊匈奴<lb/>
<pb n="KR2k0035_WYG_099-3a"/>
　　漢書匈奴傳漢使博望侯<hi>武帝紀作衛尉張騫</hi>及李将軍廣<lb/>
　　<hi>武帝紀作郎中令李廣</hi>出右北平撃匈奴左賢王左賢王圍<lb/>
　　李廣廣軍四千人死者過半殺虜亦過當會博望<lb/>
　　侯軍救至李将軍得脱盡亡其<hi>元狩二年</hi>匈奴入右北<lb/>
　　平定襄各數萬騎殺畧千餘人<hi>元狩三年</hi>
　　漢書李廣傳廣以郎中令将四千騎出右北平博<lb/>
　　望侯張騫将萬騎與廣俱異道行数百里匈奴左<lb/>
　　賢王将四萬騎圍廣廣軍士皆恐廣乃使其子敢<lb/>
<pb n="KR2k0035_WYG_099-3b"/>
　　往馳之從數十騎直貫胡騎出其左右而還報廣<lb/>
　　曰胡虜易與耳軍士乃安為圜陳外嚮胡急撃矢<lb/>
　　下如雨漢兵死者過半漢矢且盡廣乃令持滿毋<lb/>
　　發而廣身自以大黄射其禆将殺數人胡虜益解<lb/>
　　會暮吏士無人色而廣意氣自如益治軍軍中服<lb/>
　　其勇也明日復力戰而博望侯軍亦至匈奴乃解<lb/>
　　去<hi>即元狩二年事</hi>
　　漢書王莽傳遣誅貉将軍陽俊討穢将軍嚴尤出<lb/>
<pb n="KR2k0035_WYG_099-4a"/>
　　漁陽<hi>莽二年討匈奴也</hi>
　　烏桓<lb/>
　　　按漢武帝撃破匈奴左地因徙烏桓於上谷漁<lb/>
　　　陽右北平遼西遼東塞外在今承德府北境<lb/>
　　漢書匈奴傳<hi>互見後漢書禹桓𫝊</hi>烏桓甞發先單于家匈奴<lb/>
　　怨之發二萬騎撃烏桓大将軍霍光欲發兵邀撃<lb/>
　　之問中郎将范明友明友言可撃於是拜為度遼<lb/>
　　将軍将二萬騎出遼東匈奴聞漢兵至引去初光<lb/>
<pb n="KR2k0035_WYG_099-4b"/>
　　誡明友兵不空出烏桓時新中奴兵明友既後匈<lb/>
　　奴因乘烏桓敝撃之斬首六千餘級獲三王首還<lb/>
　　<hi>元鳯三年</hi>
　　　按范明友所誅之三王或係武帝所封或即自<lb/>
　　　稱為王史記漢書俱未詳昭帝紀謂遼東烏桓<lb/>
　　　反以中郎将范明友為度遼将軍将北邉七郡<lb/>
　　　兵二千騎撃之觀匈奴及烏桓傳知明友本為<lb/>
　　　邀撃匈奴而出特乘烏桓之敝耳<lb/>
<pb n="KR2k0035_WYG_099-5a"/>
　　後漢書烏桓傳烏桓復冦幽州明友輙破之<hi>元鳳六年</hi>
　　宣帝時乃稍保塞降附<lb/>
　　漢書匈奴傳匈奴遣使者責烏桓税烏桓距曰奉<lb/>
　　天子詔條不當與匈奴税匈奴使怒收烏桓酋豪<lb/>
　　縳到懸之酋豪昆弟怒共殺匈奴使及其官属單<lb/>
　　于聞之發左賢王共入烏桓責殺使者因攻撃之<lb/>
　　烏桓分散或走上山或東保塞匈奴頗殺民人毆<lb/>
　　婦女弱小且千人去置左地告烏桓曰持馬畜皮<lb/>
<pb n="KR2k0035_WYG_099-5b"/>
　　布来贖之烏桓見畧者親属二千餘人持財畜徃<lb/>
　　贖匈奴受留不遣<hi>在平帝時</hi>
　　　按武帝所徙之烏桓在五郡塞外而塞上自為<lb/>
　　　亭障之地宣帝以後烏桓始保塞乃入居塞上<lb/>
　　　之漸<lb/>
　後漢<lb/>
　　匈奴<lb/>
　　　按匈奴當後漢時分為南北二庭自相攻撃罕<lb/>
<pb n="KR2k0035_WYG_099-6a"/>
　　　為漢患南單于居西河美稷去今承德府境殊<lb/>
　　　逺而北單于則更逺矣兹亦但錄其在上谷以<lb/>
　　　東之事<lb/>
　　後漢書匈奴傳單于畏漢乘其敝乃遣使詣漁陽<lb/>
　　求和親<hi>建武二十二年</hi>北單于入雲中遂至漁陽大守亷<lb/>
　　范撃郤之<hi>永平十六年</hi>延熹九年南單于諸部並畔遂<lb/>
　　與烏桓鮮卑冦綠邉九郡以張奐為北中郎将討<lb/>
　　之單于諸部悉降<lb/>
<pb n="KR2k0035_WYG_099-6b"/>
　　烏桓<lb/>
　　　按烏桓在後漢時入居塞内今承徳府皆烏桓<lb/>
　　　地故于上谷等五郡為患尤甚<lb/>
　　後漢書烏桓傳光武初烏桓與匈奴連兵為冦代<lb/>
　　郡以東尤被其害朝發穹廬暮至城郭五郡民庶<lb/>
　　家受其辜至於郡縣損壊百姓流亡<lb/>
　　後漢書祭彤傳建武初匈奴鮮卑及赤山烏桓連<lb/>
　　和强盛數入塞殺畧吏人朝廷以為憂益增緣邉<lb/>
<pb n="KR2k0035_WYG_099-7a"/>
　　兵郡有數千人又遣諸将分屯障塞<lb/>
　　後漢書天文志元興元年遼東貊人反鈔六縣發<lb/>
　　上谷漁陽右北平遼西烏桓兵討之<lb/>
　　後漢書烏桓傳永初三年夏漁陽烏桓與右北平<lb/>
　　胡千餘冦代郡上谷<lb/>
　　後漢書靈帝紀中平四年漁陽人張純與同郡張<lb/>
　　舉舉兵叛攻殺右北平太守劉政遼東太守楊終<lb/>
　　䕶烏桓校尉公綦稠等舉兵自稱天子冦幽冀二<lb/>
<pb n="KR2k0035_WYG_099-7b"/>
　　州<hi>劉攽曰案張舉自稱天子誤出一兵字</hi>五年九月遣中郎将孟益<lb/>
　　率騎都尉公孫瓉討漁陽賊張純等十一月公孫<lb/>
　　瓉與張純戰於石門大破之六年三月幽州牧劉<lb/>
　　虞購斬漁陽賊張純公孫瓉傳烏桓反畔與賊張<lb/>
　　純等攻撃薊中瓉率所領追討純等有功遷騎都<lb/>
　　尉張純復與畔胡邱力居等冦漁河間渤海入平<lb/>
　　原多所殺畧瓉追撃戰於屬國石門虜遂大敗棄<lb/>
　　妻子踰塞走悉得其所畧男女瓉深入無繼反為<lb/>
<pb n="KR2k0035_WYG_099-8a"/>
　　邱力居等所圍於遼西管子城二百餘日粮盡食<lb/>
　　馬馬盡煑弩楯力戰不敵乃與士卒辭訣各分散<lb/>
　　還時多雨雪墜阬死者十五六虜亦飢困逺走栁<lb/>
　　城<hi>劉攽曰案逺當作還</hi>瓉常與善射之士數十人皆乘白馬<lb/>
　　以為左右翼自號白馬義從烏桓更相告語避白<lb/>
　　馬長史乃畫作瓉形馳騎射之中者咸稱萬嵗劉<lb/>
　　虞傳中平初車騎将軍張温討賊邉章等發幽州<lb/>
　　烏桓三千突騎而牢廩逋懸皆畔還本國前中山<lb/>
<pb n="KR2k0035_WYG_099-8b"/>
　　相張純私謂前太山太守張舉曰今烏桓既畔皆<lb/>
　　願為亂子若與吾共率烏桓之衆以起兵庶幾可<lb/>
　　定大業舉因然之四年純等遂與烏桓大人共連<lb/>
　　盟攻薊下燔燒城郭虜畧百姓舉稱天子純稱彌<lb/>
　　天将軍安定王誘使烏桓峭王等步騎五萬入青<lb/>
　　冀二州虞復拜幽州牧設賞購舉純舉純走出塞<lb/>
　　餘皆降散純為其客王政所殺送首詣虞<lb/>
　　三國志魏武帝紀三郡烏丸承天下亂破幽州畧<lb/>
<pb n="KR2k0035_WYG_099-9a"/>
　　有漢民合十餘萬户袁紹皆立其酋豪為單于以<lb/>
　　家人子為已女妻焉遼西單于蹋頓尤强為紹所<lb/>
　　厚故尚兄弟歸之數入塞為害建安十二年公将<lb/>
　　北征三郡烏桓諸将皆曰袁尚亡虜耳夷狄貪而<lb/>
　　無親豈能為尚用今深入征之劉備必説劉表以<lb/>
　　襲許萬一為變事不可悔惟郭嘉勸公行五月至<lb/>
　　無終七月大水傍海道不通田疇請為郷導公從<lb/>
　　之引軍出盧龍塞塞外道不通乃壍山堙谷五百<lb/>
<pb n="KR2k0035_WYG_099-9b"/>
　　餘里經白檀厯平岡涉鮮卑庭東指栁城未至二<lb/>
　　百里虜乃知之尚熙與蹋頓遼西單于樓班右北<lb/>
　　平單于能臣抵之等将數萬騎逆軍八月登白狼<lb/>
　　山卒與虜遇衆甚盛公車重在後被甲者少左右<lb/>
　　皆懼公登髙望虜陣不整乃縱兵撃之使張遼為<lb/>
　　先鋒虜衆大奔斬蹋頓及名王已下胡漢降者二<lb/>
　　十餘萬口遼東單于速僕丸及遼西北平諸豪棄<lb/>
　　其種人與尚熈奔東尚有數千騎遼東太守公孫<lb/>
<pb n="KR2k0035_WYG_099-10a"/>
　　康斬尚熙及速僕丸等傳其首烏丸傳裴松之注<lb/>
　　引英雄紀曰袁紹遣使拜烏丸三王為單于皆安<lb/>
　　車華盖羽旄黄屋左纛<lb/>
　　三國志魏武帝紀裴松之注引曺瞞傳曰時寒且<lb/>
　　旱二百里無復水軍又乏食殺馬數千以為粮鑿<lb/>
　　地三千餘丈乃得水既還科問前諌者衆莫知其<lb/>
　　故人人皆懼公皆厚賞之曰孤前行乗危以徼倖<lb/>
　　雖得之天所佐也故不可以為常諸君之諫萬安<lb/>
<pb n="KR2k0035_WYG_099-10b"/>
　　之計是以相賞後勿難言之田疇傳疇常忿烏丸<lb/>
　　昔多賊殺其郡冠盖有欲討之意而力未能太祖<lb/>
　　北征烏丸先遣使辟疇隨軍次無終時方夏水雨<lb/>
　　而濵海洿下濘滯不通虜亦遮守蹊要軍不得進<lb/>
　　太祖患之以問疇疇曰此道秋夏每常有水淺不<lb/>
　　通車馬深不載舟船為難乆矣舊北平郡治在平<lb/>
　　岡道出盧龍達於栁城自建武以来䧟壞㫁絶垂<lb/>
　　二百載而尚有㣲徑可從今虜将以大軍當由無<lb/>
<pb n="KR2k0035_WYG_099-11a"/>
　　終不得進而退懈弛無備若嘿囘從盧龍口越白<lb/>
　　檀之險出空虚之地路近而便掩其不備蹋頓之<lb/>
　　首可不戰而擒也太祖曰善乃引軍而還而署大<lb/>
　　水表於水側路旁曰方今暑夏道路不通且俟秋<lb/>
　　冬乃復進軍虜候騎見之誠以為大軍去也太祖<lb/>
　　令疇将其衆為鄉導上徐無山出盧龍厯平岡登<lb/>
　　白狼堆去栁城二百餘里虜乃驚覺單于身自臨<lb/>
　　陣太祖與交戰遂大斬獲追奔逐北至栁城軍還<lb/>
<pb n="KR2k0035_WYG_099-11b"/>
　　入塞烏丸傳太祖自征蹋頓於栁城潜軍詭道未<lb/>
　　至百餘里虜乃覺尚與蹋頓将衆逆戰於凡城兵<lb/>
　　馬甚盛太祖登髙望虜陣栁城軍未進觀其小動<lb/>
　　乃撃破其衆臨陣斬蹋頓首死者被野<lb/>
　　鮮卑<lb/>
　　　按鮮卑興於建武之初至漢末檀石槐益强分<lb/>
　　　為三部其卓帳雖在代郡北今承德府境亦其<lb/>
　　　疆域所及也<lb/>
<pb n="KR2k0035_WYG_099-12a"/>
　　後漢書鮮卑傳永元十三年遼東鮮卑冦右北平<lb/>
　　因入漁陽漁陽太守撃破之延平元年鮮卑復冦<lb/>
　　漁陽太守張顯率數百人出塞追之兵馬掾嚴授<lb/>
　　諫曰前道險阻賊勢難量宜且結營先令輕騎偵<lb/>
　　視之顯意甚鋭怒欲斬之因復進兵遇虜伏發士<lb/>
　　卒悉走惟授力戰身被十創手殺数人而死顯中<lb/>
　　流矢主簿衛福功曹徐咸皆自投赴顯俱殁陣鄧<lb/>
　　太后策書褒歎賜顯錢六十萬以家二人為郎授<lb/>
<pb n="KR2k0035_WYG_099-12b"/>
　　福咸各錢十萬除一子為郎<lb/>
　　後漢書安帝紀元初四年鮮卑冦遼西遼西郡兵<lb/>
　　與烏桓撃破之<hi>互見鮮卑傳</hi>
　　後漢書鮮卑傳永建三年四年鮮卑頻冦漁陽六<lb/>
　　年秋耿曄遣司馬将胡兵數千人出塞撃破之冬<lb/>
　　漁陽太守又遣烏桓兵撃之斬首八百級獲牛馬<lb/>
　　生口<lb/>
　　後漢書靈帝紀建寧元年十二月鮮卑及濊貊冦<lb/>
<pb n="KR2k0035_WYG_099-13a"/>
　　幽并二州熹平二年十二月鮮卑冦幽并二州四<lb/>
　　年五月鮮卑冦幽州五年鮮卑冦幽州六年十二<lb/>
　　月鮮卑冦遼西光和二年十二月鮮卑冦幽并二<lb/>
　　州三年冬閏月鮮卑冦幽并二州四年十月鮮卑<lb/>
　　冦幽并二州中平二年十一月鮮卑冦幽并二州<lb/>
　　三年十二月鮮卑冦幽并二州<lb/>
　　　按後漢之季鮮卑屢冦邉郡兹取其與今境相<lb/>
　　　近者載之餘不具錄<lb/>
<pb n="KR2k0035_WYG_099-13b"/>
　晉<lb/>
　　前燕<lb/>
　　　按慕容氏自渉歸以後至廆及皝並受晉封逮<lb/>
　　　晉咸康三年皝始稱王永和元年始不用晉年<lb/>
　　　號故自渉歸以後凡有事於今承德府全境者<lb/>
　　　並錄之<lb/>
　　十六國春秋前燕錄慕容廆父涉歸一名奕洛韓<lb/>
　　以全栁城之勲進拜鮮卑單于晉太康二年冬涉<lb/>
<pb n="KR2k0035_WYG_099-14a"/>
　　歸始冦昌黎安北将軍嚴詢敗走之斬獲萬計四<lb/>
　　年涉歸卒廆出避難五年<hi>通鑑作六年</hi>國人迎廆立之<lb/>
　　代領部落初涉歸與宇文鮮卑素有隙廆将修先<lb/>
　　君之怨表請討之武帝弗許廆怒入寇遼西殺掠<lb/>
　　甚衆帝遣幽州諸軍討之自後復掠昌黎毎嵗不<lb/>
　　絶<lb/>
　　　按晉書武帝紀載涉歸冦昌黎事作太康二年<lb/>
　　　十月鮮卑慕容廆于昌黎三年三月安北将軍<lb/>
<pb n="KR2k0035_WYG_099-14b"/>
　　　嚴詢敗鮮卑慕容廆于昌黎殺傷數萬人據十<lb/>
　　　六國春秋及通鑑俱作慕容涉歸盖慕容廆以<lb/>
　　　太康五年始立也當属晉紀之疎因廆後復掠<lb/>
　　　昌黎而致誤耳<lb/>
　　晉書康帝紀建元元年石季龍帥衆伐慕容皝皝<lb/>
　　大敗之七月石季龍将戴開帥衆来降丁巳詔曰<lb/>
　　慕容皝摧殄羯冦乃至死沒八萬餘人将是其天<lb/>
　　亡之始也中原之事宜加籌量且戴開已帥部黨<lb/>
<pb n="KR2k0035_WYG_099-15a"/>
　　歸順宜見慰勞其遣使詣安西驃騎諮謀諸軍事<lb/>
　　十六國春秋前燕錄永和元年冬十月皝以古者<lb/>
　　諸侯即位各稱元年於是始不用晉年號<lb/>
　　晉書穆帝紀永和三年夏五月進慕容皝為安北<lb/>
　　将軍<hi>前燕錄作安北大将軍</hi>
　　　按慕容氏世受晋封自慕容廆於太康十年拜<lb/>
　　　鮮卑都督大興元年拜龍讓将軍大單于三年<lb/>
　　　加監平州諸軍事安北将軍平州刺史四年拜<lb/>
<pb n="KR2k0035_WYG_099-15b"/>
　　　使持節都督幽州東夷諸軍事車騎将軍平州<lb/>
　　　牧進封遼東郡公慕容皝於咸和九年拜鎮軍<lb/>
　　　大将軍平州刺史大單于遼東公持節都督承<lb/>
　　　制封拜一如廆故事咸康四年加征北大将軍<lb/>
　　　幽州牧領平州刺史七年拜持節侍中大将軍<lb/>
　　　大都督河北諸軍事幽州牧大單于燕王以是<lb/>
　　　時未都龍城尚不在今境内故不錄<lb/>
　　穆帝紀永和五年四月假慕容儁大将軍幽平二<lb/>
<pb n="KR2k0035_WYG_099-16a"/>
　　州牧大單于燕王慕容儶載紀永和五年僣即燕<lb/>
　　王位依春秋列國故事稱元年是嵗穆帝使謁者<lb/>
　　陳沉拜儶為持節侍中大都督都督河北河諸軍<lb/>
　　事幽冀并平四州牧大将軍大單于燕王承制封<lb/>
　　拜一如廆皝故事<lb/>
　　　按十六國春秋載儁元年受晉封爵與晉書載<lb/>
　　　記同而載記與本紀互異今兩存之考前燕慕<lb/>
　　　容皝於晉成帝咸康八年十月始居龍城至其<lb/>
<pb n="KR2k0035_WYG_099-16b"/>
　　　子慕容儁二年當晉穆帝永和六年復遷於薊<lb/>
　　　今但錄其在龍城時事<lb/>
　　北燕<lb/>
　　十六國春秋北燕錄太平九年四月跋遣王特兒<lb/>
　　等入貢於晉魏章武太守捕之五月晉青州刺史<lb/>
　　申永遣使浮海来聘跋使中書郎李扶報之<lb/>
　　　按後燕慕容寶永康二年始去中山走保龍城<lb/>
　　　當晉安帝隆安元年至北燕馮跋太平九年當<lb/>
<pb n="KR2k0035_WYG_099-17a"/>
　　　晉安帝義熙十三年中間與晉久相隔絶惟是<lb/>
　　　年一通使餘無事可書<lb/>
　宋<lb/>
　　北燕<lb/>
　　南史朱修之傳太武伐馮文通修之及同沒人邢<lb/>
　　懐明並從又有徐卓者亦沒魏復欲率南人竊發<lb/>
　　事泄見誅修之懷明懼禍同奔文通不見禮停一<lb/>
　　年會宋使至修之名位素顯傳詔見便拜彼國敬<lb/>
<pb n="KR2k0035_WYG_099-17b"/>
　　𫝊詔呼為天子邊人見傳詔致敬乃始禮之時魏<lb/>
　　屢伐黄龍文通遣使求救修之乃使傳詔説而遣<lb/>
　　之<lb/>
　　宋書文帝紀元嘉十二年正月封黄龍國主為燕<lb/>
　　王<lb/>
　　十六國春秋北燕錄大興五年正月宏遣使詣建<lb/>
　　康稱藩奉貢於宋四月遣右衛将軍孫德乞師於<lb/>
　　建康<lb/>
<pb n="KR2k0035_WYG_099-18a"/>
　　　按北燕馮宏大興五年即宋文帝元嘉十年<lb/>
　　宋書髙句驪傳跋死子文通立屢為索虜所攻不<lb/>
　　能下大祖世毎嵗遣使獻方物元嘉十二年賜加<lb/>
　　除授<lb/>
　　　按文通跋之季弟晉書載記魏書十六國春秋<lb/>
　　　並同宋書以為跋之子誤<lb/>
　<lb/>
　<lb/>
<pb n="KR2k0035_WYG_099-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷九十九<lb/>
</p>
<p>
</p>
  </div>
</body>
</text>
</TEI>
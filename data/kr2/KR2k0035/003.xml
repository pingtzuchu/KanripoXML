<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_003-1a"/>
　欽定四庫全書<lb/>
　欽定熱河志卷三<lb/>
　天章三<lb/>
　御製詩<lb/>
　　　示七弟及諸皇子<hi>己巳</hi>
　汝曹讀書久茲命隨時巡詎云事嬉逰吾意良有因<lb/>
祖制不可忘勉繼在後人汝觀此稼穡勤哉勞萬民汝觀<lb/>
　彼部落何以來相親乘馬汝安逸僕役殊苦辛深宫汝<lb/>
<pb n="KR2k0035_WYG_003-1b"/>
　豐裕蔀屋多窶貧見獵可悟學射鹿應懐仁絜矩汝其<lb/>
　蘉大㫖斯畧陳<lb/>
　　　即景<lb/>
　洞房雲館皆依舊前嵗今朝頓不同我是逭愁來此地<lb/>
　<hi>近作早桂詩有塞逰兼擬逭神傷之句</hi>翻教即景惹憂忡<lb/>
　　　中元夕放燈<lb/>
　烟光露色早秋天望夕氷輪滿意圓例事盂蘭𫝊梵唄<lb/>
　便看朔塞放燈船照巖霞錦驚眠鹿貼浦雲葩綴敗蓮<lb/>
<pb n="KR2k0035_WYG_003-2a"/>
千古詩人吟不盡湖山風月總無邉<lb/>
　　山中雨景<lb/>
山莊駐蹕逢秋雨淨滌餘炎益晩禾行旅何曽愁且怨<lb/>
農夫祗覺舞而歌<lb/>
朶雲剛見吐遙峰雨不崇朝膏澤濃好待晴明詠新景<lb/>
萬山濯出紫芙蓉<lb/>
㸃經塞樹聲偏壯籟度山樓氣忽寒却為空濛宜縦目<lb/>
添衣還倚石闌干<lb/>
<pb n="KR2k0035_WYG_003-2b"/>
鹿避濕依深樹立魚喁漚傍碧荷浮金官權被山靈擅<lb/>
幻得新秋似杪秋<lb/>
　　題蔣溥寫生即用其韻<lb/>
露玉風金塞景清秋花待客發幽榮拈來迦葉不禁笑<lb/>
問去嵇含無定名細朶含颸銀麝艷斜枝暎水錦粧明<lb/>
師承家法閒圖出<hi>溥父廷錫向曽扈仍舊駕塞外圖山花以進是圖    稿也</hi>右相<lb/>
丹青有後生<lb/>
　　張若澄塞山欲雨小幅<lb/>
<pb n="KR2k0035_WYG_003-3a"/>
西嶺吐雲東嶂合薈兮纔間復滃然従知墨戱𫝊王洽<lb/>
意在空濛作雨前<lb/>
　　雨後<lb/>
雨後泉聲壯風前樹態狂洗空萬里碧變候一畨涼谷<lb/>
靄凝朝潤秋花散晩香向來無此景始快宿心償<lb/>
　　偶成<lb/>
低樹以為帷髙樹以為幕山鳥不驚人選枝山果落<lb/>
　　即事<lb/>
<pb n="KR2k0035_WYG_003-3b"/>
雲裏峰姿開錦繡風間松籟韻笙簧乍當日午微嫌熱<lb/>
便忘清晨尚怯涼<lb/>
野水無心東復西閒雲不繫髙忽低蹊花露滿知蛩樂<lb/>
岩柏月明遲鶴栖<lb/>
窻間坐愛峰迎面樹下閒來鹿乳見羽客若求不老法<lb/>
應於此處劚靈芝<lb/>
波光不讓琉璃淨嵐翠常如帷幄浮數日幽探清興足<lb/>
明朝去賞塞垣秋<lb/>
<pb n="KR2k0035_WYG_003-4a"/>
　　曉行二首<lb/>
背指雲莊碧巘標輕寒微遞素秋朝兩山抱谷行十里<lb/>
一水縈流渡廿槁常喜村墟聞犬吠不教父老訝雞翹<lb/>
精藍猶在翠微裏只許鐘聲林外飄<lb/>
漩澓迴環白石磷蒼蒼露芷更烟蘋源頭自是新過雨<lb/>
渡口旋看暴漲津通野望中全入畫問程行處那生塵<lb/>
所欣髙下豐收定纔得茅簷鮮歎貧<lb/>
　　涼<lb/>
<pb n="KR2k0035_WYG_003-4b"/>
昨夜西風力一夜更氣候衾枕已覺寒晨起山颸驟䇿<lb/>
馬歴蘭衢露光白如玖<hi>叶</hi>華黍被山田西成實云富乍<lb/>
思日可愛胡尚隔東岫出谷朱鳥騰仍此婪暑晝塞垣<lb/>
無定莭妙理得時狩咨彼羲和氏何以副敬授<lb/>
　　䇿馬<lb/>
䇿馬山椒復水限玉鞭斜軃不須催灌園村叟籬邉接<lb/>
獻鹿虞人林外來黍秀奄觀髙翼翼蕎花重喜白皚皚<lb/>
常年此處秋成好一倍秋成見此迴<lb/>
<pb n="KR2k0035_WYG_003-5a"/>
　　山中村<lb/>
數家茅屋亦稱村六畜兼宜乳字蕃樺木髙排成虎落<lb/>
荳花斜蔓隔羝樊<lb/>
揀田隨意墾山上避賦成羣到塞中縦是漏巵聽亦得<lb/>
丈量底更命司空<lb/>
　　塞上秋<lb/>
羣山糾紛水抱環水如玉白山霞殷豈是東王公幻戯<lb/>
由來商令司金官椒風蘿露將鳴鹿重著棉衣意不足<lb/>
<pb n="KR2k0035_WYG_003-5b"/>
呉江楓冷已太遲巫峽秋髙較應恧颯景偏覺稱人心<lb/>
特是林泉効靜深三十日佳看易過<hi>塞上行圍以三十日為率</hi>廿首<lb/>
詩成未入吟<hi>舊作生秋詩廿首未曾及塞上云</hi>
　　秋晩<lb/>
巖嵐谷籟清秋晩西舂半隱雲標巘旌門射罷適餘閒<lb/>
帷宫何必遜林苑窻虚几淨堪逍遙燈明千幕無喧囂<lb/>
年年武帳渾如舊憮然忽念前春朝我是逭愁逰塞上<lb/>
<hi>近作有塞遊兼擬逭神傷之句</hi>翻教即景生恨悵嶤峰偏解惹人愁火<lb/>
<pb n="KR2k0035_WYG_003-6a"/>
迫丹楓纈遠嶂<lb/>
　　止頓<lb/>
止頓宣傳休獵騎紙窻贏得曉秋閒封章昨日剛批閱<lb/>
無事今朝飽看山<lb/>
夜雨連明霏細絲因教停憩衆情宜乍分忽合雲容幻<lb/>
低昇髙峰畢獻竒<lb/>
氊廬布帳繞營開須傍山限避水隈泥濘莫愁供億缺<lb/>
牛車伊軋趂墟來<lb/>
<pb n="KR2k0035_WYG_003-6b"/>
霧氣離披欲放晴山容紫翠又新更侍臣試問枚臯侣<lb/>
今日清詩㡬首成<lb/>
　　閒<lb/>
塞雨因成旃室閒豈惟容膝亦怡顔面山臨水如<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者<lb/>
落葉秋風復此間愁入舊懐遮莫遣詩成結習未全刪<lb/>
誰云艮止真能止試看雲中幻黛鬟<lb/>
　　晴<lb/>
塞雨滋秋野金風助快晴翠巒新沐濯紅日越晶明草<lb/>
<pb n="KR2k0035_WYG_003-7a"/>
色猶含馥溪流乍咽聲底須慮泥滑牧法馬蹄輕<hi>牧法者牧</hi>
<hi>得其法也凡馬春忌水秋忌草馳驅之後必繫至深夜汗落而後飼焉則馬益壯而無蹉跌之虞此之謂得法</hi>
　　山中<lb/>
山中秋日勝春日木葉微脱精神出更餘淺緑與深紅<lb/>
拂以涼颷衆響逸滃然吐雲萬態幻詩不能工畫停筆<lb/>
待圍澤地時憩留撫松藉草坐石頭子陵垂釣景宗獵<lb/>
各適其適心悠悠我遜重華希有志木石與居鹿豕遊<lb/>
　　文嘉疎花冷蕊小幅用畫間題者韻四首<lb/>
<pb n="KR2k0035_WYG_003-7b"/>
野草閒花遍谷香誰教冷蘂綻旃堂當秋乍看氷心白<lb/>
破臘全欺磬口黄<hi>右文嘉</hi>
塞山那有藐姑姿携得行幐軟玉肌消暇不教開牖看<lb/>
恐防朔吹十分吹<hi>右周光</hi>
小金山閣俯灤江曾貌疎花入月窻<hi>近扵喀剌河屯行宫小金山閣中曾</hi>
<hi>畫寒梅一枝並成詩云興來㸃筆開生面宛見氷姿窻外斜</hi>今日真梅端在目翻嗤<lb/>
布鼓不成腔<hi>右王穉登</hi>
花常不落蘂常開笑我無能引緑杯有子停雲真未徃<lb/>
<pb n="KR2k0035_WYG_003-8a"/>
無妻和靖儼重來<hi>右居節</hi>
　　八月朔日作<lb/>
金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>臨仲月玉衡指星虚曠谷武帳閒單椒商籟嘘怡<lb/>
神向神邱𠡠㡬凛㡬餘西成近逺嘉平秩懐差舒而胡<lb/>
黯然傷徃徃悲來予前嵗景目中排遣仍紛如<lb/>
　　霜<lb/>
向北日以寒逐漸添衣裳朝來履中庭地白霏輕霜巖<lb/>
楓益纈丹甸草將變黄呦鹿已爭鳴虞人喜欲狂塞外<lb/>
<pb n="KR2k0035_WYG_003-8b"/>
姑聽之遲早異時光春秋記殺菽内地為災傷<lb/>
　　聞京師西成豐稔喜而有作<lb/>
今年春夏秋三時時雨時𤾉無不宜近自畿輔遠滇粤<lb/>
麥収普稔秋堪期新秋發駕臨塞外奄觀銍乂猶待而<lb/>
意謂晴雨協一月千倉萬箱穫無疑果如所望出望外<lb/>
而况塞外尤倍之江淮之間微苦潦百分一二纔毫釐<lb/>
惟恐向隅深望澤先事撫恤命所司京兆露章奏豐稔<lb/>
欣觀詎止飫已飢歉為<lb/>
<pb n="KR2k0035_WYG_003-9a"/>
天責豐<lb/>
天佑此實我職奚容辭作詩匪云誇亨豫任重道遠紓遐<lb/>
　思<lb/>
　　　閲本<lb/>
　綸閣封函驛騎馳豈因遊獵怠疇咨心殷籲俊其難矣<lb/>
　政在養民每念之所幸題章鮮速議<hi>各省奏報災傷皆批該部速議此雖</hi>
　<hi>舊例實寓勤民之義</hi>為逢秋稔適惟時深虞豐豫渝乾惕思日孜<lb/>
　孜勉敬寅<lb/>
<pb n="KR2k0035_WYG_003-9b"/>
　　　秋宇<lb/>
　秋宇本寥廓塞旻益曠閒雲歛蔚藍迥清光皜日懸崇<lb/>
　邱欲倚杵髙處不勝寒遐晞一騁懐偨池俯衆巔案衍<lb/>
　舞波濤瀏莅非絲絃可㑹不可著無色聲界天<lb/>
　　　移頓六韻<lb/>
　逐水頻移頓<hi>止頓必擇水草之地以便衆也</hi>曽無廿里賒<hi>以行圍每日移營不過十</hi>
　<hi>餘里</hi>建營今似昨取勢正還斜壘或多因舊<hi>凡木蘭内止頓處率因其</hi>
　<hi>舊</hi>竈無須更加<hi>亦冇尋舊/竈而炊者</hi>賣蒸原有市換馬要增茶<hi>人以</hi>
<pb n="KR2k0035_WYG_003-10a"/>
<hi>所騎瘦馬換蒙古肥馬再加以茶布之𩔖即可得</hi>内外奚分界休和久一家朝<lb/>
程迴首望烟散滿林霞<lb/>
　　不廢<lb/>
不廢吟詩習字常欣跋馬登山身勞未始非逸心靜覺<lb/>
有餘閒<lb/>
　　新月<hi>八月五日</hi>
一鈎宛見生西宇十日猶遲正滿輪自是中秋勝常月<lb/>
未中月便有精神<lb/>
<pb n="KR2k0035_WYG_003-10b"/>
漢邉斜拂漾微明借助龍沙景色清林外窺人渾是舊<lb/>
誰能此際暫忘情<lb/>
雖寒不濕光盈手未滿將圓意逼人消得遲眠風露下<lb/>
目窮西嶺更逡巡<lb/>
烟火全無朗磧臺巖枝澗葉夜光皚絶塵佳景吟難盡<lb/>
可惜詩人鮮到來<lb/>
　　霞<lb/>
塞山易雨晴亦速金風西北吹林麓殢雲滿空去何方<lb/>
<pb n="KR2k0035_WYG_003-11a"/>
㡬縷惟餘繞峰矗夕暉返照成落霞色雜丹楓紅䔩䔩<lb/>
翻壁何須待入江齊飛或見來孤鶩晶熒晃朗蒸赤城<lb/>
不火而逢陸渾谷<lb/>
　　張若澄闗城疊嶂小景<lb/>
巖闗白界列峰青乗障當年據勝形便是昨來經過處<lb/>
雲山迴望意為停<lb/>
　　夕<lb/>
曠野暮雲収寒光黯欲流風如矜朔塞月已競中秋颯<lb/>
<pb n="KR2k0035_WYG_003-11b"/>
景供澄觀陳編契靜搜匪云誇博覽愛與古為謀<lb/>
　　雨<lb/>
塞雨剛逢止頓時氊廬㸃滴入清思暗迷逺嵪鹿呼侣<lb/>
斜掠平林鵲選枝無盡寒光偏對户㡬多涼意忽侵帷<lb/>
迢遙南望闗心處恰值秋深種麥期<lb/>
　　雪<lb/>
山靈幻戯能剪水展新雪景又如此雪景従來我最耽<lb/>
何况塞山清無比塞山㡬度舊曾來玉粧粉飾逢今回<lb/>
<pb n="KR2k0035_WYG_003-12a"/>
樊川詩與營邱畫未若真界天然開丹楓翠柏偨池露<lb/>
嫦娥耐冷守顧兎司天妙算此間窮却待新晴吟積素<lb/>
　　晴<lb/>
新晴虎帳暢吟看積素龍堆果大觀朱鳥已烘一谷暖<lb/>
玉山猶勒兩峰寒更添喬柏千尋翠未改疎楓㡬葉丹<lb/>
今日成詩真可和何殊六出㸃朝冠<lb/>
旃室拈題憶保陽興飛白戰韻鏗鏘<hi>丙寅十月自五臺迴蹕扵保陽道中</hi>
<hi>遇雪倣蘇軾聚星堂體凡四叠原韻云</hi>試看畢獻山靈技莫怨新添旅客<lb/>
<pb n="KR2k0035_WYG_003-12b"/>
涼入畫無舟休訪戴烹茶有婢底慙羊千林日上開生<lb/>
面白玉屏蒸紫翠光<lb/>
　　叠前嵗中秋帖子韻并令扈駕翰林等和之<hi>有序</hi>
　　向以中秋佳莭適近萬夀慶辰桂筵繼介祉𫝊觴<lb/>
　　綵服猶延禧具飾歡騰中外對佳夕而賡祝嘏鴻<lb/>
　　詞時際熈和巡朔塞亦詠冝秋彩帖自去嵗遭安<lb/>
　　仁之感每登樓傷貞觀之懐况乎<lb/>
大安奉處顧瞻缺侍几良逑值兹令莭相於俯仰憶脫<lb/>
<pb n="KR2k0035_WYG_003-13a"/>
　　簮舊侣斯誠慽矣能不愀然然而虚擲良宵抑亦<lb/>
　　難抒夙恨是以名言戒其一徃梵帙喻以六如興<lb/>
　　盡悲來固其數也悲過興繼又復宜之維時玉宇<lb/>
　　開金風霽則見鵷行虎拜環幔城而呼九如於以<lb/>
　　雁磧龍沙望蟾宫而臨十五屬車扈蹕粤有騁妍<lb/>
　　抽秘之儔大漠矢音宛成弄月吟風之地例依前<lb/>
　　嵗句各新裁<lb/>
評量今昔值清間萬慮誰能一例刪囑付中秋玉輪月<lb/>
<pb n="KR2k0035_WYG_003-13b"/>
照予千載塞垣山<lb/>
無滓精神不濕光澄觀只合一罏香繁絃急管従來厭<lb/>
底藉名言疏讀匡<lb/>
帖子宜秋我作師每教塞景艷新詩昨來積素溶金液<lb/>
新沐秋蟾出玉池<lb/>
髙處為居便是樓今年雁磧不孤秋東山凹處錘峰畔<lb/>
彷彿嫦娥笑㸃頭<lb/>
　　中秋即景<lb/>
<pb n="KR2k0035_WYG_003-14a"/>
磧風拂拂夜光流滿意氷輪見舉頭此際素娥應耐冷<lb/>
今年玉塞又信<hi>平聲</hi>秋無須對景翻思舊不必臨池更倚<lb/>
樓極大圓中圓魄度何曾痕跡著些留<lb/>
　　暖<lb/>
積雪皚隂磴暖氣蒸陽巘霏㣲細雨零倐忽朝霧卷金<lb/>
烏晃楓林生色畫屏展重裘欲換棉豈是朱明轉山中<lb/>
候無定和仲詎能辨隨時愛景光此間興不淺<lb/>
　　塞中即景<lb/>
<pb n="KR2k0035_WYG_003-14b"/>
風清月白仲秋天問景龍堆漫嚲鞭碧宇泬寥雁書字<lb/>
蒼巖㠎嶫鹿呼烟山隂雪凍山陽雨谷尾溪喧谷口泉<lb/>
日日意行頻得句霜林真比曉春妍<lb/>
崇邱作鎮鬱壇曼萬派千支勢拱攅碧澗似鞶圍嶺腹<lb/>
白雲為斾裊槍竿試看秋景如春景端是木蘭勝上蘭<lb/>
一月行程詩遞詠嘉陵粉本不殊看<lb/>
　　塞山夕景<lb/>
哨鹿宜曉夕復宜虞人技懩無不為平岡獵罷合夕哨<lb/>
<pb n="KR2k0035_WYG_003-15a"/>
我亦因而姑聽之下㫪荏苒落西嶺疎星寥亮天四陲<lb/>
丹楓翠柏纈遠嶂忽隱繁縟惟參差須㬰參差復全隱<lb/>
萬化𠖇合心神怡遠瞻燎火指歸路曲尋淺水渡野溪<lb/>
偶然一試古人語佳景乍得聊成詩<lb/>
　　雨<lb/>
塞雨又逢止頓日山靈有意示神竒設非親見誰能信<lb/>
告未曾來人定疑<lb/>
前朝霏雪今朝雨塞上寒暄曉暮殊贏得閒情摹杜老<lb/>
<pb n="KR2k0035_WYG_003-15b"/>
底將經世問堯夫<lb/>
打幕頻聽淅瀝聲石漸月離驗輿情猶欣供億隨營足<lb/>
菆井山墟列布棚<lb/>
添些紅樹明晨景展却新圖此際閒秋獮將完促歸轡<lb/>
留看塞上米家山<lb/>
　　山村<lb/>
按轡度山村富秋觀次苐徃來一月間五穀已登備棲<lb/>
畝有餘糧納圃無隙地山田租賦薄茅屋俯仰遂此心<lb/>
<pb n="KR2k0035_WYG_003-16a"/>
　慰始定額手洪鈞賜伊余有後思古今人殊致耕九而<lb/>
　餘三既富教斯繼是道豈非要行之貴無事茍其不得<lb/>
　人匪愛乃實害<hi>叶</hi>莫如令蚩蚩各自為生計所願錫屢<lb/>
　豐何虞民不治屢豐豈可必孜孜勉祈嵗<lb/>
　　　覽熱河井邑之盛知<lb/>
皇祖煦嫗之深即目九秋㫁章三首<lb/>
　萬家烟火較前増<hi>今則皇祖詩云聚民至萬家    不止於萬儼成大邑矣</hi>井邑紛<lb/>
　填有賣蒸可識<lb/>
<pb n="KR2k0035_WYG_003-16b"/>
聖人𢎞愛育山莊小試有明徴<lb/>
　避賦避災離里閈<hi>熱河本無土著率山東山西之民遷移來者然總不出此二事</hi>墾原<lb/>
　墾隰藝桑麻慙無為養因無禁<hi>遷移而來者豈非惰民然内地户口日増今有</hi>
　<hi>塞外可墾之地則亦聽之而已故不事丈量督察也</hi>中外由來乆一家<lb/>
　蚩眩喧聞列肆聲髙樓縦目玉旻清有秋市物翻増價<lb/>
　近利人言却至情<hi>此間惟米價最平而他物無不増價者詢之市人則云隔嵗來巡吾儕趂</hi>
　<hi>此獲利此雖無厭之談而實人情所有</hi>
　　　山中杪秋<lb/>
<pb n="KR2k0035_WYG_003-17a"/>
　烟雲朝暮變紫翠槲楓兼籟動風滿谷波澄月一匳景<lb/>
　深素秋杪興寄碧峰尖無盡藏真界取之豈礙㢘<lb/>
　閒窻日影上書室足清光誰謂山林内而無翰墨香芸<lb/>
　編堪汲古菊莭待重陽入畫相應處千峰罨一房<lb/>
　　　暖<lb/>
　皮衣脱却換棉衣塞外秋暄見所稀真對黄花堪落㡌<lb/>
　坐看紅葉稱搴幃人家烟火催時暖<hi>烟火多則地因以暖熱河向為寒地</hi>
　<hi>今則頗似闗中矣</hi>沙漠風霜限地違幽贊洪罏誰復識<lb/>
<pb n="KR2k0035_WYG_003-17b"/>
神虞當日協璿璣<lb/>
　　　夜雨<lb/>
　春霖慮或少秋霖慮或多惟有杪秋時多少無不宜<hi>叶</hi>
　萬寳既告成冬麥恰始播<hi>叶</hi>山莊茲駐蹕夜雨占天和<lb/>
　亷纎窻外聲庭樹想婆娑更無愁漸石此景實可歌伊<lb/>
　余較雨暘年來熟研摩特喜杪秋雨供賞無虞他勤民<lb/>
家法貽祈嵗理則那追惟<lb/>
當日心此際應如何<lb/>
<pb n="KR2k0035_WYG_003-18a"/>
　　曉起<lb/>
閒雲數片當晨散落葉一庭比昨添涉獵詩書覽秋景<lb/>
山莊隨意足清恬<lb/>
　　曉起<lb/>
庭樹烏聲出曙窠披衣試問夜如何挈壺已報晨星少<lb/>
擁帚誰嫌落葉多遶户山嵐輕送冷入窻池影漸增波<lb/>
報章未至心餘暇拈得清詩一晌哦<lb/>
　　晴<hi>辛未</hi>
<pb n="KR2k0035_WYG_003-18b"/>
秋山易雨亦易晴金風奏爽天宇晶此時消盡閒籌度<lb/>
禾<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>香中旅騎行<lb/>
　　山月效韋應物體<lb/>
向暝羣山隂入夜諸籟靜惟有清秋月徘徊弄寒影寒<lb/>
影入我懐我懐與月佳天容既澂廓露氣滋芳荄相望<lb/>
有餘意何異遊蓬萊<lb/>
　　山雨<lb/>
山雨霏空送嫩涼烟絲極目益蒼茫中元眀日𫝊停蹕<lb/>
<pb n="KR2k0035_WYG_003-19a"/>
漸石長途諒不妨<lb/>
　　谿流<lb/>
谿流勃雨後雨止流亦止勦襲為學者奚以異乎此<lb/>
　　中元日放河燈<lb/>
碧空雲散夜清妍解讓秋蟾初度圓雅合山莊陳節物<lb/>
較贏江國閙燈船千枝朗徹巖邉樹萬朶輝交火裏蓮<lb/>
漏下松齋歸靜憩依稀颯景似前年<lb/>
　　涼<lb/>
<pb n="KR2k0035_WYG_003-19b"/>
塞野度行旃新凉馬首前近山嵐氣峭拂草露華鮮催<lb/>
穀登塲候報人宜獵天欲詢民疾苦村墅且停鞭<lb/>
　　山雨<lb/>
一片秋雲吐萬絲山雨縈塞垣經已慣立馬待天晴<lb/>
　　曉月<lb/>
曉月清可憐塞天益寥朗上下泉箔明隱映林扉敞遙<lb/>
峰似玉臺古鏡大扵掌勒馬據崇椒聊結廣寒想<lb/>
　　讀書<lb/>
<pb n="KR2k0035_WYG_003-20a"/>
張廬萬山裏展卷一牕下是中有深味玩輒不忍罷博<lb/>
覽謝彼能體認肯自借匪誇乙夜勤值此清秋暇<lb/>
　　繡壁<lb/>
夏山薈蔚冬山槁惟有秋山稱恰好恰好秋山孰擅勝<lb/>
塞上峰巒出𩔖表案衍神局姑弗云壁立萬仭凌參昴<lb/>
霜降不遲還不早茈虒枝葉渲葩藻紺黄纁絳間青翠<lb/>
天工設色非人巧益之盤桓食苹鹿雜以絃管啅林鳥<lb/>
朝嵐夕靄呈變幻千態萬狀難窮討解衣磅礴恧闗生<lb/>
<pb n="KR2k0035_WYG_003-20b"/>
過雲錦繡工杜老似是山靈有宿約每起子思於金顥<lb/>
　　沈德?進南巡詩章並所和詩至冄叠舊韻賜之<lb/>
塞山七月似三春朅詠賡章意倍親恰好清秋此氊室<lb/>
又逢南國彼詩人功稱德頌曾何益吏習民艱要並陳<lb/>
節相老來還喜事為卿特地答筒筠<hi>德?居鄉每命督撫代進奏摺詩章</hi>
<hi>是萹適髙斌代為奏至木蘭行營故云</hi>
忽憶勾呉清麗春底須南北較疎親重吟迎蹕萹中句<lb/>
似有捉刀牀畔人<hi>南巡諸作原難為工德?老矣亦不必以是為工所進三十章似出代作</hi>
<pb n="KR2k0035_WYG_003-21a"/>
<hi>因深知德潜手筆故戱及之</hi>百二十章心窟藴<hi>所和詩百二十六章則皆德?所作非他</hi>
<hi>人所能到</hi>甲乙丙夜案頭陳靈巖阿那青楓坂問爾孤登可<lb/>
藉筠<lb/>
　　霜<lb/>
白㸃霜華增曉寒翠峰幻出許多丹機緘妙趣當前悟<lb/>
繪事原應素後看<lb/>
　　即事<lb/>
即事摛詞亦可歡發清機不礙秋寒無塵雅似江南美<lb/>
<pb n="KR2k0035_WYG_003-21b"/>
有地惟應塞北寛紅纈翠扶壁萬仞沙縈石絡澗千盤<lb/>
儻教借得西湖水處處吳山足大觀<lb/>
　　新月<lb/>
魄彩吐寒空中秋月未中塞光偏覺異恒質迥難同結<lb/>
念香聞桂遊睎影颺楓玉臺髙倚鏡奩帕半猶蒙<lb/>
　　暖<lb/>
出哨剛逢暖<hi>木蘭哨鹿之區或即謂之哨地云</hi>皮衣易絮裳穀場歌嵗<lb/>
稔菜圃慶秋長村景觀無盡予懐慰莫量浙東方告歉<lb/>
<pb n="KR2k0035_WYG_003-22a"/>
　南望為<hi>去聲</hi>民傷<lb/>
　　　張宗蒼山水畫<hi>避暑山莊題句</hi>
　驛使𫝊來山水圖山莊著壁作清娯蒼蒼冩出遊神趣<lb/>
　徃徃逢於䟦馬途石罅泉聲動亦靜雲涯峰色有還無<lb/>
　不難結撰成溪壑誰解如斯味道腴<lb/>
　　　叠中秋帖子詞韻命翰苑諸臣和之<lb/>
　　　秋中令節從來歌咏之塲塞外靈臺自昔豫遊之<lb/>
　　　地此時此處寧可漠然載倡載酬堪云暢爾遂令<lb/>
<pb n="KR2k0035_WYG_003-22b"/>
　　　廣寒法曲音連三十年前肯教翰苑鴻詞格遜四<lb/>
　　　朝詩後萬家烟火隨民便而無改<lb/>
堯模千畝山田報嵗豐而有愉<lb/>
任顧雕𤓰繪餅塞垣節物増佳抹月吟風山莊慶宵莫負<lb/>
　　　底須五字輕嗤宋玉老兵仍叶七言可效韓偓内<lb/>
　　　翰莫嫌頻韻聊紀一時<lb/>
　風月湖山卅載閒今朝歌舞不宜刪姮娥也似添豪興<lb/>
　早上璇霄映碧山<lb/>
<pb n="KR2k0035_WYG_003-23a"/>
　最滿氷輪異様光巖楓皆作桂枝香髙低樓閣湖贏聖<lb/>
　上下淪漣瀑學匡<lb/>
　鄒枚扈従集師師便合賡吟帖子詩翰苑従來紀佳話<lb/>
　鳳毛還在鳳凰池<lb/>
　依巘軒齋近水樓此間不易值中秋他年試覓新題句<lb/>
　應在千峰最上頭<lb/>
　　　中秋即事<lb/>
　慶月真宜避暑莊樓臺髙下朗寒光一輪久照輝蓬閬<lb/>
<pb n="KR2k0035_WYG_003-23b"/>
　億載如恒祝<lb/>
夀康不遣絮雲翳空宇早扶蟾魄上東岡野潭㶑灧金波<lb/>
　湧何必平湖更憶杭<lb/>
　　　野店<lb/>
　野店居安忘寄寓<hi>塞外居民多齊晉各省流寓者</hi>貧民生計自為謀漫<lb/>
　詢公賦如何納且喜山田薄有收虎落編柴防夜逕魚<lb/>
　梁叠石截寒流稔秋村景方生慰轉念南邦又益愁<lb/>
　　　雨<hi>壬申</hi>
<pb n="KR2k0035_WYG_003-24a"/>
塞雨灑蕭秋繁聲入夜稠輕寒來覺驟婪熱避如流蕎<lb/>
菜皆資潤豆禾未畢收怦怦縈遠念畿内得霑不<lb/>
　　涼<lb/>
一嶂巖牆能爾為颯然涼氣馬前披由來不藉秋官令<lb/>
直欲輕移造物時野水渡人心為怯曉烟食店目因遲<lb/>
生衣雨日更綿絮境與情遷乍可思<lb/>
　　八月朔日作<lb/>
夜雨釀晨寒午暄柏秋熟山莊駐清蹕遼待玉輪足<hi>將于</hi>
<pb n="KR2k0035_WYG_003-24b"/>
<hi>此度中秋始進木蘭</hi>問政勵憂勤劭農常度卜闗内近優霑僅及<lb/>
資菜菽夏中希大有此志實欲速孤望得小稔畧可濟<lb/>
惸獨惸獨難遍濟如傷此焉恧<lb/>
　　霧<lb/>
坌入嵐烟忽滿庭騁眸乍失遠山青濛濛衣濕非飄雨<lb/>
惟覺巖花發野馨<lb/>
　　新月<lb/>
中秋初度月近塞此迴看恰好生銀漢依然映玉欄入<lb/>
<pb n="KR2k0035_WYG_003-25a"/>
　懐真是潔盈手不妨寒詎肯孤佳景留攀桂樹團<lb/>
　　　暄<lb/>
　農父有常諺秋長喜倍深雲頻霜避菜日燥暖依林未<lb/>
　可抛紈扇何妨濯峡琴山中足清暇無斁協時心<lb/>
　　　疊中秋帖子詞韻仍命翰苑諸臣和之<hi>有序</hi>
　　　湖山有竒遇亦待其人風月無盡藏恰當今日若<lb/>
　　　夫龍堆雁磧南方曩視為畏途而茲御苑仙莊翰<lb/>
　　　林羣稱云佛國樂樂利利敢忘經始<lb/>
<pb n="KR2k0035_WYG_003-25b"/>
文王語語言言載奉無疆<lb/>
夀母峰姿波態都覺秋清寶月慶霄適如人意徴詞選律<lb/>
　　　勝彼眺蟾望鵠之為錫爵頒饔惟是合樂聨情之<lb/>
　　　舉盖經五作仍續四章<lb/>
　倚樹呉剛不耐閒繁柯取次著修刪數枝恰向仙莊落<lb/>
　便覺天香滿塞山<lb/>
　端正輪規朗潔光桂宵無物不含香緑杯銀管休孤負<lb/>
　簷際徐移輾漢匡<lb/>
<pb n="KR2k0035_WYG_003-26a"/>
恩科萬夀試京師倜儻伊誰玉局詩且共從臣賡綵帖<lb/>
好看磧魄徹滄池<lb/>
徘徊真是倚瓊樓風物今宵繼昨秋法曲梨園渾厭閙<lb/>
王簫水調按歌頭<lb/>
　　中秋夕<lb/>
玉塞廣寒宫人間逈不同近天惟直北出海便昇東盈<lb/>
手光堪掬入懐情自通輕雲如解事故與作朦朧<lb/>
　　涼<lb/>
<pb n="KR2k0035_WYG_003-26b"/>
靈山能轉候嵐氣送晨涼楓染通紅葉露凝騰白霜獵<lb/>
人欣逐獸農叟慶登塲别有宜詩景遙峰繢紫黄<lb/>
　　風<lb/>
微風亦覺豪直北氣偏髙裂葉千峰露吹林萬竅號雲<lb/>
頭斂隂翳水面<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>波濤蓬草曽無礙飛揚任爾曹<lb/>
　　山邨即景<lb/>
蘭衢侵曉㸃繁霜馬上羊裘尚覺涼日出旋烘一谷暖<lb/>
黄綿襖子遍田莊<lb/>
<pb n="KR2k0035_WYG_003-27a"/>
築場納稼先<hi>去聲</hi>豳風南北寒暄協紀中多是晉齊流寓<lb/>
客安居朔塞故鄉同<lb/>
刀耕火種遍良農不讓楓榆占碧峰誰道石田率荒鹵<lb/>
年年頗覺有秋逢<lb/>
連延東崦復西鄰遮莫桃源此隱淪三十年前曽過者<lb/>
却云初祗數家人<lb/>
　　意行<lb/>
意行初不較涼炎馬上成詩信口占薄霧卷空開岫障<lb/>
<pb n="KR2k0035_WYG_003-27b"/>
㣲風拂澗掲泉簾霜華怯日融融減繢葉隨程旋旋添<lb/>
北望木蘭秋獮近起予興在遠山尖<lb/>
　　霧<lb/>
塞山幻戯何爾竒白棉彌谷乾闥移履髙若低隱乍現<lb/>
障近成遠東疑西城郭臺觀舉彷彿蜃樓海市非人為<lb/>
或如王母降玉輦或如木公駐葆旗張公五里裴三里<lb/>
鷽鳩何異榆枋枝日中雰鬱倐歸岫千巖萬嶺明偨池<lb/>
旋覺皮衣著體暖<hi>塞山霧後必晴而暖</hi>生風耳後花驄馳偏伍彌<lb/>
<pb n="KR2k0035_WYG_003-28a"/>
縫有莭制曾無一騎隍中迷南人行船北人馬有能不<lb/>
能難强其肩輿得得來翰苑<hi>蔣溥汪由敦皆南人不習騎以肩輿従故戱及之</hi>
縱觀卒愕相嗟咨爾亦何必相嗟咨為吾走筆為新詩<lb/>
　　雨<lb/>
靈境蒸雲易為霖亦太竒又逢洗山雨正是罷圍時谷<lb/>
漲羊腸水林湔鶴頂枝氊廬開牖坐何必道催詩<lb/>
　　覽本口號<lb/>
報豐為喜報災愁愁喜無常似轉流只有愛民些子志<lb/>
<pb n="KR2k0035_WYG_003-28b"/>
寸田千載惻然留<lb/>
　　曉月<lb/>
猶是中秋月應教日日憐四更東壁上半魄白榆邉鴈<lb/>
過蘆鋪水鹿鳴楓䕶烟清遊達明發塞景愛霜天<lb/>
　　即事<lb/>
田車古之制宵雅宣尼采但以施之今原獸孰容待設<lb/>
復遇山嶺銜橛且致殆豈昔儦俟羣不奔復不駭格物<lb/>
有所窮此理殊難解<lb/>
<pb n="KR2k0035_WYG_003-29a"/>
王良羞詭遇邱陵多弗為守正何必强當恐人莫知宋<lb/>
襄惜二毛傷股其奚辭夏候論樂毅迂迴難通宜枉道<lb/>
莫従彼正理日月垂無權乃賊義差謬爭毫釐盡信不<lb/>
如無孟子自言之<lb/>
　　讀史記隨筆<hi>有序</hi>
　　遷史始自黄帝𩔖皆網羅舊聞其世職卓才則備<lb/>
　　見於漢興以來諸紀載所謂千秋良史信無愧焉<lb/>
　　壬申秋獮塞上率以寅徃哨鹿及晡罷圍虎帳㡬<lb/>
<pb n="KR2k0035_WYG_003-29b"/>
　　餘輒快讀終卷因掇漢君臣事蹟闗于治亂者紀<lb/>
　　之他不復及畧分世代隨得即書不為詮次云<lb/>
葉定闗中治已周山河帶礪建諸劉小嫌何足傷親誼<lb/>
櫟釜翻為羔頡侯<lb/>
指示功人第一宜所嘉更在舉宗隨鄼候劍履登朝日<lb/>
可憶鮑生進䇿時<lb/>
善罵無妨仍好士一時割愛重鬚眉恢宏大度有如此<lb/>
豈係留候計出竒<lb/>
<pb n="KR2k0035_WYG_003-30a"/>
借箸前籌纔數語漢家基業鞏千年趣銷趣刻如児戲<lb/>
從善端知老轉圜<lb/>
販繒屠狗自嬰樊附驥恩流逮子孫摭拾成編端委具<lb/>
却因他廣備為言<lb/>
三議堂堂建宋昌大横吉兆應重光文休景養培元氣<lb/>
何異周家成與康<lb/>
五利文成疊受封公孫纔見大人踪惟應駕海神鞭石<lb/>
一節還教讓祖龍<lb/>
<pb n="KR2k0035_WYG_003-30b"/>
故衣獨步越丰姿俛泣低頭恨可知尹亦自饒真藻鑑<lb/>
禇先生論更堪思<lb/>
田竇相傾勢利闗灌夫引重為居間却因杯酒媒深禍<lb/>
首䑕轅駒盡腆顔<lb/>
數竒受誡部書催豈大將軍特忌猜責簿刎身人盡惜<lb/>
殺降應悔有由來<lb/>
鈎弋雲陽遇暴風娥姁肇禍實無窮少孫漫許為賢聖<lb/>
豈是千秋定論公<lb/>
<pb n="KR2k0035_WYG_003-31a"/>
一文一質變相生陳粟相因露積贏黷武求仙平凖創<lb/>
炎劉治亂此分明<lb/>
　　九月朔日作<lb/>
玉塞冝秋山金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>届季月窪稜丹漸稀寥迥藍益蔚霞<lb/>
標蕩光幻峰尖時出没菊節應指日何必黄花發登髙<lb/>
於此佳逸興已先勃<lb/>
　　霜花<lb/>
塞草著霜花迷離入望賒幻堪參富貴詩更憶蒹葭火<lb/>
<pb n="KR2k0035_WYG_003-31b"/>
迫鹿鳴野寒𫝊雁落沙結珠憑少女蕭寂轉紛華<lb/>
　　塞山雲海歌<lb/>
我曾澄海樓頭望溟渤髣髴蓬萊方丈銀宫闕又曽吳<lb/>
山之側觀潮來似神而非者三真幻哉方意天一之靈<lb/>
無並比乃今塞山重見此世間何事不有偶造物安能<lb/>
外斯理秋旻星斗歴落懸䇿騎曉陟崇岡巔萬山足底<lb/>
纔分色須㬰兠羅綿現疑湧波浪相連延乍合乍散掎<lb/>
五岳何竒何怪吸百川章亥盧敖詎極届豐隆巫女方<lb/>
<pb n="KR2k0035_WYG_003-32a"/>
昻軒鞠陵朱鳥為弭節陽城神石無湏鞭於焉㳺詄蕩<lb/>
之顥氣駕方廣之石船探萬斛鮫人之珠搴十丈玉井<lb/>
之蓮信壯哉其樂志笑癡矣而求仙詩成將以寄德潜<lb/>
為詢黄山畢竟何如焉<hi>沈徳?有黄山雲海詩</hi>
　　新月<lb/>
中秋西去又生西依舊秋光銀漢低待滿輪規爭數日<lb/>
擬摶鏡影乏長梯山髙月小情真到樹直烟横望欲迷<lb/>
試想嫦娥經浩刼㡬迴循轉可容稽<lb/>
<pb n="KR2k0035_WYG_003-32b"/>
　　習字<lb/>
氊室就窻暉經箋趁手揮力應嗤木强妍復戒豐肥消<lb/>
此清閒晏澄來繹思微曾聞得爭道聊亦悟行圍<lb/>
　　九日<lb/>
重陽㑹有百迴遭攬勝崇山創且豪自是開天此度節<lb/>
恰成隨地可登髙設筵詎必茰簪㡌陟巘剛欣楓㸃袍<lb/>
斜日射熊歸帳殿便因餘興一揮毫<lb/>
　　村行<lb/>
<pb n="KR2k0035_WYG_003-33a"/>
塞外人烟集寒威漸不侵<hi>天地之氣自南而北口外嚴寒之地今以人烟輻輳率較</hi>
<hi>前為暖云</hi>秋深林尚茂俗厚誼能任穫畢農無事畋餘鹿罷<lb/>
尋連村見髙廪稍足慰吾心<lb/>
　　咏鏡<lb/>
行幄供清鑑依人片月空塞山還越水些子不留中<lb/>
　　山店<lb/>
山店零星不成村防虎縛落聊植援徙薪曲突取室温<lb/>
是中聚首長児孫蓬頭垢面蔽短禈懸瓜積茭家計論<lb/>
<pb n="KR2k0035_WYG_003-33b"/>
大都流寓内地民山田無賦賴安身安得廣厦吾心存<lb/>
堯舜猶病復何言<lb/>
　　即目<lb/>
月似軒轅鑑山如玉鏡臺足寄千秋興何須計徃來<lb/>
　<lb/>
　<lb/>
　<lb/>
欽定熱河志卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_102-1a"/>
欽定四庫全書<lb/>
欽定熱河志卷一百二<lb/>
　故事四<lb/>
　元<lb/>
　　上都路<hi>興州</hi>　<hi>松州</hi>
　　元史世祖紀中統二年十月詔指揮副使鄭江將<lb/>
　　千人赴開平指揮使董文炳率善射者千人由魚<lb/>
　　兒泊赴行在所指揮使李伯裕率餘兵屯潮河川<lb/>
<pb n="KR2k0035_WYG_102-1b"/>
　　十一月那海<hi>舊作訥懐今改正</hi>從阿呼岱<hi>舊作阿忽帶今改正</hi>出古<lb/>
　　北口駐興州帝親將諸萬户漢軍及衛軍由檀順<lb/>
　　州駐潮河川三年免興州松州望雲州親舊差賊<lb/>
　　以雲望雲松山興州課程𨽻開平府烏葉爾<hi>舊作吾也</hi>
　　<hi>兒今改正</hi>𫝊興州監軍珠爾<hi>舊作重兒今改正</hi>以兵叛烏葉爾徃<lb/>
　　征之賊軍射殺所乘馬軍士憤怒奮戈衝擊大破<lb/>
　　賊軍世祖紀至元二十七年二月興州興安饑給<lb/>
　　九十日糧十一月興松二州隕霜殺木免其租二<lb/>
<pb n="KR2k0035_WYG_102-2a"/>
　　十九年正月興州之興安宜興兩縣饑賑米五千<lb/>
　　石<lb/>
　　元史文宗紀致和元年八月阿蘇<hi>舊作阿速今改正</hi>衛指<lb/>
　　揮使托克托穆<hi>舊作脫脫木兒今改正</hi>帥其軍自上都來歸<lb/>
　　即命守古北口及上都諸王實喇<hi>舊作失剌今改正</hi>平章<lb/>
　　政事鼐瑪台<hi>舊作乃馬台今改正</hi>詹事奇徹<hi>舊作欽察今改正</hi>戰於<lb/>
　　宜興斬竒徹於陣擒鼐瑪台送京師戮之實喇敗<lb/>
　　走徹爾<hi>舊作徹里今改正</hi>𫝊子實勒們<hi>舊作失列門今改正</hi>直宿衛<lb/>
<pb n="KR2k0035_WYG_102-2b"/>
　　致和元年八月從知托克托穆爾至潮河川獲旺<lb/>
　　扎勒巴圖爾<hi>舊作完者八都兒今改正</hi>愛勒徳濟<hi>舊作愛的斤今改正</hi>等<lb/>
　　十二人戮八人執四人歸京歸復於宜興遇實喇<lb/>
　　鼐瑪台等迎戰奮戈擊死二人以功賞白金楮幣<lb/>
　　元史順帝紀至元三年五月以興州松民饑禁上<lb/>
　　都興和造酒至正二十四年四月圖卜沁特穆爾<lb/>
　　<hi>舊作秃堅帖木兒今改正</hi>以兵入居庸關皇太子率侍衛兵出<lb/>
　　光熙門東走古北口趨興松至路兒嶺詔追及之<lb/>
<pb n="KR2k0035_WYG_102-3a"/>
　　還宫庚申外史至正二十八年七月二十一日大<lb/>
　　軍自通州進兵克永平伊蘇<hi>舊作也速今改正</hi>軍潰於是<lb/>
　　檀會順利大興等處以次皆降附焉<lb/>
　　　按以上諸條載興州松州事其地属今承徳府<lb/>
　　　境故著之其概言上都俱不録<lb/>
　　大寧路<lb/>
　　　按大寧路元初為北京路至元七年改大寧嗣<lb/>
　　　改武平後復為大寧凡紀𫝊中書北京者皆大<lb/>
<pb n="KR2k0035_WYG_102-3b"/>
　　　寧路事在今承徳府境故全録之<lb/>
　　元史太祖紀九年十月穆呼哩<hi>舊作木華黎今改正</hi>征遼東<lb/>
　　髙州盧琮金朴等降十年二月穆呼哩攻北京金<lb/>
　　元師音逹琿<hi>舊作寅答虎今改正</hi>烏庫哩<hi>舊作烏古倫今改正</hi>以城降<lb/>
　　以音逹琿為留守烏葉爾權兵馬都元帥鎮之興<lb/>
　　中府元帥石天應來降以天應為興中府尹四月<lb/>
　　詔張鯨總北京十提控兵從南征鯨謀叛㐲誅七<lb/>
　　月紅羅山寨主杜秀降十一年春鯨弟張致䧟興<lb/>
<pb n="KR2k0035_WYG_102-4a"/>
　　中府穆呼哩討平之王珣𫝊太師穆呼哩略地奚<lb/>
　　霫珣率吏民出迎承制以珣為元帥兼領義川二<lb/>
　　州事張致僭號錦州隂結開義楊伯傑等來掠義<lb/>
　　州珣出戰伯傑引去會致兄子以千騎來衝珣選<lb/>
　　十八騎突其前復令左右犄角之一卒以槍刺珣<lb/>
　　珣琿刀殺之其衆潰走獲其馬幾盡時興中亦叛<lb/>
　　穆呼哩圖之召珣以全軍來會致窺覘其虚夜襲<lb/>
　　之家人皆遇害及興中平珣無所歸穆呼哩留之<lb/>
<pb n="KR2k0035_WYG_102-4b"/>
　　興中遣其子榮祖馳奏其事帝諭之曰汝父子宣<lb/>
　　力我家不意為張致所襲歸語汝父善撫其事俟<lb/>
　　逆黨平彼之族属城邑人民一以付汝吾不吝也<lb/>
　　珣以穆呼哩兵復開義擒伯等等殺之進攻錦州<lb/>
　　致部將髙益縳致妻子及其黨千餘人以獻穆呼<lb/>
　　哩志以付珣但誅致家其餘皆釋之始還義州太<lb/>
　　祖紀十二年夏盗祁和尚據武平史天祥討平之<lb/>
　　遂擒金將巢元帥以獻<lb/>
<pb n="KR2k0035_WYG_102-5a"/>
　　元史世祖紀中統元年六月詔燕京西京北京三<lb/>
　　路宣撫司運米十萬石輸開平七月勅燕京西京<lb/>
　　北京等路宣撫司造羊裘皮㡌袴靴皆以萬計輸<lb/>
　　開平二年八月勅北京運粮於魚兒泊食貨志中<lb/>
　　統二年免北京差發以鈔一千二百定於上都北<lb/>
　　京西京等處糴三萬石世祖紀中統三年正月耶<lb/>
　　律鑄詣北京餉諸王軍仍遣宣撫司柴楨等増價<lb/>
　　糴米三萬石益之三月括北京鷹坊等户丁為兵<lb/>
<pb n="KR2k0035_WYG_102-5b"/>
　　蠲其賦四月以北京廣寧豪懿州軍勞興弊免今<lb/>
　　年稅賦兵志中統四年八月命阿海充都元帥專<lb/>
　　於東京北京平灤懿州葢州路管領見管軍人凡<lb/>
　　民間之事母得預焉世祖紀中統四年三月命北<lb/>
　　京元帥阿海𤼵漢軍三十人赴開平五月詔北京<lb/>
　　運米五千石赴開平其車牛之費並從官給八月<lb/>
　　命中書省給北京西京轉運使車牛價鈔至元元<lb/>
　　年正月勅北京西京宣慰使和糶以備粮餉二年<lb/>
<pb n="KR2k0035_WYG_102-6a"/>
　　正月命兆京行省給扎拉齊<hi>舊作扎剌赤今改正</hi>户東徙行<lb/>
　　粮萬石十二月宋子貞請罷北京行軍中書省别<lb/>
　　立宣慰司以控制東北州郡從之<lb/>
　　　按紀書中統二年罷行省置宣慰司至十五年<lb/>
　　　又書改北京行省為宣慰司而八年至十四年<lb/>
　　　復屢書特訥克<hi>舊作頭輦哥今改正</hi>亷希憲張附哈達<hi>舊作</hi>
　　　<hi>合答今改正</hi>行省如故則是十五年以前行省未嘗<lb/>
　　　罷也史書從之必有誤<lb/>
<pb n="KR2k0035_WYG_102-6b"/>
　　元史世祖紀至元八年正月賑北京饑七月以國<lb/>
　　王特納克行尙書省於北京遼東等路食貨志金<lb/>
　　課在遼陽者至元十年聴李徳仁於龍山縣胡碧<lb/>
　　峪淘采每嵗納課金三兩世祖紀至元十一年五<lb/>
　　月勅北京中京等新附軍恐不宜暑權駐上京十<lb/>
　　一年二月以亷希憲為中書右丞北京等處行中<lb/>
　　書省事七月勅山北遼東道提刑按察使烏魯斯<lb/>
　　布哈<hi>舊作兀魯失不花今改正</hi>同叅知政事亷希憲行省北京<lb/>
<pb n="KR2k0035_WYG_102-7a"/>
　　國王特訥克母署事有大事則希憲等就議十二<lb/>
　　年八月免北京等路今嵗絲銀十三年六月以北<lb/>
　　京行中書省亷希憲為中書右丞行省於荆南府<lb/>
　　以户部尚書張附叅知政事行中書省於北京十<lb/>
　　四年正月詔上都隆興西京北京四路編民捕獵<lb/>
　　等户僉選丁壯軍三千人防守上都二月命北京<lb/>
　　選福住所統軍三百赴上都三月以郡王哈達為<lb/>
　　平章政事行中書省於北京十五年四月改北京<lb/>
<pb n="KR2k0035_WYG_102-7b"/>
　　行省為宣慰司九月詔發東京北京軍四百人戍<lb/>
　　應昌府十月詔河西西京南京西川北京等處宣<lb/>
　　慰司案牘宜依江南近例令按察司照磨移河南<lb/>
　　河北道提刑按察司十六年二月詔河南西京北<lb/>
　　京等路課程令各道宣慰司領之五月烏朗哈特<lb/>
　　<hi>舊作兀里飬合帶今改正</hi>言賊北京西京車牛俱至可運軍粮<lb/>
　　帝止之十八年二月以京大定諸州早免今嵗稅<lb/>
　　賦之半二十年五月省北京提刑按察司副使僉<lb/>
<pb n="KR2k0035_WYG_102-8a"/>
　　事各一員八月勅大名真定北京衛輝四路屯駐<lb/>
　　新附軍於東京屯田十月罷北京鹽鐡課程提舉<lb/>
　　司二十三年七月罷遼陽等處行中書省復北京<lb/>
　　感平宣慰司鄂都濟蘇<hi>舊作斡脱吉思今改正</hi>部民饑就食<lb/>
　　北京二十四年四月諸王納延<hi>舊作乃顔今改正</hi>反免北<lb/>
　　京今嵗絲銀仍以軍旅經行給鈔三千定賑之五<lb/>
　　月遣額森<hi>舊作也先今改正</hi>傳㫖諭北京等處宣慰司凡<lb/>
　　穎納延所部者禁其征來母使乘馬持弓矢托爾<lb/>
<pb n="KR2k0035_WYG_102-8b"/>
　　楚<hi>舊作塔出今改正</hi>𫝊托爾楚探知納延謀叛遣人馳驛<lb/>
　　上聞有㫖領軍一萬與皇子阿雅噶齊<hi>舊作愛也赤今改正</hi>
　　同力備禦女直碩達勒達<hi>舊作水逹逹今改正</hi>官民與納延<lb/>
　　連結托爾楚遂棄妻子與麾下十二騎直抵建州<lb/>
　　距咸平千五百里與納延黨台繖巴圖爾<hi>舊作太撒抜都</hi>
　　<hi>兒今改正</hi>等合戰雨中流矢繼知其黨特爾格<hi>舊作帖哥今改</hi>
　　<hi>正</hi>綽爾齊<hi>舊作抄兒赤今改正</hi>等欲襲皇子阿雅噶齊以數<lb/>
　　十人退戰千餘人扈皇子渡遼水納延軍來襲托<lb/>
<pb n="KR2k0035_WYG_102-9a"/>
　　爾楚轉鬬而前射其酋特古勒岱<hi>舊作帖古歹今改正</hi>中口<lb/>
　　鏃出於項隊馬死追兵乃退遂軍懿州州老㓜千<lb/>
　　餘人焚香羅拜道旁泣曰非宣慰公吾屬無遺種<lb/>
　　矣世祖紀至元二十四年六月諸王實都爾<hi>舊作失都</hi>
　　<hi>兒今改正</hi>所部特爾格<hi>舊作鐡哥今改正</hi>率其黨取咸平府欲<lb/>
　　刼取豪懿州守臣以乏軍求援勅以北京戍軍千<lb/>
　　人赴之九月咸平懿州北京以納延叛民廢耕作<lb/>
　　又霜雹為災告饑詔以海運粮五萬石賑之食貨<lb/>
<pb n="KR2k0035_WYG_102-9b"/>
　　志至元二十四年九月除北京馬五百匹世祖紀<lb/>
　　至元二十五年二月省遼東海西道按察司入北<lb/>
　　京改北京為武平路<lb/>
　　　按元初沿金北京之名至是始改武平地理志<lb/>
　　　載至元七年改北京為大寧然紀中仍書北京<lb/>
　　　未見以大寧紀事也<lb/>
　　世祖紀至元二十五年二月遼陽武平等處除今<lb/>
　　年租税及嵗課貂皮二十六年十月武平路饑𤼵<lb/>
<pb n="KR2k0035_WYG_102-10a"/>
　　常平倉米萬五千石賑之十一月武平路饑免今<lb/>
　　嵗田租十二月武平路饑以粮二萬三千六百石<lb/>
　　賑之二十八年三月武平路饑百姓田於盗賊軍<lb/>
　　旅免其去年田租賑遼陽武平饑民仍弛捕獵之<lb/>
　　禁四月以地震故免侍衛兵籍武平者今嵗徭役<lb/>
　　五月賑上都桓州武平寛河等處饑民十月武平<lb/>
　　路饑免今嵗田租十一月武平平灤諸饑弛獵禁<lb/>
　　其孕字之時勿捕食貨志至元二十八年詔武平<lb/>
<pb n="KR2k0035_WYG_102-10b"/>
　　路絲綿並除之<lb/>
　　　按元史食貨志載中統五年北京市糴即至元<lb/>
　　　元年事是年三始改元兹不重録<lb/>
　　世祖紀二十九年正月以武平地震全免去年税<lb/>
　　四千五百三十六錠今年粮輸之止徵二千五百<lb/>
　　六十九錠六月大寧路惠州連年旱澇加以役繁<lb/>
　　民饑死者五百人詔給鈔二千錠及粮一月賑之<lb/>
　　　按元史地理志武平後復為大寧不詳年月紀<lb/>
<pb n="KR2k0035_WYG_102-11a"/>
　　　中無復武平為大寧事以此年正月紀武平六<lb/>
　　　月紀大寧証之則知改名在元二十九年春之<lb/>
　　　間葢從此始定為大寧矣<lb/>
　　元史成宗紀大徳五年七月大寧路水以糧千石<lb/>
　　賑之<lb/>
　　元史仁宗紀七月大寧等路隕霜勅有司賑恤<lb/>
　　　按是年為武宗至大四年仁宗七月已即位故<lb/>
　　　入仁宗紀<lb/>
<pb n="KR2k0035_WYG_102-11b"/>
　　仁宗紀皇慶二年二月以大寧饑禁酒四月大寧<lb/>
　　路免今嵗鹽課延祐四年惠州銀洞三十六眼立<lb/>
　　提舉司辦課<lb/>
　　元史泰定帝紀九月大寜蒙古大千户部風雪斃<lb/>
　　畜牧賑米十五萬石<lb/>
　　　按是年為英宗至治三年泰定帝已即位故入<lb/>
　　　㤗定紀<lb/>
　　泰定帝紀㤗定二年十二月大寧路饑禁釀酒惠<lb/>
<pb n="KR2k0035_WYG_102-12a"/>
　　州等處饑賑糴有差三年十一月大寧等路水民<lb/>
　　饑賑鈔五萬錠是嵗大寧路大水溺死者人給鈔<lb/>
　　一錠四年三月大寧廣平二路属縣饑賑鈔二萬<lb/>
　　八千錠致和元年四月大寜属縣饑發粟賑之<lb/>
　　元史順帝紀元統二年六月大寜廣寧遼陽開平<lb/>
　　懿州水旱蝗大饑詔以鈔二萬錠遣官賑之庚申<lb/>
　　外史上都與紅羅山未平庚申帝在上都紅羅山<lb/>
　　在東南伊蘇駐兵在焉上都恃有紅羅山為之籓<lb/>
<pb n="KR2k0035_WYG_102-12b"/>
　　籬紅羅山恃上都為救援而不設備常遇春使人<lb/>
　　覘知之即以大兵鋭騎晝夜兼行六月破紅羅山<lb/>
　　七月破上都城<lb/>
　　　按是年為至正二十九年明太祖洪武二年<lb/>
　明<lb/>
　　興州衛<lb/>
　　明太祖實錄命遇春自鳯翔赴北平以平章李文<lb/>
　　忠輔之自北平徃取開平道三河徑鹿兒嶺過惠<lb/>
<pb n="KR2k0035_WYG_102-13a"/>
　　州敗故元將江文清兵次全寧故元丞相伊蘇復<lb/>
　　以兵迎戰又敗之伊蘇遁去進攻大興州乃分兵<lb/>
　　千餘為八屯伏其歸路大破之明史李文忠𫝊拜<lb/>
　　征虜左副將軍與大將軍分道北征至北慶州而<lb/>
　　還道興州禽國公江文清等降三萬七千人至紅<lb/>
　　羅山又降楊思祖之衆萬六千餘人<lb/>
　　　按江文清常遇春傳作汪文清字誤也<lb/>
　　明太祖實錄洪武四年二月罷山後諸州徙其民<lb/>
<pb n="KR2k0035_WYG_102-13b"/>
　　於山南中書右丞相魏國公徐達奏山後順寧等<lb/>
　　州民雖已招集來降未見安土樂生恐其久而離<lb/>
　　散已徙順寧宜興州沿邊民入壮平州縣洪武七<lb/>
　　年九月燕山衛都指揮使朱杲通州衛指揮僉事<lb/>
　　鄭治汝寧衛指揮僉事馮俊密雲衛指揮僉事張<lb/>
　　斌等率師出古北口防秋卒遇敵皆力戰死明史<lb/>
　　成祖紀洪武三十五年十月命北平州縣棄官避<lb/>
　　靖難兵者朱寧等二百十九人入粟免死戍興州<lb/>
<pb n="KR2k0035_WYG_102-14a"/>
　　大寧衛<lb/>
　　營州衛<lb/>
　　明太祖實錄洪武四年十一月賜北平紅羅山新<lb/>
　　附韃靼軍五萬七千七百餘人綿花綿布蘇木五<lb/>
　　年六月振武衛指揮僉事王常先等招集紅羅山<lb/>
　　故元將阿蘇<hi>舊作阿速今改正</hi>所部軍士七千人來降七<lb/>
　　年七月左副將軍李文忠帥師攻髙州大石崖克<lb/>
　　之斬故元宗王托多實哩<hi>舊作朶朶失里今改正</hi>禽其承制<lb/>
<pb n="KR2k0035_WYG_102-14b"/>
　　伯嘉努<hi>舊作百家奴今改正</hi>餘衆敗走文忠復遣指揮唐某<lb/>
　　追擊之至氊㡌山遇故元魯王營於山下以兵攻<lb/>
　　之斬魯王及司徒達噶濟<hi>舊作答海後今改正</hi>平章巴爾<hi>舊作</hi>
　　<hi>巴剌今改正</hi>知院呼都克<hi>舊作忽都今改正</hi>獲魯王妃蒙克圖<lb/>
　　<hi>舊作蒙兒秃今改正</hi>并金印一玉圖書一十二年六月命都<lb/>
　　督僉事馬雲統兵徃大寧明史太祖紀二十年正<lb/>
　　月馮勝為征虜大將軍傅友徳藍玉副之率師征<lb/>
　　納克楚<hi>舊作納哈出今改正</hi>三月師出松亭關城大寧寛河<lb/>
<pb n="KR2k0035_WYG_102-15a"/>
　　會州富峪六月踰金山納克楚降閠月師還次金<lb/>
　　山都督濮英殿軍遇㐲死之九月置大寧都指揮<lb/>
　　使司明太祖實錄十月征虜大將軍永昌侯藍玉<lb/>
　　奏留人馬戍守大寧會州等處二十一年命北平<lb/>
　　都指揮使司調新籍軍士赴大寧屯戍代還舊軍<lb/>
　　二十三年遣使勅遼東都指揮故旻朱勝率所撡<lb/>
　　軍馬徃大寧候總兵官調遣其駝牛馬非備戰者<lb/>
　　悉發大寧運粮二十五年八月置營州後屯衛命<lb/>
<pb n="KR2k0035_WYG_102-15b"/>
　　指揮郭麟守之二十六年二月置營州前屯衛於<lb/>
　　興州右屯衛於建州中屯衛於龍山縣左屯衛於<lb/>
　　塔山北<lb/>
　　　按興州當作興中州誤脫一字<lb/>
　　明史太祖諸子列傳寧獻王權太祖第十七子洪武<lb/>
　　二十四年封踰二年就藩大寧在嘉峯口外古會<lb/>
　　州地東連遼左西接宣武為巨鎮帶甲八萬革車<lb/>
　　六千所属諾音<hi>舊作朶顔今改正</hi>三衛騎兵皆驍勇善戰<lb/>
<pb n="KR2k0035_WYG_102-16a"/>
　　權數令諸將出塞以善謀稱明太祖實録二十八<lb/>
　　年四月調大寧左右二衛為寧王營州左右二䕶<lb/>
　　衛<lb/>
　　明史惠帝紀建文元年八月詔興州營州開平諸<lb/>
　　衛軍全家在伍者免一人十月燕兵自劉家口間<lb/>
　　道襲䧟大寧守將朱鑑死之總兵官劉貞都督陳<lb/>
　　亨援大寧亨叛降燕燕以寧王權及諾音三衛卒<lb/>
　　歸北平太祖諸子列𫝊建文元年朝議恐權與燕<lb/>
<pb n="KR2k0035_WYG_102-16b"/>
　　王合使人召權權不至坐削三䕶衛其年九月江<lb/>
　　隂侯吳髙攻永平燕王徃救髙退燕王遂自劉家<lb/>
　　口間道趨大寧詭言窮蹙來求救權邀燕王單騎<lb/>
　　入城欵洽不為備北平銳卒㐲城外吏士稍稍入<lb/>
　　城隂結三衛部長及諸戍卒燕王辭去權祖之郊<lb/>
　　㐲兵起擁權行三衛彍騎及諸戍卒一呼畢集守<lb/>
　　將朱鑑不能禦戰殁王府妃妾世子皆隨入松亭<lb/>
　　關歸北平大寜城為空明太宗實録七月庚寅守<lb/>
<pb n="KR2k0035_WYG_102-17a"/>
　　遵化指揮蔣玉言都督劉貞陳亨都指揮卜萬引<lb/>
　　大寧兵出松亭關駐沙河將攻遵化壬辰上率兵<lb/>
　　援之劉貞等聞上將至走還松亭關乙未命千户<lb/>
　　李濬等領兵至關劉貞等閉關不敢出適邏騎獲<lb/>
　　大寧二卒至乃作招卜萬書盛稱奬萬而極毁詆<lb/>
　　亨緘識牢密召一卒飲之酒且厚賚之而置書其<lb/>
　　衣中俾歸與萬其同獲之卒竊窺之問守者曰彼<lb/>
　　何為者守者曰遣歸通意故得厚賚卒請偕行遂<lb/>
<pb n="KR2k0035_WYG_102-17b"/>
　　俱遣而不與賚不得賚者至即發其事劉貞陳亨<lb/>
　　搜卒衣得與卜萬書遂疑萬執下獄籍其家九月<lb/>
　　議攻大寧乙未師行十月戊戌師至劉家口路極<lb/>
　　險隘守關百餘人乃命鄭亨領勁卒數百卷斾登<lb/>
　　山斷其歸路而從後攻之悉擒守關者師遂度關<lb/>
　　壬寅師抵大寧適西南隅城崩遂克之獲都指揮<lb/>
　　房寛遣陳亨家奴并城中將士家属報亨等劉貞<lb/>
　　等引軍來抜軍士聞家属無恙皆解甲寧王權三<lb/>
<pb n="KR2k0035_WYG_102-18a"/>
　　䕶衛軍為朝廷削奪者尚留城中至是皆歸附上<lb/>
　　悉以還寧王丁未劉貞陳亨回至亂塔黄崖亨與<lb/>
　　營州中䕶衛指揮徐理右䕶衛指揮陳文夜襲破<lb/>
　　貞營貞單騎走廣寧亨等率衆降甲寅抜大寕之<lb/>
　　衆及寧王權皆回北平乙夘我軍至會州以大寧<lb/>
　　歸附之衆分𨽻各軍丁巳師松亭關<lb/>
　　　按明史言燕王詐入大寧而實録言城西南隅<lb/>
　　　崩而入事跡互異今兩存以備考<lb/>
<pb n="KR2k0035_WYG_102-18b"/>
　　明太宗實録十月命兵復議大寧營州興州三<lb/>
　　衛凡各衛官軍先調遼東等處及在京並有坐事<lb/>
　　摘戍邊者皆令復原衛屯田命户部尚書王鈍馳<lb/>
　　驛徃北平與新昌伯唐雲經度屯粮十一月令武<lb/>
　　安侯于千户寨灰嶺慶州神樹西馬山七度河皆<lb/>
　　設烟墩使屯守知備仍令新昌伯以領軍自小興<lb/>
　　州至大興州東接牛嶺會州塔山龍山諸處屯種<lb/>
　　北勿令出會州西勿過千户寨永樂元年二月辛<lb/>
<pb n="KR2k0035_WYG_102-19a"/>
　　亥以興州左屯興州右屯興州中屯興州前屯興<lb/>
　　州後屯𨽻北京留守行後軍都督府<lb/>
　　　按明史地理志興州諸衛永樂元年二月徙治<lb/>
　　　玉田遷安良鄉豐潤三河實録不言徙治史官<lb/>
　　　之疎也<lb/>
　　明太宗實録永樂元年二月改營州左䕶衛為隆<lb/>
　　慶左衛右䕶衛為隆慶右衛中䕶衛為寛河衛三<lb/>
　　月調營州左屯衛於順義右屯衛於薊州中屯衛<lb/>
<pb n="KR2k0035_WYG_102-19b"/>
　　於平谷前屯衛於香河後屯衛於三河衛設左右<lb/>
　　中前後五所仍𨽻大寧都司<lb/>
　　明史成祖紀永樂元年三月改北平行都司為大<lb/>
　　寧都司徙保定始以地畀烏梁海<hi>舊作兀良哈今改正</hi>
　　諾音衛<lb/>
　　泰寧衛<lb/>
　　明史諾音𫝊成祖從燕起靖難患寧王躡其後自<lb/>
　　永平攻大寧入之謀脅寧王因厚賂三衛説之來<lb/>
<pb n="KR2k0035_WYG_102-20a"/>
　　成祖行寧王餞諸郊三衛從一呼皆起遂擁寧王<lb/>
　　西入關成祖復選其三千人為竒兵從戰天下既<lb/>
　　定徙寧王南昌徙行都司於保定盡割大寧地畀<lb/>
　　三衛以償前勞<lb/>
　　　按烏梁海初在黄河北明太祖二十二年分置<lb/>
　　　三衛以居之其部落始内徙然猶有大寧等衛<lb/>
　　　錯處而監制之如都䕶然及成祖盡撤諸衛以<lb/>
　　　地全畀烏梁海終明之世邊徼遂無寧嵗<lb/>
<pb n="KR2k0035_WYG_102-20b"/>
　　明太宗實錄永樂十年四月福餘等三衛指揮使<lb/>
　　鼐爾巴哈<hi>舊作南不花今改正</hi>等如勅書遣人納馬贖擄掠<lb/>
　　邊卒之罪十九年十一月命遼將置邏騎營於古<lb/>
　　北口之北神樹之地作深溝髙塹以自固二十年<lb/>
　　七月車駕次捕虜川始諸將之赴烏梁海也諭之曰<lb/>
　　官軍至彼虜必西走以兵從西要之可獲也至是<lb/>
　　率精騎數萬馳赴之命武安侯鄭亨成山侯王通<lb/>
　　陽武侯薛禄率大營諸將軍後行甲戍烏梁海㓂<lb/>
<pb n="KR2k0035_WYG_102-21a"/>
　　黨老弱者詣軍門待罪命釋之八月戍戍車駕次<lb/>
　　玻瓈谷諸將先受命征烏梁海者奏云已入㓂穴<lb/>
　　㓂悉衆來敵大敗之斬首數千級餘衆潰而西走<lb/>
　　盡收其口孳畜先道大寧入喜峰口<lb/>
　　明史宣宗紀宣徳三年八月丁未帝自將巡邊九<lb/>
　　月辛亥次石門馹烏梁海㓂會州帝帥精卒三千<lb/>
　　人徃擊之乙夘出喜峰口擊㓂于寛河帝親射其<lb/>
　　前鋒殪三人兩翼軍並發破之甲子班師癸酉至<lb/>
<pb n="KR2k0035_WYG_102-21b"/>
　　自喜峰口六年七月許諾音三衛市易明宣宗實録<lb/>
　　六年正月宥泰寧福餘諾音三衛剽竊之罪勅諭<lb/>
　　其大小頭目七年五月諾音衛指揮使司差指揮<lb/>
　　圖嚕特穆爾<hi>舊作都兒帖木兒今改正</hi>奏所降印信為巴延實<lb/>
　　哩<hi>舊作本雅里今改正</hi>掠去請再給賜從之十年十月鎮守<lb/>
　　遼東太監伊實喀<hi>舊作亦失哈今改正</hi>等奏諾音三衛縱其<lb/>
　　部落數來擾邊乞舉兵征勦<lb/>
　　明英宗實録正統四年九月右叅將都指揮使楊<lb/>
<pb n="KR2k0035_WYG_102-22a"/>
　　洪領軍追捕叛虜至白塔兒十岔口遇烏梁海五<lb/>
　　百餘騎射死十二人生擒三人并獲其馬匹軍器<lb/>
　　六年十月左叅將都督僉事黄直等率兵巡哨至<lb/>
　　巴顔<hi>舊作伯顔今改正</hi>山遇虜騎百餘擊走之明日至明<lb/>
　　安<hi>舊作閔安今改正</hi>山復與烏梁海三百餘騎遇都指揮<lb/>
　　朱謙文洪廣等率衆又敗之至莽賚<hi>舊作莽來今改正</hi>泉<lb/>
　　賊遁去八年四月錦衣衛指揮僉事王息奉使烏<lb/>
　　梁海三衛還九年正月命成國公朱勇興安伯徐<lb/>
<pb n="KR2k0035_WYG_102-22b"/>
　　亨都督馬亮陳懐等分統兵出境勦賊時烏梁海<lb/>
　　三衛雖陽朝貢屢㓂遼東延安邊境命勇出喜峰<lb/>
　　口恭順侯吳克忠佐之亨出界嶺口亮出劉家口<lb/>
　　懐出古北口各將兵萬人約至黄河土河兩大口<lb/>
　　等處探賊踪跡葉向髙諾音三衛考勇等兵渡栁<lb/>
　　河經大小興州過神樹至全寜遇福餘逆戰敗之<lb/>
　　次虎頭山及流沙遇泰寧諾音又敗之<lb/>
　　明英宗實錄初肥河衛都指揮伯勒格<hi>舊作别里格今改正</hi>
<pb n="KR2k0035_WYG_102-23a"/>
　　奏烏梁海拘殺其使人朝廷許其報復伯勒格遂<lb/>
　　同敖罕<hi>舊作嘔罕今改正</hi>河衛都督尼克塔<hi>舊作你哈答今改正</hi>等<lb/>
　　率衆與戰大敗之明史諾音𫝊正統十二年衛拉<lb/>
　　特<hi>舊作瓦剌今改正</hi>擊殺鼐爾巴哈<hi>舊作乃兒不花今改正</hi>大掠以<lb/>
　　去額森繼至諾音泰寧皆乞降福餘獨走避諾衮<lb/>
　　<hi>舊作腦温今改正</hi>江三衛益衰畏衛衛拉特強不敢背仍<lb/>
　　嵗來致貢止以利中國賜賚又心銜邊將勦殺潛<lb/>
　　圖報復十四年夏大同叅將石亨等復擊其盗邊<lb/>
<pb n="KR2k0035_WYG_102-23b"/>
　　者於箭谿山三衛益怨秋導衛拉特大入英宗遂<lb/>
　　以是役北狩<lb/>
　　　按正統是諾立三衛入貢邀賞無慮數十次其<lb/>
　　　間六年則一年五至四年五月則一月四至考<lb/>
　　　土木事在十四年而正月中猶有來朝者上下<lb/>
　　　恬嬉懵然不悟彼豈獨賜賚為利葢為衛拉特<lb/>
　　　所使耳兹諾音傳所言庻幾得其實矣<lb/>
　　明英宗實錄諾音衛都指揮阿爾齊黙<hi>舊作阿兒乞蠻今改</hi>
<pb n="KR2k0035_WYG_102-24a"/>
　　<hi>正</hi>遣其頭目哈喇等來朝奏言為衛拉特額森所<lb/>
　　逼徙其部落於黄河穆楞<hi>舊作母納今改正</hi>之地昨者欲<lb/>
　　召三衛頭目令發壯丁隨營攻戰臣等以祖父以<lb/>
　　來世臣中國不願從之且言額森欲分道南向恐<lb/>
　　為邊患并進馬匹詔宴勞之先是泰寧等衛都督<lb/>
　　僉事格根特穆爾<hi>舊作革干帖木兒今改正</hi>等遣人上書願附<lb/>
　　塞居住為中國籓籬耳乞大寧廢城及甲盾見賜<lb/>
　　如有外侮願備前驅令去塞二百里居住天順二<lb/>
<pb n="KR2k0035_WYG_102-24b"/>
　　年諾音衛欲從宣府入境朝貢守臣以聞命仍從<lb/>
　　喜峰口入<lb/>
　　明憲宗實録成化十年正月重給諾音衛印從本<lb/>
　　衛署印知院托和齊<hi>舊作脱火赤今改正</hi>言其印為瑪拉噶<lb/>
　　<hi>舊作毛里孫今改正</hi>所掠故也二十三年六月諾音三衛為<lb/>
　　那海<hi>舊作那孫今改正</hi>等逐掠各㩦人畜入關避匿勅遼<lb/>
　　東守臣嚴為戰守之備仍遣譯諭三衛聴其暫駐<lb/>
　　近邊<lb/>
<pb n="KR2k0035_WYG_102-25a"/>
　　明孝宗實錄宏治十一年十二月巡撫薊州都御<lb/>
　　史洪鍾奏潮河川去京師僅二百里居兩山之間<lb/>
　　約廣百餘丈每夏秋山水漲溢則汪洋巨浸水退<lb/>
　　則坦然平路虜可擁衆而入請於本處之東三里<lb/>
　　許第二第三兩寨之間其山内髙外低約餘二丈<lb/>
　　鑿為兩渠以殺水勢復於口外斜砌石堰使水由<lb/>
　　川中行仍於石堰之内築立外關一座以百人防<lb/>
　　守使虜不衝突從之<lb/>
<pb n="KR2k0035_WYG_102-25b"/>
　　明史諾音𫝊三衛之迭犯也實諾音部哈丹<hi>舊作哈丹</hi>
　　<hi>兒今改正</hi>陳通事為之二人者俱中國人被虜遂為三<lb/>
　　衛用嘉靖二十九年俺答謀犯畿東哈丹為指潮<lb/>
　　河川路俺答移兵白廟近古哈丹詐言敵已退邊<lb/>
　　備緩俺答遂由鴿子洞曹榆溝入直犯畿甸已而<lb/>
　　俺答請開馬市哈丹復徃來誘阻之三十年薊遼<lb/>
　　總督何棟購捕至京伏誅<lb/>
欽定熱河志卷一百二<lb/>
</p>
<p>
</p>
  </div>
</body>
</text>
</TEI>
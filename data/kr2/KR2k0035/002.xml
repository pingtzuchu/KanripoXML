<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_002-1a"/>
　欽定四庫全書<lb/>
　欽定熱河志卷二<lb/>
天章二<lb/>
聖祖御製詩<lb/>
　　　塞外對雨<hi>初集</hi>
　奮雷殿殷鳴大澤飛雨千山萬山白草色花香濯更新<lb/>
　荒岡處處流泉脈囘望神京接塞雲雨聲應得四郊聞<lb/>
　黍苗翼翼平疇逺多少農人話夜分<lb/>
<pb n="KR2k0035_WYG_002-1b"/>
　　　塞北早秋<lb/>
　萬馬邊聲合千旓嶂口開霜威隨出塞秋色壮登臺雁<lb/>
　度連營去鷹呼絶巘囘蒼茫雲海月永夜照龍堆<lb/>
　　　興安夜<lb/>
　連峰横亘塞東西緹幕髙臨百尺梯坐覺銀河天際近<lb/>
　仰看珠斗夜深低<lb/>
　　　夏日口外寄宫中<hi>二集</hi>
　翠葢鸞旌出平明刻漏同油雲驅暑氣時雨引清風山<lb/>
<pb n="KR2k0035_WYG_002-2a"/>
脈經年秀泉形此日充遙遙千里外囘首憶深宫<lb/>
　　養病塞北<lb/>
寒蟬鳴野樹旅雁過秋蓬嶺外皆紅葉城邊有緑桐身<lb/>
虚苦夏熱多病愛清風山色猶然在人顔漸不同幸無<lb/>
烽火事喜有智神功<lb/>
　　古北塞上望月<lb/>
桂樹清光挂碧天雲開萬里塞無烟逺人向背由敷政<lb/>
惟在籌邊與任賢<lb/>
<pb n="KR2k0035_WYG_002-2b"/>
　　口外中秋<lb/>
荒外天低夜有霜一輪明月照蒼涼不貪玉宇瓊樓看<lb/>
獨在遐陬理外疆<lb/>
　　塞外新秋<hi>三集</hi>
松塞雲峰轉邊陲秋氣長楓林消溽暑柏葉送清香禾<lb/>
黍宜闗外情懐喜夜凉年豐還重穀處處有餘糧<lb/>
　　夜聞雷雨大作曉賦志喜<lb/>
秋成望澤意懸懸駐蹕山荘已數天雷送溪聲連夜雨<lb/>
<pb n="KR2k0035_WYG_002-3a"/>
罏凝香靄潤鸞牋開襟漏報殘鐘曙破夢茶敲活火煎<lb/>
半百無文惟自樂頓教心地作清漣<lb/>
　　賦得緑樹隂濃夏日長<lb/>
緑槐影䕃碧紗厨茂樹紛紛葉漸殊綿雨新霖消九夏<lb/>
薰風初熱未三驅末垂蟬咽濃隂下修景雲開炎署無<lb/>
長日山中吟詠畢氣清塞外鄙涼珠<lb/>
　　古戍三絶<lb/>
隠隠山頭皆古戍中原民力盡邊城曾聞父老經年戰<lb/>
<pb n="KR2k0035_WYG_002-3b"/>
囘首生靈血淚盈<lb/>
　　其二<lb/>
金甌永固識人和萬里烽烟發興多設使山林有暗曉<lb/>
更須太息論如何<lb/>
　　其三<lb/>
舊日山中罷馬歎今時避暑樂清風窮兵豈若為觀徳<lb/>
仁義無私八表同<lb/>
　　賦得雨灑石壁來<lb/>
<pb n="KR2k0035_WYG_002-4a"/>
　潤葉隨風洗緑枝羣峰著雨盡離披隂霖又念農家業<lb/>
　事事何煩先預知<lb/>
　　　每日屆炎暑即赴口外掖<lb/>
輦視膳朝夕温清自初夏<lb/>
皇太后偶爾違和故不至此清涼之境因詠懐一首敬書<lb/>
　　　于箑頭恭<lb/>
進以接清風而舒逺慕之㣲悃而已<lb/>
　遙想京中暑氣闌猶思上苑有冰紈山荘咫尺何曾逺<lb/>
<pb n="KR2k0035_WYG_002-4b"/>
　欲進瑤池一笑看<lb/>
　　　避暑駐蹕山荘六月間隂霖少晴自立秋日晴霽<lb/>
　　　　喜懐<lb/>
　亢陽望十雨霪雨思晴天累日貫秋序終朝潦水緜身<lb/>
　雖無暑汗心實抱迍邅忽覩西風𦂳油雲逐嶺巔<lb/>
　　　山荘夜雨聴灤河溜聲<lb/>
　臨流震耳似驚潮滚滚泠泠眺綺寮夜色初分秋景霽<lb/>
　風聲已送積霖飄皆因百壑歸來逺非是孤川自去饒<lb/>
<pb n="KR2k0035_WYG_002-5a"/>
何比長江無棄物小河水涸豈容橈<lb/>
　　山荘書懐賜大學士<lb/>
待旦勤勤望雨晴京南塞北察安氓已知雲斂無霪潦<lb/>
未卜田間有稻稉八月秋成歡宇内四方風景解春卿<lb/>
大川舟楫同憂慽更覺凝承信洛英<lb/>
　　賦得山林引興長<hi>四集</hi>
曾讀杜詩解紛紛議論多遇時非泰運行道至蹉跎托<lb/>
迹山林趣披懐水石歌千年賦比興後世豈能過<lb/>
<pb n="KR2k0035_WYG_002-5b"/>
　　詠夏<lb/>
甘泉日永秩南訛清氣重雲入句多性理精研過盛夏<lb/>
豈因白首廢編摩<lb/>
　　其二<lb/>
信風已盡接朱明長養舂容草木亨潄露調冰消暑氣<lb/>
何如心静則神清<lb/>
　　山居即事<lb/>
清商方至催蟬急林葉吟風暑漸遙三伏炎蒸纔過半<lb/>
<pb n="KR2k0035_WYG_002-6a"/>
山居徧地喜禾苗<lb/>
　　秋幸出郊見收成志喜<lb/>
節屆啇秋早農忙屢嵗豐柴門歌再稔比屋樂同風人<lb/>
煙多慶色霜樹雜㣲紅極目髙低景山川一望中<lb/>
　　其二<lb/>
滌暑髙風至中分白露㣲草肥宜牧馬林薄好行圍水<lb/>
向階前注峯排雲外稀斜陽臨帳殿晩色秘天機<lb/>
　　賦得冬日可愛<lb/>
<pb n="KR2k0035_WYG_002-6b"/>
復卦初生處景隨玉管囘前旗分鳥道後仗向龍堆愛<lb/>
日冬偏暖臨橋氷未開寛河行幸地越嶺少塵埃<lb/>
　　京中報到霖雨普霑<lb/>
亢陽愁久旱霖雨滿溝渠倐忽枯枝潤須臾卷葉舒千<lb/>
村勤襏襫萬頃足犁鋤企望收成後欣看穀賤書<lb/>
　　夏至<lb/>
山莊逢夏至齋戒禁中同翠渚萍先緑荷池花未紅葛<lb/>
衣求體便蔬食養心功偶得因幾暇偷閒碧樹叢<lb/>
<pb n="KR2k0035_WYG_002-7a"/>
　　　山中自詠<lb/>
　一生何事不斟量老至偷閒自可傷倦體每思依石憩<lb/>
　俗情且喜對山忘舂容無計尋方便荏苒誰能駐景光<lb/>
　濯足滄浪清水在企思歸詠舞雩傍<lb/>
　　　山居<lb/>
　迎薰避暑駐山莊四顧重重邱壑長雨後雛鶯歌密樹<lb/>
　風前練雀舞斜廊静觀得趣無非景佳興涵虚可致凉<lb/>
　烹茗汲泉清意味箇中誰解有真香<lb/>
<pb n="KR2k0035_WYG_002-7b"/>
　　　喜嶺外水土<lb/>
　霜凝肥草净無塵處處泉源漾碧津食少事多宵旰老<lb/>
　暫偷閒暇養吾身<lb/>
世宗御製詩<lb/>
　　　夏日泛舟<lb/>
　殿閣風生波面凉溯洄徐泛芰荷香栁隂深處停橈看<lb/>
　無數纎鯈戲碧塘<lb/>
　　　晩泛<lb/>
<pb n="KR2k0035_WYG_002-8a"/>
畫橈閒泛暮霞明風細波㣲暑氣輕更轉碧山尋勝蹟<lb/>
恰逢雙鶴似相迎<lb/>
　　月下閒步<lb/>
閒行曲岸邊西嶺暮蒼然草蔓迷幽徑橋危咽細泉溪<lb/>
風吹緩帶夜色逼唫肩徙倚看林杪雲間月影遷<lb/>
　　觀雨<lb/>
密雨如膏灑碧絲稻花漠漠遶長陂虚齋睡起推忩看<lb/>
私喜甘霖正及時<lb/>
<pb n="KR2k0035_WYG_002-8b"/>
　　前廊<lb/>
曲廊斜轉接修篁坐倚層巖意興長細草敷榮侵榻緑<lb/>
野花争艷襲衣香碧梧枝上聴蟬噪翠栁隄邊看鶴翔<lb/>
此際閒身無一事怡然嘯詠自徜徉<lb/>
　　書齋秋暄<lb/>
幽齋新雨後爽氣泛池荷碧落疎星淡晴忩皓月多隔<lb/>
花聞漏滴倚枕和漁歌更愛流螢好悠揚拂檻過<lb/>
　　扈<lb/>
<pb n="KR2k0035_WYG_002-9a"/>
蹕途中觀穫<lb/>
　秋爽獵邊城天髙氣象清登場占物候觀穫暢<lb/>
皇情巖谷縈車騎雲霞拂斾旌豫游叨扈從薄劣愧<lb/>
恩榮<lb/>
　　　塞外中秋<lb/>
駐蹕邊庭夜中秋一鏡圓遙從滄海畔飛落碧峯巔溢彩<lb/>
　浮堯斚流輝拂舜筵坐深光愈迥景物倍清妍<lb/>
　　　塞外秋興二首<lb/>
<pb n="KR2k0035_WYG_002-9b"/>
　路出闗山外秋空日漸髙清霜凝曉斾寒色透征袍風<lb/>
　勁飛鷹捷川長獵騎豪<lb/>
皇威揚四逺邊徼戢弓刀<lb/>
　　　其二<lb/>
駐蹕依林麓風多野水鳴旌旗飄暮靄鐃吹咽邊聲雞塞<lb/>
　霜逾白龍沙月更清卻看<lb/>
行殿外諸部盡歡迎<lb/>
　　　避暑口外<lb/>
<pb n="KR2k0035_WYG_002-10a"/>
　爽塏髙原古上都鬱蒸節候熱全無千尋木䕃招凉扇<lb/>
　幾道泉飛辟暑珠時任鏤氷為鳥獸灣從銷夏泛菰蒲<lb/>
　<hi>銷夏灣在吳郡洞庭西山</hi>何如此地隨<lb/>
仙蹕披拂清風勝舞雩<lb/>
　　　口外山村<lb/>
　鳥外窺烟樹㣲茫磧路斜地寒宜種黍坡暖好栽瓜比<lb/>
　户裁駝褐居人置兔罝誰将淳樸意傳寫入中華<lb/>
　　　田家即事二首<lb/>
<pb n="KR2k0035_WYG_002-10b"/>
　沙磧髙低禾黍盈羣飛銅雀遶田鳴竹弓蒿矢堪驅嚇<lb/>
　漫向黄雲試射聲<lb/>
　　　其二<lb/>
　戍烽罷舉息征塵肆力耕耘屬幸民榆栁隂疎秋社近<lb/>
　縁邊笳鼓賽田神<lb/>
　　　塞上晩眺<lb/>
　倒影餘霞麗晴沙入望平千峯含暮靄萬幕起秋聲度<lb/>
　壟牛羊下歸鞍雉兔盈割鮮将進酒邊月照髙旌<lb/>
<pb n="KR2k0035_WYG_002-11a"/>
　　雨後<lb/>
凉雨晴偏好邊秋氣轉清虹從林杪斷月傍隴頭生落<lb/>
葉飄含潤囘沙溜有聲仰觀羣雁度寒影貼雲明<lb/>
　　途次暑雨<lb/>
泱漭夏雲屯滂沱塞雨繁繞渠沙路浄注澗石泉渾鸛<lb/>
浴依邱垤駝鳴傍水源凉颸起林末吹入小行軒<lb/>
　　山頂船樓<lb/>
樓居製倣船居好山檻風如水檻多飄渺千峯翻翠浪<lb/>
<pb n="KR2k0035_WYG_002-11b"/>
怒號萬木吼蒼波晴霞片片開帆影禽鳥聲聲唱棹歌<lb/>
閒拄一篙雲外泛青松白石任吟哦<lb/>
　　早起寄都中諸弟<lb/>
曉起輕寒透薄帷風光節物暗催移正當邊塞秋臨早<lb/>
况是闗山月落遲一雁孤鳴驚旅夢千峯攢立動詩思<lb/>
鳳城諸弟應相憶好對黄花泛酒卮<lb/>
　　熱河閒詠七首<lb/>
塞北開<lb/>
<pb n="KR2k0035_WYG_002-12a"/>
行殿忩臨萬壑松雲封雙塔嶺烟鎻磬錘峯飄𣺌層巒接<lb/>
　盤迥曲徑重紅塵難到處何事不從容<lb/>
　　　其二<lb/>
一人臨塞北萬里息邊鋒朽木含生意閒花逞冶容䕫<lb/>
　魈潛隠跡虎豹盡藏踪羣動無紛擾惟聞響梵鐘<lb/>
　　　其三<lb/>
　避冗原無意搜竒念久灰境幽饒野趣山静絶浮埃馴<lb/>
　鹿時來去閒雲自往囘長年頥養得何畏景光催<lb/>
<pb n="KR2k0035_WYG_002-12b"/>
　　　其四<lb/>
　卜居豈為避三庚巒壑幽深氣象清絶頂蒼松多古韻<lb/>
　前川皓月倍常明薄衾坐擁渾忘我髙枕欹吟别有情<lb/>
　萬籟寂然銀漢轉一聲破夢曙鐘鳴<lb/>
　　　其五<lb/>
　泠泠碧澗勝絲竹叠叠蒼嵓列畫圖異卉手拈陳几案<lb/>
　野蔬親摘付庖厨閒中隨展經千頁睡起新烹茶半壺<lb/>
　莫謂超羣解遺世廟堂清福一慵愚<lb/>
<pb n="KR2k0035_WYG_002-13a"/>
　　　其六<lb/>
　山深地僻塵囂隔斜䕃苑堂百尺松石辟有斑憑雨鑿<lb/>
　柴門無鑰倩雲封盤巖曲磴留麋跡繞砌平沙印鶴蹤<lb/>
　夢覺南窻何所事獨吟獨酌儘從容<lb/>
　　　其七<lb/>
　閒來忘署兼忘我浩氣沖融貫太虚城市山林君子宅<lb/>
　山林城市帝王居不尋仙客談元㫖懶覔髙僧講梵書<lb/>
　天地古今惟一嘯悠然自得有誰如<lb/>
<pb n="KR2k0035_WYG_002-13b"/>
　　　熱河道中<lb/>
　山色嵐光映馬韉軟沙細草緩鳴鞭花開遍野時飛蝶<lb/>
　雲散晴空好射鳶孤店酒帘飄栁外幾家溪水遶門前<lb/>
　穿林暮返擕鋤叟畧彴欹斜度晩烟<lb/>
　　　初夏扈<lb/>
蹕熱河<lb/>
行苑留<lb/>
仙蹕層巒儼赤城烟光濃樹色暑氣散泉聲地僻花偏艷<lb/>
<pb n="KR2k0035_WYG_002-14a"/>
　山深夢亦清瞻依忻<lb/>
聖豫風物慰<lb/>
皇情<lb/>
　　　山亭<lb/>
　蔦蘿滿樹帯烟垂篩月梳風作幔帷流水似琴還似筑<lb/>
　青山宜畫又宜詩饑鼯竊果縁枝捷乳雉呼羣出草遲<lb/>
　獨倚石闌舒逺目亭前幽谷起雲時<lb/>
　　　畫欄<lb/>
<pb n="KR2k0035_WYG_002-14b"/>
　薰風披拂畫欄東照眼榴花爛熳紅暑氣不親松閣内<lb/>
　清隂常在竹窻中由來邱壑情堪寄即此蓬瀛路可通<lb/>
　次第藥階香晩露纎纎新月上梧桐<lb/>
　御製詩<lb/>
　　　曉行<hi>辛酉</hi>
　滴窮玉漏夜闌干習習金風拂曉鞍野馬出山涼氣肅<lb/>
　陽烏隠樹曙光寒孤村犬吠門猶掩古驛人行露未乾<lb/>
　一幅河陽秋旅意不須重展畫圖看<lb/>
<pb n="KR2k0035_WYG_002-15a"/>
　　耆民趙可立一百二嵗矣扶兒迎謁道左尚能道<lb/>
　　　前朝事<lb/>
龎眉皓髪扶鳩杖道左擕兒望翠華為説平生無外慕<lb/>
村居勤樸課桑麻<lb/>
　　山行<lb/>
萬壑千巖宿霧封朝暾光射見重重霜前楓色丹猶嫩<lb/>
霽後山容翠更濃烟塢雲程頻借問農夫野叟每相逢<lb/>
愛聴塞上傳聞語一百年來不舉烽<lb/>
<pb n="KR2k0035_WYG_002-15b"/>
　　野渡<lb/>
秋水添新漲晨光羃野烟漂波沙失岸䇿渡馬為船孤<lb/>
沚歸鴻集寒流絶塞連蒼茫迷近逺源在白雲邊<lb/>
　　凉<lb/>
山行凉氣逼烟徑露華濡村爨寒難起峰巒曉欲鋪丹<lb/>
黄楓葉染嘹唳雁聲呼松雪傳真蹟邊闗逆旅圖<lb/>
　　秉燭待章奏未至<lb/>
不為巡遊懈勅幾離宫獨坐厪民依銀檠猶待封章至<lb/>
<pb n="KR2k0035_WYG_002-16a"/>
鳥路應遲驛騎飛風裊爐香移夜漏月明虎帳正宵衣<lb/>
今秋稍解祈年慮遍野黄雲擁六騑<lb/>
　　新月<lb/>
山静秋深新月小楸梧風動驚栖鳥歸羣牧馬聴人呼唧<lb/>
唧蛩音泣寒草猶憶昨年太液池金波搖漾光琉璃飛觴<lb/>
沸管詎不樂風餐露宿将何為将何為清歌一曲有所思<lb/>
　　塞上曉行<lb/>
馬踏霜華怯曉寒聲聲傳警列材官潺湲溪水行行渡<lb/>
<pb n="KR2k0035_WYG_002-16b"/>
罨畫山峯面面㸔壮士試開弓五石髙人猶卧日三竿<lb/>
昇平閲武兼巡狩觸目吟懐興未闌<lb/>
　　闗山月<lb/>
闗山月秋倍明塞楓磧草涼颸生皎皎懸空漠海白沙蛩<lb/>
霜雁寒聲并闗山月今異昔烽烟久靖田疇闢不似當年戌<lb/>
卒憶家鄉亦或戰塲覆沒孤魂魄闗山月昔異今即今秋<lb/>
蒐乗興惟閒吟前車堪作後車鑒持盈保泰惕予心<lb/>
　　霧<lb/>
<pb n="KR2k0035_WYG_002-17a"/>
密鎖千林樹迷離暗曉光乍看平野白却失逺山蒼捲速<lb/>
全消日收遲為䕶霜<hi>塞上霧多則霜降遲</hi>停鞭遙望處添得幾峰黄<lb/>
　　馬上吟<lb/>
白雲紅樹闘清秋盤鬱層巒紫翠浮霧捲馬頭山忽見<lb/>
橋臨谷口水㣲流停鞭愛看邊鴻度隔峪時聞野鹿呦<lb/>
笑我躭詩猶喜獵每逢佳景興偏留<lb/>
　　中秋夜對月<lb/>
崖巔升玉魄流彩座中移明是今宵甚看尤邊塞宜桂<lb/>
<pb n="KR2k0035_WYG_002-17b"/>
香初想處笳韻未終時猶憶幃城外秋思動者誰<lb/>
　　塞上秋<lb/>
塞逺朝逾冷霜濃曉倍晴千山紛葉落萬籟怒秋聲雲<lb/>
净天容濶秋澄眼界明御風懐列子襟袖颯然清<lb/>
　　夜静讀書<lb/>
日暮促歸鞍龍堆夜氣寒銀檠輝幔屋玉魄上槍竿<hi>嶺也</hi>
把卷光明暎忘言子細看邊笳忽吹動幾處落梅殘<lb/>
　　将軍塔爾岱久著勤勞養年私第今聞朕出口行<lb/>
<pb n="KR2k0035_WYG_002-18a"/>
　　　圍不辭勞瘁而來詩以賜之<lb/>
百戰歸來矍鑠身凌烟姓氏竟誰倫養閒合適林中趣<lb/>
憐爾仍隨輦後塵赫奕虎符叨寵舊輝煌竹簡紀功新<lb/>
為詢閲厯疆塲事幾度聞之厪念頻<lb/>
　　塞上行<lb/>
綠含眉黛逺山斜㸃綴楓林襯彩霞莫遣寒笳吹玉塞<lb/>
更裁新句詠龍沙<lb/>
野田積土有人耕蕎麥收時秋麥生謾道貳師能闢地<lb/>
<pb n="KR2k0035_WYG_002-18b"/>
當年空築受降城<lb/>
塞上中秋月似霜牧羣歌起叠伊凉歸駝都載新蒐鹿<lb/>
絶少征人夜望鄉<lb/>
荒山時見有城闉舊話翻驚入聴新自是太平無戰伐<lb/>
莫教歡樂忘艱辛<lb/>
　　秋山<lb/>
秋山雨霽别穠纎觸目詩題逐便拈落葉風前自瀟灑<lb/>
野蔬霜後更清甜磧程遼濶行行逺樹色丹黄日日添<lb/>
<pb n="KR2k0035_WYG_002-19a"/>
射獵歸來迴望處紅霞猶遶數峯尖<lb/>
　　聞畿輔雨澤霑足喜而有作<lb/>
六飛迤邐閲西成已慰祈年午夜情封奏更聞霑渥澤<lb/>
郊原秋麥想新耕<lb/>
　　塞上秋景<lb/>
盧龍風日寒況復臨素節芸黄帶露稀峯翠經霜潔宇<lb/>
空雲影淡流冷泉聲咽夙志慕髙清對此聊怡悦<lb/>
　　霧行<lb/>
<pb n="KR2k0035_WYG_002-19b"/>
霧行那識山程逺鳥道羊腸望轉紆却似阮劉迷洞口<lb/>
不知咫尺是方壺<lb/>
　　晴<lb/>
雲開山露翠霜重樹添黄北望塞千里南飛雁一行馬<lb/>
蹄歸路疾詩思客途長去去龍堆逺㣲吟興𣺌茫<lb/>
　　馬上口號<lb/>
蕎麥收時秋麥青駸駸羽騎别龍坰一川郊墅静朝旭<lb/>
四面峯巒展畫屏<lb/>
<pb n="KR2k0035_WYG_002-20a"/>
　　於章古台作<lb/>
畋餘迴六轡行行厯村落皜日懸秋空虚籟吟幽壑萬<lb/>
畝緑含菲千林黄隕蘀田饒<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>穗遺户有倉箱樂覽兹<lb/>
一開顔幾多民命托<lb/>
　　雨<lb/>
油雲迷逺岫急雨落平川飛迥如噴玉懸岩似響泉待<lb/>
晴開幔屋撫景擘花牋返照呈新霽山原轉净妍<lb/>
　　曉行<lb/>
<pb n="KR2k0035_WYG_002-20b"/>
薄霧遙封迷客路樹紅雲白暮秋時鳴鞭未覺行來逺<lb/>
兩岸蒼山呌畫眉<lb/>
　　古寺<lb/>
蘭若依然水石幽層層屏嶂俯清流苔封古塔全身現<lb/>
塵閉禪房半偈留鳥去山林餘暮靄客來時節正深秋<lb/>
如如色相如如在重費闍黎苦募脩<lb/>
　　曉日<lb/>
曉日光寒白露凄馬蹄藉草不沾泥炊烟細裊村帘外<lb/>
<pb n="KR2k0035_WYG_002-21a"/>
殘月猶懸嶺樹西塞上山川皆畫意途中風景盡詩題<lb/>
楓林沙坂經行處不數蘇公十里堤<lb/>
　　雨<lb/>
山雨曉亷纎詩情觸目拈憑将遙黛洗㣲覺峭寒添瀐<lb/>
漬由歸轡溟濛下細簾白雲纔散處露出數峯尖<lb/>
　　冷<lb/>
地近邊闗煖霜催節候寒却饒秋草綠間有早楓丹雁<lb/>
字依南寫龍堆直北看平蹊堪䇿騎十里軟沙乾<lb/>
<pb n="KR2k0035_WYG_002-21b"/>
　　曉景<hi>癸亥</hi>
山隠金烏越峭寒谷迴曉景已三竿如茵似毯莎猶綠<lb/>
欲墜還留露未殘人指青帘沽濁酒馬臨白沚飲清瀾<lb/>
楓岑槲阪遲詩約塞上重吟一片丹<lb/>
　　野老<lb/>
野老抱兒立不知避星驂道傍思獻曝韭薤堆滿盤此<lb/>
翁非任棠却似悟龎叅<lb/>
　　中元日作<lb/>
<pb n="KR2k0035_WYG_002-22a"/>
谷口涼來夕靄横廣寒宫殿即瑤京幻春火樹千枝燦<lb/>
貼水金蓮萬朶榮秋到中元纔約畧月臨朔地倍光明<lb/>
當時此日無來去的的河燈是證盟<lb/>
　　山居<lb/>
山居幽致許誰同變態煙雲曉暮中橡子墜林疑驟雨<lb/>
石泉赴澗似迴風野花帶露全凝白峯桕欺霜未作紅<lb/>
只有蒼松無改度晩來依舊月䑃朧<lb/>
鹿柴朝開野鹿來相将孤鶴立莓苔雲驅曉霧惟空宇<lb/>
<pb n="KR2k0035_WYG_002-22b"/>
露下秋臯絶㸃埃石劍攢青猶屴崱水衣縈碧任潺洄<lb/>
擬将底事消清暇雪色吟箋取次裁<lb/>
巖腰軒閣俯髙秋徨倚如登百尺樓野馬出山斜照沒<lb/>
玉蟾上樹晩涼浮目窮碧落心胷濶袖引金颸今古收<lb/>
只許詞臣伴清切酣吟每每遞詩郵<lb/>
　　熱河示扈蹕諸臣<lb/>
秉燭批黄漏㸃移豈因遊豫廢疇咨當年鵷侣今猶在<lb/>
應憶<lb/>
<pb n="KR2k0035_WYG_002-23a"/>
仁皇避暑時<lb/>
　　　野渡<lb/>
　殘月斜風曉青山白水鄉渡溪囘望處烟靄正迷茫<lb/>
　　　對月<lb/>
　虚庭人静晩涼多弄影銀蟾拂女蘿一種離宫秋夜月<lb/>
　當時曾照繞梁歌<lb/>
　嶺峻還疑月出遲倚楹吟望恰移時却同昨嵗新秋景<lb/>
　露滿金盤花滿枝<lb/>
<pb n="KR2k0035_WYG_002-23b"/>
　　　荒村<lb/>
　荒村臨野水環背多青山籬落何蕭疎秋花帶露殷蝸<lb/>
　舍晝逾静鹿柴夜不闗禾黍彌平疇蒹葭颭曲灣木石<lb/>
　與居處黄白相往還借問是何境桃源非人間<lb/>
　　　曉行即景<lb/>
　篤速青驄趂曉行雲途烟驛洒然清疎星漸斂秋河影<lb/>
　殘月遙連曙色明野渡水寒無馬飲荒村人静有雞鳴<lb/>
　朝嵐盡捲千峯紫極目郊原暢逺情<lb/>
<pb n="KR2k0035_WYG_002-24a"/>
瀼瀼白露湛青莎日照如煙泛逺波古寺不聞清磬響<lb/>
柴扉半掩野人歌菁葱眉色迎青嶂替戾鈴聲過紫駝<lb/>
何必伊涼尋舊譜磧程塞景入吟多<lb/>
　　掛缾叠前韻<lb/>
蘅臯掇菁藻氊室伴清嘉却喜多風韻偏宜對月華紛<lb/>
披紅豔夥掩映綠叢斜還似文軒側㣲吟倚碧紗<lb/>
　　雨<lb/>
塞山旋雨復旋晴作陣靈風馬上迎忽過千絲迴望處<lb/>
<pb n="KR2k0035_WYG_002-24b"/>
螺峯新沐一川明<lb/>
蓊渤重雲生足底下山剛值雨漫空莫之敢指惟凝望<lb/>
兩岫髙髙駕彩虹<lb/>
誰把珠簾馬上垂謂宜畫也復宜詩捲雲片刻西風疾<lb/>
青嶂重開霽後竒<lb/>
雨衣宜瓦仍妨漏争似氊廬雨不妨忽憶郊畿秋麦候<lb/>
掉頭南望興徜徉<lb/>
不借豐隆並雨師山靈自為洗山姿<hi>塞上大山多著靈異凡較獵後必有</hi>
<pb n="KR2k0035_WYG_002-25a"/>
　<hi>㣲雨俗云洗山亦竒事也</hi>也愁跋涉非容易幸是多人止頓時<lb/>
　　　暮<lb/>
　下舂隠桑榆槍竿横夕靄轅門鳴鼓角周廬列旌斾獵<lb/>
　火燎平原人馬聲喧㑹時巡伊古重武備我朝最上<lb/>
陵展積忱便途經塞外皇皇<lb/>
祖宗業金甌鞏且泰來王無近逺奕世斯永賴治安吾多<lb/>
　慚繼序遑敢懈<lb/>
　　　閲章奏<lb/>
<pb n="KR2k0035_WYG_002-25b"/>
　勅幾豈為豫遊荒驛路馳來閣部章額幸公田歌樂嵗<lb/>
　志期國士用賔王不教遊議淆心鏡喜是嘉謀納耳黄<lb/>
　業業兢兢承重器<lb/>
五朝仁治正光昌<lb/>
　　　塞上行<lb/>
　昔年今日此龍沙中外情聫久一家幾處荒荆餘敗壘<lb/>
　千秋興廢繫懐賒<lb/>
　露浥烟蕪欲作霜午衣猶熱曉衣凉皇州此際殘蟬咽<lb/>
<pb n="KR2k0035_WYG_002-26a"/>
已見南飛雁一行<lb/>
馬足駞□踏馬鞍迴看天外矗槍竿山靈有問如何答<lb/>
前嵗詩盟未敢寒<lb/>
丹楓翠柏妙山容野墅溪村也間逢最是牧羊估馬客<lb/>
於今都識重良農<lb/>
葆吹聲聲傍晩摐氊廬倚咏剪銀釭春風已度榆闗外<lb/>
謾唱涼州水調腔<lb/>
　　山村<lb/>
<pb n="KR2k0035_WYG_002-26b"/>
幾家負郭静無塵矮屋踈籬野趣真門枕清溪聆㶁濊<lb/>
忩舍翠嶂看嶙峋東流鎮日來西澗南舍常時候北鄰<lb/>
最是烟霞足供養住山不是住山人<lb/>
　　霧<lb/>
塞山寒作霧明晦半峯分沾袂渾疑雨飛空似布雲隔<lb/>
溪尋畧彴近樹辨榆枌能遲嚴霜信農家想樂聞<lb/>
　　路旁<lb/>
路旁兩苾芻頭頂金經跪衮衮紅塵中嘵嘵殊未已迹<lb/>
<pb n="KR2k0035_WYG_002-27a"/>
同獻賦來意為施檀起我聞佛無欲安事莊嚴美其徒<lb/>
云苦行其師應不喜勞勞天下人名利網中死逃此乃<lb/>
出家胡為復入此<lb/>
　　静坐讀朱子詩因效其體<lb/>
龍沙萬聲息虎帳一燈閒理窟㣲能著心芽邪自閑清<lb/>
風來嶺表明月出林間妙道當前在憧憧空往還<lb/>
　　行漏<lb/>
行漏鳴丁丁晦明毫不爽循環十二時豈識有今曩而<lb/>
<pb n="KR2k0035_WYG_002-27b"/>
人於其間却分去來想有智不如無對之增慨慷<lb/>
　　熱<lb/>
塞景渾無定午暄曉暮涼甫欣過嶺背便覺畏曦光㸔<lb/>
樹全餘綠馳莎半染黄今年芻牧好共喜未沾霜<lb/>
　　八月朔日作<lb/>
形勝行行攬年芳厯厯收闗山連北塞雲物近中秋輻<lb/>
輳來諸部逶迤駕六虬近光陪後乗輸悃導前斿覩此<lb/>
瞻依切寧予徳澤流鴻猷思<lb/>
<pb n="KR2k0035_WYG_002-28a"/>
祖業燕翼逮孫謀更喜隨<lb/>
慈輦無妨視膳羞筵開親捧爵津渡手扶輈丙夜封章覽<lb/>
　良辰藻思抽詞臣隨豹尾壮士擁旄頭人帯秋陽色衣<lb/>
　霑湛露浮鄗京佳氣繞指日謁<lb/>
珠丘<lb/>
　　　聞近京一帶得雨喜而有作<lb/>
　行旅慮久霖跋涉沾塗泥南畝種麥人方望秋雨滋自<lb/>
　我始于役二旬已有竒未遭滂沱苦率遇晴霽宜豈不<lb/>
<pb n="KR2k0035_WYG_002-28b"/>
　利輜重中心有所思思彼隴畝間來牟正其時亢暘土<lb/>
　脈乾耰鋤將安施忽覽封章奏膏澤自天垂四郊一犁<lb/>
　雨雨公還及私良農既不悞塞路仍如兹雨暘各適可<lb/>
　孰非大造貽懸懸差已慰芃芃猶可期迴鑾厯緑疇應<lb/>
　有喜農詩<lb/>
　　　即事<lb/>
　輕輿緩過叢榆路曉煙濛濛迷白露荆籬土室學荒村<lb/>
　爽籟寒風呌枯樹樹旁迤邐獵騎過驚起爰爰樹根兔<lb/>
<pb n="KR2k0035_WYG_002-29a"/>
壮士未及彎烏號深巷已見歇驕怒三窟乍失遭奮噬<lb/>
犬主持獻迎鸞輅還兔更命賜白金憐伊芹曝心殷注<lb/>
見韋韝毳幕人似此輸忱實可賦<lb/>
　　新月<lb/>
節近中秋且未中生西已見半開弓一天素彩誰能賦<lb/>
萬里寒光訝許同為問龍坰吟皎潔何殊松閣寫朦朧<lb/>
前年塞景依然在不信流隂𩔖轉蓬<lb/>
　　夜雨<lb/>
<pb n="KR2k0035_WYG_002-29b"/>
塞山能作雲峰頭幾縷布有渰始萋萋如絲肖霏霧數<lb/>
日苦塵壒喜此甘膏㴻濕潤忽被野延綿乃入暮牧馬<lb/>
聲漸息啼蛩乍如訴欹枕聴浙瀝曠懐良可賦丙夜漏<lb/>
㸃闌㣲見星河露明朝發征鞍清切秋煙路<lb/>
　　弦月<lb/>
塞天懸半鏡西嶺迓流蟾鳥道㣲茫辨霜華取次添近<lb/>
河光漸隠入樹影猶纎不必遲眠愛清吟意亦忺<lb/>
　　野流<lb/>
<pb n="KR2k0035_WYG_002-30a"/>
野流西去復東來日日鳴鞭渡幾囘照水汀花紅爛漫<lb/>
試霜江草綠䯱䰄匪同洛浦當年遇用盡陳王八斗才<lb/>
極目烟波方浩渺然疑源在白雲隈<lb/>
　　閒<lb/>
日往月來運不已寒暑遞催羌誰始屈信相感本無心<lb/>
槖籥萬物孰愈此自我東行今月餘塞程正值清秋美<lb/>
朝逐原獸控青驄夜覽封章蘭燄紫行過村落詠桑麻<lb/>
時坐溪頭捕魴鯉分堋較射燕嘉賔更復行宫視甘㫖<lb/>
<pb n="KR2k0035_WYG_002-30b"/>
旁人云我身已勞我覺我心甚安止設使憧憧復搖搖<lb/>
九重宴坐豈其是窮神至化我未能且學鄭崇心似水<lb/>
　　夕<lb/>
牧馬已斂羣行人率止頓萬幕旌幟别傍晩各歸趂山<lb/>
靄送寒來陸露猶餘潤懐抱既已適翰墨差堪論去嵗<lb/>
松梢月依舊忩間印<lb/>
　　鏡<lb/>
滿月光明秋水流共人歡喜共人愁塞山磧草歸清照<lb/>
<pb n="KR2k0035_WYG_002-31a"/>
個裏曾無一㸃留<lb/>
　　暮雨朝晴<lb/>
暮雨朝晴不悞行程朝晴暮雨有益禾黍天地之大人<lb/>
猶憾所欲必得羌何厭君不見得隴望蜀疇能免甑破<lb/>
不頋人應鮮<lb/>
　　八月十四日隂<lb/>
璇霄桂魄欲圓時乍見鱗空天幕垂為恐多人動秋思<lb/>
不教流影白榆枝<lb/>
<pb n="KR2k0035_WYG_002-31b"/>
谷風初息嶺雲横玉䨲朦朧半掩晴不道豐隆偏解妬<lb/>
纎阿也讓十分明<lb/>
碧空月御似遲留觸撥詩腸塞景收明日冰輪應滿放<lb/>
一年能得幾中秋<lb/>
　　隂<hi>乙丑</hi>
有渰看萋萋千峯黯若迷問誰增旅况乍不辨前蹊景<lb/>
寫米顛筆詩歌豕白蹄晩田猶待澤莫漫慮霑泥<lb/>
　　閒<lb/>
<pb n="KR2k0035_WYG_002-32a"/>
行宫批答奏章還贏得山齋片晌閒心所忽教愁緒觸<lb/>
晩田缺雨見途間<lb/>
　　雨<lb/>
塞山能作雲日暮馳蒼狗乍失天泬寥不辨峯前後祁<lb/>
祁灑空宇霏霏沃林藪六蹕駐離宫啟我文紗牖匡床<lb/>
遲寝息蘭席延俄久畿輔多望霖黙禱常自咎况從京<lb/>
國來所見率焦畝今年幸秋遲十日猶堪守是雨利荳<lb/>
蕎聞諸田間叟賑恤澤豈溥祗恃天恩厚遑慮跋涉艱<lb/>
<pb n="KR2k0035_WYG_002-32b"/>
跋涉時所有引領望闗南此際曾霑否<lb/>
　　聞京師得雨喜而有作<lb/>
九夏望甘霖愁多常罪已入秋始霑潤黍禾半蘇起農<lb/>
人盻兩收趂種蕎靡靡胡乃復亢陽穉苗黄欲萎我從<lb/>
都城來所見率如此縱修時巡典豈似覩豐喜五民坐<lb/>
待賑不肯輕去里<hi>去嵗直𨽻頗冇收又以有司撫恤得宜故今夏雖旱而無流離凍餒之形</hi>
<hi>以此少慰云</hi>此情堪憫惻部例豈其是<hi>舊例夏灾不出九月今朕時巡見有歉形</hi>
<hi>無暇待九月施賑之例矣</hi>徴租免正供平糶逮遐鄙小補庸有濟恩<lb/>
<pb n="KR2k0035_WYG_002-33a"/>
膏實所恃出闗逢澤降京師卜何似喜接奏章來知渥<lb/>
良田矣倚楹覺心舒傳餐識膳㫖嗟嗟爾農夫錢鏄庶<lb/>
堪庤<lb/>
　　秋曉<lb/>
塞垣朝暮寒况值中秋月山空増料峭晨凉薄肌髪白<lb/>
露在蘭苕輕烟霏荔埒匪盻洞庭波木葉亦㣲脱素心<lb/>
淡空宇夜氣清明發金颸復颯沓峯嵐互出沒蕭然愜<lb/>
襟抱極目碧天濶<lb/>
<pb n="KR2k0035_WYG_002-33b"/>
　　秋窻夜雨<lb/>
秋窻一夜雨凄其竹柏風聞淅瀝吹憶得去年今夕景<lb/>
香生新桂伴吟詩<lb/>
帯濕螢光暗裏流無眠支枕興悠悠征人漫賦漸漸石<lb/>
多少良農慰有秋<lb/>
　　曉行即景<lb/>
樹色山容面面移鳴鞭畫意鎮相隨風沿谷口來偏速<lb/>
日隔峯頭出較遲馬識塗尋剛淺渡鳥驚人向最髙枝<lb/>
<pb n="KR2k0035_WYG_002-34a"/>
前秋曉景分明㑹結還㕘不即離<lb/>
　　沈家邨<lb/>
午過沈家村茅簷隠叢枳耕農六七户長年作鄰里生<lb/>
子不知書有媍惟修簋菽粟可果腹不羡肉食鄙布棉<lb/>
可禦寒豈用求錦綺覽此太古風如入桃源裏山田有<lb/>
餘地嵗嵗修耒耜一耕而一休種斂隨時舉<hi>叶</hi>却如東<lb/>
坡言富人稼多美我來秋雨過禾黍香風起髙低例繡<lb/>
塍有秋庻可擬風景異所經藉以稍慰喜尚聞村老言<lb/>
<pb n="KR2k0035_WYG_002-34b"/>
近逺率如是金鞭不肯揚黄雲度演迆殷憂半去懐孰<lb/>
非余赤子<lb/>
　　風<lb/>
著物欣含爽驅雲合放晴豈懐分别見因境愛憎生翼<lb/>
翼催苗實蕭蕭助馬鳴髙峯停轡處萬里向虚明<lb/>
　　爽<lb/>
北地風添勁鳴條呌野原送來迎袂爽散去鬱人暄峯<lb/>
翠凝雲薄林丹綴露繁驂驔森七萃翊衛列千屯切景<lb/>
<pb n="KR2k0035_WYG_002-35a"/>
吟龍塞懸清愛鳥暾烟嵐開朗處濃叠故山存<lb/>
　　新秋月<lb/>
連日翳秋雲䑃朧度哉魄今朝碧宇净恰值上弦夕西<lb/>
嶺掛銀鉤東岡映虚白隔林散疎影入水澄空跡嫦娥<lb/>
作中秋益復饒光澤圓規底須盻塞景聊堪適<lb/>
　　塞上山<lb/>
層峯髙矗覺天低蔚緑縈丹霽景䨑樹列周崖成鹿柴<lb/>
花披亂錦㸃霜蹊經時幾欲忘龍塞佳處還教遲馬蹄<lb/>
<pb n="KR2k0035_WYG_002-35b"/>
自古詩人多未到獨留生面待誰題<lb/>
　　闗山月四首<lb/>
　　林中䇿杖雅宜騷客之招座上停杯聿稱詩人之<lb/>
　　問况乎金秋云仲玉魄就圓值此日之龍堆益增<lb/>
　　佳麗非昔年之雁塞惟助凄凉聊即景以拈題用<lb/>
　　寓懐而展興體成七絶詩各一章<lb/>
　　　嶺頭月<lb/>
侵人夕靄怯衣單是處川原近廣寒却似今朝東嶺上<lb/>
<pb n="KR2k0035_WYG_002-36a"/>
嫦娥雙手奉金盤<lb/>
　　　平湖月<lb/>
平湖淼淼望無窮鏡様圓規印碧空何異洞庭㣲葉脱<lb/>
鷗波瀲灔鯉魚風<lb/>
　　　磧中月<lb/>
笛裏闗山牧馬嘶秋聲秋色總詩題誰知此夜中庭月<lb/>
曾照當年戍卒啼<lb/>
　　　氊廬月<lb/>
<pb n="KR2k0035_WYG_002-36b"/>
鈴索欄邊憶桂花垂垂金粟幾枝斜結璘獨不孤詩約<lb/>
依舊光明映緑紗<lb/>
　　中秋夜作<lb/>
東岡出較遲露立意何為但是秋中月那無即景詩看<lb/>
從峰口吐延得樹頭移塞景清如此秋思動者誰<lb/>
　　塞雨<lb/>
塞雨灑深秋清吟興邈悠遙峰青乍掩空宇白如流牧<lb/>
馬聲全息虞人火未收蒼茫烟靄意恰似凭江樓<lb/>
<pb n="KR2k0035_WYG_002-37a"/>
度林霑落葉拂鳥濕輕翰沙磧渾無坱蹄涔畧有瀾却<lb/>
迷千里翠㣲覺一畨寒贏得氊廬暇拈題興未闌<lb/>
　　意行<lb/>
意行騎馬徐馺婆塞山磧水來㕘我忽上層峯下視雲<lb/>
如泛千里凌風舸潦收㵎口汲冷泉葉脱枝頭摘殘果<lb/>
松厓雨後綠髯張楓岸霜前赤霞鎻縈青繚白含大虚<lb/>
乾端坤倪豁<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>閜更從天外眄遙尖㸃㸃烟螺殊砐硪<lb/>
飛來靈鷲只虚名似對雄風言堀堁應接無暇足吟拈<lb/>
<pb n="KR2k0035_WYG_002-37b"/>
千仞岡頭凝慮坐今朝御鳳小遊仙洪崖右拍赤松左<lb/>
曠觀契妙所得多謂予從禽聊復可<lb/>
　　曉月<lb/>
過望月就匡大明引朝暾寒光尚欲流素影直可捫中<lb/>
秋倐已徂撫景懐髙奔谿霜㸃清冷巒烟互吐吞西宇<lb/>
不忍傾隠隠留纎痕<lb/>
　　即事<lb/>
忽捲朝嵐露嶂屏芙蓉面面佛頭青瀑飛天半徐聴處<lb/>
<pb n="KR2k0035_WYG_002-38a"/>
疑是東陽水樂亭<lb/>
紫翠繽紛萬状竒停鞭攬結恰移時有情詩思無聲畫<lb/>
誰為山靈一寫之<lb/>
　　繡壁<lb/>
繡壁雲開當面時是他是我費尋思若云他我原無二<lb/>
碧眼胡僧笑汝癡<lb/>
　　讀書效朱子體<hi>丁邜</hi>
古人曾有言力學如行路設不進一步即為退一歩髙<lb/>
<pb n="KR2k0035_WYG_002-38b"/>
秋駐行宫清暇鮮幾務耽書有宿縁娛此深山暮即景<lb/>
自體驗未覺勝前度踟蹰生愧慙空復尋章句<lb/>
　　行漏<lb/>
塞北燕南隨境别風晨雨夜報時同因之悟得相應處<lb/>
只在尋常不息中<lb/>
　　凉<lb/>
塞雨能增冷秋山不障寒馬蹄輕可試鷹羽勁思摶埭<lb/>
草将霏白巒楓欲作丹總催秋稼納農慶築塲寛<lb/>
<pb n="KR2k0035_WYG_002-39a"/>
　　曉行<lb/>
曉行亘驛路袷衣侵峭涼愛此晨曦殷離離白露光馬<lb/>
度阪莎濕風拂崖荔香山田銅雀鳴秋稼如雲黄誰云<lb/>
地利遺墾植彌遐荒究不免饑寒翻以增徊徨<lb/>
　　新月<lb/>
西宇遙看掛玉弓中秋數<hi>上聲</hi>日未云中已勝十一月中<lb/>
月普照三千空外空<lb/>
椒風荔影共徘徊疑是仙家白玉臺漫説錢塘潮好看<lb/>
<pb n="KR2k0035_WYG_002-39b"/>
萬山齊赴湧金堆<lb/>
朦朧烟樹夜齋清借助遙村雙杵鳴㑹得前秋詩境界<lb/>
太虚何物惹閒情<lb/>
　　沈家村<lb/>
前嵗沈家村他處歉秋此較好今嵗沈家村却同他處<lb/>
登萬寳安得遍海宇皆似沈家村旱暵可戽澇可洩五<lb/>
穀常穫孶雞豚村内老翁抱其孫憮然獨不喜蹙眉相<lb/>
與言三時勤農實已憊逺近俱收向誰賣<lb/>
<pb n="KR2k0035_WYG_002-40a"/>
　　塞山<lb/>
塞山紛合沓逺近望中分有樹都張錦無峰不範雲馬<lb/>
前横黛影空際疊螺紋孫綽天台賦那如大塊文<lb/>
　　雨<lb/>
塞雨灑涼秋山雲湧似流輕寒增幕底野水漲谿頭牧<lb/>
馬嘶聲壮飢鷹側翅愁命車傳罷獵聊學魏文侯<lb/>
止頓就平崖千廬次第排攻車雖有制漸石亦堪懐楓<lb/>
嶺湔紅葉蘭臯潤綠荄消閒帷殿裏書史作生涯<lb/>
<pb n="KR2k0035_WYG_002-40b"/>
　　晴<lb/>
急雨如飛晴亦速袷衣馬首頓生涼擘雲朱鳥天中杲<lb/>
朗照千峰紫翠光<lb/>
　　椒風<lb/>
謖謖椒風壮商聲果是商入林驚落葉隔嶺淡晨光藉<lb/>
草全霑露純綿且禦涼吟成聊紀節屬賦讓歐陽<lb/>
　　八月初十日對月有作<lb/>
東嶺漸徘徊流光朗磧臺弓弦将欲滿桂樹若為栽五<lb/>
<pb n="KR2k0035_WYG_002-41a"/>
日何須盻中秋依舊來棘闈相照處遙企得真才<lb/>
　　曉行即景<lb/>
夜雨釀晨寒曦輪隠峰半旋旋暖光吐林樾增輝絢露<lb/>
重馬蹄濕巒迴鳥道轉曠谷捲千幕野火騰餘爨氣壓<lb/>
不能升結作白雲片始穿雲際出忽據雲上看乃知嵐<lb/>
靄竒總自人意幻攬轡立斯須清吟紀所見<lb/>
　　中秋即景<lb/>
豈誇朗朗與昭昭大漠凄清天泬寥萬里隂晴同此夕<lb/>
<pb n="KR2k0035_WYG_002-41b"/>
千秋吟賞逮今宵緐絃急管聲翻閙氊室藤牕興自饒<lb/>
莫更翠峰升極頂嫦娥那許便呼招<lb/>
　　叠舊嵗中秋帖子韻并令梁詩正蒋溥和之<hi>有序</hi>
　　羲和轉嵗仍當少昊蕭辰塞磧冝秋恰值望蟾佳<lb/>
　　節眄側峰與横嶺都歸朗照之中更荔露而蘿烟<lb/>
　　總助廣寒之景單椒止頓萬幕雲披蘭殿稱觴千<lb/>
　　秋山對歡同中外翠𤓰并花餅分頒澤逮輿儓原<lb/>
　　鹿與澤麋遍及又何必中庭地白歎秋思之誰家<lb/>
<pb n="KR2k0035_WYG_002-42a"/>
　　塞外草衰感邊聲之四起者哉因思鸞牋綵帖創<lb/>
　　自去年便教步韵連吟用酬今夕縱非彤墀瑣闥<lb/>
　　陪屬車者越有鄒枚何妨摛藻拈豪居右座者莫<lb/>
　　期司馬爰成首倡各進載賡<lb/>
風清月白好秋閒應節吟詩不可刪底事今宵輪見早<lb/>
此山髙外更無山<lb/>
嫦娥還守一輪光彷彿風吹桂子香今夕三條銀燭下<lb/>
萬人昻首眄雲匡<lb/>
<pb n="KR2k0035_WYG_002-42b"/>
帖子宜春例可師堆盤𤓰餅入新詩偶拈舊韻氊帷裡<lb/>
不異秋風太液池<lb/>
籟是仙韶松是樓廣寒法曲讌中秋便教即景龍堆畔<lb/>
也勝徴詞玉殿頭<lb/>
　　曉月<lb/>
泫露凄風碧漢陲寒光偏共曉光披莫嫌規影将虧半<lb/>
不讓團圞三五時<lb/>
蕭疎涼影落楓楸白處㣲知澗水流西嶺不教飛度速<lb/>
<pb n="KR2k0035_WYG_002-43a"/>
應縁囘首惜中秋<lb/>
大漠四更山吐月秋風八月馬嘶晨前年詩景分明在<lb/>
瑩目清光不染塵<lb/>
　　山雨<lb/>
山雨斜飛馬上看崿峰浴翠樹湔丹溟濛作勢霏林霧<lb/>
倐忽奔流漲峽瀾麥隴菜畦方沐澤氊廬布帳漫愁寒<lb/>
清吟别有闗心處萬慮何能一慽歡<lb/>
　　閲本口占<lb/>
<pb n="KR2k0035_WYG_002-43b"/>
此豐彼歉總難同物理人情豈易窮只有孜孜勤政意<lb/>
無分塞外與宫中<lb/>
　　霜<lb/>
塞垣先識冷白露早為霜度草無留緑霏林不約黄蕭<lb/>
森餘夜氣熠燿晃晨光鴻雁偏知信南飛呌數行<lb/>
　　山市行<lb/>
海客談蜃樓絳宫明滅杳難覩齊人詡瀛洲三島荒唐<lb/>
無處所豈如山市擅竒觀惜乎初未聞之古秋山行旅<lb/>
<pb n="KR2k0035_WYG_002-44a"/>
舊曾圖烟樹蒼茫知幾許水氣嵐光同一如爰為標名<lb/>
詩以譜雁塞龍堆萬嶺盤風清霜白九秋序曉星初上<lb/>
殘月明寥天将曙朱輪吐停鞭絶頂少徘徊山腰薈蔚<lb/>
纔一縷非烟非霧復非雲如嶽如樓更如櫓須㬰變幻<lb/>
滿空白幾㸃金焦露齲齲翠柏丹楓時隠現陡壁懸崖<lb/>
互容與乍合倐離難捉摸馬騰波赴誰部伍如從雲海<lb/>
泛騫槎咫尺琳宫並瑤圃谷神游戲有是哉畫家留白<lb/>
此鼻祖<lb/>
<pb n="KR2k0035_WYG_002-44b"/>
　　暖<lb/>
侵尋軟暖變輕寒栁尚拖青楓半丹因識秋光留避暑<lb/>
<hi>木蘭行獵畢将迴蹕駐避暑山荘</hi>從教涼意别興安風縁谷曠全非峭<lb/>
天為山疏漸覺寛菜圃蕎畦均倍穫農功南望頓生歡<lb/>
　　九月朔日作<lb/>
夜雨漲野水曉風驅絮雲驛路九秋景客鞭涼露晨鹿<lb/>
柴有人家烟火東西鄰塞行将及月聞雞意却欣萬里<lb/>
玉闗外憶彼長戍人<lb/>
<pb n="KR2k0035_WYG_002-45a"/>
　　村行<lb/>
山田收罷圃場盈拍拍時聞耞板聲一路好秋經飽看<lb/>
思量不負嚲鞭行<lb/>
䕃槐環栁柴扉接背嶂臨溪板屋重不道古來征戍地<lb/>
家家水碓熟冬舂<lb/>
老翁曝背繞兒孫莫笑田家老瓦盆東舍炊烟引西舍<lb/>
後村流水到前村<lb/>
韭圃松畦生意足豆棚瓠架葉聲乾從容茅店咨終嵗<lb/>
<pb n="KR2k0035_WYG_002-45b"/>
迤邐蘭衢破曉寒<lb/>
㸃綴霜華白石津蓽門隠映静無塵隔林却見青帘颭<lb/>
便有尋廬問酒人<lb/>
婦織男耕長作計雞鳴犬吠鎮相聞即看邊外閭閻富<lb/>
百嵗熈和豈易云<lb/>
　　即景<lb/>
萬嶂自縝紛中峰獨出羣紅霏殷露葉白重䕶霜雲漲<lb/>
影懸崖落剽聲古寺聞詩人易看待㸃筆與平分<lb/>
<pb n="KR2k0035_WYG_002-46a"/>
一嶺界雙水雙流滙一溪問誰為布置莫與識端倪野<lb/>
鳥呼名異山田納稼齊侵鑣寒氣重滿谷霽烟低<lb/>
素節凄清裏秋山來往中賞心隨所遇拈詠詎從同樹<lb/>
耐㣲霜緣峰銜落照紅豁然無㸃翳寄興在長空<lb/>
　　振蘀行<lb/>
山莊逥蹕林猶綠一夜霏霜幻何速兼以谷風颯沓<lb/>
之振蘀須㬰萬山秃鹿呌榛烟失所藏幽禽下樹<graphic n="KR2154" url="https://raw.githubusercontent.com/kanripo/KR-Gaiji/master/images/KR2154.png" mimeType="image/png"/>
殘黄平湖貼貼如湔錦奚必三湘七澤傍宛轉忙飛<lb/>
<pb n="KR2k0035_WYG_002-46b"/>
更問委憶六年前曾詠此同時賡者存歿半况兹薄<lb/>
質胡可恃<lb/>
　　雨<hi>戲成一韻體</hi>
剛覺詩題少山靈送雨霏應縁留宿宿便與駐騑<lb/>
騑罨牖峰無滓迎階菊有馡晴開雲巘迥畫境是<lb/>
耶非<lb/>
　　曉行<lb/>
寒峭霜蹄重長村復短村意行供攬結到處足雞<lb/>
<pb n="KR2k0035_WYG_002-47a"/>
豚度寺聞清磬停鞭愛曉暾石田租稅少無慮吏<lb/>
敲門<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0035_WYG_002-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷二<lb/>
</p>
<p>
</p>
  </div>
</body>
</text>
</TEI>
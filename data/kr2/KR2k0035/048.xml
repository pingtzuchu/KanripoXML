<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_048-1a"/>
欽定四庫全書<lb/>
欽定熱河志卷四十八<lb/>
　圍場四<lb/>
　哨鹿<lb/>
　　哨鹿以秋分前後為期鹿性於秋前牝牡各為羣<lb/>
　　中秋後則牝分羣而求牡也哨鹿擇林壑深幽獸<lb/>
　　羣總萃之所至期<lb/>
上於昧爽前出營旌門外燎火以俟隨從侍衛以次而<lb/>
<pb n="KR2k0035_WYG_048-1b"/>
　　留從者不過數十騎皆屏息單行不聞聲響既至<lb/>
　　其所各戴鹿首為導其哨以木為之隨機達變低<lb/>
　　昂應聲鹿即隨至<lb/>
上每親發神鎗殪之伏讀<lb/>
御製前後哨鹿賦研精物理義藴賅備可以騐氣機可<lb/>
　　以通道妙非蠡管可能窺也既竣事回<lb/>
　行營或即其地<lb/>
啟蹕焉<lb/>
<pb n="KR2k0035_WYG_048-2a"/>
　御製賦<lb/>
　　　哨鹿賦<hi>有序</hi>　<hi>己巳</hi>
　　　賦者古詩之流詩以言志其有不能盡言之志則<lb/>
　　　賦可以申之我<lb/>
皇祖昔喜哨鹿朕沖齡隨侍習聞其事年來乃親試為之<lb/>
　　　嘉其有合於聖經顧古人無賦之者故不愧無文<lb/>
　　　其辭曰<lb/>
　伊白露宵中之候正伊尼孶尾之時生不息焉洪鈞運<lb/>
<pb n="KR2k0035_WYG_048-2b"/>
　而難測物雖蠢也氣機至而咸知故三序<hi>春夏冬</hi>則牝牡<lb/>
　各從其類<hi>謂牝隨牝羣牡逐牡侣</hi>惟中<hi>去/聲</hi>秋斯牝牡各嫓其妃<hi>謂牝</hi>
　<hi>各分羣而匹牡</hi>强有力者不惟挾兩而累十弱無能者或乏獨<lb/>
　匹以相隨或依林而命侣或據嶺而分畿或悍害而傲<lb/>
　衆或謹守而自持或豪敓而攘彼或竊取以私其萬態<lb/>
　紛其莫窮一以音而宣之於是虞人善因聲以察情爰<lb/>
　體情以斆聲喜金風之颯爽値玉宇之晶明霜重而不<lb/>
　言其冷露濃而那覺其零陵嶮㠊而如登祍席冐䝉茸<lb/>
<pb n="KR2k0035_WYG_048-3a"/>
而不異户庭慮吾遊之晏起虞原獸之怠鳴<hi>鹿迨晨則懶鳴哨亦</hi>
<hi>不進故哨鹿者恒於未曙前即往</hi>夙戒僕而奚從欣戴月而披星舎彼<lb/>
寛衣宜兹短服荷長哨於左肩<hi>以木為哨鹿之具呦呦以鳴</hi>出象首<lb/>
於右簏<hi>象鹿之首人戴之則鹿不疑</hi>躐嶒陟嵕沿谿寄谷攀蘿兮豈<lb/>
辭胼手履石兮何妨馗足蓋以暢兹心神詎惟饕其口<lb/>
腹於焉蹵乎崔嵬軼彼嵾嵳上干丹楓之巘下視白雲<lb/>
之隈上風餮切之避忘陽林晃耀則紆迴就叢薄之蔽<lb/>
翳反獺裘而毰毸衆條理焉畢會乃得傑雄之争匹者<lb/>
<pb n="KR2k0035_WYG_048-3b"/>
呦踉蹌而徐來角八乂兮嶷嶷耳雙聳兮濕濕挺强項<lb/>
兮莫攖矗靈鼻兮善䶋始赫侣兮自閑乃妬異兮矜急<lb/>
既漎漎兮疾赴復□□兮少戢蓋屢試兮絶猜遂鋭志<lb/>
兮直入爾其動林無形匪風有響適其將至撇爾懼往<lb/>
奮角思觸瀏睨争長則在夫能哨者善達變以隨機比<lb/>
用中而執兩或激其怒兮使進或示以弱兮令放惟察<lb/>
情之喜怒乃應聲而低仰蓋用心於既專斯通靈而不<lb/>
爽既然矣無動無慮不徐不遽驀黶合之前陳陡應叱<lb/>
<pb n="KR2k0035_WYG_048-4a"/>
而少住屛營收息量卑揣髙傍斗窺星<hi>鎗上施星斗所以審高低</hi>度<lb/>
分以毫審度發機馥焉中膏命處擇肥登于大庖若夫<lb/>
多疑旁剔既進中止膽劣心狷狐猜狼視未交戰而長<lb/>
跳敺叢樾而如駛則亦比之窮㓂之莫追又何必焚林<lb/>
而盡取哉蓋嘗研精哨鹿之理而知五徳焉取一以新<lb/>
匪二以頻仁也逆者斃之去者寘之義也爰登簠簋爰嘏<lb/>
福履禮也招之即至獲之即遂智也呼哨以進射宿凛<lb/>
訓信也如是者蓋有合於聖人之洪道而又豈潘岳耽<lb/>
<pb n="KR2k0035_WYG_048-4b"/>
盤流遁之所誡相如子虚上林之所嘲也哉<lb/>
　　後哨鹿賦<hi>癸酉</hi>
或問哨鹿之時之法之義蓋已藴賅前賦矣若夫冐凛<lb/>
冽之霜晨衝䝉翳之林薄踐岞㠋之巉峰涉沮洳之幽<lb/>
壑十哨未必一來十來未必一獲獲乃心忻失斯興索<lb/>
多見其勞鮮聞其樂則何不張堂堂之圍按徐徐之度<lb/>
收籍籍之富免皇皇之謔而故為是寒征而曉作者何<lb/>
哉曰吁是何言耶是何言耶見土障葛燈而嗤為己過<lb/>
<pb n="KR2k0035_WYG_048-5a"/>
　者非忘其先也耶逸則淫而勞則思季氏之婦猶聞之<lb/>
　固可弛其惕乾耶或曰惕乾者蓋不若是矣意者慎大<lb/>
　寶居法宫屏九御接三公劭農政熈天工豈謂當即鹿<lb/>
　於隍中耶曰子知其一未知其二坐吾語汝賦以見兹<lb/>
　若夫高談堯舜深處廟廊文恬武嬉内弱外强孰不喜<lb/>
　夫逸體而庸詎知其頺綱也哉且也身歴其難者告之<lb/>
　以人之難而知而不知人之餒者方謂何不食肉糜也<lb/>
　是以神區天闢後法<lb/>
<pb n="KR2k0035_WYG_048-5b"/>
先垂詰戎習衆謹度節時圍以示正哨以出竒得之艱者<lb/>
　趣斯永躬其勞者樂亦隨蓋理境之當窮可絜短而深<lb/>
　思也於是秋木蕭辰塞猶凄所宵風定兮林静曉月上<lb/>
　兮山阻儦儦者妬羣俟俟者擕侣遵彼<graphic n="KR1811" url="https://raw.githubusercontent.com/kanripo/KR-Gaiji/master/images/KR1811.png" mimeType="image/png"/>
                    <graphic n="KR1811" url="https://raw.githubusercontent.com/kanripo/KR-Gaiji/master/images/KR1811.png" mimeType="image/png"/>之蹊如或<lb/>
　殷殷而佇吹長哨以通情似應聲而答語去亦弗追來<lb/>
　亦弗拒則有强者捍捩弱者趦趄猜者飄瞥怯者踟躇<lb/>
　慷慨者恲性昬瞀者糢糊雖人情之萬態亦奚有以異<lb/>
　諸縁輳物來獲一勝百其來也亦惟去之是慮其獲也<lb/>
<pb n="KR2k0035_WYG_048-6a"/>
夫何失之足惜去與來固難期之儻然失與獲亦無定<lb/>
之屢易吾因以參如幻於現前愛景光而為適也爾其<lb/>
問夜宵衣據鞍䇿馬萬帳燈明七萃聲寡是則始出營<lb/>
而覽離竒晃耀之狀也若夫炬影漸逺夜色猶暝峯嶺<lb/>
纔分林樹未形乍如夢遊玉樓十二仙人京乃其曉蟾<lb/>
初吐或半或圓隔葉㶑露度水翻瀾又如虹橋可攝徑<lb/>
欲造廣寒髙山出雲雲去山在變幻頃刻步移觀改則<lb/>
何異夫黄山之海赤烏扶桑霧歛氛開玫瑰靺鞈熊熊<lb/>
<pb n="KR2k0035_WYG_048-6b"/>
回回又奚數其初陽之臺于焉入深樾凌崇巒宻容單<lb/>
騎疎見線天千年落葉鱗祴谷填色作黄金風吹不翻<lb/>
臭如沉水履若罽氊㣶徊乎静真乎忽訝夫身入布地<lb/>
之園而伊尼之羣方且左右前後與人周旋失兮獲兮<lb/>
勞兮樂兮率已相忘於無何有之禪矣問者茫然不知<lb/>
所謂懡㦬跼蹐唯唯而退<lb/>
御製詩<lb/>
　　哨鹿<hi>丁夘</hi>
<pb n="KR2k0035_WYG_048-7a"/>
呦鹿鳴深秋虞人哨致之格物有會心祇縁聲應隨<lb/>
哨鹿古未聞差如鶴雉媒深澗一聲鳴麌麌争長來<lb/>
曉起登崇山山下止頓所萬燈如列星秋池浸天宇<lb/>
即鹿以類招偶一試其技鹿來固欣然鹿去亦可喜<lb/>
　　哨鹿<hi>己巳</hi>
曉蟾駐魄碧光流哨鹿時惟八月秋䆳谷試呼來得得<lb/>
虞人真解學呦呦耽盤媒翳嗤剛挂閒放綸竿任釣舟<lb/>
朱鳥旋升開曉色塞中隨意作清遊<lb/>
<pb n="KR2k0035_WYG_048-7b"/>
　　哨鹿十韻<hi>壬申</hi>
凌曉出帷城羽林簇隊行歴登千嶂迥俯視萬燈明宿<lb/>
處踪將逺虞人技各呈扈隨留次第<hi>哨鹿之法貴減從無聲故隨從之人</hi>
<hi>以次而留</hi>翳伏展長聲纔辨林分色俄聞鹿荅鳴最嫌心卞<lb/>
急要在氣和平强弱微窺勢去來仍體情從禽非浪漫<lb/>
付物有權衡連獲何須詡偶空亦豈怦豪遊真絶勝一<lb/>
覽衆嵐清<lb/>
　　哨鹿<hi>己卯</hi>
<pb n="KR2k0035_WYG_048-8a"/>
　白露雖已過<hi>二三十年前鹿鳴以白露前後為候今率以秋分前後為候蓋    天道自南而北</hi>
　<hi>氣漸暄暖云</hi>氣暄鹿鳴遲<lb/>
天道自南北一端此可譬山莊過中秋應候呦聲試哨必<lb/>
　有定所松巖特佳地<hi>札克丹鄂佛洛漢語即松巖也蓋宜哨之處亦不多得松巖其一也</hi>
　披星出御營霜坂䟦輕騎一暢尋樂懐一寓習勞意<lb/>
　習勞以身先與衆無不同仄徑步屴崱短衣披䝉茸叢<lb/>
　薄影白月絶壁下陗風低語學銜枚鋭進擬襲攻回頭<lb/>
　語額駙去歳追賊蹤<hi>去歳固倫額駙塞卜騰班珠爾隨將軍兆惠追噶爾咱忒賊人恩克</hi>
<pb n="KR2k0035_WYG_048-8b"/>
　<hi>圖至庫隴奎地方以力戰受傷命回京兹隨哨鹿天甫黎明正同襲賊之候馬上詢及之</hi>誠不負教<lb/>
　養讀書曾深宫<lb/>
　深宫寧不逸塞野有㡳好繩<lb/>
武貴弗忘是中有要道晏起在所戒冐冷天將曉減從四<lb/>
　五人攀陟窮峯㟽八义忽作聲餮切羊腸繞一鎗立斃<lb/>
　之今日機縁巧<lb/>
　縁巧匪恒逢未勞實鮮味<hi>圓中馳逐之鹿其肉勞而無味鎗斃者乃新鮮味佳也</hi>
　取佳進<lb/>
<pb n="KR2k0035_WYG_048-9a"/>
慈寧髙擎馳飛騎所餘命剥割野食頒衆暨人擅屠坦工<lb/>
　斤斧髖髀試芒刃固不缺是謂善乗勢陡然憶西師㨗<lb/>
　音尚待至<lb/>
　　　哨鹿六韻<lb/>
　聯步披蔥蒨<hi>人皆單行以防作響</hi>隨聲<hi>鹿聲也</hi>入翠㣲巴顔真富地<lb/>
　<hi>巴顔木墩者富岡之謂也傳聞是名皇祖一日獲十二鹿於此故錫</hi>岱爾正争妃<hi>䝉古謂牡</hi>
　<hi>鹿為岱爾其來也為争其妃也</hi>命處端星的<hi>鳥鎗之尾有星首有斗所以審的命中者也</hi>屏<lb/>
　營發火機横陳成振落跳去那騰飛玉馬欣然返明駝<lb/>
<pb n="KR2k0035_WYG_048-9b"/>
　載以歸南山豐大特較此遜祥輝<lb/>
　行營<lb/>
　　　乾隆二十年定<lb/>
　駐蹕大營内方外圓度地從二十丈六尺横十七丈四<lb/>
　　　尺建黄幔城外加網城結繩為之黄色貫之以網<lb/>
　　　髙六尺濶八尺凡百六十有六距幔城東西南各<lb/>
　　　十八丈北十五丈設連帳百七十有五為内城啟<lb/>
　　　旌門三門各建纛東鑲黄西正黄南正白各一<hi>纛以</hi>
<pb n="KR2k0035_WYG_048-10a"/>
　　<hi>緞為之鑲黄鑲白鑲藍以紅縁鑲紅以白縁正黄正白正藍不加縁皆正幅銷金雲龍縿徑四尺八</hi>
　　<hi>寸斿徑五寸杆長一丈四尺五寸</hi>周建内城旗四十有一<hi>旗以黄緞為之</hi>
　　<hi>紅縁斜幅銷金雲龍縿徑二尺二寸斿徑三尺三寸斜幅罒尺杆長六尺七寸朱旄</hi>宿衛帳<lb/>
　　九距網城十有二丈為外城設連帳二百五十有<lb/>
　　四啟旌門四門各建纛東鑲白西鑲紅南正藍鑲<lb/>
　　藍浹日逓建之北正紅周建外城旗六十東北鑲<lb/>
　　黄西北正黄東南正白西南正紅各十有五<hi>旗縿徑三</hi>
　　<hi>尺斿徑三尺餘如内城旗之制</hi>宿衛帳四外城東旁設内閣六部<lb/>
<pb n="KR2k0035_WYG_048-10b"/>
　　都察院提督等衙門官帳或東靣地狹則設外城<lb/>
　　南距外城六十丈周設警蹕帳四十各建䕶軍旗<lb/>
　　一東北鑲白西北鑲紅東南正藍西南鑲藍各十<lb/>
　　<hi>旗以緞為之俱斜幅不施繪繡縿徑一尺六寸斿徑一尺七寸斜徑二尺三寸杆長五尺五寸朱旄</hi>
　　<hi>惟正紅旗黒旄</hi>重門拱衛星廬環布黄幔城正中<lb/>
御幄在焉幄髙二丈徑三丈四寸上為穹葢以攢竹杆<lb/>
　　百六十分搘之牆髙五尺六寸門前後各髙四尺<lb/>
　　六寸濶二尺三寸幄正中設<lb/>
<pb n="KR2k0035_WYG_048-11a"/>
　御座髙一尺六寸五分縱三尺九寸五分横五尺七寸<lb/>
　　　五分幄内左右懸佩刀櫜鞬鳥鎗各一庭左右各<lb/>
　　　設圓幄一髙九尺五寸徑一丈五尺牆髙四尺五<lb/>
　　　寸座後長幄髙七尺六寸縱一丈二尺横八尺直<lb/>
　　　樑横棟簷左右垂髙五尺四方啟門後達帳殿横<lb/>
　　　列三楹髙一丈一尺縱一丈三尺横三丈額曰四<lb/>
　　　宜居東西室皆啟忩更後為圓幄三幔城外左右<lb/>
　　　連帳茶膳儲偫各庀其事<lb/>
<pb n="KR2k0035_WYG_048-11b"/>
　停蹕頓營外設黄幔城門南向如大營内城之制黄幔<lb/>
　　　城中設圓幄一縱横各一丈六尺墻髙四尺門髙<lb/>
　　　三尺七寸濶二尺三寸前後左右共設帳房八架<lb/>
　　　凡㸔城之制與頓營同<lb/>
聖祖御製詩<lb/>
　　　賦得帳殿鬱崔嵬<hi>四集</hi>
　茂林葉未黄賔雁始成行後隊分山岀前旌越嶺揚鹿<lb/>
　鳴秋草盛人喜菊花香日暮帷宫近風髙暑氣藏<lb/>
<pb n="KR2k0035_WYG_048-12a"/>
　　　其二<lb/>
　清露知時轉纎雲却暑回豫遊臨石磴雜踏過河隈潭<lb/>
　靜魚吹沫林踈鹿印苔秋成良可賦為此共徘徊<lb/>
　御製詩<lb/>
　　　御行營作<hi>乙丑</hi>
　行宫行盡御行營蒼莽秋原駐蹕清獨據地中巍廣殿<lb/>
　忍從天上落曾城馬尋坡草羣連絆人覓氊廬各認旌<lb/>
　依舊巡邊前歳景吟髭饒得幾多莖<lb/>
<pb n="KR2k0035_WYG_048-12b"/>
　　　行營<hi>丁卯</hi>
　峻嶺天城野甸寛幔廬帳殿鬱龍蟠千軍牧圉如星拱<lb/>
　萬幕旌旂入畵㸔行漏逺過計里鼓挈壺傑𥪡相風竿<lb/>
　省方脩武欽<lb/>
先制創守還思孰易難<lb/>
　　　氊廬<lb/>
　不陋非奢慶有那移行惟藉一封駝年華就裏常如舊<lb/>
　詩思於中强半多金鴨篆紋垂燄穂紙忩月影裊烟蘿<lb/>
<pb n="KR2k0035_WYG_048-13a"/>
每叅性理消清暇即境還同安樂窩<lb/>
　　行營<hi>己巳</hi>
曠甸御行營蘭臯秋氣清細旃中建殿連網外為城部<lb/>
署明分張<hi>去聲各部皆有行帳大書以别之</hi>私廬各認旌讙譁禁逸度<lb/>
歡樂驗輿情野水人人汲青山靣靣迎年來兹室裏爾<lb/>
許好詩成<lb/>
入幕今猶昨搴簾樹與山牛車來晩市<hi>例許䝉古互市率驅牛車以來</hi>
鈴索謹宵闗<hi>前鋒營掌卞路之事以鈴繫索為界人不得私越</hi>水號羊腸曲峰<lb/>
<pb n="KR2k0035_WYG_048-13b"/>
凝螺黛彎雪鷹金捍臂蒼犬玉重環雲澹秋情迥天空<lb/>
塞景閒古來稱大漠此日是仙寰<lb/>
　　氊廬<hi>辛未</hi>
張拂常稱便止遷隨所如天臨萬象濶山入一牕虚罷<lb/>
獵支牀憇成詩就燭書泉明先得句吾亦愛吾廬<lb/>
　　御行營<hi>壬申</hi>
蒐狩恰宜秋行營廣甸留荅陽方審靣計日又從頭萬<lb/>
帳星辰拱九重規制侔習勞兼示度匪為宴安謀<lb/>
<pb n="KR2k0035_WYG_048-14a"/>
　　　氊廬<lb/>
　懷居何必尚金鋪息體凝神愜所須一室四隅常不改<lb/>
　開忩日日㸔山殊<lb/>
　　　御行營六韻<hi>甲戍</hi>
　崖巍帳殿鬱蘭坡星拱周邅萬幕羅豈限幅員分内外<lb/>
　亦陳斥堠不譙呵繹思厥度期無斁到處其居慶有那<lb/>
　視膳<lb/>
寢門欣一例勅幾午夜協中和掃除扎薩咸惟謹<hi>䝉古四十九旗</hi>
<pb n="KR2k0035_WYG_048-14b"/>
　<hi>各有扎薩克領其衆</hi>警蹕金吾底用多長白吉林佳氣繞敢忘<lb/>
天作烈文歌<lb/>
　　　氊廬叠舊作韻<hi>乙亥</hi>
　磧坂連韁<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>者那輕馱拂室過明駝芋寧且喜三間足<lb/>
　結搆剛消半刻多向野堦惟事剪艾倚巖忩得號延蘿<lb/>
　年來飽識其中味雁塞龍沙風月窩<lb/>
　　　行檠疊舊作韻<lb/>
　豈無山月映松枝愛此熒熒氊室宜汲古時懷照若彼<lb/>
<pb n="KR2k0035_WYG_048-15a"/>
　勑㡬宵每慎於兹惜隂常自評今昔喻法還因悟即離<lb/>
　江硯宣毫當偶靜玊蟲綴處發新思<lb/>
　　　氊廬<hi>丁丑</hi>
　居安青嶂入選勝白雲平不漏原勝<hi>平聲</hi>瓦匪雕那藉甍<lb/>
　蒼林禦風峭綠野坐霜清逐日張還拂於何著繫情<lb/>
　　　駐行營<hi>戊寅</hi>
　今年獵場向迤東崖口外即行營駐曉涼羣已換旃冠<lb/>
　背指離宫猶驛路輕驄得得進圍界漸逺村莊多野趣<lb/>
<pb n="KR2k0035_WYG_048-15b"/>
　四十八家率獵騎櫜鞬供役咸來赴牛牟駞<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>滿谷中<lb/>
　乳餅馬湩隨意酤厄魯驚歎有如是伊犂較此難言富<lb/>
　山莊㡬日陪宴賞宫室衣冠非所諭古來北部輕南朝<lb/>
　今日歸新原勝故我聞此語心為怡延美孰非<lb/>
祖烈貽共搢紳士議兵革與介胄士談書詩以水投石昔<lb/>
　所譬枘鑿弗入其奚疑習勞繩<lb/>
武益懃懇一家中外綿丕基<lb/>
　　　御行營<hi>癸未</hi>
<pb n="KR2k0035_WYG_048-16a"/>
武帳詰戎師朝家典制垂方圓天地撰<hi>凡行營外圍以列帳兩層其象</hi>
<hi>圓内設以黄布幔城其象方</hi>髙廣棟梁規風雨以時蔽今明逐日移<lb/>
紙忩舒卷榻復此待吟詩<lb/>
　　御行營<hi>乙酉</hi>
萬幕拱黄城千山繞御營朝家脩武備藩部輸<hi>去聲</hi>衷誠<lb/>
逺向郊蕪色靜聞牧馬聲氊廬亦棐几復覺引吟情<lb/>
　　氊廬<hi>丁亥</hi>
茨階茅土漫相譽張拂程途任所如南北東西一行幄<lb/>
<pb n="KR2k0035_WYG_048-16b"/>
秋冬春夏四宜居底須防漏偏稱瓦適可消閒便展書<lb/>
拱䕶亦多單布帳斯之未覺獨安予<lb/>
　　氊廬即景<hi>己丑</hi>
收圍坐毳室四宇布山雲日御須臾掩雨絲颯㳫棼筑<lb/>
琴增峽響錦繡隐峯紋恰閱京中報優霑益慰欣<hi>京兆奏京</hi>
<hi>城八月二十日自午時起宻雨徹夜二十一日復自辰至亥細雨綿匀通計入土五寸餘菜蕎等極為霑潤</hi>
　扈從守衛官兵<lb/>
　　凡<lb/>
<pb n="KR2k0035_WYG_048-17a"/>
駕幸木蘭嚮導大臣俱由<lb/>
御前<lb/>
　乾清門隨往率嚮導官兵等掌除道清軌度地建營<lb/>
　　之事<lb/>
欽𣲖前鋒䕶軍統領率領營總三員隨扈<lb/>
御用輜重叅領二員䕶軍十五人司輜重叅領三員䕶<lb/>
　　軍二十四人領三旗纛叅領一員䕶軍八人建幔<lb/>
　　城叅領八員䕶軍八十人頓營幔城叅領二員䕶<lb/>
<pb n="KR2k0035_WYG_048-17b"/>
　　軍三十人司䝉古卡倫叅領二員䕶軍二十人卡<lb/>
　　倫叅領四員䕶軍一百人守宿衛帳叅領十九員<lb/>
　　䕶軍百九十人司警蹕帳房叅領八員䕶軍百四<lb/>
　　人後䕶叅領二員䕶軍二十人司市叅領二員䕶<lb/>
　　軍八人司刈草叅領一員䕶軍十五人三旗虎鎗<lb/>
　　營總領各二員虎鎗長七人副長九人虎鎗兵百<lb/>
　　六十人學習虎鎗四十人凡<lb/>
大駕行圍皆從各司其事<lb/>
<pb n="KR2k0035_WYG_048-18a"/>
　䝉古隨圍王公等<lb/>
　　凡内扎薩克四十九旗王貝勒貝子公台吉塔布<lb/>
　　囊分三班<lb/>
御前行走<lb/>
　乾清門行走之王公台吉額駙等分二班閑散行走<lb/>
　　之額駙分三班喀爾喀四部及青海之王公台吉<lb/>
　　分四班皆隨圍木蘭其未分班之厄魯特王公等<lb/>
　　聽其詣木蘭請<lb/>
<pb n="KR2k0035_WYG_048-18b"/>
安喀爾喀四部未岀痘王公等以莫爾根十人隨圍由<lb/>
　　定邊左副將軍酌派舊例各王公等令於波羅河<lb/>
　　屯祗候迎<lb/>
駕比年各䝉古瞻覲情切於喀喇河屯恭迎<lb/>
聖駕隨至熱河恭祝<lb/>
萬夀又乾隆十九年都爾伯特部來歸三十六年土爾<lb/>
　　扈特部來歸各三公等每年分班於熱河朝覲後<lb/>
　　亦令隨圍木蘭與舊扎薩克等<lb/>
<pb n="KR2k0035_WYG_048-19a"/>
　䝉古佈圍兵丁<lb/>
　　喀爾沁翁牛特共一千人敖漢五十人巴林克什<lb/>
　　克騰共一百人科爾沁一百人合一千二百五十<lb/>
　　人凡圍場佈圍皆用之又喀喇沁隨圍鎗手十二<lb/>
　　人打鹿鎗手四十人哈瑪爾三十人喀喇沁翁牛<lb/>
　　特土黙特嚮導一百人長鎗手一百六十人察哈<lb/>
　　爾厄魯特共派巴爾呼八十人總管二員皆以供<lb/>
　　圍場之役<lb/>
<pb n="KR2k0035_WYG_048-19b"/>
　䝉古進宴<lb/>
　　凡<lb/>
行圍木蘭䝉古卓索圖昭烏逹二盟長<hi>喀喇沁土黙特二部盟所曰卓</hi>
　　<hi>索圖翁牛特敖漢奈曼巴林克什克騰阿嚕科爾沁喀爾喀扎嚕特八部盟所曰昭烏逹</hi>例進<lb/>
御宴舊凡公宴家宴數次<lb/>
皇上命合為一次以示體䘏設䝉古包六座白駱駝十<lb/>
　　八鞍馬十八驏馬百六十二牛十八羊一百六十<lb/>
　　二酒八十一罈倉品二十七席布庫<hi>國語相撲也</hi>二十<lb/>
<pb n="KR2k0035_WYG_048-20a"/>
　　人什榜<hi>䝉古樂名</hi>九十人騎生駒二十人生駒無定數<lb/>
　　呈技馬二百五十匹先期<lb/>
行在理藩院奏<lb/>
聞䝉古諸部王公職名請<lb/>
派一人進爵届期武備院恭設所進䝉古包帳房於<lb/>
行營門外列駝馬牛羊於道左<lb/>
駕至理藩院官引䝉古王公台吉等跪迎<lb/>
駕升帳殿寶座理藩院官引帳殿内應坐之䝉古王公<lb/>
<pb n="KR2k0035_WYG_048-20b"/>
　　等入列左右坐餘分坐兩旁䝉古包<lb/>
上進茶諸王公等興行一叩禮次<lb/>
賜諸王公茶復叩飲畢坐<lb/>
上進膳所司恭捧<lb/>
御爵進爵者接爵恭進<lb/>
御座前退復位跪一叩衆皆跪叩進爵者興復詣<lb/>
御座前接爵退所司承<lb/>
㫖賜進爵者酒進爵者跪飲畢復叩首興復原坐處次<lb/>
<pb n="KR2k0035_WYG_048-21a"/>
賜䝉古王公台吉等食侍衛等分逓酒各以次徧綽爾<lb/>
　　齊<hi>䝉古謂胡笳奏曲人</hi>人及什榜人以次入侑<lb/>
上進膳畢獻茶陳相撲之戯次觀䝉古王公子弟騎生<lb/>
　　駒宴畢<lb/>
上還行營諸王公台吉跪送如儀<lb/>
御製詩<lb/>
　　塞宴四事<hi>庚辰</hi>
　　　詐馬<lb/>
<pb n="KR2k0035_WYG_048-21b"/>
　　詐馬為䝉古舊俗今漢語俗所謂跑等者也然元<lb/>
　　人所云詐馬實咱馬之誤䝉古語謂掌食之人為<lb/>
　　咱馬盖呈馬戯之後則治筵以賜食耳所云只孫<lb/>
　　乃馬之毛色即今䝉古語所謂積蘇者是亦屬魚<lb/>
　　魯兹扎薩克於進宴時擇名馬數百列二十里外<lb/>
　　結束鬉尾去覊韉馳用㓜童皆取其輕㨗致逺以<lb/>
　　鎗聲為節逓施傳響則衆騎齊騁驫䮅山谷騰躍<lb/>
　　爭先不踰晷刻而達掄其先至者三十六騎優賚<lb/>
<pb n="KR2k0035_WYG_048-22a"/>
　　有差所以柔逺人講武事也<lb/>
名王詐馬存遺風獻筵備陳表敬恭廿里以外列駿驄<lb/>
置郵傳命聽發蹤宣教施銃星火紅連聲逓令頃刻通<lb/>
砰磕萬雷忽落空翩若驚鴻逸若龍雲屯飇歘倒吕洪<lb/>
旁唐閃霍復舂容振林駭谷躪□嵏平沙草軟淨壒塳<lb/>
駃騠束尾綰其鬉輕方致速騎以童㨗足獨岀傑且䧺<lb/>
選三十六惟良駥按第行賞務從豐只孫古俗想像中<lb/>
和樂還因寓詰戎<lb/>
<pb n="KR2k0035_WYG_048-22b"/>
　　　什榜<lb/>
　　什榜䝉古樂名用以侑食今俗所謂十番或因此<lb/>
　　楊萬里詩有全番長笛横腰鼓一曲春風岀塞聲<lb/>
　　之句盖樂曲名番本塞外語而傳譌耳其器則笳<lb/>
　　管箏琶絃阮火不思之類將進酒輙於筵前鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>
　　奏之鼓喉而歌龢羅赴節有太古之遺音焉<lb/>
平原擇向圓幕張酪酥乳酒湘黄羊名王捧觴起上夀<lb/>
較漢公卿禮數詳渾撥四火不思曲長朔管如鞭吹鳴<lb/>
<pb n="KR2k0035_WYG_048-23a"/>
羽發徴氣内運叩角動商響外披初奏君馬黄大海之<lb/>
水不可量<hi>曲首句</hi>繼作善哉行無貳無虞式糓友朋誰云<lb/>
朔漠無古樂絶勝鄭衛為新聲我惟中外一家用聮上<lb/>
下情亦不侈談有虞氏四裔之樂舞於庭<lb/>
　　　相撲<lb/>
　　相撲之戯䝉古所最重筵宴時必陳之國朝亦以<lb/>
　　是練習健士謂之布庫䝉古語謂之布克脫㡌短<lb/>
　　褠兩兩相角以搏踤仆地決勝負勝者勞以巵酒<lb/>
<pb n="KR2k0035_WYG_048-23b"/>
　　厄魯特則袒裼而撲雖蹶不釋必控首屈肩至地<lb/>
　　乃為勝彼嘉其壯賜之羊臛則拱臂探掬顧盻呿<lb/>
　　吞聲若飲歠其舊俗如此因以示惠云<lb/>
健兒揎袖短後衣席前相撲呈雄嬉捭拖拗拉矜扲掑<lb/>
跮踱踞蹋蹍且䠑乗間伺怠出以竒恧然躓蹶力不支<lb/>
勝者賜酒跽飲之别有厄魯均新附其撲法乃異舊部<lb/>
露身赤脚惟著袴撇捩<graphic n="KR1974" url="https://raw.githubusercontent.com/kanripo/KR-Gaiji/master/images/KR1974.png" mimeType="image/png"/>踔空拳赴失計忽仆伏地據<lb/>
騰跳翻作康王跨兩肩著地頭倒豎方得謂之決勝負<lb/>
<pb n="KR2k0035_WYG_048-24a"/>
勝者揚揚意實歡負者反求㣲靦顔宣傳典屬呼來前<lb/>
上方肥羊出厨盤長胾碩臛如舉山匕箸不設俾恣餐<lb/>
誰識不足君所言快哉大嚼真壯觀豈對屠門空望懸<lb/>
跪振雙臂攫且摶右哆左噏直下咽倐似長鯨吸百川<lb/>
意氣自若殊昂軒均令染指果腹便小哉食肥張齊賢<lb/>
是蓋衛拉舊俗傳示恩獎勇一試旃食罷命前面詢焉<lb/>
弗兹食者閱十年<hi>據云凖噶爾自喇嘛達爾扎搆釁以來日就凋敝不得如此飽啖者十年</hi>
<hi>於兹矣</hi>
<pb n="KR2k0035_WYG_048-24b"/>
　　　教駣<lb/>
　　教駣攻駒周禮雖載然後世僅知攻駒而不能教<lb/>
　　駣䝉古則熟習其灋謂之騎額爾敏達駻馬三嵗<lb/>
　　以上曰達駻額爾敏則未施鞍勒者也每嵗扎薩<lb/>
　　克於所部驅生馬多羣至宴所散逸原野諸王公<lb/>
　　子弟雄傑者執長竿馳縶之加以覊鞴始則怒騁<lb/>
　　駴趯或豨突人立嘶齧靁殷馭者騰趠而上控掣<lb/>
　　自如須㬰調良率得名馬<lb/>
<pb n="KR2k0035_WYG_048-25a"/>
二嵗為駒不勝鞍三嵗為駣始堪教夏官廋人早失傳<lb/>
未若朔漠存古調扎薩獻宴必備觀分羣别色陳平原<lb/>
氊廬賜食較擈罷按轡一覽同名藩名藩子弟皆吉服<lb/>
上馬執竿好結束<hi>馭生馬者必馳騎逐之襭衣綰帶持尋丈竿繋革絙其上以為控縶俗名</hi>
<hi>套馬竿</hi>敺來萬錦歘披前光采陸離紛奪目薄言駉者有<lb/>
驈皇騂騏駠駱駰<graphic n="KR3563" url="https://raw.githubusercontent.com/kanripo/KR-Gaiji/master/images/KR3563.png" mimeType="image/png"/>黄縶之維之取傑驁絏絆未及先<lb/>
跳梁齕草飲水本天性鞿鞚乍拘自覺病驚軼狂擲詎<lb/>
能無處之以暇堪力勝牽來蹀躞人争騎驀跨那待覊<lb/>
<pb n="KR2k0035_WYG_048-25b"/>
馽施擢足軒立忽落地翻身騰騗㨗於飛盡態極變不<lb/>
可狀駻突雄驅若飜浪毛龍逸虎旋就馴人有餘閒據<lb/>
馬上馳驟寧供耳目娛駃騠騄耳中掄諸憑閲考牧悟<lb/>
至理不教而成事所無<lb/>
　　於巴雅爾鄂爾衮溝䝉古王公等進宴即席得句<lb/>
　　巴雅爾者䝉古語謂喜鄂爾衮則寛也昨嵗於此<lb/>
　　地接將軍阿桂攻克勒烏圍紅旗㨗至因此以名<lb/>
　　之<hi>丙申</hi>
<pb n="KR2k0035_WYG_048-26a"/>
嵗嵗寛溝備宴同<hi>每嵗䝉古王公等備宴率於此鄂爾衮溝以其地寛敞可詐馬也</hi>嘉<lb/>
名増錫識成功仍看列就九駝白<hi>宴前例進九白駝為䝉古最尊重嘉貢雖</hi>
<hi>不収喜其徵瑞也</hi>那忘飛來一騎紅將士凱旋多扈蹕<hi>金川成功將士</hi>
<hi>阿桂留京辦事豐昇額係御前大臣海蘭察奎林和隆武福康安普爾普皆御前侍衛餘亦乾清門侍衛居多</hi>
<hi>因其久著勞績概命在家休息數月直至八月初始赴山莊今皆扈從行圍</hi>藩屛威仰問從<lb/>
戎<hi>䝉古王公見豐昇額等輙問畨地險峻形勢及將士超越直上攻碉奪隘殱賊情形聞者莫不驚服</hi>筵<lb/>
前次第陳四事<hi>塞宴四事為詐馬□榜相撲教駣向曽有詩詠之</hi>太古王庭溯<lb/>
舊風<lb/>
<pb n="KR2k0035_WYG_048-26b"/>
　宴賚䝉古<lb/>
　　凡隨圍䝉古王公等在圍場隨時宴賚無定制<lb/>
上行圍畢出哨後第一程<hi>東道於張三營西道於阿穆呼朗圖</hi>
賜䝉古王公以下及兵丁等食因以次<lb/>
頒賞其<lb/>
賞賚之典乾隆十二年定親王郡王賞上用蟒緞一疋<lb/>
　　大緞二疋彭緞二疋貝勒貝子公賞官用蟒緞一<lb/>
　　疋大緞一疋官用緞二疋額駙賞官用蟒緞一疋<lb/>
<pb n="KR2k0035_WYG_048-27a"/>
　　官用緞二疋扎薩克台吉塔布囊等賞官用蟒緞<lb/>
　　一疋官用緞一疋兵丁等各賞白金布疋有差<lb/>
頒賜既徧遣歸諸部落<lb/>
御製詩<lb/>
　　停蹕<hi>癸巳</hi>
停蹕齊爾伯庫嶺野甸霜華如玉艷湏㬰東壁吐陽烏<lb/>
滄滄涼涼寒始瞰待圍武帳憇僕從聚衆晨餐觀健啗<lb/>
推牛大享固無藉厨人齊和聊親勘鹽梅指示頗得宜<lb/>
<pb n="KR2k0035_WYG_048-27b"/>
舊藩新部胥飡饜<hi>自行營度嶺甫七里即停蹕傳饍因賜扈從近臣及隨圍䝉古王公并入</hi>
<hi>覲之土爾扈特等朝飡以羮膾雜烹作飯饔人調味親為指授劑和俾皆饜飫</hi>射生炙肥成往<lb/>
事<hi>向每於圍中射得肥鹿即燃松枝炙食並親割以賜扈行近御諸臣及扎薩克王公等今不行此者四五</hi>
<hi>年矣</hi>邇年弗為斯補欠聯情示惠有權宜欲普霑無向隅<lb/>
憾飢寒戚而飽暖怡因之率可人情騐然兹小試實則<lb/>
易艱哉安得寰宇萬民同此被優贍<lb/>
　<lb/>
欽定熱河志卷四十八<lb/>
</p>
<p>
</p>
  </div>
</body>
</text>
</TEI>
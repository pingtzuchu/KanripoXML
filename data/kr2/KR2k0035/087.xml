<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_087-1a"/>
欽定四庫全書<lb/>
欽定熱河志卷八十七<lb/>
　人物一　<hi>列女</hi>　<hi>流寓/</hi>　<hi>方外并附</hi>
　　熱河山川雄秀英傑鍾靈方今改設郡縣建立學<lb/>
　　校人材由是蔚興而前代自魏晉以還生其地者<lb/>
　　代有賢豪遼金及元為中京北京上都大寧地文<lb/>
　　武軰出亦炳然可觀焉兹特綜成事具録於篇至<lb/>
　　於列女貞操足風時俗與夫名賢流寓釋道棲真<lb/>
<pb n="KR2k0035_WYG_087-1b"/>
　　託跡靈區者並採附簡末俾來者觀感興起志人<lb/>
　　物第十八<lb/>
　晉<lb/>
　　孫泳　十六國春秋前燕録咸康四年趙率衆來<lb/>
　　伐朝鮮令昌黎孫泳帥衆拒趙大姓王清等宻謀<lb/>
　　内應泳収斬之同謀数百人惶懼請罪泳皆赦之<lb/>
　　與同拒守儁二年伐趙趙征東將軍鄧恒焚倉庫<lb/>
　　棄安樂遁去都尉泳急入安樂撲滅餘火藉其穀<lb/>
<pb n="KR2k0035_WYG_087-2a"/>
　　帛儁以泳為廣甯太守<lb/>
　　　謹按慕容氏時昌黎有二咸康三年以前昌黎<lb/>
　　　郡當渝水下流海口在今錦州府境與熱河所<lb/>
　　　属無闗至前燕録稱徙昌黎郡築好城以逼乙<lb/>
　　　連事在咸康三年後其地已移属龍城以西為<lb/>
　　　今八溝東境卷中孫泳以下諸人事蹟皆在咸<lb/>
　　　康四年以後例得載入至廬副鳩為昌黎徒河<lb/>
　　　人徒河本漢縣在前燕時亦𨽻錦州府境至慕<lb/>
<pb n="KR2k0035_WYG_087-2b"/>
　　　容垂遣驃騎將軍農出<graphic n="KR1889" url="https://raw.githubusercontent.com/kanripo/KR-Gaiji/master/images/KR1889.png" mimeType="image/png"/>螉塞攻令支討餘巖<lb/>
　　　置幽州牧後已属熱河境内<hi>詳見建置沿革</hi>故亦仍編<lb/>
　　載焉<lb/>
　　劉斌　十六國春秋前燕録廆以昌黎劉斌典機<lb/>
　　要咸康二年皝遣斌送王齊等於建康儁二年伐<lb/>
　　趙留世子守龍城以内史斌為大司農與典書令<lb/>
　　皇甫真留統後事<lb/>
　　韓宰　十六國春秋前燕録韓宰昌黎人仕儁為<lb/>
<pb n="KR2k0035_WYG_087-3a"/>
　　謁者僕射揚威將軍子昞降於魏<lb/>
　　谷衮　十六國春秋後燕録谷衮昌黎人也膂力<lb/>
　　兼人彎弓三百斤勇冠當時仕垂至廣武將軍<lb/>
　　盧副鳩　十六國春秋後燕録盧副鳩昌黎徒河<lb/>
　　人也仕垂為尚書令臨澤公<lb/>
　北魏<lb/>
　　屈遵<hi>孫恒曽孫道賜</hi>　魏書屈遵𫝊屈遵字子皮昌黎徒<lb/>
　　河人也<hi>魏書太平真君八年併徒河属昌黎郡廣興縣</hi>名著當時慕容垂<lb/>
<pb n="KR2k0035_WYG_087-3b"/>
　　以為博陵令太祖南伐属城長吏多逃竄遵獨告<lb/>
　　其吏民曰往年寳師大敗今兹垂征不還天之棄<lb/>
　　燕人弗支也魏帝神武命世寛仁善納御衆百萬<lb/>
　　號令若一此湯武之師吾欲歸命爾等勉之遂歸<lb/>
　　太祖素聞其名厚加禮焉拜中書令出納王言兼<lb/>
　　總文誥中原既平賜爵下蔡子從駕還京師卒<lb/>
　　遵子須須長子恒字長生沈深有局量少纂家業<lb/>
　　尤善書計給事諸曹遷將作監世祖即位稍遷尚<lb/>
<pb n="KR2k0035_WYG_087-4a"/>
　　書右僕射加侍中以破平凉功賜爵濟北公加平<lb/>
　　南將軍督諸軍東伐進號鎮東大將軍師次和龍<lb/>
　　馮文通致牛酒犒軍獻甲三千恒責其不送侍子<lb/>
　　數之以王命遂掠男女六千口而還世祖信任之<lb/>
　　委以大政車駕出征常居中留鎮與襄城公盧魯<lb/>
　　元俱賜甲第真君四年墜馬卒時世祖幸隂山恭<lb/>
　　宗遣使乘傳奏狀世祖悼惜謂使人曰汝等殺朕<lb/>
　　良臣何用乘馬遂令歩歸　恒子道賜襲祖爵進<lb/>
<pb n="KR2k0035_WYG_087-4b"/>
　　為尚書加散騎常侍善騎射機辯有辭氣世祖甚<lb/>
　　器之<lb/>
　　谷渾　魏書谷渾傳谷渾字元沖昌黎人也父衮<lb/>
　　勇冠一時渾少有父風任俠好氣以父母在常自<lb/>
　　退抑晩乃折節受經業被服𩔖儒者以善𨽻書為<lb/>
　　内侍左右遷前鋒將軍世祖即位從征赫連昌遷<lb/>
　　侍中安南將軍領儀曹尚書賜爵濮陽公渾正直<lb/>
　　有操行性不茍合趨舍不與已同者視之蔑如然<lb/>
<pb n="KR2k0035_WYG_087-5a"/>
　　不以富貴驕人時以此稱之卒諡文宣<lb/>
　　盧魯元　魏書盧魯元傳盧魯元昌黎徒河人也<lb/>
　　曽祖副鳩祖父並至大官魯元敏而好學寛和有<lb/>
　　雅度太宗時選為通直郎以忠謹給侍東宫恭儉<lb/>
　　盡節世祖親愛之及即位以為中書侍郎拾遺左<lb/>
　　右寵待彌深魯元益加謹肅内外大臣莫不敬憚<lb/>
　　焉性多容納善與人交好掩過揚美由是公卿咸<lb/>
　　親附之工書有文才累遷中書監領秘書事賜爵<lb/>
<pb n="KR2k0035_WYG_087-5b"/>
　　襄城公從征赫連昌世祖親追擊之入其城門魯<lb/>
　　元隨世祖出入是日㣲魯元幾至危殆真君三年<lb/>
　　車駕幸隂山魯元以疾不從及薨世祖臨其喪贈<lb/>
　　襄城王諡曰孝葬於崞山為建碑闕自魏興貴臣<lb/>
　　恩寵無與為比子統襲爵<lb/>
　　韓秀　魏書韓秀傳韓秀字白虎昌黎人也祖宰<lb/>
　　父昞秀歴遷尚書郎賜爵遂昌子拜廣武將軍髙<lb/>
　　宗稱秀聰敏清辯才任喉舌命掌機宻延興中尚<lb/>
<pb n="KR2k0035_WYG_087-6a"/>
　　書奏以敦煌一鎮界逺西北欲移就涼州秀獨謂<lb/>
　　徙就姑臧慮人懐異意乃從秀議太和初遷内侍<lb/>
　　長後為平東將軍青州刺史假漁陽公在州數年<lb/>
　　卒子務襲爵<lb/>
　　韓麒麟<hi>子興宗顯宗孫子熈</hi>　魏書韓麒麟傳韓麒麟昌黎<lb/>
　　棘城人也<hi>魏書太平真君八年併棘城属昌黎郡</hi>自云漢太司馬増<lb/>
　　之後父瑚麒麟幼而好學美姿容善騎射恭宗監<lb/>
　　國為東曹主書髙宗即位賜爵魯陽男加伏波將<lb/>
<pb n="KR2k0035_WYG_087-6b"/>
　　軍父亡在喪有禮後參征南慕容白曜軍事進攻<lb/>
　　升城師人多傷及城潰白曜將坑之麒麟諫曰勍<lb/>
　　敵在前便坑其衆恐自此以東人各為守三齊未<lb/>
　　易圖也白曜從之皆令復業齊人大悦髙祖時除<lb/>
　　冠軍將軍齊州刺史假魏昌侯在官寡於刑罰以<lb/>
　　新附之人未階臺宦士人沈抑宜推用豪望從之<lb/>
　　京都大飢復表陳時務卒於官遺勅殯以素棺事<lb/>
　　從儉約麒麟立性恭慎恒置律令坐傍臨終之日<lb/>
<pb n="KR2k0035_WYG_087-7a"/>
　　唯有俸絹數十疋其清貧如此贈散騎常侍安東<lb/>
　　將軍燕郡公諡曰康　長子興宗字茂先好學有<lb/>
　　文才官秘書中散　興宗弟顯宗字茂親性剛直<lb/>
　　能面折廷諍亦有才學法門法撫三齊稱其聰悟<lb/>
　　嘗與顯宗校試抄百餘人名各讀一遍隨即覆呼<lb/>
　　法撫猶有一二舛謬顯宗了無誤錯太和初舉秀<lb/>
　　才對策甲科除著作佐郎車駕南討兼中書侍郎<lb/>
　　既定遷都顯宗上書其一願輿駕早還北京省諸<lb/>
<pb n="KR2k0035_WYG_087-7b"/>
　　州供帳其二北都富室競以第宅相尚今因遷徙<lb/>
　　宜申禁約令貴賤有檢無得踰制其三輿駕還洛<lb/>
　　陽輕將數千騎銜橛或失願少垂省察其四願垂<lb/>
　　拱司契委下員成髙祖頗納之又上言進賢求才<lb/>
　　朝廷但檢門望不復彈坐當校其有寸長銖重者<lb/>
　　即先叙之又止姦在於防檢不在嚴刑又代京宜<lb/>
　　建畿置尹崇本重舊以光萬葉又伎作不可襍居<lb/>
　　士人不宜異處又僑置中州郡縣名數甚衆疑惑<lb/>
<pb n="KR2k0035_WYG_087-8a"/>
　　書記錯亂區宇非所以疆域物土可依地理舊名<lb/>
　　釐革又賜賚太過不可以親近之昵猥損天府之<lb/>
　　儲又諸宿衛内直者宜令武官習弓矢文官諷書<lb/>
　　傳今給蒱博之具徒損朝儀一宜禁止髙祖善之<lb/>
　　後為本州中正車駕南伐軍次赭陽蕭鸞戍主成<lb/>
　　公期遣髙法援等來撃顯宗親率拒戰斬法援首<lb/>
　　髙祖詔曰卿破賊斬帥何為不作露布顯宗曰臣<lb/>
　　頃聞鎮南將軍王肅獲賊二三驢馬數匹皆為露<lb/>
<pb n="KR2k0035_WYG_087-8b"/>
　　布臣在東觀私每哂之近雖仰憑威靈擒斬不多<lb/>
　　所以斂毫卷帛觧上而已新野平以為鎮南廣陽<lb/>
　　王嘉諮議參軍後上表訴前征勲詔以白衣守諮<lb/>
　　議卒顯宗撰馮氏燕志孝友傳各十卷傳於世景<lb/>
　　明初追赭陽勲賜爵章武男　興宗子子熈字元<lb/>
　　雍少自修整有學識侍中崔光舉為清河王懌常<lb/>
　　侍遷郎中令初興宗以爵讓弟顯宗不受子熈緣<lb/>
　　父素懐卒亦不襲及顯宗卒子熈别䝉賜爵乃以<lb/>
<pb n="KR2k0035_WYG_087-9a"/>
　　先爵讓弟仲穆父亡居喪有禮子熈為懌所眷元<lb/>
　　又害懌久不得葬每言王若不得復封以禮遷葬<lb/>
　　誓終身不仕靈太后返政以元又為尚書令觧其<lb/>
　　領軍子熈伏闕上書靈太后義之乃引子熈為中<lb/>
　　書舍人後遂賜元又死子熈清白自守不交人事<lb/>
　　少孤為叔顯宗撫養及顯宗卒子伯華幼子熈友<lb/>
　　愛等同生長猶共居車馬資財隨其費用又上書<lb/>
　　求析階與伯華於是除伯華東太原太守興和中<lb/>
<pb n="KR2k0035_WYG_087-9b"/>
　　為侍講卒遺戒不求贈諡<lb/>
　　孫紹　魏書孫紹傳孫紹字世慶昌黎人世仕慕<lb/>
　　容氏祖志入國父協字文和紹少好學隂陽術數<lb/>
　　多所貫渉初為校書郎稍遷給事中朝廷大事好<lb/>
　　言得失遂為世知與常景等共修律令性抗直每<lb/>
　　上封事懇切不憚犯忤兄世元早卒善彈筝紹後<lb/>
　　聞筝聲便涕泗鳴咽世以此尚之曽與百僚赴朝<lb/>
　　東掖未開紹於衆中引吏部郎中辛雄竊謂之曰<lb/>
<pb n="KR2k0035_WYG_087-10a"/>
　　此中諸人唯吾與卿猶享富貴雄甚駭愕未幾有<lb/>
　　河隂之難紹善推禄命事驗甚多遷左衛將軍右<lb/>
　　光禄大夫卒諡曰宣<lb/>
　　盧醜　魏書盧醜傳盧醜昌黎徒河人魯元之族<lb/>
　　世祖為監國醜以篤學博聞入授經後以師傳舊<lb/>
　　恩賜爵濟隂公除鎮軍將軍拜尚書加散騎常侍<lb/>
　　出為河内太守延和二年卒<lb/>
　北周<lb/>
<pb n="KR2k0035_WYG_087-10b"/>
　　怡峰　周書怡峰傳怡峰字景阜遼西人也本姓<lb/>
　　黙台因避難改焉髙祖寛燕遼西郡守魏道武時<lb/>
　　率戸歸朝曽祖文峰少從征役以驍勇聞永安中<lb/>
　　為都將討万俟醜奴以㓛授給事中明威將軍轉<lb/>
　　征虜將軍都督齊神武與魏孝武搆隙太祖令峰<lb/>
　　率輕騎赴洛陽至潼關值魏西遷即從太祖囬洛<lb/>
　　復潼關拜安東將軍華州刺史尋轉大都督討曹<lb/>
　　泥進爵華陽郡公從破竇泰威名轉盛授開府儀<lb/>
<pb n="KR2k0035_WYG_087-11a"/>
　　同三司拜夏州刺史討劉平伏有㓛東魏圍頴川<lb/>
　　赴援至南陽疾卒峰沈毅有膽畧得士心太祖嗟<lb/>
　　悼久之諡曰襄威子昻光春<lb/>
　　　謹按北周時無遼西郡號自隋書地理志始稱<lb/>
　　　遼西郡舊置營州統桞城周書成於隋代當時<lb/>
　　　為怡峰立傳或即現在所置地書之亦未可知<lb/>
　　　故仍載入<lb/>
　　豆盧寧<hi>弟永恩</hi>　周書豆盧寧傳豆盧寧字永安昌<lb/>
<pb n="KR2k0035_WYG_087-11b"/>
　　黎徒河人本慕容氏前燕之支庶也髙祖勝燕皇<lb/>
　　始初歸魏授長樂郡守賜姓豆盧或云避難改焉<lb/>
　　父長柔元鎮將有威重見稱於時寧少驍果有志<lb/>
　　氣身長八尺美容儀善騎射永安中以别將授都<lb/>
　　督破万俟醜奴嘗與梁企定遇於平涼相與肄射<lb/>
　　懸莎草百歩射之七發五中定服其能侯莫陳悦<lb/>
　　反率衆歸大祖從擒竇泰破劉平伏羗帥武興氐<lb/>
　　反叛討平之武成初為同州刺史封楚國公保定<lb/>
<pb n="KR2k0035_WYG_087-12a"/>
　　四年授岐州刺史大軍東討輿疾從薨於同州諡<lb/>
　　曰昭初寧未有子養弟永恩子勣及生子讚親属<lb/>
　　請為嗣寧曰兄弟之子猶子也以勣為世子永恩<lb/>
　　少有識度與寧俱歸授殄㓂將軍屢逢征討皆有<lb/>
　　功封沃縣公卒諡曰敬子通<lb/>
　　庾信豆盧公神道碑君諱永恩字某皝之後也尚<lb/>
　　書府君改姓豆盧筮仕於魏祖代左右將軍魏文<lb/>
　　皇帝直寢父長少以雄畧知名<lb/>
<pb n="KR2k0035_WYG_087-12b"/>
　　　謹按北魏之昌黎郡在今塔子溝東境北齊時<lb/>
　　　為龍城縣地周承北齊之業則昌黎郡人例得<lb/>
　　　編載至豆盧恩碑顧炎武金石文字記云今在<lb/>
　　　咸陽縣碑云恩字永恩北史附見其兄豆盧寧<lb/>
　　　傳但言永恩而闕其名據此則永恩本名恩後<lb/>
　　　乃以字行耳庾信集諱字不同應以碑為正<lb/>
　隋<lb/>
　　豆盧勣<hi>子毓兄通</hi>　隋書豆盧勣傳豆盧勣字定東昌<lb/>
<pb n="KR2k0035_WYG_087-13a"/>
　　黎徒河人也本姓慕容燕北地王精之後也中山<lb/>
　　敗歸魏北人謂歸義為豆盧因氏焉祖萇父寧勣<lb/>
　　生時周太祖親幸寧家時新破齊師因字曰定東<lb/>
　　聰悟有器局少受業國子學畧渉文藝魏封義安<lb/>
　　縣侯周改丹陽郡公明帝時勣自以經業未通請<lb/>
　　觧職勑以本官就學拜卭州刺史未之官渭源燒<lb/>
　　當羗因飢作亂以勣有才畧轉渭州刺史甚有惠<lb/>
　　政徳澤流行宣帝大象二年拜利州總管進位上<lb/>
<pb n="KR2k0035_WYG_087-13b"/>
　　大將軍月餘拜柱國髙祖為丞相益州總管王謙<lb/>
　　作亂勣嬰城固守經四旬勢漸廹出竒兵撃之斬<lb/>
　　數千級䧏二千人使持節上柱國賜一子爵中山<lb/>
　　縣公開皇二年突厥犯塞以勣為北道行軍元帥<lb/>
　　備邉嵗餘拜夏州總管以疾徵還卒諡曰襄子賢<lb/>
　　嗣　賢弟毓字道生少英果有氣節漢王諒出鎮<lb/>
　　并州毓以妃兄為王府主簿征突厥以功授儀同<lb/>
　　三司煬帝即位徴諒入朝諒納諮議王頍之謀𤼵<lb/>
<pb n="KR2k0035_WYG_087-14a"/>
　　兵作亂毓苦諫不從因謂弟懿曰吾匹馬歸朝自<lb/>
　　得免禍此乃身計非為國也今且偽從以思後計<lb/>
　　毓兄顯州刺吏賢言於帝曰臣弟毓素懐志節必<lb/>
　　不從亂但逼兇威不能克遂臣請從軍與毓為表<lb/>
　　裏諒不足圖也許之賢宻遣家人齎勅書至毓所<lb/>
　　諒出城將往介州令毓與總管属朱濤留守毓謂<lb/>
　　濤曰漢王構逆敗不旋踵當與卿出兵拒之濤驚<lb/>
　　曰王以大事相付何得有是語拂衣去毓追斬之<lb/>
<pb n="KR2k0035_WYG_087-14b"/>
　　閉城拒諒部分未定諒襲撃之遂見害時年二十<lb/>
　　八及諒平贈大將軍封正儀縣公諡曰愍子願師<lb/>
　　嗣　通字平東勣之兄也一名會有器局入朝官<lb/>
　　典宿衛出拜定州刺史轉相州刺史遷夏洪二州<lb/>
　　總管所在並稱寛惠卒諡曰安有子寛<lb/>
　　新唐書宰相世系表豆盧氏本姓慕容氏燕王廆<lb/>
　　弟西平王運生尚書令臨澤敬侯制制生右衛將<lb/>
　　軍北地愍王精䧏後魏北人謂歸義為豆盧因賜<lb/>
<pb n="KR2k0035_WYG_087-15a"/>
　　以為氏居昌黎棘城二子醜勝<lb/>
　　又考證沈炳震曰後燕録慕容寶𫝊精為慕容麟<lb/>
　　所殺未嘗降後魏南燕録慕容鍾𫝊鍾封北地王<lb/>
　　降後秦封歸義侯是北地王之封歸義侯者乃南<lb/>
　　燕之北地王鍾非後燕之北地王精且降後秦非<lb/>
　　後魏也<lb/>
　　　謹按新唐書表沿隋書之誤但隋書歸魏無主<lb/>
　　　名表則直指精耳十六國春秋運孫慕容永有<lb/>
<pb n="KR2k0035_WYG_087-15b"/>
　　　𫝊所謂西燕者也制無考北地王精亦未知為<lb/>
　　　何人後又周書首列勝合觀隋書及庾信二碑<lb/>
　　　惟勝之子失名次曰代次曰長次曰寧曰永恩<lb/>
　　　寧子曰勣曰讃勣子曰賢曰毓毓之子曰願師<lb/>
　　　永恩子曰通通一名會子曰寛歴歴可考新唐<lb/>
　　　書表萇子永恩永恩子通通子寛亦同長即萇<lb/>
　　　也自萇以下皆系醜而不系勝盖誤又豆盧得<lb/>
　　　氏之始周書以為勝庾信碑以為勝之子而舊<lb/>
<pb n="KR2k0035_WYG_087-16a"/>
　　　唐書豆盧欽望𫝊又以為萇俱不同大扺鍾降<lb/>
　　　後秦為歸義侯而凡慕容氏皆從之改豆盧氏<lb/>
　　　不必定在魏且鍾於皝為從子不得為運孫據<lb/>
　　　庾信碑寧兄弟為皝後亦不得系之於廆弟運<lb/>
　　　姑缺疑焉<lb/>
　唐<lb/>
　　尚可孤　唐書尚可孤𫝊尚可孤字可孤東部鮮<lb/>
　　卑宇文之别種世處松漠間天寶末𨽻安禄山復<lb/>
<pb n="KR2k0035_WYG_087-16b"/>
　　事史思明上元中自賊所歸累授左右威衛大將<lb/>
　　軍封白水縣伯為神䇿大将以功試太常卿徙封<lb/>
　　馮翊郡王魚朝恩主衛兵器其勇飬為子名智徳<lb/>
　　使將兵三千屯扶風武功歴十餘年隊伍閑整朝<lb/>
　　恩死賜氏李名嘉勲李希烈叛擢為招討復本姓<lb/>
　　名累戰有功朱泚之難召可孤可孤率兵三千道<lb/>
　　㐮鄧而西遂収藍田徳宗将遷梁州命引兵守灞<lb/>
　　上拜神䇿京畿渭南啇州莭度招討使進軍與李<lb/>
<pb n="KR2k0035_WYG_087-17a"/>
　　晟収長安為先鋒以功加檢校尚書左僕射又會<lb/>
　　諸軍進討李懐光次沙苑卒於軍可孤性謹審沈<lb/>
　　壮既有勲勞嘗自論功御衆公嚴晟數稱之<lb/>
　　侯希逸　新唐書侯希逸𫝊侯希逸營州人長七<lb/>
　　尺豐下鋭上天寶末為州禆将守保定城安禄山<lb/>
　　反使中人韓朝敡𫝊命希逸斬以徇祿山又以親<lb/>
　　将徐歸道為節度使希逸率兵與安東都䕶王元<lb/>
　　志斬之遣使上聞詔拜元志平盧節度使元志卒<lb/>
<pb n="KR2k0035_WYG_087-17b"/>
　　共推希逸數有功然孤軍無援又為奚侵掠乃拔<lb/>
　　其軍二萬浮海入青州據之平盧遂陷肅宗因以<lb/>
　　為平盧淄青節度使自是淄青常以平盧冠使寶<lb/>
　　應初與諸軍討平史朝義加檢校工部尚書圖形<lb/>
　　凌烟閣希逸始得青治軍務農有狀後召還檢校<lb/>
　　右僕射封淮陽郡王遷司空未及拜卒<lb/>
　　　謹按平盧軍属營州都督故舊唐書希逸本𫝊<lb/>
　　　稱平盧人其實一也後李恵登亦然<lb/>
<pb n="KR2k0035_WYG_087-18a"/>
　　張孝忠　新唐書張孝忠𫝊張孝忠字孝忠本奚<lb/>
　　種世為乙失活酋長父謐納欵授鴻臚卿孝忠始<lb/>
　　名阿勞以勇聞燕趙間共推張阿勞王没諾干齊<lb/>
　　名没諾干王武俊也孝忠魁偉長六尺性寛裕事<lb/>
　　親孝天寶末以善射供奉仗内安祿山奏為偏将<lb/>
　　祿山史思明陷河洛常為賊前鋒朝義敗自歸以<lb/>
　　兵属李寶臣易州諸屯委以統制十餘年威恵流<lb/>
　　聞田承嗣冦兾州寶臣付兵四千使出上谷屯貝<lb/>
<pb n="KR2k0035_WYG_087-18b"/>
　　邱承嗣見其軍整嚴歎曰阿勞在冀未可圖也寳<lb/>
　　臣晚節稍忌刻殺大将李獻誠等召孝忠不往寳<lb/>
　　臣死子岳擅立詔朱滔討之孝忠遣易州録事參<lb/>
　　軍董真入朝徳宗嘉之朱滔與武俊叛遣蔡雄説<lb/>
　　之啖以金帛皆不受滔悉兵攻之詔李晟率師援<lb/>
　　孝忠遂全其軍天子出奉天遣将楊荣國佐晟収<lb/>
　　京師貞元二年河北蝗民多餓死孝忠與其下同<lb/>
　　粗淡日膳裁豆䜺而已人推為賢将子茂昭茂宗<lb/>
<pb n="KR2k0035_WYG_087-19a"/>
　　茂和<lb/>
　　　謹按權徳輿撰碑稱諱孝字達忠不同為易州<lb/>
　　　時封符陽郡王𫝊與碑同獨舊唐書本𫝊作范<lb/>
　　　陽今易州有唐時石刻張公山亭再葺記其文<lb/>
　　　云光祿大夫試太子賔客使持節易州諸軍事<lb/>
　　　兼易州刺史充髙陽軍使兼御史中丞符陽郡<lb/>
　　　王張公與權碑合則知以符陽為范陽者舊史<lb/>
　　　之誤也<lb/>
<pb n="KR2k0035_WYG_087-19b"/>
　　李恵登　唐書李恵登𫝊李恵登營州栁城人為<lb/>
　　平盧軍禆将安祿山亂從董秦泛海畧定滄棣等<lb/>
　　州輕軍逺鬬賊戰輒北史思明反恵登䧟賊以計<lb/>
　　挺身走山南依來瑱表試金吾衛将軍李希烈反<lb/>
　　属以兵二千使屯隋州恵登挈州以歸即拜刺史<lb/>
　　州數被亂野如爇火人無處業恵登雖朴素無學<lb/>
　　術而視人所謂利者行之所謂害者去之率心所<lb/>
　　安暗與古合政清靜居二十年田畆闢户口日増<lb/>
<pb n="KR2k0035_WYG_087-20a"/>
　　人歌舞之於是節度使于頔狀其績詔加御史大<lb/>
　　夫升隋為上州俄檢校國子祭酒卒贈洪州都督<lb/>
　　　謹按恵登在循吏𫝊又舊唐書韓愈𫝊昌黎人<lb/>
　　　唐李翺作行状宋程俱作年譜並同今詳新唐<lb/>
　　　書宰相世系表韓頽當裔孫尋始遷潁川此愈<lb/>
　　　所自出遷昌黎者尋之先與愈支别離愈亦自<lb/>
　　　稱昌黎但以當日族望言耳新唐書愈𫝊鄧州<lb/>
　　　南陽人據韓文考異辨宋洪興祖所作年譜以<lb/>
<pb n="KR2k0035_WYG_087-20b"/>
　　　為河内之南陽鄧州𫝊盖附會世系表頽當始<lb/>
　　　居赭陽之説洪氏亦誤從之二地同名南陽然<lb/>
　　　遷徙屢更不可逺引也今從考異定愈為河内<lb/>
　　　南陽人兹不録<lb/>
　　　謹按唐書地理志營州栁城郡縣一栁城西北<lb/>
　　　接奚北接契丹其地當在今塔子溝三座塔境<lb/>
　　　内<hi>詳見建置沿革</hi>至唐時營州都督府於萬嵗通天二<lb/>
　　　年曽為契丹李萬榮所陷神龍二年移於幽州<lb/>
<pb n="KR2k0035_WYG_087-21a"/>
　　　開元四年移還栁城八年又往就漁陽其地雖<lb/>
　　　佹得佹失但尚可孤諸人事蹟在開元天寶間<lb/>
　　　去武后未逺計其生時在營州未遷以前故仍<lb/>
　　　從舊志載入至李光弼唐書本𫝊雖稱營州栁<lb/>
　　　城人但其父楷洛於武后時入朝已属内地故<lb/>
　　　不附載云<lb/>
　<lb/>
　<lb/>
<pb n="KR2k0035_WYG_087-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷八十七<lb/>
</p>
<p>
</p>
  </div>
</body>
</text>
</TEI>
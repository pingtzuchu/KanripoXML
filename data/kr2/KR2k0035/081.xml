<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0035_WYG_081-1a"/>
　欽定四庫全書<lb/>
　欽定熱河志卷八十一<lb/>
　　寺廟五<lb/>
　　　龍尊王佛廟　在熱河東北八十里湯山温泉出<lb/>
　　　焉<lb/>
聖祖敕建廟其上<lb/>
御製碑記<lb/>
聖祖御製文<lb/>
<pb n="KR2k0035_WYG_081-1b"/>
　　　湯山龍尊王佛廟記<hi>四集</hi>
　塞外山脈自西北來至熱河岡巒迴合形勢鬱盤環左<lb/>
　右百里間多名泉而山莊之東北有湯山其泉湧出山<lb/>
　腰自然而温浴之蠲煩除疴導和怡性朕始經其地謂<lb/>
　水候㣲涼更得暄暖乃宜於體比再往則加燠矣記稱<lb/>
　坵陵川谷能出雲為風雨者皆有神況是山藴金砂之<lb/>
　氣蒸為醴液又應候如意豈非有神靈黙相者歟爰於<lb/>
　泉上繚以周垣搆行宫數椽為避暑沐浴之所而于其<lb/>
<pb n="KR2k0035_WYG_081-2a"/>
　中建龍尊王佛廟以奉香火焉考湯泉著於史傳者驤<lb/>
　山天都最為古蹟其他亦散見於山經雜志而此地自<lb/>
　古未入版圖故川原之勝蔽翳于荆榛沙磧間幸今中<lb/>
　外一家兹泉始得呈其靈異古人謂地脈之興亦有待<lb/>
　而然非虛語也夫君子澡身浴徳如沃盥以去垢朕于<lb/>
　此竊附湯盤之警期與天下日新而所以膏澤吾民以<lb/>
　及䝉古諸部落使咸夀考康寧者則不能無望于佛之<lb/>
　庇佑焉是為記<lb/>
<pb n="KR2k0035_WYG_081-2b"/>
　　　火神廟　在大街康熈五十年建<lb/>
　　　闗帝廟　在二道街康熈五十四年建<lb/>
聖祖賜額曰開仁寺乾隆二十八年奉<lb/>
　敕重修前殿供闗帝額曰忠義北嚮供觀音額曰妙觀後<lb/>
　　　殿供如來文殊普賢額曰雪山正覺皆<lb/>
聖祖御書寺有石碑一詹事府少詹事蔣廷錫撰文誠親<lb/>
　　　王允祉書<lb/>
　　　觀音大士廟　在廣仁嶺北康熈五十七年建<lb/>
<pb n="KR2k0035_WYG_081-3a"/>
聖祖御書額曰妙徳慈<lb/>
　　　闗帝廟　在西南街雍正十年建<lb/>
　御題額曰忠義伏魔每歲春秋及五月十三日官為致<lb/>
　　　祭又闗帝廟四一在粮食街康熈五十年建有碑<lb/>
　　　一在獅子溝一在二道河並乾隆二十年<lb/>
　敕修一在河東乾隆二十五年<lb/>
　敕修<lb/>
　　　藥王廟　在獅子溝乾隆二十年<lb/>
<pb n="KR2k0035_WYG_081-3b"/>
　敕修<lb/>
　　　龍王廟　在獅子溝乾隆二十年<lb/>
　敕建<lb/>
　　　礟神廟　在右哨汎<lb/>
　　　靈峯寺　在五指山元敕建有碑額曰興州宜興<lb/>
　　　縣五指山大靈峯禪寺大輪禪師碑銘下書北京<lb/>
　　　大定高守寶同男高誼高諟刋大都大奉福禪寺<lb/>
　　　傳法住持嗣祖沙門居實撰提㸃小師沙門廣純<lb/>
<pb n="KR2k0035_WYG_081-4a"/>
　　書丹功徳主敕授進義校尉虎賁軍百户王琮敕<lb/>
　　授將士佐郎冝興縣尹兼管諸軍王文祐授武義<lb/>
　　將軍虎賁軍千户王瑢光禄大夫中書右丞相安<lb/>
　　童至元二十四年立碑上截完整近趺處刓缺殆<lb/>
　　盡云<lb/>
　　竹林寺　在白馬川之敵樓山康熈四十三年修<lb/>
　　有僧照安撰碑言竹林寺建于元致和間寺内又<lb/>
　　有元至元間重修敵樓山天宫禪院碑記元僧顯<lb/>
<pb n="KR2k0035_WYG_081-4b"/>
　　月撰碑稱僧慧靄止于敵樓山之抱有古殿宇址<lb/>
　　號曰天宫惟設觀音神像乃結廬于山未逾三年<lb/>
　　復完紺殿及鐘樓方丈僧舎山門香積雲居廩庫<lb/>
　　賔館皆創搆之是天宫禪院始建在元以前僧慧<lb/>
　　靄又僧新之今竹林寺殆即天宫禪院故址<lb/>
　　　謹按竹林寺内僧照安碑謂元致和間建今所<lb/>
　　　存元碑為至元二十六年重修立石元代世祖<lb/>
　　　順帝皆以至元紀年致和乃泰定帝年號在世<lb/>
<pb n="KR2k0035_WYG_081-5a"/>
　　　祖至元後則竹林寺改額或當在其時云<lb/>
　　　清泉寺　在上板城村未詳創建年月康熈四十<lb/>
　　　九年修刑部右侍郎張睿撰碑<lb/>
　　　雲峯寺　在青雲山未詳創建年月康熈五十二<lb/>
　　　年修僧普臨撰碣<lb/>
　　　天平寺　在青雲山距雲峯寺南五里<lb/>
　　　　以上在今承徳府境<lb/>
　　　星龕巖寺　在喀喇河屯西稍北五十三里康熈<lb/>
<pb n="KR2k0035_WYG_081-5b"/>
　　　年間<lb/>
敕建就巖鐫三石佛梵相奇古大殿奉<lb/>
聖祖御書星龕額<lb/>
　　　峭壁寺　在喀喇河屯東南樺榆溝康熈年間建<lb/>
聖祖御書殿額曰天半香林亭額曰森萬象<lb/>
　　　静妙寺　在喀喇河屯西藍旗營康熈年間建有<lb/>
聖祖賜静妙寺額<lb/>
　　　闗帝廟　在喀喇河屯東南康熈年間建每歲春<lb/>
<pb n="KR2k0035_WYG_081-6a"/>
　　　秋及五月十三日官為致祭又闗帝廟五一在喀<lb/>
　　　喇河屯營西康熈五十四年建一在金沙灘康熈<lb/>
　　　五十七年一在靳家溝一在青石梁官道側並乾<lb/>
　　　隆二十三年<lb/>
　敕修一在巴克什營<lb/>
　　　　以上在灤平縣境<lb/>
　　　雲光洞廟　在中闗西北三十里石洞溝康熈六<lb/>
　　　十一年建<lb/>
<pb n="KR2k0035_WYG_081-6b"/>
聖祖御書額曰雲寶珠光遂以名洞洞中供三世佛旁室<lb/>
　　　奉紫㣲斗極及釋利大士有碑一内閣學士兼禮<lb/>
　　　部侍郎蔣廷錫撰文翰林院侍讀學士陳邦彦書<lb/>
　　　安禪寺　在中闗北三十七里什巴爾台康熈四<lb/>
　　　十二年建有<lb/>
聖祖賜安禪寺額<lb/>
　　　闗帝廟　在土城子西雍正十年建每歲春秋及<lb/>
　　　五月十三日官為致祭又闗帝廟七一在黄姑屯<lb/>
<pb n="KR2k0035_WYG_081-7a"/>
　　一在郭家屯北五十里湯泉上一在大閣兒東南<lb/>
　　七十里鑲黄旂營一在大閣兒東南九十里頭道<lb/>
　　營一在大閣兒北八十里上黄旂一在大閣北一<lb/>
　　二十里牛圈子一在大閣兒西北一百四十里四<lb/>
　　岔山<lb/>
　　金雲寺　在土城子南二十里乾隆元年建<lb/>
　　河神廟　在土城子萬載橋南乾隆十年建<lb/>
　　觀音寺　一在土城子南二十里一在土城子東<lb/>
<pb n="KR2k0035_WYG_081-7b"/>
　　北一百二十里<lb/>
　　龍王廟　一在土城子西北二十五里赫山一在<lb/>
　　大閣兒東北<lb/>
　　千佛寺　一在土城子北八里一在大閣兒東北<lb/>
　　四十三里<lb/>
　　興隆寺　在土城子東北九十里五峰山<lb/>
　　釋迦佛廟　在五峰山<lb/>
　　蘓武祠　在大閣兒東二十五里<lb/>
<pb n="KR2k0035_WYG_081-8a"/>
　　　謹按顧炎武昌平山水記稱塞外有蘓武洞或<lb/>
　　　即此祠之訛今土人呼為蘓公廟考武奉使匈<lb/>
　　　奴徙北海上不應在此葢古人遺跡人豔稱之<lb/>
　　　故為立祠耳<lb/>
　　靈通寺　在大閣兒東南五十里龍泉山過寺里<lb/>
　　許有龍潭三遶寺前石澗東南流入潮河<lb/>
　　洪湯寺　在大閣兒西南六十里湯山山有温泉<lb/>
　　康熈二十二年僧明林建寺甃浴池於泉側<lb/>
<pb n="KR2k0035_WYG_081-8b"/>
　　普濟寺　在大閣兒西<lb/>
　　月珠寺　在大閣兒北六十里喇嘛山寺有石佛<lb/>
　　鐫鏤絶工<lb/>
　　　以上在今豐寧縣境<lb/>
　　闗帝廟　在八溝河南雍正十二年建每歲春秋<lb/>
　　及五月十三日官為致祭又闗帝廟六在北二道<lb/>
　　河者二一為康熈五十五年建一為乾隆二年建<lb/>
　　一在扎薩克旂茶棚雍正五年建一在小子溝雍<lb/>
<pb n="KR2k0035_WYG_081-9a"/>
　　正八年建一在七家茶棚乾隆二年建一在八溝<lb/>
　　南乾隆三年建<lb/>
　　礟神廟　在八溝南大吉口乾隆五年建<lb/>
　　火神廟　在八溝西街乾隆六年建<lb/>
　　龍王廟　一在八溝西街乾隆六年建一在八溝<lb/>
　　東北喀卜齊爾山廟側有泉<lb/>
　　靈峰院　在八溝北翁牛特境内遮葢山山有千<lb/>
　　佛洞今名大碾子洞有金皇統三年靈峰院千佛<lb/>
<pb n="KR2k0035_WYG_081-9b"/>
　　洞碑奉議大夫驍騎尉劉子初撰中京大定府長<lb/>
　　興縣鄉貢進士杜彦臣書前列都綱沙門曉和匡<lb/>
　　主沙門恵學千佛化主沙門遵説等名後列衆僧<lb/>
　　名及都提㸃趙孝慈邑政趙壤舉事趙璶邑判陳<lb/>
　　彦副判趙倫以下八人副提㸃劉忠信邑長孫公<lb/>
　　彦監造邑録梁國寧以下十人名姓碑稱縣東南<lb/>
　　有山曰遮葢背山嚮溪有道場焉遼乾統三年有<lb/>
　　天台法師鑿山構殿殿後環洞名靈峰院後遭兵<lb/>
<pb n="KR2k0035_WYG_081-10a"/>
　　　火至皇統辛酉歲僧遵説成千佛石像碑在今大<lb/>
　　　碾子洞外又有明萬厯四十五年重修碑在洞内<lb/>
　　　其文襲皇統碑荒陋無足採元一統志曰松州東<lb/>
　　　南二十里遮葢山有古寺即指此<lb/>
　　　　以上在今平泉州及赤峰縣境<lb/>
　　　佑順寺　在塔子溝東北二百八十里三座塔康<lb/>
　　　熈三十七年<lb/>
敕建四十六年落成<lb/>
<pb n="KR2k0035_WYG_081-10b"/>
聖祖賜佑順寺額并檀香佛像前天王殿西闗帝殿左右<lb/>
　　　鐘皷樓中為大殿東西配殿左右為藏經閣石碑<lb/>
　　　二並康熈五十四年辨理土黙特貝子旂事務户<lb/>
　　　部主事諾岷撰文<lb/>
　　　佑安寺　在三座塔東北二百四十里康熈四十<lb/>
　　　四年建<lb/>
聖祖賜佑安寺額寺内有碑<lb/>
　　　承禧寺　在塔子溝西九十里北宫康熈五十年<lb/>
<pb n="KR2k0035_WYG_081-11a"/>
聖祖駐蹕其地發帑建立<lb/>
賜承禧寺額<lb/>
　　　𢎞慈寺　在塔子溝北四百二十里敖漢界内康<lb/>
　　　熈四十六年敖漢郡王扎木蘓建<lb/>
聖祖賜𢎞慈寺額<lb/>
　　　闗帝廟　在塔子溝東街乾隆七年建每歲春秋<lb/>
　　　及五月十三日官為致祭又闗帝廟四一在三座<lb/>
　　　塔城内東塔舊墓之右乾隆十三年建一在太鹿<lb/>
<pb n="KR2k0035_WYG_081-11b"/>
　　　溝一在五道溝東南一在莊頭營<lb/>
　　　清安寺　在塔子溝東北七十里大城子康熈二<lb/>
　　　年建<lb/>
　　　天成觀　在大城子東康熈六年建<lb/>
　　　降魔寺　在塔子溝西北二十五里小子城之東<lb/>
　　　三里寺北有石洞一中供佛像土人呼曰喇嘛洞<lb/>
　　　朝陽寺　在三座塔東八十里康熈九年建又木<lb/>
　　　頭城子東北八里有朝陽寺康熈中建有塔在山<lb/>
<pb n="KR2k0035_WYG_081-12a"/>
　　頂䝉古稱納林塔又塔子溝西南四十里亦有朝<lb/>
　　陽寺<lb/>
　　彌陀庵　在三座塔東北一百六十里康熈十六<lb/>
　　年建<lb/>
　　興隆寺　在三座塔大板上康熈四十一年建<lb/>
　　天仙廟　在三座塔東鳯凰山聞仙洞下三里許<lb/>
　　康熈中建<lb/>
　　盛水寺　在三座塔東南雲䝉山下康熈中建山<lb/>
<pb n="KR2k0035_WYG_081-12b"/>
　　下有泉<lb/>
　　靈佑宫　在三座塔南羊山雍正十二年建<lb/>
　　卧佛寺　在三座塔西昻吉山山周三十餘里寺<lb/>
　　基當其巔廣袤可六七十丈遼應厯七年石幢記<lb/>
　　尚存今寺為蒙古改建寺有石佛高八尺圍四尺<lb/>
　　天慶寺　在卧佛寺下四里遼時建康熈十七年<lb/>
　　修寺有石胎觀音立像高七尺圍五尺有奇遼夀<lb/>
　　昌五年沙門智<hi>闕</hi>等唱和詩石刻尚存碑高五尺<lb/>
<pb n="KR2k0035_WYG_081-13a"/>
　　跌半沒土中字跡㣲泐篆額横鐫玉石觀音像唱<lb/>
　　和詩碑九字詩以次列分四截書前署銜名有崇<lb/>
　　禄大夫檢校太師行鴻臚卿<hi>闕</hi>辦大師賜紫沙門<lb/>
　　智<hi>闕</hi>兵部尚書兼門下侍郎平章事鄭若愚左僕<lb/>
　　射兼中書侍郎平章事韓資讓兵部尚書興中尹<lb/>
　　趙廷睦諸行宫都部署尚書左僕射梁<hi>闕</hi>特進禮<lb/>
　　部尚書㕘知政事趙長敬觀書殿學士行尚書禮<lb/>
　　部侍郎知制誥焉<hi>闕</hi>俊中大夫昭文館直學士知<lb/>
<pb n="KR2k0035_WYG_081-13b"/>
　　御史中丞開國侯劉瓌度支使金紫崇禄大夫行<lb/>
　　尚書禮部郎史仲愛乾文閣待制史館修撰曲正<lb/>
　　夫朝請大夫充秘書監開國伯賜紫金魚袋王執<lb/>
　　中南面統制<hi>闕十一字</hi>員外郎<hi>闕二字</hi>光前樞密院吏房<lb/>
　　承㫖行殿中少監王仲<hi>闕</hi>朝議大夫知制誥開國<lb/>
　　子孟初朝散大夫司農少卿知大定少尹賜紫金<lb/>
　　魚袋張識司農少卿知度支副使楊滌瑕守殿中<lb/>
　　少監知析津縣事李師範<hi>闕四字</hi>侍御<hi>闕二字</hi>賜紫金<lb/>
<pb n="KR2k0035_WYG_081-14a"/>
　　魚袋李<hi>闕</hi>提㸃宏法寺守將作監張<hi>闕</hi>内藏庫都<lb/>
　　㸃朝散大夫尚書虞部郎中借紫㓂<hi>闕</hi>殿中丞直<lb/>
　　史館張嶠左承制閤門祇候韓汝礪崇禄大夫檢<lb/>
　　校司徒<hi>闕三字</hi>正大師賜紫沙門善<hi>闕</hi>共二十二人<lb/>
　　碑右側鐫講經法姪性<hi>闕</hi>門資講僧性覺二人和直<lb/>
　　書分上下層詩不甚工書頗古勁有法<lb/>
　　報恩寺　在天慶寺東北大路下康熈五十一年<lb/>
　　重建<lb/>
<pb n="KR2k0035_WYG_081-14b"/>
　　華雲寺　在天慶寺東北雍正十三年建有塔<lb/>
　　三學寺　在三座塔北狼山舊為祥巒院金大定<lb/>
　　五年重修改額有興中府尹改建三學寺碑里人<lb/>
　　韓長嗣撰文并書將仕郎興中府都孔目官白霫<lb/>
　　王祁篆額後刻都維那銀青榮禄大夫興中尹上<lb/>
　　柱國廣陵郡開國公食邑二千户寔封二百户高<lb/>
　　思亷妻廣陵郡夫人高氏二夫人高氏長男雲堂<lb/>
　　次男三學奴遼金舊制以經律論為三學擇僧行<lb/>
<pb n="KR2k0035_WYG_081-15a"/>
　　清高者為綱首舉諸郡内經律論學優者為三法<lb/>
　　師凡取經律論師差官考試於各宗出題答義中<lb/>
　　選者取三人命為三宗法師葢最重之三學之名<lb/>
　　取諸此韓長嗣碑中稱遼建三學寺於府西兵興<lb/>
　　以來殿堂廊廡俱無寺廢久矣大尹出遊狼山其<lb/>
　　上有院曰祥巒廢為荆榛基址頗有制度廼改修<lb/>
　　為三學寺是遼於興中府建三學寺金始改建於<lb/>
　　狼山也元一統志興中州狼山上有三學寺即指<lb/>
<pb n="KR2k0035_WYG_081-15b"/>
　　此<lb/>
　　林泉禪寺　在塔子溝東南月華山有元僧無際<lb/>
　　撰碑額曰大寧路恵州東錦川鄉月華山林泉禪<lb/>
　　寺剏建地産四至碑字完好碑稱僧祥盤剏立林<lb/>
　　泉寺正殿三楹壁繪毘盧聖像右觀音寶宫左威<lb/>
　　光堂歲至乙巳百廢具舉則寺落成于元成宗大<lb/>
　　徳九年也元一統志月華山寺在恵州東一百九<lb/>
　　十里即指此後寺廢雍正十一年即碑側舊址重<lb/>
<pb n="KR2k0035_WYG_081-16a"/>
　　建此山有石竇東西相通故俗呼窟窿山廟<lb/>
　　　以上在今建昌縣朝陽縣境<lb/>
　　　謹按舊五㕔圖册喀喇河屯有菩薩廟龍母廟<lb/>
　　　財神廟四旂土城子北有七神廟黄姑屯有藥<lb/>
　　　王廟黄姑屯及少府營各有玉皇廟黄姑屯東<lb/>
　　　興龍山有吕仙廟郭家屯湯泉有真武廟郭家<lb/>
　　　屯西北鳯凰山有天仙廟八溝河南有觀音廟<lb/>
　　　八溝河南及龍鬚門各有藥王廟八溝東市有<lb/>
<pb n="KR2k0035_WYG_081-16b"/>
　　　財神廟大吉口有真武廟二道河有大王廟八<lb/>
　　　溝東瑙瓈山有泰山神廟八溝南湯頭溝有喇<lb/>
　　　嘛廟二八溝東北喀卜齊爾山及八溝西北一<lb/>
　　　百四十里各有喇嘛廟塔子溝北有地藏廟藥<lb/>
　　　王廟塔子溝南市有財神大城子天成觀西南<lb/>
　　　有觀音堂三座塔西五佛洞有韋䭾廟大板上<lb/>
　　　有明聖寺波羅台溝有喇嘛廟大抵土人所建<lb/>
　　　其規模無足紀録皆附載於此<lb/>
<pb n="KR2k0035_WYG_081-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0035_WYG_081-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定熱河志卷八十一<lb/>
</p>
<p>
</p>
  </div>
</body>
</text>
</TEI>
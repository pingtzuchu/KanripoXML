<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷十九</head> <lb/>
    <p>
<pb n="KR2g0038_WYG_019-1a"/>
欽定四庫全書<lb/>
　明名臣琬琰録卷十九<lb/>
　　　　　　　　　　　　　明　徐紘　撰<lb/>
　　大學士文穆胡公神道碑銘　　　楊士竒<lb/>
太宗皇帝御天下二十有三年文武之臣各展其才能<lb/>
達諸事功若竭誠效力始終不渝者其身雖没所以寵<lb/>
眷之率有進而不衰其文臣遭遇之盛者文淵閣大學<lb/>
士胡公尤著者也公初以進士第一為翰林修撰階承<lb/>
<pb n="KR2g0038_WYG_019-1b"/>
直郎又明年太宗皇帝入正大統陞侍講踰月改侍讀<lb/>
進承徳郎永樂二年陞右春坊右庶子階奉議大夫仍<lb/>
兼侍讀四年進翰林學士兼左春坊大學士階奉政大<lb/>
夫進文淵閣大學士仍兼左春坊大學士又三年得疾<lb/>
且劇上數命太醫集衆醫之良者徃視日遣中使問疾<lb/>
既卒上悼歎不已命工部具棺禮部賜祭者再贈資善<lb/>
大夫禮部尚書謚文穆國朝文臣有謚自太子少師姚<lb/>
公廣孝與公始也又命官給舟還其喪命有司治祠墳<lb/>
<pb n="KR2g0038_WYG_019-2a"/>
時仁宗皇帝監國南京公之喪過焉遣官臨祭賜賵甚<lb/>
厚塟畢其子入謝官其長子穜為翰林檢討仁宗既嗣<lb/>
位追念公舊人加贈榮禄大夫少師禮部尚書遣官諭<lb/>
祭且厚賜其家公遭逢二聖恩備始終何其愈久而愈<lb/>
盛也公居官敬慎在上前承顧問應對必盡誠必據理<lb/>
而忠厚為本未嘗及人過失事於奉㫖制勅視草即有<lb/>
所見必具可否以聞多見采納所譔進文字上知出公<lb/>
筆輒稱善所奏對語及所治幾務退未嘗出口雖親厚<lb/>
<pb n="KR2g0038_WYG_019-2b"/>
不敢私涉有問蓋自守之嚴有素事太宗皇帝十有七<lb/>
年凡巡幸北京親征北方翰林率公與楊公勉仁金公<lb/>
㓜孜在扈從信任甚篤禮部郎中周訥建請封禪羣臣<lb/>
亦多言此太平盛事上皆不聽時獨公之言與上意合<lb/>
既退作却封禪頌奏之丁母憂召還上問百姓安否對<lb/>
曰安但郡縣窮治姦惡外親為民厲遽詔罷之其兼春<lb/>
坊也小心盡誠多所禆益故尤為儲君所厚而沈静謙<lb/>
約以滿為戒未嘗干人以私人亦未嘗以私干之兩考<lb/>
<pb n="KR2g0038_WYG_019-3a"/>
京畿鄉試四為廷試讀卷鑑别公明奉勅修高皇帝實<lb/>
録及五經四書性理大全書皆為總裁志於扶植名教<lb/>
奬掖善𩔖果於義事於利不茍取與未嘗一比匪人所<lb/>
與交必輔之於善不善去之不復顧小人有不滿公者<lb/>
屢造言毁之頼上深知之不聽遽黜毁者而公自執愈<lb/>
堅意度蕭散雖身處榮禄未嘗一日忘山林幽澹閒逺<lb/>
之趣公退閉户讀書賦詩而已初名廣廷試傳臚更名<lb/>
靖永樂初復舊名其字光大其齋居名晃庵因以為號<lb/>
<pb n="KR2g0038_WYG_019-3b"/>
公十數歲喪父己有志問學内浸漬其母訓外則日受<lb/>
從祖子貞先生之教故徳器不凡居家篤倫誼處鄉曲<lb/>
恂恂執恭讓既冠薄逰閩中閩之前軰君子率忘年與<lb/>
交歸而從黄伯器先生講論得所歸宿之地而日進焉<lb/>
其學博究經史百氏下逮醫卜老釋之説亦皆旁通而<lb/>
用志性命道徳之㫖晚益有造詣為文援筆立就頃刻<lb/>
千百言沛然行雲流水之勢賦詩取適其性情近體得<lb/>
盛唐之趣工書法行草之妙獨步當世四方重其文翰<lb/>
<pb n="KR2g0038_WYG_019-4a"/>
求者日接踵至雖無厭倦意然非其人不茍予其卒以<lb/>
永樂戊戌五月八日春秋四十有九其先自金陵徙廬<lb/>
陵宋忠簡公銓其十二世祖也曾祖鼎亨祖彌高父子<lb/>
祺累官延平知府母吳元進士永豐縣丞師尹之子永<lb/>
樂中贈公父翰林學士封母太宜人公娶夏初封宜人<lb/>
洪熈初進封夫人子男三長即穜次穆次穗孫男六所<lb/>
著文章有晃庵集扈從集若干卷公與士竒同郡同官<lb/>
知最深未卒前二年有後死則銘之約既卒其孤又奉<lb/>
<pb n="KR2g0038_WYG_019-4b"/>
臨終之命索文刻墓石嗚呼士竒先公生五年豈謂竟<lb/>
銘公墓哉盖今九年乃克成之銘曰經國所資文武并<lb/>
施維武以靖維文以治巍巍太宗統御九有任武暨文<lb/>
如左右手公職詞垣十有九禩秉恭執勤司帝之制玉<lb/>
冊金簡天章龍文光華日星敷宣帝仁萬幾燕閒清問<lb/>
前席公所入告惟帝時懌公所蓄志寛惠被下沕穆泯<lb/>
焉宻贊鴻化春宫輔徳平直之行二聖惟明燭鑒公誠<lb/>
好文之朝儒林之首人聳其瞻公視無有泊虚之府簡<lb/>
<pb n="KR2g0038_WYG_019-5a"/>
肅之度彼其何心有好有惡仲尼有言善者好之善之<lb/>
好公沒思不衰寵章駢蕃貫終猶始始終之全曠代其<lb/>
幾金螺在左文川在右埋璧有光上貫牛斗墓道之碣<lb/>
為尋有多最行琢辭來者是儀<lb/>
　　少保忠靖夏公神道碑銘　　　　楊士竒<lb/>
公姓夏氏諱原吉字維喆其先家于饒州曾祖復祖希<lb/>
政元末為湖廣行省都事兵亂死之考時敏為湘隂縣<lb/>
儒學教諭遂家湘隂公自㓜端厚好學年十三教諭公<lb/>
<pb n="KR2g0038_WYG_019-5b"/>
殁益知自勵母夫人廖守節教子公終父喪即出教里<lb/>
塾取束脩以資養而率其二弟恭侍婉愉得母夫人懽<lb/>
心出入鄉閭其老長皆忘年賔禮之時已負鉅人度喜<lb/>
怒不形里少年嘗被酒侮慢公里人共擊之詈之曰汝<lb/>
小人不知鄉有君子耶有鬼物白晝附人言禍福驚動<lb/>
里中或强公往觀卒無所言他日復有言或問之故曰<lb/>
夏公端人也吾不可以近公一無所動心洪武庚午歲<lb/>
以詩經選鄉貢入太學遂擢户部前四川部主事授承<lb/>
<pb n="KR2g0038_WYG_019-6a"/>
直郎進承徳郎曹務叢挫凡倉庫府帑之出入簡牘之<lb/>
著悉有條理同官後至於事有未通者咸以質公日環<lb/>
左右公雖紛冗必為之盡心盖人人徳公如師陞户部<lb/>
右侍郎授嘉議大夫巡撫福建所過郡邑考察吏治咨<lb/>
訪民隱公明寛大人咸悦服太宗皇帝入正大統轉左<lb/>
侍郎逾月陞户部尚書授資善大夫永樂初蘇松諸郡<lb/>
大水命公往治發浙西兵民十數萬疏决壅滯自松江<lb/>
黄浦東北以達于海水患乃息而撫恤曲當人不言勞<lb/>
<pb n="KR2g0038_WYG_019-6b"/>
又撫綏飢民奏發廪三十餘萬石賑之散給有方民頼<lb/>
以濟進資政大夫初建北京採宫殿材於東南命公自<lb/>
南京抵北京督視運送給以錦衣衛官校且命有不率<lb/>
命便宜行事公於號令中備矜恤之意人人效用太宗<lb/>
巡狩北京公預扈從命兼行在禮部都察院事歲餘車<lb/>
駕親征北方今上以皇嫡長孫留守北京命公輔導庶<lb/>
事修舉京師肅然太宗還良喜賜公鈔千緡綵幣四表<lb/>
裏羊酒鞍馬自是屢奉命侍今上有司奏公與吏部尚<lb/>
<pb n="KR2g0038_WYG_019-7a"/>
書蹇公歴官九載皆賜勅嘉奬有淳良篤實如古名臣<lb/>
之諭太宗親宴之别殿無幾賜誥命追封祖考皆為資<lb/>
政大夫户部尚書祖妣為夫人封母為太夫人重修太<lb/>
宗皇帝實録命公監修書成賜鈔織金文綺衣文綺表<lb/>
裏北京宫殿成奉勅召仁宗皇帝及今上于南京二聖<lb/>
喜公至賜宴勞及鈔白金鞍馬北兵復擾邊太宗皇帝<lb/>
將親征公言今邊儲不足請遣將無煩六師忤㫖罷官<lb/>
仁宗皇帝嗣位即日復公户部尚書公以母喪未終辭<lb/>
<pb n="KR2g0038_WYG_019-7b"/>
仁宗曰國家不幸有大事正朕與卿等協心比力之時<lb/>
如卿以親喪辭則朕亦未當在此公乃不敢復言遂加<lb/>
少保仍兼户部尚書賜玉帶今上正位東宫加公兼太<lb/>
子少傅少保尚書二職如故賜誥命追封曾祖祖考皆<lb/>
為榮禄大夫少保兼太子少傅户部尚書曾祖妣祖妣<lb/>
妣皆一品夫人賜銀章一其文曰繩愆糾繆且諭公曰<lb/>
朕有過舉卿但具奏來以此識之朕不難於從善賜鈔<lb/>
萬緡御用米二十石胡椒二百斤公感知遇之厚鞠躬<lb/>
<pb n="KR2g0038_WYG_019-8a"/>
小心靡或不盡修太宗皇帝實録命公監修仁宗皇帝崩時<lb/>
今上監國南京至則喪禮及即位之儀皆具皆公一二人所<lb/>
預定上既嗣大位公以舊輔尤重倚注公亦孜孜惟謹寵賚<lb/>
日盛修仁宗皇帝實録仍為監修庶人髙煦反上親率六師<lb/>
擒之公預扈從還賜白金文綺等物甚厚賜銀圗書一其文<lb/>
曰含𢎞貞静盖褒公之徳云明年扈從巡邊既還上念<lb/>
少師蹇公及公等四人者皆春秌高欲優逸之賜勅嘉<lb/>
勞命輟職務而仍其禄朝夕侍上備顧問謀議而恩遇<lb/>
<pb n="KR2g0038_WYG_019-8b"/>
益厚兩朝實録成賜白金織金羅衣文綺表裏鞍馬賜<lb/>
宴明旦入謝暮歸第得疾遂薨宣徳五年正月二十七<lb/>
日也壽六十有五歲上聞訃震悼遣禮部尚書胡濙賜<lb/>
祭贈特進光禄大夫太師謚忠靖賵鈔萬緡勅有司營<lb/>
塟官其子瑄為尚寶司丞仍復其家朝臣自公侯貴戚<lb/>
下至郎曹將校咸徃弔祭衛卒巷氓亦有嘆息至流涕<lb/>
者公天性至孝友其弟原啓原禮皆厚原啟沒愛其子<lb/>
如子讀書鄉校時教諭史九韶雖非授業師遇之必拜<lb/>
<pb n="KR2g0038_WYG_019-9a"/>
雖貴不變既貴九韶陞教國子月恒分之禄九韶將老<lb/>
朝廷從公請命致仕公與人交久而敬平生故人在患<lb/>
難卒賙給之遇士之貧者振之有顛躓失所者援之徳<lb/>
雖㣲必報而未嘗存怨惡心接人温然處事善善長而<lb/>
惡惡短襟宇静深閎廓不見涯涘嘗有從𨽻汚公金織<lb/>
賜衣懼欲迯者公曰汚可浣何懼為有吏壞公所寶硯<lb/>
石匿不敢見公召吏諭之曰物皆有壞吾未嘗惜此慰<lb/>
遣之於時卿大夫雅量推公第一知者盖比公於王子<lb/>
<pb n="KR2g0038_WYG_019-9b"/>
明韓穉圭之度其在上前所言必歸仁厚臨政必酌大<lb/>
體其預宥宻雖泯然無跡盖有隂受其徳者矣故不問<lb/>
貴賤疏戚識不識皆知其為善人長者喜為詩四方士<lb/>
重公名得其一篇一詠藏以為榮公配鄭氏再封皆夫<lb/>
人子男三琉瑄瑾公卒之三月歸塟湘隂其家以墓碑<lb/>
屬予予與公同朝三十年晚益親厚相知又嘗為予道<lb/>
平生余豈意遂志公之墓耶銘曰泝夏厥初以國為氏<lb/>
衍于會稽綿綿厥系太末之邑後來徙居暨唐中和復<lb/>
<pb n="KR2g0038_WYG_019-10a"/>
徙于番懿夏之陞逢掖其服詩書有承徳善有續轉鄂<lb/>
而潭自公祖考積厚必發公奮起紹燕歌鹿鳴來與計<lb/>
偕官任其賢政用其才繇司徒屬暨掌邦教寅恭小心<lb/>
寛仁允蹈叅决大議洊任重負不亟不徐雍容雅度如<lb/>
彼喬岳嶻焉弗移其氣黙運澤潤良多祗事列聖既四<lb/>
十載夷險一道其舄几几國有老成堂有柱石胡不憖<lb/>
遺當宁興惻既榮且哀隆隆寵光於乎忠靖沒世不忘<lb/>
　　户部尚書古公神道碑銘　　　　楊士竒<lb/>
<pb n="KR2g0038_WYG_019-10b"/>
宣徳三年二月十八日户部尚書古公卒訃聞上遣進<lb/>
士康琰賜祭命有司給舟歸其喪且營𦵏事既塟其子<lb/>
本奉禮部尚書蔚公所述事狀走北京介少保夏公求<lb/>
書神道之碑余與古公同朝三十年知其有亷清之操<lb/>
諾而不辭公諱朴字文質號素軒古氏世家河南陳州<lb/>
諱義甫娶王生諱安道娶程公之大父母父母也以公<lb/>
貴公之大父父皆贈資善大夫户部尚書大母母皆贈<lb/>
夫人公洪武中舉鄉貢為太學生奉命清理郡縣田賦<lb/>
<pb n="KR2g0038_WYG_019-11a"/>
圖籍丁父喪歸服闋𨽻五軍斷事理刑遂奏家貧願仕<lb/>
得禄養母太祖皇帝嘉之除工部營部主事授承事郎<lb/>
迎母就養京師居無幾母沒官給舟歸塟服闋改兵部<lb/>
司馬部主事陞武選司員外郎授奉訓大夫再陞郎中<lb/>
授奉議大夫遂陞兵部右侍郎授嘉議大夫太宗皇帝<lb/>
正大統轉左侍郎授通議大夫賜文綺襲衣上巡守北<lb/>
京侍仁宗皇帝監國常奉命權禮部兵部及詹事府洪<lb/>
熈中改通政使是歲陞户部尚書授資善大夫賜誥命<lb/>
<pb n="KR2g0038_WYG_019-11b"/>
追賜一代遂謁告歸省墓賜鈔襲衣公事親孝非其義<lb/>
一豪不茍取居官臨事蚤作夜思勤勞弗懈一志於公<lb/>
無敢干以私者謹守祖宗成憲不肯踰越或言事久於<lb/>
時小過不及者亦當損益就中終不為動永樂中建北<lb/>
京宫殿董伐木之役於江西有愛民之心竣事時被賜<lb/>
賚户部主事劉良素行不檢滿三載公考其績下良叩<lb/>
上之左右人求公最考公曰貪侈之人幸未覺露不改<lb/>
行終當敗最考不可得也良遂誣奏公他事既就逮繫<lb/>
<pb n="KR2g0038_WYG_019-12a"/>
太宗皇帝燭其誣竟釋公他日吏部奏授良誥命封贈<lb/>
其父母仁宗皇帝曰豈弟君子福禄攸降是常誣奏大<lb/>
臣罪者其得為君子乎不與良卒以贓敗衆服公之明<lb/>
公所治職務退未嘗語其家人冰蘗之操確乎不移平<lb/>
素不事生産華靡雕琢之玩纎毫不畜公退清坐一室<lb/>
書冊自娛嘗病士竒徃問之入其齋室幾案間獨有自<lb/>
警編一帙可以觀其所存矣洪熈誥辭有端厚簡静操<lb/>
行清潔之褒盖見知於上者深矣卒之日無銖纍之積<lb/>
<pb n="KR2g0038_WYG_019-12b"/>
以遺子孫男三瑄璟李本孫男若干銘曰古有恒言曰<lb/>
公生明何道而公其惟亷清亷之為行士分内事曷世<lb/>
由之什靡一二士行弗貞理曷由興嗟文質甫為亷有<lb/>
誠厥亷伊何氷壺玉暎迨其屬纊室𩔖縣磬紛彼貴仕<lb/>
夏屋渠渠嗟文質甫歸兮焉居紛彼榮爵田亘阡陌嗟<lb/>
文質甫歸兮焉食其履湜湜其心休休汚者之嫉清者<lb/>
之逑相彼貪人潢潦之溢崇朝而盈涸不待夕嗟文質<lb/>
甫皦乎不緇永揚休聞其在斯碑<lb/>
<pb n="KR2g0038_WYG_019-13a"/>
　　黔國沐公定逺忠敬王神道碑銘　楊士竒<lb/>
正統四年三月十八日黔國沐公薨于雲南之楚雄訃<lb/>
聞上悼念輟視朝加降䘏典遣官賜祭者再追封定逺<lb/>
王謚忠敬親王亦再遣祭其子䕶喪歸南京公卿文武<lb/>
羣臣及所過方岳大臣皆祭以薨之歲十一月廿六日<lb/>
塟江寧縣長寧北鄉觀音山先塋之次沐氏鳳陽定逺<lb/>
人其先所自具前翰林學士王景所著黔寧昭靖王神<lb/>
道之碑王之高祖考曾祖考祖考以昭靖貴皆追封黔<lb/>
<pb n="KR2g0038_WYG_019-13b"/>
寧王高祖妣曽祖妣祖妣妣耿皆追封黔寧王夫人昭<lb/>
靖四子伯諱春襲封西平侯歿謚惠襄仲即王叔昂右<lb/>
軍都督府同知季聽駙馬都尉王諱晟字景茂自少氣<lb/>
宇閎厚端慤凝重聰悟過人而博學逺識恭慎寡言喜<lb/>
怒不形於色高皇帝重之既冠授後軍都督府僉事夙<lb/>
夜祗勤陞授特進榮禄大夫左都督時惠襄繼昭靖鎮<lb/>
雲南薨王嗣封西平侯仍奉命勅鎮雲南王承父兄之<lb/>
後秉誠殫慮益𢎞逺圖威服徳懐恪勵夙夜先是麓川<lb/>
<pb n="KR2g0038_WYG_019-14a"/>
不靖諸蠻逐宣慰使而分據其地王適至奏發兵平之<lb/>
復奏以其地置孟養木邦孟定三府鎮沅威逺二州千<lb/>
厓潞江灣甸大侯者樂五長官司而歲徵其貢賦又於<lb/>
潞江之西置騰衝千户所以控制之夷遂帖息太宗皇<lb/>
帝臨御之三年八百蠻酋侵邊王遣將先率兵討之躬<lb/>
率兵繼其後及蒙自縣蠻聞王來遂遁進禽其酋誅之<lb/>
事聞賜璽書白金勞王四年安南叛命征夷將軍率兵<lb/>
師及湖廣等都司兵討罪命王佩征夷副將軍印充左<lb/>
<pb n="KR2g0038_WYG_019-14b"/>
副將軍率雲南等都司兵分道進討王率兵由䝉自經<lb/>
野蒲斬木通道以入先遣偏禆攻奪猛烈棚華闗隘賊<lb/>
徒悉遁遂築堡駐造兵舟分遣諸將出宣光江口奪澳<lb/>
沕寺沙舁舟夜出洮水陣師遂遣將引兵泝流攻賊之<lb/>
富良江自旦鏖戰抵暮賊引却翼旦諸將皆欲奮擊王<lb/>
曰受命弔伐所欲得凶渠數人而已縱殺非皇上好生<lb/>
之心乃止遂造浮梁渡師時征夷將軍大兵亦至廼合<lb/>
攻冦之多邦城柵繼擣其東西二都及盤灘困枚嚕江<lb/>
<pb n="KR2g0038_WYG_019-15a"/>
仙侣等冦悉破之冦首黎季犁父子狼狽棄其衆獨挈<lb/>
家屬及左右心腹逺遁于海王合征夷將軍兵追至日<lb/>
南州竒羅海口禽俘無遺械送京師凡得郡四十八縣<lb/>
百八十六户三百十二萬五千九百獲象馬牛畜軍資<lb/>
器仗安南平六年春班師入朝賜號顯惠輔運推誠宣<lb/>
力武臣特進榮禄大夫右柱國封黔國公食禄二千石<lb/>
賜誥劵玉帶金幣命子孫世襲既大宴上親製詩褒嘉<lb/>
又日賜宴于便殿還鎮雲南是冬安南餘冦攜貳命王<lb/>
<pb n="KR2g0038_WYG_019-15b"/>
佩征夷將軍印總兵討之王師壓境冦遁入乂安海島<lb/>
追至占城之境禽冦首陳季擴阮帥鄧容等送京師誅<lb/>
之師還仍鎮雲南十七年富州蠻酋積逋賦不入朝廷<lb/>
命王發雲南貴州兵討之蠻據險以抗王遣兵斷其後<lb/>
諸將請急攻王曰威服不若徳服遂使人諭以禍福蠻<lb/>
即遣子詣京師謝罪悉償所逋仁宗皇帝嗣位重王勲<lb/>
徳老成詔兼太傅召至恩禮加厚遂命佩征南將軍印<lb/>
還鎮宣宗皇帝初嗣位遣使齎璽書及金幣勞之皇上<lb/>
<pb n="KR2g0038_WYG_019-16a"/>
嗣位恩禮視宣徳之初明年改元正統賜金幣加厚是<lb/>
年冬四川會川棃溪蠻各㡳泊等蠻為亂奏遣弟都督<lb/>
昂討平之二年冬馬龍他郎甸蠻不靖復奏遣昂平之<lb/>
三年麓川思任發擾邊侵掠騰衝南甸遣人諭之不下<lb/>
奏躬率兵討之兵至潞江王勉諸將曰出兵尚謀不專<lb/>
恃勇且逼瘴月非用武之時令官軍已集如賊能畏威<lb/>
武悔過攄誠謝罪請命赦之斯亦可也遂復遣人諭之<lb/>
不下乃命弟昂及都督方政等率兵前進王尤戒其慎<lb/>
<pb n="KR2g0038_WYG_019-16b"/>
重時王整兵在後政等乘夜度江破賊柵賊衆奔北官<lb/>
軍乘勢追至景罕等寨斬首三千餘級獲象三十餘政<lb/>
奮勇獨進賊伏兵四發政力戰死之時春已半王慮瘴<lb/>
發非官軍利遂旋師將駐金齒㑹有㫖命王還鎮王至<lb/>
楚雄疾遂薨力疾革時顧弟昂曰吾父子兄弟受國家<lb/>
天地罔極之恩吾不能報矣吾弟勉之吾一家子子孫<lb/>
孫世堅忠誠保臣節無忝君親又顧昂曰斯役也雖偏<lb/>
將失利固吾總帥之過此賊必不可貸汝勉之勉之言<lb/>
<pb n="KR2g0038_WYG_019-17a"/>
訖而逝歸櫬所過道路城郭無貴賤小大迓拜哀慟盖<lb/>
王在鎮久惠愛之被于下者深也王忠孝之誠本乎天<lb/>
性無或弗盡與子孫言亦惓惓斯道友二弟甚厚教子<lb/>
孫動以禮法家政秩然位極人臣而禮賢重士虚己聽<lb/>
納寛裕有容未嘗靣及人過凡文武屬治吏有過者惟<lb/>
恐王知務自掩盖其因自悔徙行者亦多王明於韜畧<lb/>
然以仁為主蠻夷有罪未嘗輙加兵誅必諭導使改數<lb/>
諭非悛乃奏發兵逮兵入境若夷能知懼罪亦曲貸之<lb/>
<pb n="KR2g0038_WYG_019-17b"/>
與之更新雖臨陳必戒麾下母縱殺戮賞罰明信威愛<lb/>
並行至於完城池飭武備訓將士理屯田通水利實倉<lb/>
庾恒謹戒法若輕徭賦問疲瘵尤勤致意學舍敝陋具<lb/>
財僦工葺之不以煩下治公有暇手不釋卷稽古明道<lb/>
動師昔賢盖從容其文武之才仁義之師也配程氏追<lb/>
封定逺王夫人子男一儼襲封黔國公孫男一玘至是<lb/>
王之子以事狀求余書神道之碑謹按狀叙而銘之銘<lb/>
曰天啓皇明于淮之右配天與地篤生帝后二聖至仁<lb/>
<pb n="KR2g0038_WYG_019-18a"/>
作民父母心存萬方包含徧覆矧孤在里靡攸怙恃二<lb/>
聖矜惻曰其予子鞠之誨之勞劬備周以長以成有偉<lb/>
才猷帝有恩言爾復爾氏懋乃樹立華乃先祀嗚呼昭<lb/>
靖盛徳豐功皎日之誠持孝以忠嗚呼忠敬纘乃烈考<lb/>
惟孝之執惟忠之蹈發軔都府簡在宸心夙夜弗遑秉<lb/>
其慎欽往綏滇人幾五十年率考之行敷帝之恩俾食<lb/>
俾衣免其寒飢重學崇師導之尊卑平其政令時其作<lb/>
止人戴惠慈淪骨浹髓有或弗惠以諭以誨洊誨弗悛<lb/>
<pb n="KR2g0038_WYG_019-18b"/>
式劉以戒交人悖凶披猖為狂違天毒氓軼我邊疆奉<lb/>
詔出師徃行天討桓桓疾馳雷驅電埽富良飛渡如履<lb/>
坦途兩師窮追縳冦海隅解縱脅從宣布教條爰整師<lb/>
旅凱歌歸朝飲至䇿勛上公錫爵嘉寵元臣龍章輝灼<lb/>
滇人之思瞻望斾旌帝不忘逺申命南行祇事五朝鞠<lb/>
躬小心奉國忘家志如堅金寸棘未剪躬不寧處過自<lb/>
偏禆于躬引咎終于王事徳善孔多顯顯華褒千歲弗<lb/>
磨沐世子孫奕奕象賢篤忠與孝永光其傳<lb/>
<pb n="KR2g0038_WYG_019-19a"/>
　　惠安伯張公壙志　　　　　　　楊　溥<lb/>
公諱昇字叔暉今太皇太后季兄也世居河南永城高<lb/>
祖文銘曾祖景惠祖從義世以積善相承考麒以勲戚<lb/>
任指揮使追封彭城侯妣仝氏封侯夫人三代祖考皆<lb/>
追封彭城侯妣皆追封夫人伯兄杲襲彭城伯卒仲再<lb/>
襲仲兄旭府軍衛指揮使公初以城守功授義勇衛正<lb/>
千户永樂三年陞羽林前衛指揮僉事調府軍衛七年<lb/>
授誥封昭勇將軍十七年隨駕北征二十二年陞後軍<lb/>
<pb n="KR2g0038_WYG_019-19b"/>
都督同知洪熈元年陞左都督宣徳元年宣宗皇帝征<lb/>
武定州三年巡邊俱命公守北京四年上優禮至親命<lb/>
輟左府事朔望奉朝請凡朝廷有大政事亦預議後奉<lb/>
太皇太后命弗預正統五年九月封惠安伯授奉天翊<lb/>
衛宣力武臣特進榮禄大夫柱國歲禄一千一百石賜<lb/>
誥劵子孫世襲六年正月十三日以疾卒壽六十有三<lb/>
訃聞上深嗟悼輟視朝一日遣官諭祭勅有司賵塟太<lb/>
皇太后遣官致祭以是年二月某日塟宛平壽安山先<lb/>
<pb n="KR2g0038_WYG_019-20a"/>
塋之次公為人端重孝友之徳夙著于家閨門整肅教<lb/>
諸子有方平居簡黙臨事卓有定見歴事四朝公勤忠<lb/>
謹未嘗有過宣廟為皇太孫時徃來兩京及時侍太宗<lb/>
文皇帝北征皆命公保衛出入起居深有規益退而未<lb/>
嘗形於言宣宗以保衛功嘗欲加封爵固辭其居顯官<lb/>
恒自謙抑每陞拜祇畏如不勝其臨政事必咨詢同官<lb/>
審擇而行不恃己見與人交尚道義遇文學士必加禮<lb/>
敬服食尚儉素不為富貴態而急於利人常蓄藥石以<lb/>
<pb n="KR2g0038_WYG_019-20b"/>
療人疾為糜粥以濟飢歉公餘留心載籍至老不倦徃<lb/>
古治忽及忠臣孝子事皆能道其詳每遇事輒以訓諸<lb/>
子嘗燕居諸子侍適雷雨暴至公肅然起敬曰語云迅<lb/>
雷風烈必變學者不可不慎臨終召諸子語曰吾素無<lb/>
功徳朝廷篤念親親與高官一家禄食莫能報稱喪事<lb/>
不可干朝廷宜從節儉依文公家禮無作佛事無狥世<lb/>
俗為塟儀費財勞人無久停柩于家母煩費親戚朋友<lb/>
塟宜深坎毋高為墳塋吾所注意者不幸長子蚤喪孤<lb/>
<pb n="KR2g0038_WYG_019-21a"/>
孫數人諸子宜加保愛爾等能體我心則為孝配王氏<lb/>
封夫人子男六長䡌襄府典寶次軑次輪府軍左衛指<lb/>
揮使次□次軫次䡵䡌□先卒女六人長適劉濬威逺<lb/>
衛指揮使次適唐彦金吾左衛指揮同知次適李純燕<lb/>
山右衛指揮使次適山俊府軍前衛指揮使餘在室孫<lb/>
男八人女闕人嗚呼前代勛戚賢否得失具載信史世<lb/>
為勸懲若公者可謂生順死安生榮死哀者矣雖沒以<lb/>
中壽而不忘者逺爰述其槩用納諸壙以示永久云<lb/>
<pb n="KR2g0038_WYG_019-21b"/>
　　冷面寒鐵公傳　　　　　　　　彭　森<lb/>
公姓周初名日新在國初受知太宗文皇帝嘗獨以新<lb/>
字呼之遂更名焉字志新世為南海人居郡南郭外之<lb/>
高第里永樂甲申拜監察御史彈劾不避權要凡知無<lb/>
不言而言無不盡雖屢犯天威公言愈懇切不少變貴<lb/>
戚皆畏之目為冷面寒鐵人因稱之曰冷面寒鐵公公<lb/>
初為郡庠生負入太學有時名入選授大理寺評事以<lb/>
剛直著讞獄平允莫有稱屈在列咸推遜焉每有疑獄<lb/>
<pb n="KR2g0038_WYG_019-22a"/>
必决之公公一言而白至是轉風憲風裁益揚人競相<lb/>
畏或紿小兒曰冷靣寒鐵公來皆匿己而擢雲南按察<lb/>
使未及蒞任有任轉浙江有寃民逮繫數載聞命下喜<lb/>
相告曰冷面寒鐵公來也吾屬無患矣公至洗其寃放<lb/>
之有一巨商逺回未抵家而日暮恐孤行為人所剽掠<lb/>
潜以其貲置一祠石下至家妻問之商告以故明日求<lb/>
之無有也以公神明往訴焉公曰是必而妻有外遇也<lb/>
覈之果然盖歸語妻時為姦人所聽而是夜先徃取之<lb/>
<pb n="KR2g0038_WYG_019-22b"/>
矣其燭姦如此境中暴虎嘗害人公為文告城隍湏㬰<lb/>
虎詣伏罪格殺之初來行道上有蠅蚋羣聚馬首尾之<lb/>
見暴屍一軀無他物惟一鑰及小木私記收之及至令<lb/>
人市布取入比印號不同者即發還已而得同號者鞫<lb/>
之乃刼布商賊也悉以其贓召布商家人給之家人大<lb/>
驚時商去已二載於是始知為盜殺也為政多𩔖此它<lb/>
如辨豆獲盜人皆服之嘗巡屬縣易服色入觸縣官收<lb/>
繫獄中遂知一縣疾苦明日迓公乃自獄出縣官恐懼<lb/>
<pb n="KR2g0038_WYG_019-23a"/>
伏謝竟以罪去由是諸郡縣吏聞風悉股栗莫敢肆其<lb/>
姦寮宷一日以鵞炙餽公公懸之後有遺者指示之無<lb/>
復有以毫髮干公其寮宷有受遺者必問冷面寒鐵公<lb/>
知否公未顯時配夫人嘗治褥以給及此偕來淛處如<lb/>
貧日無難色同僚私屬内燕公夫人徃荆釵布裙大𩔖<lb/>
若田野婦各歸漸恧遂更相變為澹素公雖處家儉樸<lb/>
而轉移人若此脱大柄用而侈聲樂不為之減者少矣<lb/>
朝廷命錦衣千户如浙拿贓吏郎受吏贓公時進須知<lb/>
<pb n="KR2g0038_WYG_019-23b"/>
遇諸涿州捕之繫于涿獄千户逸走詣闕奏上上怒令<lb/>
馳驛縳至既至伏丹陛下猶口口歴陳其罪不已上愈<lb/>
怒命肆諸市臨刑大呼曰生得為直臣死當作直鬼是<lb/>
夕奏文星墜上大悔枉了好人不悦者久之問左右曰<lb/>
周新何許人對曰廣東上曰廣東有此等好人自後嘗<lb/>
見形于朝或見一人衣紅衣立日中上呵之問為誰對<lb/>
曰臣周新也上帝以臣剛直命為浙江城隍為陛下治<lb/>
姦臣貪吏言已不見天顔憮然公少鯾直勁厲姿幹高<lb/>
<pb n="KR2g0038_WYG_019-24a"/>
大俊偉異常好學能文尚凌厲在童子行而氣宇凛若<lb/>
成人人無犯者有小挫必奮奮不平必直之而後已在<lb/>
庠校同列有過則靣責至人無所容人以公為太甚輒<lb/>
抗聲曰責善朋友道茍阿諛胡取友為有過者即改恒<lb/>
恐公知之盖其養可知已為政尚大體問無明事斷如<lb/>
神人以為生閻羅姦宄潛伏羣吏膽落民無犯令犴圄<lb/>
皆空然尤愛恤小民惠澤草野雖三尺童子皆頌其美<lb/>
至今閩廣父老猶解説其事公沒夫人獨挈公遺衣及<lb/>
<pb n="KR2g0038_WYG_019-24b"/>
遺書數卷歸廣貧居如洗然新昌楊公信文去歲來南<lb/>
巡撫時存問其家每月周之以奉嘗語人周志新當代<lb/>
第一人吾黨所未及也森於公同里為叔行且蚤知於<lb/>
公今公死慮歲久湮沒因暇筆其粗梗以識其為人或<lb/>
為公發姦摘伏有廣漢風而宋有鐵面御史公似過之<lb/>
故因當時之稱傳之曰冷面寒鐵公云<lb/>
　<lb/>
　明名臣琬琰録卷十九<lb/>
<pb n="KR2g0038_WYG_019-25a"/>
欽定四庫全書<lb/>
　明名臣琬琰續録卷十九<lb/>
　　　　　　　　　　　　　明　徐紘　撰<lb/>
　　刑部尚書惠安彭公行状<hi>韶</hi>　　　宋端儀<lb/>
公諱韶字鳯儀八世祖戍始居莆之涵口曽祖田孟徳<lb/>
妣<hi>闕</hi>氏祖休正祖妣陳氏以婦節聞父思孝卿宿儒母<lb/>
林氏公㓜荘重警敏讀書不倦少長識趣已端公父不<lb/>
欲其汎讀以分日力惟課之舉子業公於暇日仍取古<lb/>
<pb n="KR2g0038_WYG_019-25b"/>
聖賢遺文及子史諸書觀之入郡庠再試於鄉未利而<lb/>
公父殁自是生業益替而弟妹皆㓜母夫人以遲暮之<lb/>
年夙夜懐憂公嵗授徒以給用慰母心景泰丙子預鄉<lb/>
薦明年丁丑㑹試中第七廷對賜進士出身除刑部山<lb/>
西司主事既三載䝉恩贈父如其官封母為安人未幾<lb/>
丁母憂服闋改廣東司陞本司署貟外郎有張岐者自<lb/>
外臺擢右僉都御史協管院事公以其人非才力論其<lb/>
不可願朝廷而収召王竑李秉葉盛以伸公論疏入詔<lb/>
<pb n="KR2g0038_WYG_019-26a"/>
獄都給事中毛𢎞等言公持論雖過心實懐忠因得宥<lb/>
復職尋進本司郎中廣東為司繁劇多涉於難挾勢而<lb/>
席寵者左撞而右突公中立不倚䇄然以定民之茹枉<lb/>
抱欝失利而狂呼者則為之鋤疆剔蠧敓其有而歸之<lb/>
雖罹咎戾無所悔恨外戚之臣指揮周遵與畿内民争<lb/>
田願得内臣及錦衣衛官往踏勘丈量之㑹有㫖命公<lb/>
正法司官以行衆咸推公公至其地環視周匝揮筭主<lb/>
捐弓尺徑歸上自劾之奏曰田本民有雖其户報不及<lb/>
<pb n="KR2g0038_WYG_019-26b"/>
管業然地有髙下歳有旱淹細民頻年出賦以給公上<lb/>
旱則資汚下以補髙仰潦則資髙仰以禆汚下安有空<lb/>
門可以别給且民者國之本食者民之天食足民安民<lb/>
安則國安豈可以民田給貴戚重傷國本耶復詔獄科<lb/>
道交章言其無他得釋俄而復有請荒田者先帝顧左<lb/>
右曰彼不見周遵之事奈何又請耶立却其奏庚寅陞<lb/>
按察司副使所至平寃滯黜奸蠧敦風俗䘏民隠壬辰<lb/>
冬分廵川東道至開縣有劉姓者户先分二支一徙一<lb/>
<pb n="KR2g0038_WYG_019-27a"/>
留徙者後復業與所留家人争里役而負遂隂嗾安岳<lb/>
縣扈氏兄弟焚滅其家男女凡二十一人隣人訴於府<lb/>
府以為事非干己且無證佐尼不行公至聞之大駭督<lb/>
捕得扈氏并其徒十餘人一訊欵服寘于法明年至合<lb/>
州屬邑定逺曽姓羣從兄弟數家一日聞盗出沒邑人<lb/>
奔竄弟乘風入兄室掠其貲諉之他盗兄迹知所由訴於<lb/>
官弟夜聚羣少殺之凡十有二人盡死乃偽為不知持状<lb/>
詣公告公鞠之得凶黨七人斃於獄其𤼵奸摘伏𩔖如<lb/>
<pb n="KR2g0038_WYG_019-27b"/>
此每出巡郡邑民争挽肩輿兾先至其境乙未春陞按<lb/>
察使公之副憲也凡有滛祀在分司者悉去之至是以<lb/>
二門外有廟祀五顯其事不經趙清獻公遺愛在蜀清<lb/>
風鐵面正吾憲臣之式乃與同僚謀撤五顯像而設清<lb/>
獻神主於位録朱門問答有及時政與真希元翰官僚<lb/>
之文名曰政訓以自警且以勵僚屬陳言時事宜變於<lb/>
今者各王府祭𦵏省差内官及行人等官以免勞費從<lb/>
之在蜀恩威兼著淑慝自分亷而不激明而不苛蜀人<lb/>
<pb n="KR2g0038_WYG_019-28a"/>
懐而畏之至今數賢亷訪必首稱焉戊戍春陞廣東左<lb/>
布政使下車首集父老百十人問民所疾苦與利病所<lb/>
當興革者而施行之先是農民補吏視房分罰其直名<lb/>
納公堂公日取其材而責以不貪可乎選俊秀善書者<lb/>
充之其積弊遂革鎮守内臣顧恒嵗有進貢之儀里胥<lb/>
乗之求索多方民不勝其擾公疏言自古明王不寳逺<lb/>
物廣東民力竭矣守土臣以此事上為恭不知凋傷國<lb/>
本為害反大也監舶内臣韋眷請以均徭餘剰六十户<lb/>
<pb n="KR2g0038_WYG_019-28b"/>
𨽻舶司為造辦貢獻之需公疏言今之官民富强不及<lb/>
於昔者盖國害財之多故也使及今十分愛惜加意撙<lb/>
節猶恐無以為繼况又更啓他端而益以雜用其何以<lb/>
善後哉願将眷所奏餘户暫與一年以後逓年停罷臣<lb/>
民幸甚有詔减其半陳公甫以學行有聲于時公薦於<lb/>
朝曰國以仁賢為寳臣才徳不及獻章逺甚猶且叨厚<lb/>
禄顧獻章醇儒乃未及見収用誠恐國家坐失惟善之<lb/>
寳至凡廣南一時名士公皆折節下之每於朔望受民<lb/>
<pb n="KR2g0038_WYG_019-29a"/>
詞日至千百紙决㫁如流告戒諄諄如告子弟民卒感<lb/>
之至有不平輙恥見公而自去者儀門外有土神廟亦<lb/>
更為恭政汪公廣洋之祠最後太監梁芳弟錦衣衛千<lb/>
户某在郷國私採禽鳥等物進貢官民俱罹其害公復<lb/>
上書言状忤㫖調貴州布政使濱行之日廣之父老涕<lb/>
泣雨下如去慈親追送數百里外者又若干人廵撫朱<lb/>
公英贈詩有獨有羊城臨發處西風卧轍烏聲酸之句<lb/>
蒞貴藩境九閱月因俗為之設施貴人安之如知廣南<lb/>
<pb n="KR2g0038_WYG_019-29b"/>
先是大宰歴城尹公屢言公賢可大用先帝以是益深<lb/>
知之甲辰夏遂擢都察院右副都御史廵撫蘇松嘉湖<lb/>
等處公雖聲稱廪然而鎮之以静不尚擊博吏自不敢<lb/>
犯科而民亦益樂其愷悌乙巳夏召為大理卿未上坐<lb/>
論鎮守内外等官貢獻非宜道改右副都御史廵撫順<lb/>
天等處兼整飭薊北軍務陳時政以弭天變議粮運以<lb/>
便軍民滿考䝉恩贈祖考考俱嘉議大夫都察院右副<lb/>
都御史祖妣妣皆淑人今上登極臣僚交章論薦召為<lb/>
<pb n="KR2g0038_WYG_019-30a"/>
刑部右侍郎屬浙西不靖承詔廵視公疾馳至誅厥渠<lb/>
魁數人而劾罷守臣一方晏然嗣嵗之春户部言兩浙<lb/>
鹽法久壊命公以本官兼左僉都御史留治之公早夜<lb/>
講究利病所在而恭伍其説以浙西通舟楫鹽之利多<lb/>
於浙東而浙東停户抑配尤甚因定兩浙價銀之重輕<lb/>
處州等處課額以殺便宜事數條奏行之又憫煮海之<lb/>
氓貧苦以其山埸草蕩晒淋煎熬折閲倍征之状畧分<lb/>
八節具圖以逹宸聦浙江憲司僉事王輔與憲使毛鸃<lb/>
<pb n="KR2g0038_WYG_019-30b"/>
不相能日閧于公堂公奏二人風憲失體左遷其官既<lb/>
還轉吏部左侍郎時三原王公為尚書得為貳皆不避<lb/>
權貴請謁路絶人服其公庚戌冬彗星見於天津詔大<lb/>
臣言軍民利病時政得失公言軍民利病曰厚根本曰减<lb/>
役錢言時政得失曰正近侍曰惜官爵時左右侵權者<lb/>
非一公於正近侍其畧曰内臣出入左右言語輕重能<lb/>
為禍福人所畏惮今軍馬錢粮人匠柴炭盡傅其手分<lb/>
例相沿更相倣傚虛名實支遮掩外觀誰能詰之比見<lb/>
<pb n="KR2g0038_WYG_019-31a"/>
凡有章奏無不先允而後下於該部該部承而行之不<lb/>
復審聽是失政體也及至有犯多從寛免有毆人致死<lb/>
者竟不提問或有提問成獄旋復宥之是失刑威也耗<lb/>
財妄費不惟不禁而反助之死者或有給還塟銀八千<lb/>
兩在者或有許其盖祠覔地第宅踰制服食求竒於斯<lb/>
極矣聲勢移人望風震懾伏望陛下静思及此大公至正<lb/>
以服其心克勤克明以折其氣上法祖宗乾剛獨㫁褒良<lb/>
善而親忠良逺佞媚而斥奢縱事務歸於所司威福必<lb/>
<pb n="KR2g0038_WYG_019-31b"/>
由已出終篇又言朝廷一日萬幾安能勞心周溥臣願<lb/>
陛下執其要焉臣獲随午朝心念日奏尋常起數於事<lb/>
無補然祖宗勤政之典乞師其意可也臣願自今午朝<lb/>
惟議經邦急務如吏部有陞除禮部有大災異户部兵<lb/>
部有𦂳急錢粮邉報工部法司有𦂳闗工程囚犯之𩔖<lb/>
許先期開具由事奏乞聖駕定日出御左順門侍衛一<lb/>
如午朝之儀事該各衛門㑹議者各官就於衛前公同<lb/>
計議如吏部陞除大臣明言某官才徳堪任某官資望<lb/>
<pb n="KR2g0038_WYG_019-32a"/>
未可之𩔖内閣輔臣亦同在彼詳論可否事體既定就<lb/>
行口奏取㫖奉行次日補本備照若係本衙門自行者<lb/>
亦就御前逐一陳説有無故事兩疑情由請㫖定奪若<lb/>
是事體重大一時難决者聴各官先行博議於下候至<lb/>
朝時再議奏行仍乞温顔俯詢曲折如此不惟世事日<lb/>
熟於聖明耳目而羣臣髙下邪正亦自可見有事則行<lb/>
不分寒暑無事則止勿勞聖駕既不廢午朝之典又可<lb/>
率羣臣興事則凡時政得失軍民利病自可次第張弛<lb/>
<pb n="KR2g0038_WYG_019-32b"/>
矣上嘉其識謂公此舉有潜消黙運之方壬子夏陞刑<lb/>
部尚書數日命侍經筵公掌刑憲務明慎而以忠恕為<lb/>
本嘗言刑以弼教使之畏威逺罪導之以善耳遇有骨<lb/>
肉相殘者輒憂形於色曰是吾之刑罰不足以止姦也<lb/>
謹於守法而亦嘗有法外之意公素性鯁正貴戚中官<lb/>
往往為之斂手時安逺侯栁景總鎮兩廣都御史秦公<lb/>
紘發其賍貨鉅萬事聞屬吏公抵景於法秦禠其爵景<lb/>
挾戚畹於内降欲以破公議之是非<hi>缺</hi>用擠秦於危地<lb/>
<pb n="KR2g0038_WYG_019-33a"/>
公執奏不易朝廷不以公為然復下大臣廷議竟亦卒<lb/>
如公言其後景贓銀追及八百兩有㫖免其餘欠公復<lb/>
言陛下優待貴近之臣如此臣故知之陛下有所不得<lb/>
已也但臣等忝列守法之官不宜阿順以圗自便景應<lb/>
追贓數十未及一乃特䝉恩盡行蠲宥海内聞知貪饕<lb/>
之徒窺此舉措一旦釋之其如物論何且景贓既可免<lb/>
他日爵位亦可營求而復矣爵位既復又可營求出鎮<lb/>
矣奸回藉口良善解體誠非國家之利也䟽入不從左<lb/>
<pb n="KR2g0038_WYG_019-33b"/>
右有不樂公所為者摘公官屬細過以怵公而伸已志<lb/>
公坦然由之終不為所疑沮㑹亢旱求言公復因事納<lb/>
忠條陳四事其一以本部為荆庶人事㑹本覆奏今半<lb/>
月有餘未奉勑㫖及他奏請間有詢日方纔得㫖者臣<lb/>
謂今日正一日二日萬幾之時若優㳺少㫁不惟事見<lb/>
停滯亦恐志生驕惰羣臣左右安於故常不敢有所論<lb/>
列矣四方傳聞甚非細故此時政之得失一也又該本<lb/>
部先前問得内使内官王萌苗通髙永犯該絞罪俱各<lb/>
<pb n="KR2g0038_WYG_019-34a"/>
累訴寃枉荷䝉聖慈饒死發充净軍臣聞自古帝王雖<lb/>
貴近必刑者所以彰天討之公若殺人不死復何所畏<lb/>
憚乞自今以往勿復輕縱庶得法度均平人心恱服此<lb/>
時政之得失二也伏望陛下畏天勤政守法圗治事至<lb/>
物來随即予奪宫中外廷視為一體推廣他𩔖無不皆<lb/>
然何患時政之不善哉本部又先前問得百户謝原管<lb/>
領隊軍何三等往昌國公墳上做工何三為脫逃不還<lb/>
工錢被謝原脚踼身死臣看得世情艱難財重命輕殺<lb/>
<pb n="KR2g0038_WYG_019-34b"/>
人犯法時常有之固非為此一事但聞道路傳言今修<lb/>
皇親昌國公張巒墳塋兆比往年勲戚之家相去懸絶<lb/>
凡百制度務為宏壮差官領軍萬數輪流上工計年不<lb/>
足恐非人臣所敢當計巒在地下豈能自安是則雖曰<lb/>
愛之非所以羙之也上工官軍畏怕箠楚不得已出錢<lb/>
雇人中間貧乏者随上随逃而管軍工官貟又復請益<lb/>
前後展轉不得息休豈能無怨讟者哉此軍民之利病<lb/>
一也本部又問得東安等縣知縣朱葉等被神宫監官<lb/>
<pb n="KR2g0038_WYG_019-35a"/>
奏其違例差役陵户臣看得今順天府所屬州縣正役<lb/>
頗易應當雜差實為浩瀚其丁多殷實之家往往投充<lb/>
陵廟墳户及勇士校尉人匠各色人役以避民差致将<lb/>
見户重叠加役富者累窮貧者逃竄村里蕭條人無生<lb/>
意宜将墳陵等户定與優免幾丁餘者仍發州縣相兼<lb/>
見户均當差使庶彼此各得其所此軍民之利病二也<lb/>
伏望陛下畏天恤民思前慮後将昌國公坆塋减等工<lb/>
程如式脩造俾得早完仍勅該部将陵户等役優免事<lb/>
<pb n="KR2g0038_WYG_019-35b"/>
例酌量定奪以便遵依推此及彼由近及逺何患軍民<lb/>
之不安哉皆時所難言者三月充廷試讀卷官先是公<lb/>
嘗以疾在告既已勿藥視事而二子濬瀚三孫定宻某<lb/>
相繼夭亾公疾寖加上疏乞休上勉留再三仍令支俸<lb/>
在家調治公方以素餐自劾而上眷益隆近臣醫官數<lb/>
命來視是年六月疏復連三上上念公情詞懇切特允<lb/>
所請命乗傳以歸有司月給米二石嵗撥人夫四名為<lb/>
國憂賢者猶望公病已復來以卒佐聖天子太平之治<lb/>
<pb n="KR2g0038_WYG_019-36a"/>
而南京監察御史宗彛嘗率同列言之於朝然公歸里<lb/>
後即擇𦵏地於縣之文賦里石皷山盖不復有當世之<lb/>
念家居嵗餘遂以乙卯正月十有三日考終距生宣徳<lb/>
庚戍九月二十二日享年六十有六官自承直郎九遷<lb/>
而為資善大夫訃聞上命禮部諭祭工部為營𦵏域越<lb/>
月贈太子少保謚惠安公壮嵗嘗搆草亭扁曰從吾公<lb/>
間自稱從吾生人遂號從吾先生元配黄氏贈淑人繼<lb/>
配黄氏封淑人先公五旬卒子男二長即濬癸卯鄉貢<lb/>
<pb n="KR2g0038_WYG_019-36b"/>
士元配出娶永豐令陳公裕之女次即瀚用䕃補國子<lb/>
生以疾授嘉興縣縣丞側室陳氏出娶山東僉憲楊公<lb/>
琅女繼娶貴州憲使卓公天錫女女一側室姜氏出議<lb/>
配户部主事余公徴之子楠孫男既夭女三人今惟濬<lb/>
一子曰輔而瀚則公命猶子澧子實為之後云公天資<lb/>
粹羙涵養深厚其學以儒者為宗務清明其心以求聖<lb/>
賢氣象色和貌温而嚴毅果敢之氣自形終日端坐非<lb/>
繙閲經史則黙察性情處已待人一於誠敬使人可即<lb/>
<pb n="KR2g0038_WYG_019-37a"/>
而不可狎聞人片善則必紀録服食噐用不求鮮美玩<lb/>
好之物淡泊無所動於心與之居竟日卒未甞見其私<lb/>
喜愠在官守處事精明馭吏嚴整事無巨細必身親視<lb/>
國事如已事視民病如在已身至誠貫徹於上下所至<lb/>
如春風和氣著物隨所遇無不發生共立朝直前無所<lb/>
畏縮忠義激𤼵不以禍福嬰懐讜言至訃所以開上心捄<lb/>
時弊别白是非邪正排姦佞而觸貂璫務使為善者有<lb/>
所恃為惡者有所懼暮年名徳益尊向其自處退然而<lb/>
<pb n="KR2g0038_WYG_019-37b"/>
無所有是以上則九重知之愈深下則賢士大夫望之<lb/>
愈重以至行旅賤𨽻亦皆知其名云於弟䪧韹友于篤<lb/>
至養教其子同已子𦵏族不能若干喪處丘里終始欲<lb/>
以質儉起頺風進脩之功老而不倦未卒前數月猶向<lb/>
所知云扺家半載村居寡學所存所行一故吾而已何<lb/>
由可善其後而减宿咎哉所著有名臣贊録三卷續脩莆<lb/>
陽志十卷在蜀有成都志二十五卷在吏部有天曺日<lb/>
記差祀恆山有北岳代行藁為尚書有秋臺録平生雜<lb/>
<pb n="KR2g0038_WYG_019-38a"/>
著詩文名滯稿緫若干卷奏議一卷嗚呼天不憗遺海<lb/>
内共嘆惟公功在朝廷惠及黎庻著書滿家掦名當代<lb/>
建立施設多至不可紀述謹掇其大畧以俟立言之君<lb/>
子擇焉謹状<lb/>
　　僉都御史楊公言行録　　　　　楊　亷<lb/>
楊繼宗字承芳山西陽城人進士歴仕天順𢎞治間官<lb/>
至左僉都御史卒年六十三公為童時性資鯁直言動<lb/>
不凡第天順丁丑進士觀刑部山東司政授貴州司主<lb/>
<pb n="KR2g0038_WYG_019-38b"/>
事獄中重囚動三五百計桎梏年乆多死於臭腐公毎<lb/>
提督必給與飲食令三日一櫛沐蘇活人命無算王忠<lb/>
肅公薦知嘉興郡公至止帶蒼頭家僕一人如旅寓然<lb/>
御史楊公琅具公善政奏聞旌異滿九載民老㓜不忍<lb/>
舎去遮道留之弗得立去思碑後陞浙江按察使下車<lb/>
之初憲綱一時為之振舉初藩臬諸司所用咸辦於下<lb/>
鎮守中官供給日費萬錢公一切革去之軍民愛之如<lb/>
父母官吏畏之如神明未幾以内艱去任将行悉以廨<lb/>
<pb n="KR2g0038_WYG_019-39a"/>
舎中器物付之有司一毫不以自随篋中惟貯大明律<lb/>
書數卷衣數襲而已制終詔起陞左僉都御史廵撫順<lb/>
天地方外戚宦官荘田多占民間地土公悉奪而還之<lb/>
權貴斂迹成化乙巳上疏左遷雲南副使𢎞治元年陞<lb/>
湖廣按察使復陞左僉都御史廵撫雲南卒於官<lb/>
公為人好善惡惡出於天性與人不茍合人多憚其方<lb/>
嚴居官三十餘年其忠孝大節議論風采雖庸人孺子<lb/>
皆知其名<hi>並黎淳撰神道碑</hi>
<pb n="KR2g0038_WYG_019-39b"/>
孔子曰吾未見剛者孟子曰至大至剛以直養而無害<lb/>
則塞於天地之間孔子孟子之所謂剛者吾未見其人<lb/>
矣見其似者可矣今之君子若尚書王君公度御史謝<lb/>
君元吉太守楊君繼宗僉憲陳君夢祥亦庶乎其似者<lb/>
非歟尚書不得其職數月去御史三上章出百日謫去<lb/>
太守屢抗强武乞錢若水例致其仕去僉憲九載不遷<lb/>
辟讒去<hi>羅倫撰送陳金事序</hi>
吾聞侯以嘉興人物莫大於陸贄名宦莫過於楊繼宗<lb/>
<pb n="KR2g0038_WYG_019-40a"/>
脩志之餘皆欲大其祠字寔録其行以萬古其人于天<lb/>
下<hi>莊㫤撰嘉興府志序</hi>
漢楊伯起以清白著聞猶有可却之金承芳治郡久始<lb/>
終無一足敢暮夜及門者蘇子卿以死為事史外猶有<lb/>
餘書承芳抵官以來蕭然獨處齋閣此二者尤非夙昔<lb/>
之所多見也或謂公别白太明節目太疏言論太激三<lb/>
者非自全之道此盖其細者也<hi>張寧撰送行序</hi>
　<lb/>
<pb n="KR2g0038_WYG_019-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷十九<lb/>
</p>
<p>
</p>
  </div>
</body>
</text>
</TEI>
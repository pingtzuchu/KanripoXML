<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷二十三</head> <lb/>
    <p>
<pb n="KR2g0038_WYG_023-1a"/>
欽定四庫全書<lb/>
　明名臣琬琰録卷二十三<lb/>
　　　　　　　　　　　　　明　徐紘　撰<lb/>
　　吏部尚書黄公神道碑　　　　　王　直<lb/>
宣德十年今天子嗣大寶位臨萬邦顧南京根本重地<lb/>
建置百司而置吏部為之首宜得謹厚大臣往涖之九<lb/>
月以命吏部左侍郎黄公宗載陛辭之日詔進為尚書<lb/>
以行士大夫知公者莫不譽歎以為宜在京南八年以<lb/>
<pb n="KR2g0038_WYG_023-1b"/>
老疾求致仕上初不許章四上乃許之歸豐城故第又<lb/>
幾年年七十以九疾終訃聞命禮部致祭工部為治墳<lb/>
塋明年十二月二十一日葬于其鄉梨樹岡之原葬已<lb/>
其子儒剴來謝恩闕下詣予拜且泣曰先考之葬朝廷<lb/>
寵終之禮厚矣于今得樹碑神道而未有文敢以請予<lb/>
少於公而辱交久誼不可辭黄氏於豐城為大家公曾<lb/>
祖仲軒有隠徳祖以仁考子貞以公貴俱贈吏部侍郎<lb/>
進尚書妣皆贈淑人進夫人妻余氏亦累封至夫人公<lb/>
<pb n="KR2g0038_WYG_023-2a"/>
自㓜喜學年十五已能為里墊師為郡庠弟子從熊伯<lb/>
機受春秋遂取進士為行人謹於自治奉使四方未嘗<lb/>
受饋遺厯左右司副為司正以父憂去治喪無違禮不<lb/>
飲酒食肉者三年服除領舊職永樂癸未以賢舉授湖<lb/>
廣按察檢事時湖廣諸道惟銅鼓五開最難治分廵刷<lb/>
卷者多惮行蓋天下巨姦宿猾皆謫戌其間善舞文弄<lb/>
法興事撓官府而隂把持其短長往者欲稍按治即糾<lb/>
結如沭漆不可解欲一切漫漶則見嗤無可奈何多避<lb/>
<pb n="KR2g0038_WYG_023-2b"/>
不肯往公至當刷卷即毅然治行到武夷問風俗知其<lb/>
人苦於從軍女子惡為軍婦不果嫁男子則慮婦家往<lb/>
從戌而以徭賦累已不果娶至年三四十猶獨處公召<lb/>
鄉老里正諭人道大端俾轉相告語務嫁娶以時不踰<lb/>
月成婚姻者三百餘家他縣間風皆樂從俗為之變乃<lb/>
榜諭銅鼓五開諸姦豪數其罪惡且𤼵其善端曰不改<lb/>
必寘之法衆知公務以德化人相戒勿犯比至莫有干<lb/>
分背理者丙戌徴詣文淵閣修永樂大典書成受賞而<lb/>
<pb n="KR2g0038_WYG_023-3a"/>
歸戊子朝廷以海運糧餉赴北京下湖廣造海船四十<lb/>
九命擇風憲官之賢且能者涖其事衆議以屬公而工<lb/>
部所遣官務苛察生事將聞于上以衒能公鎮之以靜消<lb/>
其毒螫而落其機牙得不擾而成功己丑車駕將北征<lb/>
遣都指揮呉正徴兵湖廣王暴貪失期上謂按察司官<lb/>
不糾劾于是公與同僚皆坐累謫楊青驛公遽之如平<lb/>
時遺一力受役而躬自執爨未嘗有不豫暇則閲書史<lb/>
以吟咏自娯癸巳復起為山東道監察御史侃侃自持<lb/>
<pb n="KR2g0038_WYG_023-3b"/>
不肯少貶以徇俗乙未上親䇿士于廷時鴻臚無卿丞<lb/>
張斌任事恃城守功最狼戾多所中傷人頗憚之以不<lb/>
與讀卷至爭論上前不已公奏斌不學無識不可以讀<lb/>
卷乃敢煩凟聖聼如此當伏法士論壮之丙申命廵按<lb/>
交阯交阯城中諸軍營房覆以茅故多火公兼知軍民<lb/>
歲歲伐材陶瓦備官用然皆資權豪命三司幙官稽其<lb/>
數凡有取者皆著于籍由是無敢私費不半年營房皆<lb/>
易以瓦覆火患遂息時工部尚書東萊黄公福掌交阯<lb/>
<pb n="KR2g0038_WYG_023-4a"/>
藩憲二司才行過人而不事邊幅御史往者多庸常視<lb/>
之至公獨恂恂恭讓而法亦不廢及歸行李蕭然無交<lb/>
阯一物東萊嘗語人曰吾久居此所接御史多矣唯宗<lb/>
載知大體己亥丁祖母憂居家有㫖奪情授貴州道監<lb/>
察御史益謹禮蹈義遇事必究極是非不曲隨茍止於<lb/>
禍福利害不計也故再䧟刑辟而賴公道以免甲辰宣<lb/>
宗皇帝正位東宫以東宫僚職輔導擢詹事府丞未㡬<lb/>
陞行在吏部右侍郎時少師蹇公猶兼領吏部事多倚<lb/>
<pb n="KR2g0038_WYG_023-4b"/>
公公協力一心進退人才必以公論不苟為異同故一<lb/>
時號得人洪熈元年賜誥命制詞有清潔平恕恭謹厚<lb/>
重之褒是年遣祀夏禹及南鎮會稽山因賜鈔八百錠<lb/>
俾歸焚黄于墓下其後嘗奉命往浙江理軍政及伐宫<lb/>
殿大材於湖湘設施措置舉不失宜故事集而民不告<lb/>
勞久之遂有南京之命蓋上知其老而欲安之也南京<lb/>
雖無銓選之勞而勞於馭吏蓋其人多邪巧才見害必<lb/>
避見利必趨往往冒法以僥倖公正已率物無少回撓<lb/>
<pb n="KR2g0038_WYG_023-5a"/>
屹然如太山喬岳不可撼隂陽闔闢風雷雲雨以榮悴<lb/>
百物而細大不遺其施博矣己未進階資善大夫詞曰<lb/>
寛和有執亷靜自持又曰小心慎職始終不諭人以為<lb/>
實録當是時公卿大夫齒德之盛莫如公及致仕而歸<lb/>
猶康強無恙士大夫出餞都門外瞻望咨嗟漢之疏傅<lb/>
不過也公既孝于親尤篤於二兄仲氏宗曼有孫孤承<lb/>
裔貧苦不能自立公命其子文凱儒凱収養之文凱先<lb/>
卒獨儒凱繼其家及公歸即為承裔治居室使仍守舊<lb/>
<pb n="KR2g0038_WYG_023-5b"/>
業毋廢墜其施於鄉族細行之美尤多兹不載姑序次<lb/>
其大者俾刻諸神道而系以銘銘曰在太祖世經術取<lb/>
士公乃奮興以克有位於皇太宗復舉用公揚于外臺<lb/>
以肅庶工出入中外有勞有烈人望謂何邦家之傑遂<lb/>
丞詹事遂佐冢卿式展其猷以宏厥聲天官之尊天子<lb/>
所命殿于南京亦罔不正祗事列聖殆五十年殊錫寵<lb/>
褒帝制在焉達尊者三公則兼備哀榮始終莫與為比<lb/>
梨樹之原峩峩新阡刻此銘詞百世之傳<lb/>
<pb n="KR2g0038_WYG_023-6a"/>
　　都察院右都御史熊公墓誌銘　　錢　幹<lb/>
宣德九年十月甲寅都察院右都御史熊公以疾卒于<lb/>
北京居第之正寢上聞之嗟悼賜祭命有司給官舟歸<lb/>
其喪治墳葬于吉水縣之某里七歲孤端奉左春坊左<lb/>
庶子兼翰林侍讀周公所為狀來請銘以誌于幽堂之<lb/>
石乃為序曰公諱概字元節熊氏世為南昌豐城人祖<lb/>
達夫仕元福州録事卒於官考敬方㓜無依母夫人擕<lb/>
以適吉水胡氏因冒其姓今為吉水人公貴始復舊<lb/>
<pb n="KR2g0038_WYG_023-6b"/>
姓焉用恩贈祖考皆資善大夫都察院右都御史祖妣<lb/>
楊氏夫人妣郭氏封夫人公㓜英悟過人甫成童聞父<lb/>
講左氏春秋即知大㫖忻然請授之由是書過目輒記<lb/>
憶不忘父心異之比長學大進有志尚一時同軰不惟<lb/>
推讓其學至其噐識多自以為不及永樂六年戊子舉<lb/>
進士于鄉九年辛卯登進士髙第拜監察御史聼决精<lb/>
敏若先於吏事者即以能稱父繇邑校弟子員陞國子<lb/>
監生六館多所宗仰方是時太宗文皇帝駕幸北京仁<lb/>
<pb n="KR2g0038_WYG_023-7a"/>
宗昭皇帝以太子監國事公侍朝立文華門下于大衆<lb/>
中見其狀貎壯偉問侍臣誰何知者以公姓名對且言<lb/>
父學行之美稱嘆久之以是父子益有聲於都邑間歲<lb/>
餘父歿還家執喪哀毁如禮即起復為御史署刑部事<lb/>
會藩憲大臣員闕太宗命吏部簡兩京朝臣之有才望<lb/>
者補之公在選列仁宗宴之禮部予道里費至擢廣西<lb/>
按察使慨然以戢吏姦恤民隠為己任屬谿峒蠻獠大<lb/>
出殺掠民聲揺諸郡桂人大恐布政使議欲請於蕃王<lb/>
<pb n="KR2g0038_WYG_023-7b"/>
出兵以遏之公曰吾等受方靣之寄冦至無計捍禦乃<lb/>
以煩王事聞誰任其咎冦必不至戒嚴而已既而果然<lb/>
議者服其識其居官而沒于其土者家之道逺弗能還<lb/>
朝廷詔所在給舟車歸之有司廹促甚至公念男女生<lb/>
娶有一旦遣行貲用凋落奏乞聼其便從之尋調廣東<lb/>
仁宗正位召所擢用迨至而宫車宴駕矣今上親政鋭<lb/>
然思用賢材以責庶事之實以新天下之治而常鎮蘇<lb/>
松淛東西諸郡豪右之民往往訴力持吏短長脅制州<lb/>
<pb n="KR2g0038_WYG_023-8a"/>
縣肆毒良善無厭細民苦之上以公為可使改大理寺<lb/>
卿命偕中貴人往按之公亦知上用己之意徧厯其地<lb/>
凡官吏之無狀民之尤無良為人巨蠧者籍其家盡執<lb/>
以歸于京寘諸法聲威振動於一時海鹽民史慶真自<lb/>
號平康聚無頼之徒恣行剽掠有司累歲莫能禁聞公<lb/>
至而盡室逺遁得之武昌抵以殊死于是姦宄帖息单<lb/>
弱之民舉復其業父老動色稱快三尺童稚皆知公名<lb/>
而相與傳頌之所至於餘力新學宫勸勵諸生先賢若<lb/>
<pb n="KR2g0038_WYG_023-8b"/>
胡安定公范文正公魏子翁二陸祠宇之傾圯者葺之<lb/>
范氏義田魏氏墳地之侵奪者歸之其子孫之有賢行<lb/>
者祀之士𩔖增重奸民有不便公者誣以受贓在勢者<lb/>
以私怨欲擠之騰口昌言於朝上疑未之信遣御史亷<lb/>
問豪髪近似無所得還乃直公所為用是上益知公之<lb/>
賢為足任賜璽書奨勵公亦自信不疑於利害之當興<lb/>
除者皆列以聞松江嘉興兩郡接攘處其間地大民衆<lb/>
征調復役公私病之奏折其地為五縣如其請入朝問<lb/>
<pb n="KR2g0038_WYG_023-9a"/>
勞有加特陞都察院右都御史往治南京院事始公之<lb/>
出也鬚髪如㸃漆比還皓然盡白人皆嘆其賢勞及斯<lb/>
命下又謂宜居是職公材長於從政務持大體疑獄滯<lb/>
訟能立得其情而志存平恕每具獄推見至隠惟恐吏<lb/>
售其姦民有不得其平故凡被其埋者人以無寃尤能<lb/>
嚴束郡屬恒舉古人剛方有志節者警之詞氣俱厲人<lb/>
人畏其威而莫不奉法以遵職憲紀用振明年賜誥命<lb/>
進階為資善大夫榮其所出以及其配未㡬太夫人以<lb/>
<pb n="KR2g0038_WYG_023-9b"/>
壽終于私第官給祭葬命公扶柩歸葬起視事去年北<lb/>
京右都御史顧公以病久在告召公馳至領其事至益<lb/>
感激自効視居南京時勤又倍之在上前知無不言於<lb/>
條囚之枉抑者多所伸雪故事車駕廵幸以文武重臣<lb/>
留守公兩被是命今年兼署刑部事自朝慮囚日宴未<lb/>
暇食忽風眩久之乃甦歸治于家踰數日駕逺猶力疾<lb/>
入見退而愈劇勞以上尊強起拜受曰小臣被國厚恩<lb/>
曷以補報是夕奄然而逝無一語及家事生於洪武十<lb/>
<pb n="KR2g0038_WYG_023-10a"/>
有八年己丑正月初十日得年五十元配劉氏有賢行<lb/>
先卒贈夫人繼配璩氏封夫人子男五人長燁壬子貢<lb/>
士次焯次安次即端次盛孫男三人公為人身長六尺<lb/>
神色明秀望之屹然可畏即之温然可愛久而知其坦<lb/>
然無城府人多樂與之交公與人交恩意備至居家孝<lb/>
於親友於兄弟庭内無間言在官不以仕優而廢學有<lb/>
間輒手不釋經史論説古今聼者忘倦為詩文豪偉徤<lb/>
麗似其為人尤善草書四方有求之者祁寒盛暑忻然<lb/>
<pb n="KR2g0038_WYG_023-10b"/>
樂應之人得所欲而去所著有芝山公餘二藁藏於家<lb/>
於乎公以一介之士遭值聖明起為世用出入二十餘<lb/>
年位致通顯任國重事直已自遂始終保全是上之圖<lb/>
任也專公之報稱者不顧其身無所不用其心假以多<lb/>
夀所樹立當有絶者奄至於斯可哀也已習禮於公為<lb/>
邑人復有同年之雅少相好也義不可辭故論次公之<lb/>
世出里居行已為政之詳序而銘之銘曰於皇三聖如<lb/>
天之仁文條武鬯若時之春公與時遇光奮于身踐更<lb/>
<pb n="KR2g0038_WYG_023-11a"/>
中外為世材臣天子嗣位以聖繼神延登俊乂子育庶<lb/>
民蠢爾羣醜毒痛于人命公往治勞于咨詢扶植善柔<lb/>
誅鉏頑嚚大憝既去隠詘獲信天章有偉用旌厥勤歸<lb/>
典邦憲堂堂垂紳聳慄在列風紀由振奄其不留同朝<lb/>
頻呻曷以昭德銘兹具岷垂示後世永永不湮<lb/>
　　都察院右僉都御史魯君墓誌銘　楊　榮<lb/>
正統二年六月十日都察院右僉都御史魯穆希文以<lb/>
疾卒于官上聞遣禮部左侍郎章敞諭祭仍給舟歸其<lb/>
<pb n="KR2g0038_WYG_023-11b"/>
喪既至家爰具葬事遂卜於北山之原其邑人翰林修<lb/>
撰杜寧為述其厯官行已之實來請銘希文嘗僉福建<lb/>
按察司使事操行履厯予知之悉故不辭為銘而叙之<lb/>
希文宋散騎常侍澤之裔建炎初澤自汴徙居于嚴七<lb/>
世祖初温州平陽令始自嚴徙居天台為天台人曾祖<lb/>
古訓祖谷瑶皆隠德弗仕考友敬以希文貴贈文林郎<lb/>
監察御史妣奚氏贈孺人希文自㓜舉動異常兒里有<lb/>
識者語其祖父曰是兒他日當為偉噐宜善教之稍長<lb/>
<pb n="KR2g0038_WYG_023-12a"/>
肄業邑庠攻苦食澹篤志經史雖祁寒盛暑不少休息<lb/>
常自書人常咬得菜根則百事可做之語于座右蓋已<lb/>
毅然以清操自勵永樂丙戌登進士第勅賜歸榮于鄉<lb/>
因是益肆力問學鄉生執經受業者亦多造就及赴召<lb/>
有司贐鈔萬緍謝而郤之或曰行者以贐何用固郤希<lb/>
文曰筮仕之始未有益于鄉里而先厲之可乎言者愧<lb/>
服嘗覈江北諸衛儲糧廵兩淮鹽法及監龍江抽分竹<lb/>
木局綜理周宻吏莫肆其奸既而以外艱去家居杜門<lb/>
<pb n="KR2g0038_WYG_023-12b"/>
哀毁逾禮服除拜福建道監察御史介然自持人莫敢<lb/>
干以私時太宗皇帝廵幸北京仁宗皇帝監國希文屢<lb/>
上封事知者皆稱其為敢言又嘗鞫常州巨商法當死<lb/>
商家托其姻舊夜餽白金覬脱兔希文斥而拒之竟寘<lb/>
之法秩滿擢福建按察司僉事理寃滯繩貪墨凡豪右<lb/>
一無所顧避泉州進士李某調官廣西妻呉少而美故<lb/>
富民林肆欲圖之陽與某善遣二黠僕偕行至中道毒<lb/>
死某并其姪呉還肆納之某之族人訴于郡及臬司官<lb/>
<pb n="KR2g0038_WYG_023-13a"/>
受肆賂反罪訴者希文至亷得某執而訊之果服罪漳<lb/>
州民許某富而無子初以姪為後晚而妾生子因析貲<lb/>
産與而以子託之許死姪謬言子非叔出還之奄有其<lb/>
貲希文按行至郡妾擕孤訴其狀希文乃于市集諸小<lb/>
兒宻以許之孤雜其中令父老别之父老獨指是兒狀<lb/>
𩔖許某必其子也于是悉歸其貲留江縣竟有四閘水<lb/>
以蓄洩溉田數百頃為豪右專以自利歲旱細民羣訴<lb/>
希文罪其專利者民皆驩呼鼓舞今上皇帝嗣位大臣<lb/>
<pb n="KR2g0038_WYG_023-13b"/>
薦希文治行驛召至陞今職尋命相蝗大明廣平循行<lb/>
千百勞來不倦民不之擾而害隨息暨還贊肅憲紀駸<lb/>
駸有聲朝退方治事疾遽作而卒家無以為歛公卿<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
治其喪始克襄事希文生洪武辛酉<hi>闕</hi>　　　日享年<lb/>
五十有七配張氏先希文三月卒于家子男二曰昇曰<lb/>
昻孫男三曰誠曰誼曰譓希文為人剛正清慎内恕外<lb/>
嚴寡嗜慾薄滋味厯仕中外二十餘年家無饒貲被服<lb/>
如寒士卒之日聞者莫不咨嗟歎悼嗚呼士之為世用<lb/>
<pb n="KR2g0038_WYG_023-14a"/>
材足以應變知足以决疑者非不有也而求其清介有<lb/>
守執法不回似希文者殆亦不多見焉是故不可以無<lb/>
銘也銘曰介如石兮繼守之真直如矢兮維心之平維<lb/>
介維直士德之偉人一羣稱君乃廣美方其蜚聲震耀<lb/>
當時今焉云亡孰不悼思遥遥閩藩政傳永久奕奕憲<lb/>
臺名著不朽天台之原考卜維新安此宅兆永裕後人<lb/>
子昻一名崇志累官應天府尹循良愷悌人咸稱為長<lb/>
者<lb/>
<pb n="KR2g0038_WYG_023-14b"/>
　　吏部右侍郎鄭君墓誌銘　　　　楊　榮<lb/>
士君子遭時得位才行兼茂克舉厥職上無負國家下<lb/>
不負所志人皆仰其存而哀其歿者斯豈多見哉若故<lb/>
通議大夫行在吏部右侍郎鄭君蓋其人也君諱誠字<lb/>
文實世家建昌之南城髙祖禎仕元為撫州路醫學學<lb/>
録曾祖德銘厯彭澤南陵二縣典史祖瀚逺以君貴贈<lb/>
吏部右侍郎父守中累封吏部右侍郎妣王氏累封贈<lb/>
淑人君生洪武庚午九月十日自少刻志問學選為邑<lb/>
<pb n="KR2g0038_WYG_023-15a"/>
庠生究春秋之㫖同軰自以為莫及永樂辛卯領鄉薦<lb/>
入為太學生夙夜淬礪噐宇日充厯冬官以勤慎自効<lb/>
擢為吏部司務以職克稱尋以侍郎師遷薦陞考功員<lb/>
外郎君雖年少居要職𢡟履謙恭事先軰以禮課功責<lb/>
實無所徇人以是多之未㡬丁内艱痛念母疾弗克躬<lb/>
侍湯藥哀毁逾禮及葬隂雨不止君號泣籲天天稍霽<lb/>
人以為孝感所致制未終特起改文選員外郎尋轉郎<lb/>
中時同官孫英號稱狷介少許可以君獨加敬讓洪熈<lb/>
<pb n="KR2g0038_WYG_023-15b"/>
紀元受誥命榮及二親宣德丁未歸省還朝仍故職庚<lb/>
戌以少師蹇公薦為吏部右侍郎選任精審敷奏詳明<lb/>
尤為衆所推宣廟嘗召問庶官品級及居職者賢否君<lb/>
厯對稱㫖遂受寶帯襲衣之賜今上皇帝嗣位益致公<lb/>
勤雖故舊執贄相見亦却而不納鄉人有為太學生者<lb/>
於公有宿怨及嘗受官自謂必見抑君惜其才擢寘五<lb/>
品其所守所行𩔖如此正統壬戍年十一月<hi>闕</hi>　　卒<lb/>
于官自卿士以及僕𨽻莫不嗟惋翌日上聞為之悼惜<lb/>
<pb n="KR2g0038_WYG_023-16a"/>
遣禮部尚書胡公致祭仍命有司治葬事君娶黄氏有<lb/>
淑行初封宜人進淑人子男一曰垕弟<hi>闕</hi>來自南城將<lb/>
奉柩歸葬于鄉某山之原乃以刑部侍郎何君文簡所<lb/>
述事行謁拜請銘惟君天性孝友父嘗遘足疾繼以目<lb/>
眚君憂形于色遍求良醫得善藥輒附傳以歸療之疾<lb/>
遂愈奉繼母傅氏淑人不異所生遇諸昆弟及從昆弟<lb/>
俱有恩位臻貴顯歸拜舊師惟執師弟子禮見其貧厚<lb/>
遺以金繒待僮𨽻亦未嘗加以疾聲厲色居官二十年<lb/>
<pb n="KR2g0038_WYG_023-16b"/>
小心慎宻始終如一至其寛字和易虚己容人識達政<lb/>
要旁行不流卓卓乎有足稱者是不可不銘銘曰麻姑<lb/>
之山秀擁一方下有旴水其流洋洋維水之清維山之<lb/>
英孰其鍾之天官亞卿亞卿之生人中褎然師竒其敏<lb/>
友推其先肇自小官薦登顯庸弗倨弗隨克勤克公勤<lb/>
不自盈公而生明鑑别研媸衡審重輕天子曰嘉是為<lb/>
能臣輿論攸歸咸曰偉人生不失榮歿不失哀悠悠逝<lb/>
川去不可回勒此銘辭閟之幽宫惟千百祀令名罔終<lb/>
<pb n="KR2g0038_WYG_023-17a"/>
　　國子司業呉先生墓誌銘　　　　楊士竒<lb/>
大學為國家成賢育材為興治之本所係非細故其師<lb/>
範尤在得人而非道明德立心古人之心知本末之務<lb/>
多士所心敬誠服者不足以稱任數十年來稱斯任者<lb/>
臨川呉先生其卓乎表表者與先生以明正之學惇實<lb/>
之文端厚之行峻潔之操挺然而不拙皜然而不滓其<lb/>
施教必先正本而後循序以達也蓋先生自讀書鄉校<lb/>
已立志不遷家雖窶夙夜勤苦淬勵不奪於外物洪武<lb/>
<pb n="KR2g0038_WYG_023-17b"/>
中選鄉貢病不果上後入充太學生祭酒司業禮之不<lb/>
與諸生等奉命宣諭武臣雲南又閲軍士福建時奉㫖<lb/>
出使者所至皆有金幣之贈重朝命也先生一豪無所<lb/>
受及歸其装不益絲豪維經過山川所作吊古賞勝之<lb/>
詩數十篇耳會試禮部擢第一廷試第四賜進士出身<lb/>
授翰林院編修陞修撰考禮部會試纂修髙皇帝實録<lb/>
書奏賜白金文綺及金織衣修永樂大典為副總裁吏<lb/>
部言國子監闕司業太宗皇帝曰此非可輕受其令祭<lb/>
<pb n="KR2g0038_WYG_023-18a"/>
酒胡儼慎舉有學行可為師表者以聞胡公舉先生即<lb/>
日授國子司業居無何祭酒有他命自是皆先生總監<lb/>
事時士習日下舉者急於進取率不究心經傳惟誦習<lb/>
前軰程文以覬僥倖先生革之終日危坐堂上召與講<lb/>
析義理且説疑詰之使退求諸心庶有自得之益於為<lb/>
文必先義理而後辭采學者始趨實功不事苟得以禮<lb/>
法率其屬屬官中有不檢者數軰不便之相與求先生<lb/>
之短以沮之卒無所得又餙詐以謗之然先生素行孚<lb/>
<pb n="KR2g0038_WYG_023-18b"/>
於外者久謗率不行有以告者先生但自引咎而已以<lb/>
是名益髙而謗者益不容於清議雖𢎞度待物然未嘗<lb/>
屈已求合雖是權貴卒不樂之而自信益䔍仁宗皇帝<lb/>
知之有素一日顧士竒曰朕即位以來兩京之臣多以<lb/>
序進惟南京呉司業未進葢朕久不見之故忘之耳後<lb/>
三日宫車上賓矣先生為司業十有八年太學生數千<lb/>
人及天下賢士君子皆稱呉先生古道呉先生賢師而<lb/>
職銓衡者獨若不聞此雖先生之命而益以見其所守<lb/>
<pb n="KR2g0038_WYG_023-19a"/>
且士大夫之重輕於世者亦豈係乎其官之進否也㦲<lb/>
先生篤孝友親喪哀毁骨立後在太學遇諸生告歸省<lb/>
者輙感慟不勝處交友必輔之正道雖迕不避中允李<lb/>
貫故同舍生素相厚實坐累繫獄十年家甚貧先生極<lb/>
力賙之且戒其家人有無相共貫竟死獄中而賙其家<lb/>
益勤平素施義𩔖此一日會宴太學得風疾遽革畀歸<lb/>
顧其子吾死勿用浮屠老子法治喪不一語及他業事<lb/>
而卒之日家無一緍之儲禮部尚書蔚公集衆賻治歛<lb/>
<pb n="KR2g0038_WYG_023-19b"/>
歸𦵏先生諱溥字德潤號古厓呉氏世業儒其先居臨<lb/>
川之種湖曾大父景南大父某父思清贅崇仁章氏遂<lb/>
家崇仁後以先生貴贈其父承德郎國子司業母章氏<lb/>
安人及封其妻鄭氏安人子男四與弼與疇與年與性<lb/>
人孫男三先生卒於宣德丙午九月三日春秋六十有<lb/>
四以卒之明年某月日葬崇仁左橋之原先生長士竒<lb/>
二年同官翰林者七年又以同鄉相交莫逆後來北京<lb/>
嘗主余家共夜坐談其貧賤時事蓋使人聳然起敬而<lb/>
<pb n="KR2g0038_WYG_023-20a"/>
後知其操執峭厲蓋天性云無㡬聞其訃余為儒林慟<lb/>
之嘗私為作傳矣欲書一通寄其子未暇也今與性新<lb/>
除休寧縣學訓導在北京求予作父墓銘遂損益傳文<lb/>
為之誌而係以銘曰嗚呼先生君子之儒古道之趨古<lb/>
人之徒其存者貞其執者確必有本原用淑來學豈世<lb/>
無人誰與古心嗚呼先生足重儒林嗚呼先生逝矣不<lb/>
作寒厓古栢髙風凜若子與弼字子傳别號康齋天順<lb/>
改元以髙士徴至京授左春坊左諭德四上疏以疾辭<lb/>
<pb n="KR2g0038_WYG_023-20b"/>
不就進封事十䇿英宗嘉納之遣行人王惟善送歸行<lb/>
狀見後<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷二十三<lb/>
</p>
<p>
</p>
  </div>
</body>
</text>
</TEI>
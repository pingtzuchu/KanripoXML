<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰錄卷十二</head> <lb/>
    <p>
<pb n="KR2g0038_WYG_012-1a"/>
欽定四庫全書<lb/>
　明名臣琬琰錄卷十二<lb/>
　　　　　　　　　　　　　　明　徐紘　撰<lb/>
　　　司業劉公言行錄　　　　　　　尹　直<lb/>
劉崧字子高江西泰和人舊名楚元季鄉舉國初改今<lb/>
名仕至禮部侍郎權吏部尚書終國子司業年六十一<lb/>
公賦性仁孝純厚頴悟絶人年五嵗誦書日記數千言<lb/>
七歳能賦詩嘗侍世父夜寢聞鷄聲因命為題公應口<lb/>
<pb n="KR2g0038_WYG_012-1b"/>
成一絶末句喚醒人間蝴蝶夢起看天上火龍飛世父<lb/>
驚嘆是子他日必大用家貧無火執筆作文手為皸裂<lb/>
而力學不廢年十六授徒他邑十九遊南昌時善賦者<lb/>
稱干才子見公製作推讓為先列行省嘗以薦授龍溪<lb/>
山長公曰吾無勞於國而有困命吾不為也至正丙申<lb/>
應鄉試報捷者至公適自田中摘粟歸悵然泣下曰始二<lb/>
親篤於訓子奈何今不及見時天下大亂州城䧟家蕩<lb/>
覆避地累歳無以為生㑹皇明開基四方以次平定公<lb/>
<pb n="KR2g0038_WYG_012-2a"/>
以經明行修薦召見奉天殿<hi>拜兵部職方郎中</hi>小心謹畏歴署<lb/>
駕部總部事奉命鎮江征糧鎮江多公侯田土往往掣<lb/>
肘公歸奏之令與民無異未㡬命往廣東買馬得五百<lb/>
八十四匹又明年往山東㸃視驛逓來州相視遭風海<lb/>
船時天旱水凍衝冐風雪跋涉水陸凡四閲月以訖事<lb/>
聞在兵部凡三載陞北平按察司副使北平當元故都<lb/>
新造之初公持憲綱靜以臨之考覈屬官以亷慎為先<lb/>
訊獄必求其生而不得乃付之法受罸者亦自以為當<lb/>
<pb n="KR2g0038_WYG_012-2b"/>
罪而不怨作興學校刻石立禮部學規榜示府縣毋以<lb/>
差役溷諸生而廢學考問風俗立宋忠臣文天祥祠於<lb/>
大興縣學之側以宛平驛事繁馬少遂損僻路分添設<lb/>
走逓及設法關防賣鹽退引禁治影射私鹽為政裁畫<lb/>
有方率多𩔖此<lb/>
十三年春徵拜禮部侍郎既拜命日稽古典惟寅惟清<lb/>
上嘉之以其文學雅正勑撰滕國公顧時海國公吳禎<lb/>
神道碑及撰申國公鄧鎮襲封誥詞宋學士景濓嘗觀<lb/>
<pb n="KR2g0038_WYG_012-3a"/>
其文嘆曰此司馬遷之文求之今世蓋未有過之者而<lb/>
於詩則尤所推譲夏四月命公攝吏部尚書將仕郎陸<lb/>
某以察為明公一處以寛銓次不茍藻鑑不失五月以<lb/>
灾異迭見命公致仕<lb/>
十四年三月徴拜國子司業賜鞍馬令朝夕進見見則<lb/>
必燕語移時夏四月得疾遽卒上悲悼因言劉崧前日<lb/>
徴來朕<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>其倐老朕命教國子將以作成我公侯子弟<lb/>
以待用豈意其至此哉即命有司治殯斂諸費皆官給<lb/>
<pb n="KR2g0038_WYG_012-3b"/>
遣御史唐壽諭祭其文首曰卿有學有行嗚呼公所居<lb/>
室弊半覆以茅嘗欲更之未能則曰令後世師吾儉家<lb/>
有田五十畆皆館授時所置後居官未嘗有所増益在<lb/>
北平身所覆被亦館授時物也嘗為鼠所傷始命更置<lb/>
其故鼠傷者仍命補葺以衣其子歴官十一年未嘗以<lb/>
家累自隨嘗攜一童子到官亦遣還當赴北平時始盡<lb/>
支職方俸廩易得白金九十兩封託鄉人収貯及歸<lb/>
往取則其人已用之止餘封紙而已公亦不復問<lb/>
<pb n="KR2g0038_WYG_012-4a"/>
公手筆子史醫卜地理等書六十帙北平八府志書三<lb/>
十帙北平事蹟一帙詩文三十餘帙而職方詩集行於<lb/>
世<hi>並劉埜撰行狀</hi>
洪武初為北平按察副使止攜一童赴任每夜焚一燈<lb/>
坐一榻讀書五鼓即起視事時當兵革後招徠逋迯慰<lb/>
安反側務寛厚以存大體民甚頼之<hi>大明一統志</hi>
尹直賛曰世否則匿世治乃興歴司兵署憲副北平孤<lb/>
燈弊衾孰如其清進貳宗伯尋攝天卿退而復起特賛<lb/>
<pb n="KR2g0038_WYG_012-4b"/>
司成有學有行終始哀榮<lb/>
　　寧國府知府陳公言行錄　　　　尹　直<lb/>
陳瓘字同故江西廬陵人國初仕至寧國知府公幼孤<lb/>
事母孝既冠睹元綱目壞冦盗蜂起遂募義勇保障一<lb/>
鄉陳友諒據江西其將熊天瑞强禮致公與俱至九江<lb/>
睹陳氏不足有為去之甲辰春太祖高皇帝克武昌公<lb/>
因𢎞文館學士羅復仁詣軍門上謁力陳救亂安民之<lb/>
説悉見聽納擢湖廣行中書省左右司員外郎累陞禮<lb/>
<pb n="KR2g0038_WYG_012-5a"/>
部郎中大都督府經歴大將軍北征公賛軍事既克泰<lb/>
州留公督築城之役不旬日竣事遣使勞之命總制真<lb/>
州軍事<lb/>
丙午春除寧國府知府下車首詢民隠興利除害増修<lb/>
先聖廟建學禮致師儒以教俊秀士習一新百廢皆舉<lb/>
為條格革兼并之俗覈隠欺之籍朝廷取其戸帖一事<lb/>
行之天下<lb/>
宣城民田濱江化城等十六圩故隄峻薄遇衝决則水<lb/>
<pb n="KR2g0038_WYG_012-5b"/>
傷禾稼歳以為患公親䂓畫築堤廣厚加舊數倍又伐<lb/>
石作水門以時蓄泄民至於今頼之<lb/>
宣城諸邑嵗民租無入官廪率書虛籍有發其事者公<lb/>
念此特循故弊耳颺言於衆曰吾以某月某日行視邑<lb/>
廪盖俾得為計及期邑廪皆實而弊亦革有强盗四十<lb/>
八人以刼舟麥當死獄已具公聽其詞曰此愚民因舟<lb/>
漂抵岸而挻引取之非素有合謀安得四十八人俱死<lb/>
坐先取者一人餘從減論<lb/>
<pb n="KR2g0038_WYG_012-6a"/>
公風采凝峻人咸畏服為治務寛厚崇禮教三年政化<lb/>
行焉既得代民不忍舍代者山東鞠騰霄素負才不讓<lb/>
觀公所設施嘆曰吾徒當守而勿失也<lb/>
公秉行清介重義輕利洪武四年以謁告歸省被召至<lb/>
京師未復命卒於旅次年四十有七<hi>並楊士竒撰墓碑</hi>
尹直賛曰𫝊哉陳侯蚤負鉅志遭時孔棘莫我敢置謝<lb/>
天所與曰予攸歸軍門獻策撥亂濟時惟聖嘉納擢置<lb/>
幙府有才有識禆文賛武出守圻郡視民如傷蘇疲興<lb/>
<pb n="KR2g0038_WYG_012-6b"/>
學百廢具張政化大行民弗忍釋代者鍳觀守而勿失<lb/>
　　吏部尚書張公言行録　　　　　尹　直<lb/>
張紞字昭季號鷃菴陜西西安府富平縣人洪武末仕<lb/>
至吏部尚書死節<lb/>
鷃菴以明經舉歴官雲南布政司右恭政尋陞本司左<lb/>
布政使凡雲南土地之貢賦法令之條格祀神之壇祠<lb/>
公署之廨宇與夫上卞典儀公用程度一一皆所䂓定<lb/>
民夷心孚逺近奠安洪武二十年三月入覲考其功能<lb/>
<pb n="KR2g0038_WYG_012-7a"/>
為天下第一深見奬諭還仕三十一年陞吏部尚書三<lb/>
十五年聞靖難之師入金川門自經於吏部之後堂<lb/>
此傳不知何人作楊都憲叔璣嘗録張公行移一冊卷<lb/>
末附録此傳疑是括蒼王景彰所作也近得此傳僅半<lb/>
幅而不全篇首僅著其姓字與鄉里篇末僅著其死節<lb/>
之所聞其遺文亦多是雲南所作雄徤簡直𩔖其為人<lb/>
而深恨不見其全往歳曾託友人楊一清訪而求之近<lb/>
今寂無所報今特録其不全者奉去一覧<hi>尚書喬新回尹直書簡</hi>
<pb n="KR2g0038_WYG_012-7b"/>
楊文貞公初以明經徴入翰林任編纂未幾有㫖諸編<lb/>
纂悉送吏部試文章考第高下而官之尚書張紞讀文<lb/>
貞策喜曰明達時務有用之才不但文詞之工也以為<lb/>
第一奏授親王府審理文貞由是著名後果大用知人<lb/>
之鑑張公有焉<hi>謇齋𤨏綴</hi>
尹直賛曰赫赫太宰其氣桓桓蚤舉明經歴掌滇籓干<lb/>
戈甫定百廢其完民夷信服逺近奠安課最第一進統<lb/>
百官品裁允當知人非難靖難師至智力以殫自經自<lb/>
<pb n="KR2g0038_WYG_012-8a"/>
靖節重泰山紛紛鄙夫茍生何顔<lb/>
　　侍中黄公言行録　　　　　　　尹　直<lb/>
黄觀字瀾伯一字尚賔直𨽻貴池縣人進士第一洪武<lb/>
末歴官禮部侍中死節<lb/>
觀洪武辛未㑹元狀元官至禮部侍中死於忠舉家溺<lb/>
死池州府志忠臣𩔖京畿解元<lb/>
嘗觀人之為學平居無事坐言其志曰我欲為忠臣為<lb/>
孝子及臨利害遇事變則所行非所知所守非所學君<lb/>
<pb n="KR2g0038_WYG_012-8b"/>
子則不然必欲得於已而後行於人行於近而後行於<lb/>
逺孟子曰身不行道不行於妻子詩曰刑於寡妻正謂是<lb/>
歟前禮部侍中池郡黄觀早讀聖賢書學聖賢道擢魁<lb/>
天下位亞宗伯其所以得於已行於人者有素一旦我太<lb/>
宗文皇帝舉仁義之師肅清内難後受億兆推戴以正<lb/>
大統在廷之臣莫不攀龍附鳯而觀獨念其平昔之遇<lb/>
畧不計其後來之榮寧赴江流塟魚腹非所學有得而<lb/>
舍生取義者豈能然哉妻及二女念事至此亦投秦淮<lb/>
<pb n="KR2g0038_WYG_012-9a"/>
而沒而非身能行道而行於妻子者又能然哉苐恐史<lb/>
官諱忌不書使其一門忠節將日冺焉無聞惟閤下生<lb/>
觀之郡覩觀之儀詳觀之事宜作傳一通以補郡志闕<lb/>
畧則往者不冺來者受教而彰善之義不明有及哉昔<lb/>
張巡之死韓愈得于嵩之言於張籍而後其傳始備段<lb/>
秀寳之死桞宗元召邉上故老卒吏而後得其詳以告<lb/>
史官韓愈令觀之死與張段同一善道而閣下同其鄉<lb/>
覩其儀詳其事比愈之得於他人者實相倍蓰後有遷<lb/>
<pb n="KR2g0038_WYG_012-9b"/>
其人者包羅古今成一家言欲紀觀之事徴諸是傳豈<lb/>
不賢於徴荆軻韓信於夏無且淮隂人者邪<hi>教授黎擴與柯憲使</hi>
<hi>暹書</hi>
洪武末觀為尚寳卿聞靖難之師已渡淮奉命起上㳺<lb/>
之兵以入援兵至湖州府聞靖難師已駐金川門哭于<lb/>
江上謂其友柯暹曰吾妻有志節必不肯受辱暹招魂<lb/>
塟之江上越明日其家僮自京兆來言執政大人有觀<lb/>
望欲推戴者索傳國寳不得或言黄尚寳已赴上遊起<lb/>
<pb n="KR2g0038_WYG_012-10a"/>
兵矣因命執其妻女配象奴象奴叱其妻出金銀釵釧<lb/>
之𩔖持之市酒肴欲供合歡之費其妻俟象奴出與二<lb/>
女及家屬十人俱赴淮清橋下死柯暹為之作傳載其<lb/>
事甚詳柯之子天順中為湖屬縣知縣予嘗詢觀死事<lb/>
其言皆同索其文則不肯出黄觀元待制黄<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>門生其<lb/>
節義無愧於其師自古女婦之死節者多矣然未有若<lb/>
黄觀妻女之烈也豈可使之冺滅耶<hi>並何司冦喬新回尹直書</hi>
予嘗致書司冦何公詢及名臣言行公復書以張冢宰<lb/>
<pb n="KR2g0038_WYG_012-10b"/>
及黄觀死事見示但謂觀為尚寳卿與予所考池州府<lb/>
志稱侍中不合而黎擴之書以觀之妻女亦投秦淮而<lb/>
没則與何公謂赴淮清橋下死不同然秦淮淮清同一<lb/>
汨羅之水耳盖不足辨至謂尚寳卿豈觀嘗歴官尚寳<lb/>
而人呼之熟邪觀自洪武二十四年殿魁至是十年豈<lb/>
止官尚寳而侍中正其時増次尚書之員當以侍中為<lb/>
是惜柯之傳不載於志豈柯欲為之傳而未果抑已為<lb/>
之而柯之子終以忌諱匿而不肯出耶<lb/>
<pb n="KR2g0038_WYG_012-11a"/>
尹直賛曰烈烈侍中學有師承春元殿魁歴貳春卿國<lb/>
歩斯棘奉詔徴兵兵未入援世已變更自度厥偶志節<lb/>
剛貞痛哭江上招魂以盟維妻與女果不茍生遽率十<lb/>
口投死淮清身隨家殞上友屈平負節烈義今古同稱<lb/>
孰紀其事而匿其文其文則匿其名則馨<lb/>
　　知縣顔公言行録　　　　　　　尹　直<lb/>
顔伯瑋諱瓌字伯瑋以字行江西廬陵縣人洪武末任<lb/>
沛縣知縣死節年五十<lb/>
<pb n="KR2g0038_WYG_012-11b"/>
顔氏為廬陵詩書家胄出唐太師魯國文忠公居薌城<lb/>
為忠簡胡公故里元至順壬申有諱洗者由鄉貢進士<lb/>
辟憲府史死節廣東伯瑋之先也伯瑋素聰敏介直能<lb/>
文辭洪武己卯詔郡邑徴賢良有司以伯瑋舉擢徐州<lb/>
沛縣令以善政撫民未幾而南北搆兵官軍駐徳州淮<lb/>
北之民終歳給軍餉伯瑋布置有方民趨事赴功不敢<lb/>
告勞三年辛巳六月望北兵直擣濟寧過沛邑沛民多<lb/>
竄匿兵退伯瑋設法招來之民復業如故秋九月有㫖<lb/>
<pb n="KR2g0038_WYG_012-12a"/>
設豐沛軍民指揮司集民壯五千人築土堡以備禦尋<lb/>
調三千益前軍所存二千皆疲軟四年正月兵駐沙河<lb/>
二十二日攻沛邑伯瑋遣縣丞胡先百夫長邵彦莊詣<lb/>
徐都督告急二十六日攻益急伯瑋呼弟珏暨次子有<lb/>
為曰兵勢盛孤城無援事不可測倘有難汝脱身還家<lb/>
白大人瓌既為人臣子職弗克盡矣又名為士臨難豈<lb/>
容茍免乎取筆賦詩一章題察院壁曰太守諸公鍳此<lb/>
情祇因國難未能平丹心不改人臣節青史誰書縣令<lb/>
<pb n="KR2g0038_WYG_012-12b"/>
名一木豈能支大厦三軍空擬作長城吾徒雖死可無<lb/>
憾望采民艱逹聖明漏下二鼓報兵入東門指揮王顯<lb/>
迎降伯瑋具冠帶升堂南望拜自經子有為自刎以從<lb/>
俄而諸軍至擒主簿唐子清典史黄謙俱死弟珏幸脱<lb/>
走濟寧踰月還沛詢邑人知伯瑋父子屍已為胡先埋<lb/>
瘞二十二日至徐泣道其故伯瑋於予為同郡沛於徐<lb/>
為屬邑予家居時知伯瑋善事父母友於兄弟睦於族<lb/>
婣鄉䣊稱其六行無異辭故為郡守縣令所知以其名<lb/>
<pb n="KR2g0038_WYG_012-13a"/>
聞及為沛邑令數以事至徐又同督運徳州每連牀共<lb/>
食談誦慷慨練逹機宜予深喜鄉郡之有人屬縣之得<lb/>
賢長吏期其逺且大也嗚呼竟止於斯耶夫人莫不有<lb/>
死有重於泰山有輕於鴻毛非死之難處死之難也古<lb/>
語云謀人之軍師敗則死之謀人之邦國危則亡之若<lb/>
伯瑋以藐然之躬寄百里之命其平居素志已定視死<lb/>
如歸賦詩述情其賢於人逺哉<hi>奉政中士徐州判官晏壁撰墓銘</hi>
太宗皇帝舉師靖難所過郡縣皆歸附伯瑋度不支不<lb/>
<pb n="KR2g0038_WYG_012-13b"/>
出時惟一子在側伯瑋預送之出走遂入衣冠南拜自<lb/>
經其子不忍去父復還父已死亦死之事具國史僕與<lb/>
伯瑋有故過沛悼之情見於辭焉平生金石見臨危就<lb/>
義從容子亦隨千載山河遺縣在一門忠孝史官知故<lb/>
鄉住近文丞相先徳傳從魯太師欲弔孤墳何處是離<lb/>
離芳草淚空垂<hi>楊士竒挽詩</hi>
父子捐生總蹈危精魂常與日光隨縣南荒壠遺民識<lb/>
地下丹心故老知雙節名家先世徳四忠同郡後賢師<lb/>
<pb n="KR2g0038_WYG_012-14a"/>
古今載筆皆公道共使清名百代垂<hi>劉球和韻</hi>
知縣顔公墓在沛邑南闗公名瓌素以學行稱洪武末<lb/>
由明經授知縣民悦其政太宗靖難之兵壓境伯瑋父<lb/>
子同日就死邑人義之遂斂塟焉歳久塚平人莫能知<lb/>
正統初監察御史彭朂巡教至邑詢於致仕戸部主事<lb/>
孟式得其塟處乃令有司起墳立祠而祭之<hi>彭朂撰墓記</hi>
尹直賛曰忠孝二端天經人紀烈烈顔侯宰沛百里堅<lb/>
守孤城矢死無二力屈援絶詩以言志衣冠自經子亦<lb/>
<pb n="KR2g0038_WYG_012-14b"/>
刎死父為忠臣子為孝子文山之鄉魯公之裔惟忠惟<lb/>
孝照耀竒史<lb/>
　　王府紀善周公言行錄　　　　　尹　直<lb/>
周是修諱徳以字行江西泰和人洪武間歴官王府紀<lb/>
善卒年四十有九<lb/>
是修少孤貧自奮於學從遊鄉先生胡渚樵渚樵以孫<lb/>
妻之又從國子學錄蕭執先生明詩經初舉霍立縣訓<lb/>
導陛辭太祖高皇帝問曰汝年幾何頓首對曰年四十<lb/>
<pb n="KR2g0038_WYG_012-15a"/>
曰家居何事曰導人為善而已帝善之擢為周府奉祠<lb/>
正踰年從王出巡漢北渡黄河歴太行東北邯鄲過趙<lb/>
襄子故都為文以弔古情極豪邁又北逾涿郡過燕都<lb/>
出居庸闗扺黒山覩蘇李之遺跡訪衛霍之故蹤一時<lb/>
豪氣横放襟懷盪滌思若湧泉應教作賦援筆立就至<lb/>
限以十步而遽成七言四韻奮然以古人自負以志節<lb/>
自與嘗曰忠臣不以得失為憂故其言無不直貞女不<lb/>
以死生為慮故其行無不果取三代及近世貞烈死節<lb/>
<pb n="KR2g0038_WYG_012-15b"/>
之事聞見所及史傳所遺者著一小傳名曰觀感錄平<lb/>
生所著𩔖編論語二卷廣衍太極圖一卷詩經小序及<lb/>
詩譜集義三卷綱常懿範十二卷邇言四卷家訓十二<lb/>
篇詩文十餘卷<hi>並梁潜撰行狀</hi>
高皇帝上賓之明年有告言過失事王府官屬皆下吏<lb/>
是修以嘗諫得免改衡府紀善預修纂翰林數陳論國<lb/>
家大計及指斥用事者誤國用事者怒衆共挫折之是<lb/>
修屹不為動太宗文皇帝靖難之師駐金川門宫中悉<lb/>
<pb n="KR2g0038_WYG_012-16a"/>
自焚明日是修留書其家别其友江仲隆解大紳胡光<lb/>
大蕭用道楊士竒且付後事暮入應天府學自經六月<lb/>
十五日也又明日臣民推戴文皇帝繼大統數月御史<lb/>
言是修不順天命請加追戮上曰彼食其禄自盡其心<lb/>
一無所問<lb/>
是修内貞外和有孝友忠信之行非其義不茍取襟懷<lb/>
坦明灑落而冲澹悠然其學自經史百氏下至隂陽醫<lb/>
卜之説靡所不通為文章未嘗締思援筆立就而雍容<lb/>
<pb n="KR2g0038_WYG_012-16b"/>
雅贍詞理條逹稍暇著述吟咏不虛寸晷汲汲導誘人<lb/>
善人有過失恒為之隠以是無少長貴賤皆樂親之明<lb/>
於知人所薦士如梁用之劉叔毖皆知名當世<lb/>
是修之學雖一間未純然於明綱常為世道計必身履<lb/>
之而不徒託之空言豈非卓然特立者歟<hi>並楊士竒撰傳</hi>
尹直賛曰或謂是修居散地可以死可以無死乃獨竟<lb/>
行其志彼背主全軀保妻子方藉口管仲與𤣥成欲圖<lb/>
後功以飾恥然則自靖自獻確乎是修之素守食禄盡<lb/>
<pb n="KR2g0038_WYG_012-17a"/>
心大哉文皇之䘏㫖嗚呼舍生取義是修有以<lb/>
　　重修修撰王公墓記　　　　　　周　瑛<lb/>
去廣徳城西五里許王修撰墓在焉修撰故臺州人姓<lb/>
王氏名叔英字原采有氣節仕建文朝為文字官未㡬<lb/>
文皇帝南巡原采募丁壯廣徳遂自經而死死時嘗自<lb/>
為賛曰生既久矣未有補於當時死固徒然庶無慚於<lb/>
來世又自為詩曰人生穹壤間忠孝貴克全嗟予事君<lb/>
父自昔多過愆有志未及竟竒疾忽見纒肥甘空在案<lb/>
<pb n="KR2g0038_WYG_012-17b"/>
對之不能讌意者造化神有命歸九泉嘗念夷與齊餓<lb/>
死首陽巔周粟豈不佳所見良獨偏高蹤逺難繼偶爾<lb/>
無足傳千秋史臣筆慎勿稱希賢尋有詔治奸黨其二<lb/>
女赴井死其妻擊獄死人為上其所賦詩上曰彼食其<lb/>
禄自盡其心耳迺置不問初原采將死以書扺祠山道<lb/>
士盛希年曰可塟我祠山之麓希年卒収塟之蓋原采<lb/>
同希年臺州人故托以後事正統中少師楊公士竒始<lb/>
為題其墓曰嗚呼故翰林修撰王公原采之墓且為文<lb/>
<pb n="KR2g0038_WYG_012-18a"/>
以祭之曰先生之學聖賢是師先生之行綱常是持先<lb/>
生之心金石其貞先生之志雪霜其明浩然歸全乘雲<lb/>
翩翩我懷先生崇山長川桐山之藏既固且深遥致觴<lb/>
奠神其来歆盖原采嘗薦楊公建文朝久後事定故及<lb/>
此原采死無後墳墓陵夷鞠為立莽所可識别者僅有<lb/>
楊公之碑而已瑛初為進士時嘗聞其事於其郷諸縉<lb/>
紳及官廣徳首以特羊祭於其墓繼而訪諸故老得其<lb/>
遺事為詳云原采入廣徳未幾車駕度江郡人皆出走<lb/>
<pb n="KR2g0038_WYG_012-18b"/>
原采募丁壯番上遇兵部尚書齊泰來奔皆潰歸原采<lb/>
以齊為二令州人執之既至告以故其夕原采引决原<lb/>
采死時年未四十盖其見義之明殺身之勇處此不亂<lb/>
良由有所養非若一時忙廹失據計出無所而自經於<lb/>
溝瀆者之比也因念其行義之篤且悲其無後而為修<lb/>
治其墓並述其事以告後人或議之曰原采建文臣子<lb/>
子不為諱而表彰之非罪耶瑛曰不然也自古忠臣義<lb/>
士各為其主耳原采仕建文朝故忠於建文若仕於太<lb/>
<pb n="KR2g0038_WYG_012-19a"/>
宗朝其忠於太宗也必矣况兩朝天下皆太祖髙皇帝<lb/>
所培植之人物也譬如天地分為四時日月禽鳥感時<lb/>
而鳴者雖有春秋之異要皆造化中物未可舍此而取<lb/>
彼也議者謝曰子之言是也麗牲有石其鑱諸<lb/>
　<lb/>
　<lb/>
　<lb/>
　<lb/>
<pb n="KR2g0038_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷十二<lb/>
<pb n="KR2g0038_WYG_012-20a"/>
欽定四庫全書<lb/>
　明名臣琬琰續錄卷十二<lb/>
　　　　　　　　　　　　　明　徐紘　撰<lb/>
　　恭順侯忠壮呉公神道碑銘　　　李　賢<lb/>
天順辛巳逆賊曹欽謀為不軌潜俟七月二日早朝入<lb/>
内為亂恭順侯呉公先於是夜一鼓聞之即與其弟廣<lb/>
義伯琮約總兵懐寜伯孫鏜走詣長安門告變於是禁<lb/>
門不啟賊計遂窮舉火燒禁門公等率兵勦殺奮不顧<lb/>
<pb n="KR2g0038_WYG_012-20b"/>
身賊雖誅滅公已捐軀矣嗚呼先機告變公之忠也殺<lb/>
賊喪元公之勇也然則逆賊之敗豈非公之功乎皇上<lb/>
聞公之殁哀悼殊深輟視朝一日追封涼國公謚忠壮<lb/>
凡秘器諭祭賻儀之𩔖悉從厚典復命有司為之營塚<lb/>
壙以安塟之葢痛念勛戚之臣為社稷而死故報功之<lb/>
典倍蓰尋常也既而琮詣予泣且告曰先兄不幸殁於<lb/>
鋒鏑兹欲立石墓前以白於世非先生之文不可辭弗<lb/>
獲按通政司叅議趙君昻之状公諱瑾字廷璋其先西<lb/>
<pb n="KR2g0038_WYG_012-21a"/>
涼人祖諱允誠永樂中累以戰功封恭順伯父諱克忠<lb/>
嗣伯爵洪熙初以戚里恩進封恭順侯正統甲子以征<lb/>
敵功加太子太保己巳秋禦敵北邊力戰而死追封邠<lb/>
國公謚壮勇母楊氏封邠國夫人叔父克勤官至左軍<lb/>
都督府左都督亦同兄没于陣追封遵化伯謚僖敏公<lb/>
生而英銳襟度爽闓親賢好善未嘗以門第驕人以故<lb/>
縉紳士大夫樂與之游相與議論古今講說道義而公<lb/>
頗能識其㫖趣尤閑武藝精騎射方其父叔禦敵之際<lb/>
<pb n="KR2g0038_WYG_012-21b"/>
公亦在陣中發矢射敵洎父叔矢盡而亡公始就執其<lb/>
部長念公忠義之後釋之乃還京遂嗣父爵天順改元<lb/>
皇上復位公以勛戚隨侍應對稱㫖自是日備顧問賚<lb/>
予甚厚尋命理左軍都督府事公益感激夙夜效勤一<lb/>
遭變委身則其允蹈忠義視乃父乃叔為無媿矣公生<lb/>
於永樂癸巳十二月一日享年四十有九配李氏故<lb/>
㑹寜伯之女有淑行封侯夫人生子男三長曰鑑次曰<lb/>
鏞次曰錫卜以是年八月日塟公於順天府房山縣之<lb/>
<pb n="KR2g0038_WYG_012-22a"/>
新荘從先兆也銘曰世禄之家忠義無幾有若呉門展<lb/>
也無比彼美忠壮虎視耽耽遵化之姪邠公之男忠以<lb/>
捐軀壮以禦侮相繼如歸光昭中土飭終追榮惟帝之<lb/>
恩非帝之私惟以報勲闃矣泉宫西山之麓秘器旅陳<lb/>
穹碑載陸仁者有後公則成仁銘以貞之可千萬春<lb/>
　　左都御史冦荘愍公神道碑銘　　李　賢<lb/>
都御史乃紏慝䋲違之任總憲度肅百僚權奸之所最<lb/>
忌者冦公居是職五年矣持法嚴明見逆賊曹欽父子<lb/>
<pb n="KR2g0038_WYG_012-22b"/>
兄弟恣意妄為乃率御史劾之欽等遂行反逆首害公<lb/>
賊雖誅㓕公命殞矣朝廷震悼特贈少保謚莊愍加賜<lb/>
賻儀遣官諭祭令有司為營安塟葢深念任事之臣遭<lb/>
此凶禍而恤典宜厚也其子林泣且告曰先人不幸勿<lb/>
獲全歸而墓石之銘不可以無託敢固以請辭勿釋按<lb/>
知府張祝状公諱深字文淵其先山西渾源人世多顯<lb/>
宦曽祖廣仕元為提舉有才行見寵於世祖為擇宣寜<lb/>
縣黒虎鎮之乾河里俾居之至國朝洪武初以閭右給<lb/>
<pb n="KR2g0038_WYG_012-23a"/>
省檄過保定唐縣止連順庄見其風土之美因占籍焉<lb/>
今為保定人祖彦和父禮俱以公貴贈資善大夫都察<lb/>
院左都御史祖妣宋氏妣李氏俱贈夫人公自㓜警發<lb/>
永樂中為郡庠生上言時務朝廷竒其人召入胄監時<lb/>
山東要路軍需錢榖有弊政遣中貴人陳保孫往亷之<lb/>
求國子生精敏者同事得公甚喜宣徳初擢刑部主事<lb/>
有勤能之譽尋陞員外郎丁外艱服闋復任益盡心刑<lb/>
獄凡疑獄人不能辯者必屬公正統甲子用執政薦陞<lb/>
<pb n="KR2g0038_WYG_012-23b"/>
山西按察司副使時天乆不雨朝廷念刑獄有寃抑者<lb/>
持委公錄山西諸郡大辟囚公察其情有矜疑者五十<lb/>
餘人悉奏釋之又上邊務數十事多見采納丙寅四川<lb/>
松潘夷不靖守臣請出師勦之朝廷念撫治者非其人<lb/>
乃命廷臣推有風力者僉謂公可即日召至京師拜都<lb/>
察院右僉都御史以往遂破賊寨擒其渠魁送京師諸<lb/>
畨讋伏獻盔甲刀劍三千童男三十七人駿馬四百餘<lb/>
匹繼後入貢不絶公暇則撫恤士卒相地要害築闗堡<lb/>
<pb n="KR2g0038_WYG_012-24a"/>
城池六十處道路險峻者咸削之平以便儲運畨夷酋<lb/>
長或率其黨來見公宣布朝廷威徳且諭以享福之道<lb/>
莫不感化地方底寜朝廷嘉公之能進左副都御史加<lb/>
食二品祿綵幣白金之賚甚厚一日得母報平安書潸<lb/>
然出涕曰老母在堂久曠定省安能為懐即上章懇乞<lb/>
終養朝廷優詔慰而留之景泰辛未召公還特加奨勞<lb/>
畨人乞留者十有七奏不從未踰月提督遼東軍務缺<lb/>
人廷議復屬公遂假公以便宜之權賜白金綵幣慰勉<lb/>
<pb n="KR2g0038_WYG_012-24b"/>
以往公至遼左威名益振乃積糧練兵畫防禦守備之<lb/>
計中外守臣咸敬畏之海賊李福挾妖術以惑山東之<lb/>
民聚衆萬人公得報畧不改容乃親率數百騎直抵海<lb/>
州遣都指揮周英授以成算捕之遂獲千餘人公詰其<lb/>
其造亂之由得首惡者二十餘人械至京師餘皆釋之<lb/>
景泰甲戍北敵入境㑹總戎得公所議廵邊之䇿因其<lb/>
勢便遂斬首七十餘級獲馬六百餘匹公在邊嵗乆思<lb/>
親益切或與同事者及母老輒流涕終日不食累上章<lb/>
<pb n="KR2g0038_WYG_012-25a"/>
乞歸不允丙子得還京議邊事時母年九十有四已感<lb/>
風疾曰吾得見吾兒即暝目矣公悲泣懇求歸省至家<lb/>
母一見而逝公哀毁踰禮朝廷起公復任乞終制章凡<lb/>
三上不允天順改元皇上復位乃許公終制時臺長缺<lb/>
人思臣僚中老成剛勁無踰公者起復公視事進左都<lb/>
御史公威望日隆百僚敬惮上深嘉之寵賚優厚嘗召<lb/>
公咨訪政務但加老字於姓上呼之而不名葢重公也<lb/>
公天性至孝雖居顯仕惟以不得養親為歉諳於世故<lb/>
<pb n="KR2g0038_WYG_012-25b"/>
凡本朝舊典歴歴能記聼獄果斷人服其明未老即以<lb/>
家事付林綜理曰吾受朝廷重託惟職務是盡餘不恤<lb/>
也生於洪武癸酉五月七日没于天順辛巳七月二日<lb/>
得壽六十有九配李氏累贈夫人生子男三長即林國<lb/>
子生次彬次桂卜是年十一月二十四日與夫人合塟<lb/>
於連順西岡之陽銘曰惟錐在囊脫頴斯見惟楠在壑<lb/>
昻霄可羡彼物且然而况於人惟人之傑衆孰與倫侃<lb/>
侃㓂公早有大名敭歴仕途才智首稱兩鎮邊陲邊塵<lb/>
<pb n="KR2g0038_WYG_012-26a"/>
不揚入總臺憲大振朝綱賊奸忌之竟為所害恤典有<lb/>
加遺澤未艾惟孝與忠在公則崇有志不餒名位攸隆<lb/>
墓碑峩峩昭此行實永悶泉臺曷其有極<lb/>
　　姚冢宰誄并序　　　　　　　　楊守陳<lb/>
成化九年二月九日太子少保兼吏部尚書桐廬姚公<lb/>
薨于長安里第其子兵部郎中璧奉柩以歸嗚呼哀哉<lb/>
公諱䕫字大章正統中鄉試省試皆第一遂為進士擢<lb/>
吏科給事中英廟北廵國勢方岌岌羣臣議尊景㤗帝<lb/>
<pb n="KR2g0038_WYG_012-26b"/>
公賛其决敵犯都城召遼宣二藩掎角敵駭而遁公預<lb/>
其謀超陟南京刑部右侍郎轉禮部被命考官雲南三<lb/>
載奏績留任禮部景㤗帝疾甚其部之長在告公强之<lb/>
出率百官詣闕問安退集東閣公倡言復太子衆翕然<lb/>
議定俄而英廟復位時方征苗又誣獄連襄府懼有變<lb/>
廼詔班師慰王中外大安葢公之䇿也既而不悅於用<lb/>
事者復遷南京無何上思其忠驛召至京拜禮部左侍<lb/>
郎轉吏部尋陟禮部尚書國家頻歳多吉凶大禮或常<lb/>
<pb n="KR2g0038_WYG_012-27a"/>
或變公皆㨿古酌今裁定允當嘗知貢舉剗革舊弊有<lb/>
得士之稱今上嗣統之初及戊子星變及慈懿太后之<lb/>
塟公皆草疏率百官上之有曰節嗜慾以保躬修禮法<lb/>
以齊家出入有妨燕遊有度官爵勿濫授金帛勿虚費<lb/>
土木勿妄興齋醮勿頻設又曰均愛六宫以繁子姓親<lb/>
决萬幾以臨臣民近君子逺小人皆人所不敢言者至<lb/>
謂山陵宗廟聖孝所先綱常倫典國家攸重慈懿之塟<lb/>
或違典禮在庭百辟将有言之宗室親藩将有言之天<lb/>
<pb n="KR2g0038_WYG_012-27b"/>
下后世将有言之能保将來無㩀禮而改正者乎世尤<lb/>
傳誦其言拜吏部尚書繼加太子少保先是藩臬由臺<lb/>
省㑹舉䑓省由天子親臨部僅選守令以下耳公至乃<lb/>
悉委之連舉臺省藩臬十數皆稱職舉服其公明公益自<lb/>
勵日思進賢退不肖以臻治平庚寅旱霾辛邜彗見壬<lb/>
辰南方大水皆公上疏條陳天下大利弊乞行罷者以<lb/>
十數多納而施行每議大典禮大政事衆環視莫敢先<lb/>
或甲可乙否公徐一言以决上益信任嘗以災異兩乞<lb/>
<pb n="KR2g0038_WYG_012-28a"/>
歸不允比疾遣賜醫藥中貴遺牢醴既薨賜賻祭塟贈<lb/>
榮祿大夫少保謚文敏嗚呼自古優于政者多劣于文<lb/>
髙其名者或卑其位騁之前者槩蹶之後通于身者或<lb/>
塞于子而公無一歉焉獨年齡未及乎耄朞勲業未臻<lb/>
于極致故上下多悼惜之走也少欽英譽跂而望之長<lb/>
挹令儀輙被知遇恒時觴咏笑談忘乎位與齒之懸也<lb/>
孰謂公遽棄而殂哉哀嘆方殷而璧以誄請是安可辭<lb/>
遂作誄曰越有大江其名粤浙怒潮驚濤轟霆湧雪其<lb/>
<pb n="KR2g0038_WYG_012-28b"/>
上羣山峥嶸嶻㠔紫葢錦峯富麗尤絶聚靈鍾神千載<lb/>
一發篤生姚公間世之傑儀容魁岸識量廣恢鳥有鸞<lb/>
鶴馬惟龍騋百氏淹貫六行且該瑚璉之器棟樑之材<lb/>
鄉書省選連奪倫魁文播天下厥聲若雷遂登甲第在<lb/>
中給事有皂其囊可否獻替大輅北廵儲宫猶穉國覬<lb/>
長君社稷之利發言盈庭首䑕疑避公奮而前遂决其<lb/>
議敵犯京城國若旒贅謀夫孔多将怯兵脆公請發<lb/>
符窺間遣銳徴兩藩兵刻期並萃掎而角之其畏勿斃<lb/>
<pb n="KR2g0038_WYG_012-29a"/>
先聲所臨電閃雲際敵聞震驚遁返荒裔錯節既遇利<lb/>
器廼稱擢居重任舊都亞卿用刑惟恤典禮惟清察官<lb/>
遐逖黜陟幽明入奏厥績留居于京不擇夷險以篤忠<lb/>
貞倡議復儲獻謀安荆視竈弗媚復南其行不逺而復<lb/>
天寵薦増遷儀天官陟大宗伯恭敬神祗柔撫邉磧先<lb/>
帝陟天嗣皇登極大禮便蕃動皆中式一生禮闈令行<lb/>
弊革奸倖既驅譽髦斯得屢草章疏以率羣辟並拜偕<lb/>
進匪朝伊夕自内而外鉅細休戚備談極陳以匡聖徳<lb/>
<pb n="KR2g0038_WYG_012-29b"/>
暨論山陵明盡懇直上囘天心卒正兆域進位冡宰寅<lb/>
亮天工内自卿署外達藩邦下逮胄子小大窮通孰哲<lb/>
孰否疇勤疇傭旌别進退衡平鑑空誓登英傑驅去妄<lb/>
庸庶官稱職民安嵗豐時多災異公心忡忡屢獻大計<lb/>
以輸至忠豈其憂瘁竟殞厥躬嗚呼哀哉昔歳有彗西<lb/>
及台衡去冬長至天雨水氷何期妖孽殱我老成訃聞<lb/>
於朝哀極聖情贈諡祭塟賜<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>與并百卿辟士長嘆失聲<lb/>
姻戚舊故雨涕填膺昔余髫齔已知公名長而翹企鳯<lb/>
<pb n="KR2g0038_WYG_012-30a"/>
凰星景壮登翰苑幸挹儀刑髙位宿齒奨掖後生𢋫歌<lb/>
酣嬉懽若舊盟六元方㑹一老遽薨俯仰今昔能不淚<lb/>
零嗚呼哀哉憶公立朝百僚之上屹若泰山萬峯環<lb/>
向奄云其頽衆所安仰國有大事事有大疑衆皆視公<lb/>
金鼓蓍龜遽云徂謝其疇之歸崇善應變丸轉無滯𤦺<lb/>
有竒骨可屬大事公最似之今也則逝相條便宜宣帝中興<lb/>
沆陳災異米真守城公将五之今歸于㝠萬方元元誰<lb/>
恵誰撫九重穆穆孰匡孰輔如何昊天勿吊下土嗚呼<lb/>
<pb n="KR2g0038_WYG_012-30b"/>
哀哉吉日攸召靈輀咨行祖奠載道執紼傾城素驥蹢<lb/>
躅丹旐悠揚春雲慘淡旭日凄涼𣺌𣺌長路蕭蕭故鄉<lb/>
黄腸下定玉樹埋藏佳城欝欎畏夜茫茫芻狗灰㓕石<lb/>
麟蘚荒寒露碧草悲風白楊鴉啼狖嘯狐狸跳梁雍門<lb/>
之言萬古悽愴嗚呼哀哉<lb/>
　　吏部侍郎范公墓誌銘　　　　　　　楊守陳<lb/>
公諱理字道濟一字士倫號省菴宋太𫝊覺民之後世<lb/>
居台州自臨海徙天台又九葉矣祖諱彦善考諱起宗皆<lb/>
<pb n="KR2g0038_WYG_012-31a"/>
㠯公貴贈正奉大夫正治卿貴州左布政使祖妣陳氏<lb/>
妣潘氏皆贈夫人公少敏悟端凝佔畢一呻輙能記縣<lb/>
官嘗以聖壽節習儀鼓吹旗仗喧簇塾小生羣往觀公<lb/>
獨若無所聞坐誦不輟衆異之長為縣學生傳書工文<lb/>
山畜水湧譽髦皆自謂勿如甫踰冠中鄉試第一㑹試<lb/>
第三皆有文鋟之梓擢壬戌進士髙第宣宗嘗召進士<lb/>
至齋宫親試用以得其才論公居第二賜白金五兩楮<lb/>
幣五十緡既而例歸省還朝時重守令之選拜知江陵<lb/>
<pb n="KR2g0038_WYG_012-31b"/>
縣作榜文諭民懇切且明盡民口熟之縣當三方之衝<lb/>
過客旁午公嚴禁令雖權貴無敢索一錢先是民累嵗<lb/>
負租至十四萬都御史徴之嚴公㠯民貧不能償也乃<lb/>
召将卒家之佃田號畸零戸者論之曰世言戸役既佃<lb/>
田立戸而免役可乎遂定其等俾各出募役之米因以<lb/>
償負租畢完且平訟謡勸樹畜䘏窮振弱禁奸招逋訪<lb/>
孝子節婦及忠賢之裔謹學校正禮俗民慶未始得也<lb/>
以舊令復遽去用薦知徳安府亦先榜諭吏民大率如<lb/>
<pb n="KR2g0038_WYG_012-32a"/>
江陵教養之政後悉踐其言毎歳必再按屬以省耕收<lb/>
亷利弊每季必命題試諸生而第之抜其尤置府後堂<lb/>
暇輙躬為其師道隨州民數百家田為楚府䕶衛所占<lb/>
猶輸租公傋奏盡歸其田民感甚皆立主而生祀之滿<lb/>
去以最異超陟福建布政使時大兵勦賊鄧茂七等公<lb/>
司饋餉善調度兵皆給食民不加賦朝廷嘉其功賜綵<lb/>
幣表裏各二楮幣千丁潘夫人憂起家拜貴州左布政<lb/>
使初貴州草創即驛為布政司以夷之難擾也乆莫能<lb/>
<pb n="KR2g0038_WYG_012-32b"/>
改作公奏徙貴州前衛于他所以其地造司數百楹不<lb/>
擾而就土官無訾勿能襲職者十五六公悉俾襲吏無<lb/>
敢難常移文以通夷情間抗章以蠲逋稅餉兵春以糧<lb/>
秋以銀便省漕四川湖廣饋糧貴州艱甚公俾代糧以<lb/>
銀為之糴减時直十二貴民既獲利而川廣被惠尤漙<lb/>
秩滿擢南京工部左侍郎南京創自國初嵗久凡百皆<lb/>
敝葺造費鉅公不欲煩民廼請鬻蘆埸之新葦抽分局<lb/>
之腐木辟碎嚴内府庫之苦𤨏布帛通售銀殆萬兩又<lb/>
<pb n="KR2g0038_WYG_012-33a"/>
請南畿獄囚贖者隨葺造所需而納于是自文廟宫殿<lb/>
内外諸署城樓街表或造或葺動輙百千間既修廵狩<lb/>
諸般數百兵食諸器數萬皆以次成而民不知又奏各<lb/>
處饋南京糧者自船抵倉多所費毎米石費三斗請兵<lb/>
就其船人支三月之餉官取費米嵗可萬石以備賑貸<lb/>
從之果利尋轉南京吏部左侍郎考課公明百僚咸憚<lb/>
之嘗請老至再不允滿考赴京途遇疾輿就其子進士<lb/>
絪之第輙舉手加額曰無以報朝廷無以報朝廷遂薨<lb/>
<pb n="KR2g0038_WYG_012-33b"/>
成化癸巳五月四日也壽六十四上聞嗟悼命有司祭<lb/>
塟之公配湯氏累封夫人先公卒塟于縣西長洋之原<lb/>
公以薨之年某月某日合𦵏焉子男六長綗次即絪次<lb/>
紈次曽同次昌齡䕃國子生次𤣥齡補縣學生女二人<lb/>
孫男女十人公早孤事潘夫人孝處昆弟友居官清慎<lb/>
忠勤凡政皆精慮而果行之一以惠利為主故江陵纔<lb/>
七閱月而去之日民遮阻不克則奔餞數千里慟哭而<lb/>
返少保楊文定公溥聞之曰世有為縣七月遽得民如<lb/>
<pb n="KR2g0038_WYG_012-34a"/>
此怡愉各書所薦皆公名馬公謂公賢而文宜督學之<lb/>
職文定公曰縣既得民矣俾任民牧尤宜馬公諾合詞<lb/>
以聞廼有徳安之陟逮其去徳安去貴州也民祖餞如<lb/>
江陵尤甚徳安又勒去思碑于府治焉自庚戌逮今同<lb/>
時軰行無在者巋若魯靈光之獨存而得業聞望隠然<lb/>
動天下殆書所謂耆壽俊史所謂名大臣者其為文章<lb/>
操紙筆立就率温厚坦明深切事理嘗著讀史補忘天<lb/>
台要畧皆八卷詩經集觧三卷徳安府志丹台稿皆十<lb/>
<pb n="KR2g0038_WYG_012-34b"/>
卷藏于家絪将奉柩還塟乃具状泣請余曰先君治命固<lb/>
㠯銘屬先生嗚呼余童而慕公壮被知愛深矣公嘗入<lb/>
賀萬壽節退燕余第同燕者今戸部尚書兼翰林院學<lb/>
士啇公故太子少保兼吏部尚書贈少保姚文敏公國<lb/>
子生故盧君楷今余弟守阯凡六人皆浙觧元也三公<lb/>
勲徳位望冠當世而公與文敏對居兩京天官豈惟淛<lb/>
之儀固四海之表也今文敏殂矣公又繼之悲感可勝<lb/>
道哉銘固晚生之職也况公治命其敢辭銘曰太公國<lb/>
<pb n="KR2g0038_WYG_012-35a"/>
齊簡禮從俗僅五月終報政何速公為江陵政非吕望<lb/>
加其二月仁滂恵洋去不能馳穉耄遮阻執袪號啼如<lb/>
子失母黄覇守郡治莫與夷及為丞相勲烈小虧公自<lb/>
令長郡守方伯入副尚書居守是職材非偏長所在有<lb/>
績于赫厥聲不損彌益晚秀獨掦行輩凋盡一老之遺<lb/>
天胡不憗有馨其爼有澤其封皆帝之賜恩榮始終台<lb/>
有赤城萬古赩只公之休光庶或與比<lb/>
　　毛宗吉傳　　　　　　　　　　楊守陳<lb/>
<pb n="KR2g0038_WYG_012-35b"/>
毛宗吉餘姚人也名吉自少攻文學尚氣義言論侃侃<lb/>
不少屈舉進士授刑部廣東司主事嚴明亷鯁訊囚多<lb/>
立驗權貴無敢撓之芭苴雖半號一縷必峻却山東人<lb/>
有居京者女歸壻反目令女逸匿之山東因誣壻殺其<lb/>
女權嬖右之壻誣伏坐死獄疑當讞已更數司閱數嵗<lb/>
適宗吉讞得其情宻訪女獲之婿乃免一部推服京城<lb/>
奸民有晝竊人家貨賄謾途人剪其囊者諺呼小李宗<lb/>
吉捕得其魁箠死之其黨稍戢錦衣衛卒逌百司鈎摭<lb/>
<pb n="KR2g0038_WYG_012-36a"/>
傳政書片楮以聞輙報可至有被誣坐族者公卿皆重<lb/>
足待之干請必狥然或犯罪例入廣東司莫敢誰何宗<lb/>
吉獨法治之如他犯指揮門達怙寵擅威福能生死人<lb/>
在俄頃百官遇之途皆躍馬避恐後宗吉獨與舉鞕抗<lb/>
揖于是皆䘖之偵其過百方無所獲一日宗吉以失朝<lb/>
下錦衣獄衛卒羣吠脅之宗吉徐曰有國法在爾曹奈<lb/>
我何達聞益怒嗾徤卒掄巨挺挺之見骨幾死猶行行<lb/>
自得療數月方愈人語之盍少貶狥俗宗吉笑不應復<lb/>
<pb n="KR2g0038_WYG_012-36b"/>
職一如故輿論賢之名聲籍甚陞廣東按察司僉事分<lb/>
廵潮惠二府黜墨吏摧强宗殄海㓂民用寜輯朞滿代<lb/>
還民乞更廵一載從之劇賊楊輝據程鄉縣之寳龍峒其<lb/>
黨曽玉謝瑩分據石坑龍歸二峒西山剽虜刻期攻縣<lb/>
治宗吉曰先人能奪人之心亟調官軍集民壮僅七百人<lb/>
倍道馳至石坑賊三千人出拒宗吉定計令兵佯退以<lb/>
致之賊躍而進乃督兵殊死戰良乆麾伏兵起遂克之<lb/>
縳曽玉明日乗勝破龍歸擒謝瑩又明日攻寳龍賊伏<lb/>
<pb n="KR2g0038_WYG_012-37a"/>
山上篁竹間發弩矢我軍阻深谷勿克進宗吉乃簡敢<lb/>
死士百人人懐十石子從間舉道攀蘿陟篁竹後投石<lb/>
子亂擊之楊輝殪餘衆驚潰凡攻三峒斬首五百級俘<lb/>
六千人獲白金八千餘兩他物稱是奏未報時廣西蠻<lb/>
賊滋蔓髙雷亷三府尤苦之衆推宗吉往廵道路榛塞<lb/>
村落為墟數百里無人煙攬轡四顧悲且憤嘅然有削<lb/>
平禍亂之志至亷州内官監珠池者方繫民數十人徴<lb/>
賄箠擊幾死宗吉嘆曰民幸不死于賊者又死于此何<lb/>
<pb n="KR2g0038_WYG_012-37b"/>
忍也遂盡釋之凡黨内官悉寘之法衆口稱快至雷州<lb/>
報賊刼大者體村遽檄都指揮石鼎出擊鼎懦不敢宗<lb/>
吉素知海康縣知縣王麒忠勇可任即命麒率民壮偕<lb/>
擊賊走之斬首數百級奪還人畜無筭賊入吳川縣分<lb/>
為三其一由水道宗吉覘知復命麒以舟兵追破之其<lb/>
二聞潰去相戒勿犯自是部内稍寜因條平賊方畧奏<lb/>
之上嘉嘆陞本司副使䧏<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>奨諭委總廣東軍務宗吉<lb/>
益感激思報以滅賊為己任惠州河源縣告急即兼程<lb/>
<pb n="KR2g0038_WYG_012-38a"/>
進兵敗之舖前又敗之長峯徑口賊遁至清逺縣守将<lb/>
都督僉事張通遇之戰北宗吉亟進援賊見其幟呼曰<lb/>
毛家軍來矣遂奔潰凡斬首三百級奪還人畜數千踰<lb/>
月廣州新㑹縣告急宗吉提兵至燈下斬賊首數十級<lb/>
賊遁入陽江縣營于雲岫山仕峒我師夕至比明擊敗<lb/>
之賊棄營走山下我師狃勝突入其營陣亂賊乗之刺<lb/>
殺前驅潘百戸有哨指揮閻棄師遂潰宗吉勒馬持刀<lb/>
大呼曰劄住劄住潰已不可遏從騎勸宗吉退避宗吉<lb/>
<pb n="KR2g0038_WYG_012-38b"/>
叱曰爾去吾誓不與此賊皆生益奮而前揮刀砍賊不<lb/>
已力屈被害成化元年三月一日也是日晝夜晦烈風<lb/>
雷雨大作山谷皆震動逾七日得屍貎猶若生櫬還官<lb/>
吏士民弔哭祭奠相屬事聞贈通議大夫廣東按察司<lb/>
按察使遣廷臣諭祭賜其家米四十斛布四十疋錄其<lb/>
子科為國子生論曰嗚呼兩廣之毒一何酷耶自昔任<lb/>
邊事者賊至偽不聞聞亦不往往亦不戰戰亦不力甚<lb/>
者十餘賊驅子女數百過城下亦莫肯以一矢相加偵<lb/>
<pb n="KR2g0038_WYG_012-39a"/>
人以告則詬箠之賊去乃始耀兵入墟落殺掠齊民以<lb/>
為功王師兩征猶踵其故智權貴右之濫封溢貴不吝<lb/>
也朝奏㨗夕告急不詰也䧟城棄師失律之将不戮也<lb/>
非誨之縱賊殘民耶亦無異乎毒之酷矣獨一宗吉如<lb/>
兩廣何人孰不死而宗吉聲光将與日星照終古彼偷<lb/>
生倖富貴者竟何如哉竟何如哉<lb/>
　<lb/>
　<lb/>
<pb n="KR2g0038_WYG_012-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續錄卷十二<lb/>
</p>
<p>
</p>
  </div>
</body>
</text>
</TEI>
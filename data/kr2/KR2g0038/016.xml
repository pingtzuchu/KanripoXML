<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷十六</head> <lb/>
    <p>
<pb n="KR2g0038_WYG_016-1a"/>
欽定四庫全書<lb/>
　明名臣琬琰録卷十六<lb/>
　　　　　　　　　　　　　明　徐紘　撰<lb/>
　　鎮逺侯夏國武毅顧公神道碑銘　楊士竒<lb/>
永樂十二年五月二十五日鎮逺侯顧公薨於貴州訃<lb/>
聞上震悼遣官賜祭追封夏國公賜諡武毅賻贈如制<lb/>
命有司治喪塟遂命其嫡孫興祖襲封興祖奉柩歸塟<lb/>
于揚州之<hi>闕</hi>原頋之先居湘潭公之曾大考百四妣<lb/>
<pb n="KR2g0038_WYG_016-1b"/>
某氏大考于二妣朱氏始家江都考萬一妣周氏公諱<lb/>
成字景韶天性仁厚自少能矜恤鰥寡負直氣遇以横<lb/>
逆加人者必摧辱使畏服乃已其大考嘗詫於衆曰是<lb/>
孫必興吾門公資貌魁偉涉知書通大義而膂力絶人<lb/>
善武事尤精騎槊射命中元末嘗遊燕都有强㓂十數<lb/>
刼其舟同載者皆驚愕公獨奮出鬭㓂皆披靡走既歸<lb/>
張士誠起泰州僣王號公知其無能為乙未我太祖髙<lb/>
皇帝渡大江明年公来歸附至鎮江皆號勇士十一人<lb/>
<pb n="KR2g0038_WYG_016-2a"/>
轉鬭入城莫敢嬰其鋒者既敵益衆而援絶悉為城中<lb/>
人所縶十人者皆被殺公奮躍起縶絶蹴持刃者仆之<lb/>
脱走歸語衆曰鎮江城中皆庸夫可取也遂導衆攻其<lb/>
城克授百户従攻常州宣州皆克之遂簡充旅正還從<lb/>
克江隂従寧河王克通州陞千户攻雙刀趙於樅陽攻<lb/>
安慶江州池州興國諸山寨皆下之庚子敗陳友諒兵<lb/>
於龍江公得其戰艦及馬特賜白金友諒退仍據安慶<lb/>
江州公随大將軍悉復之并得其八陣營諸寨從克南<lb/>
<pb n="KR2g0038_WYG_016-2b"/>
昌援安豐敗元兵進攻廬州従克武昌荆州衡州從間<lb/>
平王下襄陽還取泰州留守興化從中山王破舊館克<lb/>
湖州薊州洪武元年陞堅城衛指揮僉事一年領軍克<lb/>
信陽唐光四年従臨江侯取西蜀道遇敵公手殺敵百<lb/>
餘人生擒二十餘人進攻羅江生禽其偽元帥及其下<lb/>
二十餘人悉送軍門斬以徇入漢州偽官戴丞相向知<lb/>
院者盛兵迎戰公揮衆奮進戴向皆狼狽還走追北至<lb/>
城郭圍其城竟降之蜀平調成都後衛總帥以公守之<lb/>
<pb n="KR2g0038_WYG_016-3a"/>
六年率兵赴重慶禽妖賊王𤣥保及偽萬户李邦祖等<lb/>
八年調貴州衛明年甕傍等山寨蠻冦叛公率兵討之<lb/>
斬首百餘級俘獲人馬尤衆夷懾服叩首請嵗納租賦<lb/>
公從之其僻逺山峒有負固未下者次第平之已而僻<lb/>
夷叛服不常公連嵗出兵平之前後俘戮不可勝計十<lb/>
四年從平川侯征雲南率步騎兵為前鋒首克普定<lb/>
留公守之且為後繼公部將士樹柵以守明年公出兵<lb/>
克西堡於是諸蠻合數萬攻圍普定諸將皆欲出戰公<lb/>
<pb n="KR2g0038_WYG_016-3b"/>
持不可曰賊衆我寡一出則為賊所窺必俟其擊柵乃<lb/>
出賊及柵公披甲上馬出北門率戰士奮進手殺賊騎<lb/>
之迎戰者十數人賊衆引却諸將遂乘勝出東門西門<lb/>
戰敗賊衆時南門之圍未解公取所生禽者十八人斬<lb/>
而縦其一人歸曰吾以夜二鼓時及殺爾矣及期賊聞<lb/>
官軍舉銅角銃鉋皆惶懼奔走圍悉解獲賊甲兵無算<lb/>
時有中使在普定見公勇畧絶羣還奏特遣賜龍衣金<lb/>
帶陞世襲指揮使凡普定所麗諸蠻公悉平之十七年<lb/>
<pb n="KR2g0038_WYG_016-4a"/>
平阿黒螺螄等十餘寨及降尾灑蠻酋馬乃之衆兩堡<lb/>
蠻携貳復平之二十一年總戎檄公討平乖西扒古里<lb/>
谷勞金綱等寨遂禽闗索嶺首賊葛蓬及叛㓂阿束皆<lb/>
誅之土官阿宗叛焚刼驛舎乘虚將攻公勢張甚時官<lb/>
軍精鋭悉駐東川公率餘衆及土兵深入賊地據闗口<lb/>
屢敗之賊既遁衆以暑瘴非士卒便欲退師公不聽未<lb/>
㡬賊黨殺阿宗降遂奏革普定府而黜其守之懐二心<lb/>
者建兵衛以屬其民析其地為州三長官司六而公統<lb/>
<pb n="KR2g0038_WYG_016-4b"/>
理焉自是公悉意撫綏大布恩信諸夷向服廿五年夏<lb/>
入朝賜文幣二十有<hi>闕</hi>副鈔二千貫白金四百兩且賜<lb/>
宴㑹同館陞鎮國將軍貴州都指揮使司同知公至貴<lb/>
州首征康佐叛蠻破阿老諸寨峒廿七年平都匀豐寧<lb/>
西梁瓦村等冦斬首萬四千餘級俘生口三千八百有<lb/>
竒而撫其良善二十九年陞驃騎將軍右軍都督府僉<lb/>
事官其長子統普定衛指揮使是嵗命公佩征南將軍<lb/>
印總兵征水西叛冦生擒賊首敬徳斬之餘冦悉降三<lb/>
<pb n="KR2g0038_WYG_016-5a"/>
十年五開蠻反公率兵至臻剖大峒悉破之進𠞰天柱<lb/>
天堂春花金井蒲頭大小坪等生苖及螃蠏米毫灣溪<lb/>
萬潮等冦皆破之三十一年普定西堡及貴州光金谷<lb/>
勞古里金石畨羨唐諸夷復叛公次第親行誅其叛首<lb/>
而撫其餘衆以歸明年髙廟上賓又明年太宗文皇帝<lb/>
靖難之師起北方公受命往禦至真定靖難之師縳公以<lb/>
獻文皇識公先朝舊人解其縶與之語曰豈非皇考之<lb/>
靈以爾授我乎因語以不得已興師之故言已泣下公<lb/>
<pb n="KR2g0038_WYG_016-5b"/>
亦泣遂遣人䕶送北京令輔仁宗皇帝居守時姚廣孝<lb/>
奉命輔居守有腹心之寄姚素不習兵事與公議多不<lb/>
合㑹南兵圍城仁皇於軍旅調度恒從公言城中文武<lb/>
之臣競進日顧城南將其中莫測不可専任然公所言<lb/>
計皆合㡬用皆有效數命公出將兵固辭曰使臣侍左<lb/>
右日陪論議得效分寸足矣賜公甲胄刀劔弓矢公皆<lb/>
不受南兵數圍城卒以敗去者多用公謀也洪武三十<lb/>
年九月論公功賜號奉天翌運推誠宣力武臣特進榮<lb/>
<pb n="KR2g0038_WYG_016-6a"/>
禄大夫柱國後軍都督府右都督封鎮逺侯食禄千五<lb/>
百石子孫世襲賜錢三千貫白金一百兩綵幣三十四<lb/>
副遂賜誥劵是冬命公鎮守貴州葢以公威信素行於<lb/>
彼云永樂元年春至貴蠻夷聞公至歡起出拜叛者皆<lb/>
歸境内靖寧公上書論大計謂國家宜早建儲以正名<lb/>
分北邊官軍有功者爵賞既定宜制以禮法降勅褒荅<lb/>
賜錢五千貫綵幣八加副申賜鈔萬貫白金二百兩綵<lb/>
幣如前三年賜誥追封三代考皆鎮逺侯妣皆侯夫人<lb/>
<pb n="KR2g0038_WYG_016-6b"/>
永寧土官宣撫為其弟謀殺致其下亂公執其弟送京<lb/>
師罪之而従土俗奏以宣撫妻襲職其衆遂靖六年車<lb/>
駕將巡狩北京豫召公副儲君監國既至上慰勞再四<lb/>
且諭所以召公之意公言皇太子仁厚恭勤明達足任<lb/>
付託且左右文武之臣其智識深長皆非愚臣所及蠻<lb/>
夷雖今帖服小有所争即持兵為亂愚臣非敢决意去<lb/>
留惟陛下命之上忖知公意嗟嘆累日賜鈔四萬貫白<lb/>
金二百兩綵幣三十有六副命還貴州陛辭文華殿曰<lb/>
<pb n="KR2g0038_WYG_016-7a"/>
殿下於事君父恤兵民素行有誠惟於小人當寘度外<lb/>
萬事有天理不足計盖是時懐奪嫡志者不樂公在京<lb/>
師公獨知故先㡬引去也時土官奏欲為公建生祠従<lb/>
之公之赴召也播州貴州蠻作亂公歸遣子男率兵𠞰<lb/>
之悉平時思州臺羅等蠻亦亂公遣人諭其酋普亮即<lb/>
服於是公病事聞遣醫馳視竟不起春秋八十有五公<lb/>
自少壮履行陣挺身戰鬭奮勇無前雖身被十數創不<lb/>
稍引却必致俘馘見功效深於籌畧料敵制變百不爽<lb/>
<pb n="KR2g0038_WYG_016-7b"/>
一於謀國事明大體不瑣屑細故竭誠奉公至老死不<lb/>
倦諸葛公所云鞠躬盡瘁死而後已者公盖有焉朝廷<lb/>
既追封公并追封三代考皆夏國公妣皆夏國公夫人<lb/>
元配彭氏再追封夏國夫人繼室穆氏李氏子男七長<lb/>
統先公卒洪熙中以其子貴追封鎮逺侯次銑次銓次<lb/>
鋭次勇累官貴州都指揮僉事次亮次源孫男九興祖<lb/>
襲封鎮逺侯效用三朝克繩祖武凱再興徳旺興能貴<lb/>
州衛指揮同知先卒琮𤦺玹曽孫男六𤣥孫男一至是<lb/>
<pb n="KR2g0038_WYG_016-8a"/>
興祖具事狀屬士竒書神道之石士奇永樂洪熙中官<lb/>
翰林日侍二聖實聞公事故不辭敬次第書之而係以<lb/>
銘曰大明奉天肇迹淮土公奮従龍来歸皇祖金戈鐡<lb/>
馬桓桓四征鏟暴鋤强疇之敢攖函夏既寧報功錫命<lb/>
崇爵豐禄往綏南境逖彼南境毒虺妖狐慿阻弗馴跳<lb/>
蹶嘯呼公奉天威霆驅電掃夷藪室穴屢征乃安乃登<lb/>
督府乃衛禁垣居無㡬何遄北其轅天其祐公俾爾聖<lb/>
輔惟聖知公曰時舊老明明二聖任公心腹蓄疑盈庭<lb/>
<pb n="KR2g0038_WYG_016-8b"/>
公任愈確公不尤人公處有道秉誠執恭謀猷屢告卒<lb/>
底厥功為報益隆金貂玉鞶亞于上公帝謂爾成予懐<lb/>
南徼汝往申撫公拜奉詔夷獠迓公父母歸止焦者以<lb/>
濡仆者以起孰其悖兇敢干刑誅小者擒俘大者戮屠<lb/>
公身在外心存廷陛匭函有陳皆國大計當宁聖明嘉<lb/>
公忠言寵賚華褒誕自天降國有老成謂宜百嵗曷不<lb/>
憗遺營星奄墜雄盖萬夫智名勇功公福簡簡哀榮始<lb/>
終慶澤之貽綿緜来嗣駕念先祖祗于世世<lb/>
<pb n="KR2g0038_WYG_016-9a"/>
　　陽武侯鄞國忠武公神道碑銘　　楊士竒<lb/>
宣徳五年五月太保陽武侯薛公奉命城隆慶永寧赤<lb/>
城獨石竣事將歸以疾聞上遣中官以御醫往視且賜<lb/>
勅諭勞至京猶力疾入見上慰諭再三既歸第日賜御<lb/>
藥遣中官臨問無㡬竟不起七月廿三日也訃聞上震<lb/>
悼親為文祭之追封鄞國公賜諡忠武詔有司治喪塟<lb/>
凡塟喪之儀皆優等盖特恩云公諱禄姓薛氏世家山<lb/>
東膠州之新興社曽祖考諱安妣劉祖考諱大妣金考<lb/>
<pb n="KR2g0038_WYG_016-9b"/>
諱遇林妣張公兄弟六人公第六自少傑特有大志未<lb/>
冠籍戎伍上官皆竒之從北征金山及哈勒哈之地又<lb/>
從征迤都山諾爾布哈等處自是屢出西北二邊涉萬<lb/>
里而還太宗皇帝舉兵靖内難公首従義旗攻九門克<lb/>
薊州遵化援宻雲攻雄縣追敵漢州咸奮勇先驅以一<lb/>
當百戰真定公生禽敵左副將軍駙馬都尉李堅超陞<lb/>
燕山右䕶衛指揮僉事賜白金文綺從援永平攻下大<lb/>
寧富峪㑹州寛河時南兵已圍北平城公還先遇其哨<lb/>
<pb n="KR2g0038_WYG_016-10a"/>
騎薄戰敗之車駕繼至従戰鄭村壩敵大敗陞指揮同<lb/>
知従克廣昌蔚州攻大同率兵前哨獲敵人馬遂従南<lb/>
征大戰白溝河追奔至濟南陞指揮使従克滄州大戰<lb/>
東昌公以五十騎前哨遇敵兵數百與戰敗之獲馬三<lb/>
十餘疋敵悉衆来追公復奮戰大敗之獲馬二百餘疋<lb/>
敵於威縣及深州伏兵以要旋師皆擊走之従戰夾河<lb/>
大捷戰滹沱河右軍力屈公率衆馳起之出入敵陣數<lb/>
十合戰敵敗走公追至夾河斬首領無算獲馬五百餘<lb/>
<pb n="KR2g0038_WYG_016-10b"/>
疋明日戰單家橋公馬蹶為敵兵所得㧞刀斬敵兵復<lb/>
上馬督戰遂敗敵將平安軍以次攻下順徳大名彰徳<lb/>
及攻西水寨公生禽敵都指揮一人斬獲尤多従攻東<lb/>
阿東平汶上皆下之繼戰淝河大店小河汴隄靈璧率<lb/>
勇先諸軍遂渡淮渡江從車駕入京師太宗皇帝為臣<lb/>
民推戴既正大位論功行賞陞驃騎將軍後軍都督府<lb/>
都督僉事以其官秩贈三代永樂六年陞都督同知八<lb/>
年従車駕北征至𤣥𡨕河以功進榮禄大夫右軍都督<lb/>
<pb n="KR2g0038_WYG_016-11a"/>
府右都督兼左軍都督府事以其官秩贈加三代時四<lb/>
方選至㓜軍數萬悉命隸於公操習十二年従車駕北<lb/>
征十五年初建北京宫殿命公董營繕十八年成加奉<lb/>
天靖難推誠宣力武臣特進榮禄大夫柱國封陽武侯<lb/>
食禄千五百石追封其三代皆侯爵賜誥劵三十一年<lb/>
従車駕北征是年八月仁宗皇帝嗣大位加公太子太<lb/>
保子孫世襲侯爵奉命巡北邊適敵入雲州公率兵追<lb/>
至大松嶺斬獲甚衆事聞賜勅嘉奬遣中官及鴻臚卿<lb/>
<pb n="KR2g0038_WYG_016-11b"/>
即軍中勞之既還賜白金鈔幣加嵗禄五百石洪熙元<lb/>
年佩鎮朔大將軍印率師巡北邊宣徳元年庶人髙煦<lb/>
反車駕親征命公為前鋒先二日圍其城罪人既得留<lb/>
公撫綏城中軍民還賜銀幣甚厚明年秋従車駕巡邊<lb/>
出㑹州邂逅敵至塞下與戰敗之生禽其部長獲其餘<lb/>
衆遂鎮薊州永平冬還賜銀幣加厚四年率師䕶兵餉<lb/>
開平者再五年春佩鎮朔大將軍印巡邊至竒黃嶺遇<lb/>
敵拒戰悉斬之盡收其家口孳畜陞太保賜鈔幣居二<lb/>
<pb n="KR2g0038_WYG_016-12a"/>
月董築城之役盖従公之言以便戍守公平居無事未<lb/>
嘗忘危每計邊務言之亹亹或誚其𤨏屑者終不為變<lb/>
盖其志奉國惟恐不盡為將勇智兼備嘗先事籌畫用<lb/>
心之至以夜繼日故所嚮成功未嘗敗北間一二臨陣<lb/>
中矢石裹創赴鬭有進無退其率師所過紀律嚴明秋<lb/>
毫無犯而撫恤士卒人人歸心若董繕作規置有方力<lb/>
不煩費功率堅久人亦罕及盖一代之興必有一代之<lb/>
臣公祗事三聖涉厯多用志篤鞠躬盡瘁以效臣職故<lb/>
<pb n="KR2g0038_WYG_016-12b"/>
能建功國家流光簡冊致身貴富垂慶後昆其非古名<lb/>
將之流而今之不可多見者歟公夀七十有三其配李<lb/>
累封至侯夫人子男三以是年十月三日葬公于<hi>闕</hi>鄉<lb/>
<hi>闕</hi>　原銘曰明聖之興有命自天必有輔翼名世之賢<lb/>
氣機翕㑹雲龍風虎有勲有烈左文右武桓桓薛公始<lb/>
奮従義大呼迅馳金戈鐵騎智明㡬先勇盖萬夫疇其<lb/>
膺之折朽摧枯宗社載安功書冊府在帝左右股肱心<lb/>
膂公於事上一誠不貳知竭<hi>臣</hi>職死且無怠公於馭衆<lb/>
<pb n="KR2g0038_WYG_016-13a"/>
有紀有綱撫如春和令如秋霜厯事三聖麟衣蟬冠廷<lb/>
有老成國有屏翰丹書鐡劵𫝊襲来裔公如長城曷不<lb/>
百嵗英靈升遊九原在此太史作銘式昭無已<lb/>
　　永康侯蔡國忠烈徐公神道碑銘　楊士竒<lb/>
公諱忠字仲達姓徐氏世家廬州之合肥父諱用元季<lb/>
守宣城我太祖皇帝兵至宣率衆歸附命仍其職遂従<lb/>
征討以功實授管軍百户従守南昌進武畧將軍河南<lb/>
衛副千户洪武壬戌自陳老疾命公代之丁夘從征北<lb/>
<pb n="KR2g0038_WYG_016-13b"/>
方至哈勒哈之地還城大寧無㡬調大寧偹禦戊辰従<lb/>
征金山之衆之為邊患者屢戰敗之獲其馬牛輜重賜<lb/>
白金鈔幣庚午運兵饟數十萬解赴温口遂従征諾爾<lb/>
布哈大敗其衆俘獲其人口萬餘總兵遣公䕶送入闗<lb/>
公悉心撫恤俘者如歸陞濟陽衛世襲指揮僉事乙亥<lb/>
城懐安萬金丙子率兵従征北方至驢駒河而還丁丑<lb/>
往鎮開平己夘太宗皇帝舉靖難之師公首従義旗克<lb/>
密雲克雄縣真定取永平克大寧還戰鄭村壩取廣昌<lb/>
<pb n="KR2g0038_WYG_016-14a"/>
薊州戰白溝河皆有功進攻濟南克滄州大戰東昌及<lb/>
夾河攻彰徳破西水寨克東阿東平汶上大戰靈璧遂<lb/>
從渡淮及江至京師公臨戰奮勇百夫莫當出入敵陣<lb/>
率在衆先白溝之戰敵揮刃斮公兩指未殊公自斷指<lb/>
擲地裂衣帛褁創仍奮進戰其馭士卒撫恤誠至人人<lb/>
歸心而號令嚴明所過無擾上行師恒飭諸將無妄殺<lb/>
曰吾奉天弔民厲民違天何望有濟公承命惴惴惟執<lb/>
兵迎拒者不容而誘諭招俫綏撫附降多効力焉其以<lb/>
<pb n="KR2g0038_WYG_016-14b"/>
功進官自指揮同知厯都揮僉事指揮奉天靖難推誠<lb/>
宣力武臣特進榮禄大夫柱國前軍都督府左都督永<lb/>
康侯食禄千一百石子孫世襲賜誥劵追封曽祖六二<lb/>
祖七九及考皆永康侯曽祖妣陶祖妣王妣張皆永康<lb/>
侯夫人永樂己丑暨癸巳車駕巡狩北京仁宗皇帝監<lb/>
國上以公敦厚老成留之南京兵政一以任公公小心寅<lb/>
畏清靜簡易上下咸宜之一日夙興盥櫛衣冠坐都督<lb/>
府得風疾遽卒癸巳八月二十四日也上在北京聞訃<lb/>
<pb n="KR2g0038_WYG_016-15a"/>
震悼輟視朝一日遣官賜祭給賻命有司治喪𦵏追封<lb/>
蔡國公諡忠烈并加封其三代皆蔡國公妣皆蔡國夫<lb/>
人配亦蔡國夫人仁宗皇帝在東宫遣祭賚賜甚厚公<lb/>
沉毅質恪有孝行旦暮出入必先詣家廟事繼母敬愛<lb/>
兼至少有訓責必跪受雖貴不變所得上賜必謹視之<lb/>
約己守法未嘗有過接人謙恭和氣滿容語簡而誠洞<lb/>
見底裏春秋五十有二而卒卒之嵗十一月二十七日<lb/>
葬江寧縣安徳鄉長岡之原子男二安山夀安襲侯爵<lb/>
<pb n="KR2g0038_WYG_016-15b"/>
安奉國子祭酒貝公泰所述事狀求文刻神道之碑士<lb/>
竒與公同朝十有餘年後同侍監國相厚知公之行加<lb/>
詳故為序而銘之銘曰桓桓徐公為時虎臣襲家之勲<lb/>
奮武以振天啟聖明義旗爰舉提誠来従股肱之輔皇<lb/>
麾所指公迅前驅誰抗誰禦拉朽折枯神武不殺公行<lb/>
聖志来迓来歸撫綏勤至仁施如春義行如秋公實左<lb/>
右威懐並流臲卼既安氛翳咸廓宗社再隆褒功命爵<lb/>
悃愊無華厚重靡遷貂蟬充廷孰愈公賢鑾輿北狩聖<lb/>
<pb n="KR2g0038_WYG_016-16a"/>
儲監國峙武以衛孰優公徳肅肅小心温恭靖嘉巋焉<lb/>
老成為國之華維孝維忠在公允蹈宜貴宜富曷不耆<lb/>
耄都門之南聿崇起墳過者下車視兹刻文<lb/>
　　平江侯恭襄陳公神道碑銘　　　楊士竒<lb/>
太宗皇帝初自北藩靖内難至江上都督陳公瑄具兵<lb/>
迎濟内難平上正大統録功賜公奉天翌衛推誠宣力<lb/>
武臣特進榮禄大夫柱國封平江伯賜誥劵陳氏家合<lb/>
肥公字彦純自少頴敏不凡好善惡惡内篤孝行洪武<lb/>
<pb n="KR2g0038_WYG_016-16b"/>
中侍父官成都習兵畧精騎射以武臣子選侍大將嘗<lb/>
従出郊外遥望孤鴈雜鵝羣命衆従者射不中最後命<lb/>
公𤼵一矢斃之有鴟翔于上命公射應弦而墜自是屢<lb/>
試皆竒中衆大服而公不自為能朝廷命總兵者作蜀<lb/>
府宫城遣將伐材於山所行失律又材不中度又所經<lb/>
瘴地士多死總戎察公可用遂命之公善撫綏明號令<lb/>
别取善道七百里以入先期而還士不病所得材皆適<lb/>
用總戎者嘉之又命董繕作具有條理遂従征南畨巖<lb/>
<pb n="KR2g0038_WYG_016-17a"/>
州亭中及散毛鎮南咸建勞績代父職為成都右衛指<lb/>
揮同知父坐舊累謫戍遼陽公伏闕奏請代行特詔父子<lb/>
並免復職衛卒數輩饕詖狙詐挾制上下為衆患公次<lb/>
第悉去之善𩔖以安従征越嶲討建昌酋長裕嚕特穆<lb/>
爾踰梁山平天星寨破寧畨諸蠻駐西河口諭降夷人<lb/>
數千従總帥復征鹽井平三山寨及小伯夷進攻卜木<lb/>
瓦寨據要害立堡以斷賊路官軍分三隊進公居中已<lb/>
而左右兩隊弗支奔還公所統僅百餘人冒險先登賊<lb/>
<pb n="KR2g0038_WYG_016-17b"/>
數千圍公公下馬率衆且䠶且斫賊疲稍却公亦傷足<lb/>
裹創進戰自己至酉賊敗走公全所統南還復従征餘<lb/>
冦賈哈喇時冦衆數萬據險以拒官軍分三道公軍後<lb/>
進由番西涉打中河得間道乃出竒兵作浮梁渡河既<lb/>
渡撤梁以固士志遂壓冦境冦慿險迎敵一日十三戰<lb/>
奪其險明日復力戰凡七合冦大敗遂入其壘簡鋭卒<lb/>
出哨令望見前軍旌旗即舉砲俾知已敗冦仍遣五百<lb/>
軍斷冦走路冦窮出降械送賈哈剌于京師撫輯其餘<lb/>
<pb n="KR2g0038_WYG_016-18a"/>
衆公及麾下皆被陞賚従蜀獻王巡邊招撫邊夷兼理<lb/>
茶馬之政邊人悦戴灌口都江堰壊民苦水患公修其<lb/>
堤防躬督工作為堅久計矜恤無告出貲置義田二百<lb/>
畆於成都積所入租凡貧不能衣食不能婚嫁及死不<lb/>
能殮塟者皆給之會雲南兵征百夷以功陞四川都司<lb/>
都指揮同知遂進右軍都督府都僉事太宗皇帝知公<lb/>
才可任時北京軍儲不充命公嵗董運百萬石道海給<lb/>
之公措置井井剏建百萬倉於直沽尹兒彎城天津衛<lb/>
<pb n="KR2g0038_WYG_016-18b"/>
籍兵萬人戍守公善任使均勞逸秋毫無取於下凡漕<lb/>
途奸弊掃滌一清漕舟所經海島夷人畏憚官軍悉閉<lb/>
匿公下令俾出為市而遣官監臨平其直軍無敢譁人<lb/>
兩便之舟還值倭冦刼沙門島公率衆追至朝鮮境上<lb/>
焚冦舟殆盡冦以殺溺死者甚衆奉命率舟師於閩海<lb/>
偹冦倭者三海溢坍沒隄岸起揚之海門厯通泰北至<lb/>
鹽城凡八百里奉命以四十萬卒修之航海至者茫洋<lb/>
莫知所停泊往往膠淺公於太倉相可泊處以二十萬<lb/>
<pb n="KR2g0038_WYG_016-19a"/>
卒築髙丘三十丈延亘十里為表識衆便之稱寶山事<lb/>
聞上親製文樹碑焉既建北京罷海漕浚濟寧臨清河<lb/>
通南北往来仍屬公董餉運建議造淺艖二千艘初公<lb/>
嵗運二百萬石為之有方後増至五萬石國用以足若<lb/>
疏清江浦引水由管家湖入鴨陳口達淮以免淮河風<lb/>
濤之患就管家湖築隄亘十里以便引舟浚儀真𤓰州<lb/>
二埧潮港之堙鑿吕梁徐州二洪石以平水勢築沛縣<lb/>
刁陽湖濟寧南望湖長堤開泰州白塔河通大江築髙<lb/>
<pb n="KR2g0038_WYG_016-19b"/>
郵湖隄隄内鑿渠亘四十里以通舟南北建梁以便陸<lb/>
行自淮至臨清相水勢髙下建牐四十有七以時啟閉<lb/>
皆舟楫通行永逺之利於淮濱作常盈倉五十區以貯<lb/>
江南輸税於徐州臨清通州皆建倉以便轉輸慮漕舟<lb/>
昧河淺深自淮底通州濱河置倉五百六十八所舎置<lb/>
卒俾導舟可行處縁河隄鑿井樹木以便夏月行者凡<lb/>
於事慮之周而為之果仁宗皇帝初臨御下詔求言公<lb/>
首言七事大槩謂南京國之根本宜為久逺鞏固之計<lb/>
<pb n="KR2g0038_WYG_016-20a"/>
選將益兵以嚴守備長民長兵皆宜擇賢能然後政舉<lb/>
而下不失所賢能在推舉推舉在覆實乞選朝臣之公<lb/>
正者分巡天下考察百司政事得失進亷能黜貪鄙則<lb/>
官得人而治可興今府州縣學教官多不得人乞令風<lb/>
憲考察罷黜别選今中外軍伍多缺盖由所管頭目私<lb/>
役擾害不勝致其逃逸乞勅都府兵部都司嚴切禁約<lb/>
就行清理老疾者令户下代逃逸者責限追捕户絶者<lb/>
騐實除豁伍籍又邊防之要在兵食足近嵗如開平等<lb/>
<pb n="KR2g0038_WYG_016-20b"/>
處城不足兵兵不足食所守何由完固乞選武官之有<lb/>
方畧者授以精兵足其衣食給之堅利器械俾日教習<lb/>
如有沃壤令兼務耕守今漕運惟江西湖廣浙江及蘇<lb/>
松諸郡去北京甚逺漕河又有洪牐淺凍之阻往復踰<lb/>
年襍費數倍正粮上逋公租下妨農務乞自今令運於<lb/>
近便淮安徐州等處收貯别令官軍運至北京則民力<lb/>
可蘇農務不妨各處官軍每嵗漕運畢後財力殫乏到<lb/>
家又修理壊船運来嵗粮勞勤可憫其所管頭目又加<lb/>
<pb n="KR2g0038_WYG_016-21a"/>
别役以重困之乞行禁約今後漕運軍士不得再有别<lb/>
役馬船快船惟二三百料者可行於漕河所載不過五<lb/>
六十石每船已有額設水夫今又於縁河拘集軍民聽<lb/>
候甚至接逓聽候日久衣食艱難有至行丐者乞自今<lb/>
罷之上覽奏嘉嘆命有司咸即施行賜勅奬諭有老成<lb/>
忠愛之誠之褒加之重賚賜誥追封其曽祖某祖某考<lb/>
某皆平江伯曽祖母祖母母妻皆夫人命子孫世襲宣<lb/>
宗皇帝臨御命公鎮守淮安兼督漕運公至察宿弊之<lb/>
<pb n="KR2g0038_WYG_016-21b"/>
為民厲者悉革之豪猾奸宄皆斂避境内以寧時已嬰<lb/>
疾而躬勤旦暮靡有滯事疾間入朝深被嘉勞賜宴賚<lb/>
還至淮安無㡬復作上聞特勅勞問時子儀在侍衛令<lb/>
挾醫馳驛往侍竟薨宣徳癸丑十月十一日也春秋六<lb/>
十有九訃聞上悼嘆輟視朝一日追封平江侯謚恭襄<lb/>
賜祭命工部營塟公為人闓爽英毅𢎞度偉畧禂人廣<lb/>
㑹談論亹亹倫輩推服公餘披閲載籍考知往古成敗<lb/>
治亂之故喜近逢掖士時相講議善交際能推利為義<lb/>
<pb n="KR2g0038_WYG_016-22a"/>
所至以濟人為心多所建置人用徳之不㤀家有樂善<lb/>
堂恒舉鄒孟氏仁義忠信樂善不倦之語以勉子孫子<lb/>
男五位襲平江伯後公數嵗卒次儼次儀今為勲衛次<lb/>
倫次侃孫男三裕今襲平江伯塟以薨明年之三月墓<lb/>
在江寧縣大山之原余與公同朝三十餘年相知且好<lb/>
於是儀以狀求著神道之碑故按狀叙而銘之銘曰繄<lb/>
公挺出何桓桓武兼勇智追前聞材藝夙試卓寡倫峨<lb/>
冠三品承考勲蠻谿獠洞獫猖羣負險弗憂寧且䞭公<lb/>
<pb n="KR2g0038_WYG_016-22b"/>
奮掃刮迅㧞塵前滌舊俗寧邊民有嶻譽望齊峩<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>歘<lb/>
徵来東衛宸垣遭承興運效駿奔録勞疏封昭鴻恩貂<lb/>
蟬鞶玉衣繡麟報賜志企古藎臣殫心畢慮靡夕昕滄<lb/>
溟茫洋渺涯濱嵗増萬艘奄然臻有梗于海威赫震斬<lb/>
鯨戮鱷焚甲鱗崇表海岸亘長雲雲章龍彩天垂文南賦<lb/>
北貢艱以辛踰淮厯濟底天津疏湮鑿堅劬且勤坦行<lb/>
如砥戚者忻猗嗟公篤孝與仁厥施諸時績弗泯愛國<lb/>
亦有嘉謨陳功載冊府被後昆大江之陽巋有墳太史<lb/>
<pb n="KR2g0038_WYG_016-23a"/>
銘之昭不泯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0038_WYG_016-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷十六<lb/>
<pb n="KR2g0038_WYG_016-24a"/>
欽定四庫全書<lb/>
　明名臣琬琰續錄卷十六<lb/>
　　　　　　　　　　　　　　明　徐紘　撰<lb/>
　　副都御史楊公神道碑銘　　　　　王　㒜<lb/>
都察院右副都御史無錫楊公以成化十年四月二十七<lb/>
日卒於河南之行臺壽五十有九訃聞上命驛舟歸其<lb/>
櫬禮部諭祭工部營葬公之子紳卜以是年十二月丙<lb/>
申奉柩葬神獲郷長腰嶺新阡乃以事狀請銘其神道<lb/>
<pb n="KR2g0038_WYG_016-24b"/>
之碑公諱璿字叔玑自少頴悟喜學正統戊午中京闈<lb/>
郷薦己未登進士第尚未授室乃以假歸還朝拜户部<lb/>
主事陞郎中累遷山西恭政陜西右布政使河南左布<lb/>
政使命下公已聞母喪服除召為户部侍郎入謁改都<lb/>
察院右副都御史奉璽書撫治荆襄流民廵視北直𨽻<lb/>
節制永平山海宻雲居庸等邉闗廵撫河南敭歴中外<lb/>
幾四十年以勞疩乞休章再上不許崇王之國郊迎感<lb/>
寒疾殆甚猶日就卧榻治官書郡縣吏白事戒直入卧<lb/>
<pb n="KR2g0038_WYG_016-25a"/>
内口占酧應敕至命加公服猶強𧺫不能支頃之遂䘚<lb/>
嗚呼公可謂盡忠于國一息不懈者矣公才貭通敏負<lb/>
器局論事果㫁無媕阿態在官為大司徒金公所器財<lb/>
賦出納凡經公籌畫不復訾省在山西徧歴州郡覈實<lb/>
户數立上中下三等法均其徭役民用利便奉勅督輓<lb/>
軍餉二十萬石寔邉廩事集而人不知勞陜西地控三<lb/>
邉動輙有警往嵗西夏用兵芻粟轉輸皆公調度洪渠<lb/>
水溢涇陽縣治堰以殺其勢賑恤匱乏存問㷀獨其治<lb/>
<pb n="KR2g0038_WYG_016-25b"/>
民如山西而加勞焉盖在山右者八年在陜五年而有<lb/>
河南之命先是流民嘯聚荆襄南陽山谷間以百萬計<lb/>
朝議求堪任拊循重寄者僉宜於公故上始欲任公典<lb/>
邦賦尋撤公以去授以峻秩加賜寳鏹公單騎直抵其<lb/>
境勤宣帝命周行賑贍留者占籍去者嬴粮逺邇宴然<lb/>
未幾有盜起房竹縣境相挺剽刼公曰是曹殆困於饑<lb/>
寒者猶撫諭之弗從乃請加兵俘獲數千人衆議謂當<lb/>
揃刈公持不可曰殱厥渠魁脅從罔治此上意也苐戮<lb/>
<pb n="KR2g0038_WYG_016-26a"/>
首惡數人餘悉縱遣之是嵗畿内八郡嵗凶公聞命兼<lb/>
程以進首閱預偹四倉空無所儲百方營聚有司怠於<lb/>
趋事者公䋲之急而豪宗鉅室又惮公勸分遂騰口四<lb/>
謗公一無所顧惟汲汲以康濟斯人為務比移河南先<lb/>
聲所至人益慕賴化行俗阜上嘉念公寵賜綵叚四表<lb/>
裏而公亦感上知遇益勤於事剖决無滯日力不足繼<lb/>
之以夜所至敷求人瘼搜剔吏弊禁㳺末抑豪右奸宄<lb/>
屏跡而善類知勸公矢性介特與人交不茍合始舉進<lb/>
<pb n="KR2g0038_WYG_016-26b"/>
士鄉人有為中官者氣熖薫灼人趋之恐後公絶不通<lb/>
問家雖富饒其自奉極清約禄俸所入分給姻族一娣<lb/>
嫠居時加問遺二兄傾逝厚撫其遺孤子而處諸弟篤<lb/>
友愛塾師夏處荘匡文佐卒亦恤其後嘗闢義阡葬死<lb/>
無歸者盖公既豐顯從弟叔瓛亦起家甲科歴官郎署<lb/>
羣從子姪或輸粟補官或明經擢科後先相繼父毎以<lb/>
盈滿為懼寓書戒之俾知嚮義公故平生所為多義舉<lb/>
其性尤酷嗜文史殘碑㫁碣打搨殆徧見異書必重購<lb/>
<pb n="KR2g0038_WYG_016-27a"/>
得之作為文章渾厚沈著於詩尤有思致遇佳山水吟<lb/>
眺終日公退手不釋卷盖其好學之心老而不倦中嵗<lb/>
既有退志遂題其居曰冝閒有宜閒集若干卷藏於家<lb/>
其先世有令徳曾祖廣元季舉義保障鄉邑時識者已<lb/>
占其後必興祖原振考宗淵皆以公貴贈通議大夫都<lb/>
察院右副都御史祖妣張妣朱皆贈淑人配唐氏由安<lb/>
人累封淑人子男一即紳以䕃補國子生孫男一曰昻<lb/>
公自束髪即有志天下濟世康民之具皆其素藴嘗與<lb/>
<pb n="KR2g0038_WYG_016-27b"/>
其僚南劍黄琛西蜀陳价三人者以意氣相期嘗曰使<lb/>
吾輩為朝廷獨當一面憑仗威靈徇以驅馳功業之成<lb/>
期於不負後三人果相繼為方岳陳仕至都御史黄卒<lb/>
官户部侍郎出入朝著卓然與公相望質諸前言不爽<lb/>
毫髪傳曰事君先資其言拜自獻其身以成其信如伊<lb/>
傅管樂是也嗚呼使天假之夀考上信任不衰其所就<lb/>
不庶幾古人已乎銘曰天佑聖明英賢挺生發名成業<lb/>
為時股肱地方劇胄岳牧重鎮肅肅蘭臺秩號雅峻士<lb/>
<pb n="KR2g0038_WYG_016-28a"/>
霑一命亦足為勞公於其間屢踐屢更步履所至茂隆<lb/>
聲實維皇聖明嘉乃丕績邦計所属錢榖委輸黍叅絲<lb/>
棼待用無遺暨歴雄藩於秦於晉或専或禆厥聞大振<lb/>
民有父母國有屏翰公宜乆任遽罹家難入貳司徒既<lb/>
有成命屬兹流移須公撫定回授中丞秉鉞南征公齊<lb/>
其威人施惠行弄兵潢池何物小醜苖薅髪櫛㣲公孰<lb/>
宥邦畿千里凋瘵以蘇越兹大梁載道觀乎公官雖進<lb/>
而志則退天不憗遺邦國殄瘁訃音來聞哀感宸極<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
<pb n="KR2g0038_WYG_016-28b"/>
奠有加肇建塋域險夷一節哀榮始終銘以美辭以詒無窮<lb/>
　　户部侍郎馬公神道碑銘　　　　　　王　㒜<lb/>
南京戸部左侍郎致仕馬公以成化壬寅十二月廿四日卒<lb/>
於家訃聞上命知和州葉睦諭祭進士王琳營葬有日其子<lb/>
永賢乃持葉知州狀謁子請銘公諱諒字子諒其先汴<lb/>
人六世祖必興仕宋江淮綂制因家于滁之全椒必興<lb/>
生天麟元江浙儒學提舉髙祖正甫龍興路學教授曽<lb/>
祖信叔登延祐進士第元季俶擾伯祖九成舉義從太<lb/>
<pb n="KR2g0038_WYG_016-29a"/>
祖髙皇帝渡江累建寄勛授金牌萬户與陳友諒兵鏖<lb/>
戰鄱陽湖死之上憫其遺孤賜居和川故今為和州人<lb/>
祖九思考雲以公貴贈通議大夫應天府尹祖妣鄭氏<lb/>
贈淑人妣徐氏累封太淑人公生之前一夕太淑人夣<lb/>
月光入室叔祖澤聞而異之曰顯吾門者必是兒也自<lb/>
㓜聪穎絶人書數百言過目便能成誦七嵗入家塾十<lb/>
五嵗入州庠初習書禮二經後専於詩宣徳壬子領郷<lb/>
荐癸丑中進士第觀政户部督賦廣藩丁外艱服除授<lb/>
<pb n="KR2g0038_WYG_016-29b"/>
行在吏科給事中數陳時事闓切知大體奉使山右封<lb/>
藩王恪謹禮儀賞賚一無所受正統甲子陞山東布政<lb/>
司左恭議景㤗辛未陞應天府尹天順丁丑陞南京户<lb/>
部左侍郎三月奉表賀闕下陳情歸省有寶鏹之賜六<lb/>
月丁太淑人憂庚辰召至京涖事户部壬午復南京户<lb/>
部癸丑滿九載上䟽乞骸骨詔許之葢公尹應天時嘗<lb/>
忤權貴思有以中傷之久矣至是以公老疾為言而公<lb/>
年纔五十八實未老士論惜之公為人精敏究心吏治<lb/>
<pb n="KR2g0038_WYG_016-30a"/>
其始至山東也循行郡邑考庶政得失察百司賢否廢<lb/>
興黜陟悉恊公議㑹河决張秋朝廷雖遣大臣治之然<lb/>
分理之務多出于公水訖不能為患正統末北兵入邉<lb/>
降人安置山東者欲乗機為亂朝廷憂之以勑諭三司<lb/>
戢民守城公曰此勑不可使聞於衆俄有馳生擒敵人<lb/>
文移至者乃集衆諭之衆咸帖服民有惑於後妻而欲<lb/>
置子於法公喻其父母曰昔夫子為政誅少正卯而宥<lb/>
不孝以教令不行今爾子有㓙徳乃吾教令之失非由<lb/>
<pb n="KR2g0038_WYG_016-30b"/>
爾民之罪也其父母感悟遂請釋之還為孝子有民婦<lb/>
與夫兄有隙而縊殺其子姦人之婦而殺其夫匿其碑<lb/>
券以強占民田盗米廪餘地以廣其居皆久訟不决公<lb/>
一訊即伏其辜歸其侵地而於負寃者尤力為辯雪比<lb/>
至應天府事填委公裁决如流案無留牘溧水民素徤<lb/>
訟一日投牒至八百公視其虛實而異置之召訟者曰<lb/>
某也實某也虛虛則受笞實則待勘民願受笞者十七<lb/>
八待勘者不一二焉其俗人死而利其妻者棺歛之人<lb/>
<pb n="KR2g0038_WYG_016-31a"/>
已有棺復有載棺至者妻欲嫁後至者用其棺而先出<lb/>
棺者訟于縣不直後訟於公公責令曰薄俗不能禁民<lb/>
死無所歸安用令為乃杖出棺者以棺給貧民而歸其<lb/>
妻於所親使俟終喪别適焉六合貧民與其弟妻同刼<lb/>
人三斛粟事覺當棄市公曰以三斛粟而殺一家三人<lb/>
吾不忍也乃為出其弟妻其人臨刑號於衆曰吾之死<lb/>
無所憾但吾尹之徳無以報爾句容有因人死而棄毁<lb/>
其屍者所司擬以支解人罪獄上公不可曰死後棄毁<lb/>
<pb n="KR2g0038_WYG_016-31b"/>
詎可與生前支解同科為輕减之先時堂鈔獨歸於尹<lb/>
凡有供需悉出倚郭二縣民不勝擾公至一無所取分<lb/>
給僚屬之餘則儲以備燕饗饋贐又積其餘以為工傭<lb/>
之費名曰公餘錢凡重建府治修葺廟學創立貢院皆<lb/>
取給於此無勞民傷財之患既而擢貳地官曾未越月<lb/>
綱紀秩然政有未便者條陳於上茍益於時無所顧忌<lb/>
先是為恭議時陳撫安軍民五事府尹秩滿陳䘏民十<lb/>
三事朝覲至京又陳便民九事上覧疏嘉之多見施行<lb/>
<pb n="KR2g0038_WYG_016-32a"/>
盖公歴官外中餘三十年門無私謁謝事而歸囊槖蕭<lb/>
然田宅讓諸弟姪别建居室少賣田業治常産而家無<lb/>
綱紀之僕多公自綜理暇則閉門焚香繙閲墳典課子<lb/>
姪業明經而已當道至訪以時事輒謝曰老耄無所與<lb/>
聞與守臣言無一語及私鄉人以請托至者拒絶之或<lb/>
以利動則曰吾後事具矣安用此為其清節雅操至於<lb/>
老而不變公素感末疾至是復作召子孫語以後事<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>
戚以候疾至者亦接待如平時乃沐浴衣冠端坐而逝<lb/>
<pb n="KR2g0038_WYG_016-32b"/>
春秋七十有七卒之又明年正月丙午𦵏歴陽山祖塋<lb/>
之次配王氏封淑人先十四年卒子男二長永賢王淑<lb/>
人出成化甲午中京闈鄉試次永年國子生側室出三<lb/>
女孫男一曰中公為人厚倫重誼以孝事親恭兄友弟<lb/>
撫遺孤接族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>皆篤於恩意與人交厚尚道義處同寅<lb/>
和而有節御屬吏嚴而不刻故其處為名士其出為賢<lb/>
臣徳器修於家勲業著於朝名聲彰於時雖去不待年<lb/>
用之不䆒其才然舉以儕之古哲聞人於公復何歉焉<lb/>
<pb n="KR2g0038_WYG_016-33a"/>
是宜銘銘曰馬氏世胄實塞於汴滁和再遷繼世逾顯<lb/>
維公祖考蓄徳弗施慶鍾於公乃荷寵綏公才夙成决<lb/>
科從仕黄門顯秩銓衡是涖出佐魯藩入尹舊都帝曰<lb/>
汝賢貳我司徒輔理宣化裕民足國曾幾何時有煒厥<lb/>
績北臺之召尋返於南去險即夷公志所甘公年未耄<lb/>
超然引退䜛間雖行君子所貴古有名言保晚節難幽<lb/>
室全歸亦罔後囏寵終有思裕後有澤太史作銘垂耀<lb/>
無極<lb/>
<pb n="KR2g0038_WYG_016-33b"/>
　　副都御史吳公神道碑銘　　　　王　偀<lb/>
成化乙未八月二十五日總督兩廣軍務兼理廵撫都<lb/>
察院右副都御史繁昌吳公終春秋六十有一上悼惜<lb/>
之命有司𦵏祭如制公之子約以明年丁酉正月某日<lb/>
𦵏公於邑汪冲山之原𦵏已走京師謝上又命約入胄<lb/>
監以承厥䕃約感激上眷追念先烈期有以表彰之遂<lb/>
奉其鄉人威逺知縣宣達状以神道之碑來請嗚呼予<lb/>
與公同為畿内人同領鄉書同第進士官兩京才名位<lb/>
<pb n="KR2g0038_WYG_016-34a"/>
望予雖不及公逺甚至於以道義相期氣節相許固未<lb/>
嘗少間也公未終之前數日嘗以書抵予賀予子沂擢<lb/>
第謂吾亦有子頗知好學伺其成立當乞身於朝以歸<lb/>
從兄遊噫公之所以望於予者何如也而今已矣晚節<lb/>
末路顧何所賴以有成哉故於公之終既為位哭之又<lb/>
為辭弔之則所為銘非予其誰宜為哉按状公諱琛字<lb/>
與璧號愚庵天性警敏年十四補邑庠生日誦數千言<lb/>
為文章操觚立成儕輩莫敢與争雄正統甲子以書經<lb/>
<pb n="KR2g0038_WYG_016-34b"/>
登榜鄉乙丑戊辰兩試禮闈不利益勵於學一日方讀<lb/>
書嘔血數升母蔣氏驚往視之戒勿復學曰脱以是戕<lb/>
生學亦奚為而公竟不少輟但掩覆無使母知居數年<lb/>
學大有進經史子集靡不掩貫下筆為文益奔放不覊<lb/>
景泰辛未登進士第援例還家畢姻先已乆聘章氏盖<lb/>
不第不娶至是始娶年二十七矣癸酉秋拜雲南道監<lb/>
察御史奉勑往甘州犒軍己亥廵按四川所至黜奸貪<lb/>
雪寃滯明達果㫁蜀人懐之三載給勑命封父聦如其<lb/>
<pb n="KR2g0038_WYG_016-35a"/>
官母妻皆孺人天順丁丑英廟復位武靖侯石亨以功<lb/>
封忠國公専權自恣漸蓄無将之心公毎同官劾奏之<lb/>
忤㫖補外知遷安縣五日天變雨雹命還公臺職尋被<lb/>
選居臺端掌文案故事凡三司㑹讞獄囚十三道文移<lb/>
刑牒必擇老成諳練御史二人綜理之盖以禆總憲之<lb/>
不及而為諸道之領䄂古之雜𩔖也時公以與同年髙<lb/>
公明對筦五年臺中稱賢辛巳陞大理寺丞嵗除陞都<lb/>
察院右僉都御史廵撫西陲荘浪去城四百里有地深<lb/>
<pb n="KR2g0038_WYG_016-35b"/>
入邊境前檢田者占數屯糧五千七百斛廹於徴輸軍<lb/>
多竄匿公首疏罪之西畨扒沙巴哇等七族累嵗盜邉<lb/>
撫之不服協同平羌将軍宣城伯衛公穎征勦之斬獲<lb/>
千三百級馬駞牛羊甲仗輜重無算賊平陞俸二級是<lb/>
嵗朝廷推恩加封父聦官都御史母蔣氏恭人成化改<lb/>
元還朝議事適四川妖人趙鐸謀叛改命公往討鐸敗<lb/>
中止蒞臺事時淮揚薦饑尋命公賑䘏公勞心焦思凡<lb/>
事有益於救荒者卒以便宜行事之而言多切直大忤<lb/>
<pb n="KR2g0038_WYG_016-36a"/>
權貴雖民賴以濟而公之謗滋矣明年春召還言官劾<lb/>
奏必置公於法公危甚賴天子聖明第遷官南臺時代<lb/>
者都御史林公聦於公所行事一無更張且言於人謂<lb/>
公實有益於民無負於國家於是其誣遂釋而聲稱益<lb/>
重在南未幾丁母恭人憂繼丁都憲公憂兩遭親喪哀<lb/>
毁踰禮再朞不御酒肉四方<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈一無所受朝廷凡兩<lb/>
遣官諭祭公先以僉都御史三載秩滿至是始頒誥命<lb/>
進階中憲大夫加封章氏恭人己丑服将終遣使齎勑<lb/>
<pb n="KR2g0038_WYG_016-36b"/>
即其家授之命廵撫兩廣至廣纔半載代日南臺未至<lb/>
復遣使以勑授公廵撫湖廣時湖南已數月不雨民嗷<lb/>
嗷望哺公禱祈不數日雨霑足自是拊修郡邑問民疾<lb/>
苦窮荒僻陋之區無所不至凡在湖廣者五年威行惠<lb/>
施殊俗輯和㑹寧夏花馬池達部入境兵部以公嘗在<lb/>
邉方熟知軍務擬奏廵撫陜西都御史徐公易置而湖<lb/>
廣鎮守三司又從民之欲兩上章留公甲午有㫖許留<lb/>
進右副都御史適緫督兩廣都御史韓公致仕朝廷繼<lb/>
<pb n="KR2g0038_WYG_016-37a"/>
韓者僉謂非公不可於是掇公以去去之日郡邑父老<lb/>
扶携攀送齎咨涕洟而公亦為之悲不自已當時士大<lb/>
夫言廵撫大臣能深得軍民之心如公者前此盖未見<lb/>
也公至廣其撫民無異湖湘而於訓兵練士則尤加之<lb/>
意盖嶺南冦盜矯䖍其為患尤非他方比也英徳流民<lb/>
羅英郭瓊輩聚衆剽掠命兵擒之新㑹新興連界有劇<lb/>
賊嘯聚流刼村落餘十年公一旦馘其渠魁殱其黨與<lb/>
六百餘人猺獞人聞之大駭相戒斂迹栁慶諸州其窠<lb/>
<pb n="KR2g0038_WYG_016-37b"/>
穴也公親至其地檄召之許以自新詣軍門俯伏聴命<lb/>
者日以萬數公曉以禍福無不踴躍而去時識者又謂<lb/>
廣冦冥頑可以威懼而不可以理諭以理諭之而革心<lb/>
向化如公者亦前此未見也公為人勤敏自童丱至没<lb/>
齒無日不雞鳴而起二皷而寝雖閫外事叢酧應絶無<lb/>
壅滯少有餘閒博觀羣書以資見識上自公卿大夫下<lb/>
至閭里後生書教往復靡不手荅動輒盈幅初若不經<lb/>
意者而文理通貫情意孚洽雖屬草有所不及雖身居<lb/>
<pb n="KR2g0038_WYG_016-38a"/>
顯位其自處一以謙抑待人無貴賤必以禮處故舊無<lb/>
相㤀有所饋遺及金帛輒辭不受受其平生所得俸禄<lb/>
又日費於賓友故子姓衣食或不給身殁之後貲業蕭<lb/>
然視先公所遺不長尺寸娶恭人章氏先四年卒至是<lb/>
合窆焉繼娶鳯陽千户任君女一子曰約讀書有成即<lb/>
公所語予者今為大學生四女長惠亷適户部貟外郎<lb/>
嚴君子瓉餘㓜在室公先世歙人宋季諱伯繁者徙居<lb/>
太平之繁昌西梁山下公八世祖也曾祖可立祖廷升<lb/>
<pb n="KR2g0038_WYG_016-38b"/>
皆不仕其先世譜牒散逸公纂成之又為家規十八條<lb/>
以訓戒後人予為之序公平生所著詩文多不存稿其<lb/>
存者惟愚庵集若干卷年譜若干卷上所賜璽書與公<lb/>
之奏議具在亦足以垂不朽矣銘曰於赫皇明道洽治<lb/>
隆列聖紹統郡賢舊庸暨我吳公官登侍近珥筆臺端<lb/>
按節邉郡遂丞大理薦陟中丞帝曰汝諧殿我西平妖<lb/>
冦搶攘将命中止淮人阻饑尋命往撫頌聲既作流言<lb/>
亦興不濱於危賴我聖明比官留臺出鎮南服湖湘數<lb/>
<pb n="KR2g0038_WYG_016-39a"/>
寧嶺海讋伏允文且武有奕其光人孰無死公胡可亾<lb/>
有亾者存有功有烈雖存奚為有歉名節汪冲之原有<lb/>
碑墓門垂耀無窮□此刻文<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0038_WYG_016-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷一</head> <lb/>
    <p>
<pb n="KR2g0038_WYG_001-1a"/>
欽定四庫全書<lb/>
　明名臣琬琰録卷一<lb/>
　　　　　　　　　　　　　明　徐紘　撰<lb/>
　　太祖高皇帝御製中山武寧王神道碑<lb/>
大明中山武寧王姓徐氏諱達鳳陽府鳳陽縣人家世<lb/>
農業王年二十有二值元末兵興嵗癸巳朕集義旅王<lb/>
束麾下朕視其所以周旋㡬二年動靜語黙悉超羣英<lb/>
於是命為帥首凡有㣲征以代朕行又㡬一載明年乙<lb/>
<pb n="KR2g0038_WYG_001-1b"/>
未朕被敵所執敵之帥首亦為我軍所執明日王來以<lb/>
身代朕歸朕歸縱敵帥首易王還已而從朕渡江下采<lb/>
石定太平時機務浩繁姑孰之郡密邇大江况元帥首<lb/>
曼濟哈雅率舟師以拒江面為朕肘腋之患不暇率兵<lb/>
四征乃命王為將擇精兵數千東取溧水溧陽王兵至<lb/>
守者不戰民庶咸安明年丙申春二月敗元舟師於采<lb/>
石王仍屯溧水三月召王從征建業越十日庚寅師入<lb/>
建業越七日丁酉命為大將浮江而下水陸並進東取<lb/>
<pb n="KR2g0038_WYG_001-2a"/>
京口大破元師京口已定東探浙右時張士誠擅稱名<lb/>
號遣將已據毗陵旌旗相望其守者潛遣間諜誘我斥<lb/>
堠王察知遣使歸告請勒兵以討朕許之王將三萬人<lb/>
逼近其壘復遣歸告賊勢少窘益兵可下朕遣戰將千<lb/>
餘負甲士三萬師㑹合圍毗陵張士誠自姑蘇發其弟<lb/>
張九六將兵數萬來援王遣兵逆戰不移時破之生擒<lb/>
張九六城守猶堅朕復益新附二萬合勢共圍守者窘<lb/>
甚計出多方誘我新附者二萬新附帥首密從傾營入<lb/>
<pb n="KR2g0038_WYG_001-2b"/>
城助彼來戰初我軍環其城而營之因新附者叛四方<lb/>
去其三獨王固守其南開平王猶營東南外一舍之餘<lb/>
扼彼援兵尚未驚移間新附者叛冦迫王營王拒守且<lb/>
戰開平自外來援内外夾攻大敗其衆擒其守將張徳<lb/>
餘軍敗入其城王復環而困之士誠自姑蘇遣將吕珍<lb/>
夤夜入城督兵以守與王相抗初彼軍雖少糧且足用<lb/>
戰守益堅及請降入軍多糧少戰且狐疑丁酉春守將<lb/>
吕珍潛遁城下師旋復遣征寧國城圍援至王發兵扼<lb/>
<pb n="KR2g0038_WYG_001-3a"/>
要而戰援者敗俘斬者衆旬日城降宣城亦附凱旋時<lb/>
四方羣雄甚多朕固守江東數郡命王秣馬厲兵以觀<lb/>
四方之勢又明年戊戍命王㸃兵固守建業朕親下淛<lb/>
東金華既平二月師還未㡬遣王西征皖城水陸並進<lb/>
㣲北秋命王西征池州師抵而平陳友諒遣兵來救斬<lb/>
首萬級生獲三千餘時張士誠發兵來冦宜興城陷遣<lb/>
王將兵復取師抵城下不旬日城復生獲三千餘皆戰<lb/>
死其年惟楊元義兵盡歸壬寅秋王從朕下潯陽陳友<lb/>
<pb n="KR2g0038_WYG_001-3b"/>
諒敗潰時張士誠發兵攻長興留王守潯陽未㡬召歸<lb/>
師次中塗令復守潯陽比至陳兵已入城守王遣兵與<lb/>
戰陳兵復潰俘斬數千獲其眷屬戰騎彼時潯陽之境<lb/>
空荒棄而弗守師旋建業癸夘春正月取豫章城降命<lb/>
王西取武昌不克班師中塗豫章内變王復討平張士<lb/>
誠北冦夀春朕親往援王為前部張兵敗北旋師金斗<lb/>
周圍其城戰間陳友諒大率兵冦豫章詔王罷金斗之<lb/>
圍歸整舟師解豫章之難秋七月師次彭蠡陳友諒罷<lb/>
<pb n="KR2g0038_WYG_001-4a"/>
圍逆戰王身先諸將敗陳一巨艘死者千五百人自是<lb/>
彼軍勢弱我軍威振由王身先癸夘嵗留王守京朕西<lb/>
征武昌甲辰武昌下克陳之後其年大㑹兵於京師乙<lb/>
巳歳命王取淮東淮陰諸州仲夏師旋歳丙午命率甲<lb/>
士二十餘萬東取呉越鏖戰於呉興皁林之野生擒張<lb/>
兵六萬不戮一卒盡赴京師冬十有一月師抵姑蘇明<lb/>
年丁未秋九月姑蘇下兼浙左之大半詔班師命王西<lb/>
略蒼梧九溪率服還軍京師洪武元年戊申春正月朕<lb/>
<pb n="KR2g0038_WYG_001-4b"/>
即大位二月命王為征北大將軍銀青榮禄大夫上柱<lb/>
國録軍國重事中書左丞相兼太子少傅信國公命率<lb/>
甲士二十五萬北定中原抵齊魯而民安所過輯兵守<lb/>
禦規畫足食兵不民擾所得壯士帥而徂征不煩朕念<lb/>
北齊旣平命渡河南兵至大梁父老壺漿以迎西下洛<lb/>
陽長驅崤函直抵潼關守者拒戰王命宋國公馮勝拔<lb/>
之朕命據關而守諭歸大梁北下河内由鄴下趨趙州<lb/>
抵臨清其年八月三日辛未北入元都捷奏平元復命<lb/>
<pb n="KR2g0038_WYG_001-5a"/>
西下晉冀如命井陘長驅晉冀以平二年春正月召渡<lb/>
河西兵入關中守者皆棄全有關内之地召歸天下太<lb/>
平三年冬十有一月論功行賞命王為開國輔運推誠<lb/>
宣力武臣特進光禄大夫左柱國太傅中書右丞相征<lb/>
北大將軍改封魏國公五年夏五月衆議北入沙漠王<lb/>
至嶺北兵疵而還勅命沿邊輯守歳鎮於燕口外餘民<lb/>
自是收盡海内無虞十七年甲子太陰數犯上將朕惡<lb/>
之召罷北鎮勞之於家是年臘月二十有一日染疾朕<lb/>
<pb n="KR2g0038_WYG_001-5b"/>
恐之星馳四召名醫咸至終疾勿瘳明年乙丑二月二<lb/>
十七日己未薨特封中山王諡武寧享年五十有四爰<lb/>
以是年四月十八日己酉葬於鍾山之陰生男四人世<lb/>
子允恭襲封魏國公女四人長燕王妃王平昔言簡慮<lb/>
精當提兵之時令出不二諸將敬若神明所至之處攻<lb/>
城不屠與人不戲凡受命而出及功成而旋每不自矜<lb/>
至於封姑蘇之府庫置元宫之美人財寶無所取婦女<lb/>
無所愛忠志無疵昭明乎日月旣薨朕恐歳月幽遐磨<lb/>
<pb n="KR2g0038_WYG_001-6a"/>
迷偉績朕特親筆生前張我武威偃兵息民混一區夏<lb/>
奠安神人之勞以示子孫耿光萬世勒諸堅石樹當神<lb/>
道歌曰景命昌兮天彰錫我英俊兮忠良幽韜秘略兮<lb/>
神機黙温温兮兼剛秉旄鉞而徂征兮既出幡幢繚繞<lb/>
兮雄氣軒昂戰騎靈兮蹄疾旌旗烈烈兮前行六軍濟<lb/>
濟兮甲胄礪矛燦爛兮精鋩舍之兮周廬星列屬櫜兮比<lb/>
比懸傍刁斗聲頻兮令密山川妖魅兮奚藏彎弧力勁<lb/>
兮射欃槍㡬披星月兮秋霜奮志海内兮孰前當摧堅<lb/>
<pb n="KR2g0038_WYG_001-6b"/>
撫順兮我武惟揚<lb/>
　臣惟古功臣之薨壙有誌墓道有碑禮也然自唐以<lb/>
　來皆命詞臣為之惟我聖皇芟夷羣雄混一區宇雖<lb/>
　股肱爪牙非止一人而中山武寧王實元勛之首南<lb/>
　收呉越北定中原東平齊魯西入關陜大抵皆王之<lb/>
　功今其薨也聖上以王豐功偉績始終本末非詞臣<lb/>
　所能周知故親筆之刻置墓道自古人君禮報功臣<lb/>
　未有若斯之盛者也臣等不敏幸得同侍經筵欽覩<lb/>
<pb n="KR2g0038_WYG_001-7a"/>
　御製不勝感激流涕謹拜手稽首書於碑文之左文淵<lb/>
　閣大學士奉議大夫臣朱善承務郎左春坊左贊善<lb/>
　臣劉三吾承務郎左春坊司直郎臣汪仲魯翰林院<lb/>
　侍詔臣沈士榮孫大雅謹書<lb/>
　　勅賜滁陽王廟碑　　　　　　　　張來儀<lb/>
洪武十六年十一月七日皇上親藁滁陽王事實召太<lb/>
常司丞臣張來儀諭之曰王之恩徳注在朕心今滁有<lb/>
廟祀而碑刻未具甚闕典也汝其據此為文於石臣來<lb/>
<pb n="KR2g0038_WYG_001-7b"/>
儀謹再拜奉詔按王諱子興姓郭氏其先曹州人王父<lb/>
少好術數常從異人遊得其書年長未娶南逰定逺邑<lb/>
人神其術將有為叩之必驗邑中富翁家有處女以瞽<lb/>
未許稼王父過其門翁以女命來卜數成曰此貴人也<lb/>
翁曰瞽目未配王父曰翁能不鄙我乎則妻之翁曰諾<lb/>
既而娶不數年夫婦家日贍生子三女一王中子也始<lb/>
生父卜之喜謂人曰是兒得佳兆異日非常必大吾家<lb/>
旣長兄弟别業三人皆善殖產元末民間有造言者王<lb/>
<pb n="KR2g0038_WYG_001-8a"/>
誤中其説信之甚篤忽不事業而妄散家財陰結賓客<lb/>
至正壬辰汝潁兵起王識天下當變乃召所結賓客子<lb/>
弟拔濠梁據之時皇上潛居民間為訛言所逼懼禍將<lb/>
及遂挺身入濠梁抵其城為門者所執將欲加害人以<lb/>
告王王親馳活之撫之麾下間召與語異之取為親兵<lb/>
居數月王謂曰汝單居當為汝婚王暮歸與夫人飲食<lb/>
語及斯事次夫人忽惋惜謂王曰方今兵亂正當收召<lb/>
豪傑是子舉止異常若不撫於家而使為他人之親是<lb/>
<pb n="KR2g0038_WYG_001-8b"/>
失智矣王悟遂以女妻之孝慈皇后是也王為人勇悍<lb/>
善戰時軍師四人名位皆在王上王素剛直不屈人下<lb/>
每遇事四人瞋目語難而王剖决通敏數以非語侵之<lb/>
衆故含忍未㡬客軍首帥彭趙以兵來駐濠二姓皆僣<lb/>
稱王王等遂為所制一日衆挾趙勢拘王於獄將害之<lb/>
皇上自軍馳歸或曰勿往曰再生父母有難可不赴乎<lb/>
遂入王家明日彭帥聞遣人釋王以歸明年夏還故里<lb/>
收元卒七百獻王王就令將之又明年夏染末疾未差<lb/>
<pb n="KR2g0038_WYG_001-9a"/>
王聞元義兵欲歸將説之左右無可使特過寢門示意<lb/>
趑趄因請扶疾往卒説降之得其精卒三千既而彭趙<lb/>
東屯泗洲因挟王以往時皇上方駐滁陽知衆不可共<lb/>
事獨堅守以待復遣人賂彭趙左右賂行王得縱歸滁<lb/>
陽時王兵共四萬其麾下僅萬人皇上所部三萬有竒<lb/>
明年乙未王命守和陽既而信流言親至和陽視師值<lb/>
王仇人亦駐其中聞王至移軍異處皇上禮送行者俄<lb/>
為所艱王聞驚懼得疾尋卒歸塟滁州夫人張氏生三<lb/>
<pb n="KR2g0038_WYG_001-9b"/>
子長戰歿次為降人所陷㓜與羣小陰謀伏罪次夫人<lb/>
張氏生女一為妃生蜀王豫王如意王女二洪武元年<lb/>
天下既一剖符行封追思更生之恩實帝業所始乃封<lb/>
滁陽王建廟墓滁陽命有司歳時率滁人祭之臣來儀<lb/>
伏聞自古帝王之興雖受命於天未始不因乎人葢必<lb/>
有所佑助維持而後成及其既成也其所佑助維持之<lb/>
者亦得以與享其榮傳之無窮而施之罔極惟我皇上<lb/>
奮布衣提一劍而起外無尺土一民之助而王能脱危<lb/>
<pb n="KR2g0038_WYG_001-10a"/>
難識幾㣲納於貳室授以兵柄慨然不少吝惜遂肇大<lb/>
業可謂有知人之鑒矣及今大統既定四海一家推本<lb/>
尋源實由於王爰建顯號俾永永血食葢非王無以開<lb/>
萬世之業非皇上無以永王之名臣謹即是為銘銘曰<lb/>
皇受天命發跡濠梁方其始興附於滁陽滁陽先知識<lb/>
聖於㣲聖有大難王脱其羈取彼神龍翼之風雲浴日<lb/>
咸池洗其垢氛龍騰日升伊誰之功有相自天實啟王<lb/>
衷皇奮無旅王命予之皇室無嫓王命女之謀行諫從<lb/>
<pb n="KR2g0038_WYG_001-10b"/>
肝胆勿疑萋斐之言終莫我離秉鉞專征付以閫外顛<lb/>
強蹙驕有衆日大變生不意卒疾於驚何啟其緒勿享<lb/>
其成皇明日昌旣臣萬方割符錫爵乃侯乃王爰念舊<lb/>
恩極天罔報一飯必酬矧有大造乃封大郡乃建廟廷<lb/>
乃復滁人䕶其園塋祠官孔嚴報祀春秋罍酒鉶羹黍<lb/>
稷羊牛王其來歆勿曰無後王女皇妃三子挺秀王支<lb/>
百世王有廟祀紛紛羣雄孰王之似小臣受詔作此銘<lb/>
詩勒著貞珉以永無期<lb/>
<pb n="KR2g0038_WYG_001-11a"/>
　　鄂國常公開平忠武王神道碑銘　宋　濓<lb/>
洪武二年己酉秋七月七日銀青榮禄大夫上柱國中<lb/>
書平章軍國重事兼太子太保鄂國常公薨於軍中二<lb/>
十三日訃聞皇帝為之震悼罷朝在廷之臣莫不灑泣<lb/>
越明日詔中書定議贈翊運推誠宣徳靖逺功臣開府<lb/>
儀同三司上柱國太保中書右丞相追封開平王諡忠<lb/>
武八月朔日柩車至龍江上往臨奠慟哭而還親為擇<lb/>
地於鍾山草堂之原營建宅兆及棲靈之祠凡百須之<lb/>
<pb n="KR2g0038_WYG_001-11b"/>
具一給於官不以煩其家至冬十月九日始塟復推恩<lb/>
及其三代皆為王爵生榮死哀可謂至矣上猶念其功<lb/>
不置召臣濓於庭而謂之曰朕東撫高麗西抵吐番北<lb/>
際沙漠南來交阯占城莫不稽首奉命計其開拓之功<lb/>
以十分而言王葢居其七八朕今手録戰伐次第以授<lb/>
爾尚為文勒諸豐碑以著王之功於無窮焉臣濓受詔<lb/>
而退謹再拜序而銘諸幽王諱遇春姓常氏濠州懷逺<lb/>
人世為農家賦性剛毅膂力絶人歳壬辰羣雄並起江<lb/>
<pb n="KR2g0038_WYG_001-12a"/>
淮為之鼎沸時王年二十有三為羣盜劉聚所得聚覩<lb/>
王狀貌竒偉拔於行伍而信任之王每出戰必鼓勇争<lb/>
先聚深喜之王察聚所為終不能有成欲擇所依乙未<lb/>
聞上駐兵和州領衆數十人棄聚來歸居兩月餘請為<lb/>
前部先鋒上曰爾之來者為士卒糧絶故就食耳爾自<lb/>
有主我安得而留之王請之再三至於涕泣上曰爾姑<lb/>
從吾渡江俟克太平委身事吾未晚也夏六月上先抵<lb/>
采石磯元兵陣於磯上而磯下巨舟如織相距僅三丈<lb/>
<pb n="KR2g0038_WYG_001-12b"/>
餘猝難登岸王乘快舸相繼而至上麾之使前王即舍<lb/>
舟挺戈先登衆皆披靡遂拔采石乘勝取太平從上守<lb/>
禦廼始授總管府先鋒冬十月陞管軍總管丙申春二<lb/>
月元中丞曼濟哈雅復以兵屯采石南北不通上慮將<lb/>
士雖渡江而其父母妻帑尚留淮西勢莫可致命王綂<lb/>
兵攻之王至設疑兵以分其勢而以正兵與之合及戰<lb/>
别出奇兵擣敗之悉俘其精鋭自是元兵扼江之勢衰<lb/>
矣尋守溧陽攻建康功為諸將先三月從今大將軍右<lb/>
<pb n="KR2g0038_WYG_001-13a"/>
丞相徐公達克鎮江夏四月授承信校尉領軍先鋒秋<lb/>
九月再攻常州㑹有軍叛去與偽呉張士誠合徐公被<lb/>
圍於牛塘王與諸將力戰大敗其衆擒士誠梟將張將<lb/>
軍徳冬十有一月陞統軍大元帥丁酉春三月遂克常<lb/>
州遷中翼大元帥夏四月從徐公下寧國秋八月克馬<lb/>
䭾池冬十月取池州戊戍春擢江南行中書省都督馬<lb/>
步水軍大元帥冬十有二月上親取婺州己亥夏四月<lb/>
轉鎮國上將軍同僉書江南等處行樞密院事守婺城<lb/>
<pb n="KR2g0038_WYG_001-13b"/>
尋命攻衢州降之冬十月陞僉院十有二月攻杭州庚<lb/>
子夏五月召還京師從徐公拔安慶趙普勝之水寨時<lb/>
偽漢陳友諒揚言援安慶王䇿其必攻池州以羸弱守<lb/>
城伏鋭士於九華山明日友諒兵果來攻城伏兵四合<lb/>
俘殺萬餘人六月友諒入太平犯龍灣王共謀擊敗之<lb/>
已而上整舟師襲友諒留王守京師軍民無敢譁辛丑<lb/>
春三月拜江南行中書省參知政事秋七月從上取安<lb/>
慶破江州回守龍灣冬十一月張士誠出兵冦長興上<lb/>
<pb n="KR2g0038_WYG_001-14a"/>
時駐九江聞報還京師命王往援士誠兵敗俘殺五千<lb/>
餘人壬寅春修安慶城羅友賢搆亂據池州神山寨將<lb/>
與士誠通杭歙震動命王往攻之癸夘春正月擒斬羅<lb/>
友賢餘黨悉平三月張士誠遣兵圍劉福通於安豐王<lb/>
從上擊之將戰王突入其陣三戰三勝敵兵大敗而去<lb/>
俘獲士馬無算遂同徐公圍廬州凡三月城將下適陳<lb/>
友諒攻南昌王解圍而還秋七月從上率諸將往援八<lb/>
月遇友諒於彭蠡湖之康郎山王與之聫舟大戰呼聲<lb/>
<pb n="KR2g0038_WYG_001-14b"/>
動天地無不一當百縱火焚偽平章舟風急火熾十里<lb/>
之間湖水盡赤敵將張定邊素號梟猛奮前迎戰王射<lb/>
之定邊中矢走友諒乃退保鞋山諸將以友諒兵尚強<lb/>
請縱其去王獨不言及我師出湖口皆言江流湍急欲<lb/>
放舟而下上知其情命以舟扼上流王應之諸將乃遡<lb/>
流而上舟蔽江面控湖口者旬有五日友諒軍食乏出<lb/>
江求戰王遣火舟火筏禦之敵兵奔潰追北數十里與<lb/>
之酣戰自辰至未不解上所乘舟及王舟皆膠於沙王<lb/>
<pb n="KR2g0038_WYG_001-15a"/>
旣脱御舟而已舟被圍復力戰而脫於是友諒中流矢<lb/>
死士卒十萬皆降未幾其臣立友諒之子理於武昌冬<lb/>
十月王帥師討之四面合圍甲辰春二月理銜壁出降<lb/>
荆湖之地望風皆附陞中書平章政事秋七月從徐公<lb/>
取廬州八月遂自將兵平臨江之沙坑麻嶺十洞牛陂<lb/>
諸寨進取贑州乙巳春正月克之悉定南安南雄韶州<lb/>
夏五月還兵取安陸襄陽冬十月從徐公克泰州丙午<lb/>
春三月復從克高郵夏四月淮安濠泗徐宿安豐皆下<lb/>
<pb n="KR2g0038_WYG_001-15b"/>
秋八月諸將攻浙西師次太湖偽萬户尹義等逆戰王<lb/>
擒之直趨湖州之毗山與敵兵水陸鏖戰敵兵大潰遂<lb/>
抵城下塞其四門晝夜環攻之偽丞相張士信悉發境<lb/>
中兵為援屯於舊館出我師之背王綂奇兵由大全港<lb/>
入結營東阡復出敵背且填壅溝港絶其歸路士誠知<lb/>
事急親出兵拒鬭王一鼓勝之士誠復遣其將徐義統<lb/>
赤龍船親軍來援王復擊之敗於烏鎮冬十月舊館降<lb/>
得兵六萬十有一月湖州亦下遂進圍平江丁未圍之<lb/>
<pb n="KR2g0038_WYG_001-16a"/>
益急士誠收合餘燼猶背城百戰降其將士且盡秋九<lb/>
月始克之縛士誠來獻籍其兵二十有五萬乃加授中<lb/>
書平章軍國重事疏封鄂國進爵上公冬十月復授征<lb/>
北副將軍同徐公奉命北伐戊申春正月上即皇帝位<lb/>
國號大明改元洪武王與徐公下山東諸郡遂攻汴梁<lb/>
守臣李景昌遁進攻河南敵兵五萬屯於洛水之北將<lb/>
出迎戰王布陣既定單騎執弓矢衝入其隊敵發二十<lb/>
騎攢槊刺王王一箭中其前鋒大呼殺入悉獲其衆而<lb/>
<pb n="KR2g0038_WYG_001-16b"/>
河南諸城先後皆平上幸汴京謀取燕都秋七月徐公<lb/>
與王渡大河河北諸郡又平八月三日燕都不戰而克<lb/>
元君北奔師次太原其守將庫庫特穆爾帥衆來禦其<lb/>
鋒鋭甚王與徐公謀曰我騎兵雖集而步卒未至何以<lb/>
能戰莫若遣精騎夜刼其營其衆可亂衆亂主將可縛<lb/>
也徐公如王言庫庫特穆爾果中傷而遁己酉春正月<lb/>
進攻大同竹真棄城走河東又平遂西入秦張良弼遁<lb/>
李思齊迎降奉先鳳翔鞏昌臨洮又平夏五月元將伊<lb/>
<pb n="KR2g0038_WYG_001-17a"/>
蘇侵通州有㫖命王以所部軍東還拒之遂擣永平過<lb/>
惠州獲江文清士馬以千計至大寧伊蘇遁破開平元<lb/>
君又北奔追至北河俘其宗王三人及平章鼎珠等凡<lb/>
得軍士萬人車萬兩馬三千牛五萬全師還燕次柳河<lb/>
川得疾而薨享年僅四十耳王之為人守謙而不矜有<lb/>
功而無過運籌决勝之方不學而能其從大將軍東征<lb/>
西伐而能遵守節制及其自將兵則所至無不克捷由<lb/>
其智識明而材力雄故施之各得其宜嗚呼若王者可<lb/>
<pb n="KR2g0038_WYG_001-17b"/>
謂開國之殊勛者矣王之曽大父四三府君累贈銀青<lb/>
榮禄大夫上柱國中書平章政事追封開平王諡莊簡<lb/>
妣張氏追封開平王夫人大父重五府君累贈開府儀<lb/>
同三司上柱國少保中書平章政事追封開平王諡安<lb/>
穆妣陳氏追封開平王夫人父六六府君累贈開府儀<lb/>
同三司上柱國太保中書右丞相追封開平王諡靖懿<lb/>
妣高氏追封開平王夫人妻定逺藍氏封開平王夫人<lb/>
子男三人曰茂曰昇曰森皆上所賜名女三人長許為<lb/>
<pb n="KR2g0038_WYG_001-18a"/>
皇太子妃餘皆㓜臣濓聞之昔日唐太宗起義兵而定<lb/>
天下當時有尉遲恭者棄劉武周仗劍來從其後輔成<lb/>
唐業而恭之功為多於是生有鄂國之封殁有忠武之<lb/>
諡今王之功非恭之所可及上之所以遇王者封諡與<lb/>
之雖全而其王爵之加㤙數優渥揆之於唐誠又過之<lb/>
史臣所謂君臣相遇千載一時者豈不異世而同符也<lb/>
哉是宜銘諸貞石傳之千萬世一以昭聖天子垂念功<lb/>
臣如此之至一以著王之勲烈於不朽云爾銘曰聖皇<lb/>
<pb n="KR2g0038_WYG_001-18b"/>
開天豪傑四從龍興而雲虎嘯而風義旗所指山岳震<lb/>
動颷馳霆舂孰不神竦維忠武王其氣至剛仗劍來從<lb/>
飛渡大江無堅不摧無敵不碎席卷長驅易如拾芥平<lb/>
呉定越帖荆撫淮威聲所加大小畢來齊魯既寧汴洛<lb/>
亦定直指幽燕不戰而勝元君逺逝六軍倒戈本根旣<lb/>
撥何有條柯乃收晉冀乃清秦隴乃狥遼海人百其勇<lb/>
茫茫朔漠灤河所經誓將剗滌邊塵弗驚王之忠精上<lb/>
貫天日煜其有光亘古不沒副戰百捷備殫勤勞光輔<lb/>
<pb n="KR2g0038_WYG_001-19a"/>
帝業翊運之勛靖逺之威在古或罕於今見之大功垂<lb/>
成王忽長逝當宁興哀如失一臂爰加恩寵用錫王封<lb/>
衮衣繡裳炤耀泉宫天子曰噫未慊朕志其推爾爵上<lb/>
褒三世死生哀榮孰可比焉王雖云沒生氣凛然鍾山<lb/>
之陰隧道有石詞臣勒銘垂示千億<lb/>
　<lb/>
　<lb/>
　<lb/>
<pb n="KR2g0038_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷一<lb/>
<pb n="KR2g0038_WYG_001-20a"/>
欽定四庫全書<lb/>
　明名臣琬琰續録卷一<lb/>
　　　　　　　　　　　　　明　徐紘　撰<lb/>
　　文敏楊公墓誌銘　　　　　　　楊士奇<lb/>
正統五年二月十八日少師工部尚書兼謹身殿大學<lb/>
士建安楊公奉勅歸展先墓既畢事卜日啓行病作衆<lb/>
曰曷俟少間公曰君命不可稽也挾醫以行至臨安武<lb/>
林驛病加遂不起是年七月二十也守臣治棺歛既馳<lb/>
<pb n="KR2g0038_WYG_001-20b"/>
奏皇上嗟悼輟視朝一日賜特進光禄大夫左柱國太<lb/>
師賜諡文敏遣禮部尚書胡濙涖祭遣中使䕶喪還塟<lb/>
其鄉命有司治墳曽大父伯遜大父達鄉父伯成皆贈<lb/>
榮禄大夫少傅工部尚書兼謹身殿大學士曾大母黄<lb/>
大母謝繼阮母劉皆贈夫人公初名子榮字勉仁自學<lb/>
諸生鄉試選第一㑹試第三廷對擢第二甲賜進士出<lb/>
身入翰林為編修太宗皇帝入正大統更其名榮初建<lb/>
内閣簡翰林之臣七人其中專典宻務七人者解縉胡<lb/>
<pb n="KR2g0038_WYG_001-21a"/>
廣黄淮胡儼金幼孜公及士奇也公齒最少最警敏一<lb/>
日晚上出右順門召内閣諸臣公一人在出江西三司<lb/>
奏章示之言吉安鄉民之嘯聚者已悉復業蓋朝廷初<lb/>
有聞即遣行人許子謨齎勅撫諭子謨行將一日又遣<lb/>
都督韓觀率兵繼之如撫諭不下即加兵及是奏至上<lb/>
諭公曰觀不至不下其降勅褒觀公讀奏訖曰計發奏<lb/>
之日觀尚在中道未足褒從之自是益重公時四方之<lb/>
事方殷七人者旦夕侍左右承顧問受㫖退治職務且<lb/>
<pb n="KR2g0038_WYG_001-21b"/>
兼稽古纂述之事不虚寸晷上時步至閣中親閲其勞<lb/>
且視其所治咸稱㫖時公尤勤勵遂皆進官公進修譔<lb/>
數月復進侍講明年改元永樂秋公請告歸省又明年<lb/>
春七人皆賜二品金織衣且勞之曰天下事咸朕與若<lb/>
等同計非若六卿之分理也無幾簡翰林之臣十數人<lb/>
兼春坊官以任輔導公兼右春坊諭徳授奉訓大夫日<lb/>
分直進講經史四年春公得寒疾命中官以御醫來視<lb/>
賜藥物五年奉命往甘肅同總兵議邉務察視守備還<lb/>
<pb n="KR2g0038_WYG_001-22a"/>
奏稱㫖六年夏喪父給傳歸既葬遂命起復是年冬喪<lb/>
母公奏歸守制時已下詔巡守北京不許七年春内閣<lb/>
胡公金公及公奉命扈從北京甘肅總兵何福奏降元<lb/>
托卜輝罕等率部來歸命公往同福處置還奏上悦遂奉<lb/>
命持節往額齊訥之地封福為寧逺侯八年春車駕北<lb/>
征巴雅爾實喇公三人仍扈從至驢駒河命公先齎勅還<lb/>
報皇太子復還北京冬扈從還南京九年春奏合母喪<lb/>
遣中使䕶送既還皇太子命公侍諸皇孫學且命公曰<lb/>
<pb n="KR2g0038_WYG_001-22b"/>
嚴則有成公盡心不怠重修髙皇帝寔録命胡廣胡儼<lb/>
黄淮及公為總裁十年二月賜誥命并追贈父母妻冬<lb/>
月肅守帥西寧侯宋琥奏邊人婁達罕逃居齊勤䝉古<lb/>
衛將為邊患豐城侯李彬鎮陜西遂勅彬率師勦之且<lb/>
命公往與彬計度十二月還奏餉道險阻今沍寒人疲<lb/>
馬瘠不可行且邊地不足以煩王師遂勅彬旋師無幾<lb/>
叛者復歸十一年春從狩北京十二年三月從征衛喇特<lb/>
時皇太孫侍行上命胡金及公三人凡行營有暇即與<lb/>
<pb n="KR2g0038_WYG_001-23a"/>
講柝理義開其聰明尚寶司官闕命公兼之既還勅翰<lb/>
林修性理五經四書大全公三人皆為總裁十四年陞<lb/>
翰林院學士仍兼庶子扈從南歸十五年春復扈從巡<lb/>
北京十六年夏進髙廟實録賜宴賚胡公没公掌翰林<lb/>
院事益見親宻一時廷臣狎恩多縱忌公抗直發其私<lb/>
適太學闕祭酒衆共舉之寔欲踈公上不聴公遂宻言<lb/>
十弊指斥五府六部都察院章留中不下十七年進文<lb/>
淵閣大學士仍兼翰林學士授奉政大夫十八年扈從<lb/>
<pb n="KR2g0038_WYG_001-23b"/>
北征秋還京冬將西征親藩奏建文中江西所垜集民<lb/>
兵可徴用出奏示公公對云陛下命復民業二十年矣<lb/>
今復徴非信上曰朕意固如此遂寢三殿灾公偕金公<lb/>
陳便宜十數事皆見施行重賢愛民或䧟非辜必援之<lb/>
尚書夏原吉以兵饟不給坐繋吕震言其柔姦侍讀李<lb/>
勉時嘗論事亦有言其賣直者皆激上怒公悉委曲為<lb/>
之辨解二十一年秋復扈從西征駐蹕萬全一切軍務<lb/>
悉付公掌寧陽侯陳懋奏番王額森圖罕來歸命公往<lb/>
<pb n="KR2g0038_WYG_001-24a"/>
議定降歸奏稱㫖二十二年復從北征中道軍餉不繼<lb/>
上聞之命公與金公總計其數遂如二公言遣使諭其<lb/>
釋兵弗臣之罪下令班師浙江三司奏處州之麗水福<lb/>
建之政和山冦劫掠請勅兩都司合兵討之公言愚民<lb/>
為有司所苦出不得已兵出則良民先被害願遣一勅<lb/>
使撫諭之不足煩兵上從之卒如公言兼事一日上從<lb/>
容坐帳殿諭公二人曰東宫監國久熟政務此歸悉付<lb/>
以天下事吾惟優游暮年二公共對曰皇太子孝友仁<lb/>
<pb n="KR2g0038_WYG_001-24b"/>
厚天下屬心允稱陛下付託上悦師次榆木川上不豫<lb/>
既上賔凡沐浴襲奠飯含棺歛一切之禮悉出二公衆<lb/>
遂推公先馳歸報既至同尚書蹇公等議喪禮遂議即<lb/>
位禮仁宗皇帝嗣位進公太常寺卿授嘉議大夫仍兼<lb/>
兩職學士逾月進太子少傅授資善大夫兼謹身殿大<lb/>
學士山陵事殷太監孟繼極言公盡心喪事上嘉歎即<lb/>
升公工部尚書仍兼前二職賜勅褒諭三俸俱支尚書<lb/>
一俸全給米洪熙元年賜誥贈二代考妣無幾上命範<lb/>
<pb n="KR2g0038_WYG_001-25a"/>
白金為方寸印四枚其文曰繩愆糾謬以賜師傅公與<lb/>
金公同受其一皆期之直言臣輔修文皇帝實録公預<lb/>
總裁仁廟上賔時皇太子監國南京遺詔召嗣位公往<lb/>
迎於徳州既還命公同有司相陵地宣宗皇帝嗣位修<lb/>
仁廟實録仍預總裁髙煦反在廷多懷二心惟文臣三<lb/>
四人勸上親征公其首也遂扈從討平之師還特受駢<lb/>
蕃之賜馬騏激變交阯黎利聚衆抗王師總帥孱弱不<lb/>
支輙與利和且為利請立陳氏後遂以師還奏至上以<lb/>
<pb n="KR2g0038_WYG_001-25b"/>
示文武大臣皆勸發兵擊利上不聴竟偃兵息民公預<lb/>
力焉是年八月車駕巡邉至遵化聞兵逼塞下以道陿<lb/>
師難並進上率鐵騎數千先馳撃之文臣獨公從既還<lb/>
陞少傅進榮禄大夫仍兼尚書大學士三俸俱支辭大<lb/>
學士俸進兩朝實録賜宴賚又範白金為圖書刻方直<lb/>
剛正四字以賜公數月上念先朝老臣蹇義等四人皆<lb/>
春秋髙並賜勅褒諭命輟職務朝夕左右侍論議公預<lb/>
焉賜玉帶加有御製詩畫之賜公滿三載吏部以聞賜<lb/>
<pb n="KR2g0038_WYG_001-26a"/>
勅有忠言讜論禆益為多之褒賜宴禮部遂賜少傅誥<lb/>
進封三代後兩扈從巡邊皆至洗馬林而還宣廟上賔<lb/>
復偕有司相陵地皇上嗣位公與同官三人協志合力<lb/>
以效禆益賜賚特厚修宣廟實録皆為總裁書成進公<lb/>
光禄大夫柱國少師兼尚書大學士如故賜玉帶時上<lb/>
日勤聖學命公同知經筵事五年謁告省墓賜褒敕諭<lb/>
加厚賚給傳遣中官䕶送既還京道薨春秋七十公仕<lb/>
於朝四十年皆居清宻考鄉試者一讀廷試卷九為人<lb/>
<pb n="KR2g0038_WYG_001-26b"/>
闓疏果毅遇事當為奮前不疑於論古人必欲出新見<lb/>
不肯茍同議辟率歸寛恕勤職事盛寒暑及小疾未嘗<lb/>
少怠於四裔及邉徼事及邉將勇怯智愚靡不通知故<lb/>
忖量事勢率豫中内篤孝友睦婣之行家故豐裕且有<lb/>
厚禄能濟窮恤患無間疏戚喜賔客善交際雖貴盛無<lb/>
涯岸貴賤大小皆歸心焉故聞其没也咸有嗟悼悵惜<lb/>
之意所著文章有黙菴集雲山小稿靜軒稿退思集北<lb/>
征記訓子編藏于家元配劉贈夫人繼劉封夫人子男<lb/>
<pb n="KR2g0038_WYG_001-27a"/>
六恭讓錫陽貴芳貴通女七孫男十二奏儼倫俊儉佶<lb/>
儆佐倧偉伷儀孫女七曽孫女二士竒與公同僚三十<lb/>
有九年同事四聖今内閣舊臣惟吾兩人未能退公又<lb/>
溘先余逝公之塟其子屬少保楊公書墓上之石余銘<lb/>
諸幽嗚呼凡今能文士大夫感公之徳述公之行雖有<lb/>
之矣若交之久知之深言之信者余兩人其庶幾可無<lb/>
愧也銘曰桓桓文敏通才博識遭際聖明光奮於績承<lb/>
明廷閣著作之庭以翺以翔舒葉振英北裔西垂從狩<lb/>
<pb n="KR2g0038_WYG_001-27b"/>
萬里職典署文亦兼知武外蕃胸臆帥垣弱强重瞳屢<lb/>
顧數奏惟明晚陟三孤二公𢎞化恪恭朝夕敢或遑暇<lb/>
帝懐敷仁鞠躬承之民懷被福黽勉成之志存寛惠行<lb/>
在果斷嘉謀讜議褒書有煥予告南旋曽幾何時上下<lb/>
延竚而訃奄來越昔内閣七人同事荏苒三紀我銘其<lb/>
四公夀考終哀榮寵光於乎文敏歿也不亡<lb/>
　　少保文定楊公言行録<hi>溥</hi>　　　　失　名<lb/>
楊溥字𢎞濟湖廣石首人進士歴仕洪武正統間位至<lb/>
<pb n="KR2g0038_WYG_001-28a"/>
少保卒年七十五謚文定仁宗一日東宫觀漢史歎張<lb/>
釋之不易得公進曰釋之誠賢然非文帝之寛仁曷得<lb/>
行其志臣以為釋之漢一時不易得如文帝三代而下<lb/>
不易得也退採文帝事編為事𩔖以獻仁宗甚悦賜書<lb/>
褒美<hi>名臣贊</hi>
先生在獄中十餘年家人供食數絶糧又上命莫測日<lb/>
與死為隣愈勵志讀書不輟同難者止之曰勢已如此<lb/>
讀書何為曰朝聞道夕死可也五經諸子讀之數回已<lb/>
<pb n="KR2g0038_WYG_001-28b"/>
而得釋晚年遭遇為閣老大儒朝廷大制作多出其手<lb/>
實有頼於獄中之功蓋天玉成之如此為人謙恭小心<lb/>
接吏卒亦不敢慢初入鄉試為首選胡儼典文衡批其<lb/>
所刋文曰初學小子當退避三舍老夫亦讓一頭地又<lb/>
曰立玉階方寸地必能為董子之正言而不效公孫𢎞<lb/>
之阿人以儼為知人後儼為祭酒先生已在禁垣位望<lb/>
益髙終身執門生禮儼亦不辭人兩髙之<hi>古穰雜録</hi>
公祭座主胡祭酒先生曰區區昔承見許於文字之間<lb/>
<pb n="KR2g0038_WYG_001-29a"/>
繼而沗同官得相從者二十餘年先生致仕以音問往<lb/>
來者又二十餘年區區夙夜砥礪惟恐負先生所知有<lb/>
玷於斯文而未能也<hi>文集</hi>
楊文定公最善王檢討張修撰一相見輙出所作就二<lb/>
人評有所改易即樂從公亦喜改人文字泰和陳學士<lb/>
當筆譔祭文公欲有所易陳忿然不平見於言色公即<lb/>
已之<hi>水東日記</hi>
嘗聞楊文定公桃符有曰黎庶但教無菜色官居何必<lb/>
<pb n="KR2g0038_WYG_001-29b"/>
用桃符宣徳正統間名臣稱三楊文貞為西楊文敏為<lb/>
東陽盖以姓同因居第以别之文貞因出江西而文定<lb/>
郡望每書南郡乃因以南陽號文定焉東王則抑菴西<lb/>
王則泉坡盖亦然也<hi>同上</hi>
宣徳元年春三月既望太常卿兼翰林學士楊公𢎞濟<lb/>
被命歸省其母太夫人於江陵時不得見者十有八年<lb/>
矣先是公由翰林編修為太子洗馬侍仁廟於春宫丁<lb/>
先太常府君憂詔奪起侍講經筵後屢欲歸寧而竟不<lb/>
<pb n="KR2g0038_WYG_001-30a"/>
果行薦以迍晦十年不得快適大夫人年髙强食益壯<lb/>
教諸孫綜理家政裕如也公在覊逺念不得見母中抱<lb/>
沉欝食息幾廢然聞其康强冀他日必復得見輙用自<lb/>
解永樂甲辰秋公再入翰林為學士賜誥命太夫人受<lb/>
五品封號未數月超拜太常卿推恩上及三代太夫人<lb/>
加封三品國初江陵人有南徼之戍什伍連屬楊氏亦<lb/>
𨽻籍焉其地在瘴鄉往戍者多不得生還追迫無虚嵗<lb/>
太夫人甚厭苦之至是上優詔復其家公在京師馳書<lb/>
<pb n="KR2g0038_WYG_001-30b"/>
還報而加封之命適至太夫人披三品命服北向稽顙<lb/>
諸婦孫皆羅拜欣躍以至感泣公今又乘傳南還日抵<lb/>
舍太夫人童顔白髪雲冠霞帔坐堂上公朱衣象笏於<lb/>
階下諸婦孫先後奔走奉觴上夀當此之時更不知天<lb/>
壤間復有何樂可以及此也况内帑泉幣白金文綺之<lb/>
錫絢爛稠疊拜墓燎黄祭畢而燕樂與父兄宗族侈上<lb/>
之賜士君子效用於峕沐此光寵可謂盛矣雖然賢才<lb/>
之生天固有以啓之是以明良相逢功業克建而令名<lb/>
<pb n="KR2g0038_WYG_001-31a"/>
無窮焉若公之徳器材識卓為一伐偉人而君臣知遇<lb/>
又如此豈偶然哉<hi>送歸省序</hi>
自昔聲華謁輦林幾年出處嘆浮沉漢文未許馮唐老<lb/>
鮑叔偏知管仲心賜食每當瓊署曉退朝長傍落花隂<lb/>
眼中親舊無多在白髪相看意轉深<hi>金實奉咏直𢎞文閣詩並覺非集</hi>
正統九年春修國子監訖工楊文定公奉㫖御製碑文<lb/>
文定以重建太學為題具稿進呈命范太監持示楊文<lb/>
貞公時文貞已卧病乃作一篇以新建廟學為題封進<lb/>
<pb n="KR2g0038_WYG_001-31b"/>
用之文定不悦執用其題文貞具本論凡言重建者謂<lb/>
已作之後又作之廟學雖前元所建非國朝事此不可<lb/>
論今既悉徹而新作之只當云新建且廟與學二者若<lb/>
只書建太學而不云廟於禮未安請通改作新建廟學<lb/>
四字為宜廷議雖韙文貞之言然已刻石無及矣二公<lb/>
之學識於是可見<hi>塞亝𤨏綴</hi>
公撰繡林讀書記曰學宫在繡林之陽與龍蓋諸峯相<lb/>
望此其讀書處也子自髫齔就傅於兹者若干年讀書<lb/>
<pb n="KR2g0038_WYG_001-32a"/>
之暇偕同逰登山椒盻長江望洞庭覽雲夢之墟天光<lb/>
萬里逸興雲飛有不自知其樂者及出仕途歴險夷又<lb/>
若干年今年七十有一追惟父祖教育於斯師友訓礪<lb/>
于斯國家作養於斯而寤寐之間未嘗不在于斯也復<lb/>
惟少時拙工呈璞備員翰林由編修遷洗馬以事坐廢<lb/>
若干年復入翰林遷太常再還禮官忝列三少之末仰<lb/>
惟聖明過䝉㧞擢不敢不敬謹從事以圖報萬一况讀<lb/>
書終身亦恒以禮自度不敢以夷險易心第由才識踈<lb/>
<pb n="KR2g0038_WYG_001-32b"/>
庸年益衰邁而終不能無慊然於進退之節尚思以義<lb/>
制之而不敢昧於所私也<lb/>
公年七十乞老上䟽曰臣一介書生荷䝉國家作養出<lb/>
仕四十五年歴事列聖叨享廪禄復蒙皇上厚恩擢居<lb/>
顯秩日侍清光恩禮優厚臣再世再生莫能補報臣今<lb/>
年七十有三筋力衰耗耳目昏瞶思慮不周事多遺忘<lb/>
加以今復遘疾叨䝉聖恩命醫調治痊可然自是血氣<lb/>
益衰日甚一日雖欲勉强圖報萬一而力不從心切自<lb/>
<pb n="KR2g0038_WYG_001-33a"/>
思維有斃而已仰惟古昔聖帝明王斟酌人情制為致<lb/>
仕之典聖朝稽古為治推廣仁心優老恤賢人臣七十<lb/>
得致仕不强其所不能以全始終之誼士君子揣分知<lb/>
足明於進退不敢貪禄固位以存㢘耻之心維時人有<lb/>
士行朝無倖位良以此也<lb/>
公自贊小像云資可以為學而理或有未明時可以行<lb/>
道而力有不至𬗟懷古人夙夜惟厲而莫及焉嗚呼老<lb/>
矣又自贊待漏像云以一介書生居三公之貳峨峨其<lb/>
<pb n="KR2g0038_WYG_001-33b"/>
冠瑲瑲其珮日近清光談仁道義將為徳為民以為志<lb/>
乎抑碌碌庸庸以保富貴乎聖賢之道匪知之艱而行<lb/>
之不易也尚思時之所遭身之所自以報萬一庶幾於<lb/>
君親無愧也<lb/>
李文達公序公文集曰公早掇巍科擢官翰苑進宫僚<lb/>
而輔導之功顯入内閣而論思之職修日備顧問於𢎞<lb/>
文而經濟之畧大展屢任總裁於國史而勸戒之義彌<lb/>
彰平生之志於是乎伸矣則其事業豈易及哉及觀其<lb/>
<pb n="KR2g0038_WYG_001-34a"/>
所為文章辭惟達意而不以富麗為工意惟主理不以<lb/>
新竒為尚言必有補於世而不為無用之贅言論必有<lb/>
合於道而不為無定之荒論有温柔敦厚之㫖趣有嚴<lb/>
重老成之規模真所謂臺閣之氣象也平生之學豈不<lb/>
由是而著乎<hi>並文集</hi>
司冦彭文惠公贊曰江漢炳靈以發文明早居舘閣晚<lb/>
踐孤卿懲艾思奮處困而亨謙虚好學保泰以貞老成<lb/>
體國蓍龜典刑東里建安叅合成名二十餘年光輔太<lb/>
<pb n="KR2g0038_WYG_001-34b"/>
平<hi>名臣贊</hi>
　　少師楊公傳　　　　　　　　　王　直<lb/>
公楊氏字士竒其先葉隂人南唐虞部府君輅始居廬<lb/>
陵再世從吉水後至允素迺徙居太和故今為太和人<lb/>
曽祖景行仕元累官以翰林侍制致仕有傳在國史祖<lb/>
公榮父子將皆不仕而皆以文學行義重於時公早孤<lb/>
母夫人陳氏教育之甫六七嵗告以世徳之詳公即感<lb/>
奮力學雖甚貧親執勞事然未嘗廢卷時䘮亂雖平而<lb/>
<pb n="KR2g0038_WYG_001-35a"/>
苦無書四書五經皆手鈔以讀海桑陳先生夫人世父<lb/>
也甚愛公早夜訓飭使咸由道年十五褎然為人師學<lb/>
行日益有聞縉紳君子禮重焉郡縣交舉為學官皆不<lb/>
就乆之朝廷以博學徴入翰林任編纂共事者皆天下<lb/>
宿儒雅公精慱未幾令吏部考第其文授以官又以公<lb/>
為第一授親王府審理副然猶執筆在翰林太宗皇帝<lb/>
即位遂擢為編修時方開内閣於東角門内命解縉黄<lb/>
淮胡廣胡儼楊榮金㓜孜及公七人處其中典機宻尋<lb/>
<pb n="KR2g0038_WYG_001-35b"/>
陞侍講上嘗諭公曰朕知爾文學親擢置此爾但盡心<lb/>
勿自疑畏公感上知遇忠勤不解早夜孜孜以修其職<lb/>
仁宗皇帝為皇太子又以本官兼左春坊左中允益見<lb/>
寵任文華殿甞講大學公呈講義於上前覽畢上曰先<lb/>
儒謂堯典克明峻徳章一部大學皆具公因奏曰二帝<lb/>
三王所以修諸身施之國家天下皆大學之道上復曰<lb/>
孟子道性善言必稱堯舜講説之際必以前古為證庶<lb/>
幾易入侍講學士王逵講乾九四舉儲貳為説皇太子<lb/>
<pb n="KR2g0038_WYG_001-36a"/>
疑其言問公公曰此宋儒胡瑗説也曰與常人言亦舉<lb/>
此説乎公曰程子嘗言卦中六爻人人有用聖賢有聖<lb/>
賢用衆人有衆人用君有君用臣有臣用無所不通王<lb/>
昭素嘗為宋太祖言之矣講臣非有據豈敢妄出意見<lb/>
哉皇太子嘗閲真徳秀所輯文章正宗喜其有益於學<lb/>
者公曰徳秀道學之儒志誠甚正其著大學衍義尤有<lb/>
益於朝廷君臣皆不可不知皇太子即取視且命飜刻<lb/>
以賜諸子亦以賜公曰予倚卿為輔卿亦當留意也饒<lb/>
<pb n="KR2g0038_WYG_001-36b"/>
州士人朱季支獻所著書斥㢘洛關閩之説上覽之怒<lb/>
曰此儒之賊也時禮部尚書李至剛翰林學士解縉侍<lb/>
讀胡廣及公侍側上示之其書縉曰惑世誣民莫甚於<lb/>
此至剛曰不罪之無以示儆宜杖之擯之四裔公曰當<lb/>
盡燬所著書庶幾不誤後人廣曰聞其人已七十燬書<lb/>
示儆足矣上曰謗先賢毁正道治之可拘常例耶遣行<lb/>
人押季支還饒州㑹布政司及府州縣官與其鄉士人<lb/>
明諭其罪而笞以示罰悉索其所著書焚之上復諭羣<lb/>
<pb n="KR2g0038_WYG_001-37a"/>
臣曰除惡不可不盡悉毁其所著書最是廣東布政徐<lb/>
竒朝京師載嶺南藤簟諸物將以遺廷臣或得其單目<lb/>
以進上閲視無公名乃獨召公問故將以私交罪之公<lb/>
曰竒自都給事中受命赴廣時衆皆作詩文贈之故有<lb/>
此餽臣不與名者以當時病未有作不然亦不免今衆<lb/>
名雖具然受否未可知且物㣲甚當無他上意解命中<lb/>
官燬其目一無所問陞左春坊左諭徳兼侍講禮部尚<lb/>
書鄭賜為侍郎趙羽所間憂鬰感疾勉强奉職如平時<lb/>
<pb n="KR2g0038_WYG_001-37b"/>
忽以卒告上疑其自盡召翰林諸臣問之衆未及對公<lb/>
進曰臣觀賜病數日但未敢即安昨晚同立右順門下<lb/>
賜忽仆地旁人怪賜無人氣臣遽命其屬官掖出午門<lb/>
外上聞公言曰微汝言幾悞疑賜賜本君子顧才不足<lb/>
耳命工部與棺禮部往祭之六年冬以廵狩北京詔告<lb/>
天下命公視草上稱善又命與諸尚書觀之兵部尚書<lb/>
劉㒞私於公曰請以有字易自字公善之衆謂二義不<lb/>
相逺且上既稱善不必易公奏曰國家大體當用㒞言<lb/>
<pb n="KR2g0038_WYG_001-38a"/>
上喜公能服善曰則何有敗事由是益屬意於公明年<lb/>
車駕廵狩北京皇太子監國上命蹇義金忠黄淮與公<lb/>
職輔導義於事多疑少斷常持兩端曰事當熟慮不然<lb/>
必有後憂公曰事豈得不思但多思則惑惟當據理而<lb/>
行皇太子聞而笑曰此須兼知行勇自今擇事議當理<lb/>
者從之不必多思致惑也然皇太子知公誠篤惟公言<lb/>
是從或初若有疑而終必見用由是少有闕失而上下<lb/>
安春坊贊善王汝玉每以詩法進皇太子以問公公曰<lb/>
<pb n="KR2g0038_WYG_001-38b"/>
詩以言志明良喜起之歌南薰之詩可見舜之志漢髙<lb/>
祖大風唐太宗雪恥酬百王除兇報千古之作所尚者<lb/>
覇力非王道漢武秋風辭志氣已衰若隋煬帝陳后主<lb/>
皆滛靡不足道殿下明經講道之暇娯意文事兩漢詔<lb/>
令皆可觀非但文辭髙古亦可禆益治道詩非所急也<lb/>
皇太子曰儒者亦作詩否公曰儒者固皆作詩然儒之<lb/>
品有髙下有徳行之儒有經濟之儒專意詞章君子謂<lb/>
之俗儒人主尤當辨於此皇太子喜讀易凡决疑必用<lb/>
<pb n="KR2g0038_WYG_001-39a"/>
蓍而以易斷命公取朱子本義纂其要以進名周易直<lb/>
指公因進曰易固為卜筮作然文王周公孔子所繫辭<lb/>
凡修齊治平之道悉具請編輯以備觀覽書成以進名<lb/>
曰周易大義九年上還南京一日退朝召公問曰爾輔<lb/>
東宫久果何如公以孝敬對上使言其實對曰凡有事<lb/>
宗廟祭品祭器皆親閲去年將時享頭風作醫言當汗<lb/>
殿下曰汗即不敢涖祭左右請遣人代斥之曰上以命<lb/>
我又可遣人代乎遂親祭祭畢汗遍體勿藥疾自愈每<lb/>
<pb n="KR2g0038_WYG_001-39b"/>
進御用物皆躬閲封識遣行不輕信下人車駕北征殿<lb/>
下不敢寧居恒日中昃始食駕還而後能安上曰此子<lb/>
道當然公曰古聖賢亦皆盡其當然者且殿下天資髙<lb/>
或有過未嘗不知知之未嘗不速改又其存心以愛人<lb/>
為本將來必不負陛下付托之重上悦十二年正旦日<lb/>
食先數日上問禮部及翰林諸臣正旦日食百官行賀<lb/>
禮乎尚書吕震曰日食與朝賀不同時當賀侍郎儀智<lb/>
曰終然同日冝免賀公對曰日食天變之大者也宋仁<lb/>
<pb n="KR2g0038_WYG_001-40a"/>
宗時元正日食富弼請罷宴徹樂宰相吕夷簡不從弼<lb/>
曰萬一契丹行之為中國羞後有自契丹還者言於是<lb/>
日罷宴仁宗悔今誠冝免賀上曰君子愛人以徳士竒<lb/>
與智言是也遂免賀及宴十四年上在北京聞髙煦有<lb/>
異志還京師欲發其事疑未决獨召公問曰昨問蹇義<lb/>
漢府事對曰不知若朕有未知爾軰疑有離間不敢言<lb/>
今朕既知矣爾言之何害公對曰臣與義事東宫外無<lb/>
敢與臣等言者但漢王始封國雲南不肯行改青州又<lb/>
<pb n="KR2g0038_WYG_001-40b"/>
不肯行今知將徙都北京惟欲守南京天下皆疑其心<lb/>
惟陛下善處之使早有定所全父子之恩為永世之利<lb/>
上黙然起還宫後數日悉得其反狀及所為戰具大怒<lb/>
褫其冠帶縶之西華門内東宫力捄解乃免遂命削其<lb/>
兩䕶衛處之樂安州曰去此北京甚邇即其作禍可朝<lb/>
𤼵而夕擒也是冬周王楚王來朝謁孝陵上命東宫皇<lb/>
太孫及諸皇孫陪謁問翰林諸臣拜位當何如衆疑未<lb/>
有言公對曰二王尊屬當分列在前東宫稍後㞐中皇<lb/>
<pb n="KR2g0038_WYG_001-41a"/>
太孫又後亦㞐中諸皇孫與太孫同班而分列兩傍上<lb/>
出片楮所書位次與公言合然下有六字未書授筆命<lb/>
完足之遣鴻臚寺丞周昇持赴陵俾率行之少頃復命<lb/>
以宸翰上遂以與公公寳藏之至今存焉皇太孫勤於<lb/>
學問上命吏部翰林舉老成正大儒者侍講讀公與蹇<lb/>
義舉儀智衆以為老公曰儀智道理明執守正精神不<lb/>
衰老成正大廷臣未見其比上聞之喜曰智雖老識朝<lb/>
廷大體能直言不阿向言元正日食冝免賀朕知之可<lb/>
<pb n="KR2g0038_WYG_001-41b"/>
謂得人矣二十二年八月太宗皇帝北征上賓學士楊<lb/>
榮歸自行在以聞仁宗皇帝即遣皇太孫往迎梓宫時<lb/>
京兵皆隨征在外城中空虚慮趙府兵為變因秘未𤼵<lb/>
䘮皇太孫然之顧急未有所與以問公公言上所用東<lb/>
宫圖書今請暫假之行此一時之權歸即追納上即取<lb/>
付太孫曰有啟事以此封識此亦久當歸汝汝就留之<lb/>
既而謂公曰卿言誠是昔大行臨御儲位久未定浮議<lb/>
喧騰吾今就以付之浮議何由興且曰朝廷事卿與蹇<lb/>
<pb n="KR2g0038_WYG_001-42a"/>
義當究心吾當重用卿二人也公曰殿下嗣位事無大<lb/>
小皆當盡公此收人心之機也恩之所及必先扈從征<lb/>
行之臣漢文即位首進宋昌史書以為貶臣兩人不應<lb/>
先及上初即位有詔減冗費而惜薪司准常例賦北京<lb/>
山東棗八十萬斤為香炭之用公入奏曰詔下甫二日<lb/>
而即有此雖云嵗用得無過多上曰數日事叢脞此盖<lb/>
急遽中荅之不暇致審耳即命減其半九月癸未尚書<lb/>
吕震言於上曰今䘮服已踰二十七日請如太祖倣漢<lb/>
<pb n="KR2g0038_WYG_001-42b"/>
制易吉服上時未有荅震退徧語羣臣明旦易從吉公<lb/>
謂震曰今未可比此例盖洪武中有遺詔且仁孝皇后<lb/>
崩太宗皇帝衰服後仍素服衣冠絰帶者數月今上於<lb/>
皇考可遽即吉乎震厲聲曰朝廷事爾每執異尚書蹇<lb/>
義兼取二説明旦羣臣皆就衣冠黒角帶遂以聞上亦<lb/>
未荅明旦上素冠麻衣麻絰出視朝文臣惟學士武臣<lb/>
英國公如上所服罷朝上諭左右大臣曰吕震昨奏當<lb/>
易服朕聽臣下易之梓宫在殯吾豈忍易士竒所執是也<lb/>
<pb n="KR2g0038_WYG_001-43a"/>
公自左春坊大學士進禮部侍郎兼華盖殿大學士尋<lb/>
陞少保翰林以公等所受誥草進呈上取筆親増二語<lb/>
曰勿謂崇髙而難入勿以有所從違而或怠顧謂公等<lb/>
曰此實朕心卿其勉之公對聖徳能容臣等敢不勉昔<lb/>
富弼有言願不以同異為喜怒不以喜怒為用舍成湯<lb/>
改過不吝所以為聖人願陛下常以古人為法陞少𫝊<lb/>
階榮禄大夫時天下方面大臣及羣有司皆朝京師兵<lb/>
部尚書李慶言於上曰民間馬畜蕃以散之軍伍尚餘<lb/>
<pb n="KR2g0038_WYG_001-43b"/>
數千請今朝覲官領之少蘇民力正官領牡馬佐貳官<lb/>
領牝馬太僕寺苑馬寺嵗課其息有虧罰與民同公謂<lb/>
慶不可慶忿不納公獨奏曰朝廷求賢任官今乃使養<lb/>
馬而課責與民同豈貴畜賤賢之意乎明日復奏曰必<lb/>
行此令天下賢者誰復肯仕盖虧損一馬必責陪償破<lb/>
家産累子孫朝廷可為負此名於天下後世乎上許出<lb/>
内批罷其事不報明日公又言兵部已督朝覲官領馬<lb/>
所領多駒南人脆弱不能控制立視其奔逸號泣於道<lb/>
<pb n="KR2g0038_WYG_001-44a"/>
路臣恐將來逺慮者非但不願仕亦無志學問此令之<lb/>
失非小上曰吾偶忘之當即批出不爽也午刻上御思<lb/>
善門召公諭曰内批豈真忘之朕聞李慶吕震軰皆忿<lb/>
卿朕念孤立恐為衆所傷不欲因卿言而罷今有名矣<lb/>
出示一章乃陜西按察使陳智言畜馬不便命公據此<lb/>
草勑止散馬公頓首言陛下知臣臣不孤矣但馬已領<lb/>
者當何如上曰已領者准洪武中官員乘例不責生息<lb/>
虧損不責償未給者止勿給復謂公曰繼今令有不便<lb/>
<pb n="KR2g0038_WYG_001-44b"/>
惟宻與朕言李慶軰不識大體不足語也上以梓宫在<lb/>
殯命禮部尚書吕震新正朝儀不用樂及鴻臚習禮儀<lb/>
仍用蓋震主之公與黄淮等入䟽言前已議不用樂今<lb/>
仍用不可乞𠡠禮部設而不作未報乃復進奏侍廷中<lb/>
至夜漏下十刻遂有㫖如公言越三日上召公等諭之<lb/>
曰吕震每事誤朕卿等所奏停樂是臣以能直言為賢<lb/>
如用震言今悔何及洪熙元年正月命公兼兵部尚書<lb/>
公辭曰臣為少𫝊大學士已踰涯分尚書一職更不敢<lb/>
<pb n="KR2g0038_WYG_001-45a"/>
當上厲色曰黄淮楊榮金㓜孜皆三職卿獨二職人將<lb/>
謂何卿勿辭公請辭俸上曰卿於朕勞勤二十年故賙<lb/>
以此禄何用辭公曰尚書月俸六十石可飬壯士六十<lb/>
人臣受二俸已過分安敢復加尚書蹇義言冝聽辭學<lb/>
士俸公言辭禄當辭厚何用取虚名上曰朕成卿志乃<lb/>
聽辭顧義曰㢘貪之風士竒有焉於是黄淮亦辭户部<lb/>
尚書俸上監國時御史舒仲成嘗以事迕㫖後已陞為<lb/>
湖廣按察副使矣及即位尚書蹇義因以他事奏仲成<lb/>
<pb n="KR2g0038_WYG_001-45b"/>
即命都御史逮治之公上䟽曰向來小人得罪者多陛<lb/>
下即位皆宥之令追理仲成即詔書不信漢景帝為太<lb/>
子召衛綰不赴即位用綰前史韙之上喜罷治仲成賜<lb/>
公米及鈔幣且䧏𠡠奬諭曰卿導朕以仁助朕以徳欲<lb/>
朕為唐虞之君誠忠臣股肱之臣也有卿如此朕復何<lb/>
憂洪熙元年二月上以田二頃賜公時蹇義先以受賜<lb/>
公懇辭上曰卿事朕表裏一誠資益良多朕心不忘卿<lb/>
前辭禄今又辭田何執之固也公曰臣起自寒微今受<lb/>
<pb n="KR2g0038_WYG_001-46a"/>
恩踰分豈可不知止是幸少延殘喘得更事陛下三二<lb/>
年獲全歸山林受賜多矣上曰汝勿憂終身吾送汝入<lb/>
土身後事皆勿憂公曰聖仁在上臣復何憂遂聽辭明<lb/>
日諭蹇義曰士竒真能廉使仕者皆如此世豈有贓吏<lb/>
乎四月人上書頌太平者上以示公及蹇義夏原吉楊<lb/>
榮義等曰陛下即位所行皆仁政百姓無科歛徭役可<lb/>
謂治世矣公對曰陛下恩澤已敷但流徙尚有未歸瘡<lb/>
痍尚有未復逺近猶有艱食之人湏再休息二三年庶<lb/>
<pb n="KR2g0038_WYG_001-46b"/>
幾人皆得所上笑曰朕與卿軰相與出自誠心去年各<lb/>
與繩愆糾繆圖書切望匡輔惟士竒曽上五章朕皆從<lb/>
所言卿三人未有一言豈朝政果無闕生民果皆安乎<lb/>
卿軰吾所倚任事有未當皆湏直言勿有所隐大理少<lb/>
卿戈謙數言事過於矯激尚書吕震呉中都御史劉觀<lb/>
侍郎呉廷用等交奏其賣直沽名上頗厭之公進曰謙<lb/>
雖昧於大體盖亦感恩圖報耳古人有言主聖則臣直<lb/>
惟陛下容之上以衆言猶不懌因免謙朝而使視事如<lb/>
<pb n="KR2g0038_WYG_001-47a"/>
故公又進言曰陛下有詔求言言不當者不之罪今謙<lb/>
因言取咎朝臣皆以為戒且四方朝覲之臣咸在豈能<lb/>
盡知謙過失若傳之逺人將謂朝廷不能容直言上惕<lb/>
然曰朕非惡謙言事其言自有過實者卿可以朕心諭<lb/>
衆人公曰此非臣言所能言當以璽書開諭可也上遂<lb/>
命公書勑引過而待謙如初令百官言事毋以謙為戒<lb/>
由是天下知聖徳之實上念公匡輔之力賜公璽書其<lb/>
畧曰朕膺監國之命而卿侍左右同心合徳狥國忘身<lb/>
<pb n="KR2g0038_WYG_001-47b"/>
屢歴艱虞曽不易志及朕嗣位以來嘉謨嘉猷入告於<lb/>
内期予於治以惠黎元正固無二簡在朕心茲以已意<lb/>
創製楊真一印一枚賜卿用藏於家傳之後世惟卿子<lb/>
孫由是知卿克致顯榮不易惟艱思保守之惟朕子孫<lb/>
亦由是知卿弼朕之功以保全爾與國咸休永世無斁<lb/>
上嘗論科舉湏是取南北士上曰北人學問不逮南人<lb/>
公曰長材大器多出北方豈但南人有文可用也上曰<lb/>
然則將如何公曰試卷例緘其姓名請於外書南北二<lb/>
<pb n="KR2g0038_WYG_001-48a"/>
字如當取百人則南六十北四十南北人材皆就用矣<lb/>
上曰壯士得進則北方學者亦感發興起往年壯士少<lb/>
自科目進故怠惰成風卿言良是往與禮部計議以議<lb/>
定未上而宫車晏駕宣宗即位遂行之宣徳元年髙煦<lb/>
反車駕親征罪人既得尚書陳山來迎見上請乘勢移<lb/>
師彰徳襲執趙王則朝廷永無憂矣上疑之以問楊榮<lb/>
榮力贊其决又語蹇義夏原吉二人依違其間榮遂傳<lb/>
㫖令公草勑詰趙王公曰事當有實天地鬼神其可欺<lb/>
<pb n="KR2g0038_WYG_001-48b"/>
乎今當以何為辭榮曰令逆黨言實與趙謀即是矣何<lb/>
患無辭公曰如此能服人心否乎往見蹇夏反復言不<lb/>
可狀蹇夏曰即如公言當若何公曰朝廷重尊屬厚待<lb/>
之有疑則嚴防之當必無虞而國體正矣二人曰上今<lb/>
特信榮言不係吾軰可否也公復見榮曰太宗皇帝惟<lb/>
三子今上惟二叔其有罪者不可恕無罪者當加厚庶<lb/>
幾仰慰皇祖之靈榮意未解曰汝不草勑則吾當以聞<lb/>
時惟楊溥與公意合溥曰吾二人俱請入見明其大義<lb/>
<pb n="KR2g0038_WYG_001-49a"/>
榮先趨入公二人繼之門者不内俄復召蹇夏蹇夏以<lb/>
公言白之上不懌而止車駕還京師意大悟不復論彰<lb/>
徳事然言者猶喋喋上皆不聽特召公曰論趙王者日<lb/>
益多當如何公對曰今日宗室惟趙於陛下最親當思<lb/>
保全之豈可惑羣言上曰吾亦思之皇考於趙最友愛<lb/>
且吾惟此一叔奈何不愛今思所以保全之道欲封羣<lb/>
言示之俾自處公曰更得一璽書諭之尤好遂遣廣平<lb/>
侯袁容都御史劉觀持敇書往諭且示以衆言趙王得<lb/>
<pb n="KR2g0038_WYG_001-49b"/>
書喜曰吾生矣即獻䕶衛上表謝恩而言者頓息上待<lb/>
趙王日親厚而薄陳山竟永斥之久之召公諭曰吾侍<lb/>
趙叔不失親親之禮爾有力焉賜公白金文綺楮幣二<lb/>
年十月黎利遣人進前安南陳王嫡孫暠表乞立為陳<lb/>
氏後詞甚懇切上亦厭兵欲從之大臣有言此黎利之<lb/>
譎當亦發兵誅之或以為與之無名徒爾示弱上召公<lb/>
與楊榮謀之榮曰永樂中費數萬人命得此至今勞者<lb/>
未息困者未蘇因其請而與之便公曰榮言當從初求<lb/>
<pb n="KR2g0038_WYG_001-50a"/>
立陳氏後者太宗皇帝之心求之未得乃郡縣其地耳<lb/>
數年來兵民困於交阯極矣此皆祖宗之赤子體祖宗<lb/>
之初心保祖宗之赤子正陛下盛徳何謂無名漢棄珠<lb/>
厓前史以為美何謂示弱臣侍仁宗皇帝久聖心每憾<lb/>
此事有意外之慮願陛下勿疑上意遂决五年二月上<lb/>
以四方屢有水旱欲下寛恤之令獨召公議之上曰被<lb/>
災之處税糧首當免民間有欠孶畜馬騾官責償甚急<lb/>
民苦之亦所當恤凡爾所知者當悉為朕言公曰百姓<lb/>
<pb n="KR2g0038_WYG_001-50b"/>
積欠薪芻及採買諸物官府但知督責而民不能輸官<lb/>
糧額重民困無聊多有委棄逃徙者當量與減除部符<lb/>
坐徴買辦諸物不問其地有無一槩趣辦民費價十倍<lb/>
不能完唯當於産有處取之無者勿强也年來刑獄不<lb/>
清旱潦恐由於此冝戒飭法司敦用平恕務求實情四<lb/>
方工匠丁男皆徴集京師役於公者無幾受私役者十<lb/>
六七身既勞困而妻孥顧未免怨歎當命官察治丁多<lb/>
免其半單丁者皆免老病無丁者除其籍其本非匠誣<lb/>
<pb n="KR2g0038_WYG_001-51a"/>
引為匠者察實除之今軍民若漕運而倉廋無闗防姦<lb/>
盗相繼恬不畏法冝命風憲官廵察上稱善即書勑明<lb/>
旦行之民大感悦七年二月上諭公曰憶前下令恤民<lb/>
今已再期民事不又有可恤乎公曰官田減租民間皆<lb/>
感聖恩而户部不行追如舊此循習之弊上色怫然曰<lb/>
今欲再下勑寛恤必舉此為首如再格不行必罪之因<lb/>
問事之當寛恤者公曰逃移之民朝廷既赦使復業而<lb/>
家業盡䘮又有公逋私債之擾所在官司不能恤則必<lb/>
<pb n="KR2g0038_WYG_001-51b"/>
逃聚山林相結為非請下有司凡逃民願歸者郡縣善<lb/>
撫恤免其征徭不願歸者聽於所在附籍給以閒田為<lb/>
經營居處免徭役三年庶使得安上曰在彼在此皆吾<lb/>
民但得人安足矣公又言各處課程先因鈔法不行加<lb/>
倍徴納盖一時權冝今鈔法頗通冝減倍徴之額天下<lb/>
課程皆納鈔惟湖廣廣西浙江商税魚課舊皆納銀請<lb/>
裁為一例上命納銀一兩者折鈔百貫又言小民之不<lb/>
安皆原有司貪暴請令風憲考察上曰然若有廉能者<lb/>
<pb n="KR2g0038_WYG_001-52a"/>
亦令以名聞奬用之公又言方面及郡守請令京官三<lb/>
品以上及布政按察薦務取公㢘端厚能為國為民者<lb/>
吏部審其可用奏授以官後犯贓罪併坐舉者凡因保<lb/>
舉授官如有指告其罪者先逮問餘人有驗然後及之<lb/>
庶不為小人所誣年來吏員太冗多有昏愚不通請令<lb/>
六部都察院翰林院同考試選擇而用之軍民中有文<lb/>
學才行卓然出衆智謀才勇精於武畧者亦冝察舉唐<lb/>
虞之世罰弗及嗣今極刑之家有賢子弟例不許進用<lb/>
<pb n="KR2g0038_WYG_001-52b"/>
上曰舜殛鯀用禹聖人至公之心也今除謀反大逆外<lb/>
其餘犯者子孫有文學才行並聽用公又奏臣見聞不<lb/>
廣願命大臣謹厚者一人共議之得推廣仁恩徧及天<lb/>
下上以胡濙謹厚命與公宻議凡可行者悉以進事皆<lb/>
施行今上即位之初惓惓以天下為心率其同列首言<lb/>
當整肅軍政飭邊防以奠安百姓南京根本之地雖有<lb/>
襄城伯李隆守備其老成忠直如尚書黄福當令參贊<lb/>
軍務有事同議而後行庶幾無闕湖廣河南山東江西<lb/>
<pb n="KR2g0038_WYG_001-53a"/>
去年旱災人民艱食慮有嘯聚為非者冝委文武大臣<lb/>
各一人往鎮之事定而歸縁邊將士所以警備非常其<lb/>
無馬者冝令於行在太僕寺苑馬寺簡用西蕃在諸處<lb/>
貢馬有可充邊用亦聽留官員冗濫宜從吏部及内外<lb/>
風憲官考察近詔寛恤軍民内外諸司當體朝廷之意<lb/>
凡事務從減省冝令條奏事有應行者取自上裁詔如所<lb/>
言公等又上䟽曰皇上肇登寳位上繼列聖下統萬邦<lb/>
心明堯舜禹湯文武之道以興唐虞之治去年十月宣<lb/>
<pb n="KR2g0038_WYG_001-53b"/>
宗皇帝詔臣士竒曰明年春煖東宫出文華殿讀書凡<lb/>
外侍從俱用慎擇賢良亷謹之人臣謂此第一事望皇<lb/>
上留心不幸大行上賓臣未敢遽言然此事至重伏望<lb/>
山陵畢日早開經筵以進聖學其所條奏惟在慎擇儒<lb/>
臣及左右侍御之臣其學術不正立心行已頗僻者皆<lb/>
冝屏逺使不得上惑聰明宗社生民之福實闗於此䟽<lb/>
奏上與太皇太后皆嘉納焉太皇太后遂告諭公等專<lb/>
以擇講臣為務尋陞少師特進光禄大夫柱國同知經<lb/>
<pb n="KR2g0038_WYG_001-54a"/>
筵事公又念今遣御史清軍有以陜西山東河南北直<lb/>
𨽻之人往南方極邊補伍者兩廣四川貴州雲南江西<lb/>
福建湖廣浙江南直𨽻之人往北方極邊補伍者其水<lb/>
土不相習南人死於寒凍北人死於瘴癘且去鄉或萬<lb/>
里或七八千里道路遥逺困於無資多致死亡深為可<lb/>
惜在祖宗時已除逃軍仍舊其餘軍丁南北各就近衛<lb/>
服役之今兵部以文移煩勞憚於改𤼵不念下人之艱<lb/>
苦不思兵備之無實遂與少保楊溥計議具䟽而率同<lb/>
<pb n="KR2g0038_WYG_001-54b"/>
列上之且曰臣愚欲以今後清出山東山西河南陜西<lb/>
北直𨽻軍丁皆𤼵甘肅寧夏延安大同宣府永平遼東<lb/>
諸處雲南兩廣貴州四川湖廣江西福建浙江南直𨽻<lb/>
軍丁皆𤼵四川雲南貴州兩廣及邊海衛所待補足其<lb/>
缺又以填腹裏之空則兵備有實下人不困上命公侯<lb/>
大臣議行之天下便焉又言堯湯之世不免水旱而堯<lb/>
湯之民不至甚病者有備故也我太祖皇帝篤意飬民<lb/>
其於備荒皆定制天下郡縣悉出官鈔糴榖各於四鄉<lb/>
<pb n="KR2g0038_WYG_001-55a"/>
置倉貯之以時歛散又相其地宜開浚陂塘修築圩岸<lb/>
閘壩以備水旱小大之民各安其業此萬世之利也歴<lb/>
嵗既久姦弊日滋豪猾侵漁榖盡倉毁凡諸水利亦多<lb/>
堙廢或被占奪稍遇凶災民無所頼風憲不舉守令漫<lb/>
不究心事雖若緩所繫甚切請令户部擇遣京官廉幹<lb/>
者往督有司凡豐稔州縣各出庫物平糴儲以備荒陂<lb/>
塘閘<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>皆令修復具實奏聞若有災之處則候稔嵗而<lb/>
後行郡縣官滿兼以此之廢舉為殿最風憲官廵歴各<lb/>
<pb n="KR2g0038_WYG_001-55b"/>
務稽考仍有欺弊怠廢者具奏罪之若廵歴所至不復<lb/>
問理聽其堂上官糾治庶幾官有實積荒嵗人民不至<lb/>
狼狽耕農無旱潦之虞仁政所施無切於此上曰此祖<lb/>
宗之良法美意命户部亟行之時有言方面官及府州<lb/>
正官專用保舉即是恩出於下欲如洪武永樂故事皆<lb/>
令吏部選除上命公與楊溥等議之公等上䟽曰宣徳<lb/>
七年以前藩憲二司及府州正官多不得人百姓受害<lb/>
是以宣宗皇帝勅令大臣舉保自茲以後多得其人間<lb/>
<pb n="KR2g0038_WYG_001-56a"/>
有一二非才蓋縁舉主審察不至亦或實是狥私所司<lb/>
不行糾舉以致如此大抵宣宗皇帝求賢養民之心皆<lb/>
上體祖宗之心非是有所更改昔堯舜禹湯文武及我<lb/>
朝祖宗相承為政皆有因時損益之冝宣宗皇帝臨御<lb/>
之時體祖宗之心以行仁民之政者尚多保官乃第一<lb/>
事當時不聞人有異言多以得人為喜唐太宗力行仁<lb/>
義命在京三品以上官舉郡守縣令後來致天下斗米<lb/>
三錢之效明鑒在前可無疑也聖㫖所諭保官則恩出<lb/>
<pb n="KR2g0038_WYG_001-56b"/>
於下切縁衆臣舉保吏部審擇具名奏請聖意允俞然<lb/>
後授官不允即不得除授恩實非出於下也近年有等<lb/>
京官無人舉保造為誘語專欲隳壊先帝良法則小人<lb/>
皆得升用小人日進君子日退天下何由治平伏望聖<lb/>
斷只依先皇帝勑㫖而行但所舉之人後有犯贓必須<lb/>
明正舉主之罪則人知警畏不敢濫舉官必得人臣受<lb/>
四朝大恩慚無寸補惟念用人賢否生民休戚國家治<lb/>
忽所關是以竭誠盡心惟聖明裁擇詔如公議五年公<lb/>
<pb n="KR2g0038_WYG_001-57a"/>
聞四方雨澤不足率其同列上䟽曰皇上臨御以來凡<lb/>
百科徴一切停罷官府通欠悉皆宥免民生既安天休<lb/>
當應然今猶旱災者豈刑獄或未清歟聖心惓切惟恩<lb/>
施不虚恐理官奉行未至乞令三法司精選其屬清廉<lb/>
仁厚公正無私者數人賜之以敇分行天下審囚録犯<lb/>
親誥州縣召集里老親隣審問實情具奏處置不令有<lb/>
寃輕罪有疑者即與决斷不得淹禁致傷人命兩京法<lb/>
司悉與䟽理庶幾可以回天意從之公之在朝廷處宥<lb/>
<pb n="KR2g0038_WYG_001-57b"/>
宻之地言動以理不苟為異同亦不惑於利害惟以忠<lb/>
誠結主知而仁宗皇帝知公尤深由是太皇太后亦知<lb/>
公為人宣宗皇帝嘗奉太皇太后往謁陵公與蹇義楊<lb/>
榮等皆從上傳太皇太后㫖命公等進見勞問慰勉加<lb/>
以厚賜既數日上諭公曰太皇太后為朕言皇考往年<lb/>
在宫中談卿等姓名及行事甚熟太后悉能記憶其間<lb/>
才學優劣孰肯任事不任事皆有譏評言蹇重厚小心<lb/>
但多思少斷卿能持正言不避迂意議事之際先帝數<lb/>
<pb n="KR2g0038_WYG_001-58a"/>
不樂卿然能從卿言以不敗事嘗有小失甚悔不用卿<lb/>
言太后又謂朕曰凡正直之言爾不可以為迂而不從<lb/>
謹之謹之公對曰太皇太后之盛徳仁宗皇帝之盛徳<lb/>
也願陛下常奉聖訓公處心公正論事必當大體常扶<lb/>
君子而抑小人羣臣有羅譛毁而非辜者必盡誠為之<lb/>
伸解有恣貪邪不悛者必正言其不可用三朝史事皆<lb/>
公總裁是是非非悉徴諸實每與同列曰天下萬世之<lb/>
事當以天下萬世之心處之如有一毫出於私意不論<lb/>
<pb n="KR2g0038_WYG_001-58b"/>
厚薄皆當獲罪神明所舉賢才列於中外者五十餘人<lb/>
皆能正已恤民蓋公取人必先徳行而後才能無問識<lb/>
與不識博詢於衆而信乃舉以此不得於公者怨誹忿<lb/>
興不䘏也直道而行不為阿狥永樂宣徳中同列有譛<lb/>
公於上者皆賴上明不聽公聞之亦不為憾待其人如<lb/>
初篤故舊解縉尹昌隆之死言於仁皇皆存其後公秉<lb/>
謙執虚未嘗自滿薄利篤義壯老一心直嘗觀之宋歐<lb/>
陽文忠公以道徳文章名天下其功業之盛亦既顯於<lb/>
<pb n="KR2g0038_WYG_001-59a"/>
當時若君臣相得内外無間享其福禄榮名而久於其<lb/>
位蓋未之能也今公徳行文學表之為四方之望議論<lb/>
政事施於朝廷者四十年君明臣良志同道合軍國之<lb/>
務知無不言而言無不盡典册制命皆出公手在位之<lb/>
臣事有可疑者一於公决之若公者非書所謂商老成<lb/>
人詩所謂王之藎臣也與公嘗以其進於上上之命於<lb/>
公者備録成書曰此列聖大徳所寓也何可忘哉直從<lb/>
公久其受教為多而知公亦深公之細行皆可書當别<lb/>
<pb n="KR2g0038_WYG_001-59b"/>
有備載之者姑取其事有闗於天下國家之大者為之<lb/>
傳使後之君子有考焉<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷一<lb/>
</p>
<p>
</p>
  </div>
</body>
</text>
</TEI>
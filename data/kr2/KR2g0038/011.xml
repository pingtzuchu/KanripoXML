<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷十一</head> <lb/>
    <p>
<pb n="KR2g0038_WYG_011-1a"/>
欽定四庫全書<lb/>
　明名臣琬琰録卷十一<lb/>
　　　　　　　　　　　　　明　徐紘　撰<lb/>
　　恭賛軍務高巍傳　　　　　　　失　名<lb/>
高巍山西遼州五指里人也性倜儻尚志節事二親以<lb/>
至孝聞洪武十五年壬戍願入太學為時効用十七年<lb/>
甲子詔旌表巍孝行之門尋授前軍都督府試左㫁事<lb/>
乙卯秋八月上䟽欲墾河南山東北平兵後荒田及抑<lb/>
<pb n="KR2g0038_WYG_011-1b"/>
末技慎選舉惜名器數事太祖嘉納之是年以㫁決不<lb/>
稱㫖當罪以議賢發貴州都司關朔嶺千戸所充軍仍<lb/>
許以姪代役洪武三十一年戊寅夏五月宫軍晏駕建<lb/>
文君受遺詔登位巍上表言伏聞鳯凰至而諸禽舞麒<lb/>
麟出而百獸鳴物之𩔖㣲尚知有主而飛鳴以賀何况<lb/>
人臣靈於萬物者今我皇上龍飛九五鳯歴初春謳歌<lb/>
歸向四海㑹同臣懽忻踴躍如流水朝宗而不能自己<lb/>
也於洪武三十一年六月十二日遠聞聖詔頒告臣民<lb/>
<pb n="KR2g0038_WYG_011-2a"/>
於本年閏五月十六日恭依太祖皇帝遺詔嗣登寳位<lb/>
以代理萬幾之榮天下士庶臣民萬口一言齊聲共賀<lb/>
伏惟太祖皇帝禪位以嫡長大居正也使聖子神孫本<lb/>
宗伯世為天子支庶百世為諸侯上法三代之公下洗<lb/>
漢唐之陋祖訓一定後王永法繼繼繩繩於千萬年也<lb/>
㣲臣才力踈短文詞鄙野何足以頌祝聖代宏軌之遠<lb/>
末復引大雅下武之詩云昭兹來許繩其祖武於萬斯<lb/>
年受天之祐受天之祐四方來賀于萬斯年不遐有佐<lb/>
<pb n="KR2g0038_WYG_011-2b"/>
以寓忠愛之誠次年為建文元年巍上書陳情乞放歸<lb/>
田里許之既而遼州知州王欽應詔求賢舉巍禮送京<lb/>
師吏部引奏以巍為戍闗朔仍發還本所先是太祖封<lb/>
建諸王分封秦楚燕齊湘兖寧遼谷代慶肅諸地巍慮<lb/>
地大難制上書欲弱藩王之權使下無背叛之心上無<lb/>
誅伐之意經制一定而萬世無疑若曰臣借漢為喻昔<lb/>
漢高帝提三尺劍起布衣摧强秦滅暴楚以定禍亂憫<lb/>
秦孤弱而已遂大封同姓荆王貫楚王交代王喜齊王<lb/>
<pb n="KR2g0038_WYG_011-3a"/>
肥淮南濟北分王天下之半漢高祖遠慮莫不欲禦四<lb/>
夷而藩中國也豈想遺文景不可治之痼疾哉故賈誼<lb/>
治安策曰今天下方病大瘇一股之大幾於要一指之<lb/>
大幾於股平居不可屈伸後雖有扁鵲不能為矣故發<lb/>
痛哭流涕之嘆其欲削弱六國之意不言可知矣頼文<lb/>
帝寛厚長者含忍容之是以吳王不朝賜以几杖以折<lb/>
强悍不臣之心厲王長謀反廢處蜀郡罰所當也而不<lb/>
免有尺布斗粟之謡以累文帝之徳此往事可鑑也其<lb/>
<pb n="KR2g0038_WYG_011-3b"/>
後景帝寛厚不如乃考又遇晁錯恃才刻深徑削諸候<lb/>
遂挑六國之禍非文帝遺命托將得人民心輔漢又遇<lb/>
趙涉遮説淆渑指示之方幾危劉氏之社稷則晁錯不<lb/>
能辭其責矣昔我太祖皇帝之起與漢高同而神武過<lb/>
之漢高馬上居帝位者數年故不免中伏弩冒流矢危<lb/>
然後定我太祖皇帝遭元運之大更羣雄並起龍飛淮<lb/>
甸蔓刈羣雄東征西怨混一區宇中國既定惟有四夷<lb/>
命將征討高居九重神謀聖筭所向克服海外之國三<lb/>
<pb n="KR2g0038_WYG_011-4a"/>
皇五帝所不能臣者皆來臣服莫不納貢而効職焉雖<lb/>
因天與人歸實頼我太祖皇帝有文王純一之徳大行<lb/>
皇后有后妃不妬之行則百斯男無不穆穆皇皇宜君<lb/>
宜王者矣故使之本支百世為諸侯上法三代之公下<lb/>
洗孤秦之陋於是體三代之封建分茅胙土先封形勢<lb/>
之地陜西百二山河昔有人言一人當闗萬人莫開其<lb/>
人悍勇西隣土番故以藩王之長秦府王之山西表裏<lb/>
山河地産良馬屈産之乘在焉其人剛壯所謂山西出<lb/>
<pb n="KR2g0038_WYG_011-4b"/>
將者也地近漠北故以晉府王之其燕國雖無名山大<lb/>
川之限其南冀州真定保定順徳廣平大名等府所謂<lb/>
桑土之野地里坦平肥沃其供賦之饒不待言而可知<lb/>
其北雖曰沙漠寒凉不毛之地廣畜羊馬其土地之人<lb/>
不耕不織皮衣肉食弓馬是務遼金及元藉之而各興<lb/>
一代之業故以燕府王之其西川雖曰西南一隅山河<lb/>
阻深劉備諸葛據之而虎視吳魏者也故以蜀府王之<lb/>
其餘楚湘濟兖寧遼谷代慶肅星羅棋布比之古制雖<lb/>
<pb n="KR2g0038_WYG_011-5a"/>
皆分封過當然太祖皇帝之聖意莫不欲䕶中國而屏<lb/>
四夷也今各處親王故多驕逸不法違犯朝制者不削<lb/>
則朝廷紀綱不立削之則傷親親之恩此我皇上之所<lb/>
難處也賈誼欲天下之治安莫要於衆建諸侯而少其<lb/>
力力少則易使以義國小則無邪心令海内之勢如身<lb/>
之使臂臂之使指莫不率從真裁制諸侯之良䇿也當<lb/>
今之勢以臣愚見莫聴晁錯削奪之策當行主父偃下<lb/>
推恩之令秦晉燕蜀四府子弟分王於齊兖吳楚潭湘<lb/>
<pb n="KR2g0038_WYG_011-5b"/>
對分於秦晉燕蜀其餘寧遼谷代慶肅等府比𩔖而分<lb/>
王之少其地而小其城如此則藩王之權不削而自弱<lb/>
矣臣又願皇上待遇親王薄其貢而厚其恩當盡親親<lb/>
之禮如歳時伏臘外國所供稀罕之物并京製嘉殽美<lb/>
味命使臣頒送之就問起居安否何如其賢如漢之河<lb/>
間獻王與東平王蒼者下明詔褒賞之其驕逸不法如<lb/>
漢之淮南濟北者初犯則容之再犯則赦之三犯而不<lb/>
改者當㑹親王告太廟削其地而廢處之豈有不順服<lb/>
<pb n="KR2g0038_WYG_011-6a"/>
者哉臣嘗以為人君之有天下亦如人之有一身也天<lb/>
下之患有内外一身之疾有腹膚其四夷之患人身之<lb/>
疥癬骨肉之患人身之腹心也疥癬之疾有時而搔癢<lb/>
吾體命良醫而修妙藥一掃之而平復矣腹心之疾非<lb/>
智識膏肓者不能也昔賈誼見漢諸侯强盛故以脛腰<lb/>
指股為喻今臣以一身百體為譬今我皇上乃天君一<lb/>
心也所謂具衆理而宰萬方百體之從命者也各處親<lb/>
王五臟耳目口鼻手足也五臟酸甜嗜欲不同手足安<lb/>
<pb n="KR2g0038_WYG_011-6b"/>
逸亦異如目好色而耳好音鼻好臭而口好甘其心天<lb/>
君隨其百體之好則失主宰之道不隨則撓亂吾心而<lb/>
已故醫書云智者能調和五臟五臟既和不惟無腹心<lb/>
之疾而疥癬之疾亦不生矣噫五臟和而一身安一家<lb/>
和而百事遂諺曰家不和而隣里欺臣亦謂國不和而<lb/>
四夷窺此一理也盖自古帝王之治天下莫不以修身<lb/>
齊家為先是以堯之文思安安允恭克讓者亦必先親<lb/>
九族九族既睦平章百姓文王之小心翼翼亦必先刑<lb/>
<pb n="KR2g0038_WYG_011-7a"/>
于寡妻至于兄弟以御于家邦則孔子所謂身修而家<lb/>
齊家齊而國治國治而天下平孟子言舉斯心加諸彼<lb/>
親親而仁民仁民而愛物此古今聖王治天下之軌範<lb/>
也是年廷臣有因齊藩不法遂建議凡藩國所在更置<lb/>
守臣太宗不自安舉兵靖難巍後上䟽言臣聞成周之<lb/>
時管蔡監殷以叛成王命周公往討之以周公聖人之<lb/>
全才率武王伐紂之大衆取二叔所監之小國如反掌<lb/>
也而周公緩攻徐戰者非兵不利而戰不勝聖人之心<lb/>
<pb n="KR2g0038_WYG_011-7b"/>
以兵㐫器也戰危事也孤人之子寡人之妻獨人之父<lb/>
母傷天地之和召水旱之災不至於不得已不用也故<lb/>
必待三年之後而滅絶之其初豈不欲二叔武庚自悔<lb/>
過而投降耶觀於東山破斧之詩可見矣今皇上命大<lb/>
將率大衆而往討之其蕞爾一隅之小國固易破也今<lb/>
我皇上若恐傷生靈損折軍將况彼之軍民即皇上之<lb/>
軍民以皇上天地好生之仁豈忍赤子肝腦塗地乎臣<lb/>
願奉明詔或咫尺之書臣當披露忠膽大陳義禮之詞<lb/>
<pb n="KR2g0038_WYG_011-8a"/>
對彼明以天命曉以禍福明親親有和解之義無讎殺<lb/>
之理使各罷兵而復守分王從則著我皇上英武之威<lb/>
徳不從當盡臣子之節義盖自古用兵<hi>闕</hi>
　酈食其掉三寸之舌下齊七十餘城魯仲連修咫尺<lb/>
之書燕之軍將見者無不涕泣雖無二子通變之口才<lb/>
頗有二子破燕齊之素志惟在我皇上用與不用聽與<lb/>
不聽爾䟽入差充恭賛北征大將軍曹國公李景隆軍<lb/>
務巍以為可説而下也詣北軍上書言臣聞世之所謂<lb/>
<pb n="KR2g0038_WYG_011-8b"/>
丈夫者盖以其能為國家排難解分上足以安國家下<lb/>
可以福黎庶而無一毫邀利干譽之私爾臣樗櫟朽材<lb/>
年近桑榆遨遊山野經史自娛内有飽煖之樂外無攘<lb/>
竊之虞感荷皇朝之賜厚且深矣臣雖無丈夫之才頗<lb/>
有丈夫之志素慕仲連子房之為人善與人排難解紛<lb/>
名世而不朽也近因天下不幸我太祖高皇帝升遐遺<lb/>
詔内外臣民同心輔政盖欲使聖子神孫本宗百世為<lb/>
天子支庶百世為諸侯上法三代之公下洗漢唐之陋<lb/>
<pb n="KR2g0038_WYG_011-9a"/>
祖訓一定萬世永頼我聖明天子欽遵遺詔嗣登寳位<lb/>
龍飛之初誕布惟新之政下養老之詔天下感戴奚翅<lb/>
考妣莫不願立於朝而忠於其事朝野皆曰内有聖明<lb/>
君主外有骨肉親藩二帝三王之治指日可待此萬世<lb/>
磐石之固也吁不意忽聞大王與朝廷有隙張皇三軍<lb/>
抗禦六師竟不知其意何出今在朝諸臣文者導之以<lb/>
智武者奮之以勇皆謂執言仗義以順討逆焉有不勝<lb/>
取北平如反掌擒大王如拾芥正所謂徒能料事而不<lb/>
<pb n="KR2g0038_WYG_011-9b"/>
能料人臣寄跡巖穴不忍坐視兵連禍結所以挺身自<lb/>
投願效一䇿盖以為一二人之慾而傾覆百萬億之生<lb/>
靈露宿風眠被堅執鋭嗟咨滿野肝腦塗地孤人之子<lb/>
寡人之妻獨人之父母傷天地之和召水旱之災是豈<lb/>
仁智者之為哉臣以為動干戈孰若和解使帝者復帝<lb/>
王者復王君臣之義大明骨肉之親愈厚乃天下萬世<lb/>
之幸也臣所以得奉聖天子明詔置死度外來見大王<lb/>
欲盡一言求頸血汚地者稱臣宿許太祖皇帝生當殞<lb/>
<pb n="KR2g0038_WYG_011-10a"/>
首死當結草之願豈有要求於其間哉且老子云天下<lb/>
神器也不可智力求之秦以智力求不能以二世守魏<lb/>
以智力求不能以三世守若我太祖皇帝乘天下亂極<lb/>
思治之機提一旅於鳯陽揮三尺於馬上兵不血刃席<lb/>
卷長驅羣雄斂跡奄有華夏是豈智力之所能實應乎<lb/>
天而順乎人也是以既即寳位立綱陳紀奠安中外分<lb/>
茅胙土封建子孫欲其藩屏王室而外禦禍患其神謀<lb/>
聖算為天下子孫萬年之慮也以大王之賢智躬承先<lb/>
<pb n="KR2g0038_WYG_011-10b"/>
帝聖訓不為不熟矣夫何以一朝之忿遂以骨肉之親<lb/>
翻為仇敵其為先帝之累為何如哉嗟夫昔周公聞流<lb/>
言之謗即避位居東若使大王始知謀逆者擒其逆賊<lb/>
或械送京師或戮而奏聞若聞疑謗之言或解其䕶衛<lb/>
甲兵或質其所愛子孫釋骨肉猜忌之疑塞䜛邪離間<lb/>
之口如此大王安得不與周公比隆哉大王慮不及此<lb/>
遂移檄逺邇大興甲兵侵襲疆宇所以任事者得藉其<lb/>
口以為殿下假誅左班文臣實欲效漢之吳王倡七國<lb/>
<pb n="KR2g0038_WYG_011-11a"/>
以誅晁錯為名也臣獨以為不然殿下欲伸伊尹之志<lb/>
行周公之道雖然豈不聞孟子有云家必自毁然後人<lb/>
毁之國必自伐而後人伐之臣愚過慮恐有奸雄豪傑<lb/>
鳩集無頼因時乘釁率衆數萬突起而横擊之萬一有<lb/>
失大王獲罪於先帝不能辭其責矣今大王據北平取<lb/>
密雲下永平襲雄縣掩真定擒將虜士易若建瓴雖古<lb/>
之用兵若孫吳者豈能過哉但自興兵以來經今數月<lb/>
尚未能出區區蕞爾一隅之地較之以天下十五而未<lb/>
<pb n="KR2g0038_WYG_011-11b"/>
有一焉其用兵之計又可知矣且百戰百勝兵家不以<lb/>
為竒老子又云嘉兵者不祥今計大王之將士乘戰西<lb/>
伐馬無定足殆亦疲矣况朝廷驅天下無限之師大王<lb/>
以一國有限之衆應之大王得心之士大約不過三十<lb/>
萬衆大王與我聖天子義則君臣親則骨肉尚生離間<lb/>
之疑况三十萬衆異姓之士寧可保終身困廹而死於<lb/>
殿下乎盖軍將屢戰則疲疲則離離則孤大王其熟思<lb/>
之以臣之計臣躬奉聖天子之㫖念及大王以為帝室<lb/>
<pb n="KR2g0038_WYG_011-12a"/>
最近之親何至如此未嘗不灑泣流涕今大王惟當以<lb/>
表謝罪按甲休兵以待事報朝廷必寛宥大王擅興兵<lb/>
甲軍民將士脅從之罪用修親親之好則天意順人心<lb/>
和太祖皇帝在天之靈亦永安矣如其不驗臣願烹鼎<lb/>
鑊甘無戚色不然大王執迷不回捨千乘之尊捐一國<lb/>
之富輕謀淺慮爰及干戈走風塵日月霜露恃區區之<lb/>
小勝忘親親之大義以寡敵衆以弱敵强而為此僥倖<lb/>
不可之悖事臣又不知其孰優而孰劣也况太祖皇帝<lb/>
<pb n="KR2g0038_WYG_011-12b"/>
大䘮未終毒興師旅恐與伯夷叔齊太伯仲雍求仁讓<lb/>
國之義有逕庭矣雖殿下有清夷朝廷之心天下臣民<lb/>
以殿下不無簒奪之議幸而兵勝得成故中大王之計<lb/>
後世公論之士以大王為何如哉倘有蹉跌取譏萬世<lb/>
於是時也追復愚臣之言可得乎伏願大王再思而審<lb/>
處焉書上弗聴巍又假周公之説援引詩書反復數千<lb/>
言若曰殿下論親親最賢最長即我朝之周公也當存<lb/>
周公至正之心毋惑他人流言之謗亦如周公安重自<lb/>
<pb n="KR2g0038_WYG_011-13a"/>
修使無一毫驕吝之態有則改之無則加勉内輔朝廷<lb/>
外屏四夷則周公制作之功不得專美矣推我朝基業<lb/>
同周室太祖皇帝純徳同文王大行皇后慈惠同后妃<lb/>
今殿下才美同周公輔我皇上守成邁成康故以周家<lb/>
始終之説言之巍白髪書生蜉蝣㣲命生死不懼者但<lb/>
久䝉太祖皇帝教養無所補報况者朝廷勉勵風俗於<lb/>
洪武十七年已旌表臣孝行之門臣竊自負既為家之<lb/>
孝子不可不為國之忠臣死忠死孝臣素願也故敢披<lb/>
<pb n="KR2g0038_WYG_011-13b"/>
露忠膽大陳義理之辭惟願皇上與殿下各棄流謗之<lb/>
言和好親親如故罷兵息民臣之忠義既盡如果賜死<lb/>
於九泉之下得見太祖皇帝在天之靈問臣所以臣亦<lb/>
有以藉口矣書再上講解數四終弗聴巍復歸景隆軍<lb/>
上長征四十二韻景隆兵劄駐徳州出師敗績巍遂與<lb/>
督餉叅政鐵鉉南行道出臨邑誓酒同盟起集民丁與<lb/>
徐將軍盛總兵高僉憲宋恭軍張都統王太守王府校<lb/>
恊同固守濟南辛巳夏五月靖難師攻圍濟南不下越三<lb/>
<pb n="KR2g0038_WYG_011-14a"/>
月圍解北兵敗而北捷聞㑹宴於水心亭巍為賦詠以<lb/>
紀其事既而從征晉陽雁門等處北兵復長驅未幾渡<lb/>
江克金川門太宗即真巍聞自經於驛舍賛曰樂毅下<lb/>
齊七十餘城而安平君以一日復之魯仲連天下士也<lb/>
當時諸侯皆莫能用卒蹈東海齎志以殁天下事幸不<lb/>
幸焉而已雖然靖難之興天固有以啟之豈謀臣智士<lb/>
所能遏耶<lb/>
　　鐵石鼎傳　　　　　　　　　　宋端儀<lb/>
<pb n="KR2g0038_WYG_011-14b"/>
鐵石鼎名鉉鄧州豐和鄉人幼處州校聪敏過倫既入<lb/>
國學聲聞益大除禮科給事中遷五軍都督府㫁高廟<lb/>
每試以盤根錯節知其能喜而字之曰石鼎凡法司有<lb/>
疑獄未決多屬鉉以成建文朝擢山東布政司恭政二<lb/>
年乙卯秋靖難兵起建文命曹國公李景隆掛印充北<lb/>
征大將軍帥師百萬往征駐劄徳州命山西河南山東<lb/>
三路給餉是年十月景隆進圍北平城連敗績於鄭村<lb/>
壩等處明年四月師再進又敗績於白溝河北兵乘勝<lb/>
<pb n="KR2g0038_WYG_011-15a"/>
追襲鉉時主餉在行與恭賛遼州人高巍並轡南奔以<lb/>
夏五月五日道出臨邑誓酒同盟起集民丁同徐將軍<lb/>
盛統兵高僉事宋叅軍張都統王太守及檢校諸臣固<lb/>
守濟南是月十六日北兵臨城欲誘降之鉉令軍民固<lb/>
守堅不肯下攻圍三月時或出兵討捕互有殺傷已而<lb/>
以計焚其樓幾擒獲其巨冦之尤奸者北兵知有備且<lb/>
虞援兵至遂夜遁捷音既聞使使賚以金幣并誥封三<lb/>
世其父仲名母薛氏年皆八十生膺寵命當世榮之時<lb/>
<pb n="KR2g0038_WYG_011-15b"/>
李景隆以敗軍召還命歴城侯盛庸掛印代之鉉趨朝<lb/>
謝恩䝉錫宴餽肉凡所建白皆如其言陞山東布政使<lb/>
不數日拜兵部尚書恭佐盛庸凡運籌䇿印軍政㑹粮<lb/>
草主將多倚藉之北兵既襲取滄州以十月晦擒帥臣<lb/>
徐凱復來攻鉉專城守濟南庸帥兵往來邢博間北兵<lb/>
以鉉故不敢近濟南徑趨東昌辛巳春由夾河還戰藁<lb/>
城遂畧彰徳真定壬午春由徳州取道東河汶上直抵<lb/>
靈壁北兵副將陳揮平安等遂渡淮庸大軍亦連敗績<lb/>
<pb n="KR2g0038_WYG_011-16a"/>
自是不踰月京師平執鉉以八月朔至京師故老相傳<lb/>
云鉉俘見正言不屈令其一顧終不可<hi>缺</hi>時年三十七<lb/>
十月十七日也男福安年十二三發充河池千戸所軍<lb/>
　　曹國公傳　　　　　　　　　　宋端儀<lb/>
曹國公名景隆字<hi>闕</hi>　先世家泗州旴𣅿縣祖父禎駙<lb/>
馬都尉尚曹國長公主父文忠大都督府左都督封曹<lb/>
國公追封岐陽王諡武靖年四十六卒景隆洪武十九<lb/>
年襲父爵初文忠以武功佐高廟成大業酷好文事景<lb/>
<pb n="KR2g0038_WYG_011-16b"/>
隆少小即使之讀書友儒生而景隆亦謙讓好修禮賢<lb/>
下士不為近臣貴戚之嗜好嘗手録御書體爾禰祖忠<lb/>
孝不息之訓嚴奉於居第之正堂又以春風和氣名其<lb/>
燕處之室皆命方希直為文發揮之當時非惟老臣宿<lb/>
將歸心而韋布士若天台林右輩皆樂與上下其論偉<lb/>
然為一時儒將文廟時藩國舉靖難之師既執北平都<lb/>
指揮謝貴及布政使張昺<hi>闕</hi>　　　　　兵出近郊廷<lb/>
臣齊泰黄子澄張紞等益畫興兵之策僉謂六軍宿將<lb/>
<pb n="KR2g0038_WYG_011-17a"/>
親而且賢無踰景隆乃命景隆掛北征大將軍印賜通<lb/>
天犀帶即日推輪送之江滸時長興侯耿炳文歴城侯<lb/>
盛庸安陸侯吳傑江隂侯吳高都督楊松潘忠寗忠顧<lb/>
成都指揮平安駙馬都尉李堅及徐凱李文陳暉等皆<lb/>
屬景隆軍景隆帥衆濟江涉豐沛之墟進屯徳州檄山<lb/>
東山西河南三路供餉是年八月漸移北地前鋒將楊<lb/>
松等敗績於雄縣耿秉文敗績於滹沱河吳高所統遼<lb/>
東兵亦敗績於永平十月景隆圍北平城連敗績於鄭<lb/>
<pb n="KR2g0038_WYG_011-17b"/>
村壩等處明年四月整師再進仍號百萬又敗績於白<lb/>
溝河景隆與督餉恭政鐵鉉退保濟南時鉉備禦有策<lb/>
北兵攻圍三月走襲滄州於是召景隆歸京師以盛庸<lb/>
代總大兵陳暉等副之而命鉉為兵部尚書恭佐軍事<lb/>
景隆既還居位如故北兵臨江急命景隆輔潭王守金<lb/>
川門文廟至景隆等開門降是年九月初四日論功行<lb/>
賞封奉天輔運推誠宣力武臣特進光禄大夫左柱國<lb/>
太子太師曹國公増禄一千石通前四千石子孫世世<lb/>
<pb n="KR2g0038_WYG_011-18a"/>
承襲賞銀四百兩綵緞四十表裏鈔四千貫尋命充重<lb/>
修高廟實録都總裁官<lb/>
　　忠誠伯茹公言行錄　　　　　　失　名<lb/>
茹瑺字<hi>闕</hi>　湖廣衡山縣人由國子生歴仕洪武建文<lb/>
間官至兵部尚書加授奉天翊運守正文官特進榮禄<lb/>
大夫柱國太子少保兼兵部尚書忠誠伯食禄一千石<lb/>
致仕於家<lb/>
公受制誥曰諸進士監生立志成人特以目前居官有<lb/>
<pb n="KR2g0038_WYG_011-18b"/>
效者指示而激勸之如通政使蔡瑄左通政茹瑺户部<lb/>
侍郎楊靖工部侍郎秦逵皆同時由進士監生而登顯<lb/>
職各官乃能率職以稱朕心其操行恪遵先聖先賢之<lb/>
道故能伸於羣職之上惟夙夜在公而已所以其家税<lb/>
粮不供差徭不役有司吏卒無有登門者其各家祖父<lb/>
伯叔年高者朝涉田園以為樂撫兒孫以為懽或有居<lb/>
市者隨其所以而遂其情上無科差之擾下無隣里相<lb/>
欺之患如此指示諭之<lb/>
<pb n="KR2g0038_WYG_011-19a"/>
封忠誠伯劵文曰咨爾兵部尚書茹瑺威儀山立器宇<lb/>
淵深執徳不囘秉心無競昔受知於太祖遂列位於上<lb/>
卿三至納言夙夜惟允一魁御史栢府生風既輔青宫<lb/>
又領司馬二十餘年恩寵如一是以太祖有内外一人<lb/>
之語朝廷有中流砥柱之褒而卿能特立自持念太祖<lb/>
恩澤之在躬以社稷安危為己任非仁義不談以忠亮<lb/>
自守推誠竭力品物咸熈令聞著昭於四方乃心惟在<lb/>
於王室爰加爾績簡在朕心<lb/>
<pb n="KR2g0038_WYG_011-19b"/>
南方以衡嶽為宗衡嶽鍾靈篤生茹公由胄監而登顯<lb/>
職以文臣而封伯爵夙夜在公及其告老而歸優㳺衡<lb/>
嶽餘十五年是固我祖宗保全功臣而亦茹公明哲保<lb/>
身所致也<lb/>
公㓜時嘗掃書室題詩云此室此室常不掃看看遍地<lb/>
生塵草丈夫焉事一室間我欲掃之天下好及謝政還<lb/>
家又有詩云三十餘年喜治安兩朝深荷聖恩寛才㣲<lb/>
愧食千鍾粟位重叨承一品官帝命歸來全出處神靈<lb/>
<pb n="KR2g0038_WYG_011-20a"/>
呵䕶頼平安結茅衡岳依松竹晚節清風耐歳寒<hi>並衡山郷</hi>
<hi>賢錄</hi>
國朝著令中外文武大小百職事服勤在官者賜復其<lb/>
家有年矣而行能卓異簡在帝心者并其田塘園林一<lb/>
切租税悉蠲之盛哉前事未有於是左通政茹瑺家衡<lb/>
山若叔君美兄珍弟瑛三人者感恩不逺湖江數千里<lb/>
詣闕謝焉上嘉其知徳所自也温慰至再且謂爾楚有<lb/>
人矣今年春正月陛辭復賜中楮為錠者十仍勑光禄<lb/>
<pb n="KR2g0038_WYG_011-20b"/>
賜内法三尊筵三几偕瑺齎詣其門以飲餞之斯殊渥<lb/>
也真千載其一逢哉先是茹公過予請曰瑺愧予早失<lb/>
怙恃自鼓箧賢闗侍從上前逮進今官曽何涓埃少補<lb/>
惟先子素心教育期事揚顯訖賫志以没而故有譜牒<lb/>
亦干兵燹叔父來告以厥故幸克記憶封始祖金紫光<lb/>
禄大夫者其子從正令今衡山即仕為家至瑺兄弟六<lb/>
世矣<lb/>
茹氏諸老薫香乎儒林而餘芳所鍾在公乃羽儀乎天<lb/>
<pb n="KR2g0038_WYG_011-21a"/>
朝幸哉皇上覃恩所暨美翁之來家乘記憶之得皆非<lb/>
偶然者<hi>並劉三吾文集</hi>
少保兵部尚書茹公瑺薦公才可大用遂奪情起復<hi>曽棨</hi>
<hi>撰節愍陳公治墓志銘</hi>
惟公衡嶽英華聖朝良弼器宇淵深威儀玉立當洪武<lb/>
之初年領黄門之要職受知遇於高皇端表率於百辟<lb/>
烏府青宫屢著茂勛銀臺司馬益隆嘉績召輔重調燮<lb/>
之寄伯爵位人臣之極非仁義而不談以忠亮而自執<lb/>
<pb n="KR2g0038_WYG_011-21b"/>
令聞昭著於四方乃心惟在於王室内外一人之語既<lb/>
被奬於綸音中流砥柱之褒亦見収於史筆全夀考於<lb/>
令終等明哲於古昔<hi>都御史謝綆祭文</hi>
　<lb/>
　<lb/>
　<lb/>
　<lb/>
　明名臣琬琰錄卷十一<lb/>
<pb n="KR2g0038_WYG_011-22a"/>
欽定四庫全書<lb/>
　明名臣琬琰續録卷十一<lb/>
　　　　　　　　　　　　　明　徐紘　撰<lb/>
　　禮部侍郎章恭毅公神道碑銘　　尹　直<lb/>
南京禮部侍郎章公既薨之四年其孤南京禮科給事<lb/>
中𤣥應除喪來告于朝曰臣之先臣綸卒遂䝉遣官諭<lb/>
祭有司營塟寵終之恩渥矣第贈若謚未荷賜焉惟陛<lb/>
下哀憐嘉與之以<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>寵於章氏而覆葢其遺𦙍天子曰<lb/>
<pb n="KR2g0038_WYG_011-22b"/>
噫兹予忠讜之臣也䘏與其可弗備乃贈南京禮部尚<lb/>
書謚恭毅官其季子𤣥㑹為鴻臚寺主簿𤣥應兄弟既<lb/>
祗謝進而言于予曰先臣幸具䝉卹典矣惟是墓道之<lb/>
石未有刻詞敢以請予惟恭毅公之所以忠於朝聖天<lb/>
子之所以眷於公足為忠義者勸宜有以著之初景泰<lb/>
元年英宗皇帝歸自北狩尊為太上皇别居南宫今上<lb/>
在儲位又明年乃易兩宫疏隔嫌隙滋萌災異薦臻人<lb/>
心危懼廷臣無敢以言者時公為儀制郎中特陳修徳<lb/>
<pb n="KR2g0038_WYG_011-23a"/>
弭災十四事一畏天戒二任爕理三養聖躬四節幸御<lb/>
五務儉約六勤論政七惇孝義八慎賞賚九重名爵十<lb/>
革廵撫十一擇重臣十二辯異端十三却貢獻十四汰<lb/>
沉官其畏天戒大意謂内臣不可干外政佞臣不可假<lb/>
威福後宫不宜盛聲色凡為隂盛之𩔖請悉革罷其惇<lb/>
孝義則謂上聖皇太后皇太后為天下母受天下養可<lb/>
謂尊養之至矣然必躬修問安視膳之禮乃盡尊養之<lb/>
誠太上皇帝君臨天下十有四年陛下向嘗親受冊封<lb/>
<pb n="KR2g0038_WYG_011-23b"/>
為臣子是天下之父也至是以天位授陛下尊為太上<lb/>
皇是天下之至尊也每月朔望及歳時節旦宜率羣臣<lb/>
朝見於延安門以極尊崇之道而又復舊皇后於中宫<lb/>
以正天下之母儀復舊皇儲於東宫以定天下之大本<lb/>
如此則倫誼篤而和氣充天意自囘災異自弭矣疏上<lb/>
忤㫖下公錦衣衛刑獄逼誣引大臣并南宫通謀榜掠<lb/>
慘酷體無完膚濵死者數卒無一語及他為御史鍾同<lb/>
先嘗有言故并逮之俱欲重坐㑹天大風雨黄氣四塞<lb/>
<pb n="KR2g0038_WYG_011-24a"/>
刑乃少緩明年秋大理卿廖莊入朝亦以嘗請復<lb/>
儲杖于闕庭因命杖公與同至百同死公幾絶復生禁<lb/>
錮愈嚴公了無懟悔意越二載英宗復登寳位今上還<lb/>
正儲宫首錄公忠出之獄嘉歎良深遂陞禮部右侍郎<lb/>
一時自王公而下至里兒巷婦皆嘖嘖嘆頌不容口曰<lb/>
天祐忠義何若是其較然也公諱綸字大經姓章温之<lb/>
樂清南閣里人其先出閩王審知太傳仔鈞第七子南<lb/>
唐静邊指揮使仁政之子賁徙自浦城凡幾世元湖州<lb/>
<pb n="KR2g0038_WYG_011-24b"/>
徳清典史諱聞宗本比閭呉氏來繼章後公之髙祖也<lb/>
曽祖諱新民考諱文寳字叔珍號西源世有潜徳祖及<lb/>
父咸以公貴贈南京禮部右侍郎祖妣妣俱贈淑人公<lb/>
資禀殊常六歳失恃甫成童即刻勵好學不事生業年<lb/>
十八丁父憂哀毁踰禮既冠郡守何公文淵選補郡庠<lb/>
弟子員親為之講授以詩經中正統戊午鄉薦明年㑹<lb/>
試第三人廷試賜進士出身給告畢姻時西源尚在殯<lb/>
公塟畢而後娶還朝授南京禮部主事景泰初陞禮部<lb/>
<pb n="KR2g0038_WYG_011-25a"/>
儀制郎中適國家多故公則知無不言言無不盡首請<lb/>
増㑹試取士額次言太平十六事累數千言俱準議行<lb/>
北敵額森索使通好公言宜暫給往來之盟以待天時<lb/>
人事之至車駕欲幸大隆福寺公言以萬乘之尊臨異<lb/>
端之地傳之後世誠非美事又因災異請下詔求致災<lb/>
之由上示撤樂减膳之敬下推捐俸救荒之仁節濫賜<lb/>
之費罷補官之奉慎差遣之擾傋義倉汰僧徒諸事皆<lb/>
剴切明年遂以言及禍矣其後佐禮部益侃侃不回天<lb/>
<pb n="KR2g0038_WYG_011-25b"/>
順二年山東水守臣請蠲租未允公為請得减其半宗<lb/>
室有被火盜乞賑䘏該司沮以無例公言朝廷重親親<lb/>
宜出特恩遂賜金五百兩南京禮部闕卿佐廷議屬公<lb/>
上面諭公曰根本重地非卿不可事有當言具以來聞<lb/>
賜白金貳拾兩文綺二表裏以行四年調南京吏部八<lb/>
年今上嗣位有司奉遺詔百日外請行大婚禮公言山<lb/>
陵尚新元朔未改百日從吉心實不安釋服公除在前<lb/>
代固有常制諒隂婚娶於今日不忍随宜乞特諭禮部<lb/>
<pb n="KR2g0038_WYG_011-26a"/>
來春舉行時雖迂公言識者韙之成化紀元又陳救荒<lb/>
四事四年奉詔考察南京官吏與都御史髙明議不恊<lb/>
遂劾之并斥御史部屬十人五年以星變求避位不許<lb/>
尋陞南京禮部左侍郎六年告歸展省踰嵗還任十年<lb/>
丁母包氏憂将起復乞休致許之家居創祀先祠及校<lb/>
定時祀拜謁儀節居家雜儀為子孫規宅西構重屋<lb/>
庋圖籍日坐其上觀書覽勝東構小軒闞嶼西泉石時<lb/>
從賔客觴咏其中給事嘗得拜慶稱壽姻族咸集公劇<lb/>
<pb n="KR2g0038_WYG_011-26b"/>
飲大醉歌吟笑呼甚樂也十九年三月二十二日疾終<lb/>
于正寢先是宅前山巖崩摧聲振林谷公嘆曰吾其當<lb/>
之歟至是果然配朱氏累封淑人母儀婦道閨門楷則<lb/>
前九年卒與公合塟于横嶼山子男二長即𤣥應朱出<lb/>
由進士授今職次即𤣥㑹庶出也女一孫男六嗚呼正<lb/>
統之末社稷非景帝未知如何一時安撫之功卓矣<lb/>
不韙者易儲一事耳使當時廷臣有能直諌以身狥之<lb/>
則儲未必易後有繼公連章僉諍則必從從則儲可必<lb/>
<pb n="KR2g0038_WYG_011-27a"/>
復正月十七日之變亦何自而萌奈何獨公憤發一言<lb/>
遂罹楚毒豈意生全復躋顯位以功名考終而榮及後<lb/>
人忠義之報如何哉葢公孝友朴惇剛方坦易學問該<lb/>
洽遇事敢言然皆政教大體匪訐匪誣厥後景帝拒絶<lb/>
讒間全䕶兩宫其亦終有悟於公之言也夫彼棘蝇市<lb/>
虎權鸞奸大之軰徒猥𤨏細故而於宗社安危綱常淪<lb/>
斁畧不語及者皆公之罪人也漢汲長孺之剛直宋魯<lb/>
宗道之骨鯁杜祁公之勁氣直節以公方之亦奚媿哉<lb/>
<pb n="KR2g0038_WYG_011-27b"/>
春秋有大美惡不厭其詞重復余即公之忠讜始終言<lb/>
之其他文與行有過人者皆可畧銘曰人臣事君忠讜<lb/>
是攄弼違䋲正敢意全軀正統之末景泰之初疇資衆善<lb/>
國幸無虞乆安易玩乃惑佞諛謂儲可易斯為永圖兩<lb/>
宫嫌間倫誼寖疎有列言責誰伏青蒲侃侃恭毅獨<lb/>
矢厥謨曰兹孝友政教權輿矧惟國本厥位可虚請復<lb/>
元良以敬天渝過不憚改庻免淪胥惟是逆耳遽罹攣<lb/>
拘偹嘗楚毒屢絶而甦天乆乃定雲開日舒英皇復辟<lb/>
<pb n="KR2g0038_WYG_011-28a"/>
今上復儲乃釋公繫深知奬譽乃貳宗伯横金紓朱始終<lb/>
一徳不斵其觚衮闕是補綱常是扶南都簡佐帝命公<lb/>
徂曰匪均逸庸示楷模事有可言予惟汝俞薦更兩曹益<lb/>
勵亷隅功成勇退燕申泊如探竒覽勝觴咏為娛巖傾<lb/>
谷震神游清都後昆繼美卹典尤殊墓道有石螭首龜<lb/>
趺惟公學行宜不一書太史刻詞畧其緒餘獨掲一忠<lb/>
以愧鄙夫越山可夷浙水可淤恭毅之名天壤與俱<lb/>
　　侍郎廖恭敏公言行錄　　　　　　尹　直<lb/>
<pb n="KR2g0038_WYG_011-28b"/>
廖荘字安止江西吉水人進士歴仕宣徳成化間官至<lb/>
刑部左侍郎卒年六十三贈尚書謚恭敏<lb/>
公㓜卓犖不凡弱冠中江西鄉試宣徳五年林震榜進<lb/>
士八年選工科庻吉士十年擢刑科給事中正統六年<lb/>
陜右飢命往賑之公率以便宜從事賴以全活甚衆比<lb/>
還多所建白時東里楊公當國家人有不律者公率同<lb/>
列抗章論其不職或曰獨不為楊公地乎曰此所以報<lb/>
公也八年大理寺官屬悉以事坐累命公署寺事踰月<lb/>
<pb n="KR2g0038_WYG_011-29a"/>
擢大理寺左丞十一年陞南京大理左少卿景㤗五年<lb/>
上疏請朝謁南宫及加恩禮於今上大意謂仕中朝十<lb/>
餘年間見上皇臨朝遣使冊命於郕邸歳時令朝臣謁<lb/>
賀于東廊恩禮隆洽羣下感動上今臨居南内問安侍<lb/>
養大為曠闕是非所以篤忠愛友悌之誼慰天心而召<lb/>
和氣也且上皇之子猶子也宜令親近儒臣講明經義<lb/>
輔成徳器以端國家之本以繫天下之心由是忤㫖明<lb/>
年丁母憂入見命杖於廷幾死明日謫河州定羌驛丞<lb/>
<pb n="KR2g0038_WYG_011-29b"/>
輿曳就道天順元年英廟復位召還為大理左少卿時<lb/>
母服未闋聞外艱遂以情自陳命賜祭營塟葢特恩也<lb/>
服闋調南京大理寺五年陞南京禮部右侍郎七年調<lb/>
南京刑部成化改元御史有言公於朝者公引咎請老<lb/>
上獨知其故斥不聼而遷公刑部左侍郎且曰荘大節<lb/>
可取公益竭誠奉職踰年以疾不起上聞悼惜遣官賜<lb/>
祭有司治塟事贈刑部尚書謚恭敏公為人直易表裏<lb/>
坦然性剛急詞氣激烈少不當意輙面折至不能容故<lb/>
<pb n="KR2g0038_WYG_011-30a"/>
間為深機者所中率不能自易也廣廷大議刺刺不撓<lb/>
及以言被罪名稱藉甚四方想聞其丰采然不孑孑為<lb/>
異飭細行以取譽接對異士𩔖不見有纎毫貴勢態尤<lb/>
篤於鄉里故舊營䕶拯㧞極其力之所至賔至巵酒豆<lb/>
肉輙與為歡無一食不對賔客既為法官所親或勸稍<lb/>
謝往來逺嫌議公笑曰昔人有言臣門如市臣心如水<lb/>
吾無愧吾心而已没之日無以為歛鬻居第供費歴時<lb/>
不能售郷之仕於朝者相與裒助假貸以佐之於是足<lb/>
<pb n="KR2g0038_WYG_011-30b"/>
以先生之平生葢賢於世之深情厚貌事邊幅者逺矣<lb/>
故河東文靖薛公謂公於議論之識獨能其逺者大者<lb/>
真知言哉<hi>並彭時撰墓志</hi>
尹直賛曰知識逺大胸次坦平早列諌垣歴賛司刑昌<lb/>
言讜議人紀天經孰謂鳴陽乃致批鱗廷挺幾隕既僨<lb/>
乃興大節可取天語褒榮章鍾同傳聮炳汗青<lb/>
　　監察御史鍾公言行錄　　　　　楊　亷<lb/>
鍾同字世京江西永豐人第進士歴仕景㤗間官御史<lb/>
<pb n="KR2g0038_WYG_011-31a"/>
以直諌死錦衣獄年三十二天順初追贈大理寺左丞<lb/>
世京飽庭訓踐孝友培忠義之基厚矣景㤗庚午領郷<lb/>
書明年登進士拜貴州道監察御史風采壁立嘗因待<lb/>
漏與儀制即中章公綸期論易儲事願獻狄梁公之誠<lb/>
脫受比干之慘無所憾詞氣嚴正繼之以泣綸亦慨然<lb/>
以身許之某年某月某日公疏上言宗社之本在儲位<lb/>
宜復不宜緩兼陳一切弊政聞者毛竦咸度事牢難破<lb/>
勢重莫移韙其朝陽鳴鳯而危其手犯逆鱗既而綸疏<lb/>
<pb n="KR2g0038_WYG_011-31b"/>
隨入并收下錦衣獄某年某月某日公死焉葢知有其<lb/>
國不知有其身也英宗復辟下詔謂其忠誠義氣貫于<lb/>
金石追贈奉政大夫大理寺右丞官其長子啟知縣當<lb/>
今皇上亦謂其死于忠義詔祿其妻羅氏官其次子通<lb/>
政司知事先是世京遺骸猶在圜土啟陳情乞得歸塟<lb/>
浪田之陽頻年鵲巢丘木累産白雛喙距紅而異常人<lb/>
以為精神所感故名其地為忠義鄉<lb/>
忠義碑詞云三綱五倫首揭道義凡厥有生罔不同具<lb/>
<pb n="KR2g0038_WYG_011-32a"/>
蚩蚩衆人氣拘物蔽三五凝精惟公獲粹中兮虚靈善<lb/>
兮由備載帥以志載充以氣允矣讜言天下大計訇然<lb/>
雷霆弗驚弗懼猗與那與孰不有死林林總總草木萎<lb/>
靡龍逢比干雖死不死於昭上帝乃眷乃顧湛恩龎洪<lb/>
爰及後裔巍巍㤗華中柱天地耿耿列星垂耀萬世<hi>髙明</hi>
<hi>撰忠義碑</hi>
御史鍾同之死刑部侍郎林鶚之好禮其烈與嚴美矣<lb/>
<hi>名臣賛錄</hi>
<pb n="KR2g0038_WYG_011-32b"/>
　　兵部尚書程襄毅公墓志銘　　　劉文和<lb/>
成化己亥秋九月二十有七日南京致仕兵部尚書兼<lb/>
大理寺卿休寜程公卒于正寢有司以訃聞詔贈太子<lb/>
少保謚襄毅遣官諭祭營塟朝紳或曰公一代人豪而<lb/>
今已矣可惜雖然朝廷于其生加以穹秩于其休褒以<lb/>
璽書于其没優以䘏典且有象賢之子昌大其業是公<lb/>
雖死猶不死可謂無遺憾矣既而其子敏政慟謂予曰<lb/>
先生交先君子三十餘年僕又曽聆先生一日之教兹<lb/>
<pb n="KR2g0038_WYG_011-33a"/>
墓中誌銘敢以為托乃誌曰公諱信字彦實世居嶶之<lb/>
休寜其先聞臣大儒載在簡冊可考髙祖諱杜元至正<lb/>
末用薦者起為承奉班都知不赴曽祖諱吉輔兩世妣<lb/>
皆呉氏祖諱社壽國朝洪武中謫居河間考諱晟俱以<lb/>
公貴贈兵部尚書兼大理卿祖妣汪氏妣張氏俱贈夫<lb/>
人公以易經中正統辛酉順天府鄉試明年第進士授吏<lb/>
科給事中己巳英廟北征公偕廷臣上疏諌止不報已<lb/>
而師潰土木敵遂南侵京師戒嚴命公守西城上言五<lb/>
<pb n="KR2g0038_WYG_011-33b"/>
事曰新號令以振軍威募勇敢以偹警急召勤王以遏<lb/>
南侵設武備以防内變養銳氣以偹戰守皆見采<lb/>
納額森率兵自西山一帯進薄都城都督孫鏜禦之失<lb/>
利乞領衆入城公堅持不可躬督諸軍自城上以火鎗<lb/>
礟石鼓譟為鏜援敵引去景㤗紀元命公充副使持節<lb/>
冊封華陽王妃凡王府有餽遺悉却之歸陞左給事中<lb/>
辛未九月英廟還自迤北居南宫公復上中興固本十<lb/>
事曰敬天求賢納諌謹災節用詳刑選將練兵尚儉隆<lb/>
<pb n="KR2g0038_WYG_011-34a"/>
師而敬天一事則當時天象屢變請景泰帝隆孝友<lb/>
之實以答天心之仁愛聞者壯之壬申陞山東右叅政<lb/>
總理遼東邊餉廵撫都御史奏倉官吏卒盗糧石以上<lb/>
者死乃造新斛視舊加二寸付公公立碎而火之曰使<lb/>
彼真盗死不足䘏今故為此斛置人於死地豈情也哉<lb/>
遼卒至今能道其事㑹以憂去轉四川分廵所至問民<lb/>
疾苦松潘夷人作亂公偕侍郎羅綺進攻破其黒虎諸<lb/>
寨天順丁丑英廟復辟公奉表入賀時方錄景㤗間上<lb/>
<pb n="KR2g0038_WYG_011-34b"/>
言之人遂留公為太僕卿遼東廵撫缺員陞公都察院<lb/>
左僉都御史賜勅以行守将海伯董興姻聨曹欽公一<lb/>
切裁之以正又造戰車創義倉行贖罪法設月輪簿凡<lb/>
百號令一新時建州人董山潜結朝鮮公使土官終成<lb/>
授以成算往亷之得朝鮮授董山中樞院使制書以還<lb/>
公疏曰乗其未發急遣二使問之可伐其謀朝廷廼命<lb/>
一給事往朝鮮一錦衣譯者往建州兩處初不肯承出<lb/>
書示之咸相顧愕然各貢馬<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>罪北部博囉聚衆欲入<lb/>
<pb n="KR2g0038_WYG_011-35a"/>
塞自率師廵邊營於境外者凡三月得風濕之疾自此<lb/>
始都指揮夏霖事多不法與董興相結納僉事胡鼎按<lb/>
其罪四十公以狀聞詔中官及錦衣郭指揮逮霖而籍<lb/>
之不意中途受賂乃凑虚實相半都御史冦深因併劾<lb/>
公輕聼胡僉事言調南京太僕少卿刑部缺堂上官廷<lb/>
臣言非公不可召陞右侍即尋以憂還河間今上皇帝<lb/>
即位起復公于兵部又轉左成化丁亥四川貴州山都<lb/>
掌蠻㨿大壩山箐之險叛服不常陞公尚書提督軍務<lb/>
<pb n="KR2g0038_WYG_011-35b"/>
與襄城伯李瑾統畨漢兵討之公至永寧自督大軍入<lb/>
金鵝池又分四路兵期㑹于大壩将士依公方畧用神<lb/>
銳勁弩攻賊賊不能支連破二十餘寨獲銅鼓數十斬<lb/>
首五千級生擒二千餘賊復走入深洞公命軍士以土<lb/>
石窟其門以兵圍之月餘賊死洞中臭十餘里又隂察<lb/>
九姓土獠之附于賊者還師撲之未及載都掌悉平乂<lb/>
布置衙門造事以定凱還進兼大理卿有白金綵幣襲<lb/>
衣之賜前此公營大壩凡兩月淫雨不時瘴癘薦興舊恙<lb/>
<pb n="KR2g0038_WYG_011-36a"/>
復作至是四上疏請老俱不允辛夘春上以雨雪不降<lb/>
求言公上言兵事可更張者四兵弊可伸理者五詔下<lb/>
所司執政者難之未幾三邊有事悉如公所料南京缺<lb/>
叅賛機務大臣廷臣交章薦公為宜上允所請公至南<lb/>
京適彗出軒轅乃與六卿合議復上言興利除害三十<lb/>
餘事多見諸行他若汰貪縱修舊典可書者尚多在南<lb/>
京叅賛已四載復疏乞休上重違志賜勑還鄉有疾若<lb/>
去體其勿乆安于家之語明年公還休寜里第又四年<lb/>
<pb n="KR2g0038_WYG_011-36b"/>
<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>世距其生則永樂丁酉閏五月十六日得壽六十有<lb/>
三𦵏邑東南南山之原配林氏累封夫人子男三長即<lb/>
敏政成化丙戍進士及第授翰林編修累陞左春坊諭<lb/>
徳學行為時所嘉次敏徳太學生次敏行孫男三壎圻<lb/>
塏嗚呼公儀觀魁偉性資剛果六籍百子無不渉獵為<lb/>
詩文畧不經意而雄渾可傳事親孝少時嘗力耕以養<lb/>
居憂廬墓側有芝産之瑞教子弟嚴而有方待内外親<lb/>
族恩義兼盡遇故人子矜恤振㧞惟恐不及凡百玩物<lb/>
<pb n="KR2g0038_WYG_011-37a"/>
一不以掛目為諌官知無不言言必達大體而嫉惡太<lb/>
嚴佐兩藩及法司必以敬正輔長官不隠忍坐視以為<lb/>
賢掌兩京兵政及征伐俱有成績又能任怨南京守臣<lb/>
或欲預錢榖詞訟公曰守備機務所以謹非常若此乃<lb/>
有司之事也斷不可預論者以為得體征川貴時詔以<lb/>
便宜之權付公公自發兵至凱還不爵一人不殺一人<lb/>
同事者以為言公曰刑賞人主之大柄懼閫外事不集<lb/>
而假之人若幸而事集又竊㺯之豈人臣之道也論者<lb/>
<pb n="KR2g0038_WYG_011-37b"/>
又曰此古名臣之心名臣之言可以為後世法若今敏<lb/>
政輩進進未已能昌大其業安知天之報公不在此耶<lb/>
號晴洲釣者有晴洲集若干卷藏于家銘曰於惟襄毅<lb/>
晉臣之系宋儒之裔豪傑其才剛大其氣於昭襄毅科<lb/>
第髙登祿位馴致兵刑聿司留鑰是寄果哉襄毅衆方<lb/>
棼棼我獨易易不數言間能决大議偉哉襄毅車轍所<lb/>
至吾民獲利威震蠻夷名揚當世無憂襄毅文事武備<lb/>
有人承繼誕昌前烈引而弗替無憾襄毅善始令終皇<lb/>
<pb n="KR2g0038_WYG_011-38a"/>
恩特異歸於南山垂休千祀<lb/>
　　興化知府岳君墓誌銘　　　　　葉　盛<lb/>
英宗皇帝既復辟宥宻之臣累出親擢其第五人則吾<lb/>
友燕山岳君正也君固竒士而王吏部忠肅公又嘗亟<lb/>
稱其賢上雅重之君亦自幸魚水之遭凢所陳請所撰<lb/>
述所對答竭盡忠藎多稱㫖一日湯序言變異将以古<lb/>
法進云奸臣未盡之故上以問君君叩首曰奸臣未聞<lb/>
求之将人人自危况序術疏淺宜不足信上恱時石曹<lb/>
<pb n="KR2g0038_WYG_011-38b"/>
二猾勢方張君虞其将來必不盡靖因極言於上前且<lb/>
退而面開導之使為保全計二猾雖陽諾好辭中實銜<lb/>
之葢未幾君之禍作矣上猶惜君甚止出為欽州同知<lb/>
既又追及逮繫責戍甘肅之夷鎮二猾尋踵敗上惻然<lb/>
有思曰岳正言是也召還将復有所用而龍馭上升矣<lb/>
成化初君居母憂服闋御史有言當急召用君以勸忠<lb/>
詔仍元職吏部言當調南京有㫖其勿調命充經筵講<lb/>
官纂修本朝實録適兵部清黄官缺部院大臣㑹薦君<lb/>
<pb n="KR2g0038_WYG_011-39a"/>
遂以成化元年四月俾知興化府以行君在官生財惠<lb/>
民民始譁而終服號賢守有司者或不知禮君君廼有<lb/>
歸志嵗己丑來朝請致仕家居越三載為成化八年九<lb/>
月十一日疾卒得年五十五公卿以下皆往弔哭莫不<lb/>
嗟悼曰岳先生亡矣君字季方别號蒙泉畿内漷縣人<lb/>
曽祖徳甫祖思銘父興懐逺將軍輕車都尉府軍前<lb/>
衛指揮同知母太淑人劉氏君少年已能學有名二十<lb/>
一領鄉薦卒業太學正統戊辰㑹試同考誤寘落卷中<lb/>
<pb n="KR2g0038_WYG_011-39b"/>
侍講杜寜獨驚其文以為此吾輩中人遂占首選廷試<lb/>
第三名授翰林編修景㤗三年陞右春坊賛善兼編修<lb/>
天順初元改修撰是年六月被命入内閣叅預機務及<lb/>
其得罪去僅一月耳居偉貌美髯言論灑灑動循矩度<lb/>
居家孝弟交朋友有始終之誼平生性剛而志髙抱負<lb/>
經濟不輕屈下人有古豪傑之風石曹事或迂議之且<lb/>
以未信為言直應之曰何得以諫官處我我道當如是<lb/>
其篤於自信如此人有不可意事雖權貴人當言即言<lb/>
<pb n="KR2g0038_WYG_011-40a"/>
之無宿藏而人不之察以故愛君者雖多卒不能勝夫<lb/>
嫉君者之屢也配宋氏孺人側室周氏子男二増堂皆<lb/>
天女六長許嫁而卒已嫁者婿朱㫤生員李經翰林編<lb/>
修李東陽餘俱未行君之學精慱旁熟荘騷至方外<lb/>
度數諸書無所不窺所著經解務出新意多儒先所未<lb/>
發惟深衣纂誤成書文章有𩔖博稿若干卷書法晉唐<lb/>
可名家嗚呼美才如君即特置華要先皇帝之明也中<lb/>
間蹇連坎坷有若不堪處者然觀君今日之金緋在躬<lb/>
<pb n="KR2g0038_WYG_011-40b"/>
考終牖下自非先皇帝今皇帝之明且仁則雖欲得此<lb/>
難矣若是者在君其亦可以無憾哉以卒之年十一月<lb/>
十一日塟祖塋之側君之兄端府軍千戸祥哀君無子<lb/>
率猶子坪培均坦墉長號嚮予乞銘予為作銘慰答之<lb/>
亦以慰君於地下焉爾銘曰古有李白其人亡嗣亦有<lb/>
栁州擯斥以死其名之長弗繫乎此<lb/>
　　侍郎葉文荘公言行録　　　　　楊　亷<lb/>
葉盛字與中直𨽻崑山人第進士歴仕正統成化間官<lb/>
<pb n="KR2g0038_WYG_011-41a"/>
至吏部侍即卒年五十五謚文荘<lb/>
公授兵科給事中己巳之變公率同列劾将臣扈從者<lb/>
失律敗事請誅夷之以謝天下然後選将練兵以復不<lb/>
共載天之讐如此則大綱以正大義以明時邊境未寜<lb/>
大臣有奏留邊将守京師者公言今日之事邊闗為急<lb/>
往者獨石為營不棄則六師何以䧟于紫荆關白羊不<lb/>
破則敵騎何以薄都城急宜遣固守宣府居庸為便已<lb/>
而河南陳州流民扇動命公往視公即兼程以進除貪<lb/>
<pb n="KR2g0038_WYG_011-41b"/>
虐賑飢寒民用安輯<lb/>
景㤗元年八月北兵送駕還京将入闗矣有隠名具帖<lb/>
言迎復事者大臣見之顧忌不敢舉公曰此野人無情<lb/>
之言達于上感動必矣或沮以匿名書公不顧具疏言<lb/>
之有㫖令尚書胡濙封進帖雖留中而正論有不泯焉<lb/>
遷山西布政司右叅政協賛獨石等處軍務先是獨石<lb/>
馬營入城遇敵失守殘破未復公列其利害可興革者<lb/>
為八條以進次第罷行之入城既設暖舖以便行旅復<lb/>
<pb n="KR2g0038_WYG_011-42a"/>
均蔬圃以給将士制度品式纎悉備既而又請官銀五<lb/>
千兩買牛千餘頭摘戍卒不任戰者俾事耕稼嵗課糧<lb/>
于官凡軍中買馬勞功恤貧諸費皆於是乎取給自是<lb/>
家給人足邊地歡洽嵗亦屢登以外艱去擢右僉都<lb/>
御史廵撫兩廣公乞終制不允至廣興利革弊尤盡厥<lb/>
心請許鹽商計鹽多寡入米餉邊而後出境公私兩利<lb/>
之<lb/>
成化八年北兵出没河套為西邊患有言増兵守險者<lb/>
<pb n="KR2g0038_WYG_011-42b"/>
有言大舉搜套驅出河外沿河築城堡抵東勝徙民耕<lb/>
守其中者公為吏部侍即受命往議方畧奏言搜河套<lb/>
復東勝此皆事勢所難惟増兵守險可為逺圖宜令守<lb/>
臣剷削邊墻増築城堡收新軍以實邊選土兵以助守<lb/>
此不但可責近效而亦足為長便也從之公温雅簡重<lb/>
崇道誼尚名節言動思跂古人居家惇孝友蒞官清慎<lb/>
勤恪設施不苟與僚友論事不激不隨其取人先行檢<lb/>
而後才藝終不及人之過公退手不釋卷考古辯疑殆<lb/>
<pb n="KR2g0038_WYG_011-43a"/>
忘寢食而于世俗聲色財利之好澹然不以經心惜乎<lb/>
大用未䆒而卒<hi>並彭時撰神道碑</hi>
顯允文莊萬夫之特博學宏詞忠言逺識君子焉依樂<lb/>
善無斁給事青𤨏以登憲職撫綏朔南保釐勿失吏<lb/>
禮之貳徳音秩秩希文不相古今所惜<hi>彭韶撰賛</hi>
　<lb/>
　<lb/>
　<lb/>
<pb n="KR2g0038_WYG_011-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷十一<lb/>
</p>
<p>
</p>
  </div>
</body>
</text>
</TEI>
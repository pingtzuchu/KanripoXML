<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷十</head> <lb/>
    <p>
<pb n="KR2g0038_WYG_010-1a"/>
欽定四庫全書<lb/>
　明名臣琬琰録卷十<lb/>
　　　　　　　　　　　　　明　徐紘　撰<lb/>
　　靖江府右相李公墓誌銘　　　　陳　璉<lb/>
公諱質字文彬號樵雲姓李氏其先開封祥符人宋季<lb/>
有仕於徳慶者因家焉公生頴悟有大志蚤知嗜學經<lb/>
史子集無不讀讀輒記憶既長遭元季多故與時落落<lb/>
不合遂家居不出日與弟文昭放情山水以詩酒自娛<lb/>
<pb n="KR2g0038_WYG_010-1b"/>
居無何中原擾攘嶺海多事公起構義兵捍鄉里及徳<lb/>
慶路䧟士民遑遑無所依戴推公入守之日夜浚城隍<lb/>
繕甲兵扼險要以遏他冦由是一路頼之以寧時據鄉<lb/>
邑者多刻剥殘忍公嘗戒麾下非遇敵毋妄殺或執敵<lb/>
人來獻卒給衣糧從之家雖富饒急於賑施三族與鄉<lb/>
里流寓之貧者咸有所仰以故一時名士如建安張智<lb/>
茶陵劉三吾江右伯顔子中羊城孫仲衍王彦舉皆聞<lb/>
風來歸及大明皇帝定鼎金陵遣師南討洪武戊申四<lb/>
<pb n="KR2g0038_WYG_010-2a"/>
月平章廖公永忠恭政朱公亮祖總師至公遂散麾下<lb/>
全城歸附總兵遣使入奏上嘉公忠誠召至慰勞再三<lb/>
賚予優渥就擢中書㫁事越明年己酉轉都督府㫁事<lb/>
階奉訓大夫皆能執法丞相都督咸敬憚之五年壬子<lb/>
授刑部侍郎階中順大夫尋陞本部尚書階奉議大夫<lb/>
尤慎於刑獄盡哀矜之情致淑問之頌寛猛適中為上<lb/>
所知日益親幸時開行省於浙江念厥地素重號稱難<lb/>
治宜簡廷臣有徳望才器者往綏之即拜公浙江行省<lb/>
<pb n="KR2g0038_WYG_010-2b"/>
恭知政事階中奉大夫是年秋九月也下車首以承流<lb/>
宣化為己任振紀綱正風俗勸農桑興學校舉遣賢䘏<lb/>
民隠知無不為為無不力居三年惠流兩浙厥績以𢡟<lb/>
聲聞於上天子念公老召還致政於京師嘗入見賜坐<lb/>
便殿訪以時政得失直言無隠上益重之八年己卯冬<lb/>
十月復起為靖江府右相階資政大夫有敕奬諭甚至<lb/>
公益思竭誠以盡輔導之職嘗入覲因奏乞歸省先隴<lb/>
上可其請王親揮翰賦詩以賜復命藩憲元僚與府中<lb/>
<pb n="KR2g0038_WYG_010-3a"/>
官屬宴餞於江之滸人莫不以為榮後王坐事去國公<lb/>
隨終焉公美風儀性孝友治家有法接人以誠雖極顯<lb/>
融情素冲淡暮年尤工於詩有樵雲集若干卷生於元<lb/>
延祐丙辰三月十一日卒於洪武庚申閏五月某日初<lb/>
權厝金陵聚寳山後某年某月某日歸塟鄉之清秀里<lb/>
布山之源祖廣孫累贈嘉議大夫禮部尚書父熈春累<lb/>
贈中奉大夫浙江行中書省恭知政事祖妣孔氏贈淑<lb/>
人妣林氏贈夫人公凡三娶先梁氏次石氏俱贈夫人<lb/>
<pb n="KR2g0038_WYG_010-3b"/>
汪氏封夫人弟文昭學識優長隠徳弗耀子四人恒震<lb/>
復熈皆知學好禮惟復有詩名孫男四人公瑾公瑜公<lb/>
瓛公玖女三人孫女二人次第公之行實來速銘者即<lb/>
震也於戲自元綱解組海宇共争乘時起者莫不剥下<lb/>
自封樹威肆毒少知推一毫為利人事公能仁其族屬<lb/>
以及於衆視彼之暴豈直相千萬哉及一時與公全城<lb/>
來歸者鮮克有終惟公踐歴中外官至卿相忠義著朝<lb/>
廷聲名滿天下勲垂竹帛徳在人心五福備膺子孫蕃<lb/>
<pb n="KR2g0038_WYG_010-4a"/>
衍非先世積善之深公存心之厚何以臻是哉銘曰嶷<lb/>
嶷李公值元鼎沸保障鄉里公之庇民如室斯宇公之<lb/>
好賢誠出肺腑聖明御歴威讋四夷公散其徒全城來<lb/>
歸帝嘉厥誠錫以禄秩尋陞秩官克殫忠赤後恭大政<lb/>
於浙之中威徳交敷聲聞上聰致仕於朝出於寵渥時<lb/>
有敷陳多所禆益逮居相國有諤其言直錐不容此志<lb/>
則完之身云亡之徳弗替慶流綿綿式延後裔清秀之<lb/>
里布山之阡勒銘貞石垂美萬年<lb/>
<pb n="KR2g0038_WYG_010-4b"/>
　　中憲大夫贈翰林學士胡公墓表　胡　廣<lb/>
嗚呼先公棄諸孤三十有六年未克以表於阡將無以<lb/>
昭著先徳夙夜是懼用敢述言行以刻諸石先生諱夀<lb/>
昌字子祺世居金陵始祖公覇南唐吉州刺史子勝避<lb/>
地廬陵之鄉因成家焉七世祖宋貲政殿學士忠簡公<lb/>
銓銓子泳宋右承務郎泳次子渠宋兵部尚書渠子煌<lb/>
煌子文彬宋南郡文學徙居邑儒行鄉子敬之宋修職<lb/>
郎又徙吉水之大州子諱震龍字起晦宋宣義郎子洪<lb/>
<pb n="KR2g0038_WYG_010-5a"/>
範宋國學上舍生先公曽祖也祖諱元吉字鼎亨究極<lb/>
羣經不樂仕進急義好施以徳行稱考諱崧字彌高號<lb/>
貫齋博士有隠徳嘗一試於有司輒就引退探索至奥<lb/>
以造其成妣夫人韋氏有賢行先是未有子嘗禱於神<lb/>
大父夢巨星墜於舍已而生先公時元至順癸酉六月<lb/>
八日也生而岐嶷稍長端重如成人犬父尤鍾愛從寵<lb/>
元同先生受學於郡城事師為學日謹不懈深為寵先<lb/>
生重寵先生没再學於莘樂吳先生卒業於門先生尤<lb/>
<pb n="KR2g0038_WYG_010-5b"/>
篤愛事親至孝親疾侍湯藥日夜不解衣帶親䘮哀毁<lb/>
幾殆諸父相繼没力疾以營䘮塟撫諸兄弟娣長為畢<lb/>
婚嫁元末兵亂避於洪歳壬寅皇朝兵下洪先公偕豪<lb/>
傑迎王師遂分兵趨吉安初偽漢右丞鄧克明降以其<lb/>
衆從征吉水反奔回新淦王師追之弗及獲居民男女<lb/>
萬餘指以為從賊欲盡戮之先公言於軍師曰此良民<lb/>
也非從賊者不可殺軍師愕曰有是哉訊之果良民乃<lb/>
盡釋之民賴以活洪武元年州守費震辟為郡文學<hi>闕</hi>
<pb n="KR2g0038_WYG_010-6a"/>
　春詔入京試吏禮二部選十八人次名第八明日召<lb/>
廷對適大史奏文星見太祖喜親擢十八人為監察御<lb/>
史先公首上書言都陜其畧謂天下已定鴻業已成國<lb/>
家大事莫先於建都夫咸陽乃邦畿千里之地山河之<lb/>
險固田壤之膏膄光嶽之氣全寒暑之候正自昔成周<lb/>
漢唐得以措社稷於悠久者也天下可為都者凡四河<lb/>
東地勢高厚跨有西北控制蕃漢堯嘗都之然其地隘<lb/>
塞卞梁北界黄河南臨江淮宋嘗都之然其地平曠無<lb/>
<pb n="KR2g0038_WYG_010-6b"/>
險阻可依洛陽周公嘗卜之矣周漢嘗遷之矣然嵩邸<lb/>
諸山何若殽函終南之險瀍澗伊洛之水何若涇渭㶚<lb/>
滻之雄故得天地之中據華夏之要莫闗中若也可以<lb/>
永郊廟之享可以綿子孫之祚莫闗中若也可以居重<lb/>
而馭輕可以强本而弱支可以頓天下之兵可以聳諸<lb/>
侯之望舉莫如闗中也臣聞居中而制外者易居外而<lb/>
制中者難陛下以難而制易者何也實天以授陛下也<lb/>
夫鍾山龍蟠石城虎踞江南之喉襟陛下肇基於此中<lb/>
<pb n="KR2g0038_WYG_010-7a"/>
國迎刃而解誠得乎天命之全吳晉宋齊梁陳得氣運<lb/>
之偏不能制中原而中原制之者中原有人也中原有<lb/>
人則金陵之勢僅足以據有江南中原無人然後可以<lb/>
控制天下今大寳已歸正統斯建正當上合天心下符<lb/>
民望願移江上之龍輿永鎮闗中之大業臣職當言路<lb/>
天下之事固將次第言之而獨以此為先者蓋觀古之<lb/>
聖帝哲王創業於悠久莫不以建都為重故敢首以為<lb/>
言惟陛下圖之書奏太祖嘉悦時廣西初定擇人按治<lb/>
<pb n="KR2g0038_WYG_010-7b"/>
先公與御史王子啟被召入對稱㫖遂除廣西提刑按<lb/>
察僉事先公儀表魁岸及陛辭太祖顧謂曰真可慴服<lb/>
蠻夷至則出臨諸郡敷宣徳意撫察民隠不事威望務<lb/>
存大體嘗録囚有疑獄必平反之恒語吏曰人死罪不<lb/>
復更生罪茍當無憾不當則負寃無窮嘗求其當恐猶<lb/>
失之過况不求乎由是所活者多時征税失實令憲官<lb/>
監收以羨為額先公監處視舊獨無増㢘使舉他郡例<lb/>
為言且恐併得罪先公曰實無増有罪吾獨當之不敢<lb/>
<pb n="KR2g0038_WYG_010-8a"/>
虛羨以病民後亦無事民竟受惠融州真仙岩多碑刻<lb/>
見元祐黨人碑尚存即擊碎之六年調知彭州初灌縣<lb/>
都江堰自秦李<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>為蜀守鑿堆以分江水灌溉成都田<lb/>
畆歴代相沿修治兵亂堰廢民不得耕田野荒蕪先公<lb/>
以修堰興水利為言逹諸省府咸不樂反復詰難欲沮<lb/>
格不行先公曰所利於民吾何恤乎乃再三言便辭剴<lb/>
切轉聞於朝命始下省就委先公得命亟集丁夫伐木<lb/>
萬五千有竒竹十九萬八千有竒縳長木為三脚架鋭<lb/>
<pb n="KR2g0038_WYG_010-8b"/>
上而濶下束短木於其腰戴以竹筏堅置於江口水中<lb/>
表裏二重大小九十餘坐復架長木於横木之上壓之<lb/>
以石制其動揺却立順水木於三脚架外又排立水竹<lb/>
於順水木傍布以竹簟苴以萑葦實以沙土牐㫁江流<lb/>
乃用工淘洗積汙以竹編籠狀若長蛇凡千三百餘實<lb/>
以沙石包䕶堰岸重疊三層以分水勢前高後低隆然<lb/>
下垂名曰象鼻用木三千餘横從錯綜交串其面又用<lb/>
木三千餘削其末自上擊下貫穿聮擊使無冲決修築<lb/>
<pb n="KR2g0038_WYG_010-9a"/>
都江及水釣魚大石門侍郎口寳瓶口顔上等堰岸以<lb/>
丈計者凡二百二十有八又作䕶水堤二里修堰畢放<lb/>
水循渠下流灌溉成都田畆充足公私皆喜前代修堰<lb/>
鑿石甃墄欲其固練油灰膠其縫冶鐵扃鍵其中又鑄<lb/>
鐵柱鐵龜當水之衝以鐵為巨莋交系於鐵柱之上春<lb/>
夏水泛旋見衝決然縻費錢粮至動以萬計先公計於<lb/>
毎歳隙水涸之時如前修治則官不費財民不費力而<lb/>
沾水利者亦樂於趨事為文記之後一守先公之法又<lb/>
<pb n="KR2g0038_WYG_010-9b"/>
修彭州彭口諸堰當堰廢時城中鑿井四五丈不見泉<lb/>
居民炊饌取水於千里外朝夕壓苦及是堰成引水旋<lb/>
注鑿井即生水民免負汲之勞四召流通勸其開墾教<lb/>
以樹藝先是民税僅足給官俸暨後歲増數倍兵荒州<lb/>
多暴骨命徧収痊之一夕夢人羅拜堂上為政三年專<lb/>
務徳化視民如子獄無一囚庭有古槐數十株其半已<lb/>
枯至復榮茂鵲來巢樹間去地數尺馴擾不驚及將去<lb/>
鵲羣噪連日九年陞延平府吏有不撿者望風遁去比<lb/>
<pb n="KR2g0038_WYG_010-10a"/>
至臨事神明宿弊悉革厥後有淫祠前居者數見有怪<lb/>
避舍别所或以為言先公曰非祀典神何得處此遂毁<lb/>
其祠室而居之絶其妖妄作興學校修先賢祠表章延<lb/>
平李先生之學奬勵生徒多底於成甫期年百廢具舉<lb/>
奸蠧屏迹治化大行㑹有大星墜閭光芒照室家人咸<lb/>
驚已而棄諸孤實丁巳夏五月十四日享春秋四十有<lb/>
五先是偶得疾日視事不輟或勸令少休先公曰一息<lb/>
尚存豈宜自逸翊日坐㕔事署案畢舉手告同僚曰今<lb/>
<pb n="KR2g0038_WYG_010-10b"/>
日與公等永訣矣言訖而終同僚遽抱持號泣士大夫<lb/>
莫不傷悼市人無老少皆哭雖武將悍卒咸感動嗟息<lb/>
為具棺殯歛給驛傳送柩還家以是年十二月十八日<lb/>
卜厝於縣南黄土嶺白竹塘之原後有松生墓側團如<lb/>
車蓋覆於墓人以為隂徳所至云初娶太夫人晏氏元<lb/>
獻公之嫡生一女先卒再娶太夫人吳氏考諱師尹即<lb/>
莘樂先生元進士永豐縣丞家世官族太夫人生二男<lb/>
四女男直與廣也女長適永豐劉子仍次適黄志榮次<lb/>
<pb n="KR2g0038_WYG_010-11a"/>
適徐宗威宿州知州㓜適解與高孫男四人種穆導穗<lb/>
女五人長適劉誠餘在室曽孫男一人善裔先公居鄉<lb/>
黨治家理動必由禮雖一飯未嘗不敬對人無疾言遽<lb/>
色有犯不較重義樂施甚於嗜欲有孤弱者矜憐扶植<lb/>
不使失所故士宦所至多惠愛凡有利於民者盡心竭<lb/>
力不辭勞瘁俸入以周賔客服食無華靡取適可而止<lb/>
歴官數任不隨一僕所處蕭然無異平時暇則賦詩暢<lb/>
懷寄興高逺胸襟灑然無所凝滯與人言惟以忠孝亷<lb/>
<pb n="KR2g0038_WYG_010-11b"/>
讓惇厚誠敬為先故當言路傾竭不諱歴揚風紀持憲<lb/>
公平典領州郡盡心撫字懇懇愛恤吏感於徳民懷於<lb/>
仁棄諸孤之日無一毫長物惟圖書數卷遺田園僅可<lb/>
營衣食有文集詩集若干卷行世小子廣生一月先公<lb/>
宦遊不幸七年而孤頼太夫人長育教訓惟不肖無以<lb/>
自立不能顯揚先徳今幸際遇聖明竊禄於朝荷天子<lb/>
推恩榮加褒贈宜有所表見於世謹述其世譜及考先<lb/>
公徳行其常聞太夫人教言撮其槩以掲於阡庶後世<lb/>
<pb n="KR2g0038_WYG_010-12a"/>
子孫瞻仰先公之徳而興其孝敬之思者有感於斯焉<lb/>
　　翰林待制王公墓表<hi>禕</hi>　　　　　鄒　緝<lb/>
大明受天命掃除羣雄奄有區夏元主既逺遜於漠北<lb/>
獨其梁王巴圖時猶據守雲南地恃其險逺弗遂臣服<lb/>
屢遣使往諭之輒殺使者拒不從命太祖皇帝終欲以<lb/>
徳綏懷之洪武五年正月乃復遣翰林待制王公持詔<lb/>
往諭焉衆皆謂公文學詞臣不宜逺蹈不測之竟而公<lb/>
辭色慷慨即日就道既至雲南見梁王諭曰大明受命<lb/>
<pb n="KR2g0038_WYG_010-12b"/>
統一疆宇皇帝聰明神武作君萬邦内外大小罔敢不<lb/>
服惟爾西南僻在遐逺未被聲教故遣使者來諭意宜<lb/>
順天道奉圖歸職方否則偏師南指坐見夷滅矣梁王<lb/>
聞公言頗駭懼欲降㑹沙漠有遣使至雲南聞其納我<lb/>
使怒責梁王使速殺公梁王初不肯後不得已乃出公<lb/>
見之公慷慨言曰天實訖汝元祚我明代之汝如爝火<lb/>
餘燼尚欲與日月爭光耶我將命逺來誓為國死終不<lb/>
為若屈遂被害時六年癸丑十二月二十四日也年五<lb/>
<pb n="KR2g0038_WYG_010-13a"/>
十有二公既沒後八年大兵始平雲南梁王敗死遂郡<lb/>
縣其地又十有五年其子紳任為成都府文學乃往求<lb/>
遺殖不可得因訪其諱所製神主以歸將奉公之遺衣<lb/>
冠以塟志弗獲而卒永樂五年十二月二十四日其孫<lb/>
稔始即青岩里象鼻岡奉公之神主塟焉遵父命也公<lb/>
諱禕字子克金華義烏人祖炎澤考良玉皆仕元為學<lb/>
官公少從學於侍講學士黄公溍其為人長身山立屹<lb/>
然有偉度大祖皇帝初下金華聞公名遣使召公一見<lb/>
<pb n="KR2g0038_WYG_010-13b"/>
甚悦即處以幕職未㡬授江南儒學提舉司校理遷侍<lb/>
禮郎兼引進使除起居注出為同知南康府事及太祖<lb/>
皇帝即大位召還議禮以不合意復出判漳州府二年<lb/>
己酉詔修元史復召公還與翰林學士宋濓同為總裁<lb/>
官遂拜翰林待制承直郎同知制誥兼國史院編修官<lb/>
預教大本堂公既為上所知甚見禮遇嘗謂浙東儒者<lb/>
惟卿與宋濓耳公凡兩佐郡事皆有善政其在南康當<lb/>
兵革之後人民迯散百不存一庶事皆草創公披搸莾<lb/>
<pb n="KR2g0038_WYG_010-14a"/>
剔瓦礫以建府署撫摩其瘡殘而安輯之民由是稍復<lb/>
其故又収禮其士之賢而廪餼之搜除姦蠧經理廢壞<lb/>
郡以安集民至於今思之其在漳州府亦然其於史職<lb/>
雅擅其長裁繁剔穢公之功為多及教大本堂尤盡開<lb/>
導之益上毎召對必賜坐從容宴語久之而後退性剛<lb/>
直於人少許可人初見之若不可即及一言合意即傾<lb/>
盡無所靳少時嘗遊元都翰林張起岩危素諤勒哲圖等<lb/>
雅敬重其才列薦之時元政已非公一獻書闕下不報<lb/>
<pb n="KR2g0038_WYG_010-14b"/>
即南歸讀書以養其親公學問深粹博覧經籍兼綜百<lb/>
家與胡翰宋濓俱以文章名江南三人之交相上下而<lb/>
公之才氣尤雄逺其文章簡而嚴深而肆跌宕閎偉卓<lb/>
然鮮儷盖自宋元諸君子之後所以振起斯文者公與<lb/>
胡宋二人實為之首也公之學問文章既已不可及而<lb/>
其死忠大節復炳炳然昭如日星不可遏如此嗚呼公<lb/>
可謂無愧於古烈丈夫矣公之忠義在人心其行實在<lb/>
國史而稌復欲有以表掲於阡者亦孝子孝孫不忘其<lb/>
<pb n="KR2g0038_WYG_010-15a"/>
親之心也公娶何氏子二人綬早世紳仕為國子博士<lb/>
卒孫男五人穆穰稌稔稚女三人平生所著述自有集<lb/>
行於世皆不論獨叙其大者於此使以告其鄉之人<lb/>
　　博士王君墓誌銘　　　　　　　鄒　緝<lb/>
君諱紳字仲縉姓王氏婺之義烏人其先本太原祁人<lb/>
五代時有為節度使曰彦超者始自㑹稽徙義烏宋時<lb/>
有諱固者嘗從學於安定胡先生登皇祐五年進士第<lb/>
為固陽令以卒邑之有科第盖自固始也南渡後復有<lb/>
<pb n="KR2g0038_WYG_010-15b"/>
典方州積階金紫食邑開國封男者子孫自是世為仕<lb/>
宦家君曽祖炎澤元石峽書院山長祖良玉常山儒學<lb/>
教諭考禕博學有文行最為世所推重國初由儒臺校<lb/>
理歴官起居注出佐南康漳州二府召修元史為總裁<lb/>
官遂拜翰林待制奉使雲南以節死妣何氏君㓜孤鞠<lb/>
於其兄綬讀書慷慨有志操見史傳中有以功業文章<lb/>
名世者輒慕之稍長從鄉先生翰林承㫖宋公景濓逰<lb/>
宋公教以為文章即能馳騁變化議論鑿鑿出人意表<lb/>
<pb n="KR2g0038_WYG_010-16a"/>
宋公極稱之曰吾友待制公有後矣一時流輩亦皆以<lb/>
為不可及然君不自以為足益搜閲經史下至諸子百<lb/>
家考索無遺居家事親孝與兄相友愛母病奉湯藥未<lb/>
嘗去左右夜卧衣不解帶及母卒哀毁不能勝未㡬其<lb/>
兄又殁君㷀然單居然君學問亦遂成名聲籍籍於人<lb/>
矣洪武辛未蜀王方求士有以君國初名臣子其學行<lb/>
文章有稱於時遂遣使以幣羅君既至蜀王見之喜甚<lb/>
謂長史黄友義曰王徵士不逺千里而來卿宜善為館<lb/>
<pb n="KR2g0038_WYG_010-16b"/>
穀復作詩以賜之因命為成都府文學使得朝夕見君<lb/>
念待制公死節雲南逺在萬里外乃請於王乞往求遺<lb/>
殖王憫其情許之為資給其行既至訪其所在不可得<lb/>
哭泣悲哀不能置迺作真陽慟哭記以述其志既還蜀<lb/>
王復賜以冠服及帶所以禮遇之者益至蜀人以君受<lb/>
王知遇之厚皆相愛慕自藩閫諸司大臣無不敬禮者<lb/>
歳戊寅閏五月給事中徐誠監察御史黄凱復以文行<lb/>
共薦君君遂入拜國子博士其時四方賢士皆來集京<lb/>
<pb n="KR2g0038_WYG_010-17a"/>
師君復與其知名者相遊處其文章益工而名日益盛<lb/>
其位將益顯以大而君竟不幸以疾卒於金陵之官舍<lb/>
享年四十有一時庚辰十二月十六日也君平生志行<lb/>
修潔性寛厚善於取友有與之契合輒傾意以接之人<lb/>
或相忤亦不與之較常曰吾於坦懷接物虛已納人庶<lb/>
幾有焉所奉素儉薄居家亦無所矜飭酷嗜著述每夜<lb/>
孤燈獨坐吟詠多忘寢食雖祁寒盛暑不少變至於體<lb/>
憊力疲而猶未巳也為文章泓涵演迆豐蔚雅贍稱其<lb/>
<pb n="KR2g0038_WYG_010-17b"/>
家法尤善為五言詩冲澹古雅有陶韋風致所居四壁<lb/>
蕭然無華靡玩好之物惟經籍滿架而已娶丁氏曹氏<lb/>
子男四人穆稌稔稚女一人孫男一人淵君既卒之明<lb/>
年三月稔以君之䘮歸塟義烏之崇德鄉青岩里象鼻<lb/>
岡又明年復狀君之行來請銘余與君交既厚而相知<lb/>
為尤深每與君聚㑹極論天下士未嘗不慨然興嘆知<lb/>
君之所志逺盖所謂磊落竒士也惜其夀不及中年而<lb/>
遽止於此可哀也君所著詩文有繼志齋集三十卷平<lb/>
<pb n="KR2g0038_WYG_010-18a"/>
生所交㳺文章豪傑之士甚衆或以事先卒或仕宦散<lb/>
處四方無能為君發其幽光者然則非余其誰銘銘曰<lb/>
學足以嗣其先仕足以行已志有昭此立百世之遺<lb/>
　　吳尚書傳　　　　　　　　　　李應禎<lb/>
尚書吳公雲字友雲宜興清泉鄉人世業儒父仲傑仕<lb/>
元湖南財賦提舉公少有文行為國子生同輩皆推重<lb/>
之國朝洪武元年太祖高皇帝遣魏國徐公北定元都<lb/>
魏國以禮敦遣公赴京是年九月除𢎞文館校書郎二<lb/>
<pb n="KR2g0038_WYG_010-18b"/>
年改陜西渭南縣丞四年召還擢刑部郎中尋遷磨勘<lb/>
司令五年拜刑部尚書六年出為湖廣行中書省叅知<lb/>
政事八年坐事被逮至上重其才即釋之時以元梁王<lb/>
據雲南尚未下特命公往使諭之曰今天下混一四夷<lb/>
賔服獨雲南一隅未奉正朔殺我使臣朕欲以兵取之<lb/>
恐勞師費財且傷逺人卿能為朕作陸賈乎公對曰天<lb/>
命所在誰敢違之苐彼恃險逺故阻聲教臣奉陛下威<lb/>
徳往告以大義諭以禍福彼必附順若㝠頑不從興師<lb/>
<pb n="KR2g0038_WYG_010-19a"/>
未晚上然之遂遣公行㑹梁王使其鐵知院等二十餘<lb/>
人使漠北為大軍所獲械送京師上欲以恩懐之今與<lb/>
雲偕行至雲南之沙塘口鐵知院等謀曰吾屬奉使不<lb/>
逹中道被執而還罪必不免於是説公改易制書共給<lb/>
梁王公不從欲殺之適梁王亦遣人來刼降逼令變服<lb/>
改裝往見公曰朝廷念雲南一方生靈不忍加兵特遣<lb/>
使持勑招降汝輩今反欲脅使臣以降邪吾以死自誓<lb/>
終不為汝屈遂被害既而梁王壯其節命収其骸骨送<lb/>
<pb n="KR2g0038_WYG_010-19b"/>
蜀給孤寺藏之後雲南竟入版圖朝廷始知公之死適<lb/>
其子黻亦以其事來白乃命馳驛奉襯歸塟而許黻為<lb/>
國子生黻貧不能還鄉以公嘗仕湖廣即塟江夏縣金<lb/>
口鎮歳久遂占籍江夏公四子其季衮永樂初由歳貢<lb/>
生除交阯安逺縣知縣今曽孫曰志高𤣥孫曰鳯翔家<lb/>
益貧不振應禎往來宜興知公之名久矣及官南京兵<lb/>
部以公事過湖訪其子孫得之至金口將謁公墓已犂<lb/>
為田居人莫肯言者蓋其家益貧故不祭掃者已久莫<lb/>
<pb n="KR2g0038_WYG_010-20a"/>
能辨識於是求其地契則與家藏誥命及遺書俱燬於<lb/>
火矣為之嘆息不已獨嘗考論公之為人於學士大夫<lb/>
及鄉之故老得公使事為詳重其伏節死又可以為世<lb/>
道之勸輒書而為傳後必有白其事於朝者則公之名<lb/>
當與金華王忠文公並傳於世也<lb/>
　<lb/>
　<lb/>
　<lb/>
<pb n="KR2g0038_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷十<lb/>
<pb n="KR2g0038_WYG_010-21a"/>
欽定四庫全書<lb/>
　明名臣琬琰續錄卷十<lb/>
　　　　　　　　　　　　　明　徐紘　撰<lb/>
　　前監察御史陳公誌銘　　　　　王　㒜<lb/>
公諱綱字從道姓陳氏蘇之長洲人髙祖貞元淛<lb/>
江行樞宻院都事曽祖文達海道萬户府總管祖<lb/>
則成洪武初由春坊司直改河南道御史以直言授<lb/>
旌賞考哲封監察御史母王氏文靖公汝玉之女贈<lb/>
<pb n="KR2g0038_WYG_010-21b"/>
孺人公在童孺時已有鉅人志長而嗜問學通春秋<lb/>
宣徳乙夘領鄉薦其名在第二㑹試入冑監厯事都<lb/>
察院正統己巳英廟親征北方未還景帝監國尋即<lb/>
大位時京師擾攘人心洶洶廷臣雖職居䑓諌亦莫<lb/>
敢昌言國是公據古証今上中興要務八條一曰<lb/>
謹天變二曰急先務三曰正軍法四曰布恩澤五曰<lb/>
廣言路六曰屏奸邪七曰公薦舉八曰察羣吏其大<lb/>
要謂中興與創業無異因敗為成轉禍為福惟在君<lb/>
<pb n="KR2g0038_WYG_010-22a"/>
心一轉移之間冬十月北兵進逼京城公復上勤王急<lb/>
務謂敵勢張甚非直要求金帛而己未必不欲效金人<lb/>
以汴宋待我也然我國家輿圖之廣倉廩之實甲兵之<lb/>
利固非宋比然求其人种師道李綱軰亦未多見乞遴<lb/>
選武臣授以方畧俟其深入乃奮擊之及勑邊將勒兵<lb/>
内向邀其歸路設有倡為和議緩於武偹且請南遷以<lb/>
圖偷安者即為奸臣宜急加誅以為衆戒疏入上感悟<lb/>
命施行之且竒其才可任風紀即日授公浙江道監察<lb/>
<pb n="KR2g0038_WYG_010-22b"/>
御史明年景㤗改元上時政五事皆一時安撫之計辛<lb/>
未奉璽書廵視兩淮鹽課權貴為之歛戢壬申還朝賜<lb/>
宴光祿寺以示優異尋以邊境未寜敵情莫測上軍國<lb/>
大計八條皆見嘉納時吏部缺尚書上命舉可稱任者<lb/>
公率同官言左都御史王翺嚴公峭直右副都御史年<lb/>
富操履端方大理寺卿薛瑄特正不回此三人者擇而<lb/>
用之庶能品藻人才追蹤王直上於是召王翺為吏部<lb/>
尚書以年富為户部而薛瑄亦相繼大拜三載賜敕命<lb/>
<pb n="KR2g0038_WYG_010-23a"/>
有咸克振勵不添厥官之褒先是京師有警兵多離次<lb/>
遣使四方召募丁壯聚之勇敢營歳乆逋逃者衆大臣<lb/>
請治其罪編之尺籍公上言召募之初既諭以大義復<lb/>
許以事定遣歸故徤夫勇卒雲集京師争先自效既而<lb/>
淹留日乆恩寵未及飢寒廹身勢必逃避且皇上嘗體<lb/>
天地好生之仁於犯大辟者尚原其死俾𨽻尺籍何至<lb/>
使應募無辜之民與之為伍刑賞失中莫此為甚方今<lb/>
水旱相仍流亡接踵萬一事例太重搜求太急致生事<lb/>
<pb n="KR2g0038_WYG_010-23b"/>
端為患非小兼之邊務尚殷急於用武他日復有召募<lb/>
誰其肯從上是其言悉詔不問義勇得復於民者數千<lb/>
人甲戌廵按福建時官䑓山民聚為盗渠魁未獲而逮<lb/>
繫脇從公至釋之趣師勦捕且追其典守者於是與衆<lb/>
相忤按察使楊珏乃誣摭公于朝當道亦多忌公遂左<lb/>
遷陜西邠州判官再徙甘州前衛經歴部符未下而公<lb/>
已丁外艱歸由是絶意功名修復舊業于尹山之陽為<lb/>
終焉計建思菴于先塋之側塑先賢范文公及文信公<lb/>
<pb n="KR2g0038_WYG_010-24a"/>
像於中語人曰初吾自分得用於時當學范公否<lb/>
則為文公死爾今兩失之奉其所為像以見吾志<lb/>
識者憫焉公賦性剛毅不肯屈下好善之心雖切而嫉<lb/>
惡太甚事有不可雖達官貴人亦面折之不為少容以<lb/>
故立朝未乆一斥不復亦其勢然哉春秋七十有六以<lb/>
成化丁酉三月廿三日卒配徐氏封孺人子男四莊萃<lb/>
華莖孫男七元輔元佐元亮元齡元睦元桂元弼初葬<lb/>
徐孺人于呉縣鳯凰山先塋亦自預為壽藏至是荘等<lb/>
<pb n="KR2g0038_WYG_010-24b"/>
奉柩以戊戌三月二十二日窆焉先期奉河南陽武訓<lb/>
導陳頎状來請銘予與公同朝最久故序而銘之其辭<lb/>
曰陳在成周官有世公暨于後人代躋顯融不隕益封延<lb/>
昇於公惟公才雄式克自奮憂國奉公讜言危論爰求<lb/>
其中有源有本曷不究施卒於困頓鸞鳯伏竄鴟鴞翺<lb/>
翔從古已然於今奚傷公道在人厥聲惟懿太史作銘<lb/>
垂千百世<lb/>
　　眘菴彭先生傳　　　　　　　　葉　盛<lb/>
<pb n="KR2g0038_WYG_010-25a"/>
先生彭氏名朂字祖期别號眘菴宋御史中丞思永十<lb/>
二世孫也系出唐安定王後吉州刺史玕始居廬陵山<lb/>
山口六世祖司農少卿少英從文天祥起兵勤王始遷<lb/>
今永豐故今為永豐人曽祖黄徳以書經試不偶乃業<lb/>
醫濟人家有種徳堂葢期待其子孫所以識也祖景忠<lb/>
父叔敏先生生有異質七歳日記數百言嘗從郷父老<lb/>
入佛寺獨不拜寺僧强之不從反叱之曰彼佛踝跣不<lb/>
衣冠我何拜焉人大竒之父間私語之曰爾能力學以<lb/>
<pb n="KR2g0038_WYG_010-25b"/>
繼前聞人乎即應聲曰吾能之於是遣從里孫儒曽以<lb/>
南游大通四書理經之㫖年廿六登永樂乙未進士第<lb/>
念親老乞教職就養得南雄府教授在官凡得一美衣<lb/>
食必先奉親諸生化服其為教以經書熟讀講觧為先<lb/>
作文次之毎選諸生之尤者聚一室同飲食躬為訓導至<lb/>
終其任不替造就甚多雲南鄉試聘為考官驛舟抵廣<lb/>
南界有稱臨安府先求見贄以黄金先生笑却之三日<lb/>
復尾其後因怒叱左右擒其人不得既至方鎮諸公禮<lb/>
<pb n="KR2g0038_WYG_010-26a"/>
待甚厚凡塲屋事一惟先生言是聼乃知黔國公晟都<lb/>
師昻二公以考官營私是科則各使人偵之獨先生嚴<lb/>
不可犯故爾九載赴吏部以急闕乃除建寜教授績效<lb/>
如南雄有許宗道者以醫書為權要所嬖因中傷官民<lb/>
人謟事之按察使副王増刷卷來卧病道中許一女孫<lb/>
飲人家而寘轎於生員游亨門亨歸怒毆其轎夫許銜<lb/>
之即以游氏父子魘魅入誣且以其居近童五郎祠為<lb/>
証増入其言遂寘亨父叔七人重罪俱就其平民因神<lb/>
<pb n="KR2g0038_WYG_010-26b"/>
而下獄者四百餘家且以増素敬先生恐先生直其誣<lb/>
并讒先生不得見一日官吏聚揖増言兹事不枉人畏<lb/>
其威皆曰然先生獨立言游氏非巫者五郎非邪神初<lb/>
損地築城人也事載郡志大人勿信讒衆駭愕而退部<lb/>
選召送志書入乃大愧悔盡釋<hi>下缺</hi>
　　亷齋先生行狀　　　　　　　　婁　諒<lb/>
先生姓呉氏始祖諱兢汴州人唐睿宗時累遷諌議大<lb/>
夫七世孫諱宣娶蜀主孟㫤女徙居撫州子孫因家臨<lb/>
<pb n="KR2g0038_WYG_010-27a"/>
川之種湖髙祖諱景南號南窻工詩呉文正公序其集<lb/>
曽祖諱審號楚江慱學詞藻清䴡祖諱涇號逸愚徙居<lb/>
崇仁之蓮塘父諱溥字徳潤號古厓國子司業剛介自<lb/>
守所為詩文有古集母裴氏先生以洪武二十四年<lb/>
十二月十有二日生逸愚夢祖墓一藤盤旋而上問<lb/>
墓傍一老人此為何藤答曰攀轅藤翌日先生生因名<lb/>
夢祥長諱與弼字子傳號康齊繼母鄭氏先生資稟英<lb/>
異八九歳時已負氣岸讀書鄉校嶷然有立待親京師<lb/>
<pb n="KR2g0038_WYG_010-27b"/>
習舉子業科第可期矣永樂己丑年十九一見伊洛淵<lb/>
源錄道統之傳心慨慕焉及覩明道書日夜玩讀乃知<lb/>
聖賢之必可學遂棄舉業謝絶人事獨處小樓日玩四<lb/>
書諸經洛閩語錄收歛身心沉潜義理視世之所尚舉<lb/>
不足為其志直欲造乎聖賢之域其詩曰九仭始一簣<lb/>
千里方跬歩又曰誠當通鬼神志當貫金石葢不下樓<lb/>
者二年辛夘冬以用工過苦致疾遂還鄉遭風幾覆衆<lb/>
皆驚怖失惜先生獨正襟危坐舟定問其故曰吾守正<lb/>
<pb n="KR2g0038_WYG_010-28a"/>
以俟耳居鄉動必以禮或誚其迂或哂其僻先生介特<lb/>
凛然不少變於俗葢其㴠養體認功深而力定已如此<lb/>
毎省親太學粗衣弊履人莫識其為司成之子里閭之<lb/>
人多横逆勿與校益厚其徳久從其化中歳家亦貧衣<lb/>
食不給風雨不蔽躬親稼穡手足胼胝非其義一介不<lb/>
以取諸人好學之篤不知晝夜寒暑雖在途或夜分或<lb/>
枕上亦黙誦精思無一雜念敬義夾持明誠兩進自强<lb/>
不息日親程課毁譽欣戚不一動其心古之聖賢嘗形<lb/>
<pb n="KR2g0038_WYG_010-28b"/>
諸夢寐昨非今是日改月化門人胡九韶嘆曰先生可<lb/>
謂日進無疆者矣先生剛毅疾惡慕明道之和易凡遇<lb/>
逆境必加含容用力既乆渾然無復圭角之露然當風<lb/>
頺俗靡之中壁立萬仭非剛毅不能也深慨嗜利者多<lb/>
師道不立四方來學者却其束修雖饑寒切身有所不<lb/>
顧嘗語學者曰吾平生得患難進了學先韶曰惟先生<lb/>
遇患難能進學在他人則惰志矣嗚乎天所以困窮拂<lb/>
欝其身葢欲堅志熟仁而勝大任也及其工夫貫徹不<lb/>
<pb n="KR2g0038_WYG_010-29a"/>
怨天不尤人動靜語黙之間莫非鳶飛魚躍之妙其事<lb/>
親則忘其孝親心或微有不順負罪引慝終亦底豫㓜<lb/>
失所恃事繼母如所生異母諸弟友愛兼篤夫婦之間<lb/>
未嘗有惰容接朋友以誠敬講論義理每忘寢食待親<lb/>
賔隨其所遇不屈其所無間有寒士欲就學者克己為<lb/>
義而館榖之惟恐人不入於善歳㐫餓莩相枕勸諭富<lb/>
民發廪賑濟全活者甚衆里有灌䕃溝池乆湮為田率<lb/>
鄉人開墾修築之人有所賴倡明正學逺近尊信皆知<lb/>
<pb n="KR2g0038_WYG_010-29b"/>
崇禮義斥異端惟恐不遵其教為耻先生於世味淡然<lb/>
年十九嘗從楊洗馬學見先生器識超卓未嘗以弟子<lb/>
禮相待情義極厚洗馬位居保傅屢寄聲於先生先生<lb/>
竟無一字相達先生道益髙譽益廣天下仰之縉紳尚<lb/>
徳之士累上章褒薦俱疾弗起天順元年十月忠國公<lb/>
石亨上疏論先生學行之髙士𩔖為之矜式朝廷宜禮<lb/>
聘至京崇以祿位俾展嘉猷英宗皇帝允其言遂遣行<lb/>
人曹隆賫詔兼禮幣起先生于家十二月行人奉詔至<lb/>
<pb n="KR2g0038_WYG_010-30a"/>
小陂二年三月上道五月壬寅至京欽授左春坊左諭<lb/>
徳先生上疏辭軄上召入文華殿從容顧問尋遣使賜<lb/>
紗羅羊酒柴米續奉聖㫖朝廷允聞高誼特用徵聘今<lb/>
恵然逺來朕甚喜恱然幣以將誠官以命徳禮非過也<lb/>
不允所辭士友咸勸先生就職先生曰淺陋之學衰病<lb/>
之軀豈堪任使茍就職使須屹然風采動于朝端方不<lb/>
負天書期待之重豈敢為竊祿之官甲辰再疏辭職奉<lb/>
聖㫖固知本心不干仕進亦不煩以冗務特處以宫僚<lb/>
<pb n="KR2g0038_WYG_010-30b"/>
之職不必再辭戊申學士李賢請㫖召先生入内閣講<lb/>
中庸己酉三疏懇辭奉聖㫖固辭雖得難進之義揆之<lb/>
中道無乃過乎欲觀秘書可勉就職丙辰先生令子<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>
赴吏部告疾部以疾聞上知先生終不可以强留畧有<lb/>
允辭之意七月庚寅四疏終辭奉聖㫖既年老有疾不<lb/>
能供職準辭丙申進封事十䇿一曰崇聖志二曰廣聖<lb/>
志三曰隆聖徳四曰子庶民五曰謹命令六曰敦<lb/>
教化七曰清百寮八曰齊庶政九曰廣言路十<lb/>
<pb n="KR2g0038_WYG_010-31a"/>
曰君相一徳同心己未召入文華殿上眷注無已丁寜<lb/>
纂修書籍賚以銀幣給以月廪復遣行人王惟善送歸<lb/>
仍賜詔褒嘉以示拳拳之意先生既辭上令内臣傳㫖<lb/>
勑行人惟善曰天氣近寒吳與弼年老一路好生看顧<lb/>
莫教他費力上之眷遇亦云至矣先生拳拳愛君之誠<lb/>
豈不欲行其所學以繼二帝三王之治顧乃懇辭者葢<lb/>
有不得已焉耳己夘九月遣門生車泰進謝表辛巳冬<lb/>
先生適楚拜舊師楊少傅之墓壬午春適閩拜朱子考<lb/>
<pb n="KR2g0038_WYG_010-31b"/>
亭以申平生慨慕之懐己丑十月十七日夘時以疾卒<lb/>
享年七十有九先生間氣所鍾挺然獨立無所傳聞道<lb/>
甚早其為學也尊徳性以極乎道體之大道問學以盡<lb/>
乎道體之細反躬實踐隠顯一致其成徳也人欲静而<lb/>
而氣宇和大本立而達道行知足以周萬物道足以濟<lb/>
天下其心歉然未嘗自以為足也先生風格髙邁議論<lb/>
英發善啟廸人聼其言者莫不踴躍思奮恒舉程子之<lb/>
言勵學者曰言人當以聖為志言學當以道為志言進<lb/>
<pb n="KR2g0038_WYG_010-32a"/>
修不可躐等必先從事於小學以立其基然後進乎大<lb/>
學以極夫體用之全論語則以博文約禮為要孟子則<lb/>
以求放心充四端為本中庸則謹乎存養省察之功以<lb/>
致中和之極明太極以知性之原䆒西銘以識仁之體<lb/>
易宗程朱而鄙後學新竒之説書則古文雖致朱子之<lb/>
疑或者以為偽書而删之先生以為古文雖平易而義<lb/>
理亦精深固不得而去取也朱子詩觧已無餘藴春秋<lb/>
則本程子而資胡氏之發明三禮則講而習之以見聖<lb/>
<pb n="KR2g0038_WYG_010-32b"/>
人品節之精嘗嘆宋末以來箋註之繁率皆支離之說<lb/>
眩目惑心非徒無益而反有害焉故不輕於著述異端<lb/>
雜說不接於目俗儒之說一覧而得失瞭然理明義精<lb/>
也程朱之言不忍釋手心契道合無古今之異也所謂<lb/>
文皆積中發外之實清明峻㓗曲折迂紆讀之使人自<lb/>
然興起詩則本乎性情原於義理優柔雄渾有盛唐興<lb/>
致日錄紀日新之功𤼵事理之藴大小楷得晉體自成<lb/>
一家而妙於變化天文地志律歴醫卜罔不䆒其說若<lb/>
<pb n="KR2g0038_WYG_010-33a"/>
先生可謂全人矣嗚呼紫陽没後世道統無傳所尚者<lb/>
文詞訓詁功名利達而己先生奮乎百世之下覽前迹<lb/>
而啟其任道之機逺續闗閩之絶學誠矌古之豪傑也<lb/>
平生歴患甚多務學甚苦竟不獲少試于時惜哉先生<lb/>
始居石泉宣徳戊申居小陂正統庚申居種湖祖基二<lb/>
載而復居小陂成化八年十月乙酉塟本邑羅原岡娶<lb/>
五峯陳氏子一人<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>女三人長適豐城人胡金次適同<lb/>
邑饒循㓜適臨川饒協先生没有年矣<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>以諒受學門<lb/>
<pb n="KR2g0038_WYG_010-33b"/>
下俾狀先生之行顧諒之淺陋何足形容萬一特述聞<lb/>
見之梗槩以詔後世云謹狀<lb/>
　　貞孝先生私謚議<hi>孫鼎</hi>　　　　　王　㒜<lb/>
儒君子經徳不囘卓行不忒以正已而率人者必其能<lb/>
深明理道洞徹事機判是非得失之途嚴内外輕重之<lb/>
分而聲利不能移形氣不能梏故以守則固以行則篤<lb/>
總萬善而探其本歴萬變而不失其正非如後世匹夫<lb/>
單人執小諒負偏行以成名而立方者其所就固淺淺<lb/>
<pb n="KR2g0038_WYG_010-34a"/>
矣而謂其可以輔倫導俗以表師於人乎哉明故廣東<lb/>
道監察御史致仕廬陵孫先生天賦真醇學力懇到行<lb/>
義著于州里材名播于都邑始領江浦教事再陟松江<lb/>
浦教事再陟松江郡學閱二十年履䋲蹈墨正模定範<lb/>
塈登憲臺兼總學政列郡遵化多士向方恤民生之薦<lb/>
臻於饑饉則憂勤之念形於奏疏瞻聖駕之未返於沙<lb/>
漠則悲憤之心發於聲詩及夫請老而歸人斯仰止疾<lb/>
亟而終歛襟待盡若先生者可謂一息尚存終始不離<lb/>
<pb n="KR2g0038_WYG_010-34b"/>
於正者矣然先生性至孝奉二親務得其歡心在松江<lb/>
時嘗控騎郊迎以樂親之就養及御史績成遂銜歸恩<lb/>
省以榮上褒封母䘮未除哀毁不輟父年及耄色養不<lb/>
違郡守欲薦聞於上邦人率觀化於下卒之身没而父<lb/>
以壽考終若先生者可謂敬而能安安可能也卒為難<lb/>
矣先生没既五年而壹惠之典未舉至是門人之在朝<lb/>
者以為知理之正而守之勿去者本天徳之貞循仁之<lb/>
愛而行之不拂者全人性之孝此先生之善之大而可<lb/>
<pb n="KR2g0038_WYG_010-35a"/>
取以為謚者也翰林侍讀學士雲間錢溥先生之髙弟<lb/>
也既為文以表其墓謂㒜嘗辱先生之教盍申衆議而<lb/>
定謚然與今郡守程宗亦嘗親炙於先生者使併刻石<lb/>
墓上庶過之者知尊其名而仰之不替不亦可乎僉曰<lb/>
可遂合而謚之曰貞孝先生云謹議<lb/>
　<lb/>
　<lb/>
　<lb/>
<pb n="KR2g0038_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續錄卷十<lb/>
</p>
<p>
</p>
  </div>
</body>
</text>
</TEI>
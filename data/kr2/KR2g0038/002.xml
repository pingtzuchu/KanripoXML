<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷二</head> <lb/>
    <p>
<pb n="KR2g0038_WYG_002-1a"/>
欽定四庫全書<lb/>
　明名臣琬琰録卷二<lb/>
　　　　　　　　　　　　　明　徐紘　撰<lb/>
　　曹國李公歧陽武靖王神道碑銘<hi>有序</hi>董倫<lb/>
洪武十有七年春三月開國輔運推誠宣力武臣特進<lb/>
榮禄大夫右柱國大都督府左都督曹國公同知軍國<lb/>
事李公薨於第皇上輟視朝三日親製文遣使致祭追<lb/>
封歧陽王諡武靖賜塟地於鍾山之陰越三年秋有司<lb/>
<pb n="KR2g0038_WYG_002-1b"/>
奏王神道碑石已具而未有刻辭明日詔臣倫為文撰<lb/>
次王之勛徳以寵其子孫於無窮臣倫再拜稽首而退<lb/>
謹按王諱文忠字思本姓李氏世為泗州旴𣅿人父隴<lb/>
西恭獻王尚曹國長公主生王十有二歲而公主薨時<lb/>
元末大亂恭獻攜王走軍中幾不能存聞皇上駐兵滁<lb/>
陽始來見焉皇上喜甚即自養育擇師傅以敎之一日<lb/>
取所業示近臣曰是亦可矣當於馬上習之歲丁酉乃<lb/>
以舍人領軍策應池州偽漢陳友諒發兵冦城王奮擊<lb/>
<pb n="KR2g0038_WYG_002-2a"/>
敗之戊戍春正月進攻青陽石埭太平旌徳皆下二月<lb/>
敗元判院鄂爾和於萬年街遂破苗獠于於潛昌化獲<lb/>
其婦女輜重甚衆王恐士卒恃此富驕莫有門志因激<lb/>
怒使其盡殺所獲焚其輜重曰此何足惜能努力破敵<lb/>
何患不富貴乎衆咸奮厲進次淳安夜襲破偽洪元師<lb/>
營降其衆千餘三月㑹寧河王鄧愈越國公胡大海兵<lb/>
取嚴州授帳前總制親兵都指揮使司左副都指揮兼<lb/>
領元帥府事守嚴州時嚴新破城壁未備而偽呉張士<lb/>
<pb n="KR2g0038_WYG_002-2b"/>
誠遣其徒率苗獠水陸奄至王與戰大敗其衆復取所<lb/>
斬俘馘載巨筏中乘流而下水冦見之亦遁冬十有二<lb/>
月帥師攻諸暨克之壬寅春三月擢浙江等處行中書<lb/>
省左丞癸卯春二月苗獠蔣英搆亂金華賊殺越國胡<lb/>
公王聞亂率兵馳賊委城夏四月守將謝再興據諸暨<lb/>
以叛上命築新城於諸郡之西以拒之秋九月再興誘<lb/>
士誠寇東陽王自嚴將鋭師破之冬十月陞右丞乙巳春<lb/>
正月士誠遣偽司徒李伯昇大率其徒號二十萬冦新<lb/>
<pb n="KR2g0038_WYG_002-3a"/>
城王聞之即合將士未至新城十里許有地曰龍潭立<lb/>
營其上新城守將遣人由間道詣王曰衆寡莫敵姑宜<lb/>
避之以俟大軍之至王曰以衆論之則我非彼敵以謀<lb/>
論之則彼非我敵且八千之謝𤣥破八十萬之苻堅庸<lb/>
非衆乎吾若未戰而退則彼勢益熾雖大軍至亦難為<lb/>
攻矣莫若與戰死中求生正在今日何避之有遂下令<lb/>
曰彼衆而驕我少而鋭以鋭當驕可一戰而擒擒彼之<lb/>
後輜重皆汝等有也明日交戰王橫槊據鞍引數十騎<lb/>
<pb n="KR2g0038_WYG_002-3b"/>
乘高馳下直出陣後衝其中堅敵列騎逆戰王格殺數<lb/>
人出入陣中所向皆靡因督衆乘之敵遂大潰亂自相<lb/>
蹂躙城中將士亦鼓譟而出呼聲動地莫不一當百斬<lb/>
首數萬級擒將士七百餘人委棄鎧仗彌亘山丘自是<lb/>
張不能寧矣丙午八月召還京師陞受宸算總水陸之<lb/>
師下江浙冬十月師進克桐廬新城富陽至餘杭謝再<lb/>
興子五人嬰城固守王合圍攻之一日而拔杭守將潘<lb/>
允明聞之恐遣員外方彛詣軍門請降王曰師來臨城<lb/>
<pb n="KR2g0038_WYG_002-4a"/>
而員外逺來得無以計緩我師乎彛曰大人奉命伐叛<lb/>
所過秋毫無犯杭雖孤城生齒百萬擇所托而來尚有<lb/>
他意乎王見其誠引入卧内歡笑欵接因命條畫入城<lb/>
次第翼日遣歸允明遂封府庫籍軍數出城拜降王入<lb/>
宿於城上令曰敢有擅入民居者斬有一卒下借民釜<lb/>
即磔以徇由是内外帖然民皆不知有更革事就加榮<lb/>
禄大夫浙江等處行中書省平章政事戊申春正月上<lb/>
即皇帝位國號大明改元洪武二月閩中旣平餘燼復<lb/>
<pb n="KR2g0038_WYG_002-4b"/>
合詔王討平之二年春以王為偏將軍副開平王常遇<lb/>
春征進迤北由遵化度鹿兒嶺敗江文清於錦川次大<lb/>
寧元將伊蘇逆戰一鼓敗之追至灣河斬其宗王慶生<lb/>
遂進次大興王度其必走乃分兵千餘伏其歸路敵果<lb/>
夜遁遇伏大破之斬其將鼎珠進克上都秋七月開平<lb/>
王薨於軍中八月詔王領其衆接援慶陽師至太原大<lb/>
將軍中山王徐達已討平之王聞大同受敵甚急因諭<lb/>
衆曰吾與若等受命而來閫外之事有利於國者專之<lb/>
<pb n="KR2g0038_WYG_002-5a"/>
可也若候進止吾恐大同之敵愈盛不可復制於是出<lb/>
鴈門次馬邑元邏騎數千猝至王與戰擒其將劉平章<lb/>
進次白陽門又擒敵中四大王前軍已去敵五十里為<lb/>
營王至遽令遷之復前進五里阻水為營是夜敵果悉<lb/>
鋭來攻王堅壁不動委二營以待敵督令死戰自寅至<lb/>
辰度其飢疲乃分軍為左右翼出擊大破之乘勝逐北<lb/>
擒其將圖嚕卜降衆萬餘遂進兵至莽格展不見敵而<lb/>
還三年春正月授征北左副將軍總兵北伐二月師出<lb/>
<pb n="KR2g0038_WYG_002-5b"/>
野狐嶺降其守將進師察罕諾爾擒其平章祝貞夏五<lb/>
月克應昌獲元孫密迪哩巴拉及后妃宫女金寶玉册<lb/>
以歸元太子僅脱身走追之不及而還過中興擒元將<lb/>
江唐國公進攻紅羅山其擁兵自固者皆請降冬十月<lb/>
朝廷論功行賞加開國輔運推誠宣力武臣特進榮禄<lb/>
大夫右柱國大都督府左都督曹國公同知軍國事食<lb/>
祿三千石賜鐵券四年西蜀平詔王帥兵鎮撫五年春<lb/>
詔王同中山復征迤北王總兵東道五月取和林師進<lb/>
<pb n="KR2g0038_WYG_002-6a"/>
於昆至哈喇穆爾敵連遁去王曰兵貴神速千里襲人<lb/>
難多重負乃留東平侯韓政駐輜重於廬車河令士卒<lb/>
各持二十日糧兼程並進至圖喇河元將哈喇章曼濟<lb/>
悉起營渡河列騎以待王督軍力戰敵却追至翰海敵<lb/>
來益衆王據險為營示以單弱敵疑有伏遁去軍還失<lb/>
故道乏水渴死者甚衆王患之至格爾瑪斯出野尋水<lb/>
脈忽所乘馬以足跑地泉隨湧出三軍賴之乃刑牲以<lb/>
祭六年冬十月將兵屯代縣出朔州擒元大位巴延巴<lb/>
<pb n="KR2g0038_WYG_002-6b"/>
哈七年春詔總兵北征王駐兵代縣遣將各出至賽音布<lb/>
拉克擒其平章陳安禮瑪蘓繙至於順寧門陽者斬其<lb/>
將珍珠律至白登者俘其國公鄧博囉特穆爾秋七月<lb/>
攻大寧高州大石厓克之斬其宗王托多實哩擒承㫖<lb/>
巴爾嘉還自是邊境肅然矣十三年詔參贊國事禆益<lb/>
恒多至十六年冬十有二月王有疾明年春疾轉亟東<lb/>
宫臨視明日上親幸其第撫悼良久乃還王召諸子訓<lb/>
以大義翌日而薨時三月丙戍日也享年四十有六高<lb/>
<pb n="KR2g0038_WYG_002-7a"/>
祖諱某贈中奉大夫浙江等處行中書省參知政事妣<lb/>
林氏贈夫人曽祖諱某贈貲善大夫浙江等處行中書<lb/>
省左丞䕶軍追封臨淮伯妣蔡氏胡氏俱贈臨淮伯夫<lb/>
人祖諱某贈榮禄大夫浙江等處行中書省平章政事<lb/>
柱國追封隴西侯妣陳氏贈隴西侯夫人考諱禎特進<lb/>
榮禄大夫駙馬都尉右柱國曹國公追封隴西王諡恭<lb/>
獻妣曹國長公主太皇太后所生皇上皇姊也繼妣陳<lb/>
氏追封淑徳夫人王娶畢氏累封曹國夫人子男三世<lb/>
<pb n="KR2g0038_WYG_002-7b"/>
子景隆襲封曹國公次増枝次芳英皆上所賜名女長<lb/>
適汪致淵次適高昂孫男順安女一王器量沉閎人莫<lb/>
測其際臨陣蹈厲奮發至遇大敵膽氣益壯故有不戰<lb/>
戰必勝及釋兵家居恂恂若儒生嘗師金華范祖幹胡<lb/>
翰講明性理之學其處身處家一循理度惟謹及出為<lb/>
詩詞皆偉壯可觀至音樂華靡泊如也嗚呼王起貴戚<lb/>
際風雲之會東征西討挺立殊功名滿天下生有大國<lb/>
之封死有王爵之賜夀雖不及而耿耿者固將與國相<lb/>
<pb n="KR2g0038_WYG_002-8a"/>
永久非可與身同泯也臣倫故謹掇其大事有繫於世<lb/>
者為之銘銘曰天生聖人篤開大業風行電指孰不震<lb/>
懾時惟武靖豐頥秀頬皇親訓迪才日煜煜偎長三軍<lb/>
屢奏佳捷俾奠南服民心孔惬新城之役血滔四流以<lb/>
少制多歸王之謀武林之兵降其守臣市不易肆歸王<lb/>
之仁先聲旣赫聞者膽落直擣其穴王公就縛彼卒如<lb/>
羊我卒如熊摧陷無堅皆王之功王乃慊然曰我有成<lb/>
皇上所敎匪臣之能海宇載穆倚樹嘯吟王雖不言簡<lb/>
<pb n="KR2g0038_WYG_002-8b"/>
在帝心錫封於曹旌王之勞金符刻誓天意彌高乃贊<lb/>
國經髙密是紹秉誠束禮百僚可表夀豈惟多天奪之<lb/>
暴星殞砥拆伊誰控告皇上悼閔賜兹刻文百世之下<lb/>
昭王崇勛<lb/>
　　衞國鄧公寧河武順王神道碑　　朱夢炎<lb/>
洪武十年冬十一月初九日開國輔運推誠宣力武臣<lb/>
特進榮禄大夫右柱國衞國公鄧愈自河州召還至夀<lb/>
春以疾薨訃聞上哭之哀為輟朝三日詔追封寧河王<lb/>
<pb n="KR2g0038_WYG_002-9a"/>
諡武順其月十九日柩車至三山門車駕臨奠且親視<lb/>
其葬地而舊塋在鳳臺鄉者狭隘弗稱上乃遍覽傍近<lb/>
岡阜擇於城南西山之原寛平爽塏敕有司營建墓兆<lb/>
仍命遷王母夫人及弟哻之喪同塟焉凡喪事所須皆<lb/>
官給之㤙至渥也上猶念其功不已召臣夢炎等於廷<lb/>
諭之曰愈事朕二十二年東征西討勤勞至甚歴鎮八<lb/>
州有功無過爾其撰文刻之石以昭不朽臣謹按公牘<lb/>
所載賜名愈泗州虹縣人三世弗仕以王貴曽祖父大<lb/>
<pb n="KR2g0038_WYG_002-9b"/>
公贈資善大夫中書右丞追封臨淮伯曽祖母孟氏追<lb/>
封臨淮伯夫人祖父太公贈榮禄大夫中書平章政事<lb/>
柱國追封南陽侯祖母戚氏追封南陽侯夫人父諱順<lb/>
興贈特進榮禄大夫大都督府右都督右柱國追封衞<lb/>
國公母張氏追封衞國公夫人王生而魁偉㓜有大志<lb/>
勇略過人元季壬辰天下雲擾王父衞國公起兵於鄉<lb/>
遂戌臨濠與元兵戰死之長兄反隆代領其衆未㡬友<lb/>
隆病卒衆推王領軍事年方十六王出戰必挺身破敵<lb/>
<pb n="KR2g0038_WYG_002-10a"/>
軍中咸服其勇歲乙未上駐師滁陽王自盱眙率所部<lb/>
來附充管軍總管其年夏六月從度大江克采石取太<lb/>
平繼而元將曼濟哈雅以舟師振采石陳額森合兵數<lb/>
萬逼城下上親督兵禦之調王與魏國公以竒兵出其<lb/>
後大敗之生擒陳額森丙申三月定金陵拔溧水破鎮<lb/>
江王皆與有功陞元帥出守廣徳冬十有二月長鎗謝<lb/>
元帥率衆來冦王出城奮擊俘其總管武世榮及軍士<lb/>
一千餘人丁酉三月轉行樞密院判移戌宣州七月領<lb/>
<pb n="KR2g0038_WYG_002-10b"/>
兵取休寧績溪乘勝克徽州元將敗走十月浙江苗元<lb/>
帥率衆十餘萬來攻城時徽州新附城郭未完守禦之<lb/>
器未備王激厲將士明立賞罰與越國公胡大海等分<lb/>
門並出奮兵力戰大敗其衆生擒部將胡辛等一百五<lb/>
十八人賊衆奔潰婺源元江同僉領兵來降戊戍正月<lb/>
擊破特穆爾巴哈元帥寨斬首五百餘級追至婺源東<lb/>
門擒殺特穆爾巴哈獲士卒三千餘人遂克婺源三月<lb/>
取嚴州四月攻淳安縣賊帥金子珍敗走獲馬一百餘<lb/>
<pb n="KR2g0038_WYG_002-11a"/>
匹降其頭目軍士三千餘人遷同僉樞密院事五月浙<lb/>
江苗陽復率衆屯徽州烏龍嶺拒却之九月轉僉書行<lb/>
樞密院事己亥正月領兵略浙江臨安大敗張冦於閑<lb/>
林寨庚子七月番陽院判于光及右丞余椿擊走偽漢<lb/>
部將辛同知取饒州遂以其城來附有㫖命王往鎮之<lb/>
饒城彭蠡湖而偽漢主陳友諒尚據江州數遣舟師來<lb/>
攻城王斂兵東門外與余椿于光等連營以拒之屢殱<lb/>
其衆賊兵遂退辛丑正月除江南行省參政仍兼僉書<lb/>
<pb n="KR2g0038_WYG_002-11b"/>
行樞密院事總制各翼軍馬饒之境内弄兵者尚懷疑<lb/>
阻王推誠結納撫以恩信於是左丞吳宏等皆請降八<lb/>
月領兵襲浮梁偽參政侯邦佐棄城遁八月取樂平擊<lb/>
敗蕭總管五千餘衆擒萬户彭夀等六十八人饒境悉<lb/>
定進取江西十月駐兵於臨川之平塘時鄧克明據撫<lb/>
州遣使通欵而實無獻城之志王知其情卷甲夜趨比<lb/>
旦入城克明單騎遁翌日遣人以分省印來獻王號令<lb/>
嚴肅秋毫無犯江右之民室家相慶爭持牛酒迎勞王<lb/>
<pb n="KR2g0038_WYG_002-12a"/>
悉却而不受是時上親討偽漢主陳友諒於江州友諒<lb/>
敗走遂下江西命王以步兵來㑹車駕至南昌有㫖授<lb/>
王江西行省參知政事留鎮之時壬寅正月四日也癸<lb/>
夘夏四月友諒悉國内兵圍江西江水暴漲冦舟直抵<lb/>
城下王與諸將恊謀固守屢挫其鋒賊勢大阻相持者<lb/>
凡三月㑹上親率援兵至湖口友諒懼而退大戰康郎<lb/>
山友諒竟死甲辰三月新涂土豪鄧青叛以卒二萬人<lb/>
據永豐王調兵破之擒賊首明理問劉右丞五十一人<lb/>
<pb n="KR2g0038_WYG_002-12b"/>
八月從開平王平臨江之沙坑麻嶺十洞諸山寨合兵<lb/>
圍贑州降之南安南雄韶州皆送欵乙巳正月進江西<lb/>
右丞加湖廣行省平章出鎮襄陽西抵巴蜀北控河洛<lb/>
烽火相望新附之民未有定志王撫而鎮之民懷其惠<lb/>
軍㤀其勞遐邇悦服呉元年十月擢拜御史大夫洪武<lb/>
元年命大將軍經略中原而以王為征戌將軍征取江<lb/>
淮未取州郡三月攻唐州克之又取南陽生擒蔡國公<lb/>
史克新等一十七員軍士一千五百人馬一百五十匹<lb/>
<pb n="KR2g0038_WYG_002-13a"/>
七月克隨州右丞王誠降九月進取洪山老馬劉寨夜<lb/>
四鼓斬關而入擒殺甚衆冬十有一月率兵討蜀河莾<lb/>
張獲之金商均房之境悉定三年命王為征北左副將<lb/>
軍平隴右大敗王保保於定西招諭河州土番諸部元<lb/>
帥何索諾木布哈濟汪來等皆納印請降於是河州以<lb/>
西朶甘烏思藏等部來歸者甚衆冬十有二月定功行<lb/>
賞特封衞國公食禄三千石賜以鐵劵五年命王為征<lb/>
南將軍討灃州等處溪洞蠻夷平之九年吐蕃所部州<lb/>
<pb n="KR2g0038_WYG_002-13b"/>
城邀沮烏思藏使者掠其輜重有㫖命王為征西將軍<lb/>
往討之十月王與副將分兵為三併力齊入覆其巢穴<lb/>
窮追至崑崙山斬首不可勝計獲馬牛羊一十餘萬上<lb/>
嘉其功遣使召還未至薨王以元後至元丁丑二月十<lb/>
五日生享年四十有一兄弟三人長即友隆弟哻仕至<lb/>
羽林衞指揮僉事先王五年卒夫人曹氏側室王氏徐<lb/>
氏子男七人長鎮羽林衞鎮撫<hi>鎮後於十三年服制既終命襲封為申國公</hi>
次銘次鐸次銓次太平奴皆庶出女四人長女夫人曹<lb/>
<pb n="KR2g0038_WYG_002-14a"/>
氏出也為秦宫妃次適河南䕶衛指揮周巖餘尚㓜孫<lb/>
女一人王之塟也以是年十有二月二日丙午惟王器<lb/>
量宏偉而沉毅簡重謙恭慎密而奉公守法臨大敵而<lb/>
不懼有大功而不矜又能禮賢下士寛惠愛人廣徳宣<lb/>
州徽嚴饒撫南昌襄陽八州之民至今猶懷其徳事母<lb/>
夫人能致其孝撫弟孤㓜能致其愛葢不獨將略之雄<lb/>
兼有君子之徳宜乎為國元勛光輔帝業而膺上眷之<lb/>
隆者謹再拜稽首而為之銘曰聖皇受命地闢天開掃<lb/>
<pb n="KR2g0038_WYG_002-14b"/>
清六合鼓舞羣材惟武順王雲龍風虎仗䇿來從誓以<lb/>
身許飛渡大江奮戈前驅斧堅摧鋒何敵不除一舉姑<lb/>
孰再舉建業飈馳電掣百戰百捷玉節飛雲金戈凛霜<lb/>
有赫其威往征羣方乃輯浙東乃撫江右大閫煌煌厲<lb/>
我城守孰謂狂堅而敢慿陵自速厥辜江漢底平帝用<lb/>
有嘉平章湖廣駐節荆南爰資開蕩化仇而恩循暴而<lb/>
柔以徳輔刑澤及八州武功告成四海一統爵以上公<lb/>
受天之寵烈烈征西極討窮追殱彼勁敵張我皇威召<lb/>
<pb n="KR2g0038_WYG_002-15a"/>
還有期中道而逝九重痛悼三軍隕涕念王之忠開拓<lb/>
建功念王之徳無忝始終何以報之王封是錫衮衣繡<lb/>
裳光賁泉宅西山之原墓門有石視此刻銘永錫無極<lb/>
　　信國湯公東甌襄武王神道碑銘　方希直<lb/>
洪武三十一年九月壬辰皇帝御奉天門故東甌襄武<lb/>
王之孫昱頓首言曰先臣和没已三年墓道之碑已具<lb/>
而未有刻文惟陛下憫之俾史臣有述焉制曰可臣昱<lb/>
至翰林以文為請臣謹以其事聞有詔俾為之銘臣乃<lb/>
<pb n="KR2g0038_WYG_002-15b"/>
言曰昔元徳既衰天下大亂我太祖髙皇帝以神武明<lb/>
聖之資哀生民之無辜奮袂一麾四方響應芟夷僭盜<lb/>
蕩滌兇奸十餘年間遂濟大業雖曰天命所屬不以智<lb/>
力然猛將名臣之勛著於王室有可徵者昔王之歸鳳<lb/>
陽新第也髙皇帝有餞賜之勅其薨也有祭誄之文帝<lb/>
自謂與王同受知滁陽稱其智勇過人命勒石以紀勞<lb/>
績聖情深厚矣今陛下不遺舊而賜銘其碑以寵綏湯<lb/>
氏實行髙皇帝之遺志臣執筆從太史後何敢卒讓謹<lb/>
<pb n="KR2g0038_WYG_002-16a"/>
按故開國輔運推誠宣力武臣特進光禄大夫左都督<lb/>
左柱國議軍國事信國公追諡襄武封東甌王姓湯氏<lb/>
諱和字鼎臣世居鳳陽縣之東湖里曽祖五一府君祖<lb/>
六一府君皆以王貴追封信國公考七一府君贈特進<lb/>
光禄大夫右都督左柱國追封信國公曽祖妣<hi>闕</hi>氏祖<lb/>
妣周氏妣謝氏俱封信國夫人王㓜喪二親卓越有竒<lb/>
志嬉戲常習騎射指使羣兒父老異之及長身長七尺<lb/>
倜儻饒智略元至正間豪傑多起兵據郡縣王亦思自<lb/>
<pb n="KR2g0038_WYG_002-16b"/>
奮拔以取富貴壬辰歳滁陽王據濠兵勢強率所厚壯<lb/>
士千餘人仗劍從之滁陽王竒王驍勇置之麾下使從<lb/>
諸將略地每在前行命為百户取九灣攻濠之定逺得<lb/>
兵千百五人推為千户時髙皇帝處滁陽王甥館上委<lb/>
心推奉率兵從大洪山寨得兵八百陞長萬末復從攻<lb/>
滁州獲其守帥以功多授管軍總管招集士卒益衆又明<lb/>
年甲午帝自取和州諸將多滁陽王貴部曲顧望未盡<lb/>
效臣禮惟王以所領兵聽命甚謹帝心嘉焉㑹敵兵元<lb/>
<pb n="KR2g0038_WYG_002-17a"/>
帥陳額森復攻和州王與將士擊走之乙未六月帝渡<lb/>
江下采石定太平王獲敵馬三百士卒稱是既而額森<lb/>
與其將康將軍水陸分道冦城王擊其水軍矢中左臂<lb/>
怒氣益奮中山王徐公達寧河王鄧公愈帥師由東門<lb/>
轉戰城北破其步軍遂生擒額森以獻王分兵取溧水<lb/>
句容克而守之丙申帝定建業三月王偕中山王取鎮<lb/>
江一日克其城兵不血刃陞統兵元帥復同中山王取<lb/>
金壇及富莊七月轉同僉樞密院事丁酉三月克常州<lb/>
<pb n="KR2g0038_WYG_002-17b"/>
奉命鎮守其地攻取江陰明年偽呉張士誠兵冦常州<lb/>
王力戰却之擒其卒三百十月復來冦俘甲士千餘舟<lb/>
數十艘馬數十匹賊勢為之少沮壬寅偕中山王攻無<lb/>
錫癸夘大破士誠兵於陽山斬其梟將獲甲首五百級<lb/>
逐其别將莫將軍擄其妻子以還拜中書左丞甲辰士<lb/>
誠弟偽丞相士信冦圍長興王率步將吳福興㑹開平<lb/>
王常公遇春軍合戰士信大敗而退超遷中書平章乙<lb/>
巳擊江西劇盜姚大膽斬之遂取永新州戮偽左丞周<lb/>
<pb n="KR2g0038_WYG_002-18a"/>
安等籍士馬歸於京師仍出守常州丙午帝命諸將伐<lb/>
士誠畧太湖營於舊館降偽將吕左丞等獲其兵二千<lb/>
馬八十匹轉戰湖州守將張右丞降進擊呉江州將不<lb/>
能格亦降遂薄姑蘇圍之明年丁未為呉元年九月中<lb/>
山開平與王益督兵力戰卒平姑蘇縛士誠以歸三呉<lb/>
悉定除御史大夫兼太子諭徳階榮禄大夫時方谷珍<lb/>
據温台慶元三郡與士誠比境聞士誠敗固已震恐王<lb/>
督諸軍征之谷珍懼乘大舶逃匿海島中王遣人持書<lb/>
<pb n="KR2g0038_WYG_002-18b"/>
喻以國家威徳谷珍即率昆弟子姪待罪軍門得兵㭜<lb/>
舟檝以萬計所至不擾王之功居多乘勝下福州戊申<lb/>
帝即大位改元洪武王略定閩中諸郡至延平主帥陳<lb/>
友定怙險横甚令其副出城降觀望持兩端王擒之以<lb/>
歸東南海上晏然是歲九月帝幸汴梁王實扈從既而<lb/>
與宋國公馮勝取懷慶澤潞晉絳二年同中山王拔河<lb/>
中渡河入潼關趨鳳翔越六盤關皆平明年與中山王<lb/>
宋國公至定西襲元帥庫庫特穆爾營西北取寧夏至<lb/>
<pb n="KR2g0038_WYG_002-19a"/>
察罕諾爾獲其猛將虎陳定東勝大同宣府皆以勞先<lb/>
諸將九月還京師論功行賞錫以鐵劵封中山侯號開<lb/>
國輔運宣力武臣階榮禄大夫勛柱國禄一千五百石<lb/>
明玉珍乘中國亂僣號四川以重慶為都玉珍死其子<lb/>
昇立四年詔王及徳慶侯廖永忠綂諸將征之昇鎻瞿<lb/>
塘峡以遏舟師王以計敗之水陸並進直擣偽都昇不<lb/>
能支率其臣屬奉金寶以降五年同中山王北征窮追<lb/>
和林明年甓通州外郛八年移鎮彰徳甓其城是冬追<lb/>
<pb n="KR2g0038_WYG_002-19b"/>
元逋臣巴延特穆爾於察罕諾爾獲馬牛羊無算十年<lb/>
正月元日帝念王之功加號推誠位特進階為光禄大<lb/>
夫軄為左都督勛為左柱國爵為公國於信俾議軍國<lb/>
事加禄至三千石仍賜鐵劵王益恭畏不自驕盈繼與<lb/>
歧陽王李公文忠練卒於鳳陽鳳陽濠之賜名也明年<lb/>
巡撫西河州繕完其城郭營舍十四年偕中山王北伐<lb/>
下灰山擒其平章必里克及樞密副使久通又明年詔<lb/>
至四川永寧治墉壕飭士馬十八年五開山獠偽亂王<lb/>
<pb n="KR2g0038_WYG_002-20a"/>
帥師討之夷其窟穴俘戮四萬人及入朝王以春秋髙<lb/>
思歸故鄉從容乞骸骨羣公次第以為言帝喜之賜寶<lb/>
鈔五萬俾造第宅於鳳陽而謂王曰日本小夷屢擾東<lb/>
海上卿雖老強為朕行視要害地築城増戍以固守備<lb/>
王築海上數十城民四丁取其一為兵以守之二十一<lb/>
年新第以成告率妻子陛辭賜白金以兩計者二千黄<lb/>
金以兩計者二百鈔以緡計者一萬五千文綺四十端<lb/>
信國夫人胡氏亦賜金錢文綺甚厚俱降手勅褒嘉之<lb/>
<pb n="KR2g0038_WYG_002-20b"/>
二十三年元旦朝於京師忽被末疾且失音不能言帝<lb/>
聞之大驚即命駕臨視嘆惋久之遣歸故里十月詔王<lb/>
之子將命召至邸賜以安車入殿庭燕勞備至復厚賚<lb/>
俾歸以俟有瘳二十七年王疾彌甚不能興帝思見之<lb/>
特召輿入覲手為摩撫語及舊勞對之雪涕賜鈔六百<lb/>
五十緡預為營塟之資二十八年八月七日薨於里第<lb/>
之正寢至是年七十矣訃聞帝感悼為之不御朝者三<lb/>
日追封定諡親為丈授使者以祭命親王咸遣祭於其<lb/>
<pb n="KR2g0038_WYG_002-21a"/>
家棺椁明器冢壙皆官為之以是年十一月十二日塟<lb/>
於縣曹山之原詔肖像於功臣祠配饗於太廟祥禫必<lb/>
賜祭髙皇帝禮遇功臣加恩於王恩禮之隆時莫與比<lb/>
夫人有婦徳明詔稱其賢子五人曰鼎署前軍都督府<lb/>
僉事曰□太原中䕶衞鎮撫曰鼐曰燮皆早卒曰醴同<lb/>
知左軍都督府階榮禄大夫將兵征五開卒於軍女五<lb/>
人孫男十一人曰昱暹昇晟朂景昇昺昊曅晟其嫡也<lb/>
孫女四人曽孫男一人女二人皆㓜王沉毅質直勇而<lb/>
<pb n="KR2g0038_WYG_002-21b"/>
善㫁不妄發言入聞國論一語不泄於左右行師受任<lb/>
有詔即行不少顧家臨敵果敢堅忍未嘗挫衂有語及<lb/>
兵書者輙笑曰臨陣决機在智識敏達耳何以泥古為<lb/>
家畜妾媵百餘暮年皆資遣寧家得賞賜多惠鄉黨父<lb/>
老及孤貧無告者貴極公宰及歸田里見故交遺民意<lb/>
驩如也厥後羣公多先物故而王獨享夀考以令名終<lb/>
斯固保身之有道而始終不倦可謂盛也已今陛下追<lb/>
惟創業之艱顯揚刻銘使播不朽豈獨葢覆湯氏之子<lb/>
<pb n="KR2g0038_WYG_002-22a"/>
孫葢以昭揚先帝之功徳而垂萬世也是用備著其事<lb/>
而獻銘曰於昭上帝視下孔仁降聖儲才相茲兆民民<lb/>
之顛隮俾聖康之復俾賢臣佐而襄之有元既衰天實厭<lb/>
亂篤生髙皇拯綏大難龍奮於潛八極晦㝠英傑如雲<lb/>
翼之以升惟東甌王既智且武灼知天命早識真主衆<lb/>
方夢夢未决所從獨斷不疑委身效忠臣或擇君挾䇿<lb/>
千里生於帝鄉其祉孰似寶劍雕戈折衝四方如虎如<lb/>
貔我武維揚披淮濟江以作京邑京邑既成皇業乃集<lb/>
<pb n="KR2g0038_WYG_002-22b"/>
東遏偽呉坐鎮毘陵不騫不傾仗義為城皇徳日宣逺<lb/>
懷遐服王率之行勢若破竹既平姑蘇元惡就誅威鎮<lb/>
東南暨於海隅乃清關隴乃平幽冀萬邦來同獻其琛<lb/>
貝帝曰念哉劬我元勛爰啟土疆流慶後昆中山建侯<lb/>
遂公大國貂冠金劵繡裳赤舄海宇晏寕巍巍中華民<lb/>
休田閭穀粟絲麻王亦白髮燕嬉甲第伊誰致之天子<lb/>
之賜天子有詔共樂太平文錦兼金侑以百朋内暨夫<lb/>
人亦受寵錫璽書爛然觀者動色天實生材股肱聖皇<lb/>
<pb n="KR2g0038_WYG_002-23a"/>
豐其第禄俾之夀康夀考令終孰與之同天子之明式<lb/>
勸有功没登王封從饗宗廟始卒無瑕其忠有耀昭哉<lb/>
大明如日麗天載焯鴻勛以訓萬年<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0038_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷二<lb/>
<pb n="KR2g0038_WYG_002-24a"/>
欽定四庫全書<lb/>
　明名臣琬琰續錄卷二<lb/>
　　　　　　　　　　　　　明　徐紘　撰<lb/>
　　祭酒文毅李公言行錄　　　　　楊　廉<lb/>
李時勉名懋字時勉以字行江西安福人進士歴任永<lb/>
樂正統間官至祭酒卒年七十七諡文毅先生少負大<lb/>
志勤於學問窮性命道徳之奥於書無所不讀永樂間<lb/>
取進士第太宗皇帝銳意文學擇進士之尤者俾盡讀<lb/>
<pb n="KR2g0038_WYG_002-24b"/>
中秘書學古為文辭先生與焉其文學日進有盛名以<lb/>
母憂去居喪務盡禮服除授刑部主事而所治無寃人<lb/>
與修髙廟實錄成授翰林侍讀先生自以䝉恩厚思所<lb/>
以報殊遇事有當言者輒以聞上亦多聴納雖甚忤終<lb/>
不譴宣宗皇帝尤矜容之陞侍讀學士待之加厚賓興<lb/>
之嵗三命典文衡上臨軒䇿士則命讀卷人皆以為公<lb/>
正統初上御經筵命先生兼經筵官每當進講必盡誠<lb/>
敬冀有所感悟上亦為之傾聴聞者莫不稱善以為范<lb/>
<pb n="KR2g0038_WYG_002-25a"/>
淳夫其人也時太學缺祭酒而難其選諸公皆謂莫如<lb/>
先生相與言於上遂以任之諸生數千人皆習經藝先<lb/>
生開導訓誨各因其才而必窮其㫖趣俾有所領解如<lb/>
饑者得食渇者得飲於是小大皆有所造就病者有醫<lb/>
死者有歸其未娶者俾有室皆先生出資為之倡而仁<lb/>
義之行成焉諸生事先生亦如子之事父有急必赴雖<lb/>
危難不避賢才之盛蓋彬彬焉車駕視學行釋菜禮退<lb/>
御彛倫堂祭酒當以經進講而先生久病𠻳人疑之至<lb/>
<pb n="KR2g0038_WYG_002-25b"/>
是升堂愈敬慎色温氣和賜坐西南隅講尚書闡明帝<lb/>
堯所以親親仁民協和萬邦之道辭㫖清逺聴者忘倦<lb/>
上為之喜甚賜予有加<hi>王直撰墓表</hi>
李時勉在翰林直言進諫仁廟怒命力士打十數𤓰不<lb/>
死洎宣廟即位察其忠復召入翰林拜學士自後不聞<lb/>
直言矣正統時為祭酒倣胡安定教隨其器而造就之<lb/>
諸生勃然興起人才遂盛於一時待諸生恩義兼盡有<lb/>
病者委醫調治死者助其棺衾為文以祭之後王振怒<lb/>
<pb n="KR2g0038_WYG_002-26a"/>
其持儒禮搆以罪枷於監門諸生不忍願代者甚衆獲<lb/>
免未幾乞歸士林髙之亦可謂明哲保身矣<hi>古穰雜錄</hi>
李先生為祭酒嚴毅正大極意造就人才督勵尤切夜<lb/>
讀務盡二更將五更命膳夫提鈴循門喚起讀書或自<lb/>
潛行察勤惰無燈者明日責罰自是燈光達旦書聲不<lb/>
絶<hi>可齋雜記</hi>
洪熈改元文毅充講席奮忠讜動天地而感鬼神繼司<lb/>
成均諸生愛之如父母晚路權璫執命文毅見辱石大<lb/>
<pb n="KR2g0038_WYG_002-26b"/>
用代死諸生號救闕下者數十人<hi>羅倫跋帖</hi>
於乎剛士浩然正氣博文有養學自中秘危言峻行歴<lb/>
事四帝臣身百折臣心不替學士司成奸驕我忌荷校<lb/>
願代門徒之義歸老于田名儒風致<hi>彭韶撰贊</hi>
　　尚書文端王公神道碑銘　　　　李　賢<lb/>
公諱直字行儉别號抑菴系出瑯琊晉太傅𨗳之後也<lb/>
𨗳輔東晉遂家金陵後數世有崇文者仕唐為吉州刺<lb/>
史因家吉州又數世孫贄仕宋為户部侍郎徙居泰和<lb/>
<pb n="KR2g0038_WYG_002-27a"/>
代有顯人曽祖以道祖子興隠居不仕父伯貞仕國朝<lb/>
為肇慶知府俱以公貴累贈少傅兼太子太師吏部尚<lb/>
書妣皆贈一品夫人公早喪母而父以事去賴祖母李<lb/>
夫人撫育自幼端重異於常兒家貧力薄刻苦讀書永<lb/>
樂改元遂領鄉薦明年登進士第時太宗皇帝篤意古<lb/>
學詔選進士曽棨等二十八人為翰林庶吉士俾讀中<lb/>
秘書冀成逺大之學公在選中感激奮志不數年文辭<lb/>
追古作者上以公卓越諸士召入内閣凡機宻之政屬<lb/>
<pb n="KR2g0038_WYG_002-27b"/>
執筆焉尋授翰林修撰車駕巡幸北京仁宗為皇太子<lb/>
監國留務之重選任尤嚴時翰林則留黄淮楊士竒與<lb/>
公三人輔𨗳公夙夜勤慎不懈中外咸倚重之及再幸<lb/>
北京公在扈從遂與修太祖實錄未成以憂去服闋仍<lb/>
入翰林陞侍讀仁宗即位進侍讀學士宣宗為皇太子<lb/>
慎選官僚首陞公右春坊右庶子仍兼侍讀學士凡經<lb/>
筵講義及文武羣臣誥敕皆以屬公又兼記注於聖政<lb/>
聖訓之當書者皆錄之以備纂述進階奉議大夫宣宗<lb/>
<pb n="KR2g0038_WYG_002-28a"/>
即位與修兩朝實錄成進詹事府少詹事仍兼侍讀學<lb/>
士有白金綵幣襲衣寶鏹之賚進階中順大夫今上嗣<lb/>
位詔修先朝實錄以公總裁書成進禮部左侍郎仍兼<lb/>
學士賞賚如前久之以禮部缺人命公出涖部事宗伯<lb/>
胡公大喜闔部之政悉付之公處之裕然若素習者吏<lb/>
部尚書郭璡去位詔以公代之命下士𩔖皆悦進階資<lb/>
善大夫歴再嵗有無賴不得志者以選撥事嫁禍於公<lb/>
給舍御史交章論列乃直公誣加授資徳大夫正治上<lb/>
<pb n="KR2g0038_WYG_002-28b"/>
卿正統己巳秋北兵犯邊境車駕欲親征公獨以為不<lb/>
可率廷臣上疏止之不獲特命公留守京師加太子太<lb/>
保兼吏部尚書尋進階榮祿大夫景泰初進少傅壬申<lb/>
兼太子太師進階光祿大夫公累疏求退不允天順改<lb/>
元皇上復位圖任舊人公艱於步履不能朝謁懇乞休<lb/>
致幷辭師傅二職詔特許之賜以璽書有忠清之操簡<lb/>
于朕懐之語復出白金文綺寶鏹賜之給驛舟以歸公<lb/>
方面修髯器宇宏偉望之若神仙中人天性嚴重寡言<lb/>
<pb n="KR2g0038_WYG_002-29a"/>
笑居家儼然及至接人和氣可掬學富才敏詩文清緻<lb/>
四方求者接踵屢典春闈文衡得人最盛在翰林三十<lb/>
餘年恭勤不怠如一日與王文安公齊名時稱二王又<lb/>
以居第在東稱東王先生士𩔖莫不拭目海内想聞其<lb/>
風采及位冢宰益加廉慎時方面官罷廷臣薦舉専屬<lb/>
吏部公益留意人才委任部屬凡御史出巡歸者必令<lb/>
報其髙下以備拔用自是四方號得人奔競之風為之<lb/>
一息居第隘陋曽不屑意一切世味安於淡薄朝廷重<lb/>
<pb n="KR2g0038_WYG_002-29b"/>
公之徳每優禮之免其朝謁及退休居家杜門不出日<lb/>
課諸生讀書而已所著有抑菴集若干卷行于世天順<lb/>
六年九月二十三日以疾終于正寢享年八十有四訃<lb/>
聞上為之悼惜特贈太保諡文端遣官諭祭于其家復<lb/>
令有司營葬事公配陳氏累封一品夫人先公二年卒<lb/>
子男五人長□翰林檢討居母憂以卒次曰稹次曰穆<lb/>
曰秱孫男十人曽孫男七人稹等卜以天順七年正月<lb/>
十六葬于邑之實信鄉髙坪之原乃以公所為墓誌示<lb/>
<pb n="KR2g0038_WYG_002-30a"/>
賢請銘其神道賢從公遊最久公未嘗待以屬吏又引<lb/>
之同升平生之知未有過於公者謹次第其事而系之<lb/>
以銘銘曰國之明昌繫彼才賢有一挺生繄豈偶然侃<lb/>
侃王公天賦其秀有聲煜然大江之右鸞坡鳳閣容與<lb/>
翺翔惟學之富惟譽之芳遂秉鈞衡不倚不忒百司庶<lb/>
府位稱其徳位稱其徳乂我烝民列聖汝嘉保傅師臣<lb/>
公之旋歸既祿且夀國藉蓍龜士仰山斗公之云亡軫<lb/>
我聖衷節惠二名錫命三公有美哀榮無然愧怍銘在<lb/>
<pb n="KR2g0038_WYG_002-30b"/>
豐碑元老之墓<lb/>
　　祭酒陳公言行錄　　　　　　　楊　廉<lb/>
陳敬宗字光世浙江慈谿人進士歴任永樂天順間官<lb/>
至祭酒卒年八十三<lb/>
陳敬宗由翰林拜南京祭酒美鬚髯容儀端整步履有<lb/>
定則望之者起敬當㑹食諸生稍有失儀者即待罪不<lb/>
輕容也或有所稟嚴於對君之禮對客善飲襄城伯重<lb/>
斯文或盛設延賓既罷必留敬宗再飲主至酩酊猶自<lb/>
<pb n="KR2g0038_WYG_002-31a"/>
儼然若未嘗飲者人皆服其量<hi>古穰雜錄</hi>
公登永樂甲申進士第選翰林庶吉士與修髙廟實錄<lb/>
成授刑部主事十二年修五經四書大全成改翰林侍<lb/>
讀後丁母憂宣徳改元起復修兩朝實錄未成轉南京<lb/>
國子司業秩滿陞祭酒為人矜嚴好禮久居太學力以<lb/>
師道自任嚴立教條痛革舊習日勵諸生進學成徳户<lb/>
部尚書闗中楊鼎初發解于鄉試春闈不利自北京求<lb/>
入南監從公卒業其為士大夫所重如此景泰元年致<lb/>
<pb n="KR2g0038_WYG_002-31b"/>
仕國子祭酒四明陳先生遇僚屬諸生嚴有懐忿而訟<lb/>
之者法司將覆奏就逮周文襄公其同年謂先生當具<lb/>
疏申雪遂屬筆於公未免有遷就之辭先生見之驚曰<lb/>
無乃誑君公笑曰在法惟奏事不實耳聞者或迂先生<lb/>
而先生不亦純臣哉<hi>水東日記</hi>
行方而嚴學優而粹勢利紛如頽然無累抑抑徳隅人<lb/>
望知畏詞林重輕卜其進退師於國子身以為誨朋來<lb/>
是樂不解于位時有古廉於公作配<hi>彭韶撰贊</hi>
<pb n="KR2g0038_WYG_002-32a"/>
　　副都御史吳公言行錄　　　　　楊　亷<lb/>
吳訥字敏徳直𨽻常熟人由薦舉歴任永樂天順間官<lb/>
至右副都御史卒年八十六<lb/>
公父為沅陵縣主簿常被誣繫京師公乞身代事未白<lb/>
而父没公治喪如禮不用浮屠法力學尚義兼善醫術<lb/>
聲聞江東郡邑薦為校官不就永樂末舉醫生至南京<lb/>
上疏懇辭時仁廟監國聞之命教諸功臣子弟復拜監<lb/>
察御史歴陞南京都察院右僉都左副都御史<lb/>
<pb n="KR2g0038_WYG_002-32b"/>
海虞呉敏徳為僉都御史持敬慎之心秉廉直之節其<lb/>
議論舉措有前賢之遺風視世之隨俗變化方外而圓<lb/>
内者相去逺矣<hi>王直撰贊序</hi>
呉思菴先生談及淺學後進曰此韻府羣玉秀才好趁<lb/>
航船耳航船呉中所謂夜航船接渡徃來船中羣坐多<lb/>
人偶語紛紛蓋言其破碎摘裂之學祗足供談笑也<hi>水東</hi>
<hi>日記</hi>
公為人端重純明履方居約不以窮達易所守其學務<lb/>
<pb n="KR2g0038_WYG_002-33a"/>
遵儒先闡經訓以正士習為文章根據義理有禆世教<lb/>
不徒作也公自童卯積學有素其求端用力必由博以<lb/>
入約自體而達用不事矯飾務以行檢為先至其為文<lb/>
根抵則以羣經為之本波瀾則以遷固為之輔於是形<lb/>
諸論著不茍同人言必以實而要其歸則一本於理公<lb/>
應詔起自田里為御史為僉都御史所至皆籍籍有聲<lb/>
若夫文則又公之餘事耳<hi>魏驥撰思菴文集序</hi>
公淵乎其學炳乎其文才識論議博達今古其在臺憲<lb/>
<pb n="KR2g0038_WYG_002-33b"/>
十有餘年蹇蹇諤諤正氣凜凜其心寛厚仁恕未嘗察<lb/>
察以求人過而奸贓不法之徒自然消縮摧沮不敢喘<lb/>
息方將倚公恃重臺憲坐肅風紀而公力以老去非衆<lb/>
人所以望于公也<hi>陳敬宗撰贈致仕序</hi>
古貌古心學窺性理孝義幼聞實形踐履避迹儒醫監<lb/>
國所禮乃教世胄乃司風紀卒貳憲臺清徳莫比獨老<lb/>
劬書以忘憂喜修正遺文垂訓無已<hi>彭韶撰贊</hi>
　　諒江知府劉公言行錄　　　　　尹　直<lb/>
<pb n="KR2g0038_WYG_002-34a"/>
劉子輔諱<hi>闕</hi>以字行江西廬陵人永樂宣徳間歴官監<lb/>
察御史廣東憲使左遷諒江知府死節<lb/>
子輔自太學生擢監察御史持身謹行儉約如布衣時<lb/>
而用法公平嘗按臨浙江者三年不見聲色而浙江之<lb/>
人善者愛之横者畏之時憲使周新持風裁不茍許與<lb/>
獨數數稱子輔為賢御史幾載考最陞廣東憲使到官<lb/>
數日丁家艱去服闋坐微累左遷交阯諒江知府不鄙<lb/>
夷其民撫綏如子民咸愛戴之叛冦黎利攻圍諒江城<lb/>
<pb n="KR2g0038_WYG_002-34b"/>
時冦勢猖獗他郡縣城多已陷子輔與守將倡兵民效<lb/>
死守數月冦増衆攻城城中食盡而人心益固又踰月<lb/>
冦攻益力遂破城城中兵民盡力鬭以死無一人降者<lb/>
子輔知事不支曰吾奉命守郡郡亡與亡義不可汚賊<lb/>
手即自經死一子一妾皆先子輔死事聞贈子輔布政<lb/>
司㕘政遣官賜祭復其家子輔平素恂恂若無所言少<lb/>
長者且不慕交際人蓋鮮知之而其終所樹立卓卓若<lb/>
此士可以其外斷之乎當時總帥如王通輩擁勁兵十<lb/>
<pb n="KR2g0038_WYG_002-35a"/>
數萬不能禦賊而棄城去甚者蔡福之徒甘心從賊反<lb/>
兵來攻圖茍活旦暮間卒之不逃誅於國典夫死一也<lb/>
彼身戮家僨貽誚無窮視子輔蓋氷炭薫蕕之不相同<lb/>
矣時戍守之將如都指揮李任等毅然奮節而死者蓋<lb/>
多死民社者子輔及諒江知府易先政平知府何忠輩<lb/>
亦非一人忠罵賊不絶口從容賦詩乃與其子皆死曷<lb/>
嘗乏正人君子哉顧係于用之者之何如也<hi>並楊士竒撰傳</hi>
尹直撰贊曰嗚呼子輔志節端方觀風兩浙凜凜氷霜<lb/>
<pb n="KR2g0038_WYG_002-35b"/>
乃司廣臬乃守諒江撫綏民夷愷悌循良黎孽叛冦所<lb/>
在披猖獨率兵民禦遏捍防食盡力屈矢與城亡子要<lb/>
先盡不汚賦戕妾義子孝忠儷許張䘏恩有腆廬陵有<lb/>
光<lb/>
　　尚書張公神道碑銘　　　　　　李　賢<lb/>
公諱鳳字子儀先世滄州鹽山人徙真定之安平曽祖<lb/>
才卿祖徳林俱潛徳弗耀考益故為禮科給事中與徳<lb/>
林俱用公貴贈資政大夫户部尚書祖母王氏母李氏<lb/>
<pb n="KR2g0038_WYG_002-36a"/>
俱贈夫人初李氏有娠一夕夢大星出懐中覺而生公<lb/>
人以為異三嵗取父書作讀誦狀識者知有竒志隣有<lb/>
病召巫治之公往觀之竟不驗扣其神曰卿相在此公<lb/>
去神乃降衆驚異曰此子殆不凡者稍長從太常少卿<lb/>
鄭雍言授春秋經每有講説即能問難穎悟異常已而<lb/>
母病躬侍湯藥衣不解帶母卒居喪盡哀人服其孝永<lb/>
樂己丑北兵犯邊文廟親征以給事君贊理戎務因主<lb/>
將失利没于陣公時年十四大父母垂白在堂家道蕭<lb/>
<pb n="KR2g0038_WYG_002-36b"/>
然公哀毁踰禮與兄奉祖還家竭力事養得其懽心久<lb/>
之有司聞公孝友選為邑庠生公益奮力於學雖祁寒<lb/>
暑雨不輟遂領薦入太學時鴻臚序班缺員例選北人<lb/>
為之吏部尚書蹇忠定公義見公異之曰是生不可就<lb/>
此職也宣徳丁未登進士第癸丑春擢刑部江西司主<lb/>
事時江西豪民為逆者千餘人繫獄未決付公理之公<lb/>
一訊皆得其情獄中獲生者數百人能譽大振大司冦<lb/>
嘉公之才特令總闔部章奏及錄在京逮繫者正統戊<lb/>
<pb n="KR2g0038_WYG_002-37a"/>
午冬特陞本部右侍郎由主事進侍郎者自公以前未<lb/>
有也己未夏以京城草場出内多弊敕公巡督之辛酉<lb/>
春改南京户部右侍郎公上疏曰南京根本重地糧不<lb/>
可不素蓄宜每嵗分米二百萬石遂定為令往年南京<lb/>
芻粟専委之憲臣至是敕公兼督蓋以出納嚴慎故也<lb/>
時人以公執法呼為張板朝廷亦知其名己巳春賜璽<lb/>
書嘉勞有清勤公正之褒賚以白金文綺景泰壬申春<lb/>
陞本部左侍郎未幾進尚書明年廷議謂公素有譽望<lb/>
<pb n="KR2g0038_WYG_002-37b"/>
乃轉兵部尚書㕘贊守備機務又明年召為户部尚書<lb/>
時邊務方殷錢穀之費動以萬計多以不給為憂公至<lb/>
處之裕然國用不勞而足天順改元皇上復位思南京<lb/>
舊都得舊人庶可以壓衆心仍命公為南京户部尚書<lb/>
兼督糧儲辛巳春以考績赴闕上慰勞有加公以足疾<lb/>
懇辭休致不允再還疾甚未抵任而卒是嵗三月十八<lb/>
日也距生洪武丙子九月四日享年六十六公為人正<lb/>
直而心地平易遇事敢為人不敢以私干之尤篤於友<lb/>
<pb n="KR2g0038_WYG_002-38a"/>
義同門蹇於仕途者必極力助之故人李恂為太常贊<lb/>
禮郎母老子幼夫婦相繼而卒公惻然遂養其母以終<lb/>
聘其女為子婦教養其子至於成立又急於濟人嘗渡<lb/>
江偶遇一舟覆於急流公即捐白金購人救之舟中之<lb/>
人賴以全活性尤真率客至即出酒殽對酌為樂不計<lb/>
豐約與之接者未嘗不稱為朴實君子也歴官㡬四十<lb/>
年勤慎如一日曽無過舉卒之日有司以訃聞上深悼<lb/>
之遣官諭祭賜以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>儀復命有司為治墳墓給官舟歸<lb/>
<pb n="KR2g0038_WYG_002-38b"/>
葬于鄉公配李氏累封夫人男子三人長愷次悌次忭<lb/>
孫男六人銘曰侃侃張公生也不偶大器𢎞才童時已<lb/>
負乃承家學乃掇巍科歴躋膴仕不偏以頗不偏以頗<lb/>
時呼為板愈見其操孰不嚴憚允顯天性孝友諄諄濟<lb/>
物之心一何孔仁既㕘兵戎復總餉饋茂勣宏昭光我<lb/>
士𩔖稽其終始惟忠惟勤懿此言行蔚為名臣褒典式<lb/>
承存殁無間嗚呼張公全歸於善<lb/>
　　尚書耿公神道碑銘　　　　　　李　賢<lb/>
<pb n="KR2g0038_WYG_002-39a"/>
今之公卿大夫功業文章表著天下者甚盛如司冦耿<lb/>
公所存所行尤不易得蓋清潔之志如金石之不可奪<lb/>
也嗚呼艱哉公諱九疇字禹範别號恒菴初母姙公時<lb/>
忽夢神告曰吾自冠山來當大汝門覺而公生自幼穎<lb/>
敏讀書必究義理弱冠為邑庠生登永樂甲辰進士第<lb/>
宣徳辛亥擢禮科給事中凡事務存大體有清操正統<lb/>
改元之明年大臣言兩淮鹺政之弊必得重名檢者理<lb/>
之於是推公為鹽運司同知公巡行諸鹽場盡革宿弊<lb/>
<pb n="KR2g0038_WYG_002-39b"/>
公私便之復條奏數事曰均搭派節様鹽二事遂著為<lb/>
令癸亥丁母憂鹽場數千人詣闕留公從之乃進陞鹽<lb/>
運使公益循法責效廉名大著嘗坐水傍一童子曰水<lb/>
清不如使君之清公因號恒菴以自勵尋以詿誤逮至<lb/>
京事白朝廷知公廉正特陞刑部右侍郎屢與同官辯<lb/>
疑獄不為勢利所怵有婦誣其夫衆欲斷異公曰不可<lb/>
杖其婦而歸之人服其當未㡬有邊警乗輿出迎以公<lb/>
留守京師既而鳳陽嵗凶盜起復敕公往綏之公乃留<lb/>
<pb n="KR2g0038_WYG_002-40a"/>
英武飛熊諸衛軍耕守以杜姦冦覬覦之心招<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>流民<lb/>
七萬餘户一方晏然兩淮鹺政自公去任多廢至是復<lb/>
屬公兼理之於是奏罷易米法申飭條戒有加於舊尋<lb/>
復敕公巡撫江北諸郡公益盡心宣布徳意凡可以惠<lb/>
民者無不極力為之景泰初敕公審錄諸郡大辟囚公<lb/>
曰洗寃澤物吾所願也凡以情得原者二十六人有婦<lb/>
人來何菊家者既去而死其家訟菊與弟殺之菊誣服<lb/>
公驗其無實而釋之後知殺者果仇人也人服其明代<lb/>
<pb n="KR2g0038_WYG_002-40b"/>
還議闗中重地守臣缺人僉謂非公不可特敕公以往<lb/>
既至革弊黜貪威望愈振初六部卿佐使外文移不得<lb/>
徑下按察司以故偃蹇不受約公首奏下之邊將請於<lb/>
臨洮諸衛添取防兵朝廷下公議公上疏言邊城士卒<lb/>
不為少矣在為將者馭之何如耳果能嚴紀律精練習<lb/>
勤撫䘏絶侵漁以養其銳氣則一可當百加以賞罰明<lb/>
信則人人自奮而邊患不足慮矣不然添兵何益徒冗<lb/>
食耳遂從公議初邊民春夏就田耕作秋冬移入公疏<lb/>
<pb n="KR2g0038_WYG_002-41a"/>
言邊將所以禦冦而衛民也今民自避冦而失恒産將<lb/>
何為哉乞委邊將以止移入不能衛者罪之民皆稱便<lb/>
朝廷以公兼理戎務宜居憲職遂轉都察院右副都御<lb/>
史仍鎮其地公聞朝廷下有司買羊角以充燈費上疏<lb/>
曰昔宋神宗買浙燈而蘇軾輒諌止之此忠臣愛君之<lb/>
至情也今買羊角製燈無乃𩔖是書曰不矜細行終累<lb/>
大徳遂止繼以災異下詔求直言公復上疏曰天地間<lb/>
有必然之理有或然之數理可盡而數不可泥臣願陛<lb/>
<pb n="KR2g0038_WYG_002-41b"/>
下延儒碩以廣聰明公賞罰以别忠佞擇守令以惠黎<lb/>
庶簡將帥以固邊疆此必然之理不可忽也優詔荅之<lb/>
天順改元皇上復位思公可大用顧侍臣曰耿九疇廉<lb/>
正人也即召為右都御史士𩔖皆賀臺憲得人時子裕<lb/>
任給事中公言父子同在要地非宜遂改裕為翰林檢<lb/>
討公自幸遭遇思圖報稱首進五事曰崇廉恥以勵士<lb/>
風清刑獄以召和氣勤農桑以厚民生節糧賞以簡軍<lb/>
士任臺憲以振綱紀上皆嘉納之因敕戒風憲公進御<lb/>
<pb n="KR2g0038_WYG_002-42a"/>
史告曰朝廷望治於憲職至矣各宜澡滌以副任使不<lb/>
然吾不汝貸衆皆悚息風紀為之肅清時邊情不寧將<lb/>
臣怠命公將率諸道御史劾之事泄反為所訴置公等<lb/>
於理公引咎自當朝廷察非公罪出為江西右布政使<lb/>
尋陞四川左布政使明年召為南京刑部尚書先在職<lb/>
者流於諧俗有乖清議公至肅然自歸于正天順四年<lb/>
八月二十九日忽遘疾不語移時而逝距生洪武二十<lb/>
九年四月十三日享年六十有五訃聞上深哀悼遣官<lb/>
<pb n="KR2g0038_WYG_002-42b"/>
諭祭於其家復令有司為營葬事士大夫識與不識莫<lb/>
不惜之公天性孝友親終追思不忘遇亡日悲痛如初<lb/>
喪時事三兄恭而盡禮常修耿氏家乗以昭先徳平生<lb/>
慕司馬温公為人敦尚古道恥同流俗奉身節儉無他<lb/>
嗜好公退居家惟焚香讀書而已交人不泛闗節不至<lb/>
其門雖權貴亦敬憚不敢犯凡論事是非確然不撓未<lb/>
嘗詭隨於邪正之辨尤嚴坐是與衆寡合累遭讒困賴<lb/>
上知其所存卒保全之公先世束鹿人有諱昉者任金<lb/>
<pb n="KR2g0038_WYG_002-43a"/>
為平定軍指揮使因家平定州有諱守直者務儒業舉<lb/>
進士任總帥府教授髙祖復仕元為大都路知事曽祖<lb/>
文大寧路推官祖承祖太常太祝考綱通經學洪武中<lb/>
為河南盧氏縣學教諭卒葬金谷陀之原子孫遂為盧<lb/>
氏人與太祝公俱贈通議大夫刑部右侍郎妣和氏累<lb/>
贈大淑人配髙氏累贈淑人子男三長智次即裕今為<lb/>
泗州判官次發女六孫男七卜葬于先塋之次裕詣京<lb/>
師時持鄉人左都御史軒公狀乞予為神道碑予亦鄉<lb/>
<pb n="KR2g0038_WYG_002-43b"/>
人也不可辭則序而銘之銘曰麟之祥<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>鳳之瑞蹠實<lb/>
難其逢云誰不惜有若斯世挺生偉人玉立清修如鳳<lb/>
如麟有偉耿公鉅鹿之胄一時英賢鮮出公右早登仕<lb/>
版青瑣黄門直道而行邁于前聞鹺政既清疑獄既辨<lb/>
乃整邊防乃正臺憲周思職務寢不邊安出領二藩之<lb/>
屏之翰氷壺湛然不容少滓初志如山死而後已百煉<lb/>
之剛不損毫芒南畿作士帝寵煌煌知無不言言則剴<lb/>
切社稷是安既安乃悦繄父之衷士𩔖所宗譽流無窮<lb/>
<pb n="KR2g0038_WYG_002-44a"/>
惟公之終<lb/>
子裕歴官禮吏二部尚書性寛簡與物無忤𢎞治九年<lb/>
卒于官<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0038_WYG_002-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續錄卷二<lb/>
</p>
<p>
</p>
  </div>
</body>
</text>
</TEI>
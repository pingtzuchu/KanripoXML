<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷六</head> <lb/>
    <p>
<pb n="KR2g0038_WYG_006-1a"/>
欽定四庫全書<lb/>
　明名臣琬琰録卷六<lb/>
　　　　　　　　　　　　　明　徐紘　撰<lb/>
　　蘄國武義康公神道碑銘<hi>有序</hi>　　宋　濓<lb/>
皇帝即位之三載混一華夏聲教所被罔間遐邇梯山<lb/>
航海奉贄獻琛上念熊羆之士不二心之臣東征西伐<lb/>
宣力有年方將胙土分茅以定功賞而都督康公薨於<lb/>
陜西上聞之嗟悼不已既勅有司穿土作室以寧體魄<lb/>
<pb n="KR2g0038_WYG_006-1b"/>
復欲昭其功勲於悠久詔翰林學士臣宋濓稽諸簡牘<lb/>
所書文於堅石以垂示於億萬載臣濓謹按公諱茂才<lb/>
字壽卿康其姓也世蘄州人曽祖文廣皇贈中奉大夫<lb/>
恭知政事䕶國追封京兆郡公祖懋皇贈資善大夫中<lb/>
書右丞上䕶軍追封京兆郡公父壽皇贈榮禄大夫同<lb/>
知大都督府事柱國追封蘄國公母蕭氏追封蘄國夫<lb/>
人當元之季四方雲擾未幾蘄州䧟公結義旅以捍蔽<lb/>
為務授以長官俄遷為鎮府同諸將復九江擣蘄水黄<lb/>
<pb n="KR2g0038_WYG_006-2a"/>
連寨轉蘄州路同知總管府事屯戍和之裕溪太平之<lb/>
采石使者考其功狀陞淮西宣慰副使同知元帥府事<lb/>
又陞宣慰使都元帥嵗己未六月上帥師渡江將士家<lb/>
屬尚留於臨濠陣人多效死於是數戰不克後數月常<lb/>
忠武王遇春遣游邱虛撓之公連日𤼵軍以應王度其<lb/>
力疲夜設伏兵質明殱其精鋭殆盡然猶収合潰散竪<lb/>
寨於天寧州明年二月上命諸將以襄陽大砲破其寨<lb/>
公奔行臺便宜陞淮南行省参知政事甫踰月上亦克<lb/>
<pb n="KR2g0038_WYG_006-2b"/>
金陵又奔京口舟師追及之公度天命有歸乃率所部<lb/>
餘兵三千解甲來附免冠頓首言前日之戰各為其主<lb/>
今日屢敗天數也事主於此死生唯命茍得生全尚竭<lb/>
犬馬之力以圖報効上笑而釋之仍許統所部兵從征<lb/>
又明年授秦淮翼水軍元帥守禦龍灣取江隂之馬䭾<lb/>
沙八月偽吳張士誠犯我疆境公驅兵逐之獲其樓船<lb/>
上賜名馬一匹黄金一錠嵗戊戍從廖楚公永安攻池<lb/>
州取趙雙刀之樅陽遷都水營田使兼帳前總制親兵<lb/>
<pb n="KR2g0038_WYG_006-3a"/>
左都指揮使明年八月攻皖城偽將率樓船出戰公復<lb/>
獲之又明年六月偽漢陳友諒傾國入冦攻䧟我姑孰<lb/>
殺戮我吏民將窺我南京上召公謂曰爾不疑我乎公<lb/>
復頓首<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>上曰汝既不相疑宜作書遣使偽降友諒為<lb/>
内應招之速來仍紿告以虛實使分兵三道以弱其勢<lb/>
友諒果如所言既至諸將同公奮擊大破之縳其士卒<lb/>
二萬有幣帛白金之賜嵗辛丑八月上怒友諒來冦率<lb/>
將士親征公領舟師行擊安慶破江州偽都友諒西遁<lb/>
<pb n="KR2g0038_WYG_006-3b"/>
遂下蘄州興國漢陽公沿流而下克黄梅某家寨十一<lb/>
月取江之瑞昌敗友諒八陣指揮友諒之勢遂衰遷陣<lb/>
前親兵副都指揮使明年九月復隆興又明年攻左君<lb/>
弼於廬州四月友諒圍龍興上親往援公與諸將皆從<lb/>
友諒聞上至亟解圍還七月大戰於彭蠡湖軍聲嘯呼<lb/>
湖水為之立起浮屍蠢蠢動至數十里友諒遂至敗亡<lb/>
又有幣帛之賜十月上親征武昌公從之嵗甲辰二月<lb/>
下之友諒之子理銜璧出降三月進金吾侍衛親軍都<lb/>
<pb n="KR2g0038_WYG_006-4a"/>
䕶府副都䕶四月從大將軍徐公逹游攻廬州七月下<lb/>
之八月㧞安豐繼取江陵及湖南諸州加賜幣帛明年<lb/>
二月改神武衛指揮使五月進大都督府副使閏十月<lb/>
士誠兵犯江隂京口上帥大將軍水陸並進公在行中<lb/>
及至鎮江士誠兵已遁又明年正月追至巫子門擊取<lb/>
其衆獲士卒二千公功為多四月擣淮安之馬邏港㧞<lb/>
其水寨復獲士卒與艨艟無筭淮安平七月遂攻湖州<lb/>
十一月破之進逼姑蘇姑蘇士誠偽都即遣鋭卒來迎<lb/>
<pb n="KR2g0038_WYG_006-4b"/>
□大戰尹山橋公持㦸督戰益力鋭卒盡覆乃進圍齊<lb/>
門刀劍林立飛鳥不敢下大將軍命諸將合攻之吳元<lb/>
年九月姑蘇平公取無錫州十月陞同知大都督府事<lb/>
兼太子右率府使進階榮禄大夫洪武元年上以江南<lb/>
之地入版圖乃遣大將軍經畧中原公從齊魯之地復<lb/>
由黄河取汴梁下洛陽駐師陜州規運饋餉造浮橋以<lb/>
渡大軍鎮河中善撫綏遺民為之立石頌徳絳解二州<lb/>
則公所招徠蔽遮潼關秦人不敢東向三年復從大將<lb/>
<pb n="KR2g0038_WYG_006-5a"/>
軍征漢中奉詔還軍中道因疾而薨實八月之三日也<lb/>
年五十有七上下羣臣議贈公推忠翊運宣力懷逺功<lb/>
臣光禄大夫湖廣等處行中書省平章政事柱國追封<lb/>
蘄國公謚曰武義以九月二十一日塟於應天府上元<lb/>
縣鍾山鄕之幕府山上親臨奠而百司繼之登幄相望<lb/>
聮絡原野時人以為榮公娶方氏追封蘄國夫人繼室<lb/>
田氏封蘄國夫人側室朱氏俞氏子男三人公通經史<lb/>
大義事太夫人以孝聞輕財仗義意氣磊落而尤有志<lb/>
<pb n="KR2g0038_WYG_006-5b"/>
於事功值元祚將終其才弗克盡施然而真主龍飛於<lb/>
羣雄之中公即能識之卷甲韜戈率衆臣附坦然而不<lb/>
惑可謂上知天命下察人心者矣由是昭被寵眷倚之<lb/>
以心膂用之為爪牙十餘年間屢從征討茂績竒勲著<lb/>
稱當世存則安富尊榮加以爵位薨則䟽封賜謚賁及<lb/>
九泉令名垂於竹帛重禄延於子孫公其可以不朽矣<lb/>
臣濓謹拜手稽首述辭於碑係之以銘深懼不足以稱<lb/>
上報功之意銘曰於赫大明受命於天如日之升照於<lb/>
<pb n="KR2g0038_WYG_006-6a"/>
八埏<hi>其一</hi>於時康公江險之恃大軍西來視如平地<hi>其二</hi>巨<lb/>
礟轟雷物莫敢攖何戰弗潰何守弗傾<hi>其三</hi>天人攸歸勢<lb/>
何敢抗知機先來率衆内嚮<hi>其四</hi>皇帝曰嘻有附匪䟽予<lb/>
開誠心遇爾不疑<hi>其五</hi>爾礪矛鋋爾部士卒助予四方以<lb/>
寧萬國<hi>其六</hi>公拜稽首賜死為生誓殫報効如無餘齡<hi>其七</hi>
孰不為庭率師往討矯如翼如風馳電掃<hi>其八</hi>東吳西楚<lb/>
蹴陳駕張身經百戰兇豎始亡<hi>其九</hi>大將北伐同取汴洛<lb/>
出鎮於蒲恤其孤弱<hi>其十</hi>蔽遮河潼以義為闗誰敢操戈<lb/>
<pb n="KR2g0038_WYG_006-6b"/>
睥睨其間<hi>其十一</hi>𤣥龜負碑以頌遺愛民亦何心恩義斯<lb/>
在<hi>其十二</hi>從伐漢中迢迢西征有命班師中道而薨<hi>其十三</hi>
帝念將臣血戰之苦將酧其勲錫以茅土<hi>其十四</hi>孰不壽<lb/>
考以樂承平公胡嬰疾隕魄泉扄<hi>其十五</hi>帝情憫悼恩命<lb/>
絡繹穿山為堂畢兹窀穸<hi>其十六</hi>名垂於史禄延於家翩<lb/>
然而逝公復何嗟<hi>其十七</hi>史臣造文大書深刻以昭公勲<lb/>
有永無極<hi>其十八</hi>
　　縉雲伯胡公神道碑銘　　　　　宋　濓<lb/>
<pb n="KR2g0038_WYG_006-7a"/>
上天既革元命皇帝定鼎金陵遣大將下浙東諸郡而<lb/>
婺衢處三州相繼平時當草昧之初上思得智勇之才<lb/>
用之於是處之胡公仲淵躍然而起以自赴功名之會<lb/>
入陪廟筭出鎮郷邦言聽計從寵遇無比浙東之俊彦<lb/>
攀龍鱗而附鳯翼者皆自公始若公者可謂卓犖不羣<lb/>
之士矣公諱深仲淵其字也係出漢安定宋初有諱棟<lb/>
者自潤之丹陽遷處之龍泉因家焉棟生璠璠生文虎<lb/>
文虎生竦竦生晟晟生滂滂生衢州録事参軍松年松<lb/>
<pb n="KR2g0038_WYG_006-7b"/>
年生郷貢進士應辰應辰生温州樂清令㻑㻑生江南<lb/>
西路兵馬都監見大則公之曽大父也大父諱堂父諱<lb/>
鈺仕元為征東行中書省左右司員外郎母趙氏生三<lb/>
子公其長也員外府君蚤嵗宦遊京師公始十齡而大<lb/>
母李夫人與母夫人相繼亡公侍大父奉繼母撫㓜弟<lb/>
艱難刻厲以自植立未弱冠走京師侍府君適府君使<lb/>
高麗復往候焉居久之府君棄捐館舍公﨑嶇萬里奉<lb/>
柩南還舟行一日泊大厓下夜夢人語之曰此厓且崩<lb/>
<pb n="KR2g0038_WYG_006-8a"/>
宜急避驚覺趣移舟俄傾大雨至厓果崩聲如萬雷既<lb/>
歸葬於縣北之圍原遂廬於墓左悉取諸子百氏天官<lb/>
地志兵謀術數醫藥卜筮老釋之書而研窮之發為文<lb/>
辭操筆可立就當元之季江淮俶擾蔓延閩淛間盗由<lb/>
建之浦城松溪入龍泉公嘆曰制水東地氣白矣禍將<lb/>
及乃集郷兵結寨於湖山已而處州之民相挺為盗江<lb/>
淛行中書省調萬戸舒穆嚕公宜孫戍處州辟公参謀軍<lb/>
事檄所𨽻諸縣募壯士為軍浹日間得數千引之屯竹<lb/>
<pb n="KR2g0038_WYG_006-8b"/>
口下令賊中曰爾皆良民也因驅廹故為亂棄仗即仍<lb/>
良民耳賊以公長者其言不欺盡毁旗械肉袒請降温<lb/>
州戌卒韓虎陳安國殺主帥據城叛行省命宣慰使恩<lb/>
寧普公討之道由處州與公語意合帥府軍事復辟公<lb/>
恭謀之公曰温城叛者唯一二人耳若破其城玉石必<lb/>
俱焚如平民何遣辨士入城説其黨曰韓虎等悖逆亂<lb/>
常今王師四集旦夕且攻城雖金湯無不破者若輩胡<lb/>
為與賊守自取作虀粉耶將軍未忍即加兵茍能去逆<lb/>
<pb n="KR2g0038_WYG_006-9a"/>
效順悉從原宥或稔惡不悛城一破悔無及已其黨相<lb/>
向泣曰吾屬自度旦暮鬼耳儻獲復至敢不唯命乃殺<lb/>
韓虎等以城降温城瀕海民以魚為業時城閉者三月<lb/>
民病甚公請𤼵粟賑之驩呼之聲載於道路宣慰欲列<lb/>
公功於朝公辭既而宣慰以行省參政總兵征鄱陽復<lb/>
邀公俱行戍無鉅細悉屬之青田潘惟賢聚衆為叛龍<lb/>
泉長吏聞風遁去賊遂焚縣治公之師曰王䝘先生與<lb/>
門弟子集義兵擣退而里中惡少年疾其功因害先生<lb/>
<pb n="KR2g0038_WYG_006-9b"/>
公在鄱陽馳而歸執害先生者盡殱之縉雲之黄邨松<lb/>
陽之白岩遂昌之大社麗水之浮雲泉溪無頼之氓咸<lb/>
為盗根勢蟠結不可禦行省丞相喀喇公承制以舒穆嚕<lb/>
公為行樞密院判官分院鎮處州既至假公分院行軍<lb/>
都士統兵討麗水攻泉溪賊寨拔之未幾又平浮雲白<lb/>
巖賊懼遂乘降縉雲盗亦就平乃移師攻遂昌賊酋周<lb/>
天覺方友元傾其精鋭出迎敵公望見笑曰賊若堅守<lb/>
不出未易即殄滅今兹之來豈非天授我乎分部諸校<lb/>
<pb n="KR2g0038_WYG_006-10a"/>
以正陣接戰以竒兵夾擊之别遣㳺軍入山搜其伏匿<lb/>
比戰賊三面受擊輒大敗斬首數千級生擒八百人獲<lb/>
方友元梟之乘勝直攻大社周天覺降復移兵討青田<lb/>
賊黨金徳安殺潘惟賢兄弟以降先是國兵取浙東婺<lb/>
衢既下獨處州為舒穆嚕公所守不降嵗己亥今上皇帝<lb/>
遣僉樞密院事胡公大海由間道取處州舒穆嚕公出戰<lb/>
敗北大軍入城而分兵取屬邑未附者公時以假元帥<lb/>
統龍泉慶元松陽遂昌四縣兵故閉關為拒守計四縣<lb/>
<pb n="KR2g0038_WYG_006-10b"/>
士民咸請於公願内附以全民命旦曰君治兵殆十年<lb/>
勤勞至矣而朝廷無一命之錫國家負君君何負於國<lb/>
哉公知時事已去乃解甲出見胡公四縣因不受兵上<lb/>
素聞公名召至南京待以殊禮居無何擢中書左司員<lb/>
外郎上日與公論天下事公有言未嘗不稱善也遂詔<lb/>
公還處州招集舊所部將校兵卒以從征西上既平江<lb/>
西命公以親軍指揮守吉浙東苖軍為變婺守將既被<lb/>
害而處城亦為所據上遣公復處州比至城已復除公<lb/>
<pb n="KR2g0038_WYG_006-11a"/>
浙東行省左右司郎中總制處州軍民事郛郭甫被兵<lb/>
民物凋瘵而山冦乘間竊發人情未固公隨方招捕凡<lb/>
首惡者即誅之然猶慮戍兵之寡日募之獲勝卒萬餘<lb/>
人諗於衆口兵少不足禦敵師衆又無以食之奈何衆<lb/>
皆曰養兵所以衛民茍不為禦備計子女玉帛且不保<lb/>
况於食乎公迺因民之産以權宜増賦之沿海軍素驕<lb/>
横及是以復城有功横益甚公擇其尤無良者斬之衆<lb/>
乃讋服江西食東浙鹽而有司十分税一販者鮮至公<lb/>
<pb n="KR2g0038_WYG_006-11b"/>
請以二十分収一商賈遂通城南枕大溪浮橋之廢已<lb/>
久橋隄當水之衝亦為所齧蝕㡬盡公即上流比舟為<lb/>
梁以濟行者州學敝壞講舍僅存用以貯官粟公撤而<lb/>
新之薦新進士吳世昌為郡文學以司教事城中民廬<lb/>
多為戎士所據混淆而處公度閒曠之地建營屋數十<lb/>
區使别居之縉雲官田其税額甚重執役者恒私以粟<lb/>
代賞公以新役入之田實其數其害乃除諸暨守將謝<lb/>
再興叛兵犯東陽平章李公文忠擊走之公引兵為援<lb/>
<pb n="KR2g0038_WYG_006-12a"/>
建議以為諸暨浙東藩障若諸暨不守則衢處不支矣<lb/>
乃度地去諸暨六十里並五指巖新築一城不旬日而<lb/>
成樓櫓濠栅靡不畢備上聞諸暨叛遣使來議别為城<lb/>
守計暨至城已完上嘆賞不已其後浙西將李伯貞大<lb/>
舉入冦兵號二十萬至城下城堅不可攻敗績而去上<lb/>
念公立城功以名馬賜之青田之廬茨地接閩徼人素<lb/>
獷悍葉仲賢恃其險屢叛乘我師在外復來冦公怒還<lb/>
軍深入擒其渠魁少壯者皆籍為兵二十年逋誅之盜<lb/>
<pb n="KR2g0038_WYG_006-12b"/>
一旦就平温州方明善攻我平陽公出偏師復之并復<lb/>
瑞安所侵地而親統正軍攻温州明善勢蹙與其仲父<lb/>
國璽議納嵗幣詔公還師明善繼以鹽若干來進貢上<lb/>
命處州易銀以入内藏上怒銀色惡責守令使償公曰<lb/>
此吾過也守令禄薄何能償乃售龍泉田以銀九百兩<lb/>
代輸公尋入覲上欲晋公且柄用之以邊事未輯願還<lb/>
守外上時已即王位乃擢王府參軍仍總制處州等翼<lb/>
陛辭上諭之曰俟閩浙盡平當還汝中書矣福建陳有<lb/>
<pb n="KR2g0038_WYG_006-13a"/>
定擾邊公奉命征之遂取建之浦城而崇安建陽二縣<lb/>
亦下上賜以所乘駿馬建之守將阮徳柔兵四萬屯録<lb/>
江實出我師後公還兵擊之破其寨栅有定大愳帥鋭<lb/>
卒亟圍我營公突陳與決戰馬蹶因被執有定既得公<lb/>
頗禮遇之公具道天子仁聖四海歸心羣雄樂為之用<lb/>
且援竇融歸漢事撼之有定初無殺公意會元使至督<lb/>
迫之遂遇害於福州實嵗己巳之春也享年五十有三<lb/>
上痛悼不已命使者即其家祭之復詔中書議加䘏典<lb/>
<pb n="KR2g0038_WYG_006-13b"/>
追封縉雲郡伯有爵而無階官職勲者有司之制未備<lb/>
也公天資穎拔智識絶倫藝術弗學弗已學之則無不<lb/>
精性倜儻好施予賢士有貧乏傾橐以周之弗吝也其<lb/>
守郷郡凡五載馭衆一以寛厚用兵十餘年未嘗妄戮<lb/>
一人恩惠在人甚多故其殁也聞者莫不流涕鄕人為<lb/>
立祠宇祀之公元配同鄕項氏二子長曰楨宣武將軍<lb/>
僉處州衛指揮使司事次曰樞繼室滁陽楊氏公既殁<lb/>
之二年楨等乃刻木為象具衣冠以葬實祔於圍源之<lb/>
<pb n="KR2g0038_WYG_006-14a"/>
左塟已來徴濓為之文昔濓侍上於白虎殿忽顧問曰<lb/>
胡深何如人濓對曰文武才也上曰誠如卿言浙東一<lb/>
陣朕方頼之則上所以倚公者至矣然公亦知宸眷之<lb/>
深而無以圖報嘗謂人曰區區承詔鎮處城皇靈覆冒<lb/>
幸已寧謐誓將挈全閩之地以圖展犬馬之微衷奈何<lb/>
功業未就而死及之其非命也夫濓辱交公者五六春<lb/>
秋見公酒酣耳熱指揮三軍而雄姿奮揚不可遏及與<lb/>
縉紳之流論文評詩則欿然布衣書生也濓未嘗不服<lb/>
<pb n="KR2g0038_WYG_006-14b"/>
其勇而愛其謙今公不可作矣敢用備著公之事掲諸<lb/>
墓門以告世之知公者銘曰洸洸胡公萬人之英一劍<lb/>
横空莫之敢攖浙河之東地氣盡白此為兵徴見於龜<lb/>
莢爾衆荷戈來入我堡寘爾枕席拔爾水火公師如風<lb/>
鼠冦如雲一鼓之餘散為埃塵節鉞出鎮涉歴三年將<lb/>
鼔不驚雞犬晏然雖登叛人䧟我諸暨公遷其城冦至<lb/>
輒敗皇用嘉錫使車絡繹天閑龍馬於公弗惜公感主<lb/>
知酣歌慨慷誓提入閩以歸軄方旄纛所届勢如破竹<lb/>
<pb n="KR2g0038_WYG_006-15a"/>
天未厭亂三軍夜哭公材孔多公志弗阿月出如赭公<lb/>
命奈何丈夫之澤流於異方孰能行之父母之邦匿公<lb/>
之臨十里枯骴公雖止斯庶亦無愧廟堂有嚴肖像其<lb/>
中精靈翕然上與天通括蒼之山其翠欲滴公名配之<lb/>
有永無斁<lb/>
　　御史中丞章公神道碑銘　　　　宋　濓<lb/>
嗚呼是為吾友龍泉章公之墓初予未識公時輒稔聞<lb/>
其名及公應聘而起同赴於南京同館於青溪同出入<lb/>
<pb n="KR2g0038_WYG_006-15b"/>
禁署以備顧問如是者四三年私竊以為生我者父母<lb/>
知我之志者唯公而已不知公何為棄予而遽死矣乎<lb/>
有善孰予相孰知我瑕疵而攻之乎神道之碑公之子<lb/>
特以為屬肝腸百裂其何能綴緝言辭乎相知之深者<lb/>
不為之則鋪張君子之休美不識當屬之誰乎因抆淚<lb/>
而叙之曰公諱溢字三益姓章氏處之龍泉人逺祖有<lb/>
曰巖者仕宋以兵部尚書守泉州始家於南安至唐康<lb/>
州刺史及又自南安遷建之浦城及生福州軍事判官<lb/>
<pb n="KR2g0038_WYG_006-16a"/>
脩脩生光禄大夫檢校太傅西北面行營招討制置等<lb/>
使持節高州諸軍事高州刺史仔鈞娶練氏生子十五<lb/>
人其第三子獻誠仕南唐為銀青光禄大夫檢校司徒<lb/>
獻誠生文錫仕宋為秘書省校書郎文錫生都官郎中<lb/>
重又自浦城遷於龍泉子孫遂為龍泉人重生吉吉生<lb/>
順順生公琛公琛生世安世安生舉舉生宗宗生鄕貢<lb/>
進士輔輔生文義文義生用之用之生强宗强宗生煥<lb/>
文則公之高祖也曾祖諱斯立祖諱格父諱遇孫母某<lb/>
<pb n="KR2g0038_WYG_006-16b"/>
氏公之始生其音如鐘父母疑為不祥幾棄不舉及成<lb/>
童嶷然莊重不習鄕井輕儇態諸兄出應科繇頗為儕<lb/>
𩔖所侵苦公忿曰彼徒謂我弱爾吾不自厲豈為男子<lb/>
耶乃往受事縣官即有曲者舉正理直之衆始愧服比<lb/>
弱冠從鄕先生王叔剛遊從事於正心修身之學既又<lb/>
聞金華為文獻之邦閒出遊以次叩其統緒浙東憲使<lb/>
圖卜沁布哈請與語悦之已而改官陜西要公俱至虎林<lb/>
心忽驚悸力辭而歸抵家父病已革越八日而逝人以<lb/>
<pb n="KR2g0038_WYG_006-17a"/>
為純孝所感至正壬辰蘄黄妖冦自閩犯龍泉公與從<lb/>
子存仁避亂山中而存仁為冦所執公心計曰吾兄止<lb/>
有一息不可使無後挺身出謂賊曰兒幼無所用我願代<lb/>
之賊聞公名方出重購以求及得公大喜知賊帥欲問<lb/>
計公正色拒之曰若等皆有父母妻子顧為此滅族事<lb/>
耶賊怒擊之柱以刀磨其脅曰不降者且死公曰貪生<lb/>
惡死固人常情然吾終不為不義屈賊愈益怒曰汝誠<lb/>
不畏死耶公曰死即死何畏乎賊壯之不敢加害公夜<lb/>
<pb n="KR2g0038_WYG_006-17b"/>
紿守者乘間脫歸乃集里民為兵不旬日擊却之處州<lb/>
府判官以兵來龍泉欲盡誅平民詿誤者舒穆嚕將軍宜<lb/>
孫實總兵政公走麾下説曰將軍知賊之由乎曰不知<lb/>
也公曰貧民迫於凍餒故相挺而從盗誠得一循吏招<lb/>
輯之民即貧民耳今不出此而肆行剪屠是殆揚湯而<lb/>
止沸也不識可乎舒穆嚕將軍曰善㣲先生言事幾敗即<lb/>
檄判官母擅殺舒穆嚕將軍服公器識留幕下與議軍事<lb/>
其平屬縣慶元及建寧之浦城松溪羣盜公有力焉上<lb/>
<pb n="KR2g0038_WYG_006-18a"/>
其功江浙行省丞相喀喇公承制授公將仕郎龍泉主<lb/>
簿辭不受海冦起黄巖掠沿海郡縣行省命舒穆嚕將軍<lb/>
守臺城臺之寧海民亦變攻圍臺城急舒穆嚕將軍飛檄<lb/>
召公為援公方退居田里得將軍檄即起曰吾邦非舒穆<lb/>
嚕將軍人且盡為枯骨今一旦有急政我報徳之秋也<lb/>
集趫勇少年數百人晝夜行至城下約内外夾擊賊遂<lb/>
潰海冦亦遁去寧海大饑豪氏吳甲蔣乙積粟不糶公<lb/>
言於舒穆嚕將軍將軍因屬公行縣賑之公至縣即抵二<lb/>
<pb n="KR2g0038_WYG_006-18b"/>
豪罪發其粟賑餓夫其尤困者俚僧作糜食之公還龍<lb/>
泉龍泉亦嵗儉大家有粟高其直且不發公先以私田<lb/>
易粟貸里人乃行勸分之政民受其惠為多鄰邑青田<lb/>
潘惟賢為盗而龍泉監縣保赫鼎貪虐無狀民因導潘<lb/>
攻縣治保赫鼎棄印走公同其師王叔剛召豪傑與賊<lb/>
戰敗走之縣治遂復行省給銀幣為賞保赫鼎懼棄軄<lb/>
獲罪而愧公有功乃謀害公公方賛元帥和迪爾開府<lb/>
處城未敢發會帥府問保赫鼎罪遂結季溪惡少拒命<lb/>
<pb n="KR2g0038_WYG_006-19a"/>
首害叔剛於家帥府檄兵擊之保赫鼎遁去於是處之<lb/>
七縣盗皆蠭起行省移舒穆嚕將軍以行密樞院判官分<lb/>
治處州公謂舒穆嚕將軍曰松陽小醜不速平將養成大<lb/>
患耶將軍曰唯君處之公乃遣千戸曹勝安督兵授以<lb/>
方畧一戰盡降之分院上其功行省陞承事郎松陽縣<lb/>
尹又辭不受元帥葉君環攻鄭冦於麗水屢為所敗分<lb/>
院調公及密樞院都事胡君深合討之公與胡君統軍<lb/>
至浮雲賊衆來逆戰並山為長陣兵既接我軍張左右<lb/>
<pb n="KR2g0038_WYG_006-19b"/>
翼夾攻之賊大敗直擣其巢穴賊望見公來拜乞曰我<lb/>
非為冦者待我殱此海蠻即降矣海蠻謂葉君所部海<lb/>
軍也公曰吾不知他特捕反者爾為内外二砦公麾兵<lb/>
踰外砦立壁或疑壁於兩砦間非利公曰非爾輩所知<lb/>
我既踰外砦則内砦疑其已降而外砦亦計其疑已二<lb/>
砦相疑賊破必矣壁未完賊突至相持未有勝負公麾<lb/>
其竒兵横擊賊奔北即移兵圍内砦數重下令急攻遂<lb/>
䧟之執鄭寘諸法外砦亦降行省復授福建行省檢校<lb/>
<pb n="KR2g0038_WYG_006-20a"/>
官尋又改除奉訓大夫處州路總管府判官皆不受南<lb/>
行臺治書侍御史沁摩喇實分臺於婺長鎗軍判迫其<lb/>
城治書遣從事楊迪徴師於公公勒所部軍就道長鎗<lb/>
聞公至輒引去省憲交章薦於朝除武徳將軍僉浙東<lb/>
都元帥府事又辭不受或疑為要名公曰吾所將皆鄕<lb/>
里子弟使其肝腦塗地而吾獨取功名弗忍為也青田<lb/>
賊吳英掠婺之金華永康東陽諸縣聚衆猖獗公議討<lb/>
分院乃調兵屬公及胡君與戰屢戰皆敗之賊勢沮縛<lb/>
<pb n="KR2g0038_WYG_006-20b"/>
其黨張貴李興甫等出降遂昌㐫右戸閉糶土豪周天<lb/>
覺嘯聚殺之元帥胡君往討天覺負固不服久之始請<lb/>
降公曰此賊不殄必貽後患胡君不聽受其降已而天<lb/>
覺果以復叛誅始天覺之未降也嘗執其黨與三百人<lb/>
繫諸獄至是胡君欲盡坑之公執不可得生全者十六<lb/>
七時天下日入於亂公結廬匡山上自號匡山居士屬<lb/>
其子曰兵將至矣汝曹其保障州里乎己亥王師克處<lb/>
州公又避地入閩中今上皇帝遣使以束帛召公公乃<lb/>
<pb n="KR2g0038_WYG_006-21a"/>
幡然而起與青田劉君基麗水葉君琛金華宋濓同召<lb/>
至建業入見上問勞曰我為天下屈四先生耳然四海<lb/>
紛紛何時定乎對曰天道無常唯徳是輔惟不嗜殺人<lb/>
者能一之耳上曰卿等其留輔予矣亡何擢僉營田司<lb/>
事巡行江東兩淮之境田荒蕪及耕墾者皆分籍之差<lb/>
税頼之以便公以疾在身者久上時遣使存問及疾少<lb/>
愈即入謁上見其來喜曰疾其瘳乎何遽出也一日上<lb/>
忽念公詢於中書左司都事張來碩曰章溢日來康强<lb/>
<pb n="KR2g0038_WYG_006-21b"/>
否來碩對曰溢日夜念母不置而以主上遇之厚不敢<lb/>
以言鬰鬰成疾耳上即命公歸省賜以白金文綺而留<lb/>
其季子存厚於京師浙東始設提刑按察司即擢公僉<lb/>
其事尋命還處州代總制胡君入朝而為存厚娶胡君<lb/>
女賜賚優渥且俾存厚入侍皇太子以示親信胡君出<lb/>
師温州復詔公還守處州饋餉供億規措無缺而民不<lb/>
知勞及師旋即日以總制事付胡君而還其部王師平<lb/>
荆楚設湖廣提刑按察司遷公僉事司公入見上慰勞<lb/>
<pb n="KR2g0038_WYG_006-22a"/>
之曰紀綱之事今屬卿矣公既至覩荆襄多廢地遂建<lb/>
議分兵屯田且以控制北方計為便上曰所言甚善苐<lb/>
未暇耳湖廣行省鎮撫囘囘怙勢作威輕重人罪以為<lb/>
常公㢘得狀坐以法曽未幾河内道按察使宋思顔以<lb/>
浙東憲使事不白下獄而浙東按察使孔克仁僉事王<lb/>
璹亦以事被逮辭或連公公憂懼不知所為上遣大令<lb/>
史劉君基喻公曰予素知章溢守法令毋疑也既而胡<lb/>
君以兵入閩䧟没處之境皆動揺上命陞公浙東按察<lb/>
<pb n="KR2g0038_WYG_006-22b"/>
司副使往鎮之平陽瑞安浦城福寧軍民等事皆𨽻焉<lb/>
公辭曰臣前任浙東無狀同列皆獲罪而臣獨蒙寛宥<lb/>
今若加陞擢則益重臣過疆場之事臣身任之萬死且<lb/>
弗避副使之命臣不敢拜上重違其志命仍僉浙東按<lb/>
察司事比至山寨或已叛公宣布詔㫖軍民皆感動乃<lb/>
誅其首叛者餘皆帖然青田夏清聞胡君敗與福建参<lb/>
政范昌大合冦慶元龍泉時官兵盡戌浦城城中僅足<lb/>
自守公召舊兵義兵使據要害列木栅為屯勢相聮絡<lb/>
<pb n="KR2g0038_WYG_006-23a"/>
别命元帥祁興季汝即龍泉縣治亦環植木城賊聞不<lb/>
敢犯公長子存道初以元帥戌浦城及是有㫖命存道<lb/>
提兵為遊擊而公即處城坐鎮之公謂父子相統於律<lb/>
不宜乃上奏請罷存道官不允兵戌浦城者以食不繼<lb/>
為病上以屬公洎浙東行省右丞李公文忠李公欲運<lb/>
處州粮餉公以為舟車不通而軍中所掠粮甚殷請拘<lb/>
入官而均給之兵食乃足青田税官金甲發其同僚白<lb/>
乙匿官課乙既誅死而甲恣為奸利公訊之甲善口給<lb/>
<pb n="KR2g0038_WYG_006-23b"/>
辨不置公曰汝罪狀已明奈何欲以口舌撓法乎其辭<lb/>
遂屈上知為公所鞫當不寃命斬之建寧守將阮徳柔<lb/>
遣使來納欵人咸以為詐公曰陳友定據全閩勢必不<lb/>
能容故徳柔為圖自全計非詐也以其事聞詔許徳柔<lb/>
以元官守本郡命比下徳柔果為友定所并公因留其<lb/>
使厚存䘏之温州茗洋周遂卿恃山險常為冦鄰邑皆<lb/>
患之而郵傳之通平陽瑞安者亦為所要遮公命存道<lb/>
合平瑞總督孫安之兵擒斬遂卿中書命處州造海舟<lb/>
<pb n="KR2g0038_WYG_006-24a"/>
若干艘并僉溪船户為水軍其戸凡一千既有領之者<lb/>
而又𨽻於軍府役繁而事擾公上奏設水軍千戸所專<lb/>
統之處多山而少田軍需恒不足胡君為奏免唯輸硫<lb/>
黄白藤於朝而行省復有所科公屢以為言罷之水軍<lb/>
千戸任惟淵朱仲欽共戌青田會冦至仲欽逆戰而惟<lb/>
淵走還仲欽以無援故敗公斬惟淵以狥遣指揮何世<lb/>
明擊冦走之惟淵乃胡君所任信者既伏誅部曲莫不<lb/>
股栗浙江行省恭政朱亮祖總兵取温州公調何世明<lb/>
<pb n="KR2g0038_WYG_006-24b"/>
以軍從温州平公聞其掠人子女命鎮撫林理徴之各<lb/>
部送還其家海隅既寧公請朝京師上報曰吾知卿在<lb/>
邊良苦俟平吳當即召卿爾及浙西諸郡皆平上遣使<lb/>
召公且命分兵征入閩而存道守處州公既入見上嘉<lb/>
奬甚至上諭羣臣曰章溢雖儒臣父子宣力一方冦盗<lb/>
盡平其功誠不在諸將後公再拜<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>不敢當明日上召<lb/>
問閩諸將何如公對曰御史大夫湯和由海道進平章<lb/>
政事胡廷瑞自江西入此固必勝然閩中尤服浙江平<lb/>
<pb n="KR2g0038_WYG_006-25a"/>
章李文忠之威信若令文忠帥師從浦城取建寧此萬<lb/>
全計也即日召文忠出師如公策處州之粮其舊額一<lb/>
萬三千石有畸後以軍興加征至十倍民不堪命公言<lb/>
之丞相丞相入奏上曰吾勞處民久矣詔從其舊温州<lb/>
黄宗雲朱君逹來附各授以元帥之職還守其土及我<lb/>
師征温失利輒叛去温既平君逹又請降公曰何物小<lb/>
醜叛而復降納之是無法矣奏戮之浙江行省承詔作<lb/>
大舟入海徴輸巨材檄處州與諸府同公曰處婺之交<lb/>
<pb n="KR2g0038_WYG_006-25b"/>
限以峻險縱有木道何從出且凋敝之民曷以勝此公<lb/>
力言於省臣止之洪武元年正月上即皇帝位有事於<lb/>
太廟公與執事畢越翌日召公及劉君基入見上御奉<lb/>
天殿羣臣咸在上歴陳其功並拜御史中丞公辭不允<lb/>
尋兼太子賛善大夫公務存大體不屑屑於細故或以<lb/>
為言公曰憲臺百司之儀表居其職者當先飬人以亷<lb/>
恥使人避而不犯豈直待搏擊為能哉上親祀社稷會<lb/>
大風雨還坐外朝怒儀曹議禮不合以致天變將殺之<lb/>
<pb n="KR2g0038_WYG_006-26a"/>
公奏曰風雨已連朝無足怪者縱禮官議有未盡陛下<lb/>
之誠自足以格神明願寛雷霆之怒上為之霽威上愛<lb/>
公甚嘗語公及劉君曰二先生年向耄恐感霜露致疾<lb/>
善自衞攝不宜早趨朝也存道部郷兵萬五千從李公<lb/>
入閩閩平詔存道以兵從海道北征公持不可曰鄕兵<lb/>
農人耳始命征閩許以事平歸農今復調之是爽信也<lb/>
上不懌而罷公繼論奏曰兵已入閩者俾還州里昔嘗<lb/>
叛逆之民宜籍為軍使北征一舉而恩威著矣上喜曰<lb/>
<pb n="KR2g0038_WYG_006-26b"/>
孰謂儒者果迂闊哉非先生為朕一行無能成兹者事<lb/>
公受詔遂行比至處州母夫人已殁公馳還舍援例乞<lb/>
丁憂詔不允丞相李諱公復貼書道上眷倚之意而遣<lb/>
存厚還家公灑泣而出日治戎事惟謹鄉兵既集命存<lb/>
道部領由永嘉浮海北行上章乞如律守制詔仍不允<lb/>
已而章再上上覧之為惻然曰吾固知其情不可奪矣<lb/>
但朕憲臺缺人耳遂可其奏存道至崐山走京師聼進<lb/>
止上諭之曰汝父事朕則予汝嘉因授以處州衛指揮<lb/>
<pb n="KR2g0038_WYG_006-27a"/>
副使戌於上黨尋移平陽公自䘮母夫人悲戚過度居<lb/>
常忽忽若無以自存者及營宅兆親負土石而感疾益<lb/>
深子女見之皆相顧悽愴曰勿憂也吾父母幸以安厝<lb/>
祖宗邱墓幸粗整飾嵗時薦饗幸有條序吾庶幾無憾<lb/>
苐荷國厚恩未能報効此為慊耳臨終親友何璿來候<lb/>
曰當収斂此心母有所執滯公曰吾久矣知之遂薨於<lb/>
龍淵之私第實洪武二年夏某月某日也享年五十有<lb/>
六訃聞上甚憫悼乃親撰文遣官即其家祭之以某年<lb/>
<pb n="KR2g0038_WYG_006-27b"/>
某月某日塟於某山之原公娶陳氏勤儉恭淑克盡内<lb/>
助子男三人長即存道明威將軍處州衛指揮副使次<lb/>
存誠次存厚孫子男四人集慶集恭集善集正公性篤<lb/>
於孝友父䘮未塟而盗發里閈室廬被焚公稽顙籲天<lb/>
火至柩所而滅事母夫人備極孝養毎事必得其懽心<lb/>
與二兄别居已久既創第龍淵請二兄同居以奉母怡<lb/>
怡之情藹如也先世有墓祠曰標慶菴公起其廢一新<lb/>
之且益田供祀事而定祭享條序命子孫世守之其於<lb/>
<pb n="KR2g0038_WYG_006-28a"/>
宗族里黨患其子弟無所肄業則創龍淵義塾延碩師<lb/>
以教之患其死者無所於塟則以玉峯西岡為義阡聼<lb/>
其<graphic n="KR2668" url="https://raw.githubusercontent.com/kanripo/KR-Gaiji/master/images/KR2668.png" mimeType="image/png"/>瘞焉又以王叔剛實鄕郡之賢者而舒穆嚕將軍能<lb/>
忠於所事即龍泉劒水之陽設祠宇祀之曰忠賢祠盖<lb/>
凡可以聳善扶義者無不為也公狀貎宏偉器局夷曠<lb/>
而撫世酬物一本於誠一循乎禮義外若和緩而其臨<lb/>
大事則議論争辨不避權勢必折𠂻於理而後已其與<lb/>
學士大夫談聖賢之道如味飴蜜丸篤尚伊洛之學嘗<lb/>
<pb n="KR2g0038_WYG_006-28b"/>
曰古人為學皆躬行實踐人倫日用之間無非學也今<lb/>
人以記誦詞章為務特學之末事耳故公於章句之習<lb/>
皆不以屑意而於綱常之大端有關於世教者恒切切<lb/>
為人言之生平務在濟人利物嘉言善行人皆能道之<lb/>
不可勝紀余竊聞之章為東南著姓自五季以迄于宋<lb/>
代多顯者内則兩制八座外則州牧邑宰皆未嘗缺人<lb/>
至親提師旅捍衛鄕州能成其勲名唯太傅公為尤盛<lb/>
閩人至今道之公當元季紛擾羣盗四起磨牙吮血而<lb/>
<pb n="KR2g0038_WYG_006-29a"/>
桑梓為墟公談笑而起皆劓殄之無遺育處之民至今<lb/>
思之於是聲光流顯上致萬乘之知持節諸部執法中<lb/>
臺其功業視太傅公疑若過之此無他大傅之所遭者<lb/>
衰也公之所際遇者有道維新之朝也古人所謂能光<lb/>
前人者公其有焉予敢評隲公行勒諸堅珉以垂示永<lb/>
久於戱金可銷也石或可泐也公之功不可忘也銘曰<lb/>
五季之亂殺氣昬太傅雙手障南閩西巖結壘兵雲屯<lb/>
羣衆偷竊方繽紛怒來欲以一氣吞隂功上聞帝為欣<lb/>
<pb n="KR2g0038_WYG_006-29b"/>
勑生蟄蟄千子孫白<hi>缺</hi>　牀如爛銀匡山繼之譽益振<lb/>
方頥踈髯目電焞<hi>缺</hi>　鴻鬯鐘在軒蚩蚩赤子扇妖氛<lb/>
額抹絳帕手握<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>嘯呼不異鬼鬼羣公起長驅汗且奔<lb/>
一障仡立無邉塵較之太傅功或殷重徽疊照絶等倫<lb/>
大明天子御紫宸濟濟萬國咸來賔束帛往聘東海濵<lb/>
加以禄爵恩寵新庸田使者勞徕勤繡衣行部照青春<lb/>
貪夫宵遁不待晨一朝南徼將星湮括山恍惚失嶙峋<lb/>
狐狸跳舞騁妖神帝曰汝溢汝老臣整汝戎斾旋汝轅<lb/>
<pb n="KR2g0038_WYG_006-30a"/>
公車戾止集吏民導宣威徳語復諄有叛命者馘以狥<lb/>
坐鎮鄕城如虎蹲大兒游擊左右巡四郊帖帖多柔馴<lb/>
詔還執法居諫垣長跪敷奏嬰逆鱗萱堂風惨驚逝魂<lb/>
上表陳情逹帝閽哀號負土自築墳因劬致疾亟返真<lb/>
聞之誰不淚沾巾公知學術歸一原時㪺濓洛溉本根<lb/>
所以不剉枝葉繁文事武備道乃存黄腸題湊藏山礬<lb/>
大書遺行勒堅珉傳千百載期無諼<lb/>
　<lb/>
<pb n="KR2g0038_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷六<lb/>
<pb n="KR2g0038_WYG_006-31a"/>
欽定四庫全書<lb/>
　明名臣琬琰續録卷六<lb/>
　　　　　　　　　　　　　明　徐紘　撰<lb/>
　　少保兵部尚書肅愍于公神道碑銘<lb/>
　　　　　　　　　　　　　　　　倪　岳<lb/>
憲宗皇帝紀元成化之初故少保兼兵部尚書于公之<lb/>
子冕歸自謫所即銜哀列疏以訟父寃上聞而憫之追<lb/>
復故秩遣行人司行人馬暶徃祭其墓其文有曰當國<lb/>
<pb n="KR2g0038_WYG_006-31b"/>
家之多難保社稷以無虞惟公道而自持為權奸之所<lb/>
害在先帝已知其枉而朕心實憐其忠由是天下稱快<lb/>
曰此誠天日開明公道暴白之秋也嗚呼休哉已而杭<lb/>
之父老白于廵按監察御史請即公所居建祠祀公榜<lb/>
曰憐忠遵制詞也今上皇帝紀元𢎞治之初訓𨗳儲衍<lb/>
奏公功績宜賜贈諡立廟以祀言甚剴切禮部將上其<lb/>
事㑹給事中孫孺復言古之節義則諸葛孔明張廵文<lb/>
天祥今之節義則李時勉劉球與公宜一體報祀以勵<lb/>
<pb n="KR2g0038_WYG_006-32a"/>
後来廷臣合議以聞詔歲一祀公于鄉民所立祠未幾<lb/>
冕以應天府尹致事歸復列公平生行業請如制贈諡<lb/>
以慰泉下累數千言事下禮部議僉謂古今人臣能為<lb/>
國家建大議成大功者生則有旌擢之恩沒則有褒恤<lb/>
之典若前宋岳飛盡忠報國死非其罪其進諡祠祀在<lb/>
宋具已舉行公受寃雖同而功業所就則大過之宜如<lb/>
其子所請制可賜諡曰肅愍建祠于墓表曰旌功命有<lb/>
司春秋致祭其文有曰逢時艱危安内輯外社稷之功<lb/>
<pb n="KR2g0038_WYG_006-32b"/>
世永不忘復賜贈誥其畧曰當皇祖北狩之時正國歩<lb/>
難危之日乃能殚竭心膂保障家邦廽鑾有期論功應<lb/>
賞不幸為權奸所搆乃殞其身輿論咸寃恤恩已錫兹<lb/>
復贈特進光禄大夫柱國太傅用昭旌崇之典天語丁<lb/>
寧垂之萬世盖至是而公之寃以白公之功以著矣於<lb/>
呼休哉于是冕抵書京師謂岳在里姻之末又適官禮<lb/>
曹親承徳音宜為具述其事勒之墓碑以昭示無極岳<lb/>
不敏何足以知之按公狀諱謙字廷益姓于氏號節庵<lb/>
<pb n="KR2g0038_WYG_006-33a"/>
其先家河南八世祖某仕金為汾州節度使知開封府<lb/>
七世祖某階朝請大夫延津令六世祖某定逺大將軍<lb/>
沁水令金末兵亂譜諜散佚僅存官秩而亡其諱五世<lb/>
祖諱伯儀金亡奉母遷雲中元初收括新附復遷蘇州<lb/>
仕至朝列大夫太常丞兼法物庫使累贈禮部尚書上<lb/>
輕車都尉追封河南郡侯妣晉贈河南郡夫人髙祖諱<lb/>
䕫起家中書椽累贈中奉大夫河南江北等處行中書<lb/>
省参知政事䕶軍追封河南郡公妣張贈河南郡夫人<lb/>
<pb n="KR2g0038_WYG_006-33b"/>
曽祖諱九思階中奉大夫湖南道宣慰使都元帥延祐<lb/>
間為杭州路總管致仕遂家于杭故今為錢塘人祖諱<lb/>
文大入國朝仕為兵部主事改工部父諱彦昭隐徳不<lb/>
仕自曽祖而下皆以公貴累贈榮禄大夫少保兵部尚<lb/>
書曽祖妣馬楊祖妣施妣劉皆贈一品夫人公生有異<lb/>
質甫七歲僧蘭古春竒之曰此他日救時宰相也長游<lb/>
邑庠領水樂庚子鄉薦明年登進士第宣徳建元丙午<lb/>
拜山西道監察御史公風儀峻整音吐鴻暢每入侍奏<lb/>
<pb n="KR2g0038_WYG_006-34a"/>
對上必注聴院長都御史顧佐風紀甚嚴獨器重公廵<lb/>
按江西奏白誣獄出數十百人于死劾治王府之以和<lb/>
買害民者一道肅然比還復同錦衣衛官校徃理官船<lb/>
之貨私鹽者公不避權貴河道以清上親征武定州罪<lb/>
人既得命公數其罪公辭嚴義正肆口而成大稱上㫖<lb/>
師還受賚與從征大臣等自是受知于上属意用公矣<lb/>
庚戌河南山西災廷議必得大臣兼理之上親署公名<lb/>
擢兵部右侍即賜勑以徃年方三十有三朝野榮之公<lb/>
<pb n="KR2g0038_WYG_006-34b"/>
感上知遇夙夜經畫遍歴梁晉間問民之所欲惡而興<lb/>
革之民大感悅九載秩滿進左侍即公在鎮乆多善政<lb/>
在河南者尤著若勸民糶粟官為收糴以備賑荒預擬<lb/>
河患督採近地草束以備築堰公庾積乆易敗即减價<lb/>
而糶旁省亦獲以濟征輸脫有贏餘即以鈔拆納官民<lb/>
交以為便歲旱奏减存留糧草積誠以禱雨澤民忘其<lb/>
災河流歲衛土城遂築大堤以障植栁以為固立舗設<lb/>
夫役以備修補復植栁于道以䕃行旅鑿井以濟道渇<lb/>
<pb n="KR2g0038_WYG_006-35a"/>
迄今存焉時議者欲移山東薪炭及大名牧馬于河南<lb/>
公抗疏止之山東陜西民流徙其地公為立里以居給<lb/>
田以耕不使貽患地方後皆視以為法其在山西奏革<lb/>
大同鎮將役軍耕種之弊盡入其地為軍屯復以大同<lb/>
逺在北邊乞專差御史一員廵歴其地庶姦弊可革遂<lb/>
永例議處修築鴈門軍役議派柴炭人夫通融有法仍<lb/>
奏减七分之一以甦民困時災傷民流移公設法招徠<lb/>
又恐復業者憚于徵輸無復固志即奏免所欠稅糧請<lb/>
<pb n="KR2g0038_WYG_006-35b"/>
著令有司考績以有無流民為殿最使知警焉其地霜<lb/>
蚤田薄收當輸邊者多折齎金銀姦民恒竊以逃公奏<lb/>
遣官解以懲其弊且請免煎銷以便分給尤為民利公<lb/>
嘗自河南抵山西夜經太行山有羣盜持兵喊而前從<lb/>
者駭愕公厲聲叱曰汝何為者邪盜聞公言大驚散去<lb/>
其徳威所著如此有参議劉孔宗者律已甚嚴頗與流<lb/>
輩寡合衆搆贓罪汚之公知其誣即奏白其事恒以盈<lb/>
滿為懼請舉参政孫原貞王来以自代時中璫王振方<lb/>
<pb n="KR2g0038_WYG_006-36a"/>
用事有御史姓名𩔖公者嘗忤之意以為公遂乗機嗾<lb/>
言者劾公擅舉自代罷為大理左少卿二省之民倍道<lb/>
赴闕交章乞留親藩亦以不可無公為請乃復命廵撫<lb/>
寔正統丙寅歲也明年復為兵部右侍即留理部事時<lb/>
公考妣相繼殁皆命奔喪兩遣行人汪琰抵杭賜祭治<lb/>
𦵏事懇乞終制不許又明年己巳北人額森攻獨石馬<lb/>
營至秋勢益張上下詔親征公與尚書鄺公埜上言邊<lb/>
防將士皆可托以制敵不必上煩六師且皇上宗廟社<lb/>
<pb n="KR2g0038_WYG_006-36b"/>
稷主無輕臨戎懇留不聴八月望日師次土木敵奄至<lb/>
主將失律王師敗績皇輿北狩宣府懐来僅以自保縁<lb/>
邊城堡奔潰一空京師大震時公獨任部事北望號泣<lb/>
誓以滅敵將議集兵為守䕶京師計㑹皇太后命郕王<lb/>
監國以係人心于時臺諫廷論土木之變罪歸王振王<lb/>
始攝朝倉卒未有處分錦衣指揮馬順素附振意頗不<lb/>
平衆起捽順擊死復索振所親信二内侍將擊之班行<lb/>
諠雜無復朝儀王疑懼屢欲退諸大臣亦歛避公堅立<lb/>
<pb n="KR2g0038_WYG_006-37a"/>
不動時掖王請留且請降㫖宣諭羣臣無擅動振罪俟<lb/>
請命於太后行誅順罪應死勿論命將軍亟擊二内侍<lb/>
死衆乃定退朝漏過午刻公袍袖為裂吏部尚書王公<lb/>
直執公手曰今日正頼公等若某百輩何能為公辭謝<lb/>
不敢當進兵部尚書固辭不獲始就職公受任多事之<lb/>
際首劾扈從失律者武臣顧興祖輩文臣王佐輩皆宜<lb/>
議罪以聞庶後之任事者知所用命從之王嗣位尊上<lb/>
太上皇帝號改明年庚午為景泰元年公入見泣對曰<lb/>
<pb n="KR2g0038_WYG_006-37b"/>
敵人不道犯我邊疆遮留大駕彼既得志將有長驅深<lb/>
入之勢不可不豫為計邇者各營精鋭兵械且盡宜亟<lb/>
募兵易漕卒以備調令工部分局治兵器以備用京師<lb/>
九門尤為要地宜令都督孫鏜衛頴張軌張義雷通分<lb/>
兵以守選給事中御史如王竑輩佐之列營于外以振<lb/>
軍威徙郭外居民於城内隨地安揷無為敵所掠通州<lb/>
所積糧數百萬挽運固難棄之或以資敵宜令在官食<lb/>
糧者悉詣關支人以多寡受糧而歸坌集京師庶幾兩<lb/>
<pb n="KR2g0038_WYG_006-38a"/>
便大同宣府嘗經敵剽掠請𠡠各地守臣協力防鎮訓<lb/>
練修飭務使有備至於選任人才尤為至務文臣如軒<lb/>
輗者宜令廵撫武臣如楊洪栁溥者宜為將帥軍旅之<lb/>
事臣請身任其責不效則治臣之罪上皆嘉納行之時<lb/>
邊報絡繹訛言萬端公先事預防達權制變衆視公以<lb/>
為安危時太監喜寜於土黙特之潰遂歸降額森因為之<lb/>
用導之入侵敵奉車駕趨紫荆關京師戒嚴朝臣至有<lb/>
挈家南奔者侍講徐珵因謬言占象倡議南遷事聞六<lb/>
<pb n="KR2g0038_WYG_006-38b"/>
宫人心動揺公為慟哭抗言于廷曰京師天下根本宗<lb/>
廟社稷在此百官萬姓帑藏倉儲在此此而不守去將<lb/>
何之一動則大勢去矣宋南渡之事可鑒也上是公言<lb/>
守議遂定主將石亨復為異議欲盡閉九門堅壁以避<lb/>
其鋒公言不可請率先士卒躬擐甲胄出營徳勝門外<lb/>
閉門以示必死泣以忠義諭三軍人人感奮勇氣自倍<lb/>
十月朔額森入紫荆關傳言送駕還京前驅突至我軍<lb/>
堅不為動知我有備稍自引却額森次至城下對我壘<lb/>
<pb n="KR2g0038_WYG_006-39a"/>
而陳駕亦在敵營敵覘我軍嚴整不敢有加于我我亦<lb/>
不敢向敵輕發一矢喜寧嗾額森邀大臣出議和且需<lb/>
金帛萬萬計盖强所難從以起釁耳對壘凡七日是為<lb/>
十月既望敵移蹕漸逺乃舉砲擊敵營敵死砲下者萬<lb/>
計額森大沮宵遁京師解嚴時謂不戰而屈敵兵實天<lb/>
生公以為社稷也論功加少保總督軍務固辭乆之乃<lb/>
受嘗謂人曰四郊多壘卿大夫之耻今日惟有聲罪討<lb/>
之復還車駕乃臣子之職也復何言大同恭將許貴奏<lb/>
<pb n="KR2g0038_WYG_006-39b"/>
欲遣使議和以緩敵兵徐為討伐公謂去冬嘗遣都<lb/>
指揮季鐸指揮岳謙厚齎金帛以徃敵輙深入繼遣通<lb/>
政王復少卿趙榮徃議迎復亦不見鑾輿而回其譎詐<lb/>
莫測和不足恃况與彼不共戴天之讐和則背君父而<lb/>
忘大義理固不可萬一可和彼肆無厭之求從之則害<lb/>
違之則變勢亦不可也莫若選將練兵養威蓄銳無輕<lb/>
遣使以取其侮從之公以涿鹿真定保定易州皆京師近<lb/>
地兵力单弱雖嘗遣都督劉安率兵廵視猶慮敵方逺<lb/>
<pb n="KR2g0038_WYG_006-40a"/>
遁或肆剽掠力弗能及即奏遣都指揮陳旺石端王信<lb/>
王虹輩分益以兵徃為之援復請勅右都督楊俊節制<lb/>
之民恃以安又以敵之深入必先攻犯白羊紫荆倒馬<lb/>
諸關復奏撥京兵與其原守官軍互為應援俾無僨事<lb/>
諜報敵偪總兵朱謙于關子口明日復報追石亨於鴈<lb/>
門關烽火甚急逺邇騷動衆謂宜急發兵徃援公不為<lb/>
動即奏上方略密授亨等仍令各營選調軍馬若將尅<lb/>
日大舉者旋報敵已出境乃服公料敵之審公謂喜寜<lb/>
<pb n="KR2g0038_WYG_006-40b"/>
不除敵卒弗靖乃以計授楊俊擒送京師公廷劾其罪<lb/>
誅之自是敵竟畏憚悔禍不敢犯矣辛未額森遣使入<lb/>
貢請送大駕還京朝廷疑未之信下廷臣議公曰此天<lb/>
意也君臣大義兄弟至親當速遣使奉迎以承天心萬<lb/>
一彼果懐詐我有辭矣議乃决秋九月大駕至自邊庭<lb/>
衆韙公一言之重時邊事稍寜公益修安内攘外之政<lb/>
河間東昌諸處永樂門安置降人甚衆方敵入境時勢<lb/>
欲乗機而動公因南征奏遣其有名號者以行遂留于<lb/>
<pb n="KR2g0038_WYG_006-41a"/>
彼以為潜消之計天壽山祖宗陵寢所在而無城郭敵<lb/>
嘗犯其地乃奏起成山伯王通城昌平徙兵民其中以<lb/>
衛陵寢且重邊關之援臨清漕舟所經商舶輻輳實喉<lb/>
襟之地敵入侵時嘗有徃㨿之謀乃奏遣平江伯陳豫<lb/>
築城以守遂為重鎮尋諜知為敵謀者乃我亡命小田<lb/>
兒也適雜敵使中来瞰虚實公奏授計于侍郎王偉因<lb/>
使大同道誅之初北邊獨石馬營八城為敵所據公謂<lb/>
此不可棄即奏起都督孫安授以方略率兵度龍門關<lb/>
<pb n="KR2g0038_WYG_006-41b"/>
且戰且守由是八城復完公謂京兵分為五軍神機三<lb/>
千諸營者雖各有總兵然不相統一或遇調發動相選<lb/>
摘兵將不識卒難濟事乃議以諸營馬歩兵擇其精者<lb/>
十五萬人分為十營各立名號每營以都督一員總領<lb/>
之每五千用把總都指揮一員每千用把總指揮一員<lb/>
每隊用𬋩隊官二員團結訓練體統既定兵將相識有<lb/>
警當調某營則自其總領都督以下督率以行號令專<lb/>
一行伍不亂兵制之善者也故其法迄今守之楊俊議<lb/>
<pb n="KR2g0038_WYG_006-42a"/>
奏盡出營兵併調三邊各路軍馬大舉勦敵可以得志<lb/>
公執不可曰如此則京師各邊皆空敵或分兵牽制何<lb/>
以應之非兵家全勝之謀也上從公言俊素跋扈時謂<lb/>
公此議足以奪其心是時浙江福建則有鄧茂七葉宗<lb/>
流廣東西則有黄蕭養肖乗時竊發殘破郡邑一時命<lb/>
將出師皆出公籌畫雖逺千萬里之外懸制切中不啻<lb/>
親歴其地卒用勦平貴州苗賊作亂侍即何文淵奏乞<lb/>
罷布按司復置宣慰司以土官莅其地留都司以轄諸<lb/>
<pb n="KR2g0038_WYG_006-42b"/>
衛遣大將鎮之公謂貴州自祖宗開創餘八十年顧因<lb/>
小冦遽墮成功况土地人民皆受之祖宗者豈可輕棄<lb/>
事遂寢公念北方既平軍國之務可緩懇辭兵柄復以<lb/>
天變乞罷皆不許初額森犯京師石亨因公成功驟躋<lb/>
侯爵心不自安乃奏公功宜官一子朝廷即授冕府軍<lb/>
前衛副千户累疏懇辭且曰欲為子求官亦不當假手<lb/>
於亨不許既受命語冕曰我本書生當聖主憂勤之日<lb/>
分以死報顧功微報腆爾宜砥礪名節毋忝恩命朝廷<lb/>
<pb n="KR2g0038_WYG_006-43a"/>
復於京師之西賜公第一區公上疏辭謂國家多事之<lb/>
秋豈臣子安居之日况星文示變正宜貶損豈可厚享<lb/>
以重咎愆不許乃以平日所得賜物盔甲袍帶之属移<lb/>
置第内封識加謹時一徃視焉公素苦痰喘恒寓直房<lb/>
以便朝謁一日疾作上遣太監興安太醫院院使董宿<lb/>
来視云此非竹瀝不可愈安為上言具述公自奉儉約<lb/>
上親幸萬歲山伐竹以賜仍命計公所用悉給自尚方<lb/>
盖異寵也病少間復懇乞罷歸不許特降勅諭留免公<lb/>
<pb n="KR2g0038_WYG_006-43b"/>
朝叅屢遣中使促公出視事其為上所倚重如此公握<lb/>
兵乆號令賞罰皆出於公言議所及宿將歛伏亨等不<lb/>
能措一辭亨素貪縱尤為公所裁積成嫌隙亨姪彪本<lb/>
驍將時皆慮其一門同握京兵公乃奏遣彪充逰擊將<lb/>
軍徃戍大同二人不得遂所私益切齒于公思有以傾<lb/>
之丁丑正月景皇帝不豫公同廷臣上章乞復皇儲未<lb/>
報英宗皇帝復正宸極此實天與人歸之㑹亨等貪天<lb/>
之功掩為己有即誣公等迎立外藩以為罪與大學士<lb/>
<pb n="KR2g0038_WYG_006-44a"/>
王文六七大臣俱下獄所司以金牌勅符俱存他無顯<lb/>
迹可據亨等必欲置公於死㑹徐珵者以倡南遷為公<lb/>
所斥乆不獲進因易名有貞尤銜公者廷鞫之日力言<lb/>
大肆拷掠宜無不承文不勝忿力辨不已公曰亨等意<lb/>
已如此辨之何益所司承亨風指乃以意欲二字附㑹<lb/>
成獄盖即秦檜莫須有之故智也是月二十三日狀上<lb/>
上猶豫良乆曰謙實有功衆未及對有貞直前曰若不<lb/>
置謙于死今日之事為無名上意乃决時錦衣指揮劉<lb/>
<pb n="KR2g0038_WYG_006-44b"/>
敬方帶刀在宿衛目覩其事每言及未嘗不以為恨公<lb/>
殁之日天日無輝朝野寃之太監吉祥麾下逹官托爾<lb/>
者聞公死慟哭都市以壺漿酹公祥聞之切責焉明日<lb/>
往哭如初此實忠義感激人心雖異𩔖而天理固不泯<lb/>
耳先是杭之湖水竭土裂人驚異之孫原貞方以尚書<lb/>
鎮浙語人曰賢才之生實鍾山川之秀今日之兆哲人<lb/>
其萎乎盖指公也至是卒驗云公之生為洪武戊寅四<lb/>
月十七日得壽六十而已惜哉所司籍公家自朝廷所<lb/>
<pb n="KR2g0038_WYG_006-45a"/>
賜外他無一物盖公平日自律之嚴也未幾陳汝言代<lb/>
公為兵部以賄敗上命陳所籍物于大内廡下召大臣<lb/>
入視且曰景泰間謙任事乆且專沒無餘物汝言未朞<lb/>
何得賄無筭耶上色變乆之亨等俛首不敢動撫寧伯<lb/>
朱永出謂人曰今日觀上意亨輩將無所逃矣一日邊<lb/>
報甚急集廷臣議恭順侯吴瑾進曰于謙在邊患不至<lb/>
此上為之黙然初公被害時皇太后未及知比聞嗟悼<lb/>
累日上聞之益悟其寃深悔之既而有貞以罪逺竄亨<lb/>
<pb n="KR2g0038_WYG_006-45b"/>
等坐謀逆夷滅此皆上心有所懲而亦天道好還之明<lb/>
驗也初公之遺骸頼都督陳逵憫公無辜密賂守者收<lb/>
瘞踰年冕遣義兄康詣逵逵乃具棺衾俾康扶歸杭𦵏<lb/>
于祖塋即今建祠地也公天性狷介不立私黨一以忠<lb/>
誠結主知分謗任怨無所顧忌不貸贓吏而恒宥小過<lb/>
急於薦賢不遺一善凡公所甄拔如孫原貞王来皆在<lb/>
廵撫時所舉其他文臣武將功名顯著者尤多盖公知<lb/>
人之明如此公所至聲績懋異遺愛不忘故江西祀公<lb/>
<pb n="KR2g0038_WYG_006-46a"/>
郡學名宦祠河南祀公開封庇民祠二省之民家有公<lb/>
像飲食必祀皆至于今不廢及己巳之變軍旅方興中<lb/>
外論事者紛然議下兵部公悉裁之以理可者行之否<lb/>
則止之知無不言言無不盡一時克詰戎兵登崇智勇<lb/>
卒之肅清大憝迎復乗輿以安社稷以固邊圉此誠不<lb/>
世之功也歴事三朝位極人臣然故廬之在杭者未嘗<lb/>
増飭尺寸丁内外艱歸蕭然不異寒士孤忠峻節夷險<lb/>
弗渝可謂難矣平居好學手不釋卷為文有竒氣詩詞<lb/>
<pb n="KR2g0038_WYG_006-46b"/>
清麗在江西時和祭酒胡頥菴山居十詠在河南時和<lb/>
馮海粟梅花百詠詩皆頃刻而就膾炙人口尤長於奏<lb/>
疏至今視以為凖當政務旁午章日數十上累千萬言<lb/>
揮筆如流皆切中事機人服公明决率推為天下竒才<lb/>
焉平生著述甚多今僅存節菴詩文藁奏議各若干卷<lb/>
禍變之餘盖千百之什一耳配董氏累贈一品夫人翰<lb/>
林庶吉士永豐知縣鏞之女柔惠靜專克謹内助先公<lb/>
十一年卒公年未五十遂不娶亦無媵侍人皆義之生<lb/>
<pb n="KR2g0038_WYG_006-47a"/>
子一即冕自副千戸改授兵部員外即進禮部即中南<lb/>
京太僕少卿應天府尹文學政事無忝家法女一適錦<lb/>
衣千户朱驥坐公累戍邊比宥還累官都指揮使掌錦<lb/>
衣衛事孫女六嗚呼公之功業在天下公論在人心傳<lb/>
在國史列聖眷恤恩命屢頒一時之屈萬世之伸一時<lb/>
之寃萬世之雪公于此可以無憾也已岳生也晚雖自<lb/>
童丱得之見聞之日乆然才力綿弱不能揄揚朝廷褒<lb/>
忠録功之曠典與公忘身為國之大節姑即冕所述掇<lb/>
<pb n="KR2g0038_WYG_006-47b"/>
拾其槩俾之立石墓道以示後世以為他日為臣者勸<lb/>
焉惟公諱與先考同未敢以私故闕而不書盖公之所<lb/>
關者大也臨文悚然銘曰惟天純佑賢俊挺生實商昭<lb/>
周為國之禎惟公之生允濟斯世雄才卓識孤忠正氣<lb/>
始鎮兩藩迄司五兵民困畢甦邊塵肅清時方宴安敵<lb/>
忽竊發皇曰徃哉執挺以撻公疏懇留六師已陳越關<lb/>
而北曽未浹旬兵敢犯順皇輿逺狩公獨治兵痛心疾<lb/>
首浮議譊譊公斥正之人心揺揺公鎮定之内决廷論<lb/>
<pb n="KR2g0038_WYG_006-48a"/>
外當敵衝一時安危萬目視公國歩載寧皇輿遂復名<lb/>
髙毁来功大弗録公存以功公亡以寃於惟聖明克俾<lb/>
昭宣萬世之名一日之厄失短獲長公亦何責穹祠顯<lb/>
號報祀無窮西湖之壖岳廟攸同廟貌儼然公其如在<lb/>
嗟嗟後人守視無懈<lb/>
　　潁國武襄楊公言行録　　　　　楊　亷<lb/>
楊洪字宗道陕西漢中人歴仕永樂景泰間封昌平侯<lb/>
卒年<hi>闕</hi>　追封潁國公諡武襄公起行伍生長在邊陲<lb/>
<pb n="KR2g0038_WYG_006-48b"/>
有機變用詭道累立邊功歴陞將帥能用竒兵遇敵必<lb/>
搗其虚或出其不意善于刼營人畏之呼為楊王在邊<lb/>
校之諸將紀律嚴士卒用命為一時巨擘焉<hi>古穰雜録</hi>
楊武襄洪為人雖尚權詭然有威嚴將士知畏之此其<lb/>
所長不可掩者亦頼朝廷主張以成其名耳盖自宣徳<lb/>
正統来已受知于上閣中廬陵楊公輩皆愛重之如初<lb/>
為杜衡指揮所誣以魏尚書源復㫖而衡貶廣西繼為<lb/>
部卒李友全等奏上以付洪自治頗𩔖宋太祖待郭進<lb/>
<pb n="KR2g0038_WYG_006-49a"/>
事<hi>水東日記</hi>
正統十四年十月二十二日遣楊洪孫鏜范廣等帥兵<lb/>
二萬擊敵之未去者二十五日破敵于固安得牛馬至<lb/>
數百匹奪回人口萬餘十一月初八日以敵既退京城<lb/>
解嚴降詔撫安天下十三日楊洪等旋師入見言敵衆<lb/>
已盡絶其實不過百餘散掠各郡驅人畜以自擁衛望<lb/>
之若萬衆官軍不敢逼其南去者各郡以漸捕獲之北<lb/>
去者洪等逐至關殱焉猶殺官軍數百人洪子俊幾為<lb/>
<pb n="KR2g0038_WYG_006-49b"/>
所殺既奏㨗以洪為昌平侯<hi>否泰録</hi>
孰闞王略直至便橋偏重勢成神器幾揺公徃當之以<lb/>
却天驕堂堂侯封冠彼百僚兒童知姓兵氛潛銷回鶻<lb/>
羅拜呼韓趨朝壯哉虎臣不數驃驍<hi>彭韶撰賛</hi>
　　兵部尚書王公言行録　　　　　楊　亷<lb/>
王竑字公度陜西河州人進士歴仕宣徳成化間官至<lb/>
兵部尚書公賦性正直剛毅無絲毫詭隨人意自其為<lb/>
給事時國運中否奸邪柄政公首率諸同官具章疏廷<lb/>
<pb n="KR2g0038_WYG_006-50a"/>
論其蠱政誤國之罪時有與奸邪為黨者不平其言從<lb/>
旁沮止其論奏公勃然奮其忠直之氣手擊奸黨以死<lb/>
由是萬口稱快而積憤消衆正和應而公道服而公之<lb/>
名遂以聞于天下<hi>薛瑄戅庵記</hi>
郕王監國于午門視朝百官彈劾奸臣誤國者方讀彈<lb/>
文未起錦衣衛指揮馬順從旁叱各官起去給事中王<lb/>
竑起捽馬順首此正姦臣當除去監國退百官拳擊馬<lb/>
順死<hi>可齋雜記</hi>
<pb n="KR2g0038_WYG_006-50b"/>
公自給事擢陞今職適敵人入犯京師遂命公董師以<lb/>
禦之公即戎服鞭馬赴軍號令區畫咸適機宜部伍行<lb/>
陣應時整肅將帥協謀士卒思奮乃出竒折敵人之鋒<lb/>
而奪其氣敵既奔北因驅逐盡境而還京師既解嚴而<lb/>
逺邇遂以寧謐夫以公之聰明才辨過人百千等而有<lb/>
為之才著于朝廷著于軍旅者卓卓如此<hi>戅庵記</hi>
陞今官出鎮居庸敵方入侵邊兵訩訩公以大義開諭<lb/>
之正色以率之沈靜以鎮之由是衆志帖然始定若是<lb/>
<pb n="KR2g0038_WYG_006-51a"/>
謂非負正氣所見大有異于人者不能也<hi>劉儼撰送督運序</hi>
公始擢第年尚少慨然以經濟自許比官諫省立朝侃<lb/>
侃無所頋忌土木之變摧奸禦侮忠義奮激以功超拜<lb/>
僉都御史再遷副都兩奉璽書廵撫淮揚總督國漕威<lb/>
行惠施自景泰初元迄天順末禩公名大振于中外今<lb/>
上即位圖任老成登公入座馴致柄用而公已属疾矣<lb/>
上每留之而公請愈力勇退急流脫屣冨貴<hi>王㒜撰壙記</hi>
休菴詩曰王公菴居昔名戅拉摧奸臣九天上即今却<lb/>
<pb n="KR2g0038_WYG_006-51b"/>
以休為名無乃勇氣非少壯君不見徤帆髙掛乗剛風<lb/>
一日千里無留踪歘然卸落艤洲島知進識退無途窮<lb/>
丈夫處世當如此眷戀冨貴非英雄黄門領袖立殿前<lb/>
烏臺副佐尤當權西邊戎畧萬貔虎南畿憲力孤鷹鸇<lb/>
<hi>劉定之撰休菴歌</hi>
　<lb/>
　<lb/>
　明名臣琬琰續録卷六<lb/>
</p>
<p>
</p>
  </div>
</body>
</text>
</TEI>
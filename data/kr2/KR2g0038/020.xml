<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷二十</head> <lb/>
    <p>
<pb n="KR2g0038_WYG_020-1a"/>
欽定四庫全書<lb/>
　明名臣琬琰録卷二十<lb/>
　　　　　　　　　　　　　明　徐紘　撰<lb/>
　　都御史向公神道碑銘　　　　　金㓜孜<lb/>
公諱寶字克忠姓向氏别號疎菴其先河南之開封人<lb/>
宋僕射文簡公之十五世孫也文簡四世係蔚嘗扈蹕<lb/>
從宋高宗南渡子水性仕孝宗累官大中大夫封魏國<lb/>
生仕煜官朝奉大夫朝奉生公道為臨川縣丞娶進賢<lb/>
<pb n="KR2g0038_WYG_020-1b"/>
許氏遂以朝奉塟其邑潤安因家焉自是為進賢人祖<lb/>
雲翔父允恭以公貴皆贈資善大夫都察院右副都御<lb/>
史兼詹事府詹事祖妣張氏母熊氏皆贈夫人公資性<lb/>
頴異五歲能頌孝經七歲通四書章句過目不忘稍長<lb/>
肄業邑庠教諭丁之翰授以書經甚見器重嘗從邑人<lb/>
假通鑑綱目七日即遣還之間舉以問荅之如響洪武<lb/>
甲子科舉復行遂以書經薦于鄉明年登進士第觀政<lb/>
都督府丙寅授庫部試員外郎丁卯實授職方員外郎<lb/>
<pb n="KR2g0038_WYG_020-2a"/>
奉議大夫壬申登丁外艱明年詔起復仍前職丁丑秩<lb/>
滿陞通政使以不善奏對力辭改應天府尹階嘉議大<lb/>
夫戊寅坐事謫廣西蒼梧甲申太宗文皇帝入正大統<lb/>
復公前職己丑以譴逮獄憲臺庚寅冬左選兩淮都轉<lb/>
運鹽判官未幾復訟繋南京乙未春宥復前職命督運<lb/>
糧餉并總督淮安諸郡漕運材木甲辰秋八月仁宗皇<lb/>
帝即位驛召還朝上方欲擢用公適交趾缺按察吏部<lb/>
首以公為奏上未許之遂以為都察院左僉都御史翊<lb/>
<pb n="KR2g0038_WYG_020-2b"/>
日入謝陞右都御史階資善大夫未幾復命兼詹事府<lb/>
詹事特賜楮幣羊酒公雖屢見挫抑而志於有為到官<lb/>
不數日即條陳八事以進其一曰録用勲舊二曰設置<lb/>
諫官三曰選舉賢才四曰簡練將帥五曰貴重有司六<lb/>
曰考覈吏員七曰監生資格八曰疏通鈔法其言皆懇<lb/>
切有禆於時政者上命次第行之今上皇帝即位之初<lb/>
以南京都察院缺人特命徃蒞焉宣徳戊申夏秩滿入<lb/>
覲公時以嬰疾艱於拜跽上念其老特賜勅令致仕歸<lb/>
<pb n="KR2g0038_WYG_020-3a"/>
其鄉然自是疾益加劇遂以八月四日卒于南京之官<lb/>
舍訃聞上悼歎之特遣使賜祭命官給舟還其喪復命<lb/>
有司治祠墳以其年十二月丁酉塟潤安九世祖朝奉<lb/>
公之塋公生元至正丙午六月九日至是享年六十有<lb/>
二娶羅氏封夫人子男五長劉孫次可觀可䂓可靚可<lb/>
寛噫公為人清介公方歴事四朝逾四十年初居庫部<lb/>
職方時公牘日累千百次第剖折並無停滯衆皆推其<lb/>
勤慎及為京尹愷悌亷明興學育才恒加督勵撫善推<lb/>
<pb n="KR2g0038_WYG_020-3b"/>
恩强暴悚懾公庭肅清終日不聞鞭箠民皆感服及居<lb/>
憲臺振舉紀綱以徳濟威嚴而不苛士論多之屢遭黜<lb/>
斥辭氣浩然未嘗少屈所至輒開館延士觴詠賦詩未<lb/>
嘗以夷險易其志故亷厲端確之行始終如一日性至<lb/>
孝嘗以祿不逮親為歉時忌日悲泣如初喪奉繼母不<lb/>
違其志撫諸弟友愛切至處鄉里恂恂自下交友朋恭<lb/>
謹謙抑久而益䔍平居言不及禍財不茍取與疏食水<lb/>
飲自處泊如其學博究經史百氏為文章有理致詩雅<lb/>
<pb n="KR2g0038_WYG_020-4a"/>
健可愛有疎菴日稿若干卷學者稱之為疎菴先生云<lb/>
銘曰猗歟向氏文簡之裔魏國繼之益顯其世逮于朝<lb/>
奉實塟南昌公紹厥緒閥閲煌煌公年弱冠名薦南宫<lb/>
祗事列聖太祖太宗洎于仁考歴濟顯融敡踐中外有<lb/>
聲渢渢公在官守執勤秉恭寛惠愛人䘏于痯恫公有<lb/>
言責勵其清忠不撓不激雅度雍容公志之篤操履之<lb/>
堅夷險一致隨遇而安公老致仕始終克全公殁有榮<lb/>
無憾九原士論所歸如公有幾匪公之能惟徳之比匪<lb/>
<pb n="KR2g0038_WYG_020-4b"/>
惟有徳而又有子圖其不朽屬銘太史最行琢詞掲石<lb/>
墓道後千百年其永有耀<lb/>
　　顧都御史言行録　　　　　　　楊　亷<lb/>
顧佐字<hi>闕</hi>　河南太康人中進士歴仕洪武宣徳間官<lb/>
至左都御史除莊浪知縣午莭會射將佐以文士易之<lb/>
公連發三中無不驚服尋擢御史守正嫉邪為應天府<lb/>
尹剛稜不撓吏民畏服勲豪貴戚為之斂手政聲赫赫<lb/>
議者謂𩔖包孝肅之知開封府宣徳三年六月中早朝<lb/>
<pb n="KR2g0038_WYG_020-5a"/>
罷召楊榮及楊士竒問廷臣中誰可使掌憲兩人久未<lb/>
對上曰未必都無一人臣士竒對曰通政使顧佐亷公<lb/>
有威曽任御史及按察司皆有風采帝曰佐亦嘗為京<lb/>
尹能防禁下吏政清弊革上喜曰顧佐乃能如此陞右<lb/>
都御史賜璽書令考黜不肖洗滌積弊佐奏黜其不肖<lb/>
者二十餘人宣徳四年顧佐自陞都御史憲度嚴明宿<lb/>
弊清革下至吏卒悚惻凛然吏有遭笞者捃佐之過謂<lb/>
受皂𨽻賂放歸悉具姓名以聞上宻以示臣士竒且曰<lb/>
<pb n="KR2g0038_WYG_020-5b"/>
爾不舉佐亷乎對曰所訴之事誠有非誣盖今朝臣月<lb/>
俸止給米一石薪炭馬芻皆資於皂不得不遣半歸使<lb/>
備所用皂亦皆樂得歸耕實官皂兩便此京師大小臣<lb/>
僚皆然臣亦然<hi>自永樂以來如此</hi>仁宗皇帝固知之所以增朝<lb/>
臣之俸上歎曰朝臣之艱如此因怒訴者曰朝廷用一<lb/>
好人輙為小人所排欲下法司治之臣對曰此末事不<lb/>
足上干聖怒但付佐自治恩與法并行矣臣退上召佐<lb/>
以吏訴狀授之諭之曰放皂𨽻耕使給薪芻京官皆然<lb/>
<pb n="KR2g0038_WYG_020-6a"/>
不足為過小人不樂檢束誣䧟正人汝自治之佐叩首<lb/>
退召吏示之狀吏恐甚佐曰上命我治汝我姑容汝但<lb/>
改行為善竟不治之上聞之喜曰佐得大體矣數月有<lb/>
囚告佐累累枉人重罪不聽訴理者上大怒召楊榮及<lb/>
臣諭曰此必有罪囚教之排佐小人䧟正人不可不究<lb/>
治遂命三法司鞫之實千户臧清殺一家無罪三人當<lb/>
死代寫狀教之誣告上曰不誅之佐何以行事立命磔<lb/>
清於市<hi>並聖諭録</hi>
<pb n="KR2g0038_WYG_020-6b"/>
顧都御史佐性嚴重聲望偉然未嘗口毁譽人旦晚東<lb/>
朝房小憇前呵雙藤立户外官僚行道以此為騐往往<lb/>
有輓驢駐馬折而還者雖公遭時得君之盛要亦有慴<lb/>
伏彈壓之實焉<lb/>
午門外東直房六部都察院堂上官候朝之所兩門入<lb/>
惟都察院正官獨處一小夾室近歲都御史顧公佐非<lb/>
公事未嘗與諸司羣坐<hi>並水東日記</hi>
太康之墟卓有良臣烈烈汝介匪矯而真高簡不接一<lb/>
<pb n="KR2g0038_WYG_020-7a"/>
榻凝塵尹正天府明察如神擢中執法實來縉紳赤捧<lb/>
生氣公論以伸事歸臺閣弼于一人<hi>彭韶撰賛</hi>
　　大理卿虞公言行録　　　　　　尹　直<lb/>
虞謙字伯益鎮江金壇人仕洪武宣徳間官至大理寺<lb/>
卿公自㓜秀朗端重聰敏好學洪武乙亥由太學生擢<lb/>
刑部山東部郎中陞杭州知府永樂初召為大理寺左<lb/>
少卿尋陞左副都御史甲辰春轉大理寺卿恒曰為臣<lb/>
之道愛君愛民二者愛君崇其徳愛民厚其生為副御<lb/>
<pb n="KR2g0038_WYG_020-7b"/>
御史奉命巡視揚州淮安旱灾至則疏民所苦請發廪<lb/>
賑貸官為贖還所賣男女為奴婢者皆從之又奉命督<lb/>
兩浙蘇松諸郡運賦建議丁多而糧最少運北京丁多<lb/>
糧少次者運徐州丁糧俱中運南京淮安丁少而糧多<lb/>
存留本郡縣倉又奉命巡撫浙江察亷糾貪建議便民<lb/>
十數事多見施行仁宗皇帝既嗣位欽恤刑獄而嚴大<lb/>
理之選曰是天下之平也於是改公為卿先是都察院<lb/>
論<graphic n="KR2796" url="https://raw.githubusercontent.com/kanripo/KR-Gaiji/master/images/KR2796.png" mimeType="image/png"/>騙罪准洪武榜例梟首公言比奉詔書自今准律<lb/>
<pb n="KR2g0038_WYG_020-8a"/>
斷罪誆騙在律當杕而流梟首非詔書意上曰虞謙言<lb/>
是天津衛倉灾焚糧數十萬御史亷視言主典者盗用<lb/>
故縱火以自盖追逮幾八百人不勝考掠皆誣服應死<lb/>
者百餘人公察其寃白于上得減論於兩法司及四方<lb/>
所上獄議皆親閲之必當必平於大辟罪尤加意曰彼<lb/>
無憾斯我無憾矣時有詔求直言公言七事其一用人<lb/>
曰用得其人則治道興非其人則治道隳人主之職惟<lb/>
在擇人而已其二興學校曰教育之道本於師範不在<lb/>
<pb n="KR2g0038_WYG_020-8b"/>
於備而在得人庶有成效三曰都察院耳目紀綱之職<lb/>
用以激濁揚清今專俾治獄非設風憲本意四曰廣儲<lb/>
蓄今國用空乏冝預為備五曰北京八府之民困於養<lb/>
馬宜分給無馬郡縣牧養以蘇圻内六曰鈔法不通由<lb/>
於出多而入少今但多方收之而不輕出民艱於得鈔<lb/>
則自流通七曰京師盗賊之繫由於軍民工匠每十家<lb/>
編為一甲使互相覺察出入一家有犯十家連坐有能<lb/>
捕首免其連坐之罪皆切中時弊公儀觀偉然瀟洒絶<lb/>
<pb n="KR2g0038_WYG_020-9a"/>
俗以詩名於時有玉雪齋稿喜冩山水木石有倪雲林<lb/>
韻致宣徳二年卒年六十三<hi>並楊士竒撰墓碑</hi>尹直贊曰蘭臺<lb/>
棘寺刑乃攸司惟公亷平仁廟簡知遂自郎署擢都憲<lb/>
紀歴敡多年累效勞勩讞議平反惟慎惟明敷陳剴切<lb/>
允愜輿情<lb/>
　　工部主事劉公言行録　　　　　尹　直<lb/>
劉季箎諱韶字季箎以字行浙江餘姚人進士歴仕洪<lb/>
武永樂間官至刑部侍郎左遷工部主事<lb/>
<pb n="KR2g0038_WYG_020-9b"/>
君自㓜端靖喜學問既承其家訓長而進學登洪武甲<lb/>
戌進士第授行人司行人嘗持節使雲南四川朝鮮所<lb/>
至宣上徳達民隱餽贐一毫無所受事聞上賜鈔襲衣<lb/>
丁丑陞陜西布政司左叅政先是陜有逋賦民積歲不<lb/>
能輸有司峻刑督之君至嘅然曰民困不能輸為之父<lb/>
母又忍峻刑督之耶與其寮謀分行郡縣解其繫緩其<lb/>
期勞來綏輯而從容勸誘焉民皆感激曰是赤子矜念<lb/>
我我可不戮力以累仁人奔走假貸以輸無幾畢完<lb/>
<pb n="KR2g0038_WYG_020-10a"/>
陜不産碙砂而歲月有課額民窘不能償至或僨其家<lb/>
者君為奏罷之<lb/>
洪渠水溢為民患躬行視之為設法治堰民頼以安盖<lb/>
凡可以利民者率盡心焉<lb/>
召為刑部左侍郎尤<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>重民命平反具獄數事陜平<lb/>
民王某為强盗所引逮至而所引者已伏法不能自白<lb/>
君察寃召所引者之妻子使識之而聽其詞竟得實王<lb/>
免於誣有典守錢穀而虧兊者既被逮則援引千餘人<lb/>
<pb n="KR2g0038_WYG_020-10b"/>
同罪君亷知其誣卒辨所誣引者釋之河陽逆旅夜有<lb/>
朱趙二人異室而宿朱怨家後追至而誤殺趙朱實不<lb/>
知逆旅主人疑朱殺之追執送至鞫訊考掠朱遂誣服<lb/>
不敢求辨君獨曰是偶邂逅相聚非素有負且計其裝<lb/>
非有圖也特緩其獄遣人宻察之無幾有司竟得殺趙<lb/>
者而朱以緩獄不死揚州民胡氏夜有賊入其室殺人<lb/>
而遺刀屍傍旦視之柄有隣家蘇氏私識官捕鞠蘇蘇<lb/>
曰家失此刀久矣不服既備極諸刑竟無服君潜使持<lb/>
<pb n="KR2g0038_WYG_020-11a"/>
刀徃察其隣一童子識之曰我家物也遂得賊而釋蘇<lb/>
盖其理刑一以求生為務永樂乙酉纂修大典命太子<lb/>
少師姚廣孝禮部尚書鄭賜監修而擇有文學者一人<lb/>
為之副遂以命君討論裁處人多服之庚寅坐失出人<lb/>
罪左遷兩淮鹽運判未行復改工部營繕主事躬勤治<lb/>
職未嘗以崇卑為意癸卯卒年六十一君為人清素雖<lb/>
復歴顯要而泊然自待雍容雅度有犯不校閒暇手不<lb/>
釋卷治經長於春秋喜吟咏冲澹優閒有陶靖節韋刺<lb/>
<pb n="KR2g0038_WYG_020-11b"/>
史之趣<hi>並楊士竒撰墓志</hi>尹直贊曰有學有行風度醖籍早擢<lb/>
甲科使車屢駕于蕃于宣有禆上下入佐秋卿恪勤夙<lb/>
夜祗體欽恤隱鬱舒達寧失不經寧職可罷厚徳永垂<lb/>
崇卑奚訝<lb/>
　　刑部尚書趙公神道碑銘　　　　楊　榮<lb/>
天之生才特以資於世用然必國家有以教養之於未<lb/>
用之先歴試之於方用之際及其練達既久而後大用<lb/>
之以盡其才故能建功立業進退協道足以震今而耀<lb/>
<pb n="KR2g0038_WYG_020-12a"/>
後焉若故資政大夫刑部尚書河南趙公盖其人也公<lb/>
諱珝宇雲翰其先為邢臺鮮于社人元季擾攘公之父<lb/>
攜家避兵於平陽夏縣而公始生時冦出四掠公在襁<lb/>
褓母嘗抱匿林莽間迫於虎置公于地虎熟視而去聞<lb/>
者異焉世靖將歸邢臺道經于汴閲其風土而樂之因<lb/>
家于汴遂為汴人公自㓜頴敏嗜學進退動止屹如老<lb/>
成既長㳺學郡邑庠已卓然于儕軰中洪武丁卯由郡<lb/>
薦入太學生嘗被命董事山東以克亷謹受襲衣楮幣<lb/>
<pb n="KR2g0038_WYG_020-12b"/>
之賜歲庚午授兵部職方主事命覈天下兵馬暨諸路<lb/>
屯戌補其缺而増所宜置公得其實具圖以進太祖皇<lb/>
帝以為能己亥陞武庫員外郎慎宻小心无為當道者<lb/>
所重戊寅陞浙江右叅政剸繁治劇事無少凝滯時海<lb/>
冦出沒刼取人財公以計捕之境内獲安尋丁外艱吏<lb/>
民慕之如離父母太宗皇帝嗣臨大寶以公能專對命<lb/>
使南交至則誕宣徳音恩威兼布夷長欵服既歸却其<lb/>
金寶之餽太宗聞而嘉之錫賚優渥擢刑部右侍郎未<lb/>
<pb n="KR2g0038_WYG_020-13a"/>
幾轉工部再轉禮部受命徃封西寧侯宋晟歸拜禮部<lb/>
尚書賜宴于華盖殿并徹御筵饌羞遺其母以榮之戊<lb/>
子仁孝皇后崩逝公詣北京卜山陵告成膺楮幣之賜<lb/>
壬辰督創隆慶保安永寧諸郡治撫輯有力而新集之<lb/>
民悉其業而不知其勞丁酉改兵部尚書明年以内艱<lb/>
去已而起復專理塞外兵政疾作太宗遣中官偕名醫<lb/>
徃視疾已入謝復令調攝于家既康復命詣塞北訪牧<lb/>
地遂具順川等處以聞于是出廐馬牧之孳畜蕃息壬<lb/>
<pb n="KR2g0038_WYG_020-13b"/>
寅大駕北征命公督軍餉措理有方兵食克給仁宗皇<lb/>
帝嗣位改刑部尚書居職六年式敬由獄宣徳庚戌力<lb/>
以疾辭宣宗皇帝矜其賢勞特賜致仕既歸汴構一室<lb/>
於東郊名曰石泉茅屋日與親友為歡以樂暮年正統<lb/>
丙辰七月十有五日以疾卒于正寢享年七十有三訃<lb/>
聞上遣官諭祭仍命有司營塟公生乙巳某月某日曽<lb/>
祖諱某有隱徳祖諱和之父諱得以公貴俱贈資政大<lb/>
夫刑部尚書祖妣張氏母侯氏俱贈夫人配胡氏封夫<lb/>
<pb n="KR2g0038_WYG_020-14a"/>
人子男四長曰愚舉賢良方正授潞州襄垣縣丞次魯<lb/>
次純次樸女二孫男五瑄琰玘琮珍孫女五以是歲八<lb/>
月廿有三日塟公于祥符南百畝岡之原愚奉都御史<lb/>
顧公佐所述狀來京謁予泣拜請銘惟公儀度英偉倜<lb/>
儻多才善屬文喜歌咏有傖父集二卷藏于家嗚吁士<lb/>
君子出處進退求合乎道而已觀公之仕于朝也攄誠<lb/>
效勞知無不言每有獻納多契上意雅性節儉雖貴列<lb/>
六卿而自奉澹泊及退居也幅巾藜杖蕭散自如不以<lb/>
<pb n="KR2g0038_WYG_020-14b"/>
外物經心公之進退協于道者如此是宜有銘銘曰於<lb/>
皇太祖建學育才士習丕變人文聿開嶷嶷趙公遭值<lb/>
明世肄業泮宫用成大器學優而博識敏而明列職内<lb/>
外式殫厥成明明太宗惇信崇徳擢任亞卿旋拜宗伯<lb/>
直清寅畏夙夜惟勤和厥上下治兹神人乃遷司馬克<lb/>
詰戎政兵食之充畜牧之盛伊誰致之實公之為中外<lb/>
咸曰任公其宜邦禁之司仁廟之命昭哉五刑惟恤惟<lb/>
敬國有六卿公歴其三僚屬具瞻泰山巖巖公仕四朝<lb/>
<pb n="KR2g0038_WYG_020-15a"/>
終始一節既老而休允矣明哲維公之賢生榮死安作<lb/>
此銘詞以永後觀<lb/>
　　右都御史王公神道碑銘　　　　楊　榮<lb/>
國朝稽古為治用人之法惟舊是圖列聖相承率由兹<lb/>
道於是耆徳宿望之臣敡歴中外洊躋顯要以至持衡<lb/>
秉鈞先後數十年榮名始終者往往有其人焉何其盛<lb/>
也乃宣徳二年夏四月朔日都察院右都御史王公以<lb/>
疾卒明日上賜之棺具命禮部遣官祭之兵部給舟車<lb/>
<pb n="KR2g0038_WYG_020-15b"/>
歸其喪有司為治墳塋越月其孤瑾奉監察御史羅汝<lb/>
敬所述公之行狀詣予泣拜請曰先公既殁將祔塟鄭<lb/>
之城西南先塋之次然無文刻于墓石恐遺徳弗傳敢<lb/>
請一言以示于後庶幾永有頼焉予於公同官于朝交<lb/>
久且厚誼弗可辭按狀公諱彰字文昭其先世家太原<lb/>
代有顯人其後散居四方皆為鉅族公之高祖諱資元<lb/>
至正中以明經為河南鹿邑學官因家焉曾祖良祖賜<lb/>
父汝能皆樂善好義居鄉有聞母郭氏元季汝能挈家<lb/>
<pb n="KR2g0038_WYG_020-16a"/>
避兵汾晉之間海内既平將歸其鄉過鄭樂其風土遂<lb/>
占藉焉公生元至正丙午九月十八日㓜頴悟好學稍<lb/>
長有司選為州學生益自刻苦學日進洪武丁卯領河<lb/>
南鄉薦明年會試禮部弗利補太學生嘗使山東平糴<lb/>
以實軍儲同列納賄縱逋負者公毅然責之弗聽比還<lb/>
其人果得罪公遂以亷幹聞明年擢吏科給事中典封<lb/>
駁之任夙夜在公出納惟允歴左右給事中益慎益䖍<lb/>
聲譽无著遂進都給事中未幾陞刑部福建司員外郎<lb/>
<pb n="KR2g0038_WYG_020-16b"/>
時有豪横往往搆訟根株連結至數歲不能斷决有司<lb/>
卒為所誣害公曰法貴平恕然亦豈宜寛縱以長惡哉<lb/>
于是正之以法而為所誣者皆得釋人咸恱服既而超<lb/>
拜山西布政司左叅政居藩七年吏弗忍欺民懷其惠<lb/>
永樂初召拜禮部右侍郎階嘉議大夫時四方萬國奉<lb/>
玉帛重九譯以朝覲賔貢者肩皆相望于京師賞賚燕<lb/>
享無虚日與尚書鄭公賜同徳協恭奉職惟謹明年以<lb/>
父喪去官哀毁踰節鄉䣊稱焉服除遷户部嘗祀華嶽<lb/>
<pb n="KR2g0038_WYG_020-17a"/>
過陜州之新安聞民鬻男女償逋租既還奏之詔悉蠲<lb/>
其租且官給楮幣以贖其所鬻男女人皆徳之永樂壬<lb/>
辰改都察院右副都御史論事嚴毅持法公正人不敢<lb/>
干以私嘗以母夫人年高欲歸省侍而難於請適䝉恩<lb/>
命按河南許其過家且賜母夫人冠服仍給白金楮幣<lb/>
以歸為壽時人莫不歆羡歲庚子陞右都御史秩資善<lb/>
大夫仍按河南待諸鄉舊一如平生至於公法雖親不<lb/>
貸時諸郡連歲水患民多流亡而有司復加重歛民益<lb/>
<pb n="KR2g0038_WYG_020-17b"/>
以困公悉奏之於是詔停不急之徵十餘事凡官吏以<lb/>
貪暴罷免者九百餘人招流民復業者幾五萬家發官<lb/>
廪以振之賴全活者甚衆先是强賊張大聚亡命嵯峩<lb/>
山行刼商賈為之不通女僧宋繼善與其徒數百人為<lb/>
妖言惑衆奸人李人美以左道惑人公悉捕斬之平生<lb/>
嫉惡甚然㣲有所疑者必反覆訊鞫然後决有鄭旺者<lb/>
罪當辟公閲其辭疑焉命御史為辨之果得不死公性<lb/>
至孝以父早世事母夫人尤謹在京師所得四方珍味<lb/>
<pb n="KR2g0038_WYG_020-18a"/>
必遣人馳獻然後敢食歲時薦先竟日悲哀不樂所得<lb/>
俸禄必分族人及濟貧乏嚴於家法訓飭子弟其有違<lb/>
禮度者必痛責之俟其悔悟乃已洪熈改元進咨政大<lb/>
夫得推恩封贈其祖考皆如公官母封太夫人咸以為<lb/>
榮公卒之日士論嗟惜之配郝氏有賢行封夫人子男<lb/>
二長即瑾次瑜女四公為人簡静待人以誠率下以正<lb/>
平居言若不出口至臨事論辨詞氣侃侃弗少置自為<lb/>
侍從之職薦躋顯要歴事累朝亷介自將恪勤夙夜垂<lb/>
<pb n="KR2g0038_WYG_020-18b"/>
四十年毅然有古大臣之風若公者庶幾無愧於其職<lb/>
也歟遂為序次其平生行能之槩而系之以銘其辭曰<lb/>
王出太原世有聞人維遷鹿邑閥閲嶙峋迨于高曽家<lb/>
聲益振元季兵興避地汾晉幸際聖明桑梓是思爰樂<lb/>
鄭鄉占籍于兹公承厥後早悟而通發迹塲屋逰歌辟<lb/>
雍列職内廷實典封駁優㳺禁近薦膺顯擢既遷秋官<lb/>
持法惟平出佐山西藩方實寧公來自藩乃貳宗伯維<lb/>
賛司徒厥聲藉藉秉憲内臺風軌肅清白髪蒼顔翼然<lb/>
<pb n="KR2g0038_WYG_020-19a"/>
在廷弗䂓弗隨正色率下從容廟堂賛輔聖化惟公克<lb/>
忠亷謹自持惟公克孝祗奉母慈薦沐國恩膺此褒典<lb/>
光子三世無間幽顯公宜壽考寵眷是承云胡逝矣溘<lb/>
爾遺榮公則無憾世迺嗟惜邦失重臣人懷舊徳蒼山<lb/>
峩峩為公之墳百世之下尚徵斯文<lb/>
　　禮部左侍郎陳公墓志銘　　　　王　直<lb/>
陳氏之先汴梁人宋建炎間有諱譽者為嶺南清海軍<lb/>
節度使終于官子宴廕東莞令因家邑之延福鄉由是<lb/>
<pb n="KR2g0038_WYG_020-19b"/>
為東莞人公高祖祖舜曽祖誠子祖用廣父宗彛皆不<lb/>
仕宗彛娶翟氏生四子公其長也諱璉字延器别號琴<lb/>
軒自㓜聰敏喜學從邑庠訓導黄先生勣受書經學成<lb/>
領薦會試不偶入太學選為桂林府學教授嚴明條約<lb/>
以身先之時有詔武臣子弟皆受學公日進諸生講聖<lb/>
賢之道所謂忠孝仁義之説必使身體而力行之諸生<lb/>
雖文武不同莫不皆有所得都督韓觀總兵鎮守廣西<lb/>
猛悍不下士聞公之教心恱誠服每以儒師加禮焉秩<lb/>
<pb n="KR2g0038_WYG_020-20a"/>
滿陞國子助教永樂初近臣言公有治才不宜置之散<lb/>
地召試在優等擢知許州始至人以儒者易之公少有<lb/>
警發衆為悚懼乃更以寛厚寧民末幾代還改滁州均<lb/>
徭役時征歛禁奸戢暴民用太和太宗皇帝巡幸北京<lb/>
所過先遣廷臣察吏治問民隱治有異效者加陞擢焉<lb/>
衆皆言公績最滁人恐失之詣闕乞留遂陞揚州知府<lb/>
掌州事賜綺衣一襲鈔五百貫禮部宴餞給驛遣還在<lb/>
滁又九年陞四川按察使四川去京逺民不畏法豪吏<lb/>
<pb n="KR2g0038_WYG_020-20b"/>
黠胥姦弊百出公至一治以法不少貸軍中暴横有號<lb/>
虎彪太歲者人莫敢犯犯輒受竒禍公亷得實為設方<lb/>
畧宻遣人捕之皆置之重典而人以寧乃建言修武備<lb/>
慎刑罰明禮制復義倉正風俗等九事上嘉納之召還<lb/>
改南京通政使出納命令罔不明允上喜其盡職賜之<lb/>
誥命以示褒而曽大父大父父皆贈通政使妣與妻皆<lb/>
淑人正統初特調南京禮部左侍郎於稽古禮文之事<lb/>
无惓惓不少懈又五年以年踰七十乞致仕上許焉公<lb/>
<pb n="KR2g0038_WYG_020-21a"/>
徳行淳懿文詞典重人愛之若拱璧其所進於上有巡<lb/>
狩頌平蕃頌鐃歌鼓吹天下傳誦之縉紳士大夫求碑<lb/>
銘序記詩賦諸作以發徳述懷娛情寫物者足相躡於<lb/>
門公應之如響故所作最多今傳者有琴軒集歸田藁<lb/>
若干卷尤好著書凡所臨郡邑必采其山川人事風俗<lb/>
物産所以供賦稅之正而適上下之宜者為書以傳若<lb/>
潁川永陽羅浮成都等誌皆具存其識鑑精明取舍不<lb/>
妄賓興之歲公必在主司之列而收得人之譽及致仕<lb/>
<pb n="KR2g0038_WYG_020-21b"/>
而歸鄉之學者有所増益郡縣守令政有未逹者得咨<lb/>
度之於公黄肖養作亂其所以制禦綏靖卒保無恙者<lb/>
公之䇿為多公生於洪武庚戌五月初七日而以景泰<lb/>
甲戌十月十六日終享年八十五配淑人袁氏有婦道<lb/>
先卒又娶侯氏子男二鼎鼐孫男二鎧鑑將以明年二<lb/>
月初三日奉公柩與淑人合塟焉塟宜有銘以公之友<lb/>
左副都御史致仕羅公亨信所有行狀來請予嘗托交<lb/>
於公知公文行政事之善且與羅公同年又知其言足<lb/>
<pb n="KR2g0038_WYG_020-22a"/>
以取信於後世誼不可辭乃為序次而銘之銘曰東莞<lb/>
陳宗來自汴梁武徳桓桓奠此一方傳至于公益篤文<lb/>
藝奮迹泮宫遂領民事今之太守乃古諸侯千里滁陽<lb/>
賦役優優繼登外臺克謹邦憲政肅刑清俗為之變典<lb/>
教成均學者有師執事之樞出納具宜維少春官禮樂<lb/>
是輔帝實用公公乃求去白髪蒼顔老于故鄉賢哉二<lb/>
疏千古相望山川出雲雨彼黍稷功成歸來孰知其力<lb/>
公今逝矣與汗漫期有美在人百世之思<lb/>
<pb n="KR2g0038_WYG_020-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷二十<lb/>
<pb n="KR2g0038_WYG_020-23a"/>
欽定四庫全書<lb/>
　明名臣琬琰續録卷二十<lb/>
　　　　　　　　　　　　　明　徐紘　撰<lb/>
　　南京刑部尚書張公墓志銘　　　童　軒<lb/>
公諱瑄字廷璽别號古愚晚號安拙翁再號觀菴系出<lb/>
宋忠定公後世家句容曾祖日宣元滁學教諭因僑寓<lb/>
於滁國初徙江浦遂占籍居焉祖克讓忠信孝友為鄉<lb/>
人所重考俊民行在左軍都督府都事以言事謫戍保<lb/>
<pb n="KR2g0038_WYG_020-23b"/>
安衛後用薦至京公時甫十嵗妣喪随考與娣李恭人<lb/>
僦屋以寓行装屢空考後授知縣徳清日趋公務公毎<lb/>
旦受書於李恭人考常愛而器之曰吾聞祖以來有掩<lb/>
遺骸數萬者吾門昌大其在是兒乎後果以公之貴祖<lb/>
考俱累贈資政大夫南京刑部尚書祖妣徐妣鄭黄朱<lb/>
顧俱夫人初正統間公為縣學生始業舉子受禮經於<lb/>
姊夫李公侃等中應天府辛酉郷試刋行經義於録明<lb/>
年李偕公同登壬戌進士觀政户部李公後官至都察<lb/>
<pb n="KR2g0038_WYG_020-24a"/>
院僉都御史公以師禮事之終身奉李恭人如其母未<lb/>
嘗少衰甲子授刑部四川司主事時司㓂俞公士悦待<lb/>
屬甚嚴毎稱公賢能以勵諸司戊辰以外艱去軄景㤗<lb/>
辛未服闋仍除湖廣司主事明年陞本司員外郎時太<lb/>
子少師兼吏部侍郎江公淵奉命南京等處公幹奏公<lb/>
才能欲與之俱適江以憂去不果是冬陞本部四川司<lb/>
郎中癸酉陞知府吉安吉安素號健訟日不下數十<lb/>
百人公㫁如流且屢辨疑獄痛革吏弊發奸摘伏如神<lb/>
<pb n="KR2g0038_WYG_020-24b"/>
吉民畏服然吉俗信鬼嵗刻木以像神具冠裳聚衆迎<lb/>
送以邀福澤公禁之弗聴出遇諸途遂叱令棄像水中<lb/>
民首倡者悉寘諸法無何公遘重疾郡之長老皆曰神<lb/>
為祟也請復之公執復弗許病亦尋差郡民給路引者<lb/>
前例毎引取銀四分謂之堂食前守悉為已有公遵舊<lb/>
制祗収楮幣一貫仍為公費丙子夏郡大饑公申上司<lb/>
不候報輒𤼵廩以賑民賴存活者多郡學諸生有匱乏<lb/>
者輒分俸給之若彭教羅倫曽彦輩皆魁甲科為名宦<lb/>
<pb n="KR2g0038_WYG_020-25a"/>
實公所造就也僚屬亷而貧者家有婚喪皆設以助之<lb/>
又建閣□學以藏御書建法祠於郡以祀忠節文廟府<lb/>
治橋梁道路皆脩治完整公私一新時廵撫都御史韓<lb/>
雍氣𦦨烜赫郡邑皆望塵雅拜惟公不為屈葢公居官<lb/>
剛正嚴明吏部毎考治績恒居天下第一天順庚辰遂<lb/>
由郡守陞廣東右布政使去吉之日老稚扳留不獲存<lb/>
其靴郡中後人復建亭刻石以圗不朽公至廣㑹廣西<lb/>
流賊越境攻破屬邑建山公督官軍擒殺賊首莫文章<lb/>
<pb n="KR2g0038_WYG_020-25b"/>
等築城堡改邑治民頼以安賊徒周公轉等嘯聚於陽<lb/>
江縣黄江屯嵗久道路不通新興縣頑民鄧李保紏結<lb/>
流賊殺害居民逋負粮差者幾二十年官不敢告公皆<lb/>
勦除之甲申流賊復來刼掠民被害尤甚公復㑹兵逐<lb/>
殺賊乃遁去大藤峽蠻賊屢肆猖獗朝廷兩度出師頒<lb/>
給綵叚銀牌等件以旌軍功公累受綵叚一十八疋銀<lb/>
牌一十四面特賜公大紅織金雲鶴衣一襲銀定寳鈔<lb/>
尤多後左布政使周鐸右恭政卓天錫相與嘆公忠勤<lb/>
<pb n="KR2g0038_WYG_020-26a"/>
共求大學士商公輅為文勒石以紀其績又嘗躬督各<lb/>
屬造預偹倉六十二處修理陂塘圩㟁四千六百六十<lb/>
六處修築廣州新會等府縣城垣一十二處廣袤尋丈<lb/>
若干甃以磚石俱因民利而利之無一怨者戊子轉左<lb/>
布政使先是各該吏典知印承差㑹同廵撫三司等官<lb/>
恭撥公曰此布政司事也専之人莫敢侵己丑冬公滿<lb/>
九載當赴京軍民千餘奔走乞留於是廵撫鎮守等官<lb/>
交章薦公學行才識剛方仁惠乞留在任以慰民情詔<lb/>
<pb n="KR2g0038_WYG_020-26b"/>
可其奏辛酉朝廷錫誥命有操存端方才識通敏之褒<lb/>
封贈三代壬辰奉勑陞都察院右副都御史廵撫福建<lb/>
初所屬郡縣多無糧儲公命各建倉廩勸富民出粟以<lb/>
偹凶荒民至今賴之沿海官軍先因事减支俸三糧十<lb/>
餘年遂以為例公知其貧命依舊支俸官軍感惠立石<lb/>
頌徳閩安鎮出海有二港勝國時有鐵索横截港口以<lb/>
禦海冦嵗久廢没公奏命所司造鉄索三毎索長百有<lb/>
餘丈兩坼維以鉄樁中以舡二十隻駕之小港如大港<lb/>
<pb n="KR2g0038_WYG_020-27a"/>
之制而索差短由是海冦絶迹莫敢往來事詳載于學<lb/>
士林公文重脩閩安鎮記山海冦林夀六魏懐三等攻<lb/>
刼鎮城嵗久不獲其鎮守等官屢被勑責公至盡皆成<lb/>
擒福安夀寧縣等地隣江浙强賊羣聚阻塞道路公擒<lb/>
獲賊首葉旺葉春餘黨賊散盡朝廷勅諭有處置得宜之<lb/>
褒鎮守太監盧朦暴横公裁抑之事聞革去鎮守人民<lb/>
稱决閩俗信隂陽拘忌有殯於家十餘載者公屬督責<lb/>
𦵏不數日出𦵏者七千餘棺甲午秋又奉勅巡撫河<lb/>
<pb n="KR2g0038_WYG_020-27b"/>
南風紀益振諸司少有不職公或知之輒惶懼謝罪時<lb/>
按察使何喬新副使陳選並有亷能聲公奉聞旌異後<lb/>
俱至大用人謂公有知人之明河南軍糧二十七萬石<lb/>
先在元城縣地方交兌公以為元城非河南所屬難以<lb/>
鈐制改置倉於彰徳水次軍民稱便乙未秋公以例入<lb/>
京議事因奏時宜若安揷流民責成守令脩舉武偹甄<lb/>
拔滯才等一十八事該部核議而行之河南大饑公發<lb/>
廩賑濟仍於城四門及各寺觀設粥以給饑者出官庫<lb/>
<pb n="KR2g0038_WYG_020-28a"/>
衣布以給寒者無居止者查闗廂空屋土室以處之活<lb/>
民不啻萬數戊戌改南京刑部左侍郎因見廣東司事<lb/>
繁即添主事一貟累嵗繫逮罪囚不旬月間各得其情<lb/>
問擬如律自是獄無寃滯壬寅秋以都御史侍郎通九<lb/>
載考滿赴京陞本部尚書南京御史何舜賓等坐犯贓<lb/>
罪徽州冨民許通叟强奪人田當道為之請嘱公不聴<lb/>
咸正以法丁未春公齒七十有一上章懇乞謝事退而<lb/>
家居尋授誥命贈封三代如制公居家孝友慈愛毎遇<lb/>
<pb n="KR2g0038_WYG_020-28b"/>
初度之日未嘗茹葷飲酒嵗時祖考忌辰亦必齋戒祭<lb/>
祀諸弟妹六人姪四人婚嫁教育之事公皆以身任之<lb/>
先世産業悉讓諸弟不取仍以俸資周之雖疎逺宗族<lb/>
亦皆使得其所初公将生母夢神授一兒既而誕公容<lb/>
質俊麗月光烱然孩提時性識聰敏稍長博極經史屢<lb/>
以學問師範於人諸生若宋珍蔣達輩先後俱領鄉薦<lb/>
皆公門下士也為詩文才思溢出下筆立就自成一家<lb/>
且天性儉約於物無所嗜好惟聚書萬卷以教子孫居<lb/>
<pb n="KR2g0038_WYG_020-29a"/>
官幾五十年自奉如寒士其視勢利盖泊如也一日偶<lb/>
得疾未屬纊前數日猶作送儲考功赴召序聞地震起<lb/>
坐作詩皆忠君愛國之語人多誦之平生所著有香泉<lb/>
稿一卷粉署餘閒稿一卷凝清集八卷閩汴紀廵録十<lb/>
七卷奏議八卷南征録三卷安拙𩔖稿若干卷公生於<lb/>
永樂丁酉十七年七月七日卒於𢎞治甲寅七年九月<lb/>
二十四日春秋七十有八夫人吳氏潘氏劉氏側室查<lb/>
氏史氏魏氏楊氏生子男七人紘儒士學行方正雅有<lb/>
<pb n="KR2g0038_WYG_020-29b"/>
父風絧山西布政司都事縞義官紓嘉興府檢校紡由<lb/>
舉人授樂安縣學教諭綬應天府學生䋠江浦縣學生<lb/>
於戲公學行淑諸人文章行於世政事及於物功業著<lb/>
於時卓然為國名臣雖用之秉鈞持衡亦無不可今其<lb/>
已矣尚幸諸孤書香不墜豈天将食報於其後人耶公<lb/>
既卒禮部以聞欽遣南京禮部致祭於家南京工部先<lb/>
以營造墓域於江寧縣安徳鄉唐家山之原将以𢎞治<lb/>
九年六月初九日啓劉夫人之壙合𦵏先是公側室查<lb/>
<pb n="KR2g0038_WYG_020-30a"/>
氏夫人從子紡教諭就養樂安終於官舎至是歸柩亦<lb/>
将窆焉諸孤先期奉其姻家陜西藩司致仕左恭議王<lb/>
公徽及其甥知府李公徳恢所状事行詣軒衰絰稽顙<lb/>
乞銘且謂公遺嘱必得童先生銘我瞑目無憾也顧軒<lb/>
不腆之言奚足為公有亾哉然公命也銘惡可辭銘曰<lb/>
偉矣張公才鉅徳宏敡歴中外名位兩崇粤昔乃祖傾<lb/>
廩惠窮長發其祥公實慶鍾少而慧悟長益豪雄博稽<lb/>
經史智無不通逮登仕版剛介尠同文章拔俗道義萃<lb/>
<pb n="KR2g0038_WYG_020-30b"/>
躬愛民如子事上以忠吉甌閩汴恩威並隆禦災捍患<lb/>
所至成功肆晉司冦簡自九重執法不阿折獄在中矧<lb/>
厚姻族資給甚豐瑶環瑜珥振振阜螽年踰七袠髙朗<lb/>
令終唐家之原馬鬛是封内銘元室虹光燭空<lb/>
　　知府張公言行録　　　　　　　江　源<lb/>
張璝字徳潤廣東畨禺人進士歴任天順成化間官至<lb/>
知府卒年六十二<lb/>
撫為江南大都民繁物阜頗稱難治近年為之守者今<lb/>
<pb n="KR2g0038_WYG_020-31a"/>
畨禺張侯實兼之焉而問學文章又過之逺甚有兄弟<lb/>
争田者路怙其重名久不能㫁侯一言定之有寄籍治<lb/>
内者前官憚其勢位莫敢差發侯處之以公属邑鄉豪<lb/>
殺人繫獄夤縁貴要請囑百端而不為之動卒正其罪<lb/>
他如詭立户計茍免科徴隠瞞丁口影瞞軍匠與夫曹<lb/>
囑糧里交通富民虐害良善呑併窮苦等弊革去幾盡<lb/>
而又聿興士風丕變故隣境大旱連年饑殍盈道獨吾<lb/>
撫少豐不至甚乏皆侯徳足以格天感神且賑貸有方<lb/>
<pb n="KR2g0038_WYG_020-31b"/>
而然耳是以成化三年春郡圃及四郊有野蠶成繭士<lb/>
民皆以為侯之徳化而侯若不聞今成化四年夏境内<lb/>
野蠶作繭彌多衆遂詣庭聲賀願聞諸朝廷侯曰休禎<lb/>
薦降聖世常有非不徳能預聞之恐招物議<hi>黎近撰蠶野成繭歌</hi>
<hi>并序</hi>
却什器罷快手清詞状抑豪右輕引錢制奸吏驅老兵<lb/>
絶乳媪杜裁縫枷屠牛課諸生禮賢士不與燕㑹不徇<lb/>
私謁前之蠧政之積弊一一革矣法不勝恩行必由式<lb/>
<pb n="KR2g0038_WYG_020-32a"/>
善者吐氣惡者潜蹤四民各安其業無復先時之愁嘆<lb/>
非訾也瓊喜而忘寐毎有公評亷健如王祥符而仁恕<lb/>
過之翰墨如周莆田而公正過之當於古人中求匹也<lb/>
<hi>禮部尚書徐瓊手書</hi>
以長才治大郡正操利器遇盤根錯節時也清聲雅聞<lb/>
溢於傳誦之口夫豈幸致<hi>南京吏部尚書王㒜手書</hi>
漳州府知府張侯成化十年夏到任秋七月洪水百姓<lb/>
淹没發舟奔救活數百人給衣食周才物亡者設齋具<lb/>
<pb n="KR2g0038_WYG_020-32b"/>
饌招魂以弔繼值旱災祈禱霑足學館從新増寘負租<lb/>
具實奏免修南橋民登坦途闢港道大便灌溉士子傳<lb/>
經延他經以博人材鄉飲茍簡考禮宴耆碩以敦風化<lb/>
不為勢却撓法不為奸瞞遣吏功徳之盛皆為實録凡<lb/>
諸被患今列屋奠居思欲以報生我之恩請文𥪡碑侯<lb/>
名璝字徳潤番禺人中進士授主事以才擢知撫州通<lb/>
經學古才宏器逺威儀山立筆翰如流亷静恵利溥浹<lb/>
物情顧為政若其緒餘今知潯州地之相去遼絶民之<lb/>
<pb n="KR2g0038_WYG_020-33a"/>
相離日逺䝉惠懐徳惟恐失墜雍按事實謹書以詔夫<lb/>
當道者<hi>兵部郎中林雍撰功徳碑</hi>
讀漳州功徳碑絶句云罷守三州卧兩山漳州面目此<lb/>
碑間郡人欲識䝉菴老也傍斯文捉一班别紙録上兩<lb/>
山先生一笑作碑者林䝉菴曩於京師見其人慎許可<lb/>
人以是信之今直辜他作證明師也蒙菴見拙詩當為<lb/>
抵掌又云漳州功徳碑絶不數時様文字亦一竒也絶<lb/>
句寄漳州林蒙菴刻於碑隂以彰太守之羙<hi>翰林檢討陳獻章撰</hi>
<pb n="KR2g0038_WYG_020-33b"/>
<hi>詩并跋</hi>
嗚呼徳潤乃至是邪方其進也予期君以大用徴以常<lb/>
理謂其必得既而不果遂迨其退也予期君以遐年謂<lb/>
其不得於彼必得於此今也又不遂嗚呼徳潤予以君<lb/>
故而今而後不敢復評天下士也已<hi>大學士丘濬祭公文</hi>
　　易州人物志　　　　　　　　　戴　銑<lb/>
張鵬宇騰霄號拙菴世為保定淶水人曽祖思義祖彛<lb/>
仕國朝官至慶府左掌史父榘兵部職方主事並以公<lb/>
<pb n="KR2g0038_WYG_020-34a"/>
貴累贈至資政大夫太子少保兵部尚書公㓜已負卓<lb/>
異不與里中羣兒嬉年十四失所怙繼失所恃雖處㷀<lb/>
疚而向學則勤勵不懈及入邑庠才思日以充正統丁<lb/>
卯以詩經領順天府鄉薦景泰辛未中禮部㑹試廷對<lb/>
賜進士出身授山西道監察御史鵬立朝謇諤有才名<lb/>
凡百施為務持大體畧苛細常條奏時事闗民之休戚<lb/>
者數十人服其切直朝廷喜納悉下有司施行之甲戍<lb/>
監㑹試公明之譽籍已尋按治隆慶等處乙亥監南和<lb/>
<pb n="KR2g0038_WYG_020-34b"/>
伯軍之湖廣丙子清理京畿為政在在卓振風裁賢聲<lb/>
溢著天順丁丑武臣石亨恃寵作威福人莫敢犯公奮<lb/>
不顧身卒同列極詆其罪亨恨之竟被誣稱謫戍遼東<lb/>
鐵嶺衛尋改廣西南丹衛後亨事敗人服公昞見幾先<lb/>
甲申憲宗即位宥還乙酉召復舊官明年超擢福建按<lb/>
察使戍子夏廣西缺官廵撫擢公都察院左僉都御史<lb/>
以往公常謫其地偹諳其民夷土俗凡政命之出甚合<lb/>
時宜而邉境用寧己丑言官劾中外大臣之不職者誤<lb/>
<pb n="KR2g0038_WYG_020-35a"/>
及公上知公忠直獨留廵撫如故尋改理南京都察院<lb/>
事是非予奪一以至公而臺綱振肅辛夘春後改都察<lb/>
院總督漕運兼廵撫淮揚等處明年盜𤼵境丙申勅廵<lb/>
視鳯淮揚廬四府徐和滁三州公以恩信為治輯捕有<lb/>
方踰年盜息甲午仍還南京理院事是年夏擢右副都<lb/>
御史廵撫寧夏丁酉召為兵部右侍郎己亥轉左侍郎<lb/>
壬寅特拜尚書甲辰春進階資政大夫冬加太子少保<lb/>
自是多疾常在告䝉遣中貴湯藥之資偕太醫視療累<lb/>
<pb n="KR2g0038_WYG_020-35b"/>
乞致仕不獲允後復請不已上察其意堅賜之𠡠俾馳<lb/>
驛以還命有司月給米二石嵗給役夫四人陛辭復賜<lb/>
鈔二千緍皆異數也實乙巳之夏閏四月焉丁未今上<lb/>
即位詔進資徳大夫正治上卿居家優㳺自適凡七年<lb/>
而終享年七十有二訃聞詔有司營祭𦵏如故事賜謚<lb/>
曰懿簡公之剛直貞介夷險一致凡六為臺憲歴内地<lb/>
邉方者八所至必感激自効竭盡心力而務臻宜民宜<lb/>
人之實其為兵部責任盖重公以身殉國不計利害嘗<lb/>
<pb n="KR2g0038_WYG_020-36a"/>
戒僚屬曰處事不患不明特患不公耳公則何事不可<lb/>
為耶京營團操軍士多為将領私役公力陳其弊上即<lb/>
日命内外大臣并臺諫官簡閱得數既多得人且精遂<lb/>
嚴私擾之禁申訓諌之條營伍肅然故事主将偏禆缺<lb/>
人必集廷臣各舉所知以待兵部請而用之年久寝廢<lb/>
或舉亦未盡公公請覈實具名以聞否則有罰自是號<lb/>
稱得人遼東守臣以擒獲敵幼男女來獻者既而悉分<lb/>
給中貴公懼将士肆貪殘以啓邉釁即奏止之大同官<lb/>
<pb n="KR2g0038_WYG_020-36b"/>
軍失機於夏米公請治偏禆逗遛不進之罪及大臣之<lb/>
統馭失律者並械赴京處置一時軍法大振雲南木邦<lb/>
為其屬孟密思柄専利侵漁思柄因請自立為官司領<lb/>
屬脩職貢朝議既從之公言此夷未奉㫖尚爾恣横况<lb/>
從其請使之得志乎宜降璽書以理諭而抑之也上可<lb/>
其奏而人服其逺識公平居雖温和其處事則毅然執<lb/>
義不可奪有武臣兾得金齒衛恭将託權貴人薦用公<lb/>
力言其人非将才不可用辯論反覆語益直色益厲而<lb/>
<pb n="KR2g0038_WYG_020-37a"/>
竟不従有撫治流民者久不得遷上言流民非得風憲<lb/>
大臣治之不可其意葢自薦也公言是在人不在官如<lb/>
其怠曠雖風憲大臣何益而事遂寢公臨政簡約毎以<lb/>
生事喜功為戒當嵗饑四方奏多盜而山西河南諸處<lb/>
尤甚公報言此輩特逼於饑不得已為盜耳惟罪首惡<lb/>
者一二餘悉宥之則其黨自散矣各道奉行未幾果無<lb/>
事其居官處事盖如此公為人悃朴無華雖居顯要自<lb/>
奉如寒士資性樂易荘重不立崖岸不輕笑語其色侃<lb/>
<pb n="KR2g0038_WYG_020-37b"/>
侃若不可親然待人真誠故多樂為之用云子六璇濟<lb/>
南府通判瑀珂玹𤦺瑾<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明名臣琬琰録卷八</head> <lb/>
    <p>
<pb n="KR2g0038_WYG_008-1a"/>
欽定四庫全書<lb/>
　明名臣琬琰録卷八<lb/>
　　　　　　　　　　　　　明　徐紘　撰<lb/>
　　學士承㫖潜溪宋公行狀　　　　鄭　楷<lb/>
先生諱濓字景濓世為婺之金華人其先有諱憲者官<lb/>
大理丞為易講師弟子至數千人唐武徳間自京兆尹<lb/>
遷吳興更十四世有諱榮者私諡文通先生通尚書春<lb/>
秋周廣順中從于義烏隠居覆釡山又七世至宋嘉定<lb/>
<pb n="KR2g0038_WYG_008-1b"/>
初有諱栢者復遷金華其地曰潜溪又五世乃至先生<lb/>
始遷浦江仁義里之青蘿山仍以潜溪扁其所居示不<lb/>
忘本也於是四方學子咸以潜溪先生稱之先生在妊<lb/>
七月即生為嬰兒時苦多病每風眩輒昏迷數日祖母<lb/>
金及母陳更相保抱得免無虞年六歳入小學授以李<lb/>
瀚䝉求一日而盡自後日記二千言同肄業者日暮罷<lb/>
歸其所讀書先生皆成誦九歳為詩歌有竒語人異之<lb/>
呼為神童年十五六里人張繼之長者也聞先生善記<lb/>
<pb n="KR2g0038_WYG_008-2a"/>
誦邀至别墅所問以四書經傳若干日可通倍先生以<lb/>
一月為答初繼之不之信抽架上雜書俾即記五百言<lb/>
先生以指爪逐行按之按畢輒倍一字不遺繼之告先<lb/>
生之父尚書公曰是子天分非凡當令從明師即有成<lb/>
爾乃擕入學府受業於聞人夢吉先生授以春秋三傳<lb/>
之學凡學春秋者皆苦其歳月先後難記先生即并列<lb/>
國紀年能悉誦之但舉經中一事即知為魯公幾年㡬<lb/>
月是年實當别國某君幾年幾月或俾書而覆之無少<lb/>
<pb n="KR2g0038_WYG_008-2b"/>
異者且兼通易書詩及周禮諸經先生為舉子業每出<lb/>
諸生右㑹吳貞文公莱授經於白麟溪上攻古文辭金<lb/>
華胡君翰亦來從學胡君致書於先生曰舉子業不足<lb/>
慁景濓盍來同學古文辭乎先生欣然來從吳公博極<lb/>
經史學之未幾悉得閫奥自是先生文章之名籍然著<lb/>
聞矣居無㡬向吳公解館而歸先生嗣主教席子弟年<lb/>
十六者皆相從讀書講道東明山中受業者一門凡四<lb/>
十餘人終始越二十年學成多有躋膴仕者當是時曽<lb/>
<pb n="KR2g0038_WYG_008-3a"/>
伯祖貞和府君主家政年踰八十端巖方正先生年甫<lb/>
二十有五終日毅然賔主人尤高之府君方著家䂓示<lb/>
子孫其冠婚䘮祭儀制禮文多恭問先生先生則據證<lb/>
古今凖酌時宜以成一家之法子孫世守詩禮之教者<lb/>
先生之力也先生嗜學日篤時栁文肅公貫黄文獻公<lb/>
溍皆大儒天下所師仰又各及其門執子弟禮二公則<lb/>
禮之如朋友栁謂公曰吾邦文獻浙水東號為極盛吾<lb/>
老矣不足負荷此事後來繼者所望惟景濓以絶倫之識<lb/>
<pb n="KR2g0038_WYG_008-3b"/>
而濟以精博之學進之不止如駕風㠶於大江中其孰<lb/>
能禦之黄公曰吾郷得景濓斯文不乏人矣先生所為<lb/>
文多經二公指授栁公謂其渾雄可喜黄公謂其雄麗<lb/>
而温雅國子監丞陳君旅序先生之文謂能兼二公之<lb/>
所長歐陽文公𤣥謂非才具衆長識邁千古安能與於<lb/>
斯先生為當時所稱許如此二公相繼即世先生踵武<lb/>
而起遂以文章家名海内矣至正己丑用大臣薦擢將<lb/>
仕佐郎翰林國史院編修官自布衣入史館為太史氏<lb/>
<pb n="KR2g0038_WYG_008-4a"/>
儒者之特選先生以親老不敢遠違固辭㑹世亂益韜<lb/>
閟不事表顯乃與弟子入龍門山著書二十四篇曰龍<lb/>
門凝道記及著考經新説周禮集註等書初宋南渡後<lb/>
新安朱文公東莱吕成公並時而作皆以斯道為己任<lb/>
婺實吕氏倡道之邦而其學不大傳朱氏一再傳為何<lb/>
篹氏王栢氏又傳之金履祥氏許謙氏皆婺人而其傳<lb/>
遂為朱氏之學適先生既間因許氏門人而究其説獨<lb/>
念吕氏之傳且墜奮然思繼其絶學每與人言而深慨<lb/>
<pb n="KR2g0038_WYG_008-4b"/>
之識者又以知其志之所存盖本於聖賢之學其自任<lb/>
者益重矣先生於天下之書無不讀而析理精㣲百氏<lb/>
之説悉得其㫖要至於佛老之學亦所研究用其義趣<lb/>
裁為經論𩔖其語言寘諸其書中無辯也誠意伯劉君<lb/>
基謂其主聖經而奴百氏馳聘之餘取佛老語以資戲<lb/>
劇辟猶飫梁肉而茹茶飲茗汁耳歳庚子大明皇帝定<lb/>
鼎金陵遣使者樊觀奉書幣造門徴先生先生曰昔聞<lb/>
大亂極而真人生今誠其時矣遂幡然應詔先生與青<lb/>
<pb n="KR2g0038_WYG_008-5a"/>
田劉君基麗水葉君琛龍泉章君溢俱見上尊重之語<lb/>
必稱先生而不名七月以先生為江南等處儒學提舉<lb/>
十月奉㫖入内授皇太子經先生誠明儼恪遇綱常大<lb/>
義明白開陳再三言之而不倦上深嘉嘆之壬寅八月<lb/>
上召先生及興國孔克仁講春秋左氏傳畢先生起曰<lb/>
春秋乃孔子褒善貶惡之書茍能遵行則賞罸中適天<lb/>
下可定也是月告歸省親有白金文綺之賜且曰卿之<lb/>
誠慤朕素知之故有此賜耳甲辰十月改起居注先生<lb/>
<pb n="KR2g0038_WYG_008-5b"/>
侍上左右知無不言補益甚衆明年正月上御端門與<lb/>
先生論及黄石公三畧且口釋之先生進曰尚書二典<lb/>
三謨帝王大經大法靡不畢具願陛下留意講明之上<lb/>
曰朕非不知典謨為治之道但三畧乃用兵攻敗時務<lb/>
所先耳嘗侍上語賞賚先生曰天下以人心為本茍得<lb/>
人心帑藏雖已竭無傷也人心不固雖有金帛何補於<lb/>
國耶上詔丞相李公善長歸江西軍中所掠牛於其民<lb/>
無牛者官給之物其取租丞相退上顧先生曰向所言<lb/>
<pb n="KR2g0038_WYG_008-6a"/>
事當乎先生對曰民富則君不至獨貧民貧則君何能<lb/>
獨富捐利於民實興邦之要道也三月先生以疾苦告<lb/>
詔還家燮治仍賜金帛皇太子致贈有加焉先生上箋<lb/>
謝恩復奉㫖皇太子勉以孝友恭敬勤敏讀書無怠惰<lb/>
毋驕縱修徳進業以副天下之望上覧書喜甚召太子<lb/>
語以書意且賜書答其畧曰曩者先生教吾子以嚴相<lb/>
訓是為不佞也以聖人文法變俗言教之是為䟽通也<lb/>
所守者忠貞所用者節儉是為得體也昔聞古人今則<lb/>
<pb n="KR2g0038_WYG_008-6b"/>
親見之復以文綺侑書上毎與羣臣言先生淳謹君子<lb/>
輔導有方眷遇甚隆既而先生丁尚書公憂及服除洪<lb/>
武二年詔徴先生縂修元史六月除翰林學士亞中大<lb/>
夫知制誥兼修國史時編摩之士皆山林布衣發凡舉<lb/>
例一仰於先生先生通練故事筆其綱領及紀傳之大<lb/>
者同列歛手承命而已逾年書成先生之功居多時剖<lb/>
符封功臣下先生議五等封爵召宿大本堂討論逹旦<lb/>
先生歴據漢唐以來故實量其中而奏之曰此可法彼<lb/>
<pb n="KR2g0038_WYG_008-7a"/>
不可法皆傳於理而已時甘露屢降上問災祥之故先<lb/>
生對曰受命不易天子之膺休符不於祥於其仁是以<lb/>
春秋不書祥而紀異為是故也上姪文正以荒淫擅殺<lb/>
得罪先生言曰文正罪固當死陛下體親親之義生之<lb/>
而置諸逺地則善矣上嘗言古之帝王當宴安之餘多<lb/>
好神仙以朕言之使國治民安心神恬康即神仙也先<lb/>
生對曰漢武好神仙而方士至武梁好佛而異僧集皆<lb/>
由人主篤好故能致之使移此心以求賢輔天下其有<lb/>
<pb n="KR2g0038_WYG_008-7b"/>
不治乎上深然之上既追封外王父為闕陽王立廟京<lb/>
師御通天冠絳紗𫀆以祭祭畢召大臣問曰朕祭外王<lb/>
父卿等以為不當服衮冕何也先生對曰衮冕惟祭天<lb/>
地宗廟用之餘則當降禮也上嘗祀方邱患心不寧先<lb/>
生進曰孟軻有言養心莫善於寡欲審能行之心清而<lb/>
身泰矣上稱善久之三年十二月遷奉議大夫國子司<lb/>
業國子多大臣子弟先生莅之以莊率之以正日進諸<lb/>
生立兩序據坐執經敷揚閫奥之㫖教以孝弟忠信之<lb/>
<pb n="KR2g0038_WYG_008-8a"/>
道學者帖帖遵度惟恐不得為先生弟子上欲試先生<lb/>
次吏事四年八月授安逺知縣五年二月召為禮部主<lb/>
事十二月擢太子賛善大夫階如司業時先生之忠誠<lb/>
久而彌篤皇太子一言一動皆以禮法諷諭使歸於道<lb/>
讀書至切於政教及前世興亡之故必拱手揚言曰君<lb/>
國子民之道當如是不當如彼且推人情物理以明其<lb/>
義皇太子每歛容嘉納敬禮未嘗少衰言則曰師父師<lb/>
父云且書舊學二字以賜先是上問帝王之學何書最<lb/>
<pb n="KR2g0038_WYG_008-8b"/>
要先生請上讀真徳秀大學衍義上覧而悦之令左右<lb/>
大書掲之両廡之壁時睇觀之六年二月上御西廡大<lb/>
臣皆侍坐上指衍義中司馬遷論黄老事令先生講析<lb/>
俾在坐者聽之先生既如詔復言曰漢武嗜神仙之學<lb/>
好四夷之巧民力既竭重刑罰以震服之臣以為人主<lb/>
能以義理飬性則邪説不能侵興學校教民則禍亂不<lb/>
作矣刑罰非所先也上謂先生曰朕之為君上畏天地<lb/>
下畏兆民兢兢業業不敢自逸先生對曰陛下此心古<lb/>
<pb n="KR2g0038_WYG_008-9a"/>
先哲王之心也書曰予臨兆民凛乎若朽索之御六馬<lb/>
為人上者奈何不敬正謂此耳願陛下慎終如始天下<lb/>
幸甚上御齋室先生侍坐上問三代歴數封疆之脩短<lb/>
廣狹先生歴言之且曰三代之治天下也以仁義故歴<lb/>
年之多後世莫及上從容謂曰皇太子留心治道卿等<lb/>
宜常與議論庶廣識見幸善調䕶之先生益孜孜弗懈<lb/>
七月陞翰林侍講學士中順大夫知制誥同修國史仍<lb/>
兼賛善大夫先生之父文昭贈中順大夫禮部侍郎母<lb/>
<pb n="KR2g0038_WYG_008-9b"/>
陳氏贈徳人先生奉詔搜萃歴代奸臣之蹟編為辨奸<lb/>
録及進太子諸王各分賜焉初上作祖訓録至是成命<lb/>
先生作序諭以大意先生歴言帝王之道及皇上創業<lb/>
之艱以致箴戒之意於後人上稱善命刻於篇先生嘗<lb/>
侍上後苑觀稷上曰農事成矣先生對曰國以民為本<lb/>
民以食為天陛下知稼穡之艱難而念民生之良苦實<lb/>
盛徳也上問曰三代以上所讀何書先生對曰上古載<lb/>
籍未立不專誦讀而尚躬行人君兼治教之責躬行以<lb/>
<pb n="KR2g0038_WYG_008-10a"/>
率之天下有不從教化者乎八月奉㫖纂修大明日歴<lb/>
一百卷擇言行之大者為寶訓五卷先生縂裁其事朝<lb/>
夕禁中至七年五月乃成先生自以布衣沐非常之遇<lb/>
誓竭誠以報國凡上有所任使靡晝靡夜躬閲載册書<lb/>
於牘進之或覆視於册一字不遺先生在朝日久若郊<lb/>
社宗廟山川百神之典朝享宴慶禮樂律歴衣冠之制<lb/>
四夷朝貢賞賚之儀及勲臣名卿焯徳耀功之文承上<lb/>
㫖意論次紀述咸可傳於後世先生在上前所陳説不<lb/>
<pb n="KR2g0038_WYG_008-10b"/>
為文飾隠蔽雖家事茍有問亦一一道之嘗曰君猶父<lb/>
也天也其可欺上嘗問昨日飲酒否座客為誰饌為誰<lb/>
何物悉以其人及膳羞品對上笑曰卿飲時朕令人視<lb/>
之果如卿言卿信不欺我故上久而益信其誠欲俾参<lb/>
大政先生辭曰臣少無他長惟文墨是攻今幸得待罪<lb/>
禁林陛下之恩大矣臣誠不願居職任也上愈厚之每<lb/>
燕見必命茶賜坐每旦令侍膳詢訪舊章講求治道或<lb/>
至夜分乃退先生屢有所建明召問廷臣藏否第言其<lb/>
<pb n="KR2g0038_WYG_008-11a"/>
善者不置又問否者為誰先生曰善者與臣交故知其<lb/>
否者縱有臣不知也卒無所毁短或命賦詩為文必寓<lb/>
忠告嘗奉制詠鷹令七舉足即成有自古戒禽荒之言<lb/>
上忻然曰卿可為善諫矣然先生絶不以語人至於應<lb/>
制之作亦不留藁署温樹二字於居室之壁有問及内<lb/>
事者指以示之上嘗與先生飲先生素不勝杯勺舉觴<lb/>
即辭上强之至三觴面如赭行不成步上歡笑親御翰<lb/>
墨賦楚辭一章以賜仍命侍臣咸賦醉學士歌且曰俾<lb/>
<pb n="KR2g0038_WYG_008-11b"/>
後世知朕君臣同樂若此也甘露降上召先生賜坐上<lb/>
躬執金杓煉湯於鼎以甘露投之手注於巵以賜先生<lb/>
曰此和氣所凝能愈疾延年故與卿共之耳皆異恩也<lb/>
九年六月上以先生久典制作宣勞為多特拜翰林學<lb/>
士承㫖嘉議大夫知制誥兼修國史上毎謂先生曰朕<lb/>
以布衣為天子卿亦起草萊列侍從為開國文臣之首<lb/>
俾世世與國同休不亦美乎趣令取孫官之先生屢辭<lb/>
謝不敢奉詔是年某月詔徵先生冢子瓉之子慎為殿<lb/>
<pb n="KR2g0038_WYG_008-12a"/>
廷儀禮司序班未幾復召介子璲除中書舍人上時休<lb/>
暇輒命題試璲與慎而戒飭之上笑語先生曰朕為卿<lb/>
教子孫先生或奏事久稱倦上命璲慎共扶下殿祖子<lb/>
孫三世皆官内廷當世以為異事復以先生艱於行步<lb/>
特詔皇太子選良馬以賜上親作馬歌復詔羣臣咸作<lb/>
之以寵焉先生益感激不自寧常戒子孫曰上徳猶天<lb/>
地也將何以為報獨有誠敬忠勤畧可自効萬一耳上<lb/>
以先生年且至不可煩以事十一月有致政之詔乃加<lb/>
<pb n="KR2g0038_WYG_008-12b"/>
贈先生之父侍郎為嘉議大夫禮部尚書母徳人為淑<lb/>
人祖徳政贈亞中大夫太常少卿祖妣金氏贈淑人夫<lb/>
人賈氏封亦如之先生及二代誥辭皆上所親製天下<lb/>
榮之誥辭中稱先生徳量之𢎞如千頃波澄之不清撓<lb/>
之不濁人以為上知人之明云先生行既有期上眷念<lb/>
尤深曰卿去何時復來見朕乎幸相待數日姑徐徐行<lb/>
由是朝夕左右者累月時詔許言事朝臣有上䟽萬餘<lb/>
言者上聽厭其迂愆怒欲罪之以問羣臣有阿意者指<lb/>
<pb n="KR2g0038_WYG_008-13a"/>
其䟽曰此不敬此詆謗罪當誅上笞之而罷怒未解召<lb/>
先生先生曰彼應詔上䟽其心忠耳為可深罪乎上黙<lb/>
然已而上覧䟽中有足采者召阿意者罵曰吾怒時若<lb/>
等不能諫乃激吾誅之何異以膏沃火向非宋景濓之<lb/>
言豈不誤罪言者耶上嘗廷譽先生曰古之人太上為<lb/>
聖其次為賢其次為君子若宋景濓者事朕十有九年<lb/>
而未嘗有一言之偽誚一人之短寵辱不驚始終無異<lb/>
其誠所謂君子人乎匪止君子亦可謂之賢者矣在廷<lb/>
<pb n="KR2g0038_WYG_008-13b"/>
之臣皆以為信然十年二月先生遂辭歸瀕行賜紙幣<lb/>
文綺及御製文集皇太子贈以衣三襲上諭曰朕最慎<lb/>
於賞予嘉卿忠誠可貫金石故以是賜卿卿今年幾何<lb/>
矣先生曰六十有八上曰藏此綺俟三十二年後作百<lb/>
歳衣也先生即叩首謝上復属曰大江漲不可舟卿宜<lb/>
循内河逹家庶幾無虞仍俾慎䕶先生行先生至家即<lb/>
拜表遣慎詣闕稱謝仍上箋皇太子申明正心治國之<lb/>
要上賜詔褒答大㫖謂先生忠良之臣勲業既著文章<lb/>
<pb n="KR2g0038_WYG_008-14a"/>
必傳功成身退惟先生獨全初先生將辭請歳一來朝<lb/>
是年九月朔先生遂入朝越十又四日見於端門上佇<lb/>
想已久廷問累矣及見大喜加勞再三皇太子諸王皆<lb/>
驩動顔色越翌日上降勅符遣儀曹奉醪膳諸物扺寓<lb/>
館以賜自是日侍上遊歴觀闕盤旋禁籞詢諮備至便<lb/>
殿侍食日宴始退恩禮之優羣臣莫敢望上嘗喟然嘆<lb/>
曰純臣哉爾濓純臣哉爾濓方今四夷皆知卿名卿其<lb/>
自愛先生避謝不敢當凡所陳論皆古之格言朝廷百<lb/>
<pb n="KR2g0038_WYG_008-14b"/>
官惟恐不留先生下至寺人衛卒見先生至皆以手加<lb/>
額相推排迎拜恐不得先覩先生留朝七旬餘上重先<lb/>
生還而難言之先生以歳暮力辭還復遣中貴人賜上<lb/>
尊至於道所經行皆上為先生指畫聖心惓惓愈加於<lb/>
昔及先生既行數日上問璲曰爾父道中無恙否璲以<lb/>
安對未幾復謂璲曰朕疇昔之夜夢見爾父笑談如曩<lb/>
時爾父雖去其容儀儼然在朕目中璲叩頭謝曰非陛<lb/>
下垂念臣父之至何以形諸夢寢中書舍人史靖可太<lb/>
<pb n="KR2g0038_WYG_008-15a"/>
子正字桂彦良等皆為詩歌以紀之上之眷重先生不<lb/>
忘如此先生徳尊而不居位顯而彌恭既司制作之柄<lb/>
造門求文之士先後相繼蠻夷朝貢者數問先生安否<lb/>
日本得潜溪集刻板國中高句麗安南使者至購先生<lb/>
文集不啻拱璧而先生欿然自持似不能言者遇人拜<lb/>
雖三尺童子必詘膝而首下垂至於公候貴人則未嘗<lb/>
降不曾一識其門何向朝廷有大議誾誾引古今辯説<lb/>
不少有所囘性命之理晚而益究其極外物之往來視<lb/>
<pb n="KR2g0038_WYG_008-15b"/>
之若不相干嘗曰古人之為學使心正身修措之行事<lb/>
俯仰無愧而已繁辭復説道之蔽也先生作事不尚表<lb/>
襮務合乎義教人皆隨其質而道之便入於善尤篤於<lb/>
倫品處父子兄弟夫婦之間者皆可為法與人交和易<lb/>
任真無鈎距縱為所紿亦弗與較臨財㢘非其分不取<lb/>
大書於門曰寧可忍餓而死不可茍利而生君子以為<lb/>
名言權要及有力者茍非其人雖置金滿槖求一字不<lb/>
肯與縱不得已與之亦不受其餽謝日本使奉勑請文<lb/>
<pb n="KR2g0038_WYG_008-16a"/>
以白金為獻先生却不受上以問先生先生對曰天朝<lb/>
侍從之官而受小夷金非所以崇國體也上深然之貧<lb/>
賤人情有可哀欲發潜振幽即欣然為之先生四持文<lb/>
衡試天下士得人為多接引後學惟恐弗及逺方來者<lb/>
授館而飲食之雖久不衰有小善必衆譽之色温氣和<lb/>
近其側者如大寒之加重裘盛暑之濯清風也天下之<lb/>
能文者多經先生指授朝廷英俊咸以先生為法初奉<lb/>
勑教文華生數十輩至是出参大政為御史知列郡者<lb/>
<pb n="KR2g0038_WYG_008-16b"/>
相望四方士得一見先生夸於人以為幸承一言之賜<lb/>
者人輒改觀視之不敢與齒士大夫言當世有徳者必<lb/>
曰先生而天下之人識與不識無賢愚咸推先生為大<lb/>
人長者及先生歸上面發後學無師之嘆蓋先生之道<lb/>
内誠外恕一出於正發之也當而行之也安故上下信<lb/>
服若是云雖已貴顯平居布衣䟽食無異貧士先生細<lb/>
目美髯狀貎豐厚不為竒異行以求過於人不事生産<lb/>
不置田宅或勸為子孫計先生曰富貴豈一家物哉吾<lb/>
<pb n="KR2g0038_WYG_008-17a"/>
乃所以遺之也先生惟刻意於學自少至老未嘗一時<lb/>
去書不觀及致政歸清蘿山闢一室於靜軒終日閉戸<lb/>
纂述人不見其面戒子孫毋至城市姻㜕有以郡縣事<lb/>
為托者皆峻謝之或談及時事輒引去不與語切於仁<lb/>
愛聞民有困乏者為之不飽先生視近甚明夜然燈於<lb/>
几卧絺帷中閲蠅頭小書一黍土能作十餘字皆可辯<lb/>
㸃畫人以為先生不飲酒寡嗜𣣔所致豈或然歟先生<lb/>
所著文有潜溪集四十卷蘿山集五卷龍門子三卷浦<lb/>
<pb n="KR2g0038_WYG_008-17b"/>
陽人物記二卷已傳於學者翰苑集四十卷芝園集歸<lb/>
田已後所著計四十卷十三年冬先生孫慎以罪被刑<lb/>
舉家當寘重辟上念先生特降赦安置茂州十四年五<lb/>
月二十日先生以疾卒於夔府臨殁端坐歛手而逝當<lb/>
是時夔之府守官吏皆來賵贈哭奠塟先生於夔府之<lb/>
西蓮華池山下其經紀䘮塟刻石表墓者則知事桑以<lb/>
從也先生生於至大庚戍十月十二日享年七十有二<lb/>
娶賈氏前先生一年卒塟青蘿山子男二長瓉次璲有<lb/>
<pb n="KR2g0038_WYG_008-18a"/>
文行精篆𨽻真草四體書孫男慎愷恂懌嗚呼楷自垂<lb/>
髫時嘗侍先公真孝府君拜先生於牀下先生不以童<lb/>
子無知即辱進教之親承化育於兹有年矣苐懼才質<lb/>
凡庸如望洋有孤父師之教今聞先生謝世長慟莫知<lb/>
所從竊念先生道徳文章固已顯著於當世其出處遭<lb/>
逢行事之盛世係遷徙生卒歳月之詳尚恐人未盡知<lb/>
爰敢裒取翰林待制王公偉先伯父太常博士諱濤君<lb/>
舊著小傳及同門友人所作歴官記輯為行狀一通俟<lb/>
<pb n="KR2g0038_WYG_008-18b"/>
請當代立言君子著為碑銘表諸墓隧庶幾他日太常<lb/>
國史有所采擇焉<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰録卷八<lb/>
<pb n="KR2g0038_WYG_008-19a"/>
欽定四庫全書<lb/>
　明名臣琬琰續録卷八<lb/>
　　　　　　　　　　　　　明　徐紘　撰<lb/>
　　禮部侍即李公神道碑　　　　　彭　時<lb/>
國朝以天下之事分任六部部長貳非負才徳重望者<lb/>
不是遷故當時以為極選其有遷自翰林者人望尤重<lb/>
盖翰林兼有文學之長故也然長于文學者政事或不<lb/>
足語政事文學兩盡其能若吾李公者世亦鮮矣公諱<lb/>
<pb n="KR2g0038_WYG_008-19b"/>
紹字克述世家安成之浮山為鉅族自㓜失怙而有立<lb/>
志稍長補邑庠弟子員從前恭議鮑先生時受春秋年<lb/>
二十領宣徳丙午江西鄉薦癸丑㑹試中經魁廷試賜<lb/>
同進士出身觀刑部政是歲奉使雲南歸遇宣宗皇帝<lb/>
銳意儲才合臨御以来三科進士數百人拔其尤者應<lb/>
二十八宿為翰林庶吉士俾積學以俟大用而公預焉<lb/>
其優禮給賜一循永樂甲申之制仍賜御製詩以示勉<lb/>
勵公感激淬礪學以大進乙夘英宗皇帝嗣位擢翰林<lb/>
<pb n="KR2g0038_WYG_008-20a"/>
撿討預修宣廟實録為檢閱校正正統戊午書成賜白<lb/>
金文綺加禄秩并賜宴西苑一考最進階徴仕郎贈父<lb/>
如已官封母太孺人妻孺人己未以剰員賜歸鄉里期<lb/>
年驛召復任充經筵官丙寅丁内艱己巳服闋之官踰<lb/>
月滿九載陞修撰是秋北兵入邊六師敗績于土木朝<lb/>
士多遣家南徙公曰主辱臣死奚以家為卒不遣庚午<lb/>
景泰紀元兼經筵講官辛未同考㑹試壬申陞司經局<lb/>
洗馬兼修撰甲戍主考㑹試兩持文衡去取公當士論<lb/>
<pb n="KR2g0038_WYG_008-20b"/>
翕然推服尋奉命祀南嶽舟至洞庭阻暴風為文禱于<lb/>
神俄頃風息舟行無虞是歲賜誥進階奉直大夫贈封<lb/>
父母妻如制丙子預修寰宇通志成賜白金綵幣進右<lb/>
春坊右庶子兼翰林侍講天順丁丑改尚寳司卿仍兼<lb/>
侍講尋掌院事冬陞學士賜二品金織衣戊寅奉命與<lb/>
諸學士更番侍東宫講學于文華殿尋陞禮部右侍郎<lb/>
時有結權貴圖進者上不許密訪近輔求才徳老成厭<lb/>
服人心者得公甚喜曰朕知其人乆矣次早召吏部陞<lb/>
<pb n="KR2g0038_WYG_008-21a"/>
任公聞者為之驚喜及即任公卿徃賀尚書王公翺舉<lb/>
酒酹曰天選侍郎也盖以前此倖進者多㫖授故云已<lb/>
而權貴不平伺間譛公奏事多南音上曰大臣以徳選<lb/>
何以聲音為是年國子監祭酒陳詢致仕去吏部舉翰<lb/>
林二人未用乃請以公兼領之上謂王翺曰禮部不可<lb/>
無此人其别選代之翺退語同列曰我不知李侍郎見<lb/>
重于上如此己夘夏四月賜諸大臣逰西苑且命内臣<lb/>
陪宴盡歡中有醉失儀者公執禮益恭謹既歸復為文<lb/>
<pb n="KR2g0038_WYG_008-21b"/>
記之辛巳蒙賜誥進通議大夫贈二代并妻如制癸未<lb/>
會試知貢舉防範嚴密一洗塲屋宿弊有怙勢請託者<lb/>
峻却之弗顧甲申今上即位命翰林纂修英廟寔録以<lb/>
公為副總裁越二年書垂成公沾微疾即上章求解任<lb/>
上察識其誠許暫歸俟疾愈復来時成化丙戍秋八月<lb/>
也既歸疾良愈足跡不履城市或諷公曰疾愈矣可不<lb/>
出耶公曰吾老矣出將何為辛夘春國子祭酒為其属<lb/>
所搆去天官議曰國子監成賢化俗之地官不重不足<lb/>
<pb n="KR2g0038_WYG_008-22a"/>
以隆師道然官之輕重係乎人今必得學行老成有名<lb/>
望如李某者居之則師道立矣乃援洪武初起致仕尚<lb/>
書劉崧署司業例起公為祭酒疏入上即日降𠡠遣人<lb/>
乗傳召公命未及門而公卒矣士大夫初聞召公相慶<lb/>
于朝比訃至又相嘆曰天不興斯文耶何奪李公之速<lb/>
也上悼惜遣官賜祭且命工部造墳以壬辰十一月二<lb/>
十八日𦵏于本縣十三都下村南埧金鷄嶺公生永樂<lb/>
丁亥十二月二十七日卒成化辛夘正月二十八日壽<lb/>
<pb n="KR2g0038_WYG_008-22b"/>
六十有五曽祖考諱慧龍學行為鄉里師祖考伯魁考<lb/>
遵武俱贈通議大夫禮部右侍郎祖妣劉妣劉妻曽俱<lb/>
贈淑人子男六瓌休寧縣丞玘國子生瑢監察御史璡<lb/>
國子生琛璠孫男女各八曽孫男一公體貌豐偉識見<lb/>
明敏苦刻問學少壯至老未嘗一日去書不觀自六經<lb/>
子史下至地理醫卜方技之書靡不精究聞四方有異<lb/>
書及古碑文字必購求之故積書甚富其為文力追古<lb/>
作規矩嚴謹有得于歐為多其字畫出入晉唐間恭以<lb/>
<pb n="KR2g0038_WYG_008-23a"/>
蘇長公之剛勁竒逸自成一家與人論文評書必先法<lb/>
度見人制作稍不合則曰是無師承不足觀也察後進<lb/>
有志于學者奬掖稱譽惟恐不至處僚友以誠勸善規<lb/>
過言直意盡雖衣冠不正舉止失度亦必告焉其愛人<lb/>
以徳如此平居以經濟自任通古今廢興之故逹政治<lb/>
弛張之宜叅稽辨析竦人聴聞其或先事計成敗與逆<lb/>
料人之情偽驗之日後百不失一二居官以文字為職<lb/>
者二十五六年纂述考校恒盡心不苟典禮八年一以<lb/>
<pb n="KR2g0038_WYG_008-23b"/>
正道輔其長遇吉凶大禮斟酌損益同列無不讓能始<lb/>
為檢討即以剛直得名楊文貞公深加器重比寢疾英<lb/>
宗遣内侍詢人才文貞舉公輩五人以對當時雖未及<lb/>
用而巋然負公輔望自是始矣士林每徯公大用以展<lb/>
厥藴而遽止于此宜乎上下交悼之不已也昔公從學<lb/>
鮑先生嘗館穀余家暨余至京亦主公寓以從聨官聨<lb/>
事又聨比而居相徃還談論甚密公喜曰吾與人言多<lb/>
不合與子論事十同九何耶嗚呼余豈公比幸賴公切<lb/>
<pb n="KR2g0038_WYG_008-24a"/>
磋之益而公以疾去竟不復起然則余之悼公豈常情<lb/>
比耶焯徳墓道其又何辭謹序述如右復系以銘曰奕<lb/>
奕安成山水清墽秀鍾于人著自古昔髙才名徳世有<lb/>
顯庸秩躋亞卿寔始于公公貌魁竒公才傑特増重鄉<lb/>
邦匹休前烈奮興科第際遇聖明儲才翰苑頡頑羣英<lb/>
踐歴清華廼遷翰長直氣雄文縉紳翹仰帝心簡在爰<lb/>
陟亞卿國有典禮是程是經兼史總裁功多同輩陞榮<lb/>
有期歛焉而退身退名髙天子懐思表儀胄監匪公而<lb/>
<pb n="KR2g0038_WYG_008-24b"/>
誰召命及門而公先逝朝野興悲士林隕涕嗟公才具<lb/>
用無不宜彼蒼弗佑廼嗇厥施施用未宏歛畀諸子踵<lb/>
武仕途方進未巳有子有文有位有年賁終有詔其何<lb/>
憾焉麟碣嵬峨龜趺贔屭焯徳有辭尚垂永世<lb/>
　　副都御史陳公墓碑銘　　　　　柯　潛<lb/>
嘉議大夫都察院右副都御史邵武陳公以疾卒于家<lb/>
訃聞上惻然遣官諭祭并營𦵏事其子復以君恩父徳<lb/>
皆宜以傳乃專价致書来属予為文將伐石刻于墓道<lb/>
<pb n="KR2g0038_WYG_008-25a"/>
以彰示来世予少慕公名及登朝接公偉論加敬重焉<lb/>
請老歸予送于都門外握予歡言以忠義相期許抵家<lb/>
又寄詩申前意則予雖晚進辱公之知深矣墓石之文<lb/>
其何敢辭按永豐縣黄永從所著事狀公諱泰字吉亨<lb/>
曽祖禄一姓陳祖㓜鞠于外祖曹氏從其姓至公為都<lb/>
御史始請復焉祖子祥俱不仕父封中憲大夫都察院<lb/>
右僉都御史汝繼母封恭人吳氏公儀度修整言簡而<lb/>
有章淹貫經史喜為詩永樂癸夘發解鄉闈宣徳丁未<lb/>
<pb n="KR2g0038_WYG_008-25b"/>
㑹試乙榜除直𨽻安慶府學訓導以得教育英才為樂<lb/>
正統丁巳廷臣交章薦其賢擢為江西道監察御史累<lb/>
奉命廵按貴州山西山東諸藩克振風紀奕奕有重名<lb/>
在貴州都指揮宫聚表桀驁聞公至不敢肆其奸大軍<lb/>
征麓川歲取土兵二十為向導將士或失利輙殺土兵<lb/>
以為功公奏罷之夷人仰戴如父母越數月召還調陕<lb/>
西道諸道有疑獄皆以决于公無或稱寃者在山西時<lb/>
㑹南北圻旱澇相仍詔下求直言衆皆以為天災公獨言<lb/>
<pb n="KR2g0038_WYG_008-26a"/>
洪範庶徴皆由人事乞罷大臣不職者以格休徴于是<lb/>
都御史陳某侍郎李某祭酒吳某御史成某等皆罷去<lb/>
又奏舉山西藩憲及州縣官之貪殘者悉置之法在山<lb/>
東以藩憲多匪人陳疏懇懇數千言大要以選賢去奸<lb/>
為治本上嘉納之擢為四川按察司按察使不踰年而<lb/>
蜀大治鎮守都御史冦某忌公才名隂諷所私叅議陳<lb/>
某誣奏公杖殺人下刑部獄其人寔自溺水死乆而始<lb/>
白復官己巳敵人内侵命公協同將臣守偹紫荆關及<lb/>
<pb n="KR2g0038_WYG_008-26b"/>
廵視沿邊諸寨景泰改元陞大理寺右少卿守備白羊<lb/>
口轉都察院右僉都御史鎮守易州節制紫荆倒馬等<lb/>
關及沿河關口三十六處公早夜究心畫計忘其勞敵<lb/>
知有備遂遁去又考察大名廣平順徳河間諸府衛官<lb/>
吏去留咸當人心既而三上章辭位不得命益勵勤以<lb/>
圖報稱甲戍陞右僉都御史疏理徐州吕梁二洪及臨<lb/>
清濟寧諸處河道丙子廵撫蘇松常鎮及嘉湖諸大郡<lb/>
涖下嚴而不苛為政清明吏不能髙下其手以侮公法<lb/>
<pb n="KR2g0038_WYG_008-27a"/>
天順改元以䜛言左遷廣東按察司副使連丁父母憂<lb/>
去壬午服闋復左僉都御史加賞賚廵撫四川蜀中老<lb/>
穉皆熟公名聞公至奔走相告曰曹憲使復来吾蜀其<lb/>
將安以嬉乎州郡吏望風解組者數百人甲申陞右副<lb/>
都御史廵撫淮揚等處兼督漕運軍民皆安之成化改<lb/>
元上章乞歸詞甚切上念其效勞有年賜允搢紳大夫<lb/>
宴餞于都亭車盖塞途都人聚觀以為榮家居五年卒<lb/>
時己丑十月二十二日也距生永樂改元二月二十九<lb/>
<pb n="KR2g0038_WYG_008-27b"/>
日享年六十七配王氏封恭人先公七年卒子男一復<lb/>
讀書飭行有父風女二墓去家五里許曰伏洲山卒之<lb/>
又明年正月初九日𦵏公天性孝友嘗慕鄉先哲李忠<lb/>
定公之為人平居謹黙如不能言在朝廷論事纚纚如<lb/>
倒囊出珠指斥權奸無所頋忌累奉命保障重地積有<lb/>
勛未嘗有矜耀色聞官吏無行檢者怒目切齒必去之<lb/>
乃已以此被䜛貶斥其志不少回致仕歸囊中無長物<lb/>
閉户理舊書里巷人罕見其面間出逰水山間哦詩酌<lb/>
<pb n="KR2g0038_WYG_008-28a"/>
酒囂然樂有餘而忘其家之匱乏也學士安成彭公哭<lb/>
曰如此人天下亦少何止閩中予又嘗於廣坐中聴人<lb/>
論時貴賢否得失至公無少疵議者盖公之志行素孚<lb/>
於人故為公論所許無間言君子士夫方望其大用以<lb/>
究厥施而公未及致仕之年决於引去此其始終全節<lb/>
古人所謂知止不殆者尤為世所髙焉方遘疾語其子<lb/>
曰死生有命無足悲者慎勿舉僧道追薦之事庶以化<lb/>
乖俗也翌日正衣冠肅然而逝所著詩文有拙菴集奏<lb/>
<pb n="KR2g0038_WYG_008-28b"/>
議稿武陽志藏于家塾銘曰翳陳之先世有顯聞公𦙍<lb/>
厥後益振其芬鄉有先賢曰李忠定公仰其風持行純正<lb/>
以儒發身司教泮庠以道率人多就才良廷臣交薦乃<lb/>
陞御史論事風生聞者喪匕再遷憲使徃莅蜀川威行<lb/>
澤沛一方宴然少卿都憲屢躋峻秩帝曰嘉哉予頼汝<lb/>
弼將命于外歲靡有寧撫民禦敵所至有聲中遘䜛言<lb/>
仆而復起天子聖明保公終始公彌效績仰報休恩惟<lb/>
恭惟敬夙夜弗諼名遂身退乃天之道徜徉林邱以佚<lb/>
<pb n="KR2g0038_WYG_008-29a"/>
其老年六十七以壽考終錫𦵏與祭曰旌其忠君子之<lb/>
榮匪徳曷有刻辭于珉以昭永乆<lb/>
此言鎮守都御史冦某忌公才名則録中左都御史莊<lb/>
愍冦公其人也嗚呼人才難得瑕不掩瑜尺有所短寸<lb/>
有所長其可忽哉<lb/>
　　翰林學士文懿吕公神道碑銘　　李　賢<lb/>
公諱原字逢原姓吕氏浙之嘉興秀水人自㓜頴敏九<lb/>
歲能通孝經小學稍長為文輙驚動長者時父兄俱為<lb/>
<pb n="KR2g0038_WYG_008-29b"/>
教官識者曰此子穎殆脫而出者也未幾父兄俱卒于<lb/>
景州公尚未成童孤貧不能歸喪或諷以俗有焚之者<lb/>
公澘然出涕不從遂厝州城之東曰他日有力必歸之<lb/>
也年及弱冠乃奉其母歸嘉興故無田宅假館以養母<lb/>
力學不輟清苦之志愈堅郡守黄懋亷知之乃延為子<lb/>
弟師尋俾充邑庠生公亦自奮大肆力於經史正統辛<lb/>
酉遂魁鄉薦明年中禮部㑹試廷對賜進士及第第二<lb/>
人擢翰林編修得入秘閣讀所未見書其學益富癸亥<lb/>
<pb n="KR2g0038_WYG_008-30a"/>
與修五倫書丁夘朝廷思用竒才乃簡狀元劉儼等十<lb/>
人進學東閣入侍經筵公居其一景泰初遣祭蜀王徃<lb/>
還萬里間凡有饋送一毫不取未幾充經筵講官辛未<lb/>
進侍講壬申夏以右春坊右中允兼侍講秋九月進侍<lb/>
講學士仍兼中允癸酉與修歴代君鑑秋八月主順天<lb/>
府鄉試己亥與修寰宇通志明年書成進右春坊大學<lb/>
士兼侍講每書成進講輙有寳鏹白金文綺之賚天順<lb/>
改元皇上復位轉通政司右叅議仍兼侍講春三月主<lb/>
<pb n="KR2g0038_WYG_008-30b"/>
禮部㑹試夏六月召入内閣知制誥尋翰林學士庚辰<lb/>
春主禮部㑹試尋總裁大明一統志凡金帶玉杯梭服<lb/>
貂帽便蕃之賚歲無虗月公夙夜感激思盡論思之職<lb/>
時老母病在牀公躬調湯藥憂形于色乆而不愈壬午<lb/>
秋八月母卒公哀毁踰禮啟父櫬歸而合𦵏之詔有司<lb/>
營𦵏命公襄事即還朝公懇乞終制不允抵家未及窆<lb/>
期忽得風疾不起在是歲十一月二十七日距生永樂<lb/>
戊戌六月十八日得年四十有五訃聞上悼歎不一特<lb/>
<pb n="KR2g0038_WYG_008-31a"/>
贈禮部右侍即諡文懿命工部為營𦵏事遣官諭祭於<lb/>
其家仍命其子㦂為國子生皆異數也公天性孝友事<lb/>
母得其歡心撫育兄子皆抵成立宗族中有困乏者必<lb/>
推所有以賙之遇人之危殆者濟之惟恐不及也歲時<lb/>
賞賚奉母之餘輙分遺鄉黨僚友而自奉甚儉為人沈<lb/>
毅有醖藉悃愊無華内端外和與物無競處已待人不<lb/>
立厓岸事有不可則㨿理諍之未嘗諛言媚色以狥人<lb/>
取恱三為主考取士得人最多其教人也誠切懇到善<lb/>
<pb n="KR2g0038_WYG_008-31b"/>
于警發故四方之士及門者衆其學造詣益深作為文<lb/>
章議論超越皆有根㨿而理趣充然詩有典則音律渾<lb/>
厚無纎巧靡麗態初入翰林時楊文貞文定諸公咸器<lb/>
重之知其所就必逺大也及入内閣與大議所見出人<lb/>
意表而為民之心尤切天下有隂受其賜者矣士望方<lb/>
殷冀必乆于其位用極康濟之功而天不假年可勝痛<lb/>
哉公之先世多顯于宋故居有稱為吕家府者髙祖茂<lb/>
卿仕元為提舉曽祖仲雄祖伯誠俱隠徳不仕考嗣芳<lb/>
<pb n="KR2g0038_WYG_008-32a"/>
永樂中領鄉薦為山西萬泉教諭累贈翰林侍講學士<lb/>
兼春坊中允母顧氏累封太宜人兄本亦領鄉薦為景<lb/>
州訓導故萬泉就養而終于此公亦流寓者乆之配徐<lb/>
氏累封宜人子男二長即㦂次曰奎所著有介軒集藏<lb/>
于家嗚呼公與予同事者六年盖端謹篤實之士也世<lb/>
何可多得哉今其已矣可不銘諸銘曰浙水之彦代其<lb/>
有人吕氏一族罕與之倫自宋以来至公再顯卓然奮<lb/>
興斯慶之衍儒業相傳自其父兄公克振之以大厥聲<lb/>
<pb n="KR2g0038_WYG_008-32b"/>
遭遇之隆千載不偶事業文章世豈多有冥冥造物胡<lb/>
不假年乗除之數率由自然曠典是承賁于鄉土生榮<lb/>
死哀昭示終古<lb/>
　　少詹事劉公神道碑銘　　　　　李　賢<lb/>
聖朝承平相繼將百年于兹而博雅老成之士歌詠賛<lb/>
襄於其間以賁飾一代之盛者屢見於世若詹事府少<lb/>
詹事姑蘇劉公其一人焉而今已矣公子瀚持史官陳<lb/>
鑑之狀泣而請銘予因慨夫老成之人漸以澌盡而尚<lb/>
<pb n="KR2g0038_WYG_008-33a"/>
忍銘公哉辭弗獲按狀公諱鋐字宗器號假菴其先汴<lb/>
人有為黄州統領者宋南度時徙建康髙祖順之仕元<lb/>
為平江路榷茶提領因家於蘇遂為長洲人曽祖元善<lb/>
號雪樓元末兵亂嘗率其賢豪以障鄉井里人徳之祖<lb/>
徳讓洪武中以明經為沛縣儒學教諭考仲輿隠徳不<lb/>
仕用公貴贈徴事郎中書舎人妣陸氏贈孺人公生彌<lb/>
月而孤數歲入鄉塾輙有志向學雖衣食粗糲弗顧也<lb/>
未冠即授徒里中從之者甚衆其言動規模如宿儒鄉<lb/>
<pb n="KR2g0038_WYG_008-33b"/>
之長者皆折輩行與交性孝友母遘疾刲腕肉以進旦<lb/>
夕籲天求代比沒哀毁垂絶者再見者莫不感嘆事兄<lb/>
若嚴師雖加楚毒不敢怨迎寡姊養于家從父沒而絶<lb/>
嗣公以父命出繼之永樂戊戌以善書徴入翰林明年<lb/>
中京闈鄉試未上春闈授中書舎人宣徳己酉與修兩<lb/>
朝實録成賜白金文綺陞兵部車駕主事仍莅事内廷<lb/>
正統戊午與修宣廟實録成進翰林侍講金綺之賚有<lb/>
加正統戊辰詔擇進士頴敏者為庶吉士属公教之公<lb/>
<pb n="KR2g0038_WYG_008-34a"/>
懲曩之事虗文者慨然以師道自任俾力追古作有一<lb/>
字未愜者經月不置以故諸吉士大有所造後多以文<lb/>
學致名己巳進侍講學士景泰庚午主考京闈及掲曉<lb/>
第一人劉宣乃盧龍軍士同事者欲更之公曰朝廷立<lb/>
賢無方不可乃止時論韙之公未沒宣已第進士為翰<lb/>
林修撰矣初置經筵官公居首選數賜白金文綺寳鏹<lb/>
禮遇甚隆辛未夏不雨特遣祀濟瀆壬申春缺祭酒衆<lb/>
難其人大學士髙穀曰學行老成無如劉某者遂抗章薦<lb/>
<pb n="KR2g0038_WYG_008-34b"/>
之命下以公為國子祭酒士𩔖懽然有得人之賀公曰<lb/>
士子若室女當保愛之於是定程課示教條旦暮講解<lb/>
如恐弗及有託權貴以求倖得者斥弗聴六館之士帖<lb/>
然明年養母陳氏卒朝廷欲奪其情公力求終制服除<lb/>
仍拜祭酒天順改元皇上復位宫端必求宿徳之儒在<lb/>
朝無踰公者遂陞少詹事日侍講讀輔導惟謹忽一日<lb/>
不至云已捐館矣朝紳莫不駭然上聞訃哀悼曰安得<lb/>
學行醇篤如斯人者遣禮部侍郎李紹諭祭于其家公<lb/>
<pb n="KR2g0038_WYG_008-35a"/>
生於洪武甲戌八月二十日卒天順戊寅十月六日享<lb/>
年六十有五公性介特絶軟媚之態立身以不欺為主<lb/>
未嘗疾言遽色尚儉約已貴而猶僦居隘陋裕如也禄<lb/>
賜之餘必分惠宗族故舊之貧者恒館粟之僚友卒而<lb/>
乏者為具後事復教其孤有至顯官者有病吏公憐而<lb/>
舎之染其疾及家人或請遣之公弗聴已而皆愈鄉人<lb/>
有繫逮不能明者公為白其寃其人亷之懐金以謝公<lb/>
曰吾直爾公也豈為私邪遂感泣而退其善行如此𩔖<lb/>
<pb n="KR2g0038_WYG_008-35b"/>
者甚多立朝無惰容不以寒暑乆速而少變亦其志之<lb/>
堅定也楊文貞文定兩公皆重其為人每稱道之家訓<lb/>
素嚴仲子瀚以進士使南戒之曰見利毋茍得也閱其<lb/>
衣篋以行比還仍閱之如故乃喜曰無玷吾門矣平生<lb/>
躭嗜文籍博極羣書素有醖藉為文紆徐演迤務造至<lb/>
理詩古淡舂容自有餘味方衆賢聚于朝以意氣相雄<lb/>
長公獨用心於内退然沈毅略不與較有假菴集若干<lb/>
卷藏于家配陸氏封孺人子男四長澄次瀚天順丁丑<lb/>
<pb n="KR2g0038_WYG_008-36a"/>
進士次滸次泳孫男女十人卜以明年某月某日𦵏其<lb/>
縣武邱鄉之原從先兆也銘曰時維雍熈氣乃淳固豪<lb/>
傑之才咸出仕路姑蘇之墟文物之鄉卓犖之士後先<lb/>
相望猗嗟劉公聞道甚早成童為師諕其長老六書之<lb/>
精應帝之徴受薦于京文為世程乃入秘書染翰滋乆<lb/>
國史屢修皇錫多有乃訓吉士乃典文衡懇切公正位<lb/>
升譽騰公為司成聿興士𩔖其教以身展也無愧公為<lb/>
詹事入佐元良其輔以道赫兮有光兹也全歸惟帝之<lb/>
<pb n="KR2g0038_WYG_008-36b"/>
恤勒銘髙原永示無斁<lb/>
　　太常少卿文介劉公墓碑銘　　　李　賢<lb/>
士之所存文與行而已惜乎今之世能具是二者鮮焉<lb/>
若劉文介公其殆庶幾乎公諱儼字宣化别號時雨上<lb/>
世自金陵徙江西泰和復徙吉水以儒術起家為望族<lb/>
五世祖天聲以書經授家塾宋咸淳進士第新民繼于<lb/>
是劉氏經學盛傳于時曰益厚曰維徳曰永寧公之髙<lb/>
曽祖也皆能以先業相承考原性號退菴隠居不仕以<lb/>
<pb n="KR2g0038_WYG_008-37a"/>
公貴贈奉議大夫右春坊大學士兼翰林院侍講妣楊<lb/>
氏贈宜人生子三公其季也公為人端介自㓜不凡勤<lb/>
學勵行退菴知有逺大志遣從族之先逹時年十六七<lb/>
為文必主理雖修舉子業耻為口耳之學務探底裏嘗<lb/>
曰讀書豈但皮毛而已年二十四遂領鄉薦春闈中乙<lb/>
榜不就而還潜心林下二十六年正統壬戌乃得雋春<lb/>
闈廷對有鯁直忠愛之詞遂擢進士及第第一授翰林<lb/>
修撰階儒林郎位既顯學益進遂以古文名天下八年<lb/>
<pb n="KR2g0038_WYG_008-37b"/>
與修五倫書獲賞賚十一年充經筵講官賜勅命景泰<lb/>
初進侍講階承直郎三年遷右春坊大學士兼舊職階<lb/>
奉議大夫四年與修君鑑書有白金文綺之賚五年選<lb/>
進士十八人為庶吉士與狀元孫賢等属公教之六年<lb/>
賜誥命是年修寰宇通志為副總裁繼續宋元通鑑綱<lb/>
目公復領之七年志書成進太常少卿兼侍讀階中奉<lb/>
大夫錫賚益厚尋主考京闈有公卿之子欲僥倖科名<lb/>
者公持公道落之遂誣公重罪頼學士髙穀救之獲免<lb/>
<pb n="KR2g0038_WYG_008-38a"/>
天順改元皇上復位奬用忠良以公署翰林院事將有<lb/>
寵任之漸而一疾不起公天性孝友初二親垂白在堂<lb/>
伯兄早亡仲兄優㳺文翰間唯公綜理家務雖公私多<lb/>
故而二親安公之養及遭親喪立身毁形凡附身附棺<lb/>
之事無所不用其極居閒教子弟務底成材有姪曰斆<lb/>
官阜城而死公哭之歸櫬于鄉族人數千指稱公無間<lb/>
言凡窘者𦵏其喪貧者成其配寡弱者扶之得所及上<lb/>
春官鄉人有貸者悉焚其劵嘗慕范文正公之為人立<lb/>
<pb n="KR2g0038_WYG_008-38b"/>
義倉於先祠之左貯粟以周其乏且自為記以見志在<lb/>
朝言論侃侃所交必正人回邪者必折之不少假用是<lb/>
直聲大振訃聞上悼惜不已特贈禮部左侍郎諡文介<lb/>
勅工部營𦵏事復遣官諭祭其家嗚呼若公者斯可謂<lb/>
之士矣公生洪武甲戍正月十三日卒天順改元九月<lb/>
十二日享年六十有四配淑人王氏故翰林編修覺非<lb/>
之女子男三長節次即次敉孫男二銘曰黄茅白葦天<lb/>
下紛紛孤松挺秀拔然不羣毅此劉公得氣之正浩然<lb/>
<pb n="KR2g0038_WYG_008-39a"/>
流行莫之敢競繄氣所發有行有文名魁天下義動士<lb/>
人翰苑春坊太常之署較藝編摩綽有餘裕位不滿徳<lb/>
士論惜之才不盡用我皇恤之特進崇階載加美諡光<lb/>
振廬陵羞彼千駟公行公文耿兮不磨詔爾後世銘勒<lb/>
山河<lb/>
　<lb/>
　<lb/>
　<lb/>
<pb n="KR2g0038_WYG_008-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明名臣琬琰續録卷八<lb/>
</p>
<p>
</p>
  </div>
</body>
</text>
</TEI>
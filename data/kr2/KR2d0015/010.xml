<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋别典卷十</head>
    <p>
<pb n="KR2d0015_WYG_010-1a"/>
欽定四庫全書<lb/>
　春秋别典卷十　　　　　明　薛虞畿　撰<lb/>
　　魯昭公<hi>二十六年</hi>
楚平王卒伍子胥謂白公勝曰平王卒吾志不悉矣然<lb/>
楚有吾何憂矣白公黙然不對伍子胥坐泣於室<hi>二十六年</hi>
<hi>卒昭王立</hi>
魯昭公棄國走齊<hi>二十五年遜陽州二十六年以至自齊居于鄆</hi>齊君問焉曰<lb/>
何年之少而棄國之蚤昭公曰輔弼無人諂諛我者甚<lb/>
<pb n="KR2d0015_WYG_010-1b"/>
衆譬之猶秋蓬也孤其根而美其枝葉秋風一至根且<lb/>
㧞矣景公辯其言以語晏子曰使是人反其國豈不為<lb/>
古之賢君乎晏子對曰不然夫愚者多悔不肖者自賢<lb/>
溺而後問墜迷而後問路譬之臨難而遽鑄兵噎而遽<lb/>
掘井雖速無益也於是昭公卒死於乾侯<lb/>
専諸者堂邑人也伍胥之亡楚如吴時遇之於途専諸<lb/>
方與人鬬將就敵其怒有萬人之氣甚不可當其妻一<lb/>
呼即還子胥怪而問其狀何夫子之怒盛也聞一女之<lb/>
<pb n="KR2d0015_WYG_010-2a"/>
聲而折道寧有説乎専諸曰子視吾之儀寧𩔖愚者也<lb/>
何言之鄙也夫屈一人之下必伸萬人之上子胥因相<lb/>
其貌雄顙而深目虎膺而熊背於從難知其勇士隂而<lb/>
結之欲以為用遭公子光之有謀也進之子光得而禮<lb/>
待之<hi>二十七年殺王僚</hi>
白喜歸吳<hi>一作伯嚭即太宰嚭</hi>闔廬傷之以為大夫與伍胥共謀<lb/>
國事吳大夫被離承宴問子胥曰何見喜而信子胥曰<lb/>
吾之怨與喜同子不聞河上歌乎同病相憐同憂相救<lb/>
<pb n="KR2d0015_WYG_010-2b"/>
驚翔之鳥相隨而集瀬下之水因復俱流胡馬望北風<lb/>
而立驚鷰向日而熈誰不愛其所近悲其所思者乎被<lb/>
離曰君之言外也豈有内意以决疑乎子胥曰吾不見<lb/>
也被離曰吾觀喜之為人鷹視虎歩専功擅殺之性不<lb/>
可親也子胥不然其言與之俱事吴王<hi>昭二十七年楚殺郤宛伯州犂</hi>
<hi>之孫嚭出為吳太宰</hi>
吳伐楚子胥隂令宣言於楚曰楚用子期為將吾將得<lb/>
而殺之子常用兵吾即去之楚聞之用于常退子期吳<lb/>
<pb n="KR2d0015_WYG_010-3a"/>
遂破楚入郢<hi>定四年</hi>
趙簡子春築䑓于邯郸天雨而不息謂左右曰可無趨<lb/>
種乎尹鐸對曰公事急厝種而縣之䑓夫雖欲趨種不<lb/>
能得也簡子惕然乃促罷䑓役曰我以䑓為急不如民<lb/>
之急也民以不為䑓故知吾之愛也<lb/>
趙簡子曰厥也愛我鐸也不愛我厥之諌我也必於無<lb/>
人之所鐸之諌我也喜質我於人中必使我醜鐸對曰<lb/>
厥也愛君之醜也而不愛君之過也鐸也愛君之過而<lb/>
<pb n="KR2d0015_WYG_010-3b"/>
不愛君之醜也不質君於人中恐君之不變<lb/>
趙簡子使人以明白之乗六先以一璧為遺於衛衛叔<lb/>
文子曰見不意可以生故此小之所以事大也今吾未<lb/>
以往而趙簡子先以来必有故於是斬林除圍聚歛蓄<lb/>
積而後遣使者簡子曰吾舉也為不可知也今既已知<lb/>
矣乃輟圍衛<lb/>
簡子沈鸞徼於河曰吾甞好聲色矣而鸞徼致之吾甞<lb/>
好宫室䑓榭矣而鸞徼為之吾甞好良馬善御矣而鸞<lb/>
<pb n="KR2d0015_WYG_010-4a"/>
徼求之今吾好士六年矣而鸞徼未甞進一人也是長<lb/>
吾過而絀善也<lb/>
趙簡子有兩白騾甚愛之陽城胥渠夜欵門而謁曰主<lb/>
君之臣胥渠有疾醫教之曰得白騾之肝病則止不得<lb/>
則死董安于愠曰嘻胥渠也期吾君騾請刑焉簡子曰<lb/>
殺人以活畜不亦不仁乎殺畜以活人不亦仁乎於是<lb/>
殺白騾取肝以與胥渠無幾何趙興兵攻翟廣門之官<lb/>
皆先登而獲甲首<lb/>
<pb n="KR2d0015_WYG_010-4b"/>
簡子晝居喟然太息曰異哉吾欲伐衛十年矣而衛不<lb/>
伐侍者曰以趙之大伐衛之細君若不欲則可也君若<lb/>
欲之請令伐之簡子曰不知而言也衛有士十人於吾<lb/>
所十人者其言不義也而我伐之是我為不義故簡子<lb/>
之時衛以十人按趙之兵<lb/>
或謂趙簡子君何不更乎簡子曰諾左右曰君未有過<lb/>
何更君曰吾謂是諾未必有過也吾將求以来諌者也<lb/>
今我却之是却諌者諌者必止我過無日矣<lb/>
<pb n="KR2d0015_WYG_010-5a"/>
趙簡子問於翟封荼曰吾聞翟雨榖三日信乎曰信又<lb/>
聞雨血三日信乎曰信又聞馬生牛牛生馬信乎曰信<lb/>
簡子曰大哉妖亦足以亡國矣對曰雨榖三日盲風之<lb/>
所飄也雨血三日鷙鳥擊於上也馬生牛牛生馬雜牧<lb/>
也此非翟之妖也簡子曰然則翟之妖何也對曰其國<lb/>
敝散其君幼弱其諸卿貨其大夫比黨以求禄爵其百<lb/>
官肆斷而無告其政令不竟而数化其士貪功而有怨<lb/>
此其妖也<lb/>
<pb n="KR2d0015_WYG_010-5b"/>
趙簡子攻陶有二人先登死於城上簡子欲得之陶君<lb/>
不與承盆疽謂陶君曰簡子將掘君之墓以與君之百<lb/>
姓市曰踰邑梯城者將舍之不者將掘其墓朽者揚其<lb/>
灰未朽者辜其尸陶君懼請効二人之尸以為和<lb/>
趙簡子問於成摶曰吾聞乎羊殖者賢大夫也是行奚<lb/>
然對曰臣摶不知也簡子曰吾聞之子與友親子而不<lb/>
知何也摶曰其為人也數變其十五年也㢘以不匱其<lb/>
二十也仁以喜義其三十也為晉中軍尉勇以喜仁其<lb/>
<pb n="KR2d0015_WYG_010-6a"/>
年五十也為邊城將也逺者復親今臣不見五年矣恐<lb/>
其變是不敢知簡子曰果賢大夫也每變益上矣<lb/>
趙簡子問子貢曰孔子為人何如對曰賜不能識也簡<lb/>
子不悦曰夫子事孔子數十年終業而去之寡人問子<lb/>
子曰不能識何也子貢曰賜譬渴者之飲江海知足而<lb/>
已孔子猶江海也賜則何足以識之簡子曰善哉子之<lb/>
言<lb/>
昔者周公舍事趙簡子立簡子之門三日三夜簡子使<lb/>
<pb n="KR2d0015_WYG_010-6b"/>
人出問之曰夫子將何以令我周舍曰願為諤諤之臣<lb/>
墨筆操牘隨君之後司君之過而書之日有記也月有<lb/>
效也嵗有得也簡子恱之與處居無幾何而周舍死簡<lb/>
子厚塟之三年之後與大夫飲酒酣簡子泣諸大夫起<lb/>
而出曰臣有死罪而不知也簡子曰大夫反無罪昔者<lb/>
吾友周舍有言曰百羊之皮不如一狐之腋衆人之唯<lb/>
唯不如周舍之諤諤昔紂唯唯而亡武王諤諤而昌自<lb/>
周舍之死後吾未甞聞吾過也故人君不聞其非及聞<lb/>
<pb n="KR2d0015_WYG_010-7a"/>
而不改者亡吾國其幾于亡矣是以泣也<lb/>
趙簡子乗敝車瘦馬羖羊裘其宰進諌曰車新則安馬<lb/>
肥則往来疾狐白之裘温且輕簡子曰吾非不知也吾<lb/>
聞之君子服善則益恭細人服善則益倨我以自備恐<lb/>
有細人之心也𫝊曰周公位尊愈卑勝敵愈懼家愈富<lb/>
愈儉故周氏八百餘年此之謂也<lb/>
趙簡子疾五日不知人大夫皆懼呼醫扁鵲視之<hi>扁鵲諸書</hi>
<hi>俱作趙簡子時人惟國䇿作秦武王時人</hi>出董安于問扁鵲曰血脉治也勿<lb/>
<pb n="KR2d0015_WYG_010-7b"/>
怪昔秦穆公甞如此七日而寤寤之日告公孫支與子輿<lb/>
曰吾之帝所甚樂吾所以久者適有學也帝告我晉國<lb/>
且大亂五世不安其後將霸未老而死霸者之子且令<lb/>
國男女無别公孫支書而藏之秦讖於是出夫獻公之<lb/>
亂文公之霸而襄公之敗秦師于殽而歸縱淫此子所<lb/>
聞今主君之病與之同不出三日病必間間必有言也居二<lb/>
日半簡子寤語大夫曰我之帝所甚樂與百神逰於鈞天<lb/>
廣樂九奏萬儛不𩔖三代之樂其聲動心有一熊欲<lb/>
<pb n="KR2d0015_WYG_010-8a"/>
援我射中之熊死有羆来我又射之中羆死帝甚嘉之<lb/>
賜我二笥皆有副吾見兒在側帝屬我翟犬曰及汝子之<lb/>
壯也以賜之帝告我晉國且衰七世而亡嬴姓將大敗<lb/>
周人於范魁之西亦不能有也董安于受言而藏之以<lb/>
扁鵲之言告簡子賜扁鵲田四萬畆他日簡子出有人<lb/>
當道辟之不去從者將刃之當道者曰吾有欲謁于主君<lb/>
從者以聞簡子召之曰嘻吾有所見子晰也當道者曰<lb/>
屏左右願有以謁簡子屏人當道者曰主君之病臣在<lb/>
<pb n="KR2d0015_WYG_010-8b"/>
帝側簡子曰然子之見我何為當道者曰帝令主君射<lb/>
熊羆皆死簡子曰是且何也當道者曰晉國且有大難主<lb/>
君首之帝令主滅二卿夫熊羆皆其祖也簡子曰帝賜<lb/>
我二笥皆有副何也當道者曰主君之子將克二國於<lb/>
翟皆子姓也簡子曰吾見兒在帝側帝屬我一翟犬曰<lb/>
及汝子之長以賜之夫兒何説以賜翟犬當道者曰兒<lb/>
主君之子也翟犬代之先也主君之子其必有此代及<lb/>
主君之後嗣且有革政而胡服并二國於翟簡子問其<lb/>
<pb n="KR2d0015_WYG_010-9a"/>
姓而遂延之以官當道者曰臣野人致帝命耳遂不見<lb/>
無幾范中行作亂簡子滅之<lb/>
趙簡子曰晉有澤鳴犢犨魯有孔丘吾殺此二人則天<lb/>
下可圖矣於是乃召澤鳴犢犨任之以政而殺之使人<lb/>
聘孔子於魯孔子至河臨水而觀曰美哉水洋洋乎丘<lb/>
之不濟於此命也子路趨進曰敢問奚謂也孔子曰夫<lb/>
澤鳴犢犨晉之賢大夫也趙簡子之未得志也與之同<lb/>
聞見及其得志也殺之而後從政故丘聞之刳胎焚夭<lb/>
<pb n="KR2d0015_WYG_010-9b"/>
則麒麟不至乾澤而漁則蛟龍不逰覆巢破卵則鳳凰<lb/>
不翔丘聞之君子重主傷其𩔖也<lb/>
趙簡子使聘孔子孔子將至焉及河聞鳴犢與竇犨之<lb/>
見殺也廽輿而旋之衛息鄹遂為操曰周道衰㣲禮樂<lb/>
凌遲文武幾墜吾將焉歸周逰天下靡邦可依鳯鳥不<lb/>
識珎寳梟鴟眷然顧之慘然心悲升車命駕將適唐都<lb/>
黄河洋洋攸攸之魚臨津不濟還轅息鄹傷子道窮哀<lb/>
彼無辜翺翔于衛復我舊廬從吾所好其樂只且<lb/>
<pb n="KR2d0015_WYG_010-10a"/>
楊因見趙簡子曰臣居鄉三逐事君五去主好士故走<lb/>
来見簡子聞之絶食而欲跪而行左右進諌曰居鄉三<lb/>
逐是不用衆也事君五去是不忠上也今君有見過矣<lb/>
簡子曰子不知也夫美女醜婦之讎也盛徳亂世所䟽<lb/>
也正直之行邪枉所憎也遂出見之因授以為相而國<lb/>
大治由是觀之逺近之人不可以不察也邯郸之民正<lb/>
月之旦獻鳩於簡子簡子大恱厚賞之客問其故簡子<lb/>
曰正旦放生示有恩也客曰民知君之欲放之競而捕<lb/>
<pb n="KR2d0015_WYG_010-10b"/>
之死者衆矣君如欲生不若勿捕捕而放之恩過不相<lb/>
補<lb/>
趙簡子從晉陽之邯郸中路而止引車吏進問君何為<lb/>
止簡子曰董安于在後吏曰此三軍之事也君奈何以<lb/>
一人留三軍也簡子曰諾驅之百歩又止吏將進諌董<lb/>
安于適至簡子曰秦道之與晉國交者吾忘令人塞之<lb/>
董安于曰此安于之所以為後也簡子曰官之寳璧吾<lb/>
忘令人載之對曰此安于之所以為後也簡子曰行人<lb/>
<pb n="KR2d0015_WYG_010-11a"/>
燭過年長矣言未甞不為晉國法也吾行忘令人辭且<lb/>
聘焉對曰此安于之所以為後也簡子可謂内省外知<lb/>
人矣<lb/>
趙簡子之子長曰伯魯幼曰無恤將置後不知所立乃<lb/>
書訓誡之辭于二簡授二子曰謹藏之三年而問之伯<lb/>
魯不能舉其辭求其簡已失之矣問無恤誦其辭甚習<lb/>
求其簡出諸袖中而奏之於是簡子以無恤為賢立以<lb/>
為後<lb/>
<pb n="KR2d0015_WYG_010-11b"/>
姑布子卿見簡子簡子徧召諸子相之子卿曰無為將<lb/>
軍者簡子曰趙氏其滅乎子卿曰吾甞見一子於路真<lb/>
君之子也簡子召子毋䘏至則子卿起曰此真將軍矣<lb/>
簡子曰此其母賤翟婢也奚足貴哉子卿曰天所授雖<lb/>
賤必貴自是之後簡子盡召諸子與語毋䘏最賢簡子<lb/>
乃告諸子曰吾藏寳符于常山上先得者賞諸子馳之<lb/>
常山上求無所得毋䘏還曰已得符矣簡子曰奏之毋<lb/>
䘏曰從常山上臨代代可取也簡子於是知毋䘏果賢<lb/>
<pb n="KR2d0015_WYG_010-12a"/>
乃廢太子伯魯而以毋䘏為太子<lb/>
董安于為趙上地守行石邑山中澗深山如墻深百仭<lb/>
因問其旁郷左右曰人甞有入此者乎對曰無有曰嬰<lb/>
兒癡聾狂悖之人甞有入此者乎對曰無有牛馬犬彘<lb/>
甞有入此者乎對曰無有董安于喟然太息曰吾能治<lb/>
矣使吾法之無赦猶入澗之必死也則人莫之敢犯矣<lb/>
何為不治之<lb/>
趙簡子以襄子為後董安于曰無䘏不才今以為後何<lb/>
<pb n="KR2d0015_WYG_010-12b"/>
也簡子曰是是其人能為社稷忍辱異日智伯與襄子<lb/>
飲而灌襄子之首大夫請殺之襄子曰先君之立我也<lb/>
曰能為社稷忍辱豈曰能刺人哉處十日智伯圍襄子<lb/>
於晉陽襄子䟽隊而擊之大敗智伯漆其首以為飲器<lb/>
簡子謂左右車席㤗美夫冠雖賤頭必戴之屦雖貴足<lb/>
必履之今車席如此泰美吾將何屨而履之夫美下即<lb/>
耗上妨義之本也<lb/>
　春秋别典卷十<lb/>
</p>
<p>
</p>
  </div>
</body>
</text>
</TEI>
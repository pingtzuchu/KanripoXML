<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋别典卷十四</head>
    <p>
<pb n="KR2d0015_WYG_014-1a"/>
欽定四庫全書<lb/>
　春秋别典卷十四　　　　明　薛虞畿　撰<lb/>
　　魯哀公<lb/>
魯人燒積澤天北風火南倚恐燒國哀公懼自將衆趣<lb/>
救火者左右無人盡逐獸而火不救乃召問仲尼仲尼<lb/>
曰夫逐獸者樂而無罰救火者苦而無賞此火之所以<lb/>
無救也哀公曰善仲尼曰事急不及以賞救火者盡賞<lb/>
之則國不足以賞於人請徒行罰哀公曰善於是仲尼<lb/>
<pb n="KR2d0015_WYG_014-1b"/>
乃下令曰不救火者比降北之罪逐獸者比入禁之罪<lb/>
令下未遍而火已救矣<lb/>
哀公問於孔子曰子聞忘之甚者徙而忘其妻者有之<lb/>
乎孔子曰此非忘之甚者也忘之甚者忘其身哀公曰<lb/>
可得聞歟對曰昔桀貴為天子富有天下而不修禹之<lb/>
道毁壊辟法裂絶世祀荒淫于樂沉酗于酒其臣有左<lb/>
師觸龍者諂諛不止湯誅桀左師觸龍者身死四支不<lb/>
同壇而居此忘其身者也哀公愀然而變色曰善<lb/>
<pb n="KR2d0015_WYG_014-2a"/>
哀公問於仲尼曰吾欲小則守大則攻其道若何仲尼<lb/>
曰若朝廷有禮上下有親民之衆皆君之畜也君將誰<lb/>
攻若朝廷無禮上下無親民之衆皆君之讎也君將誰<lb/>
與守於是廢澤梁之禁弛關市之征以為民恵也<lb/>
陳有陋人曰敦洽讎麋雄顙廣顔色如浹赬垂眼臨鼻<lb/>
長肘而盭心甚不仁陳侯見而恱之楚合諸侯陳侯病<lb/>
不能往使敦洽讎麋往謝焉楚王怪其名而先見之客<lb/>
有言其狀惡且告之佞楚王怒合大夫而告之曰陳侯<lb/>
<pb n="KR2d0015_WYG_014-2b"/>
不知其不可是不智也知而使是侮也侮且不智是不<lb/>
可不攻也遂興師伐陳<lb/>
楚伐陳陳西門壊因其降民使修之孔子過而不式子<lb/>
貢執轡而問曰禮過三人則下二人則式今陳之修門<lb/>
者衆矣夫子不為式何也孔子曰國亡而弗知不智也<lb/>
知而不争非忠也忘而不死非勇也修門者雖衆不能<lb/>
行于此吾故弗式也<lb/>
哀公問書稱䕫曰於予擊石拊石百獸率舞庶尹允諧<lb/>
<pb n="KR2d0015_WYG_014-3a"/>
何謂也孔子對曰此言善政之化乎物也古之帝王功<lb/>
成作樂其功善者其樂和和則天地猶且應之况百獸<lb/>
乎䕫為帝樂正其能以樂盡治理之情公曰然則政之<lb/>
大本莫尚樂乎孔子曰夫樂所以歌其成功非政之本<lb/>
也衆官之長既盛熈熈然後樂乃和焉公曰吾聞夔一<lb/>
足有異于人信乎孔子曰昔重黎舉䕫而進又欲求人<lb/>
而佐焉舜曰夫樂天地之精也唯聖人為能和六律均<lb/>
五音知樂之本以通八風䕫能若此一而足矣故曰一<lb/>
<pb n="KR2d0015_WYG_014-3b"/>
足非一足也公曰善<lb/>
哀公問於孔子曰寡人聞之東益宅不祥信有之乎孔<lb/>
子曰不祥有五而東益不與焉夫損人而益己身之不<lb/>
祥也棄老取幼家之不祥也釋賢用不肖國之不祥也<lb/>
老者不教幼者不學俗之不祥也聖人伏匿天下之不<lb/>
祥也故不祥有五而東益不與焉詩曰各敬爾儀天命<lb/>
不又未聞東益之與為命也<lb/>
魯哀公問冉有曰凡人之質而已將必學而後為君子<lb/>
<pb n="KR2d0015_WYG_014-4a"/>
乎冉有對曰臣聞之雖有良玉不刻鏤則不成器雖有<lb/>
美質不學則不成君子曰何以知其然也夫子路卞之<lb/>
野人也子貢衛之賈人也皆學問於孔子遂為天下顯<lb/>
士諸侯聞之莫不尊敬卿大夫聞之莫不親愛學之故<lb/>
也昔吳燕代謀為一舉而欲伐秦姚賈監門之子也為<lb/>
秦往使之遂絶其謀止其兵及其反國秦王大恱立為<lb/>
上卿夫百里奚齊之乞者逐於齊西無以自進自賣五<lb/>
羊皮為一軛車見秦穆公立為相遂霸西戎太公望小<lb/>
<pb n="KR2d0015_WYG_014-4b"/>
為人壻老而見去屠牛朝歌賃於棘津釣于磻溪文王<lb/>
舉而用之封於齊管仲親射桓公遂深報讎之心立以<lb/>
為相存亡繼絶九合諸侯一匡天下此四子者皆甞卑<lb/>
賤窮辱矣然其名聲馳於後世豈非學問之所致乎由<lb/>
此觀之士必學問然後成君子於是哀公嘻然而嘆曰<lb/>
寡人雖不敏請奉先生之教矣<hi>以下數十條年謾無考姑附哀公問孔子之後</hi>
哀公問子夏曰必學而後可安國保民乎子夏曰不學<lb/>
而能安國保民者未甞聞也哀公曰然則五帝有師乎<lb/>
<pb n="KR2d0015_WYG_014-5a"/>
子夏曰有臣聞黄帝學乎太真顓頊學乎緑圖帝嚳學<lb/>
乎赤松子堯學乎尹夀舜學乎務成跗禹學乎西王國<lb/>
湯學乎威子伯文王學乎鉸時子斯武王學乎郭叔周<lb/>
公學乎太公仲尼學乎老耼此十一聖人未遭此師則<lb/>
功業不著乎天下名號不𫝊乎千世詩曰不愆不忘率<lb/>
由舊章此之謂也夫不學不明古道而能安國家者未<lb/>
之有也<lb/>
魯哀公為室而大公宣子諌曰室大衆與人處則譁少<lb/>
<pb n="KR2d0015_WYG_014-5b"/>
與人處則悲願公之適公曰寡人聞命矣築室不輟公<lb/>
宣子復見曰國小而室大百姓聞之必怨吾君諸侯聞<lb/>
之必輕吾國公曰聞命矣築室不輟公宣子復見曰左<lb/>
昭右穆為大室以臨二先君之祖得無害乎公乃令罷<lb/>
役除改而去之<lb/>
子張見魯哀公七日而哀公不禮託僕夫而去曰臣聞<lb/>
君好士故不逺千里之外犯霜露冒塵垢百舍重趼不<lb/>
敢休息以見君七日而君不禮君之好士也有似葉公<lb/>
<pb n="KR2d0015_WYG_014-6a"/>
子髙之好龍也葉公子髙好龍鈎以寫龍鑿以寫龍屋<lb/>
室雕文以寫龍於是乎龍聞而下之窺頭於牖施尾於<lb/>
堂葉公見之棄而還走失其魂魄五色無主是葉公非<lb/>
好龍也好夫似龍而非龍者也今臣聞君好士故不逺<lb/>
千里之外以見君七日不禮君非好士也好夫似士而<lb/>
非士者也詩云中心藏之何日忘之敢託而去<lb/>
哀公射而中稷其口疾不肉食祠稷而善卜之巫官變<lb/>
曰稷負五種託株而從天下未至於地而株絶獵谷之<lb/>
<pb n="KR2d0015_WYG_014-6b"/>
老人張祍以受之何不告祠之從之而疾去<lb/>
衞侯輙朝於吳<hi>十二年㑹槖臯吳徴㑹於衛</hi>吳王囚之欲流之於海<lb/>
諫者冠盖相望而弗能止哀公聞之徹鐘鼓之懸縞素<lb/>
而朝仲尼入見曰君胡為而有憂色公曰諸侯無親以<lb/>
諸侯為親大夫無黨以大夫為黨今衞君朝於吳王吳<lb/>
王囚之而欲流之於海孰衛君之行仁義而遭此難也<lb/>
吾欲免之而不能為奈何仲尼曰君欲免之請子貢行<lb/>
哀公召子貢授之將軍之邱子貢辭曰貴無益於解患<lb/>
<pb n="KR2d0015_WYG_014-7a"/>
在所由之道斂躬而行至於吳見太宰嚭太宰嚭甚恱<lb/>
之欲薦於王子貢曰子不能行説于王奈何吾因<lb/>
子也太宰嚭曰子焉知嚭之不能也子貢曰衛君之来<lb/>
也衞國之半曰不若朝於晉其半曰不若朝於吳然衞<lb/>
君以為吳可以歸骸骨也故束身以受命今子受衛君<lb/>
而囚之又欲流之於海是賞言朝於晉者而罰言朝於<lb/>
吳者且衛君之来也諸侯皆以為蓍龜兆今朝于吳而<lb/>
不利則皆移心於晉矣子之欲成霸王之業不亦難乎<lb/>
<pb n="KR2d0015_WYG_014-7b"/>
太宰嚭入復之於王王報出令於百官曰比十日而衛<lb/>
君之禮不具者死子貢可謂知所説矣<lb/>
衛出公使人問孔子曰寡人之任臣無大小一一自觀<lb/>
察之猶復失人何故荅曰如君之言此所以失之也人<lb/>
既難知非言問所及觀察所盡且人君之慮者多多慮<lb/>
則意不精以不精之意察難知之人宜其有失也君未<lb/>
之聞乎昔者舜臣堯官才任士堯一從之左右曰人君<lb/>
用士當自任耳目而取信於人無乃不可乎堯曰吾之<lb/>
<pb n="KR2d0015_WYG_014-8a"/>
舉已耳目之今舜所舉人吾又耳目之是則耳目人終<lb/>
無已也君茍付可付則已不勞而賢才不失矣<lb/>
宋桓司馬有寳珠抵罪出亡王使問珠之所在曰投之<lb/>
池中竭池而求之無得魚死焉<hi>桓司馬十四年作亂十一年衛大叔疾奔宋臣</hi>
<hi>魋納美珠與之城鉏即此珠</hi>
陳恒弑簡公而盟者皆完其家不盟者殺之石他人曰<lb/>
昔之事其君皆得其君而事之今謂他人曰舍而君而<lb/>
事我他人不能雖然不盟則殺父母也從而盟是無君<lb/>
<pb n="KR2d0015_WYG_014-8b"/>
臣之禮也生於亂世不得正行劫於暴上不得道義故<lb/>
雖盟不以父母之死不如退而自殺以禮其君乃自殺<lb/>
<hi>十四年</hi>
陳恒弑君使勇士六人劫子淵捷曰子之欲與我以我<lb/>
為知乎臣弑君非知也以我為仁乎見利而背君非仁<lb/>
也以我為勇乎劫我以兵懼而與子非勇也使吾無此<lb/>
三者與何補於子若吾有此三者終不從子矣乃舍之<lb/>
焉<lb/>
<pb n="KR2d0015_WYG_014-9a"/>
田乞卒子常代之是為田成子鮑牧與齊悼公有郤弑<lb/>
悼公齊人共立其子壬是為簡公田常與闞止俱為左<lb/>
右相相簡公田常心害闞止闞止幸於簡公權弗能去於<lb/>
是田常復修釐子之政以大斗出貸以小斗收齊人歌<lb/>
之曰嫗乎采芑歸乎田成子齊大夫朝御鞅諌簡公曰<lb/>
田闞不可並也君其擇焉弗聽田常既弑簡公懼諸侯<lb/>
共誅田氏乃盡歸魯衛侵地西約晉韓魏趙氏南通吳<lb/>
越之使修功行賞親於百姓以故齊復定田常言於齊<lb/>
<pb n="KR2d0015_WYG_014-9b"/>
平公曰德施人之所欲君其行之刑罰人之所惡臣請<lb/>
行之行之五年齊國之政皆歸田常於是盡誅鮑管闞<lb/>
止及公族之强者而割齊自安平以東至瑯琊自為封<lb/>
邑封邑大於平公之所食田常乃選齊國中女子長七<lb/>
尺以上者為後宫後宫以百數而使賔客舍人出入後宫<lb/>
者不禁田常卒有七十餘男<lb/>
齊簡公有臣曰諸御鞅諌簡公曰田常與宰予此二人<lb/>
者甚相憎也臣恐其相攻相攻則叛而危之不可願君<lb/>
<pb n="KR2d0015_WYG_014-10a"/>
去一人簡公曰非細人之所敢議也居無幾何田常果<lb/>
攻宰予于庭賊簡公於朝簡公喟然太息曰予不用鞅<lb/>
之言以至此患也故忠臣之言不可不察也<hi>見𫝊</hi>
田成子常與宰我争宰我夜伏卒將以攻田成子令於<lb/>
卒中曰不見旌節毋起鴟夷子皮聞之告田成子田成<lb/>
子因為旌節以起宰我之卒卒以攻之遂殘之也<lb/>
東郭亥欲攻田氏執贄見孔子而訪焉孔子曰子為義<lb/>
也丘不足以計事揖子貢使荅之子貢謂之曰今子士<lb/>
<pb n="KR2d0015_WYG_014-10b"/>
也位卑而圖大位卑則人不附也圖大則人憚之殆非<lb/>
子之任也盍姑已乎夫以一縷之任繫千鈞之重上縣<lb/>
之於無極之髙下垂之於不測之深旁人皆哀其絶而<lb/>
造之者不知其危子之謂也馬方駭鼓而驚之繫方絶<lb/>
重而填之馬奔車覆六轡不禁繫絶於髙墜入於深其<lb/>
危必矣東郭亥色戰而跪曰吾已矣願子無言既而孔<lb/>
子告子貢曰東郭亥欲為義者也子亦告之難易則可<lb/>
矣奚至懼之哉<lb/>
<pb n="KR2d0015_WYG_014-11a"/>
子貢之承或在塗見道側巾弊布擁䝉而衣衰其名曰<lb/>
丹綽子貢問焉曰此至承幾何黙然不對子貢曰人問<lb/>
乎已而不應何也屏其擁䝉而言曰望而黷人者仁乎<lb/>
覩而不識者智乎輕侮人者義乎子貢下車曰賜也不<lb/>
仁過聞三言可復聞乎曰是足子矣吾不告子於是子貢<lb/>
參偶則軾五偶則下<lb/>
子夏受業於孔子規模狹隘孔子甞出行顔淵後遇雨<lb/>
欲假盖顔淵曰商也有之孔子曰商也吝於財者也毋<lb/>
<pb n="KR2d0015_WYG_014-11b"/>
為假盖盖護其短也<lb/>
子夏讀詩已畢孔子問曰爾亦何大於詩也子夏對曰<lb/>
詩之于事也昭乎若日月燎乎若星辰上有堯舜之道<lb/>
下有三王之義雖居蓬户之中彈琴以詠先王之風亦<lb/>
可發憤忘食矣夫子曰商也始可與言詩也已然吾恐<lb/>
見其表未見其裏也<lb/>
曽子家貧食力敝衣耕野日不舉火而歌聲若出金石<lb/>
魯君聞之而致邑焉固辭不受曰吾聞受人施者常畏<lb/>
<pb n="KR2d0015_WYG_014-12a"/>
人與人者常驕人縱君有賜不至驕也吾豈能無畏之<lb/>
乎<lb/>
子貢問曰昔孫文子以衛侯哭之不哀知其將為亂不<lb/>
敢舍其重器而行盡寘諸戚而善晉大夫二十人或稱<lb/>
其知何如孔子曰人知其為知也吾未知其為知也子<lb/>
貢曰敢問何謂也子曰食其禄者必死其事孫子知衛<lb/>
君之將不君不念伏死以争而素規去就尸利攜貳非<lb/>
人臣也臣而有不臣之心則名所不赦幸哉孫子以此<lb/>
<pb n="KR2d0015_WYG_014-12b"/>
免戮也<lb/>
孔子問漆雕馬人曰子事臧文仲武仲孺子容三大夫<lb/>
者孰為賢漆雕馬人曰臧氏家有龜焉曰蔡文仲立三<lb/>
年為一兆焉武仲立三年為二兆焉孺子容立三年為<lb/>
三兆焉馬人見之矣若夫三大夫之賢不賢馬人不識<lb/>
也孔子曰君子哉漆雕氏之子其言人之美也隠而顯<lb/>
其言人之過也㣲而著故智不能及明不能見得無數<lb/>
卜乎<lb/>
<pb n="KR2d0015_WYG_014-13a"/>
子路問于孔子曰由聞晉中行氏尊賢而賤不肖其亡<lb/>
何也子曰中行氏尊賢而不能用賤不肖而不能去賢<lb/>
者怨之不肖者讎之怨讎並存於國隣敵搆兵於郊雖<lb/>
欲無亡得乎<lb/>
孟懿子問於孔子曰文王有胥附奔走先後禦侮之四<lb/>
鄰夫子亦有四鄰乎子曰吾有四友焉自吾得回門人<lb/>
日益親是非胥附乎自吾得賜逺方之士日至是非奔<lb/>
走乎自吾得師前有光後有輝是非先後乎自吾得由<lb/>
<pb n="KR2d0015_WYG_014-13b"/>
惡言不至於耳是非禦侮乎<lb/>
孟懿子㑹城成周獵得麑使西秦巴持之其母隨而呼<lb/>
之西秦巴不忍而與其母懿子適至求麑對曰余不忍<lb/>
而與其母懿子怒逐之居三月後召為子傅曰夫子不<lb/>
忍麑又豈忍吾子乎<lb/>
澹臺滅明狀貌甚惡欲事孔子孔子以為才薄既已受<lb/>
業退而修行行不由徑非公事不見卿大夫南逰至江<lb/>
弟子從之者三百人説取予去就名施于諸侯孔子聞<lb/>
<pb n="KR2d0015_WYG_014-14a"/>
之曰吾以貌取人失之子羽子貢曰貴之不喜賤之不<lb/>
怒茍利于民矣㢘於行已是澹䑓滅明之行也<lb/>
子貢曰齊莊而能肅志通而好禮擯相兩君之事篤雅<lb/>
有節是公西赤之行也孔子曰二三子之欲學賔客之<lb/>
禮者其於赤也至觀其養親則若與朋友處然恩勝禮<lb/>
也<lb/>
巫馬期與子路薪于韞丘之下陳之富人有處師氏者<lb/>
脂車百乗觴於韞丘之上子路與期曰使子無忘子之<lb/>
<pb n="KR2d0015_WYG_014-14b"/>
所知亦無進子之所能得此富終身無復見夫子為之<lb/>
乎期喟然曰吾甞聞之夫子矣志士不忘在溝壑勇士<lb/>
不忘䘮其元子不知予歟子路慙負薪先歸孔子曰由<lb/>
何為偕出而先返也子路以告孔子曰予道不行也使<lb/>
汝以是願也<lb/>
閔損幼䘮母為後母所苦冬月以蘆花衣之以代絮其<lb/>
所生二子則衣之以綿父知之欲出後母損曰母在一<lb/>
子單母去三子寒遂止<lb/>
<pb n="KR2d0015_WYG_014-15a"/>
仲弓問於孔子曰雍聞至刑無所用政至政無所用刑<lb/>
至刑無所用政桀紂之世也至政無所用刑成康之世<lb/>
也然乎孔子曰聖人之治化也必刑政相參焉<lb/>
孔子甞謂顔囬曰家貧居卑胡不仕乎對曰囬有郭外<lb/>
之田五十畆足以給饘粥郭内之田十畆可以為絲麻<lb/>
鼓琴足以自娛所學於夫子者足以自樂囬是以不願<lb/>
仕也<lb/>
子張問入官於孔子孔子曰安身取譽為難子張曰為<lb/>
<pb n="KR2d0015_WYG_014-15b"/>
之如何子曰已有善勿専教不能勿怠已過勿發失言<lb/>
勿倚不善勿遂行事勿留君子入官有此六者則身安<lb/>
譽至而政從矣忿數者獄之所由生也距諌者慮之所<lb/>
以塞也慢易者禮之所以失也怠惰者時之所以后也<lb/>
奢侈者財之所以不足也専獨者事之所以不成也君<lb/>
子入官除此六者則身安譽至而政可從矣<lb/>
孔子北逰於農山子路子貢顔淵侍孔子曰二三子各<lb/>
言汝志吾將擇焉子路進曰由願得鐘鼓之音上震於<lb/>
<pb n="KR2d0015_WYG_014-16a"/>
天旌旗繽紛下蟠於地由當一隊而敵之必也攘地千<lb/>
里搴旗執馘唯由能之夫子曰勇哉子貢復進曰賜願<lb/>
得齊楚合戰于漭瀁之野兩壘相望挺刃交加賜著縞<lb/>
衣白冠陳説其間推論利害釋二國之患唯賜能之夫<lb/>
子曰辯哉顔回退而不言孔子曰回汝獨無願乎對曰<lb/>
回聞之薫蕕不同器而藏堯桀不共國而治以其𩔖異<lb/>
也回願得明王聖主輔相之敷其五教導之以禮樂使<lb/>
民城郭不修溝池不越鑄劒㦸以為農器放牛馬於原<lb/>
<pb n="KR2d0015_WYG_014-16b"/>
藪室家無離曠之思千載無戰鬭之患則由無所施其<lb/>
勇而賜無所用其辯矣夫子凜然曰美哉德也子路抗<lb/>
手而對曰夫子何選焉子曰不傷財不害民不繁詞則<lb/>
顔氏之子有矣<lb/>
閔子始見夫子有菜色後有芻豢之色子夏問曰子始<lb/>
有菜色今有芻豢之色何也閔子曰吾出蒹葭之中入<lb/>
夫子之門夫子内切磋以學外為之陳王法心竊樂之<lb/>
出見羽盖龍旂裘旃相随心又樂之二者相攻胸中而<lb/>
<pb n="KR2d0015_WYG_014-17a"/>
不能任是以有菜色也今被夫子之文寖深又賴二三<lb/>
子切磋而進之内明於去就之義出見羽盖龍旂裘㫋<lb/>
相隨如壇土矣是以有芻豢之色<lb/>
南宫敬子問顔涿鄹曰季孫養孔子之徒所朝服與坐<lb/>
者以十数而遇賊何也曰昔周成王近優侏儒以逞其<lb/>
意與君子斷事是能成其欲于天下今季孫養孔子之<lb/>
徒所朝服而與坐者以十數而與優侏儒斷事是以遇<lb/>
賊故曰不在其所與居在所與謀也<lb/>
<pb n="KR2d0015_WYG_014-17b"/>
魯公索氏將祭而亡其牲孔子聞之曰公索氏比及三<lb/>
年必亡矣後一年而亡弟子問曰昔公索氏亡牲夫子<lb/>
曰比及三年必亡矣今期年而亡夫子何以知其將亡<lb/>
也孔子曰祭之為言索也索之者盡也乃孝子所以自<lb/>
盡於親也至祭而亡其牲則餘所亡者多矣吾以此知<lb/>
其將亡也<lb/>
孔子見羅者其所得者皆黄口也孔子曰黄口盡得大<lb/>
爵獨不得何也羅者對曰黄口從大爵者不可得大爵從<lb/>
<pb n="KR2d0015_WYG_014-18a"/>
黄口者可得孔子顧謂弟子曰君子慎所從不得其人<lb/>
則有羅網之患<lb/>
秦莊子死孟武伯問於孔子曰古者同寮有服乎荅曰<lb/>
然同寮有相友之義貴賤殊等不為同寮聞諸老聃昔<lb/>
者虢叔閎夭太顛散宜生南宫括五臣同寮比德以賛<lb/>
文武及虢叔死四人為之服朋友之服古之逹理者行<lb/>
之也<hi>武伯十四年見𫝊</hi>
孟孫之臣叛武伯問孔子曰如之何荅曰臣人而叛天<lb/>
<pb n="KR2d0015_WYG_014-18b"/>
下所不容也其將自反子姑待之三旬果自歸武伯將<lb/>
執之訪于孔子孔子曰無也子之於臣禮意不至是以<lb/>
去子今其自反罪以反除又何執焉子修禮以待之則<lb/>
臣去子將安往武伯乃止<lb/>
齊髙廷問于孔子曰廷不曠山不直地衣蓑提執精氣<lb/>
以問事君之道願夫子告之孔子曰貞以幹之敬以輔<lb/>
之待人無倦見君子則舉之見小人則退之去爾惡人<lb/>
而忠與之敏其行修其禮千里之外親如兄弟若行不<lb/>
<pb n="KR2d0015_WYG_014-19a"/>
敏禮不合對門不通矣<lb/>
鮑焦衣敝膚見絜畚將蔬遇子貢於道子貢曰吾子何<lb/>
以至此也焦曰天下之遺德教者衆矣吾何以不至於<lb/>
此也吾聞之世不知已而行之不已者是爽行上不知<lb/>
已而干之不已者是毁㢘也行爽㢘毁然且不舍惑于<lb/>
利者也子貢曰吾聞之非其世者不生其利汚其君者<lb/>
不履其土今吾子汚其君而履其土非其世而將其蔬<lb/>
此誰之有哉鮑焦曰嗚呼吾聞賢者重進而輕退㢘者<lb/>
<pb n="KR2d0015_WYG_014-19b"/>
易醜而輕死乃棄其蔬而立槁死于洛水之上君子聞<lb/>
之曰㢘夫剛哉夫山鋭則不髙水狹則不深行特者其<lb/>
德不厚志與天地疑者其為人不祥鮑子可謂不祥矣<lb/>
其節度淺深適至而止矣詩曰已焉哉天實為之謂之<lb/>
何哉<lb/>
黔婁先生死曽西往弔之見先生之尸在牖下枕塹席<lb/>
藁緼袍不表覆以布被手足不盡斂覆頭則足見覆足<lb/>
則頭見曽西曰斜引其被則斂矣其妻曰斜而有餘不<lb/>
<pb n="KR2d0015_WYG_014-20a"/>
若正而不足先生以不斜之故至於此生而不邪死而<lb/>
斜非先生意也曽西不能應遂笑之曰先生之終也何<lb/>
以為諡其妻曰以康為諡曽西曰先生在時食不充口<lb/>
衣不盡形死則手足不斂旁無酒肉生不得其美死不<lb/>
得其榮何樂於此而諡為康乎其妻曰昔先生君甞欲<lb/>
授之政以為國相辭而不為是有餘貴也君甞賜之粟<lb/>
三十鍾先生辭而不受是有餘富也彼先生者甘天下<lb/>
之淡味安天下之卑位不戚戚于貧賤不忻忻于富貴<lb/>
<pb n="KR2d0015_WYG_014-20b"/>
求仁而得仁求義而得義其諡曰康不亦宜乎曽西曰<lb/>
宜斯人也而有斯婦<lb/>
　<lb/>
　<lb/>
　<lb/>
　<lb/>
　<lb/>
　春秋别典卷十四<lb/>
</p>
<p>
</p>
  </div>
</body>
</text>
</TEI>
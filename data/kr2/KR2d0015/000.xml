<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋别典</head>
    <p>
<pb n="KR2d0015_WYG_000-1a"/>
欽定四庫全書　　　　　史部四<lb/>
　春秋别典　　　　　　　别史𩔖<lb/>
　　提要<lb/>
　　　　<hi>臣</hi>等謹按春秋别典十五卷明薛虞畿撰前<lb/>
　　　　有虞畿自序不署年月稱嘗閱注牒見春秋<lb/>
　　　　君臣往迹不下千事散著百家皆三氏所未<lb/>
　　　　録間或㣲掇其端而未究其緒存其半而不<lb/>
　　　　採其全因不自度畧仿左例分十二公以統<lb/>
<pb n="KR2d0015_WYG_000-1b"/>
　　　　其世稽三𫝊人名以繫其事凡十五卷末又<lb/>
　　　　其弟虞賓䟦稱先仲氏輯春秋别典未脫稿<lb/>
　　　　而不幸下世不無掛甲漏乙年代倒置之病<lb/>
　　　　故特廣閱博蒐參互考訂世懸者更數殊者<lb/>
　　　　析刪其繁複者十一苴其闕畧者十三云云<lb/>
　　　　則此書乃虞畿兄弟二人相續而成也舊無<lb/>
　　　　刋板此本為朱彛尊家所藏有康熈辛巳十<lb/>
　　　　月彛尊題字惜其抄撮具有苦心惟各條之<lb/>
<pb n="KR2d0015_WYG_000-2a"/>
　　　　末不疏明出何書明人之習大都若是所譏<lb/>
　　　　誠中其病然網羅繁富頗足以廣見聞要亦<lb/>
　　　　博洽之一助也虞畿序自署曰粤瀛彞尊䟦<lb/>
　　　　稱其字里通志不載莫得其詳虞賓䟦中稱<lb/>
　　　　其仲字列章縫治博士家言盖廣東諸生也<lb/>
　　　　考胡恂潮州府志曰薛虞畿字舜祥海陽人<lb/>
　　　　初為諸生後棄去隠韓山之麓以農圃自娱<lb/>
　　　　郡長吏欲致之鑿垣而遁著有聴雨蓬稿云<lb/>
<pb n="KR2d0015_WYG_000-2b"/>
　　　　云當即其人又考潮州在梁為東陽州後改<lb/>
　　　　曰瀛州與粤瀛之稱亦合惟志不言其有此<lb/>
　　　　書疑偶未見耳虞畿序又稱書目凡例列在<lb/>
　　　　左方令卷首有凡例七條而無書目則傳寫<lb/>
　　　　者佚之矣乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸費墀<lb/>
<pb n="KR2d0015_WYG_000-3a"/>
春秋别典叙<lb/>
昔仲尼作經口授弟子左丘明懼其妄意失真迺推論<lb/>
本事作内傳復採諸國名物作外傳盖侈哉博乎其紀<lb/>
事也已觀周篇嘗載孔子將作春秋與丘明乗如周觀<lb/>
書於周史歸而作經丘明作傳若是乎其於二百四十<lb/>
年之蹟盖目覩而備言之也惡有所謂别典哉今考其<lb/>
書或先經而始或後經而終辨理者依合異者錯皆彬<lb/>
彬乎條分臚布井猶伍兩焉公糓後出談經不覩史記<lb/>
<pb n="KR2d0015_WYG_000-3b"/>
耳而傳之堇堇什一二耳然舊史遺文無闗聖筆左氏<lb/>
捐而不録者郵衆劉知幾亦謂丘明紀載當世得十之<lb/>
四豈非深慨乎記事之未周歟不佞嘗閲往牒見春秋<lb/>
君臣<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>跡醇雅奇衺不下千事散著百家皆三氏所弗<lb/>
録間或微掇其端而未究其緒存其半而不掇其全見<lb/>
輒觖之因不自度畧倣左例分十二公以統其世稽三<lb/>
傳人以繫其事年不盡攷而附諸人人不盡知而援諸<lb/>
事㕘稽互證務極恢閎幽章纎巨兼收咸紀盖庶幾哉<lb/>
<pb n="KR2d0015_WYG_000-4a"/>
疑於舊史遺文之猶在焉嘗僭自謂言畧成乎一家功<lb/>
可禆於三氏題之曰春秋别典殊三傳也荀悦有言曰<lb/>
立典有五志焉一曰達道義二曰彰法式三曰通古今<lb/>
四曰著功勛五曰表賢能嗚呼典無當於五志奚取於<lb/>
典也哉或者曰拾金者汰沙掇珠者捐蚌三氏有作皆<lb/>
鏐銑也夜光也子何用矻矻沙蚌是營哉且也無闗於<lb/>
聖經何必春秋耶不佞謂不然匠石不遺輪囷醫師不<lb/>
棄溲勃為取用者衆也且相梨可以充品吹竹可以間<lb/>
<pb n="KR2d0015_WYG_000-4b"/>
聲前鋒後距兵之所以萬全也左驗置對獄之所以平<lb/>
反也春秋旣曰刑書何厭乎具兩造哉比事屬辭豈盡<lb/>
無取爾耶況鏡古可以觀今也軌前可以循後也準得<lb/>
可以形失也典皆有焉凡十五卷書目凡例列在左方<lb/>
粤瀛後學薛虞畿識<lb/>
<pb n="KR2d0015_WYG_000-5a"/>
輯春秋别典凡例<lb/>
　凡輯事盡春秋匪春秋之年事無輯也起隱盡哀一<lb/>
　如左氏間詳晉大曲沃趙保晉陽雖逾二百四十年<lb/>
　之外為晉主夏盟宜詳始卒從左例也<lb/>
　凡輯曰别典匪别弗提左氏内外公糓檀弓旣列於<lb/>
　經家傳户誦無用取焉諸子百氏希於聞見蒐羅殆<lb/>
　備義取翼傳不妨僻左也<lb/>
　凡輯主分年年據三傳或人可年繫則隨年引經或<lb/>
<pb n="KR2d0015_WYG_000-5b"/>
　傳有其人則因人繫事馬史世家不無同異用列分<lb/>
　註以資攷索<lb/>
　凡覇盛桓文烈稱管晏自非孔氏誰不道之二氏有<lb/>
　述桓景獨備若槩録著斯亦繁矣畧加銘黄唯存馴<lb/>
　雅<lb/>
　凡事取實録不列寓言鄭圃濠梁僅存可㨿耳<lb/>
　凡史載事輯史例也標僅及事言因事見耑言弗録<lb/>
　也<lb/>
<pb n="KR2d0015_WYG_000-6a"/>
　凡輯萃百家事多錯見此詳彼畧甲工乙拙要在㕘<lb/>
　提事必不遺文資簡要<lb/>
</p>
<p>
</p>
  </div>
</body>
</text>
</TEI>
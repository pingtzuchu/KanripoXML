<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷二十六</head> <lb/>
    <p>
<pb n="KR2d0006_WYG_031-1a"/>
欽定四庫全書<lb/>
　通志卷二十六<lb/>
　　宋　右　廸　功　郎　鄭　樵　漁　仲　撰<lb/>
　氏族略第二<lb/>
　　以國為氏<lb/>
　　古帝王氏<lb/>
唐氏<hi>祁姓亦曰伊祁出陶唐氏之後堯初封唐侯其地中山唐縣是也舜封堯之子丹朱為唐侯至夏時</hi>
<hi>丹朱裔孫劉累遷於魯縣累孫猶守故地至商更號豕韋氏周復改為唐公成王滅唐以封弟叔虞號曰唐叔</hi>
<pb n="KR2d0006_WYG_031-1b"/>
<hi>乃遷唐公於杜降爵為伯今長安杜城是也周之季世又封劉累裔孫在魯縣者為唐侯以奉堯嗣其地今唐</hi>
<hi>州方城是也傳曰自虞以上為陶唐氏在夏為御龍氏在商為豕韋氏在周為唐杜氏成王滅唐故子孫為唐</hi>
<hi>氏此晉之唐也宣十二年𫝊楚子使唐狡與蔡鳩居告唐惠侯使潘黨率游闕四十乗從唐侯為左拒其地在</hi>
<hi>今隨州唐城縣此楚之唐也定公五年楚滅唐子孫亦以唐為氏在晉者仕晉在秦楚者仕秦楚晉有唐雎為</hi>
<hi>魏大夫西說秦不敢加兵於魏楚有唐狡唐勒勒與宋玉景差俱師屈原事楚襄王文章齊名秦有唐厲為漢</hi>
<hi>中尉擊黥布有功封斥邱侯</hi>
　臣謹按釋例唐姬姓又公子譜一曰成王封叔虞於<lb/>
　唐號曰唐叔侯其子爕父之後春秋時國小微弱遂<lb/>
<pb n="KR2d0006_WYG_031-2a"/>
　屬為楚邑據此當云其子爕父之後别封於唐近於<lb/>
　楚微弱遂為楚屬邑又按堯之後分為六唐氏杜氏<lb/>
　范氏劉氏韋氏祁氏皆為著姓豈堯澤之不泯歟<lb/>
虞氏<hi>姚姓舜之建國也舜以天下授禹禹封舜之子商均於虞城為諸侯後世國絶以國為氏又周太王</hi>
<hi>之子太伯之弟仲雍是為虞仲嗣太伯之後於句吳武王克商封舜之後胡公滿於陳封虞仲之庻孫於虞城</hi>
<hi>以為虞仲後虞仲國於吳其支庻封于此故亦謂之西吳此姬姓之虞也今陕州平陸縣東北六十里有故虞</hi>
<hi>城在僖五年晉滅之子孫亦以國氏</hi>夏氏<hi>亦曰夏后氏姒姓顓帝之後也當堯之時有洪水之患使鯀治</hi>
<hi>之九載不成功乃殛鯀于羽山用其子禹為司空治水有大功舜以天下授之是為夏后氏今陕州夏縣禹之</hi>
<pb n="KR2d0006_WYG_031-2b"/>
<hi>所都也禹之受舜禪至桀凡十七君十四世四百七十一年為湯所伐放於南巢武王克商封其後於杞其非</hi>
<hi>為後不得封者以夏為氏焉又陳宣公之子少西字子夏其孫夏舒以王父為氏是為陳夏氏也後漢有夏馥</hi>
<hi>夏牟</hi>商氏<hi>子姓商本上雒今之商州也及成湯有天下始遷于亳而命以殷然商之號亦未始廢焉商始</hi>
<hi>祖契其母曰簡狄為帝嚳次妃三人行浴見元鳥隕卵取而吞之孕而生契舜命契為司徒封於商十四世至</hi>
<hi>湯放桀又三十世至紂周武王滅之子孫以國為氏魯有商瞿仲尼弟子又秦有衛鞅本衛公子也封為商君</hi>
<hi>子孫亦以商氏焉宋朝登科有商庭又有商言詩登州人</hi>殷氏<hi>契始封於商後世遷于亳故京兆杜縣有</hi>
<hi>亳亭是也杜城今在長安南故司馬遷云禹興西羗湯起亳也及有天下始居宋地復命以亳今南京穀熟是</hi>
<hi>也蓋有溵水出陽城東至西華汝陽入于潁水合流古人并謂潁為溵故命以殷舊有溵水縣宋建隆改商水</hi>
<pb n="KR2d0006_WYG_031-3a"/>
<hi>𨽻陳州然遷于囂遷于相遷于耿遷于朝歌皆謂之殷以成湯建國之所命也或謂之商以契始封之所命也</hi>
<hi>自湯至雍已而商道始衰諸侯或不至雍已弟太戊立任伊尹之子伊陟為相桑穀共生于朝一夕大拱伊陟</hi>
<hi>曰妖不勝徳君之政無乃有闕太戊修徳祥桑枯死商道復興故稱中宗太戊崩子仲丁立遷于囂至河亶甲</hi>
<hi>遷于相商復衰子祖乙立遷于耿任巫賢而商道復興至于陽甲王業益不振良由自仲丁以来廢適而更立</hi>
<hi>諸弟子弟或争相代而立比九世亂於是諸侯不朝陽甲崩弟盤庚立是時都河北盤庚渡河南凡五遷復居</hi>
<hi>湯之故都治亳行湯之政諸侯始朝其弟少辛立商復衰百姓思盤庚之治乃作盤庚三篇至武丁即位因夢</hi>
<hi>而求得𫝊説為相為中興主廟號髙宗至武乙復去亳徙河北好射獵為革囊盛血仰而射之曰射天暴雷震</hi>
<hi>死至紂為周武王所滅封微子於宋以奉湯祀其子孫不得封者以國為氏</hi>北殷氏<hi>成湯之後有北</hi>
<pb n="KR2d0006_WYG_031-3b"/>
<hi>殷氏</hi>周氏<hi>姬姓黄帝之苖裔后稷棄之後有邰氏曰姜原為帝嚳元妃出見巨人跡踐之而孕期月生稷</hi>
<hi>初以為不祥而棄之故名曰棄好種藝堯聞之舉為農師舜封於邰號曰后稷邰今武功縣斄城是也邰之總</hi>
<hi>名曰周故國號周后稷卒子不窋立不窋末年夏太康失國稷官遂廢不窋失職乃奔戎狄之間孫公劉復修</hi>
<hi>后稷之業詩人歌之遷于豳今邠州三水有古豳城是也至古公亶父有薫鬻之難去豳居岐豳人扶老攜幼</hi>
<hi>盡歸之隣國亦歸之今鳯翔岐山是也至文王始伯諸侯武王光有天下追封古公季歴文王為王文王都豐</hi>
<hi>武王都鎬豐在永興鄠縣東南鎬在豐之東二十里昭王之時王綱不振乃南廵狩卒於江上穆王得八駿西</hi>
<hi>廵於崑崙之邱以見西王母樂而忘歸徐偃王作亂厲王無道國人畔之出奔于彘召公周公二相行政號曰</hi>
<hi>共和共和十四年立厲王之太子靖是為宣王周室中興其子幽王為襃姒蠱惑欲立其子伯服而廢申后太</hi>
<pb n="KR2d0006_WYG_031-4a"/>
<hi>子宜咎宜咎奔申申侯與犬戎攻周殺幽王於戯晉文侯與鄭武公迎宜咎于申而立之是為平王徙居東都</hi>
<hi>王城今西京河南縣是也平王四十九年魯隠公之元年也敬王又遷成周今洛陽縣也敬王三十九年獲麟</hi>
<hi>之嵗也敬王四十一年春秋終元王以下十有二世二百二十一年赧王為秦所滅黜為庻人百姓號曰周家</hi>
<hi>因為氏焉又平王之子别封汝南者亦為周氏見志猶詳又有周公黑肩之後世為周卿士又商有太史周任</hi>
<hi>豈其食采於周與又秦相有周恢又有姬氏唐先天中避明皇嫌名改為周氏又上元中暨佐時凖制改為周</hi>
<hi>氏又代北複姓有賀魯氏改為周氏又後魏獻帝次况普氏改為周氏又後周改周氏為車非氏</hi>西周<lb/>
氏<hi>赧王為西周武公其後為西周氏</hi>周生氏<hi>見姓苑今人呼人亦曰某生不必外生也晉中經簿</hi>
<hi>云魏侍中周生烈本姓唐外飬周氏</hi>秦氏<hi>嬴姓少皥之後也以臯陶為始祖十世曰蜚亷生二子一曰惡</hi>
<pb n="KR2d0006_WYG_031-4b"/>
<hi>来其後為秦二曰季勝其後為趙惡来之後五世曰非子初封於秦谷為秦氏秦谷故隴西秦亭是也隴西并</hi>
<hi>入汧原今𨽻隴州有故秦城在後徙封平陽復遷于岐豐之間又遷于大邱又遷于雍又遷于櫟陽又遷于咸</hi>
<hi>陽皆本於秦谷故號秦焉非子好馬及畜周孝王使主馬于汧渭之間馬大蕃息孝王曰昔柏翳佐舜主畜畜</hi>
<hi>多息故有土賜姓嬴今後世亦為朕息馬朕其分土為附庸邑之秦使續嬴氏祀號曰秦嬴或曰伯益佐舜賜</hi>
<hi>姓嬴氏秦嬴四世曰秦仲為周宣王大夫始有車馬禮樂以討西戎死之莊公立長子世父曰戎殺我大父我</hi>
<hi>非殺戎王不敢入邑讓與其弟襄公周幽王有犬戎之難襄公救周以兵送平王都雒邑平王封襄公為諸侯</hi>
<hi>賜之岐以西之地至穆公用百里奚蹇叔為大夫納公子重耳為晉君不殺孟明視西乞術白乙丙以報晉人</hi>
<hi>殽之役禮亡臣由余以伐戎益國十二開地千里遂霸西戎至孝公用衛鞅之術以富國彊兵自此以還六國</hi>
<pb n="KR2d0006_WYG_031-5a"/>
<hi>不能與之争衡凡三十五世自子嬰降漢秦之子孫以國為氏焉魯又有秦氏居於秦邑今濮州范縣北舊秦</hi>
<hi>亭是其地又楚有秦商魯有秦非秦有秦祖秦冉者皆為仲尼弟子漢有潁川太守秦彭晉有秦起</hi>
　太史公曰秦之先為嬴姓其後分封以國為姓有徐<lb/>
　氏郯氏莒氏鍾離氏運奄氏莬裘氏將梁氏黄氏江<lb/>
　氏脩魚氏白㝠氏蜚亷氏秦氏然秦以其先造父封<lb/>
　趙城為趙氏<lb/>
　臣謹按嬴姓也秦氏也何謂以國為姓乎徐郯莒黄<lb/>
　江國也以國為氏者鍾離楚邑莬裘魯邑也以邑為<lb/>
<pb n="KR2d0006_WYG_031-5b"/>
　氏者蜚亷人名也以名為氏者何謂以國為姓乎凡<lb/>
　此十三氏并趙為十四氏其為氏不同而姓則同嬴<lb/>
　也由司馬氏作紀世家為譜系之始而昧於此義致<lb/>
　後世之言姓氏者無别焉言秦者又有三秦國之後<lb/>
　以國為氏其有出於魯者以邑為氏蓋魯有秦邑故<lb/>
　也出於楚者未知以邑以字與然此三秦者所出既<lb/>
　殊皆非同姓彼十四氏雖不同秦而同嬴是為同姓<lb/>
　此三秦者雖同秦而不同嬴是不為同姓古者婚姻<lb/>
<pb n="KR2d0006_WYG_031-6a"/>
　之制别姓不别氏三秦可以通婚姻十四氏不可以<lb/>
　通婚姻此道湮蕪已久譜諜之家初無識别<lb/>
漢氏<hi>姓苑云東莞有此姓云漢髙帝之後初項羽封沛公為漢王王巴蜀漢中今興元府漢中郡也自髙</hi>
<hi>帝至光武終於獻帝通王莽十八年劉聖公二年計四百二十五年傳漢祚漢亡子孫或以國為氏</hi>
　臣謹按三代之時天子諸侯傳國支庻𫝊氏其傳國<lb/>
　者國亡則以國為氏三代之後雖有國號無問適庻<lb/>
　皆以氏𫝊而謂之姓如漢家雖亡亦稱劉氏或有稱<lb/>
　漢者雖存古道而存為希姓<lb/>
<pb n="KR2d0006_WYG_031-6b"/>
　　周同姓國<lb/>
　臣謹按以國為氏者有二諸侯之子在其國稱公子<lb/>
　在他國則稱國國亡無爵者亦稱國<lb/>
魯氏<hi>武王克商封其弟周公旦於曲阜本少昊之墟又大庭氏居之魯於其上作庫故謂大庭氏之庫其</hi>
<hi>地本名魯因以命國乃作都于曲阜宋祥符中改曲阜為仙源今𨽻兖州周公留相成王而使元子伯禽就封</hi>
<hi>於魯錫之山川土田附庸官司典䇿四代之樂郊上帝與周同制伯禽之國周公戒之曰我文王之子武王之</hi>
<hi>弟今王之叔父我於天下亦不賤矣然我一沭三握髪一飯三吐哺猶恐失天下之士汝之魯慎無以國驕人</hi>
<hi>伯禽之魯三年而報政周公曰何遲也曰變其俗革其禮䘮三年然後除之太公封於齊五月而報政周公曰</hi>
<pb n="KR2d0006_WYG_031-7a"/>
<hi>何速也曰吾簡其君臣禮從其俗為也周公歎曰魯後世其北靣事齊矣不簡不易民不有近平易近民民必</hi>
<hi>歸之宣公之後三家盛公室微弱昭公見逐卒于乾侯自隠公至哀公凡十二世見春秋自悼公至頃公為楚</hi>
<hi>考烈王所滅頃公亡遷于卞邑為家人子孫以國為氏</hi>
　臣謹按魯自莊公之時齊桓公始伯爾後齊為盟主<lb/>
　魯共命之不暇則報政之言周公不虛也况魯自襄<lb/>
　仲殺適立庻宣公之後公室微弱政在三家昭公不<lb/>
　反國哀公卒于有山氏可哀也哉魯起周公至頃公<lb/>
　三十四世豈周公之澤流芳浸逺而微弱之漸亦由<lb/>
<pb n="KR2d0006_WYG_031-7b"/>
　伯禽立政之所始也<lb/>
晉氏<hi>晉大夏之墟也堯之所都平陽其國曰唐及叔虞封於唐其子爕父嗣封改為晉以其地有晉水故</hi>
<hi>也今為晉州其地正名翼亦名絳而平陽者是其總名至景公遷于新田謂新田為絳今絳州也而謂平陽為</hi>
<hi>故絳叔虞者武王第二子初邑姜方娠武王夢天謂之曰余命而子虞與之唐及生有文在其手曰虞遂命曰</hi>
<hi>虞字子干成王立唐有亂周公滅之成王與叔虞戯削桐葉為珪曰以此封若史佚因請擇日立叔虞成王曰</hi>
<hi>吾與之戯耳佚曰天子無戯言遂封於唐在河汾之東地方百里至昭侯封其叔成師於曲沃號桓叔曲沃大</hi>
<hi>於翼是謂末大於本桓叔之孫武公滅翼以其寳器獻于周僖王王命武公為晉君獻公始彊大文公伯諸侯</hi>
<hi>文公之後世為盟主至景公遷于新田晉始作六卿自此政在私門韓趙魏盛彊烈公十九年周威烈王命三</hi>
<pb n="KR2d0006_WYG_031-8a"/>
<hi>家皆為諸侯靜公二年魏武侯韓哀侯趙敬侯滅晉而三分其地静公遷為家人子孫為晉氏凡三十三代魏</hi>
<hi>將有晉鄙蓋其後也漢有晉寳為樂安相</hi>
　臣謹按晉魯大國而其子孫希少者皆由彊臣剥䘮<lb/>
　公室枝葉凋落其来已久及夫亡國之日公族無幾<lb/>
　矣齊亦如是<lb/>
衞氏<hi>文王第九子康叔封之國也武王克商之後以啇餘民封紂子武庚祿父以奉先祀武王又令其弟</hi>
<hi>管叔蔡叔相之以和其民武王崩成王幼周公攝政管蔡疑周公挟武庚禄父作亂周公以王命伐之而以商</hi>
<hi>之餘民封康叔為衞君居河淇之間故商墟周公與康叔至相睦故以其地封之作康誥酒誥梓材三篇命之</hi>
<pb n="KR2d0006_WYG_031-8b"/>
<hi>國而行魯國之政故曰魯衞之政兄弟也其地曰朝歌漢晉為縣𨽻汲郡隋始改為衞縣遂為衞州衞縣朝歌</hi>
<hi>故城在縣西二十二里衞縣宋熙寕中省為鎮入黎陽及懿公為狄所滅齊桓公率諸侯城楚邱而立文公楚</hi>
<hi>邱今單州成武是也魯僖公三十一年衞成公始遷于帝邱今澶州濮陽是也桓公十二年魯隠公之元年也</hi>
<hi>出公輙十二年獲麟之嵗也凡𫝊世四十餘至衞君角之九年秦并天下子孫以國為氏至漢有丞相建陵侯</hi>
<hi>衞綰</hi>蔡氏<hi>文王第五子蔡叔度之國也或言第十四子同母兄弟十人唯發旦賢故文王舎伯邑考而立</hi>
<hi>武王周公輔之武王平天下封功臣兄弟乃封叔鮮於管叔度於蔡二人相紂子武庚禄父治商餘民武王崩</hi>
<hi>成王少管蔡疑周公不利於成王乃挟武庚以作亂周公以王命伐之殺管叔而放蔡叔與車十乗徒七十人</hi>
<hi>從而分商餘民為二其一封微子啓於宋以續商祀其二封康叔為衞君蔡君叔度既遷而死其子曰胡改徳</hi>
<pb n="KR2d0006_WYG_031-9a"/>
<hi>率行周公聞之舉以為魯卿士魯國治於是言於成王復封於蔡以奉蔡叔之祀是為蔡仲其地今蔡州上蔡</hi>
<hi>縣西南十里故蔡城是也至平侯徙居新蔡今蔡州新蔡是也至昭侯衰微服役於楚遂徙于州来謂之九江</hi>
<hi>下蔡是也下蔡今為縣𨽻夀州宣侯二十八年魯隠公之元年也昭侯子成侯十年獲麟之嵗也自昭侯以下</hi>
<hi>春秋後相承二十六世為楚所滅子孫以國為氏又後周改賜姓為大利稽隋復舊晉有蔡墨秦相蔡澤或以</hi>
<hi>邑或以地未知其得氏之由漢功臣表肥如侯蔡演演元孫丞相義義元孫勲為長安邸長累召不至勲曽孫</hi>
<hi>攜</hi>曹氏<hi>叔振鐸文王子而武王弟也武王克商封之於陶邱今廣濟軍定陶是也振鐸後十四世桓公</hi>
<hi>二十五年魯隠公之元年也至二十四世伯陽立為宋景公所滅時魯哀公八年也初國人有夢衆君子立于</hi>
<hi>社宫謀亡曹曹叔振鐸止之請待公孫彊許之夢者求之曹無此人而戒其子曰我亡爾聞公孫彊為政必去</hi>
<pb n="KR2d0006_WYG_031-9b"/>
<hi>曹無罹禍及伯陽即位好田弋之事六年曹野人公孫彊亦好田弋獲白鴈而獻之且言弋之說因訪政事伯</hi>
<hi>陽説之使為司城以聽政夢者之子乃亡去十四年公孫彊説曹伯背晉奸宋十五年為宋景公所滅子孫以</hi>
<hi>國為氏</hi>滕氏<hi>文王第十四子叔繡後也武王封之於滕舊云滕在沛國公邱縣東南按晉志公邱屬魯</hi>
<hi>國今兗州龔邱是隠十一年滕薛来朝争長自叔繡及宣公十七世始見春秋國小弱不能朝王每朝于魯名</hi>
<hi>不赴故不書隠公以下春秋後至公邱二十一世為秦所滅釋例云春秋後七世為齊所滅又有騰氏即滕也</hi>
<hi>因避難改為騰後漢有北海相騰撫梁孝行傳有騰曇㳟今開封有此姓</hi>燕氏<hi>北燕也舊幽州薊縣是也</hi>
<hi>南燕今滑州胙城是也召康公奭周之支族食邑於召武王滅紂封召公於北燕成王以為三公與周公分陕</hi>
<hi>而治决獄於甘棠之下後世思之不忍伐焉然其國僻小不能通諸夏盟㑹自召公以下九世至惠侯始見載</hi>
<pb n="KR2d0006_WYG_031-10a"/>
<hi>籍又惠侯九世莊公之時齊桓公始伯北伐山戎為燕開路燕君送齊君出境齊君割燕君所至地以予燕使</hi>
<hi>職貢于天子修召公之政於是乎莊公始稱公自莊公十三世簡公始見春秋簡公卒獻公立始有年次自獻</hi>
<hi>公至易王八世始稱王易王卒燕噲立讓國與其相子之子之南靣行王事國人不悦齊王令章子將五都之</hi>
<hi>兵因北地之衆以伐燕子之亡燕昭王即位欲雪齊恥乃卑身厚幣以招賢者築宫以尊郭隗而師事之樂毅</hi>
<hi>自魏徃劇辛自趙徃鄒衍自齊徃士爭趨燕乃與秦楚三晉合謀而伐齊齊兵大敗湣王亡自易王至王喜七</hi>
<hi>世稱王為秦所滅自獻公之子孝公以下六世始大稱王十二世二百二十五年太史公謂燕﨑嶇彊國之間</hi>
<hi>最為弱小幾滅者數矣然社稷血食八九百嵗於姬姓獨後亡豈非召公之烈邪南燕姞姓伯爵黄帝之後實</hi>
<hi>故國猶存於周者南燕北燕皆為燕氏此異姓而同氏者望在范陽漢有功臣宜城侯燕倉後漢中郎將燕瑗</hi>
<pb n="KR2d0006_WYG_031-10b"/>
<hi>北齊有右僕射燕子獻唐有補闕燕欽融宋朝有龍圖閣學士燕肅望出上谷范陽</hi>鄭氏<hi>周厲王之少子</hi>
<hi>宣王之母弟桓公友之後也桓公初受封於鄭在周之畿内今華州鄭縣是也封三十三嵗為周大司徒當幽</hi>
<hi>王時桓公問於太史伯曰王室多故吾安逃死乎對曰獨洛之東土河濟之南可居地近虢鄶其君貪而好利</hi>
<hi>今君為司徒民皆愛公公誠居之虢鄶之民皆君之民也桓公從之後幽王有犬戎之禍桓公死難其子武公</hi>
<hi>從平王東遷卒有虢鄶之地號為新鄭今之鄭州也武公生莊公莊公之二十年魯隠公之元年也聲公二十</hi>
<hi>年獲麟之嵗也聲公三十七年卒自聲公三世至幽公韓武子伐鄭殺幽公子孫播遷陳宋之間以國為氏自</hi>
<hi>幽公二世鄭君乙之二十一年復為韓所并幽公生公子魯魯六世孫榮號鄭君生當時漢大司農居滎陽開</hi>
<hi>封唐志云魯七代孫鄭君生當時</hi>吳氏<hi>今蘓州城是也太伯與弟仲雍皆周太王之子而王季歴之兄</hi>
<pb n="KR2d0006_WYG_031-11a"/>
<hi>也季歴有聖子昌太王欲立季歴以及昌故太伯仲雍相攜而奔荆蠻太伯號句吾舊曰句吾地名然吳有勾</hi>
<hi>吾越曰勾踐皆是名號非謂地名勾者吳越之語辭也荆蠻之人義太伯從而歸之千餘家立以為君長太伯</hi>
<hi>卒無子仲雍立至武王克商求太伯仲雍之後得仲雍之曽孫周章已君吳矣從而封之為吳子追封太伯為</hi>
<hi>吳伯又别封周章之弟虞仲於虞皆為諸侯自太伯五世而得封十二世而晉滅虞虞滅而吳始大至夀夢而</hi>
<hi>稱王其子季札来聘始見春秋自夀夢以上可知世數而不可紀年夀夢之元年魯成公之六年也夫差十五</hi>
<hi>年獲麟之嵗也二十三年魯哀公之二十二年也是年勾踐滅吳子孫以國為氏季札避國子孫居齊魯之間</hi>
魏氏<hi>始祖畢公髙封於畢為畢氏杜預曰畢在長安西北今長安縣西有杜山又曰畢陌至畢萬事晉封</hi>
<hi>於魏杜預曰魏在河東河北縣河北今為平陸縣陜州治有魏城後雖遷徙不常自封魏之後皆號魏惟徙梁</hi>
<pb n="KR2d0006_WYG_031-11b"/>
<hi>之後亦謂之梁按畢公高周文王第十五子盖庻子也故云姬姓之别族武王伐紂而髙封於畢其後絶封為</hi>
<hi>庻人其苖裔曰畢萬卜事晉遇屯之比辛廖占之曰吉此公侯之卦獻公十六年趙夙為御畢萬為右以伐耿</hi>
<hi>霍魏三國而滅之以魏封畢萬為大夫生魏犨從晉公子重耳出奔及重耳立以犨襲魏氏後治於魏武子之</hi>
<hi>後世為晉卿生悼子徙治霍今晉州霍邑是也生魏絳晉悼公曰自吾用魏絳八年之間九合諸侯和戎翟絳</hi>
<hi>之力也賜之樂是為莊子徙治安邑今為縣𨽻解州自莊子七世文侯始稱侯受經於子夏過叚干木之閭未</hi>
<hi>嘗不式也其子武侯之十年與韓趙滅晉而分其地武侯之子稱王徙治大梁今開封治也是為梁惠王自文</hi>
<hi>侯而下二侯七王秦將王賁灌大梁城滅王假以其地為郡縣子孫以國為氏安釐王封其弟公子無忌為信</hi>
<hi>陵君其後蕃盛漢有髙梁侯魏無知者信陵君之孫也又有寗陵君魏咎陳勝立為魏王其弟魏豹項羽立為</hi>
<pb n="KR2d0006_WYG_031-12a"/>
<hi>魏王後乃魏之諸公子也</hi>韓氏<hi>姬姓之别族出晉穆侯之少子曲沃成師是為桓叔生萬是為武子食采</hi>
<hi>韓原一云成王封叔虞於唐賜畢萬韓原之地其地今同州韓城縣南十八里故城是武子生厥是為獻子晉</hi>
<hi>景公之時晉作六卿獻子在一卿之位從其始封遂為韓氏世為晉卿厥生起是為宣子起聘于周天子嘉其</hi>
<hi>有禮曰韓氏其昌阜於晉宣子徙居州今懷州武徳是也生貞子徙居平陽今晉州也貞子五世景侯與趙魏</hi>
<hi>俱得為列侯景侯四世哀侯與趙魏分晉國滅鄭而徙都焉哀侯四世宣惠王始稱王至王安五年秦攻韓急</hi>
<hi>使韓非使秦秦留非殺之九年秦虜王安盡入其地為潁川郡自景侯至王安六侯五王百七十九年</hi>何<lb/>
氏<hi>姬姓唐叔虞裔孫韓王安為秦所滅子孫分散江淮音訛以韓為何氏漢有何武為膠東相孫比干為丹</hi>
<hi>陽都尉</hi>虢氏<hi>有二皆王季之子虢仲之國在今虢州謂之西虢僖五年晉滅之虢叔之國在鳯翔虢縣</hi>
<pb n="KR2d0006_WYG_031-12b"/>
<hi>公子譜云在滎陽謂之東虢虢叔之國為鄭所并以建鄭國虢仲之國僖五年晉滅之子孫以國為氏左傳晉</hi>
<hi>大夫虢射漢有虢廣為春秋博士</hi>郭氏<hi>春秋有郭公遂以為氏公羊曰虢謂之郭聲之轉也或言郭為</hi>
<hi>晉所滅公子配奔周遂為郭氏今虢氏無聞惟著郭氏左傳齊有郭最燕有郭隗後漢郭丹又有郭泰字林宗</hi>
<hi>舉有道</hi>管氏<hi>周文王第三子管叔鮮之國其地今鄭州管城是也子孫以國為氏焉又齊有管夷吾出</hi>
<hi>自周穆王至夷吾始顯於齊夷吾裔孫修仕楚齊又有管至父漢有燕令管少卿未知其自齊徃與此皆以邑</hi>
<hi>為氏者</hi>焦氏<hi>史記周武王封神農之後於焦今陕州東北百歩焦城是也左𫝊曰虞虢焦滑皆姬姓也</hi>
<hi>為晉所滅子孫以國為氏漢有外黄令焦貢後漢有焦儉魏志有河東焦先吳志有㑹稽焦征𦍑</hi>滑氏<lb/>
<hi>周同姓舊云河南緱氏縣是緱氏今廢為鎮𨽻偃師其國為晉所滅子孫以國為氏左傳鄭大夫滑羅漢有詹</hi>
<pb n="KR2d0006_WYG_031-13a"/>
<hi>事滑興望出京兆安陸宋朝登科滑君俞濟州人滑延年邢州人</hi>霍氏<hi>周文王第八子霍叔處之國今</hi>
<hi>晉州霍邑是其地閔元年晉滅之子孫以國為氏</hi>聃氏<hi>風俗通周文王第十子聃季載之後按世系譜</hi>
<hi>聃季載文王第十七子周有聃啓</hi>郜氏<hi>周文王之子封於郜或又言第十一子聃季之弟子爵今單州</hi>
<hi>成武有二郜城是其地也晉有髙昌長郜玖朢出安定京兆</hi>浩氏<hi>音告漢青州刺史浩寶吳都尉浩舟</hi>
<hi>唐隰州刺史浩聿狀云本郜氏因避難改為浩氏聿生虛舟</hi>雍氏<hi>去聲舊云河内山陽縣按山陽在懷</hi>
<hi>州脩武范曄云山陽有雍城文王第十三子雍伯受封之國其後裔為雍氏又宋有雍氏姞姓也鄭有雍糾齊</hi>
<hi>有雍廩雍巫楚有雍子望出京兆平原宋政和登科雍舟卿雍源並閶州人大觀雍觀復利州人政和雍垣鄭</hi>
<hi>州人紹興雍朝瑛普州人</hi>畢氏<hi>周文王第十五子畢公髙始封於此其子萬事晉乃封於魏居於畢者以</hi>
<pb n="KR2d0006_WYG_031-13b"/>
<hi>畢為氏今長安縣西有杜山又曰畢陌是其地也漢有膫侯畢取本南越將軍生奉義宋朝宰相畢士安狀頭</hi>
<hi>畢漸又有出連氏改為畢氏虜姓也</hi>酆氏<hi>周文王之子酆侯之後或言第十七子此文王之舊都也故城</hi>
<hi>在今永興鄠縣北三十里其後以國為氏又有酆舒宋朝登科酆伸之嚴州人</hi>郇氏<hi>周文王之子封郇侯</hi>
<hi>或言第十七子郇國故城在邠州三水東其後以國為氏郇音荀一音環今有環音之氏而未聞荀者</hi>
　臣謹按譜文王十七子然原郇二侯不在其列此譜<lb/>
　系之家失於記載原郇為文王之昭左氏見之甚明<lb/>
郕氏<hi>亦作成伯爵文王第五子郕叔武之所封或言武王封季載於此其地在今濮州雷澤北三十里郕</hi>
<hi>國故城是也其後以國為氏或去邑為成氏與周之成肅公楚之成得臣同為一成宋朝登科成唐晉州人成</hi>
<pb n="KR2d0006_WYG_031-14a"/>
<hi>黼應天人成斯立蜀人今三衙大尉成閔</hi>盛氏<hi>周之同姓國也後為齊所滅穆天子傳云盛姬之國公羊</hi>
<hi>云成降于齊師成者盛也以諱滅同姓故言成也又有奭氏召公奭之後也盖以名為氏後避漢元帝諱故改</hi>
<hi>奭氏為盛氏焉漢有司徒盛吉後漢有北海太守盛苞</hi>于氏<hi>即邘氏周武王之子邘叔所封之國京相</hi>
<hi>璠云野王縣西北三十里有故邘城及邘臺野王隋改曰河内今懷州治子孫以國為氏其後去邑但為于氏</hi>
<hi>亦有不去邑者後魏官氏志有萬紐氏改為于氏始有自東海隨拓㧞隣徙代改為萬紐于氏後魏孝文時復</hi>
<hi>為于氏又淳于氏唐元和初避憲宗嫌名改為于氏</hi>應氏<hi>侯爵武王第四子今汝州葉縣故應城是也漢</hi>
<hi>初有隠者應曜居淮陽山與四皓俱被召時人語之曰南山四皓不如淮陽一老元孫順後漢將作大匠望出</hi>
<hi>汝南潁川</hi>凡氏<hi>周公第二子凡伯之後為周畿内諸侯袁崧云凡在共縣西南今衞州城西南二十二里</hi>
<pb n="KR2d0006_WYG_031-14b"/>
<hi>有凡城皇甫謐謂凡氏避秦亂添水為汎氏</hi>
　臣謹按凡者周公之後為凡國汎者周大夫采邑也<lb/>
　自是兩家因知姓氏家有避地改姓之言多無足取<lb/>
蔣氏<hi>周公之第三子伯齡所封之國也杜預云弋陽期思縣是按期思宋改為樂安今光州仙居縣是也</hi>
<hi>漢有隠者蔣詡又有蔣期劉宋時有蔣㳟靈異後封為蔣神</hi>邢氏<hi>侯爵周公之第四子受封於邢今邢</hi>
<hi>州治龍岡是其故地也僖二十五年衞滅之子孫以國為氏</hi>茅氏<hi>周公之後也今濟州金鄉是其地子</hi>
<hi>孫以國為氏又有茅戎即戎之别裔又邾大夫有茅地茅夷鴻秦有博士茅焦上書説始皇神仙傳有茅盈又</hi>
<hi>有茅氏兄弟三人隠句曲山成仙去未知其為茅國之裔或别有茅邑也</hi>胙氏<hi>周公之後也今滑州胙城</hi>
<pb n="KR2d0006_WYG_031-15a"/>
<hi>是其國為南燕所并子孫以國為氏</hi>作氏<hi>風俗通周公之子胙侯子孫因避地改為作氏漢有涿郡太守</hi>
<hi>作顯</hi>賈氏<hi>伯爵康王封唐叔虞少子公明於此同州有賈城即其地或言河東臨汾有賈鄉是也為晉所</hi>
<hi>滅子孫以國為氏又晉既并賈遂以為邑故晉之公族狐偃之子射姑食邑於賈謂之賈季其後則以邑為氏</hi>
芮氏<hi>伯爵周同姓之國司徒苪伯之後也其後有芮伯萬其地即陕州芮城為晉所滅齊景公妾曰芮姬</hi>
隨氏<hi>侯爵今隨州是其地楚滅之子孫以國為氏又杜伯之元孫為晉大夫食采於隨曰隨㑹子孫以邑</hi>
<hi>為氏至隋以周齊不遑寕處故去走作隋捜神記隨侯行野見蛇傷乃傅之藥蛇報以明珠所謂隨侯之珠是</hi>
<hi>也未知隨侯為何代人</hi>胡氏<hi>子爵其地在今潁州汝隂西二里胡城是也定十五年楚滅之其後以國</hi>
<hi>為氏或云胡公滿封於陳其後亦為胡氏又樂陵之胡賜姓李又河南之胡改紇骨氏為胡也</hi>巴氏<hi>子爵</hi>
<pb n="KR2d0006_WYG_031-15b"/>
<hi>世本云巴子國子孫以國為氏其地杜預云巴郡江州縣按江州隨改江津今𨽻渝州漢有太常巴茂後漢黨</hi>
<hi>錮𫝊有巴肅又有揚州刺史巴祗以清貧著名</hi>杷氏<hi>把闢牙切字亦作爬本巴氏東樓公之後後漢靈帝</hi>
<hi>時巴康避董卓難改為杷氏</hi>遂氏<hi>子爵莊十三年齊滅之其地在濟州鉅野或言燧人氏之後非也</hi>
頓氏<hi>子爵頓子牂之國也今陳州南頓即其地定十四年楚滅之子孫以國為氏魏志華佗𫝊有督郵頓</hi>
<hi>子獻漢有頓肅為邵陽長望出魏郡宋世登科有頓起頓韙皆蔡州人</hi>道氏<hi>姬姓之國今蔡州確山西</hi>
<hi>南有故道城疑為楚所并子孫以國為氏楚有大夫道朔宋世有登科道大亨常州人</hi>邠氏<hi>亦作豳姓</hi>
<hi>苑云周太王居邠因氏焉</hi>
　臣謹按太王去邠去岐其族屬留于邠者為邠氏<lb/>
<pb n="KR2d0006_WYG_031-16a"/>
耿氏<hi>姬姓商時侯國閔元年為晉所滅今河中龍門縣南十二里故耿城是尚書祖乙圯于耿是此地也</hi>
岑氏<hi>呂氏春秋云周文王封異母弟耀之子渠為岑子其地梁國岑亭是也子孫以國為氏宋有岑平岑</hi>
<hi>頔登科元祐有岑穰濟州人</hi>彤氏<hi>出於彤伯周同姓/之國為成王宗伯</hi>肜氏<hi>本彤氏避仇改為肜</hi>
　　周異姓國<lb/>
齊氏<hi>姜姓四嶽之苖裔也與申呂許皆姜姓四嶽佐禹有功或封於申或封於呂故太公謂之呂望文王</hi>
<hi>得於渭濵以為太師股肱周室相武王克商封於營邱即今臨淄縣是也或云營邱故城在濰州昌樂其地本</hi>
<hi>顓帝之墟晏子曰昔爽鳩氏始居於此季萴因之逄伯陵因之蒲姑氏因之而後太公因之又管仲曰昔召康</hi>
<hi>公命我先君太公曰五侯九伯汝實征之以夹輔周室賜我先君履東至于海西至于河南至于穆陵北至于</hi>
<pb n="KR2d0006_WYG_031-16b"/>
<hi>無棣僖公九年魯隠公之元年也簡公四年獲麟之嵗也凡二十九世為彊臣田氏所簒子孫以國為氏又衞</hi>
<hi>大夫齊子以字為氏戰國時有齊明周人也漢有光禄大夫齊晉功臣表平恭侯齊受傳封四代晉有齊㳟注</hi>
<hi>漢書前凉將軍齊肅後涼僕射齊難</hi>楚氏<hi>芈姓始居於丹陽今江陵枝江是也後遷于郢今江陵縣北有</hi>
<hi>舊郢城本國號荆遷郢始改楚又遷于鄀今襄陽宜城西南有鄀亭山後遷于夀春今之夀春府也楚之先出</hi>
<hi>顓帝髙陽氏曰重黎為帝嚳火正使伐共工氏不克事帝誅之而以其弟吳回為重黎後復居火正為祝融吳</hi>
<hi>回生陸終陸終生季連季連之苖裔曰鬻熊為文王師及成王舉文王之勞臣封其曽孫熊繹居丹陽國號荆</hi>
<hi>今江陵枝江是其故地熊繹與周公之子伯禽康叔之子牟晉侯之子爕太公之子呂伋俱事成王然世以名</hi>
<hi>稱皆無爵號至熊逹始盛彊十九年則魯隠公之元年也三十五年伐隨使隨人為請於周以尊爵號王室不</hi>
<pb n="KR2d0006_WYG_031-17a"/>
<hi>聽三十七年熊逹怒曰吾先君鬻熊文王師也不幸早世成王舉我先君錫以子男之田令居楚蠻夷率服而</hi>
<hi>王不加位我自尊耳乃自立為武王始開濮地而有之武王卒子文王立始都郢改號楚今江陵縣北舊郢城</hi>
<hi>是也文王卒子成王立結舊好於諸侯使人獻天子天子錫之胙曰鎮爾南服使夷越之亂無侵中國於是開</hi>
<hi>地千里三十九年滅䕫以不祀祝融與鬻熊故也靈王之七年築章華臺内亡人實之共王有寵子五人無適</hi>
<hi>立乃望祭羣神而决之隂與巴姬謀而埋璧於室内召五子齊而入康王跨之靈王肘加焉子比子晳皆逺之</hi>
<hi>平王幼抱而入再拜皆壓紐故康王以長立至其子失之圍為靈王及身而弑四子皆無後惟平王續楚祀昭</hi>
<hi>王十年冬伍子胥復父兄之仇相吳王闔閭以伐楚入郢焚平王之墓十二年吳復伐楚楚去郢北徙都鄀今</hi>
<hi>襄陽宜城西南有鄀亭山是其地懷王三十年秦昭王詐遺懐王書欲親結盟于武闗既至伏兵劫懐王而西</hi>
<pb n="KR2d0006_WYG_031-17b"/>
<hi>至咸陽朝章臺如蕃臣不與亢禮楚人立太子横為頃襄王二年懷王卒于秦秦歸其䘮楚人哀之考烈王二</hi>
<hi>十二年秦王政立楚與諸侯共伐秦不利東徙夀春命曰郢王負芻五年秦將王翦䝉武破楚虜王負芻滅之</hi>
<hi>為楚郡凡四十五世其後以國為氏魯有楚邱又有林楚是楚邱者必林楚之後以名為氏者又趙襄子之家</hi>
<hi>臣有楚隆者又古有賢者楚老宋有驍衞上將軍楚公輔望出江陵祥符登科有楚咸</hi>
　臣謹按陸終氏娶鬼方之女孕而不育十一年開其<lb/>
　左脇而出三人焉又開其右脇而出三人焉長曰昆<lb/>
　吾名樊為己姓封於衞墟次曰參胡董姓封於韓墟<lb/>
　周時為胡國楚滅之三曰彭祖名翦彭姓封於韓大<lb/>
<pb n="KR2d0006_WYG_031-18a"/>
　彭之墟即彭城也四曰會人妘姓封於鄭墟五曰安<lb/>
　曹姓封於邾之墟六曰季連芉姓其後為楚昆吾氏<lb/>
　為夏伯湯伐桀滅之彭祖氏為商伯商之末世始亡<lb/>
　按干寳之論曰先儒多疑此事譙周作古史考以為<lb/>
　妄記廢而不論然六子之世子孫有國數千年間迭<lb/>
　為伯王天將興之必有尤物若夫前志所𫝊修已背<lb/>
　坼而生禹簡狄胷坼而生契歴代久逺莫足相證近<lb/>
　魏黄初五年汝南屈雍妻王氏生男從右胳下水腹<lb/>
<pb n="KR2d0006_WYG_031-18b"/>
　上出而平和自若數月創合母子無恙<lb/>
　臣按浮屠氏稱釋迦生於摩邪夫人之右脇亦此理<lb/>
　也其徒信之而不疑何學者之疑陸終氏之事近莆<lb/>
　田尉舍之左有市人之妻生男從股髀間出亦能創<lb/>
　合母子無他此又足以明屈雍之事不誣<lb/>
　臣又按以王父字為氏者古之道也然亦有以名為<lb/>
　氏者楚以鬻熊之故世稱熊氏女子則稱芈焉楚國<lb/>
　亡於秦漢之世是時姓氏之道冺矣故楚以熊著而<lb/>
<pb n="KR2d0006_WYG_031-19a"/>
　楚族無聞<lb/>
宋氏<hi>子姓商之裔也武王克商封紂子武庚以紹商武庚與管蔡作亂成王誅之立紂庻兄微子啓為宋</hi>
<hi>公以備三恪都商邱杜預云梁國睢陽是也按睢陽隋改為宋城今南京治本陶唐氏大正閼伯之墟以其主</hi>
<hi>火故又為大辰之墟把宋二國皆公爵於周為客得用其先王禮樂微子卒立其弟衍是為微仲至穆公十二</hi>
<hi>世穆公之七年魯隠公之元年也穆公以宣公舍其子而立已不敢忘宣公而立其子殤公與夷自殤公至景</hi>
<hi>公十二世獲麟之嵗也凡三十一世至宋君偃自立為王東敗齊取五城南敗楚取地三百里西敗魏乃與齊</hi>
<hi>魏為敵國盛血以韋囊掲而射之曰射天於是諸侯目之為桀宋齊湣王與魏楚滅之而三分其地</hi>荆氏<lb/>
<hi>芉姓楚國舊號荆此未號楚之前受氏也燕有荆軻望出廣陵宋朝太平興國登科有荆伯玠</hi>陳氏<hi>媯姓</hi>
<pb n="KR2d0006_WYG_031-19b"/>
<hi>初封虞城今應天府之縣也後封於遂今濟州鉅野後封於陳今陳州治宛邱縣是也本太昊伏羲氏之墟舜</hi>
<hi>傳天下於禹禹封舜之子商均於虞城周武王克商乃求舜後以備三恪得胡公滿封之於陳以奉舜祀或曰</hi>
<hi>當周之興有虞遏父者為周陶正武王頼其器用妻以元女太姬生子滿而封於陳以奉舜祀滿號胡公徃徃</hi>
<hi>以頷胡之故而得此號成公元年楚王為夏徴舒弑靈公遂率諸侯伐陳謂陳人曰無恐吾誅徴舒而己巳而</hi>
<hi>縣陳羣臣皆賀申叔時不賀王問其故曰鄙語有之牽牛以蹊人之田田主奪之牛蹊則有罪矣而奪之牛不</hi>
<hi>亦甚乎今君徴兵諸侯以討不義已而取之以利其地何以令於天下是以不賀王曰善乃迎陳靈公太子午</hi>
<hi>於晉而立之是為成公孔子讀史記至楚復陳曰賢矣哉楚莊王輕千乗之國而重一言哀公三十四年司徒</hi>
<hi>招作亂楚靈王使公子棄疾帥師圍陳滅之使棄疾為陳公晉平公問太史趙曰陳遂亡乎對曰陳顓帝之族</hi>
<pb n="KR2d0006_WYG_031-20a"/>
<hi>自幕至于瞽瞍無違命舜重之以明徳寘徳於遂盖商之興也存舜之後而封於遂世世守之及胡公不滛故</hi>
<hi>周賜之姓以舜居嬀汭故姓之曰媯而祀虞帝且盛徳必百世祀虞之世未也五嵗棄疾弑靈王而自立是為</hi>
<hi>平王欲和諸侯乃求陳悼太子偃師之子吳立為陳侯是為惠公湣公二十二年獲麟之嵗也二十四年楚惠</hi>
<hi>王使子西之子公孫朝伐陳而滅之子孫以國為氏又廣陵之陳實劉氏魯相無子以外孫劉矯嗣河南官氏</hi>
<hi>志云侯莫陳之後亦改為陳氏又白永貴隋初改為陳氏是為萬年之陳也</hi>
　臣謹按陳嬀姓也然伍員曰夏少康為有仍牧正逃<lb/>
　奔有虞虞思妻之以二姚是則又為姚姓也蓋嬀姓<lb/>
　始於周姚姓自夏有之然則堯妻舜以二女而賜之<lb/>
<pb n="KR2d0006_WYG_031-20b"/>
　姓者賜以姚也謂為嬀誤矣自夏之前為虞國至商<lb/>
　為遂國未知虞之存於商否然至周則遂虞皆為姬<lb/>
　姓國矣而封胡公於陳自是陳稱媯不復言姚矣<lb/>
趙氏<hi>嬴姓與秦同祖少皡之後皆祖臯陶臯陶十世曰蜚廉蜚亷二子一曰惡来惡来之後為秦二曰季</hi>
<hi>勝季勝生孟增得幸於周成王是為宅臯狼臯狼生衡父衡父生造父為周穆王御穆王賜以趙城為趙氏趙</hi>
<hi>城今晉州縣造父六世曰奄父為周宣王御奄父生叔帶幽王無道去周如晉為晉文侯御始建趙氏于晉叔</hi>
<hi>帶五世曰夙晉獻公賜之耿夙生共孟共孟生衰事文公為原大夫衰生盾為晉正卿盾生朔景公三年晉人</hi>
<hi>攻滅趙氏朔有子曰武韓厥言於公更立之後亦相晉是為文子文子之孫曰簡子鞅簡子卒子襄子母恤立</hi>
<pb n="KR2d0006_WYG_031-21a"/>
<hi>母恤𫝊位於其兄伯魯之孫浣為獻侯獻侯居中牟其地在漯水之北獻侯卒子烈侯籍立周命籍與韓魏並</hi>
<hi>為諸侯烈侯卒弟武公立武公卒烈侯太子章立為敬侯敬侯始都邯鄲邯鄲今磁州縣十一年晉亡韓趙魏</hi>
<hi>三分其地敬侯生成侯種成侯生肅侯肅侯生武靈王武靈王𫝊國於子何為惠文王惠文王卒太子丹立為</hi>
<hi>孝成王孝成王生悼襄王偃悼襄王生幽穆王遷秦併六國滅邯鄲遷兄嘉立為代王秦復滅之自襄子已下</hi>
<hi>六侯四王凡十一世秦併代使嘉子公輔主西戎世居天水其趙宗散處者皆以國為氏居涿郡者後有天下</hi>
田氏<hi>即陳氏陳厲公子完字敬仲陳宣公殺其太子禦寇敬仲懼禍奔齊遂匿其氏為田陳田聲近故也</hi>
<hi>應劭云始食采地然齊無田邑至田和簒齊為諸侯九世至王建為秦所滅建弟假及田儋儋子市儋從兄榮</hi>
<hi>榮弟横弟子廣項羽時並裂地稱王旋皆破滅漢興諸田並徙陽陵後又徙北平又田都田角田間亦田氏之</hi>
<pb n="KR2d0006_WYG_031-21b"/>
<hi>族也漢興徙關中春秋時晉有田蘓宋有田景齊有田巴漢有魯相田叔太尉田蚡丞相田千秋大鴻臚田廣</hi>
<hi>明大司農田延年魏議郎田疇皆敬仲之苖裔也後周田𢎞為大司空鴈門郡公賜姓紇于氏宋世有田况為</hi>
<hi>樞密</hi>許氏<hi>姜姓與齊同祖炎帝之後堯四嶽伯夷之子也周武王封其苖裔文叔於許以為太嶽後今許</hi>
<hi>州是也靈公遷于葉悼公遷于城父又遷于白羽許男斯遷于容城自文叔至莊公十一世始見春秋元公子</hi>
<hi>結元年獲麟之嵗也至戰國時為楚所滅昭十九年許悼公瘧飲太子止之藥卒太子奔晉定六年鄭游速帥</hi>
<hi>師滅許以許男斯歸哀元年楚子許男圍蔡杜預注曰此盖楚之封也哀十三年許男成卒秋葬許元公晉有</hi>
<hi>許偃楚有許伯鄭有許瑕皆以失國不能庇其本枝故適他國</hi>莒氏<hi>嬴姓少昊之後也周武王封兹與其</hi>
<hi>於莒今密州莒縣是也世本曰自紀公已下為己姓鄭語曰曹姓鄒莒以為陸終第五子曰安之後未知孰是</hi>
<pb n="KR2d0006_WYG_031-22a"/>
<hi>十一世兹丕公始見春秋共公以下微弱不復見矣四世楚滅之按史記當楚惠王時越滅吳而不能正江淮</hi>
<hi>北楚東侵廣地至泗上而滅莒矣子孫以國為氏楚有大夫莒伯漢有緱氏令莒誦</hi>邾氏<hi>顓帝元孫陸終</hi>
<hi>第五子曰安賜姓為曹其子孫亦以姓為氏周武王時封安之苖裔曰邾挟為附庸居於邾今兖州仙源東南</hi>
<hi>四十里古邾城是也挟以下至儀父名字始見春秋齊桓公覇儀父附從進爵稱子十四代孫文公徙于繹今</hi>
<hi>兖州鄒縣北嶧山是也邾自桓公革以下春秋後八世而楚滅之又小邾國亦出邾挟之後姓曹其子孫亦以</hi>
<hi>姓為氏挟七世孫夷父顔有功於周其子友别封為附庸居郳曽孫黎郲始見春秋附從齊桓以尊周室命為</hi>
<hi>小邾子晉志云蕃縣古小邾國按蕃縣隋改曰滕今𨽻沂州縣之東南郳城是樂史云郳城在承縣自小邾子</hi>
<hi>穆公之孫惠公以下春秋後六世而楚滅之</hi>朱氏<hi>本邾也姓曹其世系見於邾邾既失國子孫去邑以</hi>
<pb n="KR2d0006_WYG_031-22b"/>
<hi>朱為氏其後盛大者有沛國丹陽永城吳郡錢塘義陽丹陽太康河南之九族顯於漢唐間又有渇燭渾可朱</hi>
<hi>渾並改為朱氏代姓也則為河南之族</hi>婁氏<hi>亦作僂風俗通云邾婁之國子孫或以婁為氏或以邾婁</hi>
<hi>為氏陸終産六子其第五子曰安賜姓為曹邾即安之後挟安之裔曰邾挟周初受封為附庸挟之後不得其</hi>
<hi>名字十二世至儀父始通于大國魯隠公之元年與隠公盟于姑蔑其後為楚所滅齊大夫婁禋其後也又有</hi>
<hi>疋婁氏改為婁代姓也宋朝登科婁瑄婁昞婁汝勵並臨江軍人察院婁寅亮温州人</hi>郳氏<hi>曹姓即小</hi>
<hi>邾也邾挟七世孫夷父顔有功於周次子友父别封附庸為小邾國以居郳故又稱郳國今沂州滕縣東南郳</hi>
<hi>城是也樂史云郳城在承縣或云邾武公封次子于郳是為小邾後失國子孫為郳氏</hi>兒氏<hi>即郳氏也</hi>
<hi>或省文作兒兒良六國時人見呂氏春秋漢有御史大夫兒寛受業於孔安國家貧賃作帶經而鋤寛千乗人</hi>
<pb n="KR2d0006_WYG_031-23a"/>
<hi>又賀兒氏代姓也</hi>倪氏<hi>即郳氏也避仇改為倪漢有揚州刺史倪諺唐有刑部郎中倪若水中山藁城</hi>
<hi>人</hi>把氏<hi>姒姓夏禹之後成湯放桀其後稍絶武王克紂求禹後得東樓公而封之於杞今東京雍邱縣</hi>
<hi>即把故城九世及成公遷于縁陵今濰州營邱是也文公居淳于今密州高密有故淳于城是也成公始見春</hi>
<hi>秋黜為伯桓公用夷禮黜為子僖公子緡公六年獲麟之嵗也緡公弟哀公三年春秋之𫝊終矣自哀公以下</hi>
<hi>二世十三年而楚滅之凡二十世子孫以國為氏又把康漢末時避董卓難改姓抱北史有抱嶷抱老夀</hi>樓<lb/>
氏<hi>亦為東樓氏姒姓夏少康之後周封把東樓公支孫以樓為氏城陽諸縣有婁鄉是其地秦有相樓緩漢</hi>
<hi>有大尚書樓瑝又把大夫有東樓羽</hi>越氏<hi>姒姓賈逵注國語曰䕫越皆芉姓實夏后氏之苖裔少康之庻</hi>
<hi>子封於㑹稽以奉禹之祀文身㫁髪披草萊而邑焉自號於越於越者夷言發聲也其地今越州城是也濵在</hi>
<pb n="KR2d0006_WYG_031-23b"/>
<hi>南海不與中國通後二十餘世至於允常魯定公五年始伐吳允常卒子勾踐立是為越王越王元年魯定公</hi>
<hi>十四年也哀公二十二年句踐滅吳霸中國自句踐七世下至王無疆為楚所破殺無疆盡取吳地至浙江越</hi>
<hi>以此潰散諸族子争立或為王或為君濱於江南海上服朝於楚後七世至閩君揺佐諸侯平秦漢髙帝復以</hi>
<hi>揺為越王以奉越後東越閩君皆其後也又河南官氏志有越疆氏改為越氏又後秦録有北梁州刺史越質</hi>
<hi>詰歸三字代姓也亦改為越氏</hi>紀氏<hi>炎帝之後侯爵姜姓莊四年齊滅之杜預云東莞劇縣按紀訛為劇</hi>
<hi>在青邱臨朐縣東夀光縣西故魯連曰朐劇之人辨漢有紀信弟成生通封襄平侯宋朝登科有紀瑛紀元規</hi>
息氏<hi>亦作鄎侯爵媯姓今蔡州新息縣是莊十四年楚滅之子孫以國為氏</hi>鄧氏<hi>曼姓商之侯國</hi>
<hi>其地今襄陽鄧城是也春秋時鄧侯吾離朝魯莊十六年楚文王滅之子孫以國為氏又鄭有鄧析復為一氏</hi>
<pb n="KR2d0006_WYG_031-24a"/>
梁氏<hi>嬴姓伯爵伯益之後秦仲有功周平王封其少子康於夏陽梁山夏陽今為同州縣猶有新里城新</hi>
<hi>里梁伯所城者樂史云新里在澄城僖十九年秦取之子孫以國為氏晉有梁益梁𢎞梁由靡以晉有解梁城</hi>
<hi>髙梁曲梁之地此則以邑命氏者又有㧞列蘭氏改為梁氏代姓也</hi>薛氏<hi>任姓黄帝之孫顓帝少子陽封</hi>
<hi>於任故以為姓十二世孫奚仲為夏車正禹封為薛侯奚仲遷于邳十二世孫仲虺為湯左相復居薛舊云魯</hi>
<hi>國薛縣今徐州有薛城在滕縣東南五十里是也臣扈祖已皆仲虺之胄也祖已七世孫曰成徙國於摯更號</hi>
<hi>摯國女大任生周文王至武王克商復封為薛侯隠十一年滕薛争長齊桓之覇也薛侯不從黜為伯獻公始</hi>
<hi>與諸侯盟杜預云小國無紀世次不盡知也然唐世系表自畛至愍侯𢎞為楚所滅凡二十一世父子相傳其</hi>
<hi>語無所經見只本人家譜籍無足信也今但從杜氏所紀而不得其世次者也自仲虺為諸侯歴三代凡六十</hi>
<pb n="KR2d0006_WYG_031-24b"/>
<hi>四世至愍侯𢎞為齊所滅公子登仕楚懐王賜沛邑為大夫遂以國為氏或言登隠於博徒號薛公者曽孫倪</hi>
<hi>為楚令尹生翁翁生鑒漢初獻䇿滅黔而封千户侯元孫廣徳御史大夫生饒長沙太守生愿淮陽太守因徙</hi>
<hi>居焉愿孫漢為後漢千乗太守漢生彪司徒祭酒彪生侍御史安期六代孫蘭為曹操所害生永遂依蜀先主</hi>
<hi>官至蜀郡太守生齊為巴蜀郡太守歸晉為光禄大夫河東太守子孫因家汾隂世號蜀薛二子懿始又河南</hi>
<hi>官氏志云叱于氏改為薛代北姓也又遼西薛氏本東北蕃又姓苑云東莞蘖氏本姓薛氏避仇改為蘖氏</hi>
　臣謹按薛氏血脉譜文王曹夫人姜氏見赤龍交而<lb/>
　孕十二月生子手把薛字因氏為薛乃知譜牒家言<lb/>
　多無足取者<lb/>
<pb n="KR2d0006_WYG_031-25a"/>
蕭氏<hi>子姓杜預曰古之蕭國也其地即徐州蕭縣是也後為宋所并微子之攴孫大心平南宫長萬有功</hi>
<hi>封於蕭以為附庸宣十二年楚滅之子孫因以為氏世居豐沛之間裔孫不疑為楚相春申君客漢有丞相酇</hi>
<hi>文終侯何六代孫望之御史大夫又齊武帝以巴東王子響叛改姓為蛸氏</hi>沈氏<hi>姒姓子爵春秋有沈</hi>
<hi>子逞沈子嘉定四年蔡滅之其地杜預云汝南平輿縣沈亭按平輿故城在蔡州汝陽縣東北沈國也子孫以</hi>
<hi>國為氏又楚有沈邑楚莊王之子公子貞封於沈鹿故為沈氏其地在今潁州沈邱襄五年楚子囊為令尹昭</hi>
<hi>二十三年子囊孫瓦為令尹定四年吳楚戰于柏舉楚師敗績囊瓦奔鄭宣十二年楚子北師次于郔沈尹將</hi>
<hi>中軍襄二十四年舒鳩人叛楚楚使沈尹夀讓之昭四年吳伐楚入棘櫟麻五年沈尹射待命于巢哀十七年</hi>
<hi>王與葉公枚卜子良以為令尹沈尹朱曰吉過於其志</hi>
<pb n="KR2d0006_WYG_031-25b"/>
　臣謹按唐表云沈氏出自姬姓周文王第十子聃叔<lb/>
　季字子揖食采於沈成八年為晉所滅沈子生逞字<lb/>
　循之奔楚遂為沈氏生嘉字惟良二子尹丙尹戊尹<lb/>
　戊字仲逹奔楚隠於零山為楚左司馬生諸梁據春<lb/>
　秋釋例沈國今言食采則邑耳又釋例所記沈子揖<lb/>
　沈子嘉沈子逞皆本春秋今唐表言聃季字子揖何<lb/>
　所本也逞字循之嘉字惟良此皆野書之言無足取<lb/>
　也<lb/>
<pb n="KR2d0006_WYG_031-26a"/>
㑹氏<hi>亦作鄫亦作繒姒姓子爵今沂州承縣東八十里故鄫城是也夏少康封其少子曲烈于鄫襄六年</hi>
<hi>莒滅之鄫太子巫仕魯去邑為㑹氏見世本巫生阜阜生晳晳生參字子輿父子並仲尼弟子參生元申裔孫</hi>
<hi>偉後漢尚書令望出魯國</hi>徐氏<hi>子爵嬴姓臯陶之後也臯陶生伯益伯益佐禹有功封其子若木於徐在</hi>
<hi>今徐城縣北三十里徐城并入臨淮今泗州臨淮有徐城自若木至偃王三十二世為周所滅復封其子宗為</hi>
<hi>徐子宗十一世孫章羽昭三十年為吳所滅子孫以國為氏又一族出於嬴氏十四姓之一也</hi>䢵氏<hi>亦作</hi>
<hi>妘亦作鄖又去邑作云嬴姓子爵祝融之後封於羅號妘子見國語其地在今安州雲夢縣猶有鄖公廟焉漢</hi>
<hi>有云敞為諫議大夫與梅福同𫝊又吳有鄖邑今泰州海陵是又有牒云氏改為云</hi>鄅氏<hi>子爵風姓一云</hi>
<hi>䢵姓杜氏謂琅邪開陽縣即其地按開陽城在臨沂北十五里又夏禹之後為禹氏故此鄅氏者徃徃去邑作</hi>
<pb n="KR2d0006_WYG_031-26b"/>
<hi>禹</hi>宿氏<hi>風姓伏羲之後武王封之使主太昊與濟水之祀宋人遷之不復見左傳云任宿須句顓臾風</hi>
<hi>姓杜預云宿國在東平無鹽縣無鹽故城在鄆州湏城東三十六里子孫以國為氏後漢有宿仲談又有宿六</hi>
<hi>斤氏故為宿氏宋朝有宿千之舉進士</hi>羅氏<hi>子爵熊姓一曰祝融之後妘姓初封宜城徙枝江為楚所</hi>
<hi>滅周末居長沙漢有梁相羅懷襄陽記有羅象又郯公徳雋賜姓李氏又叱羅氏改為羅氏五代有羅紹威望</hi>
<hi>出豫章長沙</hi>䕫氏<hi>子爵芉姓楚君熊摯之後今歸州東二十里故䕫子城是僖二十六年楚滅之子孫</hi>
<hi>以國為氏又天竺亦有䕫氏</hi>
　臣謹按傳言䕫之先楚鬻熊之嫡嗣有疾不得代而<lb/>
　别封於䕫為楚附庸其後為夔子然據䕫氏譜則鬻<lb/>
<pb n="KR2d0006_WYG_031-27a"/>
　熊十世而後有䕫子未知孰是<lb/>
淳于氏<hi>亦曰州公姜姓風俗通曰春秋時之小國也桓五年不復其國子孫以國為氏唐元和初避憲</hi>
<hi>宗嫌名改為于氏其地本在密州髙密為杞所并遷江南杜預云南郡華容縣是也華容今荆南府監利縣宋</hi>
<hi>皇祐登科淳于復登州人又淳于興宗南劍人</hi>夷氏<hi>䢵姓春秋夷詭諸之裔杜預云在城陽莊武縣所治</hi>
<hi>夷安縣是其地子孫以國為氏又逸民夷逸齊大夫夷仲年之後邾大夫夷射姑皆以字為氏</hi>穀氏<hi>嬴姓</hi>
<hi>伯爵春秋穀伯綏之裔也今襄陽穀城縣西北五里故穀城是也子孫以國為氏漢有穀思為魯相</hi>舒氏<lb/>
<hi>亦曰舒鳩氏子爵偃姓臯陶之後也舒子平僖三年為徐所滅其後復立襄二十一年舒鳩子為楚所滅子孫</hi>
<hi>以國為氏今廬州舒城本舊名也其地在楚徐之間故為二國所滅或言舒之種類多舒子平與舒鳩子自是</hi>
<pb n="KR2d0006_WYG_031-27b"/>
<hi>二國故舒城西有龍舒或曰舒有五名一曰舒二曰羣舒三曰舒蓼四曰舒庸五曰舒鳩望出鉅鹿</hi>舒蓼<lb/>
氏<hi>世本舒蓼偃姓臯陶之後楚東之境小國也舒蓼與蓼國自異</hi>舒鮑氏<hi>世本舒鮑偃姓國也晉悼</hi>
<hi>公大夫有舒鮑無終</hi>須句氏<hi>子爵風姓太異之後也鄆州夀張縣西湏朐城是其國子孫即以國為氏</hi>
<hi>或省句為須氏或省湏為句氏又有須國姞姓又商有密須國其後亦為須氏今涇州靈臺是其國也</hi>郯<lb/>
氏<hi>祁姓子爵或言嬴姓少昊之後春秋時郯子朝魯能言古官仲尼師之今下邳東北百五十里有古郯城</hi>
談氏<hi>即郯也亦作談六國時有談生蜀録有征東將軍談巴後趙録有晉將軍談元望出梁國廣平宋太</hi>
<hi>平登科談堯叟紹興有談誼廣徳人</hi>黎氏<hi>字亦作犁子姓侯爵商時諸侯風俗通云九黎之後尚書西伯</hi>
<hi>戡黎亦見毛詩今潞州黎城縣有黎侯故城是其地又齊有大夫黎彌黎且者即齊之黎邑也此以邑命氏者</hi>
<pb n="KR2d0006_WYG_031-28a"/>
<hi>又有素嵇氏改為黎代姓也宋朝黎威為安南節度嘉祐登科黎上行益州人黎仲吉州人今嶺南多此姓</hi>
申氏<hi>伯爵姜姓炎帝四嶽之後封於申號申伯周宣王元舅也今信陽軍乃唐申州即其國也子孫以國</hi>
<hi>為氏後為楚之邑申公居之又為申氏是以邑為氏也魯有申豐鄭有申侯齊有申蒯韓有申不害著書漢有</hi>
<hi>申廵石趙有申鐘為司徒宋慶歴登科申顗信州人政和申好問鄆州人</hi>章氏<hi>即鄣國之後也姜姓齊太</hi>
<hi>公支孫封於鄣為紀附庸之國今密州有古鄣城為齊所滅子孫去邑為章氏齊威王將有章子秦將有章邯</hi>
<hi>字少榮收趙滅韓有功封雍王望出豫章</hi>向氏<hi>祁姓附庸之國今沂州古向城是也子孫以國為氏又宋</hi>
<hi>桓公之後公子肸字向父其後以字為氏哀十四年向魋奔衞向巢来奔司馬牛適齊卒于魯郭門之外</hi>
　臣謹按公子肸字向父其義音響與晉叔向名字同<lb/>
<pb n="KR2d0006_WYG_031-28b"/>
　音今以為氏而音餉疑古人讀肸向之向有響餉二<lb/>
　音也<lb/>
葛氏<hi>伯爵嬴姓夏時諸侯今許州郾城北三十里有葛伯城即其地也子孫以國為氏又風俗通云葛天</hi>
<hi>氏之裔又賀葛氏改為葛氏虜姓也漢有潁川太守葛興後漢有汾隂令葛龔有文集七卷</hi>諸葛氏<lb/>
<hi>本葛氏夏商諸侯葛伯之後英賢傳云舊居琅邪諸縣後徙陽都時人謂之諸葛因以為氏焉風俗通云葛嬰</hi>
<hi>為陳渉將軍有功非罪而誅漢文追封其孫為諸侯因以為氏世本云有熊氏之後為詹葛氏齊人語訛以詹</hi>
<hi>葛為諸葛</hi>蓼氏<hi>偃姓臯陶之後文五年楚滅之今夀/州霍邱即其地也子孫以國為氏</hi>黄氏<hi>嬴姓</hi>
<hi>陸終之後受封於黄今光州定城西十二里有黄國故城在楚與國也僖十二年為楚所滅于孫以國為氏亦</hi>
<pb n="KR2d0006_WYG_031-29a"/>
<hi>嬴姓十四氏之一也楚有春申君黄歇也</hi>權氏<hi>芉姓顓帝之後唐表云子姓商武丁之裔杜預云南郡當</hi>
<hi>陽東南有權城當陽𨽻荆門軍今其地名權口楚武王滅權子孫為權氏或云楚武王使鬬緡尹權因以為氏</hi>
<hi>秦滅楚遷大姓於隴西因居天水</hi>江氏<hi>舊云汝南安陽縣江亭按此在信陽縣之東南新息縣之西安</hi>
<hi>陽故城是也嬴姓之國顓帝元孫伯益之後也文四年楚滅之子孫以國為氏</hi>顓臾氏<hi>風姓伏羲氏之</hi>
<hi>後魯附庸國主東䝉及濟水之祀任宿湏句顓臾四國近濟水故祀濟舊有顓臾縣隨省入費縣今潁沂州故</hi>
<hi>顓臾城在費西北八十里子孫以國為氏或去顓為臾氏晉大夫臾駢是其族或去臾為顓氏及顓帝支孫亦</hi>
<hi>為顓氏陳大夫顓孫仲尼弟子有顓孫師字子張神仙傳有太元女顓和顓或作□</hi>鄶氏<hi>房姓即鄶仲之</hi>
<hi>國本祝融之墟在溱洧之間為鄭武公所并遂為新鄭今新鄭縣東北三十五里有古鄶城是也子孫以國為</hi>
<pb n="KR2d0006_WYG_031-29b"/>
<hi>氏宋朝有鄶士隆登進士第又有鄶唐越州人或去邑為㑹氏又風俗通云陸終之子㑹乙之後䢵姓有武陽</hi>
<hi>令㑹炳</hi>英氏<hi>偃姓臯陶之後以國為氏漢有英布為九江王望出晉陵宋朝登科英秉臣洪州人</hi>六<lb/>
氏<hi>偃姓臯陶之後文五年楚滅之今廬江故六城是也子孫以國為氏</hi>莘氏<hi>姒姓夏后啓封支子于莘</hi>
<hi>亦曰有莘氏後世以國為氏宋朝莘融舉進士錢塘人望出天水</hi>辛氏<hi>即莘氏也莘辛聲相近遂為辛</hi>
<hi>氏周太史辛甲文王封之於長子有辛俞美為昭王友秦有將軍辛騰家中山苦陘㑹孫蒲漢初以豪族徙隴</hi>
<hi>西狄道又有項亶賜姓辛氏又計然本辛氏改為計氏宋朝有辛仲甫為太子少傳</hi>謝氏<hi>姜姓炎帝之裔</hi>
<hi>申伯以周宣王舅受封於謝今兗州龔邱縣謝城是也後失爵以國為氏焉魯有謝息漢有謝𢎞謝弼謝該</hi>
射氏<hi>三輔决録云後漢末鴻臚謝服天子以為將軍出征姓謝名服不祥改姓射名咸咸子登援登蜀郡</hi>
<pb n="KR2d0006_WYG_031-30a"/>
<hi>太守援中郎將又吳有射慈</hi>偪陽氏<hi>妘姓祝融之孫陸終第四子求言之後為晉所滅今沂州承縣</hi>
<hi>有偪陽氏</hi>封氏<hi>姜姓炎帝裔孫鉅為黄帝師胙土命氏至夏后氏之世封父列為諸侯今開封府封邱有</hi>
<hi>封父亭即封父所都之地至周失國子孫為齊大夫遂居渤海蓨縣裔孫岌後漢侍中凉州刺史又有賁氏改</hi>
<hi>為封氏代姓也望出武陵宋元符登科有封賡大觀登科有封祥懷州人</hi>呂氏<hi>姜姓侯爵炎帝之後也虞</hi>
<hi>夏之際受封為諸侯或言伯夷佐禹有功封於呂今蔡州新蔡即其地也歴夏商不墜至周穆王呂侯入為司</hi>
<hi>寇或言宣王時改呂為甫然呂甫聲相近未必改也故又有甫氏出焉呂望相武王呂姜為衞莊公妃其時呂</hi>
<hi>國猶存故也呂望封齊之後本國微弱為宋所并故宋有呂封人樂懼呂封人華豹又晉有呂氏出於魏氏未</hi>
<hi>知其以字以邑與漢有單父呂公女為髙帝后封臨泗侯又後魏有比邱氏改為呂氏代姓也</hi>仇吾氏<lb/>
<pb n="KR2d0006_WYG_031-30b"/>
<hi>韓子云仇吾國為智伯所滅因氏焉或作仇繇</hi>祝氏<hi>已姓黄帝之後周武王封黄帝之裔于祝祝阿祝邱</hi>
<hi>是其地祝因氏焉鄭有祝聃衞有祝鮀祝龜或云祝史之後以官為氏又有叱盧氏改為祝氏</hi>
　　周不得姓之國<lb/>
萊氏<hi>子爵其俗夷故亦謂之萊夷今登州黄縣東南二十五里有故黄城是萊子國襄六年齊滅之子孫</hi>
<hi>以國為氏晉有大夫萊駒漢有萊章</hi>賴氏<hi>子爵今蔡州襃信有賴亭即其地也昭四年為楚所滅子孫以</hi>
<hi>國為氏漢有交趾太守賴先蜀有零陵太守賴文唐有光禄大夫賴文雅宋初有畫工賴祚又有賴克紹登進</hi>
<hi>士第望出南康潁川河南</hi>譚氏<hi>子爵莊十年齊滅之今齊州歴城有古譚城子孫以國為氏急就章漢有</hi>
<hi>譚平定巴南六姓有譚氏盤瓠之後也</hi>覃氏<hi>本譚或去言為覃梁有東南寧州刺史覃無克又音尋今</hi>
<pb n="KR2d0006_WYG_031-31a"/>
<hi>嶺南多此姓焉宋登科覃日嚴開州人</hi>弦氏<hi>江黄道栢之姻杜預云在弋陽[車*犬]縣東南按古[車*犬]城今在</hi>
<hi>光州仙居北四十里僖五年楚滅之子孫以國為氏又鄭有商人弦髙齊有大夫弦多弦施漢有博士弦訢</hi>
戴氏<hi>開封封邱縣戴城是其國隠十年鄭人伐取之或云舊考城縣是為宋人所滅改名穀城子孫以國</hi>
<hi>為氏又宋戴公之後亦為戴氏是以諡為氏者漢有信都太傅戴徳九江太守戴聖子父修禮記後漢有司徒</hi>
<hi>戴渉戴良戴憑戴就晉有戴逵南史有戴顒戴法興戴僧静宋世有戴興為定武軍節度使望出廣陵清河</hi>
載氏<hi>疑即戴之後也漢有載戴宋太平登科有載永</hi>項氏<hi>或言姬姓之國故城在陳州項城縣東北</hi>
<hi>一里為齊所滅子孫以國為氐項槖八嵗孔子師之又漢賜姓劉氏周賜姓辛氏望出遼西</hi>暴氏<hi>一音</hi>
<hi>瀑暴公周卿士見毛詩風俗通暴辛公周諸侯也秦有將軍暴薦漢御史大夫暴勝之字公子河東人後魏有</hi>
<pb n="KR2d0006_WYG_031-31b"/>
<hi>暴顯魏郡人也</hi>陽氏<hi>其國近齊閔二年齊人遷之子孫以國為氏或言周景王封少子於陽樊而以為陽</hi>
<hi>國誤矣陽樊周畿内之邑晉有陽處父魯有陽氏楚有陽氏芉姓</hi>冀氏<hi>左𫝊冀國今晉州冀氏縣也子</hi>
<hi>孫以國為氏晉滅冀為郤氏食邑冀苪之子孫以邑為氏宋朝冀膺登進士第并州人望出渤海</hi>牟氏<lb/>
<hi>風俗通云牟子國祝融之後望出鉅鹿宋登科牟景先陳州人牟冲陵井監人牟企吉州人牟莘起梓州人又</hi>
<hi>蜀有牟氏善畫鷄</hi>鄟氏<hi>魯附庸國成六年魯取之子孫以國為氏去邑作專又作鱄刺客専諸亦作鱄</hi>
<hi>諸即其裔也</hi>鬲氏<hi>即有鬲之國今徳州平原有故鬲城在子孫以國為氏又商有賢人曰膠鬲子孫以</hi>
<hi>名為氏</hi>巢氏<hi>有巢氏之後堯時有巢父夏商有巢國其地在廬江子孫以國為氏左傳吳有巢牛臣後</hi>
<hi>漢有司空巢堪又巢元方著病源望出彭城宋朝登科有巢安上眉州人</hi>柏氏<hi>子爵風俗通柏皇氏之裔</hi>
<pb n="KR2d0006_WYG_031-32a"/>
<hi>又柏亮父顓帝師柏招帝嚳師柏景為周太僕柏國在今蔡州西平縣為楚所滅子孫以國為氏漢有柏英為</hi>
<hi>大鴻臚魏大將軍柏直晉宣帝柏夫人生趙王倫</hi>軫氏<hi>左傳軫國在楚之東楚屈瑕將盟貳軫注云二</hi>
<hi>國也</hi>絞氏<hi>左傳絞國在隨唐之南漢光武時山陽盗長佼强佼即絞也後人以為氏故更从人</hi>貳氏<lb/>
<hi>或言姬姓左傳楚屈瑕將盟貳軫並小國也貳國在隨州南</hi>
　　夏商以前國<lb/>
程氏<hi>伯爵風姓重黎之後也重為火正裔孫封於程洛陽上有程聚即其地也至周宣王時程伯休父失</hi>
<hi>其官守以諸侯入為王司馬又晉有程鄭程嬰漢有程不識魏有程昱吳有程普宋朝自開國之始年有程浩</hi>
<hi>然登科自是程氏世有人焉</hi>崇氏<hi>商時侯國也其地在今永興鄠縣東崇侯虎不道周文王滅之子孫</hi>
<pb n="KR2d0006_WYG_031-32b"/>
<hi>以國為氏唐開元登科有崇穎宋朝登進士第崇大年吳郡人</hi>扈氏<hi>姒姓夏時諸侯也夏為扈商為崇扈</hi>
<hi>秦改為鄠今永興鄠縣北二十里有故扈城國亡子孫以國為氏漢有將軍扈輙又上郡太守扈育廣漢太守</hi>
<hi>扈商又有扈地于氏改為扈此虜姓也宋朝有扈䝉為尚書元豐登科扈垣大名人政和扈瑜河南人宣和有</hi>
<hi>扈拱</hi>房氏<hi>祁姓舜封堯子丹朱於房今蔡州遂平故吳房縣是也以楚後封吳王夫槩於此故謂之吳房</hi>
<hi>丹朱生陵後世國絶子孫以國為氏陵三十五世孫鐘周昭王時食采於靈夀生沈十二世孫漢常山太守雅</hi>
<hi>徙清河繹幕又屋引氏改為房虜姓也</hi>杜氏<hi>亦曰唐杜氏祁姓帝堯之後建國于劉為陶唐氏裔孫劉</hi>
<hi>累以能擾龍事孔甲故在夏為御龍氏在商為豕韋氏在周為唐杜氏成王滅唐而封叔虞乃遷唐氏於杜是</hi>
<hi>為杜伯今永興長安縣南十里有下杜猶有杜伯冢在至宣王滅其國以為大夫杜伯無罪被殺子孫分適諸</hi>
<pb n="KR2d0006_WYG_031-33a"/>
<hi>侯居杜城者為杜氏在魯有杜洩避季平子之難奔於楚生大夫綽又後魏有獨孤渾氏改為杜氏代北姓之</hi>
<hi>杜也</hi>箕氏<hi>子姓箕子之國商畿内諸侯杜預云太原陽邑縣南有箕陽邑隋改曰大谷今𨽻太原武王克</hi>
<hi>商改封箕子於朝鮮其地後為晉邑漢有西華令箕堪臧荼相箕肆</hi>密須氏<hi>世本商時姞姓之國今涇</hi>
<hi>州靈臺有密康公墓或云涇州保定有隂密城是也子孫以國為氏或去密為須氏魏有湏賈漢有湏無或去</hi>
<hi>須為宻氏仲尼弟子宻不齊</hi>寒氏<hi>夏時諸侯寒浞之後或言周武王子寒侯之後且寒浞為夏諸侯矣</hi>
<hi>周無寒國今濰州東二十三里寒亭是也其後以國為氏望出尋陽</hi>過氏<hi>夏時諸侯澆之國也亦曰有過</hi>
<hi>氏少康滅之今萊州掖縣北有過鄉子孫以國為氏漢有兖州刺史過急急就章有過説宋朝有尚書郎過勉</hi>
<hi>登科有過詡急建昌人又過勸望出髙平</hi>庸氏<hi>商時侯國周武王時來助伐紂今房州西二百五十里故</hi>
<pb n="KR2d0006_WYG_031-33b"/>
<hi>上庸城是文十六年楚滅之子孫以國為氏漢有庸光又有膠東庸生</hi>戈氏<hi>夏時諸侯<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>之國也少康</hi>
<hi>滅之其地在宋鄭之間子孫以國為氏</hi>邶氏<hi>亦作鄁亦作背即商都也武王伐紂分其地為三監自紂</hi>
<hi>城而東謂之邶漕邶地也封紂子武庚於此以霍叔尹之及三監叛周公伐之而并其地為衞邶國徃徃自此</hi>
<hi>亡矣子孫以國為氏</hi>鄘氏<hi>即商都之地武王伐紂分其地為三監自紂城而南謂之鄘楚邱鄘地也管叔</hi>
<hi>尹之及三監叛周公伐之而并其地為衞鄘國徃徃自此絶矣子孫以國為氏</hi>鑄氏<hi>風俗通鑄國堯後公</hi>
<hi>子譜云姬姓杜預云濟北蛇邱縣按蛇邱後為乗邱唐省入鉅野今濟州治左傳臧宣叔娶於鑄氏</hi>邳氏<lb/>
<hi>符悲切風俗通云奚仲為夏車正自薛封邳今泗州故下邳郡即其地也公子譜云邳國商諸侯按奚仲本封</hi>
<hi>薛既遷于邳則以邳為薛而舊名不廢故子孫亦以為氏後漢二十八將有衞尉信都邳彤</hi>觀氏<hi>去聲</hi>
<pb n="KR2d0006_WYG_031-34a"/>
<hi>又平聲姒姓侯爵左傳云夏有觀扈皆同姓之國至商失國子孫以國為氏今澶州有觀城是其地也楚有觀</hi>
<hi>氏</hi>褒氏<hi>姒姓之國禹之後也今興元府褒城是其地周幽王后褒姒河南官氏志逹勃氏改為褒氏</hi>
緡氏<hi>夏時諸侯子孫以國為氏今濟州金鄉有古緡城姓苑有緡氏</hi>岐氏<hi>周故都也今鳯翔岐山是</hi>
<hi>也太王居之至文王始遷于豐其支庻留岐故為岐氏又古有岐伯為黄帝師望出安化趙郡宋端拱登科有</hi>
<hi>岐賁</hi>仍氏<hi>即有仍氏夏之諸侯后相娶/有仍氏生少康以國為氏</hi>奄氏<hi>風俗通云奄國號即商奄</hi>
<hi>也魯地衞祝佗曰因商奄之民以命伯禽今兗州有奄城尚書成王既踐奄左傳秦大夫奄息其後也望出内</hi>
<hi>黄</hi>䨇氏<hi>顓帝之後封於䨇䝉城其後因以命/氏焉宋朝有尚書郎䨇漸無為軍人</hi>武羅氏<hi>夏時</hi>
<hi>侯國之後</hi>吾氏<hi>己姓夏之諸侯昆吾氏之後也昆吾為夏伯其地即濮陽縣唐武徳四年析置昆吾縣是</hi>
<pb n="KR2d0006_WYG_031-34b"/>
<hi>其地也八年復省入濮陽漢有廣陵令吾扈晉有交州刺史吾彦吳人也吳有吾粲</hi>昆氏<hi>己姓夏之諸侯</hi>
<hi>昆吾氏之後也齊有昆辨見戰國䇿</hi>昆吾氏<hi>世本古已姓之國夏時諸侯伯祝融氏之後</hi>梅氏<lb/>
<hi>商紂時有梅伯以國為氏宋朝有梅詢龍圖閣學士族子堯臣有詩名宣城人</hi>癸北氏<hi>國名女為舜妃</hi>
雷氏<hi>方雷氏之後女為黄帝妃生元枵盖古諸侯之國後漢有雷義又有雷次宗蜀有將軍雷同吳陸抗</hi>
<hi>傳有宜都太守雷譚</hi>元氏<hi>風俗通云元都古諸侯/國也子孫以國為氏</hi>㝠氏<hi>史記云姒姓之國子</hi>
<hi>孫以國為氏漢有㝠都為丞相史治公羊春秋疏廣弟子</hi>斟氏<hi>曹姓亦作斟尋氏亦作斟灌氏亦作斟戈</hi>
<hi>氏亦作介斟氏並夏諸侯以國為氏皆祝融之裔國語注曰曹姓之别也姓纂云斟尋斟灌並姒姓斟戈禹後</hi>
<hi>亦姒姓介斟杜預云夏同姓</hi>䣙氏<hi>普肯切穆天子傳䣙伯/綮之後國在虞芮之間</hi>用氏<hi>風俗通古</hi>
<pb n="KR2d0006_WYG_031-35a"/>
<hi>有用國漢有髙唐令用虬名士録有髙士用羽</hi>摯氏<hi>風俗通摯疇古諸侯國也見毛詩周有摯荒或言帝</hi>
<hi>嚳子摰之後漢貨殖傳有茂陵摯綱</hi>允氏<hi>風俗通云夏時/侯國子孫氏焉</hi>灌氏<hi>亦作斟灌氏風俗通</hi>
<hi>斟灌氏夏諸侯也子孫氏焉又有張氏冒灌氏</hi>廖氏<hi>亦作飂並力救切今呼為料風俗通古有廖叔安左</hi>
<hi>傳作飂盖其後也漢有廖顗為鉅鹿太守今衡山南劒多廖氏或言周文王子伯廖之後</hi>竹氏<hi>姜姓孤竹</hi>
<hi>君成湯封之遼西至伯夷叔齊有讓國之賢子孫以竹為氏後漢竹曽為下邳伯又擬陽侯竹晏並東莞人宋</hi>
<hi>朝有竹滋登進士第開州人也</hi>郅氏<hi>音質風俗通郅商時侯國也見毛詩漢有濟南太守郅都入酷吏傳</hi>
<hi>宋朝登科郅之邵延安人</hi>習氏<hi>風俗通云習國名漢有習響為陳相晉衡陽太守習鑿齒著漢晉春秋五</hi>
<hi>十四卷襄陽人</hi>西陵氏<hi>古侯國也黄帝娶西陵氏女為妃名纍祖春秋時有西陵髙為大夫</hi>安陵<lb/>
<pb n="KR2d0006_WYG_031-35b"/>
氏<hi>戰國䇿安陵小國侯也其後氏之安陵纒楚王妃</hi>甲父氏<hi>古諸侯以國為氏今單州有甲父城</hi>
<hi>漢有侍御史甲父沮</hi>有窮氏<hi>古諸侯國也至/后羿簒夏后相</hi>有扈氏<hi>夏諸侯國夏為扈商為崇</hi>
<hi>其地在今永興鄠縣北二十里姓氏英賢傳曰有扈氏今為𢎞農人</hi>蒲姑氏<hi>商諸侯居齊地</hi>西王<lb/>
氏<hi>新序子夏曰禹學于西王國</hi>孤竹氏<hi>商之諸侯也夷齊讓國其後遂以國氏</hi>封父氏<lb/>
<hi>夏商國名鄭有封父真為大夫</hi>終利氏<hi>嬴姓與/秦同姓</hi>夙沙氏<hi>英賢傳曰炎帝時侯國左傳宦</hi>
<hi>者夙沙衞</hi>秣氏<hi>秣陽國也/以國為氏</hi>末氏<hi>本秣氏避難去禾/今秣陵是其後也</hi>栢成氏<hi>風俗</hi>
<hi>通栢成子髙堯時諸侯也</hi>顧氏<hi>已姓伯爵夏商之諸侯今濮州范縣東南二十八里有故顧城是其地也</hi>
<hi>子孫以國為氏又顧氏譜云越王勾踐七代孫閩君揺漢封東甌揺别封其子為顧余侯漢初居㑹稽亦為顧</hi>
<pb n="KR2d0006_WYG_031-36a"/>
<hi>氏漢有荆州刺史顧容晉有顧恱之愷之</hi>阮氏<hi>商之諸侯國在岐渭之間周文王侵阮徂共見於詩子孫</hi>
<hi>以國為氏後漢有巴吾令阮敦阮氏惟盛於晉宋</hi>共氏<hi>亦作恭商末侯國今河内共城即其地也文王</hi>
<hi>侵阮徂共其子孫以國為氏晉有左行共華或言共氏共叔叚之後也又晉太子申生諡恭君其後以為氏此</hi>
<hi>皆以諡為氏者</hi>龔氏<hi>左傳晉大夫龔堅漢渤海太守龔遂後漢巴郡蠻酋有龔氏</hi>
　臣謹按項羽傳義帝柱國共敖顔師古云共讀曰龔<lb/>
　龔即共也籕文从龍又按後漢巴郡蠻酋羅朴督鄂<lb/>
　度夕龔凡七姓是巴蠻亦有龔氏<lb/>
洪氏<hi>本共氏因避仇改為洪豫章有𢎞氏因避宋朝諱亦改為洪</hi>苑氏<hi>亦作宛狀云商武丁子先</hi>
<pb n="KR2d0006_WYG_031-36b"/>
<hi>受封於苑因以為氏或音怨非也左傳齊有苑何忌衞有苑春鄭有苑射大漢有太山太守苑康下邳相苑暹</hi>
<hi>吳興太守苑方望出范陽南唐有苑文宋朝有登科苑鈞苑湛並潁昌府人</hi>逄氏<hi>音龎商諸侯封於齊</hi>
<hi>土至商周之間有蒲姑氏代之至武王伐商而後封太公焉其地在今臨淄古有逄䝉善射齊大夫有逄丑父</hi>
<hi>後漢處士逢萌宋朝有尚書郎逢冲齊人望出北海譙國又宻州逢序開州逢汝舟並登科</hi>彭氏<hi>即大</hi>
<hi>彭之國在商時為諸侯伯古祝融氏之後有陸終氏六子第三子彭祖建國于彭子孫以國為氏又彭亦為姓</hi>
<hi>國語云祝融之後八姓已董彭秃妘斟曹芈周滅之楚有大夫彭仲爽彭名漢有梁王彭越大司馬彭宣後漢</hi>
<hi>有彭寵望出宜春</hi>韋氏<hi>亦曰豖韋氏風姓杜預云彭商之伯國今滑州韋城即其地能豢龍故韋城古</hi>
<hi>城内有豢龍井尚存按唐表云顓帝孫大彭為夏諸侯少康之世封其别孫元哲于豕韋大彭豕韋迭為商伯</hi>
<pb n="KR2d0006_WYG_031-37a"/>
<hi>周赧王時始失國徙居彭城以國為氏然元哲之名無所經見春秋時自無韋國何得至赧王也韋伯遐二十</hi>
<hi>四世孫孟為漢楚王傅去位徙居魯國鄒縣</hi>
　　夷狄之國<lb/>
狄氏<hi>周文王封少子於狄城因氏焉或言成王封母弟孝伯於狄城其地在今慈州魯大夫有狄<graphic n="KR2791" url="https://raw.githubusercontent.com/kanripo/KR-Gaiji/master/images/KR2791.png" mimeType="image/png"/>彌古</hi>
<hi>賢人有狄儀仲尼弟子有狄黒衞人也裔孫漢博士狄山</hi>白狄氏<hi>狄之别種杜預云故河西郡有白狄</hi>
<hi>部</hi>翟氏<hi>亦作狄音宅又音狄祁姓黄帝之後世居翟地國語云翟國為晉所滅子孫以國為氏秦有翟</hi>
<hi>僂新魏有翟黄漢文景時廷尉翟公下邽人望出南陽</hi>代氏<hi>古代君翟國也在常山北今代州是也稱</hi>
<hi>王為趙襄子所滅其遺族以代為氏史記趙有代舉漢有京兆尹代武宋朝有代淵登進士第</hi>路氏<hi>路舊</hi>
<pb n="KR2d0006_WYG_031-37b"/>
<hi>作潞國語潞洛泉余滿赤狄别種隗姓子爵其地在今上黨潞縣宣十五年晉滅之子孫以國為氏姓纂云炎</hi>
<hi>帝之後黄帝封其支子於潞春秋時潞子嬰兒是也唐表正姬姓帝摯子元元堯封於中路歴虞夏稱侯又有</hi>
<hi>沒路真氏改為路</hi>戎氏<hi>隠公㑹戎于潛之戎也杜預云陳留濟陽縣東南有戎城漢功臣有栁邱侯戎</hi>
<hi>賜宣帝媫妤戎氏生中山哀王望出江陵扶風</hi>支氏<hi>石趙司空支雄𫝊云其先月支胡人也實西域之國</hi>
<hi>晉有髙僧支遁字道林天竺人後趙有司空支雄唐有武寧節度使支祥宋朝有支允文太平興國登科又支</hi>
<hi>詠華州人</hi>驪氏<hi>左傳驪戎國之後在昭應縣按昭應縣古新豐縣唐改昭應宋太中祥符改臨潼縣東二</hi>
<hi>十四里有驪戎故城</hi>卑氏<hi>卑耳國之後或云鮮卑種/類漢有右北平太守卑躬</hi>廬氏<hi>亦作盧音通廬</hi>
<hi>子戢黎之後此南蠻也今襄州有中廬即其地</hi>郍氏<hi>風俗通朝郍東夷也其後單姓郍氏後燕録遼西太</hi>
<pb n="KR2d0006_WYG_031-38a"/>
<hi>守郍頡西魏有揚州刺史郍椿望出丹陽天水</hi>甌氏<hi>亦作歐東甌王之後也甌冶子吳人善鑄劒</hi>安<lb/>
氏<hi>安息王子入侍遂為漢人故其族出凉州風俗通漢有安成廬山記吳有安髙唐賜抱玉為李氏其餘即</hi>
<hi>安氏也望出姑臧河内</hi>瞞氏<hi>風俗通云荆蠻之後本姓蠻音訛遂為瞞氏左傳有司徒瞞成</hi>蠻氏<lb/>
<hi>芉姓荆之後因氏焉</hi>羌氏<hi>晉石氏/將羌廸</hi>鼔氏<hi>鼔子鳶鞮之後也白狄别種今祁州鼓城縣是其地</hi>
<hi>也</hi>米氏<hi>西域米國之人也唐有供奉歌者米/嘉榮五代米至誠望出隴西髙平</hi>滿氏<hi>國語潞洛</hi>
<hi>泉余滿皆赤狄隗姓風俗通荆蠻有瞞氏音舛為滿氏漢有滿昌宋朝登科滿中正滿中行開封人滿執中滿</hi>
<hi>周揚州人</hi>竺氏<hi>本天竺之人後漢歸中國而稱竺氏竺固為後漢侍中西平侯或言後漢竺晏本姓竹避</hi>
<hi>仇加二此謬論也宋朝竺貺舉進士</hi>落氏<hi>風俗通云臯落氏翟國也此赤翟别種其地在今絳州垣縣漢</hi>
<pb n="KR2d0006_WYG_031-38b"/>
<hi>有落下閎巴郡人撰太初歴</hi>洛氏<hi>即落氏落下閎亦去草後魏書宦者洛齊又有洛子淵為虎賁</hi>淮<lb/>
夷氏<hi>姓纂云准夷小國入周因氏焉其地今淮甸</hi>臯落氏<hi>姬姓東山臯落氏赤狄别種今絳州</hi>
<hi>垣縣西北六十里有臯落城</hi>義渠氏<hi>風俗通義渠狄國為秦所滅因氏焉漢書光禄大夫義渠安國</hi>
西申氏<hi>瑞應圖周成王時西申國獻鳯留中國因氏焉</hi>
　　以郡國為氏<lb/>
　　漢郡國<lb/>
紅氏<hi>楚元王交子劉富初封休侯後更封紅侯曽孫無子國絶攴庻或以國為氏</hi>蘄氏<hi>姓苑云蘄</hi>
<hi>春秋之後也漢有𢎞農太守蘄良</hi>番氏<hi>番音婆見姓苑吳苪/封番君支孫氏焉</hi>郴氏<hi>芈姓楚懷</hi>
<pb n="KR2d0006_WYG_031-39a"/>
<hi>王孫心號義帝都郴子孫氏焉晉陶侃别傳有江夏郴寳</hi>鄮氏<hi>姓纂云越人以郡為姓今明州鄮縣是也</hi>
東陽氏<hi>見姓苑此出於東陽郡也</hi>東陵氏<hi>風俗通東陵侯邵平子孫氏焉又齊景公時有隠居</hi>
<hi>東陵因以為氏又東陵聖母廣陵人適杜氏</hi>櫟陽氏<hi>風俗通後漢景丹封櫟陽侯丹曽孫分避亂隴</hi>
<hi>西因封為氏焉</hi>周陽氏<hi>漢書淮南王舅趙兼受封周陽侯子由為河東尉因父封為周陽氏由入酷吏</hi>
<hi>傳郭頒世語云魏文帝時有周陽成能占異</hi>信都氏<hi>風俗通云張敖尚漢魯元公主封於信都因氏</hi>
<hi>焉一云本申屠氏古者信申音同故為信都北齊有信都芳</hi>冠軍氏<hi>漢霍去病封冠軍侯其後氏焉</hi>
<hi>晉有太傳東海王參軍冠軍夷見太傳佐史簿</hi>武彊氏<hi>漢二十八將王梁封武彊侯因氏焉</hi>廣武<lb/>
氏<hi>漢廣武君李左車因封氏焉</hi>
<pb n="KR2d0006_WYG_031-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷二十六<lb/>
</p>
<p>
</p>
  </div>
</body>
</text>
</TEI>
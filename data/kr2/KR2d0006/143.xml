<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百二十二</head> <lb/>
    <p>
<pb n="KR2d0006_WYG_143-1a"/>
欽定四庫全書<lb/>
　通志卷一百二十二<lb/>
　　宋　右　廸　功　郎　鄭　樵　漁　仲　撰<lb/>
　列傳第三十五<lb/>
　晉<lb/>
　　魏舒　李憙　劉寔<hi>弟智</hi>髙光　王渾<hi>子濟</hi>王濬　唐<lb/>
　　彬　山濤<hi>子簡遐簡子</hi>王戎<hi>從弟衍郭衍弟澄    舒</hi>樂廣　鄭袤<lb/>
　　<hi>子黙球黙子</hi>李允　盧欽<hi>子浮/子志</hi>　<hi>弟珽諶珽/志子</hi>華表<hi>子廙  廙</hi>
<pb n="KR2d0006_WYG_143-1b"/>
　　<hi>子恒嶠恒弟</hi>石鑒　温羡<lb/>
魏舒字陽元任城樊人也少孤為外家寗氏所飬寗氏<lb/>
起宅相宅者云當出貴甥外祖母以魏氏甥小而慧意<lb/>
謂應之舒曰當為外氏成此宅相久乃别居身長八尺<lb/>
二寸姿望秀偉飲酒石餘而遲鈍質朴不為鄉親所重<lb/>
從叔父吏部郎衡有名當世亦不之知使守水碓每嘆<lb/>
曰舒堪數百户長我願畢矣舒亦不以介意不修常人<lb/>
之節不為皎厲之事每欲容才長物終不顯人之短性<lb/>
<pb n="KR2d0006_WYG_143-2a"/>
好騎射着韋衣入山澤以漁獵為事惟太原王乂謂舒<lb/>
曰卿終為台輔然今未能令妻子免飢寒吾當助卿營<lb/>
之常振其匱乏舒受而不辭舒嘗詣野王主人妻夜産<lb/>
俄而聞車馬之聲相問曰男也女也曰男書之十五以<lb/>
兵死復問寢者為誰曰魏公舒後十五載詣主人問所<lb/>
生兒何在曰因條桑為斧傷而死舒自知當為公矣年<lb/>
四十餘郡上計掾察孝亷宗黨以舒無學業勸令不就<lb/>
可以為髙耳舒曰若試而不中其負在我安可虚竊不<lb/>
<pb n="KR2d0006_WYG_143-2b"/>
就之髙以為已榮乎遂自課百日習一經因而對䇿升<lb/>
第除澠池長遷浚儀令入為尚書郎時欲沙汰郎官非<lb/>
其才者罷之舒曰吾即其人也襆被而出同僚素無清<lb/>
論者皆有愧色談者稱之累遷後將軍鍾毓長史毓每<lb/>
與參佐射舒常為畫籌而已後遇朋人不足以舒滿數<lb/>
毓初不知其善射舒容範閑雅發無不中舉坐愕然莫<lb/>
有敵者毓嘆而謝曰吾不足以盡卿才有如此射矣豈<lb/>
一事哉轉相國參軍封劇陽子府朝碎務未嘗見是非<lb/>
<pb n="KR2d0006_WYG_143-3a"/>
至於廢興大事衆人莫能斷者舒徐為籌之多出衆議<lb/>
之表文帝深器重之每朝會坐罷目送之曰魏舒堂堂<lb/>
人之領神也遷宜陽滎陽二郡太守甚有聲稱徴拜散<lb/>
騎常侍出為冀州刺史在州三年以簡惠稱入為侍中<lb/>
武帝以舒清素特賜絹百疋遷尚書以公事當免官詔<lb/>
以贖論舒三娶妻皆亡是歳自表乞假還本郡葬妻詔<lb/>
賜葬地一頃錢五十萬太康初拜右僕射舒與衛瓘山<lb/>
濤張華等以六合混一宜用古典封禪東嶽前後累陳<lb/>
<pb n="KR2d0006_WYG_143-3b"/>
其事帝謙讓不許以舒為左僕射領吏部舒上言令選<lb/>
六宫聘以玉帛而舊使御府丞奉聘宣成嘉禮贄重使<lb/>
輕以為拜三夫人宜使卿九嬪使五官中郎將美人良<lb/>
人使謁者於典制為𢎞有詔詳之衆議異同遂寢加右<lb/>
光禄大夫儀同三司及山濤薨以舒領司徒有頃即真<lb/>
舒有威重徳望禄賜散之九族家無餘財陳留周震累<lb/>
為諸府所辟辟書既下公輒䘮亡僉號為殺公掾莫有<lb/>
辟者舒乃命之而竟無患識者以此稱其逹命以年老<lb/>
<pb n="KR2d0006_WYG_143-4a"/>
每稱疾遜位中復暫起署兖州中正尋又稱疾尚書左<lb/>
丞郤詵與舒書曰公久疾小差視事是也唯上所念何<lb/>
意起訖還卧屈身廽法甚失具瞻之望公少立巍巍一<lb/>
旦棄之可不惜哉舒稱疾如初後以災異遜位帝不聽<lb/>
後因正旦朝罷還第表送章綬帝手詔敦勉而舒執意<lb/>
彌固乃詔舒以劇陽子就第位儀同三司禄賜如前几<lb/>
杖不朝賜錢百萬牀帳簟褥自副以舎人四人為劇陽<lb/>
子舎人置官騎十人使光禄勲奉䇿主者詳案典禮令<lb/>
<pb n="KR2d0006_WYG_143-4b"/>
皆如舊制於是賜安車駟馬門施行馬舒為事必先行<lb/>
而後言遜位之際莫有知者時論以為晉興以來三公<lb/>
能辭榮善終者未之有也司空衛瓘與舒書曰每與足<lb/>
下共論此事日日未果可謂瞻之在前忽焉在後矣太<lb/>
熙元年薨時年八十二帝甚傷悼賵賻優厚諡曰康子<lb/>
混字延廣清惠有才行為太子舍人年二十七先舒卒<lb/>
朝野咸為舒悲惜舒每哀慟退而嘆曰吾不及莊生逺<lb/>
矣豈以無益自損乎於是終服不復哭詔曰舒惟一子<lb/>
<pb n="KR2d0006_WYG_143-5a"/>
薄命短折舒告老之年處窮獨之苦每念怛然為之嗟<lb/>
悼乃給陽燧四望繐牎户皂輪車牛一乘庻出入觀望<lb/>
或足散憂也以庻孫融嗣又早卒從孫晃嗣<lb/>
李憙字季和上黨銅鞮人也父佺漢大鴻臚憙少有髙<lb/>
行愽學研精與北海管寧以賢良徴不行累辟三府不<lb/>
就宣帝復辟憙為太傅屬固辭疾郡縣扶輿上道時憙<lb/>
母疾篤乃竊踰泫氏城而徒還遂遭母䘮論者嘉其志<lb/>
節後為并州别駕時驍騎將軍秦朗過并州州將畢軌<lb/>
<pb n="KR2d0006_WYG_143-5b"/>
敬焉令乘車至閣憙固諫以為不可軌不得已從之景<lb/>
帝輔政命憙為大將軍從事中郎憙到引見謂憙曰昔<lb/>
先公辟君而君不應今孤命君而君至何也對曰先公<lb/>
以禮見待憙得以禮進退明公以法見繩憙畏法而至<lb/>
帝甚重之轉司馬尋拜右長史從討毌邱儉還遷御史<lb/>
中丞當官正色不憚彊禦百僚震肅焉薦樂安孫璞亦<lb/>
以道德顯時人稱為知人尋遷大司馬以公事免司馬<lb/>
佃為寧北將軍鎮鄴以憙為軍司頃之除涼州刺史加<lb/>
<pb n="KR2d0006_WYG_143-6a"/>
揚威將軍假節領護羌校尉綏御華夷甚有聲績羌虜<lb/>
犯塞憙因其隙㑹不及啓聞輒以便宜出軍深入遂大<lb/>
剋獲以功重免譴時人比之漢朝馮甘焉於是請還許<lb/>
之居家月餘拜冀州刺史累遷司𨽻校尉及魏帝告禪<lb/>
于晉憙以本官行司徒事副太尉鄭冲奉䇿泰始初封<lb/>
祁侯憙上言故立進令劉友前尚書山濤中山王睦故<lb/>
尚書僕射武陔各占官三更稲田請免濤睦等官陔已<lb/>
亡請貶諡詔曰犮侵刻百姓其考竟以懲邪佞濤等不<lb/>
<pb n="KR2d0006_WYG_143-6b"/>
貳其過皆勿問憙亢志在公當官而行可謂邦之司直<lb/>
矣其申敕羣僚各慎所司寛宥之恩不可數遇也憙為<lb/>
二代司𨽻朝野稱之以公事免其年皇太子立以憙為<lb/>
太子太傅自魏明帝以後乆曠東宫制度廢闕官司不<lb/>
具詹事左右率庻子中舍人諸官並未置唯置衛率令<lb/>
典兵二傅并攝衆事憙在位累年訓導盡規遷尚書僕<lb/>
射拜特進光禄大夫以年老遜位詔憙因光禄之號改<lb/>
假金紫置官騎十人賜錢五十萬禄賜班禮一如三司<lb/>
<pb n="KR2d0006_WYG_143-7a"/>
門施行馬初憙為僕射時涼州虜㓂邊憙唱義遣軍討<lb/>
之朝士謂出兵不易虜未足為患竟不從之後虜果大<lb/>
縱逸涼州覆沒朝廷深悔焉以憙清素貧儉賜絹百疋<lb/>
及齊王攸出鎮憙上表諫諍辭甚懇切憙自歴仕雖清<lb/>
非異衆而家無儲糧親舊故人乃至分衣共食未嘗私<lb/>
以王官及卒追贈太保諡曰成子贊嗣少子儉字仲約<lb/>
歴左積弩將軍屯騎校尉儉子𢎞字世彦少有清節永<lb/>
嘉中歴給事黄門侍郎散騎常侍<lb/>
<pb n="KR2d0006_WYG_143-7b"/>
劉寔字子真平原髙唐人漢濟北惠王夀之後也父廣<lb/>
斥邱令寔少貧苦賣牛衣以自給然好學手約繩口誦<lb/>
書愽通古今清身㓗已行無瑕玷郡察孝亷州舉秀才<lb/>
皆不行以計吏入洛調為河南尹丞遷尚書郎廷尉正<lb/>
後歴吏部郎參文帝相國軍事封循陽子鍾會鄧艾之<lb/>
伐蜀也有客問寔曰二將其平蜀乎寔曰破蜀必矣而<lb/>
皆不還客問其故笑而不答竟如其言寔之先見皆此<lb/>
類也以世多進趣亷遜道廢乃著崇讓論以矯之辭多<lb/>
<pb n="KR2d0006_WYG_143-8a"/>
不録泰始初進爵為伯累遷少府咸寧中為太常轉尚<lb/>
書杜預之伐吳也寔以本官行鎮南軍司初寔妻盧氏<lb/>
生子躋而卒華氏將以女妻之寔弟智諫曰華氏類貪<lb/>
必破門户辭之不得竟㛰華氏而生子夏寔竟坐夏受<lb/>
賂免官頃之為大司農又以夏罪免寔每還州里鄉人<lb/>
載酒肉以候之寔難逆其意輒共啖之而返其餘或謂<lb/>
寔曰君行髙一世而諸子不能遵何不旦夕切磋使知<lb/>
過而自改邪寔曰吾之所行是所聞見不相祖習豈復<lb/>
<pb n="KR2d0006_WYG_143-8b"/>
教誨之所得乎世以寔言為當後起為國子祭酒散騎<lb/>
常侍愍懐太子初封廣陵王髙選師友以寔為師元康<lb/>
初進爵為侯累遷太子太保加侍中特進右光禄大夫<lb/>
開府儀同三司領冀州都督九年䇿拜司空遷太保轉<lb/>
太傅太安初寔以老病遜位賜安車駟馬錢百萬以侯<lb/>
就第及長沙成都之相攻也寔為軍人所掠潛歸鄉里<lb/>
惠帝崩寔赴山陵懐帝即位復授太尉寔自陳年老固<lb/>
辭不許左丞劉坦上言以為古之飬老以不事為優不<lb/>
<pb n="KR2d0006_WYG_143-9a"/>
以吏之為重謂宜聽寔所守三年詔寔以侯就第位居<lb/>
三司之上秩禄凖舊賜几杖不朝及宅一區國之大政<lb/>
就其諮訪歳餘薨時年九十一諡曰元寔少貧窶杖䇿<lb/>
徒行每所憇止不累主人薪水之事皆自營給及位望<lb/>
通顯每崇儉素不尚華麗嘗詣石崇家如厠見有綘紋<lb/>
帳裀褥甚麗兩婢持香囊寔便退笑謂崇曰誤入卿内<lb/>
崇曰是厠耳寔曰貧士未嘗得此乃更如他厠雖處榮<lb/>
寵居無第宅所得俸禄贍䘏親故雖禮教陵遲而行已<lb/>
<pb n="KR2d0006_WYG_143-9b"/>
以正䘮妻為廬杖之制終喪不御内輕薄者笑之寔不<lb/>
以介意自少及老篤學不倦雖居職務卷弗離手尤精<lb/>
三傳辨正公羊以為衛輒不應辭以王父命祭仲失為<lb/>
臣之節舉此二端以明臣子之體遂行於世又撰春秋<lb/>
條例二十卷有二子躋夏躋字㬌雲官至散騎常侍夏<lb/>
以貪汚棄放於世寔弟智字子房貞素有兄風少貧窶<lb/>
每負薪自給讀誦不輟竟以儒行稱歴中書黄門吏部<lb/>
郎出為潁川太守平原管輅嘗謂人曰吾與劉潁川兄<lb/>
<pb n="KR2d0006_WYG_143-10a"/>
弟語使人神思清發昏不假寐自此之外殆白日欲寢<lb/>
矣入為秘書監領南陽王師加散騎常侍遷侍中尚書<lb/>
太常著䘮服釋疑論多所辨明太康末卒諡曰成<lb/>
髙光字宣茂陳留圉城人魏太尉柔之子也光少習家<lb/>
業明練刑理初以太子舎人累遷尚書郎出為幽州刺<lb/>
史潁川太守是時武帝置黄沙獄以典詔囚以光歴世<lb/>
眀法用為黄沙御史秩與中丞同遷廷尉元康中拜尚<lb/>
書典三公曹時趙王倫簒逆光於其際守道貞全及倫<lb/>
<pb n="KR2d0006_WYG_143-10b"/>
賜死齊王冏輔政復以光為廷尉遷尚書加奉車都尉<lb/>
後從駕討成都王頴有功封延陵縣公邑千八百户于<lb/>
時朝廷咸推光明於用法故頻典理官惠帝為張方所<lb/>
逼幸長安朝臣奔散莫有從者光獨侍帝而西遷尚書<lb/>
左僕射加散騎常侍光兄誕為上官已等所用歴徐雍<lb/>
二州刺史誕性任放無倫次而决烈過人與光異操常<lb/>
謂光小節恒輕侮之光事誕愈謹帝既還洛陽時太弟<lb/>
新立重選傅訓以光為少傅加光禄大夫常侍如故及<lb/>
<pb n="KR2d0006_WYG_143-11a"/>
懐帝即位加光禄大夫金章紫綬與傅祗並見推崇尋<lb/>
為尚書令本官如故以疾卒贈司空侍中屬京洛傾覆<lb/>
竟未加諡子韜字子逺放佚無檢光為廷尉時韜受貨<lb/>
賕有司奏按之而光不知時人雖非光不能防閑其子<lb/>
以其用心有素不以為累初光詣長安留臺以韜兼為<lb/>
右衛將軍韜與殿省小人交通及光卒仍於喪中徃來<lb/>
不絶時東海王越輔政不朝覲韜知人心有望宻與太<lb/>
傅參軍姜頥京兆杜概等謀討越事泄伏誅<lb/>
<pb n="KR2d0006_WYG_143-11b"/>
王渾字元冲太原晉陽人也父昶魏司空渾沈雅有器<lb/>
量襲父爵京陵侯辟大將軍曹爽掾爽誅隨例免起為<lb/>
懐令參文帝安東軍事累遷散騎黄門侍郎散騎常侍<lb/>
咸熙中為越騎校尉武帝受禪加揚烈將軍遷徐州刺<lb/>
史時年荒歳饑渾開倉賑贍百姓頼之泰始初増封邑<lb/>
千八百户乆之遷東中郎將督淮北諸軍事鎮許昌數<lb/>
陳損益多見納用轉征虜將軍監豫州諸軍事假節領<lb/>
豫州刺史渾與吳接境宣布威信前後降附甚多吳將<lb/>
<pb n="KR2d0006_WYG_143-12a"/>
薛瑩魯淑衆號十萬淑向弋陽瑩向新息時州兵並放<lb/>
休息衆裁一旅浮淮潛濟出其不意瑩等不虞晉師之<lb/>
至渾撃破之以功封次子尚為關内侯遷安東將軍都<lb/>
督揚州諸軍事鎮夀春吳人大佃皖城圖為邊害渾遣<lb/>
揚州刺史應綽督淮南諸軍攻破之並破諸别屯焚其<lb/>
積穀百八十餘萬斛稲苖四千餘頃船六百餘艘渾遂<lb/>
陳兵東疆視其地形險易歴觀敵城察攻取之勢及大<lb/>
舉伐吳渾率師出横江遣參軍陳慎都尉張喬攻尋陽<lb/>
<pb n="KR2d0006_WYG_143-12b"/>
瀨鄉又撃吳牙門將孔忠皆破之獲吳將周興等五人<lb/>
又遣殄吳䕶軍李純據髙望城討吳將俞恭破之多所<lb/>
斬獲吳厲武將軍陳代平虜將軍朱明懼而來降吳丞<lb/>
相張悌大將軍孫震等率衆數萬指城陽渾遣司馬孫<lb/>
疇揚州刺史周浚撃破之臨陣斬二將及首虜七千八<lb/>
百級吳人大震孫皓司徒何植建威將軍孫晏送印節<lb/>
詣渾降既而王濬破石頭降孫皓威名益振明日渾始<lb/>
濟江登建鄴宫釃酒髙會自以先據江上破皓中軍按<lb/>
<pb n="KR2d0006_WYG_143-13a"/>
甲不進致在王濬之後意甚愧恨有不平之色頻奏濬<lb/>
罪狀時人譏之帝下詔曰使持節都督揚州諸軍事安<lb/>
東將軍京陵侯王渾督率所統遂逼秣陵令賊孫皓救<lb/>
䕶自衛不得分兵上赴以成西軍之功又摧大敵獲張<lb/>
悌使皓塗窮勢盡靣縛乞降遂平定秣陵功勲茂著其<lb/>
増封八千户進爵為公封子澄為亭侯弟湛為關内侯<lb/>
賜絹八千疋轉征東大將軍復鎮夀陽渾不尚刑名處<lb/>
斷明允時吳人新附頗懐畏懼渾撫循覊旅虚懐綏納<lb/>
<pb n="KR2d0006_WYG_143-13b"/>
座無虚席門不停賔於是江東之士莫不悦附徴拜尚<lb/>
書左僕射加散騎常侍會朝廷立議齊王攸當之藩渾<lb/>
上書言攸至親盛德宜贊朝政今陛下出攸之國假以<lb/>
都督虚號而無典戎幹方之實懼非追述先帝文明太<lb/>
后待攸之宿意也若以攸望重於事宜出者今以汝南<lb/>
王亮代攸亮宣皇帝子文皇帝弟伷駿各處方任有内<lb/>
外之資論以後慮亦不為輕攸今之國適足長異同之<lb/>
論以損仁慈之美耳而令天下窺陛下有不崇親親之<lb/>
<pb n="KR2d0006_WYG_143-14a"/>
情臣竊為陛下不取也若以妃后外親任以朝政則有<lb/>
王氏傾漢之權吕産專朝之禍若以同姓至親則有吳<lb/>
楚七國逆亂之殃歴觀古事輕重所在無不為害唯當<lb/>
任王道而求忠良耳若以智計猜物雖親見疑至於疏<lb/>
逺者庸可保乎愚以為太子太保缺宜留攸居之庻全<lb/>
陛下有篤親親之恩使攸䝉仁覆之惠也帝不納太熙<lb/>
初遷司徒惠帝即位加侍中又京陵置士官如睢陵比<lb/>
及楊駿誅重崇舊臣乃加渾兵渾以司徒文官主史不<lb/>
<pb n="KR2d0006_WYG_143-14b"/>
持兵持兵乃吏屬絳衣自以偶因時寵權得持兵非是<lb/>
舊典皆令皂服論者美其謙而識體楚王瑋將害汝南<lb/>
王亮等也公孫宏説瑋曰昔宣帝廢曹爽引太尉蔣濟<lb/>
參乘以増威重大王今舉非常事宜得宿望鎮壓衆心<lb/>
司徒王渾宿有威名為三軍所信服可請同乘使物情<lb/>
有憑也瑋從之渾辭疾歸第以家兵千餘人閉門距瑋<lb/>
瑋不敢逼俄而瑋以矯詔伏誅渾乃率兵赴宫帝嘗訪<lb/>
渾元會問郡國計吏方俗之宜渾奏曰陛下欽明聖哲<lb/>
<pb n="KR2d0006_WYG_143-15a"/>
光于逺近明詔冲虚詢及芻蕘斯乃周文疇咨之求仲<lb/>
尼不耻下問也舊三朝元會前計吏詣軒下侍中讀詔<lb/>
計吏跪受臣以詔文相承已乆無他新聲非陛下留心<lb/>
方國之意也可令中書令指宣明詔問方土異同賢才<lb/>
秀異風俗好尚農桑本務刑獄得無寃濫守長得無侵<lb/>
虐其勤心政化興利除害者授以紙筆盡意陳聞以明<lb/>
聖指埀心四逺不復因循常辭且察其答對文義以觀<lb/>
計吏人才之實又先帝時正會後東堂見征鎮長史司<lb/>
<pb n="KR2d0006_WYG_143-15b"/>
馬諸王國卿諸州别駕若不能别見可前詣軒下使侍<lb/>
中宣問以審察方國於事為便帝然之又詔渾錄尚書<lb/>
事渾所歴之職前後著稱及居台輔聲望日減元康七<lb/>
年薨時年七十五諡曰元長子尚早亡次子濟嗣濟字<lb/>
武子少有逸才風姿英爽氣葢一時好弓馬勇力絶人<lb/>
善易及莊老文詞俊茂伎蓺過人有名當世與姊夫和<lb/>
嶠及裴楷齊名尚常山公主年二十起家拜中書郎以<lb/>
母憂去官起為驍騎將軍累遷侍中與侍中孔恂王恂<lb/>
<pb n="KR2d0006_WYG_143-16a"/>
楊濟同列為一時俊彦武帝嘗會公卿藩牧於式乾殿<lb/>
顧濟恂而謂諸公曰朕左右可謂恂恂濟濟矣每侍見<lb/>
未嘗不咨論人物及萬機得失濟善於清言修飾詞令<lb/>
諷議將順朝臣莫能尚焉帝益親貴之仕進雖速論者<lb/>
不以主壻之故咸稱才能致之然外雖𢎞雅而内多忌<lb/>
刻好以言傷物儕類以此少之以其父故每排王濬時<lb/>
議譏之齊王攸當之藩濟既陳情又累使公主與甄徳<lb/>
妻長廣公主俱入稽顙泣請帝留攸帝怒謂侍中王戎<lb/>
<pb n="KR2d0006_WYG_143-16b"/>
曰兄弟至親今出齊王自是朕家事而甄徳王濟連遣<lb/>
婦來生哭人以忤旨左遷國子祭酒常侍如故數年入<lb/>
為侍中時渾為僕射主者處事或不當濟性峻厲明法<lb/>
繩之素與從兄佑不平佑黨頗謂濟不能顧其父由是<lb/>
長異同之言出為河南尹未拜坐鞭王官吏免官而王<lb/>
佑始見委任而濟遂被斥外於是乃移第北芒山下性<lb/>
豪侈麗服玉食時洛京地甚貴濟置地為馬埒編錢滿<lb/>
之時人謂為金溝王愷以帝舅奢豪有牛名八百里駁<lb/>
<pb n="KR2d0006_WYG_143-17a"/>
常瑩其蹄角濟請以錢千萬與牛對射而賭之愷亦自<lb/>
恃其能令濟先射一發破的因據胡牀叱左右速探牛<lb/>
心來湏臾而至一割便去和嶠性至儉家有好李帝求<lb/>
之不過數十濟候其上直率少年詣園共啖畢伐樹而<lb/>
去帝嘗幸其宅供饌甚豐悉貯琉璃器中蒸肫甚美帝<lb/>
問其故答曰以人乳蒸之帝色甚不平食未畢而去濟<lb/>
善解馬性嘗乘一馬著連乾鄣泥前有水終不肯渡濟<lb/>
云此必是惜鄣泥使人解去便渡故杜預謂濟有馬癖<lb/>
<pb n="KR2d0006_WYG_143-17b"/>
帝嘗謂和嶠曰我將罵濟而後官爵之何如嶠曰濟俊<lb/>
爽恐不可屈帝因召濟切讓之既而曰知愧不濟答曰<lb/>
尺布斗粟之謡常為陛下耻之他人能令親疏臣不能<lb/>
使親親以此愧陛下耳帝黙然帝嘗與濟棊而孫皓在<lb/>
側謂皓曰何以剥人面皮皓曰見無禮於君者則剝之<lb/>
濟時伸脚局下而皓譏焉尋使白衣領太僕年四十六<lb/>
先渾卒追贈驃騎將軍及其將葬時賢無不畢至孫楚<lb/>
雅敬濟而後來哭之甚悲賔客莫不垂涕哭畢向靈牀<lb/>
<pb n="KR2d0006_WYG_143-18a"/>
曰卿常好我作驢鳴我為卿作之體似聲真賔客皆笑<lb/>
楚顧曰諸君不死而令王濟死乎初濟尚公主主兩目<lb/>
失眀而妬忌尤甚然終無子有庻子二人卓字文宣嗣<lb/>
渾爵拜給事中次聿字茂宣襲公主封敏陽侯濟二弟<lb/>
澄字道深汶字茂深皆辯惠有才藻並歴清顯<lb/>
王濬字士治𢎞農湖人也家世二千石濬博渉墳典美<lb/>
姿貎不脩名行不為鄉曲所稱晚乃變節疎通亮逹恢<lb/>
廓有大志嘗起宅開門前路廣數十歩人或謂之何太<lb/>
<pb n="KR2d0006_WYG_143-18b"/>
過濬曰吾欲使容長㦸幡旗衆咸笑之濬曰陳勝有言<lb/>
燕雀安知鴻鵠之志州郡辟河東從事守令有不亷潔<lb/>
者皆望風自引而去刺史燕國徐邈有女才淑擇夫未<lb/>
嫁邈乃大會佐吏令女於内觀之女指濬告母邈遂妻<lb/>
之後參征南軍事羊祜深知待之祜兄子暨白祜濬為<lb/>
人志大奢侈不節不可專任宜有以裁之祜曰濬有大<lb/>
才將欲濟其所欲必可用也轉車騎從事中郎識者謂<lb/>
祜可謂能舉善焉除巴郡太守郡邊吳境兵士苦役生<lb/>
<pb n="KR2d0006_WYG_143-19a"/>
男多不飬濬乃嚴其科條寛其徭課其産育者皆與休<lb/>
復所全活者數千人轉廣漢太守垂惠布政百姓賴之<lb/>
濬夜夢懸三刀於卧屋梁上湏臾又益一刀濬驚覺意<lb/>
甚惡之主簿李毅再拜賀曰三刀為州字又益一者明<lb/>
府其臨益州乎及賊張𢎞殺益州刺史皇甫晏果遷濬<lb/>
為益州刺史濬設方畧悉誅𢎞等以勲封關内侯懐輯<lb/>
殊俗待以威信蠻夷徼外多來歸降徴拜右衛將軍除<lb/>
大司農車騎將軍羊祜雅知濬有竒畧乃宻表留濬於<lb/>
<pb n="KR2d0006_WYG_143-19b"/>
是重拜益州刺史武帝謀伐吳詔濬修舟艦濬乃作大<lb/>
船連舫方百二十歩受二千餘人以木為城起樓櫓開<lb/>
四出門其上皆得馳馬來徃又畫鷁首怪獸於船首以<lb/>
懼江神舟艥之盛自古未有濬造船於蜀其木柹蔽江<lb/>
而下吳建平太守吳彦取流柹以呈孫皓曰晉必有攻<lb/>
吳之計宜増建平兵建平不下終不敢渡皓不從尋以<lb/>
謡言拜龍驤將軍監益梁諸軍事語在羊祜傳時朝議<lb/>
咸諫伐吳濬乃上疏曰臣數參訪吳楚同異孫皓荒滛<lb/>
<pb n="KR2d0006_WYG_143-20a"/>
㐫逆荆揚賢愚無不嗟怨且觀時運宜速征伐若今不<lb/>
伐天變難預令皓卒死更立賢主文武各得其所則彊<lb/>
敵也臣作船七年日有朽敗又臣年已七十死亡無日<lb/>
三者一乖則難圖也誠願陛下無失事機帝深納焉賈<lb/>
充荀勗陳諫以為不可唯張華固勸又杜預表請帝乃<lb/>
發詔分命諸方節度濬於是統兵先在巴郡之所全育<lb/>
者皆堪徭役供軍其父母戒之曰王府君生爾爾必勉<lb/>
之無愛死也太康元年正月濬發自成都率巴東監軍<lb/>
<pb n="KR2d0006_WYG_143-20b"/>
廣武將軍唐彬等攻吳丹陽尅之禽其丹陽監盛紀吳<lb/>
人於江險磧要害之處並以鐡鏁横截之又作鐡錐長<lb/>
丈餘暗置江中以逆巨船先是羊祜獲吳間諜具知情<lb/>
狀濬乃作大筏數十亦方百餘歩縳草為人被甲持杖<lb/>
令善水者以筏先行筏遇鐡錐錐輒着筏去又作火炬<lb/>
長十餘丈大數十圍灌以麻油在船前遇鏁然炬燒之<lb/>
湏臾融液斷絶於是船無所礙二月庚申尅吳西陵獲<lb/>
其鎮南將軍留憲征南將軍成據宜都太守盧忠壬戌<lb/>
<pb n="KR2d0006_WYG_143-21a"/>
尅荆門夷道二城獲監軍陸晏乙丑尅樂鄉獲水軍督<lb/>
陸景平西將軍施洪等來降乙亥詔進濬為平東將軍<lb/>
假節都督益梁諸軍事濬自發蜀兵不血刃攻無堅城<lb/>
夏口武昌無復支抗於是順流鼓棹徑造三山皓遣游<lb/>
擊將軍張象率舟軍萬人以禦濬象望旗而降皓聞濬<lb/>
軍旌旗器甲屬天滿江威勢甚盛莫不破膽用其光禄<lb/>
勲薛瑩中書令胡冲計送降文於濬曰吳郡孫皓叩頭<lb/>
死罪昔漢室失御九州幅裂先人因時略有江南遂阻<lb/>
<pb n="KR2d0006_WYG_143-21b"/>
山河與魏乖隔大晋龍興徳覆四海闇劣偷安未喻天<lb/>
命至於今者猥煩六軍衡葢路次逺臨江渚舉國震惶<lb/>
假息漏刻敢縁天朝含𢎞光大謹遣私署太常張䕫等<lb/>
奉所佩璽綬委質請命壬寅濬入于石頭皓乃備亡國<lb/>
之禮素車白馬肉袒面縛銜璧牽羊大夫衰服士輿襯<lb/>
率其僞太子瑾瑾弟魯王䖍等二十一人造于壘門濬<lb/>
躬觧其縳受璧焚櫬送于京師乃收其圖籍封其府庫<lb/>
軍無私焉帝遣使者犒濬軍初詔書使濬下建平受杜<lb/>
<pb n="KR2d0006_WYG_143-22a"/>
預節度預至江陵謂諸將帥曰若濬軍得下建平則順<lb/>
流長驅威名已著不宜令受制於我若不能克則無緣<lb/>
得施節度濬至西陵預與之書曰足下宜摧其西藩便<lb/>
當徑取秣陵討累世之逋㓂釋吳人於塗炭自江入淮<lb/>
逾于泗汴泝河而上振旅還京師亦曠世一事也濬大<lb/>
悦表呈預書及濬將至秣陵王渾遣使要令暫過論事<lb/>
濬舉㠶直指報曰風利不得泊也王渾乆破皓中軍斬<lb/>
張悌等頓兵未敢進而濬乘勝納降渾耻而且忿乃表<lb/>
<pb n="KR2d0006_WYG_143-22b"/>
濬違詔不受節度誣罪狀之有司遂按濬檻車徴帝弗<lb/>
許下詔讓濬曰伐國事重宜令有一前詔使將軍受安<lb/>
東將軍渾節度渾思謀深重案甲以待將軍云何徑前<lb/>
不從軍命違制昧利甚失大義將軍功勲簡在朕心當<lb/>
率由詔書崇成王法而於事終恃功肆意朕將何以令<lb/>
天下濬上書自理曰臣前被庚戌詔書曰軍人乘勝猛<lb/>
氣益壯便當順流長騖直造秣陵臣被詔之日即便東<lb/>
下又前被詔書云太尉賈充總統諸方自鎮東大將軍<lb/>
<pb n="KR2d0006_WYG_143-23a"/>
伷及渾濬彬等皆受充節度無令臣别受節度之文臣<lb/>
自逹巴邱所向風靡知孫皓窮踧勢無所至十四日至<lb/>
牛渚去秣陵二百里宿設部分為攻取節度前至三山<lb/>
見渾軍在北岸遣書與臣可蹔來過共有所議亦不語<lb/>
臣當受節度之意臣水軍風發乘勢造賊城加宿設部<lb/>
分行有次第無縁得於長流之中廽船過渾令首尾斷<lb/>
絶湏臾之間皓遣使歸命臣即報渾書并寫皓牋具以<lb/>
示渾使速來當於石頭相待軍以日中至秣陵暮乃被<lb/>
<pb n="KR2d0006_WYG_143-23b"/>
渾所下當節度之符欲令臣明十六日悉將所領還圍<lb/>
石頭備皓越逸又索蜀兵及鎮南諸軍人名定見臣以<lb/>
為皓已來首都亭無縁共合空圍又兵人定見不可倉<lb/>
卒皆非當今之急不可承用中詔謂臣忽棄明制專擅<lb/>
自由伏讀嚴詔驚怖悚慄不知軀命當所投厝豈惟老<lb/>
臣獨懐戰灼三軍上下咸盡喪氣臣受國恩任重事大<lb/>
常恐託付不效孤負聖朝故投身死地轉戰萬里被䝉<lb/>
寛恕之恩得從臨履之宜是以憑頼威靈幸而能濟皆<lb/>
<pb n="KR2d0006_WYG_143-24a"/>
是陛下神䇿廟算臣承指授效鷹犬之用耳有何勲勞<lb/>
而恃功肆意寧敢昧利而違聖詔臣以十五日至秣陵<lb/>
而詔書以十二日起洛陽其間懸闊不相赴接則臣之<lb/>
罪責宜䝉察恕假令孫皓猶有螳蜋舉斧之勢而臣輕<lb/>
軍單入有所虧喪罪之可也臣所統八萬餘人乘勝席<lb/>
卷皓以衆叛親離無復羽翼匹夫獨坐不能庇其妻子<lb/>
雀䑕貪生茍乞一活耳而江北諸軍不知其虛實不早<lb/>
縳取自為小誤臣至便得更見怨恚並云守賊百日而<lb/>
<pb n="KR2d0006_WYG_143-24b"/>
令他人得之言語噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>不可聽聞案春秋之義大夫出<lb/>
疆由有專輒臣雖愚惷以為事君之道唯當竭節盡忠<lb/>
奮不顧命量力受任臨事制宜苟利社稷死生以之若<lb/>
其顧䕶嫌疑以避咎責此是人臣不忠之利實非明主<lb/>
社稷之福也臣不自料忘其鄙劣披布丹心輸寫肝膽<lb/>
欲竭股肱之力加之以忠貞庻必掃除兇逆清一宇宙<lb/>
願令聖世與唐虞比隆陛下粗察臣之愚欵而識其欲<lb/>
自效之誠是以授臣以方牧之任委臣以征討之事雖<lb/>
<pb n="KR2d0006_WYG_143-25a"/>
燕王之信樂毅漢祖之任蕭何無以加焉受恩深重死<lb/>
且不報而以頑疎舉措失宜陛下𢎞恩財加切讓惶怖<lb/>
怔營無地自厝願陛下明臣赤心而已渾又騰周浚書<lb/>
云濬軍得吳寳物濬復表曰被戊戌詔書下安東將軍<lb/>
所上揚州刺史周浚書謂臣諸軍得孫皓寳物又謂牙<lb/>
門將李髙放火燒皓偽宫輒公文上尚書具列本末又<lb/>
聞渾案陷上臣臣受性愚忠行事舉動信心而前期於<lb/>
不負神明而已秣陵之事皆如前所表而惡直醜正實<lb/>
<pb n="KR2d0006_WYG_143-25b"/>
繁有徒欲構南箕成此貝錦公於聖世反白為黒夫佞<lb/>
邪害國自古而然故無極破楚宰嚭滅吳及至石顯傾<lb/>
亂漢朝皆載在典籍而為世作戒昔樂毅伐齊下城七<lb/>
十而卒被讒間脫身出奔樂羊既反謗書滿篋况臣頑<lb/>
疎能免讒慝之口然所望全其首領者實賴陛下聖哲<lb/>
欽明使浸潤之譖不得行焉然臣孤根獨立朝無黨援<lb/>
乆棄遐外人道斷絶而結恨彊宗取怨豪族以累卵之<lb/>
身處雷霆之衝繭栗之質當豺狼之路其見吞噬豈抗<lb/>
<pb n="KR2d0006_WYG_143-26a"/>
唇齒夫犯上干主其罪可救乖忤貴臣則禍在不測故<lb/>
朱雲折檻嬰逆鱗之怒慶忌救之成帝不問望之周堪<lb/>
違忤石顯雖闔朝嗟嘆而死不旋踵此臣之所大怖也<lb/>
今渾之支黨姻族外内皆根據盤互並處世位聞遣人<lb/>
在洛中專共交構盗言孔甘疑惑觀聽夫曾參之不殺<lb/>
人亦以明矣然三人傳之其母投杼今臣之信行未若<lb/>
曾參之著而讒構沸騰非徒三夫之對外内扇助為二<lb/>
五之應夫猛虎當塗麒麟恐懼况臣脆弱敢不悚慄偽<lb/>
<pb n="KR2d0006_WYG_143-26b"/>
吳君臣今皆生在便可驗問以明虚實前偽中郎將孔<lb/>
攄説去二月武昌失守水軍行至皓案行石頭還左右<lb/>
皆跳刀大呼云要當為陛下一死戰决之皓意大喜謂<lb/>
必能然便盡出金寳以賜與之小人無狀得便持走皓<lb/>
懼乃圖降首降使適去左右刼奪財物畧取妻妾放火<lb/>
燒宫皓逃身竄首恐不脫死臣至遣參軍主者救斷其<lb/>
火耳周浚以十六日前入皓宫臣時遣記室吏徃視書<lb/>
籍浚使收縛若有遺寳則浚前得不應移蹤後人欲求<lb/>
<pb n="KR2d0006_WYG_143-27a"/>
茍免也臣前在三山得浚書云皓㪚寳物以賜將士府<lb/>
庫空虚而今復言金銀箧笥動有萬計疑臣軍得之言<lb/>
語反覆無復本末臣復與軍司張牧汝南相馮紞等共<lb/>
入觀皓宫乃無席可坐後日又與牧等共視皓舟船渾<lb/>
又先臣一日上其船船上之物皆渾所知見臣之案行<lb/>
皆出其後若有寳貨渾應得之又臣將軍素嚴兵人不<lb/>
得妄離部陣聞在秣陵諸軍凢二十萬衆臣軍先至為<lb/>
土地之主百姓之心皆歸仰臣臣切勑所領秋毫不犯<lb/>
<pb n="KR2d0006_WYG_143-27b"/>
諸有市易皆有伍任證佐明從劵契有違犯者凡斬十<lb/>
三人皆吳人所知也餘軍縱横詐稱臣軍而臣軍類皆<lb/>
蜀人幸以此自别耳豈獨浚之將士皆是夷齊而臣部<lb/>
軍悉聚盗跖邪時有八百餘人縁石頭城刼取布帛臣<lb/>
牙門將軍馬潜即収得二十餘人并疏其督將姓名移<lb/>
以付浚使得自科决而寂無反報疑皆縱遣絶其端緒<lb/>
也又聞吳人言前張悌戰時所殺才有二千人而渾浚<lb/>
露布言以萬計以吳剛子為主簿而遣剛至洛欲令剛<lb/>
<pb n="KR2d0006_WYG_143-28a"/>
増斬級之數可具問孫皓及其諸臣則知其定審若信<lb/>
如所聞浚等虚詐尚欺陛下豈惜於臣云臣屯聚蜀人<lb/>
不時送皓欲有反狀又恐動吳人言臣皆當誅殺取其<lb/>
妻子冀其作亂得騁私忿謀反大逆尚以見加其餘謗<lb/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>故其宜耳渾案臣瓶磬小器䝉國厚恩頻繁擢叙遂<lb/>
過其任渾此言最信内省慙懼今年平吳誠為大慶於<lb/>
臣之身便受咎累既無孟側䇿馬之好而令濟濟之朝<lb/>
有讒邪之人虧穆穆之風損皇代之美由臣頑疏使致<lb/>
<pb n="KR2d0006_WYG_143-28b"/>
於此拜表流汗言不識次濬至京都有司奏濬表既不<lb/>
列前後所被七詔月日又赦後違詔不受渾節度大不<lb/>
敬付廷尉科罪詔曰濬前受詔徑造秣陵後乃下受渾<lb/>
節度詔書稽留所下不至便合與不受詔同責未為經<lb/>
通濬不即表上被渾宣詔此可責也濬有征伐之勞不<lb/>
足以一眚掩之有司又奏濬赦後燒賊船百三十五艘<lb/>
輒勅付廷尉禁推詔曰勿推拜濬輔國大將軍領歩兵<lb/>
校尉舊校唯五置此營自濬始也有司又奏輔國依比<lb/>
<pb n="KR2d0006_WYG_143-29a"/>
未為逹官不置司馬不給官騎詔依征鎮給五百大車<lb/>
増兵五百人為輔國營給親騎百人官騎十人置司馬<lb/>
封襄陽縣侯邑萬户封子彛楊鄉亭侯邑千五百户賜<lb/>
絹萬疋又賜衣一襲錢三十萬及食物濬自以功大而<lb/>
為渾父子及豪彊所抑屢為有司所奏每進見陳其攻<lb/>
伐之勞及見枉之狀或不勝忿憤逕出不辭帝每容恕<lb/>
之益州䕶軍范通濬之外親也謂濬曰卿功則美矣然<lb/>
恨以所居美者未盡善也濬曰何謂也通曰卿旋師之<lb/>
<pb n="KR2d0006_WYG_143-29b"/>
日角巾私第口不言平吳之事若有問者輒曰聖主之<lb/>
徳羣帥之力老夫何功之有焉如斯顔老之不伐龔遂<lb/>
之雅對將何以過之藺生所以屈亷頗王渾能無愧乎<lb/>
濬曰吾始懼鄧艾之事畏禍及不得無言末不能遣諸<lb/>
胷中是吾褊也時人咸以濬功重報輕博士秦秀太子<lb/>
洗馬孟康前温令李宻等並表訟濬之屈帝乃遷濬鎮<lb/>
軍大將軍加㪚騎常侍領後軍將軍王渾詣濬濬嚴設<lb/>
備衛然後見之其相猜防如此濬平吳之後以勲髙位<lb/>
<pb n="KR2d0006_WYG_143-30a"/>
重不復素業自居乃玉食錦服縱奢侈以自逸其有辟<lb/>
引多是蜀人示不遺故舊也後又轉撫軍大將軍開府<lb/>
儀同三司加特進㪚騎常侍後軍將軍如故太康六年<lb/>
卒時年八十諡曰武葬栢谷山大營塋域葬垣周四十<lb/>
五里面别開一門松栢茂盛子矩嗣矩弟暢散騎郎暢<lb/>
子粹太康十年武帝詔粹尚潁川公主仕至魏郡太守<lb/>
濬有二孫過江不見齒録安西將軍桓温鎮江陵表言<lb/>
之卒不見省<lb/>
<pb n="KR2d0006_WYG_143-30b"/>
唐彬字儒宗魯國鄒人也父臺太山太守彬有經國大<lb/>
度而不拘行檢少便弓馬好游獵身長八尺走及奔鹿<lb/>
强力兼人晚乃敦悦經史尤明易經隨師受業還家教<lb/>
授恒數百人初為郡門下掾轉主簿刺史王沈集諸參<lb/>
佐盛論距吳之䇿以問九郡吏彬與譙郡主簿張惲俱<lb/>
陳吳有可兼之勢沈善其對又使彬難言吳未可伐者<lb/>
而辭理皆屈還遷功曹舉孝亷州辟主簿累遷别駕彬<lb/>
忠肅公亮盡規匡救不顯諫以自彰又奉使詣相府計<lb/>
<pb n="KR2d0006_WYG_143-31a"/>
事于時僚佐皆當世英彦見彬莫不欽悦稱之於文帝<lb/>
薦為掾屬帝以問參軍孔顥顥忌其能良乆不答陳騫<lb/>
在坐歛板而稱曰彬之為人勝騫甚逺帝笑曰但能如<lb/>
卿固未易得何論於勝因辟為鎧曹屬帝問曰卿何以<lb/>
致辟對曰修業陋巷觀古人之遺跡言滿天下無口過<lb/>
行滿天下無怨惡帝顧四坐曰名不虚行他日謂孔顥<lb/>
曰近見唐彬卿受蔽賢之責矣初鄧艾之誅也文帝以<lb/>
艾乆在隴右素得士心一旦夷滅恐邊情騷動使彬宻<lb/>
<pb n="KR2d0006_WYG_143-31b"/>
察之彬還白帝曰鄧艾忌克詭狹矜才負能順從者謂<lb/>
為見事直言者謂為觸迕雖長史司馬參佐牙門答對<lb/>
失指輒見罵辱處身無禮大失人心又好施行事役數<lb/>
勞衆力隴右甚患苦之喜聞其禍不肯為用今諸軍已<lb/>
至足以鎮壓外内願無以為慮俄除尚書水部郎泰始<lb/>
初賜爵關内侯出補鄴令彬導徳齊禮期月化成遷弋<lb/>
陽太守明設禁防百姓安之以母喪去官益州東接吳<lb/>
㓂監軍位缺朝議用武陵太守楊宗及彬武帝以問㪚<lb/>
<pb n="KR2d0006_WYG_143-32a"/>
騎常侍文立立曰宗彬俱不可失然彬多財慾而宗好<lb/>
酒惟陛下裁之帝曰財欲可足酒者難改遂用彬尋又<lb/>
詔彬監巴東諸軍事加廣武將軍上征吳之䇿甚合帝<lb/>
意後與王濬共伐吳彬屯據衝要為衆軍前驅每設疑<lb/>
兵應機制勝陷西陵樂鄉多所禽獲自巴陵沔口以東<lb/>
諸賊所聚莫不震慴倒戈肉袒彬知賊㓂已殄孫皓將<lb/>
降未至建鄴二百里稱疾遲留以示不競果有先到者<lb/>
爭物後到者争功于時有識莫不髙彬此舉吳平詔以<lb/>
<pb n="KR2d0006_WYG_143-32b"/>
彬為右將軍都督巴東諸軍事徴拜翊軍校尉改封上<lb/>
庸縣侯食邑六千户賜絹六千疋朝有疑議每參預焉<lb/>
北虜侵掠北平以彬為使持節監幽州諸軍事領䕶烏<lb/>
丸校尉右將軍彬既至鎮訓卒利兵廣農重稼震威曜<lb/>
武宣喻國命示以威信於是鮮卑二部大莫廆擿何等<lb/>
並遣侍子入貢兼修學校誨誘無倦仁惠廣被遂開拓<lb/>
舊境却地千里復秦長城塞自温城洎于碣石緜亘山<lb/>
谷且三千里分軍屯守烽候相望由是邊境安寧無犬<lb/>
<pb n="KR2d0006_WYG_143-33a"/>
吠之警自漢魏征鎮莫之比焉鮮卑諸種畏懼遂殺大<lb/>
莫廆彬欲討之恐列上候報虜必逃散乃發幽冀車牛<lb/>
參軍許祗宻奏之詔遣御史檻車徴彬付廷尉以事直<lb/>
見釋百姓追慕彬功徳生為立碑作頌彬初受學於東<lb/>
海閻徳門徒甚多獨目彬有廊廟才及彬官成而徳已<lb/>
卒乃為之立碑元康初拜使持節前將軍領西戎校尉<lb/>
雍州刺史下教曰此州名都士人林藪處士皇甫申叔<lb/>
嚴舒龍姜茂時梁子逺等並志節清茂履行髙潔踐境<lb/>
<pb n="KR2d0006_WYG_143-33b"/>
望風虚心飢渇思加延致待以不臣之典幅巾相見論<lb/>
道而已豈以吏職屈染髙規郡國備禮發遣以副於邑<lb/>
之望於是四人皆到彬敬而待之元康四年卒官時年<lb/>
六十諡曰襄賜絹二百疋錢二十萬長子嗣官至廣陵<lb/>
太守少子岐征虜司馬<lb/>
山濤字巨源河内懐人也父曜宛句令濤早孤居貧少<lb/>
有器量介然不羣性好莊老每隠身自晦與嵇康吕安<lb/>
善後遇阮籍便為竹林之交著㤀言之契康後坐事臨<lb/>
<pb n="KR2d0006_WYG_143-34a"/>
刑謂子紹曰巨源在汝不孤矣濤年四十始為郡主簿<lb/>
功曹上計掾舉孝亷州辟部河南從事與石鍳共宿濤<lb/>
夜起蹴鍳曰今為何等時而眠邪知太傅卧何意鍳曰<lb/>
宰相三不朝與尺一令歸第卿何慮也濤曰咄石生無<lb/>
事馬蹄閒邪投傳而去未二年果有曹爽之事遂隠身<lb/>
不交世務與宣穆后有中表親是以見㬌帝帝曰吕望<lb/>
欲仕邪命司隸舉秀才除郎中轉驃騎將軍王昶從事<lb/>
中郎乆之拜趙國相遷尚書吏部郎文帝與濤書曰足<lb/>
<pb n="KR2d0006_WYG_143-34b"/>
下在事清朗雅操邁時念多所乏今致錢二十萬穀二<lb/>
百斛魏帝嘗賜㬌帝春服帝以賜濤又以母老并贈藜<lb/>
杖一枚晚與尚書和逌交又與鍾㑹裴秀等并申欵昵<lb/>
以二人居勢爭權濤平心處中各得其所而俱無恨焉<lb/>
遷大將軍從事中郎鍾㑹作亂於蜀而文帝将西征時<lb/>
魏氏諸王公並在鄴帝謂濤曰西偏吾自了之後事深<lb/>
以委卿以本官行軍司馬給親兵五百人鎮鄴咸熙初<lb/>
封新㳫子轉相國左長史典統别營時帝以濤鄉閭宿<lb/>
<pb n="KR2d0006_WYG_143-35a"/>
望命太子拜之帝以齊王攸繼㬌帝後素又重攸嘗問<lb/>
裴秀曰大將軍開建未遂吾但承奉後事耳故立攸將<lb/>
歸功於兄何如秀以為不可又以問濤濤對曰廢長立<lb/>
少違禮不祥國之安危恒必由之太子位於是乃定太<lb/>
子親拜謝濤及武帝受禪以濤守大鴻臚䕶送陳留王<lb/>
詣建鄴泰始初加奉車都尉進爵新㳫伯及羊祜執政<lb/>
時人欲危裴秀濤正色保持之由是失權臣意出為兾<lb/>
州刺史加寧逺將軍冀州俗薄無相推轂濤甄㧞隠屈<lb/>
<pb n="KR2d0006_WYG_143-35b"/>
搜訪賢才旌命三十餘人皆顯名當時人懐慕尚風俗<lb/>
頗革轉北中郎將督鄴城守事入為侍中遷尚書以母<lb/>
老辭職詔曰君雖乃心在於色飬然職有上下旦夕不<lb/>
廢醫藥且當割情以隆在公濤心求退表疏數十上乆<lb/>
乃見聽除議郎帝以濤清儉無供飬特給日契加賜牀<lb/>
帳茵褥禮秩崇重時莫為比後除太常卿以疾不就㑹<lb/>
遭䘮歸鄉里濤年踰耳順居䘮過禮負土成墳手植松<lb/>
栢未幾詔起濤為吏部尚書濤辭以䘮病章表懇切㑹<lb/>
<pb n="KR2d0006_WYG_143-36a"/>
元皇后崩遂扶輿還洛逼廹詔命自力就職前後選舉<lb/>
周徧内外而並得其才咸寧初轉太子太傅加散騎常<lb/>
侍除尚書僕射加侍中領吏部固辭以老疾上表陳狀<lb/>
章表數十上乆不攝職為左丞白裒所奏帝曰濤以病<lb/>
自聞但不聽之耳使濤坐執銓衡則可何必上下邪不<lb/>
得有所問濤不自安上表謝罪詔敦喻之濤不獲已乃<lb/>
起視事濤再起選職十有餘年每一官缺輒啓擬數人<lb/>
詔旨有所向然後顯奏隨帝意所欲為先故帝之所用<lb/>
<pb n="KR2d0006_WYG_143-36b"/>
或非舉首衆情不察以濤輕重任意或譛之於帝帝手<lb/>
詔戒濤曰夫用人惟才不遺踈逺單賤天下便化矣而<lb/>
濤行之自若一年之後衆情乃寢濤所奏甄别人物各<lb/>
為題目時稱山公啓事濤中立於朝晚値后黨專權不<lb/>
欲任楊氏多有諷諫帝雖悟而不能改後以年衰疾篤<lb/>
上疏告退免冠徒跣上還印綬詔不許濤苦表請退又<lb/>
不許尚書令衛瓘奏濤以微苦乆不視職手詔頻煩猶<lb/>
未順旨參議以為無專節之尚違在公之義若實沈篤<lb/>
<pb n="KR2d0006_WYG_143-37a"/>
亦不宜居位可免濤官中詔瓘曰濤以徳素為朝之望<lb/>
而嘗深退讓至於懇切故比有詔欲必奪其志以匡輔<lb/>
不逮主者既不思明詔旨而反深加詆案虧崇賢之風<lb/>
以重吾不徳何以示逺近邪濤不得已又起視事太康<lb/>
初遷右僕射加光禄大夫侍中掌選如故濤以老疾固<lb/>
辭手詔敦譬濤又上表固讓不許吳平之後帝詔天下<lb/>
罷軍役示海内大安州郡悉去兵大郡置武吏百人小<lb/>
郡五十人帝嘗講武于宣武塲濤時有疾詔乘歩輦從<lb/>
<pb n="KR2d0006_WYG_143-37b"/>
因與盧欽論用兵之本以為不宜去州郡武備其論甚<lb/>
精于時咸以濤不學孫吳而闇與之合帝稱之曰天下<lb/>
名言也而不能用及永寧之後屢有變難㓂賊焱起郡<lb/>
國皆以無備不能制天下乃至大亂如濤言焉後拜司<lb/>
徒濤復固讓詔不從濤又表乞骸骨詔勅斷章表使者<lb/>
乃卧加章綬濤曰垂沒之人豈可汚官府乎輿疾歸家<lb/>
以太康四年薨時年七十九詔賜東園秘器朝服一具<lb/>
衣一襲錢五十萬布百疋以供䘮事䇿贈司徒蜜印紫<lb/>
<pb n="KR2d0006_WYG_143-38a"/>
綬侍中貂蟬新㳫伯蜜印青朱綬祭以太牢諡曰康將<lb/>
葬賜錢四十萬布百疋左長史范晷等上言濤舊第屋<lb/>
十間子孫不相容帝為之立室初濤布衣家貧謂妻韓<lb/>
氏曰忍飢寒我後當作三公但不知卿堪為公夫人不<lb/>
耳及居榮貴貞慎儉約雖爵同千乘而無嬪媵禄賜俸<lb/>
秩散之親故初陳郡袁毅嘗為鬲令貪濁而賂遺公卿<lb/>
以求虚譽亦遺濤絲百斤濤不欲異於時受而藏於閣<lb/>
上後毅事露檻車送廷尉凡所受賂皆見推檢濤乃取<lb/>
<pb n="KR2d0006_WYG_143-38b"/>
絲付吏積年塵埃印封如故濤飲酒至八斗方醉帝欲<lb/>
試之乃以酒八斗飲濤而密益其酒濤極本量而止有<lb/>
子五人該淳允謨簡該字伯倫嗣父爵仕至并州刺史<lb/>
太子左率贈長水校尉該子瑋字産祖翊軍校尉次子<lb/>
世囬吏部郎散騎常侍淳字子元不仕允字叔真奉車<lb/>
都尉並少尫病形甚短小而聰敏過人武帝聞而欲見<lb/>
之濤不敢辭以問於允允自以尫陋不肯行濤以為勝<lb/>
已乃表曰臣二子尫病宜絶人事不敢受詔謨字季長<lb/>
<pb n="KR2d0006_WYG_143-39a"/>
明悉有才智官至司空掾簡字季倫性温雅有父風年<lb/>
二十餘濤不之知簡歎曰吾年幾三十而不為家公所<lb/>
知後與譙國嵇紹沛郡劉謹𢎞農楊淮等齊名初為太<lb/>
子舍人累遷太子庻子黄門郎出為青州刺史徴拜侍<lb/>
中頃之轉尚書歴領軍將軍荆州刺史領南蠻校尉不<lb/>
行復拜尚書光熙初轉吏部尚書永嘉初出為雍州刺<lb/>
史鎮西將軍徴為尚書左僕射領吏部簡上疏欲令朝<lb/>
臣各舉所知以廣得才之路朝廷從之永嘉三年出為<lb/>
<pb n="KR2d0006_WYG_143-39b"/>
征南將軍都督荆湘交廣四州諸軍事假節鎮襄陽于<lb/>
時四方㓂亂天下分崩王威不振朝野危懼簡優游卒<lb/>
歳惟酒是耽諸習氏荆土豪族有佳園池簡每出嬉遊<lb/>
多之池上置酒輒醉名之曰髙陽池時有童兒歌曰山<lb/>
公出何許往至髙陽池日夕倒載歸茗艼無所知時時<lb/>
能騎馬倒著白接籬舉鞭向葛彊何如并州兒彊家在<lb/>
并州簡愛將也尋加都督寧益軍事時劉聰入㓂京師<lb/>
危逼簡遣督護王萬率師赴難次于湼陽為宛城賊王<lb/>
<pb n="KR2d0006_WYG_143-40a"/>
如所破遂嬰城自守及洛陽陷沒簡又為賊嚴嶷所逼<lb/>
乃遷于夏口招納流亡江漢歸附時華軼以江州作難<lb/>
或勸簡討之簡曰與彦夏舊友為之惆悵簡豈利人之<lb/>
機以為功伐乎其篤厚如此時樂府伶人避難多奔沔<lb/>
漢讌㑹之日寮佐或勸奏之簡曰社稷傾覆不能匡救<lb/>
有晉之罪人也何作樂之有因流涕慷慨坐者咸愧焉<lb/>
年六十卒追贈征南大將軍儀同三司子遐字彦林為<lb/>
餘姚令時江左初基法禁寛弛豪族多挟藏户口以為<lb/>
<pb n="KR2d0006_WYG_143-40b"/>
私附遐繩以峻法到縣八旬出口萬餘縣人虞喜以藏<lb/>
户當棄市遐欲繩喜諸豪彊莫不切齒於遐言於執事<lb/>
以喜有髙節不宜屈辱又以遐輒造縣舍遂陷其罪遐<lb/>
與㑹稽内史何充牋乞留百日窮翦逋逃退而就罪無<lb/>
恨也充申理不能得竟坐免官後為東陽太守為政嚴<lb/>
猛康帝詔曰東陽頃來竟囚每多入重豈郡多罪人將<lb/>
捶楚所求莫能自固邪遐處之自若郡境肅然卒於官<lb/>
王戎字濬冲琅邪臨沂人也祖雄幽州刺史父渾涼州<lb/>
<pb n="KR2d0006_WYG_143-41a"/>
刺史貞陵亭侯戎㓜而頴悟神彩秀徹視日不眩裴楷<lb/>
見而目之曰戎眼爛爛如巖下電年六七歳於宣武場<lb/>
觀戲猛獸在檻中虓吼震地衆皆奔走戎獨立不動神<lb/>
色自若魏明帝於閣上見而竒之又嘗與羣兒戲於道<lb/>
側見李樹多實等軰競趣之戎獨不徃或問其故戎曰<lb/>
樹在道邊而多子必是苦李取之信然阮籍素與渾為<lb/>
友戎年十五隨渾在郎舍戎少籍二十歳而籍與之交<lb/>
籍每過渾俄頃輙去過視戎良乆然後出謂渾曰濬冲<lb/>
<pb n="KR2d0006_WYG_143-41b"/>
清賞非卿倫也共卿言不如共阿戎談及渾卒於涼州<lb/>
故吏賻贈數百萬戎辭而不受由是顯名為人短小任<lb/>
率不脩威儀善發談端賞其要㑹朝賢嘗上已禊洛或<lb/>
問王濟曰昨遊有何言談濟曰張華善説史漢裴頠論<lb/>
前言徃行衮衮可聽王戎談子房季札之間超然元著<lb/>
其為識鑒者所賞如此戎嘗與阮籍飲時兖州刺史劉<lb/>
昶字公榮在坐籍以酒少酌不及昶昶無恨色戎異之<lb/>
他日問籍曰彼何如人也答曰勝公榮不可不與飲若<lb/>
<pb n="KR2d0006_WYG_143-42a"/>
減公榮則不敢不共飲惟公榮可不與飲戎每與籍為<lb/>
竹林之遊戎嘗後至籍曰俗物已復來敗人意戎笑曰<lb/>
卿軰意亦復易敗耳鍾會伐蜀過與戎别問計將安出<lb/>
戎曰道家有言為而不恃非成功難保之難也及會敗<lb/>
議者以為知言襲父爵辟相國掾歴吏部黄門郎㪚騎<lb/>
常侍河東太守荆州刺史坐遣吏修園宅應免官詔以<lb/>
贖論遷豫州刺史加建威將軍受詔伐吳戎遣參軍羅<lb/>
尚劉喬領前鋒進攻武昌吳將楊雍孫述江夏太守劉<lb/>
<pb n="KR2d0006_WYG_143-42b"/>
朗各率衆詣戎降戎督大軍臨江吳牙門將孟泰以蘄<lb/>
春邾二縣降吳平進爵安豐縣侯増邑六千户賜絹六<lb/>
千疋戎渡江綏慰新附宣揚威惠吳光禄勲石偉方直<lb/>
不容皓朝稱疾歸家戎嘉其清節表薦之詔拜偉為議<lb/>
郎以二千石禄終其身荆土悦服徴為侍中南郡太守<lb/>
劉肇賂筒中細布五十端為司𨽻所糺以知而未納故<lb/>
得不坐然議者尤之帝謂朝臣曰戎之為行豈懐私苟<lb/>
得正當不欲為異耳帝雖以是言釋之然為清慎者所<lb/>
<pb n="KR2d0006_WYG_143-43a"/>
鄙由是損名戎在職雖無殊能而庻績修理後遷光禄<lb/>
勲吏部尚書以母憂去職性至孝不拘禮制飲酒食肉<lb/>
或觀奕碁而容貎毁悴杖然後起裴頠徃弔之謂人曰<lb/>
若使一慟能傷人濬冲不免滅性之譏也時和嶠亦居<lb/>
父喪以禮法自持量米而食哀毁不踰於戎帝謂劉毅<lb/>
曰和嶠毁頓過禮使人憂之毅曰嶠雖寢苫食粥乃生<lb/>
孝耳至於王戎所謂死孝陛下當先憂之戎先有吐疾<lb/>
居喪増甚帝遣醫療之并賜藥物又斷賔客楊駿執政<lb/>
<pb n="KR2d0006_WYG_143-43b"/>
拜太子太傅駿誅之後東安公繇專斷刑賞威振外内<lb/>
戎誡繇曰大事之後宜深逺之繇不從果得罪轉中書<lb/>
令加光禄大夫給恩信五十人遷尚書左僕射領吏部<lb/>
戎始為甲午制凡選舉皆先治百姓然後授用司𨽻傅<lb/>
咸奏戎曰書稱三載考績三考黜陟幽明今内外羣官<lb/>
居職未朞而戎奏還既未定其優劣且送故迎新相望<lb/>
道路巧詐由生傷農害政戎不仰依堯舜典謨而驅動<lb/>
浮華虧敗風俗非徒無益乃有大損宜免戎官以敦風<lb/>
<pb n="KR2d0006_WYG_143-44a"/>
俗戎與賈郭通親竟得不坐尋轉司徒以王政將圯茍<lb/>
媚取容屬愍懐太子之廢竟無一言匡諫裴頠戎之壻<lb/>
也頠誅戎坐免官齊王冏起義孫秀録戎於城内趙王<lb/>
倫子欲取戎為軍司愽士王繇曰濬冲譎詐多端安肯<lb/>
為少年用乃止惠帝反宫以戎為尚書令既而河間王<lb/>
顒遣使就説成都王頴將誅齊王冏檄書至冏謂戎曰<lb/>
孫秀作逆天子幽逼孤糾合義兵埽除元惡臣子之節<lb/>
信著神眀二王聽䜛造搆大難當頼忠謀以和不恊卿<lb/>
<pb n="KR2d0006_WYG_143-44b"/>
其善為我籌之戎曰公首舉義衆匡定大業開闢以來<lb/>
未始有也然論功報賞不及有勞朝野失望人懐貳志<lb/>
今二王帶甲百萬其鋒不可當若以王就第不失故爵<lb/>
委權崇讓此求安之計也冏謀臣葛旟怒曰漢魏以來<lb/>
王公就第寧有得保妻子乎議者可斬於是百官震悚<lb/>
戎偽藥發墮厠得不及禍戎以晉室方亂慕蘧伯玉之<lb/>
為人與時舒卷無蹇諤之節自經典選未嘗進寒素退<lb/>
虚名但與時浮沉户調門選而已尋拜司徒雖位總鼎<lb/>
<pb n="KR2d0006_WYG_143-45a"/>
司而委事寮宷間乘小馬從便門而出游見者不知其<lb/>
三公也故吏多至大官道路相遇輒避之性好興利廣<lb/>
收八方園田水碓周徧天下積實聚財不知紀極每自<lb/>
執牙籌晝夜筭計常若不足而又儉嗇不自奉飬天下<lb/>
謂之膏肓之疾女適裴頠貸錢數萬乆而未還女後歸<lb/>
寧戎色不悦女遽還直乃歡從子將㛰戎遺其一單衣<lb/>
㛰訖而更責取家有好李嘗出貨之恐人得種乃鑽其<lb/>
核以此獲譏於世其後從帝北伐王師敗績於蕩隂戎<lb/>
<pb n="KR2d0006_WYG_143-45b"/>
復詣鄴隨帝還洛陽車駕之西遷也戎出奔於郟危難<lb/>
之間親執鋒刃談笑自若未嘗有懼容時召親賔歡娱<lb/>
永日永興二年薨于郟縣時年七十二諡曰元戎有人<lb/>
倫鑒識賞目山濤如璞玉渾金人皆欽其寳莫知名其<lb/>
器王衍神姿髙徹如瑶林瓊樹自然是風塵表物謂裴<lb/>
頠拙於用長荀勗工於用短陳道寧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如束長竿族<lb/>
弟敦有髙名戎惡之敦每候戎輒託疾不見敦後果為<lb/>
逆亂其鑒賞先見如此嘗經黄公酒壚下過顧謂後車<lb/>
<pb n="KR2d0006_WYG_143-46a"/>
客曰吾昔與嵇叔夜阮嗣宗酣暢於此竹林之遊亦預<lb/>
其末自嵇阮淪亡吾便為時之所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紲今日視之雖近<lb/>
邈若山河初孫秀為琅邪郡吏求品於鄉議戎從弟衍<lb/>
將不許戎勸品之及秀得志朝士有宿怨者皆被誅而<lb/>
戎衍獲濟焉子萬有美名少而大肥戎令食糠而肥愈<lb/>
甚年十九卒有庻子興戎所不齒以從弟陽平太守愔<lb/>
子為嗣衍字夷甫神情明秀風姿詳雅總角嘗造山濤<lb/>
濤嗟嘆良乆旣去目而送之曰何物老嫗生寧馨兒然<lb/>
<pb n="KR2d0006_WYG_143-46b"/>
誤天下蒼生者未必非此人也父乂為平北將軍常有<lb/>
公事使行人列上不時報衍年十四在京師造僕射羊<lb/>
祜申陳事狀辭甚清辯祜名徳貴重而衍㓜年無屈下<lb/>
之色衆異之楊駿欲以女妻焉衍恥之遂陽狂自免武<lb/>
帝聞其名問戎曰夷甫當世誰為比戎曰未見其比當<lb/>
從古人中求耳泰始八年詔舉竒才可以安邊者衍初<lb/>
好論縱横之術故尚書盧欽舉為遼東太守不就於是<lb/>
口不論世事惟雅詠元虚而已嘗因宴集為族人所怒<lb/>
<pb n="KR2d0006_WYG_143-47a"/>
舉樏擲其靣衍初無言引王導共載而去然心不能平<lb/>
在車中攬鏡自照謂導曰爾看吾目光乃在牛背上矣<lb/>
父卒於北平送故甚厚為親識之所借貸因以捨之數<lb/>
年之間家貲罄盡出就洛城西田園而居焉後為太子<lb/>
舎人遷尚書郎出補元城令終日清談而縣務亦理入<lb/>
為中庻子黄門侍郎魏正始中何晏王弼等祖述老莊<lb/>
立論以為天地萬物皆以無為為本無也者開物成務<lb/>
無徃而不存者也隂陽恃以化生萬物恃以成形賢者<lb/>
<pb n="KR2d0006_WYG_143-47b"/>
恃以為徳不肖恃以免身故無之為用無爵而貴矣衍<lb/>
甚重之唯裴頠以為非著論以譏之而衍處之自若衍<lb/>
既有盛才美貎明悟若神常自比子貢兼聲名籍甚傾<lb/>
動當世妙善元言唯談老莊為事每捉玉柄塵尾與手<lb/>
同色義理有所不安隨即改更世號口中雌黄朝野翕<lb/>
然謂之一世龍門矣累居顯職後進之士莫不景慕放<lb/>
効選舉登朝皆以為稱首矜髙浮誕遂成風俗焉衍嘗<lb/>
喪㓜子山簡弔之衍悲不自勝簡曰孩抱中物何至於<lb/>
<pb n="KR2d0006_WYG_143-48a"/>
此衍曰聖人㤀情最下不及於情然則情之所鍾正在<lb/>
我軰簡服其言更為之慟衍妻郭氏賈后之親藉中宫<lb/>
之勢剛愎貪戾聚歛無厭好干預人事衍患之而不能<lb/>
禁時有鄉人幽州刺史李陽京師大俠也郭氏素憚之<lb/>
衍謂郭曰非但我言卿不可李陽亦謂不可郭氏為之<lb/>
小損衍疾郭之貪鄙故口未嘗言錢郭欲試之令婢以<lb/>
錢繞牀使不得行衍晨起見錢謂婢曰舉阿堵物却其<lb/>
措意如此後歴北軍中候中領軍尚書令女為愍懐太<lb/>
<pb n="KR2d0006_WYG_143-48b"/>
子妃太子為賈后所誣衍懼禍自表離㛰賈后廢有<lb/>
奏衍曰衍與司徒梁王肜書寫呈皇太子手與妃及衍<lb/>
書陳見誣之狀肜等伏讀辭旨懇惻衍備位大臣應以<lb/>
義責也太子被誣得罪衍不能守死善道即求離㛰得<lb/>
太子手書隠蔽不出志在苟免無忠謇之操宜加顯責<lb/>
以厲臣節可禁錮終身詔從之衍素輕趙王倫之為人<lb/>
及倫簒位衍陽狂斫婢以自免及倫誅拜河南尹轉尚<lb/>
書又為中書令時齊王冏有匡復之功而專權自恣公<lb/>
<pb n="KR2d0006_WYG_143-49a"/>
卿皆為之拜衍獨長揖焉以病去官成都王頴以衍為<lb/>
中軍師累遷尚書僕射領吏部後拜尚書令司空司徒<lb/>
衍雖居宰輔之重不以經國為念而思自全之計說東<lb/>
海王越曰中國已亂當頼方伯宜得文武兼資以任之<lb/>
乃以弟澄為荆州族弟敦為青州因謂澄敦曰荆州有<lb/>
江漢之固青州有負海之險卿二人在外而吾留此足<lb/>
以為三窟矣識者鄙之及石勒王彌㓂京師以衍都督<lb/>
征討諸軍事持節假黄鉞以拒之衍使前將軍曹武左<lb/>
<pb n="KR2d0006_WYG_143-49b"/>
衛將軍王景等擊賊退之獲其輜重遷太尉尚書令如<lb/>
故封武陵侯辭封不受時洛陽危逼多欲遷都以避其<lb/>
難而衍獨賣車牛以安衆心越之討茍晞也衍以太尉<lb/>
為太傅軍事及越薨衆共推衍為元帥衍以㓂賊鋒起<lb/>
辭曰吾少無宦情隨牒推移遂至於此今日之事安可<lb/>
以非才處之俄而舉軍為石勒所破勒呼王公與之相<lb/>
見問衍以晉故衍陳禍敗之由云計不在已勒甚悦之<lb/>
與語移日衍自說少不豫事欲求自免因勸勒稱尊號<lb/>
<pb n="KR2d0006_WYG_143-50a"/>
勒怒曰君名盖四海身居重任少壯登朝至於白首何<lb/>
得言不豫世事邪破壊天下正是君罪使左右扶出謂<lb/>
其黨孔萇曰吾行天下多矣未嘗見如此人當可活否<lb/>
萇曰彼晉之三公必不為我盡力何足貴乎勒曰要不<lb/>
可加以鋒刃也使人夜排牆填殺之衍將死顧人言曰<lb/>
嗚呼吾曹雖不如古人向若不祖尚浮虚戮力以匡天<lb/>
下猶可不至今日時年五十六衍儁秀有令望希心元<lb/>
逺未嘗語利王敦過江嘗稱之曰夷甫處衆中如珠玉<lb/>
<pb n="KR2d0006_WYG_143-50b"/>
在瓦石間顧愷之作畫贊亦稱衍巖巖清峙壁立千仞<lb/>
其為人所尚如此子元字眉子少慕簡曠亦有俊才與<lb/>
衛玠齊名荀藩用為陳留太守屯尉氏元素名家有豪<lb/>
氣荒弊之時人情不附將赴祖逖為盗所害焉澄字平<lb/>
子生而警悟雖未能言見人舉動便識其意衍妻郭性<lb/>
貪鄙欲令婢路上擔糞澄年十四諫郭以為不可郭大<lb/>
怒謂澄曰昔夫人臨終以小郎屬新婦不以新婦屬小<lb/>
郎因捉其衣裾將杖之澄爭得脫踰窻而走衍有重名<lb/>
<pb n="KR2d0006_WYG_143-51a"/>
於世時人許以人倫之鑒尤重澄及王敦庾敳嘗為天<lb/>
下人士目曰阿平第一子嵩第二處仲第三澄嘗謂衍<lb/>
曰兄形似道而神峯太儁衍曰誠不如卿落落穆穆然<lb/>
也澄由是顯名有經澄所題目者衍不復有言輙云已<lb/>
經平子矣少歴顯仕累遷成都王頴從事中郎頴嬖豎<lb/>
孟玖譖殺陸機兄弟天下切齒澄發玖私姦勸頴殺玖<lb/>
頴乃誅之士庻莫不稱善及頴敗東海王越請為司空<lb/>
長史以迎大駕勲封南鄉侯遷建威將軍雍州刺史不<lb/>
<pb n="KR2d0006_WYG_143-51b"/>
之職時王敦謝鯤庾敳阮修皆為衍所親善號為四友<lb/>
而亦與澄狎又有光逸胡母輔之等亦豫焉酣讌縱誕<lb/>
窮懽極娱惠帝末衍白東海王越以澄為荆州刺史持<lb/>
節都督領南蠻校尉敦為青州衍因問以方略敦曰當<lb/>
臨事制變不可預論澄辭義鋒出筭畧無方一坐嗟服<lb/>
澄將之鎮送者傾朝澄見樹上鵲巢便脫衣上樹探鷇<lb/>
而㺯之神氣蕭然傍若無人劉鯤謂澄曰卿形雖散朗<lb/>
而内實動俠以此處世難得其死澄黙然不答澄既至<lb/>
<pb n="KR2d0006_WYG_143-52a"/>
鎮日夜縱酒不親庻事雖㓂戎急務亦不以在懷擢順<lb/>
陽人郭舒於寒悴之中以為别駕委以州府時京師危<lb/>
逼澄率衆軍將赴國難而飄風折其節柱會王如㓂襄<lb/>
陽澄前鋒至宜城遣使詣山簡為如黨嚴嶷所獲嶷偽<lb/>
使人從襄陽來而問之曰㐮陽㧞未答云昨旦破城已<lb/>
獲山簡乃隂緩澄使令得亡去澄聞㐮陽陷以為信然<lb/>
散衆而還既而恥之託糧運不贍委罪長史蔣俊而斬<lb/>
之竟不能進巴蜀流民散在荆湘者與土人忿爭遂殺<lb/>
<pb n="KR2d0006_WYG_143-52b"/>
縣令屯聚樂鄉澄使成都内史王機討之賊請降澄偽<lb/>
許之既而襲之於寵洲以其妻子為賞沉八千餘人於<lb/>
江中於是益梁流民四五萬家一時俱反推杜弢為主<lb/>
南破零桂東掠武昌敗王機於巴陵澄亦無憂懼之意<lb/>
但與機日夜縱酒投壺愽戲數十局俱起殺富人李才<lb/>
取其家資以賜郭舒南平太守應詹驟諫不納於是上<lb/>
下離心内外怨叛澄望實雖損猶傲然自得後出軍擊<lb/>
杜弢次于作塘山簡參軍王冲叛于豫州自稱荆州刺<lb/>
<pb n="KR2d0006_WYG_143-53a"/>
史澄懼使杜㽔守江陵澄遷於孱陵尋奔沓中郭舒諫<lb/>
曰使君臨州雖無異政未失衆心今西收華容向義之<lb/>
兵足以擒取小虜奈何自棄澄不能從初澄命武陵諸<lb/>
郡同討杜弢天門太守扈瓌次于益陽武陵内史武察<lb/>
為其郡夷所害瓌以孤軍引還澄怒以杜曾代瓌夷袁<lb/>
遂瓌故吏也託為瓌報仇遂舉兵逐曽自稱平晉將軍<lb/>
澄使司馬毋邱邈討之為遂所敗會元帝徴澄為軍諮<lb/>
祭酒於是赴召時王敦為江州鎮豫章澄過詣敦澄宿<lb/>
<pb n="KR2d0006_WYG_143-53b"/>
有盛名出於敦右士庻莫不傾慕之兼勇力絶人素為<lb/>
敦所憚澄猶以舊意侮敦敦益忿怒請澄入宿隂欲殺<lb/>
之而澄左右有二十餘人持鐡馬鞭為衛澄手恒捉玉<lb/>
枕以自防故敦未之得發後敦賜澄左右酒皆醉借玉<lb/>
枕觀之因下牀而謂澄曰何與杜弢通信澄曰事自可<lb/>
驗敦欲入内澄手引敦衣至於絶帶乃登于梁因罵敦<lb/>
曰行事如此殃將及焉敦令力士路戎搤殺之時年四<lb/>
十四載尸還其家劉琨聞澄之死歎曰澄自取之及敦<lb/>
<pb n="KR2d0006_WYG_143-54a"/>
平澄故吏佐著作郎桓稚上表理澄請加贈諡詔復澄<lb/>
本官諡曰憲長子詹早卒次子徽右軍司馬郭舒字稚<lb/>
行㓜請其母從師歳餘便歸粗識大義鄉人少府范晷<lb/>
宗人武陵太守郭景咸稱舒當為後來之秀終成國器<lb/>
始為領軍校尉坐擅放司馬彪繫廷尉世多義之刺史<lb/>
夏侯含辟為西曹轉主簿含坐事舒自繫理含事得釋<lb/>
刺史宗岱命為治中喪母去職劉𢎞牧荆州引為治中<lb/>
𢎞卒舒率將士推𢎞子璠為主討逆賊郭勱滅之保全<lb/>
<pb n="KR2d0006_WYG_143-54b"/>
一州王澄聞其名引為别駕澄終日酣飲不以衆務在<lb/>
意舒常切諌之及天下大亂又勸澄修徳飬威保完州<lb/>
境澄以亂自京都起非復一州所能匡禦雖不能從然<lb/>
重其忠亮荆土士人宗廞嘗因酒忤澄澄怒叱左右棒<lb/>
廞舒厲色謂左右曰使君過醉汝軰何敢妄動澄恚曰<lb/>
别駕狂邪誑言我醉因遣掐其鼻灸其眉頭舒跪而受<lb/>
之澄意少釋而廞遂得免澄之奔敗也以舒領南郡澄<lb/>
又欲將舒東下舒曰舒為萬里紀綱不能匡正令使君<lb/>
<pb n="KR2d0006_WYG_143-55a"/>
奔亡不忍渡江乃留屯沌口采稆湖澤以自給鄉人盗<lb/>
食舒牛事覺來謝舒曰卿飢所以食牛耳餘肉可共啖<lb/>
之世以此服其𢎞量舒少與杜曾厚曽嘗召之不往曾<lb/>
銜之至是澄又轉舒為順陽太守曽密遣兵襲舒遁逃<lb/>
得免王敦召為參軍轉從事中郎㐮陽都督周訪卒敦<lb/>
遣舒監襄陽軍甘卓至乃還朝廷徴舒為右丞敦留不<lb/>
遣敦謀為逆舒諌不從使守武昌荆州别駕宗澹忌舒<lb/>
才能數譖之於王廙廙疑與甘卓同宻以白敦敦不受<lb/>
<pb n="KR2d0006_WYG_143-55b"/>
髙官督䕶繆坦嘗請武昌城西地為營太守樂凱言於<lb/>
敦曰百姓乆買此地種菜自贍不宜奪之敦大怒曰王<lb/>
處仲不來江湖當有武昌地不而人云是我地邪凱懼<lb/>
不敢言舒曰公聽舒一言敦曰平子以卿病狂故掐鼻<lb/>
灸眉頭舊疢復發邪舒曰古之狂也直周昌汲黯朱雲<lb/>
不狂也昔堯立誹謗之木舜置敢諫之鼓然後事無枉<lb/>
縱公為勝堯舜邪乃逆折舒使不得言何與古人相逺<lb/>
敦曰卿欲何言舒曰繆坦可謂小人疑誤視聽奪人私<lb/>
<pb n="KR2d0006_WYG_143-56a"/>
地以彊凌弱晏子稱君曰其可臣獻其否以成其可是<lb/>
以舒等不敢不言敦即使還地衆咸壯之敦重舒公亮<lb/>
給賜轉豐數詣其家表為凉州刺史病卒<lb/>
樂廣字彦輔南陽淯陽人也父方參魏征西將軍夏侯<lb/>
元軍事廣時年八歳元嘗見廣在路因呼與語還謂方<lb/>
曰向見廣神姿朗徹當為名士卿家雖貧可令專學必<lb/>
能興卿門户也方早卒廣孤貧僑居山陽寒素為業人<lb/>
無知者性冲約有逺識寡嗜慾與物無競尤善談論每<lb/>
<pb n="KR2d0006_WYG_143-56b"/>
以約言析理以厭人之心其所不知黙如也裴楷嘗引<lb/>
廣共談自夕申旦雅相欽挹嘆曰我所不如也王戎為<lb/>
荆州刺史聞廣為夏侯元所賞乃舉秀才楷又薦廣於<lb/>
賈充遂辟太尉掾轉太子舍人尚書令衛瓘朝之耆舊<lb/>
逮與魏正始中諸名士談論見廣而竒之曰自昔諸賢<lb/>
既沒嘗恐㣲言將絶而今乃復聞斯言於君矣命諸子<lb/>
造焉曰此人之水鏡見之瑩然若披雲霧而覩青天也<lb/>
王衍自言與人語甚簡至及見廣便覺已之煩其為識<lb/>
<pb n="KR2d0006_WYG_143-57a"/>
者所嘆美如此出補元城令遷中書侍郎轉太子中庻<lb/>
子累遷侍中河南尹廣善清言而不長於筆將讓尹請<lb/>
潘岳為表岳曰當得君意廣乃作二百句語述已之志<lb/>
岳因取次比便成名筆時人咸云若廣不假岳之筆岳<lb/>
不取廣之旨無以成斯美也嘗有親客乆闊不復來廣<lb/>
問其故答曰前在坐䝉賜酒方欲飲見盃中有蛇意甚<lb/>
惡之既飲而疾于時河南聽事壁上有角漆畫作蛇廣<lb/>
意盃中蛇即角影也復置酒問客曰酒中復有所見不<lb/>
<pb n="KR2d0006_WYG_143-57b"/>
答曰所見如初廣乃告其所以客豁然意觧沉痾頓愈<lb/>
衛玠總角時嘗問廣夢廣曰是想玠曰神形所不接而<lb/>
夢豈是想邪廣曰因也玠思之經月不得遂以成疾廣<lb/>
聞故命駕為剖析之玠病即愈廣嘆曰此賢胷中必無<lb/>
膏肓之疾廣所在為政無當時功譽然每去職遺愛為<lb/>
人所思凢所論人必先稱其所長則所短不言而自見<lb/>
矣人有過先盡𢎞恕然後善惡自彰矣廣與王衍俱宅<lb/>
心事外名重於時故天下言風流者謂王樂為稱首焉<lb/>
<pb n="KR2d0006_WYG_143-58a"/>
少與𢎞農楊凖相善凖之二子曰喬曰髦皆知名於世<lb/>
凖使先詣裴頠頠性𢎞方愛喬有髙韻謂凖曰喬當及<lb/>
卿髦小減也又使詣廣廣性清純愛髦有神檢謂凖曰<lb/>
喬自及卿然髦亦清出凖笑曰我二兒之優劣乃裴樂<lb/>
之優劣也論者以為喬雖有髙韻而神檢不足樂為得<lb/>
之矣是時王澄胡母輔之等皆亦任放為逹或至裸體<lb/>
者廣聞而笑曰名教内自有樂地何必乃爾其居才愛<lb/>
物動有理中皆此類也値世道多虞朝章紊亂清已中<lb/>
<pb n="KR2d0006_WYG_143-58b"/>
正任誠保素而已時人莫有見其際焉先是河南官舎<lb/>
多妖怪前尹皆不敢處正寢廣居之不疑嘗外户自閉<lb/>
左右皆驚廣獨自若顧見牆有孔使人掘牆得狸而殺<lb/>
之其怪亦絶愍懐太子之廢也詔故臣不得辭送衆官<lb/>
不勝憤嘆皆冐禁拜辭司𨽻校尉滿奮勑河南中部收<lb/>
縛拜者送獄廣即便解遣衆人代廣危懼孫琰說賈謐<lb/>
曰前以太子罪惡有斯廢黜其臣不懼嚴詔冐罪而送<lb/>
今若係之是彰太子之善不如釋去謐然其言廣故得<lb/>
<pb n="KR2d0006_WYG_143-59a"/>
不坐遷吏部尚書左僕射後東安王繇當為僕射轉廣<lb/>
為右僕射領吏部代王戎為尚書始戎薦廣而終踐其<lb/>
位時人美之成都王頴廣之壻也及與長沙王乂遘難<lb/>
而廣既處朝望羣小讒謗之乂以問廣廣神色不變徐<lb/>
答曰廣豈以五男易一女乂猶以為疑廣竟以憂疾卒<lb/>
荀藩聞廣之不免也為之流涕三子凱肇謨凱字𢎞緒<lb/>
大司馬齊王掾參驃騎軍事肇字𢎞茂太傅東海王掾<lb/>
洛陽陷兄弟相擕南渡江謨字𢎞範征虜將軍吳郡内<lb/>
<pb n="KR2d0006_WYG_143-59b"/>
史<lb/>
鄭袤字林叔滎陽開封人也髙祖衆漢大司農父泰揚<lb/>
州刺史有髙名袤少孤早有識鑒荀攸見之曰鄭公業<lb/>
為不亡矣隨叔父渾避難江東時華歆為豫章太守渾<lb/>
徃依之歆素與泰善撫飬袤如己子年十七乃還鄉里<lb/>
性清正時濟隂魏諷為相國掾名重當世袤同郡任覽<lb/>
與結交袤以諷奸雄終必為禍勸覽逺之及諷敗論者<lb/>
稱焉魏武帝初封諸子為侯精選賔友袤與徐幹俱為<lb/>
<pb n="KR2d0006_WYG_143-60a"/>
臨淄侯文學轉司𨽻功曹從事司空王朗辟為掾袤舉<lb/>
髙陽許允扶風魯芝東萊王基朗皆命之後咸至大位<lb/>
有重名袤遷尚書郎出為黎陽令吏民悦服太守班下<lb/>
屬城特見甄異為諸縣之最遷尚書右丞轉濟隂太守<lb/>
下車旌表孝悌敬禮賢能興立庠序開誘後進調補大<lb/>
將軍從事中郎拜散騎常侍㑹廣平太守缺宣帝謂袤<lb/>
曰賢叔大匠垂稱於陽平魏郡百姓䝉惠化且盧子家<lb/>
王子雍繼踵此郡世不乏賢故復相屈袤在廣平以徳<lb/>
<pb n="KR2d0006_WYG_143-60b"/>
化為先善作條教郡中愛之徴拜侍中百姓戀慕涕泣<lb/>
路隅遷少府髙貴鄉公即位袤與河南王肅備法駕奉<lb/>
迎於元城封廣昌亭侯徙光禄勲領宗正毋邱儉作亂<lb/>
景帝自出征之百官祖送於城東袤疾病不任會帝謂<lb/>
中領軍王肅曰唯不見鄭光禄為恨肅以語袤袤自輿<lb/>
追帝及於近道帝笑曰故知侯生必來也遂與袤共載<lb/>
曰計將何先袤曰昔與儉俱為臺郎特所知悉其人好<lb/>
謀而不逹事情自昔建勲幽州志望無限文欽勇而無<lb/>
<pb n="KR2d0006_WYG_143-61a"/>
算今大軍出其不意江淮之卒鋭而不能固深溝髙壘<lb/>
以挫其氣此亞夫之長也帝稱善轉太常髙貴鄉公議<lb/>
立明堂辟雍精選博士袤舉劉毅劉寔程咸庾峻後並<lb/>
至公輔大位及常道鄉公立與議定䇿進封安成鄉侯<lb/>
邑千户景元初疾病失明屢乞骸骨不許拜光禄大夫<lb/>
五等初建封宻陵伯武帝踐阼進爵為侯雖寢疾十餘<lb/>
年而時賢並相推薦泰始中詔以袤為司空天子臨軒<lb/>
遣五官中郎將國坦就第拜授袤前後辭譲遣息稱上<lb/>
<pb n="KR2d0006_WYG_143-61b"/>
送印綬至於十數謂坦曰魏以徐景山為司空吾時為<lb/>
侍中受詔譬旨徐公語吾曰三公當上應天心茍非其<lb/>
人實傷和氣不敢以垂死之年累辱朝廷也終於不就<lb/>
遵大雅君子之迹可不務乎固辭乆之見許以侯就第<lb/>
拜儀同三司置舍人官騎賜牀帳簟褥錢五十萬九年<lb/>
薨時年八十五帝於東堂發哀賜秘器朝服一具衣一<lb/>
襲錢三萬絹布各百疋以供喪事諡曰元有子六人長<lb/>
子黙嗣次質舒詡稱予位並列卿黙字思元起家秘書<lb/>
<pb n="KR2d0006_WYG_143-62a"/>
郎考覈舊文刪省浮穢中書令虞松謂曰而今而後朱<lb/>
紫别矣轉尚書考功郎專典伐蜀事封關内侯遷司徒<lb/>
左長史武帝受禪與太原郭奕俱為中庻子朝廷以太<lb/>
子官屬宜稱陪臣黙上言皇太子體皇極之尊無私於<lb/>
天下宫臣皆受命天朝不得同之藩國事遂施行出為<lb/>
東郡太守値歳荒人飢黙輒開倉賑給乃舍都亭自表<lb/>
待罪朝廷嘉黙憂國詔書褒嘆比之汲黯班告天下若<lb/>
郡縣有此比者皆聽出給入為散騎常侍初帝以貴公<lb/>
<pb n="KR2d0006_WYG_143-62b"/>
子當品鄉黨莫敢與為軰求之州内於是十二郡中正<lb/>
僉共舉黙文帝與黙書曰小兒得厠賢子之流愧有竊<lb/>
賢之累及武帝出祠南郊使黙驂乘因謂黙曰卿知何<lb/>
得驂乘乎昔州里舉卿相軰常愧有累清談遂問政事<lb/>
對曰勸穡務農為國之基選人得才濟世之道居官乆<lb/>
職政事之宜明慎黜陟勸戒之由崇尚儒素化導之本<lb/>
如此而已矣帝善之後以父䘮去官尋起為廷尉是時<lb/>
鬲令袁毅坐交通貨賂大興刑獄在朝多見引逮唯黙<lb/>
<pb n="KR2d0006_WYG_143-63a"/>
兄弟以㓗慎不染其流遷太常時僕射山濤欲舉一親<lb/>
親為博士謂黙曰卿似尹翁歸令吾不敢復言黙為人<lb/>
敦重柔而能整皆此類也及齊王攸當之國下禮官議<lb/>
崇錫典制愽士祭酒曹志等並立異議黙容過其事免<lb/>
官尋拜大鴻臚遭母喪舊制既葬還職黙自陳懇至乆<lb/>
而見許遂改法定令聽大臣終喪自黙始也服闋為大<lb/>
司農轉光禄勲太康元年卒時年六十八諡曰成尚書<lb/>
令衛瓘奏黙才行名望宜居論道五升九卿位未稱德<lb/>
<pb n="KR2d0006_WYG_143-63b"/>
宜贈三司而后父楊駿先欲以女妻黙子豫黙曰吾每<lb/>
讀雋不疑傳常想其為人畏逺權貴奕世所守遂辭之<lb/>
駿深為恨至此駿議不同遂不施行黙寛冲愽愛謙虛<lb/>
温謹不以才地矜物事上以禮遇下以和雖僮豎厮飬<lb/>
不加聲色而猶有嫌怨故士君子以為居世之難子球<lb/>
字子瑜少辟宰府入侍二宫成都王為大將軍起義討<lb/>
趙王倫球自頓邱太守為右長史以功封平夀公累遷<lb/>
侍中尚書散騎常侍中䕶軍尚書右僕射領吏部永嘉<lb/>
<pb n="KR2d0006_WYG_143-64a"/>
二年卒追贈金紫光禄大夫諡曰元球弟豫永嘉末為<lb/>
尚書<lb/>
李允字宣伯遼東襄平人也祖敏漢河南太守去官還<lb/>
鄉里遼東太守公孫度欲彊用之敏乘輕舟浮滄海莫<lb/>
知所終允父信追求積年浮海出塞無所見欲行喪制<lb/>
服則疑父尚存情若居䘮而不聘娶後有鄰居故人與<lb/>
其父同年者亡因喪制服燕國徐邈與之同州里以不<lb/>
孝莫大於無後勸使娶妻既生允遂絶房室常如居喪<lb/>
<pb n="KR2d0006_WYG_143-64b"/>
禮不堪其憂數年而卒允既㓜而孤母又改行有識之<lb/>
後降食哀戚亦以喪禮自居又以祖不知存亡設木主<lb/>
以事之由是以孝聞容貎質素頽然若不足者而智度<lb/>
沈邃言必有則初仕郡上計掾州辟部從事治中舉孝<lb/>
亷參鎮北軍事遷樂平侯相政尚清簡入為尚書郎遷<lb/>
中䕶軍司馬吏部郎銓綜亷平賜爵關内侯出補安豐<lb/>
太守文帝引為大將軍從事中郎遷御史中丞恭恪直<lb/>
繩百官憚之伐蜀之役為西中郎將督關中諸軍事後<lb/>
<pb n="KR2d0006_WYG_143-65a"/>
為河南尹封廣陵伯泰始初拜尚書進爵為侯允奏以<lb/>
為古者三公坐而論道内參六官之事外與六卿之教<lb/>
或處三槐兼聽獄訟稽疑之典謀及卿士陛下聖徳欽<lb/>
明垂心萬機猥發明詔儀刑古式雖唐堯疇諮周文翼<lb/>
翼無以加也自今以徃國有大政可親延羣公詢納讜<lb/>
言其軍國所疑延詣省中使侍中尚書諮論所宜若有<lb/>
疾疢不任覲會臨時遣侍臣訊訪詔從之遷吏部尚書<lb/>
僕射尋轉太子少傅詔以允忠允髙亮有匪躬之節使<lb/>
<pb n="KR2d0006_WYG_143-65b"/>
領司𨽻校尉允屢自表讓忝傅儲宫不宜兼監司之官<lb/>
武帝以二職並湏忠賢故每不許咸寧初皇太子出居<lb/>
東宫帝以司𨽻事任峻重而少傅有旦夕輔導之務允<lb/>
素羸不宜乆勞之轉拜侍中加特進俄遷尚書令侍中<lb/>
特進如故允雖歴職内外而家至貧儉兒病無以市藥<lb/>
帝聞之賜錢十萬其後帝以司徒舊丞相之職詔以允<lb/>
為司徒在位五年簡亮持重稱為任職以吳會初平大<lb/>
臣多有勲勞宜有登進乃上疏遜位帝不聽遣侍中宣<lb/>
<pb n="KR2d0006_WYG_143-66a"/>
旨優詔敦喻絶其章表允不得已起視事太康三年薨<lb/>
詔遣御史持節監喪致祠諡曰成皇太子命舍人王贊<lb/>
誄之文義甚美帝後思允清節詔曰故司徒李允太常<lb/>
彭灌並履忠清儉身歿家無餘積賜允家錢二百萬穀<lb/>
千斛灌家半之三子固真長修固字萬基散騎郎先允<lb/>
卒固子志嗣爵志字彦道歴位散騎侍郎建威將軍陽<lb/>
平太守真長位至太僕卿修黄門侍郎太弟中庻子<lb/>
盧欽字子若范陽涿人也祖植漢侍中父毓魏司空世<lb/>
<pb n="KR2d0006_WYG_143-66b"/>
以儒業顯欽清澹有遠識篤志經史舉孝亷不行魏大<lb/>
將軍曹爽辟為掾爽弟嘗有所屬請欽白爽子弟不宜<lb/>
干犯法度爽深納之而罰其弟除尚書郎爽誅免官後<lb/>
為侍御史襲父爵大利亭侯累遷琅邪太守宣帝為太<lb/>
傅辟從事中郎出為陽平太守遷淮北都督伏波將軍<lb/>
甚有稱績徴拜散騎常侍大司農遷吏部尚書進封大<lb/>
梁侯武帝受禪以為都督沔北諸軍事平南將軍假節<lb/>
追鋒軺卧車各一乘第二駙馬二乘騎具刀器御府人<lb/>
<pb n="KR2d0006_WYG_143-67a"/>
馬鎧等及錢三十萬欽在鎮寛猛得中疆塲無虞入為<lb/>
尚書僕射加侍中奉車都尉領吏部以清貧特賜絹百<lb/>
匹欽舉必以才稱為亷平咸寧四年卒詔贈衛將軍開<lb/>
府儀同三司賜秘器朝服一具衣一襲布五十匹錢三<lb/>
十萬諡曰元又以欽忠清髙潔不營産業身歿之後家<lb/>
無所庇特賜錢五十萬為立第舍復下詔曰故司空王<lb/>
基衛將軍盧欽典領軍將軍楊囂並素清貧身歿之後<lb/>
居無私積頃者飢饉聞其家大匱其各賜穀三百斛欽<lb/>
<pb n="KR2d0006_WYG_143-67b"/>
歴宰州郡不尚功名唯以平理為務禄俸散之親故不<lb/>
營貲産動循禮典妻亡制廬杖終喪居外所著詩賦論<lb/>
難數十篇名曰小道子浮嗣浮字子雲起家太子舍人<lb/>
病疽截手遂廢然朝廷器重之以為國子博士祭酒秘<lb/>
書監皆不就欽弟珽字子笏衛尉卿珽子志字子道初<lb/>
辟公府掾尚書郎出為鄴令成都王頴之鎮鄴也愛其<lb/>
才量委以心膂遂為謀主齊王冏起義遣使告頴頴召<lb/>
志計事志曰趙王無道肆行簒逆四海人神莫不憤怒<lb/>
<pb n="KR2d0006_WYG_143-68a"/>
今殿下總率三軍應期電發子來之衆不召自至埽夷<lb/>
凶逆必有征無戰然兵事至重聖人所慎宜旌賢任才<lb/>
以收時望頴深然之改選上佐髙辟掾屬以志為諮議<lb/>
參軍仍補左長史專掌文翰頴前鋒都督趙驤為倫所<lb/>
敗士衆震駭議者多欲還保朝歌志曰今我軍失利敵<lb/>
新得勝必有輕易陵轢之情若頓兵不進三軍畏衂懼<lb/>
不可用且戰何能無勝負宜更選精兵星行倍道出賊<lb/>
不意此用兵之竒也頴從之及倫敗志勸頴曰齊王衆<lb/>
<pb n="KR2d0006_WYG_143-68b"/>
號百萬與張泓等相持不能决大王逕得濟河此之大<lb/>
勲莫之與比而齊王今當共大王共輔朝政志聞兩雄<lb/>
不俱處功名不共立今宜因太妃㣲疾求還定省推崇<lb/>
齊王徐結四海之心此計之上也頴納之遂以母疾還<lb/>
藩委重於冏由是頴獲四海之譽天下歸心朝廷封志<lb/>
為武彊侯加散騎常侍及河間王顒納李含之説欲内<lb/>
除二王樹頴儲副遣報頴頴將應之志正諫不從及冏<lb/>
滅頴遥執朝權遂懐觖望之心以長沙王乂在内不得<lb/>
<pb n="KR2d0006_WYG_143-69a"/>
恣其所欲密欲去乂時荆州有張昌之亂頴表求親征<lb/>
朝廷許之會昌等平乃廽兵以討乂志諫曰公前有復<lb/>
皇祚之大勲及事平歸功於齊辭九錫之賞不當朝政<lb/>
之權振陽翟飢民葬黄橋白骨皆盛徳之事四海之人<lb/>
莫不荷頼矣逆㓂縱肆猾擾荆楚今公埽清羣難南土<lb/>
以寧振旅而旋頓軍關外文服入朝此霸王者之事也<lb/>
頴不納及乂死頴表志為中書監留鄴參署相府事乘<lb/>
輿敗於蕩隂頴遣志督兵迎帝及王浚攻鄴志勸頴奉<lb/>
<pb n="KR2d0006_WYG_143-69b"/>
天子還洛陽時甲士尚萬五千人志夜部分至曉衆皆<lb/>
成列而程太妃戀鄴不欲去頴未能决俄而衆潰唯志<lb/>
與子謐兄子綝殿中虎賁千人而已志復勸頴早發時<lb/>
有道士姓黄號曰聖人太妃信之及使呼入道士求兩<lb/>
杯酒飲訖抛杯而去於是志計始决而人馬復散志於<lb/>
營陳間尋索得數乘鹿車司馬督韓元收集黄門得百<lb/>
餘人志入帝問志曰何故散敗至此志曰賊去鄴尚八<lb/>
十里而人士一朝駭散太弟今欲奉陛下還洛陽帝曰<lb/>
<pb n="KR2d0006_WYG_143-70a"/>
甚佳於是御犢車便發屯騎校尉郝昌先領兵八千守<lb/>
洛陽帝召之至汲郡而昌至兵杖甚盛志喜於復振啓<lb/>
天子宜下赦書與百姓同其休慶既逹洛陽志啓以滿<lb/>
奮為司𨽻校尉奔散者多還百官粗備帝悦賜志絹二<lb/>
百疋緜百斤衣一襲鶴翎𫀆一領初河間王顒聞王浚<lb/>
起兵遣右將軍張方救鄴方聞成都軍敗頓兵洛陽不<lb/>
敢進縱兵虜掠密謀遷都長安將焚宗廟宫室以絶人<lb/>
心志説方曰昔董卓無道焚燒洛陽怨毒之聲百年猶<lb/>
<pb n="KR2d0006_WYG_143-70b"/>
存何為襲之乃止方遂偪天子幸其壘帝垂泣就輿唯<lb/>
志侍側曰陛下今日之事當一從右將軍臣駑怯無所<lb/>
云補唯知盡㣲誠不離左右而已停方壘三日便西志<lb/>
復從至長安頴被黜志亦免官及東海王越奉迎大駕<lb/>
顒啓帝復頴還鄴以志為魏郡太守加左將軍隨頴北<lb/>
鎮行逹洛陽而平昌公模遣前鋒督䕶馮嵩距頴頴還<lb/>
長安未至而聞顒斬張方求和於越頴住華隂志進長<lb/>
安詣闕陳謝即還就頴於武關復為劉陶所驅廽詣河<lb/>
<pb n="KR2d0006_WYG_143-71a"/>
北及頴薨官屬奔散唯志親自殯送時人嘉之越命志<lb/>
為軍諮祭酒遷衛尉永嘉末轉尚書洛陽沒志將妻子<lb/>
北投并州刺史劉琨至陽邑為劉粲所虜與次子謐詵<lb/>
等俱遇害於平陽長子諶字子諒清敏有理思好老莊<lb/>
善屬文選尚武帝女滎陽公主拜駙馬都尉未成禮而<lb/>
公主卒後州舉秀才辟太尉掾洛陽沒隨志北依劉琨<lb/>
與志俱為劉粲所虜粲據晋陽留諶為參軍琨收散卒<lb/>
引猗盧騎還攻粲粲敗走諶得赴琨先父母兄弟在平<lb/>
<pb n="KR2d0006_WYG_143-71b"/>
陽者悉為劉聰所害琨為司空以諶為主簿轉從事中<lb/>
郎琨妻即諶之從母既加親愛又重其才地建興末隨<lb/>
琨投叚匹磾匹磾自領幽州取諶為别駕匹磾既害琨<lb/>
尋亦敗喪時南路阻絶段末波在遼西諶徃投之元帝<lb/>
之初末波通使於江左諶因其使抗表理琨文旨甚切<lb/>
於是即加弔祭累徴諶為散騎中書侍郎而為末波所<lb/>
留遂不得南渡末波死弟遼代立諶流離世故且二十<lb/>
載石虎攻破遼西復為虎所得以為中書侍郎國子祭<lb/>
<pb n="KR2d0006_WYG_143-72a"/>
酒侍中中書監屬冉閔誅滅石氏諶隨閔軍於襄國遇<lb/>
害時年六十七是歳永和六年也諶名家子早有聲譽<lb/>
才髙行㓗為一時所推値中原喪亂與清河崔悦潁川<lb/>
荀綽河東裴憲北地傅暢並淪陷非所雖俱顯於石氏<lb/>
恒以為辱諶每謂諸子曰吾身沒之後但稱晉司空從<lb/>
事中郎爾撰祭法注莊子及文集皆行於世悦字道儒<lb/>
魏司空林曾孫劉琨妻之姪也與諶俱為琨司空從事<lb/>
中郎後為末波佐史沒石氏亦居大官其綽憲暢並别<lb/>
<pb n="KR2d0006_WYG_143-72b"/>
有傳<lb/>
華表字偉容平原髙唐人也父歆清徳髙行為魏太尉<lb/>
表年二十拜散騎黄門郎累遷侍中正元初石苞來朝<lb/>
盛稱髙貴鄉公以為魏武更生時聞者流汗沾背表懼<lb/>
禍作頻稱疾歸下舎故免於大難後遷尚書五等建封<lb/>
觀陽伯坐供給䘮事不整免泰始中拜太子少傅轉光<lb/>
禄勲遷太常卿數歳以老病乞骸骨詔曰表清貞履素<lb/>
有老成之美乆幹王事静恭匪懈而以疾固辭章表懇<lb/>
<pb n="KR2d0006_WYG_143-73a"/>
至令聽如所上以為太中大夫賜錢二十萬牀帳褥席<lb/>
禄賜與卿同門施行馬表以苦節垂名司徒李允司𨽻<lb/>
王宏等並嘆美表清澹退静以不可得貴賤而親疎也<lb/>
咸寧元年八月卒時年七十二諡曰康詔賜朝服有六<lb/>
子廙岑嶠鑒澹簡廙字長駿𢎞敏有才蓺妻父盧毓典<lb/>
選難舉親姻故廙年三十五不得調晚為中書通事郎<lb/>
泰始初遷冗從僕射少為武帝所禮歴黄門侍郎散騎<lb/>
常侍前軍將軍侍中南中郎將都督河北諸軍事父疾<lb/>
<pb n="KR2d0006_WYG_143-73b"/>
篤輒還仍遭喪舊例葬訖復任廙固辭迕旨初表有賜<lb/>
客在鬲使廙因縣令袁毅錄名三客各代以奴及毅以<lb/>
貨賕致罪獄辭迷謬不復顯以奴代客直言送三奴與<lb/>
廙而毅亦盧氏壻也又中書監荀勗先為中子求廙女<lb/>
廙不許為恨因密啓帝以袁毅貨賕者多不可盡罪宜<lb/>
責最所親者一人因指廙當之又縁廙有違迕之咎遂<lb/>
於喪服中免廙官削爵土大鴻臚何遵奏廙免為庻人<lb/>
不應襲封請以表世孫混嗣表有司奏曰廙所坐除名<lb/>
<pb n="KR2d0006_WYG_143-74a"/>
削爵一時之制廙為世子著在名簿不聽襲嗣此為刑<lb/>
罰再加諸侯犯法八議平處者褒功重爵也嫡統非犯<lb/>
終身棄罪廢之為重依律應聽襲封詔曰諸侯薨子踰<lb/>
年即位此古制也應即位而廢之爵命皆去矣何為罪<lb/>
罰再加且吾之責廙以肅貪穢本不論常法也諸賢不<lb/>
能將眀此意乃更詭易禮律不顧憲度君命廢之而羣<lb/>
下復之此為上下正相反也於是有司奏免議者官詔<lb/>
皆以贖論混以世孫當受封逃避斷髮陽狂病瘖不能<lb/>
<pb n="KR2d0006_WYG_143-74b"/>
語故得不拜世咸稱之廙棲遲家巷垂十載教誨子孫<lb/>
講誦經典集經書要事名曰善文行於世與陳勰共造<lb/>
䐗蘭於宅側帝嘗出視之問其故左右以實對帝心憐<lb/>
之帝後又登陵雲臺望見廙苜蓿園阡陌甚整依然感<lb/>
舊太康初大赦乃得襲封乆之拜城門校尉遷左衛將<lb/>
軍數年以為中書監惠帝即位加侍中光禄大夫尚書<lb/>
令進爵為公應楊駿召不時還有司奏免官尋遷太子<lb/>
少傅加散騎常侍動遵禮典得傅導之儀後年衰病篤<lb/>
<pb n="KR2d0006_WYG_143-75a"/>
詔遣太醫療病進位光禄大夫開府儀同三司時河南<lb/>
尹韓夀因托賈后求以女配廙孫陶廙距而不許后深<lb/>
以為恨故遂不登台司年七十五卒諡曰元三子混薈<lb/>
恒混字敬倫嗣父爵清貞簡正位侍中尚書卒官子陶<lb/>
嗣補鞏令沒於石勒薈字敬叔為河南尹與荀藩荀組<lb/>
俱避賊至臨潁父子並遇害恒字敬則愽學以清素為<lb/>
稱尚武帝女滎陽長公主拜駙馬都尉元康初東宫建<lb/>
恒以選為太子賔客賜爵關内侯食邑百户辟司徒王<lb/>
<pb n="KR2d0006_WYG_143-75b"/>
渾倉曹掾屬除散騎侍郎遷散騎常侍北軍中侯俄拜<lb/>
領軍加散騎常侍愍帝即位以恒為尚書進爵苑陵縣<lb/>
公頃之劉聰逼長安詔出恒為鎮軍將軍領潁川太守<lb/>
以為外援恒興合義軍得二千人未及西赴而關中陷<lb/>
歿時羣賊方盛所在州郡相繼奔敗恒亦欲棄郡東渡<lb/>
而從兄軼為元帝所誅以此為疑先書與驃騎將軍王<lb/>
導導言於帝帝曰兄弟罪不相及况羣從乎即召恒補<lb/>
光禄勲恒到未及拜更以為衛將軍加散騎常侍本州<lb/>
<pb n="KR2d0006_WYG_143-76a"/>
大中正尋拜太常議立郊祀尚書刁恊國子祭酒杜彛<lb/>
議湏還洛乃修郊祀恒議漢獻帝居許即便郊柴宜於<lb/>
此修立司徒荀組驃騎將軍王導同恒議遂定郊祀尋<lb/>
以疾求解詔曰太常職主宗廟烝嘗敬重而華恒所疾<lb/>
不堪親奉職事夫子稱吾不預祭如不祭况宗伯之任<lb/>
職所司邪令轉恒為廷尉頃之加特進太寧初遷驃騎<lb/>
將軍加散騎常侍督石頭水陸諸軍事王敦表轉恒為<lb/>
䕶軍疾病不拜授金紫光禄大夫又領太子太保成帝<lb/>
<pb n="KR2d0006_WYG_143-76b"/>
即位加散騎常侍領國子祭酒咸和初以愍帝時賜爵<lb/>
進封一皆削除恒更以討王敦功封苑陵縣侯復領太<lb/>
常蘇峻之亂恒侍帝左右從至石頭備履艱危困悴踰<lb/>
年初恒為州大中正鄉人任讓輕薄無行為恒所黜及<lb/>
譲在峻軍中任勢多所殺害見恒輒恭敬不肆其虐鍾<lb/>
雅劉超之死亦將及恒讓盡心救衛故得免及帝加元<lb/>
服又將納后㓂難之後典籍靡遺㛰冠之禮無所依據<lb/>
恒推尋舊典撰定禮儀并郊廟辟雍朝廷軌則事並施<lb/>
<pb n="KR2d0006_WYG_143-77a"/>
用遷左光禄大夫開府常侍如故固譲未拜㑹卒時年<lb/>
六十九册贈侍中左光禄大夫開府諡曰敬恒清恪儉<lb/>
素雖居顯列常布衣蔬食年老彌篤死之日家無餘財<lb/>
唯有書數百卷時人以此貴之子俊嗣為尚書郎俊子<lb/>
仰之大長秋嶠字叔駿才學深愽少有令問文帝為大<lb/>
將軍辟為掾屬補尚書郎轉車騎從事中郎泰始初賜<lb/>
爵關内侯遷太子中庻子出為安平太守辭親老不行<lb/>
更拜散騎常侍典中書著作領國子博士遷侍中太康<lb/>
<pb n="KR2d0006_WYG_143-77b"/>
末武帝頗親宴樂又多疾病屬小瘳嶠與侍臣表賀因<lb/>
㣲有諷諫帝手詔報之元康初封宜昌亭侯誅楊駿改<lb/>
封樂鄉侯遷尚書後以嶠博聞多識屬書典實有良史<lb/>
之志轉秘書監加散騎常侍班同中書寺為内臺中書<lb/>
散騎著作及治禮音律天文數術南省文章門下撰集<lb/>
皆典統之初嶠以漢紀煩穢慨然有改作之意㑹為臺<lb/>
郎典官制事由是得徧觀秘籍遂就其緒起於光武終<lb/>
於孝獻一百九十五年為帝紀十二卷皇后紀二卷十<lb/>
<pb n="KR2d0006_WYG_143-78a"/>
典十卷傳七十卷及三譜傳序目錄凡九十七卷嶠以<lb/>
皇后配天作合前史作外戚傳以繼末編非其義也故<lb/>
易為后妃紀以次帝紀又改志為典以有堯典故也而<lb/>
改名漢後書奏之詔朝臣會議時中書監荀朂令和嶠<lb/>
太常張華侍中王濟咸以嶠文質事核有遷固之規實<lb/>
録之風藏之秘府後太尉汝南王亮司空衛瓘為東宫<lb/>
傅列上通<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>事遂施行嶠所著論議難駁詩賦之屬數<lb/>
十萬言其所奏官制太子宜還宫及安邊雩祭明堂辟<lb/>
<pb n="KR2d0006_WYG_143-78b"/>
雍浚導河渠廵禹之舊迹置都水官修蠶宫之禮置長<lb/>
秋事多施行元康三年卒追贈少府諡曰簡嶠性嗜酒<lb/>
率常沈醉所撰書十典未成而終秘書監何劭奏嶠中<lb/>
子徹為佐著作郎使踵成未竟而卒後監繆徽又奏嶠<lb/>
少子暢為佐著作郎克成十典并草魏晋紀傳與著作<lb/>
郎張載等俱在史官永嘉喪亂經籍遺沒嶠書存者三<lb/>
十餘卷嶠有三子頥徹暢頥嗣官至長樂内史暢有才<lb/>
思所著文章數萬言遭㓂亂避難荆州為賊所害時年<lb/>
<pb n="KR2d0006_WYG_143-79a"/>
四十<lb/>
石鑒字林伯樂陵厭次人也出自寒素雅志公亮仕魏<lb/>
歴尚書郎侍御史尚書左丞御史中丞多所糾正朝廷<lb/>
憚之出為并州刺史假節䕶匈奴中郎將武帝受禪封<lb/>
堂陽子入為司𨽻校尉轉尚書時秦涼為虜所敗遣鑒<lb/>
都督隴右諸軍事坐論功虚偽免官後為鎮南將軍豫<lb/>
州刺史坐討吳賊虚張首級詔遣歸田里終身不得復<lb/>
用勿削爵土乆之拜光禄大夫復為司𨽻校尉稍加特<lb/>
<pb n="KR2d0006_WYG_143-79b"/>
進遷右光禄大夫開府領司徒前代三公冊拜皆設小<lb/>
會所以崇宰輔之制也自魏末巳後廢不復行至鑒有<lb/>
詔令㑹遂以為常太康末拜司空領太子太傅武帝崩<lb/>
鑒與中䕶軍張劭監統山陵時大司馬汝南王亮為太<lb/>
傅楊駿所疑不敢臨喪出營城外時有告亮欲舉兵討<lb/>
駿駿大懼白太后令帝為手詔詔鑒及張劭使率陵兵<lb/>
討亮劭駿甥也便率所領催鑒速發鑒以為不然保持<lb/>
之遣人密覘視亮已别道還許昌於是駿止論者稱之<lb/>
<pb n="KR2d0006_WYG_143-80a"/>
山陵訖封昌安縣侯元康初為太尉年八十餘克壯慷<lb/>
慨自遇若少年時人美之尋薨諡曰元子陋字處賤襲<lb/>
封歴屯騎校尉<lb/>
温羡字長卿太原祁人漢䕶羌校尉序之後也祖恢魏<lb/>
揚州刺史父恭濟南太守兄弟六人並知名於世號曰<lb/>
六龍羡少以朗悟見稱齊王攸辟為掾遷尚書郎惠帝<lb/>
即位拜豫州刺史入為散騎常侍累遷尚書及齊王冏<lb/>
輔政以羡攸之故吏意特親之轉吏部尚書先是張華<lb/>
<pb n="KR2d0006_WYG_143-80b"/>
被誅冏建議欲復其官爵論者或以為非羡駁之曰自<lb/>
天子已下争臣各有差不得歸罪於一人也故晏子曰<lb/>
為已死亡非其親昵誰能任之里充之殺二庻陳乞之<lb/>
立陽生漢朝之誅諸吕皆積年之後乃得歴事未有事<lb/>
主見存而得行其志於數月之内也式乾之㑹張華獨<lb/>
諫上宰不和不能乘風贊善望其指麾從命不亦難乎<lb/>
况今皇后譛害其子内難不預禮非所任且后體齊於<lb/>
帝尊同皇極罪在枉子事不為逆義非所討今以華不<lb/>
<pb n="KR2d0006_WYG_143-81a"/>
能廢枉子之后與趙盾不討殺君之罪同而貶責之於<lb/>
義不經通也華竟得追復爵位其後以從駕討成都王<lb/>
頴有功封大陵縣公邑千八百户出為冀州刺史加後<lb/>
將軍范陽王虓敗於許昌也自牧冀州羡乃避之惠帝<lb/>
之幸長安以羡為中書令不就及帝還洛陽徴為中書<lb/>
監加散騎常侍未拜會帝崩懐帝即位遷左光禄大夫<lb/>
開府領司徒論者僉謂為速在位未幾病卒贈司徒諡<lb/>
曰元有三子祗允裕祗字敬齊太傅西曹掾允字敬咸<lb/>
<pb n="KR2d0006_WYG_143-81b"/>
太子舍人裕字敬嗣尚武安長公主官至左光禄大夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百二十二<lb/>
</p>
<p>
</p>
  </div>
</body>
</text>
</TEI>
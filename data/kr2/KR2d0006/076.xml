<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷七十一</head> <lb/>
    <p>
<pb n="KR2d0006_WYG_076-1a"/>
欽定四庫全書<lb/>
　通志卷七十一<lb/>
　　宋　右　廸　功　郎　鄭　樵　漁　仲　撰<lb/>
　校讎略第一<lb/>
　　秦不絶儒學論二篇<lb/>
陸賈秦之巨儒也酈食其秦之儒生也叔孫通秦時以<lb/>
文學召待詔博士數嵗陳勝起二世召博士諸儒生三<lb/>
十餘而問其故皆引春秋之義以對是則秦時未嘗不<lb/>
<pb n="KR2d0006_WYG_076-1b"/>
用儒生與經學也况叔孫通降漢時自有弟子百餘人<lb/>
齊魯之風亦未甞替故項羽既亡之後而魯為守節禮<lb/>
義之國則知秦時未甞廢儒而始皇所阬者盖一時議<lb/>
論不合者耳<lb/>
蕭何入咸陽收秦律令圖書則秦亦未甞無書籍也其<lb/>
所焚者一時間事耳後世不明經者皆歸之秦火使學<lb/>
者不覩全書未免乎疑以𫝊疑然則易固為全書矣何<lb/>
甞見後世有明全易之人㢤臣向謂秦人焚書而書存<lb/>
<pb n="KR2d0006_WYG_076-2a"/>
諸儒窮經而經絶盖為此發也詩有六亡篇乃六笙詩<lb/>
本無辭書有逸篇仲尼之時已無矣皆不因秦火自漢<lb/>
已来書籍至于今日百不存一二非秦人亡之也學者<lb/>
自亡之耳<lb/>
　　編次必謹類例論六篇<lb/>
學之不専者為書之不眀也書之不明者為類例之不<lb/>
分也有専門之書則有専門之學有専門之學則有世<lb/>
守之能人守其學學守其書書守其類人有存沒而學<lb/>
<pb n="KR2d0006_WYG_076-2b"/>
不息世有變故而書不亡以今之書校古之書百無一<lb/>
存其故何㢤士卒之亡者由部伍之法不明也書籍之<lb/>
亡者由類例之法不分也類例分則百家九流各有條<lb/>
理雖亡而不能亡也巫醫之學亦經存沒而學不息釋<lb/>
老之書亦經變故而書常存觀漢之易書甚多今不𫝊<lb/>
惟卜筮之易傳法家之書亦多今不傳惟釋老之書𫝊<lb/>
彼異端之學能全其書者専之謂矣<lb/>
十二野者所以分天之綱即十二野不可以明天九州<lb/>
<pb n="KR2d0006_WYG_076-3a"/>
者所以分地之紀即九州不可以明地七略者所以分<lb/>
書之次即七略不可以明書欲明天者在於明推歩欲<lb/>
明地者在於明逺邇欲明書者在於明類例噫類例不<lb/>
眀圖書失紀有自来矣臣於是捴古今有無之書為之<lb/>
區别凡十二類經類第一禮類第二樂類第三小學類<lb/>
第四史類第五諸子類第六星數類第七五行類第八<lb/>
藝術類第九醫方類第十類書類第十一文類第十二<lb/>
經一類分九家九家有八十八種書以八十八種書而<lb/>
<pb n="KR2d0006_WYG_076-3b"/>
捴為九種書可乎禮一類分七家七家有五十四種書<lb/>
以五十四種書而搃為七種書可乎樂一類為一家書<lb/>
十一種小學一類為一家書八種史一類分十三家十<lb/>
三家為書九十種朝代之書則以朝代分非朝代書則<lb/>
以類聚分諸子一類分十一家其八家為書八種道釋<lb/>
兵三家書差多為四十種星數一類分三家三家為書<lb/>
十五種五行一類分三十家三十家為書三十三種藝<lb/>
術一類為一家書十七種醫方一類為一家書二十六<lb/>
<pb n="KR2d0006_WYG_076-4a"/>
種類書一類為一家分上下二種文類一類分二家二<lb/>
十二種别集一家為十九種書餘二十一家二十一種<lb/>
書而已捴十二類百家四百二十二種朱紫分矣散四<lb/>
百二十二種書可以窮百家之學歛百家之學可以明<lb/>
十二類之所歸<lb/>
易本一類也以數不可合於圖圖不可合於音䜟緯不<lb/>
可合於𫝊注故分為十六種詩本一類也以圖不可合<lb/>
於音音不可合於譜名物不可合於詁訓故分為十二<lb/>
<pb n="KR2d0006_WYG_076-4b"/>
種禮雖一類而有七種以儀禮雜於周官可乎春秋雖<lb/>
一類而有五家以啖趙雜於公榖可乎樂雖主於音聲<lb/>
而歌曲與管絃異事小學雖主於文字而字書與韻書<lb/>
背馳編年一家而有先後文集一家而有合離日月星<lb/>
辰豈可與風雲氣候同為天文之學三命元辰豈可與<lb/>
九宫太一同為五行之書以此觀之七略所分自為茍<lb/>
簡四庫所部無乃繁博<lb/>
類書猶持軍也若有條理雖多而治若無條理雖寡而<lb/>
<pb n="KR2d0006_WYG_076-5a"/>
紛類例不患其多也患處多之無術耳<lb/>
今所紀者欲以紀百代之有無然漢晉之書最為希闊<lb/>
故稍略隋唐之書於今為近故差詳崇文四庫及民間<lb/>
之藏乃近代之書所當一一載也<lb/>
類例既分學術自明以其先後本末具在觀圖譜者可<lb/>
以知圖譜之所始觀名數者可以知名數之相承䜟緯<lb/>
之學盛於東都音韻之書𫝊於江左傳注起於漢魏義<lb/>
疏成於隋唐覩其書可以知其學之源流或舊無其書<lb/>
<pb n="KR2d0006_WYG_076-5b"/>
而有其學者是為新出之學非古道也<lb/>
　　編次必記亡書論三篇<lb/>
古人編書皆記其亡闕所以仲尼定書逸篇具載王儉<lb/>
作七志已又條劉氏七略及二漢藝文志魏中經簿所<lb/>
闕之書為一志阮孝緒作七録已亦條劉氏七略及班<lb/>
固漢志袁山松後漢志魏中經晉四部所亡之書為一<lb/>
録隋朝又記梁之亡書自唐以前書籍之富者為亡闕<lb/>
之書有所系故可以本所系而求所以書或亡於前而<lb/>
<pb n="KR2d0006_WYG_076-6a"/>
備於後不出於彼而出於此及唐人收書只記其有不<lb/>
記其無是致後人失其名系所以崇文四庫之書比於<lb/>
隋唐亡書甚多而古書之亡尤甚焉<lb/>
古人亡書有記故本所記而求之魏人求書有闕目録<lb/>
一卷唐人求書有搜訪圖書目一卷所以得書之多也<lb/>
<hi>闕</hi>　　　下詔并書目一卷惜乎行之不逺一卷之目<lb/>
亦無𫝊焉臣今所作羣書㑹紀不惟簡别類例亦所以<lb/>
廣古今而無遺也<lb/>
<pb n="KR2d0006_WYG_076-6b"/>
古人編書必究本末上有源流下有沿襲故學者亦易<lb/>
學求者亦易求謂如隋人於厯一家最為詳明凡作厯<lb/>
者㡬人或先或後有因有革存則俱存亡則俱亡唐人<lb/>
不能記亡書然猶紀其當代作者之先後必使具在而<lb/>
後己及崇文四庫有則書無則否不惟古書難求雖今<lb/>
代憲章亦不備<lb/>
　　書有名亡實不亡論一篇<lb/>
書有亡者有雖亡而不亡者有不可以不求者有不可<lb/>
<pb n="KR2d0006_WYG_076-7a"/>
求者文言略例雖亡而周易具在漢魏吴晉鼓吹曲雖<lb/>
亡而樂府具在三禮目錄雖亡可取諸三禮十三代史<lb/>
目錄雖亡可取諸十三代史常鼎寳文選著作人名目<lb/>
錄雖亡可取諸文選孫玉汝唐列聖實録雖亡可取諸<lb/>
唐實錄開元禮目録雖亡可取諸開元禮名醫别錄雖<lb/>
亡陶隠居已收入本草李氏本草雖亡唐慎微已收入<lb/>
證類春秋括甲子雖亡不過起隠公至哀公甲子耳韋<lb/>
嘉年號錄雖亡不過起漢後元至唐中和年號耳續唐<lb/>
<pb n="KR2d0006_WYG_076-7b"/>
厯雖亡不過起續栁芳所作至唐之末年亦猶續通典<lb/>
續杜佑所作至宋初也毛詩蟲魚草木圖盖本陸璣疏<lb/>
而為圖今雖亡有陸璣疏在則其圖可圖也爾雅圖盖<lb/>
本郭璞注而為圖今雖亡有郭璞注在則其圖可圖也<lb/>
張頻禮粹出於崔靈恩三禮義宗有崔靈恩三禮義宗<lb/>
則張頻禮粹為不亡五服志出於開元禮有開元禮則<lb/>
五服志為不亡有杜預春秋公子譜無顧啓期大夫譜<lb/>
可也有洪範五行𫝊無春秋災異應録可也丁副春秋<lb/>
<pb n="KR2d0006_WYG_076-8a"/>
三𫝊同異字可見於杜預釋例陸淳纂例京相璠春秋<lb/>
土地名可見於杜預地名譜桑欽水經李騰説文字源<lb/>
不離説文經典分毫正字不離佩觽李舟切韻乃取説<lb/>
文而分聲天寳切韻即開元文字而為韻内外轉歸字<lb/>
圖内外𫝊鈴指歸圖切韻樞之類無不見於韻海鏡源<lb/>
書評書論書品書訣之類無不見於法書苑墨藪唐人<lb/>
小説多見於語林近代小説多見於集説天文横圖圓<lb/>
圖分野圖紫微圖象度圖但一圖可該大象賦小象賦<lb/>
<pb n="KR2d0006_WYG_076-8b"/>
周髀星述四七長短經劉石甘巫占但一書可備開元<lb/>
占經象應騐錄之類即古今通占鑑乾象新書可以見<lb/>
矣李氏本草拾遺刪繁本草徐之才藥對南海藥譜藥<lb/>
林藥論藥忌之書證類本草收之矣肘後方鬼遺方獨<lb/>
行方一致方及諸古方之書外臺秘要太平聖恵方中<lb/>
盡收之矣紀元之書亡者甚多不過紀運圖厯代圖可<lb/>
見其略編年紀事之書亡者甚多不過通厯帝王厯數<lb/>
圖可見其略凡此之類名雖亡而實不亡者也<lb/>
<pb n="KR2d0006_WYG_076-9a"/>
　　編次失書論五篇<lb/>
書之易亡亦由校讎之人失職故也盖編次之時失其<lb/>
名帙名帙既失書安得不亡也按唐志於天文類有星<lb/>
書無日月風雲氣候之書豈有唐朝而無風雲氣候之<lb/>
書乎編次之時失之矣按崇文目有風雲氣候書無日<lb/>
月之書豈有宋朝而無日月之書乎編次之時失之矣<lb/>
四庫書目並無此等書而以星禽洞微之書列於天文<lb/>
且星禽洞微五行之書也何與於天文<lb/>
<pb n="KR2d0006_WYG_076-9b"/>
射覆一家於漢有之世有其書唐志崇文目並無何也<lb/>
軌革一家其来舊矣世有其書唐志崇文目並無四庫<lb/>
始收入五行類<lb/>
醫方類自有炮灸一家書而隋唐二志並無何也<lb/>
人倫之書極多唐志只有袁天綱七卷而已婚書極多<lb/>
唐志只有一部崇文只有一卷而已四庫全不收<lb/>
　　見名不見書論二篇<lb/>
編書之家多是茍且有見名不見書者有㸔前不㸔後<lb/>
<pb n="KR2d0006_WYG_076-10a"/>
者尉繚子兵書也班固以為諸子類寘於雜家此之謂<lb/>
見名不見書隋唐因之至崇文目始入兵書類顔師古<lb/>
作刋謬正俗乃雜記經史惟第一篇説論語而崇文目<lb/>
以為論語類此之謂㸔前不㸔後應知崇文所釋不㸔<lb/>
全書多只㸔帙前數行率意以釋之耳按刋謬正俗當<lb/>
入經解類<lb/>
按漢朝駮議諸王奏事魏臣奏事魏臺詔議南臺奏事<lb/>
之類隋人編入刑法者以隋人見其書也若不見其書<lb/>
<pb n="KR2d0006_WYG_076-10b"/>
即其名以求之安得有刑法意乎按唐志見其名為奏<lb/>
事直以為故事也編入故事類况古之所謂故事者即<lb/>
漢之章程也異乎近人所謂故事者矣是之謂見名不<lb/>
見書按周易參同契三卷周易五相類一卷爐火之書<lb/>
也唐志以其取名於周易則以為卜筮之書故入周易<lb/>
卜筮類此亦謂見名不見書<lb/>
　　收書之多論一篇<lb/>
臣甞見鄊人方氏望壺樓書籍頗多問其家乃云先人<lb/>
<pb n="KR2d0006_WYG_076-11a"/>
守無為軍日就一道士𫝊之尚不能盡其書也如唐人<lb/>
文集無不備又甞見浮屠慧邃收古人簡牘宋朝自開<lb/>
國至崇觀間凡是名臣及髙僧筆迹無不備以一道士<lb/>
能備一唐朝之文集以一僧能備一宋朝之筆迹况於<lb/>
堂堂天府而不能盡天下之圖書乎患不求耳然觀國<lb/>
家向日文物全盛之時猶有遺書民間所有秘府所無<lb/>
者甚多是求之道未至耳<lb/>
　　闕書備於後世論一篇<lb/>
<pb n="KR2d0006_WYG_076-11b"/>
古之書籍有不足於前朝而足於後世者觀唐志所得<lb/>
舊書盡梁書卷帙而多於隋盖梁書至隋所失已多而<lb/>
卷帙不全者又多唐人按王儉七志阮孝緒七錄搜訪<lb/>
圗書所以卷帙多於隋而復有多於梁者如陶潜集梁<lb/>
有五卷隋有九卷唐乃有二十卷諸書如此者甚多孰<lb/>
謂前代亡書不可備於後代乎<lb/>
　　亡書出於後世論一篇<lb/>
古之書籍有不出於當時而出於後代者按蕭何律令<lb/>
<pb n="KR2d0006_WYG_076-12a"/>
張蒼章程漢之大典也劉氏七略班固漢志全不收按<lb/>
晉之故事即漢章程也有漢朝駮議三十卷漢名臣奏<lb/>
議三十卷並為章程之書至隋唐猶存奈何闕於漢乎<lb/>
刑統之書本於蕭何律令厯代増修不失故典豈可闕<lb/>
於當時乎又况兵家一類任宏所編有韓信軍法三篇<lb/>
廣武一篇豈有韓信軍法猶在而蕭何律令張蒼章程<lb/>
則無之此劉氏班氏之過也孔安國舜典不出於漢而<lb/>
出於晉連山之易不出於隋而出於唐應知書籍之亡<lb/>
<pb n="KR2d0006_WYG_076-12b"/>
者皆校讎之官失職矣<lb/>
　　亡書出於民間論一篇<lb/>
古之書籍有上代所無而出於今民間者古文尚書音<lb/>
唐世與宋朝並無今出於漳州之呉氏陸機正訓隋唐<lb/>
二志並無今出於荆州之田氏三墳自是一種古書至<lb/>
熙豐間始出於野堂村校按漳州吴氏書目算術一家<lb/>
有數件古書皆三館四庫所無者臣已收入求書類矣<lb/>
又師春二卷甘氏星經二卷漢官典儀十卷京房易鈔<lb/>
<pb n="KR2d0006_WYG_076-13a"/>
一卷今世之所𫝊者皆出吳氏應知古書散落人間者<lb/>
可勝計㢤求之之道未至耳<lb/>
　　求書遣使校書久任論一篇<lb/>
求書之官不可不遣校書之任不可不専漢除挟書之<lb/>
律開獻書之路久矣至成帝時遣謁者陳農求遺書於<lb/>
天下遂有七略之藏隋開皇間竒章公請分遣使人搜<lb/>
訪異本後嘉則殿藏書三十七萬卷禄山之變尺簡無<lb/>
存乃命苗發等使江淮括訪至文宗朝遂有十二庫之<lb/>
<pb n="KR2d0006_WYG_076-13b"/>
書唐之季年猶遣監察御史諸道搜求遺書知古人求<lb/>
書欲廣必遣官焉然後山林藪澤可以無遺司馬遷世<lb/>
為史官劉向父子校讎天祿虞世南顔師古相繼為祕<lb/>
書監令孤徳棻三朝當修史之任孔頴逹一生不離學<lb/>
校之官若欲圖書之備文物之興則校讎之官豈可不<lb/>
久其任㢤<lb/>
　　求書之道有八論九篇<lb/>
求書之道有八一曰即類以求二曰旁類以求三曰因<lb/>
<pb n="KR2d0006_WYG_076-14a"/>
地以求四曰因家以求五曰求之公六曰求之私七曰<lb/>
因人以求八曰因代以求當不一於所求也<lb/>
凡星厯之書求之靈臺郎樂律之書求之太常樂工靈<lb/>
臺所無然後訪民間之知星厯者太常所無然後訪民<lb/>
間之知音律者眼目之方多眼科家或有之疽痬之方<lb/>
多外醫家或有之紫堂之書多亡世有𫝊紫堂之學者<lb/>
九曜之書多亡世有𫝊九星之學者列仙𫝊之類道藏<lb/>
可求此之謂即類以求<lb/>
<pb n="KR2d0006_WYG_076-14b"/>
凡性命道徳之書可以求之道家小學文字之書可以<lb/>
求之釋氏如素履子元真子尹子鬻子之類道家皆有<lb/>
如倉頡篇龍龕手鑑郭迻音訣圖字母之類釋氏皆有<lb/>
周易之書多藏於卜筮家洪範之書多藏於五行家且<lb/>
如邢璹周易略例正義今道藏有之亰房周易飛伏例<lb/>
卜筮家有之此之謂旁類以求<lb/>
孟少主實錄蜀中必有王審知𫝊閩中必有零陵先賢<lb/>
𫝊零陵必有桂陽先賢贊桂陽必有京口記者潤州記<lb/>
<pb n="KR2d0006_WYG_076-15a"/>
也東陽記者婺州記也茅山記必見於茅山觀神光聖<lb/>
迹必見於神光寺如此之類可因地以求<lb/>
錢氏慶系圗可求於忠懿王之家章氏家譜可求於申<lb/>
公之後黄君俞尚書闗言雖亡君俞之家在興化王棐<lb/>
春秋講義雖亡棐之家在臨漳徐寅文賦今莆田有之<lb/>
以其家在莆田潘佑文集今長樂有之以其後居長樂<lb/>
如此之類可因家以求<lb/>
禮儀之書祠祀之書斷獄之書官制之書版圖之書今<lb/>
<pb n="KR2d0006_WYG_076-15b"/>
官府有不經兵火處其書必有存者此謂求之公書不<lb/>
存於秘府而出於民間者甚多如漳州呉氏其家甚微<lb/>
其官甚卑然一生文字間至老不休故所得之書多蓬<lb/>
山所無者兼藏書之家例有兩目録所以示人者未甞<lb/>
載異書若非與人盡誠盡禮彼肯出其所秘乎此謂求<lb/>
之私<lb/>
鄉人李氏曽守和州其家或有沈氏之書前年所進褚<lb/>
方囬清慎帖䝉賜百匹兩此則沈家舊物也鄉人陳氏<lb/>
<pb n="KR2d0006_WYG_076-16a"/>
甞為湖北監司其家或有田氏之書臣甞見其有荆州<lb/>
田氏目録若迹其官守知所由来容或有焉此謂因人<lb/>
以求<lb/>
胡旦作演聖通論余靖作三史刋誤此等書卷帙雖多<lb/>
然流行於一時實近代之所作書之難求者為其久逺<lb/>
而不可迹也若出近代人之手何不可求之有此謂因<lb/>
代而求<lb/>
　　編次之訛論十五篇<lb/>
<pb n="KR2d0006_WYG_076-16b"/>
隋志所類無不當理然亦有錯收者諡法三部已見經<lb/>
解類矣而汝南君諡議又見儀注何也後人更不考其<lb/>
錯誤而復因之按唐志經解類已有諡法復於儀注類<lb/>
出魏晉諡議盖本隋志<lb/>
一類之晝當集在一處不可有所間也按唐志諡法見<lb/>
於經解一類而分為兩處置四庫書目以入禮類亦分<lb/>
為兩也<lb/>
唐志於儀注類中有玉璽國寳之書矣而於𫝊記類中<lb/>
<pb n="KR2d0006_WYG_076-17a"/>
復出此二書四庫書目既立命書類而三命五命之書<lb/>
復入五行卜筮類<lb/>
遁甲一種書耳四庫書目分而為四類兵書見之五行<lb/>
卜筮又見之壬課又見之命書又見之既立壬課類則<lb/>
遁甲書當𨽻壬課類中<lb/>
月令乃禮家之一類以其書之多故為専類不知四庫<lb/>
書目如何見於禮類又見於兵家又見於農家又見於<lb/>
月鑑按此宜在嵗時類<lb/>
<pb n="KR2d0006_WYG_076-17b"/>
太元經以諱故崇文改為太真今四庫書目分太元太<lb/>
真為兩家書<lb/>
貨泉之書農家類也唐志以顧烜錢譜列於農至於封<lb/>
演錢譜又列於小説家此何義㢤亦恐是誤耳崇文四<lb/>
庫因之並以貨泉為小説家書正猶班固以太元為揚<lb/>
雄所作而列於儒家後人因之遂以太元一家之書為<lb/>
儒家類是故君子重始作若始作之訛則後人不復能<lb/>
反正也<lb/>
<pb n="KR2d0006_WYG_076-18a"/>
有厯學有算學隋志以厯數為主而附以算法雖不别<lb/>
條自成兩類後人始分厯數為兩家不知唐志如何以<lb/>
厯與算二種之書相濫為一雖曰厯算同歸乎數各自<lb/>
名家<lb/>
李延夀南北史唐志類於集史是崇文類於雜史非吳<lb/>
紀九卷唐志類於編年是隋志類於正史非海宇亂離<lb/>
志唐志類於雜史是隋志類於編年非<lb/>
唐藝文志與崇文總目既以外丹煆法為道家書矣奈<lb/>
<pb n="KR2d0006_WYG_076-18b"/>
何藝文又於醫術中見太清神丹經諸丹藥數條崇文<lb/>
又於醫書中見伏火丹砂通元祕訣數條大抵爐火與<lb/>
服餌兩種向来道家與醫家雜出不獨藝文與崇文雖<lb/>
隋志亦如此臣今分為兩類列於道家庶無雜揉<lb/>
嵗時自一家書如嵗時廣記百十二卷崇文捴目不列<lb/>
於嵗時而列於類書何也類書者謂捴衆類不可分也<lb/>
若可分之書當入别類且如天文有類書自當列天文<lb/>
類職官有類書自當列職官類豈可以為類書而捴入<lb/>
<pb n="KR2d0006_WYG_076-19a"/>
類書類乎<lb/>
諫疏時政論與君臣之事隋唐志並入雜家臣今析出<lb/>
按此當入儒家大抵隋唐志於儒雜二家不分<lb/>
古今編書所不能分者五一曰傳記二曰雜家三曰小<lb/>
説四曰雜史五曰故事凡此五類之書足相紊亂又如<lb/>
文史與詩話亦能相濫<lb/>
凡編書每一類成必計卷帙于其後如何唐志於集史<lb/>
計卷而正史不計卷實錄與詔令計卷而起居注不計<lb/>
<pb n="KR2d0006_WYG_076-19b"/>
卷凡書計卷帙皆有空别唐志無空别多為抄寫所移<lb/>
隋志最可信緣分類不考故亦有重複者嘉瑞記祥瑞<lb/>
記二書既出雜𫝊又出五行諸葛武侯集誡衆賢誡曹<lb/>
大家女誡正順志娣姒訓女誡女訓凡數種書既出儒<lb/>
類又出捴集衆僧𫝊髙僧𫝊梁皇大捨記法藏目錄元<lb/>
門寳海等書既出雜𫝊又出雜家如此三種實由分類<lb/>
不明是致差互若廼陶𢎞景天儀説要天文類中兩出<lb/>
趙政甲寅元厯序厯數中兩出黄帝飛鳥厯與海中仙<lb/>
<pb n="KR2d0006_WYG_076-20a"/>
人占災祥書五行類中兩出庾季才地形志地理類中<lb/>
兩出凡此五書是不校勘之過也以隋志尚且如此後<lb/>
来編書出於衆手不經校勘者可勝道㢤於是作書目<lb/>
正訛<lb/>
　　崇文明於兩類論一篇<lb/>
崇文總目衆手為之其間有兩類極有條理古人不及<lb/>
後来無以復加也道書一類有九節九節相屬而無雜<lb/>
揉又雜史一類雖不標别然分上下二卷即為二家不<lb/>
<pb n="KR2d0006_WYG_076-20b"/>
勝冗濫及覩崇文九節正所謂大熱而濯以清風也雜<lb/>
史一類隋唐二志皆不成條理今觀崇文之作賢於二<lb/>
志逺矣此二類往往是一手所編惜乎當時不盡以其<lb/>
書屬之也<lb/>
　　泛釋無義論一篇<lb/>
古之編書但標類而已未甞注解其著注者人之姓名<lb/>
耳盖經入經類何必更言經史入史類何必更言史但<lb/>
随其凡目則其書自顯惟隋志於疑晦者則釋之無疑<lb/>
<pb n="KR2d0006_WYG_076-21a"/>
晦者則以類舉今崇文總目出新意每書之下必著説<lb/>
焉據標類自見何用更為之説且為之説也已自繁矣<lb/>
何用一一説焉至於無説者或後書與前書不殊者則<lb/>
强為之説使人意怠且太平廣記者乃太平御覽别出<lb/>
廣記一書専記異事奈何崇文之目所説不及此意但<lb/>
以謂博採羣書以類分門凡是類書皆可博採羣書以<lb/>
類分門不知御覽之與廣記又何異崇文所釋大槩如<lb/>
此舉此一條可見其他<lb/>
<pb n="KR2d0006_WYG_076-21b"/>
　　書有不應釋論三篇<lb/>
實錄自出於當代按崇文捴目有唐實錄十八部既謂<lb/>
唐實錄得非出於唐人之手何湏一一釋云唐人撰<lb/>
凡編書皆欲成類取簡而易曉如文集之作甚多唐人<lb/>
所作自是一類宋朝人所作自是一類但記姓名可也<lb/>
何湏一一言唐人撰一一言宋朝人撰然崇文之作所<lb/>
以為衍文者不知其為㡬何此非不逹理也著書之時<lb/>
元不經心耳<lb/>
<pb n="KR2d0006_WYG_076-22a"/>
有應釋者有不應釋者崇文總目必欲一一為之釋間<lb/>
有見名知義者亦彊為之釋如鄭景岫作南中四時攝<lb/>
生論其名自可見何用釋㢤如陳昌允作百中傷寒論<lb/>
其名亦可見何必曰百中者取其必愈乎<lb/>
　　書有應釋論一篇<lb/>
隋志於他類只注人姓名不注義説可以睹類而知義<lb/>
也如史家一類正史編年各随朝代易明不言自顯至<lb/>
於雜史容有錯雜其間故為之注釋其易知者則否惟<lb/>
<pb n="KR2d0006_WYG_076-22b"/>
覇史一類紛紛如也故一一具注盖有應釋者有不應<lb/>
釋者不可執一槩之論按唐志有應釋者而一槩不釋<lb/>
謂之簡崇文有不應釋者而一槩釋之謂之繁今當觀<lb/>
其可不可<lb/>
　　不類書而類人論三篇<lb/>
古之編書以人類書何甞以書類人㢤人則於書之下<lb/>
注姓名耳唐志一例削注一例大書遂以書類人且如<lb/>
别集類自是一類總集自是一類奏集自是一類令狐<lb/>
<pb n="KR2d0006_WYG_076-23a"/>
楚集百三十卷當入别集類表奏十卷當入奏集類如<lb/>
何取類於令狐楚而别集與奏集不分皮日休文數十<lb/>
卷當入總集類文集十八卷當入别集類如何取類於<lb/>
皮日休而總集與别集無别詩自一類賦自一類陸龜<lb/>
䝉有詩十卷賦六卷如何不分詩賦而取類於陸龜䝉<lb/>
按隋志於書則以所作之人或所解之人注其姓名於<lb/>
書之下文集則大書其名於上曰某人文集不著注焉<lb/>
唐志因隋志係人於文集之上遂以他書一槩如是且<lb/>
<pb n="KR2d0006_WYG_076-23b"/>
春秋一類之學當附春秋以顯如曰劉向有何義易一<lb/>
類之書當附易以顯如曰王弼有何義<lb/>
唐志以人寘於書之上而不著注大有相妨如管辰作<lb/>
管輅𫝊三卷唐省文例去作字則當曰管辰管輅𫝊是<lb/>
二人共𫝊也如李邕作狄仁傑𫝊三卷當去作字則當<lb/>
曰李邕狄仁傑𫝊是二人共𫝊也又如李翰作張廵姚<lb/>
誾𫝊三卷當去作字則當曰李翰張廵姚誾𫝊是三人<lb/>
共𫝊也若文集置人於上則無相妨曰某人文集可也<lb/>
<pb n="KR2d0006_WYG_076-24a"/>
即無某人作某人文集之理所志唯文集置人於上可<lb/>
以去作字可以不著注而於義無妨也又如盧槃佐作<lb/>
孝子𫝊三卷又作髙士𫝊二卷髙士與孝子自殊如何<lb/>
因所作之人而合為一似此類極多炙轂子雜錄注解<lb/>
五卷乃王叡撰若從唐志之例則當曰王叡炙轂子雜<lb/>
錄注解五卷是王叡復為注解之人矣若用隋志例以<lb/>
其人之姓名著注於其下無有不安之理<lb/>
　　編書不明分類論三篇<lb/>
<pb n="KR2d0006_WYG_076-24b"/>
七略惟兵家一略任宏所校分權謀形勢隂陽技巧為<lb/>
四種書又有圖四十三卷與書參焉觀其類例亦可知<lb/>
兵况見其書乎其次則尹咸校數術李柱國校方技亦<lb/>
有條理惟劉向父子所校經𫝊諸子詩賦冗雜不明盡<lb/>
採語言不存圖譜緣劉氏章句之儒胸中元無倫類班<lb/>
固不知其失是致後世亡書多而學者不知源則凡編<lb/>
書惟細分難非用心精微則不能也兵家一略極明若<lb/>
他略皆如此何憂乎斯文之䘮也<lb/>
<pb n="KR2d0006_WYG_076-25a"/>
史家本於孟堅孟堅初無獨斷之學惟依緣他人以成<lb/>
門户紀志𫝊則追司馬之蹤律厯藝文則躡劉氏之迹<lb/>
惟地理志與古今人物表是其胸臆地理一學後代少<lb/>
有名家者由班固修之無功耳古今人物表又不足言<lb/>
也<lb/>
古者修書出於一人之手成於一家之學班馬之徒是<lb/>
也至唐人始用衆手晉隋二書是矣然亦皆随其學術<lb/>
所長者而授之未甞奪人之所能而彊人之所不及如<lb/>
<pb n="KR2d0006_WYG_076-25b"/>
李淳風于志寧之徒則授之以志如顔師古孔頴逹之<lb/>
徒則授之紀𫝊以顔孔博通古今于李明天文地理圖<lb/>
籍之學所以晉隋二志髙於古今而隋志尤詳明也<lb/>
　　編次有叙論二篇<lb/>
隋志每于一書而有數種學者雖不標别然亦有次第<lb/>
如春秋三𫝊雖不分為三家而有先後之列先左氏次<lb/>
公羊次榖梁次國語可以次求類唐志不然三𫝊國語<lb/>
可以渾而雜出四家之學猶方圓氷炭也不知國語之<lb/>
<pb n="KR2d0006_WYG_076-26a"/>
文可以同於公榖公榖之義可以同於左氏者乎<lb/>
隋志於禮類有䘮服一種雖不别出而於儀禮之後自<lb/>
成一類以䘮服者儀禮之一篇也後之議禮者因而講<lb/>
究遂成一家之書尤多於三禮故為之别異可以見先<lb/>
後之次可以見因革之宜而無所紊濫今唐志與三禮<lb/>
雜出可乎<lb/>
　　編次不明論七篇<lb/>
班固藝文志出於七略者也七略雖疎而不濫若班氏<lb/>
<pb n="KR2d0006_WYG_076-26b"/>
歩歩趨趨不離於七略未見其失也間有七略所無而<lb/>
班氏雜出者則躓矣揚雄所作之書劉氏盖未收而班<lb/>
氏始出若之何以太元法言樂箴三書合為一總謂之<lb/>
揚雄所序三十八篇入於儒家類按儒者舊有五十二<lb/>
種固新出一種則揚雄之三書也且太元易類也法言<lb/>
諸子也樂箴雜家也奈何合而為一家是知班固胸中<lb/>
元無倫類<lb/>
舊類有道家有道書道家則老荘是也有法家有刑法<lb/>
<pb n="KR2d0006_WYG_076-27a"/>
法家則申韓是也以道家為先法家次之至於刑法道<lb/>
書别出條例刑法則律令也道書則法術也豈可以法<lb/>
術與老荘同條律令與申韓共貫乎不得不分也唐志<lb/>
則併道家道書釋氏三類為一類命以道家可乎凡條<lb/>
例之書古人草昧後世詳明者有之未有棄古人之詳<lb/>
明従後人之紊濫也其意謂釋氏之書難為在名墨兵<lb/>
農之上故以合於道家殊不知凡目之書只要明曉不<lb/>
如此論髙卑况釋道二家之書自是矛盾豈可同一家<lb/>
<pb n="KR2d0006_WYG_076-27b"/>
乎<lb/>
漢志於醫術類有經方有醫經於道術類有房中有神<lb/>
仙亦自微有分别奈何後之人更不本此同為醫方同<lb/>
為道家者乎足見後人之茍且也<lb/>
唐志别出明堂經脉一條而崇文總目合為醫書據明<lb/>
堂一類亦有數家以為一條已自疎矣况合於醫書而<lb/>
其類又不相附可乎<lb/>
漢志以司馬法為禮經以太公兵法為道家此何義也<lb/>
<pb n="KR2d0006_WYG_076-28a"/>
疑此二條非任氏劉氏所收盖出班固之意亦如以太<lb/>
元樂箴為儒家類也<lb/>
漢志以世本戰國䇿秦大臣奏事漢著記為春秋類此<lb/>
何義也<lb/>
唐志以選舉志入職官類是崇文總目以選舉志入𫝊<lb/>
記非<lb/>
　<lb/>
　<lb/>
<pb n="KR2d0006_WYG_076-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷七十一<lb/>
</p>
<p>
</p>
  </div>
</body>
</text>
</TEI>
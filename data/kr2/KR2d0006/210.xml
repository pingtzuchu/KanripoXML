<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百八十六</head> <lb/>
    <p>
<pb n="KR2d0006_WYG_210-1a"/>
欽定四庫全書<lb/>
　通志卷一百八十六<lb/>
　　宋　右　廸　功　郎　鄭　樵　漁　仲　撰<lb/>
　載記第一<lb/>
　前涼<lb/>
　　張軌　寔　茂　駿　重華　耀靈　祚　元靚<lb/>
　　　天錫<lb/>
　前趙<lb/>
<pb n="KR2d0006_WYG_210-1b"/>
　　劉淵　和　聰　粲　曜　劉宣　陳元達<lb/>
　　序<lb/>
晉史曰古者帝王乃生竒類淳維伯禹之苖裔豈異類<lb/>
哉反首衣皮飱羶飲湩而震驚中域其來自逺天未悔<lb/>
禍種落彌繁其風俗險詖性靈馳突前史載之亦以詳<lb/>
備軒帝患其干紀所以徂征武王竄以荒服同乎禽獸<lb/>
而於露寒之野候月覘風覩隙揚埃乗閒騁暴邊城不<lb/>
得緩帶百姓靡有室家孔子曰微管仲吾其被髮左袵<lb/>
<pb n="KR2d0006_WYG_210-2a"/>
矣此言能教訓卒伍整齊車甲邊塲既伏境内以安然<lb/>
則燕築造陽之郊秦塹臨洮之險登天山絶地脉苞元<lb/>
菟欵黄河所以防夷狄之亂中華其備豫如此漢宣帝<lb/>
初納呼韓居之亭鄣委以候望始寛戎狄光武亦以南<lb/>
庭數萬徙入西河後亦轉至五原連延七郡董卓之亂<lb/>
則汾晉之郊蕭然矣郭欽騰牋於武帝江統獻策於惠<lb/>
皇皆以為魏處戎夷繡居都鄙請移沙塞之表定一殷<lb/>
周之服統則憂諸并部欽則慮在盟津言猶自口劉淵<lb/>
<pb n="KR2d0006_WYG_210-2b"/>
已至語曰失以豪釐晉卿大夫之辱也聰之誓兵東兼<lb/>
齊地曜之馳斾西踰隴山覆没兩京蒸徒百萬天子陵<lb/>
江御物分據地險廻首中原力不能救劃長淮以北大<lb/>
抵棄之胡人利我艱虞分鑣起亂晉臣或阻兵遐逺接<lb/>
武効尤大凡劉淵以惠帝永興元年據離石稱漢後九<lb/>
年石勒據襄國稱趙張氏先據河西是歳自石勒後三<lb/>
十六年也重華自稱涼王後一年冉閔據鄴稱魏後一<lb/>
年苻健據長安稱秦慕容氏先據遼東稱燕是歳自苻<lb/>
<pb n="KR2d0006_WYG_210-3a"/>
健後一年也儁始僭號後三十一年後燕慕容垂據鄴<lb/>
後二年西燕慕容沖據阿房是歳也乞伏國仁據袍罕<lb/>
稱秦後一年慕容永據上黨是歳也吕光據姑臧稱涼<lb/>
後十二年慕容徳據滑臺稱南燕是歳也禿髮烏孤據<lb/>
廉川稱南涼段業據張掖稱北涼後三年李暠據敦煌<lb/>
稱西涼後一年沮渠䝉遜殺段業自稱涼後四年譙縱<lb/>
據蜀稱成都王後二年赫連勃勃據朔方稱大夏後二<lb/>
年馮跋殺離班據和龍稱北燕提封天下十喪其八莫<lb/>
<pb n="KR2d0006_WYG_210-3b"/>
不龍旌帝服建社開枋華夷咸暨人物斯在或篡通都<lb/>
之鄉或擁數州之地雄圖内卷師旅外并窮兵凶於勝<lb/>
負盡人命於鋒鏑其為戰國者一百三十六載抑淵為<lb/>
之禍首云<lb/>
　臣謹按魏史以張寔與乞伏氏同書李暠與沮渠氏<lb/>
　並例此舊史平心之論也唐人修晉史以本朝譜系<lb/>
　之故尊顯李暠不使儕之僭偽編諸列傳曰涼武昭<lb/>
　王至為諱其名以字書之既而疑其獨異也則又取<lb/>
<pb n="KR2d0006_WYG_210-4a"/>
　張軌世家列于其首使人不得議其私也軌以惠帝<lb/>
　永寧初自散騎常侍征西軍司出為護羌校尉涼州<lb/>
　刺史奉王命為方伯掛名列傳猶之可也然自中州<lb/>
　覆没子孫相承九主七十六年不禀江東正朔謂非<lb/>
　僭國可乎李暠遭吕氏崩離盜割其壤建年立號鴟<lb/>
　峙一方稽之於時蓋去中興已八十四年彼豈知建<lb/>
　業復有典午氏宗枋邪雖嘗奉表歸誠不過仗名義<lb/>
　崛彊自立耳非真欲延首萬里受人覊縻也張氏之<lb/>
<pb n="KR2d0006_WYG_210-4b"/>
　先委質王庭且不得立在列傳李暠特沮渠乞伏之<lb/>
　雌者其得在列傳間邪甚矣晉史之失也且其序載<lb/>
　記也各以世次書張氏據河西李暠據敦煌則其姓<lb/>
　字已參錯於扛鼎者之列而乃竄其傳於他卷中又<lb/>
　自相戾已今依舊史所定以二涼歸之載記使以類<lb/>
　比又自梁氏敗亡蕭詧稱制江陵歴魏周隋傳三主<lb/>
　三十三年縣疣附贅不當閏位故亦繼載記後云<lb/>
　　前涼<lb/>
<pb n="KR2d0006_WYG_210-5a"/>
張軌字士彦安定烏氏人漢常山景王耳十七世孫也<lb/>
家世孝廉以儒學顯父温為太官令軌少明敏好學有<lb/>
器望與同郡皇甫謐善隱于宜陽女几山泰始初受叔<lb/>
父錫官五品中書監張華與軌論經義及政事損益甚<lb/>
器之謂安定中正為蔽才乃美為之談以為二品之精<lb/>
衛將軍楊珧辟為掾除太子舎人累遷散騎常侍征西<lb/>
軍司軌以時方多難隂圖據河西筮之遇泰之觀乃投<lb/>
筴喜曰霸者兆也於是求為涼州公卿亦舉軌才堪御<lb/>
<pb n="KR2d0006_WYG_210-5b"/>
逺永寧初出為護羌校尉涼州刺史于時鮮卑反叛冦<lb/>
盜從横軌到官即討破之斬首萬餘級遂威著河右以<lb/>
宋配隂充汜瑗隂澹為股肱謀主徵九郡胄子五百人<lb/>
立學校始置崇文祭酒位視别駕春秋行鄉射之禮秘<lb/>
書監繆世徵少府摯虞夜觀星象相與言曰天下方亂<lb/>
避難之國唯涼土耳張涼州徳量不恒殆其人乎及河<lb/>
間成都二王之難遣兵三千東赴京師初漢末金城人<lb/>
陽城逺殺太守以叛郡人馮忠赴尸號哭歐血而死張<lb/>
<pb n="KR2d0006_WYG_210-6a"/>
掖人吳詠為護羌校尉馬賢所辟後為太尉龎參掾參<lb/>
賢相誣罪應死各引詠為證詠計理無兩直遂自刎而<lb/>
死參賢慙悔自相和釋軌皆祭其墓而旌其後永興中<lb/>
鮮卑若羅拔能皆為冦軌遣司馬宋配撃之斬拔能俘<lb/>
十餘萬口威名大震惠帝遣加安西將軍封安樂鄉侯<lb/>
邑千戸於是大城姑臧其城本匈奴所築也南北七里<lb/>
東西三里地有龍形故名卧龍城初漢末博士敦煌侯<lb/>
瑾謂門人曰後城西泉水當竭有雙闕起其上與東門<lb/>
<pb n="KR2d0006_WYG_210-6b"/>
相望中有霸者出焉至魏嘉平中郡官果起學館築雙<lb/>
闕于泉上與東門正相望至是張氏遂霸河西永嘉初<lb/>
東羌校尉韓稚殺秦州刺史張輔軌少府司馬楊允言<lb/>
於軌曰今稚逆命擅殺張輔明公杖鉞一方宜懲不恪<lb/>
春秋之義諸侯相滅桓公不能救則桓公恥之軌從焉<lb/>
遣中督護汜瑗率衆討之先遺稚書諭以禍福稚得書<lb/>
而降軌遣主簿令狐亞聘南陽王模模甚悦遺軌以帝<lb/>
所賜劍謂軌曰自隴以西征伐斷割悉以相委如此劒<lb/>
<pb n="KR2d0006_WYG_210-7a"/>
矣俄而王彌冦洛陽軌遣北宫純張纂馬魴隂濬等率<lb/>
州軍撃破之又敗劉聰于河東京師歌之曰涼州大馬<lb/>
横行天下涼州鴟苕冦賊消鴟苕翩翩怖殺人帝嘉其<lb/>
忠進封西平郡公不受張掖臨松山石有金馬字磨滅<lb/>
粗可識而張字分明又有文曰初祚天下西方安萬年<lb/>
姑臧又有元石白㸃成二十八宿時天下既亂所在使<lb/>
命莫至軌遣使貢獻不廢朝廷嘉之屢降璽書尉勞軌<lb/>
後患風口不能言使子茂攝州事酒泉太守張鎮潛引<lb/>
<pb n="KR2d0006_WYG_210-7b"/>
秦州刺史賈龕以代軌密使詣京師請尚書侍郎曹袪<lb/>
為西平太守圖為輔車之勢軌别駕麴晁欲專威福又<lb/>
遣使詣長安告南陽王模稱軌廢疾以請賈龕而龕將<lb/>
受之其兄讓龕曰張涼州一時名士威著西州汝何徳<lb/>
以代之龕乃止更以侍中爰瑜為涼州刺史治中楊澹<lb/>
馳詣長安割耳盤上訴軌之被誣模乃表停之晉昌張<lb/>
越涼州大族䜟言張氏霸涼自以才力應之從隴西内<lb/>
史遷梁州刺史越志在涼州遂託病歸河西隂圖代軌<lb/>
<pb n="KR2d0006_WYG_210-8a"/>
乃遣兄鎮及曹袪麴佩移檄廢軌以軍司杜耽攝州事<lb/>
使耽表越為刺史軌令曰吾在州八年不能綏靖區域<lb/>
又值中州兵亂秦隴倒懸加以寢患委篤實思斂迹避<lb/>
賢恒負荷任重未便輙遂不圖諸人横興此變是不明<lb/>
吾心也吾視去貴州如脱屣耳欲遣主簿尉髦奉表詣<lb/>
闕便當歸老宜陽長史王融參軍孟暢蹹折鎮檄排閤<lb/>
入諌曰晉室多故人神塗炭實頼明公撫寧西夏張鎮<lb/>
兄弟敢肆凶逆宜聲其罪而戮之不可成其志也軌嘿<lb/>
<pb n="KR2d0006_WYG_210-8b"/>
然融等出而戒嚴武威太守張琠遣子坦馳詣京表請<lb/>
留軌軌尋以子寔為中督護率兵討鎮遣鎮外甥太府<lb/>
主簿令狐亞前喻鎮鎮懼委罪於功曹魯連而斬之詣<lb/>
寔歸罪南討曹袪走之張坦至自京師帝優詔勞軌依<lb/>
模所表命誅曹袪軌大悦赦州内殊死已下命寔率尹<lb/>
員宋配歩騎三萬討袪别遣從事田逈王豐率騎八百<lb/>
自姑臧西南出石驢據長寧袪遣麴晁距戰于黄阪寔<lb/>
詭道出浩亹戰于破羌軌斬袪及牙門田嚻遣治中張<lb/>
<pb n="KR2d0006_WYG_210-9a"/>
閬送義兵五千及郡國秀孝貢計器甲方物歸于京師<lb/>
令有司可推詳立州已來清貞徳素嘉遯遺榮高才碩<lb/>
學著述經史臨危殉義殺身為君忠諌而嬰禍專對而<lb/>
釋患權智雄勇為時除難諂佞誤主傷陷忠賢具狀以<lb/>
聞州中父老莫不相慶光祿傅祗太常摯虞遺軌書告<lb/>
京師饑匱軌即遣參軍杜勲獻馬五百匹㲜布三萬疋<lb/>
帝遣使者進拜鎮西將軍都督隴右諸軍事封霸城侯<lb/>
進車騎大將軍開府辟召儀同三司䇿未至而王彌遂<lb/>
<pb n="KR2d0006_WYG_210-9b"/>
逼洛陽軌遣將軍張斐北宫純郭敷等率精騎五千來<lb/>
衛京都及京都陷斐等皆没於賊中州避難來者日月<lb/>
相繼分武威置武興郡以居之太府主簿馬魴言於軌<lb/>
曰四海傾覆乗輿未返明公以全州之力徑造平陽必<lb/>
當萬里風披有征無戰未審何憚不為此舉軌曰是孤<lb/>
心也又聞秦王入關乃馳檄關中曰主上遘危遷幸非<lb/>
所普天分崩率土喪氣秦王天挺聖徳神武應期世祖<lb/>
之孫王今為長凡我晉人食土之類龜筮克從幽明同<lb/>
<pb n="KR2d0006_WYG_210-10a"/>
款宜簡令辰奉登皇位今遣前鋒督䕶宋配歩騎二萬<lb/>
徑至長安翼衛乗輿折衝左右西中郎寔中軍三萬武<lb/>
威太守張琠胡騎二萬駱繹繼發仲秋中旬㑹于臨晉<lb/>
俄而秦王為皇太子遣使拜軌為驃騎大將軍儀同三<lb/>
司固辭秦州刺史裴苞東羌校尉貫與據險斷使命宋<lb/>
配討之西平王叔與曹袪餘黨麴儒等劫前福祿令麴<lb/>
恪為主執太守趙彛裴苞寔廻師討之斬儒等左督䕶<lb/>
隂預與苞戰狹西大敗之苞奔桑凶塢是歳北宫純降<lb/>
<pb n="KR2d0006_WYG_210-10b"/>
劉聰皇太子遣使重申前授固辭左司馬竇濤力勸受<lb/>
命軌不從初寔平麴儒徙元惡六百餘家治中令狐瀏<lb/>
勸寔悉徙其黨寔不納儒黨果叛寔進平之愍帝即位<lb/>
進位司空固讓太府參軍索輔言於軌曰古以金貝皮<lb/>
幣為貨息榖帛量度之耗二漢制五銖錢通易不滯泰<lb/>
始中河西荒廢遂不用錢裂疋以為段數縑布既壞市<lb/>
易又難徒壞女工不任衣用弊之甚也今中州雖亂此<lb/>
方安全宜復五銖以濟通變之㑹軌納之立制凖布用<lb/>
<pb n="KR2d0006_WYG_210-11a"/>
錢錢遂大行人頼其利是時劉曜冦北地軌又遣參軍<lb/>
麴陶領三千人衛長安帝遣大鴻臚辛攀拜軌侍中太<lb/>
尉涼州牧西平公軌又固辭在州十三年寢疾表立子<lb/>
寔為世子卒年六十諡曰武公<lb/>
寔字安遜學尚明察敬賢愛士以秀才為郎中永嘉初<lb/>
固辭驍騎將軍請還涼州許之改授議郎及至姑臧以<lb/>
討曹袪功封建武亭侯尋遷西中郎將進爵福祿縣侯<lb/>
建興初除西中郎將領䕶羌校尉軌卒州人推寔攝父<lb/>
<pb n="KR2d0006_WYG_210-11b"/>
位愍帝因下䇿書授持節都督涼州諸軍事西中郎將<lb/>
涼州刺史領䕶羌校尉西平公蘭池長趙奭上軍士張<lb/>
冰得璽文曰皇帝璽羣僚上慶稱徳寔曰孤常忿袁本<lb/>
初擬肘諸君何忽有此言因送于京師下令國中求言<lb/>
賊曹佐高昌隗瑾言刑政小大宜與衆共之若恒内斷<lb/>
聖心則羣僚畏威面從雖賞千金終無言也寔納之増<lb/>
位三等賜帛四十疋遣督䕶王該送諸郡貢計獻名馬<lb/>
方珍經史圖籍于京師㑹劉曜逼長安寔遣將軍王該<lb/>
<pb n="KR2d0006_WYG_210-12a"/>
率衆以援京城帝嘉之拜都督陜西諸軍事及帝將降<lb/>
于劉曜密遣黄門郎史淑侍御史王冲齎詔授寔大都<lb/>
督涼州牧侍中司空承制行事且命挾贊琅邪王共濟<lb/>
艱運寔以天子䝉塵冲讓不拜建威將軍西海太守張<lb/>
肅寔叔父也以京師危逼請為先鋒撃劉曜寔以肅年<lb/>
老弗許既而聞京師陷没肅悲憤而卒寔知劉曜逼遷<lb/>
天子大臨三日遣太府司馬韓璞滅冦將軍田齊撫戎<lb/>
將軍張閬前鋒督䕶隂預歩騎一萬東赴國難命討虜<lb/>
<pb n="KR2d0006_WYG_210-12b"/>
將軍陳安故太守賈騫隴西太守吳紹各統郡兵為璞<lb/>
等前驅戒璞曰前遣諸將多違機信所執不同致有乖<lb/>
阻且内不和親安能服物今遣卿督五將兵事當如一<lb/>
體不得令乖異之問達孤耳也復遺南陽王保書言朝<lb/>
廷傾覆為忠不達於主遣兵不及於難痛慨之深死有<lb/>
餘責今更遣韓璞等唯公命是從及璞次南安諸羌斷<lb/>
軍路相持百餘日糧竭矢盡璞殺駕牛饗軍泣謂衆曰<lb/>
汝曹念父母乎曰念念妻子乎曰念欲生還乎曰欲從<lb/>
<pb n="KR2d0006_WYG_210-13a"/>
我令乎曰諾乃鼓譟進戰㑹張閬率金城軍繼至夾擊<lb/>
大敗之斬級數千時焦崧陳安冦隴右東與劉曜相持<lb/>
雍秦之人死者十八九初永嘉中長安謡曰秦川中血<lb/>
没腕唯有涼州倚柱觀至是謡言驗矣焦崧陳安逼上<lb/>
邽南陽王保遣使告急以金城太守竇濤為輕車將軍<lb/>
率威逺將軍宋毅及和苞張閬宋輯辛韜張選董廣歩<lb/>
騎二萬赴之軍次新陽㑹愍帝崩問至素服舉哀大臨<lb/>
三日時南陽王保謀稱尊號破羌都尉張詵言於寔曰<lb/>
<pb n="KR2d0006_WYG_210-13b"/>
南陽王忘莫大之恥而欲自尊天不授其圖籙徳不足<lb/>
以應運終非濟時救難者也晉王明徳昵藩先帝憑屬<lb/>
宜表稱聖徳勸即尊號傳檄諸藩副言相府則欲競之<lb/>
心息未合之徒散矣從之於是馳檄天下推崇晉王為<lb/>
天子遣牙門蔡忠奉表江南勸即尊位是歳元帝即位<lb/>
于建鄴改年太興寔猶稱建興六年不從中興之所改<lb/>
也保聞愍帝崩自稱晉王建元署置百官遣使拜寔征<lb/>
西大將軍儀同三司増邑三千戸俄而保為陳安所叛<lb/>
<pb n="KR2d0006_WYG_210-14a"/>
氐羌皆應之保窘迫遂去上邽遷祁山寔遣將韓璞歩<lb/>
騎五千赴難陳安退保緜諸保歸上邽未幾保復為安<lb/>
所敗使詣寔乞師寔遣宋毅赴之而安退㑹保為劉曜<lb/>
所逼遷于桑城將謀奔寔寔以其宗室之望若至河右<lb/>
必動物情遣將陰監逆保聲言翼衛實禦之也㑹保薨<lb/>
其衆散奔涼州者萬餘人寔自恃險逺頗自驕恣初寔<lb/>
寢室梁間有人像無頭久而乃滅寔甚惡之京兆人劉<lb/>
𢎞者挾左道客居天梯第五山然燈懸鏡於山穴中為<lb/>
<pb n="KR2d0006_WYG_210-14b"/>
光明以惑百姓受道者千餘人寔左右皆事之帳下閻<lb/>
沙牙門趙仰皆𢎞鄉人𢎞謂之曰天與我神璽應王涼<lb/>
州沙仰信之密與寔左右十餘人謀殺寔奉𢎞為主寔<lb/>
潛知其謀收𢎞殺之沙等不之知以其夜害寔寔在位<lb/>
六年私諡曰昭公元帝賜諡曰元子駿年㓜弟茂攝事<lb/>
茂字成遜虚靖好學不以世利嬰心建興初南陽王保<lb/>
辟從事中郎又薦為散騎侍郎中壘將軍皆不就徴為<lb/>
侍中以父老固辭尋拜平西將軍秦州刺史太興三年<lb/>
<pb n="KR2d0006_WYG_210-15a"/>
寔既遇害州人推茂為大都督太尉涼州牧茂不從但<lb/>
受使持節平西將軍涼州牧乃誅閻沙及黨與數百人<lb/>
赦其境内復以兄子駿為撫軍將軍武威太守西平公<lb/>
歳餘茂築靈鈞臺周輪八十餘堵基高九仞武陵人閻<lb/>
曽夜叩門呼曰武公遣我來曰何故勞百姓而築臺乎<lb/>
姑臧令辛巖以閻曽妖妄請殺之茂曰吾信勞人曽稱<lb/>
先公之令何謂妖乎太府主簿馬魴諌曰今世難未夷<lb/>
唯當𢎞尚道素不宜勞役崇飾臺榭且比年已來轉覺<lb/>
<pb n="KR2d0006_WYG_210-15b"/>
衆務日奢於往每所經營輕違雅度實非士女所望於<lb/>
明公茂曰吾過也命止作役明年劉曜遣其將劉咸攻<lb/>
韓璞於冀城呼延實攻寧羌䕶軍陰鑒于桑壁臨洮人<lb/>
翟楷石琮等逐令長以縣應曜河西大震參軍馬岌勸<lb/>
茂親征長史汜褘怒曰亡國之人復欲干亂大事宜斬<lb/>
岌以安百姓岌曰汜公書生糟粕刺舉近才不惟家國<lb/>
大計且朝廷旰食有年矣今大賊自至不煩逺師遐邇<lb/>
之情實繋此州事勢不可以不出且宜立信勇之驗以<lb/>
<pb n="KR2d0006_WYG_210-16a"/>
副秦隴之望茂曰馬生之言得之矣乃出次石頭茂謂<lb/>
參軍陳珍曰劉曜以乗勝之聲握三秦之鋭繕兵積年<lb/>
士卒習戰若以精騎奄克南安席卷河外長驅而至者<lb/>
計將何出珍曰曜雖乗威怙衆恩徳未結於下又其關<lb/>
東離貳内患未除精卒寡少多是氐羌烏合之衆終不<lb/>
能近舎關東之難増隴上之戍曠日持久與我爭衡也<lb/>
若二旬不退者珍請為明公率弊卒數千以擒之茂大<lb/>
悦以珍為平虜䕶軍率卒騎一千八百救韓璞曜陰欲<lb/>
<pb n="KR2d0006_WYG_210-16b"/>
引歸聲言要先取隴西然後廻滅桑壁珍募發氐𦍑之<lb/>
衆擊曜走之克復南安茂深嘉之拜折衝將軍未幾茂<lb/>
復大城姑臧修靈鈞臺别駕吳紹諌止之茂曰王公設<lb/>
險武夫重閉達人之至戒也亡兄怛然失身於物直以<lb/>
危機密發雖有賁育之勇無所復施今事未靖不可以<lb/>
拘繫常言以太平之理責人於屯邅之世紹無以對茂<lb/>
雅有志節能斷大事涼州大姓賈摹寔之妻弟也勢傾<lb/>
西土先是謡曰手莫頭圖涼州茂以為信誘而殺之於<lb/>
<pb n="KR2d0006_WYG_210-17a"/>
是豪右屏迹威行涼域永昌初茂使將軍韓璞率衆取<lb/>
隴西南安之地以置秦州太寧三年卒臨終執駿手泣<lb/>
曰昔我先人以孝友見稱自漢初以來世執忠順今華<lb/>
夏大亂皇輿播遷汝當謹守人臣之節無或失墜吾遭<lb/>
擾攘之運承先人餘徳假攝此州以全性命上欲不負<lb/>
晉室下欲保完百姓然官非王命位由私議茍以集事<lb/>
豈榮之哉氣絶之日白帢入棺無以朝服以彰吾志焉<lb/>
年四十八在位五年私諡曰成茂無子駿嗣位<lb/>
<pb n="KR2d0006_WYG_210-17b"/>
駿字公庭㓜而竒偉建興四年封霸城侯十歳能屬文<lb/>
卓越不羈而滛縱過度常夜微行于邑里國中化之及<lb/>
統任年十八先是愍帝使人黄門侍郎史淑在姑臧左<lb/>
長史馬謨等諷淑令拜駿使持節大都督大將軍涼州<lb/>
牧領䕶羌校尉西平公赦其境内置左右前後四率官<lb/>
繕南宫劉曜又使人拜駿涼州牧涼王時辛晏阻兵於<lb/>
枹罕駿讌羣僚于閑豫堂命竇濤等進討辛晏從事劉<lb/>
慶諌曰昔周武廻戈以須亡殷之期曹公緩袁氏使自<lb/>
<pb n="KR2d0006_WYG_210-18a"/>
斃辛晏父子安忍凶狂亡可立待願且旋師以俟後舉<lb/>
駿納之遣參軍王騭聘于劉曜曜謂之曰貴州必欲追<lb/>
蹤竇融款誠和好卿能保之乎騭曰不能曜侍中徐邈<lb/>
曰君來和同而云不能何也騭曰齊桓貫澤之盟憂心<lb/>
兢兢諸侯不召自至葵邱之㑹驕而矜誕叛者九國趙<lb/>
國之化常如今日可也若政教陵遲尚未能察邇者之<lb/>
變况鄙州乎曜顧謂左右曰此涼州高士使乎得人禮<lb/>
而遣之太寧元年駿猶稱建興十二年駿親耕籍田尋<lb/>
<pb n="KR2d0006_WYG_210-18b"/>
承元帝崩問駿大臨三日㑹有黄龍見于揖次之嘉泉<lb/>
右長史汜褘言於駿曰案建興之年是少帝始起之號<lb/>
帝以凶終理應改易朝廷越在江南音問隔絶宜因龍<lb/>
改號以章休徵不從初駿之立也姑臧謡曰鴻從南來<lb/>
雀不驚誰謂孤雛尾翅生高舉六翮鳯凰鳴至是而復<lb/>
收河南之地咸和初駿遣武威太守竇濤金城太守張<lb/>
閬武威太守辛巖揚烈將軍宋輯等率衆東會韓璞攻<lb/>
討秦州諸郡曜遣其將劉允來距屯於狄道城韓璞進<lb/>
<pb n="KR2d0006_WYG_210-19a"/>
度沃千嶺辛巖曰我握衆數萬藉氐羌之鋭宜速戰以<lb/>
滅之不可以久久而變生璞曰自夏末以來太白犯月<lb/>
辰星逆行白虹貫日皆變之大者不可以輕動輕動而<lb/>
不捷為禍更深吾將久而斃之且曜與石勒相攻允亦<lb/>
不能久也積七十餘日軍糧竭遣辛巖督運於金城允<lb/>
聞之大悦謂其將士曰韓璞之衆十倍於吾羌胡皆叛<lb/>
不為之用吾糧廩將懸難以持久今虜分兵運糧可謂<lb/>
天授吾也若敗辛巖璞等自潰彼衆我寡宜以死戰戰<lb/>
<pb n="KR2d0006_WYG_210-19b"/>
而不捷當無匹馬得還宜厲爾戈矛竭汝智力衆咸奮<lb/>
於是率騎三千襲巖于沃干嶺敗之璞軍遂潰死者二<lb/>
萬餘人面縛歸罪駿曰孤之罪也將軍何辱皆赦之允<lb/>
乗勝追奔濟河攻陥令居入據振武河西大震駿遣皇<lb/>
甫該禦之赦其境内㑹劉曜東討石生長安空虚大蒐<lb/>
講武將襲秦雍理曹郎中索詢諌曰曜雖東征允猶守<lb/>
本險阻路遥為主人甚易允若輕騎憑氐羌以距我者<lb/>
則奔突難測輟彼東合而逆戰者則冦我未已頃年頻<lb/>
<pb n="KR2d0006_WYG_210-20a"/>
出戎馬生郊外有饑羸内資虚耗豈殿下子物之謂邪<lb/>
駿悦以羊酒禮之西域諸國獻汗血馬火浣布犎牛孔<lb/>
雀巨象及諸珍異二百餘品西域長史李柏請擊叛將<lb/>
趙貞為貞所敗議者以柏造謀致敗請誅之駿曰吾每<lb/>
以漢世宗之殺王恢不如秦穆之赦孟明竟以减死論<lb/>
羣心咸悦駿觀兵新鄉狩於北野因討軻没虜破之下<lb/>
令境中曰昔鯀殛而禹興芮誅而缺進唐帝所以殄洪<lb/>
災晉侯所以成五霸法律犯死罪朞親不得在朝今盡<lb/>
<pb n="KR2d0006_WYG_210-20b"/>
聽之唯不宜内參宿衞耳於是刑清國富羣僚勸駿稱<lb/>
涼王領秦涼二州牧置公卿百官如魏武晉文故事駿<lb/>
曰此非人臣所宜言也敢有言此者罪在不赦然境内<lb/>
皆稱之為王羣寮又請駿立世子駿不從中堅將軍宋<lb/>
輯極言國嗣不可久曠駿遂立子重華為世子先是駿<lb/>
遣傅潁假道于蜀通表京師李雄弗許駿又遣治中從<lb/>
事張淳稱藩于蜀託以假道焉雄大悦雄又有憾於南<lb/>
氐楊初淳因説曰南氐無狀屢為邊害宜先討百頃次<lb/>
<pb n="KR2d0006_WYG_210-21a"/>
平上邽二國并勢席捲三秦東清許洛掃氛燕趙拯二<lb/>
帝梓宫於平陽反皇輿於洛邑此英霸之舉千載一時<lb/>
寡君所以遣下臣冒險通誠不逺萬里者以陛下義聲<lb/>
逺播必能愍寡君勤王之志天下之善一也惟陛下圖<lb/>
之雄怒偽許之將覆淳於東峽蜀人橋贊密以告淳淳<lb/>
言於雄曰寡君使小臣行無迹之地通百蠻之域萬里<lb/>
表誠者以陛下義矜勠力之臣能成人之美節故也若<lb/>
欲殺臣者當顯於都市宣示衆目云涼州不忘舊義通<lb/>
<pb n="KR2d0006_WYG_210-21b"/>
使琅邪為表忠誠假途於我主聖臣明發覺殺之當令<lb/>
義聲逺著天下畏威今盜殺江中威刑不顯何足以揚<lb/>
休烈示天下也雄大驚曰安有此邪當相放還河右耳<lb/>
雄司𨽻校尉景騫言於雄曰張淳壯士宜留任之雄曰<lb/>
壯士豈為人留且可以卿意觀之騫謂淳曰卿體大暑<lb/>
熱可且遣下吏小住須涼淳曰寡君以皇輿幽辱梓宫<lb/>
未反天下之恥未雪蒼生之命倒懸故遣淳來表誠大<lb/>
國所論事重非下吏能傳若下吏所了者則淳亦不來<lb/>
<pb n="KR2d0006_WYG_210-22a"/>
雖有火山湯海無所辭難豈寒暑之足避哉雄曰此人<lb/>
矯矯不可得用也厚禮遣之謂淳曰貴主英名蓋世土<lb/>
險兵盛何不稱帝自娛一方淳曰寡君以乃祖乃父世<lb/>
濟忠良未能雪天人之大恥解衆庶之倒懸日昃忘食<lb/>
枕戈待旦以琅邪中興江東故萬里翼戴將成桓文之<lb/>
事何言自娛邪雄有慙色曰我乃祖乃父亦是晉臣往<lb/>
與六郡避難此都為同盟所推遂有今日琅邪若能中<lb/>
興大晉於中州者亦當率衆輔之淳還至龍鶴募兵通<lb/>
<pb n="KR2d0006_WYG_210-22b"/>
表後皆達京師朝廷嘉之駿議欲嚴刑峻制衆咸以為<lb/>
宜黄斌進曰臣未見其可駿問其故斌曰夫法制所以<lb/>
經綸邦國篤俗齊物既立必行不可窪隆也若尊者犯<lb/>
令則法不行矣駿屏几改容曰夫法唯上行制無高下<lb/>
且微黄君吾不聞過矣黄君可謂忠之至也於坐擢為<lb/>
敦煌太守駿有計略於是厲操改節勤修庶政總御文<lb/>
武咸得其用逺近嘉詠號曰積賢君自軌據涼州屬天<lb/>
下之亂所在征伐軍無寧歳至駿境内漸平又使其將<lb/>
<pb n="KR2d0006_WYG_210-23a"/>
楊宣率衆越流沙伐龜兹鄯善於是西域並降鄯善王<lb/>
元孟獻女號曰美人立賓遐觀以處之焉耆前部于窴<lb/>
王並遣使貢方物得玉璽於河其文曰執萬國建無極<lb/>
時駿盡有隴西之地士馬彊盛雖稱臣於晉而不行中<lb/>
興正朔舞六佾建豹尾所置官僚府寺擬於王者而微<lb/>
異其名又分州西界三郡置沙州東界六郡置河州二<lb/>
府官僚莫不稱臣又於姑臧城南築城起謙光殿畫以<lb/>
五色飾以金玉窮盡珍巧殿之四面各起一殿東曰宜<lb/>
<pb n="KR2d0006_WYG_210-23b"/>
陽青殿以春三月居之章服器物皆依方色南曰朱陽<lb/>
赤殿夏三月居之西曰政刑白殿秋三月居之北曰元<lb/>
武黒殿冬三月居之其傍皆有直省内官寺署一同方<lb/>
色及末年任所遊處不復依四時而居咸和初懼為劉<lb/>
曜所逼使將軍宋輯魏纂將兵徙隴西南安人二千餘<lb/>
家於姑臧使聘於李雄修鄰好及曜攻枹罕䕶軍辛晏<lb/>
告急駿使韓璞辛巖率歩騎二萬擊之戰於臨洮大為<lb/>
曜軍所敗璞等退走追至令居駿遂失河南之地初戊<lb/>
<pb n="KR2d0006_WYG_210-24a"/>
已校尉趙貞不附於駿至是駿擊擒之以其地為高昌<lb/>
郡及石勒殺劉曜駿因長安亂復收河南地至於狄道<lb/>
置武衞石門候和漒川甘松五屯䕶軍與勒分境勒遣<lb/>
使拜駿官爵駿不受留其使後懼勒彊遣使稱臣於勒<lb/>
兼貢方物遣其使歸駿境内嘗大饑榖價踊貴市長譚<lb/>
詳請出倉榖與百姓秋收三倍徵之從事陰據諌曰昔<lb/>
西門豹宰鄴積之於人解扁涖東封之邑計入三倍文<lb/>
侯以豹有罪而可賞扁有功而可罰今詳欲因人之饑<lb/>
<pb n="KR2d0006_WYG_210-24b"/>
以要三倍反裘傷皮未足諭之駿納之初建興中敦煌<lb/>
計吏耿訪到長安既而遇賊不得反奔漢中因東渡江<lb/>
以太興二年至京都屢上書以本州未知中興宜遣大<lb/>
使乞為鄉導時連有内難許而未行至是始以訪守治<lb/>
書御史拜駿鎮西大將軍校尉刺史公如故選西方人<lb/>
隴西賈陵等十二人配之訪停梁州七年以驛道不通<lb/>
召還訪以詔書付賈陵託為賈客到長安不敢進以咸<lb/>
和八年始達涼州駿受詔遣部曲督王豐等報謝并遣<lb/>
<pb n="KR2d0006_WYG_210-25a"/>
陵歸上疏稱臣而不奉正朔猶稱建興二十一年九年<lb/>
復使訪隨豐等齎印版進駿大將軍自是每歳使命不<lb/>
絶後駿遣參軍麴䕶上疏言雄勒既死人懷反正石虎<lb/>
李期篡逆相繼臣願率秦隴突騎吞噬遺羯乞勑司空<lb/>
鑒征西亮汎舟江沔使首尾俱發自後駿遣使多為石<lb/>
虎所獲不達後駿又遣䕶羌參軍陳㝢從事徐虓華馭<lb/>
等至京師征西大將軍亮上疏言陳㝢等冒險逺至宜<lb/>
䝉銓叙詔除㝢西平相虓等為縣令永和元年以世子<lb/>
<pb n="KR2d0006_WYG_210-25b"/>
重華為五官中郎將涼州刺史駿在位二十二年卒時<lb/>
年四十私諡曰文公穆帝追諡曰忠成公<lb/>
重華字泰臨駿之第二子也寛和懿重沉毅少言父卒<lb/>
時年十六以永和二年自稱持節大都督太尉䕶羌校<lb/>
尉涼州牧西平公假涼王赦其境内尊其母嚴氏為太<lb/>
王太后居永訓宫所生母馬氏為王太后居永夀宫輕<lb/>
賦斂除關税省園囿以恤貧窮遣使奉章於石虎虎使<lb/>
王擢麻秋孫伏都等侵冦不輟金城太守張冲降於秋<lb/>
<pb n="KR2d0006_WYG_210-26a"/>
於是涼州振動重華埽境内使其征南將軍裴恒禦之<lb/>
恒壁於廣武欲以持久弊之牧府司馬張躭言彊冦在<lb/>
郊諸將不進人情騷動危機稍逼主簿謝艾兼資文武<lb/>
明識兵略若授以斧鉞委以專征必能折衝禦侮殱殄<lb/>
凶類重華召艾問以討冦方略艾曰昔耿弇不欲以賊<lb/>
遺君父黄權願以萬人當冦乞假臣兵七千為殿下吞<lb/>
王擢麻秋等重華大悦以艾為中堅將軍配歩騎五千<lb/>
撃秋引師出振武夜有二梟鳴於牙中艾曰梟邀也六<lb/>
<pb n="KR2d0006_WYG_210-26b"/>
博得梟者勝今梟鳴牙中克敵之兆於是進戰大破之<lb/>
斬首五千級重華封艾為福祿伯善待之諸寵貴惡其<lb/>
賢共毀譖之乃出為酒泉太守石虎又令麻秋進陥大<lb/>
夏大夏䕶軍梁式執太守宋晏以城應秋秋遣晏以書<lb/>
誘宛戍都尉宋矩宋矩謂秋曰辭父事君當立功義功<lb/>
義不立當守名節矩終不背主偷生於世於是先殺妻<lb/>
子自刎而死俄而麻秋進攻枹罕與晉陽太守郎坦以<lb/>
城大難守宜棄外城武城太守張悛曰棄外城則大事<lb/>
<pb n="KR2d0006_WYG_210-27a"/>
去矣不可以動衆心寧戎校尉張璩從之固守大城秋<lb/>
率衆八萬圍壍數重雲梯雹車地突百道皆通於内城<lb/>
中亦應之殺傷秋衆已數萬石虎復遣其將劉渾等率<lb/>
歩騎二萬㑹之郎坦恨言之不從敎軍士李嘉潛與秋<lb/>
通引賊千餘人上城西北隅璩使宋修張𢎞辛挹郭普<lb/>
距之短兵接戰斬二百餘人賊乃退璩戮李嘉以徇燒<lb/>
其攻具秋退保大夏謂諸將曰我用兵於五都之間攻<lb/>
城略地往無不捷及登秦隴謂有征無戰豈悟南襲仇<lb/>
<pb n="KR2d0006_WYG_210-27b"/>
池破軍殺將築城長最匹馬不歸及攻此城傷兵挫鋭<lb/>
殆天所贊非人力也石虎聞而歎曰吾以偏師定九州<lb/>
今以九州之力困於枹罕真所謂彼有人焉未可圖也<lb/>
重華以謝艾為使持節軍師將軍率歩騎三萬進軍臨<lb/>
河秋以三萬衆距之艾乗軺車冠白幍鳴鼓而行秋望<lb/>
而怒曰艾年少書生冠服如此輕我也命黒矟龍驤三<lb/>
千人馳撃之艾左右大擾左戰帥李偉勸艾乗馬艾不<lb/>
從乃下車踞胡牀指麾處分賊以為伏兵發也懼不敢<lb/>
<pb n="KR2d0006_WYG_210-28a"/>
進張瑁從左南緣河而截其後秋軍乃退艾乗勝奔擊<lb/>
遂大敗之斬秋將杜勲汲魚俘擒一萬三千級秋匹馬<lb/>
奔大夏重華論功以謝艾為太府左長史進封福祿縣<lb/>
伯邑五千戸帛八千疋麻秋又據枹罕有衆十二萬進<lb/>
屯河内遣王擢略地晉興廣武越洪池嶺至於曲柳姑<lb/>
臧大震重華議欲親出距之謝艾固諌以為不可别駕<lb/>
從事索遐進曰賊衆甚盛漸逼京畿君者國之鎮也不<lb/>
可以親動左長史謝艾文武兼資國之方召宜委以推<lb/>
<pb n="KR2d0006_WYG_210-28b"/>
轂之任殿下居中作鎮授以算略小賊不足平也重華<lb/>
納之於是以艾為使持節都督征討諸軍事行衞將軍<lb/>
遐為軍正將軍率歩騎二萬距之艾建牙旗盟將士有<lb/>
西北風吹旌旗東南指遐曰風為號令今能令旗指之<lb/>
天所贊也破之必矣軍次神鳥王擢與前鋒戰敗遁還<lb/>
河南艾還討叛虜斯骨真萬餘落破之斬首千餘級俘<lb/>
擒二千八百獲牛羊十餘萬頭重華自以連破勍敵頗<lb/>
怠政事希接賓客司直索遐以書入諌其辭切直重華<lb/>
<pb n="KR2d0006_WYG_210-29a"/>
覽大悦優文答謝然不之改也詔遣侍御史俞歸拜重<lb/>
華䕶羌校尉涼州刺史假節是時虎西中郎將王擢屯<lb/>
結隴上為苻雄所破奔重華重華厚寵之以為征虜將<lb/>
軍秦州刺史假節使張𢎞宗悠率歩騎萬五千配擢伐<lb/>
苻健健遣苻碩禦之戰於龍黎擢等大敗單騎而還𢎞<lb/>
悠皆没重華痛之素服為戰亡吏士舉哀號慟各遣弔<lb/>
問其家復授擢兵使攻秦州克之遣使上疏言石虎自<lb/>
斃遺燼游魂亡可立待山東騷擾不足厝懷長安膏腴<lb/>
<pb n="KR2d0006_WYG_210-29b"/>
宜速平蕩臣今遣前鋒都督裴恒歩騎七萬遥出隴上<lb/>
以俟聖朝大舉於是康獻皇后詔報遣使進重華為涼<lb/>
州牧是時御史俞歸至涼州重華方謀為涼王不肯受<lb/>
詔使親信人沈猛謂歸曰我家主公弈世忠於晉室而<lb/>
不如鮮卑矣臺加慕容皝燕王今甫授州主大將軍何<lb/>
以加勸有功忠義之臣乎明臺今宜移河右共勸州主<lb/>
為涼王大夫出使茍利社稷專之可也歸對曰王者之<lb/>
制異姓不得稱王九州之内重爵不得過公漢高一時<lb/>
<pb n="KR2d0006_WYG_210-30a"/>
王異姓尋皆誅滅蓋權時之宜非舊體也故王陵曰非<lb/>
劉氏而王天下共伐之至於戎狄不從此例春秋時吳<lb/>
楚稱王而諸侯不以為非者蓋蠻狄畜之也假令齊魯<lb/>
稱王諸侯豈不伐之故聖上以貴公忠賢是以爵以上<lb/>
公位以方伯鮮卑北狄豈足為比哉子失問也曰吾又<lb/>
聞之有殊勲絶世者亦有不世之賞若今便以貴公為<lb/>
王者設貴公以河右之衆南平巴蜀東埽趙魏修復舊<lb/>
都以迎天子天子復以何爵何位可以加賞幸三思之<lb/>
<pb n="KR2d0006_WYG_210-30b"/>
猛具宣歸言重華遂止重華好與羣小遊戲屢出錢帛<lb/>
以賜左右徵事索振切諌重華善之將受詔未及而卒<lb/>
時年二十七在位十一年私諡曰昭公後改曰桓公穆<lb/>
帝賜諡曰敬烈子耀靈嗣<lb/>
耀靈字元舒年十歳嗣事稱大司馬校尉刺史西平公<lb/>
伯父長寧侯祚性傾巧善承内外初與重華寵臣趙長<lb/>
尉緝等結異姓兄弟長等矯稱重華遺令以祚為持節<lb/>
督中外諸軍撫軍將軍輔政長等議以耀靈冲㓜時難<lb/>
<pb n="KR2d0006_WYG_210-31a"/>
未夷宜立長君祚先烝重華母馬氏馬氏遂從緝議命<lb/>
廢耀靈為涼寧侯而立祚祚尋使楊秋胡害耀靈於東<lb/>
苑埋之於沙坑私諡曰哀公<lb/>
祚字太伯博學雄武有政事之才既立自稱大都督大<lb/>
將軍涼州牧涼公滛暴不道又通重華妻裴氏自閤内<lb/>
媵妾及駿重華未嫁子女無不暴亂國人相目咸賦牆<lb/>
茨之詩永和十年祚納尉緝趙長等議僭稱帝位立宗<lb/>
廟儛八佾置百官下書改建興四十二年為和平元年<lb/>
<pb n="KR2d0006_WYG_210-31b"/>
赦殊死賜鰥寡帛加文武爵各一級追崇曽祖軌為武<lb/>
王祖寔為昭王從祖茂為成王父駿為文王弟重華為<lb/>
明王立妻辛氏為皇后弟天錫為長寧王子泰和為太<lb/>
子庭堅為建康王耀靈弟元靚為涼武侯其夜天有光<lb/>
如車蓋聲若雷霆震動城邑明日大風拔木災異屢見<lb/>
而祚凶虐愈甚其尚書馬岌以切諌免官郎中丁琪又<lb/>
諌曰先公累執忠節五十餘載故能以一州之衆抗崩<lb/>
天之虜今陛下勲徳未高於先公而遽行革命之事自<lb/>
<pb n="KR2d0006_WYG_210-32a"/>
尊一隅負乗致冦臣竊見其未可祚大怒斬之於闕下<lb/>
遣其將和昊率衆伐驪靬戎於南山大敗而還太尉桓<lb/>
温入關王擢時鎮隴西馳使於祚言温善用兵勢在難<lb/>
測祚既震懼又慮擢反噬即召馬岌復位而與之謀密<lb/>
遣親人刺擢事覺不克祚益懼大聚衆聲言東征實欲<lb/>
西保敦煌㑹温還而止更遣其平東將軍秦州刺史牛<lb/>
霸司兵張芳率三千人擊擢破之擢奔於苻健其國中<lb/>
五月霜降殺苖稼果實祚宗人張瓘時鎮枹罕祚惡其<lb/>
<pb n="KR2d0006_WYG_210-32b"/>
彊遣其將易揣張玲率歩騎萬三千以襲之時張掖人<lb/>
王鸞頗知神道言於祚曰軍出不復還涼國將有不利<lb/>
矣祚大怒以鸞訞言沮衆斬之以徇三軍乃發鸞臨刑<lb/>
曰我死不二十日軍必敗時有神降於元武殿自稱元<lb/>
㝠與人交語祚日夜祈之神言與之福利祚甚信之祚<lb/>
又遣張掖太守索孚代瓘鎮枹罕為瓘所殺玲等濟河<lb/>
未畢又為瓘兵所破揣單騎奔走瓘軍躡之祚衆震懼<lb/>
敦煌人宋混與弟澄等聚衆以應瓘趙長張璹等懼罪<lb/>
<pb n="KR2d0006_WYG_210-33a"/>
入閤呼重華母馬氏出殿拜耀靈庶弟元靚為主揣等<lb/>
率衆入殿伐長殺之瓘弟琚及子嵩募數百市人揚聲<lb/>
言張祚無道我兄大軍已到城東敢有舉手者誅三族<lb/>
祚衆披散琚嵩率衆入城祚案劒殿上大呼令左右死<lb/>
戰祚既失衆心莫有鬪志於是被殺梟其首宣示内外<lb/>
暴尸道左國内咸稱萬歳祚篡立三年而亡<lb/>
元靚字元安既立自號大都督大將軍校尉涼州牧西<lb/>
平公赦其國内廢和平之號復稱建興四十三年誅祚<lb/>
<pb n="KR2d0006_WYG_210-33b"/>
二子以張瓘為衞將軍領兵萬人行大將軍事改易僚<lb/>
屬有隴西人李儼誅大姓彭姚自立於隴右奉中興年<lb/>
號百姓悦之元靚遣牛霸率衆討之未達而西平人衛<lb/>
綝又據郡叛霸衆潰單騎而還瓘先欲征綝以兄珪在<lb/>
綝中為疑綝亦以弟在瓘中故彼我經年不相伐西平<lb/>
人郭勛解天文不應州郡之命綝禮聘之勛曰張氏應<lb/>
衰衛氏當興豈得以一弟而滅一門宜速伐瓘綝將從<lb/>
之瓘遣弟琚領大衆征綝敗之西平田旋要酒泉太守<lb/>
<pb n="KR2d0006_WYG_210-34a"/>
馬基背瓘應綝旋謂基曰綝擊其東我等絶其西不六<lb/>
旬天下可定斯閉口捕舌也基許之瓘遣司馬張姚王<lb/>
國將二千人伐基敗之斬基旋二人之首傳姑臧瓘兄<lb/>
弟彊盛負其勲力有篡立之謀輔國宋混與弟澄共討<lb/>
瓘盡夷其屬元靚以混為都督中外諸軍事車騎大將<lb/>
軍假節輔政混卒又以澄代之元靚右司馬張邕惡澄<lb/>
專擅殺之遂滅宋氏元靚乃以邕為中䕶軍叔父天錫<lb/>
為中領軍共輔政邕自以功大驕矜淫縱又通馬氏樹<lb/>
<pb n="KR2d0006_WYG_210-34b"/>
黨專權國人患之天錫腹心郭増劉肅二人並年十八<lb/>
九因寢謂天錫曰天下事欲未靜天錫曰何謂也二人<lb/>
曰今䕶軍出入有似長寧天錫大驚曰我早疑之未敢<lb/>
出口計當云何肅曰政當速除之耳天錫曰安得其人<lb/>
肅曰肅即是也天錫曰汝年少更求可與謀者肅曰趙<lb/>
白駒及肅二人足以辦之矣於是天錫從兵四百人與<lb/>
邕俱入朝肅與白駒剔刀鞘出刃從天錫入值邕於門<lb/>
下肅斫之不中白駒繼之又不克二人與天錫俱入禁<lb/>
<pb n="KR2d0006_WYG_210-35a"/>
中邕得逸走因率甲士三百餘人反攻禁門天錫上屋<lb/>
大呼謂將士曰張邕凶逆所行無道諸宋何罪盡誅滅<lb/>
之傾覆國家肆亂社稷我不惜死實懼先人廢祀事不<lb/>
獲已故耳我家門户事而將士豈可以干戈見向今之<lb/>
所取邕身而已天地有靈吾不食言邕衆聞之悉散走<lb/>
邕以劒自刎而死於是悉誅邕黨元靚年既㓜冲性又<lb/>
仁弱天錫既克邕專掌朝政改建興四十九年奉升平<lb/>
之號興寧元年駿妻馬氏卒元靚以其庶母郭氏為太<lb/>
<pb n="KR2d0006_WYG_210-35b"/>
妃郭氏以天錫專政與大臣張欽等謀討之事泄欽等<lb/>
伏法是歳天錫率衆入禁門潛害元靚宣言暴薨時年<lb/>
十四在位九年私諡曰冲公孝武帝賜諡曰敬悼公<lb/>
天錫字純嘏駿少子也小名獨活初字公純嘏入朝人<lb/>
笑其三字因自改焉元靚死國人立之自號大將軍校<lb/>
尉涼州牧西平公遣司馬綸騫奉章請命并送御史俞<lb/>
歸還京都太和初詔以天錫為大將軍大都督督隴右<lb/>
關中諸軍事䕶羌校尉凉州刺史西平公天錫數宴園<lb/>
<pb n="KR2d0006_WYG_210-36a"/>
池政事頗廢盪難將軍校書祭酒索商上䟽極諌天錫<lb/>
不從羌廉岐自稱益州刺史率略陽四千家背苻堅就<lb/>
李儼天錫自往討之以别駕楊遹為監前鋒軍事前將<lb/>
軍趣金城晉興相常據為使持節征東將軍向左南游<lb/>
擊將軍張統出白土天錫自率三萬人次倉松伐儼儼<lb/>
大敗入城固守遣子純求救於苻堅堅使其將王猛救<lb/>
之天錫敗績死者十二三天錫乃還立子大懷為世子<lb/>
自天錫之嗣事也連年地震山崩水泉湧出柳化為松<lb/>
<pb n="KR2d0006_WYG_210-36b"/>
火生泥中而天錫荒于聲色不恤政事初安定梁景敦<lb/>
煌劉肅並以門胄總角與天錫友昵張邕之誅肅景有<lb/>
勲天錫深徳之賜姓張氏又改其字以為己子天錫諸<lb/>
子皆以大為字故景曰大奕肅曰大誠廢大懷為高昌<lb/>
公更立嬖子大豫為世子景肅等俱參政事人情怨懼<lb/>
從弟從事中郎憲切諌不納時苻堅彊盛每攻之兵無<lb/>
寧歳天錫甚懼乃立壇刑牲率典軍將軍張寧中堅將<lb/>
軍馬芮等遥與晉三公盟誓獻書大司馬桓温尅六年<lb/>
<pb n="KR2d0006_WYG_210-37a"/>
夏誓同大舉遣從事中郎韓博奮節將軍康妙奉表并<lb/>
送盟文博有口才温甚稱之嘗大㑹温使司馬刁彛嘲<lb/>
之彛謂博曰君是韓盧後邪博曰卿是韓盧後温笑曰<lb/>
刁以君姓韓故相問焉他自姓刁那得韓盧後邪博曰<lb/>
明公脱未之思短尾者則為刁也一坐推歎焉太元元<lb/>
年苻堅遣其將茍萇毛當梁熙姚萇來冦渡石城津天<lb/>
錫集議中錄事席仂曰先公既有故事徐思後變此孫<lb/>
仲謀屈伸之略也衆以仂為老怯咸曰龍驤將軍馬達<lb/>
<pb n="KR2d0006_WYG_210-37b"/>
精兵萬人距之必不敢進廣武太守辛章保城固守章<lb/>
與晉興相彭知正西平相趙疑謀曰馬達出於行陣必<lb/>
不為用則秦軍深入吾相與率三郡精卒斷其糧運決<lb/>
一朝命矣征東常據亦欲先擊姚萇須天錫命天錫率<lb/>
萬人頓金昌城馬達率萬人逆萇等因請降兵人散走<lb/>
常據席仂皆戰死司兵趙充哲與萇苦戰又死中衛將<lb/>
軍史景亦没于陣天錫大懼出城自戰城内又反天錫<lb/>
窘逼降于萇等初天錫所居西昌門及平章殿無故而<lb/>
<pb n="KR2d0006_WYG_210-38a"/>
崩旬日而國亡即位凡十三年自軌為涼州至天錫凡<lb/>
九世七十六年矣苻堅先為天錫起宅至以為尚書封<lb/>
歸義侯堅大敗于淮肥時天錫為苻融征南司馬於陣<lb/>
歸國詔以為散騎常侍左員外又詔復其先爵西平郡<lb/>
公俄拜金紫光祿大夫天錫少有文才流譽逺近及歸<lb/>
朝甚被恩遇朝士以其國破身虜多共毀之㑹稽王道<lb/>
子嘗問其西土所出天錫應聲曰桑椹甜甘鴟鴞革響<lb/>
乳酪養性人無妬心後形神昬喪雖處列位不復被齒<lb/>
<pb n="KR2d0006_WYG_210-38b"/>
遇隆安中㑹稽世子元顯用事常延致之以為戲弄以<lb/>
其家貧拜廬江太守本官如故桓元時欲招懷四逺乃<lb/>
用天錫為䕶羌校尉涼州刺史尋卒年六十一追贈金<lb/>
紫光祿大夫<lb/>
　　前趙<lb/>
劉淵字元海新興匈奴人冒頓之後也初漢高祖以宗<lb/>
女為公主以妻冒頓約為兄弟故其子孫遂冒姓劉氏<lb/>
建武初烏珠留若鞮單于子右奥鞬日逐王比自立為<lb/>
<pb n="KR2d0006_WYG_210-39a"/>
南單于入居西河美稷今離石左國城即單于所徙庭<lb/>
也中平中單于羌渠使子於扶羅將兵助漢討平黄巾<lb/>
㑹羌渠為國人所殺於扶羅以其衆留漢自立為單于<lb/>
屬董卓之亂冦掠太原河東屯于河内於扶羅死弟呼<lb/>
厨泉立以於扶羅子豹為左賢王即淵之父也魏武分<lb/>
其衆為五部以豹為左部帥其餘部帥皆以劉氏為之<lb/>
太康中改置都尉左部居太原兹氏右部居祈南部居<lb/>
蒲子北部居新興中部居大陵劉氏雖分居五部然皆<lb/>
<pb n="KR2d0006_WYG_210-39b"/>
家于晉陽汾澗之濱豹妻呼延氏魏嘉平中祈子於龍<lb/>
門俄而有一大魚頂有二角軒鬐躍鱗而至祭所久之<lb/>
乃去巫覡皆異之曰此嘉祥也其夜夢旦所見魚變為<lb/>
人左手把一物大如半鷄子光景非常授呼延氏曰此<lb/>
是日精服之生貴子寤而告豹豹曰吉徵也吾昔從邯<lb/>
鄲張冏母司徒氏相云吾當有貴子孫三世必大昌仿<lb/>
像相符矣自是十三月而生淵左手文有其名遂以名<lb/>
焉齠齓英慧七歳遭母憂擗踊號呌哀感旁鄰宗族部<lb/>
<pb n="KR2d0006_WYG_210-40a"/>
落咸共歎賞司空太原王昶等聞而嘉之並遣弔賻㓜<lb/>
好學師事上黨崔游習毛詩京氏易馬氏尚書尤好春<lb/>
秋左氏傳孫吳兵法略皆誦之史漢諸子無不綜覽嘗<lb/>
謂同門生朱紀范隆曰吾每觀書傳常鄙隨陸無武絳<lb/>
灌無文道由人𢎞一物之不知者固君子之所恥也二<lb/>
生遇高皇而不能建封侯之業兩公屬太宗而不能開<lb/>
庠序之美惜哉於是遂學武事妙絶於衆猿臂善射膂<lb/>
力過人姿儀魁偉身長八尺四寸須長三尺餘當心有<lb/>
<pb n="KR2d0006_WYG_210-40b"/>
赤毫毛三根長三尺六寸有屯留崔懿之襄陵公師彧<lb/>
等皆善相人及見淵驚而相謂曰此人形貌非常吾所<lb/>
未見也於是深相崇敬推分結恩太原王渾虚襟友之<lb/>
命子濟拜焉咸熙中為任子在洛陽文帝深待之泰始<lb/>
之後渾又屢言之於武帝帝召與語大悦之謂王濟曰<lb/>
劉淵容儀機鑒雖由余日磾無以加也濟對曰淵容儀<lb/>
機識實如聖㫖然其文武才幹賢於二子逺矣陛下若<lb/>
任之以東南之事吳㑹不足平也帝稱善孔恂楊珧進<lb/>
<pb n="KR2d0006_WYG_210-41a"/>
曰臣觀劉淵之才當今懼無其比陛下若輕其衆不足<lb/>
以成事若假之威權平吳之後恐其不復北渡也非我<lb/>
族類其心必異任之以本部臣竊為陛下寒心若舉天<lb/>
阻之固以資之無乃不可乎帝黙然後秦涼覆没帝疇<lb/>
咨將帥上黨李憙曰陛下誠能發匈奴五部之衆假劉<lb/>
淵一將軍之號鼓行而西可指期而定孔恂曰李公之<lb/>
言未盡殄患之理也憙勃然曰以匈奴之勁悍劉淵之<lb/>
曉兵奉宣聖威何不盡之有恂曰淵若能平涼州斬樹<lb/>
<pb n="KR2d0006_WYG_210-41b"/>
機能恐涼州方有難耳蛟龍得雲雨非復池中物也帝<lb/>
乃止後王彌從洛陽東歸淵餞彌於九曲之濱泣謂彌<lb/>
曰王渾李憙以鄉曲見知每相稱達讒間因之而進深<lb/>
非吾願適足為害吾本無宦情惟足下明之恐死洛陽<lb/>
永與子别因慷慨歔欷縱酒長嘯聲調亮然坐者為之<lb/>
流涕齊王攸時在九曲比聞而馳遣視之見淵在焉言<lb/>
於帝曰陛下不除劉淵臣恐并州不得久寧王渾進曰<lb/>
劉淵長者渾為君王保明之且大晉方表信殊俗懷逺<lb/>
<pb n="KR2d0006_WYG_210-42a"/>
以徳如之何以無萌之疑殺人侍子以示晉徳不𢎞帝<lb/>
曰渾言是也㑹豹卒以淵代為左部帥太康末拜北部<lb/>
都尉明刑法禁姦邪輕財好施推誠接物五部雋傑無<lb/>
不至者幽冀名儒後門秀士不逺千里亦皆遊焉楊駿<lb/>
輔政以淵為建威將軍五部大都督封漢光鄉侯元康<lb/>
末坐部人叛出塞免官成都王頴鎮鄴表淵行寧朔將<lb/>
軍監五部軍事惠帝失馭冦盗蜂起淵從祖故北部都<lb/>
尉左賢王劉宣等竊議曰昔我先人與漢約為兄弟憂<lb/>
<pb n="KR2d0006_WYG_210-42b"/>
泰同之自漢亡以來魏晉代興我單于雖有虚號無復<lb/>
尺土之業自諸王侯降同編户今司馬氏骨肉相殘四<lb/>
海鼎沸興邦復業此其時矣左賢王淵姿器絶人幹宇<lb/>
超世天若不恢崇單于終不虚生此人也於是密共推<lb/>
淵為大單于乃使其黨呼延攸詣鄴以謀告之淵請歸<lb/>
㑹葬頴弗許乃令攸先歸告宣等招集五部引㑹宜陽<lb/>
諸胡聲言應頴實背之也頴為皇太弟以淵為太弟屯<lb/>
騎校尉惠帝伐頴次于蕩陰頴假淵輔國將軍督北城<lb/>
<pb n="KR2d0006_WYG_210-43a"/>
守事及六軍敗績頴以淵為冠軍將軍封盧奴伯并州<lb/>
刺史東瀛公騰安北將軍王浚起兵伐頴淵説頴曰今<lb/>
二鎮跋扈衆餘十萬恐非宿衛及近都士庶所能禦之<lb/>
請為殿下還説六部以赴國難頴曰五部之衆可保發<lb/>
已不縱能發之鮮卑烏丸勁速如風雨何易可當邪吾<lb/>
欲奉乗輿還洛陽避其鋒鋭徐傳檄天下以逆順制之<lb/>
君意何如淵曰殿下武皇帝之子有殊勲於王室威恩<lb/>
光洽四海欽風孰不思為殿下没命投軀者哉何難發<lb/>
<pb n="KR2d0006_WYG_210-43b"/>
之有乎王浚豎子東瀛疎屬豈能與殿下爭衡邪殿下<lb/>
一發鄴宫示弱於人洛陽可復至乎縱達洛陽威權不<lb/>
復在殿下也紙檄尺書誰為人奉之且東胡之悍不踰<lb/>
五部願殿下勉撫士衆靖以鎮之當為殿下以二部摧<lb/>
東瀛三部梟王浚二豎之首可指日而懸矣頴悦拜淵<lb/>
為北單于參丞相軍事淵至左國城劉宣等上大單于<lb/>
之號二旬之間衆已五萬都於離石王浚使將軍祁𢎞<lb/>
率鮮卑攻鄴頴敗挾天子南奔洛陽淵曰頴不用吾言<lb/>
<pb n="KR2d0006_WYG_210-44a"/>
逆自奔潰直奴才也然吾與其有言矣不可不救於是<lb/>
命右於陸王劉景左獨鹿王劉延年等率歩騎二萬將<lb/>
討鮮卑劉宣等固諌曰晉為無道奴𨽻遇我是以右賢<lb/>
王猛不勝其忿屬晉綱未弛大事不遂右賢塗地單于<lb/>
之恥也今司馬氏父子兄弟自相魚肉此天厭晉徳授<lb/>
之於我單于積徳在躬為晉人所服方當興我邦族復<lb/>
呼韓邪之業鮮卑烏丸可以為援柰何距之而拯仇敵<lb/>
今天假手於我不可違也違天不祥逆衆不濟天與不<lb/>
<pb n="KR2d0006_WYG_210-44b"/>
取反受其咎願單于勿疑淵曰善當為崇岡峻阜何能<lb/>
為培塿乎夫帝王豈有常哉大禹出於西戎文王生於<lb/>
東夷顧惟徳所授耳今見衆十餘萬皆一當晉十鼓行<lb/>
而摧亂晉猶拉枯耳上可成漢高之業下不失為魏氏<lb/>
雖然晉人未必同我漢有天下世長恩徳結於人心是<lb/>
以昭烈﨑嶇於一州之地而能抗衡於天下吾又漢氏<lb/>
之甥約為兄弟兄亡弟紹不亦可乎且可稱漢追尊後<lb/>
主以懷人望乃遷於左國城逺人歸附者數萬永興元<lb/>
<pb n="KR2d0006_WYG_210-45a"/>
年淵乃為壇於南郊僭即漢王位下令赦其境内年號<lb/>
元熙追尊劉禪為孝懷皇帝立漢高祖以下三祖五宗<lb/>
神主而祭之立其妻呼延氏為王后置百官以劉宣為<lb/>
丞相崔游為御史大夫劉宏為太尉其餘拜授各有差<lb/>
東瀛公騰使將軍聶元討之戰于大陵元師敗績騰懼<lb/>
率并州二萬餘戸下山東遂所在為冦淵遣其建武將<lb/>
軍劉曜冦太原泫氏屯留長子中都皆陷之二年騰又<lb/>
遣司馬瑜周良石鮮等討之次于離石汾城淵遣其虎<lb/>
<pb n="KR2d0006_WYG_210-45b"/>
牙將軍劉欽等六軍距瑜等四戰瑜皆敗欽振旅而歸<lb/>
是歳離石大饑遷于黎亭以就邸閣榖留其太尉劉宏<lb/>
䕶軍馬景守離石使大司農卜豫運糧以給之以其前<lb/>
將軍劉景為使持節征討大都督大將軍要擊并州刺<lb/>
史劉琨于版橋為琨所敗琨遂據晉陽其侍中劉殷王<lb/>
育進諌淵曰殿下自起兵以來漸已一周而顓守偏方<lb/>
王威未震誠能命將四出决機一擲梟劉琨定河東建<lb/>
帝號鼓行而南克長安而都之以關中之衆席卷洛陽<lb/>
<pb n="KR2d0006_WYG_210-46a"/>
如指掌耳此高皇帝之所以創啟鴻基克殄彊楚者也<lb/>
淵悦曰此孤心也遂進據河東攻冦蒲阪平陽皆陷之<lb/>
淵遂入都蒲子河東平陽屬縣壘壁盡降時汲桑起兵<lb/>
趙魏上郡四部鮮卑陸逐延氐酋大單于徵東萊王彌<lb/>
及石勒等並相次降之淵悉署其官爵永嘉二年淵僭<lb/>
即皇帝位大赦境内改元永鳯以其大將軍劉和為大<lb/>
司馬封梁王尚書令劉歡樂為大司徒封陳留王御史<lb/>
大夫呼延翼為大司空封鴈門郡公宗室以親疎為等<lb/>
<pb n="KR2d0006_WYG_210-46b"/>
悉封郡縣王異姓以勲謀為差皆封郡縣公侯太史令<lb/>
宣于脩之言於淵曰陛下雖龍興鳯翔奄受大命然遺<lb/>
晉未殄皇居仄陋紫宫之變猶鍾晉氏不出三年必克<lb/>
洛陽蒲子﨑嶇非可久安平陽勢有紫氣兼陶唐舊都<lb/>
願陛下上迎乾象下恊坤祥於是遷都平陽汾水中得<lb/>
玉璽文曰有新保之蓋王莽時璽也得者因増泉淵光<lb/>
三字淵以為已瑞大赦境内改年河瑞封子裕為齊王<lb/>
隆為魯王於是命其子聰與王彌進冦洛陽劉曜與趙<lb/>
<pb n="KR2d0006_WYG_210-47a"/>
固等為之後繼東海王越遣平北將軍曹武將軍宋抽<lb/>
彭黙等距之王師敗績聰等長驅至宜陽平昌公模遣<lb/>
將軍淳于定吕毅等自長安討之戰于宜陽定等敗績<lb/>
聰恃連勝不設備𢎞農太守垣延詐降夜襲聰軍大敗<lb/>
而還淵素服迎師是冬復大發卒遣聰彌劉曜劉景等<lb/>
率精騎五萬冦洛陽使呼延翼率歩卒繼之敗王師于<lb/>
河南聰進屯于西明門䕶軍賈允夜薄之戰于大夏門<lb/>
斬聰將呼延顥其衆遂潰聰廻軍而南壁於洛水尋進<lb/>
<pb n="KR2d0006_WYG_210-47b"/>
屯宣陽門曜屯上東門彌屯廣陽門景攻大夏門聰親<lb/>
祁嵩嶽令其將劉厲呼延朗等督留軍東海王越命參<lb/>
軍孫詢將軍邱光樓裒等率帳下勁卒二千自宣陽門<lb/>
擊朗斬之聰聞而馳還厲懼聰之罪已也赴水而死王<lb/>
彌謂聰曰今既失利洛陽猶固殿下不如還師徐為後<lb/>
舉下官當於兖豫之間收兵積榖伏聽嚴期宣于脩之<lb/>
又言於淵曰歳在辛未當得洛陽今晉氣猶盛大軍不<lb/>
歸必敗淵馳遣黄門郎傅詢召聰等還師王彌出自轘<lb/>
<pb n="KR2d0006_WYG_210-48a"/>
轅越遣薄盛等追擊彌戰于新汲彌師敗績於是攝蒲<lb/>
阪之戍還於平陽以劉歡樂為太傅劉聰為大司徒劉<lb/>
延年為大司空劉洋為大司馬赦其境内立妻單氏為<lb/>
皇后子和為皇太子封子乂為北海王淵寢疾將為顧<lb/>
託之計以歡樂為太宰洋為太傅延年為太保聰為大<lb/>
司馬大單于並錄尚書事置單于臺于平陽西以其子<lb/>
裕為大司徒淵疾篤召歡樂及洋等入禁中受遺詔輔<lb/>
政以永嘉四年死在位六年偽諡光文皇帝廟號高祖<lb/>
<pb n="KR2d0006_WYG_210-48b"/>
墓號永光陵子和立<lb/>
和字元泰身長八尺雄毅美姿儀好學夙成習毛詩左<lb/>
氏春秋鄭氏易及為儲貳内多猜忌馭下無恩淵死和<lb/>
嗣偽位其衛尉西昌王劉鋭宗正呼延攸恨不參顧命<lb/>
也説和曰先帝不惟輕重之計而使三王總彊兵於内<lb/>
大司馬握十萬勁卒居于近郊陛下今便為寄坐耳此<lb/>
之禍難未可測也願陛下早為之所和即攸之甥也深<lb/>
然之召其領軍劉盛及劉欽馬景等告之盛曰先帝尚<lb/>
<pb n="KR2d0006_WYG_210-49a"/>
在殯宫四王未有逆節今忽一旦自相魚肉臣恐人不<lb/>
食陛下之餘四海未定大業甫爾願陛下以上成先帝<lb/>
鴻基為志且塞耳勿聽此狂簡之言也詩云豈無他人<lb/>
不如我同父陛下既不信諸弟復誰可信哉鋭悠怒曰<lb/>
今日之議理無有二於是命左右刃之景懼曰惟陛下<lb/>
詔臣等以死奉之蔑不濟矣乃相與盟于東堂使鋭景<lb/>
攻聰攸率劉安國攻裕使侍中劉乘武衛劉欽攻魯王<lb/>
隆尚書田密武衛劉璿攻北海王乂密璿等使人斬關<lb/>
<pb n="KR2d0006_WYG_210-49b"/>
奔于聰聰命貫甲以待之鋭知聰之有備也馳還與攸<lb/>
乗等㑹攻隆裕攸乗懼安國欽之有異志也斬之是日<lb/>
斬裕及隆聰攻西明門克之鋭等奔入南宫前鋒隨之<lb/>
斬和于光極西室鋭攸梟首通衢<lb/>
劉聰字元明一名載淵第四子也母曰張夫人初聰之<lb/>
在孕也張氏夢日入懷寤而以告淵曰此吉徵也慎勿<lb/>
言十五月而生聰焉夜有白光之異形體非常左耳有<lb/>
一白毫長二尺餘甚光澤㓜而聰悟好學博士朱紀大<lb/>
<pb n="KR2d0006_WYG_210-50a"/>
竒之年十四䆒通經史兼綜百家之言孫吳兵法靡不<lb/>
誦之工草𨽻善屬文著述懷詩百餘篇賦頌五十餘篇<lb/>
十五習擊刺猿臂善射彎弓三百斤膂力驍㨗冠絶一<lb/>
時太原王渾見而悦之謂淵曰此兒吾所不能測也弱<lb/>
冠游於京師名士莫不交結樂廣張華尤異之也新興<lb/>
太守郭頤辟為主簿舉良將入為驍騎别部司馬累遷<lb/>
右部都尉善於撫接五部豪右無不歸之河間王顒表<lb/>
為赤沙中郎將聰以淵在鄴懼為成都王頴所害乃亡<lb/>
<pb n="KR2d0006_WYG_210-50b"/>
奔成都王拜右積弩將軍參前鋒戰事淵為北單于立<lb/>
為右賢王隨還右部及即大單于位更拜鹿蠡王既殺<lb/>
其兄和羣臣勸即尊位聰初讓其弟北海王乂乂與公<lb/>
卿涕泣固請聰久而許之曰乂及羣公正以四海未定<lb/>
禍難尚殷貪孤年長故耳此國家之事孤敢不祗從今<lb/>
便欲逺遵魯隱待乂年長復子明辟於是以永嘉四年<lb/>
僭即皇帝位大赦境内改年光興尊淵妻單氏曰皇太<lb/>
后其母張氏為帝太后乂為皇太弟領大單于大司徒<lb/>
<pb n="KR2d0006_WYG_210-51a"/>
立其妻呼延氏為皇后封其子粲為河内王署使持節<lb/>
撫軍大將軍都督中外諸軍事易河間王翼彭城王悝<lb/>
高平王遣粲及其征東王彌龍驤劉曜等率衆四萬長<lb/>
驅入洛川遂出轘轅周旋梁陳汝潁之間陷壘壁百餘<lb/>
以其司空劉景為大司馬左光祿劉殷為大司徒右光<lb/>
祿王育為大司空偽太后單氏姿色絶麗聰烝焉單即<lb/>
乂之母也乂屢以為言單氏慙恚而死聰悲悼無已後<lb/>
知其故乂之寵因此漸衰然猶追念單氏未便黜廢又<lb/>
<pb n="KR2d0006_WYG_210-51b"/>
尊母為皇太后署其衛尉呼延晏為使持節前鋒大都<lb/>
督前軍大將軍配禁兵二萬七千自宜陽入洛川命王<lb/>
彌劉曜及鎮軍石勒進師㑹之晏比及河南王師前後<lb/>
十二敗死者三萬餘人彌等未至晏留輜重于張方故<lb/>
壘遂冦洛陽攻陷平昌門焚東陽宣陽諸門及諸府寺<lb/>
懷帝遣河南尹劉黙距之王師敗於社門晏以外繼不<lb/>
至出自東陽門掠王公已下子女二百餘人而去時帝<lb/>
將濟河東遁具船于洛水晏盡焚之還于張方故壘王<lb/>
<pb n="KR2d0006_WYG_210-52a"/>
彌劉曜至復與晏㑹圍洛陽時城内饑甚人皆相食百<lb/>
官分散莫有固志宣陽門陷彌晏入于南宫升太極前<lb/>
殿縱兵大掠悉收宫人珍寶曜於是害諸王公及百官<lb/>
已下三萬餘人於洛水北築為京觀遷帝及惠帝羊后<lb/>
傳國六璽于平陽聰大赦改年嘉平以帝為特進左光<lb/>
祿大夫平阿公遣其平西趙染安西劉雅率騎二萬攻<lb/>
南陽王模于長安粲曜率大衆繼之染敗王師于潼關<lb/>
將軍吕毅死之軍至于下邽模乃降染染送模於粲粲<lb/>
<pb n="KR2d0006_WYG_210-52b"/>
害模及其子范陽王黎送衛將軍梁芬模長史魯繇兼<lb/>
散騎常侍杜驁辛謐及北宫純等于平陽聰以粲之害<lb/>
模也大怒粲曰臣殺模本不以其晚識天命之故但以<lb/>
其晉氏肺腑洛陽之難不能死節天下之惡一也故誅<lb/>
之聰曰雖然吾恐汝不免誅降之殃也夫天道至神理<lb/>
無不報署劉曜為車騎大將軍開府儀同三司雍州牧<lb/>
改封中山王鎮長安王彌為大將軍封齊公尋而石勒<lb/>
等殺彌於已吾而并其衆表彌叛狀聰大怒遣使讓勒<lb/>
<pb n="KR2d0006_WYG_210-53a"/>
專害公輔有無上之心又恐勒之有二志也以彌部衆<lb/>
配之劉曜既據長安安定太守賈疋及諸氐羌皆送質<lb/>
任唯雍州刺史麴特新平太守竺恢固守不降䕶軍麴<lb/>
允頻陽令梁肅自京兆南山將奔安定遇疋任子於陰<lb/>
密擁還臨涇推疋為平西將軍率衆五萬攻曜於長安<lb/>
扶風太守梁綜及麴時竺恢等亦率衆十萬㑹之曜遣<lb/>
劉雅趙染來距敗績而還曜又盡長安鋭卒與諸軍戰<lb/>
于黄邱曜衆大敗中流矢退保甘渠杜人王秃紀特等<lb/>
<pb n="KR2d0006_WYG_210-53b"/>
攻劉粲于新豐粲還平陽曜攻陷池陽掠萬餘人歸于<lb/>
長安時閻鼎等奉秦王為皇太子入于雍城關中戎晉<lb/>
莫不響應聰后呼延氏死將納其太保劉殷女其弟乂<lb/>
固諌聰更訪之於太宰劉延年太傅劉景景等皆曰臣<lb/>
常聞太保自云周劉康公之後與聖氏本源既殊納之<lb/>
為允聰大悦使其兼大鴻臚李𢎞拜殷二女為左右貴<lb/>
嬪位在昭儀上又納殷女孫四人為貴人位次貴嬪謂<lb/>
𢎞曰此女輩皆姿色超世女徳冠時且太保於朕實自<lb/>
<pb n="KR2d0006_WYG_210-54a"/>
不同卿意安乎𢎞曰太保允自有周與聖源實别陛下<lb/>
正以姓同為恨耳且魏司空東萊王基當世大儒豈不<lb/>
達禮乎為子納司空太原王沉女以其姓同而源異故<lb/>
也聰大悦賜𢎞黄金六十斤曰卿當以此意諭吾子弟<lb/>
輩於是六劉之寵傾於後宫聰稀復出外事皆中黄門<lb/>
納奏左貴嬪決之聰假懷帝儀同三司封㑹稽郡公庾<lb/>
珉等以次加秩聰引帝入讌謂帝曰卿為豫章王時朕<lb/>
嘗與王武子相造武子示朕於卿卿言聞其名久矣以<lb/>
<pb n="KR2d0006_WYG_210-54b"/>
卿所製樂府歌示朕謂朕曰聞君善為辭賦試為看之<lb/>
朕時與武子俱為盛徳頌卿稱善者久之又引朕射于<lb/>
皇堂朕得十二籌卿與武子俱得九籌卿贈朕柘弓銀<lb/>
研卿頗憶不帝曰臣安敢忘之但恨爾日不早識龍顔<lb/>
聰曰卿家骨肉相殘何其甚也帝曰此殆非人事皇天<lb/>
之意也大漢將應乾受歴故為陛下自相驅除且臣家<lb/>
若能奉武皇之業九族敦睦陛下何由得之至日夕乃<lb/>
出以小劉貴人賜帝謂帝曰此名公之孫今特以相妻<lb/>
<pb n="KR2d0006_WYG_210-55a"/>
卿宜善遇之拜劉為㑹稽國夫人遣其鎮北靳冲冦太<lb/>
原平北卜珝率衆繼之冲攻太原不克而歸罪於珝輙<lb/>
斬之聰聞之大怒曰此人朕所不得加刑冲何人哉遣<lb/>
其御史中丞浩衍持節斬沖左都水使者襄陵王攄坐<lb/>
魚蟹不供將作大匠望都公靳陵坐温明徽光二殿不<lb/>
成皆斬于東市聰游獵無度常晨出暮歸觀漁於汾水<lb/>
以燭繼晝中軍王彰切諌聰大怒命斬之上夫人王氏<lb/>
叩頭乞哀乃囚之詔獄聰母以聰刑怒過差三日不食<lb/>
<pb n="KR2d0006_WYG_210-55b"/>
弟乂子粲並輿櫬切諌聰怒曰吾豈桀紂幽厲乎而汝<lb/>
等生來哭人其太宰劉延年及諸公卿列侯百餘人皆<lb/>
免冠涕泣固諌聰於是赦彰麴特等圍長安劉曜連戰<lb/>
敗績乃驅掠士女八萬餘口退還平陽因攻司徒傅祗<lb/>
于三渚使其右將軍劉參攻敦黙于懷城祗病卒城䧟<lb/>
遷祗孫純粹并其二萬餘戸于平陽縣聰贈祗太保純<lb/>
粹皆給事中以其忠於主也聰遣劉粲劉曜等攻劉琨<lb/>
于晉陽琨使張喬距之戰於武灌喬敗績死之晉陽危<lb/>
<pb n="KR2d0006_WYG_210-56a"/>
懼太原太守高喬琨别駕郝聿以晉陽降粲琨與左右<lb/>
數十騎擕其妻子奔于趙郡之亭頭遂如常山粲曜入<lb/>
于晉陽先是琨與代王猗盧結為兄弟乃告敗於猗盧<lb/>
且乞師猗盧遣子日利孫賓六須及將軍衛雄姬澹等<lb/>
率衆數萬攻晉陽琨收散卒千餘為之鄉導猗盧率衆<lb/>
六萬至于狼猛曜及賓六須戰于汾東曜墜馬中流矢<lb/>
身被七創討虜傅武以馬授曜曜曰當今危亡之極人<lb/>
各思免吾創已重自分死此矣武泣曰武小人䝉大王<lb/>
<pb n="KR2d0006_WYG_210-56b"/>
識拔以至於是常思効命今其時矣且皇室始基大難<lb/>
未弭天下何可一日無大王也於是扶曜乗馬驅令渡<lb/>
汾廻而戰死曜入晉陽夜與劉粲等掠百姓踰䝉山遁<lb/>
歸猗盧率騎追之戰于藍谷粲敗績斬其征虜邢延獲<lb/>
其鎮北劉豐琨收合離散保于陽曲猗盧戍之而還正<lb/>
旦聰讌于光極前殿逼帝行酒光祿大夫庾珉王儁等<lb/>
起而大哭聰惡之會有告珉等謀以平陽應劉琨者聰<lb/>
遂鴆帝而誅珉儁復以賜帝劉夫人為貴人大赦境内<lb/>
<pb n="KR2d0006_WYG_210-57a"/>
殊死已下立左貴嬪劉氏為皇后聰將為劉氏起䳨儀<lb/>
殿於後庭廷尉陳元達諌曰天生蒸民而樹之君使父<lb/>
母之晉氏闇虐視百姓如草芥天用剿絶其命乃眷皇<lb/>
漢與民息肩人懷更蘇之望有日矣我高祖光文皇帝<lb/>
身衣大布居不重茵先后妃嬪服無綺綵重逆羣臣之<lb/>
請僅建南北宫焉今光極之前足以朝羣后饗萬國矣<lb/>
昭徳温明已後足可以容六宫列十二等矣陛下龍興<lb/>
以來外殄二京不世之冦内興殿觀四十餘所兵疲於<lb/>
<pb n="KR2d0006_WYG_210-57b"/>
外人怨於内為民父母固若是乎伏聞詔㫖將營䳨儀<lb/>
以臣觀之尤實非宜昔太宗承高祖之業天下殷富尚<lb/>
以百金之費而輟露臺今陛下之所有不過太宗二郡<lb/>
地耳戰守之備豈僅匈奴南越而已哉孝文之廣思費<lb/>
如彼陛下之狹欲損如此愚臣所以敢昧死犯顔色冒<lb/>
不測之禍者也聰大怒曰吾為萬機主將營一殿豈問<lb/>
汝䑕子乎不殺此奴沮亂朕心朕殿何當得成邪將出<lb/>
斬之并其妻子同梟東市使羣䑕共穴時在逍遥園李<lb/>
<pb n="KR2d0006_WYG_210-58a"/>
中堂元達抱堂下樹呌曰臣所言者社稷之計也而陛<lb/>
下殺臣若死者有知臣要當上訴陛下於天下訴陛下<lb/>
於先帝朱游有云臣得與龍逢比干游於地下足矣未<lb/>
審陛下何如主耳元達先鎻腰而入及至即以鎻繞樹<lb/>
左右曵之不能動聰怒甚劉氏時在後堂聞之密遣中<lb/>
常侍私勅左右停刑於是手疏切諌聰乃解引元達而<lb/>
謝之易逍遥園為納賢園李巾堂為媿賢堂時愍帝即<lb/>
位于長安聰遣劉曜及司𨽻喬智明虎牙李景年等冦<lb/>
<pb n="KR2d0006_WYG_210-58b"/>
長安命趙染率衆赴之時大都督麴允據黄白城累為<lb/>
曜染所敗染謂曜曰麴允率大衆在外長安可襲而取<lb/>
之得長安黄白城自服願大王以重衆守此染請輕騎<lb/>
襲之曜乃承制加染前鋒大都督安南大將軍以精騎<lb/>
五千配之而進王師敗於渭陽將軍王廣死之染夜入<lb/>
長安外城帝奔射鴈樓染焚燒龍尾及諸軍營殺掠千<lb/>
餘人旦退屯逍遥園麴允率衆襲曜連戰敗之曜入粟<lb/>
邑遂歸平陽時流星起於牽牛入紫微龍形委蛇其光<lb/>
<pb n="KR2d0006_WYG_210-59a"/>
照地落于平陽北十里視之則有肉長三十歩廣二十<lb/>
七歩臭聞于平陽肉旁常有哭聲晝夜不止聰甚惡之<lb/>
延公卿已下問曰朕之不徳致有斯異其各極言勿有<lb/>
所諱陳元達及博士張師等進對曰星變之異其禍行<lb/>
及臣恐後庭有三后之事亡國喪家靡不由此願陛下<lb/>
慎之聰曰此陰陽之理何關人事既而劉氏産一蛇一<lb/>
猛獸各害人而走尋之不得頃之見在隕肉之旁俄而<lb/>
劉氏死乃失此肉哭聲亦止自是後宫亂寵進御無序<lb/>
<pb n="KR2d0006_WYG_210-59b"/>
矣聰以劉易為太尉初置相國官上公有殊勲徳者死<lb/>
乃贈之於是大定百官置太師丞相自大司馬以上七<lb/>
公位皆上公綠綟綬逺游冠置輔漢都䕶中軍上軍撫<lb/>
軍鎮衛京前後左右上下軍輔國冠軍龍驤虎牙大將<lb/>
軍營各配兵二千皆以諸子為之置左右司𨽻各領戸<lb/>
二十餘萬萬户置一内史凡内史四十三單于左右輔<lb/>
各主六夷十萬落萬落置一都尉省吏部置左右選曹<lb/>
尚書自司𨽻以下六官皆位次僕射置御史大夫及州<lb/>
<pb n="KR2d0006_WYG_210-60a"/>
牧位皆亞公以其子粲為丞相領大將軍錄尚書事進<lb/>
封晉王食五郡劉延年錄尚書六條事劉景為太師王<lb/>
育為太傅任顗為太保馬景為大司徒朱紀為大司空<lb/>
劉曜為大司馬曜復次渭汭趙染次新豐索綝自長安<lb/>
東討染染狃于累捷有輕綝之色長史魯徽曰今司馬<lb/>
鄴君臣自以逼僭王畿雄劣不同必致死距我將軍宜<lb/>
整陣案兵以撃之弗可輕也困獸猶闘況於國乎染曰<lb/>
以司馬模之彊吾取之如拉朽索綝小豎豈能汚吾馬<lb/>
<pb n="KR2d0006_WYG_210-60b"/>
蹄刀刃邪要擒之而後食晨率精騎數百馳出逆之戰<lb/>
于城西敗績而歸悔曰吾不用魯徽之言以至於此何<lb/>
面見之於是斬徽徽臨刑謂染曰將軍愎諫違謀戇而<lb/>
取敗而復忌前害勝誅戮忠良以逞愚忿亦何顏面瞬<lb/>
息世間哉袁紹為之於前將軍踵之於後覆亡敗喪亦<lb/>
當相尋所恨不得一見大司馬而死死者無知則已若<lb/>
其有知下見田豐為徒要當訴將軍於黄泉使將軍不<lb/>
得服牀枕而死叱刑者曰令吾面東向大司馬曜聞之<lb/>
<pb n="KR2d0006_WYG_210-61a"/>
曰蹄涔不容尺鯉染之謂也曜還師攻郭黙于懷城收<lb/>
其米粟八十萬斛列三屯以守之聰遣使謂曜曰今長<lb/>
安假息劉琨游䰟此國家所尤宜先除也郭黙小醜何<lb/>
足以勞公神略可留征虜將軍貝邱王翼光守之公其<lb/>
還也於是曜歸蒲阪俄而徵曜輔政趙染冦北地夣魯<lb/>
徽大怒引弓射之染驚悸而寤旦將攻城中弩而死聰<lb/>
以粲為相國總百揆省丞相以并相國平陽地震烈風<lb/>
拔樹發屋光義人羊充妻産子二頭其兄竊而食之三<lb/>
<pb n="KR2d0006_WYG_210-61b"/>
日而死聰以其太廟新成大赦境内改年建元雨血於<lb/>
其東宫延明殿徹瓦在地者深五寸劉乂惡之以訪其<lb/>
太師盧志太傅崔瑋太保許遐志等曰主上往以殿下<lb/>
為太弟者蓋以安衆望也志在晉王久矣王公已下莫<lb/>
不希㫖歸之相國之位自魏武已來非復人臣之官主<lb/>
上本發明詔置之為贈官今忽以晉王居之羽儀威尊<lb/>
踰於東宫萬機之事無不由之置太宰大將軍及諸王<lb/>
之營以為羽翼此事勢去矣殿下不得立明也然非止<lb/>
<pb n="KR2d0006_WYG_210-62a"/>
不得立而已不測之危厄在於旦夕宜早為之所四衛<lb/>
精兵不減五千餘營諸王皆年齒尚㓜可奪而取之相<lb/>
國輕佻正可煩一刺客耳大將軍無日不出其營可襲<lb/>
而得也殿下但當有意二萬精兵立便可得鼓行向雲<lb/>
龍門宿衛之士孰不倒戈奉迎大司馬不慮為異也乂<lb/>
弗從乃止聰如中䕶軍靳凖第納其二女為左右貴嬪<lb/>
大曰月光小曰月華皆國色也數月立月光為皇后東<lb/>
宫舍人荀裕告盧志等勸乂謀反乂不從之狀聰於是<lb/>
<pb n="KR2d0006_WYG_210-62b"/>
收志瑋遐於詔獄假以他事殺之使冦威卜抽監守東<lb/>
宫禁乂朝賀乂憂懼不知所為乃上表自陳乞為黔首<lb/>
并免諸子之封襃美晉王粲宜登儲副抽又抑而弗通<lb/>
其青州刺史曹嶷攻汶陽關公邱陷之害齊郡太守徐<lb/>
浮執建威劉宣齊魯之間郡縣壘壁降者四十餘所嶷<lb/>
遂略地西下祝阿平陰衆十餘萬臨河置戍而歸于臨<lb/>
淄嶷於是遂有雄據全齊之志石勒以嶷之懷二也請<lb/>
討之聰又憚勒之并齊乃寢而弗許劉曜濟自盟津將<lb/>
<pb n="KR2d0006_WYG_210-63a"/>
攻河南將軍魏該奔于一泉塢曜進攻李矩于滎陽矩<lb/>
遣將軍李平師於成臯曜覆而滅之矩恐送質請降時<lb/>
聰以其皇后靳氏為上皇后立貴妃劉氏為左皇后右<lb/>
貴嬪靳氏為右皇后左司𨽻陳元達以三后之立也極<lb/>
諌聰不納乃以元達為右光祿大夫外示優賢内實奪<lb/>
其權也於是太尉范隆大司馬劉丹大司空呼延晏尚<lb/>
書令王鑒等皆抗表遜位以讓元達聰乃以元達為御<lb/>
史大夫儀同三司劉曜㓂長安頻為王師所敗曜曰彼<lb/>
<pb n="KR2d0006_WYG_210-63b"/>
猶彊盛弗可圖矣引師而歸聰宫中鬼夜哭二日而聲<lb/>
向右司𨽻寺乃止其上皇后靳氏有滛穢之行陳元達<lb/>
奏之聰廢靳靳慙恚自殺靳有殊寵聰迫於元達之勢<lb/>
故廢之既而追念其姿色深仇元達劉曜進師上黨將<lb/>
攻陽曲聰遣使謂曜曰長安擅命國家之深恥也公宜<lb/>
以長安為先陽曲一委驃騎天時人事其應至矣公其<lb/>
亟還曜迴滅郭邁朝于聰遂如蒲阪平陽地震雨血于<lb/>
東宫廣袤頃餘劉曜又進軍屯于粟邑麴允饑甚去黄<lb/>
<pb n="KR2d0006_WYG_210-64a"/>
白而軍于靈武曜進攻上郡太守張禹與馮翊太守梁<lb/>
肅奔于允吾於是關右翕然所在應曜曜進據黄阜聰<lb/>
武庫陷入地一丈五尺時聰中常侍王沉宣懷俞容中<lb/>
宫僕射郭猗中黄門陵脩等皆寵幸用事聰游宴後宫<lb/>
或百日不出羣臣皆因沉等言事多不呈聰率以其意<lb/>
愛憎而決之故或有勲舊功臣而弗見叙錄姦佞小人<lb/>
數日而便至二千石者軍旅無歳不興而將士無錢帛<lb/>
之賞後宫之家賜賚及於僮僕動至數千萬沉等車服<lb/>
<pb n="KR2d0006_WYG_210-64b"/>
宅宇皆踰於諸王子弟中表布衣為内史令長者三十<lb/>
餘人皆奢僭貪殘賊害良善靳凖合宗内外諂以事之<lb/>
郭猗有憾於劉乂謂劉粲曰太弟於主上之世猶懷不<lb/>
逞之志此則殿下父子之深仇四海蒼生之重怨也而<lb/>
主上過垂寛仁猶不替二尊之位一旦有風塵之變臣<lb/>
竊為殿下寒心且殿下高祖之世孫主上之嫡統凡在<lb/>
含齒孰不係仰萬機事大何可與人臣昨聞太弟與大<lb/>
將軍相見極有言矣若事成許以主上為太上皇大將<lb/>
<pb n="KR2d0006_WYG_210-65a"/>
軍為皇太子乂又許衛軍為大單于二王已許之矣二<lb/>
王居不疑之地並握重兵以此舉事事何不成臣謂二<lb/>
王兹舉禽獸之不若也背父親人人豈親之今又茍貪<lb/>
其一切之力耳事成之後主上豈有全理殿下兄弟故<lb/>
在忘言東宫相國單于在武陵兄弟何肯與人許以三<lb/>
月上已因讌作難事淹變生宜早為之所春秋傳曰蔓<lb/>
草猶不可除况君之寵弟乎臣屢啓主上主上性敦友<lb/>
于謂臣言不實刑臣刀鋸之餘而䝉主上殿下成造之<lb/>
<pb n="KR2d0006_WYG_210-65b"/>
恩故不慮逆鱗之誅每所聞必言冀垂採納臣當入言<lb/>
之願殿下不泄密表其狀也若不信臣言可呼大將軍<lb/>
從事中郎王皮衛軍司馬劉惇假之恩顧通其歸善之<lb/>
路以問之必可知也粲深然之猗密謂皮惇曰二王逆<lb/>
狀王相已具知之矣卿同之乎二人驚曰無之猗曰此<lb/>
事必無疑吾憐卿親舊并見族耳於是歔欷流涕皮惇<lb/>
大懼叩頭求哀猗曰吾為卿作計卿能用不二人皆曰<lb/>
謹奉大人之敎猗曰相國必問卿卿但云有之若責卿<lb/>
<pb n="KR2d0006_WYG_210-66a"/>
何不先啓卿即答云臣誠負死罪然仰惟主上聖性寛<lb/>
慈殿下篤於骨肉恐言成註偽故也皮惇許諾粲俄而<lb/>
召問二人至不同時而辭若畫一粲以為信然初靳凖<lb/>
從妹為乂孺子滛于侍人乂怒殺之而屢以嘲凖凖深<lb/>
慙恚説粲曰東宫萬機之副殿下宜自居之以領相國<lb/>
使天下知早有所繫望也至是凖又説粲曰昔孝成距<lb/>
子政之言使王氏卒成篡逆可乎粲曰何可之有凖曰<lb/>
然誠如聖㫖下官亟欲有所言矣但以徳非更生親非<lb/>
<pb n="KR2d0006_WYG_210-66b"/>
皇宗恐忠言暫出霜威已及故不敢耳粲曰君但言之<lb/>
凖曰聞風塵之言謂大將軍衛將軍及左右輔皆謀奉<lb/>
太弟剋季春構變殿下宜為之備不然恐有商臣之禍<lb/>
粲曰為之柰何凖曰主上愛信於太弟恐卒聞未必信<lb/>
也如下官愚意宜緩東宫之禁固勿絶太弟賓客使輕<lb/>
薄之徒得與交游太弟既素好待士必不思防此嫌輕<lb/>
薄小人不能無逆意以勸太弟之心小人有始無終不<lb/>
能如貫高之流也然後下官為殿下露表其罪殿下與<lb/>
<pb n="KR2d0006_WYG_210-67a"/>
太宰拘太弟所與交通者考問之窮其事原主上必以<lb/>
無將之罪罪之不然今朝望多歸太弟主上一旦晏駕<lb/>
恐殿下不得立矣於是粲命卜抽引兵去東宫聰自去<lb/>
冬至是遂不復受朝賀軍國之事一決於粲唯發中㫖<lb/>
殺生除授王沉郭猗等意所欲皆從之又立市於後庭<lb/>
與宫人讌戲或三日不醒聰臨上秋閤誅其特進綦母<lb/>
達太中大夫公師彧尚書王琰田歆少府陳休左衛卜<lb/>
崇大司農朱誕等皆羣閹所忌也侍中卜幹泣諌聰曰<lb/>
<pb n="KR2d0006_WYG_210-67b"/>
陛下方隆武宣之化欲使幽谷無考槃柰何一旦先誅<lb/>
忠良將何以垂之於後昔秦愛三良而殺之君子知其<lb/>
不覇以晉厲之無道尸三卿之後猶有不忍之心陛下<lb/>
如何忽信左右愛憎之言欲一日尸七卿詔尚在臣間<lb/>
猶未宣露乞垂昊天之澤廻雷霆之威且陛下直欲誅<lb/>
之耳不露其罪名何以示四海此豈是帝王三訊之法<lb/>
邪因叩頭流血王沈叱幹曰卜侍中欲距詔乎聰拂衣<lb/>
而入免幹為庶人太宰劉易及大將軍劉敷御史大夫<lb/>
<pb n="KR2d0006_WYG_210-68a"/>
陳元達金紫光祿大夫王延等詣闕諌曰臣聞善人者<lb/>
乾坤之紀政敎之本也邪佞者宇宙之螟螣王化之蟊<lb/>
賊也故文王以多士基周桓靈以羣閹亡漢國之興亡<lb/>
未有不由此也自古明王之世未嘗有宦者與政武元<lb/>
安順豈足為故事乎今王沉等處常伯之位矯弄詔㫖<lb/>
欺誣日月威權之重侔於人主多樹姦徒殘毒忠善知<lb/>
王琰等忠臣必盡節於陛下懼其姦萌發露陷之極刑<lb/>
四海悲惋賢愚傷懼比年地震日蝕雨血火災皆沉等<lb/>
<pb n="KR2d0006_WYG_210-68b"/>
之由願陛下割翦凶醜免沈等官付有司定罪聰以表<lb/>
示沈等笑曰是兒等為元達所引遂成癡也寢之沈等<lb/>
頓首泣曰臣等小人過䝉陛下識拔幸得備洒埽宫閤<lb/>
而王公朝士疾臣等如仇讎又深恨陛下願收大造之<lb/>
恩以臣等膏之鼎鑊皇朝上下自然雍穆矣聰曰此等<lb/>
狂言恒然卿復何足恨乎更以訪粲粲盛稱沈等忠清<lb/>
乃心王室聰大悦封沈等為列侯太宰劉易詣闕又上<lb/>
疏固諌聰大怒手壞其表易遂忿恚而死元達哭之慟<lb/>
<pb n="KR2d0006_WYG_210-69a"/>
曰人之云亡邦國殄悴吾既不復能言安用此黙黙生<lb/>
乎歸而自殺北地饑甚人相食噉羌酋大軍須運糧以<lb/>
給麴昌劉雅擊敗之麴允與劉曜戰于磻石谷王師敗<lb/>
績允奔靈武平陽大饑流叛死亡十有五六石勒遣石<lb/>
越率騎二萬屯于并州以懷撫叛者聰使黄門侍郎喬<lb/>
詩讓勒勒不奉命潛結曹嶷規為鼎峙之勢聰立上皇<lb/>
后樊氏即張氏之侍婢也時四后之外佩皇后璽綬者<lb/>
七人朝廷内外無復綱紀阿䛕日進貨賄公行軍旅在<lb/>
<pb n="KR2d0006_WYG_210-69b"/>
外饑疫相仍後宫賞賜動至千萬劉敷屢泣言之聰不<lb/>
納怒曰爾欲得使汝公死乎朝朝夕夕生來哭人敷憂<lb/>
忿發病而死河東大蝗唯不食黍豆靳凖率部人收而<lb/>
埋之哭聲聞於十餘里後乃鑽土飛出復食黍豆平陽<lb/>
饑甚司𨽻部人奔于冀州二十萬戸石越招之故也犬<lb/>
與豕交于相國府門又交于宫門又交司𨽻御史門有<lb/>
豕著進賢冠升聰坐犬冠武冠帶綬與豕並升俄而闘<lb/>
死殿上宿衛莫有見其入者而聰昬虐愈甚無誡懼之<lb/>
<pb n="KR2d0006_WYG_210-70a"/>
心讌羣臣于光極前殿引見其太弟乂容貌毀悴鬢髮<lb/>
蒼然涕泣陳謝聰亦對之悲慟縱酒極歡待之如初劉<lb/>
曜陷長安外城愍帝使侍中宋敞送牋于曜帝肉袒牽<lb/>
羊輿櫬銜璧出降及至平陽聰以帝為光祿大夫懷安<lb/>
侯使粲告于太廟大赦境内改年麟嘉麴允自殺聰東<lb/>
宫四門無故自壞後内史女人化為文夫時聰子約死<lb/>
一指猶暖遂不殯殮及蘇言見淵於不周山經五日遂<lb/>
復從至崐崘山三日而復返於不周見諸王公卿將相<lb/>
<pb n="KR2d0006_WYG_210-70b"/>
死者悉在宫室甚壯麗號曰䝉珠離國淵謂約曰東北<lb/>
有遮須夷國無主久待汝父為之汝父後三年當來來<lb/>
後國中大亂相殺害吾家死亡略盡但可永明輩十數<lb/>
人在耳汝且還後年當來見汝不久約拜辭而歸道遇<lb/>
一國曰猗尼渠餘國引約入宫與約皮囊一枚曰為吾<lb/>
遺漢皇帝約辭而歸謂約曰劉郎後年來必見過當以<lb/>
小女相妻約歸置皮囊於几上俄而蘇使左右几上取<lb/>
皮囊開之有一方白玉題文曰猗尼渠餘國天王敬信<lb/>
<pb n="KR2d0006_WYG_210-71a"/>
遮須夷國天王歳在攝提當相見也馳使呈聰聰曰若<lb/>
審如此吾不懼死也及聰死與此玉并葬焉時東宫鬼<lb/>
哭赤虹經天南有一岐三日並照各有兩珥五色甚鮮<lb/>
客星歴紫宫入於天獄而滅太史令康相言於聰曰蛇<lb/>
虹見彌天一岐南徹三日並照客星入紫宫此皆大異<lb/>
其徵不逺也今虹達東西者許洛已南不可圖也一岐<lb/>
南徹者李氏當仍跨巴蜀司馬叡終據全吳之象天下<lb/>
其三分乎月為胡王皇漢雖苞括二京龍騰九五然世<lb/>
<pb n="KR2d0006_WYG_210-71b"/>
雄燕代肇基北朔太陰之變其在漢域乎漢既據中原<lb/>
歴命所屬紫宫之異亦不在他此之深重胡可盡言石<lb/>
勒鴟視趙魏曹嶷狼顧東齊鮮卑之衆星布燕代齊代<lb/>
燕趙皆有將大之氣願陛下以東夏為慮勿顧西南吳<lb/>
蜀之不能北侵猶大漢之不能南向也今京師寡弱勒<lb/>
衆精盛若盡趙魏之鋭燕之突騎自上黨而來曹嶷率<lb/>
三齊之衆以繼之陛下將何以抗之紫宫之變何必不<lb/>
在此乎願陛下早為之所無使兆人生心陛下誠能發<lb/>
<pb n="KR2d0006_WYG_210-72a"/>
詔外以逺追秦皇漢武循海之事内為高帝圖楚之計<lb/>
無不克矣聰覽之不悦劉粲使王平謂劉乂曰適奉中<lb/>
詔云京師將有變勑𠂻甲以備之乂以為信然令命宫<lb/>
臣𠂻甲以居粲馳遣告靳凖王沉等曰向也王平告云<lb/>
東宫陰備非常將若之何凖白之聰大驚曰豈有此乎<lb/>
王沉等同聲曰臣等久聞但恐言之陛下弗信於是使<lb/>
粲圍東宫粲遣沉凖收氐羌酋長十餘人窮問之皆懸<lb/>
首高格燒鐡灼目乃自誣與乂同造逆謀聰謂沉等言<lb/>
<pb n="KR2d0006_WYG_210-72b"/>
曰而今而後吾知卿等忠於朕也當念為知無不言勿<lb/>
恨往日言不用也於是誅乂素所親厚大臣及東宫官<lb/>
屬數十人皆靳凖及閹豎所怨也廢乂為北部王粲使<lb/>
凖賊殺之坑士衆萬五千餘人平陽街巷為之空氐羌<lb/>
叛者十餘萬落以靳凖行車騎大將軍以討之時聰境<lb/>
内大蝗平陽冀雍尤甚靳凖討之震其二子而死河汾<lb/>
大溢漂没千餘家東宫災門閤宫殿蕩然立粲為皇太<lb/>
子大赦殊死已下以粲領相國大單于總攝朝政如前<lb/>
<pb n="KR2d0006_WYG_210-73a"/>
聰校獵上林以帝行車騎將軍戎服執㦸前導行三驅<lb/>
之禮粲言於聰曰今司馬氏跨據江東趙固李矩同逆<lb/>
相濟興兵聚衆者皆以子鄴為名不如除之以絶其望<lb/>
聰然之趙固郭黙攻其河東至於絳邑右司𨽻部人盗<lb/>
牧馬負妻子奔之者三萬餘騎騎兵將軍劉勲追討之<lb/>
殺萬餘人固黙引歸劉頡遮邀擊之為固所敗使粲及<lb/>
劉雅等伐趙固次于小平津固揚言曰要當生縳劉粲<lb/>
以贖天子聰聞而惡之李矩使郭黙郭誦救趙固屯于<lb/>
<pb n="KR2d0006_WYG_210-73b"/>
洛汭遣耿稚張皮潛濟襲粲貝邱王翼光自厘城覘之<lb/>
以告粲粲曰征東南渡趙固望聲逃竄彼方憂自固何<lb/>
暇來邪且聞上身在此自當不敢北視況敢濟乎不須<lb/>
驚動將士也是夜稚等襲敗粲軍粲奔據陽鄉稚館穀<lb/>
粲壘雅聞而馳還柵于壘外與稚相持聰聞粲敗使太<lb/>
尉范隆率騎赴之稚等懼率衆五千突圍趨北山而南<lb/>
劉勲追之戰于河陽稚師大敗死者三千五百人投河<lb/>
死者千餘人聰所居螽斯則百堂災焚其子㑹稽王𠂻<lb/>
<pb n="KR2d0006_WYG_210-74a"/>
已下二十有一人聰聞之自投於牀哀塞氣絶良久乃<lb/>
蘇平陽西明門社自亡霍山崩署其驃騎大將軍濟南<lb/>
王劉驥為大將軍都督中外諸軍事錄尚書衛大將軍<lb/>
齊王劉勱為大司徒中常侍王沉養女年十四有妙色<lb/>
聰立為左皇后尚書令王鑒中書監崔懿之中書令曹<lb/>
恂等諌曰臣聞王者之立后也將以上配乾坤之性象<lb/>
二儀敷育之義生承宗廟母臨天下亡配后土執饋皇<lb/>
姑必擇世徳名宗幽閑淑令副四海之望稱神祗之心<lb/>
<pb n="KR2d0006_WYG_210-74b"/>
是故周文造舟姒氏以興關雎之化饗則百世之祚永<lb/>
孝成任心縱欲以婢為后使皇統亡絶社稷淪傾有周<lb/>
之隆既如彼矣大漢之禍又如此矣從麟嘉以來亂於<lb/>
淫色縱沉之弟女刑餘小醜猶不可塵瓊寢汙清廟况<lb/>
其家婢邪六宫妃嬪皆公子公孫柰何一旦以婢主之<lb/>
何異象榱玉簀而對腐木朽楹哉臣恐無福於國家也<lb/>
聰覽之大怒使宣懷謂粲曰鑒等小子慢侮國家狂言<lb/>
自口無復君臣上下之禮其速考竟於是收鑒等送市<lb/>
<pb n="KR2d0006_WYG_210-75a"/>
金紫光祿大夫王延馳將入諌門者弗通鑒等臨刑王<lb/>
沉以杖叩之曰庸奴復能為惡乎乃公何與汝事鑒瞋<lb/>
目叱之曰豎子使皇漢滅者坐汝䑕輩與靳凖耳要當<lb/>
訴汝於先帝取汝等於地下懿之曰靳凖梟聲鏡形必<lb/>
為國患汝既食人人亦當食汝皆斬之聰又立其中常<lb/>
侍宣懷養女為中皇后鬼哭於光極殿又哭於建始殿<lb/>
雨血平陽廣袤十里時聰子約已死至是晝見聰甚惡<lb/>
之謂粲曰吾寢疾惙頓怪異特甚往以約之言為妖比<lb/>
<pb n="KR2d0006_WYG_210-75b"/>
累日見之此兒必來迎吾也何圖人死定有神靈如是<lb/>
吾不悲死也今世難未夷非諒闇之日朝終夕殮旬内<lb/>
而葬徵劉曜為丞相錄尚書輔政固辭乃止仍以劉景<lb/>
為太宰劉驥為大司馬劉顗為太師朱紀為太傅呼延<lb/>
晏為太保並錄尚書事范隆守尚書令儀同三司靳凖<lb/>
為大司空領司𨽻校尉皆送決尚書奏事太興元年聰<lb/>
死在位九年偽諡曰昭武皇帝廟號烈宗<lb/>
粲字士光少而儁傑才兼文武自為宰相威福任情疎<lb/>
<pb n="KR2d0006_WYG_210-76a"/>
逺忠賢昵近姦佞任性嚴刻無恩惠距諌飾非好興造<lb/>
宫室相國之府仿像紫宫在位無幾作兼晝夜饑困窮<lb/>
叛死亡相繼粲弗之恤也既嗣偽位尊聰后靳氏為皇<lb/>
太后樊氏號𢎞道皇后宣氏號𢎞徳皇后王氏號𢎞孝<lb/>
皇后靳等年皆未滿二十並國色也粲晨夜烝淫於内<lb/>
志不在哀立其妻靳氏為皇后子元公為太子大赦境<lb/>
内改元漢昌雨血于平陽靳凖將有異謀私於粲曰如<lb/>
聞諸公將欲行伊尹霍光之事謀先誅太保及臣以大<lb/>
<pb n="KR2d0006_WYG_210-76b"/>
司馬統萬機陛下若不先之臣恐禍之來也不晨則夕<lb/>
粲弗納凖懼其言之不從謂聰二靳氏曰今諸公侯欲<lb/>
廢帝立濟南王恐吾家無復種矣盍言之於帝二靳承<lb/>
間言之粲誅其太宰上洛王劉景太師昌國公劉顗大<lb/>
司馬濟南王驥大司徒齊王劉勱等太傅朱紀大尉范<lb/>
隆出奔長安又誅其車騎大將軍吳王劉逞驥母弟也<lb/>
粲大閲上林謀討石勒以靳凖為大將軍錄尚書事粲<lb/>
荒耽酒色游讌後庭軍國之事一決於凖凖矯粲命以<lb/>
<pb n="KR2d0006_WYG_210-77a"/>
從弟明為車騎將軍康為衛將軍凖將作亂以金紫光<lb/>
錄大夫王延耆徳時望謀之于延延弗從馳將告之遇<lb/>
靳康劫延以歸凖勒兵入宫升其光極前殿下使甲士<lb/>
執粲數而殺之劉氏男女無少長皆斬于東市發掘淵<lb/>
聰墓焚燒其宗廟鬼大哭聲聞百里凖自號大將軍漢<lb/>
大王置百官遣使稱藩于晉左光祿劉雅出奔西平尚<lb/>
書北宫純胡崧等招集晉人堡於東宫靳康攻滅之凖<lb/>
將以王延為左光祿延罵曰屠各逆奴何不速殺我以<lb/>
<pb n="KR2d0006_WYG_210-77b"/>
吾左目置西陽門觀相國之入也右目置建春門觀大<lb/>
將軍之入也凖怒殺之<lb/>
劉曜字永明劉淵之族子也少孤見養於淵㓜而聰慧<lb/>
有竒度年八歳從淵獵于西山遇雨止樹下迅雷震樹<lb/>
旁人莫不顛仆曜神色自若淵異之曰此吾家千里駒<lb/>
也從兄為不亡矣身長九尺三寸垂手過膝生而眉白<lb/>
目有赤光須髯不過百餘根而皆長五尺性拓落高亮<lb/>
與衆不羣讀書志於廣覽不精思章句善屬文工草𨽻<lb/>
<pb n="KR2d0006_WYG_210-78a"/>
雄武過人鐡厚一寸射而洞之于時號為神射尤好兵<lb/>
書略皆闇誦常輕侮吳鄧而自比樂毅蕭曹時人莫之<lb/>
許也惟聰毎曰永明世祖魏武之流數公何足道哉弱<lb/>
冠游于洛陽坐事當誅亡匿朝鮮遇赦而歸自以形質<lb/>
異衆恐不容于世隱迹管涔山以琴書為事嘗夜閑居<lb/>
有二童子入跪曰管涔王使小臣奉謁趙皇帝獻劒一<lb/>
口置前再拜而去以燭視之劒長二尺光澤非常赤玉<lb/>
為室背上有銘云神劒御除衆毒曜遂服之劒隨四時<lb/>
<pb n="KR2d0006_WYG_210-78b"/>
而變為五色淵世頻歴顯職後拜相國都督中外諸軍<lb/>
事鎮長安靳凖之難自長安赴之至于赤壁太保呼延<lb/>
晏等自平陽奔之與太傅朱紀太尉范隆等上尊號曜<lb/>
以太興元年僭即皇帝位大赦境内惟凖一門不在赦<lb/>
例改元光初以朱紀領司徒呼延晏領司空范隆以下<lb/>
悉復本位使征北劉雅鎮北劉策次于汾陰與石勒為<lb/>
掎角之勢靳凖遣侍中卜泰降於勒勒囚泰送之曜謂<lb/>
泰曰先帝末年實亂大倫羣閹撓政誅滅忠良誠是義<lb/>
<pb n="KR2d0006_WYG_210-79a"/>
士匡討之秋司空執心忠烈行伊霍之權拯濟塗炭使<lb/>
朕及此勲高古人徳格天地朕方寧濟大艱終不以非<lb/>
命及君子賢人司空若執忠誠早迎大駕者政由靳氏<lb/>
祭則寡人以朕此意布之司空宣之朝士泰還平陽具<lb/>
宣曜㫖凖自以殺曜母兄沉吟未從尋而喬泰王騰靳<lb/>
康馬忠等殺凖推尚書令靳明為盟主遣卜泰奉傳國<lb/>
六璽降于曜曜大悦謂泰曰使朕獲此神璽而成帝王<lb/>
者子也石勒聞之怒甚増兵攻之明戰累敗遣使求救<lb/>
<pb n="KR2d0006_WYG_210-79b"/>
於曜曜使劉雅劉䇿等迎之明率平陽士女萬五千歸<lb/>
于曜曜命誅明靳氏男女無少長皆死使劉雅迎母胡<lb/>
氏喪于平陽還葬粟邑墓號陽陵偽諡宣明皇太后僭<lb/>
尊高祖父亮為景皇帝尊祖父廣為獻皇帝祖防懿皇<lb/>
帝考曰宣成皇帝徙都長安起光世殿於前紫光殿於<lb/>
後立其妻羊氏為皇后子熈為皇太子封子襲為長樂<lb/>
王闡太原王沖淮南王敞齊王高魯王徽楚王徵諸宗<lb/>
室皆進封郡王繕宗廟社稷南北郊以水承晉金行國<lb/>
<pb n="KR2d0006_WYG_210-80a"/>
號曰趙牲牡尚黒旗幟尚元冒頓配天淵配上帝大赦<lb/>
境内殊死已下黄石屠各路松多起兵於新平扶風聚<lb/>
衆數千附于南陽王保保以其將楊曼為雍州刺史王<lb/>
連為扶風太守據陳倉張顗為新平太守周庸為安定<lb/>
太守據陰密松多下草壁秦隴氐羌多歸之曜遣其車<lb/>
騎劉雅平西劉厚攻楊曼于陳倉二旬不克曜率中外<lb/>
精鋭以赴之行次雍城太史令弁廣明言於曜曰昨夜<lb/>
妖星犯月師不宜行乃止勑雅等攝圍固壘以待大軍<lb/>
<pb n="KR2d0006_WYG_210-80b"/>
地震長安尤甚時曜妻羊氏有殊寵頗與政事陰有餘<lb/>
之徵也三年曜發雍攻陳倉曼連謀曰諜者適還云其<lb/>
五牛旗建多言胡主自來其鋒恐不可當也吾糧廩既<lb/>
少無以支久若頓軍城下圍人百日不待兵刃而吾自<lb/>
滅不如率見衆以一戰如其勝也關中不待檄而至如<lb/>
其敗也一等死早晚無在遂盡衆背城而陣為曜所敗<lb/>
王連死之楊曼奔于南氐曜進攻草壁又陷之松多奔<lb/>
隴城進陷安定保懼遷于桑城氐羌悉從之曜振旅歸<lb/>
<pb n="KR2d0006_WYG_210-81a"/>
于長安署劉雅為大司徒晉將李矩襲金墉克之曜左<lb/>
中郎將宋始震威宋恕降於石勒署其大將軍廣平王<lb/>
岳為征東大將軍鎮洛陽㑹三軍疫甚岳遂屯澠池石<lb/>
勒遣石生馳應宋始等軍勢甚盛曜將尹安趙慎等以<lb/>
洛陽降生岳乃班師鎮于陜城西明門内大樹風吹折<lb/>
經一宿樹撥變為人形髮長一尺須眉長三寸皆黄白<lb/>
色有歛手之狀亦有兩脚著裙之形惟無目鼻毎夜有<lb/>
聲十日而生柯條遂成大樹枝葉甚茂長水校尉尹車<lb/>
<pb n="KR2d0006_WYG_210-81b"/>
謀反潛結巴酋徐庫彭曜乃誅車囚庫彭等五千餘人<lb/>
于阿房將殺之光祿大夫游子逺固諌曜不從子逺叩<lb/>
頭流血曜大怒幽子逺而盡殺庫彭等尸諸街巷之中<lb/>
十日乃投之於水於是巴氐盡叛推巴歸善王句渠知<lb/>
為主四山羌氐巴羯應之者三十餘萬關中大亂城門<lb/>
晝閉子逺又從獄表諌曜怒甚毀其表曰大茘奴不憂<lb/>
命在須臾猶敢如此嫌死晚邪叱左右速殺之劉雅朱<lb/>
紀呼延晏等諌曰子逺幽而尚諌者所謂忠於社稷不<lb/>
<pb n="KR2d0006_WYG_210-82a"/>
知死之將至陛下縱不能用柰何殺之若子逺朝誅臣<lb/>
等亦暮死以彰陛下過差之咎天下之人皆當去陛下<lb/>
蹈西海而死耳陛下復與誰居乎曜意解乃赦之於是<lb/>
勑内外戒嚴將親討渠知子逺進曰陛下誠能納愚臣<lb/>
之計者不勞大駕親動一月之中可使清定曜曰卿試<lb/>
言之子逺曰彼匪有大志希竊非望也但逼於陛下峻<lb/>
網耳今死者不可追莫若赦諸逆人之家老弱没奚官<lb/>
者使迭相撫育聽其復業大赦與之更始彼生路既開<lb/>
<pb n="KR2d0006_WYG_210-82b"/>
不降何待若渠知自以罪重不即下者願假臣弱兵五<lb/>
千以為陛下梟之不敢勞陛下之將帥也不爾者今賊<lb/>
黨既衆彌川被谷雖以天威臨之恐非年歳可除曜大<lb/>
悦以子逺為車騎大將軍開府儀同三司都督雍秦征<lb/>
討諸軍事大赦境内子逺次于雍城降者十餘萬進軍<lb/>
安定氐羌悉下惟句氏宗黨五千餘家保于陰密進攻<lb/>
平之遂振旅循隴右陳安郊迎先是上郡氐羌十餘萬<lb/>
落保嶮不降酋大虚除權渠自號秦王子逺進師至其<lb/>
<pb n="KR2d0006_WYG_210-83a"/>
壁下權渠率衆來距五戰敗之權渠恐將降其子伊餘<lb/>
大言於衆曰徃劉曜自來猶無若我何況此偏師而欲<lb/>
降之率勁卒五萬晨壓壘門左右勸戰子逺曰吾聞伊<lb/>
餘之勇當今無敵士馬之彊復非其匹又其父新敗怒<lb/>
氣甚盛且西戎剽勁鋒鋭不可擬也不如緩之使氣竭<lb/>
而擊之乃堅壁不戰伊餘有驕色子逺候其無備夜誓<lb/>
衆蓐食晨大風霧子逺曰天贊我也躬先士卒埽壁而<lb/>
出遲明覆之生擒伊餘悉俘其衆權渠大懼被髮割面<lb/>
<pb n="KR2d0006_WYG_210-83b"/>
而降子逺啓曜以權渠為征西將軍西戎公分徙尹餘<lb/>
兄弟及其部落二十餘萬口于長安西戎之中權渠部<lb/>
最彊皆禀其命而為冦暴權渠既降莫不歸附曜大悦<lb/>
讌羣臣于東堂語及平生泫然流涕遂下書襃贈新贈<lb/>
大司徒烈愍公崔岳為使持節侍中大司徒遼東公中<lb/>
書令曹恂為大司空南郡公太子洗馬劉綏為左光祿<lb/>
大夫平昌公晉陽太守王忠為鎮軍將軍安平侯並加<lb/>
散騎常侍仍令有司班訪岳等子孫授以茅土初曜之<lb/>
<pb n="KR2d0006_WYG_210-84a"/>
亡與曹恂奔於劉綏綏匿之於書匱載送於忠忠送之<lb/>
朝鮮歳餘饑窘變姓名客為縣卒岳為朝鮮令見而異<lb/>
之推問所由曜叩頭自首流涕求哀岳曰卿謂崔元嵩<lb/>
不如孫賓碩乎何懼之甚也今詔捕卿甚峻百姓間不<lb/>
可保也此縣幽僻勢能相濟雖有大急不過解印綬與<lb/>
卿俱去耳吾既門衰無兄弟之累身又薄祐未有兒子<lb/>
卿猶吾子弟也勿為過憂大丈夫處身立世鳥獸投人<lb/>
要欲濟之而況君子乎給以衣服資供書傳曜遂從岳<lb/>
<pb n="KR2d0006_WYG_210-84b"/>
質通疑滯恩顧甚厚岳從容謂曜曰劉生姿宇神調命<lb/>
世之才也四海脱有微風摇之者英雄之魁卿其人矣<lb/>
曹恂雖於屯厄之中事曜有君臣之禮故皆徳之曜立<lb/>
太學於長樂宫東小學於未央宫西簡百姓二十五已<lb/>
下十三已上神志可敎者千五百人選朝賢宿儒明經<lb/>
篤學以敎之以中書監劉均領國子祭酒置崇文祭酒<lb/>
秩次國子散騎侍郎董景道以明經擢為崇文祭酒以<lb/>
游子逺為大司徒曜命起酆明觀立西宫建陵霄臺於<lb/>
<pb n="KR2d0006_WYG_210-85a"/>
滈池又將於霸陵西南營夀陵侍中喬豫和苞上疏諌<lb/>
曰臣伏奉詔書將營酆明觀市道芻蕘咸以非之曰一<lb/>
觀之功可以平涼州矣又奉勑㫖復欲擬阿房而建西<lb/>
宫模瓊臺而起陵霄此則費萬酆明功億前役也以此<lb/>
功費亦可以吞吳蜀翦齊魏矣陛下何為於中興之日<lb/>
而蹤亡國之事自古聖王人誰無過陛下此役實為過<lb/>
舉貴在能改終之實難又伏聞勑㫖將營建夀陵周廻<lb/>
四里下深二十五丈以銅為棺椁黄金飾之恐此功費<lb/>
<pb n="KR2d0006_WYG_210-85b"/>
非國内所能辦也且臣聞堯葬榖林市不改肆顓頊葬<lb/>
廣陽下不及泉聖王之於終也如是秦皇下錮三泉周<lb/>
輪七里身亡之後毀不旋踵闇主之於終也如此向魋<lb/>
石椁孔子以為不如速朽王孫倮葬識者嘉其矯世自<lb/>
古無有不亡之國不掘之墓故聖王知厚葬之招害也<lb/>
故不為之臣子之於君父陵墓豈不欲高廣如山岳哉<lb/>
但以保全始終安固萬世為優耳興亡奢儉冏然於前<lb/>
惟陛下覽之曜大悦下書悉停夀陵制度一依霸陵之<lb/>
<pb n="KR2d0006_WYG_210-86a"/>
法封豫為安昌子苞平輿子並領諌議大夫省酆水囿<lb/>
以與貧戸終南山崩長安人劉終於崩所得白玉方一<lb/>
尺有文字曰皇亡皇亡敗趙昌井水竭構五梁㕺酉小<lb/>
衰困囂喪嗚呼嗚呼赤牛奮靷其盡乎時羣臣咸賀以<lb/>
為勒滅之徵曜大悦齋七日而後受之於太廟大赦境<lb/>
内以終為奉瑞大夫中書監劉均進曰臣聞國主山川<lb/>
故山崩川竭君為之不舉終南京師之鎮國之所瞻無<lb/>
故而崩其凶焉可極言昔三代之季其災也如是今朝<lb/>
<pb n="KR2d0006_WYG_210-86b"/>
臣皆言祥瑞臣獨言非誠上忤聖㫖下違衆議然臣不<lb/>
達大理竊所未同何則玉之於山石也猶君之於臣下<lb/>
山崩石壞象國傾人亂皇亡皇亡敗趙昌者此言皇室<lb/>
將為趙所敗趙因之而昌今大趙都於秦雄而勒跨全<lb/>
趙之地趙昌之應當在石勒不在我也井水竭構五梁<lb/>
者井謂東井秦之分也五謂五車梁謂大梁五車大梁<lb/>
趙之分也此言秦將竭滅以構成趙也㕺者歳之次名<lb/>
作㕺也言歳馭作㕺酉之年當有敗軍殺將之事困謂<lb/>
<pb n="KR2d0006_WYG_210-87a"/>
困敦歳在子之名元囂亦在子之次言歳馭於子國當<lb/>
喪亡赤牛奮靷謂赤奮若在丑之歳名也牛謂牽牛東<lb/>
北維之宿丑之分也言歳在於丑當滅亡盡無復遺也<lb/>
此其誡悟蒸蒸欲陛下勤脩徳化以禳之縱為嘉祥尚<lb/>
願陛下夕惕以答之書曰雖休勿休願陛下追蹤周旦<lb/>
盟津之美捐鄙虢公夣廟之凶謹歸沐浴以待妖言之<lb/>
誅曜憮然改容御史劾均狂言瞽説誣罔祥瑞請依大<lb/>
不敬論曜曰此之災瑞誠不可知深戒朕之不徳朕收<lb/>
<pb n="KR2d0006_WYG_210-87b"/>
其忠惠多矣何罪之有乎曜親征氐羌仇池楊難敵率<lb/>
衆來距前鋒擊敗之難敵退保仇池仇池諸氐羌多降<lb/>
於曜曜後復西討楊韜于南安韜懼與隴西太守梁勛<lb/>
等降于曜皆封列侯使侍中喬豫率甲士五千遷韜等<lb/>
及隴右萬餘戸于長安曜又進攻仇池時曜寢疾兼癘<lb/>
疫甚議欲班師恐難敵躡其後乃以其尚書郎王獷為<lb/>
光國中郎將使于仇池以説難敵難敵於是遣使稱蕃<lb/>
曜大悦署難敵為使持節侍中假黄鉞都督益寧南秦<lb/>
<pb n="KR2d0006_WYG_210-88a"/>
涼梁巴六州隴上西域諸軍事上大將軍益寧南秦三<lb/>
州牧領䕶南氐校尉寧羌中郎將武都王子弟為公侯<lb/>
列將二千石者十五人陳安請朝曜以疾篤不許安怒<lb/>
且以曜為死也遂大掠而歸曜疾甚篤馬輿而還使其<lb/>
將呼延寔監輜重於後陳安率精騎要之于道寔奔戰<lb/>
無路與長史魯憑俱没于安安囚寔而謂之曰劉曜已<lb/>
死子誰輔哉孤當與足下終定大業寔叱安曰狗輩汝<lb/>
荷人榮寵處不疑之地前背司馬保今復如此汝自視<lb/>
<pb n="KR2d0006_WYG_210-88b"/>
何如主上憂汝不久梟首上邽通衢何謂大業可速殺<lb/>
我懸我首於上邽東門觀大軍之入城也安怒遂殺之<lb/>
以魯慿為參軍又遣其弟集及將軍張明等率騎二萬<lb/>
追曜曜衛軍呼延瑜逆擊斬之悉俘其衆安懼馳還上<lb/>
邽曜至自南安陳安使其將劉烈趙罕襲<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>城拔之西<lb/>
州氐羌悉從安安士馬雄盛衆十餘萬自稱使持節大<lb/>
都督假黄鉞大將軍雍涼秦梁四州牧涼王以趙募為<lb/>
相國領左長史魯慿對安大哭曰吾不忍見陳安之死<lb/>
<pb n="KR2d0006_WYG_210-89a"/>
也安怒命斬之慿曰死自吾分懸吾頭於秦州通衢觀<lb/>
趙之斬陳安也遂殺之曜聞慿死悲慟休屠王石武以<lb/>
桑城降曜大悦署武為使持節都督秦州隴上雜夷諸<lb/>
軍事平西大將軍秦州刺史封酒泉王曜后羊氏死偽<lb/>
諡獻文皇后羊氏内有特寵外參朝政生曜三子熈襲<lb/>
闡曜始禁無官者不聽乗馬祿八百石已上婦女乃得<lb/>
衣錦繡自季秋農功畢乃聽飲酒非宗廟社稷之祭不<lb/>
得殺牛犯者皆死曜臨太學引試學生之上第者拜郎<lb/>
<pb n="KR2d0006_WYG_210-89b"/>
中武功男子蘇撫陜男子伍長平並化為女子石言於<lb/>
陜若言勿東者曜將葬其父及妻親如粟邑以規度之<lb/>
負土為墳其下周廻二里作者繼以脂燭怨呼之聲盈<lb/>
于道路游子逺諌曰臣聞聖主明王忠臣孝子之於終<lb/>
葬也棺足周身椁足周棺藏足周椁而已不封不樹為<lb/>
無窮之計伏惟陛下聖慈幽被神鑒洞逺毎以清儉恤<lb/>
下為先社稷資儲為本今二陵之費至以億計計六萬<lb/>
夫百日作所用六百萬功二陵皆下錮三泉上崇百尺<lb/>
<pb n="KR2d0006_WYG_210-90a"/>
積石為山増土為阜發掘古塜以千百數役夫呼嗟氣<lb/>
塞天地暴骸原野哭聲盈衢臣竊謂無益於先皇先后<lb/>
而徒喪國之儲力陛下脱仰尋堯舜之軌者則功不盈<lb/>
百萬費亦不過千計下無怨骨上無怨人先帝先后有<lb/>
太山之安陛下饗舜禹周公之美惟陛下察焉曜不納<lb/>
乃使其將劉岳等帥騎一萬迎父及弟暉喪於太原疫<lb/>
氣大行死者十三四上洛男子張盧死二十七日有盗<lb/>
發其塚者盧得蘇曜葬其父墓號永垣陵葬妻羊氏墓<lb/>
<pb n="KR2d0006_WYG_210-90b"/>
號顯平陵大赦境内殊死已下賜人爵二級孤老貧病<lb/>
不能自存者帛各有差太寧元年陳安攻曜征西劉貢<lb/>
于南安休屠王石武自桑城將攻上邽以解南安之圍<lb/>
安聞之懼馳歸上邽遇於𤓰田武以衆寡不敵奔保張<lb/>
春故壘安引軍追武曰叛逆胡奴要當生縛此奴然後<lb/>
斬劉貢武閉壘距之貢敗安後軍俘斬萬餘安馳還赴<lb/>
救貢逆擊敗之俄而武騎大至安衆大潰收騎八千奔<lb/>
于隴城貢乃留武督後衆躬先士卒戰輙敗之遂圍安<lb/>
<pb n="KR2d0006_WYG_210-91a"/>
于隴城大雨霖震曜父墓門屋大風飄發其父寢堂于<lb/>
垣外五十餘歩曜避正殿素服哭于東堂五日使其鎮<lb/>
軍劉襲太常梁胥等繕復之松栢衆木殖已成林至是<lb/>
悉枯署其大司馬劉雅為太宰加劒履上殿入朝不趨<lb/>
讚拜不名給千兵百騎甲仗百人入殿増班劒六十人<lb/>
前後鼔吹各二部曜親征陳安圍安于隴城安頻出挑<lb/>
戰累擊敗之斬獲八千餘級右軍劉幹攻平襄克之隴<lb/>
上諸縣悉降曲赦隴右殊死已下惟陳安趙募不在其<lb/>
<pb n="KR2d0006_WYG_210-91b"/>
例安留楊伯支姜沖兒等守隴城帥騎數百突圍而出<lb/>
欲引上邽平襄之衆還解隴城之圍安既出知上邽被<lb/>
圍平襄已敗乃南走陜中曜使其將軍平先邱中伯率<lb/>
勁騎追安頻戰敗之俘斬四百餘級安與壯士十餘騎<lb/>
於陜中格戰安左手奮七尺大刀右手執丈八虵矛近<lb/>
交則刀矛俱發輙害五六逺則䨇帶鞬服左右馳射而<lb/>
走平先亦壯健絶人勇捷如飛與安摶戰三交奪其虵<lb/>
矛而退㑹日暮雨甚安棄馬與左右五六人歩踰山嶺<lb/>
<pb n="KR2d0006_WYG_210-92a"/>
匿于嵠澗翌日尋之遂不知所在㑹連雨始霽輔威呼<lb/>
延清尋其徑迹斬安于澗曲曜大悦安善於撫接吉凶<lb/>
夷險與衆同之及其死隴上歌之曰隴上壯士有陳安<lb/>
軀幹雖小腹中寛愛養壯士同心肝䯀驄父馬鐡瑕鞍<lb/>
七尺大刀奮如湍丈八虵矛左右盤十盪十決無當前<lb/>
戰始三交失虵矛棄我䯀驄竄巖幽為我外援而懸頭<lb/>
西流之水東流河一去不還柰子何曜聞而嘉傷命樂<lb/>
府歌之楊伯支斬姜沖兒以隴城降宋亭斬趙募以上<lb/>
<pb n="KR2d0006_WYG_210-92b"/>
邽降徙秦州大姓楊姜諸族二千餘戸于長安氐羌悉<lb/>
下並各送質任時劉岳與涼州刺史張茂相持于河上<lb/>
曜自隴長驅至西河戎卒二十八萬五千臨河列營百<lb/>
餘里中鐘鼓之聲沸河動地自古軍旅之盛未有斯比<lb/>
茂臨河諸戎皆望風奔退揚聲欲百道俱渡直至姑臧<lb/>
涼州大怖人無固志諸將咸欲速濟曜曰吾軍旅雖盛<lb/>
不踰魏武之東也畏威而來者三有二焉中軍宿衛已<lb/>
皆疲老不可用也張氏以吾新平陳安師徒殷盛以形<lb/>
<pb n="KR2d0006_WYG_210-93a"/>
聲言之非彼五郡之衆所能抗也必怖而歸命受制稱<lb/>
藩吾復何求卿等試之不出中旬張茂之表不至者吾<lb/>
為負卿矣茂懼果遣使稱藩獻馬一千五百匹牛三千<lb/>
頭羊十萬口黄金三百八十斤銀七百斤女妓二千人<lb/>
及諸珍寳珠玉方域美貨不可勝紀曜大悦使其大鴻<lb/>
臚田崧署茂使持節假黄鉞侍中都督涼南北秦梁益<lb/>
巴漢隴右西域雜夷匈奴諸軍事太師領大司馬涼州<lb/>
牧領西域大都䕶䕶氐羌校尉涼王曜至自河西遣胡<lb/>
<pb n="KR2d0006_WYG_210-93b"/>
元增其父及妻墓高九十尺楊難敵以陳安既平内懷<lb/>
危懼奔于漢中鎮西劉厚追擊之獲其輜重千餘兩士<lb/>
女六千餘人還之仇池曜以大鴻臚田崧為鎮南大將<lb/>
軍益州刺史鎮仇池以劉岳為侍中都督中外諸軍事<lb/>
進封中山王初靳凖之亂曜世子允没于黒匿郁鞠部<lb/>
至是允自言郁鞠大驚資給衣馬遣子送之曜對允悲<lb/>
慟嘉郁鞠忠款署使持節散騎常侍忠義大將軍左賢<lb/>
王允字義孫美姿貌善機對年十歳身長七尺五寸眉<lb/>
<pb n="KR2d0006_WYG_210-94a"/>
鬢如畫聰竒之謂曜曰此兒神氣豈同義真乎固當應<lb/>
為卿之冡嫡義真曜子儉之字也聰於是封儉為臨海<lb/>
王立允為曜世子允雖少離屯難流躓殊荒而風骨俊<lb/>
茂爽朗卓然身長八尺三寸髮與身齊多力善射驍捷<lb/>
如風雲曜固以重之其朝臣亦屬意焉曜於是顧謂羣<lb/>
下曰義孫可謂歳寒而不凋湼而不緇者矣義光雖先<lb/>
已樹立然冲㓜懦謹恐難乎為今世之儲貳也朕欲逺<lb/>
追周文近蹤光武於諸卿意何如其太𫝊呼延晏等皆<lb/>
<pb n="KR2d0006_WYG_210-94b"/>
贊以為然左光祿卜泰太子太保韓廣進曰昔周文以<lb/>
未建之前擇聖表而超樹之可也光武緣母色而廢立<lb/>
豈足為聖朝之模範光武誠以東海纂統何必不如明<lb/>
帝皇子允文武才畧神度𢎞逺信獨絶一時足以擬蹤<lb/>
周發然太子孝友仁慈志尚沖雅亦足以堂負聖基為<lb/>
承平之賢主何況儲宫者六合人神所繫望也不可輕<lb/>
以廢易陛下誠實爾者臣等有死而已未敢奉詔曜黙<lb/>
然允前泣曰慈父之於子也當務存尸鳩之仁何可替<lb/>
<pb n="KR2d0006_WYG_210-95a"/>
熙而立臣也陛下謬恩乃爾者臣請死於此以明赤心<lb/>
且陛下若愛忘其醜以臣微堪指授亦當能輔導義光<lb/>
仰遵聖軌因歔欷流涕悲感朝臣曜亦以太子羊氏所<lb/>
生羊有寵哀之不忍廢乃止追諡前妻卜氏為元悼皇<lb/>
后允之母也卜泰允之舅曜嘉之拜上光祿大夫儀同<lb/>
三司領太子太傅封允為永安王署侍中衛大將軍都<lb/>
督二宫禁衛諸軍事開府儀同三司錄尚書事領太子<lb/>
太傅號曰皇子命熙於允盡家人之禮時有鳯皇將五<lb/>
<pb n="KR2d0006_WYG_210-95b"/>
子翔於故未央殿五日悲鳴不食皆死曜立后劉氏石<lb/>
勒將石他自鴈門出上郡襲安國將軍北羌王盆句除<lb/>
俘三千餘落獲牛馬羊百餘萬而歸曜大怒投袂而起<lb/>
是日次于渭城遣劉岳追之曜次于富平為岳聲援岳<lb/>
及石他戰于河濵敗之斬他及其甲士一千五百級赴<lb/>
河死者五千餘人悉收所虜振旅而歸楊難敵自漢中<lb/>
還襲仇池克之執田崧立之於前難敵左右叱崧令拜<lb/>
崧瞋目叱之曰氐狗安有天子牧伯而向賊拜乎難敵<lb/>
<pb n="KR2d0006_WYG_210-96a"/>
曰子岱吾當與子終定大事子謂劉氏可為盡忠吾獨<lb/>
不可乎崧厲色大言曰若賊氐奴才安敢欲希覬非分<lb/>
吾寧為國家鬼豈可為汝臣何不速殺我顧排一人取<lb/>
其劒前刺難敵不中為難敵所殺曜遣劉岳攻石生于<lb/>
洛陽配以近郡甲士五千宿衛精卒一萬濟自盟津鎮<lb/>
東呼延謨率荆司之衆自崤澠而東岳攻石勒盟津石<lb/>
梁二戍克之斬獲五千餘級進圍石生于金墉石虎率<lb/>
歩騎四萬入自成臯關岳陳兵以待之戰于洛西岳師<lb/>
<pb n="KR2d0006_WYG_210-96b"/>
敗績岳中流矢退保石梁虎遂塹柵列圍遏絶内外岳<lb/>
衆饑甚殺馬食之虎又敗呼延謨斬之曜親率軍援岳<lb/>
虎率騎三萬來距曜前軍劉黒大敗虎將石忩于八特<lb/>
坂曜次于金谷夜無故大驚軍中潰散乃退如澠池夜<lb/>
中又驚士卒奔潰遂歸長安虎執劉岳及其將王騰等<lb/>
八十餘人并氐羌三千餘人送于襄國坑士卒一萬六<lb/>
千曜至自澠池素服郊哭七日乃入城武功豕生犬上<lb/>
邽馬生牛及諸妖變不可勝記曜命其公卿各舉博識<lb/>
<pb n="KR2d0006_WYG_210-97a"/>
直言之士一人司空劉均舉參軍臺産曜親臨東堂遣<lb/>
中黄門策問之産極言其故曜覽而嘉之引見東堂訪<lb/>
以政事産流涕歔欷具陳災變之禍政化之闕辭㫖諒<lb/>
直曜改容禮之即拜博士祭酒諌議大夫領太史令其<lb/>
後所言皆驗曜彌重之歳中三遷歴位尚書光祿大夫<lb/>
太子少師位特進曜署劉允為大司馬進封南陽王以<lb/>
漢陽諸郡十三為國置單于臺于渭城拜大單于置左<lb/>
右賢王已下皆以胡羯鮮卑氐羌豪桀為之曜自還長<lb/>
<pb n="KR2d0006_WYG_210-97b"/>
安憤恚發病至是疾瘳曲赦長安殊死已下署其汝南<lb/>
王劉咸為太尉錄尚書事光祿大夫劉綏為大司徒卜<lb/>
泰為大司空曜妻劉氏疾甚曜親省臨之問其所欲言<lb/>
劉泣曰妾叔父昶無子妾少養於叔恩撫甚隆無以報<lb/>
徳願陛下貴之妾叔皚女芳有徳色願備後宫曜許之<lb/>
言終而死偽諡獻烈皇后以劉昶為使持節侍中大司<lb/>
徒錄尚書事進封河南郡公封昶妻張氏為慈鄉君立<lb/>
劉皚女芳為皇后追念劉氏之言也俄署驃騎劉述為<lb/>
<pb n="KR2d0006_WYG_210-98a"/>
大司徒劉昶為太保召公卿已下子弟有勇幹者為親<lb/>
御郎被甲乗鎧馬動止自隨以充折衝之任尚書郝述<lb/>
都水使者支當等固諌曜大怒鴆而殺之咸和三年曜<lb/>
夣三人金面丹脣東向逡巡不言而退曜拜而履其跡<lb/>
旦召公卿已下議之朝臣咸賀以為吉祥惟太史令任<lb/>
義進曰三者厯運統之極也東為震位王者之始次也<lb/>
金為兑位物衰落也脣丹不言事之畢也逡巡揖讓退<lb/>
舍之道也為之拜者屈伏於人也履跡而行慎不出疆<lb/>
<pb n="KR2d0006_WYG_210-98b"/>
也東井秦分也五車趙分也秦兵必暴起亡主喪師留<lb/>
敗趙地逺至三年近七百日其應不逺願陛下思而防<lb/>
之曜大懼於是躬親二郊飾繕神祠望秩山川靡不周<lb/>
及大赦殊死已下復百姓租税之半長安自春不雨至<lb/>
於五月曜遣其武衛劉朗率騎三萬襲楊難敵于仇池<lb/>
弗克掠三千餘戸而歸張駿聞曜軍為石氏所敗乃去<lb/>
曜官號復稱晉大將軍涼州牧遣金城太守張閬及枹<lb/>
罕䕶軍辛晏將軍韓璞等率衆數萬人自大夏攻掠秦<lb/>
<pb n="KR2d0006_WYG_210-99a"/>
州諸郡曜遣劉允率歩騎四萬擊之夾洮相持七十餘<lb/>
日冠軍呼延那雞率親御郎二千騎絶其運路允濟師<lb/>
逼之璞軍大潰奔還涼州允追之及于令居斬級二萬<lb/>
張閬辛晏率衆數萬降于曜皆拜將軍封列侯石勒遣<lb/>
石虎率衆四萬自軹關西入伐曜河東應之者五十餘<lb/>
縣進攻蒲坂曜將東救蒲坂懼張駿楊難敵承虚襲長<lb/>
安遣其河間王述發氐羌之衆屯于秦州曜盡中外精<lb/>
鋭水陸赴之自衛關北濟虎懼引師而退追之及于高<lb/>
<pb n="KR2d0006_WYG_210-99b"/>
候大戰敗之斬其將軍石瞻枕尸二百餘里收其資仗<lb/>
億計虎奔于朝歌曜遂濟自太陽攻石生于金墉決千<lb/>
金堨以灌之曜不撫士衆專與嬖臣飲博左右或諌曜<lb/>
怒以為妖言斬之大風拔樹昬霧四塞聞虎進據石門<lb/>
續知勒自率大衆已濟始議増滎陽戍杜黄馬關俄而<lb/>
洛水候者與勒前鋒交戰擒羯送之曜問曰大胡自來<lb/>
邪其衆大小復如何羯曰大胡自來軍盛不可當也曜<lb/>
色變使攝金墉之圍陳于洛西南北十餘里曜少而滛<lb/>
<pb n="KR2d0006_WYG_210-100a"/>
酒末年尤甚勒至曜將戰飲酒數斗常乗赤馬無故跼<lb/>
頓乃乗小馬比出復飲酒斗餘至于西陽門撝陣就平<lb/>
勒將石堪因而乗之師遂大潰曜昬醉奔退馬陷石渠<lb/>
墜于氷上被瘡十餘通中者三為堪所執送于勒所曜<lb/>
曰石王憶重門之盟不勒使徐光謂曜曰今日之事天<lb/>
使其然復云何邪幽曜于河南丞廨使金瘡醫李永療<lb/>
之歸于襄國曜瘡甚勒載以馬輿使李永與同載北苑<lb/>
市三老孫機上禮求見曜勒許之機進酒于曜曰僕谷<lb/>
<pb n="KR2d0006_WYG_210-100b"/>
王關右稱帝皇當持重保土彊輕用兵敗洛陽祚運窮<lb/>
天所亡開大分持一觴曜曰何以健邪當為翁飲勒聞<lb/>
之悽然改容曰亡國之人足令老叟數之舎曜于襄國<lb/>
永豐小城給其妓妾嚴兵圍守遣劉岳劉震等乗馬從<lb/>
男女衣㡊以見曜曜曰久謂卿等為灰土石王仁厚全<lb/>
宥至今而我殺石他負盟之甚今日之禍自其分耳留<lb/>
宴終日而去勒諭曜與其太子熈書令速降之曜但勑<lb/>
熙與諸大臣匡維社稷勿以吾易意也勒覽而惡之後<lb/>
<pb n="KR2d0006_WYG_210-101a"/>
為勒所殺熈及劉允劉咸等議西保秦州尚書胡勲曰<lb/>
今雖喪主國尚全完將士情一未有離叛可共并力距<lb/>
險走未晚也允不從怒其沮衆斬之遂率百官奔于上<lb/>
邽劉厚劉䇿皆捐鎮奔之關中擾亂將軍蔣英辛恕擁<lb/>
衆數十萬據長安遣使招勒勒遣石生率洛陽之衆以<lb/>
赴之允及劉遵率衆數萬自上邽將攻石生于長安隴<lb/>
東武都安定新平北地扶風始平諸郡戎夏皆起兵應<lb/>
允允次于仲橋石生固守長安勒使石虎率騎二萬距<lb/>
<pb n="KR2d0006_WYG_210-101b"/>
允戰於義渠為虎所敗死者五千餘人允奔上邽虎乗<lb/>
勝追戰枕尸千里上邽潰虎執其偽太子熙南陽王劉<lb/>
允并將相諸王等及其諸卿校公侯已下三千餘人皆<lb/>
殺之徙其臺省文武關東流人秦雍大族九千餘人于<lb/>
襄國又坑其王公等及五郡屠各五千餘人于洛陽曜<lb/>
在位十年而敗始劉淵以懷帝永嘉四年僭位至曜三<lb/>
世凡二十有七載以成帝咸和四年滅<lb/>
劉宣字士則朴鈍少言好學脩潔師事樂安孫炎沉精<lb/>
<pb n="KR2d0006_WYG_210-102a"/>
積思不捨晝夜好毛詩左氏傳炎毎歎之曰宣若遇漢<lb/>
武當踰於金日磾也學成而返不出門閭蓋數年毎讀<lb/>
漢書至蕭何鄧禹傳未曽不反覆詠之曰大丈夫若遭<lb/>
二祖終不令兩公獨擅美於前矣并州刺史王廣言之<lb/>
於武帝帝召見嘉其占對因曰吾未見宣謂廣言虚耳<lb/>
今見其進止風儀真所謂如珪如璋觀其性質足能撫<lb/>
集本部乃以宣為右部都尉特給赤幢曲蓋莅官清恪<lb/>
所部懷之淵即王位宣之謀也故特荷尊重勲戚莫二<lb/>
<pb n="KR2d0006_WYG_210-102b"/>
軍國内外靡不專之<lb/>
陳元達字長宏後部人也本姓高以生月妨父故改云<lb/>
陳少而孤貧常躬耕兼誦書樂道行詠忻忻如也至年<lb/>
四十不與人交通劉淵之為左賢王聞而招之元達不<lb/>
答及淵僭號人謂元達曰往劉公相屈君蔑而不顧今<lb/>
稱號龍飛君其懼乎元達笑曰是何言邪彼人姿度卓<lb/>
犖有籠羅宇宙之志吾固知之久矣然徃日所以不往<lb/>
者以期運未至不能無事喧喧彼自有以亮吾矣卿但<lb/>
<pb n="KR2d0006_WYG_210-103a"/>
識之吾恐不過二三日驛書必至其暮淵果徵元達為<lb/>
黄門郎人曰君殆聖乎既至引見淵曰卿若早來豈為<lb/>
郎官而已元達曰臣惟性之有分盈分者巔臣若早叩<lb/>
天門者恐大王賜處於九卿納言之間此則非臣之分<lb/>
臣將何以堪之是以抑情盤桓待分而至大王無過授<lb/>
之謗小臣免招冦之禍不亦可乎淵大悦在位忠謇屢<lb/>
進讜言退而削草雖子弟莫得而知也聰毎謂元達曰<lb/>
卿當畏朕反使朕畏卿乎元達叩頭謝曰臣聞師臣者<lb/>
<pb n="KR2d0006_WYG_210-103b"/>
王友臣者霸臣誠愚闇無可採也幸邀陛下垂齊桓納<lb/>
九九之義故使微臣得盡愚忠昔世宗遥可汲黯之奏<lb/>
故能恢隆漢道桀紂誅諌幽厲弭謗是以三代之亡也<lb/>
忽然陛下以大聖應期挺不世之量能逺捐商周覆國<lb/>
乏弊近模孝武光漢之美則天下幸甚羣臣知勉及其<lb/>
死也人盡寃之<lb/>
　<lb/>
　通志卷一百八十六<lb/>
</p>
<p>
</p>
  </div>
</body>
</text>
</TEI>
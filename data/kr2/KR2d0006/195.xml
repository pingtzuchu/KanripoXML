<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十一</head> <lb/>
    <p>
<pb n="KR2d0006_WYG_195-1a"/>
欽定四庫全書<lb/>
　通志卷一百七十一<lb/>
　　宋　右　廸　功　郎　鄭　樵　漁　仲　撰<lb/>
　酷吏傳第一<lb/>
　前漢<lb/>
　　郅都　寗成　周陽由　趙禹　義縱　王溫舒<lb/>
　　　尹齊　楊僕　咸宣　田廣明　田延年　嚴<lb/>
　　延年　尹賞<lb/>
<pb n="KR2d0006_WYG_195-1b"/>
　後漢<lb/>
　　董宣　樊煜　李章　周䊸　黄昌　陽球　王<lb/>
　　吉<lb/>
　後魏<lb/>
　　于洛侯　胡泥　李洪之<hi>子神</hi>髙遵　張赦提<hi>趙霸</hi>羊<lb/>
　　祉　崔暹　酈道元　谷楷<lb/>
　北齊<lb/>
　　邸珍　宋游道<hi>子士素</hi>盧斐　畢義雲<lb/>
<pb n="KR2d0006_WYG_195-2a"/>
　隋<lb/>
　　庫狄士文　田式　燕榮　趙仲卿　崔𢎞度<hi>弟</hi>
　　<hi>昇</hi>元𢎞嗣　王文同<lb/>
　　前漢<lb/>
郅都河東揚人也以即事孝文帝景帝時為中郎将敢<lb/>
直諌靣折大臣於朝嘗從入上林賈姬如厠野彘卒来<lb/>
入厠上目都都不行上欲自持兵救姬都伏上前曰亡<lb/>
一姬復一姬進天下所少寕賈姬等乎陛下縱自輕柰<lb/>
<pb n="KR2d0006_WYG_195-2b"/>
宗廟太后何上還彘亦去太后聞之賜都金百斤由此<lb/>
重郅都濟南瞷氏<hi>音癎</hi>宗人三百餘家豪猾二千石莫能<lb/>
制于是景帝乃拜都為濟南太守至則誅瞷氏首惡餘<lb/>
皆股栗居嵗餘郡中不拾遺旁十餘郡守畏都如大府<lb/>
都為人勇而有氣公亷不發私書問遺無所受請寄無<lb/>
所聽常自稱曰已背親而出身固當奉職死節官下終<lb/>
不顧妻子矣都遷為中尉丞相條侯至貴倨也而都揖<lb/>
丞相是時民樸畏罪自重而都獨先嚴酷致行法不避<lb/>
<pb n="KR2d0006_WYG_195-3a"/>
貴戚列侯宗室見都側目而視號曰蒼鷹臨江王徵詣<lb/>
中尉府對簿臨江王欲得刀筆為書謝上而都禁吏不<lb/>
與魏其侯使人以間予臨江王臨江王既得為書謝上<lb/>
因自殺竇太后聞之怒以危法中都都免歸家孝景帝<lb/>
乃使使持節拜都為鴈門太守便道之官得以便宜從<lb/>
事匈奴素聞郅都節舉邉為引兵去竟郅都死不敢近<lb/>
鴈門匈奴至為偶人象都令騎馳射莫能中其見惮如<lb/>
此匈奴患之竇太后乃竟中都以漢法景帝曰都忠臣<lb/>
<pb n="KR2d0006_WYG_195-3b"/>
欲釋之竇太后曰臨江王獨非忠臣邪于是遂斬郅都<lb/>
寗成南陽穰人也以郎謁者事景帝好氣為人小吏必<lb/>
陵其長吏為人上操下如束濕薪猾賊任威稍遷至濟<lb/>
南都尉而郅都為守始前數都尉皆歩入府因吏謁守<lb/>
如縣令其畏郅都如此及成徃直陵都出其上都素聞<lb/>
其聲于是善遇與結驩乆之郅都死後長安左右宗室<lb/>
多暴犯法于是上召寗成為中尉其治效郅都其㢘弗<lb/>
如然宗室豪傑皆人人惴恐武帝即位徙為内史外戚<lb/>
<pb n="KR2d0006_WYG_195-4a"/>
多毁成之短抵罪髠鉗是時九卿罪死即死少被刑而<lb/>
成極刑自以為不復收于是觧脱詐刻傳出闗歸家稱<lb/>
曰仕不至二千石賈不至千萬安可比人乎乃貰貸買<lb/>
陂田千餘頃假貧民役使數千家數年㑹赦致産數千<lb/>
金為任侠持吏長短出從數十騎其使民威重于郡守<lb/>
周陽由其父趙兼以淮南王舅父侯周陽故因氏焉由<lb/>
以宗家任為郎事孝文及景帝景帝時由為郡守武帝<lb/>
即位吏治尚循謹然由居二千石中最為暴酷驕恣所<lb/>
<pb n="KR2d0006_WYG_195-4b"/>
愛者撓法活之所憎者曲法誅㓕之所居郡必夷其豪<lb/>
為守視都尉如令為都尉必陵太守奪之治與汲黯俱<lb/>
為忮司馬安之文惡俱在二千石列同車未嘗敢均茵<lb/>
馮後由為河東都尉與其守勝屠公争權相告言勝屠<lb/>
公當抵罪義不受刑自殺而由棄市自寗成周陽由之<lb/>
後事益多民巧法大抵吏之治類多成由等矣<lb/>
趙禹扶風斄人也以佐史補中都官用㢘為令史事太<lb/>
尉周亞夫亞夫為丞相禹為丞相史府中皆稱為廉平<lb/>
<pb n="KR2d0006_WYG_195-5a"/>
然亞父弗任曰極知禹無害然文深不可以居大府武<lb/>
帝時禹以刀筆吏積勞遷為御史上以為能至大中大<lb/>
夫與張湯定律令作見知吏傳相監司以法盖自此始<lb/>
禹為人廉倨為吏以来舍無食客公卿相造請禹終不<lb/>
行報謝務在絶知友賔客之請孤立行一意而已見法<lb/>
輙取亦不覆案求官属隂罪嘗中廢已為廷尉始條侯<lb/>
以禹賊深及禹為少府九卿酷急至晚節事益多吏務<lb/>
為嚴峻而禹治加緩名為平王温舒等後起治峻于禹<lb/>
<pb n="KR2d0006_WYG_195-5b"/>
禹先以老徙為燕相數嵗悖亂有罪免歸後十餘年以<lb/>
夀卒于家<lb/>
義縱河東人也少年時常與張次公俱攻剽為羣盗縱<lb/>
有姊姁<hi>姁音吁</hi>以醫幸王太后太后問有子兄弟為官者<lb/>
乎姊曰有弟無行不可太后乃告上上拜義姁弟縱為<lb/>
中郎補上黨郡中令治敢徃少溫籍縣無逋事舉第一<lb/>
遷為長陵及長安令直法行治不避貴戚以捕按太后<lb/>
外孫脩成君子中上以為能遷為河内都尉至則族㓕<lb/>
<pb n="KR2d0006_WYG_195-6a"/>
其豪穰氏之属河内道不拾遺而張次公亦為郎以勇<lb/>
悍從軍敢深入有功封為岸頭侯寗成家居上欲以為<lb/>
郡守御史大夫𢎞曰臣居山東為小吏時寗成為濟南<lb/>
都尉其治如狼牧羊成不可使治民上乃拜成為闗都<lb/>
尉嵗餘闗東吏𨽻郡國出入闗者號曰寕見乳虎無值<lb/>
寗成之怒其暴如此義縱自河内遷為南陽太守聞寗<lb/>
成家居南陽及縱至闗寗成側行送迎然縱氣盛弗為<lb/>
禮至郡遂案寗氏盡破碎其家成坐有罪及孔暴之属<lb/>
<pb n="KR2d0006_WYG_195-6b"/>
皆奔亡南陽吏民重足一迹而平氏朱彊杜衍杜周為<lb/>
縱爪牙之吏任用遷為廷尉史軍數出定襄定襄吏民<lb/>
亂敗于是徙縱為定襄太守縱至掩定襄獄中重罪輕<lb/>
繋二百餘人及賔客昆弟私入相視者亦二百餘人縱<lb/>
壹切捕鞫曰為死罪觧脱是日皆報殺四百餘人郡中<lb/>
不寒而栗猾民佐吏為治是時趙禹張湯以深刻為九<lb/>
卿矣然其治尚寛輔法而行縱以鷹撃毛摯為治後㑹<lb/>
更五銖錢白金起民為奸京師尤甚乃以縱為右内史<lb/>
<pb n="KR2d0006_WYG_195-7a"/>
王温舒為中尉温舒至惡其所為弗先言縱縱必以氣<lb/>
陵之敗壊其功其治所誅殺甚多然取為小治姦益不<lb/>
勝直指始出矣吏之治以斬殺縳束為務閻奉以惡用<lb/>
矣縱亷其治效郅都上幸鼎湖病乆已而卒起幸甘泉<lb/>
道多不治上怒曰縱以我為不復行此道乎嗛之<hi>音衘</hi>至<lb/>
冬楊可方受告緡縱以為此亂民部吏捕其為可使者<lb/>
天子聞使杜式治以為廢格沮事縱棄市後一嵗張湯<lb/>
亦死<lb/>
<pb n="KR2d0006_WYG_195-7b"/>
王溫舒馮翊陽陵人也少時椎埋為姦已而試補縣亭<lb/>
長数廢数為吏以治獄至廷尉史事張湯遷為御史督<lb/>
盗賊殺傷甚多稍遷至廣平都尉擇郡中豪傑敢徃吏<lb/>
十餘人為爪牙皆把其隂重罪而縱使督盗賊快其意<lb/>
所欲得此人雖有百罪弗法即有避回夷之亦㓕宗以<lb/>
故齊趙之郊盗不敢近廣平廣平聲為道不拾遺上聞<lb/>
遷為河内太守素居廣平時皆知河内豪姦之家及徃<lb/>
以九月至令郡具私馬五十匹為驛自河内至長安部<lb/>
<pb n="KR2d0006_WYG_195-8a"/>
吏如居廣平時方畧捕郡中豪猾相連坐千餘家上書<lb/>
請大者至族小者乃死家盡没入償臧奏行不過二三<lb/>
日得可事論報至流血十餘里河内皆怪其奏以為神<lb/>
速盡十二月郡中無敢夜行野無犬吠之盗其頗不得<lb/>
失之旁郡追求㑹春溫舒頓足歎曰嗟乎令冬月益展<lb/>
一月足吾事矣其好殺行威不愛人如此上聞之以為<lb/>
能遷為中尉其治復放河内徒請召猜禍吏與從事河<lb/>
内則楊皆麻戊闗中楊贛成信等義縱為内史惮之未<lb/>
<pb n="KR2d0006_WYG_195-8b"/>
敢恣治及縱死張湯敗後徙為廷尉而尹齊為中尉坐<lb/>
法抵罪溫舒復為中尉為人少文居他惛惛不辯至於<lb/>
中尉則心開素習闗中俗知豪惡吏豪惡吏盡復為用<lb/>
吏苛察淫惡少年投缿購告言姦置伯落長以収司姦<lb/>
溫舒多謟善事有埶者即無埶視之如奴有埶家雖有<lb/>
姦如山弗犯無埶雖貴戚必侵辱舞文巧請下户之猾<lb/>
以動大豪其治中尉如此姦猾窮治大氐盡靡爛獄中<lb/>
行論無出者其爪牙吏虎而冠于是中尉部中中猾以<lb/>
<pb n="KR2d0006_WYG_195-9a"/>
下皆伏有埶者為游聲譽稱治数嵗其吏多以權貴富<lb/>
溫舒撃東越還議有不中意坐小法免是時上方欲作<lb/>
通天䑓而未有人溫舒請覆中尉脫卒得数萬人作上<lb/>
説拜為少府徙右内史治如其故姦邪少禁坐法失官<lb/>
復為右輔行中尉如故操嵗餘㑹宛軍發詔徴豪吏溫<lb/>
舒匿其吏華成及人有變告溫舒受員騎錢他姦利事<lb/>
罪至族自殺其時兩弟及兩婚家亦各自坐他罪而族<lb/>
光禄勲徐自為曰悲夫夫古有三族而王溫舒罪至同<lb/>
<pb n="KR2d0006_WYG_195-9b"/>
時而五族乎溫舒死家累千金<lb/>
尹齊東郡茌平人也以刀筆吏稍遷至御史事張湯湯<lb/>
數稱以為㢘武帝使督盗賊斬伐不避貴埶遷闗都尉<lb/>
聲甚于寗成上以為能拜為中尉吏民益彫敝䡖齊木<lb/>
彊少文豪惡吏伏匿而善吏不能為治以故事多廢抵<lb/>
罪後復為淮陽都尉王溫舒敗後数年病死家直不滿<lb/>
五十金所誅滅淮陽甚多及死仇家欲焼其屍妻亡去<lb/>
歸葬<lb/>
<pb n="KR2d0006_WYG_195-10a"/>
楊僕宜陽人也以千夫為吏河南守舉為御史使督盗<lb/>
賊闗東治放尹齊以敢撃行稍遷至主爵都尉列為九<lb/>
卿天子以為能南越反拜為樓船将軍有功封将梁侯<lb/>
東越反上欲復使将為其伐前勞以書勅責之曰将軍<lb/>
之功獨有先破石門尋陿非有斬将騫旗之實也烏足<lb/>
以驕人哉前破番禺捕降者以為虜掘死人以為獲是<lb/>
一過也建徳呂嘉逆罪不容于天下将軍擁精兵不窮<lb/>
追超然以東越為援是二過也士卒暴露連嵗為朝㑹<lb/>
<pb n="KR2d0006_WYG_195-10b"/>
不置酒将軍不念其勤勞而造佞巧請乗傳行塞因用<lb/>
歸家懐銀黄垂三組夸鄉里是三過也失期内顧以道<lb/>
惡為觧失尊尊之序是四過也欲請蜀刀問君賈㡬何<lb/>
對曰率数百武庫日出兵而陽不知挟偽干君是五過<lb/>
也受詔不至蘭池宫明日又不對假令将軍之吏問之<lb/>
不對令之不從其罪何如推此心以在外江海之間可<lb/>
得信乎今東越深入将軍能率衆以掩過不僕惶恐對<lb/>
曰願盡死贖罪與王溫舒俱破東越後復與左将軍荀<lb/>
<pb n="KR2d0006_WYG_195-11a"/>
彘俱撃朝鮮為彘所縳語在朝鮮傳還免為庶人病死<lb/>
咸宣楊人也<hi>咸音减</hi>以佐史給事河東守衞将軍青使買<lb/>
馬河東見宣無害言上徴為廐丞官事辦稍遷至御史<lb/>
及丞使治主父偃及淮南反獄所以微文深詆殺者甚<lb/>
衆稱為敢决疑数廢数起為御史及中丞者㡬二十嵗<lb/>
王溫舒為中尉而宣為左内史其治米鹽事小大皆闗<lb/>
其手自部署縣名曺寳物官吏令丞弗得擅揺痛以重<lb/>
法繩之居官数年一切為小治辦然獨宣以小至大能<lb/>
<pb n="KR2d0006_WYG_195-11b"/>
自行之難以為經中廢為右扶風坐怒其吏成信信亡<lb/>
藏上林中宣使郿令将吏卒䦨入上林中蠶室門攻亭<lb/>
格殺信射中苑門宣下吏為大逆當族自殺而杜周任<lb/>
用是時郡守尉諸侯相二千石欲為治者大抵盡效王<lb/>
溫舒䓁而吏民益輕犯法盗賊滋起南陽有梅免百政<lb/>
楚有叚中杜少齊有徐勃燕趙之間有堅盧范主之属<lb/>
大羣至数千人擅自號攻城邑取庫兵釋死罪縳辱郡<lb/>
守都尉殺二千石為檄告縣趨具食小羣以百数掠鹵<lb/>
<pb n="KR2d0006_WYG_195-12a"/>
鄉里者不可稱数于是上始使御史中丞丞相長史使<lb/>
督之猶弗能禁乃使光禄大夫范昆諸部都尉及故九<lb/>
卿張徳䓁衣繡衣持莭虎符𤼵兵以興撃斬首大部或<lb/>
至萬餘級及以法誅通行飲食坐相連郡甚者数千人<lb/>
数嵗乃頗得其渠率散卒失亡復聚黨阻山川徃徃而<lb/>
羣無可奈何于是作沈命法曰羣盗起不發覺發覺而<lb/>
捕弗滿品者二千石以下至小吏主者皆死其後小吏<lb/>
畏誅雖有盗弗敢發恐不能得坐課累府府亦使不言<lb/>
<pb n="KR2d0006_WYG_195-12b"/>
故盗賊寖多上下相為匿以避文法焉<lb/>
田廣明字子公鄭人也以即為天水司馬功次遷河南<lb/>
都尉以殺伐為治郡國盗賊並起遷廣明為淮陽太守<lb/>
故城父令公孫勇與客胡倩䓁謀反倩詐稱光禄大夫<lb/>
從車騎数十言使督盗賊止陳留傳舍太守謁見欲收<lb/>
取之廣明覺知發兵皆斬捕焉而公孫勇衣繡衣乗駟<lb/>
馬車至圉圉使小史侍之亦知其非是守尉魏不害與<lb/>
廐嗇夫江徳尉史蘓昌共收捕之上封不害為當塗侯<lb/>
<pb n="KR2d0006_WYG_195-13a"/>
徳轑陽侯昌蒲侯初四人俱拜于前小史竊言武帝謂<lb/>
言何對曰為侯者得東歸不上曰汝欲不貴矣<hi>言汝竞欲歸不</hi>
<hi>吾今貴汝謂賜之爵也</hi>女鄉名為何對曰名遺鄉上曰用遺女矣<lb/>
于是賜小史爵闗内侯食遺鄉六百户上以廣明連禽<lb/>
大姦徴入為大鴻臚擢廣明兄雲中代為淮陽太守昭<lb/>
帝時廣明将兵撃益州還賜爵闗内侯徙衞尉後出為<lb/>
左馮翊治有能名宣帝初立代蔡義為御史大夫以前<lb/>
為馮翊與議定策封昌水侯嵗餘以祁連将軍将兵撃<lb/>
<pb n="KR2d0006_WYG_195-13b"/>
匈奴出塞至受降城受降都尉前死䘮柩在堂廣明召<lb/>
其寡妻與姦既出不至質<hi>質所期處也</hi>引軍空還下太僕杜<lb/>
延年簿責廣明自殺闕下國除兄雲中為淮陽守亦敢<lb/>
誅殺吏民守闕告之竟坐棄市<lb/>
田延年字子賔其先齊諸田也徙陽陵延年以材畧給<lb/>
事大将軍莫府霍光重之遷為長史出為河東太守選<lb/>
拔尹翁歸䓁以為爪牙誅鋤豪彊姦邪不敢發以選入<lb/>
為大司農㑹昭帝崩昌邑王嗣位淫亂霍将軍憂懼與<lb/>
<pb n="KR2d0006_WYG_195-14a"/>
公卿議廢之莫敢發言延年按劍廷叱羣臣即日議决<lb/>
語在光傳宣帝即位延年以决疑定策封陽成侯先是<lb/>
茂陵富人焦氏賈氏以数千萬隂積貯炭葦諸下里物<lb/>
<hi>死者歸蒿里葬地下故曰下里</hi>昭帝大行時方上事暴起用度未辦延<lb/>
年奏言商賈或豫收方上不祥器物兾其疾用欲以求<lb/>
利非民臣所當為請没入縣官奏可富人亡財者皆怨<lb/>
出錢求延年罪初大司農取民牛車三萬兩為僦載沙<lb/>
便橋下送致方上車直千錢延年上簿詐増僦直車二<lb/>
<pb n="KR2d0006_WYG_195-14b"/>
千凡六千萬盗取其半焦賈兩家告其事下丞相府丞<lb/>
相議奏延年主守盗三十萬不道霍将軍召問延年欲<lb/>
為道地延年抵曰本出将軍之門䝉此爵位無有是事<lb/>
光曰即無事當窮竟御史大夫田廣明謂太僕杜延年<lb/>
曰春秋之義以功覆過當廢昌邑王時非田子賔之言<lb/>
大事不成今縣官出三十萬自乞<hi>音氣</hi>之何哉願以愚言<lb/>
白大将軍延年言之大将軍大将軍曰誠然寔勇士也<lb/>
當發大議時震動朝廷光因舉手自拊心曰使我至今<lb/>
<pb n="KR2d0006_WYG_195-15a"/>
病悸謝田大夫曉大司農通徃就獄得公議之田大夫<lb/>
使人語延年延年曰幸縣官寛我耳何靣目入牢獄使<lb/>
衆人指笑我卒徒唾吾背乎即閉閤獨居齋舍偏袒持<lb/>
刀東西歩數日使者召延年詣廷尉聞鼓聲自刎死國<lb/>
除<lb/>
嚴延年字次卿東海下邳人也其父為丞相椽延年少<lb/>
學法律丞相府歸為郡吏以選除補御史掾舉侍御史<lb/>
是時大将軍霍光廢昌邑王尊立宣帝宣帝初立延年<lb/>
<pb n="KR2d0006_WYG_195-15b"/>
劾奏光擅廢立亡人臣禮不道奏雖寝然朝廷肅焉敬<lb/>
惮延年後復劾大司農田延年持兵干属車大司農自<lb/>
訟不干属車事下御史中丞譴責延年何以不移書宫<lb/>
殿門禁止大司農而令得出入宫于是覆劾延年䦨内<lb/>
罪人法至死延年亡命㑹赦出丞相御史府徴書同日<lb/>
到延年以御史書先至詣御史府復為椽宣帝識之拜<lb/>
為平陵令坐殺不辜去官後為丞相椽復擢為好畤令<lb/>
神爵中西羗反彊弩将軍許延夀請延年為長史從軍<lb/>
<pb n="KR2d0006_WYG_195-16a"/>
敗西𦍑還遷為涿郡太守時郡比得不能太守涿人畢<lb/>
野白䓁由是廢亂大姓西髙氏東髙氏自郡吏以下皆<lb/>
畏避之莫敢與啎咸曰寕負二千石無負豪大家賔客<lb/>
放為盗賊發輙入髙氏吏不敢追浸浸日乆道路張弓<lb/>
㧞刅然後敢行其亂如此延年至遣掾蠡吾趙繡按髙<lb/>
氏得其死罪繡見延年新将心内懼即為兩劾欲先白<lb/>
其䡖者觀延年意怒乃出其重劾延年已知其如此矣<lb/>
趙椽至果白其䡖者延年索懐中得重劾即收送獄夜<lb/>
<pb n="KR2d0006_WYG_195-16b"/>
入晨将至市論殺之先所按者死吏皆股弁更遣吏分<lb/>
考兩髙窮竟其姦誅殺各数十人郡中震恐道不拾遺<lb/>
三嵗遷河南太守賜黄金二十斤豪彊脅息野無行盗<lb/>
威震旁郡其治務在摧折豪彊扶助貧弱貧弱雖䧟法<lb/>
曲文以出之其豪傑侵小民者以文内之衆人所謂當<lb/>
死者一朝出之所謂當生者詭殺之吏民莫測其意深<lb/>
淺戰慄不敢犯禁按其獄皆文致不可得反延年為人<lb/>
短小精悍敏㨗于事雖子貢冉有通蓺于政事不能絶<lb/>
<pb n="KR2d0006_WYG_195-17a"/>
也吏忠盡節者厚遇之如骨肉皆親鄉之出身不頋以<lb/>
是治下無隐情然疾惡泰甚中傷者多尤巧為獄文善<lb/>
史書所欲誅殺奏成於手中主簿親近史不得聞知奏<lb/>
可論死奄忽如神冬月傳属縣囚㑹論府上流血数里<lb/>
河内號曰屠伯令行禁止郡中正清是時張敞為京兆<lb/>
尹素與延年善敞治雖嚴然尚頗有縱舍聞延年用刑<lb/>
刻急乃以書喻之曰昔韓盧之取兔也上觀下獲<hi>言良大之</hi>
<hi>取免仰觀人主之意而獲之喻不妄殺</hi>不甚多殺願次卿少緩誅罰思行<lb/>
<pb n="KR2d0006_WYG_195-17b"/>
此術延年報曰河南天下喉咽二周餘斃莠盛苖穢何<lb/>
可不鋤也自矜伐其能終不衰止時黄霸在潁川以寛<lb/>
恕為治郡中亦平屢䝉豊年鳳凰下上賢焉下詔稱揚<lb/>
其行加金爵之賞延年素輕霸為人及比郡為守襃賞<lb/>
反在已前心内不服河南界中又有蝗蟲府丞狐義出<lb/>
行蝗還見延年延年曰此蝗豈鳳凰食邪義又道司農<lb/>
中丞耿夀昌為常平倉利百姓延年曰丞相御史不知<lb/>
為也當避位去夀昌安得權此後左馮翊缺上欲徴延<lb/>
<pb n="KR2d0006_WYG_195-18a"/>
年符已發為其名酷復止延年疑少府梁邱賀毁之心<lb/>
恨會琅邪太守以視事乆病滿三月免延年自知見廢<lb/>
謂丞曰此人尚能去官我反不能去邪又延年察獄史<lb/>
廉有臧不入身延年坐選舉不寔貶秩笑曰後敢復有<lb/>
舉人者矣丞義年老頗悖素畏延年恐見中傷延年本<lb/>
嘗與丞俱為丞相史寔親厚之無意毁傷也饋遺之甚<lb/>
厚義愈益恐自筮得死卦忽忽不樂取告至長安上書<lb/>
言延年罪名十事已拜奏因飲藥自殺以明不欺事下<lb/>
<pb n="KR2d0006_WYG_195-18b"/>
御史丞按騐有此数事以結延年坐怨望誹謗政治不<lb/>
道棄市初延年母從東海来欲從延年臘到雒陽適見<lb/>
報囚母大驚便止都亭不肯入延年出至都亭謁母母<lb/>
閉閤不見延年免冠頓首閤下良乆母乃見之因数責<lb/>
延年幸得備郡守専治千里不聞仁愛教化有以全安<lb/>
愚民頋乗刑罰多刑殺人欲以立威豈為民父母意哉<lb/>
延年服罪重頓首謝因自為母御歸府舍母畢正臘謂<lb/>
延年天道神明人不可獨殺我不意當老見壮子被刑<lb/>
<pb n="KR2d0006_WYG_195-19a"/>
戮也行矣去女東歸埽除墓地耳遂去歸郡見昆弟宗<lb/>
人復為言之後嵗餘果敗東海莫不賢知其母延年兄<lb/>
弟五人皆有吏材至大官東海號曰萬石嚴媼次弟彭<lb/>
祖至太子太傅在儒林傳<lb/>
尹賞字子心鉅鹿楊氏人也以郡吏察亷為楼煩長舉<lb/>
茂材粟邑令左馮翊薛宣奏賞能治劇徙為頻陽令坐<lb/>
殘賊免後以御史舉為鄭令永始元延間上怠於政貴<lb/>
戚驕恣紅陽長仲兄弟交通輕侠臧匿亡命而北地大<lb/>
<pb n="KR2d0006_WYG_195-19b"/>
豪浩商䓁報怨殺義渠長妻子六人徃来長安中丞相<lb/>
御史遣掾求逐黨與詔書召捕乆之乃得長安中姦猾<lb/>
浸多閭里少年羣軰殺吏受賕報仇相與探丸為弹得<lb/>
赤丸者斫武吏得黒者斫文吏白者主治䘮城中薄暮<lb/>
塵起剽劫行者死傷横道枹鼓不絶賞以三輔髙第選<lb/>
守長安令得一切便宜從事賞至修治長安獄穿地方<lb/>
深各数丈致令辟為郭以大石覆其口名為虎穴乃部<lb/>
户曺掾史與鄉吏亭長里正父老伍人雜舉長安中輕<lb/>
<pb n="KR2d0006_WYG_195-20a"/>
薄少年惡子無市籍商販作務而鮮衣凶服被鎧扞持<lb/>
刀兵者悉籍記之得數百人賞一朝㑹長安吏車數百<lb/>
兩分行收捕皆劾以為通行飲食羣盗賞親閲見十置<lb/>
一其餘盡以次内虎穴中百人為軰覆以大石数日壹<lb/>
發視皆相枕藉死便輿出瘞寺門桓東<hi>桓華表也</hi>揭著其姓<lb/>
名<hi>揭<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>也音竭</hi>百日後乃令死者家各自發取其尸親属號<lb/>
哭道路皆歔欷長安中歌之曰安所求子死桓東少年<lb/>
場生時諒不謹枯骨後何葬<hi>子即反</hi>賞所置皆其魁宿或<lb/>
<pb n="KR2d0006_WYG_195-20b"/>
故吏善家子失計隨輕黥願自改者財數十百人皆貰<lb/>
其罪詭令立功以自贖盡力有効者因親用之為爪牙<lb/>
追捕甚精甘嗜姦惡甚于凡吏賞視事数月盗賊止郡<lb/>
國亡命散走各歸其處不敢闚長安江湖中多盗賊以<lb/>
賞為江夏太守捕格江賊及所誅吏民甚多坐殘賊免<lb/>
南山羣盗起以賞為右輔都尉遷執金吾督大姦猾三<lb/>
輔吏民甚畏之数年卒官疾病且死戒其諸子曰丈夫<lb/>
為吏正坐殘賊免追思其功效則復進用矣一坐軟弱<lb/>
<pb n="KR2d0006_WYG_195-21a"/>
不勝任免終身廢棄無有赦時其羞辱甚于貪汚坐臧<lb/>
慎毋然賞四子皆至郡守長子立為京兆尹皆尚威嚴<lb/>
有治辦名<lb/>
　　後漢<lb/>
董宣字少平陳留圉人也初為司徒侯霸所辟舉高第<lb/>
累遷北海相到官以大姓公孫丹為五官椽丹新造居<lb/>
宅而卜工以為當有死者丹乃令其子殺道行人置屍<lb/>
舍内以塞其咎宣知即收丹父子殺之丹宗族親黨三<lb/>
<pb n="KR2d0006_WYG_195-21b"/>
十餘人操兵詣府稱寃呌號宣以丹前附王莽慮交通<lb/>
海賊乃悉收繋劇獄使門下書佐水邱岑盡殺之青州<lb/>
以其多濫奏宣考岑宣坐徴詣廷尉在獄晨夜諷誦無<lb/>
憂色及當出刑官属具饌送之宣乃厲聲曰董宣生平<lb/>
未曽食人之食况死乎升車而去時同刑九人次應及<lb/>
宣光武馳騶騎特原宣刑且令還獄遣使者詰宣多殺<lb/>
無辜宣具以状對言水邱岑受臣旨意罪不由之願殺<lb/>
臣活岑使者以聞有詔左轉宣懐令令青州勿案岑罪<lb/>
<pb n="KR2d0006_WYG_195-22a"/>
岑官至司𨽻校尉後江夏有劇賊夏喜等寇亂郡境以<lb/>
宣為江夏太守到界移書曰朝廷以太守能禽姦賊故<lb/>
辱斯任今勒兵界首檄到幸思自安之宜喜䓁聞懼即<lb/>
時降散外戚隂氏為郡都尉宣輕慢之坐免後特徴為<lb/>
洛陽令時湖陽公主蒼頭白日殺人因匿主家吏不能<lb/>
得及主出行而以奴驂乗宣于夏門亭候之乃駐車叩<lb/>
馬以刀畫地大言数主之失叱奴下車因格殺之主即<lb/>
還宫訴帝帝大怒召宣欲箠殺之宣叩頭曰願乞一言<lb/>
<pb n="KR2d0006_WYG_195-22b"/>
而死帝曰欲何言宣曰陛下聖徳中興而縱奴殺人将<lb/>
何以理天下乎臣不湏箠請淂自殺即以頭撃楹流血<lb/>
被靣帝令小黄門持之使宣叩頭謝主宣不從彊使頓<lb/>
之宣兩手據地終不肯俯主曰文叔為白衣時藏亡匿<lb/>
死吏不敢至門今為天子威不能行一令乎帝笑曰天<lb/>
子不與白衣同因敇彊項令出賜錢三十萬宣悉以班<lb/>
諸吏由是搏撃豪彊莫不震慄京師號為卧虎歌之曰<lb/>
枹鼓不鳴董少平在縣五年年七十四卒于官詔遣使<lb/>
<pb n="KR2d0006_WYG_195-23a"/>
者臨視惟有布被覆屍妻子對泣有大麥数斛敝車一<lb/>
乗帝傷之曰董宣㢘潔死乃知之以宣嘗為二千石賜<lb/>
艾綬葬以大夫禮拜子並為即中後官至齊相<lb/>
樊煜字仲華南陽新野人也與光武少遊舊建武初徴<lb/>
為侍御史遷河東都尉引見雲臺初光武微時嘗以事<lb/>
拘于新野煜為市吏餽餌一笥帝徳之不㤀仍賜煜御<lb/>
食及乗輿服物因戯之曰一笥餌得都尉何如煜頓首<lb/>
辭謝及至郡誅討大姓馬適匡等盗賊清吏民畏之数<lb/>
<pb n="KR2d0006_WYG_195-23b"/>
年遷揚州牧敎民耕田種樹理家之術視事十餘年坐<lb/>
法左轉軹長隗囂㓕後隴右不安乃拜煜為天水太守<lb/>
政嚴猛好申韓法善惡立斷人有犯其禁者卒不生出<lb/>
獄吏民及羗胡畏之道不拾遺行旅至夜聚衣装道傍<lb/>
曰以付樊公凉州為之歌曰㳺子常苦貧力子天所富<lb/>
寕見乳虎穴不見冀府寺大笑期必死忿怒或見置嗟<lb/>
我樊府君安可再遭值視事十四年卒官永平中顯宗<lb/>
追思煜在天水時政能以為後人莫之及詔賜錢百萬<lb/>
<pb n="KR2d0006_WYG_195-24a"/>
子融有俊才好黄老不肯為吏<lb/>
李章字第公河内懐人也五世二千石章習嚴氏春秋<lb/>
經明教授歴州郡吏光武為大司馬平定河北召章置<lb/>
東曺属数從征伐光武即位拜陽平令時趙魏豪右徃<lb/>
徃屯聚清河大姓趙綱遂于縣界起塢壁繕甲兵為在<lb/>
所害章到乃設饗㑹而延謁綱綱帶文劍被羽衣從士<lb/>
百餘人来到章與對讌飲有頃手劔斬綱伏兵亦悉殺<lb/>
其從者因馳詣塢壁掩撃㓕之吏民遂安遷千乘太守<lb/>
<pb n="KR2d0006_WYG_195-24b"/>
坐誅斬盗賊過濫徴下獄免嵗餘拜侍御史出為琅邪<lb/>
太守時北海安邱大姓夏長思䓁反遂囚太守處興而<lb/>
據營陵城章聞即發兵千人馳徃撃之椽吏止章曰二<lb/>
千石行不得出界兵不得擅發章按劍怒曰逆虜無状<lb/>
囚刦郡守此何可忍若坐討賊而死吾不恨也遂引兵<lb/>
至安邱城下募勇敢焼城門與長思戰斬之獲三百餘<lb/>
級得牛馬五百餘頭而還興歸郡以状上帝悉以所得<lb/>
班勞吏士後坐度人田不實徴以章有功但司冦論月<lb/>
<pb n="KR2d0006_WYG_195-25a"/>
餘免刑歸復徴㑹病卒<lb/>
周䊸字文通下邳徐人也為人刻削少恩好韓非之術<lb/>
少為廷尉史永平中補南行唐長到官曉吏人曰朝廷<lb/>
不以長不肖使牧黎民而性讐猾吏志除豪賊且勿相<lb/>
試遂殺縣中尤無状者数十人吏人大震遷博平令收<lb/>
考姦臧無出獄者以威名遷齊相亦頗嚴酷専任刑法<lb/>
而善為辭案條教為州内所則後坐殺無辜復左轉博<lb/>
平令建初中為勃海太守每赦令到郡輒隠閉不出先<lb/>
<pb n="KR2d0006_WYG_195-25b"/>
遣使属縣盡决刑罪乃出詔書坐徴詣廷尉免歸䊸㢘<lb/>
潔無資常築墼以自給肅宗聞而憐之復以為即再遷<lb/>
召陵侯相廷掾憚䊸嚴明欲損其威乃晨取死人断手<lb/>
足立寺門䊸聞便徃死人邉若與死人共語状隂察視<lb/>
口眼有稻芒乃宻問守門人曰悉誰載藁入城者門者<lb/>
對惟有廷掾耳又問鈴下外頗有疑令與死人語者不<lb/>
對曰廷掾疑君乃收廷椽考問具服不殺人取道邉死<lb/>
人後人莫敢欺者徴拜洛陽令下車先問大姓主名吏<lb/>
<pb n="KR2d0006_WYG_195-26a"/>
數閭里豪彊以對䊸厲聲怒曰本問貴戚若馬竇䓁軰<lb/>
豈能知此賣菜傭乎于是部吏望風旨争以激切為事<lb/>
貴戚跼蹐京師肅清皇后弟黄門即竇篤從宫中歸夜<lb/>
至止姦亭亭長霍延遮止篤篤蒼頭與争延遂㧞劍擬<lb/>
篤而肆詈恣口篤以表聞詔召司𨽻校尉河南尹詣尚<lb/>
書譴問遣劍㦸士收䊸送廷尉詔獄数日貰出帝知䊸<lb/>
奉法疾姦不事貴戚然苛慘失中数為有司所奏八年<lb/>
遂免官後為御史中丞和帝即位太傅鄧彪奏䊸在任<lb/>
<pb n="KR2d0006_WYG_195-26b"/>
過酷不宜典司京輦免歸田里後竇氏貴盛篤兄弟秉<lb/>
權睚眦宿怨無不僵仆䊸自謂無全乃柴門自守以待<lb/>
其禍然篤等以䊸公正而怨隙有素遂不敢害永元五<lb/>
年復徵為御史中丞諸竇雖誅而夏陽侯瓌猶尚在朝<lb/>
䊸疾之乃上疏曰臣聞臧文仲之事君也見有禮於君<lb/>
者事之如孝子之養父母見無禮於君者誅之如鷹鸇<lb/>
之逐鳥雀按夏陽侯瓌本出輕薄志在邪辟學無經術<lb/>
而妄構講舍外招儒徒實㑹姦桀輕忽天威侮慢王室<lb/>
<pb n="KR2d0006_WYG_195-27a"/>
又造作廵狩封禪之書惑衆不道當伏誅戮而主者營<lb/>
私不為國計夫涓流雖寡浸成江河爝火雖㣲卒能燎<lb/>
野履霜有漸不可懲革宜尋吕産専竊之亂永惟王莽<lb/>
簒逆之禍上安社稷之計下解萬人之惑㑹瓌歸國䊸<lb/>
遷司𨽻校尉六年夏旱車駕自幸洛陽録囚徒二人被<lb/>
掠生蟲坐左轉騎都尉七年遷將作大匠九年卒於官<lb/>
黄昌字聖真㑹稽餘姚人也本出孤微居近學宫數見<lb/>
書生修庠序之禮因好之遂就經學又曉習文法仕郡<lb/>
<pb n="KR2d0006_WYG_195-27b"/>
為決曺刺史行部見昌甚竒之辟從事後拜宛令政尚<lb/>
嚴猛好發姦伏人有盗其車盖者昌初無所言後乃宻<lb/>
遣親客至門下賊曺家掩取得之遂収其家一時殺戮<lb/>
大姓戰懼皆稱神明朝廷舉能遷蜀郡太守先太守李<lb/>
根年老多悖政百姓侵寃及昌到吏人訟者七百餘人<lb/>
悉為斷理莫不得所宻捕盗帥一人脅使條諸縣彊暴<lb/>
之人姓名居處乃分遣掩捕無有遺脱宿惡大姦皆奔<lb/>
走他境初昌為州書佐其婦歸寕於家遇賊被獲遂流<lb/>
<pb n="KR2d0006_WYG_195-28a"/>
轉入蜀為人妻其子犯事乃詣昌自訟昌疑母不類蜀<lb/>
人因問所由對曰妾夲餘姚戴次公女州書佐黄昌婦<lb/>
也妾嘗歸家為賊所畧遂至於此昌驚呼前謂曰何以<lb/>
識黄昌邪對曰昌左足心有黑子常自言當為二千石<lb/>
昌乃出足示之因相持悲泣還為夫婦視事四年徵再<lb/>
遷陳相縣人彭氏舊家豪縦造起大舍髙樓臨道昌毎<lb/>
出行縣彭氏婦人輙升樓而觀昌不喜遂敕收付獄按<lb/>
殺之又遷為河内太守又再遷頴川太守永和五年徵<lb/>
<pb n="KR2d0006_WYG_195-28b"/>
拜將作大匠漢安元年進補大司農左轉太中大夫卒<lb/>
於官<lb/>
陽球字方正漁陽泉州人也家世大姓冠盖球能撃劒<lb/>
習弓馬性嚴厲好申韓之學郡吏有辱其母者球結少<lb/>
年數十人殺吏滅其家由是知名初舉孝亷補尚書侍<lb/>
郎閑達故事其章奏處義<hi>處斷也</hi>常為䑓閣所崇信出為<lb/>
髙唐令以嚴苛過理郡守收舉㑹赦見原辟司徒劉寵<lb/>
府舉髙第九江山賊起連月不觧三府上球有理姦才<lb/>
<pb n="KR2d0006_WYG_195-29a"/>
拜九江太守球到設方畧凶賊殄破收郡内姦吏盡殺<lb/>
之遷平原相出教曰相前涖髙唐志埽姦鄙遂為貴郡<lb/>
所見枉舉昔桓公釋管仲射鉤之讐髙祖赦季布逃亡<lb/>
之罪雖以不徳敢忘前義况君臣分定而可懐宿昔乎<lb/>
令一蠲往愆期諸来効若受教之後而不改姦状者不<lb/>
得復有所容矣郡中咸畏服焉時天下大旱司空張顥<lb/>
條奏長吏苛酷貪汚者皆罷免之球坐嚴苦徵詣廷尉<lb/>
當免官靈帝以球九江時有功拜議郎遷将作大匠坐<lb/>
<pb n="KR2d0006_WYG_195-29b"/>
事論頃之拜尚書令奏罷鴻都文學曰伏承有敕中尚<lb/>
方為鴻都文學樂松江覽等三十二人圖象立贊以勸<lb/>
學者臣聞傳曰君舉必書書而不法後嗣何觀案松覽<lb/>
等皆出於微蔑斗筲小人依慿世戚附託權豪俛眉承<lb/>
睫徼進明時或獻賦一篇或鳥篆盈簡而位升郎中形<lb/>
圗丹青亦有筆不㸃牘辭不辯心假手請字妖偽百品<lb/>
莫不被䝉殊恩蟬蜕滓濁是以有識掩口天下嗟歎臣<lb/>
聞圖象之設以昭勸戒欲令人君動鑒得失未聞豎子<lb/>
<pb n="KR2d0006_WYG_195-30a"/>
小人詐作文頌而可妄竊天官垂象圗素者也今大學<lb/>
東觀足以宣明聖化願罷鴻都之選以消天下之謗書<lb/>
奏不省時中常侍王甫曺節等姦虐弄權扇動内外球<lb/>
嘗拊髀發憤曰若陽球作司𨽻此曺子安得容乎光和<lb/>
二年遷為司𨽻校尉王甫休沐里舎球詣闕謝恩奏收<lb/>
甫及中常侍淳于登袁赦尉[莫-大+羽]中黄門劉毅小黄門龎<lb/>
訓朱禹齊盛等及子弟為守令者姦猾縦恣罪合滅族<lb/>
太尉段熲謟附佞倖宜並誅戮於是悉收甫熲等送洛<lb/>
<pb n="KR2d0006_WYG_195-30b"/>
陽獄及甫子永樂少府萌沛相吉球自臨考甫等五毒<lb/>
備極萌謂球曰父子既當伏誅少以椘毒假借老父球<lb/>
曰若罪惡無状死不滅責乃欲球假借邪萌乃罵曰爾<lb/>
前事吾父子如奴奴敢反汝主乎今日困吾行自及也<lb/>
球使以土塞口箠朴交至父子悉死杖下熲亦自殺乃<lb/>
僵磔甫屍於夏城門大署榜曰賊臣王甫盡沒入財産<lb/>
妻子皆徙比景球既誅甫復欲以次表曺節等乃敕中<lb/>
都官從事曰且先去大猾當次案豪右權門聞之莫不<lb/>
<pb n="KR2d0006_WYG_195-31a"/>
屏氣諸奢飾之物皆各緘縢不敢陳設京師畏震時順<lb/>
帝虞貴人葬百官會䘮還曺節見磔甫屍道次慨然抆<lb/>
淚曰我曺自可相食何宜使犬䑛其汁乎語諸常侍今<lb/>
且俱入勿過里舍也節直入省白帝曰陽球故酷暴吏<lb/>
前三府奏當免官以九江微功復見擢用愆過之人好<lb/>
為妄作不宜使在司𨽻以騁毒虐帝乃徙球為衛尉時<lb/>
球出謁陵節敕尚書令召拜不得稽留尺一球被召急<lb/>
因求見帝叩頭曰臣無清髙之行横䝉鷹犬之任前雖<lb/>
<pb n="KR2d0006_WYG_195-31b"/>
糾誅王甫段熲盖簡落狐狸未足宣示天下願假臣一<lb/>
月必令豺狼鴟梟各服其辜叩頭流血殿上呵叱曰衛<lb/>
尉扞詔邪至於再三乃受拜其冬司徒劉郃與球議收<lb/>
案張譲曺節節等知之共誣白郃等語已見陳球傳遂<lb/>
收球送洛陽獄誅死妻子徙邊<lb/>
王吉者陳留浚儀人中常侍甫之養子也甫在宦者傳<lb/>
吉少好誦讀書傳喜名聲而性殘忍以父秉權寵年二<lb/>
十餘為沛相曉達政事能斷察疑獄發起姦伏多出衆<lb/>
<pb n="KR2d0006_WYG_195-32a"/>
議課使郡内各舉姦吏豪人諸常有微過酒肉為臧者<lb/>
雖數十年猶加貶棄注其名籍専選剽悍吏撃斷非法<lb/>
若有生子不養即斬其父母合土棘埋之凡殺人皆磔<lb/>
屍車上随其罪目宣示屬縣夏月腐爛則以繩連其骨<lb/>
周徧一郡乃止見者駭懼視事五年凡殺萬餘人其餘<lb/>
慘毒刺刻不可勝數郡中惴怨莫敢自保及陽球奏甫<lb/>
乃就收執死於洛陽獄<lb/>
　　後魏<lb/>
<pb n="KR2d0006_WYG_195-32b"/>
于洛侯代人也為秦州刺史貪酷殘忍部人富熾奪鄊<lb/>
人吕勝脛纒一具洛侯鞭富熾一百截其右腕百姓王<lb/>
隴客刺殺人王差奴王愈二人依律罪死而洛侯生拔<lb/>
隴客舌刺其夲并刺胸腹二十餘瘡隴客不堪苦痛随<lb/>
刀戰動乃立四柱磔其手足命将絶始斬其首支體四<lb/>
觧分懸道路見者無不傷椘歎愕百姓王元夀等一時<lb/>
反叛有司糾劾孝文詔使者於州常刑人處宣告兵人<lb/>
然後斬洛侯以謝百姓<lb/>
<pb n="KR2d0006_WYG_195-33a"/>
胡泥代人也歴官至司衛監賜爵永安侯泥率勒禁中<lb/>
不憚豪貴殿中尚書叔孫侯頭應内直而闕於一時泥<lb/>
以法繩之侯頭恃寵遂與口諍孝文聞而嘉焉賜泥衣<lb/>
服一襲出為幽州刺史假范陽侯以北平陽尼碩學遂<lb/>
表薦之轉為定州刺史以暴虐刑罰酷濫受納貨賄徵<lb/>
還戮之將就法孝文臨太華殿引見遣侍臣宣詔責之<lb/>
遂就家賜盡<lb/>
李洪之本名文通恒農人也少為沙門晚乃還俗太平<lb/>
<pb n="KR2d0006_WYG_195-33b"/>
真君中為狄道護軍賜爵安陽男會永昌王仁随太武<lb/>
南征得元后姊妺二人洪之潛相餉遺結為兄弟遂便<lb/>
如親頗得元后在南兄弟名字乃改名洪之及仁坐事<lb/>
誅元后入宫得幸於文成生獻文元后臨崩太后問其<lb/>
親因言洪之為兄與相訣經日具條列南方諸兄珍之<lb/>
等手以付洪之遂號為獻文親舅太安中珍之等兄弟<lb/>
至都與洪之相見叙元后平生故事計長㓜為昆弟以<lb/>
外戚為河内太守進爵任成侯威儀一同刺史河内北<lb/>
<pb n="KR2d0006_WYG_195-34a"/>
連上黨南接虎牢地險人悍數為劫害長吏不能禁洪<lb/>
之至都嚴設科防募斬賊首便加重賞勤諭務本盗賊<lb/>
止息誅鋤姦黨過為酷虐後為懷州刺史封汲郡公徵<lb/>
拜内都大官河西羌胡領部落反叛獻文親征命洪之<lb/>
與侍中東郡王陸定總統諸軍輿駕至并州詔洪之為<lb/>
河西都将討山胡山胡皆保險拒戰洪之築壘於石樓<lb/>
南白鷄原以對之時諸將悉欲進攻洪之乃開以大信<lb/>
聼其復業胡人遂降獻文嘉之還拜尚書外都大官後<lb/>
<pb n="KR2d0006_WYG_195-34b"/>
為使持節安南將軍秦益二州刺史至任設姦禁之制<lb/>
有帶刃行者罪與劫同輕重品格各有條章於是大饗<lb/>
州中豪傑長老示之法制乃夜密遣騎分部覆諸要路<lb/>
有犯禁者輙捉至州宣告斬決其中枉見殺害者至有<lb/>
百數赤葩渴郎羌深居山谷雖相羈維王人罕到洪之<lb/>
芟山為道廣十餘歩示以軍行之勢乃興軍臨其境山<lb/>
人驚駭洪之将數十騎至其里閭撫其妻子問所疾苦<lb/>
因資遺之衆羌喜悦求編課調所入十倍於常洪之善<lb/>
<pb n="KR2d0006_WYG_195-35a"/>
御戎夷頗有威惠而刻害之聲聞於朝野初洪之微時<lb/>
妻張氏亦聰彊婦人自貧賤至富貴多所補益有男女<lb/>
幾十人洪之後得劉芳從姊重之疎張氏亦多所産育<lb/>
為兩宅别居偏厚劉室由是二妻妬競兩宅母子徃來<lb/>
如讐及涖西州以劉自隨洪之素非廉清每有受納時<lb/>
孝文始建禄制法禁嚴峻遂鎖洪之赴京親臨太華庭<lb/>
集羣臣數之以其大臣聼在家自裁洪之志慷慨多所<lb/>
堪忍疾病灸療艾炷圍將二寸首足十餘處一時俱下<lb/>
<pb n="KR2d0006_WYG_195-35b"/>
言笑自若接賔不輟及臨盡沐浴衣幍防卒扶持出入<lb/>
遍廵家庭如是再三泣歎良久乃臥而引藥始洪之託<lb/>
為元后兄公私自同貴戚至此罪後孝文乃稍對百官<lb/>
辯其誣假而諸李猶善相視恩紀如親洪之始見元后<lb/>
計年為兄及珍之等至洪之以元后集定長㓜其呼拜<lb/>
坐皆如家人暮年數延携之宴飲醉酣之後時或言及<lb/>
本末洪之則起而加敬笑語自若初洪之富貴赫奕以<lb/>
舅戚之家自居遂棄宗專附珍之等後頗存振本屬而<lb/>
<pb n="KR2d0006_WYG_195-36a"/>
猶不顯然劉氏四子長子神少有膽畧以氣尚為名以<lb/>
軍功封長樂縣男累遷平東將軍太中大夫孝昌中行<lb/>
相州事尋正加撫軍葛榮盡鋭攻之久不能尅會葛榮<lb/>
見禽以功進爵為公元顥入洛莊帝北廵以神為侍中<lb/>
又除殿中尚書仍行相州事車駕還宫改封安康郡公<lb/>
普泰元年進驃騎大將軍儀同三司相州大中正薨贈<lb/>
司徒公冀州刺史子士豹齊受禪例降<lb/>
髙遵字世禮勃海蓨人也父濟滄水太守封浮陽子遵<lb/>
<pb n="KR2d0006_WYG_195-36b"/>
賤出也其兄矯等常欺侮之及父亡不令在䘮位遵遂<lb/>
馳赴平城歸其族兄允允時大有譽望為作計策乃為<lb/>
遵父舉哀以遵為喪主京邑無不弔集朝貴咸識之徐<lb/>
歸奔赴免喪後為營宦路遵感成益之恩事允如諸父<lb/>
渉歴文史頗有筆札隨都將長廣公侯窮奇等平定三<lb/>
齊以功賜爵髙昌男補安定王相撰太和安昌二殿畫<lb/>
圖後與中書令髙閭增改律令進中書侍郎假中書令<lb/>
詣長安刋燕宣王廟碑進爵安昌子使濟兖徐三州觀<lb/>
<pb n="KR2d0006_WYG_195-37a"/>
風理訟進中都令及新製衣冠孝文恭薦宗廟遵形貌<lb/>
莊潔音氣雄暢常兼太祝令跪賛禮事為俯仰之節粗<lb/>
合儀矩由是帝頗識待之後與游明根高閭李沖等入<lb/>
議律令親對御坐時有陳奏出為齊州刺史建節歴本<lb/>
州宗鄉改觀而矯等彌妬毁之遵性不廉清在中書時<lb/>
每假歸山東必借備騾馬將從百餘屯逼人家不得絲<lb/>
縑滿意則詬詈不去旬月之間縑布千數郡邑苦之既<lb/>
莅方岳本意未弭選召僚吏多所取納又其妻明氏家<lb/>
<pb n="KR2d0006_WYG_195-37b"/>
在齊州母弟舅甥共相慿屬争取貨利嚴暴非理殺害<lb/>
甚多貪酷之響帝頗聞之及車駕幸鄴遵自州來朝會<lb/>
有赦宥遵臨還州請辭帝於行宫引見誚讓之遵自陳<lb/>
無負帝厲聲曰若無遷都赦必無高遵矣又卿非唯貪<lb/>
惏又虐於刑法卿謂何如濟陰王濟陰王猶不免於法<lb/>
卿何人而為此行自今宜自謹約還州仍不悛革齊州<lb/>
人孟僧振至洛訟遵詔廷尉少卿鄧述窮鞫皆如所訴<lb/>
先是沙門道登過遵遵以道登荷眷於孝文多奉以貨<lb/>
<pb n="KR2d0006_WYG_195-38a"/>
深託仗之道登因言次申咨救遵帝不省納遂詔賜遵<lb/>
死時遵子元榮詣洛訟寃猶恃道登不時還赴道登知<lb/>
事決方乃遣之遵恨其妻不與訣别處沭浴引椒而死<lb/>
元榮學尚有文才長於几案位兼尚書右丞出為西道<lb/>
行臺至髙平鎮遇城翻被害遵弟次文雖無位宦而資<lb/>
産巨萬遵每責其財又結憾於遵吉凶不相徃返時論<lb/>
責之<lb/>
張赦提中山安喜人也性雄武有規畫初為虎賁中郎<lb/>
<pb n="KR2d0006_WYG_195-38b"/>
將京畿盗魁首稱豹子彪子並善弓馬於靈邱應門間<lb/>
聚為劫害至乃斬人首射其口刺人臍引腸遶樹而共<lb/>
射之以為戲笑其暴酷如此軍騎掩捕久弗能獲行者<lb/>
患焉赦提為逐賊軍將未㡬而獲彪子豹子及其黨與<lb/>
盡送京師斬於闕下自是清静其靈邱羅思祖宗門豪<lb/>
溢家處隘險多止亡命與之為劫獻文怒之孥戮其家<lb/>
而思祖家黨復相率寇盗赦提募求捕逐以赦提為游<lb/>
徹軍將前後禽獲殺之略盡因此濫有屠害尤為忍酷<lb/>
<pb n="KR2d0006_WYG_195-39a"/>
既資前稱又藉此功除幽州刺史假安喜侯赦提克已<lb/>
厲約遂有清稱後頗縱妻叚氏多有受納命僧尼因事<lb/>
通請貪虐流聞中散李眞香出使幽州採訪牧守政績<lb/>
眞香驗案其罪赦提懼死欲逃其妻姑為太尉東陽王<lb/>
丕妻恃丕親貴自許詣丕申訴求助謂赦提曰當為訴<lb/>
理幸得申雪願寛憂不為異計赦提以此差自觧慰叚<lb/>
乃陳列真香昔嘗因假而過幽州知赦提有好牛從索<lb/>
不果令臺使止挾前事故威逼部下拷楚過極横以無<lb/>
<pb n="KR2d0006_WYG_195-39b"/>
辜證成誣罪於是執事恐有不盡使駕部令趙秦州重<lb/>
往究訊事狀如前處赦提大辟孝文詔賜死於第將就<lb/>
盡召妻而責之曰貪濁穢吾者卿也又安吾而不能免<lb/>
禍九泉之下當為仇讐矣又有華山太守趙霸酷暴非<lb/>
理大使崔光奏霸云不遵憲度威虐任情至乃手撃吏<lb/>
人僚屬奔走不可以君人字下納之軌物輙禁止在州<lb/>
詔免所居官<lb/>
羊祉字靈祐太山鉅平人晉太僕卿琇之六世孫也父<lb/>
<pb n="KR2d0006_WYG_195-40a"/>
規之宋任城令太武南討至鄒山規之與魯郡太守崔<lb/>
邪利及其屬縣徐遜愛猛之等俱降賜爵鉅平子拜鴈<lb/>
門太守祉性剛愎好刑名為司空令輔國長史襲爵鉅<lb/>
平子侵盗公資私營居宅有司按之抵死孝文特恕逺<lb/>
徙後還景明初為將作都將加左軍將軍四年持節為<lb/>
梁州軍司討叛氐正始二年王師伐蜀以祉假節龍驤<lb/>
將軍益州刺史出劒閣而還又以本將軍為秦梁二州<lb/>
刺史加征虜將軍天性酷忍又不清潔坐掠人為奴婢<lb/>
<pb n="KR2d0006_WYG_195-40b"/>
為御史中尉王顯所彈免髙肇執政祉復被起為光禄<lb/>
大夫假平南將軍持節領歩騎三萬先驅趣陪未至宣<lb/>
武崩班師夜中引軍山有二徑軍人迷而失路祉便斬<lb/>
隊副楊明逹梟首路側為中尉元昭所劾會赦免後加<lb/>
平北將軍未拜而卒贈安東將軍兖州刺史諡曰景祉<lb/>
自當官不憚彊禦朝廷以為剛斷時有撿覆每令出使<lb/>
然好慕刑名頗為深文所經之處人號天狗下及出將<lb/>
臨州並無恩潤兵人患其嚴酷子深自有傳<lb/>
<pb n="KR2d0006_WYG_195-41a"/>
崔暹字元欽本云清河東武城人也世家于滎陽潁川<lb/>
之間性猛酷少仁恕姦猾好利能事勢家初以秀才累<lb/>
遷南兖州刺史盗用官瓦贓汚狼籍為御史中丞李平<lb/>
所糾免官後行豫州事尋即真坐遣子析户分𨽻三縣<lb/>
廣占田宅藏匿官奴障恡陂葦侵盗公私為御史中尉<lb/>
王顯所彈免官後累遷瀛州刺史貪暴安忍人庶患之<lb/>
嘗出獵州北單騎至人村有汲水婦人暹令飲馬因問<lb/>
曰崔瀛州何如婦人不知是暹答曰百姓何罪得如此<lb/>
<pb n="KR2d0006_WYG_195-41b"/>
癩兒刺史暹黙然而去以不稱職被解還京武川鎮反<lb/>
詔暹與都督李崇討之違崇節度為賊所敗單騎潛還<lb/>
禁於廷尉以女妓田園貨元义獲免建義初遇害於河<lb/>
隂贈司徒公冀州刺史追封武津縣公子瓚字結珍位<lb/>
兼尚書左丞卒瓚妻荘帝妹也後封襄城長公主故特<lb/>
贈瓚冀州刺史子茂字祖昂襲祖爵<lb/>
酈道元字善長范陽涿鹿人也父範青州刺史自有傳<lb/>
道元初襲爵永寧侯例降為伯御史中尉李彪以道元<lb/>
<pb n="KR2d0006_WYG_195-42a"/>
執法清刻自太傅掾引為書侍御史彪為僕射李沖所<lb/>
奏道元以屬官坐免景明中為冀州鎮東府長史刺史<lb/>
于勁順皇后父也西討關中亦不至州道元行事三年<lb/>
為政嚴酷吏民畏之姦盜逃於他境後試守魯陽郡道<lb/>
元表立黌序崇勸學教詔曰魯陽本以蠻人不立大學<lb/>
今可聽之以成良守文翁之化道元在郡山蠻伏其威<lb/>
名不敢為宼延昌中為東荆州刺史威猛為政如在冀<lb/>
州蠻人詣闕訟其刻峻請前刺史宼祖禮及以遣戍兵<lb/>
<pb n="KR2d0006_WYG_195-42b"/>
七十人送道元還京二人並坐免官後為河南尹明帝<lb/>
以沃野懐朔薄骨律武川撫冥柔元懐荒禦夷諸鎮並<lb/>
改為州其郡縣戍名今凖古城邑詔道元持節兼黄門<lb/>
侍郎馳驛與大都督李崇籌宜等立裁減去留㑹諸鎮<lb/>
叛不果而還孝昌初梁遣將攻揚州刺史元法僧又於<lb/>
彭城反叛詔道元持節兼侍中攝行臺尚書節度諸軍<lb/>
依僕射李平故事梁軍至渦陽敗退道元追討多有斬<lb/>
獲後除御史中尉道元素有嚴猛之稱權豪始頗憚之<lb/>
<pb n="KR2d0006_WYG_195-43a"/>
而不能有所糾正聲望更損司州牧汝南王悅嬖近左<lb/>
右邱念常與卧起及選州官多由於念念常匿悅第時<lb/>
還其家道元密訪知收念付獄悅啓靈太后請全念身<lb/>
有敕赦之道元遂盡其命因以劾悅時雍州刺史蕭寳<lb/>
夤反狀稍露侍中城陽王徽素忌道元因諷朝廷遣為<lb/>
關右大使寳夤慮道元圖已遣其行臺郎中郭子帙圍<lb/>
道元於隂盤驛亭亭在岡上常食岡下之井既被圍穿<lb/>
井十餘丈不得水水盡力屈賊遂踰牆而入道元與其<lb/>
<pb n="KR2d0006_WYG_195-43b"/>
弟及二子同時被害道元瞋目叱賊厲聲而死寳夤猶<lb/>
遣斂其父子殯於長安城東事平喪還贈吏部尚書冀<lb/>
州刺史安定縣男道元好學歴覽竒書撰注水經四十<lb/>
卷夲志十三篇又為七聘及諸文皆行於世然兄弟不<lb/>
能篤睦又多嫌忌時論薄之子孝友襲<lb/>
谷楷昌黎人也曽祖渾侍中儀曺尚書自有傳楷有局<lb/>
幹稍遷至奉車都尉眇一目性甚嚴急前後奉使皆以<lb/>
酷暴為名時人號曰瞎虎累遷城門校尉卒<lb/>
<pb n="KR2d0006_WYG_195-44a"/>
　　北齊<lb/>
邸珍字安寳夲中山上曲陽人也魏太和中徙居武川<lb/>
鎮孝昌中六鎮兵起珍遂從杜洛周賊洛周為葛榮所<lb/>
吞珍入榮軍榮為爾朱榮所破珍與其餘黨俱徙并州<lb/>
從神武出山東神武起義信都拜珍長史上曲陽縣侯<lb/>
除殷州刺史珍求取無厭大為州人所疾苦徴兼尚書<lb/>
右僕射大行臺節度諸軍事撃梁州將成㬌儁等解東<lb/>
行圍回軍彭城珍御下殘酷士衆離心至於土人豪族<lb/>
<pb n="KR2d0006_WYG_195-44b"/>
遇之無禮遂為州人所害後贈定州刺史司徒公<lb/>
宋游道敦煌人也髙祖繇從沮渠牧犍歸魏賜爵清水<lb/>
公繇子巖襲爵改為西平侯巖子蔭中書議郎樂安王<lb/>
範從事中郎蔭子季預渤海太守游道季預之子也随<lb/>
父在郡父亡吏民贈遺一無所受事母以孝聞與叔父<lb/>
别居叔父為奴誣以構逆游道誘令返雪而殺之魏廣<lb/>
陽王深北伐請為鎧曺及為定州刺史又以為府佐廣<lb/>
陽為葛榮所殺元徽誣其降賊收錄妻子游道為訴得<lb/>
<pb n="KR2d0006_WYG_195-45a"/>
釋與廣陽子迎喪返葬中尉酈善長嘉其氣節引為殿<lb/>
中侍御史臺中語曰見惡能討宋游道孝莊即位除左<lb/>
兵中軍為尚書令臨淮王彧譴責游道乃執版長揖曰<lb/>
下官謝王瞋不謝王理即日詣闕上書曰徐州刺史元<lb/>
孚頻有表云偽梁廣發士卒圍彭城乞増羽林二千以<lb/>
孚宗室重臣告請應實所以量奏給武官千人孚今代<lb/>
下以路阻自防遂納在防羽林八百人辭云疆境無事<lb/>
乞將還家臣忝局司深知不可尚書令臨淮王彧即孚<lb/>
<pb n="KR2d0006_WYG_195-45b"/>
之兄子遣省事謝逺三日之中八度逼迫云宜依判許<lb/>
臣不敢附下罔上孤負聖明但孚身在任乞師相繼及<lb/>
其代下便請放還進退為身無憂國之意所請不合其<lb/>
罪宜下科彧乃召臣於尚書都堂云卿一小郎憂國之<lb/>
心豈厚於我醜罵溢口不顧朝章右僕射臣世隆吏部<lb/>
郎中臣薛琡已下百餘人並皆聞見臣實獻直言云忠<lb/>
臣奉國事在其心亦復何簡貴賤比自北海入洛王不<lb/>
能致身死難方清宫以迎簒賊鄭先䕶立義廣州王復<lb/>
<pb n="KR2d0006_WYG_195-46a"/>
建旗徃討趣惡如流伐善何速今得冠冕百僚乃欲為<lb/>
私害政為臣此言彧賜怒更甚臣既不佞干犯貴臣乞<lb/>
解郎中帝召見游道嘉勞之彧亦奏言臣忝冠百僚遂<lb/>
使一郎攘袂髙聲肆言頓挫乞解尚書令帝乃下敕聽<lb/>
解臺郎後除司州中從事時將還鄴㑹霖雨行旅擁於<lb/>
河橋游道於幕下朝夕宴歌行者曰何時節作此聲也<lb/>
固大癡游道應曰何時節而不作此聲也亦大癡後神<lb/>
武自太原來朝見之曰此人是宋游道邪嘗聞其名今<lb/>
<pb n="KR2d0006_WYG_195-46b"/>
日始見其面遷游道别駕後日神武之司州饗朝士舉<lb/>
觴屬游道曰飲髙歡手中酒者大丈夫卿之為人合飲<lb/>
此酒及還晉陽百官辭於紫陌神武執游道手曰甚知<lb/>
朝貴中有憎忌卿者卿但用心莫懐畏慮當使卿位與<lb/>
之相似於是唘以游道為中尉文襄執請乃以吏部郎<lb/>
中崔暹為御史中尉以游道為尚書左丞文襄謂暹游<lb/>
道曰卿一人處南臺一人處北省當使天下肅然游道<lb/>
入省劾太師咸陽王坦太保孫騰司徒髙隆之司空侯<lb/>
<pb n="KR2d0006_WYG_195-47a"/>
景錄尚書元弼尚書令司馬子如等官貸金銀催徴酬<lb/>
價雖非指事贓賄終是不避權豪又奏駮尚書違失數<lb/>
百條省中豪吏王儒之徒並鞭斥之始依故事於尚書<lb/>
省立問名以記出入早晚令僕以下皆側目魏安平王<lb/>
坐事亡章武二王及諸王妃太妃是其近親者皆被徴<lb/>
責都官郎中畢義雲主其事有奏而禁有不奏而輙禁<lb/>
者游道判下廷尉科罪髙隆之不同於是反誣游道厲<lb/>
色挫辱己遂枉拷群令史證成之與左僕射襄城王旭<lb/>
<pb n="KR2d0006_WYG_195-47b"/>
尚書鄭述祖等上言曰飾偽亂真國法所必去附下罔<lb/>
上王政所不容謹案尚書左丞宋游道名望本闕功績<lb/>
何紀屬永安之始朝士亡散乏人之際叨竊臺郎躁行<lb/>
謟言肆其姦詐罕識名義不顧典文人鄙其心衆畏其<lb/>
口出州入省歴忝清資而長惡不悛曽無忌諱毁譽由<lb/>
已憎惡任情比因安平王事遂肆其褊心因公報隙與<lb/>
郎中畢義雲遞相糾舉又左外兵郎中魏叔道牒云局<lb/>
内降人左澤等為京畿送省令取保放出大將軍在省<lb/>
<pb n="KR2d0006_WYG_195-48a"/>
日判聽游道發怒曰徃日官府成何物官府將此為例<lb/>
又云乗前㫖格成何物㫖格依事請問游道並皆承引<lb/>
案律對捍詔使無人臣之禮大不敬者死對捍使者尚<lb/>
得死坐况游道吐不臣之言犯慢上之罪口稱夷齊心<lb/>
懐盜跖欺公買法受納苞苴産随官厚財與位積雖贓<lb/>
汚未露而姦詐如是舉此一隅餘詐可騐今依禮據律<lb/>
處游道死罪是時朝士皆忿為游道不濟而文襄聞其<lb/>
與隆之相抗之言謂楊遵彦曰此真是鯁直大剛惡人<lb/>
<pb n="KR2d0006_WYG_195-48b"/>
遵彦曰譬之畜狗本取其吠今以數吠殺之恐將來無<lb/>
復吠狗詔付廷尉游道坐除名文襄使元景康謂之曰<lb/>
卿且逐我向并州他經略不忍殺卿游道從至晉陽以<lb/>
為大行臺吏部又以為太原公開府諮議及平陽公為<lb/>
中尉游道以諮議領書侍御史尋以本官兼司徒左長<lb/>
史及文襄疑黄門郎温子昇知元瑾之謀繋諸獄而餓<lb/>
之食弊襦而死棄屍路隅游道收而葬之文襄謂曰吾<lb/>
近書與京師諸貴論及朝士云卿僻於朋黨將為一病<lb/>
<pb n="KR2d0006_WYG_195-49a"/>
今卿真是重舊節義人此懐不可奪子昇吾本不殺之<lb/>
卿葬之何以憚天下人代卿怖者是不知吾心也尋除<lb/>
御史中尉東萊王道習參御史選限外投狀道習常與<lb/>
游道有舊使令史受之文襄怒收游道辯而判之曰游<lb/>
道禀性獷悍是非肆己吹毛洗垢創疵人物徃與郎中<lb/>
蘭景雲忿競列事十條及加推窮便是虚妄方共道習<lb/>
阿黨雜穢陵侮朝典法官而犯特是難原宜付省下科<lb/>
罪游道被禁獄掾欲為之脫枷游道不肯曰此令公命<lb/>
<pb n="KR2d0006_WYG_195-49b"/>
所着不可輙脫文襄聞而捨之游道抗直不改天保元<lb/>
年以游道兼太府卿乃於少府覆檢主司盜贓得鉅萬<lb/>
計姦吏反誣奏之下獄尋得出不歸家徑之府理事未<lb/>
㡬卒遺令薄葬不立碑表不求贈諡已而贈𤓰州刺史<lb/>
武平中以子士素久典機密重贈三司諡曰貞惠游道<lb/>
剛直疾惡如讎見人犯罪欲皆致之極法糾彈見事又<lb/>
好察陰私問獄察情捶撻嚴酷兖州刺史李子貞在州<lb/>
貪暴游道按之文襄以子貞豫建義勲意將含忍游道<lb/>
<pb n="KR2d0006_WYG_195-50a"/>
疑陳元康為其内助密啓云子貞與元康交游恐其别<lb/>
有請屬文襄怒於尚書都堂集百僚撲殺子貞又兖州<lb/>
人為游道生立祠堂像題曰忠清君游道又别劾吉寧<lb/>
等五人同死有欣悅色朝士甚鄙之然重交游存然諾<lb/>
之分歴官嚴整而時有納賄必分及親故之艱匱者其<lb/>
男女孤弱為嫁娶之臨喪必哀躬親營視為司州綱紀<lb/>
與牧樂昌西河二王乖忤及二王薨每事經恤之與頓<lb/>
邱李奨一面便定死交奨曰我年位已髙㑹用弟為佐<lb/>
<pb n="KR2d0006_WYG_195-50b"/>
史令弟北面於我足矣游道曰不能既而奨為河南尹<lb/>
辟游道為中正使者相屬以衣帢待之握手歡謔元顥<lb/>
入洛奬受其命出使徐州都督元孚與城人趙紹共殺<lb/>
之游道為奬訟寃得雪又表為請贈回已考一汎階以<lb/>
益之又與劉廞結交託廞弟粹於徐州殺趙紹後劉廞<lb/>
伏法於洛陽粹以徐州叛官軍討平之梟粹首於鄴市<lb/>
孫騰使客告市司得五百疋後聽收游道時為司州中<lb/>
從事令家人作劉粹所親於州陳訴依律判許而奏之<lb/>
<pb n="KR2d0006_WYG_195-51a"/>
敕至市司猶不許游道杖市司勒使速付騰聞大怒游<lb/>
道立理以抗之既收粹屍厚加贈遺李奬二子構訓居<lb/>
貧游道後令其求三富人死事判免之凡得錢百五十<lb/>
萬盡以入構訓其使氣黨俠如此時人語曰游道獼猴<lb/>
面陸操科斗形意識不關見切謂醜者必無情構嘗因<lb/>
游道㑹客因戲之曰賢從在内外大好人宜自迎接為<lb/>
通名稱族弟游山游道出見之乃獼猴而衣㡌也將與<lb/>
構絶構謝之豁然如舊游道死後構為定州長史游道<lb/>
<pb n="KR2d0006_WYG_195-51b"/>
第三子士遜為博陵王墨曺管記與典籖共誣奏構構<lb/>
於禁所祭游道而訴焉士遜晝臥如夢者見游道怒己<lb/>
曰我與構恩義汝豈不知何共小人謀陷清直之士士<lb/>
遜驚跪曰不敢不敢旬日而卒游道每戒其子士素士<lb/>
約士慎等曰吾執法太剛數遭屯蹇性自如此子孫不<lb/>
足以師之諸子奉父言柔和謙遜士素沈密少言有才<lb/>
識稍遷中書舎人趙彦深引入内省參典機密歴中書<lb/>
黄門侍郎遷儀同三司散騎常侍恒領黄門侍郎自處<lb/>
<pb n="KR2d0006_WYG_195-52a"/>
機要近二十年周慎温恭甚為彦深所重初祖珽知朝<lb/>
政出彦深為刺史珽奏以士素為東郡太守中書侍郎<lb/>
李徳林白珽留之由是還除黄門侍郎共典機密士約<lb/>
亦為善士官尚書左丞<lb/>
盧斐字子章范陽涿人也父同魏殿中尚書自有傳斐<lb/>
性殘忍以彊斷知名文襄引為大將軍府刑獄參軍謂<lb/>
云狂簡斐然成章非嘉名字也天保中稍遷尚書左丞<lb/>
别典京畿詔獄斐酷濫非人情所為無問事之大小拷<lb/>
<pb n="KR2d0006_WYG_195-52b"/>
掠過度於大棒車輻下死者非一或嚴冬至寒置囚於<lb/>
冰雪之上或盛夏酷熱暴之日下枉陷人致死者前後<lb/>
百數又伺察官人罪失動即奏聞朝士見之莫不重跡<lb/>
屏氣皆目之為盧校事斐揚揚得志言必自矜後以謗<lb/>
史事與李庶俱被鞭杖死獄中<lb/>
畢義雲小字陁兒東平須昌人也曽祖衆敬魏兖州刺<lb/>
史自有傳父祖暉豳州刺史義雲少麤俠家在兖州北<lb/>
境常劫掠行旅州里患之晚方折節從宦累遷尚書都<lb/>
<pb n="KR2d0006_WYG_195-53a"/>
官郎中性嚴酷事多幹了文襄作相以為稱職令普勾<lb/>
偽官專以車輻考掠所獲甚多然大起怨謗曽為司州<lb/>
吏所訟云其有所减截并改換文書文襄以其推偽衆<lb/>
人怨望並無所問乃拘吏數而斬之因此銳情訊鞫威<lb/>
名日盛文宣受禪除書侍御史彈射不避勲親累遷御<lb/>
史中丞繩劾更切然豪横不平頻被怨訟前為汲郡太<lb/>
守翟嵩啓列義雲從父兄僧明負官債先任京畿長史<lb/>
不受其屬立限切徴由此挾嫌數遣御史過郡訪察欲<lb/>
<pb n="KR2d0006_WYG_195-53b"/>
相推繩又坐私藏工匠家有十餘機織錦并造金銀噐<lb/>
物乃被禁止尋見釋以為司徒左長史尚書左丞司馬<lb/>
子瑞奏彈義雲稱天保元年四月竇氏皇姨祖載日内<lb/>
外百官赴第弔省義雲唯遣御史投名身遂不赴又義<lb/>
雲啓云喪婦孤貧後娶李世安女為妻世安身雖父服<lb/>
未終其女為祖已就平吉特乞闇迎不敢備禮及義雲<lb/>
成婚之夕衆禮備設尅日拜閤鳴騶清路盛列羽儀兼<lb/>
差臺吏二十人責其鮮服侍從車後直是茍求成昏誣<lb/>
<pb n="KR2d0006_WYG_195-54a"/>
罔干上義雲資産宅宇足稱豪室忽稱孤貧亦為矯詐<lb/>
又駕幸晉陽都坐判拜起居表四品以下五品以上令<lb/>
預前一日赴南都署表三品以上臨日署訖義雲乃乖<lb/>
例署表之日索表就家先署臨日遂稱私忌不來於是<lb/>
詔付廷尉科罪尋敇免推子瑞又奏彈義雲事十餘條<lb/>
多煩碎罪止罰金不至除免子瑞從兄消難為北豫州<lb/>
刺史義雲遣御史張子階詣州採風聞先禁其典籖家<lb/>
客等消難危懼遂叛入周時論歸罪義雲云其規報子<lb/>
<pb n="KR2d0006_WYG_195-54b"/>
瑞事亦上聞爾前讌賞義雲常預從此後集見稍疎聲<lb/>
望大損乾明初子瑞遷御史中丞鄭子黙正被任用義<lb/>
雲之姑即子黙祖母遂除度支尚書攝左丞子黙誅後<lb/>
左丞便解孝昭赴晉陽髙元海留鄴義雲深相依附知<lb/>
其信向釋氏常隨之聼講為此欵密無所不至及孝昭<lb/>
大漸顧命武成髙歸彦至都武成猶致疑惑元海遣犢<lb/>
車迎義雲入北宫參審遂與元海等勸進仍從幸晉陽<lb/>
參預朝政尋除兖州刺史給後部鼓吹即本州也軒昻<lb/>
<pb n="KR2d0006_WYG_195-55a"/>
自得意望銓衡之舉見諸人自陳逆許引接又言離别<lb/>
暫時非乆在州先有鐃吹至於按部行游兩部並用猶<lb/>
作書與元海論叙時事元海入内不覺遺落給事中李<lb/>
孝貞得而奏之為此元海漸踈孝貞因事兼中書舎人<lb/>
又髙歸彦起逆義雲入州私集人馬并聚甲仗將以自<lb/>
防實無他意為人密啓及歸彦被擒又列其朋黨専擅<lb/>
為此追還武成猶録其往誠竟不加罪除兼七兵尚書<lb/>
義雲性豪縱頗以施惠為心累世本州刺史家富於財<lb/>
<pb n="KR2d0006_WYG_195-55b"/>
士之匱乏者多有拯濟及貴恣情驕侈營造第宅宏壯<lb/>
未幾而成閨門穢雜聲徧朝野為郎時與左丞宋游道<lb/>
因公事忿競游道廷辱之云雄狐之詩千載為汝義雲<lb/>
一無所答然暴酷殘忍非人理所及為家尤甚子姓僕<lb/>
𨽻恒瘡痍徧體有孽子善昭性至凶頑與義雲侍婢姦<lb/>
通搒掠無數為其著籠頭繋之庭樹十餘日乃釋之夜<lb/>
中義雲被賊害即善昭所佩刀也遺之於義雲庭中善<lb/>
昭聞難奔哭家人得佩刀善昭怖便走出投平恩墅舎<lb/>
<pb n="KR2d0006_WYG_195-56a"/>
旦日武成令舎人是蘭子暢就宅推之爾前義雲新納<lb/>
少室范陽盧氏有色貌子暢疑盧姦人所為將加拷掠<lb/>
盧具列善昭云爾乃收捕繋臨漳獄將斬之邢邵上言<lb/>
此乃大逆義雲又是朝貴不可發乃斬之於獄棄屍漳<lb/>
水<lb/>
　　隋<lb/>
庫狄士文善無人也祖干齊太宰自有傳父伏敬泗州<lb/>
刺史士文性孤直雖鄰里至親莫與通狎少讀書傳在<lb/>
<pb n="KR2d0006_WYG_195-56b"/>
齊襲封章武郡王官至領軍將軍周武帝平齊山東衣<lb/>
冠多來迎周師惟士文閉門自守帝竒之授開府儀同<lb/>
三司隨州刺史髙祖受禪加上開府封湖陂縣子尋拜<lb/>
貝州刺史性清苦不受公料家無餘財其子嘗噉官厨<lb/>
餅士文枷之於獄累日杖之二百步送還京僮𨽻無敢<lb/>
出門所置鹽菜必於外境凡有出入皆封署其門親舊<lb/>
絶迹慶弔不通法令嚴肅吏民股慄道不拾遺有細過<lb/>
必深文陷害嘗入朝遇上置酒髙㑹賜公卿入左藏任<lb/>
<pb n="KR2d0006_WYG_195-57a"/>
取多少人皆極重士文獨口衘絹一疋兩手各持一匹<lb/>
上問其故士文曰臣口手俱滿餘無所須上異之别加<lb/>
賞賜物勞而遣之士文至州發摘奸隐長吏尺布斗粟<lb/>
之贓無所寛貸得千餘人而奏之上悉配防嶺南親戚<lb/>
相送哭泣之聲遍於州境至嶺南遇瘴癘死者十八九<lb/>
於是父母妻子惟哭士文士文聞之令人捕搦捶楚盈<lb/>
前而哭者彌甚有京兆韋焜為貝州司馬河東趙達為<lb/>
清河令二人並苛刻惟長史有惠政時人為之語曰刺<lb/>
<pb n="KR2d0006_WYG_195-57b"/>
史羅刹政司馬蝮蛇瞋長史含笑判清河生喫人上聞<lb/>
之歎曰士文之暴過於猛虎竟坐免未幾以為雍州長<lb/>
史士文謂人曰我向法深不能窺候貴要無乃必死此<lb/>
官矣及下車執法嚴正不避貴戚賓客莫敢至門人多<lb/>
怨望士文從父妹為齊氏嬪有色齊滅之後賜薛國公<lb/>
長孫覽為妾覽妻鄭氏性妬譖之於文獻后后令覽離<lb/>
絶士文恥之不與相見後應州刺史唐君明居毋憂聘<lb/>
以為妻由是士文君明並為御史所劾士文性剛在獄<lb/>
<pb n="KR2d0006_WYG_195-58a"/>
數日憤恚而死家無餘財有子三人朝夕不繼親友無<lb/>
贍之者<lb/>
田式字顯標馮翊下邽人也祖安興父長樂仕魏俱為<lb/>
本郡太守式性剛果多武藝拳勇絶人仕周位渭南太<lb/>
守政尚嚴猛吏民重足而立無敢違法遷本郡太守親<lb/>
故屏跡託請不行周武帝聞而嘉之進位儀同三司賜<lb/>
爵信都縣公擢拜延州刺史從平齊以功授開府徙為<lb/>
建州刺史改封梁泉縣公後從韋孝寛討尉遲迴以功<lb/>
<pb n="KR2d0006_WYG_195-58b"/>
拜大將軍進爵武山郡公髙祖受禪拜襄州總管専以<lb/>
立威為務每視事于外必盛氣以待其下官屬股慄無<lb/>
敢仰視有犯禁者雖至親昵無所容貸其女壻京兆杜<lb/>
寜自長安省之式誡寜無出外寜乆之不得還竊上北<lb/>
樓以暢羈思式知之笞寜五十其所愛奴嘗詣式白事<lb/>
有蟲上其衣衿揮袖拂去之式以為慢已立棒殺之或<lb/>
寮吏奸贓部内劫盜者無問輕重悉禁地穽中寢處糞<lb/>
穢令其苦毒自非身死終不得出每赦書到州式未暇<lb/>
<pb n="KR2d0006_WYG_195-59a"/>
省讀先召獄卒殺重囚然後宣示百姓其刻暴如此由<lb/>
是為上所譴除名式慙恚不食妻子至其所輙怒唯侍<lb/>
僮二人給使左右從家中索椒欲自殺家人不與隂遣<lb/>
侍僮詣市買毒藥妻子又奪棄之式恚臥其子信時為<lb/>
儀同至式前流涕曰大人既是朝廷重臣又無大過比<lb/>
見公卿放辱者多矣旋復升用大人何能乆廢乎乃至<lb/>
於此式歘起抽刀斫信信避之刃中於門上知之以式<lb/>
為罪已之深復其官爵尋拜廣州總管卒官<lb/>
<pb n="KR2d0006_WYG_195-59b"/>
燕榮字貴公華隂𢎞農人也父侃周大將軍榮性剛嚴<lb/>
有武藝仕周為内侍上士從武帝伐齊以功授開府儀<lb/>
同三司封髙邑縣公髙祖受禪進位大將軍進封落叢<lb/>
郡公拜晉州刺史尋從河間王𢎞擊突厥以功拜上柱<lb/>
國遷青州總管在州選絶有力者為伍伯吏人有過者<lb/>
必加詰問輙楚撻之創多見骨姦盜屏跡境内肅然他<lb/>
州縣人經其界者畏若冦讐不敢休息後因入朝覲特<lb/>
加恩遇榮以母老請每歳入朝上許之伐陳之役以為<lb/>
<pb n="KR2d0006_WYG_195-60a"/>
行軍總管率水軍自東萊傍海入太湖取呉郡既破丹<lb/>
陽呉人共立蕭瓛為主阻兵於晉陵為宇文述所敗退<lb/>
保包山榮乃率精甲五千躡之瓛敗走為榮所執晉陵<lb/>
會稽悉平以功檢校楊州總管尋徵為武候將軍突厥<lb/>
寇邊以為幽州總管榮性嚴酷有威容長吏見者莫不<lb/>
惶懼自失范陽盧氏世為著姓榮皆署為吏卒以屈辱<lb/>
之鞭笞在左右動至千數流血盈前飲噉自若嘗按部<lb/>
道次見叢荆堪為笞箠命取之輙以試人人或自陳無<lb/>
<pb n="KR2d0006_WYG_195-60b"/>
咎榮曰後有罪當免及後犯細過將撾之人曰前日被<lb/>
杖許有罪宥之榮曰無過尚爾況有過乎搒捶如舊榮<lb/>
每廵省管内問人吏妻有美色者輙舎其室而淫之貪<lb/>
暴放縱日甚時元𢎞嗣除幽州刺史懼辱固辭上知之<lb/>
敕榮曰𢎞嗣杖十已上罪皆奏聞榮忿曰豎子何敢弄<lb/>
我及遣𢎞嗣監納倉粟颺得一糠一粃輙罰之每笞不<lb/>
滿十然一日中或至三數如是歴年怨隙日構榮遂收<lb/>
付獄禁絶其糧𢎞嗣饑抽衣絮雜水咽之其妻詣闕稱<lb/>
<pb n="KR2d0006_WYG_195-61a"/>
寃上遣考功侍郎劉士龍馳驛鞫問士龍奏榮毒虐又<lb/>
贓穢狼藉遂徵還京賜死先是榮家寢室無故有蛆數<lb/>
斛從地墳出未幾榮死於所出之處有子詢<lb/>
趙仲卿河南洛陽人也父剛周利州總管周史有傳仲<lb/>
卿性麤暴有膂力周齊王憲甚禮之以軍功位上儀同<lb/>
為畿伯中大夫後以平王謙功進位大將軍封長垣縣<lb/>
公髙祖受禪進河北郡公尋拜石州刺史法令嚴猛纎<lb/>
介之失無所寛捨鞭笞輙至二百吏民戰慄無所違犯<lb/>
<pb n="KR2d0006_WYG_195-61b"/>
盜賊屏息皆稱其能遷朔州總管時塞北盛興屯田仲<lb/>
卿總統之㣲有不理者仲卿輙召主掌撻其胸背或解<lb/>
衣倒曵於荆棘中時人謂之於莵然事多克濟由是收<lb/>
穫歳廣邊戍無餽運之憂會突厥啓民可汗求婚上許<lb/>
之仲卿因是間其骨肉遂相攻撃十七年啓民窘迫與<lb/>
隋使長孫晟投通漢鎮仲卿率騎千餘援之達頭不敢<lb/>
逼潛遣人誘致啟民所部至者二萬餘家其年從髙熲<lb/>
指白道以撃達頭仲卿為前鋒至族蠡山與虜遇交戰<lb/>
<pb n="KR2d0006_WYG_195-62a"/>
七日大破之追奔至乞伏泊復啓民突厥悉衆而至仲<lb/>
卿為方陣四面拒戰經五日會髙熲大兵至合擊之虜<lb/>
乃敗走追度白道踰秦山七百餘里時突厥降者萬餘<lb/>
家上令仲卿處之恒安以功進上柱國朝廷慮達頭掩<lb/>
襲啓民令仲卿屯兵二萬人以備之代州總管韓洪永<lb/>
康公李藥王蔚州刺史劉隆等將歩騎一萬鎮恒安達<lb/>
頭來冦韓洪軍大敗仲卿自樂寜鎮邀撃斬千餘級明<lb/>
年督役築金河定襄二城以居啓民時有上表言仲卿<lb/>
<pb n="KR2d0006_WYG_195-62b"/>
酷暴上命御史王偉按之並實惜其功不罪因勞之曰<lb/>
知公清正為下所惡賜物五百叚仲卿益恣由是免官<lb/>
仁壽初檢校司農卿蜀王秀之得罪奉詔往益州按之<lb/>
秀賓客經過處仲卿必深文致法州縣長吏坐者大半<lb/>
上以為能賞奴婢五十口黄金二百兩米粟五千石奇<lb/>
寳雜物稱是煬帝嗣位判兵部工部二尚書事卒官謚<lb/>
曰肅子世𢎞嗣<lb/>
崔𢎞度字摩訶衍博陵安平人也祖楷魏司空父說周<lb/>
<pb n="KR2d0006_WYG_195-63a"/>
大将軍安平縣公𢎞度膂力絶人儀貌魁岸鬚面甚偉<lb/>
性嚴酷年十七周大冢宰宇文䕶引為親信累轉大都<lb/>
督時䕶子中山公訓為蒲州刺史令𢎞度從焉常與訓<lb/>
登樓至上層去地四五丈俯臨之訓曰可畏也𢎞度曰<lb/>
此何足畏歘然擲下至地無損傷訓大竒之後以戰功<lb/>
授儀同從武帝平齊進位上開府鄴縣公賜物三千叚<lb/>
粟三千石奴婢百口雜畜千計尋從汝南公宇文神舉<lb/>
破盧昌期于范陽復從鄖國公韋孝寛經畧淮南𢎞度<lb/>
<pb n="KR2d0006_WYG_195-63b"/>
進攻夀陽降陳守将吴文立以前後勲進位上大将軍<lb/>
襲父爵安平縣公及尉遲迥作亂以𢎞度為行臺總管<lb/>
從韋孝寛討之𢎞度募長安驍雄數百人為别隊所當<lb/>
無不披靡𢎞度妹先適迥子為妻及破鄴城迥窘廹升<lb/>
樓𢎞度直上龍尾追之迥彎弓将射𢎞度𢎞度脫兠鍪<lb/>
謂迥曰相識不今日各圖國事不得顧私事以親戚之<lb/>
情謹遏亂兵不使侵辱幸早為身計何所待也迥擲弓<lb/>
于地罵大丞相極口而自殺𢎞度顧其弟𢎞昇曰汝可<lb/>
<pb n="KR2d0006_WYG_195-64a"/>
取迥頭𢎞昇遂斬之進位上柱國時行軍總管例封國<lb/>
公以𢎞度不時殺迥致縱惡言由是降爵一等為武鄉<lb/>
郡公開皇初以行軍總管拒突厥於原州還拜華州刺<lb/>
史納妺為秦孝王妃尋遷襄州總管𢎞度素貴御下嚴<lb/>
急所在令行禁止盗賊屛跡梁主蕭琮来朝被止以𢎞<lb/>
度為江陵總管鎮荆州陳人惮之不敢窺境以行軍總<lb/>
管從秦孝王平陳賜物五千叚髙智慧等作亂復以行<lb/>
軍總管𨽻楊素出討𢎞度與素品同而年長于素素每<lb/>
<pb n="KR2d0006_WYG_195-64b"/>
屈下之一旦𨽻素意甚不平素亦優容之及還以行軍<lb/>
總管檢校原州事以備胡無虜而退上甚禮之復以其<lb/>
弟𢎞昇女為河南王妃仁夀中檢校太府卿自以一門<lb/>
二妃無所降下每誡其寮吏曰人當誠慤毋得欺誑皆<lb/>
曰諾後嘗食鼈侍者八九人𢎞度一一問之曰鼈羙乎<lb/>
人懼之皆云鼈羙𢎞度大罵曰傭奴何敢誑我汝初未<lb/>
食鼈安知其羙俱杖之八十官属百工見之者莫不流<lb/>
汗無敢欺隐時有屈突盖者為武候車騎亦嚴刻長安<lb/>
<pb n="KR2d0006_WYG_195-65a"/>
為之語曰寕飲三斗醋不見崔𢎞度寕炙三年艾不逢<lb/>
屈突盖然𢎞度理家如官子孫班白動行捶楚閨門整<lb/>
肅為當世所稱未㡬秦王妃以罪誅河南王妃復被廢<lb/>
𢎞度憂恚謝病于家諸弟乃與之别居彌不得志煬帝<lb/>
即位河南王為太子帝将復立崔妃遣中使就第宣旨<lb/>
使者詣𢎞昇家𢎞度不之知使者反帝曰𢎞度有何言<lb/>
使者曰𢎞度稱疾不起帝黙然其事竟寝𢎞度憂憤未<lb/>
㡬卒𢎞昇字上客在周為右侍上士從平尉遲迥以功<lb/>
<pb n="KR2d0006_WYG_195-65b"/>
拜上儀同尋加開府封黄䑓縣侯髙祖受禅進爵為公<lb/>
授驃騎将軍歴慈鄭二州刺史襄州總管以戚属故待<lb/>
遇隆重及河南王妃罪廢𢎞昇亦免官煬帝即位歴冀<lb/>
州刺史信都太守位金紫光禄大夫轉涿郡太守遼東<lb/>
之役檢校左武衞大将軍事詣平壤與宇文述等同敗<lb/>
奔還發病卒<lb/>
元𢎞嗣河南雒陽人也祖剛魏漁陽王父經周漁陽郡<lb/>
公𢎞嗣少襲爵年十八為左親衞開皇九年從晉王平<lb/>
<pb n="KR2d0006_WYG_195-66a"/>
陳以功授上儀同後除觀州長史以嚴峻任事吏民怨<lb/>
之轉幽州長史于時燕榮為總管以酷虐聞榮毎肆虐<lb/>
於𢎞嗣嘗笞辱之𢎞嗣心不伏遂被禁語在榮傳及榮<lb/>
誅𢎞嗣為政酷又甚之每推鞫囚徒多以酢灌鼻或椓<lb/>
弋其下竅無敢隐情奸偽屏息仁夀末授木工監修營<lb/>
東都大業初煬帝潛有取遼東之意遣𢎞嗣徃東莱海<lb/>
口監造船諸州役丁苦其箠楚官人督役晝夜立于水<lb/>
中畧不敢息自腰以下無不生蛆死者十三四尋遷黄<lb/>
<pb n="KR2d0006_WYG_195-66b"/>
門侍郎轉殿中少監遼東之役進位金紫光禄大夫明<lb/>
年帝復征遼東㑹奴賊冦隴右詔𢎞嗣撃之及楊元感<lb/>
作亂逼東都𢎞嗣屯兵安定或告之謀應元感者代王<lb/>
侑遣使執詣行在所以無反状得釋帝疑之除名徙日<lb/>
南道死時年四十九有子仁觀<lb/>
王文同京兆頴陽人也性明辯有幹用開皇中以軍功<lb/>
拜儀同尋授桂州司馬煬帝嗣位徵為光禄少卿以忤<lb/>
旨出為恒山郡賛務有一人豪猾毎持長吏長短前後<lb/>
<pb n="KR2d0006_WYG_195-67a"/>
守令咸憚之文同下車聞其名而數之因剡木為大橛<lb/>
埋之於庭出尺餘四靣各埋小橛令其人踣心於橛上<lb/>
縳四肢於小橛以棒打其背應時潰爛郡中大駭吏民<lb/>
懾氣及帝征遼東令文同廵察河北諸郡文同見沙門<lb/>
齋戒菜食者以為妖妄皆收繋獄北至河間召諸郡官<lb/>
人小有遲違者輙皆覆靣于地而箠殺之求沙門相聚<lb/>
講論及長老共為佛㑹者數百人文同以為結聚惑衆<lb/>
盡斬之又悉祼僧尼驗有淫状非童男女數千人復将<lb/>
<pb n="KR2d0006_WYG_195-67b"/>
殺之郡中士女號哭于路諸郡驚駭各奏其事上聞之<lb/>
大怒遣使者逹奚善意馳鎖之斬于河間以謝百姓讐<lb/>
人剖其棺臠其肉而噉之斯須咸盡<lb/>
　<lb/>
　<lb/>
　<lb/>
　<lb/>
　通志卷一百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十四</head> <lb/>
    <p>
<pb n="KR2d0006_WYG_198-1a"/>
欽定四庫全書<lb/>
　通志卷一百七十四<lb/>
　　宋　右　廸　功　郎　鄭　樵　漁　仲　撰<lb/>
　儒林傳第三<lb/>
　後魏<lb/>
　　梁越　盧醜　張偉　梁祚　平恒　陳竒　劉<lb/>
　　獻之　張吾貴　劉蘭　孫恵蔚　徐遵眀　董<lb/>
　　徴　李業興<hi>子崇祖</hi>
<pb n="KR2d0006_WYG_198-1b"/>
　北齊<lb/>
　　李鉉　孫靈暉<hi>馬子結  石曜</hi>馮偉　張買奴　劉軌思<lb/>
　　　鮑季詳<hi>從弟長暄</hi>邢峙　劉晝　馬敬徳<hi>子元熙</hi>張景<lb/>
　　仁　權㑹　張思伯<hi>張奉禮</hi>張彫虎<lb/>
　後周<lb/>
　　沈重　樊深　熊安生<hi>宗道暉</hi>樂遜<hi>黎景熙深冀儁  趙文</hi>
　隋<lb/>
　　辛彦之　何妥<hi>蕭該包愷</hi>房暉逺　馬光　劉焯　劉<lb/>
<pb n="KR2d0006_WYG_198-2a"/>
　　炫<hi>褚暉張沖</hi>　<hi>顧彪籍魯世達王孝</hi>
　　後魏<lb/>
李延夀曰儒者其為教也大矣其利物也博矣以篤父<lb/>
子以正君臣開政化之本源鑿生靈之耳目百王損益<lb/>
一以貫之雖世或汚隆而斯文不墜自永嘉之後宇内<lb/>
分崩禮樂文章埽地將盡魏道武初定中原雖日不暇<lb/>
給始建都邑便以經術為先立太學置五經博士生員<lb/>
千有餘人天興二年春増國子太學生員至三千人豈<lb/>
<pb n="KR2d0006_WYG_198-2b"/>
不以天下可馬上取之不可以馬上治之聖達經猷盖<lb/>
為逺矣四年春命樂師入學習舞釋菜於先師眀元時<lb/>
改國子為中書學立教授博士太武始光三年春起太<lb/>
學於城東後徴盧元髙允等而令州郡各舉才學於是<lb/>
人多砥尚儒術轉興獻文天安初詔立郡學郡置博士<lb/>
二人助教二人學生六十人後詔大郡立博士二人助<lb/>
教四人學生一百人次郡立博士二人助教二人學生<lb/>
八十人中郡立博士一人助教二人學生六十人下郡<lb/>
<pb n="KR2d0006_WYG_198-3a"/>
立博士一人助教一人學生四十人太和中改中書學<lb/>
為國子學建眀堂辟雍尊三老五更又開皇子之學及<lb/>
遷都洛邑詔立國子太學四門小學孝武欽眀稽古篤<lb/>
好墳籍坐輿據鞍不忘講道劉芳李彪諸人以經書進<lb/>
崔光邢巒之徒以文史達其餘渉獵典章閑集詞翰莫<lb/>
不縻以好爵動貽賞眷於是斯文鬱然比隆周漢宣武<lb/>
時復詔營國學樹小學於四門大選儒生以為小學博<lb/>
士員四十人雖黌宇未立而經術彌顯時天下承平學<lb/>
<pb n="KR2d0006_WYG_198-3b"/>
業大盛故燕齊趙魏之間横經著錄不可勝數大者千<lb/>
餘人小者猶數百州舉茂異郡貢孝㢘對揚王庭每年<lb/>
逾衆神龜中將立國學詔以三品以上及五品清官之<lb/>
子以充生選未及簡置仍復停寢正光三年乃釋奠於<lb/>
國學命祭酒崔光講孝經始置國子生三十六人暨孝<lb/>
昌之後海内淆亂校學無㡬齊神武生於邊朔長於戎<lb/>
馬杖義建旗埽清區縣因魏氏喪亂屬爾朱殘酷文章<lb/>
咸盪禮樂同奔絃歌之音且絶爼豆之容將盡永熙中<lb/>
<pb n="KR2d0006_WYG_198-4a"/>
孝武復釋奠於國學又於顯陽殿詔祭酒劉廞講孝經<lb/>
黄門李郁説禮記中書舍人盧景宣講大戴禮夏小正<lb/>
萹復置生七十二人及永熙西遷天平北徙雖庠序之<lb/>
制有所未遑而儒雅之道遽形心慮時初遷都於鄴國<lb/>
子置生三十六人至興和武定之間儒業復盛矣始天<lb/>
平中范陽盧景裕同從兄仲禮於本郡起逆齊神武免<lb/>
其罪置之賓館以經教授太原公以下及景裕卒又以<lb/>
趙郡李同軌繼之二賢並大䝉恩遇待以殊禮同軌云<lb/>
<pb n="KR2d0006_WYG_198-4b"/>
亡復徴中山張彫虎渤海李鉉刁柔中山石曜等遞為<lb/>
諸子師友及天保大寧武平之朝亦引進名儒授皇太<lb/>
子諸王經術然爰自始基暨於季世唯濟南之在儲宫<lb/>
性識聰敏頗自砥礪以成其美自餘多驕恣傲很動違<lb/>
禮度日就月將無聞焉爾鏤氷雕朽迄用無成盖有由<lb/>
也夫帝王子孫習性驕逸况義方之情不篤邪僻之路<lb/>
競開自非徳自生知體包上智而内縱聲色之娛外多<lb/>
犬馬之好安能入則篤行出則友賢者也徒有師傅之<lb/>
<pb n="KR2d0006_WYG_198-5a"/>
資終無琢磨之實貴游之輩飾以眀經可謂稽山竹箭<lb/>
加之括羽俯拾青紫斷可知焉而齊氏司存或失其守<lb/>
師保疑丞皆賞勲舊國學博士徒有虚名唯國子一學<lb/>
生徒數十人耳胄子以通經進士者惟博陵崔子發廣<lb/>
平宋游卿而已自外莫見其人幸朝章寛簡政網踈闊<lb/>
游手浮惰十室而九故横經受業之侣徧於鄉邑負笈<lb/>
從宦之徒不逺千里入閭里之内乞食為資憇桑梓之<lb/>
隂動於十數燕趙之俗此衆尤甚焉齊制諸郡並立學<lb/>
<pb n="KR2d0006_WYG_198-5b"/>
置博士助教授經學生俱差逼充員士流及豪富之家<lb/>
皆不從調備員既非所好墳籍固不闗懐又多被州郡<lb/>
官人驅使縱有游惰亦不檢察皆由上非所好之所致<lb/>
也諸郡俱得察孝㢘其博士助教及游學之徒通經者<lb/>
推擇充舉射䇿十條通八以上聽九品出身其尤異者<lb/>
亦䝉抽擢周文受命雅重經典于時西都板蕩戎馬生<lb/>
郊先王之舊章往聖之遺訓埽地盡矣於是求闕文於<lb/>
三古得至理於千載黜魏晉之制度循姬旦之茂典盧<lb/>
<pb n="KR2d0006_WYG_198-6a"/>
景宣學通羣藝修五禮之缺長孫紹逺才稱洽聞正六<lb/>
樂之壊由是朝章漸備學者向風眀皇纂歴敦尚書藝<lb/>
内有崇文之觀外重成均之職握素懐鉛重席解頤之<lb/>
士間出於朝廷員冠方領執經負笈之生著録於京邑<lb/>
濟濟焉足以踰於向時矣洎保定三年帝乃下詔尊太<lb/>
保燕公為三老帝於是服袞冕乗碧輅陳文物備禮容<lb/>
清蹕而臨太學袒割以食之奉觴以酳之斯固一世之<lb/>
盛事也其後命輶軒而致玉帛徴沈重於南荆及定山<lb/>
<pb n="KR2d0006_WYG_198-6b"/>
東降至尊而勞萬乗待熊生以殊禮是以天下慕嚮文<lb/>
教逺覃衣儒者之服挟先生之道開黌舍延學徒者比<lb/>
肩勵從師之志守専門之業辭親戚甘勤苦者成市雖<lb/>
通儒盛業不逮魏晉之臣而風移俗變抑亦近代之美<lb/>
也自正朔不一將三百年師訓紛綸無所取正隋文膺<lb/>
期纂歴平一寰宇頓天網以掩之賁旌帛以禮之設好<lb/>
爵以縻之於是四海九州彊學待問之士靡不畢集焉<lb/>
天子乃整萬乗率百僚遵問道之儀觀釋奠之禮博士<lb/>
<pb n="KR2d0006_WYG_198-7a"/>
罄縣河之辯侍中竭㳫席之奥考正亡逸研覈異同積<lb/>
滯羣疑渙然氷釋於是超擢竒雋厚賞諸儒京邑達乎<lb/>
四方皆啓黌校齊魯趙魏學者尤多負笈追師不逺千<lb/>
里講誦之聲道路不絶中州之盛自漢魏以来一時而<lb/>
已及帝暮年精華稍竭不悦儒術専尚刑名執政之徒<lb/>
咸非篤好暨仁夀間遂廢天下之學唯存國子一所弟<lb/>
子七十二人煬帝即位復開庠序國子郡縣之學盛於<lb/>
開皇之初徴辟儒生逺近畢至使相與講論得失於東<lb/>
<pb n="KR2d0006_WYG_198-7b"/>
都之下納言定其差次一以聞奏焉于時舊儒多已凋<lb/>
亡唯信都劉士元河間劉光伯拔萃出類學通南北博<lb/>
極今古後生鑽仰所製諸經義疏搢紳咸師宗之既而<lb/>
外事四夷戎馬不息師徒怠散盜賊羣起禮義不足以<lb/>
防君子刑罰不足以威小人空有建學之名而無𢎞道<lb/>
之實其風漸墜以至滅亡方領矩歩之徒亦轉死溝壑<lb/>
凡有經籍因此湮没於煨燼矣遂使後進之士不復聞<lb/>
詩書之言皆懐攘竊之心相與陷於不義傳曰學者將<lb/>
<pb n="KR2d0006_WYG_198-8a"/>
殖不學者將落然則盛衰是繫興亡攸在有國家者可<lb/>
不慎歟漢世鄭元並為衆經注解服䖍何休各有所説<lb/>
元易詩書禮論語孝經䖍左氏春秋休公羊傳大行於<lb/>
河北王肅易亦間行焉晉世杜預注左氏預元孫坦坦<lb/>
弟驥於宋朝並為青州刺史傳其家業故齊地多習之<lb/>
自魏末大儒徐遵眀門下講鄭元所注周易遵眀以傳<lb/>
盧景裕及清河崔瑾景裕傳權㑹郭茂權㑹早入鄴都<lb/>
郭茂常在門下教授其後能言易者多出郭茂之門河<lb/>
<pb n="KR2d0006_WYG_198-8b"/>
南及青齊之間儒生多講王輔嗣所注師訓盖寡齊時<lb/>
儒士罕傳尚書之業徐遵眀兼通之遵眀受業於屯留<lb/>
王聰傳授浮陽李周仁及渤海張文敬李鉉河間權㑹<lb/>
並鄭元所注非古文也下里諸生畧不見孔氏注解武<lb/>
平末劉光伯劉士元始得費甝義疏乃留意焉其詩禮<lb/>
春秋尤為當時所尚諸生多兼通之三禮並出遵眀之<lb/>
門徐傳業於李鉉沮儁田元鳳馮偉紀顯敬吕黄龍夏<lb/>
懐敬李鉉又傳授刁柔張買奴鮑季詳邢峙劉晝熊安<lb/>
<pb n="KR2d0006_WYG_198-9a"/>
生安生又傳孫靈暉郭仲堅丁恃徳其後生能通禮經<lb/>
者多是安生門人諸生盡通小戴禮於周儀禮兼通者<lb/>
十二三焉通毛詩者多出於魏朝劉獻之獻之傳李周<lb/>
仁周仁傳董令度程歸則歸則傳劉敬和張思伯劉軌<lb/>
思其後能言詩者多出二劉之門河北諸儒能通春秋<lb/>
者並服子慎所注亦出徐生之門張買奴馬敬徳邢峙<lb/>
張思伯張奉禮張彫虎劉晝鮑長宣王元則並得服氏<lb/>
之精微又有衛覬陳達潘叔䖍雖不傳徐氏之門亦為<lb/>
<pb n="KR2d0006_WYG_198-9b"/>
通解又有姚文安秦道靜初亦學服氏後兼更講杜元<lb/>
凱所注其河外儒生俱服膺杜氏其公羊穀梁二傳儒<lb/>
者多不厝懐論語孝經諸學學徒莫不通講諸儒如權<lb/>
㑹李欽刁柔熊安生劉軌思馬敬徳之徒多自出義疏<lb/>
雖曰専門亦皆相祖習也大抵南北所為章句好尚互<lb/>
有不同江左周易則王輔嗣尚書則孔安國左傳則杜<lb/>
元凱河洛左傳則服子慎尚書周易則鄭元詩則並主<lb/>
於毛公禮則同遵於鄭氏南人約簡得其英華北學深<lb/>
<pb n="KR2d0006_WYG_198-10a"/>
蕪窮其枝葉考其終始要其㑹歸其立身成名殊方同<lb/>
致矣今自魏梁越以下各依時代編次以備儒林云<lb/>
梁越字元覽新興人也博通經傳性純和魏初為禮經<lb/>
博士道武以其謹厚遷上大夫令授諸皇子經書眀元<lb/>
初以師傅恩賜爵祝阿侯出為鴈門太守獲白雀以獻<lb/>
拜光禄大夫卒<lb/>
盧醜昌黎徒何人襄城王魯元之族也太武監國醜以<lb/>
博學入授經後以師傅舊恩賜爵濟隂公位尚書加散<lb/>
<pb n="KR2d0006_WYG_198-10b"/>
騎常侍卒於河内太守<lb/>
張偉字仲業太原中都人也學通諸經鄉里受業者恒<lb/>
數百人偉儒謹汎納雖有頑愚固問至數十偉告喻殷<lb/>
勤曽無愠色常依附經典教以孝悌門人感其仁化事<lb/>
之如父性清雅非法不言太武時與髙允等俱被辟命<lb/>
授中書博士累遷為中書侍郎本國大中正使酒泉慰<lb/>
勞沮渠無諱又使宋賜爵成臯子出為營州刺史進爵<lb/>
建安公卒贈并州刺史諡曰康<lb/>
<pb n="KR2d0006_WYG_198-11a"/>
梁祚北地泥陽人也父邵皇始二年歸魏位濟陽太守<lb/>
至祚居趙郡祚篤志好學歴習經典尤善公羊春秋鄭<lb/>
氏易常以教授有儒者風而無當世之才與幽州别駕<lb/>
平恒有舊恒時請與論經史辟祕書中散稍遷祕書令<lb/>
為李訢所排擯退為中書博士後出為統萬鎮司馬徴<lb/>
為散令撰并陳夀三國志名曰國統又作代都賦頗行<lb/>
於世清貧守素不交勢貴卒子元吉有父風<lb/>
平恒字繼叔燕郡薊人也祖視父儒並仕慕容為通官<lb/>
<pb n="KR2d0006_WYG_198-11b"/>
恒耽勤讀誦多通博聞自周以降暨於魏世帝王傳代<lb/>
之由貴臣升降之緒皆撰録品第商畧是非號曰畧注<lb/>
合百餘萹安貧樂道不以屢空改操徴為中書博士久<lb/>
之出為幽州别駕㢘貞寡欲不營資産衣食至常不足<lb/>
妻子不免饑寒後遷祕書丞時髙允為監河間邢祐北<lb/>
平陽嘏河東裴宗廣平程駿金城趙元順等為著作郎<lb/>
允每稱博通經籍無過恒也恒三子並不率父業好酒<lb/>
自弃恒每忿其世衰植杖廵舍側岡而哭不為營事婚<lb/>
<pb n="KR2d0006_WYG_198-12a"/>
宦任意故仕聘濁碎不得及其門流或以為言恒曰此<lb/>
輩㑹是衰頓何煩勞我乃别構精廬并置經籍其中一<lb/>
奴自給妻子莫得而往酒食亦不與同時有珍美呼時<lb/>
老東安公刁雍等共飲噉之家人無得嘗焉太和十年<lb/>
以恒為祕書令而固請為郡未受而卒贈幽州刺史都<lb/>
昌侯諡曰康<lb/>
陳竒字修竒河北人也少孤貧而奉母至孝齠齓聰識<lb/>
有夙成之美性氣剛亮與俗不羣博通墳籍常非馬融<lb/>
<pb n="KR2d0006_WYG_198-12b"/>
鄭元解經失㫖志在著述五經始注孝經論語頗傳於<lb/>
世為縉紳所稱與河間邢祐同召赴京時祕書省游雅<lb/>
素聞其名始頗好之引入祕省欲授以史職後與竒論<lb/>
典誥至易訟卦天與水違行雅曰自葱嶺以西水皆西<lb/>
流推此而言自葱嶺西豈東向望天哉雅性䕶短因以<lb/>
為嫌嘗衆辱竒或爾汝之或指為小人竒曰公身為君<lb/>
子竒身且小人雅曰君言身且小人君祖父是何人也<lb/>
竒曰祖燕東部侯釐雅質竒曰侯釐何官也竒曰三皇<lb/>
<pb n="KR2d0006_WYG_198-13a"/>
不傳禮官名豈同昔有雲師火正鳥師之名以斯而言<lb/>
世革則官異時易則禮變公為皇魏東宫内侍長竟何<lb/>
職也由是雅憾之先是𠡠以竒付雅令銓補祕書雅既<lb/>
惡之遂不復敘用焉竒冗散數年髙允每與發揚古籍<lb/>
嘉其逺致稱竒通識非凡學所窺允微勸雅曰君朝望<lb/>
具瞻何為與野儒辯簡牘章句雅謂允有私於竒曰君<lb/>
寧黨小人也乃取竒所注論語孝經燒於庭内竒曰公<lb/>
貴人不乏樵薪何乃然竒論語雅愈怒因告亰師後生<lb/>
<pb n="KR2d0006_WYG_198-13b"/>
不聽傳授而竒無降志亦評雅之失雅製昭皇太后碑<lb/>
文論后名字之美比喻前魏之甄后竒刺發其非遂聞<lb/>
於上詔下司徒檢對雅有屈焉有人為謗書多怨時之<lb/>
言頗稱竒不得志雅乃諷在事云此書言竒不遂當是<lb/>
竒假人為之如依律文造謗書者皆及孥戮遂抵竒罪<lb/>
時司徒平原王陸麗知竒見枉惜其才學故得遷延經<lb/>
年冀得寛宥獄成竟致大戮遂及其家竒於易尤長在<lb/>
獄嘗自筮卦未及成乃擥破而歎曰吾不度来年冬季<lb/>
<pb n="KR2d0006_WYG_198-14a"/>
及竒受害如其所占竒初被召夜夢星墜壓脚眀而告<lb/>
人曰星則好風星則好雨夢星壓脚必無善徴但時命<lb/>
峻切不敢不赴耳竒外甥常矯之仕歴郡守竒所注論<lb/>
語矯之傳掌未能行於世其義多異鄭元往往與司徒<lb/>
崔浩同<lb/>
劉獻之博陵饒陽人也少而孤貧雅好詩傳曽受業於<lb/>
勃海程元後遂博觀衆籍見名法之言掩卷而笑曰若<lb/>
使楊墨之流不為此書千載誰知其小也曽謂其所親<lb/>
<pb n="KR2d0006_WYG_198-14b"/>
曰觀屈原離騷之作自是狂人死其宜矣何足惜也孔<lb/>
子曰無可無不可實獲我心時人有從獻之學者獻之<lb/>
輙謂之曰人之立身雖百行殊途凖之四科要之徳行<lb/>
為首子若能入孝出悌忠信仁讓不待出户天下自知<lb/>
儻不能然雖下帷針股躡屩從師正可博聞多識不過<lb/>
為土龍乞雨眩惑將来其於立身之道有何益乎孔門<lb/>
之徒初亦未悟見旱魚之歎方歸而養親嗟乎先達何<lb/>
自覺之晚也由是四方學者莫不髙其行義争造其門<lb/>
<pb n="KR2d0006_WYG_198-15a"/>
獻之善春秋毛詩每講左氏盡隠公八年便止云義例<lb/>
已了不復湏解由是弟子不能究竟其説後本郡選舉<lb/>
孝㢘至京稱病而還孝文幸中山徴典内校書獻之喟<lb/>
然歎曰吾不及莊周散木逺矣一之謂甚其可再乎固<lb/>
以疾辭不就時中山張吾貴與獻之齊名四海皆稱儒<lb/>
宗吾貴每一講唱門徒千數其行業可稱者寡獻之著<lb/>
録數百而已皆通經之士於是有識者辨其優劣魏承<lb/>
喪亂之後五經大義雖有師説而海内諸生多有疑滯<lb/>
<pb n="KR2d0006_WYG_198-15b"/>
咸決於獻之獻之於六藝之文雖不悉注所標宗㫖頗<lb/>
異舊義撰三禮大義四卷三傳畧例三卷注毛詩序義<lb/>
一卷行於世并立章句疏二卷注湼槃經未就而卒有<lb/>
四子放古爰古參古修古<lb/>
張吾貴字吳子中山人也少聰慧口辯身長八尺容貎<lb/>
竒偉年十七八本郡舉為太學博士吾貴先未多學乃<lb/>
從酈詮受禮牛天祐受易詮天祐粗為開發而已吾貴<lb/>
覽讀一遍便即别構户牖世人競歸之曽在夏學聚徒<lb/>
<pb n="KR2d0006_WYG_198-16a"/>
千數而不講傳生徒竊云張生之於左氏似不能説吾<lb/>
貴聞之謂曰我今夏講暫罷後當説傳君等来日皆當<lb/>
持本生徒怪之而已吾貴詣劉蘭蘭遂為講傳三旬之<lb/>
中吾貴兼讀杜服隠括兩家異同悉舉其要諸生後集<lb/>
便為講之義例無窮皆多新異蘭仍伏聴學者以此益<lb/>
竒之吾貴辯能飾非好為詭説由是業不久傳而氣陵<lb/>
牧守不屈王侯竟不仕而終<lb/>
劉蘭武邑人也年三十餘始入小學書急就萹家人覺<lb/>
<pb n="KR2d0006_WYG_198-16b"/>
其聰敏遂令從師受春秋詩禮於中山王保安家貧無<lb/>
以自資且耕且學三年之後便白其兄求講説其兄笑<lb/>
而聽之為立黌舍聚徒二百蘭讀左氏五日一遍兼通<lb/>
五經先是張吾貴以聰辯過人其所解說不本先儒之<lb/>
㫖惟蘭推經傳之由本注者之意參以緯候及先儒舊<lb/>
事甚為精悉自後經義審博皆由於蘭又眀隂陽博物<lb/>
多識故為儒者所宗瀛州刺史裴植徴蘭講書於州南<lb/>
館植為學主故生徒甚盛海内稱焉又特為中山王英<lb/>
<pb n="KR2d0006_WYG_198-17a"/>
所重英引在館令授其子熙誘略等蘭學徒前後數千<lb/>
成業者衆而排毁公羊又非董仲舒由是見譏於世後<lb/>
為國子助教嘗静坐讀書有叩門者蘭命引入葛巾單<lb/>
衣入與蘭坐謂蘭曰君自是學士何為每見毁辱義理<lb/>
長短竟在誰而過無禮見陵也今欲相召當與君正之<lb/>
言終而出蘭少時患死<lb/>
孫恵蔚字叔炳武邑武遂人也六世祖道恭為晉長秋<lb/>
卿自道恭至恵蔚世以儒學相傳恵蔚年十五通詩書<lb/>
<pb n="KR2d0006_WYG_198-17b"/>
及孝經論語十八師董道季講易十九師程元讀禮經<lb/>
及春秋三傳周流儒肆有名於冀方太和初郡舉孝㢘<lb/>
對䇿於中書省時中書監髙閭宿聞恵蔚稱其英辯因<lb/>
相談薦為中書博士轉皇宗博士閭被勑理定雅樂恵<lb/>
蔚參其事及樂成閭上疏請集朝士於大樂共研是非<lb/>
祕書令李彪自以才辯立難於其前閭命恵蔚與彪抗<lb/>
論彪不能屈黄門侍郎張彛常與游處每表疏論事多<lb/>
參訪焉十七年孝文南征上議告類之禮及太師馮熙<lb/>
<pb n="KR2d0006_WYG_198-18a"/>
薨恵蔚監其喪禮上書令熙未冠之子皆服成人服恵<lb/>
蔚與彪以儒學相知及彪位至尚書恵蔚仍太廟令孝<lb/>
文曽從容言曰道固既登龍門而孫蔚猶沉溝澮朕嘗<lb/>
以為負矣雖久滯小官深體通塞無孜孜之望儒者以<lb/>
是髙尚焉二十二年侍讀東宫先是七廟以平文為太<lb/>
祖孝文議定祖宗以道武為太祖祖宗雖定然昭穆未<lb/>
改及孝文崩將祔神主於廟侍中崔光兼太常卿以太<lb/>
祖既改昭穆宜以次而易兼御史中尉黄門侍郎邢巒<lb/>
<pb n="KR2d0006_WYG_198-18b"/>
以為太祖雖改昭穆仍不應易乃立彈草欲案奏光光<lb/>
謂恵蔚曰此乃禮也而執法欲見彈劾思獲助於碩學<lb/>
恵蔚曰此深得禮變尋為書以與光讚眀其事光以恵<lb/>
蔚書呈宰輔乃召恵蔚與巒廷議得失尚書令王肅又<lb/>
助巒而巒理終屈彈事遂寢宣武即位之後仍在左右<lb/>
敷訓經典自冗從僕射遷祕書丞武邑郡中正恵蔚既<lb/>
入東觀典籍未周乃上疏言臣厠班祕省惟書是司舊<lb/>
典先無定目新故雜揉首尾不全或文壊字誤謬爛相<lb/>
<pb n="KR2d0006_WYG_198-19a"/>
屬卷目雖多全定者少臣今依前丞盧昶所撰甲乙新<lb/>
錄欲裨殘補闕損併有無校練句讀以為定本次第均<lb/>
寫永為常式其省先無本者廣加推尋捜求令足然經<lb/>
記浩博諸子紛綸部帙既多章第紕繆當非一二校書<lb/>
嵗月可了求令四門博士及在京儒生四十人在祕書<lb/>
省専精考校參定字義詔許之後遷黄門侍郎代崔光<lb/>
為著作郎才非文史無所撰著惟自披其傳注數行而<lb/>
已遷國子祭酒祕書監仍知史事延昌三年追賞講定<lb/>
<pb n="KR2d0006_WYG_198-19b"/>
之勞封棗彊縣男眀帝初出為濟州刺史還京除光禄<lb/>
大夫魏初以来儒生寒宦恵蔚最為顯達先單名蔚正<lb/>
始中侍講禁内夜論佛經有惬帝㫖詔使加恵號恵蔚<lb/>
法師焉卒於官贈瀛州刺史諡曰戴子伯禮襲封伯禮<lb/>
善𨽻書位國子博士<lb/>
徐遵眀字子判華隂人也㓜孤好學年十七隨鄉人毛<lb/>
靈和等詣山東求學至上黨乃師屯留王聰受毛詩尚<lb/>
書禮記一年便辭聰游燕趙師事張吾貴吾貴門徒甚<lb/>
<pb n="KR2d0006_WYG_198-20a"/>
盛遵眀服膺數月乃私謂友人曰張生名髙而義無檢<lb/>
格凡所講說不惬吾心請更從師遂與平原田猛略就<lb/>
范陽孫買徳受業一年復欲去之猛略謂遵眀曰君年<lb/>
少從師每不終業如此用意終恐無成遵眀乃指其心<lb/>
曰吾今知真師所在矣正在於此乃詣平原唐遷居於<lb/>
𧖟舍讀孝經論語毛詩尚書三禮不出門院凡經六年<lb/>
時彈笙吹笛以自娛慰又知陽平館陶趙世業家有服<lb/>
氏春秋是晉世永嘉舊寫遵眀乃往讀之復經數載因<lb/>
<pb n="KR2d0006_WYG_198-20b"/>
手撰春秋義章為三十卷是後教授門徒每臨講坐先<lb/>
持經執疏然後敷講學業至今浸以成俗遵眀講學於<lb/>
外二十餘年海内莫不宗仰頗好聚斂與劉獻之張吾<lb/>
貴皆河北聚徒教授懸納絲粟留衣物以待之名曰影<lb/>
質有損儒者之風遵眀見鄭元論語序云書以八寸䇿<lb/>
誤作八十宗因曲為之説其僻也皆如此獻之吾貴又<lb/>
甚焉遵眀不好京輦以兗州有舊因徙屬焉元顥入洛<lb/>
任城太守李湛將舉義兵遵眀同其事夜至人間為亂<lb/>
<pb n="KR2d0006_WYG_198-21a"/>
兵所害永熙二年遵眀弟子通直散騎侍郎李業興表<lb/>
求加䇿命卒無贈諡<lb/>
董徴字文發衛國頓邱人也身長七尺二寸好古學尚<lb/>
雅素年十七師清河監伯陽受論語毛詩春秋周易河<lb/>
内髙望崇受周官後於博陵劉獻之遍受諸經數年之<lb/>
中大義精練講授生徒太和末為四門小學博士後宣<lb/>
武徴入璇華宫令孫恵蔚問以六經仍詔教授京兆清<lb/>
河廣平汝南四王後為輔軍將軍除安州刺史因述職<lb/>
<pb n="KR2d0006_WYG_198-21b"/>
路次過家置酒髙㑹大享邑老乃言曰腰龜返國昔人<lb/>
稱榮仗節還家云胡不樂因誡二三子弟曰此之富貴<lb/>
匪自天降乃勤學所致耳時人榮之入為司農少卿光<lb/>
禄大夫後以老解職徴出州入郡雖學業所致亦由汝<lb/>
南王悦以其師資之義為啓請焉永熙二年卒孝武帝<lb/>
以徴昔授學業優贈儀同三司尚書左僕射相州刺史<lb/>
諡曰文烈子仲曜<lb/>
李業興上黨長子人也祖蚪父元紀並以儒學舉孝㢘<lb/>
<pb n="KR2d0006_WYG_198-22a"/>
元紀卒於金鄉令業興少耿介志學晚乃師事徐遵眀<lb/>
於趙魏之間時有漁陽鮮于靈馥亦聚徒教授而遵眀<lb/>
聲譽未髙著録尚寡業興乃詣靈馥黌舍類受業者靈<lb/>
馥乃謂曰李生乃久逐羌博士何所得也業興嘿爾不<lb/>
言及靈馥説左傳業興問其大義數條靈馥不能對於<lb/>
是拂衣而起曰羌弟子正如此耳遂便徑還自此靈馥<lb/>
生徒傾學而就遵眀遵眀學徒大盛業興之為也後乃<lb/>
博渉百家圖緯風角天文占候無不詳練尤長算厯雖<lb/>
<pb n="KR2d0006_WYG_198-22b"/>
在貧賤常自矜負若禮待不足縱於權貴不為之屈後<lb/>
為王遵業門客舉孝㢘為校書郎以世行趙匪厯節氣<lb/>
後辰下算延昌中業興乃為戊子元厯上之于時屯騎<lb/>
校尉張洪盪冦將軍張龍詳等九家各獻新厯宣武詔<lb/>
令共為一厯洪等後遂共推業興為主成戊子厯正光<lb/>
三年奏行之業興以殷厯甲寅黄帝辛夘徒有積元術<lb/>
數亡缺又修之各為一卷傳於世建義初勑典儀注未<lb/>
㡬除著作郎永安三年以前造厯之勲賜爵長子伯後<lb/>
<pb n="KR2d0006_WYG_198-23a"/>
以孝武登極之初豫行禮事封屯留縣子除通直散騎<lb/>
常侍永熙三年二月孝武帝釋奠業興與魏季景温子<lb/>
昇竇瑗為摘句後入為侍讀遷鄴之始起部郎中辛術<lb/>
奏今皇居徙御百度剏始營構一興必宜中制李業興<lb/>
碩學通儒博聞多識萬門千户所宜訪詢今求就之披<lb/>
圖案記考定是非參古雜今折中為制詔從之於時尚<lb/>
書右僕射營構大匠髙隆之被詔繕治三署樂器衣服<lb/>
及百戲之屬乃奏請業興共參其事天平四年與兼散<lb/>
<pb n="KR2d0006_WYG_198-23b"/>
騎常侍李諧吏部郎盧元眀使梁梁散騎常侍朱异問<lb/>
業興曰魏洛中委粟山是南郊邪圓丘邪業興曰委粟<lb/>
是圓丘非南郊异曰比聞郊丘異所乃是用鄭義我此<lb/>
中用王義業興曰然洛京郊丘之處用鄭解异曰若然<lb/>
女子逆降傍親亦從鄭義不業興曰此之一事亦不専<lb/>
從若卿此間用王義除禫應用二十五月何以王儉喪<lb/>
禮禫用二十七月也异遂不答業興曰我昨見眀堂四<lb/>
柱方屋都無五九之室當是裴頠所制眀堂上圓下方<lb/>
<pb n="KR2d0006_WYG_198-24a"/>
裴惟除室耳今此上不圓何也异曰圓方俗說經典無<lb/>
文何怪於方業興曰圓方之言出處甚眀卿自不見見<lb/>
卿録梁主孝經義亦云上圓下方卿言豈非自相矛楯<lb/>
异曰若然圓方竟出何經業興曰出自孝經援神契异<lb/>
曰緯候之書何可信也業興曰卿若不信靈威仰叶光<lb/>
紀之類經典亦無出者卿復信不异不答梁武問業興<lb/>
詩周南王者之化繫之周公召南仁賢之風繫之召公<lb/>
何名為繫業興對曰鄭注儀禮云昔太王王季居於岐<lb/>
<pb n="KR2d0006_WYG_198-24b"/>
陽躬行召南之教以興王業及文王行今周南之教以<lb/>
受命作邑於鄷文王為諸侯之地所化之國今既登九<lb/>
五之尊不可復守諸侯之地故分封二公名為繫梁武<lb/>
又問尚書正月上日受終於文祖此時何正業興對曰<lb/>
此是夏正月梁武言何以得知業興曰案尚書中候運<lb/>
衡篇云日月營始故知夏正又問堯時以前以何月為<lb/>
正月業興對曰自堯以上書典不載實所不知梁武又<lb/>
云寅賓出日即是正月日中星鳥以殷仲春即是二月<lb/>
<pb n="KR2d0006_WYG_198-25a"/>
此出堯典何得云堯時不知用何正業興對曰雖三正<lb/>
不同言時節者皆據夏時正月周禮仲春二月㑹男女<lb/>
之無夫家者雖自周書月亦是夏時堯之日月亦當如<lb/>
此但所見不深無以辨析眀問梁武又曰禮云原壤母<lb/>
死叩木而歌孔子聖人而與壤為友業興對曰孔即自<lb/>
解言親者不失其親故者不失其故又問壤何處人對<lb/>
曰注云原壤孔子㓜之舊故是魯人又問原壤不孝有<lb/>
逆人倫何以存故舊之小節廢不孝之大罪對曰原壤<lb/>
<pb n="KR2d0006_WYG_198-25b"/>
所行事自彰著㓜少之交非是今始既無大故何容棄<lb/>
之又問孔子聖人何以書原壤之事垂法萬代業興對<lb/>
曰此是後人所録非孔子自制猶合𦵏於防之事如此<lb/>
之比禮記之中動有百數又問易有太極極是有無業<lb/>
興對曰所傳太極是有還兼散騎常侍加中軍大將軍<lb/>
業興家世農夫雖學殖而舊音不改梁武問其宗門多<lb/>
少答曰薩四十家使還孫騰謂曰何意為吳兒所笑對<lb/>
曰業興猶被笑試遣公往當著被罵邢子才云爾婦疾<lb/>
<pb n="KR2d0006_WYG_198-26a"/>
<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>或問實邪業興曰爾大癡但道此人疑者半信者半<lb/>
誰檢看興和初又為甲子元厯時見施用武定元年除<lb/>
國子祭酒仍侍讀神武以業興眀術數軍行常問焉業<lb/>
興曰某日某處勝謂所親曰彼若告勝自然賞吾彼若<lb/>
㓙敗安能罪吾芒山之役有風從西来入營業興曰小<lb/>
人風来當大勝神武曰若勝以爾為本州刺史既而以<lb/>
為太原太守五年齊文襄引為中外府諮議參軍後坐<lb/>
事禁止業興乃造九宫行碁厯以五百為章四千四十<lb/>
<pb n="KR2d0006_WYG_198-26b"/>
為蔀九百八十七為升分還以己未為元始終相維不<lb/>
復移轉與今厯法術不同至於氣序交分景度盈縮不<lb/>
異也文襄之征潁川業興曰往必剋剋後㓙文襄既剋<lb/>
欲以業興當㓙乃殺之業興愛好墳籍鳩集不已手自<lb/>
補脩躬加題帖其家所有垂將萬卷覽讀不息多有異<lb/>
聞諸儒服其深博性豪侠重意氣人有急難委命歸之<lb/>
便能容匿與其好合傾身無恡或有乖忤即便疵毁乃<lb/>
至聲色加以謗罵性又躁隘至於論難之際無儒者之<lb/>
<pb n="KR2d0006_WYG_198-27a"/>
風每語人云但道我好雖知妄言故勝道惡務進忌前<lb/>
不顧後患時人以此惡之至於學術精㣲當時莫及業<lb/>
興二子崇祖遵祖崇祖字子述傳父業文襄集朝士命<lb/>
盧景裕講易崇祖時年十二論難往復景裕憚之業興<lb/>
助成其子至於忿䦧文襄色甚不平姚文安難服䖍左<lb/>
傳解七十七條名曰駮妄崇祖申眀服氏名曰釋謬齊<lb/>
文宣營構三臺材瓦工程皆崇祖所算也封屯留縣侯<lb/>
遵祖齊天保初難宗景厯甚精崇祖為元子武卜𦵏地<lb/>
<pb n="KR2d0006_WYG_198-27b"/>
醉而謂之曰改𦵏後當不異孝文武成或吿之兄弟伏<lb/>
法<lb/>
　　北齊<lb/>
李鉉字寳鼎渤海南皮人也九嵗入學書急就萹月餘<lb/>
便通家素貧苦常春夏務農冬乃入學年十六從浮陽<lb/>
李周仁受毛詩尚書章武劉子猛受禮記常山房蚪受<lb/>
周官儀禮漁陽鮮于靈馥受左氏春秋以鄉里無可師<lb/>
者遂與州里楊元懿河間宗恵振等結侣詣大儒徐遵<lb/>
<pb n="KR2d0006_WYG_198-28a"/>
眀受業居徐門下五年常稱髙第年二十三便自潛居<lb/>
討論是非撰定孝經論語毛詩三禮義疏及三傳異同<lb/>
周易義例合三十餘卷用心精苦曽三秋冬不畜枕每<lb/>
至睡時假寐而已年二十七歸養二親因教授鄉里生<lb/>
徒常至數百人燕趙間能言經者多出其門以鄉里寡<lb/>
文籍来游京師讀所未見書州舉秀才除太學博士及<lb/>
李同軌卒神武令文襄在京妙簡碩學以教諸子文襄<lb/>
以鉉應㫖徴詣晉陽時中山石曜北平陽絢北海王晞<lb/>
<pb n="KR2d0006_WYG_198-28b"/>
清河崔瞻廣平宋欽道及工書人韓毅同在東館師友<lb/>
諸王鉉以去聖久逺文字多有乖繆感孔子必也正名<lb/>
之言喟然有刋正之意於講授之暇遂覽文字爰及倉<lb/>
雅刪正文藝經注中謬字名曰字辯天保初詔鉉與殿<lb/>
中尚書邢邵中書令魏收等參議禮律仍兼國子博士<lb/>
時詔北平太守宋景業西河太守綦毋懐文等草定新<lb/>
歴録尚書平原王髙隆之令鉉與通直常侍房延祐博<lb/>
士刁柔參考得失尋正國子博士廢帝在東宫文宣詔<lb/>
<pb n="KR2d0006_WYG_198-29a"/>
鉉以經入授甚見優禮病卒特贈廷尉少卿及還𦵏王<lb/>
人將送儒者榮之楊元懿宗恵振官俱至國子博士<lb/>
孫靈暉武邑武遂人魏光禄大夫恵蔚之族曽孫也靈<lb/>
暉少眀敏有器度得恵蔚手録章疏研精尋問更求師<lb/>
友三禮三傳皆通宗㫖然始就鮑季詳熊安生質問疑<lb/>
滯其所發眀熊鮑無以異也舉冀州秀才射䇿髙第仕<lb/>
齊累至國子博士授南陽王綽府諮議參軍綽除定州<lb/>
刺史仍隨綽之鎮綽所為猖蹷靈暉唯黙黙憂顇不能<lb/>
<pb n="KR2d0006_WYG_198-29b"/>
諫止綽表請靈暉為王師以管記馬子結為諮議朝廷<lb/>
以王師三品奏啓不合後主於啓下手詔云但用之儒<lb/>
者甚以為榮綽除大將軍靈暉以王師領大將軍司馬<lb/>
綽誅停廢從綽死後每至七日至百日靈暉恒為綽請<lb/>
僧設齋行道齊亡卒馬子結者其先扶風人世仕涼土<lb/>
魏太和中入洛父祖俱清官子結及兄子㢘子尚三人<lb/>
皆渉文學陽休之牧西兖子㢘子尚子結與諸朝士各<lb/>
有贈詩陽摠為一萹酬答詩云三馬皆白眉者也子結<lb/>
<pb n="KR2d0006_WYG_198-30a"/>
為南陽王綽管記隨綽定州綽每出游獵必令子結走<lb/>
馬從禽子結既儒緩衣垂帽落或呌或啼令騎驅之非<lb/>
墜馬不止綽以為笑由是漸見親狎啓為諮議焉石曜<lb/>
字白曜中山安喜人亦以儒學進居官清儉武平中為<lb/>
黎陽郡守時丞相咸陽王世子斛律武都出為兖州刺<lb/>
史性貪暴先過衛縣令丞以下斂絹千疋以遺之至黎<lb/>
陽令左右諷動曜及縣官曜手持一絹謂武都曰此是<lb/>
老石機杼聊以奉贈自此以外並湏出於吏民吏民之<lb/>
<pb n="KR2d0006_WYG_198-30b"/>
物一毫不敢輙犯武都亦知曜清素純儒笑而不責曜<lb/>
著石子十卷言甚淺俗位終譙州刺史<lb/>
馮偉字偉節中山安喜人也身長八尺衣冠甚偉見者<lb/>
肅然少從李寳鼎學李重其聰敏恒别意試問之多所<lb/>
通解尤眀禮傳後還鄉里閉門不出將三十年不問生<lb/>
産不交賓客専精覃思無所不通趙王出鎮定州以禮<lb/>
迎接命書三至縣令三至其門猶辭疾不起王將命駕<lb/>
致請佐吏前後星馳報之縣令又自為其整冠履不得<lb/>
<pb n="KR2d0006_WYG_198-31a"/>
已而出王下㕔事迎之止其拜伏分階而上留之賓館<lb/>
甚見禮重王將舉充秀才固辭不就嵗餘請還王知其<lb/>
不願拘束以禮發遣贈遺甚厚一無所納唯受時服而<lb/>
已及還不交人事郡守縣令每親至其家嵗時或置羊<lb/>
酒亦辭不納門徒束脩一毫不受𧖟而衣耕而飯簞食<lb/>
瓢飲不改其樂以夀終<lb/>
張買奴平原人也經義該博門徒千餘人諸儒咸推重<lb/>
之仕齊歴太學博士國子助教卒<lb/>
<pb n="KR2d0006_WYG_198-31b"/>
劉軌思勃海人也説詩甚精少事同郡劉敬和敬和事<lb/>
同郡程師則故其鄉曲多為詩者軌思仕齊位國子博<lb/>
士<lb/>
鮑季詳勃海人也甚眀禮兼通左氏春秋少時恒為李<lb/>
寳鼎都講後亦自有徒衆諸儒稱之仕齊卒於太學博<lb/>
士從弟長暄兼通禮傳為任城王湝丞相掾恒在都教<lb/>
授貴游子弟齊亡卒於家<lb/>
邢峙字士峻河間鄚人也少好學通三禮左氏春秋仕<lb/>
<pb n="KR2d0006_WYG_198-32a"/>
齊初為四門博士遷國子助教以經入授皇太子峙方<lb/>
正純厚有儒者風厨宰進太子食菜有邪蒿峙令去之<lb/>
曰此菜有不正之名非殿下宜食文宣聞而嘉之賜以<lb/>
被褥縑纊拜國子博士皇建初除清河太守有恵政年<lb/>
老歸卒於家<lb/>
劉晝字孔昭勃海阜成人也少孤貧愛學服膺無倦常<lb/>
閉户讀書暑月惟着犢鼻褌與儒者李寳鼎同鄉甚相<lb/>
親愛寳鼎受其三禮又就馬敬徳習服氏春秋俱通大<lb/>
<pb n="KR2d0006_WYG_198-32b"/>
義恨下里少墳籍便䇿杖入都知鄴令宋世良家有書<lb/>
五千卷乃求為其子博士恣意披覽晝夜不息還舉秀<lb/>
才䇿不第乃恨不學屬文方復緝綴辭藻言甚古拙制<lb/>
一首賦以六合為名自謂絶倫乃歎儒者勞而寡功曽<lb/>
以賦呈魏收而不拜收忿之謂曰賦名六合已是大愚<lb/>
文又愚於六合君四體又甚於文晝不忿又以示邢子<lb/>
才子才曰君此賦正似疥駱駝伏而無娬媚晝求秀才<lb/>
十年不得發憤撰髙才不遇傳冀州刺史酈伯偉見之<lb/>
<pb n="KR2d0006_WYG_198-33a"/>
始舉晝時年四十八刺史隴西李璵亦嘗以晝應詔先<lb/>
告之晝曰公自為國舉才何勞語晝河南王孝璵聞晝<lb/>
名每召見輙與促席對飲後遇有宻親使且在齋坐晝<lb/>
湏臾徑去追謝要之終不復屈孝昭即位好受直言晝<lb/>
聞之喜曰董仲舒公孫𢎞可以出矣乃歩詣晉陽上書<lb/>
言亦切直而多非世要終不見收采編録所上之書名<lb/>
曰帝道河清中又著金箱璧言盖以指時政之不良晝<lb/>
常自謂博物竒才言好矜大每言使我數十卷書行於<lb/>
<pb n="KR2d0006_WYG_198-33b"/>
世不易齊景之千駟也容止踈緩舉動不倫由是竟無<lb/>
仕卒於家晝嘗夢貴人若吏部尚書者補晝交州興俊<lb/>
令寤而宻書記之卒後旬餘其家㓜女忽鬼語聲似晝<lb/>
云我被用為興俊令得假暫来辭别云<lb/>
馬敬徳河間人也少好儒術負笈隨徐遵眀學詩禮略<lb/>
通大義而不能精遂留意於春秋左氏沈思研求晝夜<lb/>
不倦教授於燕趙間生徒隨之者甚衆乃詣州求舉秀<lb/>
才州將以其純儒無意推薦敬徳請試方略五條皆有<lb/>
<pb n="KR2d0006_WYG_198-34a"/>
文理乃欣然舉送至都唯得中第請試經業問十條並<lb/>
通擢受國子助教再遷國子博士武成為後主擇師傅<lb/>
趙彥深進之入為侍講其妻嘗夜夢虎將来向之敬徳<lb/>
走超藂棘妻伏地不敢動敬徳占曰吾當為大官超棘<lb/>
過九卿也爾伏地夫人也後主既不好學敬徳侍講甚<lb/>
踈時時以春秋入授猶以師傅恩拜國子祭酒儀同三<lb/>
司金紫光禄大夫瀛州大中正卒其徒曰馬生勝孔子<lb/>
孔子不得儀同尋贈開府瀛州刺史其後侍書張景仁<lb/>
<pb n="KR2d0006_WYG_198-34b"/>
封王趙彥深云何容侍書封王侍講翻無封爵亦追封<lb/>
敬徳廣漢郡王令子元熙襲元熙字長眀少傳父業兼<lb/>
長文藻以通直郎待詔文林館武平中皇太子將講孝<lb/>
經有司請擇師帝曰馬元熙朕師之子文學不惡於是<lb/>
以孝經入授皇太子儒者榮其世載性和厚在内甚得<lb/>
名譽隋開皇中卒於秦王文學<lb/>
張景仁濟北人㓜孤家貧以學書為業遂工草𨽻選補<lb/>
内書生與魏郡姚元標潁川韓毅同郡袁買奴滎陽李<lb/>
<pb n="KR2d0006_WYG_198-35a"/>
超等齊名文襄並引為賓客天保八年勑教太原王紹<lb/>
徳書後主在東宫武成令侍書遂被引擢小心恭謹後<lb/>
主愛之呼為博士及登阼景仁累遷通直散騎常侍在<lb/>
左右與語猶稱博士胡人何洪珍有寵於後主欲得通<lb/>
婚朝士以景仁在内官位稍髙遂為其兄子娶景仁第<lb/>
二息瑜之女因以表裏相援恩遇日隆景仁多疾帝每<lb/>
遣徐之範等療之給藥物珍羞中使問疾相望於道是<lb/>
後勑有司恒就宅送御食車駕或有行幸在道宿處每<lb/>
<pb n="KR2d0006_WYG_198-35b"/>
送歩障為遮風寒進位儀同三司加開府侍書如故每<lb/>
旦湏參即在東宫停止及立文林館中人鄧長顒希㫖<lb/>
奏令總判館事除侍中封建安王洪珍死後長顒猶存<lb/>
舊款更相彌縫得無墜退遂除中書監卒贈侍中五州<lb/>
刺史司空公景仁為兒童時在洛京曽詣國學摹石經<lb/>
許子華遇之學中執景仁手曰張郎風骨必當通貴非<lb/>
但官爵遷達乃與天子同筆硯傳衣履子華卒二十餘<lb/>
年景仁位開府數賜衣冠筆硯如子華所言景仁出自<lb/>
<pb n="KR2d0006_WYG_198-36a"/>
寒微本無識見一旦開府侍中封王其婦姓竒莫知氏<lb/>
族所出容制音辭事事庸俚既除王妃與諸公主郡君<lb/>
同在朝謁之列見者為其慙悚景仁性本卑謙及用胡<lb/>
人巷伯之勢坐致通顯志操頗改漸成驕傲良馬輕裴<lb/>
徒從擁冗髙門廣宇當衢向術諸子不思其本自許貴<lb/>
游自蒼頡以来八體取進一人而已<lb/>
權㑹字理正河間鄚人也志尚沈雅動遵禮則少受鄭<lb/>
易探頤索隠妙盡幽㣲詩書三禮文義該洽兼眀風角<lb/>
<pb n="KR2d0006_WYG_198-36b"/>
妙識元象天保初郡貢孝㢘䇿居上第解褐四門博士<lb/>
僕射崔暹引為館客甚敬重焉命世子達挐盡師傅之<lb/>
禮暹欲薦㑹與馬敬徳等為諸王師㑹性恬静不慕榮<lb/>
勢耻於左宦固辭暹識其意遂罷薦舉尋追脩國史監<lb/>
知太史局事後遷國子博士㑹參掌雖繁教授不闕性<lb/>
甚儒愞似不能言及臨機答難酬報如響由是為諸儒<lb/>
所推而貴游子弟慕其徳義者或就其宅或寄宿鄰家<lb/>
晝夜承間受其學業㑹欣然演説未嘗懈怠雖眀風角<lb/>
<pb n="KR2d0006_WYG_198-37a"/>
元象至於私室都不及言學徒有請問者終無所説每<lb/>
云此學可知不可言諸君並貴游子弟不由此進何煩<lb/>
問也㑹唯有一子亦不以此術教之其謹宻如此㑹曽<lb/>
遣家人逺行久而不反其行還垂至乃逢寒雪寄息他<lb/>
舍㑹方處學堂忽有旋風瞥然吹雪入户㑹乃笑曰行<lb/>
人至矣何意中停遂使人詣其處追尋果如其語㑹每<lb/>
占筮大小必中但用爻辭彖象以辨吉凶易占之屬都<lb/>
不經口㑹本貧生無僮僕初任助教之日常乗驢上下<lb/>
<pb n="KR2d0006_WYG_198-37b"/>
其職事多非晚不歸曽夜出城東門鐘漏已盡㑹唯獨<lb/>
乗一驢忽見二人一人牽頭一人隨後有似相助其廻<lb/>
動輕漂有異生人漸漸失路不由本道㑹心甚怪之遂<lb/>
誦易經上萹一卷不盡前後二人忽然離散㑹亦不覺<lb/>
墮驢因爾迷悶至眀始覺方知墮處乃是郭外纔去家<lb/>
數里有一子字子襲聰敏精勤㓜有成人之量先亡臨<lb/>
送者為其傷慟㑹惟一哭而罷時人尚其達命武平未<lb/>
自府還第無故馬倒遂不得語因暴亡注易一部行於<lb/>
<pb n="KR2d0006_WYG_198-38a"/>
世㑹生平畏馬位望既至不得不乗果以此終<lb/>
張思伯河間樂城人也善説左氏傳為馬敬徳之次撰<lb/>
刋例十卷行於時亦為毛詩章句以二經教授齊安王<lb/>
廓位國子博士又有長樂張奉禮善三傳與思伯齊名<lb/>
位國子助教<lb/>
張彫虎中山北平人也家世寒㣲其兄蘭虎仕尚書令<lb/>
史微有資産故䕶軍長史王元則時為書生停其宅彫<lb/>
虎少美貎為元則所愛悦故偏被教因好學精力絶人<lb/>
<pb n="KR2d0006_WYG_198-38b"/>
負卷從師不逺千里遍通五經尤眀三傳弟子逺方就<lb/>
業者以百數諸儒服其彊辯神武召入霸府令與諸子<lb/>
講説乾眀初累遷平原太守坐贓賄失官武成即位以<lb/>
舊恩除通直散騎常侍琅邪王儼求博士有司以彫虎<lb/>
應選時號得人歴涇州刺史散騎常侍及帝侍講馬敬<lb/>
徳卒乃入授經書帝甚重之以為侍講與侍書張景仁<lb/>
並被尊禮同入華元殿共講春秋加國子祭酒假儀同<lb/>
三司待詔文林館以景仁宗室自託於其親何洪珍公<lb/>
<pb n="KR2d0006_WYG_198-39a"/>
私之事彫虎常為其指南與張景仁號二張博士時穆<lb/>
提婆韓長鸞與洪珍同侍帷幄知彫虎為洪珍謀主忌<lb/>
惡之洪珍又奏彫虎監國史尋除侍中加開府奏度支<lb/>
事大被委任言多見從特𠡠奏事不趨呼為博士彫虎<lb/>
自以出於微賤致位大臣勵精在公有匪躬之節議論<lb/>
無所廻避左右縦恣之徒必加禁約數譏切寵要獻替<lb/>
帷扆帝亦深倚杖之方委以朝政彫虎便以澂清為己<lb/>
任意氣甚髙嘗在朝堂謂鄭子信曰向入省中見賢家<lb/>
<pb n="KR2d0006_WYG_198-39b"/>
唐令處分極無所以若作數行兵帳彫虎不如邕若致<lb/>
主堯舜身居稷契則邕不如我長鸞等隂圖之及與侍<lb/>
中崔季舒黄門侍郎郭遵諫幸晉陽為長鸞所譛誅臨<lb/>
刑帝使叚孝言詰之彫虎曰臣起自書生光寵隆洽今<lb/>
者之諫臣實首謀意善功惡無所逃死願陛下珍愛金<lb/>
玉開發神眀數引賈誼之倫語其政道令聽覽之間無<lb/>
所壅蔽則臣雖死猶生之年因歔欷流涕俯而就戮左<lb/>
右莫不憐而壯之子徳冲等徙北邊南安王思好之反<lb/>
<pb n="KR2d0006_WYG_198-40a"/>
徳冲及弟徳揭俱免徳冲聰敏好學以帝師之子早見<lb/>
旌擢位中書舍人其父之戮徳冲並在殿庭就執日見<lb/>
寃酷號哭殞絶於地久之乃蘇郭遵者鉅鹿人也齊文<lb/>
宣為太原公時為國常侍帝家人有盖豐洛者典知家<lb/>
務號曰盖將遵因其處分曽抗拒之為髙徳正所貴齊<lb/>
受禪由是擢為主書専令訪察中書舍人朱謂為鉅鹿<lb/>
太守遵為弟子求官謂啓文宣鞭之二百付京畿久之<lb/>
除并省尚書都令史建州别駕㑹韓長鸞父永興為刺<lb/>
<pb n="KR2d0006_WYG_198-40b"/>
史因此遂相參附後擢為黄門侍郎被誅遵出自微賤<lb/>
易為盈滿宫門逢諸貴輙呼姓字語言布置極為輕率<lb/>
嘗於宫門牽韓長鸞辭曰王在得言主上縱放如此曽<lb/>
不規諫何名大臣長鸞嫌其率爾便掣手而去由是不<lb/>
加援故及於禍<lb/>
　　後周<lb/>
沈重字子厚吳興武康人也性聰悟有異常童弱嵗而<lb/>
孤居喪合禮及長専心儒學從師不逺千里遂博覽羣<lb/>
<pb n="KR2d0006_WYG_198-41a"/>
書尤眀詩及左氏春秋仕歴王國常侍梁武帝欲髙置<lb/>
學館以崇儒教中大通四年乃革選以重補國子助教<lb/>
後除五經博士梁元帝之在藩也甚歎異之及即位乃<lb/>
遣主書何武迎重西上魏平江陵重乃留事梁王蕭詧<lb/>
累遷都官尚書詧又令重於合歡殿講周禮武帝以重<lb/>
經眀行修乃遣宣納上士栁裘至梁聘之仍致書於重<lb/>
又𠡠襄州總管衛公直敦喻遣之在途供給務從優厚<lb/>
保定末重至京師詔令討論五經并校定鍾律天和中<lb/>
<pb n="KR2d0006_WYG_198-41b"/>
復於紫極殿講三教義朝士儒生桑門道士聽者二千<lb/>
餘人重辭義優洽樞機眀辯凡所解釋咸為諸儒推伏<lb/>
六年授驃騎大將軍開府儀同三司露門博士仍於露<lb/>
門館為皇太子講論語建徳末表請還梁武帝優詔不<lb/>
許重固請乃許為遣小司門上士楊汪送之梁主蕭巋<lb/>
拜重散騎常侍太常卿大象二年来朝京師開皇三年<lb/>
卒年八十四隋文帝遣舍人蕭子寳祭以少牢贈使持<lb/>
節上開府儀同三司許州刺史重學業該博為當世儒<lb/>
<pb n="KR2d0006_WYG_198-42a"/>
宗至於隂陽圖緯道經釋典無不通渉著周禮義三十<lb/>
一卷儀禮義三十五卷禮記義三十卷毛詩義二十八<lb/>
卷喪服經義五卷周禮音一卷儀禮音一卷禮記音二<lb/>
卷毛詩音二卷<lb/>
樊深字文深河東猗氏人也事繼母甚謹弱冠好學負<lb/>
書從師於河西講習五經晝夜不倦魏永安中隨軍征<lb/>
討以功累遷中散大夫嘗讀書見吾邱子遂歸侍養孝<lb/>
武西遷樊王二姓舉義為東魏所誅深父保周叔父歡<lb/>
<pb n="KR2d0006_WYG_198-42b"/>
周並被害深因避難墜崖傷足絶食再宿於後遇得一<lb/>
簞餅欲食之然念繼母老痺或免虜掠乃弗食夜中匍<lb/>
匐尋覔母得見因以饋母還復遁去改易姓名游學於<lb/>
汾晉間習天文及算厯之術後為人所告囚送河東屬<lb/>
東魏將韓軌長史張曜重其儒學延深至家因是便得<lb/>
逃隠文帝平河東贈保周郢州刺史歡周儀同三司深<lb/>
歸𦵏其父負土成墳尋而于謹引為府參軍令在館教<lb/>
授子孫文帝置學東館教諸將子弟以深為博士深經<lb/>
<pb n="KR2d0006_WYG_198-43a"/>
學通贍每解書常引漢魏以来諸家義而説之故後生<lb/>
聽其言者不能曉悟背而譏之曰樊生講書多門户不<lb/>
可解然儒者推其博物性好學老而不怠朝暮還往常<lb/>
據鞍讀書以至馬驚墮地折其支體終亦不改後除國<lb/>
子博士賜姓万紐于氏六官建拜太學博士天和二年<lb/>
遷縣伯中大夫加開府儀同三司建徳元年表乞骸骨<lb/>
詔許之朝廷有疑議常召問焉後以病卒深既専經又<lb/>
讀諸史及蒼雅篆籕隂陽卜筮之書學雖博贍訥於辭<lb/>
<pb n="KR2d0006_WYG_198-43b"/>
辯故不為當時所稱撰孝經喪服問疑各一卷又撰七<lb/>
經異同説三卷綱略論并目録三十一卷子義綱<lb/>
熊安生字植之長樂阜城人也少好學勵精不倦初從<lb/>
陳達授三傳又從房紏受周禮事徐遵眀服膺歴年後<lb/>
受禮於李寳鼎遂博通五經然専以三禮教授弟子自<lb/>
逺方至者千餘人乃討論圖緯捃摭異聞先儒所未悟<lb/>
者皆發眀之齊河清中陽休之特奏為國子博士時西<lb/>
朝既行周禮公卿以下多習其業有宿疑碩滯者數十<lb/>
<pb n="KR2d0006_WYG_198-44a"/>
條皆莫能詳辯天和三年周齊通好兵部尹公正使焉<lb/>
與齊人語及周禮齊人不能對乃令安生至賓館與公<lb/>
正言公正有口辯安生語所未至者便撮機要而驟問<lb/>
之安生曰禮義𢎞深自有條貫必欲升堂覩奥寧可汨<lb/>
其先後但能留意當為次第陳之公正於是問所疑安<lb/>
生皆為一一演説咸究其根本公正嗟服還具言之於<lb/>
武帝帝大欽重之及入鄴安生遽令埽門家人怪而問<lb/>
之安生曰周帝重道尊儒必將見我矣俄而帝幸其第<lb/>
<pb n="KR2d0006_WYG_198-44b"/>
詔不聼拜親執其手引與同坐謂曰朕未能去兵以此<lb/>
為媿安生曰黄帝尚有阪泉之戰况陛下龔行天罰乎<lb/>
帝又曰齊氏賦役繁興竭人財力朕救焚拯溺思革其<lb/>
弊欲以府庫及三臺雜物散之百姓公以為何如安生<lb/>
曰昔武王克商散鹿臺之財發巨橋之粟陛下此詔異<lb/>
代同美帝又曰朕何如武王安生曰武王伐紂懸首白<lb/>
旗陛下平齊兵不血刃愚謂聖略為優帝大悦賜帛三<lb/>
百疋米三百石宅一區并賜象笏及九環金帶自餘什<lb/>
<pb n="KR2d0006_WYG_198-45a"/>
物稱是又詔所司給安車駟馬令隨駕入朝并𠡠所在<lb/>
供給至京𠡠令於大乗佛寺參議五禮宣政元年拜露<lb/>
門文學博士下大夫其時年已八十餘尋致仕卒安生<lb/>
既學為儒宗當時受其業擅名於後者有馬榮伯張黒<lb/>
奴竇士榮孔籠劉焯劉炫等皆其門人焉所撰周禮義<lb/>
疏二十卷禮記義疏三十卷孝經義一卷並行於世安<lb/>
生與同郡宗道暉張暉紀顯敬徐遵眀等為祖師道暉<lb/>
好著髙翅帽大屐州將初臨輙服以謁見仰頭舉肘拜<lb/>
<pb n="KR2d0006_WYG_198-45b"/>
於屐上自言學士比三公後齊任城王湝鞭之道暉徐<lb/>
呼安偉安偉出謂人曰我受鞭不漢體復躡屐而去冀<lb/>
州人為之語曰顯公鐘宋公鼓宗道暉屐李洛姬肚謂<lb/>
之四大顯公沙門也宋公安徳太守也洛姬婦人也安<lb/>
生在山東時嵗嵗游講從之者傾郡縣或誑之曰某村<lb/>
古冢是晉河南將軍熊光墓去此七十二世舊有碑為<lb/>
村人埋匿安生掘地求之不得連年訟焉冀州長史鄭<lb/>
大讙判之曰七十二世乃是羲皇上人河南將軍晉無<lb/>
<pb n="KR2d0006_WYG_198-46a"/>
此號所訴非理安生猶率其宗族向冢而號嘗通名見<lb/>
徐之才和士開二人相對以徐之才諱䧺和士開諱安<lb/>
乃稱觸觸生羣公哂之<lb/>
樂遜字遵賢河東猗氏人也㓜有成人之操從徐遵眀<lb/>
於趙魏間受孝經喪服論語詩書禮易左氏春秋大義<lb/>
尋而山東冦亂學者散逸遜於擾攘之中猶志道不倦<lb/>
大統七年除子都督九年太尉李弼請遜教授諸子既<lb/>
而文帝盛選賢良授以守令相府户曹栁敏行臺郎中<lb/>
<pb n="KR2d0006_WYG_198-46b"/>
盧光河東郡丞辛粲相繼舉遜稱有牧人之才弼請留<lb/>
不遣魏廢帝二年文帝召遜教授諸子在館六年與諸<lb/>
儒分授經業講孝經論語毛詩及服䖍所注春秋左氏<lb/>
傳閔帝踐阼以遜有理務材除秋官府上士轉小師氏<lb/>
下大夫自譙王儉以下並束脩行弟子之禮遜以經術<lb/>
教授甚有訓導之方及衛公直鎮蒲州遜為直主簿武<lb/>
成元年六月以霖雨經時詔百官上封事遜陳時宜十<lb/>
四條其五條切於政要其一崇教方其二省造作其三<lb/>
<pb n="KR2d0006_WYG_198-47a"/>
眀選舉其四重戰伐其五禁奢侈保定二年以訓導有<lb/>
功頻加賞賜遷遂伯中大夫五年詔魯公斌畢公賢等<lb/>
俱以束脩之禮同受業焉天和元年岐州刺史陳公純<lb/>
舉遜以賢良五年遜以年在懸車上表致仕優詔不許<lb/>
於是賜以粟帛及錢等授湖州刺史封安邑縣子州人<lb/>
多蠻左未習儒風遜勸勵生徒加以課試數年之間化<lb/>
洽州境蠻俗生子長大多與父母異居遜每加勸導多<lb/>
革前弊在任數載頻被襃錫秩滿還朝拜皇太子諫議<lb/>
<pb n="KR2d0006_WYG_198-47b"/>
復在露門教授皇子大象初進爵崇業郡公又為露門<lb/>
博士二年進位開府儀同大將軍出為汾隂郡守遜以<lb/>
老病固辭詔許之乃改授東揚州刺史仍賜安車衣服<lb/>
及奴婢等又於本郡賜田十頃儒者以為榮隋開皇元<lb/>
年卒於家年八十二贈本官加蒲陕二州刺史遜性柔<lb/>
謹寡交游立身以忠信為本不自矜尚每在衆言論未<lb/>
嘗為人之先學者以此稱之所著孝經論語毛詩左氏<lb/>
春秋序論十餘萹又著春秋序義通賈服説發杜氏違<lb/>
<pb n="KR2d0006_WYG_198-48a"/>
辭理並可觀初周又有黎景熙以古學顯景熙字季眀<lb/>
河間鄚人少以孝行聞於世曽祖嶷魏太武時以軍功<lb/>
賜爵容城男後為燕郡守祖鎮父瓊並襲爵季眀少好<lb/>
讀書性彊記黙識而無應對之能其從祖廣魏太武時<lb/>
尚書郎善古學常從吏部尚書清河崔宏受字義又從<lb/>
司徒崔浩學楷篆自是家傳其法季眀亦傳習之頗與<lb/>
許氏有異又好元象頗知術數而落魄不事生業有書<lb/>
千餘卷雖窮居獨處不以饑寒易操與范陽盧道源為<lb/>
<pb n="KR2d0006_WYG_198-48b"/>
莫逆友永安中道源勸令入仕始為威烈將軍孝武西<lb/>
遷季眀乃寓居伊洛侯景徇地河外召季眀從軍稍遷<lb/>
黎陽郡守季眀從至懸瓠察景終不足恃遂去之客於<lb/>
潁川時王思政鎮潁川累使召季眀留於内館月餘文<lb/>
帝又徴之遂入闗乃令季眀正定古今文字於東閤大<lb/>
統末拜著作佐郎於時倫輩皆位兼常伯車服華盛惟<lb/>
季眀獨以貧素居之而無愧色又勤於所職著作不怠<lb/>
然性尤専固不合於時是以一為史官遂十年不調武<lb/>
<pb n="KR2d0006_WYG_198-49a"/>
成末遷外史下大夫保定三年盛營宫室春夏大旱詔<lb/>
公卿百僚極言得失季眀上封事言春秋莊公三十一<lb/>
年冬不雨五行傳以為是嵗一年而三築臺奢侈不恤<lb/>
民也僖公二十年夏大旱五行傳以為時作南門勞民<lb/>
興役漢恵帝二年夏大旱五年夏大旱江河水少谿澗<lb/>
水絶五行傳以為先是發十四萬六千人城長安漢武<lb/>
帝元狩三年夏大旱五行傳以為是嵗發天下故吏穿<lb/>
昆眀池然則土木之功動人興役天輙應之以異今若<lb/>
<pb n="KR2d0006_WYG_198-49b"/>
息民省役以答天譴庶靈澤時降嘉穀有時則年登可<lb/>
覬矣是時豪富之家競為奢麗而朝廷選舉之道猶為<lb/>
未公季眀又上書言陛下自即位以来尅已節用慕質<lb/>
去華此則尚矣然而朱紫猶侈於衢路綺縠仍耀於邸<lb/>
宅裋褐未充於細民糟糠未厭於編户此則勸導之理<lb/>
有所未周者也今雖導之以禮齊之以刑風俗固難以<lb/>
一矣昔漢文帝集上書之囊以作帷帳惜十金之産不<lb/>
造露臺後宫所幸衣不曳地方之今日富室之飾當不<lb/>
<pb n="KR2d0006_WYG_198-50a"/>
如奴𨽻之服然而以身率下國富刑清廟稱太宗良有<lb/>
以也臣聞聖人久於其道而天下化成今國家承魏氏<lb/>
衰亂之後貞信未興宜先尊五美屏四惡革浮華之習<lb/>
抑流競之風察鴻都之小藝焚雉頭之異服無益之貨<lb/>
勿重於時虧徳之器勿陳於側則人知徳矣臣又聞之<lb/>
為政之要在於選舉若差之毫釐則有千里之失後来<lb/>
居上則致積薪之譏是以古之善為政者貫魚以次任<lb/>
必以能爵人於朝不以私愛簡材以授其官量能以任<lb/>
<pb n="KR2d0006_WYG_198-50b"/>
其用官得其材任當其器六轡既調坐致千里虞舜選<lb/>
衆不仁者逺則庶事康哉人知其化矣帝覽而嘉之時<lb/>
外史廨宇屢移未有定所季眀又上言曰外史之職漢<lb/>
之東觀帝王所寳此焉攸在自魏及周公館不立臣嘗<lb/>
奏請修營至今未加功力臣職思其憂敢不重請帝納<lb/>
焉於是廨宇方立天和二年進車騎大將軍儀同三司<lb/>
後以疾卒又文帝初屬天下分崩時學術之士盖寡故<lb/>
曲學末伎咸見引納至若冀儁趙文深之徒雖才愧昔<lb/>
<pb n="KR2d0006_WYG_198-51a"/>
人而名著於世並見收用冀儁字僧儁太原陽邑人也<lb/>
性沈謹善𨽻書特工模寫初為賀拔岳墨曹參軍岳被<lb/>
害文帝引為記室時文帝志平侯莫陳悦乃令儁偽為<lb/>
魏帝𠡠書與費也頭令將兵助文帝討悦儁尋舊勑模<lb/>
寫及代舍人主書等署與真無異文帝大悦費也頭見<lb/>
勑不以為疑遂遣兵受文帝節度大統初封長安縣男<lb/>
從征𢎞農戰於沙苑進爵為子累遷襄樂郡守尋徴還<lb/>
教眀帝及宋獻公等𨽻書時俗入書學者亦行束脩之<lb/>
<pb n="KR2d0006_WYG_198-51b"/>
禮謂之謝章儁以書字所興起自蒼頡若同常俗未為<lb/>
合禮遂啓文帝釋奠蒼頡及先聖先師除黄門侍郎本<lb/>
州大中正累遷湖州刺史儁靜退每以清約自處前後<lb/>
所歴頗有聲稱尋加驃騎大將軍開府儀同三司後進<lb/>
爵為昌樂侯卒趙文深字徳本南陽宛人也父遐以醫<lb/>
術進仕魏為尚藥典御文深少學楷𨽻年十一獻書於<lb/>
魏帝後立義歸周除大丞相府法曹參軍文深雅有鍾<lb/>
王之則筆勢可觀當時碑牓惟文深及冀儁而已大統<lb/>
<pb n="KR2d0006_WYG_198-52a"/>
十二年追論立義功封白石縣男文帝以𨽻書紕繆令<lb/>
文深與黎景熙沈遐等依説文及字林刋定六體成一<lb/>
萬餘言行於世及平江陵之後王襃入闗貴游等翕然<lb/>
並學襃書文深之書遂被遐棄文深慙恨形於言色後<lb/>
知好尚難及亦改習襃書然竟無所成轉被譏議謂之<lb/>
學歩邯鄲焉至於碑牓餘人猶莫之逮王襃亦每推先<lb/>
之宫殿樓閣皆其迹也除縣伯下大夫眀帝令至江陵<lb/>
書景福寺碑漢南人士亦以為工梁主蕭詧觀而美之<lb/>
<pb n="KR2d0006_WYG_198-52b"/>
賞遺甚厚天和元年露寢初成文深以題牓之功除趙<lb/>
興郡守文深雖居外任每湏題牓輙復追之後以疾卒<lb/>
　　隋<lb/>
辛彦之隴西狄道人也祖世叙魏凉州刺史父靈輔周<lb/>
渭州刺史彦之九嵗而孤不交非類博渉經史與天水<lb/>
牛𢎞同志好學後入闗遂家京兆周文帝見而器之引<lb/>
為中外府禮曹賜以衣馬珠玉時國家草創百度伊始<lb/>
朝貴多出武人修定儀注唯彦之而已尋拜中書侍郎<lb/>
<pb n="KR2d0006_WYG_198-53a"/>
及周閔帝受禪彦之與少宗伯盧辯専掌儀制歴典祀<lb/>
太祝樂部御正四曹大夫開府儀同三司封五原郡公<lb/>
宣帝即位拜小宗伯時帝立五皇后彦之切諫由是忤<lb/>
㫖免官髙祖受禪除太常少卿改封任城郡公進位上<lb/>
開府尋拜國子祭酒禮部尚書與祕書監牛𢎞撰新禮<lb/>
吳興沈重名為碩學髙祖嘗令彦之與重論議重不能<lb/>
抗於是避席而謝曰辛君所謂金城湯池無可攻之勢<lb/>
髙祖大悦後拜隨州刺史於時州牧多貢珍翫惟彦之<lb/>
<pb n="KR2d0006_WYG_198-53b"/>
所貢並供祭之物髙祖善之顧謂朝臣曰人安得無學<lb/>
彦之所貢稽古之力也遷潞州刺史前後俱有恵政彦<lb/>
之又崇信佛道於城内立浮圖二所並十五層開皇十<lb/>
一年州人張元暴死數日乃蘇云遊天上見新構一堂<lb/>
制極崇麗元問其故云潞州刺史辛彦之有功徳造此<lb/>
堂以待之彦之聞而不悦其年卒官諡曰宣彦之撰墳<lb/>
典一部六官一部祝文一部禮要一部新禮一部五經<lb/>
異義一部並行於世有子孝舒仲龕並早有令譽仲龕<lb/>
<pb n="KR2d0006_WYG_198-54a"/>
官至猗氏令<lb/>
何妥字栖鳯西域人也父細脚胡通商入蜀遂家郫縣<lb/>
事梁武陵王紀主知金帛因至巨富號為西州大賈妥<lb/>
少機警八嵗遊國子學助教顧良戲之曰汝姓何是荷<lb/>
葉之荷為是河水之河妥應聲答曰先生姓顧是新故<lb/>
之故為是眷顧之顧衆咸異之年十七以伎巧事湘東<lb/>
王後知其聰眀召為誦書左右時蘭陵蕭眘亦有儁才<lb/>
住青楊巷妥住白楊頭時人為之語曰世有兩儁白楊<lb/>
<pb n="KR2d0006_WYG_198-54b"/>
何妥青楊蕭眘其見美如此江陵平入周周武帝尤重<lb/>
之授太學博士宣帝初欲立五后以問儒者辛彦之對<lb/>
曰后與天子匹體齊尊不宜有五妥駁曰帝嚳四妃舜<lb/>
又二妃亦何常數由是封襄城縣伯髙祖受禪除國子<lb/>
博士加通直散騎常侍進爵為公妥姓勁急有口才好<lb/>
是非人物時納言蘇威嘗言於上曰臣先人每誡臣云<lb/>
惟讀孝經一卷足可立身經國何用多為上亦然之妥<lb/>
進曰蘇威所學非止孝經厥父若信有此言威不從訓<lb/>
<pb n="KR2d0006_WYG_198-55a"/>
是其不孝若無此言面欺陛下是其不誠不誠不孝何<lb/>
以事君且夫子有言云不讀詩無以言不讀禮無以立<lb/>
豈容蘇綽教子獨反聖人之訓乎威時兼領五職上甚<lb/>
親重之妥因奏威不可信任又以掌天文律度皆不稱<lb/>
職妥因上八事以諫其一事曰臣聞知人則哲惟帝難<lb/>
之孔子曰舉直錯枉則人服舉枉錯直則人不服由此<lb/>
言之政之安危必慎所舉故進賢受上賞蔽賢䝉顯戮<lb/>
察今之舉人良異於此無論諂直莫擇賢愚心欲崇髙<lb/>
<pb n="KR2d0006_WYG_198-55b"/>
則起家喉舌之任意湏屈抑必白首郎署之官人不之<lb/>
服實由於此臣聞爵人於朝與士共之刑人於市與衆<lb/>
棄之伏見留心獄訟愛民如子每應決獄無不詢訪羣<lb/>
公刑之不濫君之眀也刑既如此爵亦宜然若有懋功<lb/>
簡在帝心者便可擢用自斯以降若選重官必參以衆<lb/>
議勿信一人之舉則上不偏私下無怨望其二事曰孔<lb/>
子云是察阿黨則罪無掩蔽又曰君子周而不比小人<lb/>
比而不周所謂比者即阿黨也謂心之所愛既已光華<lb/>
<pb n="KR2d0006_WYG_198-56a"/>
榮顯猶如提挈心之所惡既已沈滯屈辱薄言必怒提<lb/>
挈既成必相掩蔽則欺上之心生矣屈辱既加則有怨<lb/>
恨謗讟之言出矣伏願廣加訪察勿使朋黨路開威恩<lb/>
自任有國之患莫大於此其三事曰臣聞舜舉十六族<lb/>
所謂八元八凱也計其賢眀理優今日猶復擇才授任<lb/>
不相侵濫故得四門雍睦庶績咸熙今官員極多用人<lb/>
甚少一人身上乃兼數職為是國無人也為是人不善<lb/>
也今萬乗大國髦彦不少縱有眀哲無由自達東方朔<lb/>
<pb n="KR2d0006_WYG_198-56b"/>
曰尊之則為將卑之則為虜斯言信矣今當官之人不<lb/>
度徳量力既無吕望傅説之能自負傅巖滋水之氣不<lb/>
慮憂深責重唯畏總領不多安斯寵任輕彼權軸顛沛<lb/>
致蹷實此之由易曰鼎折足覆公餗其形渥凶言不勝<lb/>
其任也臣聞窮力舉重不能為用伏願更任賢良分才<lb/>
參掌使各行其力則庶事康哉其四事曰臣聞禮云析<lb/>
言破律亂名改作執左道以亂政者殺孔子曰仍舊貫<lb/>
何必改作伏見比年以来改作者多矣如范威漏刻十<lb/>
<pb n="KR2d0006_WYG_198-57a"/>
載不成趙翊尺秤七年方決公孫濟迂誕醫方費逾巨<lb/>
萬徐道慶廻互子午麋耗飲食常眀破律多歴嵗時王<lb/>
渥亂律曽無紀極張山居未知星位前已蹂藉太常曹<lb/>
魏祖不識北辰今復韊轢太史莫不用其短見更自夸<lb/>
毗邀射名譽厚相誣罔請今日以後有如此者若其言<lb/>
不驗必加重罰庶令有所畏忌不敢輕奏狂簡其餘文<lb/>
多不載時蘇威權兼數職先嘗隠武功故妥言自負傅<lb/>
巖滋水之氣盖以指威激上也書奏威大銜之二年威<lb/>
<pb n="KR2d0006_WYG_198-57b"/>
定考文學妥更相訶詆威勃然曰無何妥不慮無博士<lb/>
妥應聲曰無蘇威亦何憂無執事由是與威有隙其後<lb/>
上令妥考定鍾律妥又上表曰臣聞眀則有禮樂幽則<lb/>
有鬼神然則動天地感鬼神莫近於禮樂又云樂至則<lb/>
無怨禮至則不爭揖讓而臨天下者禮樂之謂也臣聞<lb/>
樂有二一曰姦聲二曰正聲夫姦聲感人而逆氣應之<lb/>
正聲感人而順氣應之順氣成象故樂行而倫清耳目<lb/>
聰眀血氣和平移風易俗天下皆寧孔子曰放鄭聲逺<lb/>
<pb n="KR2d0006_WYG_198-58a"/>
佞人故鄭衛宋趙之聲出内則發疾外則傷人是以宫<lb/>
亂則荒其君驕商亂則陂其官壊角亂則憂其人怨徴<lb/>
亂則哀其事勤羽亂則危其財匱五者皆亂則國亡無<lb/>
日矣魏文侯問子夏曰吾端冕而聽古樂則欲寐聽鄭<lb/>
衛之音而不倦何也子夏對曰夫古樂者始奏以文復<lb/>
亂以武脩身及家平均天下鄭衛之音者姦聲以亂溺<lb/>
而不止優雜子女不知父母今君所問者樂也所愛者<lb/>
音也夫樂之與音相近而不同為人君者謹審其好惡<lb/>
<pb n="KR2d0006_WYG_198-58b"/>
案聖人之作樂也非止茍悦耳目而已矣欲使在宗廟<lb/>
之内君臣同聼之則莫不和敬在鄉里之内長㓜同聽<lb/>
之則莫不和順在閨門之内父子同聽之則莫不和親<lb/>
此先王立樂之方也故知聲而不知音者禽獸是也知<lb/>
音而不知樂者衆庶是也故黄鍾大吕絃歌干戚童子<lb/>
皆能舞之能知樂者其惟君子不知聲者不可與言音<lb/>
不知音者不可與言樂知樂則㡬於道矣紂為無道太<lb/>
師抱樂器以奔周晉君徳薄師曠固惜清徴上古之時<lb/>
<pb n="KR2d0006_WYG_198-59a"/>
未有音樂鼓腹擊壤樂在其間易曰先王作樂崇徳殷<lb/>
薦之上帝以配祖考至于黄帝作咸池顓頊作六莖帝<lb/>
嚳作五英堯作大章舜作大韶禹作大夏湯作大濩武<lb/>
王作大武從夏以来年代久逺惟有名字其聲不可得<lb/>
聞自殷至周備於詩誦故自聖賢以下多習樂者至如<lb/>
伏犧減瑟文王足琴仲尼擊磬子路鼓瑟漢髙擊筑元<lb/>
帝吹簫漢祖之初叔孫通因秦樂人制宗廟之樂迎神<lb/>
於廟門奏嘉至之樂猶古降神之樂也皇帝入廟門奏<lb/>
<pb n="KR2d0006_WYG_198-59b"/>
永至之樂以為行歩之節猶古采薺肆夏也乾豆上薦<lb/>
奏登歌之樂猶古清廟之歌也登歌再終奏休成之樂<lb/>
美神饗也皇帝就東廂坐定奏永安之樂美禮成也其<lb/>
休成永至二曲叔孫通所制也漢髙祖廟奏武徳文始<lb/>
五行之舞當春秋時陳公子完奔齊陳是舜後故齊有<lb/>
韶樂孔子在齊聞韶三月不知肉味是也秦始皇滅齊<lb/>
韶樂傳於秦漢髙祖滅秦韶樂傳於漢髙祖改名文始<lb/>
以示不相襲也五行舞者本周大武樂也始皇改曰五<lb/>
<pb n="KR2d0006_WYG_198-60a"/>
行及於孝文復作四時之舞以示天下安和四時順也<lb/>
孝景采武徳舞以為昭徳孝宣又采昭徳以為盛徳雖<lb/>
變其名大抵皆因秦舊事至於晉魏皆用古樂魏之三<lb/>
祖並制樂辭自永嘉播越五都傾覆樂聲南度以是大<lb/>
備江東宋齊以来至於梁代所行樂事猶皆傳古三雍<lb/>
四始實稱大盛及侯景簒逆樂師分散其四舞三調悉<lb/>
度偽齊齊氏雖知傳受得曲而不用之於宗廟朝廷也<lb/>
臣少好音律留意管絃年雖耆老頗皆記憶及東土克<lb/>
<pb n="KR2d0006_WYG_198-60b"/>
定樂人悉反問其逗留果云是梁人所教今三調四舞<lb/>
並皆有手雖不能精熟亦頗具雅聲若令教習傳授庶<lb/>
得流傳古樂然後取其㑹歸撮其指要因循損益更制<lb/>
嘉名歌盛徳於當今傳雅正於来世豈不美歟謹具錄<lb/>
三調四舞曲名又製歌辭如别其有聲曲流宕不可以<lb/>
陳於殿庭者亦悉附之於後書奏别𠡠太常取妥節度<lb/>
於是作清平瑟三調聲又作八佾鞞鐸巾拂四舞先是<lb/>
太常所傳宗廟雅樂歴數十年惟作大吕廢黄鍾妥又<lb/>
<pb n="KR2d0006_WYG_198-61a"/>
以深乖古意乃奏請用黄鍾詔下公卿議從之俄而妥<lb/>
子蔚為祕書郎有罪當刑上哀之減死論是後恩禮漸<lb/>
薄六年出為龍州刺史時有負笈遊學者妥皆為講説<lb/>
教授之又為刺史箴勒於州門外在職三年以疾請還<lb/>
詔許之復知學事時上方使蘇䕫在太常參議鍾律䕫<lb/>
有所建請朝士多從之妥獨不同每言䕫之短髙祖下<lb/>
其議朝臣多排妥妥復上封事指陳得失大抵論時政<lb/>
損益并指斥當世朋黨於是蘇威及吏部尚書盧愷侍<lb/>
<pb n="KR2d0006_WYG_198-61b"/>
郎薛道衡等皆坐得罪除伊州刺史不行尋為國子祭<lb/>
酒卒官諡曰肅撰周易講疏三卷孝經義疏二卷莊子<lb/>
義疏四卷及與沈重等撰三十六科鬼神感應等大義<lb/>
九卷封禪書一卷樂要一卷文集十卷並行於世于時<lb/>
學士之自江南来者蕭該包愷並知名該蘭陵人梁都<lb/>
陽王恢之孫少封攸侯荆州平與何妥同至長安性篤<lb/>
學詩書禮記春秋並通大義尤精漢書甚為貴游所禮<lb/>
開皇初賜爵山隂縣公拜國子博士奉詔與妥正定經<lb/>
<pb n="KR2d0006_WYG_198-62a"/>
史然各執所見遞相是非久而不能就上譴而罷之該<lb/>
後撰漢書及文選音義咸為當時所貴愷字和樂東海<lb/>
人其兄愉眀五經愷悉傳其業又從王仲通受史記漢<lb/>
書尤稱精究大業中為國子助教於時漢書學者以蕭<lb/>
包二人為宗逺近聚徒教授者數千人卒門人起墳立<lb/>
碣焉<lb/>
房暉逺字崇儒恒山真定人也世傳儒學暉逺㓜有志<lb/>
行眀三禮春秋三傳詩書周易兼善圖緯常以教授為<lb/>
<pb n="KR2d0006_WYG_198-62b"/>
務逺方負笈而從者動以千計齊南陽王綽為定州刺<lb/>
史聞其名召為博士周武帝平齊捜訪儒俊暉逺首膺<lb/>
辟命授小學下士及髙祖受禪遷太常博士太常卿牛<lb/>
𢎞每稱為五經庫吏部尚書韋世康薦之遷太學博士<lb/>
尋與沛公鄭譯修正樂章復為太常博士未㡬擢為國<lb/>
子博士㑹上令國子生通一經者並悉薦舉將擢用之<lb/>
既䇿問訖博士不能時定臧否祭酒元善怪問之暉逺<lb/>
曰江南河北義例不同博士不能遍渉學生皆持其所<lb/>
<pb n="KR2d0006_WYG_198-63a"/>
短稱已所長博士各各自疑所以久而不決也祭酒因<lb/>
令暉逺考定之暉逺覽筆便下初無疑滯或有不服者<lb/>
暉逺問其所傳義疏輙為始末誦之然後出其所短自<lb/>
是無敢飾非者所試四五百人數日便決諸儒莫不推<lb/>
其通博皆自以為不能測也尋奉詔編修令式髙祖嘗<lb/>
謂羣臣曰自古天子有女樂乎楊素以下莫知所出遂<lb/>
言無女樂暉逺曰臣聞窈窕淑女鐘鼓樂之此即王者<lb/>
房中之樂著於雅頌不得言無髙祖大悦仁夀中卒官<lb/>
<pb n="KR2d0006_WYG_198-63b"/>
時年七十二朝廷嗟惜焉賵賻甚厚贈員外散騎常侍<lb/>
馬光字榮伯武安人也少好學從師數十年晝夜不息<lb/>
圖書䜟緯莫不畢覽尤眀三禮為儒者所宗開皇初髙<lb/>
祖徴山東義學之士光與張仲讓孔籠竇士榮張黒奴<lb/>
劉祖仁等俱至並受太學博士時人號為六儒然皆鄙<lb/>
野無儀範朝廷不之貴也士榮尋病死仲讓未㡬告歸<lb/>
鄉里著書十卷自云此書若奏我必為宰相又數言元<lb/>
象事州縣列上其狀竟坐誅孔籠張黒奴劉祖仁未㡬<lb/>
<pb n="KR2d0006_WYG_198-64a"/>
亦被譴去惟光獨存嘗因釋奠髙祖親幸國子學王公<lb/>
以下畢集光升座講禮啓發章句已而諸儒生以次論<lb/>
難者十餘人皆當時碩學光皆為剖析疑滯雖辭非俊<lb/>
辯而理義宏贍論者莫測其淺深咸共推服上嘉而勞<lb/>
焉山東三禮學者自熊安生後惟宗光一人初教授嬴<lb/>
博間門徒千數至是多負笈從入長安後數年丁母憂<lb/>
歸鄉里遂有終焉之志以疾卒於家時年七十三<lb/>
劉焯字士元信都昌亭人也父洽郡功曹焯犀額龜背<lb/>
<pb n="KR2d0006_WYG_198-64b"/>
望髙視逺聰敏沈深弱不好弄少與河間劉炫結盟為<lb/>
友同受詩於同郡劉軌思受左傳於廣平郭懋嘗問禮<lb/>
於阜城熊安生皆不卒業而去武彊交津橋劉智海家<lb/>
素多墳籍焯與炫就之讀書向經十載雖衣食不繼晏<lb/>
如也遂以儒學知名為州博士開皇中刺史趙煚引為<lb/>
從事舉秀才射䇿甲科與著作郎王劭同脩國史兼參<lb/>
議律厯仍直門下省以待顧問俄除員外將軍後與諸<lb/>
儒於祕書省考定羣言因假還鄉里縣令韋之業引為<lb/>
<pb n="KR2d0006_WYG_198-65a"/>
功曹尋復入亰與左僕射楊素吏部尚書牛𢎞國子祭<lb/>
酒蘇威元善博士蕭該何妥太學博士房暉逺崔崇徳<lb/>
晉王文學崔賾等於國子共論古今滯義前賢所不通<lb/>
者每升座論難鋒起皆不能屈楊素等莫不服其精博<lb/>
六年運洛陽石經至京師文字磨滅莫能知者奉勑與<lb/>
劉炫等考定後因國子釋奠與炫二人論義深挫諸儒<lb/>
衆咸妬恨遂為飛章所謗除名為民於是優㳺鄉里専<lb/>
以教授著述為務賈馬王鄭所傳章句多所是非九章<lb/>
<pb n="KR2d0006_WYG_198-65b"/>
算術周髀七曜歴書十餘部推歩日月之經量度山海<lb/>
之術莫不覈其根本窮其祕奥著稽極十卷歴書十卷<lb/>
五經述議十卷並行於世劉炫聰眀博學名亞於焯故<lb/>
時人稱二劉焉天下名儒後進質疑受業不逺千里而<lb/>
至者不可勝數論者以為數百年以来博學通儒無能<lb/>
出其右者然懐抱不曠又嗇於財不行束脩者未嘗有<lb/>
所教誨時人以此少之廢太子勇聞而召之未及進謁<lb/>
詔令事蜀王非其好也久之不至王聞而大怒遣人枷<lb/>
<pb n="KR2d0006_WYG_198-66a"/>
送於蜀配之軍防其後令典校書籍王以罪廢焯又與<lb/>
諸儒修定禮律除雲騎尉煬帝即位遷太學博士俄以<lb/>
品卑去職數年復被徴以待顧問因上所著歴書與太<lb/>
史令張胄元多不同被駮不用大業六年卒時年六十<lb/>
七劉炫為之請諡朝廷不許<lb/>
劉炫字光伯河間景城人也少以聰敏見稱與信都劉<lb/>
焯閉户讀書十年不出炫眸子精眀視日不眩彊記黙<lb/>
識莫與為儔左畫圓右畫方口誦目數耳聽五事同舉<lb/>
<pb n="KR2d0006_WYG_198-66b"/>
無所遺失周武帝平齊瀛州刺史宇文亢引為户曹從<lb/>
事後刺史李繪復署禮曹從事以吏幹知名開皇中奉<lb/>
勑與著作郎王劭同修國史俄直門下省以待顧問又<lb/>
與諸術者修天文律歴兼於内史省考定羣言内史令<lb/>
博陵李徳林甚禮之炫雖遍直三省竟不得官縣司責<lb/>
其賦役炫自陳於内史内史送詣吏部吏部尚書韋世<lb/>
康問其所能炫自為狀曰周禮禮記毛詩尚書公羊左<lb/>
傳孝經論語孔鄭王何服杜等注凡十三家雖義有精<lb/>
<pb n="KR2d0006_WYG_198-67a"/>
粗並堪講授周易儀禮穀梁用功差少史子文集嘉言<lb/>
美事咸誦於心天文律厯窮覈微妙至於公私文翰未<lb/>
嘗假手吏部竟不詳試然在朝知名之士十餘人保眀<lb/>
炫所陳不謬於是除殿内將軍時牛𢎞奏請購求天下<lb/>
遺逸之書炫遂偽造書百餘卷題為連山易魯史記等<lb/>
録上送官取賞而去後有人訟之經赦免死坐除名歸<lb/>
於家以教授為務太子勇聞而召之既至京師𠡠令事<lb/>
蜀王秀遷延不往秀大怒枷送益州既而配為帳内每<lb/>
<pb n="KR2d0006_WYG_198-67b"/>
使執仗為門衛俄而釋之令與劉焯同典校書史炫因<lb/>
擬屈原卜居為筮塗以自寄及秀廢與諸儒修定五禮<lb/>
授旅騎尉吏部尚書牛𢎞建議以為禮諸侯絶傍朞大<lb/>
夫降一等今之上柱國雖不同古諸侯比大夫可也官<lb/>
在第二品宜降傍親一等議者多以為然炫駮之曰古<lb/>
之仕者宗一人而已庶子不得進由是先王重適其宗<lb/>
子有分禄之義族人與宗子雖疎逺猶服縗三月良由<lb/>
受其恩也今之仕者位以才昇不限嫡庶與古既異何<lb/>
<pb n="KR2d0006_WYG_198-68a"/>
降之有今之貴者多忽近親若㦯降之人道之疎自此<lb/>
始矣遂寢其事開皇二十年廢國子四門及州縣學惟<lb/>
置太學博士二人學生七十二人炫上表言學校不宜<lb/>
廢情理甚切髙祖不納開皇之末國家殷盛朝野皆以<lb/>
遼東為意炫以為遼東不可伐作撫夷論以諷焉當時<lb/>
莫有悟者及大業之季三征不克炫言方驗煬帝即位<lb/>
牛𢎞引炫修律令始髙祖之世以刀筆吏類多小人年<lb/>
久長姦勢使然也又以風俗陵遲婦人無節於是立格<lb/>
<pb n="KR2d0006_WYG_198-68b"/>
州縣佐吏三年而代之九品妻無得再醮炫著論以為<lb/>
不可𢎞竟從之諸郡置學官及流外給廩皆發自於炫<lb/>
𢎞嘗從容問炫曰案周禮士多而府史少今令史百倍<lb/>
於前判官減則不濟其故何也炫對曰古人委任責成<lb/>
嵗終考其殿最案不重校文不繁悉府史之任掌要目<lb/>
而已今之文簿常慮勘覆鍜鍊若其不宻萬里追證百<lb/>
年舊案故諺云老吏抱案死古今不同若此之相懸也<lb/>
事繁政弊職此之由𢎞又問魏齊之時令史從容而已<lb/>
<pb n="KR2d0006_WYG_198-69a"/>
今則不遑寧舍其事何由炫對曰齊氏立州不過數十<lb/>
三府行臺遞相統領文書行下不過十條今州三百其<lb/>
繁一也往者州唯置綱紀郡置守丞縣惟令而已其所<lb/>
具寮則長官自辟受詔赴任每州不過數十今則不然<lb/>
大小之官悉由吏部纎介之迹皆屬考功其繁二也省<lb/>
官不如省事省事不如清心官事不省而望從容其可<lb/>
得乎𢎞甚善其言而不能用納言楊達舉炫博學有文<lb/>
章射䇿髙第除太學博士嵗餘以品卑去任還至長平<lb/>
<pb n="KR2d0006_WYG_198-69b"/>
奉𠡠追詣行在所㦯言其無行帝遂罷之歸於河間於<lb/>
時盜賊蜂起穀食踊貴經籍道息教授不行炫與妻子<lb/>
相去百里聲聞斷絶鬰鬰不得志以前世通人司馬相<lb/>
如揚子雲馬季長鄭康成等皆自叙徽美傳芳来葉故<lb/>
亦自為贊以見志然詞㫖無足采者炫時在郡城糧餉<lb/>
斷絶其門人多隨盜賊哀炫窮乏詣郡城下索炫郡官<lb/>
乃出炫與之炫為賊所將過下城堡未㡬賊為官軍所<lb/>
破炫饑餓無所依復投縣官縣官意炫與賊相知恐為<lb/>
<pb n="KR2d0006_WYG_198-70a"/>
後變遂閉門不納時夜冰寒因此凍餓而死時年六十<lb/>
八其後門人諡曰宣徳先生炫性躁競頗好俳諧多自<lb/>
矜伐好輕侮當世為執政所醜由是宦塗不遂著論語<lb/>
述議十卷春秋攻昧十卷五經正名十二卷孝經述議<lb/>
五卷春秋述議四十卷尚書述議二十卷毛詩述議四<lb/>
十卷注詩序一卷算術一卷并所著文集並行於世時<lb/>
儒學之士又有褚暉顧彪魯世達張沖王孝籍並知名<lb/>
褚暉字髙眀吳郡人以三禮學稱於江南煬帝時徴天<lb/>
<pb n="KR2d0006_WYG_198-70b"/>
下儒術之士悉集内史省相次講論暉時博辯無能屈<lb/>
者由是擢為太學博士撰禮疏一百卷顧彪字仲文餘<lb/>
杭人眀尚書春秋煬帝時為祕書學士撰古文尚書義<lb/>
疏二十卷魯世達餘杭人煬帝時為國子助教撰毛詩<lb/>
章句義疏四十二卷行於世張沖字叔元吳郡人仕陳<lb/>
為左中郎將非其好也乃覃思經典撰春秋義畧異於<lb/>
杜氏七十餘事喪服義三卷孝經義三卷論語義十卷<lb/>
前漢音義十二卷官至漢王侍讀王孝籍平原人少好<lb/>
<pb n="KR2d0006_WYG_198-71a"/>
學博覽羣言遍治五經頗有文翰與河間劉炫同志友<lb/>
善開皇中召入祕書助王劭修國史劭不之禮在省七<lb/>
年而不免輸稅課役孝籍鬱鬱不得志奏記於吏部尚<lb/>
書牛𢎞以求申拔辭語酸苦見者為稱屈𢎞亦知其有<lb/>
學業而竟不得調後歸鄉里以教授為業終於家注尚<lb/>
書及詩遭亂零落<lb/>
　<lb/>
　<lb/>
<pb n="KR2d0006_WYG_198-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百七十四<lb/>
</p>
<p>
</p>
  </div>
</body>
</text>
</TEI>
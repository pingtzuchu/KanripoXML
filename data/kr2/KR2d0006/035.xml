<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷三十</head> <lb/>
    <p>
<pb n="KR2d0006_WYG_035-1a"/>
欽定四庫全書<lb/>
　通志卷三十<lb/>
　　宋　右　廸　功　郎　鄭　樵　漁　仲　撰<lb/>
　氏族畧第六<lb/>
　　同名異實第一<lb/>
唐氏有二堯之後為唐周以封晉此晉之唐也伊祁姓<lb/>
　燮父之後封于唐為楚所并此楚之唐也姬姓<lb/>
虞氏有二姚姓之虞舜後也姬姓之虞仲雍之後也<lb/>
<pb n="KR2d0006_WYG_035-1b"/>
夏氏有二夏后之後以國為氏陳宣公之子子夏之後<lb/>
　以字為氏<lb/>
商氏有二成湯之後為商衛鞅封商君其後亦為商<lb/>
周氏有五后稷之後為周氏又姬氏唐先天中避諱改<lb/>
　為周氏又暨氏上元中准制改為周氏又代北賀魯<lb/>
　氏普氏後魏並改為周氏<lb/>
秦氏有三秦國為秦氏魯有秦邑亦為秦氏秦非是也<lb/>
　楚又有秦商<lb/>
<pb n="KR2d0006_WYG_035-2a"/>
燕氏有二有姬姓之燕有姞姓之燕<lb/>
管氏有二叔鮮之後以國為氏出自文王又齊管仲出<lb/>
　自穆王<lb/>
畢氏有二畢公髙之後為畢後魏出連氏改為畢<lb/>
于氏有三周武王之子邘叔之後或去邑為于氏後魏<lb/>
　萬紐于氏改為于又淳于氏避唐諱改為于<lb/>
胡氏有二周之胡國為胡氏後魏紇骨氏亦為胡氏<lb/>
齊氏有二太公之後以國為氏衛大夫齊子之後以字<lb/>
<pb n="KR2d0006_WYG_035-2b"/>
　為氏<lb/>
楚氏有二鬻熊之後以國為氏魯林楚之後以名為氏<lb/>
陳氏有四舜之後以國為氏也又白氏隋初改為陳此<lb/>
　萬年之陳也又魯相無子以外孫劉矯嗣此廣陵之<lb/>
　陳也又侯莫陳之後亦改為陳氏<lb/>
朱氏有三邾子之後去邑為朱又渇燭渾氏可朱渾氏<lb/>
　並改為朱<lb/>
婁氏有二邾婁之後也又疋婁氏改為婁氏<lb/>
<pb n="KR2d0006_WYG_035-3a"/>
兒氏有二郳氏去邑為兒又賀兒氏亦改為兒<lb/>
越氏有三句踐之後以國為氏又有越彊氏改為越氏<lb/>
　又有越質詰氏改為越氏<lb/>
薛氏有三奚仲之後以國為氏又叱干氏改為薛又有<lb/>
　遼西薛氏<lb/>
沈氏有二沈子逞之後以國為氏又楚荘王之子公子<lb/>
　正封於沈鹿其後以邑為氏<lb/>
徐氏有二若木之後以國為氏又一族出於黄帝十四<lb/>
<pb n="KR2d0006_WYG_035-3b"/>
　姓<lb/>
云氏有二䢵國之後去邑為云又後魏牒云氏改為云<lb/>
禹氏有二鄅國去邑為禹又夏禹之後以名為氏<lb/>
宿氏有二風姓之後以國為氏又有宿六斤氏改為宿<lb/>
羅氏有二妘姓之後以國為氏又有叱羅氏改為羅<lb/>
夔氏有二熊摯之後以國為氏又天竺亦有夔氏<lb/>
夷氏有四昔詭諸之後為夷氏又逸民夷逸齊大夫夷<lb/>
　仲年邾大夫夷射姑之後皆以名字為氏<lb/>
<pb n="KR2d0006_WYG_035-4a"/>
湏氏有二宻須之後為須須句之後亦為須<lb/>
黎氏有三子姓之後以國為氏又齊大夫黎彌黎且以<lb/>
　邑為氏又後魏素嵇氏改為黎氏<lb/>
申氏有二姜姓之後以國為氏又楚之申邑申公居之<lb/>
　以邑為氏<lb/>
向氏有二祁姓之後以國為氏又宋公子肹字向以字<lb/>
　為氏<lb/>
葛氏有三嬴姓之後以國為氏又葛天氏之後亦為葛<lb/>
<pb n="KR2d0006_WYG_035-4b"/>
　氏後魏賀葛氏改為葛<lb/>
會氏有二鄶國去邑為氏又會乙之後亦為會氏<lb/>
辛氏有三莘氏訛為辛又計然本姓辛又周有項亶賜<lb/>
　姓辛氏<lb/>
呂氏有五姜姓之後以國為氏又晉有呂氏出於魏氏<lb/>
　又有叱邱氏副呂氏叱呂氏並改為呂<lb/>
譚氏有二子爵以國為氏又巴南六姓有譚氏<lb/>
冀氏有二冀國之後以國為氏晉滅冀以為邑郄氏食<lb/>
<pb n="KR2d0006_WYG_035-5a"/>
　之為冀芮子孫以邑為氏<lb/>
鬲氏有二有鬲之國以國為氏又商人膠鬲以名為氏<lb/>
顧氏有二顧國夏商諸侯也又句踐之後别封顧余以<lb/>
　邑為氏<lb/>
共氏有三共者商之侯國也其後以國為氏鄭公子叚<lb/>
　曰共叔晉太子申生曰共君並以諡為氏<lb/>
龔氏有三恭國籕書作龔又晉大夫龔堅之後也又漢<lb/>
　巴郡蠻酋有龔氏<lb/>
<pb n="KR2d0006_WYG_035-5b"/>
洪氏有三共氏改為洪氏又豫章𢎞氏避唐孝敬皇帝<lb/>
　諱改為洪<lb/>
彭氏有二大彭之國為彭氏祝融之後八姓亦有彭氏<lb/>
　者<lb/>
祭氏有二周公之後以國為氏又鄭有祭邑祭仲足其<lb/>
　後也<lb/>
毛氏有二毛伯聃之後以國為氏又有北代之族世為<lb/>
　酋長<lb/>
<pb n="KR2d0006_WYG_035-6a"/>
劉氏有五堯之後有劉累為劉氏成王封王季之子於<lb/>
　劉邑亦為劉漢賜項氏婁氏並為劉氏又匈奴之族<lb/>
　從母姓劉<lb/>
欒氏有二晉欒賔之後姬姓也以邑為氏齊子欒之後<lb/>
　姜姓也以字為氏<lb/>
荀氏有二荀本侯國也又晉荀林父以邑為氏<lb/>
丙氏有二邴豫之後或去邑作丙又李陵降匈奴裔孫<lb/>
　歸魏見丙殿因賜氏焉<lb/>
<pb n="KR2d0006_WYG_035-6b"/>
蒍氏有二薳章之後亦作蒍以邑為氏晉士蒍之後以<lb/>
　字為氏<lb/>
裴氏有二秦非子支孫封裴鄉以鄉為氏又西域有裴<lb/>
　氏<lb/>
孫氏有三衛公子恵孫之後以字為氏又楚有芈姓之<lb/>
　孫齊有媯姓之孫皆以字為氏<lb/>
南氏有三衛公子郢字子南其後為南氏又楚有子南<lb/>
　氏亦為南氏並以字為氏者晉有南氏以鄉為氏<lb/>
<pb n="KR2d0006_WYG_035-7a"/>
國氏有二鄭子國之後以字為氏姬姓也齊有國氏姜<lb/>
　姓也<lb/>
孔氏有三宋孔父嘉之後也又衛有孔氏為世卿鄭亦<lb/>
　有孔氏皆以字為氏者<lb/>
董氏有二董父之後以字為氏又有陸終之子参胡姓<lb/>
　董以姓為氏<lb/>
成氏有二楚若敖之後以字為氏又周有成氏<lb/>
孟氏有二魯慶父之後為孟氏又衛公孟縶之後亦為<lb/>
<pb n="KR2d0006_WYG_035-7b"/>
　孟氏<lb/>
仲氏有二魯慶父曰共仲之後為仲氏又宋荘公之子<lb/>
　子仲之後亦為仲氏<lb/>
叔氏有四魯叔牙之後魯文公之子叔肹之後八凱叔<lb/>
　達之後晉叔向之後並以叔為氏<lb/>
季氏有二魯公子季友之後也又陸終之子季連亦為<lb/>
　季氏<lb/>
伯氏有二晉中行伯之後也或言伯益之後亦為伯氏<lb/>
<pb n="KR2d0006_WYG_035-8a"/>
士氏有二隰叔為晉士師以官為氏又有士季氏之後<lb/>
　以字為氏<lb/>
山氏有二烈山氏以山為氏而周有山師之官以官為<lb/>
　氏<lb/>
王氏有四有姬姓之王有媯姓之王有子姓之王有邊<lb/>
　姓之王姬姓之王有二族媯姓之王有一族子姓之<lb/>
　王有一族邊姓之王有四族<lb/>
任氏有三黄帝二十五子得姓為任者其後以姓為氏<lb/>
<pb n="KR2d0006_WYG_035-8b"/>
　又顓帝少子陽封於任其後以國為氏又任為風姓<lb/>
　之國太昊之後也亦以國為氏<lb/>
偃氏有二有偃氏之國後為偃氏又臯陶之後姓偃亦<lb/>
　以姓為氏<lb/>
宣氏有二魯叔孫僑如諡宣伯與宋宣公之後並以諡<lb/>
　為氏<lb/>
稷氏有二后稷之後有稷氏漢稷嗣君叔孫通支孫亦<lb/>
　為稷氏<lb/>
<pb n="KR2d0006_WYG_035-9a"/>
　　改氏第二<lb/>
婁氏項氏漢並賜劉氏<lb/>
酈食其曽孫漢賜以食其為氏元孫武平帝時為侍中<lb/>
　復改侍其<lb/>
晉州稽胡晉初賜呼延氏<lb/>
項氏後周賜辛氏<lb/>
獨孤屯本姓李從齊神武沙苑戰敗為柱國獨孤信所<lb/>
　擒配為士伍賜獨孤氏<lb/>
<pb n="KR2d0006_WYG_035-9b"/>
章仇秃髪氏歸後魏太武賜源氏<lb/>
章仇大翼隋焬帝賜盧氏<lb/>
唐傅遊藝賜武氏<lb/>
唐徐氏以勣邴氏以元紘安氏以抱玉杜氏以伏威胡<lb/>
　氏以大㤙𢎞氏以播郭氏以子和麻氏以延昌鮮于<lb/>
　氏以叔眀安氏以元諒張氏以寶臣阿希布氏以懐<lb/>
　遜阿跌氏以光進舍利氏以奉國董氏以忠臣羅氏<lb/>
　以徳雋以藝朱邪氏以國昌並由立功賜李氏從國<lb/>
<pb n="KR2d0006_WYG_035-10a"/>
　氏也<lb/>
桓庭昌唐上元准制改為姜<lb/>
暨佐時唐上元准制改為周<lb/>
媯氏改為姚氏<lb/>
袁氏改為衡氏<lb/>
裴氏改為壘氏<lb/>
羊舌氏改為吉氏<lb/>
姞氏改為羊氏<lb/>
<pb n="KR2d0006_WYG_035-10b"/>
閭氏改為盧氏<lb/>
辛氏改為計氏<lb/>
鐡伐氏赫連勃勃以其本宗支庶非正統並為鐡伐氏<lb/>
氏氏孔融謿氏儀以氏字民無上遂改為是氏<lb/>
梁鴻氏改為運期氏<lb/>
馬夭氏改為馬官氏<lb/>
渾沌氏改為屯氏去水<lb/>
屈全之裔孫仕後魏以自南方乃加南或作男<lb/>
<pb n="KR2d0006_WYG_035-11a"/>
謝服為鴻臚卿後漢末出征嫌其名姓不祥乃改為射<lb/>
　咸<lb/>
京房本姓李吹律定姓改為京氏<lb/>
　　改惡氏第三<lb/>
蕭氏齊武帝以巴東王子響叛逆改為蛸氏<lb/>
馬氏以何羅逆誅馬后惡之改為莽氏<lb/>
梟氏隋焬帝誅楊元感改為梟氏<lb/>
勃氏梁武帝改豫章王綜為勃氏<lb/>
<pb n="KR2d0006_WYG_035-11b"/>
黥氏淮南王英布少時以罪被黥遂為黥氏<lb/>
蝮氏唐乾封元年改武惟良為蝮氏<lb/>
劉誕謀逆貶為留氏<lb/>
　　漢魏受氏第四<lb/>
　臣謹按成周以國命氏漢則稱郡國者亦有之<lb/>
楚元王交之子劉富初封休侯更封紅侯其後遂為紅<lb/>
　氏<lb/>
楚懐王孫心都郴其後遂為郴氏番<hi>音婆</hi>氏因呉芮封番<lb/>
<pb n="KR2d0006_WYG_035-12a"/>
　君支孫氏焉櫟陽氏後漢景丹封櫟陽侯曽孫分避<lb/>
　亂隴西因封為氏周陽氏漢淮南王舅趙兼封周陽<lb/>
　侯子由為河東尉因封為氏東陵氏因邵平之封子<lb/>
　孫遂以為氏廣武氏因李左車之封子孫遂以為氏<lb/>
　冠軍氏者因霍去病之封也信都氏者因張敖之封<lb/>
　也武彊氏者因後漢王梁之封也蘄氏者姓苑云蘄<lb/>
　春侯之後鄮氏者姓纂云越人以郡為姓今眀州鄮<lb/>
　縣是也如此之類是為以郡命氏者也<lb/>
<pb n="KR2d0006_WYG_035-12b"/>
春秋之時冀芮居冀地潁考叔居潁谷介之推燭之武<lb/>
　並以地命氏者漢四皓亦然如綺里季居於綺里也<lb/>
　其後有綺氏亦有綺里氏甪里先生居於甪里也其<lb/>
　後有甪氏亦有甪里氏少康之後漢初徙居嵇山遂<lb/>
　為嵇氏後漢鮭陽鴻為少府居鮭陽遂為鮭氏鮭音<lb/>
　圭如此之類漢亦多矣是為以地命氏者也<lb/>
成周以邑命氏漢魏亦有之掲陽氏者因漢功臣安道<lb/>
　侯掲陽定為掲縣令因氏焉泉氏因全琮之孫暉魏<lb/>
<pb n="KR2d0006_WYG_035-13a"/>
　封南陽侯食封白水遂改為泉氏如此之類是為以<lb/>
　邑命氏者也<lb/>
三代之時貴者有氏賤者有名無氏按漢郊祀志汾隂<lb/>
　人無錦粤人勇之是亦有名無氏者葢錦為工技之<lb/>
　賤勇之為粤人之賤也<lb/>
　臣謹按亡氏之賤漢猶有之受氏之道漢魏猶𫝊略<lb/>
　載一二以備考古漢魏之後無所聞惟用古姓氏耳<lb/>
　　變姓第五<lb/>
<pb n="KR2d0006_WYG_035-13b"/>
賀魯之為周　　賀葛之為葛　　是婁之為髙<lb/>
叱盧之為祝　　口引之為冠　　如稽之為緩<lb/>
去斤之為艾　　是賁之為封　　叱奴之為狼<lb/>
吐難之為山　　古引之為侯　　出連之為畢<lb/>
乞扶之為扶　　那婁之為婁　　是連之為連<lb/>
俟畿之為俟　　可單之為單　　紇骨之為骨<lb/>
沓盧之為沓　　莫干之為郃　　屈突之為屈<lb/>
俟亥之為亥　　俟畿之為畿　　賀兒之為兒<lb/>
<pb n="KR2d0006_WYG_035-14a"/>
叱利之為利　　叱李之為李　　柯抜之為柯<lb/>
叱羅之為羅　　那莫之為莫　　莫輿之為輿<lb/>
費連之為費　　費羽之為羽　　黜弗之為弗<lb/>
莫盧之為盧　　爾綿之為綿　　解毗之為解<lb/>
竒斤之為竒　　統萬之為萬　　統嵇之為嵇<lb/>
安遲之為安　　輾遲之為展　　馝邘之為邘<lb/>
如羅之為如　　薄奚之為古　　若干之為茍<lb/>
昝盧之為昝　　姒先之為姒　　渇侯之為紙<lb/>
<pb n="KR2d0006_WYG_035-14b"/>
拔略之為蘓　　紇干之為干　　乙弗之為乙<lb/>
歩鹿之為歩　　屋引之為房　　車焜之為車<lb/>
普周之為周　　髙護之為李<lb/>
茙眷之為茙又為眷　　　莫蘆之為蘆或為盧<lb/>
邱林之為林又為邱邱敦亦為邱<lb/>
副呂之為副又為呂叱邱亦為呂<lb/>
就賴之為就莬賴亦為就<lb/>
温狐之為温温盆亦為温<lb/>
<pb n="KR2d0006_WYG_035-15a"/>
阿伏之為阿阿賀亦為阿<lb/>
紇單之為紇紇奚亦為紇<lb/>
羽真之為髙楚婁亦為髙<lb/>
是云之為是是奴亦為是<lb/>
葢婁之為婁疋婁亦為婁<lb/>
俟力之為鮑俟力代亦為鮑<lb/>
烏丸之為桓阿鹿桓亦為桓<lb/>
可地之為延可地延亦為延<lb/>
<pb n="KR2d0006_WYG_035-15b"/>
俟奴之為俟俟伏斤亦為俟<lb/>
費羽之為羽拂羽亦為羽<lb/>
黜弗之為弗燕弗亦為弗鐡弗亦為弗<lb/>
吐門之為門叱門亦為門庫門亦為門<lb/>
拓跋之為元紇骨亦為元是云亦為元景氏亦為元<lb/>
阿單之為單渇單亦為單<lb/>
悉雲之為雲宥連亦為雲<lb/>
賀蘭之為賀賴氏亦為賀<lb/>
<pb n="KR2d0006_WYG_035-16a"/>
　　　右二字變姓<lb/>
吐谷渾之為渾　　　俟呂隣之為呂<lb/>
没鹿回之為竇紇豆陵亦為竇<lb/>
萬紐于之為于勿忸于亦為于<lb/>
斛瑟羅之為羅破多羅亦為羅<lb/>
温石蘭之為石烏石蘭亦為石又為烏<lb/>
歩六孤之為陸　　　邱穆陵之為穆<lb/>
阿伏干之為阿　　　普陋茹之為茹<lb/>
<pb n="KR2d0006_WYG_035-16b"/>
㧞烈蘭之為梁　　　烏落蘭之為蘭<lb/>
宿六斤之為宿　　　庫若干之為干<lb/>
扈地干之為扈　　　俟伏斤之為斤<lb/>
地駱拔之為駱　　　郁原甄之為甄<lb/>
若口引之為冠　　　破多羅之為潘<lb/>
破落郍之為郍　　　歩鹿如之為鹿<lb/>
阿史郍之為史　　　没路真之為路<lb/>
譬歴辰之為辰　　　紇突隣之為隣<lb/>
<pb n="KR2d0006_WYG_035-17a"/>
骨咄祿之為禄　　　大利稽之為郃<lb/>
俟力代之為俟　　　大洛稽之為稽<lb/>
俟伏斤之為伏　　　壹㪷眷之為明<lb/>
歩鹿斤之為歩　　　獨孤渾之為杜<lb/>
庫傉官之為庫　　　奚什盧之為盧<lb/>
渇燭渾之為朱　　　莫胡盧之為陽<lb/>
　　　右三字變姓<lb/>
　臣謹按代北之人隨後魏遷河南者後魏獻帝為之<lb/>
<pb n="KR2d0006_WYG_035-17b"/>
　定姓為複姓或為三字姓或為四字姓其音多似西<lb/>
　域梵書有二合三合四合者皆指一字之音故孝文<lb/>
　姓氏改易别以音義皆改為單字之姓又孝文詔南<lb/>
　遷者死不得還即葬洛陽故别姓皆在河南又按其<lb/>
　書曰河南官氏志者葢優代北之人随後魏南遷因<lb/>
　作其書而為之志又按孝文之時咸改單姓惟賀若<lb/>
　氏不改及乙旃氏改為叔孫拔拔氏改為長孫<lb/>
　　變氏姓第六<lb/>
<pb n="KR2d0006_WYG_035-18a"/>
閻慶之為大野氏　　　辛威之為普屯氏<lb/>
韓裒之為俟吕隣氏　　李弼之為徒何氏<lb/>
田𢎞之為紇干氏　　　王雄之為可頻氏<lb/>
王熊之為柘王氏　　　蔡氏之為大利稽氏<lb/>
隂氏之為邱目陵氏　　張氏之為叱羅氏<lb/>
周氏之為車非氏　　　南氏之為宇文氏<lb/>
　臣謹按後周宇文氏以其起於邊人故欲改易姓氏<lb/>
　以是為貴也然官制一遵三代而姓氏用邊人何相<lb/>
<pb n="KR2d0006_WYG_035-18b"/>
　反之如是<lb/>
　　别族第七<lb/>
魯季氏自季孫行父以至季孫彊大宗也故稱季孫如<lb/>
　季公鳥季子差季寤之類但稱季者所以别支庶<lb/>
叔氏之大宗亦稱叔孫其支庶稱叔仲氏又曰仲壬孟<lb/>
　丙亦是也<lb/>
仲氏之大宗亦稱仲孫氏其支庶則稱南宫氏南氏子<lb/>
　服氏<lb/>
<pb n="KR2d0006_WYG_035-19a"/>
臧氏之大宗稱臧氏至於臧㑹氏臧文氏皆支庶之别<lb/>
　系其所自出之祖<lb/>
傅餘氏者傅氏餘子之族也<lb/>
韓餘氏者韓氏餘子之族也<lb/>
褐餘氏褐冠氏餘子之族也<lb/>
成湯之後為殷氏又有北殷氏<lb/>
后稷之後為周氏又有西周氏又有周生氏<lb/>
舒氏之族見於當時者一曰舒二曰羣舒三曰舒蓼四<lb/>
<pb n="KR2d0006_WYG_035-19b"/>
　曰舒庸五曰舒鳩六曰舒鮑<lb/>
斟氏之族見於當時者一曰斟二曰斟鄩三曰斟灌四<lb/>
　曰斟弋五曰介斟<lb/>
荀氏之族見於後世者有田氏有程氏有輔氏有智氏<lb/>
田氏之族見於後世者有第二有第五有第八<lb/>
顓臾之族三有顓臾有去臾為顓有去顓為臾<lb/>
宻須之族三有宻湏有去須為宻有去宻為湏<lb/>
葛氏居於諸邑者為諸葛<lb/>
<pb n="KR2d0006_WYG_035-20a"/>
里氏居於相城者為相里<lb/>
　　避諱第八<lb/>
宋以武公名司空改為司城氏<lb/>
晉以僖侯名司徒改為中軍氏<lb/>
籍氏避項羽諱改為席氏<lb/>
奭氏避漢元帝諱改為盛氏<lb/>
荘氏避漢明帝諱改為嚴氏<lb/>
慶氏避漢安帝父諱改為賀氏<lb/>
<pb n="KR2d0006_WYG_035-20b"/>
師氏避晉景帝諱改為帥氏<lb/>
姬氏避唐明皇諱改為周氏<lb/>
𢎞氏避唐孝敬皇帝諱改為洪氏<lb/>
淳于氏避唐憲宗諱改為于氏<lb/>
啖氏避唐武宗諱改為澹氏<lb/>
敬氏避宋諱改為文氏又為恭氏<lb/>
恒氏避宋諱改為常氏<lb/>
　　音訛第九<lb/>
<pb n="KR2d0006_WYG_035-21a"/>
陳氏為田氏　　韓氏為何氏　　莘氏為辛氏<lb/>
黨氏為掌氏　　歐氏為區氏　　戴氏為載氏<lb/>
蠻氏為暪氏　　虢氏為郭氏　　吕氏為甫氏<lb/>
郯氏為談氏　　姒氏為似氏　　苦氏為庫氏<lb/>
雷氏為盧氏　　恭氏為共氏　　共氏為洪氏<lb/>
王孫賈之後亦為古孫氏者賈近於古故也<lb/>
苦成子以成子食苦邑故以為氏後訛為古成又為庫<lb/>
　成<lb/>
<pb n="KR2d0006_WYG_035-21b"/>
慕容氏為慕輿氏　　　賀遂氏為賀恱氏<lb/>
夫餘氏為鳬臾氏　　　吾邱氏為虞邱氏<lb/>
母邱氏為曼邱氏　　　申徒氏為申屠氏<lb/>
鄫氏為繒氏　　　　　穆氏為繆氏<lb/>
簡雍本姓耿幽州人以耿為簡遂為簡氏<lb/>
　　省文第十<lb/>
鄣之為章　邴之為丙　郲之為來　鄟之為專<lb/>
鄩之為尋　邵之為召　郈之為后　鄶之為會<lb/>
<pb n="KR2d0006_WYG_035-22a"/>
鄅之為禹　䢵之為云　鄫之為曽　郳之為兒<lb/>
邾之為朱　郕之為成　郇之為荀去邑<lb/>
橋之為喬去木　　　　理之為里去王<lb/>
譚之為覃去言　　　　熊之為能去火<lb/>
　　省言第十一<lb/>
盧蒲之為盧　　閭邱之為閭　　即墨之為即<lb/>
鍾離之為鍾　　馬服之為馬　　褚師之為褚<lb/>
毋邱之為毋　　司冦之為寇　　宗伯之為宗<lb/>
<pb n="KR2d0006_WYG_035-22b"/>
褐冠之為冠　　主父之為主<lb/>
　　避仇第十二<lb/>
端木賜之後改為木氏又為沐氏<lb/>
墨台之後改為墨氏又改為怡氏<lb/>
刁氏之後改為□　　　伍氏之後改為五<lb/>
巴氏之後改為杷　　　鞠氏之後改為麴<lb/>
譚氏之後改為覃　　　仇氏之後改為求<lb/>
銅鞮氏之後改為遆　　馝邘氏之後改為邘<lb/>
<pb n="KR2d0006_WYG_035-23a"/>
滕氏之後改為騰　　　秣氏之後改為末<lb/>
陸氏之後改為褥　　　郜氏之後改為浩<lb/>
胙氏之後改為作　　　把氏之後改為抱<lb/>
樓氏之後改為葢　　　薛氏之後改為蘖<lb/>
棘氏之後改為棗　　　凡氏之後改為汎<lb/>
鮮卑氏之後改為庫狄　圈氏去口為卷氏<lb/>
章氏避仇為章仇氏<lb/>
䟱氏避王莽之難去足為束又云䟱廣之曽孫彦避王<lb/>
<pb n="KR2d0006_WYG_035-23b"/>
　莽於太原改為太傅<lb/>
牛金之子逃難改為牢又改尞後又為牛氏<lb/>
　臣謹按避仇之説多非或省文或訛音何必為避仇<lb/>
　也據皇甫謐云凡氏遭秦亂避地添水為汎氏此何<lb/>
　所憑哉凡氏者凡伯之後以國為氏汎者周之邑也<lb/>
　其大夫食采於此其後之人以邑為氏自是兩家源<lb/>
　流應知避地改姓之説多附會然䟱廣之後為束為<lb/>
　太傅牛金之後為牢為尞此又為避地之事眀矣<lb/>
<pb n="KR2d0006_WYG_035-24a"/>
　　生而有文第十三<lb/>
武氏唐元和姓纂云周平王少子生而有文在手曰武<lb/>
　遂以為氏<lb/>
南氏姓源韻譜云盤庚妃姜氏夢龍入懐孕十二月而<lb/>
　生手把南字長封荆州號南赤龍<lb/>
鮮于氏鮮于血脉譜云子仲之子曰文生而有文在手<lb/>
　左曰魚右曰羊及長封漁陽為燕附庸<lb/>
閻氏唐表云昭王少子生而有文在其手曰閻康王封<lb/>
<pb n="KR2d0006_WYG_035-24b"/>
　於閻城<lb/>
　臣謹按左氏謂季友生而有文在其手曰友因以命<lb/>
　之每疑其誕也後人由此復廣其道焉且武氏者以<lb/>
　諡為氏南氏者以字為氏鮮于者武王封箕子於朝<lb/>
　鮮支子仲食采於于故有鮮于氏閻氏者武王封太<lb/>
　伯曽孫仲奕於閻郷故有閻氏安得無稽之言流於<lb/>
　後世太抵氏族之家言多誕博雅君子不可不審<lb/>
　通志卷三十<lb/>
</p>
<p>
</p>
  </div>
</body>
</text>
</TEI>
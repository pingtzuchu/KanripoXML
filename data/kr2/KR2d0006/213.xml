<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百八十九</head> <lb/>
    <p>
<pb n="KR2d0006_WYG_213-1a"/>
欽定四庫全書<lb/>
　通志卷一百八十九<lb/>
　　宋　右　廸　功　郎　鄭　樵　漁　仲　撰<lb/>
　載記第四<lb/>
　前秦<lb/>
　　苻洪　健　生　堅　丕　登　苻雄　王墮<lb/>
　　王猛　苻融　苻朗　索泮　徐嵩<lb/>
苻洪字廣世略陽臨渭氐人也其先盖有扈之苖裔世<lb/>
<pb n="KR2d0006_WYG_213-1b"/>
為西戎酋長始其家池中蒲生長五丈五節如竹形時<lb/>
咸謂之蒲家因以為氏焉父懐歸部落小帥先是隴右<lb/>
大雨百姓苦之謡曰雨若不止洪水必起故因名曰洪<lb/>
好施多權略驍武善騎射屬永嘉之亂乃散千金召英<lb/>
傑之士訪安危變通之術宗人蒲光蒲突遂推洪為盟<lb/>
主劉曜僭號長安光等逼洪歸曜拜率義侯曜敗洪西<lb/>
保隴山石虎將攻上邽洪又請降虎大恱拜冠軍將軍<lb/>
委以西方之事虎滅石生洪說虎宜徙闗中豪傑及羌<lb/>
<pb n="KR2d0006_WYG_213-2a"/>
戎内實京師虎從之以洪為龍驤將軍流人都督處于<lb/>
枋頭累有戰功封西平郡公其部下賜爵闗内侯者二<lb/>
千餘人以洪為闗内領侯將冉閔言於虎曰苻洪雄果<lb/>
其諸子並非常才宜宻除之虎待之愈厚及石遵即位<lb/>
閔又以為言遵乃去洪都督餘如前洪怨之乃遣使降<lb/>
晉後石鍳殺遵所在兵起洪有衆十餘萬永和六年帝<lb/>
以洪為征北大將軍都督河北諸軍事冀州刺史廣川<lb/>
郡公時有說洪稱尊號者洪亦以䜟文有草付應王又<lb/>
<pb n="KR2d0006_WYG_213-2b"/>
其孫堅背有艸付字遂改姓苻氏自稱大將軍大單于<lb/>
三秦王洪謂博士胡文曰孤率衆十萬居形勝之地冉<lb/>
閔慕容儁可指辰而殄姚襄父子尅之在吾數中孤取<lb/>
天下有易於漢祖初虎以麻秋鎮枹罕冉閔之亂秋歸<lb/>
鄴洪使子雄擊而獲之以秋為軍師將軍秋說洪西都<lb/>
長安洪深然之既而秋因宴鴆洪將并其衆世子健收<lb/>
而斬之洪將死謂健曰所以未入闗者言中州可指時<lb/>
而定今見困豎子中原非汝兄弟所能辦闗中形勝吾<lb/>
<pb n="KR2d0006_WYG_213-3a"/>
亡後便可鼓行而西言終而死年六十六健僭位偽諡<lb/>
恵武帝<lb/>
健字建業洪第三子也初母美氏夢大羆而孕之及長<lb/>
勇果便弓馬好施善事人甚為石虎父子所親愛虎雖<lb/>
外禮苻氏心實忌之乃隂殺其諸兄而不害健也及洪<lb/>
死健嗣位去秦王之號稱晉爵遣使告喪于京師且聽<lb/>
王命時京兆杜洪竊據長安自稱晉征北將軍雍州刺<lb/>
史戎夏多歸之健密圖關中懼洪知之乃偽授石衹官<lb/>
<pb n="KR2d0006_WYG_213-3b"/>
繕宫室於枋頭課所部種麥示無西意有知而不種者<lb/>
健殺之以徇既而自稱晉征西大將軍都督闗中諸軍<lb/>
事雍州刺史盡衆西行起浮橋於盟津以濟遣其弟雄<lb/>
率歩騎五千入潼關兄子菁自軹關入河東健執菁手<lb/>
曰事若不㨗汝死河北我死河南比及黄泉無相見也<lb/>
既濟焚橋自統大衆繼雄而進杜洪遣其將張先要健<lb/>
於潼關健逆擊破之健雖戰勝猶修牋于洪并送名馬<lb/>
珍寳請至長安上尊號洪曰幣重言甘誘我也乃盡召<lb/>
<pb n="KR2d0006_WYG_213-4a"/>
關中之衆来距健筮之遇泰之臨健曰小往大来吉亨<lb/>
昔往東而小今還西而大吉孰大焉是時衆星夹河西<lb/>
流占者以為百姓還西之象健遂進軍次赤水遣雄略<lb/>
地渭北又敗張先於隂槃擒之諸城盡陷菁所至無不<lb/>
降者三輔略定健引兵至長安洪奔司竹健入而都之<lb/>
遣使獻㨗京師并修好於桓温健軍師將軍賈元碩等<lb/>
表健為侍中大都督闗中諸軍事大單于秦王健怒曰<lb/>
我官位輕重非若等所知既而潛使諷元碩等使上尊<lb/>
<pb n="KR2d0006_WYG_213-4b"/>
號永和七年僭稱天王大單于赦境内死罪建元皇始<lb/>
繕宗廟社稷置百官於長安立妻强氏為天王皇后子<lb/>
萇為天王皇太子弟雄為丞相都督中外諸軍事車騎<lb/>
大將軍領雍州刺史自餘封授各有差初杜洪之奔也<lb/>
招晉梁州刺史司馬勲至是勲率歩騎三萬入秦川健<lb/>
敗之於五丈原八年健僣即皇帝位于太極前殿諸公<lb/>
進為王以大單于授其子萇杜洪屯宜秋為其將張琚<lb/>
所殺琚自立為秦王置百官健率歩騎二萬攻琚斬其<lb/>
<pb n="KR2d0006_WYG_213-5a"/>
首健至自宜秋遣雄菁率衆掠闗東并援石虎豫州刺<lb/>
史張遇於許昌與晉鎮西將軍謝尚戰於潁水之上王<lb/>
師敗績雄乗勝逐北至于壘門殺傷太半遂虜遇及其<lb/>
衆歸于長安拜遇司空豫州刺史鎮許昌雄攻王擢於<lb/>
隴上擢奔涼州雄屯隴東張重華拜擢征東大將軍使<lb/>
與其將張𢎞宋修連兵伐雄雄與菁率衆擊敗之獲𢎞<lb/>
修送長安初張遇自許昌来降健納遇後母韓氏為昭<lb/>
儀每於衆中謂遇曰卿吾子也遇慙恨引闗中諸將欲<lb/>
<pb n="KR2d0006_WYG_213-5b"/>
以雍州歸順乃與健中黄門劉晃謀夜襲健事覺遇害<lb/>
於是孔特起池陽劉珍夏侯顯起鄠喬景起雍胡陽赤<lb/>
起司竹呼延毒起霸城衆數萬人並遣使詣征西桓温<lb/>
中軍殷浩請救雄遣菁掠上洛郡於豐陽縣立荆州以<lb/>
引南金竒貨弓竿漆蠟通闗市来逺商於是國用充足<lb/>
而異賄盈積矣十年温率衆四萬趨長安遣别將從均<lb/>
口入淅川攻上洛執健荆州刺史郭敬而遣司馬勲掠<lb/>
西鄙健遣其子萇率雄菁等衆五萬距温于堯桞城愁<lb/>
<pb n="KR2d0006_WYG_213-6a"/>
思堆温轉戰而前次于灞上萇等退營城南健以羸兵<lb/>
六千固守長安小城遣精銳三萬為㳺軍以距温三輔<lb/>
郡縣多降于温健别使雄領騎七千與桓冲戰於白鹿<lb/>
原王師敗績又破司馬勲于子午谷初健聞温之来也<lb/>
收麥清野以待之故温衆大饑至是徙闗中三千餘户<lb/>
而歸及至潼闗又為萇等所敗司馬勲奔還漢中其年<lb/>
西虜乞没軍邪遣子入侍健於是置来賔舘於平朔門<lb/>
以懐逺人起靈臺於社門與百姓約法三章薄賦卑宫<lb/>
<pb n="KR2d0006_WYG_213-6b"/>
垂心政事優禮耆老修尚儒學而闗右稱来蘇焉新平<lb/>
有長人見語百姓張靖曰苻氏應天受命今當太平外<lb/>
靣者歸中而安泰問姓名弗答俄而不見新平令以聞<lb/>
健以為妖下靖獄㑹大雨霖河渭溢蒲津監冦登得一<lb/>
屐於河長七尺三寸人跡稱之指長尺餘文深一寸健<lb/>
歎曰覆載之中何所不有張靖所見定不虚也赦之蝗<lb/>
蟲大起自華澤至隴山食百草無遺牛馬相噉毛猛獸<lb/>
及狼食人行路斷絶健首蠲百姓租稅減膳徹懸素服<lb/>
<pb n="KR2d0006_WYG_213-7a"/>
避正殿初桓温之入闗也其太子萇與温戰為流矢所<lb/>
中死至是立其子生為太子健寢疾菁勒兵入東宫將<lb/>
殺苻生自立時生侍健疾菁以健為死廻攻東掖門健<lb/>
聞變升端門陳兵衆皆舍杖逃散執菁殺之數日健死<lb/>
時年三十九在位四年偽諡明皇帝廟號世宗後改曰<lb/>
髙祖<lb/>
生字長生健第三子也幼而無賴祖洪甚惡之生無一<lb/>
目為免童時洪戲之問侍者曰吾聞瞎免一淚信乎侍<lb/>
<pb n="KR2d0006_WYG_213-7b"/>
者曰然生怒引佩刀自刺出血曰此亦一淚也洪大驚<lb/>
鞭之生曰性耐刀槊不堪鞭捶洪曰汝為爾不已吾將<lb/>
以汝為奴生曰可不如石勒也洪懼跣而掩其口謂健<lb/>
曰此免狂悖宜早除之不然長大必破人家健將殺之<lb/>
雄止之曰免長成自當修改何至便可如此健乃止及<lb/>
長力舉千鈞雄勇好殺手格猛獸走及奔馬擊刺騎射<lb/>
冠絶一時桓温之来伐也生單馬入陣搴旗斬將者前<lb/>
後十數萇既死健以䜟言三羊五眼應符故立為太子<lb/>
<pb n="KR2d0006_WYG_213-8a"/>
健卒僣即皇帝位大赦境内改年壽光時永和十二年<lb/>
也尊其母强氏為皇太后立妻梁氏為皇后以吕婆樓<lb/>
為侍中左大將軍苻安領太尉苻栁為征東大將軍并<lb/>
州牧鎮蒲坂苻謏為鎮東大將軍豫州牧鎮陕城自餘<lb/>
封授有差初生將强懐與桓温戰沒其子延未及封而<lb/>
健死會生出游懐妻樊氏於道上書論懐忠烈請封其<lb/>
子生怒射而殺之偽中書監胡文中書令王魚言於生<lb/>
曰比頻有客星孛于大角熒惑入于東井大角為帝座<lb/>
<pb n="KR2d0006_WYG_213-8b"/>
東井秦之分野於占不出三年國有大喪大臣戮死願<lb/>
陛下逺追周文修徳以禳之恵和羣臣以成康哉之美<lb/>
生曰皇后與朕對臨天下亦足以塞大喪之變毛太傅<lb/>
梁車騎梁僕射受遺輔政可謂大臣也於是殺其妻梁<lb/>
氏及太傅毛貴車騎尚書令梁楞左僕射梁安未㡬又<lb/>
誅侍中丞相雷弱免及其九子二十七孫諸羌悉叛弱<lb/>
免南安羌酋也剛鯁好直言見生嬖臣趙韶董榮亂政<lb/>
每大言於朝故榮等譛而誅之生雖在諒闇游飲自若<lb/>
<pb n="KR2d0006_WYG_213-9a"/>
荒耽淫虐殺戮無道常彎弓露刃以見朝臣錘鉗鋸鑿<lb/>
備置左右又納董榮之言誅其司空王墮以應日蝕之<lb/>
災饗羣臣于太極前殿飲酣樂奏生親歌以和之命其<lb/>
尚書令辛牢典勸既而怒曰何不彊酒猶有坐者引弓<lb/>
射牢而殺之於是百僚大懼無不引滿昬醉汙服失冠<lb/>
蓬頭僵仆生以為樂生聞張祚見殺元靚㓜冲命其征<lb/>
東苻桞參軍閻負梁殊使涼州以書喻之負殊至姑臧<lb/>
元靚年幼其涼州牧張瓘與負殊相見負殊必欲涼州<lb/>
<pb n="KR2d0006_WYG_213-9b"/>
聽命瓘不從相與論難至于三四時瓘新輔政河西所<lb/>
在兵起懼秦師之至乃言於元靚遣使稱藩生因其所<lb/>
稱而授之慕容儁遣將慕輿長卿等率衆七千入自軹<lb/>
闗攻幽州刺史張哲于裴氏堡晉將軍劉度等率衆四<lb/>
千攻青州刺史袁朗于盧氏生遣其前將軍苻飛距晉<lb/>
建節鄧羌距燕飛未至而度退羌及長卿戰于堡南大<lb/>
敗之獲長卿及甲首二千七百餘級姚襄率衆萬餘攻<lb/>
其平陽太守苻産于匈奴堡苻桞救之為襄所敗引還<lb/>
<pb n="KR2d0006_WYG_213-10a"/>
蒲阪襄遂攻堡尅之殺苻産盡坑其衆遣使從生假道<lb/>
將還隴西生將許之苻堅諫曰姚襄人傑也今還隴西<lb/>
必為深害不如誘以厚利伺隙而擊之生乃止遣使拜<lb/>
襄官爵襄不受斬其使者焚所送章䇿冦掠河東生怒<lb/>
命其大將軍張平討之襄乃卑辭厚幣與平結為兄弟<lb/>
平更與襄通和生發三輔人營渭橋金紫光禄大夫程<lb/>
肱以妨農害時上疏極諌生怒殺之長安大風發屋拔<lb/>
樹行人顚頓宫中奔擾或稱賊至宫門晝閉五日乃止<lb/>
<pb n="KR2d0006_WYG_213-10b"/>
生推告賊者殺之刳而出其心左光禄大夫强平諫曰<lb/>
元正盛旦日有蝕之正陽神朔昬風大起兼水旱不時<lb/>
虎災未息此皆陛下政事乖戾所致生怒以為妖言鑿<lb/>
其頂而殺之平之囚也偽衛將軍苻黄眉前將軍苻飛<lb/>
建節鄧羌侍讌禁中叩頭固諫以太后為言平即生母<lb/>
强氏之弟也生既弗許强氏憂恨而死生下書曰朕受<lb/>
皇天之命承祖考之業君臨萬邦子愛百姓嗣統已来<lb/>
有何不善而謗讟之音扇滿天下殺不過千而謂刑虐<lb/>
<pb n="KR2d0006_WYG_213-11a"/>
行者比肩未足為稀方當峻刑極罰復如朕何時猛虎<lb/>
及狼大暴晝則斷道夜則發屋惟害人而不食六畜自<lb/>
生立一年虎殺七百餘人百姓苦之皆聚而邑居為害<lb/>
滋甚遂廢農桑内外兇懼羣臣奏請禳災生曰野虎饑<lb/>
則食人飽當自止終不能累年為患也天豈不子愛羣<lb/>
生而年年降罰正以百姓犯罪不已將助朕専殺而施<lb/>
刑教故耳但勿犯罪何為怨天而尤人哉生如阿房遇<lb/>
兄與妹俱行者逼令為非禮不從生怒殺之又讌羣臣<lb/>
<pb n="KR2d0006_WYG_213-11b"/>
于咸陽故城有後至者皆斬之嘗使太醫令程延合安<lb/>
胎藥問人參好惡并藥分多少延曰雖小小不具自可<lb/>
堪用生以為譏其目鑿延目出然後斬之有司奏太白<lb/>
犯東井東井秦之分也太白罰星必有暴兵起於京師<lb/>
生曰星入井者必將渇耳何所怪乎姚襄遣姚蘭王欽<lb/>
盧等招動鄜城定陽北地芹川諸羌胡皆應之有衆二<lb/>
萬七千進據黄落生遣苻黄眉苻堅鄧羌率歩騎萬五<lb/>
千討之襄深溝髙壘固守不戰鄧羌說黄眉曰傷弓之<lb/>
<pb n="KR2d0006_WYG_213-12a"/>
鳥落於虚發襄頻為桓温張平所敗銳氣喪矣今謀固<lb/>
壘不戰是窮冦也襄性剛狠易以剛動若長驅鼓行直<lb/>
壓其壘襄必忿而出師可一戰擒也黄眉從之遣羌率<lb/>
騎三千軍於壘門襄怒盡銳出戰羌偽不勝引騎而退<lb/>
襄追之于三原羌廻騎距襄俄而黄眉與堅至大戰斬<lb/>
之盡俘其衆黄眉等振旅而歸黄眉雖有大功生不加<lb/>
旌賞每於衆中辱之黄眉怒謀殺生自立事發伏誅其<lb/>
王公親戚多有死者初生夢大魚食蒲又長安謡曰東<lb/>
<pb n="KR2d0006_WYG_213-12b"/>
海大魚化為龍男便為王女為公問在何所洛門東東<lb/>
海苻堅封也時為龍驤將軍第在洛門之東生不知是<lb/>
堅以謡夢之故誅其侍中太師録尚書事魚遵及其七<lb/>
子十孫時又謡曰百里望空城鬱鬱何青青瞎免不知<lb/>
法仰不見天星於是悉壊諸空城以禳之金紫光禄大<lb/>
夫牛夷懼不免禍請出鎮上洛生曰卿忠肅篤敬宜左<lb/>
右朕躬豈有外鎮之理改授中軍夷懼歸而自殺初生<lb/>
少凶暴嗜酒健臨死恐其不能保全家業誡之曰酋帥<lb/>
<pb n="KR2d0006_WYG_213-13a"/>
大臣若不從汝命可漸除之及即偽位殘虐滋甚躭湎<lb/>
於酒無復晝夜羣臣朔望朝謁罕有見者或至暮方出<lb/>
臨朝輙怒惟行殺戮動連月昬醉文奏因之遂寢納姦<lb/>
佞之言賞罰失中左右或言陛下聖明宰世天下惟歌<lb/>
太平生曰媚於我也引而斬之或言陛下刑罰㣲過曰<lb/>
汝謗我也亦斬之所幸妻妾小有忤旨便殺之流其尸<lb/>
于渭水又遣宫人與男子裸交於殿前生剝牛羊驢馬<lb/>
活爓雞豚鵝三五十為羣放之殿中或剥死囚面皮令<lb/>
<pb n="KR2d0006_WYG_213-13b"/>
其歌舞引羣臣觀之以為嬉樂宗室勲舊親戚忠良殺<lb/>
害略盡王公在位者悉以疾告歸人情危駭道路以目<lb/>
既自有目疾其所諱者不足不具少無缺傷殘毁偏隻<lb/>
之言皆不得道左右忤㫖而死者不可勝紀至於截脛<lb/>
刳胎拉脅鋸頸者動有千數太史令康權言於生曰昨<lb/>
夜三月並出孛星入於太微遂入于東井兼自去月上<lb/>
旬沉隂不雨迄至于今將有下人謀上之禍深願陛下<lb/>
修徳以消之生怒以為妖言撲而殺之生夜對侍婢曰<lb/>
<pb n="KR2d0006_WYG_213-14a"/>
阿法兄弟亦不可信明當除之是夜清河王苻法夢神<lb/>
告之曰旦將禍集汝門惟先覺者可以免之寤而心悸<lb/>
㑹侍婢来告乃與特進梁平老强汪等率壯士數百人<lb/>
潛入雲龍門苻堅與吕婆樓率麾下三百餘人鼓譟繼<lb/>
進宿衛將士皆舍杖歸堅生猶昬寐未寤堅衆既至引<lb/>
生置於别室廢之為越王俄而殺之生臨死猶飲酒數<lb/>
斗昬醉無所知矣時年二十三在位二年偽諡厲王<lb/>
苻堅字永固一名文玉雄之子也祖洪從石虎徙鄴家<lb/>
<pb n="KR2d0006_WYG_213-14b"/>
于永貴里其母茍氏嘗游漳水祈子於西門豹祠其夜<lb/>
夢與神交因而有孕十二月而生堅焉有神光自天燭<lb/>
其庭背有赤文隐起成字曰艸付臣又土王咸陽臂垂<lb/>
過膝目有紫光洪竒而愛之名曰堅頭年七嵗聰敏好<lb/>
施舉止不踰規矩每侍洪側輙量洪舉措取與不失機<lb/>
候洪每曰此兒姿貌瓌偉質性過人非常相也髙平徐<lb/>
統有知人之鍳遇堅於路異之執其手曰苻郎此官之<lb/>
御街小免敢戲於此不畏司𨽻縳邪堅曰司𨽻縳罪人<lb/>
<pb n="KR2d0006_WYG_213-15a"/>
不縳小免戲也統謂左右曰此兒有霸王之相左右怪<lb/>
之統曰非爾所及也後又遇之統下車屏人密謂之曰<lb/>
苻郎骨相不恒後當大貴但僕不見如何堅曰誠如公<lb/>
言不敢㤀徳八嵗請師就家學洪曰汝戎狄異類世知<lb/>
飲酒今乃求學邪欣而許之健之入闗也夢天神遣使<lb/>
者朱衣赤冠命拜堅為龍驤將軍健翌日為壇於曲沃<lb/>
以授之健泣謂堅曰汝祖昔受此號今汝復為神明所<lb/>
命可不勉之堅揮劍捶馬志氣感厲士卒莫不憚服焉<lb/>
<pb n="KR2d0006_WYG_213-15b"/>
性至孝博學多才藝有經濟大志要結英豪以圗緯世<lb/>
之宜王猛吕婆樓强汪梁平老等並有王佐之才為其<lb/>
羽翼太原薛讃略陽權翼見而驚曰非常人也及苻生<lb/>
嗣偽位讃翼說堅曰今主上昬虐天下離心有徳者昌<lb/>
無徳受殃天之道也神器業重不可令他人承之願君<lb/>
王行湯武之事以順天人之心堅深然之納為謀主生<lb/>
既殘虐無度梁平老等亟以為言堅遂弑生以偽位讓<lb/>
其兄法法自以庻孽不敢當堅及母茍氏並慮衆心未<lb/>
<pb n="KR2d0006_WYG_213-16a"/>
服難居大位羣寮固請乃從之以升平元年僣稱大秦<lb/>
天王誅生佞倖臣董龍趙韶等二十餘人赦其境内改<lb/>
元曰永興追諡父雄為文桓皇帝尊母茍氏為皇太后<lb/>
妻茍氏為皇后子宏為皇太子兄法為使持節侍中都<lb/>
督中外諸軍事丞相録尚書從祖侯為太尉從兄栁為<lb/>
車騎大將軍尚書令封弟融為陽平公雙河南公子丕<lb/>
長樂公暉平原公熙廣平公叡鉅鹿公李威為衛將軍<lb/>
尚書左僕射梁平老為右僕射强汪為領軍將軍仇騰<lb/>
<pb n="KR2d0006_WYG_213-16b"/>
為尚書領選席寳為丞相長史行太子詹事吕婆樓為<lb/>
司𨽻校尉王猛薛讃為中書侍郎權翼為給事黄門侍<lb/>
郎與猛讃並掌機密追復魚遵雷弱免毛貴王墮梁楞<lb/>
梁安叚純辛牢等本官以禮改𦵏之其子孫皆随才擢<lb/>
授初堅母以法長而賢又得衆心懼終為變至此遣殺<lb/>
之堅性仁友與法訣於東堂慟哭嘔血贈以本官諡曰<lb/>
哀封其子陽為東海公敷為清河公於是脩廢職繼絶<lb/>
世禮百神課農桑立學校鰥寡孤獨髙年不自存者賜<lb/>
<pb n="KR2d0006_WYG_213-17a"/>
榖帛有差其殊才異行孝友忠義徳業可稱者令在所<lb/>
以聞其將張平以并州叛堅率衆討之以其建節將軍<lb/>
鄧羌為前鋒率騎五千據汾上堅至銅壁平盡衆距戰<lb/>
為羌所敗獲其養子蚝送之平懼乃降于堅堅赦其罪<lb/>
署為右將軍蚝武賁中郎將加廣武將軍徙其所部三<lb/>
千餘户于長安堅自臨晉登龍門顧謂其羣臣曰美哉<lb/>
山河之固婁敬有言闗中四塞之國真不虚也權翼薛<lb/>
讃對曰臣聞夏殷之都非不險也周秦之衆非不多也<lb/>
<pb n="KR2d0006_WYG_213-17b"/>
終於身竄南巢首懸白旗軀殘於犬戎國分於項籍者<lb/>
何也徳之不修故耳吳起有言在徳不在險深願陛下<lb/>
追蹤唐虞懐逺以徳山河之固不足恃也堅大恱乃還<lb/>
長安賜為父後者爵一級鰥寡髙年榖帛有差丐所過<lb/>
田租之半是秋大旱堅減膳徹懸金玉綺繡皆散之戎<lb/>
士後宫悉去羅䊵衣不曵地開山澤之利公私共之偃<lb/>
甲息兵與境内休息王猛親寵愈宻朝政莫不由之特<lb/>
進樊世氐豪也有大勲于苻氏負氣倨傲衆辱猛曰吾<lb/>
<pb n="KR2d0006_WYG_213-18a"/>
軰與先帝共興事業而不豫時權君無汗馬之勞何敢<lb/>
専管大任是為我耕稼而君食之乎猛曰方當使君為<lb/>
宰夫安直耕稼而已世大怒曰要當懸汝頭於長安城<lb/>
門不爾者終不處於世也猛言之於堅堅怒曰必湏殺<lb/>
此老氐然後百寮可整俄而世入言事堅謂猛曰吾欲<lb/>
以楊璧尚主璧何如人也世勃然曰楊璧臣之壻也㛰<lb/>
已久定陛下安得令之尚主乎猛讓世曰陛下帝有海<lb/>
内而君敢競㛰是為二天子安有上下世怒起將擊猛<lb/>
<pb n="KR2d0006_WYG_213-18b"/>
左右止之世遂醜言大罵堅因此發怒命斬之於西廐<lb/>
諸氐紛紜競陳猛短堅恚甚慢罵或有鞭撻於殿庭者<lb/>
權翼進曰陛下宏逹大度善馭英豪神武卓犖録功捨<lb/>
過有漢祖之風然慢易之言所宜除之堅笑曰朕之過<lb/>
也自是公卿以下無不憚猛焉堅起明堂繕南北郊郊<lb/>
祀其祖洪以配天宗祀其伯健於明堂以配上帝親耕<lb/>
籍田其妻茍氏親蠶于近郊堅南游霸陵顧謂羣臣曰<lb/>
漢祖起自布衣廓平四海佐命功臣孰為首乎權翼進<lb/>
<pb n="KR2d0006_WYG_213-19a"/>
曰漢書以蕭曹為功臣之冠堅曰漢祖與項羽争天下<lb/>
困於京索之間身被七十餘創通中六七父母妻子為<lb/>
楚所囚平城之下七日不火食賴陳平之謀太上妻子<lb/>
克全免匈奴之禍二相何得獨髙也雖有人狗之喻豈<lb/>
黄中之言乎於是酣飲極歡命羣臣賦詩大赦復改元<lb/>
曰甘露以王猛為侍中中書令京兆尹其特進强徳健<lb/>
妻之弟也昬酒豪横為百姓之患猛捕而殺之陳尸於<lb/>
市其中丞鄧羌性鯁直不撓與猛協規齊志數旬之間<lb/>
<pb n="KR2d0006_WYG_213-19b"/>
貴戚彊豪誅死者二十有餘人於是百寮震肅豪右屏<lb/>
氣路不拾遺風化大行堅歎曰吾今始知天下之有法<lb/>
也天子之為尊也於是遣使廵察四方及戎夷種落州<lb/>
郡有髙年孤寡不能自存長吏刑罰失中為百姓所苦<lb/>
清修疾惡勸課農桑有便於俗篤學至孝義烈力田者<lb/>
皆令具條以聞時匈奴左賢王衛辰遣使降於堅遂請<lb/>
田内地堅許之雲中䕶軍賈雍遣其司馬徐斌率騎襲<lb/>
之因縱兵掠奪堅怒其失信悉以所獲資産歸之免雍<lb/>
<pb n="KR2d0006_WYG_213-20a"/>
官以白衣領䕶軍遣使修和示之信義辰於是入居塞<lb/>
内貢獻相尋烏丸獨孤鮮卑没奕于率衆數萬又降于<lb/>
堅堅初欲處之塞内苻融以為虜居内地闚兵郡縣必<lb/>
為他日之害不如徙之塞外以存荒服之義堅從之堅<lb/>
僭位五年鳳皇集于東闕大赦其境内百寮進位一級<lb/>
初堅之將為赦也與王猛苻融密議於露堂悉屏左右<lb/>
堅親為赦文猛融供進紙墨有一大蒼蠅入自牖間鳴<lb/>
聲甚大集于筆端驅而復来俄而長安街巷市里人相<lb/>
<pb n="KR2d0006_WYG_213-20b"/>
告曰官今大赦有司以聞堅驚謂融猛曰禁中無耳屬<lb/>
之理事何從泄也於是𠡠外窮推之咸言有一小人衣<lb/>
黑衣大呼於市曰官今大赦湏臾不見堅歎曰其向蒼<lb/>
蠅乎聲狀非常吾固惡之諺曰欲人勿知莫若勿為聲<lb/>
無細而弗聞事未形而必彰者其此之謂也堅廣修學<lb/>
官召郡國學生通一經以上充之公卿已下子孫並遣<lb/>
受業其有學為通儒才堪幹事清修亷直孝悌力田者<lb/>
皆旌表之於是人思勸厲號稱多士盗賊止息請託路<lb/>
<pb n="KR2d0006_WYG_213-21a"/>
絶田疇修闢帑蔵充盈典章法物靡不悉備堅親臨太<lb/>
學考學生經義優劣品而第之問難五經博士多不能<lb/>
對堅謂博士王寔曰朕一月三臨太學黜陟幽明躬親<lb/>
奬厲㒺敢勌違庶㡬周孔㣲言不由朕而墜漢之二武<lb/>
其可追乎寔對曰自劉石擾覆華畿二都鞠為茂草儒<lb/>
生罕有或存墳籍滅而莫紀經綸學廢奄若秦皇陛下<lb/>
神武撥亂道隆虞夏開庠序之美𢎞儒教之風化盛隆<lb/>
周垂馨千祀漢之二武焉足論哉堅自是每月一臨太<lb/>
<pb n="KR2d0006_WYG_213-21b"/>
學諸生競勸焉屠各張㒺聚衆數千自稱大單于冦掠<lb/>
郡縣堅以其尚書鄧羌為建節將軍率衆七千討平之<lb/>
時商人趙掇丁妃鄒瓫等皆家累千金車服之盛擬則<lb/>
王侯堅之諸公競進之為國二卿黄門侍郎程憲言於<lb/>
堅曰趙掇等皆商販醜豎市郭小人車馬衣服僭同王<lb/>
者宦齊君子為藩國列卿傷風敗俗有塵盛化宜肅明<lb/>
典法使清濁顯分堅於是推檢引掇等為國卿者降其<lb/>
爵乃下制非命士已上不得乗車馬於都城百里之内<lb/>
<pb n="KR2d0006_WYG_213-22a"/>
金銀錦繡工商皂𨽻婦女不得服之犯者棄市興寧三<lb/>
年堅又改元為建元慕容暐遣其太宰慕容恪攻拔洛<lb/>
陽略地至于崤澠堅懼其入闗親屯陜城以備之匈奴<lb/>
右賢王曹轂左賢王衛辰舉兵叛率衆二萬攻其杏城<lb/>
已南郡縣屯于馬蘭山索虜烏延等亦叛堅而通于辰<lb/>
轂堅率中外精銳以討之以其前將軍楊安鎮軍毛盛<lb/>
等為前鋒都督轂遣弟活距戰于同官川安大敗之斬<lb/>
活并四千餘級轂懼而降堅徙其酋豪六千餘户于長<lb/>
<pb n="KR2d0006_WYG_213-22b"/>
安進擊烏延斬之鄧羌討衛辰擒之於木根山堅自驄<lb/>
馬城如朔方廵撫夷狄以衛辰為夏陽公以統其衆轂<lb/>
尋死分其部落貳城已西二萬餘落封其長子璽為駱<lb/>
川侯貳城已東二萬餘落封其小子寅為力川侯故號<lb/>
東西曹秦雍二州地震裂水泉湧出金象生毛長安大<lb/>
風震電壊屋殺人堅懼而愈修徳政焉使王猛楊安等<lb/>
率衆二萬冦荆州北鄙諸郡掠漢陽萬餘户而還羌斂<lb/>
岐叛堅自稱益州刺史率部落四千餘家西依張天錫<lb/>
<pb n="KR2d0006_WYG_213-23a"/>
叛將李儼堅遣王猛與隴西太守姜衡南安太守邵羌<lb/>
討斂岐于略陽張天錫率歩騎三萬擊李儼攻其大夏<lb/>
武始二郡尅之天錫將掌據又敗儼諸軍于葵谷儼懼<lb/>
遣兄子純謝罪於堅仍請救尋而猛攻破略陽斂岐奔<lb/>
白馬堅遣楊安與建威王撫率衆㑹猛以救儼猛遣邵<lb/>
羌追斂岐使王撫守侯和姜衡守白石猛與楊安救枹<lb/>
罕及天錫將楊遹戰于枹罕東猛不利邵羌擒斂岐於<lb/>
白馬送之長安天錫遂引師而歸儼猶憑城未出猛乃<lb/>
<pb n="KR2d0006_WYG_213-23b"/>
服白乗輿從數十人請與相見儼開門延之未及設備<lb/>
而將士續入遂虜儼而還堅以其將軍彭越為平西將<lb/>
軍涼州刺史鎮枹罕以儼為光禄勲歸安侯是嵗苻雙<lb/>
據上邽苻栁據蒲坂叛于堅苻庾據陕城苻武據安定<lb/>
並應之將共伐長安堅遣使諭之各齧梨以為信皆不<lb/>
受堅命阻兵自守堅遣後禁將軍楊成世左將軍毛嵩<lb/>
等討雙武王猛鄧羌攻蒲坂楊安張蚝攻陕城成世毛<lb/>
嵩為雙武所敗堅又遣其武衛王鑒寧朔吕光等率中<lb/>
<pb n="KR2d0006_WYG_213-24a"/>
外精銳以討之左衛苻雅左禁竇衝率羽林騎七千繼<lb/>
發雙武乗勝至于榆眉鑒等擊敗之斬獲萬五千人武<lb/>
棄安定随雙奔上邽鑒等攻之苻栁出挑戰猛閉壘不<lb/>
應栁以猛為憚已留其世子良守蒲坂率衆二萬將攻<lb/>
長安長安去蒲坂百餘里鄧羌率勁騎七千夜襲敗之<lb/>
栁引軍還猛又盡衆邀擊悉俘其卒栁與數百騎入于<lb/>
蒲坂鑒等攻上邽尅之斬雙武猛又尋破蒲坂斬栁及<lb/>
其妻子傳首長安猛屯蒲坂遣鄧羌與王鑒等攻陷陕<lb/>
<pb n="KR2d0006_WYG_213-24b"/>
城尅之送廋于長安殺之太和四年晉大司馬桓温伐<lb/>
慕容暐次于枋頭暐衆屢敗遣使乞師于堅請割虎牢<lb/>
以西之地堅亦欲與暐連横乃遣其將茍池等率歩騎<lb/>
二萬救暐王師尋敗引歸池乃還是時慕容垂避害奔<lb/>
于堅王猛言於堅曰慕容垂燕之戚屬世雄東夏寛仁<lb/>
恵下恩結士庶燕趙之間咸有奉戴之意觀其才略權<lb/>
智無方兼其諸子明毅有幹藝人之傑也蛟龍猛虎非<lb/>
可馴之物不如除之堅曰吾方以義致英豪建不世之<lb/>
<pb n="KR2d0006_WYG_213-25a"/>
功且其初至吾告之至誠今而害之人將謂我何王師<lb/>
既旋慕容暐悔割虎牢之地遣使謂堅曰頃者割地行<lb/>
人失辭有國有家分災救患理之常也堅大怒遣王猛<lb/>
與建威梁成鄧羌率歩騎三萬署慕容垂為冠軍將軍<lb/>
以為鄉導攻暐洛州刺史慕容筑于洛陽暐遣其將慕<lb/>
容臧率精卒十萬將觧筑圍猛使梁成等以精銳萬人<lb/>
卷甲赴之大破臧於滎陽筑懼而請降猛陳師以受之<lb/>
留鄧羌鎮金墉猛振旅而歸太和五年又遣猛率楊安<lb/>
<pb n="KR2d0006_WYG_213-25b"/>
張蚝鄧羌等十將率歩騎六萬伐暐堅親送猛于霸東<lb/>
謂曰今授卿精兵委以重任便可從壺闗上黨出潞川<lb/>
此㨗濟之機所謂疾雷不及掩耳吾當躬自率衆以繼<lb/>
卿後於鄴相見已敕運漕相繼但憂賊不煩後慮也猛<lb/>
曰臣庸劣孤生操無豪介蒙陛下恩榮内侍帷幄出總<lb/>
戎旅藉宗廟之靈禀陛下神算殘胡不足平也願不煩<lb/>
鑾軫冐犯霜露臣雖不武望剋不淹時但願速敕有司<lb/>
部置鮮卑之所堅大恱於是進師楊安攻晉陽猛攻壺<lb/>
<pb n="KR2d0006_WYG_213-26a"/>
闗執暐上黨太守慕容越所經郡縣皆降於猛猛留屯<lb/>
騎校尉苟萇戍壺闗㑹楊安攻晉陽為地道遣張蚝率<lb/>
壯士數百人入其城中大呼斬闗猛安遂入晉陽執暐<lb/>
并州刺史慕容莊暐遣其太傅慕容評率衆四十餘萬<lb/>
以救二城評憚猛不敢進屯於潞川猛留將軍毛當戍<lb/>
晉陽進師與評相持遣游擊郭慶以銳卒五千夜從間<lb/>
道出評營後傍山起火燒其輜重火見鄴中暐懼遣使<lb/>
讓評催之速戰猛知評賣水鬻薪有可乗之㑹評又求<lb/>
<pb n="KR2d0006_WYG_213-26b"/>
戰乃陣於渭原而誓衆曰王景略受國厚恩任兼内外<lb/>
今與諸君深入賊地宜各勉進不可退也願戮力行間<lb/>
以報恩顧受爵明君之朝慶觴父母之室不亦美乎衆<lb/>
皆勇奮破釜棄糧大呼競進猛望評師之衆也惡之謂<lb/>
鄧羌曰今日之事非將軍莫可以㨗成敗之機在斯一<lb/>
舉將軍其勉之羌曰若以司𨽻見與者公無以為憂猛<lb/>
曰此非吾之所及也必以安定太守萬户侯相處羌不<lb/>
恱而退俄而兵交猛召之羌寢而弗應猛馳就許之羌<lb/>
<pb n="KR2d0006_WYG_213-27a"/>
於是大飲帳中與張蚝徐成等跨馬運矛馳入評軍出<lb/>
入數四傍若無人搴旗斬將殺傷甚衆戰及日中評衆<lb/>
大敗俘斬五萬有餘乗勝追擊又降斬十萬於是進師<lb/>
圍鄴堅聞之留李威輔其太子宏守長安以苻融鎮洛<lb/>
陽躬率精銳十萬向鄴七日而至於安陽過舊閭引諸<lb/>
耆老語及祖父之事泫然流涕乃停信宿猛潛至安陽<lb/>
迎堅堅謂之曰昔亞夫不出軍迎漢文將軍何以臨敵<lb/>
而棄衆也猛曰臣每覽亞夫之事常謂前却人主以此<lb/>
<pb n="KR2d0006_WYG_213-27b"/>
而為名將竊未多之臣奉陛下神算擊垂亡之虜若摧<lb/>
枯拉朽何足慮也監國冲幼鑾駕逺臨脫有不虞其如<lb/>
宗廟何堅遂攻鄴陷之慕容暐出奔髙陽堅將郭慶執<lb/>
而送之堅入鄴宫閱其名籍凡郡百五十七縣一千五<lb/>
百七十九户二百四十五萬八千九百六十九口九百<lb/>
九十八萬七千九百三十五諸州郡牧守及六夷渠帥<lb/>
盡降於堅郭慶窮追餘燼慕容評奔于髙句麗慶追至<lb/>
遼海句麗縳評送之堅散暐宫人珍寳以賜將士論功<lb/>
<pb n="KR2d0006_WYG_213-28a"/>
封賞各有差以王猛為使持節都督闗東六州諸軍事<lb/>
車騎大將軍開府儀同三司冀州牧鎮鄴以郭慶為持<lb/>
節都督幽州諸軍事揚武將軍幽州刺史鎮薊堅自鄴<lb/>
如枋頭讌諸父老改枋頭為永昌縣復之終世堅至自<lb/>
永昌行飲至之禮歌勞止之詩以饗其羣臣赦慕容暐<lb/>
及其王公已下皆徙于長安封授有差堅於是行禮于<lb/>
辟雍祀先師孔子其太子及公侯卿大夫士之元子皆<lb/>
束脩釋奠焉徙闗東豪傑及諸雜夷十萬户于闗中處<lb/>
<pb n="KR2d0006_WYG_213-28b"/>
烏丸雜類于馮翊北地丁零翟斌于新安徙陳留東阿<lb/>
萬户以實青州諸因亂流移避仇逺徙欲還舊業者悉<lb/>
聽之晉叛臣袁瑾固守壽春為大司馬桓温所圍遣使<lb/>
請救于堅堅遣王鑒張蚝率歩騎二萬救之鑒據洛澗<lb/>
蚝屯八公山桓温遣諸將夜襲鑒蚝敗之鑒蚝屯慎城<lb/>
初仇池氐楊世以地降於堅堅署為平南將軍秦州刺<lb/>
史仇池公既而歸順於晉世死子纂代立遂受天子爵<lb/>
命而絶於堅世弟統驍武得衆起兵武都與纂分争堅<lb/>
<pb n="KR2d0006_WYG_213-29a"/>
遣其將苻雅楊安與益州刺史王統率歩騎七萬先取<lb/>
仇池進圖寧益雅等次于鷲陕纂率衆五萬距雅晉梁<lb/>
州刺史楊亮遣督護郭寳率騎千餘救之戰于陕中為<lb/>
雅等所敗纂收衆奔還雅進攻仇池楊統率武都之衆<lb/>
降于雅纂將楊他遣子碩密降于雅請為内應纂懼面<lb/>
縳出降雅釋其縳送之長安以楊統為平逺將軍南秦<lb/>
州刺史加楊安都督鎮仇池先是王猛獲張天錫將郭<lb/>
煌隂據及甲士五千堅既東平六州西擒楊纂欲以徳<lb/>
<pb n="KR2d0006_WYG_213-29b"/>
懐逺且跨威河右至是悉送所獲還涼州天錫懼而遣<lb/>
使謝罪稱藩堅大恱即署天錫為使持節散騎常侍都<lb/>
督河右諸軍事驃騎大將軍開府儀同三司涼州刺史<lb/>
西域都䕶西平公吐谷渾碎奚以楊纂既降懼而遣使<lb/>
送馬五千匹金銀五百斤堅拜纂安逺將軍漒川侯堅<lb/>
嘗如鄴狩于西山旬餘樂而㤀返伶人王洛叩馬諌曰<lb/>
臣聞千金之子坐不垂堂萬乗之主行不履危故文帝<lb/>
馳車袁公止轡孝武好田相如獻規陛下為百姓父母<lb/>
<pb n="KR2d0006_WYG_213-30a"/>
蒼生所繫何可盤于游田以玷聖徳若禍起須臾變在<lb/>
不測者其如宗廟何其如太后何堅曰善昔文公悟愆<lb/>
於虞人朕聞罪於王洛吾過也自是遂不復獵堅聞桓<lb/>
温廢海西公也謂羣臣曰温前敗灞上後敗枋頭十五<lb/>
年間再傾國師六十嵗公舉動如此不能思愆免退以<lb/>
謝百姓方廢君以自恱將如四海何諺云怒其室而作<lb/>
色於父者其桓温之謂乎堅以境内旱課百姓區種懼<lb/>
嵗不登省節榖帛之費太官後宫減常度二等百寮之<lb/>
<pb n="KR2d0006_WYG_213-30b"/>
秩以次降之復魏晉士籍使役有常聞諸非正道典學<lb/>
一皆禁之堅臨太學考學生經義上第擢叙者八十三<lb/>
人自永嘉之亂庠序無聞及堅之僭頗留心儒學王猛<lb/>
整齊風俗政理稱舉學校漸興闗隴清晏百姓豐樂自<lb/>
長安至于諸州皆夹路樹槐栁二十里一亭四十里一<lb/>
驛旅行者取給於途工商資販於道百姓歌之曰長安<lb/>
大街夹樹楊槐下走朱輪上有鸞栖英彦雲集誨我萌<lb/>
黎是嵗有大風從西南来俄而晦冥恒星皆見又有赤<lb/>
<pb n="KR2d0006_WYG_213-31a"/>
星見于西南太史令魏延言於堅曰於占西南國亡明<lb/>
年必當平蜀漢堅大恱命秦梁密嚴戎備乃以王猛為<lb/>
丞相以苻融為鎮東大將軍代猛為冀州牧融將發堅<lb/>
祖於霸東奏樂賦詩堅母苟氏以融少子甚愛之比發<lb/>
三至灞上其夕又竊如融所内外莫知是夜堅寢于前<lb/>
殿魏延上言天市南門屏内后妃星失明左右閽寺不<lb/>
見后妃移動之象堅推問知之驚曰天道與人何其不<lb/>
逺遂重星官王猛至長安加都督中外諸軍事猛辭讓<lb/>
<pb n="KR2d0006_WYG_213-31b"/>
再三堅不許其後天鼓鳴有彗星出于尾箕長十餘丈<lb/>
名蚩尤旗經太㣲掃東井自夏及秋冬不滅太史令張<lb/>
孟言於堅曰彗起尾箕而埽東井此燕滅秦之象因勸<lb/>
堅誅慕容暐及其子弟堅不納更以暐為尚書垂為京<lb/>
兆尹冲為平陽太守苻融聞之上疏於堅曰臣聞東胡<lb/>
在燕歴數彌久逮于石亂遂據華夏跨有六州南靣稱<lb/>
帝陛下爰命六師大舉征討勞卒頻年勤而後獲本非<lb/>
慕義懐徳歸化而今父子兄弟列官滿朝執權履職勢<lb/>
<pb n="KR2d0006_WYG_213-32a"/>
傾勞舊陛下親而幸之臣愚以為猛虎不可養狼子野<lb/>
心往年星異災起於燕願少留意以思天戒臣據可言<lb/>
之地不容黙已詩曰兄弟急難朋友好合昔劉向以肺<lb/>
腑之親尚能極言况於臣乎堅報之曰汝為徳未充而<lb/>
懐是非立善未稱而名過其實詩云徳輶如毛民鮮克<lb/>
舉君子處髙戒懼傾敗可不務乎今四海事曠兆庶未<lb/>
寧黎元應撫夷狄應和方將混六合以一家同有形於<lb/>
赤子汝其息之勿懐耿介夫天道助順修徳則禳災苟<lb/>
<pb n="KR2d0006_WYG_213-32b"/>
求諸已何懼外患焉晉梁州刺史楊亮遣子廣襲仇池<lb/>
與堅將楊安戰廣敗績晉沮水諸戍皆委城奔潰亮懼<lb/>
而退守磬險安遂進冦漢川堅遣王統朱彤率卒二萬<lb/>
為前鋒寇蜀前禁將軍毛當鷹揚將軍徐成率歩騎三<lb/>
萬入自劍閣楊亮率巴獠萬餘距之戰于青谷王師不<lb/>
利亮奔固西城彤乗勝陷漢中徐成又攻二劍尅之楊<lb/>
安進據梓潼晉奮威將軍西蠻校尉周虓降于彤楊武<lb/>
將軍益州刺史周仲孫勒兵距彤等于緜竹聞堅將毛<lb/>
<pb n="KR2d0006_WYG_213-33a"/>
當將至成都仲孫率騎五千奔于南中安當進兵遂陷<lb/>
益州於是西南夷卭莋夜郎等皆歸之堅以安為右大<lb/>
將軍益州牧鎮成都毛當為鎮西將軍梁州刺史鎮漢<lb/>
中姚萇為寧州刺史領西蠻校尉王統為南秦州刺史<lb/>
鎮仇池蜀人張育楊光等起兵與巴獠相應以叛於堅<lb/>
晉益州刺史竺瑶威逺將軍桓石䖍率衆三萬據墊江<lb/>
育乃自號蜀王遣使歸順與巴獠酋帥張重尹萬等五<lb/>
萬餘人進圍成都尋而育與萬争權舉兵相持堅遣鄧<lb/>
<pb n="KR2d0006_WYG_213-33b"/>
羌與楊安等擊敗之育光退屯緜竹安又敗張重尹萬<lb/>
于成都南重死之及首級二萬三千鄧羌復擊張育楊<lb/>
光于緜竹皆害之桓石䖍敗姚萇于墊江萇退據五城<lb/>
石䖍與竺瑶移屯巴東時有人於堅明光殿大呼謂堅<lb/>
曰甲申乙酉魚羊食人悲哉無復遺堅命執之俄而不<lb/>
見祕書監朱彤等因請誅鮮卑堅不從遣使廵行四方<lb/>
觀風俗問政道明黜陟恤孤寡不能自存者以安車蒲<lb/>
輪徴隐士樂陵王勸為國子祭酒及王猛卒堅置聽訟<lb/>
<pb n="KR2d0006_WYG_213-34a"/>
觀於未央之南禁老莊圖䜟之學中外四禁二衛四軍<lb/>
長上將士皆令修學課後宫置典學立内司以授于掖<lb/>
庭選閹人及女𨽻有聰識者置博士以授經遣其武衛<lb/>
茍萇左將軍毛盛中書令梁熙歩兵校尉姚萇等率騎<lb/>
十三萬伐張天錫于姑臧遣尚書郎閻負梁殊銜命軍<lb/>
前下書徴天錫堅嚴飾鹵簿親餞萇等於城西賞行將<lb/>
各有差又遣其秦州刺史茍池河州刺史李辯涼州刺<lb/>
史王統率三州之衆以繼之閻負等到涼州天錫自以<lb/>
<pb n="KR2d0006_WYG_213-34b"/>
晉之列藩志在保境命斬之遣將軍馬建出距萇等俄<lb/>
而梁熙王統等自清石津攻其將梁粲于河㑹城陷之<lb/>
苟萇濟自石城津與梁熙等㑹攻纒宿城又陷之馬建<lb/>
懼自楊川退還清塞天錫又遣將軍掌據率衆三萬與<lb/>
馬建陣于洪池茍萇遣姚萇以甲卒三千挑戰諸將勸<lb/>
據擊之以挫其鋒據不從天錫乃率中軍三萬次金昌<lb/>
萇熙聞天錫来逼急攻據建建降於萇遂攻據害之及<lb/>
其軍司席仂萇進軍入清塞乗髙列陣天錫又遣司兵<lb/>
<pb n="KR2d0006_WYG_213-35a"/>
趙充哲為前鋒率勁勇五萬與萇等戰于赤岸哲大敗<lb/>
天錫懼而奔還致牋請降萇至姑臧天錫乗素車白馬<lb/>
面縳輿櫬降于軍門萇釋縳焚櫬送之于長安諸郡縣<lb/>
悉降堅以梁熙為持節西中郎將涼州刺史領䕶西羌<lb/>
校尉鎮姑臧徙豪右七千餘户于闗中五品稅百姓金<lb/>
銀一萬三千斤以賞軍士餘皆安堵如故堅封天錫重<lb/>
光縣之東寧鄉二百户號歸義侯初萇等將征天錫堅<lb/>
為其立第於長安至是而居之堅既平涼州又遣其安<lb/>
<pb n="KR2d0006_WYG_213-35b"/>
北將軍幽州刺史苻洛為北討大都督率幽州兵十萬<lb/>
討代王渉翼犍又遣後將軍俱難與鄧羌等率歩騎二<lb/>
十萬東出和龍西出上郡與洛㑹于渉翼犍庭翼犍戰<lb/>
敗遁于弱水苻洛逐之勢窘廹退還隂山其子翼圭縳<lb/>
父請降洛等振旅而還封賞有差堅以翼犍荒俗未參<lb/>
仁義令入太學習禮以翼圭執父不孝遷之於蜀散其<lb/>
部落於漢鄣邊故地立尉監行事官寮領押課之治業<lb/>
營生三五取丁優復三年無稅租其渠帥嵗終令朝獻<lb/>
<pb n="KR2d0006_WYG_213-36a"/>
出入行来為之制限堅嘗之太學召渉翼犍問曰中國<lb/>
以學養性而人壽考漠北噉牛羊而人不壽何也翼犍<lb/>
不能答又問卿種人有堪將者可召為國家用對曰漠<lb/>
北人能捕六畜善馳走逐水草而已何堪為將又問好<lb/>
學否對曰若不好學陛下用敎臣何為堅善其答堅以<lb/>
闗中水旱不時議依鄭白故事發其王侯已下及豪望<lb/>
富室僮𨽻三萬人開涇水上源鑿山起堤通渠引瀆以<lb/>
溉岡鹵之田及春而成百姓賴其利以涼州新附復租<lb/>
<pb n="KR2d0006_WYG_213-36b"/>
賦一年為父後者賜爵一級孝悌力田爵二級孤寡髙<lb/>
年榖帛有差女子百户牛酒大酺三日遣其尚書令苻<lb/>
丕率司馬慕容暐茍萇等歩騎七萬宼襄陽使楊安將<lb/>
樊鄧之衆為前鋒屯騎校尉石越率精騎一萬出魯陽<lb/>
闗慕容垂與姚萇出自南鄉苟池等與彊弩王顯將勁<lb/>
卒四萬從武當繼進大㑹漢陽師次沔北晉南中郎將<lb/>
朱序以丕軍無舟檝不以為虞石越遂㳺馬以渡序大<lb/>
懼固守中城越攻陷外郛獲船百餘艘以濟軍丕率諸<lb/>
<pb n="KR2d0006_WYG_213-37a"/>
將進攻中城遣苟池石越毛當以衆五萬屯于江陵晉<lb/>
車騎將軍桓冲擁衆七萬為序聲援憚池等不進保據<lb/>
上明兖州刺史彭超遣使上言於堅曰晉沛郡太守戴<lb/>
<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>以卒數千戍彭城臣請率精銳五萬攻之願更遣重<lb/>
將討淮南諸城堅於是又遣其後將軍俱難率右軍毛<lb/>
當後禁毛盛陵江邵保等歩騎七萬寇淮隂盱眙揚武<lb/>
彭超寇彭城梁州刺史韋鍾寇魏興攻太守吉挹于西<lb/>
城晉將軍毛武生率衆五萬距之與俱難等相持於淮<lb/>
<pb n="KR2d0006_WYG_213-37b"/>
南先是梁熙遣使西域稱揚堅之威徳并以繒綵賜諸<lb/>
國王於是朝獻者十有餘國大宛獻天馬千里駒皆汗<lb/>
血朱鬛五色鳳膺麟身及諸珍異五百餘種堅曰吾思<lb/>
漢文之返千里馬咨嗟美詠今所獻馬其悉返之庶克<lb/>
念前王髣髴古人矣乃命羣臣作止馬詩而遣之示無<lb/>
欲也其下以為盛徳之事逺同漢文於是獻詩者四百<lb/>
餘人是時苻丕久圍襄陽御史中丞李柔劾丕以師老<lb/>
無功請徴下廷尉堅曰丕等費廣無成實宜貶戮但師<lb/>
<pb n="KR2d0006_WYG_213-38a"/>
已淹時不可虚然中返其特原之令以功成贖罪因遣<lb/>
其黄門郎韋華持節切讓丕等仍賜以劍曰来春不㨗<lb/>
者汝可自裁不足復持靣見吾也初丕之寇襄陽也將<lb/>
急攻之茍萇諌曰今以十倍之衆積粟如山但掠徙荆<lb/>
楚之人内於許洛絶其糧運使外援不接糧盡無人不<lb/>
攻自潰何為促攻以傷將士之命丕從之及堅讓至衆<lb/>
咸疑懼莫知所為征南主簿河東王施進曰以大將軍<lb/>
英秀諸將勇銳以攻小城何異洪罏燎羽毛所以緩攻<lb/>
<pb n="KR2d0006_WYG_213-38b"/>
欲以計制之若決一旦之機可指日而定今破襄陽上<lb/>
明自遁復何所疑願請一旬之期以展三軍之勢如其<lb/>
不㨗施請為戮首丕於是促圍攻之堅將親率衆助丕<lb/>
等使苻融將闗東甲卒㑹于壽春梁熙統河西之衆以<lb/>
繼中軍融熙並上言以為未可興師乃止太元四年晉<lb/>
兖州刺史謝元率衆數萬次于泗汭將救彭城苻丕陷<lb/>
襄陽執南中郎將朱序送于長安堅署為度支尚書以<lb/>
其中壘梁成為南中郎將都督荆揚州諸軍事荆州刺<lb/>
<pb n="KR2d0006_WYG_213-39a"/>
史領䕶南蠻校尉配兵一萬鎮襄陽以征南府器杖給<lb/>
之彭超圍彭城也置輜重于留城至是晉將謝𤣥遣將<lb/>
軍何謙之髙衡率衆萬餘聲趣留城超引軍赴之戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>
率彭城之衆奔于謝元超留其治中徐襃守彭城而復<lb/>
寇盱貽俱難既陷淮隂留邵保戍之與超㑹師而南晉<lb/>
將毛武生救魏興遣前鋒督䕶趙福將軍袁虞等將水<lb/>
軍一萬溯江而上堅南巴校尉姜宇遣將張紹仇生等<lb/>
水陸五千距之戰于南縣王師敗績尋而韋鍾攻陷魏<lb/>
<pb n="KR2d0006_WYG_213-39b"/>
興執太守吉挹毛當與王顯自襄陽而東㑹攻淮南彭<lb/>
超陷盱眙獲晉建威將軍髙密内史毛璪之遂攻晉幽<lb/>
州刺史田洛于三阿去廣陵百里京都大震臨江列戍<lb/>
孝武帝遣征虜將軍謝石率水軍次于涂中右衛將軍<lb/>
毛安之㳺擊將軍河間王曇之次于堂邑謝元自廣陵<lb/>
救三阿毛當毛盛馳襲安之王師敗績元率衆三萬次<lb/>
于白馬塘俱難遣其將都顔率騎逆元戰于塘西元大<lb/>
敗之斬顔元進兵至三阿與難超戰超等又敗退保盱<lb/>
<pb n="KR2d0006_WYG_213-40a"/>
眙元進次石梁與田洛攻盱眙難超出戰復敗退屯淮<lb/>
隂元遣將軍何謙之督䕶諸葛侃率舟師乗潮而上焚<lb/>
淮橋又與難等合戰謙之斬其將邵保難超退師淮北<lb/>
難歸罪彭超斬其司馬栁渾堅聞之大怒檻車徴超下<lb/>
獄超自殺難免為庶人堅以毛當為平南將軍徐州刺<lb/>
史鎮彭城毛盛為平東將軍兖州刺史鎮胡陸王顯為<lb/>
平吳校尉揚州刺史戍下邳賞堂邑之功也又以苻洛<lb/>
為散騎常侍持節都督益寧西南夷諸軍事征南大將<lb/>
<pb n="KR2d0006_WYG_213-40b"/>
軍益州牧領䕶西夷校尉鎮成都命從伊闕自襄陽溯<lb/>
漢而上洛健之兄子也雄勇多力而猛氣絶人堅深忌<lb/>
之故常為邊牧洛有征伐之功而未賞及是遷也恚怒<lb/>
謀於衆曰孤於帝室至親也主上不能以將相任孤常<lb/>
擯孤於外既投之西裔復不聽過京師此必有伏計令<lb/>
梁成沉孤於漢水矣為宜束手就命為追晉陽之事以<lb/>
匡社稷邪諸君意如何其治中平顔妄陳祥瑞勸洛舉<lb/>
兵洛因攘袂大言曰孤計決矣沮謀者斬於是自稱大<lb/>
<pb n="KR2d0006_WYG_213-41a"/>
將軍大都督秦王署置官司以平顔為輔國將軍幽州<lb/>
刺史為其謀主分遣使者徴兵於鮮卑烏丸髙句麗百<lb/>
濟及薛羅休忍等諸國並不從洛懼而欲止平顔曰且<lb/>
宜聲言受詔盡幽并之兵出自中山常山陽平公必郊<lb/>
迎於路因而執之進據冀州總闗東之衆以圖秦雍可<lb/>
使百姓不覺易主而大業定矣洛從之乃率衆七萬發<lb/>
和龍將圖長安於是闗中騷動盗賊並起堅遣使數之<lb/>
曰天下未一家兄弟匪他何為而反可還和龍當以幽<lb/>
<pb n="KR2d0006_WYG_213-41b"/>
州永為世封洛謂使者曰汝還白東海王幽州褊阨不<lb/>
足容萬乗湏還王咸陽以承髙祖之業若能候駕潼闗<lb/>
者位為上公爵歸本國堅大怒遣其左將軍竇衝及吕<lb/>
光率歩騎四萬討之右將軍都貴馳傳詣鄴率冀州兵<lb/>
二萬為前鋒以苻融為大都督授之節度使石越率騎<lb/>
一萬自東莱出石徑襲和龍海行四百餘里苻重亦盡<lb/>
薊城之衆㑹洛次于中山有衆十萬衝等與洛戰于中<lb/>
山大敗之執洛及其將蘭殊送于長安吕光追斬苻重<lb/>
<pb n="KR2d0006_WYG_213-42a"/>
於幽州石越尅和龍斬平顔及其黨與百餘人堅赦蘭<lb/>
殊署為將軍徙洛于涼州徴苻融為車騎大將軍領宗<lb/>
正録尚書事洛既平堅以闗東地廣人殷思所以鎮静<lb/>
之引其羣臣于東堂議曰凡我族類支允彌繁今欲分<lb/>
三原九嵕武都汧雍十五萬户於諸方要鎮不忘舊徳<lb/>
為磐石之宗於諸君之意如何皆曰此有周所以祚隆<lb/>
八百社稷之利也於是分四帥子弟三千户以配苻丕<lb/>
鎮鄴如世封諸侯為新劵主堅送丕於灞上流涕而别<lb/>
<pb n="KR2d0006_WYG_213-42b"/>
諸戎子弟離其父兄者皆悲號哀慟酸感行人識者以<lb/>
為喪亂流離之象於是分幽州置平州以石越為平州<lb/>
刺史領䕶鮮卑中郎將鎮龍城大鴻臚韓允領䕶赤沙<lb/>
中郎將移烏丸府于代郡之平城中書令梁讜為安逺<lb/>
將軍幽州刺史鎮薊城毛興為鎮西將軍河州刺史鎮<lb/>
枹罕王騰為鷹揚將軍并州刺史領䕶匈奴中郎將鎮<lb/>
晉陽二州各配支戸三千苻暉為鎮東大將軍豫州牧<lb/>
鎮洛陽苻叡為安東將軍雍州刺史鎮蒲坂先是髙陸<lb/>
<pb n="KR2d0006_WYG_213-43a"/>
人穿井得龜大三尺背有八卦文堅命太卜池養之食<lb/>
以粟及此而死蔵其骨於太廟其夜廟丞髙虜夢龜謂<lb/>
之曰我本出將歸江南遭時不遇隕命秦庭又有人夢<lb/>
中謂虜曰龜三千六百嵗而終終必妖興亡國之徴也<lb/>
堅自平諸國之後國内殷實遂示人以侈懸珠簾于正<lb/>
殿以朝羣臣宫宇車乗器物服御悉以珠璣琅玕竒寳<lb/>
珍怪飾之尚書郎裴元略極諌堅即命去珠簾以元略<lb/>
為諌議大夫鄯善王車師前部王来朝大宛獻汗血馬<lb/>
<pb n="KR2d0006_WYG_213-43b"/>
肅慎貢楛矢天竺獻火浣布康居于窴及海東諸國凡<lb/>
六十有二王皆遣使貢其方物初堅母少寡將軍李威<lb/>
有辟陽之寵史官載之至是堅收起居注及著作所録<lb/>
而觀之見其事慙怒乃焚其書而大檢史官將加其罪<lb/>
著作郎趙泉車敬等已死乃止荆州刺史都貴遣其司<lb/>
馬閻振中兵參軍吳仲等率衆二萬寇竟陵留輜重于<lb/>
管城水陸輕進桓冲遣南平太守桓石䖍竟陵太守郭<lb/>
銓等水陸二萬距之相持月餘戰于滶水振等大敗退<lb/>
<pb n="KR2d0006_WYG_213-44a"/>
保管城石䖍乗勝攻破之斬振及仲俘斬萬七千太元<lb/>
七年堅饗羣臣于前殿樂奏賦詩秦州别駕天水姜平<lb/>
子詩有丁字直而不曲堅問其故平子曰臣丁至剛不<lb/>
可以屈且曲下者不正之物未足獻也堅笑曰名不虚<lb/>
行因擢為上第堅兄法子東海公陽與王猛子散騎侍<lb/>
郎皮謀反事洩堅問反狀陽曰禮云父母之仇不同天<lb/>
地臣父哀公死不以罪齊襄復九世之仇而况臣也皮<lb/>
曰臣父丞相有佐命之勲而臣不免貧餒所以圖富也<lb/>
<pb n="KR2d0006_WYG_213-44b"/>
堅流涕謂陽曰哀公之薨事不在朕卿寧不知之讓皮<lb/>
曰丞相臨終託卿以十具牛為田不聞為卿求位知子<lb/>
莫若父何斯言之徴也皆赦不誅徙陽于髙昌皮于朔<lb/>
方之北苻融以位忝宗正不能肅遏姦萌上疏請待罪<lb/>
私藩堅不許將以融為司徒融固辭堅銳意荆揚將謀<lb/>
入寇乃改授融征南大將軍開府儀同三司新平郡獻<lb/>
玉器初堅即偽位新平王彫陳說圖䜟堅大恱以彫為<lb/>
太史令嘗言於堅曰謹按䜟云古月之末亂中州洪水<lb/>
<pb n="KR2d0006_WYG_213-45a"/>
大起健西流惟有雄子定八州此即三祖陛下之聖諱<lb/>
也又曰當有草付臣又土滅東燕破白虜氐在中華在<lb/>
表按圖䜟之文陛下當滅燕平六州願徙汧隴諸氐于<lb/>
京師三秦大户置之于邊地以應圖䜟之言堅訪之王<lb/>
猛猛以彫為左道惑衆勸堅誅之彫臨刑上疏曰臣以<lb/>
趙建武四年從京兆劉湛學明於圖記謂臣曰新平地<lb/>
古顓頊之墟里名曰雞閭記云此里應出帝王寳器其<lb/>
名曰延壽寳鼎顓頊有云河上先生為吾隐之于咸陽<lb/>
<pb n="KR2d0006_WYG_213-45b"/>
西北吾之孫有草付臣又土應之湛又云吾嘗齋於室<lb/>
中夜有流星大如半月落於此地斯盖是乎願陛下誌<lb/>
之平七州之後出于壬午之年至是而新平人得之以<lb/>
獻器銘篆書文題之法一為天王二為王后三為三公<lb/>
四為諸侯五為伯子男六為卿大夫七為元士自此已<lb/>
下考載文記列帝王名臣自天子王后内外次序上應<lb/>
天文象紫宫布列依玉牒版辭不違帝王之數從上元<lb/>
人皇起至中元窮于下元天地一變盡三元而止堅以<lb/>
<pb n="KR2d0006_WYG_213-46a"/>
彫言有徴追贈光禄大夫幽州蝗廣袤千里堅遣其散<lb/>
騎常侍劉蘭持節為使者發青冀幽并百姓討之以苻<lb/>
郎為使持節都督青徐兖三州諸軍事鎮東將軍青州<lb/>
刺史以諌議大夫裴元略為陵江將軍西夷校尉巴西<lb/>
梓潼二郡太守密授規模令與王撫備舟師于蜀將以<lb/>
入寇車師前部王彌窴鄯善王休密䭾朝于堅堅賜以<lb/>
朝服引見西堂窴等觀其宫宇壯麗儀衛嚴肅甚懼因<lb/>
請年年貢獻堅以西域路遥不許令三年一貢九年一<lb/>
<pb n="KR2d0006_WYG_213-46b"/>
朝以為永制窴等請曰大宛諸國雖通貢獻然誠節未<lb/>
純請乞依漢置都䕶故事若王師出闗請為鄉導堅於<lb/>
是以驍騎吕光為持節都督西討諸軍事與陵江將軍<lb/>
姜飛輕車將軍彭晃等配兵七萬以討定西域苻融以<lb/>
虚耗中國投兵萬里之外得其人不可役得其地不可<lb/>
耕固諌以為不可堅曰二漢力不能制匈奴猶出師西<lb/>
域今匈奴既平易若摧朽雖勞師逺役可傳檄而定化<lb/>
被崑山垂芳千載不亦美哉朝臣又屢諌皆不納晉將<lb/>
<pb n="KR2d0006_WYG_213-47a"/>
軍朱綽焚踐沔北屯田掠六百餘户而還堅引羣臣㑹<lb/>
議曰吾統承大業垂二十載芟夷逋穢四方略定惟東<lb/>
南一隅未賓王化吾每思天下不一未嘗不臨食輟餔<lb/>
今欲起天下兵以討之略計兵仗精卒可有九十七萬<lb/>
吾將躬先啓行薄伐南夷於諸卿意如何祕書監朱彤<lb/>
曰陛下應天順時恭行天罰嘯咤則五嶽摧覆呼吸則<lb/>
江海絶流若一舉百萬必有征無戰晉主自當銜璧輿<lb/>
櫬啓顙軍門若迷而弗悟必逃死江海猛將追之即可<lb/>
<pb n="KR2d0006_WYG_213-47b"/>
賜命南巢中州之人還之桑梓然後㢠廻駕岱宗告成封<lb/>
禪起白雲於中壇受萬嵗於中嶽爾則終古一時書契<lb/>
未有堅大恱曰吾之志也左僕射權翼進曰臣以為晉<lb/>
未可伐夫以紂之無道天下離心八百諸侯不謀而至<lb/>
武王猶曰彼有人焉廻師止斾三仁誅放然後奮戈牧<lb/>
野今晉道雖㣲未聞喪徳君臣和睦上下同心謝安桓<lb/>
冲江表偉才可謂晉有人焉臣聞師尅在和今晉和矣<lb/>
未可圖也堅黙然久之曰諸君各言其志太子左衛率<lb/>
<pb n="KR2d0006_WYG_213-48a"/>
石越對曰吳人恃險偏隅不賓王命陛下親御六師問<lb/>
罪衡越誠合人神四海之望但今嵗鎮星守斗牛福徳<lb/>
在吳懸象無差弗可犯也且晉中宗藩王耳夷夏之情<lb/>
咸共推之遺愛猶在於人昌明其孫也國有長江之險<lb/>
朝無昬貳之釁臣愚以為利用修徳未宜動師孔子曰<lb/>
逺人不服修文徳以来之願保境養兵伺其虚隙堅曰<lb/>
吾聞武王伐紂逆嵗犯星天道幽逺未可知也昔夫差<lb/>
威陵上國而為勾踐所滅仲謀澤洽全吳孫皓因三代<lb/>
<pb n="KR2d0006_WYG_213-48b"/>
之業龍驤一呼君臣靣縳雖有長江其能固乎以吾之<lb/>
衆旅投鞭於江足斷其流越曰臣聞紂為無道天下患<lb/>
之夫差淫虐孫皓昬暴衆叛親離所以敗也今晉雖無<lb/>
徳未有斯罪深願厲兵積粟以待天時羣臣各有異同<lb/>
庭議者久之堅曰所謂築室于道沮計萬端吾當内斷<lb/>
於心矣羣臣出後獨留苻融議之堅曰自古大事定策<lb/>
者一兩人而已羣議紛紜徒亂人意吾當與汝決之融<lb/>
曰嵗鎮在斗牛吳越之福不可以伐一也晉主休明朝<lb/>
<pb n="KR2d0006_WYG_213-49a"/>
臣用命不可以伐二也我數戰兵疲將倦有憚敵之意<lb/>
不可以伐三也諸言不可者策之上也願陛下納之堅<lb/>
作色曰汝復如此天下之事吾當誰與言之今有衆百<lb/>
萬資仗如山吾雖未稱令主亦不為闇劣以累㨗之威<lb/>
擊垂亡之寇何不尅之有乎吾終不以賊遺子孫為宗<lb/>
廟社稷之憂也融泣曰吳之不可伐昭然虚勞大舉必<lb/>
無功而反臣之所憂非此而已陛下寵育鮮卑羌羯布<lb/>
諸畿甸舊人族類斥徙遐方今傾國而去如有風塵之<lb/>
<pb n="KR2d0006_WYG_213-49b"/>
變者其如宗廟何監國以弱卒數萬留守京師鮮卑羌<lb/>
羯攅聚如林此皆國之賊也我之仇也臣恐非但徒返<lb/>
而已亦未必萬全臣智識愚淺誠不足採王景略一時<lb/>
竒士陛下每擬之孔明其臨終之言不可忘也堅不納<lb/>
㳺于東苑命沙門道安同輦權翼諌曰臣聞天子法駕<lb/>
侍中陪乗清道而行進止有度三代末主或虧大倫適<lb/>
一時之情書惡来世故班姬辭輦垂美無窮道安毁形<lb/>
賤士不宜參穢神輿堅作色曰安公道冥至境徳為時<lb/>
<pb n="KR2d0006_WYG_213-50a"/>
尊朕舉天下之重未足以易之非公與輦之榮此乃朕<lb/>
之顯也命翼扶安升輦顧謂安曰朕將與公南逰吴越<lb/>
整六師而廵狩謁虞陵于疑嶺瞻禹穴于㑹稽泛長江<lb/>
臨滄海不亦樂乎安曰陛下應天御世居中土而制四<lb/>
維逍遥順時以適聖躬動則鳴鑾清道止則神棲無為<lb/>
端拱而化與堯舜比隆何為勞身于馳騎口倦于經略<lb/>
櫛風沐雨䝉塵野次乎且東南區區地下氣厲虞舜游<lb/>
而不返大禹適而弗歸何足以上勞神駕下困蒼生詩<lb/>
<pb n="KR2d0006_WYG_213-50b"/>
云恵此中國以綏四方苟文徳足以懐逺可不煩寸兵<lb/>
而坐賓百越堅曰非為地不廣人不足也但思混一六<lb/>
合以濟蒼生天生蒸庶樹之君者所以除煩去亂安得<lb/>
憚勞朕既大運所鍾將簡天心以行天罰髙辛有熊泉<lb/>
之役唐堯有丹水之師此皆著之前典昭之後王誠如<lb/>
公言帝王無省方之文乎且朕此行也以義舉耳使流<lb/>
度衣冠之胄還其墟墳復其桑梓止為濟難銓才不欲<lb/>
窮兵極武安曰若鑾駕必欲親動猶不願逺渉江淮可<lb/>
<pb n="KR2d0006_WYG_213-51a"/>
暫幸洛陽明授勝略馳紙檄于丹陽開其改迷之路如<lb/>
其不庭伐之可也堅不納先是羣臣以堅信重道安謂<lb/>
安曰主上欲有事於東南公何不為蒼生致一言也故<lb/>
安因此而諌苻融及尚書原紹石越等上書靣諌前後<lb/>
數十堅終不從堅少子中山公詵有寵于堅又諌曰臣<lb/>
聞季梁在隋楚人憚之宫竒在虞晉不闚兵國有人焉<lb/>
故也及謀之不用而亡不淹嵗前車之覆軌後車之明<lb/>
鑒陽平公國之謀主而陛下違之晉有謝安桓冲而陛<lb/>
<pb n="KR2d0006_WYG_213-51b"/>
下伐之是行也臣竊惑焉堅曰國有元龜可以决大謀<lb/>
朝有公卿可以定進否孺子言焉將為戮也所司奏劉<lb/>
蘭討蝗幽州經秋冬不滅請徴下廷尉詔獄堅曰災降<lb/>
自天非人力所能除也此自朕之政違所致蘭何罪焉<lb/>
明年吕光發長安堅送于建章宫謂光曰西戎荒俗非<lb/>
禮義之邦覊縻之道服而赦之示以中國之威導以王<lb/>
化之法勿極武窮兵過深殘掠加鄯善王休密䭾使持<lb/>
節散騎常侍都督西域諸軍事寧西將軍車師前部王<lb/>
<pb n="KR2d0006_WYG_213-52a"/>
彌窴使持節平西將軍西域都䕶率其國兵為光鄉導<lb/>
是年益州西南夷海東諸國皆遣使貢其方物堅南㳺<lb/>
㶚上從容謂羣臣曰軒轅大聖也其仁若天其智若神<lb/>
猶隨不順者從而征之居無常所以兵為衛故能日月<lb/>
所照風雨所至莫不率從今天下垂平惟東南未殄朕<lb/>
忝荷大業巨責攸歸豈敢優㳺卒嵗不建大同之業每<lb/>
思桓温之寇也江東不可不滅今有勁卒百萬文武如<lb/>
林鼓行而摧遺晉若商風之隕秋籜朝廷内外皆言不<lb/>
<pb n="KR2d0006_WYG_213-52b"/>
可吾實未觧所由晉武若信朝士之言而不征吳者天<lb/>
下何由一軌吾計決矣不復與諸卿議也太子宏進曰<lb/>
吴今得嵗不可伐也且晉主無罪人為之用謝安桓冲<lb/>
兄弟皆一方之儁才君臣戮力阻險長江未可圖也但<lb/>
可厲兵積粟以待暴主一舉而滅之今若動而無功則<lb/>
威名損於外資財竭於内是故聖王之行師也内斷必<lb/>
誠然後用之彼若憑長江以固守徙江北百姓於江南<lb/>
増城清野杜門不戰我已疲矣彼未引弓土下氣癘不<lb/>
<pb n="KR2d0006_WYG_213-53a"/>
可久留陛下將若之何堅曰往年車騎滅燕亦犯嵗而<lb/>
㨗之天道幽逺非汝所知也昔始皇之滅六國其王豈<lb/>
皆暴乎且内斷於心久矣舉必剋之何為無功吾方命<lb/>
蠻夷以攻其内精甲勁兵以攻其外内外如此安有不<lb/>
剋道安曰太子之言是也願陛下納之堅弗從冠軍慕<lb/>
容垂言於堅曰陛下徳侔軒唐功髙湯武威澤被于八<lb/>
表逺夷重譯而歸司馬昌明因餘燼之資敢距王命是<lb/>
而不誅法將安措孫氏跨僭江東終并於晉其勢然也<lb/>
<pb n="KR2d0006_WYG_213-53b"/>
臣聞小不敵大弱不御彊况大秦之應符陛下之聖武<lb/>
彊兵百萬韓白盈朝而令其偷魂假號以賊虜遺子孫<lb/>
哉詩云築室于道謀是用不潰于成陛下内斷神謀足<lb/>
矣不煩廣訪朝臣以亂聖慮昔晉武之平吳也言可者<lb/>
張杜數賢而已若採羣臣之言豈能建百世之功諺云<lb/>
憑天俟時時已至矣其可已乎堅大恱曰與吾定天下<lb/>
者其惟卿耳賜帛五百匹彗星埽東井自堅之建元十<lb/>
七年四月長安有水影逺觀若水視地則見人至是則<lb/>
<pb n="KR2d0006_WYG_213-54a"/>
止堅惡之上林竹死洛陽地陷晉車騎將軍桓冲率衆<lb/>
十萬伐堅遂攻襄陽遣前將軍劉波冠軍桓石䖍振威<lb/>
桓石民攻沔北諸城輔國楊亮伐蜀攻拔伍城進攻涪<lb/>
城龍驤胡彬攻下蔡鷹揚郭銓攻武當冲别將攻萬嵗<lb/>
城拔之堅大怒遣其子征南叡及冠軍慕容垂左衛毛<lb/>
當率歩騎五萬救襄陽揚武張崇救武當後將軍張蚝<lb/>
歩兵校尉姚萇救涪城叡次新野垂次鄧城王師敗張<lb/>
崇于武當掠二千餘户而歸叡遣垂及驍騎石越為前<lb/>
<pb n="KR2d0006_WYG_213-54b"/>
鋒次于沔水垂越夜命三軍人持十炬火繫炬於樹枝<lb/>
光照十數里中冲懼退還上明張蚝出斜谷楊亮亦引<lb/>
兵退歸堅下書悉發諸州公私馬人十丁遣一兵門在<lb/>
灼然者為崇文義從良家子年二十已下武藝驍勇富<lb/>
室材雄者皆拜羽林郎下書期剋㨗之日以帝為尚書<lb/>
左僕射謝安為吏部尚書桓冲為侍中並立第以待之<lb/>
良家子至者三萬餘騎其秦州主簿金城趙盛之為建<lb/>
威將軍少年都統遣征南苻融驃騎張蚝撫軍苻方衛<lb/>
<pb n="KR2d0006_WYG_213-55a"/>
軍梁成平南慕容暐冠軍慕容垂率歩騎二十五萬為<lb/>
前鋒堅發長安戎卒六十餘萬騎二十七萬前後千里<lb/>
旗鼓相望堅至項城凉州之兵始逹咸陽蜀漢之軍順<lb/>
流而下幽冀之衆至于彭城東西萬里水陸齊進軍漕<lb/>
萬艘自河入石門逹于汝潁融等攻陷壽春執晉平虜<lb/>
將軍徐元喜安豐太守王先垂攻陷鄖城害晉將軍王<lb/>
太邱梁成與其揚州刺史王顯弋陽太守王詠等率衆<lb/>
五萬屯于洛澗柵淮以遏東軍成頻敗王師晉遣都督<lb/>
<pb n="KR2d0006_WYG_213-55b"/>
謝石徐州刺史謝元豫州刺史桓伊輔國謝琰等水陸<lb/>
七萬相繼距融去洛澗二十五里憚成不進龍驤將軍<lb/>
胡彬先保硖石為融所逼糧盡詐揚沙以示融軍潜遣<lb/>
使告石等曰今賊盛糧盡恐不見大軍融軍人獲而送<lb/>
之融乃馳使白堅曰賊少易俘但懼其越逸宜速進衆<lb/>
軍掎擒賊帥堅大恱恐石等遁也捨大軍于項城以輕<lb/>
騎八千兼道赴之令軍人曰敢言吾至壽春者拔舌故<lb/>
石等弗知晉龍驤將軍劉牢之率勁卒五千夜襲梁成<lb/>
<pb n="KR2d0006_WYG_213-56a"/>
壘剋之斬成及王顯王詠等十將士卒死者萬五千謝<lb/>
石等以既敗梁成水陸繼進堅與苻融登城而望王師<lb/>
見部陣齊整將士精銳又北望八公山上草木皆類人<lb/>
形顧謂融曰此亦勍敵也何謂少乎憮然有懼色初朝<lb/>
廷聞堅入冦㑹稽王道子以威儀鼓吹求助於鍾山之<lb/>
神奉以相國之號及堅之見草木狀人若有力焉堅遣<lb/>
其尚書朱序說石等以衆盛欲脅而降之序詭謂石曰<lb/>
若秦百萬之衆皆至則莫可敵也及其衆軍未集宜在<lb/>
<pb n="KR2d0006_WYG_213-56b"/>
速戰若挫其前鋒可以得志石聞堅在壽春也懼謀不<lb/>
戰以疲之謝琰勸從序言遣使請戰許之時張蚝敗謝<lb/>
石于肥南謝元謝琰勒卒數萬陣以待之蚝乃退列陣<lb/>
逼肥水王師不得渡遣使謂融曰君懸軍深入置陣逼<lb/>
水此持久之計豈欲戰者乎若小退師令將士周旋僕<lb/>
與君公緩轡而觀之不亦美乎融於是麾軍却陣欲因<lb/>
其濟水覆而取之軍遂奔退制之不可止融馳騎略陣<lb/>
馬倒被殺軍遂大敗王師乗勝追擊至于青岡死者相<lb/>
<pb n="KR2d0006_WYG_213-57a"/>
枕堅為流矢所中單騎遁還於淮北饑甚人有進壺飱<lb/>
豚髀者堅食之大恱曰昔公孫豆粥何以加也命賜帛<lb/>
十疋緜十斤辭曰臣聞白龍厭天池之樂而見困豫且<lb/>
陛下目所覩也耳所聞也今䝉塵之難豈自天乎且妄<lb/>
施不為恵妄受不為忠陛下臣之父也安有子養而求<lb/>
報哉弗顧而退堅大慚顧謂其夫人張氏曰朕若用朝<lb/>
臣之言豈見今日之事邪當何靣目復臨天下乎澘然<lb/>
流涕而去聞風聲鶴唳皆疑晉師之至其僕射張天錫<lb/>
<pb n="KR2d0006_WYG_213-57b"/>
尚書朱序及徐元喜等皆歸順初諺言堅不出項羣臣<lb/>
勸堅停項為六軍聲鎮堅不從故敗諸軍悉潰惟慕容<lb/>
垂一軍獨全堅以千餘騎赴之垂子寳勸垂殺堅垂不<lb/>
從乃以兵屬堅初慕容暐屯鄖城姜成等守漳口晉隨<lb/>
郡太守夏侯澄攻姜成斬之暐棄其衆奔還堅收離集<lb/>
散比至洛陽衆十餘萬百官威儀軍容粗備未及闗而<lb/>
垂有貳志說堅請廵撫燕岱并求拜墓堅許之權翼固<lb/>
諌以為不可堅不從尋懼垂為變悔之遣驍騎石越率<lb/>
<pb n="KR2d0006_WYG_213-58a"/>
卒三千戍鄴驃騎張蚝率羽林五千戍并州留兵四千<lb/>
配鎮軍毛當戍洛陽堅至自淮南次于長安東之行宫<lb/>
哭苻融而後入告罪于其太廟赦殊死已下文武増位<lb/>
一級厲兵勸農存䘏孤老諸士卒不返者皆復其家終<lb/>
世贈融大司馬諡曰哀公衛軍從事中郎丁零翟斌反<lb/>
于河南長樂公苻丕遣慕容垂及苻飛龍討之垂南結<lb/>
丁零殺飛龍盡坑其衆豫州牧平原公苻暉遣毛當擊<lb/>
翟斌為斌所敗當死之垂子農亡奔列人招集羣盗衆<lb/>
<pb n="KR2d0006_WYG_213-58b"/>
至萬數千丕遣石越擊之為農所敗越死之垂引丁零<lb/>
烏丸之衆二十餘萬為飛梯地道以攻鄴城慕容暐弟<lb/>
燕故濟北王泓先為北地長史聞垂攻鄴亡命奔闗東<lb/>
收諸馬收鮮卑衆至數千還屯華隂慕容暐乃潜使諸<lb/>
弟及宗人起兵于外堅遣將軍强永率騎擊之為泓所<lb/>
敗泓衆遂盛自稱使持節大都督陕西諸軍事大將軍<lb/>
雍州牧濟北王推叔父垂為丞相都督陕東諸軍事領<lb/>
大司馬冀州牧吴王堅謂權翼曰吾不從卿言鮮卑至<lb/>
<pb n="KR2d0006_WYG_213-59a"/>
是闗東之地吾不復與之争將若泓何翼曰寇不可長<lb/>
慕容垂正可據闗東為亂不暇近逼今暐及宗族種類<lb/>
盡在京師鮮卑之衆布於畿甸實社稷之元憂宜遣重<lb/>
將討之堅乃以廣平公苻熙為使持節都督雍州雜戎<lb/>
諸軍事鎮東大將軍雍州刺史鎮蒲坂徴苻叡為都督<lb/>
中外諸軍事衛大將軍司𨽻校尉録尚書事配兵五萬<lb/>
以左將軍竇衝為長史龍驤姚萇為司馬討泓于華澤<lb/>
平陽太守慕容冲起兵河東有衆二萬進攻蒲坂堅命<lb/>
<pb n="KR2d0006_WYG_213-59b"/>
竇衝討之苻叡勇果輕敵不恤士衆泓聞其至也懼率<lb/>
衆將奔闗東叡馳兵要之姚萇諌曰鮮卑有思歸之心<lb/>
宜驅令出闗不可遏也叡弗從戰于華澤叡敗績被殺<lb/>
堅大怒萇懼誅遂叛竇衝擊慕容冲于河東大破之冲<lb/>
率騎八千奔于泓軍泓衆至十餘萬遣使謂堅曰秦為<lb/>
無道滅我社稷今天誘其𠂻使秦師傾敗將欲興復大<lb/>
燕吳王已定闗東可速資備大駕奉送家兄皇帝并宗<lb/>
室功臣之家泓當率闗中燕人翼衛皇帝還返鄴都與<lb/>
<pb n="KR2d0006_WYG_213-60a"/>
秦以虎牢為界分王天下永為鄰好不復為秦之患也<lb/>
鉅鹿公輕戇銳進為亂兵所害非泓之意堅大怒召慕<lb/>
容暐責之曰卿父子干紀僭亂乖逆人神朕應天行罰<lb/>
盡兵勢而得卿卿非改迷歸善而合宗䝉宥兄弟布列<lb/>
上將納言雖曰破滅其實若歸奈何因王師小敗便猖<lb/>
悖若此垂為長虵於闗東泓冲稱兵内侮泓書如此卿<lb/>
欲去者朕當相資卿之宗族可謂人靣獸心殆不可以<lb/>
國士期也暐叩頭流血泣涕陳謝堅久之曰書云父子<lb/>
<pb n="KR2d0006_WYG_213-60b"/>
兄弟無相及也卿之忠誠實簡朕心此自三豎之罪非<lb/>
卿之過復其位而待之如初命暐以書招喻垂及泓冲<lb/>
使息兵還長安恕其反叛之咎而暐密遣使者謂泓曰<lb/>
今秦數已終長安怪異特甚當不復能久立吾既籠中<lb/>
之人必無還理昔不能保守宗廟致令傾喪若斯吾罪<lb/>
人也不足復顧吾之存亡社稷不輕勉建大業以興復<lb/>
為務可以吳王為相國中山王為太宰領大司馬汝可<lb/>
為大將軍領司徒承制封拜聽吾死問汝便即尊位泓<lb/>
<pb n="KR2d0006_WYG_213-61a"/>
於是進向長安改年曰燕興是時鬼夜哭三旬而止堅<lb/>
率歩騎二萬討姚萇于北地次于趙氏塢使䕶軍楊璧<lb/>
游騎三千斷其奔路右軍徐成左軍竇衝鎮軍毛盛等<lb/>
屢戰敗之仍斷其運水之路馮翊㳺欽因淮南之敗聚<lb/>
衆數千保據頻陽遣軍運水及粟以饋姚萇楊璧盡獲<lb/>
之萇軍渴甚遣其弟鎮北尹買率勁卒二萬決堰竇衝<lb/>
率衆敗其軍于鸛雀渠斬尹及首級萬三千萇衆危懼<lb/>
人有渴死者俄而降雨於萇營營中水三尺周營百歩<lb/>
<pb n="KR2d0006_WYG_213-61b"/>
之外寸餘而已於是萇軍大振堅方食去案怒曰天其<lb/>
無心何故降澤賊營萇又東引慕容泓為援泓謀臣髙<lb/>
盖宿勤崇等以泓徳望後冲且持法苛峻乃殺泓立冲<lb/>
為皇太弟承制行事自相署置姚萇留其弟征虜緒守<lb/>
楊渠川大營率衆七萬来攻堅堅遣楊璧等擊之為萇<lb/>
所敗獲楊璧毛盛徐成及前軍齊午等數十人皆禮而<lb/>
遣之苻暉率洛陽陕城之衆七萬歸于長安益州刺史<lb/>
王廣遣將軍王蚝率蜀漢之衆来赴難堅聞慕容冲去<lb/>
<pb n="KR2d0006_WYG_213-62a"/>
長安二百餘里引師而歸使撫軍苻方戍驪山拜苻暉<lb/>
使持節散騎常侍都督中外諸軍事車騎大將軍司𨽻<lb/>
校尉録尚書配兵五萬距冲河間公苻琳為中軍大將<lb/>
軍為暉後繼冲乃令婦人乗牛為衆揭竿為旗揚土為<lb/>
塵督厲其衆晨攻暉營于鄭西暉出距戰冲揚塵鼓譟<lb/>
暉師敗績堅又以尚書姜宇為前將軍與苻琳率衆三<lb/>
萬擊冲于灞上為冲所敗宇死之琳中流矢冲遂據阿<lb/>
房城初堅之滅燕冲姊偽清河公主年十四有殊色堅<lb/>
<pb n="KR2d0006_WYG_213-62b"/>
納之寵冠後庭冲年十二亦有龍陽之姿堅又幸之姊<lb/>
弟専寵宫人莫進長安歌之曰一雌復一雄雙飛入紫<lb/>
宫咸懼為亂王猛切諌堅乃出冲長安又謡曰鳳皇鳳<lb/>
皇止阿房堅以鳳皇非梧桐不棲非竹實不實乃植桐<lb/>
竹數十萬株于阿房城以待之冲小字鳳皇至是終為<lb/>
堅賊入止阿房城焉晉西中郎將桓石䖍進據魯陽遣<lb/>
河南太守髙茂北戍洛陽晉冠軍謝元次于下邳徐州<lb/>
刺史趙遷棄彭城奔還元前鋒張願追遷及于碭山轉<lb/>
<pb n="KR2d0006_WYG_213-63a"/>
戰而免元進據彭城時吕光討平西域三十六國所獲<lb/>
珍寳以萬萬計堅下書以光為使持節散騎常侍都督<lb/>
玉門以西諸軍事安西將軍西域校尉進封順鄉侯增<lb/>
邑一千户劉牢之伐兖州堅刺史張崇棄鄄城奔于慕<lb/>
容垂牢之遣將軍劉襲追崇戰于河南斬其東平太守<lb/>
楊光而退牢之遂據鄄城慕容冲進逼長安堅登城觀<lb/>
之歎曰此虜何從出也其彊若斯大言責冲曰爾軰羣<lb/>
奴正可牧牛羊何為送死冲曰奴則奴矣既厭奴苦復<lb/>
<pb n="KR2d0006_WYG_213-63b"/>
欲取爾見代堅遣使送錦袍一領遺冲稱詔曰古人兵<lb/>
交使在其間卿逺来草創得無勞乎今送一袍以眀本<lb/>
懐朕於卿恩分如何而於一朝忽為此變冲命詹事答<lb/>
之亦稱皇太弟有令孤今心在天下豈顧一袍小恵苟<lb/>
能知命便可君臣束手早送皇帝自當寛貸苻氏以酬<lb/>
曩好終不使既往之施獨羙於前堅大怒曰吾不用王<lb/>
景略陽平公之言使白虜敢至於此苻丕在鄴糧竭馬<lb/>
無草削松木而食之㑹丁零叛慕容垂垂引師去鄴始<lb/>
<pb n="KR2d0006_WYG_213-64a"/>
具西問知苻叡等喪敗長安危逼乃遣其陽平太守邵<lb/>
興率騎一千將北引重合侯苻謨髙邑侯苻亮阜城侯<lb/>
苻定于常山固安侯苻鍳中山太守王充于中山以為<lb/>
已援垂遣將軍張崇要興獲之于襄國南又遣其參軍<lb/>
封孚西引張蚝并州刺史王騰于晉陽毛騰以衆寡不<lb/>
赴丕進退路窮乃謀於羣寮司馬楊膺唱歸順之計丕<lb/>
猶未從會晉遣濟北太守丁匡據碻磝濟陽太守郭滿<lb/>
據滑臺將軍劉肱劉襲次于河北丕遣將軍桑據距之<lb/>
<pb n="KR2d0006_WYG_213-64b"/>
為王師所敗襲等進攻黎陽剋之丕懼乃遣從弟就與<lb/>
參軍焦逵請救于謝元丕書稱假途求糧還赴國難須<lb/>
軍援既接以鄴與之若西路不通長安陷没請率所領<lb/>
保守鄴城乃覊縻一方文降而已逵與參軍姜讓密謂<lb/>
揚膺曰今禍難如此京師阻隔吉凶莫審密邇寇讐三<lb/>
軍罄絶傾危之甚朝不及夕觀公豪氣不除非救世之<lb/>
主既不能竭盡誠欵速致糧援方設兩端必無成也今<lb/>
日之殆疾於轉機不容虚設徒成反覆宜正書為表以<lb/>
<pb n="KR2d0006_WYG_213-65a"/>
結殷勤若王師之至必當致身如其不從可逼縛與之<lb/>
苟不義服一人力耳古人行權寧濟為功况君侯累葉<lb/>
載徳顯祖初著名於晉朝今復建崇勲使功業相繼千<lb/>
載一時不可失也膺素輕丕自以力能逼之乃改書而<lb/>
遣逵等并遣濟南毛蜀毛鮮等分房為任於晉堅遣鴻<lb/>
臚郝稚徴處士王嘉于到獸山既至堅每日召嘉與道<lb/>
安於外殿動靖諮問之慕容暐入見東堂稽首謝曰弟<lb/>
冲不識義方孤背國恩臣罪應萬死陛下垂天地之容<lb/>
<pb n="KR2d0006_WYG_213-65b"/>
臣䝉更生之恵臣二子昨㛰眀當三日愚欲暫屈鑾駕<lb/>
幸臣私第堅許之暐出嘉曰椎蘆作蘧蒢不成文章㑹<lb/>
天大雨不得殺羊堅與羣臣莫之能觧是夜大雨晨不<lb/>
果出初暐之遣諸弟起兵於外也堅防守甚嚴謀應之<lb/>
而無因時鮮卑在城者猶有千餘人暐乃密結鮮卑之<lb/>
衆謀伏兵請堅因而殺之令其豪帥悉羅騰屈突鐵侯<lb/>
等潜告之曰官今使侯外鎮聽舊人悉随可於某日㑹<lb/>
集某處鮮卑信之北部人突賢與其妺别妺為左將軍<lb/>
<pb n="KR2d0006_WYG_213-66a"/>
竇衝小妻聞以告衝請留其兄衝馳入白堅堅大驚召<lb/>
騰問之騰具首服堅乃誅暐父子及其宗族城内鮮卑<lb/>
無少長及婦女皆殺之慕容垂復圍鄴城焦逵既至朝<lb/>
廷果欲徴丕任子然後出師逵固陳丕欵誠無貳并宣<lb/>
楊膺之意乃遣劉牢之等率衆二萬水陸運漕救鄴時<lb/>
長安大饑人相食諸將歸而吐肉以飴妻子慕容冲僭<lb/>
稱尊號于阿房改年更始堅與冲戰各有勝負嘗為冲<lb/>
軍所圍殿中上將軍鄧邁左中郎將鄧綏尚書郎鄧瓊<lb/>
<pb n="KR2d0006_WYG_213-66b"/>
相謂曰吾門世荷榮寵先君建殊功於國家不可不立<lb/>
忠效節以成先君之志且不死君難者非丈夫也於是<lb/>
與毛長樂等䝉虎皮奮矛而擊冲軍冲軍潰堅獲免嘉<lb/>
其忠勇並拜五校加三品將軍賜爵闗内侯冲又遣其<lb/>
尚書令髙盖率衆夜襲長安攻陷南門入于南城左將<lb/>
軍竇衝前禁將軍李辯等擊敗之斬首千八百級分其<lb/>
尸而食之堅尋敗冲于城西追奔至于阿房諸將請乗<lb/>
勝入城堅懼為冲所獲乃擊金以止軍是時劉牢之至<lb/>
<pb n="KR2d0006_WYG_213-67a"/>
枋頭征東參軍徐義宦人孟豐告苻丕楊膺姜讓等謀<lb/>
反丕收膺讓戮之牢之以丕自相屠戮盤桓不進苻暉<lb/>
屢為冲所敗堅讓之曰汝吾之子也擁大衆屢為白虜<lb/>
小兒所摧何用生為暉憤恚自殺闗中保壁三十餘所<lb/>
推平逺將軍馮翊趙敖為統主相率結盟遣兵糧助堅<lb/>
左將軍苟池右將軍俱石子率騎五千與冲争麥戰于<lb/>
驪山為冲所敗池死之石子奔鄴堅大怒復遣領軍楊<lb/>
定率左右精騎二千五百擊冲大敗之俘掠鮮卑萬餘<lb/>
<pb n="KR2d0006_WYG_213-67b"/>
而還堅怒悉坑之定果勇善戰冲深憚之遂穿馬埳以<lb/>
自固劉牢之至鄴慕容垂北如新城鄴中饑甚丕率鄴<lb/>
城之衆就晉榖于枋頭牢之入屯鄴城慕容垂軍人饑<lb/>
甚多奔中山幽冀人相食初闗東謡曰幽州缺生當滅<lb/>
若不滅百姓絶缺垂之本名與丕相持經年百姓死㡬<lb/>
絶先是姚萇攻新平新平太守苟輔將降之郡人遼西<lb/>
太守馮傑蓮勺令馮羽等諌曰天下喪亂忠臣乃見昔<lb/>
田單守一城而存齊今秦之所有猶連州累鎮郡國百<lb/>
<pb n="KR2d0006_WYG_213-68a"/>
城臣子之於君父盡心焉盡力焉死而後已豈宜貳哉<lb/>
輔大恱於是憑城固守萇為土山地道輔亦為之或戰<lb/>
山峰萇衆死者萬有餘人輔乃詐降萇將入覺之引衆<lb/>
而退輔馳出擊之斬獲萬計至是糧竭矢盡外救不至<lb/>
萇遣使謂輔曰吾方以義取天下豈讐忠臣乎卿但率<lb/>
見衆男女還長安吾須此城置鎮輔以為然率男女萬<lb/>
五千口出城萇圍而阬之男女無遺初石虎末清河崔<lb/>
恱為新平相為郡人所殺恱子液後仕堅為尚書郎自<lb/>
<pb n="KR2d0006_WYG_213-68b"/>
表父讐不同天地請還冀州堅愍之禁錮新平人缺其<lb/>
城角以恥之新平酋望深以為慙故相率距萇以立忠<lb/>
義時有羣鳥數萬翔鳴于長安城上其聲甚悲占者以<lb/>
為鬭羽不終年有甲兵入城之象冲率衆登城堅身貫<lb/>
甲胄督戰距之飛矢滿身血流被體時雖兵寇危逼馮<lb/>
翊諸堡壁猶有負糧冐難而至者多為賊所殺堅謂之<lb/>
曰聞来者率不善逹誠是忠臣赴難之義當今寇難殷<lb/>
繁非一人之力所能濟也庶眀靈有照禍極災返善報<lb/>
<pb n="KR2d0006_WYG_213-69a"/>
誠順為國自愛蓄糧厲甲端聽師期不可徒喪無成相<lb/>
随虎口三輔人為冲所略者咸遣使告堅請放火以為<lb/>
内應堅曰哀諸卿忠誠之意也何復己巳但時運圯喪<lb/>
恐無益於國空使諸卿坐自夷滅吾所不忍也且吾精<lb/>
兵若虎利器如霜而衂於烏合疲鈍之賊豈非天也宜<lb/>
善思之衆固請曰臣等不愛性命投身為國若上天有<lb/>
靈單誠或冀一濟没無遺恨矣堅遣騎七百應之而冲<lb/>
營放火者為風熖所燒其能免者十有一二堅甚痛之<lb/>
<pb n="KR2d0006_WYG_213-69b"/>
身為設祭而招之曰有忠有靈来就此庭歸汝先父勿<lb/>
為妖形歔欷流涕悲不自勝衆咸相謂曰至尊慈恩如<lb/>
此吾等有死無移冲毒暴闗中人皆流散道路斷絶千<lb/>
里無煙堅以甘松䕶軍仇騰為馮翊太守加輔國將軍<lb/>
與破虜將軍蜀人蘭犢慰勉馮翊諸縣之衆咸曰與陛<lb/>
下同死共生誓無有貳每夜有人周城大呼曰楊定健<lb/>
兒應屬我宫殿臺觀應坐我父子同出不共汝旦尋而<lb/>
不見人跡城中有書曰古符傳賈録載帝出五將久長<lb/>
<pb n="KR2d0006_WYG_213-70a"/>
得先是又謡曰堅入五將山長得堅大信之告其太子<lb/>
宏曰脫如此言天或導余今留汝兼總戎政勿與賊争<lb/>
利吾當出隴收兵運糧以給汝天其或者正訓予也於<lb/>
是遣衛將軍楊定擊冲于城西為冲所擒堅彌懼付宏<lb/>
以後事將中山公詵張夫人率騎數百出如五將宣告<lb/>
州郡期以孟冬救長安宏尋將母妻宗室男女數千騎<lb/>
出奔百寮逃散慕容冲入據長安縱兵大掠死者不可<lb/>
勝計初秦之未亂也闗中土然無火而煙氣大起方數<lb/>
<pb n="KR2d0006_WYG_213-70b"/>
十里中月餘不滅堅每臨聽訟觀令百姓有怨者舉煙<lb/>
于城北觀而録之長安為之語曰欲得必存當舉煙又<lb/>
為謡曰長鞘馬鞭擊左股太嵗南行當復虜秦人呼鮮<lb/>
卑為白虜慕容垂之起於闗東嵗在癸未堅之分氐户<lb/>
於諸鎮也趙整因侍援琴而歌曰阿得脂阿得脂博勞<lb/>
舊父是仇綏尾長翼短不能飛逺徙種人留鮮卑一旦<lb/>
緩急語阿誰堅笑而不納至是整言騐矣堅至五將山<lb/>
姚萇遣將軍吳忠圍之堅衆奔散獨侍御十數人而已<lb/>
<pb n="KR2d0006_WYG_213-71a"/>
神色自若坐而待之召宰人進食俄而忠至執堅以歸<lb/>
新平幽之于别室萇求傳國璽於堅曰萇次膺符厯可<lb/>
以為恵堅瞋目叱之曰小羌乃敢干逼天子豈以傳國<lb/>
璽授汝羌也圖緯符命何所依據五胡次序無汝羌名<lb/>
違天不祥其能久乎璽已送晉不可得也萇又遣尹緯<lb/>
說堅求為堯舜禪代之事堅責緯曰禪代者聖賢之事<lb/>
姚萇叛賊奈何擬之古人堅既不許萇以禪代罵而求<lb/>
死萇乃縊堅于新平佛寺中時年四十八中山公詵及<lb/>
<pb n="KR2d0006_WYG_213-71b"/>
張夫人並自殺是嵗太元十年也宏之奔也歸其南秦<lb/>
州刺史楊璧于下辯璧距之乃奔武氐豪張熙假道歸<lb/>
順朝廷處宏于江州宏歴位輔國將軍桓元簒位以宏<lb/>
為梁州刺史義熙初以謀叛被誅初堅彊盛之時國有<lb/>
童謡云河水清復清苻詔死新城堅聞而惡之每征伐<lb/>
戒軍候云地有名新者避之時又童謡云阿堅連牽三<lb/>
十年若後欲敗當在江淮間堅在位二十七年因壽春<lb/>
之敗其國大亂後二年竟死於新平佛寺咸應謡言矣<lb/>
<pb n="KR2d0006_WYG_213-72a"/>
丕僭號偽追諡堅曰世祖宣昭皇帝<lb/>
苻丕字永叙堅之長庶子也少而聰慧好學博綜經史<lb/>
堅與言將畧嘉之命鄧羌教以兵法文武才幹亞于苻<lb/>
融為將善收士卒情出鎮于鄴東夏安之堅敗歸長安<lb/>
丕為慕容垂所逼自鄴奔枋頭堅之死也丕復入鄴城<lb/>
將收兵趙魏西赴長安㑹幽州刺史王永平州刺史苻<lb/>
沖頻為垂將平規等所敗乃遣昌黎太守宋敞焚燒和<lb/>
龍薊城宫室率衆三萬進屯壺關遣使招丕丕乃去鄴<lb/>
<pb n="KR2d0006_WYG_213-72b"/>
率男女六萬餘口進如潞川驃騎張蚝并州刺史王騰<lb/>
迎之入據晉陽始知堅死問舉哀于晉陽三軍縞素王<lb/>
永留苻沖守壺闗率騎一萬㑹丕勸稱尊號丕從之乃<lb/>
以太元十年僭即皇帝位于晉陽南立堅行廟大赦境<lb/>
内改元曰太安置百官以張蚝為侍中司空封上黨郡<lb/>
公王永為使持節侍中都督中外諸軍事車騎大將軍<lb/>
尚書令進封清河公王騰為散騎常侍中軍大將軍司<lb/>
𨽻校尉陽平郡公苻沖為左光禄大夫尚書左僕射西<lb/>
<pb n="KR2d0006_WYG_213-73a"/>
平王俱石子為衛將軍濮陽公楊輔為尚書左僕射濟<lb/>
陽公王亮為䕶軍將軍彭城公强益耳梁暢為侍中徐<lb/>
義為吏部尚書並封縣公自餘封授各有差是時安西<lb/>
吕光自西域還師至于宜禾堅涼州刺史梁熙謀閉境<lb/>
距之髙昌太守楊翰言於熙曰吕光新定西國兵彊氣<lb/>
銳其鋒不可當也度其事意必有異圖且今闗中擾亂<lb/>
京師存亡未知自河已西迄于流沙地方萬里帶甲十<lb/>
萬鼎峙之勢實在今日若光出流沙其勢難測髙梧谷<lb/>
<pb n="KR2d0006_WYG_213-73b"/>
口水險之要宜先守之而奪其水彼既窮渴自然投戈<lb/>
如其以逺不守伊吾之關亦可距也若度此二要雖有<lb/>
子房之䇿難為計矣地有所必争真此機也熙弗從美<lb/>
水令犍為張統說熙曰主上傾國南討覆敗而還慕容<lb/>
垂擅兵河北泓沖寇逼京師丁零雜虜䟦扈闗洛州郡<lb/>
姦豪所在風扇王綱弛絶人懐利已今吕光廻師將軍<lb/>
何以抗也熙曰誠深憂之未知計之所出統曰光雄果<lb/>
勇毅眀略絶人今以蕩西域之威擁歸師之銳鋒若猛<lb/>
<pb n="KR2d0006_WYG_213-74a"/>
火之盛於原弗可敵也將軍世受殊恩忠誠夙著立勲<lb/>
王室宜在於今行唐公洛上之從弟勇冠一時為將軍<lb/>
計者莫若奉為盟主以攝衆望推忠義以總率羣豪則<lb/>
光無異心也資其精銳東兼毛興連王統楊璧集四州<lb/>
之衆埽兇逆於諸夏寧帝室於闗中此桓文之舉也熙<lb/>
又不從殺洛于西海以子允為鷹揚將軍率衆五萬距<lb/>
光于酒泉敦煌太守姚静晉昌太守李純以郡降光允<lb/>
及光戰于安彌為光所敗武威太守彭濟執熙迎光光<lb/>
<pb n="KR2d0006_WYG_213-74b"/>
殺之建威西郡太守索泮奮威督洪池已南諸軍事酒<lb/>
泉太守宋皓等並為光所殺堅尚書令魏昌公苻纂自<lb/>
闗中来奔拜太尉進封東海王以中山太守王兖為平<lb/>
東將軍平州刺史阜城侯苻定為征東將軍冀州牧髙<lb/>
城侯苻紹為鎮東將軍督冀州諸軍事重合侯苻謨為<lb/>
征西將軍幽州牧髙邑侯苻亮為鎮北大將軍督幽平<lb/>
二州諸軍事並進爵郡公定紹據信都謨亮先據常山<lb/>
慕容垂之圍鄴城也並降于垂聞丕稱尊號遣使謝罪<lb/>
<pb n="KR2d0006_WYG_213-75a"/>
王兖固守博陵與垂相持左將軍竇衝秦州刺史王統<lb/>
河州刺史毛興益州刺史王廣南秦州刺史楊璧衛將<lb/>
軍楊定並據隴右遣使招丕請討姚萇丕大恱以定為<lb/>
驃騎大將軍雍州牧衝為征西大將軍梁州牧統鎮西<lb/>
大將軍興車騎大將軍璧征南大將軍並開府儀同三<lb/>
司加散騎常侍廣安西將軍皆進位州牧於是王永宣<lb/>
檄州郡迎奉乗輿戮力王室先是慕容驎攻王兖于博<lb/>
陵至是糧竭矢盡郡功曹張猗踰城聚衆應驎兖臨城<lb/>
<pb n="KR2d0006_WYG_213-75b"/>
數之曰卿秦之人也吾卿之君也起衆應賊號稱義兵<lb/>
何名實相違之甚卿兄往合鄉宗親逐城主天地不容<lb/>
為世大戮身滅未㡬卿復續之卿見為吾吏親尋干戈<lb/>
競為戎首為爾君者不亦難乎今人可取卿一切之功<lb/>
寧能忘卿不忠不孝之事古人有云求忠臣必出孝子<lb/>
之門卿母在城不能顧之何忠義之可望惡不絶世卿<lb/>
之謂也不圖中州禮義之邦而卿門風若斯卿去老母<lb/>
如脫屣吾復何論哉既而城陷兖及固安侯苻鑒並為<lb/>
<pb n="KR2d0006_WYG_213-76a"/>
驎所殺丕復以王永為司徒録尚書事徐義為尚書令<lb/>
加右光禄大夫初王廣還自成都也奔其兄秦州刺史<lb/>
統及長安不守廣攻河州牧毛興于枹罕興遣建節將<lb/>
軍臨清伯衛平率其宗人千七百夜襲廣軍大敗之王<lb/>
統復遣兵助廣興於是嬰城固守既而襲王廣敗之廣<lb/>
亡奔秦州為隴西鮮卑匹蘭所執送詣姚萇興既敗王<lb/>
廣謀伐王統于上邽枹罕諸氐皆窘於兵革而疲不堪<lb/>
命乃殺興推衛平為使持節安西將軍河州刺史遣使<lb/>
<pb n="KR2d0006_WYG_213-76b"/>
請命刁雲殺慕容忠乃推慕容永為使持節大都督中<lb/>
外諸軍事大將軍大單于雍秦梁涼四州牧録尚書事<lb/>
河東王稱藩于垂征東苻定鎮東苻紹征北苻謨鎮北<lb/>
苻亮皆降于慕容垂丕又進王永為左丞相苻纂為大<lb/>
司馬張蚝為太尉王騰為驃騎大將軍儀同三司徐義<lb/>
為司空苻沖為車騎大將軍尚書令儀同三司俱石子<lb/>
為衛大將軍尚書左僕射領官皆如故永又檄州郡同<lb/>
討垂萇期以孟冬上旬㑹大駕於臨晉於是天水姜延<lb/>
<pb n="KR2d0006_WYG_213-77a"/>
馮翊寇眀河東王昭新平張晏京兆杜敏扶風馬郎建<lb/>
忠髙平牧官都尉王敏等咸承檄起兵各有衆數萬遣<lb/>
使應丕皆就拜將軍郡守封列侯冠軍鄧景擁衆五千<lb/>
據彭池與竇衝為首尾擊萇平涼太守金熙安定北部<lb/>
都尉鮮卑没奕于率鄯善王胡員吒䕶羌中郎將梁苟<lb/>
奴等與萇左將軍姚方城鎮逺强京戰于孫邱谷大敗<lb/>
之枹罕諸氐以衛平年老不可以成事業議廢之而憚<lb/>
其宗彊連日不決氐有啖青者謂諸將曰大事宜定東<lb/>
<pb n="KR2d0006_WYG_213-77b"/>
討姚萇不可沉吟猶豫一旦事發反為人害諸軍但請<lb/>
衛公㑹集衆將青為諸軍決之衆以為然於是大饗諸<lb/>
將青抽劍而前曰今天下大亂豺狼塞路吾曹今日可<lb/>
謂休戚是同非賢眀之主莫可濟艱難也衛公朽耄不<lb/>
足以成大事宜反初服以避賢路狄道長苻登雖王室<lb/>
疎屬而志略雄眀請共立之以赴大駕諸君若有不同<lb/>
者便下異議乃奮劍攘袂將斬貳已者衆皆從之莫敢<lb/>
仰視於是推登為帥遣使於丕請命丕以登為征西大<lb/>
<pb n="KR2d0006_WYG_213-78a"/>
將軍開府儀同三司南安王持節及州郡督因其所稱<lb/>
而授之又以徐義為右丞相丕留王騰守晉陽楊輔戍<lb/>
壺闗率衆四萬進據平陽王統以秦州降姚萇慕容永<lb/>
以丕至平陽恐不自固乃遣使求假道還東丕弗許遣<lb/>
王永及苻纂攻之以俱石子為前鋒都督與慕容永戰<lb/>
于襄陵王永大敗永及石子皆死之初苻纂之奔丕也<lb/>
部下壯士三千餘人丕猜而忌之及永之敗懼為纂所<lb/>
殺率騎數千南奔東垣晉揚威將軍馮該自陕要擊敗<lb/>
<pb n="KR2d0006_WYG_213-78b"/>
之斬丕首執其太子寧長樂王壽送于京師朝廷赦而<lb/>
不誅歸之於苻宏徐義為慕容永所獲械埋其足將殺<lb/>
之義誦觀世音經至夜中土開械脫於重禁之中若有<lb/>
人導之者遂奔楊佺期佺期以為洛陽令苻纂及弟師<lb/>
奴率丕餘衆數萬奔據杏城付登稱尊號偽諡丕為哀<lb/>
平皇帝丕之臣佐皆没慕容永永乃進據上黨之長子<lb/>
僭稱大號改元曰中興丕在位二年而敗<lb/>
登字文髙堅之族孫也父敞健之世為太尉司馬隴東<lb/>
<pb n="KR2d0006_WYG_213-79a"/>
太守建節將軍後為苻生所殺堅即偽位追贈右將軍<lb/>
涼州刺史以登兄同成嗣毛興之鎮上邽以為長史登<lb/>
少而雄勇有壯氣麤險不修細行故堅弗之竒也長而<lb/>
折節謹厚頗覽書傳拜殿上將軍稍遷羽林監揚武將<lb/>
軍長安令坐事黜為狄道長及闗中亂去縣歸毛興同<lb/>
成言於興請以登為司馬常在營部登度量不羣好為<lb/>
竒略同成常謂之曰汝聞不在其位不謀其政無數于<lb/>
時將為博識者不許吾非疾汝恐或不喜人妄豫耳自<lb/>
<pb n="KR2d0006_WYG_213-79b"/>
是可止汝後得政自可専意時人聞同成言多以為疾<lb/>
登而抑蔽之登乃屏迹不妄交㳺興有事則召之戲謂<lb/>
之曰小司馬可坐評事登出言輙析理中興内服焉然<lb/>
敬憚而不能委任後姚萇作亂遣其弟碩徳率衆伐毛<lb/>
興相持久之興將死告同成曰與卿累年共擊逆羌事<lb/>
終不剋何恨之深可以後事付卿小弟司馬殄碩徳者<lb/>
必此人也卿可換攝司馬事登既代衛平遂専統征伐<lb/>
是時嵗旱衆饑道殣相望登每戰殺賊名為熟食謂軍<lb/>
<pb n="KR2d0006_WYG_213-80a"/>
人曰汝等朝戰暮便飽肉何憂於饑士衆從之噉死人<lb/>
肉輙飽健能鬭姚萇聞之急召碩徳曰汝不来必為苻<lb/>
登所食盡碩徳於是下隴奔萇及丕敗丕尚書寇遺奉<lb/>
丕子渤海王懿濟北王昶自杏城奔登登乃具丕死問<lb/>
於是為丕發喪行服三軍縞素登請立懿為主衆咸曰<lb/>
渤海王雖先帝之子然年在幼沖未堪多難國亂而立<lb/>
長君春秋之義也三虜跨僭寇旅殷彊豺狼梟鏡舉目<lb/>
而是自古厄運之極莫甚於斯大王挺劍西州鳳翔秦<lb/>
<pb n="KR2d0006_WYG_213-80b"/>
隴偏師蹔接姚萇奔潰一戰之功可謂光格天地宜龍<lb/>
驤虎奮拯拔舊京以社稷宗廟為先不可顧曹臧吳札<lb/>
一介㣲節以失圖運之機不建中興之業也登於是以<lb/>
太元十一年僭即皇帝位大赦境内改元曰太初立堅<lb/>
神主于軍中載以輜軿羽葆青盖車建黄旗虎賁之士<lb/>
三百人以衛之將戰必告凡欲所為啟主而後行繕甲<lb/>
纂兵將引師而東乃告堅神主曰維曾孫皇帝臣登以<lb/>
太皇帝之靈恭踐寳位昔五將之難賊羌肆害于聖躬<lb/>
<pb n="KR2d0006_WYG_213-81a"/>
實登之罪也今合義旅衆餘五萬精甲勁兵足以立功<lb/>
年榖豐穰足以資贍即日星言電邁直造賊庭奮不顧<lb/>
命隕越為期庶上報皇帝酷寃下雪臣子大恥惟帝之<lb/>
靈降監厥誠因歔欷流涕將士莫不悲慟皆刻鉾鎧為<lb/>
死休字示以戰死為志每戰以長矟鉤刃為方圓大陣<lb/>
知有厚薄從中分配故人自為戰所向無前初長安之<lb/>
將敗也堅中罍將軍徐嵩屯騎校尉胡空各聚衆五千<lb/>
據險築堡以自固而受姚萇官爵及萇之害堅嵩等以<lb/>
<pb n="KR2d0006_WYG_213-81b"/>
王禮𦵏堅于二堡之間至是各率衆降登拜嵩鎮軍將<lb/>
軍雍州刺史空輔國將軍京兆尹登復改塟堅以天子<lb/>
之禮又僭立其妻毛氏為皇后弟懿為皇太弟遣使拜<lb/>
苻纂為使持節侍中都督中外諸軍事太師領大司馬<lb/>
進封魯王纂弟師奴為撫軍大將軍并州牧朔方公纂<lb/>
怒謂使者曰渤海王世祖之孫先帝之子南安王何由<lb/>
不立而自尊乎纂長史王旅諌曰南安已立理無中改<lb/>
賊虜未平不可宗室之中自為仇敵願大王逺蹤光武<lb/>
<pb n="KR2d0006_WYG_213-82a"/>
推聖公之義梟二虜之後徐更圖之纂乃受命於是貳<lb/>
縣虜帥彭沛榖屠各董成張龍世新平羌雷惡地等盡<lb/>
應之有衆十餘萬纂遣師奴攻上郡羌酋金大黑金洛<lb/>
生大黑等逆戰大敗之斬首五千八百登以竇衝為車<lb/>
騎大將軍南秦州牧楊定為大將軍益州牧楊璧為司<lb/>
空梁州牧苻纂敗姚碩徳于涇陽姚萇自隂密距纂纂<lb/>
退屯敷陸竇衝攻萇汧雍二城剋之斬其將軍姚元平<lb/>
張略等又與萇戰于汧東為萇所敗登次于瓦亭萇攻<lb/>
<pb n="KR2d0006_WYG_213-82b"/>
彭沛榖堡陷之沛榖奔杏城萇遷隂密登征虜馮翊太<lb/>
守蘭犢率衆二萬自頻陽入于和寧與苻纂首尾將圖<lb/>
長安師奴勸其兄纂稱尊號纂不從乃殺纂自立為秦<lb/>
公蘭犢絶之皆為姚萇所敗登進據胡空堡戎夏歸之<lb/>
者十有餘萬姚萇遣其將軍姚方城攻陷徐嵩堡嵩被<lb/>
殺悉阬戎士登率衆下隴入朝那姚萇據武都相持累<lb/>
戰互有勝負登軍中大饑收葚以供兵士立其子崇為<lb/>
皇太子弁為南安王尚為北海王姚萇退還安定登就<lb/>
<pb n="KR2d0006_WYG_213-83a"/>
食新平留其大軍于胡空堡率騎萬餘圍萇營四面大<lb/>
哭哀聲動人萇惡之乃命三軍哭以應登登乃引退萇<lb/>
以登頻戰輙勝謂堅有神驗亦於軍中立堅神主請曰<lb/>
往年新平之禍非萇之罪臣兄襄從陕北渡假路求西<lb/>
狐死首邱欲暫見鄉里陛下與苻眉要路距擊不遂而<lb/>
没襄勅臣行殺非臣之罪苻登陛下末族尚欲復讐臣<lb/>
為兄報恥於情理何負昔陛下假臣龍驤之號謂臣曰<lb/>
朕以龍驤建業卿其勉之眀詔昭然言猶在耳陛下雖<lb/>
<pb n="KR2d0006_WYG_213-83b"/>
過世為神豈假手于苻登而圖臣忘前征時言邪今為<lb/>
陛下立神象可歸休於此勿計臣過聽臣至誠登進師<lb/>
攻萇既而升樓謂萇曰自古及今安有殺君而反立神<lb/>
象請福望有益乎大呼曰弑君賊姚萇出来吾與汝决<lb/>
之何為枉害無辜萇憚而不應萇自立堅神象戰未有<lb/>
利軍中每夜驚恐乃嚴鼓斬象首以送登登將軍竇洛<lb/>
竇于等謀反發覺出奔于萇登進討彭池不剋攻彌姐<lb/>
營及繁川諸堡皆剋之萇連戰屢敗乃遣其中軍姚崇<lb/>
<pb n="KR2d0006_WYG_213-84a"/>
襲大界登引師要之大敗崇于安邱俘斬二萬五千進<lb/>
攻萇將吳忠唐匡于平涼剋之以尚書苻碩原為前禁<lb/>
將軍滅羌校尉戍平涼登進據茍頭原以逼安定萇率<lb/>
騎三萬夜襲大界營陷之殺登妻毛氏及其子弁尚擒<lb/>
名將數十人驅掠男女五萬餘口而去登收合餘兵退<lb/>
據胡空堡遣使齎書加竇衝大司馬騎驃將軍前鋒大<lb/>
都督都督隴東諸軍事楊定左丞相上大將軍都督中<lb/>
外諸軍事楊璧大將軍都督隴右諸軍事遣衝率見衆<lb/>
<pb n="KR2d0006_WYG_213-84b"/>
為先驅自繁川趣長安登率衆從新平逕據新豐之千<lb/>
户固使定率隴上諸軍為其後繼璧留守仇池又命其<lb/>
并州刺史楊政冀州刺史楊楷率所統大㑹長安萇遣<lb/>
其將軍王破虜略地秦州楊定及破虜戰於清水之格<lb/>
奴坂大敗之登攻張龍世于鴦泉堡姚萇救之登引退<lb/>
萇密遣其將任瓫宗度詐為内應遣使招登許開門納<lb/>
之登以為然雷惡地馳謂登曰姚萇多計略善御人必<lb/>
為姦變願深宜詳思登乃止萇聞惡地之詣登也謂諸<lb/>
<pb n="KR2d0006_WYG_213-85a"/>
將曰此羌多姦智今其詣登事必無成登聞萇懸門以<lb/>
待之大驚謂左右曰雷征東其殆聖乎微此公朕㡬為<lb/>
豎子所誤萇攻陷新羅堡萇扶風太守齊益男奔登登<lb/>
將軍路柴强武等並以衆降於萇登攻萇將張業生于<lb/>
隴東萇救之不剋而退登將軍魏褐飛攻姚當成于杏<lb/>
城為萇所殺馮翊郭質起兵廣鄉以應登宣檄三輔聲<lb/>
萇罪惡期共殄滅衆咸然之唯鄭縣人茍曜不從聚衆<lb/>
數千應姚萇登以質為平東將軍馮翊太守質遣部將<lb/>
<pb n="KR2d0006_WYG_213-85b"/>
伐曜大敗而歸質乃東引楊楷以為聲援又與曜戰于<lb/>
鄭東為曜所敗遂歸于萇萇以為將軍質衆皆潰散登<lb/>
自雍攻萇將金温于范氏堡剋之遂渡渭水攻萇京兆<lb/>
太守韋范于叚氏堡不剋進據曲牢苟曜有衆一萬據<lb/>
逆方堡密應登登去曲牢繁川次于馬頭原萇率騎来<lb/>
距大戰敗之斬其尚書吴忠進攻新平萇率衆救之登<lb/>
引退復攻安定為萇所敗據路承堡是時萇疾病見苻<lb/>
堅為祟登聞之秣馬厲兵告堅神主曰曾孫登自受任<lb/>
<pb n="KR2d0006_WYG_213-86a"/>
執戈㡬將一紀未嘗不為上天錫祐皇鑒垂矜所在必<lb/>
剋賊旅氷摧今太皇帝之靈降災疢于逆羌以形類推<lb/>
之醜虜必將不振登當因其隕斃順行天誅拯復梓宫<lb/>
謝罪清廟於是大赦境内百寮進位二等與萇將姚崇<lb/>
争麥于清水累為崇所敗進逼安定去城九十餘里萇<lb/>
疾小瘳率衆距登登去營逆萇萇遣其將姚熙隆别攻<lb/>
登營登懼退還萇夜引軍過登營三十餘里以躡登後<lb/>
旦而候人告曰賊諸營已空不知所向登驚曰此為何<lb/>
<pb n="KR2d0006_WYG_213-86b"/>
人去令我不知来令我不覺謂其將死忽然復来朕與<lb/>
此羌同世何其厄哉遂罷師還雍以竇衝為右丞相尋<lb/>
而衝叛自稱秦王建年號登攻之于野人堡衝請救於<lb/>
姚萇萇遣其太子興攻胡空堡以救之登引兵還赴胡<lb/>
空堡衝遂與萇連和至是萇死登聞之喜曰姚興小兒<lb/>
吾將折杖以笞之於是大赦盡衆而東攻屠各姚奴帛<lb/>
蒲二堡剋之自甘泉向闗中興追登不及數十里登從<lb/>
六陌趣廢橋興將尹緯據橋以待之登争水不得衆渴<lb/>
<pb n="KR2d0006_WYG_213-87a"/>
死者十二三與緯大戰為緯所敗其夜衆潰登單馬奔<lb/>
雍初登之東也留其弟司徒廣守雍太子崇守胡空堡<lb/>
廣崇聞登敗出奔衆散登至無所歸遂奔平涼收集遺<lb/>
衆入馬毛山興率衆攻之登遣子汝隂王宗質于隴西<lb/>
鮮卑乞伏乾歸結婚請援乾歸遣騎二萬救登登引軍<lb/>
出迎與興戰于山南為興所敗登被殺在位九年時年<lb/>
五十二崇奔于湟中僭稱尊號改元延初偽諡登曰髙<lb/>
皇帝廟號太宗崇為乾歸所逐崇定皆死始健以穆帝<lb/>
<pb n="KR2d0006_WYG_213-87b"/>
永和七年僭立至登五世凡四十有四嵗以孝武帝太<lb/>
元十九年滅<lb/>
苻雄字元才洪之季子也少善兵書而多謀略好施下<lb/>
士便弓馬有政術健僭位為佐命元勲權侔人主而謙<lb/>
恭奉法健常曰元才吾姬旦也及卒健哭之歐血曰天<lb/>
不欲吾定四海邪何奪元才之速也子堅見前載記<lb/>
王堕字安生京兆霸城人也博學有雄才眀天文圖緯<lb/>
苻洪征梁犢以堕為司馬謂洪曰䜟言苻氏應王公其<lb/>
<pb n="KR2d0006_WYG_213-88a"/>
人也洪深然之及為宰相著匪躬之稱健常歎曰天下<lb/>
羣官皆如王令君者隂陽曷不和乎甚敬重之性剛峻<lb/>
疾惡雅好直言疾董榮彊國如仇讐每於朝見之際略<lb/>
不與言人謂之曰董尚書貴幸一時公宜降意堕曰董<lb/>
龍是何雞狗而令國士與之言乎榮聞而慙恨遂勸生<lb/>
誅之及刑榮謂堕曰君今復敢數董龍作雞狗乎堕瞋<lb/>
目而叱之龍榮之小字也<lb/>
王猛字景略北海劇人也家于魏郡少貧賤以鬻畚為<lb/>
<pb n="KR2d0006_WYG_213-88b"/>
業嘗貨畚於洛陽乃有一人貴買其畚而云無直自言<lb/>
家去此無逺可随我取直猛利其貴而從之行不覺逺<lb/>
忽至深山見一父老鬚髮皓然踞胡牀而坐左右十許<lb/>
人有一人引猛進拜之父老曰王公何縁拜也乃十倍<lb/>
償畚直遣人送之猛既出顧視乃嵩髙山也猛瓌姿雋<lb/>
偉博學好兵書謹重嚴毅氣度雄逺細事不干其慮自<lb/>
不參其神契略不與交通是以浮華之士咸輕而笑之<lb/>
猛悠然自得不以屑懐少游於鄴都時人罕能識也惟<lb/>
<pb n="KR2d0006_WYG_213-89a"/>
徐統見而竒之召為功曹遁而不應遂隐于華隂山懐<lb/>
佐世之志希龍顔之主歛翼待時候風雲而後動桓温<lb/>
入闗猛被褐而詣之一靣談當世之事捫蝨而言旁若<lb/>
無人温察而異之問曰吾奉天子之命率銳師十萬杖<lb/>
義討逆為百姓除殘賊而三秦豪傑未有至者何也猛<lb/>
曰公不逺數千里深入宼境長安咫尺不渡灞水百姓<lb/>
未見公心故也所以不至温黙然無以酬之温之將還<lb/>
賜猛車馬拜髙官督䕶請與俱南猛還山諮師師曰卿<lb/>
<pb n="KR2d0006_WYG_213-89b"/>
與桓温豈並世哉在此自可富貴何為逺乎猛乃止苻<lb/>
堅將有大志聞猛名遣吕婆樓招之一見便若平生語<lb/>
及廢興大事異符同契若元徳之遇孔眀也及堅僭位<lb/>
以猛為中書侍郎時始平多枋頭西歸之人豪右縱横<lb/>
刼盗充斥乃轉猛為始平令猛下車眀法峻刑澄察善<lb/>
惡禁勒彊豪鞭殺一吏百姓上書訟之有司劾奏檻車<lb/>
徴下廷尉詔獄堅親問之曰為政之體徳化為先莅任<lb/>
未㡬而殺戮無數何其酷也猛曰臣聞宰寧國以禮治<lb/>
<pb n="KR2d0006_WYG_213-90a"/>
亂邦以法陛下不以臣不才任臣以劇邑謹為眀君揃<lb/>
除凶猾始殺一姦餘尚萬數若以臣不能窮殘盡暴肅<lb/>
清軌法者敢不甘心鼎鑊以謝孤負酷政之刑臣實未<lb/>
敢受之堅謂羣臣曰王景略固是夷吾子産之儔也於<lb/>
是赦之遷尚書左丞咸陽内史京兆尹未㡬除吏部尚<lb/>
書太子詹事又遷尚書左僕射輔國將軍司𨽻校尉加<lb/>
騎都尉居中宿衛時猛年三十六嵗中五遷權傾内外<lb/>
宗戚舊臣皆害其寵尚書仇騰丞相長史席寳數譖毁<lb/>
<pb n="KR2d0006_WYG_213-90b"/>
之堅大怒黜騰為甘松䕶軍寳白衣領長史爾後上下<lb/>
咸服莫有敢言頃之遷尚書令太子太傅加散騎常侍<lb/>
猛頻表累讓堅竟不許又轉司徒録尚書事餘如故猛<lb/>
辭以無功不拜後率諸軍討慕容暐軍禁嚴眀師無私<lb/>
犯猛之未至鄴也刦盗公行及猛之至逺近帖然燕人<lb/>
安之軍還以功進封清河郡侯賜以美妾五人上女妓<lb/>
十二人中女妓三十八人馬百疋車十乗猛上疏固辭<lb/>
不受時既留鎮冀州堅遣猛於六州之内聽以便宜從<lb/>
<pb n="KR2d0006_WYG_213-91a"/>
事簡召英雋以補闗東守宰授訖言臺除正居數月上<lb/>
疏請以東夏事徙授親賢及悉停六州處分府選便宜<lb/>
事堅不許遣其侍中梁讜詣鄴喻㫖猛乃視事如前俄<lb/>
入為丞相中書監尚書令太子太傅司𨽻校尉持節常<lb/>
侍將軍侯如故稍加都督中外諸軍事猛表讓久之堅<lb/>
不許其後數年復授司徒猛復上疏固辭堅竟不從猛<lb/>
乃受命軍國内外萬機之務事無巨細莫不歸之猛宰<lb/>
政公平流放尸素拔幽滯顯賢才外修兵革内崇儒學<lb/>
<pb n="KR2d0006_WYG_213-91b"/>
勸課農桑敎以廉恥無罪而不刑無才而不任庶績咸<lb/>
熙百揆時叙於是兵彊國富垂及升平猛之力也堅常<lb/>
從容謂猛曰卿夙夜匪懈憂勤萬機若文王得太公吾<lb/>
將優㳺以卒嵗猛曰不圗陛下知臣之過臣何足以擬<lb/>
古人堅曰以吾觀之太公豈能過也常勅其太子宏長<lb/>
樂公丕等曰汝事王公如事我也其見重如此廣平麻<lb/>
思流寄闗右因母亡歸𦵏請還冀州猛謂思曰便可速<lb/>
装是暮已符鄉發遣及始出闗郡縣已被符管攝其令<lb/>
<pb n="KR2d0006_WYG_213-92a"/>
行禁整事無留滯皆此類也性剛眀清肅於善惡尤分<lb/>
㣲時一餐之恵睚眦之忿靡不報焉時論頗以此少之<lb/>
其年寢疾堅親祈南北郊宗廟社稷分遣侍臣禱河嶽<lb/>
諸祀靡不周備猛疾未瘳乃大赦其境内殊死已下猛<lb/>
疾甚因上疏謝恩并言時政多所𢎞益堅覽之流涕悲<lb/>
慟左右及疾篤堅親臨省病問以後事猛曰晉雖僻陋<lb/>
吳越乃正朔相承親仁善鄰國之寳也臣没之後願不<lb/>
以晉為圖鮮卑羌虜我之仇也終為人患宜漸除之以<lb/>
<pb n="KR2d0006_WYG_213-92b"/>
便社稷言終而死時年五十一堅哭之慟比歛三臨謂<lb/>
太子宏曰天不欲使吾平一六合邪何奪吾景略之速<lb/>
也贈侍中丞相餘如故給東園温眀祕器帛三千匹榖<lb/>
萬石謁者僕射監䕶喪事塟禮一依漢大將軍霍光故<lb/>
事諡曰武侯朝野巷哭三日<lb/>
苻融字博休堅之季弟也少而岐嶷夙成魁偉美姿度<lb/>
健之世封安樂王融上疏固辭健深竒之曰且成吾兒<lb/>
箕山之操乃止苻生愛其器貌常侍左右未弱冠便有<lb/>
<pb n="KR2d0006_WYG_213-93a"/>
台輔之望長而令譽彌髙為朝野所屬堅僭號拜侍中<lb/>
尋除中軍將軍融聰辯眀慧下筆成章至於談元論道<lb/>
雖道安無以出之耳聞則誦過目不忘時人擬之王粲<lb/>
嘗著浮圖賦壯麗清贍世咸珍之未有升髙不賦臨喪<lb/>
不誄朱彤趙整等推其妙速旅力雄勇騎射擊刺百夫<lb/>
之敵也銓綜内外刑政修理進才理滯王景略之流也<lb/>
尤善斷獄姦無所容故為堅所委任後為司𨽻校尉京<lb/>
兆人董豐㳺學三年而返過宿妻家是夜妻為賊所殺<lb/>
<pb n="KR2d0006_WYG_213-93b"/>
妻兄疑豐殺之送豐有司豐不堪楚掠誣引殺妻融察<lb/>
而疑之問曰汝行往還頗有怪異及卜筮與不豐曰初<lb/>
將發夜夢乗馬南渡水返而北渡復自北而南馬停水<lb/>
中鞭䇿不去俯而視之見兩日在于水下馬左白而濕<lb/>
右黑而燥寤而心悸竊以為不祥還之夜復夢如初問<lb/>
之筮者筮者云憂獄訟逺三枕避三沐既至妻為具沐<lb/>
夜授豐枕豐記筮者之言皆不從之妻乃自沐枕枕而<lb/>
寢融曰吾知之矣周易坎為水馬為離夢乗馬南渡旋<lb/>
<pb n="KR2d0006_WYG_213-94a"/>
北而南者從坎之離三爻同變變而成離離為中女坎<lb/>
為中男兩日二夫之象坎為執法吏吏詰其夫婦人被<lb/>
流血而死坎二隂一陽離二陽一隂相承易位離下坎<lb/>
上既濟文王遇之囚牖里有禮而生無禮而死馬左而<lb/>
濕濕水也左水右馬馮字也兩日昌字也其馮昌殺之<lb/>
乎於是推檢獲昌而詰之昌具首服曰本與妻謀殺董<lb/>
豐期以新沐枕枕為驗是以誤中婦人在冀州有老母<lb/>
遇劫於路母揚聲唱盗行人為母逐之既擒劫者劫者<lb/>
<pb n="KR2d0006_WYG_213-94b"/>
反誣行人為盗時日垂暮母及路人莫知孰是乃俱送<lb/>
之融見而笑曰此易知耳可二人並走先出鳳陽門者<lb/>
非盗既而還入融正色謂後出者曰汝真是盗何以誣<lb/>
人其發姦摘伏皆此類也所在盗賊止息路不拾遺堅<lb/>
及朝臣雅皆歎服州郡疑獄莫不折之於融融觀色察<lb/>
形無不盡其情狀雖鎮闗東朝之大事靡不馳馹與融<lb/>
議之性至孝初届冀州遣使參問其母動止或日有再<lb/>
三堅以為煩月聽一使後上疏請還侍養堅遣使慰喻<lb/>
<pb n="KR2d0006_WYG_213-95a"/>
不許久之徴拜侍中中書監都督中外諸軍事車騎大<lb/>
將軍司𨽻校尉太子太傅領宗正録尚書事俄轉司徒<lb/>
融苦讓不受融為將善謀略好施愛士専方征伐必有<lb/>
殊功堅既有意荆揚時慕容垂姚萇等常說堅以平吳<lb/>
封禪之事堅謂江東可平寢不暇旦融每諌曰知足不<lb/>
辱知止不殆窮兵極武未有不亡且國家戎族也正朔<lb/>
㑹不歸人江東雖不絶如綖然天之所相終不可滅堅<lb/>
曰帝王歴數豈有常哉惟徳之所授耳汝所以不如吾<lb/>
<pb n="KR2d0006_WYG_213-95b"/>
者正病此不逹變通大運劉禪可非漢之遺祚然終為<lb/>
中國之所并吾將任汝以天下之事奈何事事折吾沮<lb/>
壊大謀汝尚如此况於衆乎堅之將入寇也融又切諌<lb/>
曰陛下聽信鮮卑羌虜諂諛之言採納良家少年利口<lb/>
之說臣恐非但無成亦大事去矣垂萇皆我之仇敵思<lb/>
聞風塵之變冀因之以逞其凶徳少年等皆富足子弟<lb/>
希闗軍旅苟說佞諂之言以㑹陛下之意不足採也堅<lb/>
弗納及淮南之敗垂萇之叛堅悼恨彌深<lb/>
<pb n="KR2d0006_WYG_213-96a"/>
苻朗字元逹堅之從兄子也性宏逹神氣爽邁幼懐逺<lb/>
操不屑時榮堅嘗目之曰吾家千里駒也徴拜鎮東將<lb/>
軍青州刺史封樂安男不得已起而就官及為方伯有<lb/>
若素士耽翫經籍手不釋卷每談虚語元不覺日之將<lb/>
夕登渉山水不知老之將至在任甚有稱績後晉遣淮<lb/>
隂太守髙素伐青州朗遣使詣謝元於彭城求降元表<lb/>
朗許之詔加員外散騎侍郎既至揚州風流邁於一時<lb/>
超然自得志陵萬物所與悟言不過一二人而已驃騎<lb/>
<pb n="KR2d0006_WYG_213-96b"/>
長史王忱江東之雋秀聞而詣之朗稱疾不見沙門釋<lb/>
法汰問朗曰見王吏部兄弟未朗曰吏部為誰非人面<lb/>
而狗心狗靣而人心兄弟者乎王忱醜而才慧國寳美<lb/>
貌而才劣於弟故朗云然汰悵然自失其忤物侮人皆<lb/>
此類也謝安常設讌請之朝士盈坐並机褥壺席朗每<lb/>
事欲誇之唾則令小兒跪而張口既唾而含出頃復如<lb/>
之坐者以為不及之逺也又善識味鹹酢及肉皆别所<lb/>
由㑹稽王司馬道子為朗設盛饌極江左精餚食訖問<lb/>
<pb n="KR2d0006_WYG_213-97a"/>
曰闗中之食孰若此答曰皆好惟鹽味小生耳既問宰<lb/>
夫皆如其言或人殺雞以食之既進朗曰此雞棲恒半<lb/>
露檢之皆驗又食鵝肉知黑白之處人不信記而試之<lb/>
無毫釐之差時人咸以為知味後數年王國寳譛而殺<lb/>
之王忱將為荆州刺史待殺朗而後發臨刑志色自若<lb/>
為詩曰四大起何因聚散無窮已既適一生中又入一<lb/>
死理㝠心乗和暢未覺有終始如何箕山夫奄焉處東<lb/>
市曠此百年期逺同嵇叔子命也歸自天委地任㝠紀<lb/>
<pb n="KR2d0006_WYG_213-97b"/>
著苻子數十篇行於世亦老莊之流也<lb/>
索泮字徳林敦煌人也世為冠族泮少而游侠及長變<lb/>
節好學有佐世才器張天錫輔政以泮為冠軍記室參<lb/>
軍天錫即位拜司兵歴位禁中録事執法御掾州府肅<lb/>
然郡縣改迹遷羽林左監有勤幹之稱出為中壘將軍<lb/>
西郡武威太守典戎校尉政務寛和戎夏懐其恵天錫<lb/>
甚敬之苻堅見而歎曰涼州信多君子既而以泮河西<lb/>
徳望拜别駕吕光既剋姑臧泮固郡不降光攻而獲之<lb/>
<pb n="KR2d0006_WYG_213-98a"/>
光曰孤既平西域將赴難京師梁熙無狀絶孤歸路此<lb/>
朝廷之罪人卿何意阻郡固迷自同元惡泮厲色責光<lb/>
曰將軍受詔討叛胡可受詔亂涼州邪寡君何罪而將<lb/>
軍害之泮但苦力寡不能固守以報君父之讐豈如逆<lb/>
氐彭濟望風反叛主滅臣死禮之常也乃就刑于市神<lb/>
色不變弟菱有雋才仕張天錫為執法中郎冗從右監<lb/>
苻堅世至伏波將軍典農都尉與泮俱被害<lb/>
徐嵩字元髙盛之子也少以清白著稱苻堅舉賢良為<lb/>
<pb n="KR2d0006_WYG_213-98b"/>
郎中稍遷長安令貴戚子弟犯法者嵩一皆考竟請託<lb/>
路絶堅甚竒之謂其叔父成曰人為長吏故當應耳此<lb/>
年少落落有端貳之才遷守始平郡甚有威恵及壘陷<lb/>
姚方成執而數之嵩厲色謂方成曰汝姚萇罪應萬死<lb/>
主上止黄眉之斬而宥之叨據内外位為列將無犬馬<lb/>
識養之誠首為大逆汝曹羌軰豈可以人理期也何不<lb/>
速殺我早見先帝取姚萇於地下方成怒立斬嵩漆其<lb/>
首為便器登哭之哀慟贈車騎大將軍儀同三司諡曰<lb/>
<pb n="KR2d0006_WYG_213-99a"/>
忠武<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_213-99b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百八十九<lb/>
</p>
<p>
</p>
  </div>
</body>
</text>
</TEI>
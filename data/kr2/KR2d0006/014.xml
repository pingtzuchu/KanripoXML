<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷九</head> <lb/>
    <p>
<pb n="KR2d0006_WYG_014-1a"/>
欽定四庫全書<lb/>
　通志卷九<lb/>
　　宋　右　廸　功　郎　鄭　樵　漁　仲　撰<lb/>
　吳紀第九<lb/>
　　孫堅　孫䇿　大帝　㑹稽王　景帝　歸命侯<lb/>
孫堅字文臺吳郡富春人蓋孫武之後也少為縣吏年<lb/>
十七與父共載船至錢唐㑹海賊胡玉等從匏里上掠<lb/>
取賈人財物方於岸上分之行旅皆住船不敢進堅謂<lb/>
<pb n="KR2d0006_WYG_014-1b"/>
父曰此賊可擊請討之父曰非爾所圖也堅行操刀上<lb/>
岸以手東西指麾若分部人兵以羅遮賊狀賊望見以<lb/>
為官兵捕之即委財物散走堅追斬得一級以還父大<lb/>
驚由是顯聞府召署假尉㑹稽妖賊許昌起於句章自<lb/>
稱陽明皇帝與其子韶扇動郡縣衆以萬數堅以郡司<lb/>
馬募召精勇得千餘人與州郡合討破之是嵗熹平元<lb/>
年也刺史臧旻列上功狀詔書除堅鹽瀆丞數嵗徙盱<lb/>
眙丞又徙下邳丞中平元年黄巾賊帥張角起於魏郡<lb/>
<pb n="KR2d0006_WYG_014-2a"/>
託有神靈遣八使以善道教化天下而潛相連結自稱<lb/>
黄天㤗平三月甲子三十六萬一旦俱發天下響應燔<lb/>
燒郡縣殺害長吏漢遣車騎將軍皇甫嵩中郎將朱雋<lb/>
將兵討擊之雋表請堅為佐軍司馬鄉里少長隨在下<lb/>
邳者皆願從堅又募諸商旅及淮泗精兵合千餘人與<lb/>
雋并力奮擊所向無前汝潁賊困迫走保宛城堅身當<lb/>
一面登城先入衆乃蟻附遂大破之雋具以狀聞上拜<lb/>
堅别部司馬邊章韓遂作亂涼州中郎將董卓拒討無<lb/>
<pb n="KR2d0006_WYG_014-2b"/>
功中平三年遣司空張温行車騎將軍西討章等温表<lb/>
請堅與參軍事屯長安温以詔書召卓卓良久乃詣温<lb/>
温責讓卓卓應對不順堅時在坐前耳語謂温曰卓不<lb/>
怖罪而䲭張大語宜以召不時至陳軍法斬之温曰卓<lb/>
素著威名於隴蜀之間今日殺之西行無依堅曰明公<lb/>
親率王兵威震天下何頼於卓觀卓所言不假明公輕<lb/>
上無禮一罪也章遂跋扈經年當以時進討而卓云未<lb/>
可沮軍疑衆二罪也卓受任無功應召稽留而軒昂自<lb/>
<pb n="KR2d0006_WYG_014-3a"/>
髙三罪也古之名將仗鉞臨衆未有不斷斬以示威者<lb/>
也是以穰苴斬莊賈魏絳戮楊干今明公垂意於卓不<lb/>
即加誅虧損威刑於是在矣温不忍發舉乃曰君且還<lb/>
卓將疑人堅因起出章遂聞大兵當至黨衆離散皆乞<lb/>
降軍還議者以軍未臨敵不斷功賞然聞堅數卓三罪<lb/>
勸温斬之無不歎息拜堅議郎時長沙賊區星自稱將<lb/>
軍衆萬餘人攻圍城邑乃以堅為長沙太守到郡親率<lb/>
將士施設方畧旬月之間克破星等周朝郭石亦帥徒<lb/>
<pb n="KR2d0006_WYG_014-3b"/>
衆起於零桂與星相應遂越境尋討三郡肅然漢朝録<lb/>
前後功封堅烏程侯靈帝崩卓擅朝政横恣京城諸州<lb/>
郡並興義兵欲以討卓堅亦舉兵荆州刺史王叡素遇<lb/>
堅無禮堅過殺之比至南陽衆數萬人南陽太守張咨<lb/>
聞軍至晏然自若堅以牛酒禮咨咨明日亦答詣堅酒<lb/>
酣長沙主簿入白堅前移南陽而道路不治軍資不具<lb/>
請收主簿推問意故咨大懼欲去兵陳四周不得出有<lb/>
頃主簿復入白堅南陽太守稽停義兵使賊不時討請<lb/>
<pb n="KR2d0006_WYG_014-4a"/>
收出案軍法從事便牽咨於軍門斬之郡中震慄無求<lb/>
不獲前到魯陽與袁術相見術表堅行破虜將軍領豫<lb/>
州刺史遂治兵於魯陽城當進軍討卓遣長史公仇稱<lb/>
將卒從事還州督促軍糧施帳幔於城東門外祖道送<lb/>
稱官屬並㑹卓遣歩騎數萬人逆堅輕騎數十先到堅<lb/>
方行酒談笑勅部曲整頓行陣無得妄動後騎漸益堅<lb/>
徐罷坐導引入城乃謂左右曰向堅所以不即起者恐<lb/>
兵相蹈藉諸君不得入耳卓兵見堅士衆甚整不敢攻<lb/>
<pb n="KR2d0006_WYG_014-4b"/>
城乃引還堅移屯梁東大為卓軍所攻堅與數十騎潰<lb/>
圍而出堅常著赤罽幘乃脫幘令親近將祖茂著之卓<lb/>
騎争逐茂故堅從間道得免茂困迫下馬以幘冠冡間<lb/>
燒柱因伏草中卓騎望見圍繞數重定近覺是柱乃去<lb/>
堅復相收兵合戰於陽人大破卓軍梟其都督華雄等<lb/>
是時或間堅於術術懐疑不運軍糧陽人去魯陽百餘<lb/>
里堅夜馳見術畫地計校曰所以出身不顧上為國家<lb/>
討賊下慰將軍家門之私讎堅與卓非有骨肉之怨也<lb/>
<pb n="KR2d0006_WYG_014-5a"/>
而將軍受譖潤之言還相嫌疑術踧踖即調發軍糧堅<lb/>
還屯卓憚堅猛壯乃遣將軍李傕等來求和親令堅列<lb/>
疏子弟任刺史郡守者許表用之堅曰卓逆天無道蕩<lb/>
覆王室今不夷汝三族縣示四海則吾死不瞑目豈將<lb/>
與乃和親邪復進軍大谷拒雒九十里卓尋徙都長安<lb/>
燒雒邑堅前入雒修諸陵平塞卓所發掘訖引軍還住<lb/>
魯陽初平三年術使堅征荆州擊劉表表遣黄祖逆於<lb/>
樊鄧之間堅擊破之追渡漢水遂圍襄陽單馬行峴山<lb/>
<pb n="KR2d0006_WYG_014-5b"/>
為祖軍士所射殺兄子賁帥將士衆就術術復表賁為<lb/>
豫州刺史堅四子䇿權翊匡權既稱尊號諡堅曰武烈<lb/>
皇帝䇿字伯符堅初興義兵䇿將母徙居舒與周瑜相<lb/>
友收合士大夫江淮間人咸向之堅薨還𦵏曲阿乃渡<lb/>
江居江都徐州牧陶謙深忌䇿䇿舅吳景時為丹陽太<lb/>
守䇿乃載母徙曲阿與吕範孫河俱就景因縁召募得<lb/>
數百人興平元年從袁術術甚竒之以堅部曲還䇿太<lb/>
傅馬日磾杖節安集闗東在夀春以禮辟䇿表拜懐義<lb/>
<pb n="KR2d0006_WYG_014-6a"/>
校尉術大將喬蕤張勲皆傾心敬焉術常歎曰使術有<lb/>
子如孫郎死復何恨䇿騎士有罪逃入術營隠於内廐<lb/>
䇿指使人就斬之訖詣術謝術曰兵人好叛當共疾之<lb/>
何為謝也由是軍中益畏憚之術初許䇿為九江太守<lb/>
已而更用丹陽陳紀後術欲攻徐州從廬江太守陸康<lb/>
求米三萬斛康不與術大怒䇿昔曽詣康康不見使主<lb/>
簿接之䇿常䘖恨術遣䇿攻康謂曰前錯用陳紀每恨<lb/>
本意不遂今若得康廬江真卿有也䇿攻康拔之術復<lb/>
<pb n="KR2d0006_WYG_014-6b"/>
用其故吏劉勲為太守䇿益失望先是劉繇為揚州刺<lb/>
史州舊治夀春夀春術已據之繇乃渡江治曲阿時吳<lb/>
景尚在丹陽䇿從兄賁又為丹陽都尉繇至皆迫逐之<lb/>
景賁退舍歴陽繇遣樊能于糜陳横屯江津張英屯當<lb/>
利口以拒術術自用故吏琅邪恵衢為揚州刺史更以<lb/>
景為督軍中郎將與賁共將兵擊英等連年不克䇿乃<lb/>
說術乞助景等平定江東術表䇿為折衝校尉行殄冦<lb/>
將軍兵財千餘騎數十匹賔客願從者數百人比至歴<lb/>
<pb n="KR2d0006_WYG_014-7a"/>
陽衆五六千䇿母先自曲阿徙於歴陽䇿又徙母阜陵<lb/>
渡江轉鬬所向皆破莫敢當其鋒而軍令整肅百姓懐<lb/>
之䇿為人羙姿顔好笑語性闊達聽受善於用人是以<lb/>
士民見者莫不盡心樂為致死劉繇棄軍遁逃諸郡守<lb/>
皆捐城郭奔走吳人嚴白虎等衆各萬餘人處處屯聚<lb/>
吳景等欲先擊破虎等乃至㑹稽䇿曰虎等羣盗非有<lb/>
大志此成禽耳遂引兵渡浙江據㑹稽屠東冶乃攻破<lb/>
虎等盡更置長吏䇿自領㑹稽太守復以吳景為丹陽<lb/>
<pb n="KR2d0006_WYG_014-7b"/>
太守以孫賁為豫章太守分豫章為廬陵郡以賁弟輔<lb/>
為廬陵太守丹陽朱治為吳郡太守彭城張昭廣陵張<lb/>
紘秦松陳端等為謀主時袁術僭號策以書責而絶之<lb/>
曹公表䇿為討逆將軍封為吳侯後術死長史楊𢎞大<lb/>
將張勲等將其衆欲就䇿廬江太守劉勲要擊悉虜之<lb/>
收其珍寶以歸䇿聞之偽與勲好盟勲新得術衆時豫<lb/>
章上繚宗民萬餘家在江東䇿勸勲攻取之勲既行䇿<lb/>
輕軍晨夜襲拔廬江勲衆盡降勲獨與麾下數百人自<lb/>
<pb n="KR2d0006_WYG_014-8a"/>
歸曹公是時袁紹方彊而䇿并江東曹公力未能逞且<lb/>
欲撫之乃以女弟配䇿小弟匡又為子章取賁女皆禮<lb/>
辟䇿弟權翊又命揚州刺史嚴象舉權茂才建安五年<lb/>
曹公與袁紹相拒於官渡䇿陰欲襲許迎漢帝宻治兵<lb/>
部署諸將未發㑹為故吳郡太守許貢客所殺先是䇿<lb/>
殺貢貢小子與客亡匿江邊䇿單騎出卒與客遇客擊<lb/>
傷䇿創甚請張昭等謂曰中國方亂夫以吳越之衆三<lb/>
江之固足以觀成敗公等善相吾弟呼權佩以印綬謂<lb/>
<pb n="KR2d0006_WYG_014-8b"/>
曰舉江東之衆決機於兩陳之間與天下争衡卿不如<lb/>
我舉賢任能各盡其心以保江東我不如卿至夜時卒<lb/>
時年二十六權稱尊號追諡䇿曰長沙桓王封子紹為<lb/>
吳侯後改封上虞侯紹卒子奉嗣孫皓時訛言奉當立<lb/>
誅死<lb/>
大皇帝諱權字仲謀兄䇿既定諸郡時權年十五以為<lb/>
陽羡長郡察孝㢘州舉茂才行奉義校尉漢以䇿逺脩<lb/>
職貢遣使者劉琬加錫命琬語人曰吾觀孫氏兄弟雖<lb/>
<pb n="KR2d0006_WYG_014-9a"/>
各才秀眀達然皆禄祚不終惟中弟孝㢘形貌竒偉骨<lb/>
體不恒有大貴之表年又最夀爾試識之<lb/>
建安四年從䇿征廬江太守劉勲勲破討黄祖於沙羡<lb/>
五年䇿薨以事授權權哭未及息䇿長史張昭謂權曰<lb/>
孝㢘此寧哭時邪且周公立法而伯禽不師非欲違父<lb/>
時不得行也况今姦宄競逐豺狼滿道乃欲哀親戚顧<lb/>
禮制是猶開門而揖盗未可以為仁也乃改易權服扶<lb/>
令上馬使出廵軍是時惟有㑹稽吳郡丹陽豫章廬陵<lb/>
<pb n="KR2d0006_WYG_014-9b"/>
然深險之地猶未盡從而天下英豪布在州郡賔旅寄<lb/>
寓之士以安危去就為意未有君臣之固張昭周瑜等<lb/>
謂權可與共成大業故委心而服事焉曹公表權為討<lb/>
虜將軍領㑹稽太守屯吳使丞之郡行文書事待張昭<lb/>
以師傅之禮而周瑜程普吕範等為將率招延俊秀聘<lb/>
求名士魯肅諸葛瑾等始為賔客分部諸將鎮撫山越<lb/>
討不從命<lb/>
七年權母吳氏薨<lb/>
<pb n="KR2d0006_WYG_014-10a"/>
八年權西伐黄祖破其舟軍惟城未克而山冦復動還<lb/>
過豫章使吕範平鄱陽㑹稽程普討樂安太史慈領海<lb/>
昬韓當周泰吕䝉等為劇縣令長<lb/>
九年權弟丹陽太守翊為左右所害以從兄瑜代翊<lb/>
十年權使賀齊討上饒分為建平縣<lb/>
十二年西征黄祖虜其人民而還<lb/>
十三年春權復征黄祖祖先遣舟兵拒軍都尉吕䝉破<lb/>
其前鋒而凌統董襲等盡銳攻之遂屠其城祖挺身亡<lb/>
<pb n="KR2d0006_WYG_014-10b"/>
走騎士馮則追梟其首虜其男女數萬口是嵗使賀齊<lb/>
討黟歙<hi>黟音伊歙音攝</hi>分歙為始新新定犂陽休陽縣以六縣<lb/>
為新都郡荆州牧劉表死魯肅乞奉命弔表二子且以<lb/>
觀變肅未到而曹公已臨其境表子琮舉衆以降劉備<lb/>
欲南濟江肅與相見因𫝊權㫖為陳成敗備進住夏口<lb/>
使諸葛亮詣權遣周瑜程普等行是時曹公新得表衆<lb/>
形勢甚盛諸議者皆望風畏憚多勸權迎之惟瑜肅執<lb/>
拒之之議意與權同瑜普為左右督各領萬人與備俱<lb/>
<pb n="KR2d0006_WYG_014-11a"/>
進遇於赤壁大破曹公軍曹公燒其餘船引退士卒饑<lb/>
疫死者大半備瑜等復追至南郡曹公遂北還留曹仁<lb/>
徐晃於江陵使樂進守襄陽時甘寧在夷陵為仁黨所<lb/>
圍用吕䝉計留凌統以拒仁以其半救寧軍以勝反權<lb/>
自率衆圍合肥使張昭攻九江之當塗昭兵不利權攻<lb/>
城踰月不能下曹公自荆州還遣張喜將騎赴合肥未<lb/>
至權退<lb/>
十四年瑜仁相守嵗餘所殺傷甚衆仁委城走權以瑜<lb/>
<pb n="KR2d0006_WYG_014-11b"/>
為南郡太守劉備表權行車騎將軍領徐州牧備領荆<lb/>
州牧屯公安<lb/>
十五年分豫章為鄱陽郡分長沙為漢昌郡以魯肅為<lb/>
太守屯陸口<lb/>
十六年權徙治秣陵明年城石頭改秣陵為建業聞曹<lb/>
公將來侵作濡須塢<lb/>
十八年正月曹公攻濡須權與相拒月餘曹公望權軍<lb/>
歎其齊肅乃退初曹公恐江濵郡縣為權所略徵令内<lb/>
<pb n="KR2d0006_WYG_014-12a"/>
移民轉相驚自廬江九江蘄春廣陵戸十餘萬皆東渡<lb/>
江江西遂虛合肥以南惟有皖城<lb/>
十九年五月權征皖城閏月克之獲廬江太守朱光及<lb/>
參軍董和男女數萬口是嵗劉備定蜀權以備已得益<lb/>
州令諸葛瑾從求荆州諸郡備不許曰吾方圖涼州涼<lb/>
州定乃盡以荆州與吳耳權曰此假而不反徒欲以虛<lb/>
辭引嵗月遂置南三郡長吏闗羽盡逐之權大怒乃遣<lb/>
吕䝉督鮮于丹徐忠孫規等兵二萬取長沙零陵桂陽<lb/>
<pb n="KR2d0006_WYG_014-12b"/>
三郡使魯肅以萬人屯巴邱以禦關羽權住陸口為諸<lb/>
軍節度䝉到二郡皆服惟零陵太守郝普未下㑹備到<lb/>
公安使關羽將三萬兵至益陽權乃召䝉等使還助肅<lb/>
䝉使人誘普普降盡得三郡將守因引軍還與孫皎潘<lb/>
璋并魯肅兵並進拒羽於益陽未戰㑹曹公入漢中備<lb/>
懼失益州使使求和權令諸葛瑾報更尋盟好遂分荆<lb/>
州長沙江夏桂陽以東屬權南郡零陵武陵以西屬備<lb/>
備歸而曹公已還權反自陸口遂征合肥合肥未下徹<lb/>
<pb n="KR2d0006_WYG_014-13a"/>
軍還兵皆就路權與凌統甘寧等在津北為魏將張遼<lb/>
所襲統等以死扞權權乗駿馬越津橋得去<lb/>
二十一年冬曹公次于居巢遂攻濡須<lb/>
二十二年春權令都尉徐詳詣曹公請降公報使脩好<lb/>
誓重結婚<lb/>
二十三年十月權將如吳親乗馬射虎於庱亭<hi>庱音攄陵反</hi>
馬為虎所傷權投以雙㦸虎却廢常從張世擊以戈獲<lb/>
之<lb/>
<pb n="KR2d0006_WYG_014-13b"/>
二十四年關羽圍曹仁於襄陽曹公遣左將軍于禁救<lb/>
之㑹漢水暴起羽以舟兵盡虜禁等歩騎三萬送江陵<lb/>
惟城未拔權内憚羽外欲以為已功牋與曹公乞以討<lb/>
羽自效曹公且欲使羽與權相持以鬬之驛𫝊權書使<lb/>
曹仁以弩射示羽羽猶豫不能去閏月權征羽先遣吕<lb/>
䝉襲公安獲將軍士仁䝉到南郡南郡太守麋芳以城<lb/>
降蒙據江陵撫其老弱釋于禁之囚陸遜别取宜都獲<lb/>
秭歸枝江夷道還屯夷陵守峽口以備蜀關羽還當陽<lb/>
<pb n="KR2d0006_WYG_014-14a"/>
西保麥城權使誘之羽偽降立幡旗為象人於城上因<lb/>
遁走兵皆解散尚十餘騎權先使朱然潘璋斷其徑路<lb/>
十二月璋司馬馬忠獲羽及其子平都督趙累等於章<lb/>
鄉遂定荆州是嵗大疫盡除荆州民租稅曹公表權為<lb/>
驃騎將軍假節領荆州牧封南昌侯權遣校尉梁寓奉<lb/>
貢于漢及令王惇市馬又遣朱光等還<lb/>
二十五年春正月曹公薨太子丕代為丞相魏王改年<lb/>
為延康秋魏將梅敷使張儉求見撫納南陽陰酇筑陽<lb/>
<pb n="KR2d0006_WYG_014-14b"/>
山都中廬五縣民五千家來附冬魏嗣王稱尊號改元<lb/>
為黄初二年四月劉備稱帝於蜀權自公安都鄂改名<lb/>
武昌以武昌下雉尋陽陽新柴桑沙羡六縣為武昌郡<lb/>
五月建業言甘露降八月城武昌十一月魏策命封權<lb/>
為吳王授金虎符第一至第五左竹使符第一至第十<lb/>
以大將軍使持節督交州領荆州牧事仍加九錫令上<lb/>
故驃騎將軍南昌侯印綬是嵗劉備率軍來伐至巫山<lb/>
秭歸使使誘導武陵蠻夷假與印𫝊許之封賞於是諸<lb/>
<pb n="KR2d0006_WYG_014-15a"/>
縣及五谿民皆反為蜀權以陸遜為督督朱然潘璋等<lb/>
以拒之遣都尉趙咨使魏魏帝問曰吳王何等主也咨<lb/>
對曰聰眀仁智雄略之主也帝問其狀咨曰納魯肅於<lb/>
凡品是其聰也拔吕蒙於行陣是其眀也獲于禁而不<lb/>
害是其仁也取荆州而兵不血刃是其智也據三州虎<lb/>
視於天下是其雄也屈身於陛下是其略也帝欲封權<lb/>
子登權以登年㓜上書辭封重遣西曹掾沈珩陳謝并<lb/>
獻方物立登為王太子<lb/>
<pb n="KR2d0006_WYG_014-15b"/>
黄武元年春正月陸遜部將軍宋謙等攻蜀五屯皆破<lb/>
之斬其將三月鄱陽言黄龍見蜀軍分據險地前後五<lb/>
十餘營遜隨輕重以兵應拒自正月至閏月大破之臨<lb/>
陣所斬及投兵降首數萬人劉備奔走僅以身免初權<lb/>
外託事魏而誠心不欵魏欲遣侍中辛毗尚書桓階徃<lb/>
與盟誓并徵任子權辭讓不受秋九月魏乃命曹休張<lb/>
遼臧霸出洞口曹仁出濡須曹真夏侯尚張郃徐晃圍<lb/>
南郡權遣吕範等督五軍以舟軍拒休等諸葛瑾潘璋<lb/>
<pb n="KR2d0006_WYG_014-16a"/>
楊粲救南郡朱桓以濡須督拒仁時揚越蠻夷多未平<lb/>
集内難未弭故權卑辭上書求自改厲若罪在難除必<lb/>
不見置當奉還土地民人乞寄命交州以終餘年文帝<lb/>
報曰省君上事欵誠深至良用慨然已即詔勅諸軍不<lb/>
得妄進若登身朝到夕召兵還此言之誠有如大江權<lb/>
知魏必責任子遂改年臨江拒守冬十一月大風範等<lb/>
兵溺死者數千餘軍還江南曹休使臧霸以輕船五百<lb/>
敢死萬人襲攻徐陵燒攻城車殺略數千人將軍全琮<lb/>
<pb n="KR2d0006_WYG_014-16b"/>
徐盛追斬魏將尹盧殺獲數百十二月權使太中大夫<lb/>
鄭泉聘劉備于白帝始復通也然猶與魏文帝相徃來<lb/>
至後年乃絶是嵗改夷陵為西陵<lb/>
二年春正月曹真分軍據江陵中洲是月城江夏山改<lb/>
四分用乾象歴三月曹仁遣將軍常彫等以兵五千乗<lb/>
油船晨渡濡須中洲仁子泰因引軍急攻朱桓桓兵拒<lb/>
之遣將軍嚴圭等擊破彫等是月魏軍皆退夏四月權<lb/>
君臣勸即尊號不許劉備薨于白帝五月曲阿言甘露<lb/>
<pb n="KR2d0006_WYG_014-17a"/>
降先是戲口守將晉宗殺將王直以衆叛如魏魏以為<lb/>
蘄春太守數犯邊境六月權令將軍賀齊督麋芳劉邵<lb/>
等襲蘄春邵等生虜宗冬十一月蜀使中郎將鄧芝來<lb/>
聘<lb/>
三年夏遣輔義中郎將張温聘于蜀秋八月赦死罪九<lb/>
月魏文帝出廣陵望大江曰彼有人焉未可圖也乃還<lb/>
四年夏五月丞相孫邵卒六月以太常顧雍為丞相皖<lb/>
口言木連理冬十二月鄱陽賊彭綺自稱將軍攻沒諸<lb/>
<pb n="KR2d0006_WYG_014-17b"/>
縣衆數萬人是嵗地連震<lb/>
五年春令曰軍興日久民離農畔父子夫婦不能相䘏<lb/>
孤甚愍之今北虜縮竄方外無事其下州郡有以寛息<lb/>
是時陸遜以所在少榖表令諸將增廣農畝權報曰甚<lb/>
善令孤父子親自受田車中八牛以為四耦雖未及古<lb/>
人亦欲與衆均等其勞也秋七月權聞魏文帝崩征江<lb/>
夏圍石陽不克而還蒼梧言鳳凰見分三郡惡地十縣<lb/>
置東安郡以全琮為太守平討山越冬十月陸遜陳便<lb/>
<pb n="KR2d0006_WYG_014-18a"/>
宜勸以施徳緩刑寛賦息調權納之令有司盡冩科條<lb/>
使郎中褚逢齎以就遜及諸葛瑾意所不安令損益之<lb/>
是嵗分交州置廣州俄復舊<lb/>
六年春正月諸將獲彭綺閠月韓當子琮以其衆降魏<lb/>
七年春三月封子慮為建昌侯罷東安郡夏五月鄱陽<lb/>
太守周魴偽叛誘魏將曹休秋八月權至皖口使將軍<lb/>
陸遜督諸將大破休於石亭大司馬吕範卒是嵗改合<lb/>
浦為珠官郡<lb/>
<pb n="KR2d0006_WYG_014-18b"/>
黄龍元年春公卿百司皆勸權正尊號夏四月夏口武<lb/>
昌並言黄龍鳳皇見丙申莅南郊即皇帝位是日大赦<lb/>
改年追尊父破虜將軍堅為武烈皇帝母吳氏為武烈<lb/>
皇后兄討逆將軍䇿為長沙桓王吳王太子登為皇太<lb/>
子將吏皆進爵加賞初興平中吳中童謡曰黄金車班<lb/>
蘭耳闓昌門出天子五月使校尉張剛管篤之遼東六<lb/>
月蜀遣衛尉陳震慶權踐位權因與蜀盟作為誓書遥<lb/>
分天下以豫青徐幽屬吳兖冀并涼屬蜀其司州之土<lb/>
<pb n="KR2d0006_WYG_014-19a"/>
以函谷闗為界秋九月權遷都建業因故府不改館徵<lb/>
上大將軍陸遜輔太子登掌武昌留事<lb/>
二年春正月魏作合肥新城詔立都講祭酒以教學諸<lb/>
子遣將軍衛温諸葛直將甲士萬人浮海求夷洲及亶<lb/>
洲亶洲在海中長老𫝊言秦始皇帝遣方士徐福將童<lb/>
男童女數千人入海求蓬莱神山及仙藥止此洲不還<lb/>
歴世相承有數萬家其土人民時有至㑹稽貨布㑹稽<lb/>
東縣人海行亦有遭風流移至亶洲者所在絶逺卒不<lb/>
<pb n="KR2d0006_WYG_014-19b"/>
可得至但得夷洲數千人還<lb/>
三年春二月遣太常潘濬率衆五萬討武陵蠻夷衛温<lb/>
諸葛直皆以違詔無功下獄誅夏有野蠶成繭大如卵<lb/>
由拳野稻自生改為禾興縣中郎將孫布詐降以誘魏<lb/>
將王淩淩以軍迎布冬十月權以大兵潛伏於阜陵俟<lb/>
之淩覺而走㑹稽南始平言嘉禾生十二月丁卯大赦<lb/>
改明年元也<lb/>
嘉禾元年春正月建昌侯慮卒三月遣將軍周賀校尉<lb/>
<pb n="KR2d0006_WYG_014-20a"/>
裴潛乗海之遼東秋九月魏將田豫要擊斬賀于成山<lb/>
冬十月魏遼東太守公孫淵遣校尉宿舒閬中令孫綜<lb/>
稱藩于權并獻貂馬權大悅加淵爵位<lb/>
二年春正月詔以公孫淵為使持節督幽州領青州牧<lb/>
遼東太守燕王大赦天下與淵更始眀下州郡咸使聞<lb/>
知特下燕國奉宣詔令三月遣舒綜還使太常張彌執<lb/>
金吾許晏將軍賀達等將兵萬人金寶珍貨九錫備物<lb/>
乗海授淵舉朝大臣自丞相雍已下皆諫以為淵未可<lb/>
<pb n="KR2d0006_WYG_014-20b"/>
信而寵待太厚但可遣吏兵數百䕶送舒綜權終不聽<lb/>
淵果斬彌等送其首于魏沒其兵資權大怒欲自征淵<lb/>
尚書僕射薛綜等切諌乃止是嵗權向合肥新城遣將<lb/>
軍全琮征六安皆不克還<lb/>
三年春正月詔曰兵久不輟民困於役嵗或不登其寛<lb/>
諸逋勿復督課夏五月權遣陸遜諸葛瑾等屯江夏沔<lb/>
口孫韶張承等向廣陵淮陽權率大衆圍合肥新城是<lb/>
時蜀相諸葛亮出武功權謂魏明帝不能逺出而帝遣<lb/>
<pb n="KR2d0006_WYG_014-21a"/>
兵助司馬懿拒亮自率水軍東征未至夀春權退還孫<lb/>
韶亦罷秋八月以諸葛恪為丹陽太守討山越九月朔<lb/>
隕霜傷穀冬十一月太常潘濬平武陵蠻夷事畢還武<lb/>
昌詔復曲阿為雲陽丹徒為武進廬陵賊李桓羅厲等<lb/>
為亂<lb/>
四年夏遣吕岱討桓等秋七月有雹魏使以馬求易珠<lb/>
璣翡翠瑇瑁權曰此皆孤所不用而可得馬何苦而不<lb/>
聽其交易<lb/>
<pb n="KR2d0006_WYG_014-21b"/>
五年春鑄大錢一當五百詔使吏民輸銅計銅畀直設<lb/>
盗鑄之科三月武昌言甘露降於禮賔殿輔吳將軍張<lb/>
昭卒中郎將吾粲獲李桓將軍唐咨獲羅厲等十月不<lb/>
雨至于夏冬十月彗星見于東方鄱陽賊彭旦等為亂<lb/>
六年春正月詔中外羣寮議長吏遭喪去官詳為科禁<lb/>
顧譚議以為奔喪立科輕則不足以禁孝子之情重則<lb/>
本非應死之罪雖嚴刑益設違奪必少若偶有犯者加<lb/>
其刑則恩所不忍有減則法廢不行愚以為長吏在逺<lb/>
<pb n="KR2d0006_WYG_014-22a"/>
茍不告語勢不得知比選代之間若有𫝊者必加大辟<lb/>
則長吏無廢職之負孝子無犯重之刑將軍胡綜議以<lb/>
為喪紀之禮雖有典制茍無其時所不得行方今戎事<lb/>
軍國異容而長吏遭喪知有科禁公敢干突茍念聞憂<lb/>
不奔之耻不計為臣犯禁之罪此由科防本輕所致忠<lb/>
節在國孝道立家出身為臣焉得兼之故為忠臣不得<lb/>
為孝子宜定明文示以大辟若故違犯有罪無赦以殺<lb/>
止殺行之一人其後必絶丞相雍奏從大辟其後吳令<lb/>
<pb n="KR2d0006_WYG_014-22b"/>
孟宗喪母奔赴已而自拘於武昌以聽刑陸遜陳其素<lb/>
行因為之請權乃減宗一等後不得以為比因此遂絶<lb/>
二月陸遜討彭旦等其年皆破之冬十月遣衛將軍全<lb/>
琮襲六安不克諸葛恪平山越事畢北屯廬江<lb/>
赤烏元年春鑄當千大錢夏吕岱討廬陵賊畢還陸口<lb/>
秋八月武昌言麒麟見有司奏言麒麟者太平之應宜<lb/>
改年號詔曰間者赤烏集於殿前朕所親見若神靈以<lb/>
為嘉祥者改年宜以赤烏為元於是改年歩夫人卒追<lb/>
<pb n="KR2d0006_WYG_014-23a"/>
贈皇后初權信任校事吕壹壹性苛慘用法深刻太子<lb/>
登數諫權不納大臣由是莫敢言後壹姦罪發露伏誅<lb/>
權引咎責躬乃使中書郎袁禮告謝諸大將因問時事<lb/>
所當損益禮還復有詔責數諸葛瑾歩騭朱然吕岱等<lb/>
悉令盡言直諌以匡不逮<lb/>
二年春三月遣使者羊衜鄭胄將軍孫怡之遼東擊魏<lb/>
守將張持髙慮等虜得男女零陵言甘露降夏五月城<lb/>
沙羡冬十月將軍蔣祕南討夷賊祕所領都督廖式殺<lb/>
<pb n="KR2d0006_WYG_014-23b"/>
臨賀太守嚴綱等自稱平南將軍與弟潛共攻零陵桂<lb/>
陽及揺動交州蒼梧鬱林諸郡衆數萬人遣將軍吕岱<lb/>
唐咨討之嵗餘皆破<lb/>
三年春正月詔以民多征役嵗又水旱年榖有損而吏<lb/>
或不良侵奪民時以致饑饉自今以來督軍郡守其謹<lb/>
察非法當農桑時以役事擾民者舉正以聞夏四月大<lb/>
赦詔諸郡縣治城郭起譙樓穿壍發渠以備盗賊冬十<lb/>
一月民饑詔開倉廪以振貧窮<lb/>
<pb n="KR2d0006_WYG_014-24a"/>
四年春正月大雪平地深三尺鳥獸死者大半夏四月<lb/>
遣衛將軍全琮略淮南決芍陂燒安城邸閣收其人民<lb/>
威北將軍諸葛恪攻六安琮與魏將王淩戰于芍陂中<lb/>
郎將秦晃等十餘人戰死車騎將軍朱然圍樊大將軍<lb/>
諸葛瑾取柤中五月太子登卒是月魏太傅司馬懿救<lb/>
樊六月軍還閠月大將軍瑾卒秋八月陸遜城邾<lb/>
五年春正月立子和為太子大赦改禾興為嘉興百官<lb/>
奏立皇后及四王詔曰今天下未定民物勞瘁且有功<lb/>
<pb n="KR2d0006_WYG_014-24b"/>
者或未録饑寒者尚未恤猥割土壤以豐子弟崇爵位<lb/>
以寵妃妾孤甚不取其釋此議三月海鹽縣言黄龍見<lb/>
夏四月禁進獻御減大官膳秋七月遣將軍聶友校尉<lb/>
陸凱以兵三萬討珠崖儋耳是嵗大疫有司又奏立后<lb/>
及諸王八月立子霸為魯王<lb/>
六年春正月新都言白虎見諸葛恪征六安破魏將謝<lb/>
順營收其民人冬十一月丞相顧雍卒十二月扶南王<lb/>
范旃遣使獻樂人及方物是歳司馬懿率軍入舒諸葛<lb/>
<pb n="KR2d0006_WYG_014-25a"/>
恪自皖遷于柴桑<lb/>
七年春正月以上大將軍陸遜為丞相秋宛陵言嘉禾<lb/>
生是嵗歩隲朱然等各上䟽云自蜀還者咸言欲背盟<lb/>
與魏交通多作舟船繕治城郭又蔣琬守漢中聞司馬<lb/>
懿南向不出兵乗虛以掎角之反委漢中還近成都事<lb/>
已彰灼無所復疑宜為之備權揆其不然曰吾待蜀不<lb/>
薄聘享盟誓無所負之何以致此又司馬懿前來入舒<lb/>
旬日便退蜀在萬里何知緩急而便出兵乎昔魏欲入<lb/>
<pb n="KR2d0006_WYG_014-25b"/>
漢川此間始嚴亦未舉動㑹聞魏還而止蜀寧可復以<lb/>
此有疑邪又人家治國舟船城郭何得不獲今此間治<lb/>
軍寧復欲以禦蜀邪人言苦不可信朕為諸君破家保<lb/>
之蜀竟自無謀如權所籌<lb/>
八年春二月丞相陸遜卒夏雷霆犯宫門柱又撃南津<lb/>
大橋楹茶陵縣鴻水溢出流漂居民二百餘家秋七月<lb/>
將軍馬茂等圖逆夷三族八月大赦遣校尉陳勲將屯<lb/>
田及作士三萬人鑿句容中道自小其至雲陽西城通<lb/>
<pb n="KR2d0006_WYG_014-26a"/>
㑹市作邸閣<lb/>
九年春二月車騎將軍朱然征魏柤中斬獲千餘夏四<lb/>
月武昌言甘露降秋九月以驃騎歩隲為丞相車騎朱<lb/>
然為左大司馬衛將軍全琮為右大司馬鎮南吕岱為<lb/>
上大將軍威北將軍諸葛恪為大將軍<lb/>
十年春正月右大司馬全琮卒二月權適南宫三月改<lb/>
作太初宫諸將及州郡皆義作夏五月丞相歩隲卒冬<lb/>
十月赦死罪<lb/>
<pb n="KR2d0006_WYG_014-26b"/>
十一年春正月朱然城江陵二月地仍震三月宫成夏<lb/>
四月雨雹雲陽言黄龍見五月鄱陽言白虎見詔公卿<lb/>
百司勉修所職匡朕不逮以答休貺<lb/>
十二年春三月左大司馬朱然卒四月有兩烏衘鵲堕<lb/>
東舘丙寅驃騎將軍朱據領丞相燎鵲以祭<lb/>
十三年夏五月日至熒惑入南斗秋七月犯魁第二星<lb/>
而東八月丹陽句容及故鄣寧國諸山崩鴻水溢詔原<lb/>
逋責給貸種食廢太子和處故鄣魯王霸賜死冬十月<lb/>
<pb n="KR2d0006_WYG_014-27a"/>
魏將文欽偽叛以誘朱異權遣吕據就異以迎欽異等<lb/>
持重欽不敢進十一月立子亮為太子遣軍十萬作堂<lb/>
邑涂塘以淹北道十二月魏大將軍王昶圍南郡荆州<lb/>
刺史王基攻西陵遣將軍戴烈陸凱往拒之皆引還是<lb/>
嵗神人授書告以改年立后<lb/>
太元元年夏五月立皇后潘氏大赦改年初臨海羅陽<lb/>
縣有神自稱王表周旋民間語言飲食與人無異然不<lb/>
見其形又有一婢名紡績是月遣中書郎李崇齎輔國<lb/>
<pb n="KR2d0006_WYG_014-27b"/>
將軍羅陽王印綬迎表表隨崇俱出與崇及所在郡守<lb/>
令長談論崇等無以易所歴山川輙遣婢與其神相聞<lb/>
秋七月崇與表至權於蒼龍門外為立第舍數使近臣<lb/>
齎酒食徃表説水旱小事徃徃有驗秋八月朔大風江<lb/>
海涌溢平地深八尺吳髙陵松柏斯拔郡城南門飛落<lb/>
冬十一月大赦權祭南郊還寢疾十二月驛徴大將軍<lb/>
恪拜為太子太傅詔省繇役減征賦除民所患苦<lb/>
二年春正月立故太子和為南陽王居長沙子奮為齊<lb/>
<pb n="KR2d0006_WYG_014-28a"/>
王居武昌子休為琅邪王居虎林二月大赦改元為神<lb/>
鳯皇后潘氏薨諸將吏數詣王表請福表亡去夏四月<lb/>
權薨時年七十一謚曰大皇帝秋七月葬蔣陵陳夀曰<lb/>
孫權屈身忍辱任才尚計有句踐之竒英人之傑矣故<lb/>
能自擅江表成鼎峙之業然性多嫌忌果於殺戮暨臻<lb/>
末年彌以滋甚至于䜛説殄行允嗣廢斃豈所謂貽厥<lb/>
孫謀以燕翼子者哉其後葉陵遲遂致覆國未必不由<lb/>
此也<lb/>
<pb n="KR2d0006_WYG_014-28b"/>
　　大皇帝黄武七年黄龍三年嘉禾六年赤烏十三<lb/>
　　年太元元年神鳯元年即位三十一年<lb/>
會稽王諱亮字子眀權少子也權春秋髙而亮最少故<lb/>
尤留意姊全公主常譖太子和母子心不自安因倚權<lb/>
意欲豫自結數稱述全尚女勸為亮納赤烏十三年和<lb/>
廢權遂立亮為太子以全氏為妃太元元年夏亮母潘<lb/>
氏立為皇后冬權寢疾徴大將軍諸葛恪為太子太傅<lb/>
會稽太守滕允為太常並受詔輔太子明年四月權薨<lb/>
<pb n="KR2d0006_WYG_014-29a"/>
太子即尊號大赦改元建興是歳魏嘉平四年也閏月<lb/>
以恪為帝太傅允為衛將軍領尚書事上大將軍吕岱<lb/>
為大司馬諸文武在位皆進爵班賞宂官加等冬十月<lb/>
太傅恪率軍遏巢湖<hi>巢音祖了反</hi>城東興使將軍全端守西<lb/>
城都尉留略守東城十二月朔丙申大風雷電魏使將<lb/>
軍諸葛誕胡遵等歩騎七萬圍東興將軍王昶攻南郡<lb/>
母邱儉向武昌甲寅恪以大兵赴敵戊午兵及東興交<lb/>
戰大破魏軍韓綜桓嘉等是月雷雨天災武昌端門改<lb/>
<pb n="KR2d0006_WYG_014-29b"/>
作端門又災内殿<lb/>
二年春正月丙寅立皇后全氏大赦庚午王昶等皆還<lb/>
二月軍還自東興大行封賞三月恪率軍伐魏夏四月<lb/>
圍新城大疫兵卒死者大半秋八月恪引軍還冬十月<lb/>
大饗武衛將軍孫峻伏兵殺恪於殿堂大赦以峻為丞<lb/>
相封富春侯十一月有大鳥五見于春申明年改元<lb/>
五鳯元年夏大水秋吳侯英謀殺峻覺英自殺冬十一<lb/>
月有星茀于斗牛<lb/>
<pb n="KR2d0006_WYG_014-30a"/>
二年春正月魏鎮東將軍母邱儉前將軍文欽以淮南<lb/>
之衆西入戰于樂嘉閏月壬辰峻及驃騎將軍吕據左<lb/>
將軍留贊率兵襲夀春軍及東興聞欽等敗壬寅兵進<lb/>
于橐臯欽詣峻降淮南餘衆數萬口來奔魏諸葛誕入<lb/>
夀春峻引軍還二月及魏將軍曹珍遇于髙亭交戰珍<lb/>
敗績留贊為誕别將蔣班所敗於菰陂贊及將軍孫楞<lb/>
蔣脩等皆遇害三月使鎮南將軍朱異襲安豐不克秋<lb/>
七月將軍孫儀張怡林恂等謀殺峻發覺儀自殺恂等<lb/>
<pb n="KR2d0006_WYG_014-30b"/>
伏辜陽羡離里山大石自立使衛尉馮朝城廣陵拜將<lb/>
軍吳穰為廣陵太守留略為東海太守是嵗大旱十二<lb/>
月作太廟以馮朝為監軍使者督徐州諸軍事民饑軍<lb/>
士怨畔<lb/>
太平元年春二月朔建業火峻用征北大將軍文欽計<lb/>
將征魏八月先遣欽及驃騎吕據車騎劉纂鎮南朱異<lb/>
前將軍唐咨自江都入淮泗九月丁亥峻卒以從弟偏<lb/>
將軍綝為侍中武衛將軍領中外諸軍事召還據等聞<lb/>
<pb n="KR2d0006_WYG_014-31a"/>
綝代峻大怒己丑大司馬吕岱卒壬辰太白犯南斗據<lb/>
欽咨等表薦衛將軍滕允為丞相綝不聽癸夘更以允<lb/>
為大司馬代吕岱駐武昌據引兵還欲討綝綝遣使以<lb/>
詔書告喻欽咨等使取據冬十月丁未遣孫憲及丁奉<lb/>
施寛等以舟兵逆據於江都遣將軍劉丞督歩騎攻允<lb/>
允兵敗夷滅己酉大赦改年辛亥獲吕據於新州十一<lb/>
月以綝為大將軍假節封永康侯孫憲與將軍王惇謀<lb/>
殺綝事覺綝殺惇迫憲令自殺十二月使五官中郎將<lb/>
<pb n="KR2d0006_WYG_014-31b"/>
刁元告亂于蜀<lb/>
二年春二月甲寅大雨震電乙夘雪大寒以長沙東部<lb/>
為湘東郡西部為衡陽郡會稽東部為臨海郡豫章東<lb/>
部為臨川郡夏四月亮臨正殿大赦始親政事綝所表<lb/>
奏多見難問又科兵子弟年十八已下十五以上得三<lb/>
千餘人選大將子弟年少有勇力者為之將帥亮曰吾<lb/>
立此軍欲與之俱長日於苑中習焉五月魏征東大將<lb/>
軍諸葛誕以淮南之衆保夀春城遣將軍朱成稱臣上<lb/>
<pb n="KR2d0006_WYG_014-32a"/>
䟽又遣子靚長史吳綱諸牙門子弟為質六月使文欽<lb/>
唐咨全端等歩騎三萬救誕朱異自虎林率衆襲夏口<lb/>
夏口督孫壹奔魏秋七月綝率衆救夀春次于鑊里朱<lb/>
異至自夏口綝使異為前部督與丁奉等將介士五萬<lb/>
解圍八月㑹稽南部反殺都尉鄱陽新都民為亂廷尉<lb/>
丁密歩兵校尉鄭胄將軍鍾離牧率軍討之朱異以軍<lb/>
士乏食引還綝大怒九月朔己巳殺異於鑊里辛未綝<lb/>
自鑊里還建業甲申大赦十一月全緒子禕儀以其母<lb/>
<pb n="KR2d0006_WYG_014-32b"/>
奔魏十二月全端懌等自夀春城詣司馬師<lb/>
三年春正月諸葛誕殺文欽三月司馬師克夀春誕及<lb/>
左右戰死將吏已下皆降秋七月封故齊王奮為章安<lb/>
侯詔州郡伐宫材自八月沉隂不雨四十餘日亮以綝<lb/>
專恣與太常全尚將軍劉丞謀誅綝九月戊午綝以兵<lb/>
取尚遣弟恩攻殺丞于蒼龍門外召大臣㑹宫門黜亮<lb/>
為會稽王時年十六<lb/>
　　會稽王建興五鳳各二年太平三年即位七年<lb/>
<pb n="KR2d0006_WYG_014-33a"/>
景皇帝諱休字子烈權第六子年十三從中書郎射慈<lb/>
郎中盛冲受學太元二年正月封琅邪王居虎林四月<lb/>
權薨休弟亮承統諸葛恪秉政不欲諸王在濵江兵馬<lb/>
之地徙休於丹陽郡太守李衡數以事侵休休上書乞<lb/>
徙他郡詔徙㑹稽居數嵗夢乗龍上天顧不見尾覺而<lb/>
異之孫亮廢己未孫綝使宗正孫楷與中書郎董朝迎<lb/>
休休初聞問意疑楷朝具述綝等所以奉迎本意留一<lb/>
日二夜遂發十月戊寅行至曲阿有老公干休叩頭曰<lb/>
<pb n="KR2d0006_WYG_014-33b"/>
事乆變生天下喁喁願陛下速行休善之是日進及布<lb/>
塞亭武衛將軍恩行丞相事率百僚以乗輿法駕迎於<lb/>
永昌亭築宫以武帳為便殿設御坐己夘休至望便殿<lb/>
止住使孫楷先見恩楷還休乗輦進羣臣再拜稽首休<lb/>
升便殿謙不即御坐止東廂户曹尚書前即階下讚奏<lb/>
丞相奉璽符休三讓羣臣三請休曰將相諸侯咸推寡<lb/>
人寡人敢不承受璽符羣臣以次奉引休就乗輿百官<lb/>
陪位綝以兵千人迎於半野拜于道側休下車答拜即<lb/>
<pb n="KR2d0006_WYG_014-34a"/>
日御正殿大赦改元是嵗魏甘露三年也<lb/>
永安元年冬十月壬午詔以大將軍綝為丞相荆州牧<lb/>
增食五縣武衛將軍恩為御史大夫衛將軍中軍督封<lb/>
縣侯威逺將軍授為右將軍縣侯偏將軍幹雜號將軍<lb/>
亭侯長水校尉張布輔導勤勞以布為輔義將軍封永<lb/>
康侯董朝親迎封為鄉侯又詔曰丹陽太守李衡以徃<lb/>
事之嫌自拘有司夫射鉤斬袪在君為君遣衡還郡勿<lb/>
令自疑己丑封孫皓為烏程侯皓弟徳錢唐侯謙永安<lb/>
<pb n="KR2d0006_WYG_014-34b"/>
侯十一月甲午風四轉五復䝉霧連日綝一門五侯皆<lb/>
典禁兵權傾人主有所陳述敬而不違於是益恣休恐<lb/>
其有變數加賞賜丙申詔前日與大將軍定䇿告廟人<lb/>
名依故事應加爵位者促施行之戊戌詔曰大將軍掌<lb/>
中外諸軍事事統煩多其加衛將軍御史大夫恩侍中<lb/>
與大將軍分省諸事壬子詔曰諸吏家有五人三人兼<lb/>
重為役父兄在都子弟給郡縣吏既出限米軍出又從<lb/>
至於家事無經䕶者朕甚愍之其有五人三人為役聽<lb/>
<pb n="KR2d0006_WYG_014-35a"/>
其父兄所欲留為留一人除其米限軍出不從又曰諸<lb/>
將吏奉迎陪位在永昌亭者皆加位一級頃之休聞綝<lb/>
逆謀隂與張布圖計十二月戊辰臘百僚朝賀公卿升<lb/>
殿詔武士縳綝即日伏誅己巳詔以左將軍張布討姦<lb/>
臣加布為中軍督封布弟惇為都亭侯給兵三百人惇<lb/>
弟恂為校尉詔置學官立五經博士科見吏之中及將<lb/>
吏子弟有志好學者各令就業一嵗課試差其品第加<lb/>
以位賞<lb/>
<pb n="KR2d0006_WYG_014-35b"/>
二年春正月震電三月備九卿官詔廣開田業輕其賦<lb/>
税差科彊羸課其田畝務令優均令諸卿尚書悉心咨<lb/>
度以稱朕意<lb/>
三年春三月西陵言赤鳥見秋用都尉嚴宻議作浦里<lb/>
塘會稽郡謡言王亮當還為天子而亮宫人告亮使巫<lb/>
禱祠有惡言有司以聞黜為候官侯遣之國道自殺衛<lb/>
送者伏罪以㑹稽南部為建安郡分宜都置建平郡<lb/>
四年夏五月大雨水泉涌溢秋八月遣光禄大夫周奕<lb/>
<pb n="KR2d0006_WYG_014-36a"/>
石偉廵行風俗察將吏清濁民所疾苦為黜陟之詔九<lb/>
月布山言白龍見是嵗安吳民陳焦死埋之六日更生<lb/>
穿土中出<lb/>
五年春二月白虎門北樓災秋七月始新言黄龍見八<lb/>
月壬午大雨震電水泉涌溢乙酉立皇后朱氏戊子立<lb/>
子[雨/單]為太子大赦<hi>休為四男作名字欲令難犯而易避皆鈔舊文㑹合作之太子名[雨/單][雨單]音</hi>
<hi>如湖水灣澳之灣字莔莔音如迄今之迄次子名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>/音如兕觥之觥字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音如元礥首之礥次子名壾壾</hi>
<hi>音如草莽之莽字昷昷音如舉物之舉次子名□□音如褒衣下寛大之褒字㷏㷏音如有所擁持之擁</hi>冬<lb/>
<pb n="KR2d0006_WYG_014-36b"/>
十月以衛將軍濮陽興為丞相廷尉丁密光禄勲孟宗<lb/>
為左右御史大夫休以丞相興及左將軍張布有舊恩<lb/>
委之政事布典宫省興闗軍國休鋭意於典籍欲畢覽<lb/>
百家之言又好射雉春夏之間常晨出夜還唯此時舍<lb/>
書休欲與博士祭酒韋曜博士盛冲講論道蓺曜冲素<lb/>
皆切直布恐入侍發其隂失令已不得專因妄飾説以<lb/>
拒遏之休責布曰此特君等恐曜冲輩道臣下姦變之<lb/>
事故耳布懼叩頭陳謝休雖心不能悦然恐布以此疑<lb/>
<pb n="KR2d0006_WYG_014-37a"/>
懼竟如布意廢其講業不復使冲等入是嵗使察戰到<lb/>
交阯調孔爵大豬<lb/>
六年夏四月泉陵言黄龍見五月交阯郡吏吕興等反<lb/>
殺太守孫諝諝先是科郡上手工千餘人送建業而察<lb/>
戰至恐復見取故興等因此扇動兵民招誘諸夷也冬<lb/>
十月蜀以魏見伐來告癸未建業石頭小城火燒西南<lb/>
百八十丈甲申使大將軍丁奉督諸軍向魏夀春將軍<lb/>
留平别詣施績於南郡議兵所向將軍丁封孫異如沔<lb/>
<pb n="KR2d0006_WYG_014-37b"/>
中皆救蜀蜀主劉禪降魏問至然後罷吕興既殺孫諝<lb/>
使使如魏請太守及兵丞相興建取屯田萬人以為兵<lb/>
分武陵為天門郡<lb/>
七年春正月大赦二月鎮軍陸抗撫軍歩協征西將軍<lb/>
留平建平太守盛曼率衆圍蜀巴東守將羅憲夏四月<lb/>
魏將新附督王稚浮海入句章略長吏賞林及男女二<lb/>
百餘口將軍孫越徼得一船獲三十人秋七月海賊破<lb/>
海鹽殺司鹽校尉駱秀使中書郎劉川發兵廬陵豫章<lb/>
<pb n="KR2d0006_WYG_014-38a"/>
民張節等為亂衆萬餘人魏使將軍胡烈歩騎二萬侵<lb/>
西陵以救羅憲陸抗等引軍退復分交州置廣州壬午<lb/>
大赦癸未休寢疾口不能言乃手書召丞相興入令子<lb/>
[雨/單]出拜之休把興臂而指[雨/單]以託之頃之而薨時年三<lb/>
十謚曰景皇帝<lb/>
　　景帝永安七年<lb/>
歸命侯諱皓字元宗權子和之子一名彭祖字皓宗孫<lb/>
休立封皓為烏程侯遣就國西湖民景養相皓當大貴<lb/>
<pb n="KR2d0006_WYG_014-38b"/>
皓隂喜而不敢泄休薨是時蜀初亡而交阯擕叛國内<lb/>
震懼貪得長君左典軍萬彧昔為烏程令與皓相善稱<lb/>
皓才識眀斷是長沙桓王之儔也又加之好學奉遵法<lb/>
度屢言之於丞相濮陽興左將軍張布興布説休妃太<lb/>
后朱欲以皓為嗣朱曰我寡婦人安知社稷之慮茍吳<lb/>
國無隕宗廟有頼可矣於是遂迎立皓時年二十三改<lb/>
元大赦是嵗魏咸熙元年也<lb/>
元興元年八月以上大將軍施績大將軍丁奉為左右<lb/>
<pb n="KR2d0006_WYG_014-39a"/>
大司馬張布為驃騎將軍加侍中諸增位班賞一皆如<lb/>
舊九月貶太后為景皇后追謚父和曰文皇帝尊母何<lb/>
為太后十月封休太子[雨/單]為豫章王次子汝南王次子<lb/>
梁王次子陳王立皇后滕氏皓既得志麤暴驕盈多忌<lb/>
諱好酒色大小失望興布竊悔之或以譖皓十一月誅<lb/>
興布十二月孫休𦵏定陵封后父滕牧為髙密侯舅何<lb/>
洪等三人皆列侯是嵗魏置交阯太守之郡司馬昭為<lb/>
魏相國遣昔吳夀春城降將徐紹孫彧衘命齎書陳事<lb/>
<pb n="KR2d0006_WYG_014-39b"/>
勢利害以申喻皓<lb/>
甘露元年三月皓遣使隨紹彧報書曰知以髙世之才<lb/>
處宰輔之任漸導之功勤亦至矣孤以不徳階承統緒<lb/>
思與賢良共濟世道而以壅隔未有所縁嘉意允著深<lb/>
用依依今遣光禄大夫紀陟五官中郎將𢎞璆宣明至<lb/>
懐紹行到濡須召還殺之徙其家屬建安始有白紹稱<lb/>
羙中國者故也夏四月蔣陵言甘露降於是改年大赦<lb/>
秋七月皓逼殺景后朱氏亡不在正殿於苑中小屋治<lb/>
<pb n="KR2d0006_WYG_014-40a"/>
䘮衆知其非疾病莫不痛切又送休四子於吳小城尋<lb/>
復追殺大者二人九月從西陵督歩闡表徙都武昌御<lb/>
史大夫丁固右將軍諸葛靚鎮建業陟璆至洛陽遇司<lb/>
馬師卒十一月乃遣還皓至武昌又大赦以零陵南部<lb/>
為始安郡桂陽南部為始興郡十二月晉受禪<lb/>
寳鼎元年正月遣大鴻臚張儼五官中郎將丁忠弔祭<lb/>
晉文帝及還儼道病死忠説皓曰北方守戰之具不設<lb/>
弋陽可襲而取皓訪羣臣鎮西大將軍陸凱曰夫兵不<lb/>
<pb n="KR2d0006_WYG_014-40b"/>
得已而用之耳且三國鼎立已來更相侵伐無嵗寧居<lb/>
今彊敵新并巴蜀有兼土之資而遣使求親欲息兵役<lb/>
不可謂其求援於我今敵形勢方彊而欲徼幸求勝未<lb/>
見其利也車騎將軍劉纂曰天生五才誰能去兵譎詐<lb/>
相雄有自來矣若其有闕庸可棄乎宜遣間諜以觀其<lb/>
勢皓隂納纂言且以蜀新平故不行然遂自絶八月所<lb/>
在言得大鼎於是改年大赦以陸凱為左丞相常侍萬<lb/>
彧為右丞相冬十月永安山賊施但等聚衆數千人刼<lb/>
<pb n="KR2d0006_WYG_014-41a"/>
皓庻弟永安侯謙出烏程取孫和陵上鼔吹曲盖比至<lb/>
建康衆萬餘人丁固諸葛靚逆之於牛屯大戰但等敗<lb/>
走獲謙謙自殺分㑹稽為東陽郡分吳丹陽為吳興郡<lb/>
以零陵北部為邵陵郡十二月皓還都建業衛將軍滕<lb/>
牧留鎮武昌<lb/>
二年春大赦右丞相萬彧出鎮巴邱夏六月起顯明宫<lb/>
冬十二月皓移居之是嵗分豫章廬陵長沙為安成郡<lb/>
三年春二月以左右御史大夫丁固孟仁為司徒司空<lb/>
<pb n="KR2d0006_WYG_014-41b"/>
秋九月皓出東關丁奉至合肥是嵗遣交州刺史劉俊<lb/>
前部督脩則等入撃交阯為晉將毛炅等所破皆死兵<lb/>
散還合浦<lb/>
建衡元年春正月立子瑾為太子及淮陽東平王冬十<lb/>
月改年大赦十一月左丞相陸凱卒遣監軍虞汜威南<lb/>
將軍薛珝蒼梧太守陶璜由荆州監軍李勗督軍徐存<lb/>
從建安海道皆就合浦撃交阯<lb/>
二年春萬彧還建業李朂以建安道不通利殺導將馮<lb/>
<pb n="KR2d0006_WYG_014-42a"/>
斐引軍還三月天火燒萬餘家死者七百人夏四月左<lb/>
大司馬施績卒殿中列將何定白少府李朂枉殺馮斐<lb/>
擅徹軍退還朂及徐存家屬皆伏誅秋九月何定將兵<lb/>
五千人上夏口獵都督孫秀奔晉是嵗大赦<lb/>
三年春正月晦皓舉大衆出華里皓母及妃妾皆行東<lb/>
觀令華覈等固爭乃還是嵗汜璜破交阯禽殺晉所置<lb/>
守將九真日南皆還屬大赦分交阯為新昌郡諸將破<lb/>
扶嚴置武平郡以武昌督范慎為太尉右大司馬丁奉<lb/>
<pb n="KR2d0006_WYG_014-42b"/>
司空孟仁卒西苑言鳯皇集改明年元<lb/>
鳯皇元年秋八月徴西陵督歩闡闡不應據城降晉遣<lb/>
樂鄉都督陸抗圍取闡闡衆悉降闡及同計數十人皆<lb/>
夷三族大赦是嵗右丞相萬彧被譴憂死徙其子弟於<lb/>
廬陵何定姦穢發聞伏誅皓以其惡似張布追改定名<lb/>
為布<lb/>
二年春三月以陸抗為大司馬司徒丁固卒秋九月改<lb/>
封淮陽為魯東平為齊又封陳留章陵等九王凡十一<lb/>
<pb n="KR2d0006_WYG_014-43a"/>
王王給三千兵大赦皓愛妾或使人至市刼奪百姓財<lb/>
物司市中郎將陳聲素皓幸臣也恃皓寵遇䋲之以法<lb/>
妾以愬皓皓大怒假他事燒鋸斷聲頭投其身於四望<lb/>
之下是嵗太尉范慎卒<lb/>
三年㑹稽妖言章安侯奮當為天子臨海太守奚熙與<lb/>
㑹稽太守郭誕書非論國政誕但白熙書不白妖言送<lb/>
付建安作船遣三郡督何植收熙熙發兵自衛斷絶海<lb/>
道熙部曲殺熙送首建業夷三族秋七月遣使者二十<lb/>
<pb n="KR2d0006_WYG_014-43b"/>
五人分至州郡科出亡叛大司馬陸抗卒自改年及是<lb/>
嵗連大疫分鬰林為桂林郡<lb/>
天冊元年吳郡言掘地得銀長一尺廣三分刻上有年<lb/>
月字於是大赦改年<lb/>
天璽元年吳郡言臨平湖自漢末草穢壅塞今更開通<lb/>
長老相𫝊此湖塞天下亂此湖開天下平又於湖邊得<lb/>
石函中有小石青白色長四寸廣二寸餘刻上作皇帝<lb/>
字於是改年大赦㑹稽太守車浚湘東太守張詠不出<lb/>
<pb n="KR2d0006_WYG_014-44a"/>
算緡就在所斬之徇首諸郡秋八月京下督孫楷降晉<lb/>
鄱陽言歴陽山石文理成字凡二十云楚九州渚吳九<lb/>
州都揚州士作天子四世治太平始又吳興陽羡山有<lb/>
空石長十餘丈名曰石室在所表為大瑞乃遣兼司徒<lb/>
董朝兼太常周處至陽羡縣封禪國山明年改年大赦<lb/>
以協石文焉<lb/>
天紀元年夏夏口督孫慎出江夏汝南燒略居民初騶<lb/>
子張俶多所譖白累遷為司直中郎將封侯甚見寵愛<lb/>
<pb n="KR2d0006_WYG_014-44b"/>
是嵗姦情發聞伏誅<lb/>
二年秋七月立成紀宣威等十一王王給三千兵大赦<lb/>
三年夏郭馬反馬本合浦太守脩允部曲督允轉桂林<lb/>
太守疾病住廣州先遣馬將五百兵至郡安撫諸夷允<lb/>
死兵當分給馬等累世舊軍不樂離别皓時又科實廣<lb/>
州户口馬與部曲將何典王族吳述殷興等因此恐動<lb/>
兵民合聚人衆攻殺廣州督虞授馬自號都督交廣二<lb/>
州諸軍事安南將軍興廣州刺史述南海太守典攻蒼<lb/>
<pb n="KR2d0006_WYG_014-45a"/>
梧族攻始興八月以軍師張悌為丞相牛渚都督何植<lb/>
為司徒執金吾滕循為司空未拜轉鎮將軍假節領廣<lb/>
州牧率萬人從東道討馬興族遇於始興未得前馬殺<lb/>
南海太守劉略逐廣州刺史徐旗皓又遣徐陵督陶濬<lb/>
將七千人從西道命交州牧陶璜部伍所領及合浦鬰<lb/>
林諸郡兵當與東西軍共撃馬有鬼目菜生工人黄耉<lb/>
家依縁棗樹長丈餘莖廣四寸厚三分又有買菜生工<lb/>
人吳平家髙四尺厚三分如枇杷形廣尺八寸下莖廣<lb/>
<pb n="KR2d0006_WYG_014-45b"/>
五寸兩邉生葉緑色東觀案圖名鬼目作芝草買菜作<lb/>
平慮草遂以耉為侍芝郎平為平慮郎皆銀印青綬冬<lb/>
晉命鎮東大將軍司馬伷向涂中安東將軍王渾揚州<lb/>
刺史周浚向牛渚建威將軍王戎向武昌平南將軍胡<lb/>
奮向夏口鎮南將軍杜預向江陵龍驤將軍王濬廣武<lb/>
將軍唐彬浮江東下太尉賈充為大都督量宜處要盡<lb/>
軍勢之中陶濬至武昌聞北軍大出停駐不前初皓每<lb/>
宴㑹羣臣無不咸令沈醉置黄門郎十人特不與酒侍<lb/>
<pb n="KR2d0006_WYG_014-46a"/>
立終日為司過之吏宴罷之後各奏其闕失迕視之咎<lb/>
謬言之愆罔有不舉大者即加威刑小者輙以為罪後<lb/>
宫數千而采擇無己又激水入宫宫人有不合意者輙<lb/>
殺流之或剥人之靣或鑿人之眼岑昬險䛕貴幸致位<lb/>
九列好興功役衆所患苦是以上下離心莫為皓盡力<lb/>
盖積惡已極不復堪命故也<lb/>
四年春立中山代等十一王大赦濬彬所至則土崩瓦<lb/>
解靡有禦者預又斬江陵督伍延渾復斬丞相張悌丹<lb/>
<pb n="KR2d0006_WYG_014-46b"/>
陽太守沈瑩等所在戰克三月丙寅殿中親近數百人<lb/>
叩頭請皓殺岑昬皓惶憒從之戊辰陶濬從武昌還即<lb/>
引見問水軍消息對曰蜀船皆小今得二萬兵乗大船<lb/>
戰自足撃之於是合衆受濬節鉞明日當發其夜衆悉<lb/>
逃走而王濬順流將至司馬伷王渾皆臨近境皓用光<lb/>
禄勲薛瑩中書令胡冲等計分遣使奉書於濬伷渾遣<lb/>
太常張䕫等奉所佩印綬以請命於伷壬申王濬最先<lb/>
到於是受皓之降解縳焚櫬延請相見伷以皓致印綬<lb/>
<pb n="KR2d0006_WYG_014-47a"/>
於已遣使送皓皓舉家西遷以太康元年五月丁亥集<lb/>
于京邑四月甲申詔曰孫皓窮迫歸降前詔待之以不<lb/>
死今皓垂至意猶愍之其賜號為歸命侯進給衣服車<lb/>
乗田三十頃嵗給榖五千斛錢五十萬絹五百匹綿五<lb/>
百斤皓太子瑾拜中郎諸子為王者拜郎中<lb/>
五年皓死于洛陽時年四十二葬河南縣界初陸抗之<lb/>
克歩闡也皓意張大乃使尚廣筮并天下遇同人之頤<lb/>
廣對曰吉庚子嵗青盖當入洛陽故皓不脩其政而恒<lb/>
<pb n="KR2d0006_WYG_014-47b"/>
有窺上國之意是嵗也實在庚子云<lb/>
　　歸命侯元興元年甘露元年寳鼎三年建衡三年<lb/>
　　鳯皇二年天冊元年天璽元年天紀四年即位十<lb/>
　　六年<lb/>
　　　右吳四主合五十九年為晉所滅<lb/>
　<lb/>
　<lb/>
　通志卷九<lb/>
</p>
<p>
</p>
  </div>
</body>
</text>
</TEI>
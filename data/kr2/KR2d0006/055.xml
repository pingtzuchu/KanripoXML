<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷五十</head> <lb/>
    <p>
<pb n="KR2d0006_WYG_055-1a"/>
欽定四庫全書<lb/>
　通志卷五十<lb/>
　　宋　右　廸　功　郎　鄭　樵　漁　仲　撰<lb/>
　樂略第二<lb/>
　　十二律<lb/>
先王通於倫理以候氣之管為樂聲之均吹建子之律<lb/>
以子為黄鍾丑為大吕寅為太蔟卯為夾鍾辰為姑洗<lb/>
已為中吕午為㽔賔未為林鍾申為夷則酉為南吕戌<lb/>
<pb n="KR2d0006_WYG_055-1b"/>
為無射亥為應鍾陽管有六為律者謂黄鍾太蔟姑洗<lb/>
㽔賔夷則無射此六者為陽月之管謂之為律隂管有<lb/>
六為吕者謂大吕應鍾南吕林鍾中吕夾鍾此六者為<lb/>
隂月之管謂之為吕變隂陽之聲故為十二調調各文<lb/>
之以五聲播之以八音乃成為樂故有十二懸之樂焉<lb/>
　　五聲八音名義<lb/>
五聲者一曰宫二曰商三曰角四曰徵五曰羽八音者<lb/>
八卦之音卦各有風謂之八風其一曰乾之音石其風<lb/>
<pb n="KR2d0006_WYG_055-2a"/>
不周二曰坎之音革其風廣莫三曰艮之音匏其風融<lb/>
四曰震之音竹其風明庻五曰巽之音木其風清明六<lb/>
曰離之音絲其風景七曰坤之音土其風涼八曰兌之<lb/>
音金其風閶闔月令云正月其音角四月其音徴中央<lb/>
土其音宫七月其音商十月其音羽樂記曰宫為君商<lb/>
爲臣角為民徴為事羽為物五者不亂則無怗滯之音<lb/>
矣<lb/>
　　五聲十二律還相為宫<lb/>
<pb n="KR2d0006_WYG_055-2b"/>
伏犧氏作易紀陽氣之初以為律法建日冬至之聲以<lb/>
黄鍾為宫太簇為商姑洗為角林鍾為徴南呂為羽應<lb/>
鍾為變宫蕤賔為變徴此聲之元五聲之正也<hi>按應鍾為變宫</hi>
<hi>㽔賔為變徴自商已前但有五音此二者自周已来加文武二聲調之為七其五聲為正二聲為變變者和也</hi>
故各統一日其餘以次運行當日者各自為宫而商徴<lb/>
以類從焉<hi>揚子雲曰聲生於日律生於辰取法於五行十二辰之義也聲生於日者謂日有五故聲</hi>
<hi>亦冇五日謂甲巳為角乙庚為商丙辛為徴丁壬為羽戊癸為宫是五行合為五日五音之聲生於日也律生</hi>
<hi>於辰者十二律出於十二辰子為黄鍾之類是也餘已見上文</hi>五聲六律還相為宫其<lb/>
<pb n="KR2d0006_WYG_055-3a"/>
用之之法先以本管為均使八音相生或上或下皆取<lb/>
五聲令足然後為十二律還相為宫若黄鍾之均<hi>以黄鍾為</hi>
<hi>宫黄鍾下生林鍾為徵林鍾上生太蔟為商太蔟下生南呂為羽南呂上生姑洗為角此黄鍾之調皆三分之</hi>
<hi>次故用正律之聲也</hi>大呂之均<hi>以大呂為宫大呂下生夷則為徴夷則上生夹鍾為商夾鍾下生無</hi>
<hi>射為羽無射上生中呂為角此大呂之調皆三分之次故用正律之聲</hi>太蔟之均<hi>以太蔟為宫太</hi>
<hi>蔟下生南呂為徴南呂上生姑洗為商姑洗下生應鍾為羽應鍾上生㽔賔為角此太蔟之調皆三分之次故</hi>
<hi>用正律之聲</hi>夾鍾之均<hi>以夾鍾為宫夹鍾下生無射為徵無射上生中呂為商中呂上生黄鍾為</hi>
<hi>羽黄鍾正律之聲長非中呂為商三分去一之次此用其子聲為羽也黄鍾下生林鍾為角林鍾子聲短非中</hi>
<pb n="KR2d0006_WYG_055-3b"/>
<hi>呂為商之次故還用林鍾正管之聲為角夹鍾之調有四正聲一子聲</hi>姑洗之均<hi>以姑洗為宫姑</hi>
<hi>洗下生應鍾為徵應鍾上生㽔賔為商㽔賔上生大呂為羽大呂正聲長非㽔賔為商三分之次故用其子聲</hi>
<hi>為羽是三分去一之次大呂下生夷則為角夷則子聲短非㽔賔為商三分去一之次故還用正聲為角此為</hi>
<hi>姑洗之調亦正聲四子聲一也</hi>中呂之均<hi>以中呂為宫中呂上生黄鍾為徴黄鍾正聲長非中呂三</hi>
<hi>分去一之次故用其子聲為徴是亦三分去一之次黄鍾下生林鍾為商林鍾子聲短非中呂為宫之次故還</hi>
<hi>用正聲為商林鍾上生太蔟為羽太蔟正聲長非林鍾為商三分去一之次故用其子聲為羽亦是三分去一</hi>
<hi>之次太蔟下生南呂為角此中呂之調正聲三子聲一</hi>㽔賔之均<hi>以㽔賔為宫㽔賔上生大呂為</hi>
<hi>徴大呂正聲長非㽔賔三分去一之次故用子聲為徴大呂下生夷則為角夷則上生夾鍾為羽夹鍾正聲長</hi>
<pb n="KR2d0006_WYG_055-4a"/>
<hi>非夷則三分去一為羽之次故用子聲為羽亦是三分去一之次夾鍾下生無射為角無射子聲短非夷則為</hi>
<hi>商之次還用正聲為角此㽔賔之調亦一子聲四正聲也</hi>林鍾之均<hi>以林鍾為宫林鍾上生太蔟為</hi>
<hi>徴太蔟正聲長非林鍾為宫三分去一為徴之次故用子聲為徵亦是三分去一之次太蔟下生南呂為商南</hi>
<hi>呂上生姑洗為羽姑洗正聲長非南吕三分去一為羽之次故用子聲為羽亦是三分去一之次姑洗下生應</hi>
<hi>鍾為角應鍾子聲短非南吕為商之次故還用正聲為角此林鍾之調亦子聲二正聲三也</hi>夷則之<lb/>
均<hi>以夷則為宫夷則上生夾鍾為徵夾鍾正聲長非夷則三分去一為徵之次故用子聲為徵亦是三分去</hi>
<hi>一之次夾鍾下生無射為商無射子聲短非夷則為宫之次故還用正聲為商無射上生中呂為羽中吕正聲</hi>
<hi>長非無射為商三分去一之次故用子聲為羽亦是三分去一之次中呂上生黄鍾為角黄鍾正聲長非無射</hi>
<pb n="KR2d0006_WYG_055-4b"/>
<hi>三分去一為商之次故用子聲爲角此夷則之調正聲二子聲三也</hi>南吕之均<hi>以南呂為宫南呂上</hi>
<hi>生姑洗為徵姑洗正聲長非南呂三分去一為徵之次故用子聲為徵亦是三分去一之次姑洗下生應鍾爲</hi>
<hi>商應鍾子聲短非南吕三分去一之次故用正聲為商應鍾上生㽔賔為羽㽔賔正聲長非應鍾為商三分去</hi>
<hi>一之次故用子聲為羽㽔賔上生大呂為角大吕正聲長非應鍾為商之次故用子聲為角亦是三分去一之</hi>
<hi>次此南呂之調正聲二子聲三也</hi>無射之均<hi>以無射為宫無射上生中吕為徵中吕正聲長非無</hi>
<hi>射三分去一為徵之次故用子聲為徵亦是三分去一之次中吕上生黄鍾為商黄鍾正聲長非無射為宫之</hi>
<hi>次故用子聲為商亦是其宫之次黄鍾下生林鍾為羽林鍾正聲長非黄鍾為商三分去一之次故用子聲為</hi>
<hi>羽林鍾上生太蔟為角太蔟正聲長非黄鍾為商三分去一之次故用子聲為角此無射之調正聲一子聲四</hi>
<pb n="KR2d0006_WYG_055-5a"/>
<hi>也</hi>應鍾之均<hi>以應鍾為宫應鍾上生㽔賔為徵㽔賔正聲長非應鍾三分去一為徴之次故用子</hi>
<hi>聲為徴㽔賔上生大呂為商大吕正聲長非應鍾為宫之次故用子聲為商大吕下生夷則為羽夷則正聲長</hi>
<hi>非㽔賔為徵之次故用子聲為羽夷則上生夾鍾為角夾鍾正聲長非大吕爲商之次故用子聲為角此應鍾</hi>
<hi>之調亦正聲一子聲四也</hi>此謂迭為宫商角徵羽也若黄鍾之律自<lb/>
爲其宫<hi>為夾鍾之羽為中吕之徵為夷則之角為無射之商此黄鍾之五聲也</hi>大吕之律<lb/>
自為其宫<hi>為姑洗之羽為㽔賔之徵為南呂之角為應鍾之商此謂大吕之五聲也</hi>太蔟之<lb/>
律自為其宫<hi>為中吕之羽為林鍾之徵為無射之角為黄鍾之商此謂太蔟之五聲也</hi>夾鍾<lb/>
之律自為其宫<hi>為蕤賔之羽為夷則之徵為應鍾之角為大吕之商此夾鍾之五聲也</hi>姑<lb/>
<pb n="KR2d0006_WYG_055-5b"/>
洗之律自為其宫<hi>為杜鍾之羽為南呂之徴為黄鍾之角為太蔟之商此姑洗之五聲也</hi>
中吕之律自為其宫<hi>為夷則之羽為無射之徵為大吕之角為夾鍾之商此謂中吕之五</hi>
<hi>聲也</hi>㽔賔之律自為其宫<hi>為南呂之羽為應鍾之徵為太蔟之角為姑洗之商此㽔賔之</hi>
<hi>五聲也</hi>林鍾之律自為其宫<hi>為無射之羽為黄鍾之徵為夾鍾之角為中吕之商此謂</hi>
<hi>林鍾之五聲也</hi>夷則之律自為其宫<hi>為應鍾之羽為大呂之徵為姑洗之角為㽔賔之商</hi>
<hi>此謂夷則之五聲也</hi>南吕之律自為其宫<hi>為黄鍾之羽為太蔟之徴為中吕之角為林鍾</hi>
<hi>之商此謂南呂之五聲也</hi>無射之律自為其宫<hi>為大吕之羽為夾鍾之徵為㽔賔之角為</hi>
<hi>夷則之商此謂無射之五聲也</hi>應鍾之律自為其宫<hi>為太蔟之羽為姑洗之徵為林鍾之</hi>
<pb n="KR2d0006_WYG_055-6a"/>
<hi>角為南吕之商此謂應鍾之五聲也</hi>所謂五聲六律十二管還相為宫者<lb/>
也<lb/>
　　五聲十二律相生法<lb/>
古之神瞽考律均聲必先立黄鍾之均黄鍾之管以九<lb/>
寸為法故用九自乗為管絃之數<hi>九九八十一數</hi>管數多者則<lb/>
下生其數少者則上生相生増減之數皆不出於三又<lb/>
生取之數不出於八宫從黄鍾而起下生得八為林鍾<lb/>
上生太蔟亦復依八而取為商其増減之法以三為度<lb/>
<pb n="KR2d0006_WYG_055-6b"/>
以上生者皆三分益一下生者皆三分去一宫生徵<hi>三分</hi>
<hi>宫數八十一分各二十七下生者去一去二十七餘有五十四以為徵故徵數五十四也</hi>徵生商<hi>三分</hi>
<hi>徵數五十四則分各十八上生者益一加十八於五十四得七十二以為商故商數七十二也</hi>商生羽<lb/>
<hi>三分商數七十二則分各二十四下生者去一去二十四得四十八以為羽故羽數四十八</hi>羽生角<lb/>
<hi>三分羽數四十八則分各十六上生者益一加十六於四十八得六十四以為角故角數六十四</hi>此五<lb/>
聲大小之次也是黄鍾為均用五聲之法以下十二辰<lb/>
辰各有五聲其為宫商之法亦如之故辰各有五聲合<lb/>
為六十聲是十二律之正聲也<hi>聲本制唯以宫商角徵羽各得上下三分之次</hi>
<pb n="KR2d0006_WYG_055-7a"/>
<hi>為聲</hi>其十二律相生之法皆以黄鍾為始<hi>黄鍾之管九寸</hi>下生者<lb/>
三分去一上生者三分益一五下六上仍得一終黄鍾<lb/>
下生林鍾<hi>林鍾之管六寸</hi>林鍾上生太蔟<hi>太蔟之管八寸</hi>太蔟下生南<lb/>
吕<hi>南吕之管五寸三分寸之一</hi>南吕上生姑洗<hi>姑洗管長七寸九分寸之一</hi>姑洗<lb/>
下生應鍾<hi>應鍾之管長四寸二十七分寸之二十</hi>應鍾上生㽔賔<hi>㽔賔之管長六</hi>
<hi>寸八十一分寸之二十六</hi>㽔賔上生大吕<hi>大吕之管長四寸二百四十三分寸之五十二倍之</hi>
<hi>為八寸分寸之一百四</hi>大吕下生夷則<hi>夷則之管長五寸七百二十九分寸之四百五十一</hi>
夷則上生夾鍾<hi>夾鍾之管長三寸二千一百八十七分寸之一千六百三十一倍之為七寸分</hi>
<pb n="KR2d0006_WYG_055-7b"/>
<hi>寸之一千七十五</hi>夾鍾下生無射<hi>無射之管長四寸六千五百六十一分寸之六千五百二</hi>
<hi>十四</hi>無射上生中吕<hi>中吕之管長六寸萬九千六百八十三分寸之萬二千九百七十四</hi>此<lb/>
謂十二律長短相生一終於中吕之法又制十二鍾凖<lb/>
為十二律之正聲也鳬氏為鍾以律計身倍半半者凖<lb/>
正聲之半以為十二子<hi>律制為十二子</hi>聲比正聲為半則以正<lb/>
聲於子聲為倍以正聲比子聲則子聲為半但先儒釋<lb/>
用倍聲自有二義一義云半以十二正律為十二子聲<lb/>
之鍾二義云從於中吕之管寸數以三分益一上生黄<lb/>
<pb n="KR2d0006_WYG_055-8a"/>
鍾以所得管之寸數然半之以為子聲之鍾其為半正<lb/>
聲之法者以黄鍾之管正聲九寸為均子聲則四寸半<lb/>
黄鍾下生林鍾之子聲<hi>三分去一故林鍾子聲之律三寸</hi>林鍾上生太<lb/>
蔟之子聲<hi>三分益一太蔟子聲之律四寸</hi>太蔟下生南吕之子聲<hi>三分去一</hi>
<hi>南吕子聲之管長三寸三分寸之二</hi>南吕上生姑洗之子聲<hi>三分益一姑洗子聲之律</hi>
<hi>長三寸九分寸之五</hi>姑洗下生應鍾之子聲<hi>三分去一應鍾子聲之律長二寸二十七</hi>
<hi>分寸之十</hi>應鍾上生㽔賔之子聲<hi>三分益一㽔賔子聲之律二寸八十一分寸之十三</hi>
㽔賔上生大吕之子聲<hi>三分益一大吕子聲之律四寸二百四十三分寸之五十二</hi>
<pb n="KR2d0006_WYG_055-8b"/>
大吕下生夷則之子聲<hi>三分去一夷則子聲之律長二寸七百二十九分寸之五百九</hi>
<hi>十</hi>夷則上生夾鍾之子聲<hi>三分益一夾鍾子聲之律三寸二千一百八十七分寸之</hi>
<hi>一千六百三十一</hi>夾鍾下生無射之子聲<hi>三分去一無射子聲之律二寸六千五百</hi>
<hi>六十一分寸之三千二百六十二</hi>無射上生中吕之子聲<hi>三分益一中吕子聲之律</hi>
<hi>三寸一萬九千六百八十三分寸之六千四百八十七還終於中吕</hi>此半正聲法其半相<lb/>
生之法者以正中吕之管長六寸<hi>一萬九千六百八十三分寸之萬二千九</hi>
<hi>百七十四</hi>中吕上生黄鍾<hi>三分益一得八寸五萬九千四十九分寸之五萬一千八百九十六</hi>
<hi>半之得四寸五萬九千四十九分寸之二萬五千九百四十八以為黄鍾</hi>黄鍾下生林鍾三<lb/>
<pb n="KR2d0006_WYG_055-9a"/>
分去一還以下生所得林鍾之管寸數半之以為林鍾<lb/>
子聲之管以次而為上下相生終於中吕皆以相生所<lb/>
得之律寸數半之各以為子聲之律故有正聲十二子<lb/>
聲十二分大小有十二以為二十四鍾通於二神迭為<lb/>
五聲合有六十聲即為六十律其正管長者為均之時<lb/>
則自用正聲為五音正管短者為均之時則通用子聲<lb/>
爲五音亦皆三分益一減一之次還以宫商角徵羽之<lb/>
聲得調也<lb/>
<pb n="KR2d0006_WYG_055-9b"/>
　　歴代製造<lb/>
漢文帝令丞相北平侯張蒼始定律歴<hi>武帝以李延年為協律都尉盖</hi>
<hi>掌音律也</hi>元帝時郎中京房知五音六十律之數上使韋元<lb/>
成等試問房於樂府房對受學於故小黄令焦延夀六<lb/>
十律相生之法以上生下皆三生二以下生上皆三生<lb/>
四陽下生隂隂上生陽終於中吕而十二律畢矣中吕<lb/>
上生執始執始下生去滅上下相生終於南事而六<lb/>
十律畢矣夫十二律之變至於六十猶八卦之變至於<lb/>
<pb n="KR2d0006_WYG_055-10a"/>
六十四也<hi>又造凖如瑟而十三絃隐間九尺中央一絃下有畫分寸以為六十律清濁之節史官傳</hi>
<hi>之至後漢建武之後不能定其絃緩急矣王莽召天下通知鍾律者百餘人令劉歆領之造銅律其所制與京</hi>
<hi>房不殊</hi>魏武帝時杜䕫精識音韻為雅樂郎中令鑄銅工<lb/>
柴玉巧有意思形器之中多所造作亦為時人見知䕫<lb/>
令玉鑄鍾其聲均清濁多不如法數毁改作玉甚厭之<lb/>
謂䕫清濁任意更相訴白於魏武魏武取所鑄鍾雜錯<lb/>
更試然後知䕫為精而玉之謬也明帝青龍中鑄大鍾<lb/>
髙堂隆諫曰夫禮樂者為治之大本也故簫韶九成鳯<lb/>
<pb n="KR2d0006_WYG_055-10b"/>
凰来儀雷鼔六變天神以䧏是以升平刑措和之至也<lb/>
新春發響商辛以隕大鍾既鑄周景以死存亡之機由<lb/>
此而作君舉必書古之道也作而不法何以示後帝稱<lb/>
善乆之晉張華荀朂校魏杜䕫所造鍾律其聲樂多不<lb/>
諧合乃出御府古今銅竹律二十五具銅尺銅斛七具<lb/>
校減新尺短䕫尺四分因造十有二笛笛具五音以應<lb/>
京房之術笛體之音皆各用㽔賔林鍾之角短則又倍<lb/>
之二笛八律而後成去四分之一而以本宫管上行度<lb/>
<pb n="KR2d0006_WYG_055-11a"/>
之則宫穴也因宫穴以本宫徵管上行度之則徵穴也<lb/>
各以其律展轉相因随穴踈宻所冝置之或半之或四<lb/>
之以調律吕正雅樂正㑹殿庭作之自謂宫商克諧然<lb/>
論者謂朂為暗解<hi>初朂常於路逄趙賈人牛鐸及掌樂事律吕未諧曰得趙人牛鐸則諧矣</hi>
<hi>遂下郡國悉送牛鐸果得諧者</hi>時阮咸善達八音論者謂之神解咸常<lb/>
心譏朂新律聲髙以謂髙近哀思不合中和每公㑹作<lb/>
樂朂自以為逺不及咸常意咸謂之不調以為異已乃<lb/>
出咸為始平相後有田夫耕於野得周玉尺朂以校已<lb/>
<pb n="KR2d0006_WYG_055-11b"/>
所理鍾石絲竹皆短校一米朂由是伏咸之妙復召咸<lb/>
歸梁武帝天監元年下詔博采古樂無所得帝既素善<lb/>
音律詳悉舊事遂自制立四器名之為通通受聲廣九<lb/>
寸宣聲長九尺臨岳髙一寸二分每通施三絃一曰元<lb/>
英通應鍾絃用百四十二絲長四尺七寸四分差強黄<lb/>
鍾絃用二百七十絲長九尺大吕絃用二百五十二絲<lb/>
長八尺四寸三分差弱二曰青陽通太蔟絃用二百四<lb/>
十絲長八尺夾鍾絃用二百二十四絲長七尺五寸弱<lb/>
<pb n="KR2d0006_WYG_055-12a"/>
姑洗絃用二百三十二絲長七尺一寸一分強三曰朱<lb/>
明通中吕絃用百九十九絲長六尺六寸六分弱㽔賔<lb/>
絃用百八十九絲長六尺三寸二分強林鍾絃用百八<lb/>
十絲長六尺四寸四曰白藏通夷則絃用百六十八絲<lb/>
長五尺六寸二分弱南吕絃用百六十絲長五尺三寸<lb/>
二分大強無射絃用百二十九絲長四尺九寸一分強<lb/>
因以通聲轉推月氣悉無差違而還相得中又制為十<lb/>
二笛黄鍾笛長三尺八寸大吕笛長三尺六寸太蔟笛<lb/>
<pb n="KR2d0006_WYG_055-12b"/>
長三尺四寸夾鍾笛長三尺二寸姑洗笛長三尺一寸<lb/>
中吕笛長二尺九寸㽔賔笛長二尺八寸林鍾笛長二<lb/>
尺七寸夷則笛長二尺六寸南吕笛長二尺五寸無射<lb/>
笛長二尺四寸應鍾笛長二尺三寸用笛以冩通聲校<lb/>
古夾鍾玉律并周代古鍾並皆不差於是被以八音施<lb/>
以七聲莫不和韻陳山陽太守毛爽𫝊習京房候氣術<lb/>
陳亡祖孝孫學之於爽周歳之日日異其律冬至之日<lb/>
以黄鍾為宫林鍾為徵太蔟為商南吕為羽姑洗為角<lb/>
<pb n="KR2d0006_WYG_055-13a"/>
應鍾為變宫蕤賔為變徵随月異宫匝嵗而復焉後魏<lb/>
孝明帝神龜元年有陳仲儒者自江南歸魏頗閑樂事<lb/>
請依前漢京房立凖以調八音有司問仲儒言前被符<lb/>
問京房凖定六十律之後雖有器存曉之者尠至後漢<lb/>
嘉平末張光等猶不能定絃之急緩聲之清濁仲儒授<lb/>
自何師出何典籍而云能曉答曰仲儒在江左之日頗<lb/>
愛琴又常覧司馬彪所撰續漢書見京房凖術成數昭<lb/>
然而張光等不能定凖者本以代律取其分數調校樂<lb/>
<pb n="KR2d0006_WYG_055-13b"/>
器則宫商昜辨若尺寸小長則六十宫商相與㣲濁若<lb/>
分數如短則六十徵羽類皆小清至於清濁相宣諧㑹<lb/>
歌管皆得應合雖積黍騐氣取聲之本清濁諧㑹亦須<lb/>
有方若閑凖意則辨五聲清濁之韻若善琴術則知五<lb/>
調調音之體參此二途以均樂器則自然應和不相奪<lb/>
倫舊誌唯云凖形如瑟十三絃隐間九尺以應黄鍾九<lb/>
寸調中一絃令與黄鍾相得按房凖九尺之内若十七<lb/>
萬七千一百四十七分一尺之内為萬九千六百八十<lb/>
<pb n="KR2d0006_WYG_055-14a"/>
三分又復十之是為於凖一寸之内亦為萬九千六百<lb/>
八十三分然則於凖一分之内乗為二千分又為小分<lb/>
以辨強弱中間至促雖離朱之明猶不能窮而分之仲<lb/>
儒私曾考騐但前却中柱使入常凖尺分之内相生之<lb/>
韻已自應合自上代以來消息調凖之方並史文所略<lb/>
出仲儒愚思且燧人不師資而習火延夀不束脩以變<lb/>
律謂之天授豈必經師𫝊而後得其要妙哉時尚書蕭<lb/>
寳夤亦以仲儒學不師授不可施用遂已之北齊覇府<lb/>
<pb n="KR2d0006_WYG_055-14b"/>
田曹參軍信都芳世號知音能以管候氣仰觀雲色常<lb/>
與人對語忽指天曰孟春之氣至矣人徃騐管而飛灰<lb/>
已應每月所候言皆無爽又為輪扇二十四埋地中以<lb/>
測二十四氣每一氣感則一扇自動他扇並住與管灰<lb/>
相應無少異隋開皇二年文帝詔定音樂沛公鄭譯云<lb/>
考尋樂府鍾石律吕皆有宫商角徵羽變宫變徵之名<lb/>
七聲之内三聲乖應每常求訪終莫能通後得龜兹人<lb/>
蘇祗婆所奏琵琶其一均之中間有七調調有七種以<lb/>
<pb n="KR2d0006_WYG_055-15a"/>
其七調勘校七聲㝠若合符因習而弹之得七聲之正<lb/>
於七調之中又有五旦旦作七調以華言譯之旦即均<lb/>
也其聲亦應黄鍾太蔟林鍾南吕姑洗五均以外七律<lb/>
更無調聲遂因其所捻琵琶絃柱相飲為均推演其聲<lb/>
更立七均合成十二以應十二律律有七音音立一調<lb/>
故成七調十二律合八十四調旋轉相交盡皆和合仍<lb/>
以其聲考校太樂所奏林鍾之宫應用林鍾為宫乃用<lb/>
黄鍾為宫應用南吕為商乃用太蔟為商應用應鍾為<lb/>
<pb n="KR2d0006_WYG_055-15b"/>
角乃取姑洗為角故林鍾一宫七聲三聲並戾其十一<lb/>
宫七十七音例皆乖越莫有通者又以編懸有八因作<lb/>
八音之樂七聲之外更立一聲謂之應聲譯因作書二<lb/>
十餘篇明其指趣焉至是譯以其書宣示朝廷并立議<lb/>
正之時有萬寳常者妙達鍾律徧工八音帝召寳常問<lb/>
以鄭譯所定之樂可施用與否寳常曰此亡國之音豈<lb/>
陛下所冝聞上不悅寳常極陳樂聲哀怨淫放請更之<lb/>
乃用水尺為律以調樂器其損益頗多然不為時人所<lb/>
<pb n="KR2d0006_WYG_055-16a"/>
取又太子洗馬蘇夔駮譯曰韓詩外𫝊所載樂聲感人<lb/>
及月令所載五音所中並皆有五不言變宫變徵又左<lb/>
氏所云七音六律以奉五聲凖此而言毎宫應立五調<lb/>
不聞更加變宫變徵二調為七調七調之作所出未詳<lb/>
譯答曰周有七音之律漢書律歴志天地人及四時謂<lb/>
之七始黄鍾為天始林鍾為地始太蔟為人始是為三<lb/>
始姑洗為春㽔賔為夏南吕為秋應鍾為冬是為四時<lb/>
四時三始是以為七今若不以二變為調曲則是冬夏<lb/>
<pb n="KR2d0006_WYG_055-16b"/>
聲闕四時不偹是故毎宫立七調於是衆從譯議譯又<lb/>
與䕫俱云按今樂府黄鍾乃以林鍾為調首失君臣之<lb/>
義清樂黄鍾宫以小吕為變徵乖越相生之道今請雅<lb/>
樂黄鍾宫以黄鍾為調首清樂去小吕還用㽔賔為變<lb/>
徵衆皆從之䕫又與譯議欲累黍立分正定律吕時以<lb/>
音律乆不通䕫譯等一朝能為之以為樂聲可定而何<lb/>
妥舊以學問推為儒首帝素不悅學不知樂妥又耻已<lb/>
宿儒不逮譯等欲沮壊其事乃立議非十二律還相為<lb/>
<pb n="KR2d0006_WYG_055-17a"/>
宫曰經文雖道還相為宫恐是直言其理亦不通随月<lb/>
用調是以古來不取若依鄭元及司馬彪湏用六十律<lb/>
方得和韻今惟取黄鍾之正宫兼得七始之妙義非止<lb/>
金石諧韻亦乃簨簴不繁可以享百神而合萬舞矣而<lb/>
又非其七調之義曰近代書記所載縵樂鼓琴吹笛之<lb/>
人多云三調三調之聲其來乆矣請存三調而已時牛<lb/>
𢎞總知樂事不能精究音律寳常又修洛陽舊典言㓜<lb/>
學音律師於祖孝徴知其上代修調古樂周之璧翣商<lb/>
<pb n="KR2d0006_WYG_055-17b"/>
之崇牙懸八用七盡依周禮周禮偹矣所謂正聲又近<lb/>
前漢之樂不可廢也是時競為異議各立朋黨是非之<lb/>
理紛然淆亂或欲各令修造待成擇其善者而從之妥<lb/>
恐樂成善惡易見乃請張樂試之遂先說曰黄鍾者以<lb/>
象人君之徳及奏黄鍾之調帝曰洋洋和雅甚與我心<lb/>
㑹妥因陳用黄鍾一宫不假餘律帝大悦班賜妥等修<lb/>
樂者自是譯等議寝帝又遣毛爽及蔡子元于普明等<lb/>
以候節氣依古於三重密屋之内以木為桉十有二具<lb/>
<pb n="KR2d0006_WYG_055-18a"/>
毎取律吕之管随十二辰置于桉上而以土埋之上平<lb/>
於地中實葭莩之灰以輕緹素覆律口每地氣至與律<lb/>
㝠符則灰飛衝素散出于外而氣應有早晚灰飛有多<lb/>
少或初入月其氣即應或至中下旬間氣始應者或灰<lb/>
飛出三五夜而盡或終一月纔飛少許者帝異之問牛<lb/>
𢎞𢎞對曰灰飛半出為和氣全出為猛氣吹灰不能出<lb/>
為衰氣和氣應者其政平猛氣應者其臣縱衰氣應者<lb/>
其君暴帝駮之曰臣縱君暴其政不平非月别而有異<lb/>
<pb n="KR2d0006_WYG_055-18b"/>
也今十二月律於一嵗内應不同安得暴君縱臣若斯<lb/>
之甚也𢎞不能對初萬寳常聼太常所奏樂泫然而泣<lb/>
人問其故對曰樂滛厲而哀天下其亂乎開皇初復有<lb/>
盧賁蕭吉並撰著樂書又有安馬駒曹妙達王長通郭<lb/>
令樂等皆能造曲天機既不逮寳常復多鄭聲不歸於<lb/>
雅煬帝之將幸江都也有樂人王令言者號知音律聞<lb/>
其子彈琵琶作翻安公子調令言歔欷流涕曰此曲宫<lb/>
聲徃而不返宫者君也帝其不還乎竟如其言語具寳<lb/>
<pb n="KR2d0006_WYG_055-19a"/>
常𫝊中唐髙祖受禪後軍國多務未遑改剙樂府尚用<lb/>
隋氏舊文至武徳九年正月始命太常少卿祖孝孫考<lb/>
正雅樂至貞觀二年六月樂成奏之<hi>太宗謂侍臣曰禮樂之作盖聖人縁</hi>
<hi>情設教以為樽節治之興替豈此之由御史大夫杜淹對曰前代興亡實由此樂陳之将亡也為玉樹後庭花</hi>
<hi>齊之将亡也為伴侣行路難開之莫不悲泣所謂亡國之音也以是觀之盖樂之由也太宗曰不然夫音聲能</hi>
<hi>感人自然之道故歡者聞之即大恱憂者聞之即大悲悲恱之情在於人心非由樂也将亡之政其人必苦然</hi>
<hi>苦心所發故聞之則悲耳何有樂聲憂怨能使人悅者悲乎今玉樹後庭花伴侣之曲其聲具存朕當為公奏</hi>
<hi>之知公必不悲矣</hi>初孝孫以梁陳舊樂用吳楚之音周齊舊樂<lb/>
<pb n="KR2d0006_WYG_055-19b"/>
渉胡戎之伎於是斟酌南北考以古音而作大唐雅樂<lb/>
以十二律各順其月還相為宫按禮記云大樂與天地<lb/>
同和治世之音安以樂其政和故製十二和之樂合三<lb/>
十二曲八十有四調祭圜丘以黄鍾為宫郊朝方澤以<lb/>
林鍾為宫宗廟以太蔟為宫五郊朝賀饗宴則随月用<lb/>
律為宫<hi>初隋但用黄鍾一宫惟扣七鍾餘五鍾虛設而不扣及孝孫建旋宫之法扣鍾皆徧無復虛設</hi>
<hi>矣周禮旋宫之義亡絶已乆莫能知之一朝復古自孝孫始也</hi>貞觀初張文收善音律<lb/>
常覽蕭吉樂譜以為未甚詳悉乃取歴代沿革截竹為<lb/>
<pb n="KR2d0006_WYG_055-20a"/>
十二律吹之偹盡還宫之義太宗召文收於太常令與<lb/>
少卿祖孝孫參定雅樂太樂有古鍾十二近代惟用其<lb/>
七餘有五鍾俗號啞鍾莫能通者文收吹律調之聲皆<lb/>
響徹時人咸服其妙尋授協律郎及孝孫卒文收復採<lb/>
三禮更加釐革以定十二和之樂然後樂教大偹焉<lb/>
　　權量<lb/>
杜佑曰漢書云推歴生律制器規圓矩方權重衡平凖<lb/>
繩嘉量探賾索隐鈎深致逺莫不用焉度者分寸尺丈<lb/>
<pb n="KR2d0006_WYG_055-20b"/>
引也本起黄鍾之長以子榖秬黍中者一黍之廣度之<lb/>
九十分黄鍾之長一為一分十分為寸十寸為尺十尺<lb/>
為丈十丈為引而五度審矣量者龠合升斗斛也本起<lb/>
於黄鍾之龠用度數審其容以子榖秬黍中者千有二<lb/>
百實其龠以井水凖其槩十龠為合十合為升十升為<lb/>
斗十斗為斛而五量嘉矣權者銖兩斤鈞石也本起於<lb/>
黄鍾之重一龠容千二百黍重十二銖両之為兩二十<lb/>
四銖為兩十六兩為斤三十斤為鈞四鈞為石權與物<lb/>
<pb n="KR2d0006_WYG_055-21a"/>
鈞而生衡衡運生規規圓生矩矩方生䋲繩直生凖凖<lb/>
正則平衡而鈞權矣是謂五則也魏初杜䕫造斛即周<lb/>
禮所謂嘉量也深尺方尺實一輻<hi>音輔</hi>臀一寸實一豆耳<lb/>
三寸實一升重一鈞聲中黄鍾晉氏播遷亡其彛量隋<lb/>
制前代三升當今一升三兩當今一兩一尺二寸當今<lb/>
一尺唐貞觀中張文收鑄銅斛稱尺升合咸得其數詔<lb/>
以其副藏於樂府至武延秀為太常卿以為竒翫以律<lb/>
與古玉尺玉升斗合獻焉開元十七年将考宗廟樂有<lb/>
<pb n="KR2d0006_WYG_055-21b"/>
司請出之勅唯以銅律付太常而亡其九管今正聲有<lb/>
銅律三百五十六<hi>唐志作三百六十</hi>銅斛二銅稱二銅甌十四<lb/>
<hi>唐志有稱尺一</hi>斛左右耳與臀皆正方積十而登以至於斛銘<lb/>
云大唐貞觀十年嵗次元枵月旅應鍾依新令累黍尺<lb/>
定律校龠成兹嘉量與古玉斗相符同律度量衡協律<lb/>
郎張文收奉勅修定稱盤銘云大唐貞觀稱同律度量<lb/>
衡匣上有朱漆題稱尺二字尺亡其跡猶存以今常用<lb/>
度量校之尺當六之五衡皆三之一一斛一稱是文收<lb/>
<pb n="KR2d0006_WYG_055-22a"/>
總章年所作斛正圓而小與稱相符也<lb/>
　　八音<lb/>
　　　金一<hi>鍾響</hi>　<hi>棧鈸鎛銅錞于/銅      鼓</hi>　<hi>鐃/</hi>　<hi>鐲/</hi>　<hi>鐸/</hi>　<hi>方</hi>
鍾世本云黄帝工人垂所造<hi>山海經云炎帝之孫鼓延始為鍾禮記云垂之和鍾</hi>
<hi>鄭康成云垂堯時鍾工並未知孰是</hi>周禮冬官考工記鳬氏為鍾其制詳<lb/>
矣爾雅曰大鍾曰鏞中者曰剽<hi>音漂</hi>小者曰棧春秋左氏<lb/>
𫝊曰景王将鑄無射<hi>無射鍾名律中無射</hi>伶州鳩曰王其以心疾<lb/>
死乎言鍾聲之能感人也如是棧鍾東晉初得之則爾<lb/>
<pb n="KR2d0006_WYG_055-22b"/>
雅所謂鍾小者棧也小而編次之亦曰編鍾鏄如鍾而<lb/>
大按前代有大鍾若周之無射非一皆謂之鍾也錞于<lb/>
古禮器也<hi>錞音時句反</hi>圓如錐頭大上小下周禮以金錞和<lb/>
鼓宋史云今人間猶時有其器則宋非廟廷所用廣漢<lb/>
什邡人叚祖以錞于獻始興王鑑其器髙三尺六寸六<lb/>
分圍二尺四寸圓如筩<hi>音動</hi>銅色黑如漆甚薄上有銅馬<lb/>
以䋲懸馬令去地尺餘灌之以水又以器盛水於下以<lb/>
芒當心跪注錞于以手震芒則聲如雷清響良乆乃絶<lb/>
<pb n="KR2d0006_WYG_055-23a"/>
後周平蜀得之斛斯徵觀之曰錞于也依干寳周禮注<lb/>
騐之如其言也鐃如編鍾而無舌有柄揺之以止鼓漢<lb/>
鼓吹曲有鐃歌鐲鉦也形如小鍾軍行鳴之以為鼓節<lb/>
周禮以金鐲節鼓近代有如大銅疊垂而擊之以節鼔<lb/>
呼曰鉦鐸大鈴也周禮以金鐸通鼓三禮圖云以銅為<lb/>
之木舌為木鐸金舌為金鐸方響梁有銅磬盖今方響<lb/>
之類也方響以鐵為之修九寸廣二寸圓上方下架如<lb/>
磬而不設業依於架上以代鍾磬人間所用者纔三四<lb/>
<pb n="KR2d0006_WYG_055-23b"/>
寸銅鈸亦謂之銅盤出西戎及南蠻其圓數寸隐起如<lb/>
浮漚貫之以韋相擊以和樂也南蠻國大者圓數尺或<lb/>
謂齊穆王素所造銅鼔鑄銅為之虛其一面覆而擊其<lb/>
上南夷扶南天竺類皆如此嶺南豪家則有之大者廣<lb/>
丈餘<hi>西戎有吹銅角長可二尺形如牛角</hi>
　　　石二<hi>磬</hi>　<hi>毊</hi>
磬世本云叔所造不知何代人又曰無句作磬<hi>古史考曰堯時</hi>
<hi>人也禮記曰叔之離磬</hi>周禮冬官考工記磬氏為磬磬師掌教擊<lb/>
<pb n="KR2d0006_WYG_055-24a"/>
磬教縵樂燕樂之鍾磬毊<hi>虛嬌反</hi>爾雅云毊形似黎管以<lb/>
玉為之書云泗濵浮磬泗濵石可為磬唐代用華原石<lb/>
故白樂天作華原磬以譏之<lb/>
　　　土三<hi>塤</hi>　<hi>缶</hi>
塤世本云暴辛公所造亦不知何代人周畿内有暴國<lb/>
豈其時人乎爾雅曰燒土為之大如鵝子銳上平底形<lb/>
似稱錘六孔小者如雞子大曰<graphic n="KR3578" url="https://raw.githubusercontent.com/kanripo/KR-Gaiji/master/images/KR3578.png" mimeType="image/png"/>
                    <hi>音呌</hi>缶說文曰瓦器也<lb/>
所以盛酒漿秦人鼓之以節歌也爾雅曰盎謂之缶注<lb/>
<pb n="KR2d0006_WYG_055-24b"/>
云盆也坎其擊缶<hi>史記趙主與秦王㑹于渑池秦王為趙王擊缶是也李斯上秦王逐客論</hi>
<hi>云擊甕扣缶真秦之聲也</hi>
　　　革四<hi>鼓鼓齊鼓臈擔鼓雞羯鼔員    答  鼓    婁鼓</hi>　<hi>都曇鼓節毛正鼔    鼓</hi>
　　　　　　<hi>撫拍</hi>　<hi>雅</hi>
鼔世本云夷作鼓以桴擊之曰鼓以手揺之曰鼗周禮<lb/>
地官鼓人掌教六鼓四金之音聲以節聲樂以和軍旅<lb/>
以正田役教以鼓而辨其聲用<hi>教擊鼓者大小之數又别其聲所用之事</hi>以<lb/>
雷鼓鼔神祀以靈鼓鼓社祭以路鼓鼓鬼享以鼖鼓鼓<lb/>
<pb n="KR2d0006_WYG_055-25a"/>
軍事以鼛鼓鼓役事以晉鼓鼓金奏<hi>雷鼓八面鼔也神祀祀天神也靈鼓</hi>
<hi>六面鼔也社祭祭地祇也路鼓四面鼓也鬼享享宗廟也大鼓謂之鼖鼖鼓長八尺鼛鼓長一丈二尺晉鼓長</hi>
<hi>六尺六寸金奏謂樂作擊編鐘</hi>禮記云夏后之鼓足殷楹鼓周懸鼓<hi>足謂</hi>
<hi>四足也楹謂以柱貫中上出也懸者設之簨虡</hi>應鼓在大鼓側以和大鼓小鼓<lb/>
有柄曰鞀大鞀謂之鞞月令仲夏修鞀鞞是也然則鞀<lb/>
鞞即鞉類也<hi>帝王紀曰帝嚳命垂作鞞</hi>又有鼍鼓焉近代有腰鼓大<lb/>
者瓦小者木皆廣首而纎腹齊鼓狀如漆筩大鼓設齊<lb/>
於鼓靣如麝齊故曰齊鼓擔鼓如小甕先冒以革而漆<lb/>
<pb n="KR2d0006_WYG_055-25b"/>
之羯鼓正如漆筩兩頭俱擊以出羯中故號羯鼓亦謂<lb/>
之兩杖鼔都曇鼓似腰鼓而小以槌擊之毛貟鼓似都<lb/>
曇而稍大答臈鼓制廣羯鼓而短以指揩之其聲甚震<lb/>
俗謂之揩鼓雞婁鼓正貟而首尾可擊之處平可數寸<lb/>
正鼓和鼓者一以正一以和皆腰鼓也節鼓狀如博局<lb/>
中䦕圓孔適容其鼓擊之以節樂也節不知誰所造傅<lb/>
元節賦云黄鐄唱歌九韶興舞口非節不詠手非節不<lb/>
拊此則所從来亦逺矣<hi>鐄音横</hi>撫拍以韋為之實之以糠<lb/>
<pb n="KR2d0006_WYG_055-26a"/>
撫之以節樂也雅周禮春官笙師而掌教雅以教裓樂<lb/>
<hi>教教視瞭也鄭衆曰雅状如漆筩而弇口大二周長三尺六寸以羊韋輓之有兩紐疏畫之賈公彦云長疏而</hi>
<hi>書之賔醉而出奏裓夏以此器築地為之行節明不失禮裓古來反</hi>
　　　絲五<hi>琴䜿瑟篌筑    箜</hi>　<hi>箏/</hi>　<hi>琵琶/</hi>　<hi>阮咸/</hi>　<hi>箜篌</hi>
琴世本云神農所造琴操曰伏羲作琴所以修身理性<lb/>
反其天真廣雅曰琴長三尺六寸六分象三百六十六<lb/>
日五絃象五行大絃為君寛和而温小絃為臣清亷不<lb/>
亂文王武王加二絃以合君臣之恩也揚雄琴清英曰<lb/>
<pb n="KR2d0006_WYG_055-26b"/>
舜彈五絃之琴而天下化堯加二絃以合君臣之恩<hi>桓譚</hi>
<hi>雜論曰五絃第一絃為宫其次商角徴羽文王武王各加一絃以為少宫少商説者不同又琴之始作或云伏</hi>
<hi>羲或云神農諸家所說莫能詳矣</hi>爾雅曰大琴謂之離二十七絃今無<lb/>
其器齊桓公曰號鍾楚荘曰繞梁相如曰緑綺伯喈曰<lb/>
燋尾而傅元琴賦則曰非伯喈也瑟世本云庖羲作五<lb/>
十絃黄帝使素女鼓瑟哀不自勝乃破為二十五絃具<lb/>
二均聲<hi>爾雅曰大瑟謂之離禮圖舊云雅瑟長八尺一寸廣一尺八寸二十三絃其常用者十九絃頌</hi>
<hi>瑟長七尺二寸廣尺八寸二十五絃盡用之</hi>易通卦驗曰人君冬至日使八<lb/>
<pb n="KR2d0006_WYG_055-27a"/>
能之士鼓黄鍾之瑟瑟用槐木長八尺一寸夏至日瑟<lb/>
用桑木長五尺七寸<hi>槐取氣上也桑取氣下也</hi>筑不知誰所造也史<lb/>
籍惟云髙漸離善擊筑漢髙祖過沛所擊釋名曰筑似<lb/>
箏細項<hi>按今制身長四尺三寸項長三寸圍四寸五分頭七寸五分上闊七寸五分下闊六寸五分</hi>
箏秦聲也傅元箏賦序曰世以為䝉恬所造今觀其器<lb/>
上崇似天下平似地中空凖六合絃柱擬十二月設之<lb/>
則四象在鼓之則五音發斯乃仁智之器豈䝉恬亡國<lb/>
之臣能闗思哉<hi>今清樂箏並十有二絃他樂皆十有三絃軋箏以斤竹潤其端而軋之弹箏則</hi>
<pb n="KR2d0006_WYG_055-27b"/>
<hi>用骨爪長寸餘以代指</hi>琵琶傅元琵琶賦曰漢遣烏孫公主嫁昆<lb/>
彌念其行道思慕故使工人裁箏筑為馬上之樂今觀<lb/>
其噐中虛外實天地象也盤圓柄直隂陽叙也柱十有<lb/>
二配律吕也四絃法四時也以方俗語之曰琵琶取其<lb/>
易傳於外國也風俗通曰以手琵琶因以為名釋名曰<lb/>
推手前曰批引手却曰把杜摯曰秦苦長城之役百姓<lb/>
絃鼗而鼓之並未詳孰實其器不列四廂今清樂奏琵<lb/>
琶俗謂之秦漢子圓體脩頸而小疑是絃鼗之遺制傅<lb/>
<pb n="KR2d0006_WYG_055-28a"/>
元曰體圓柄直柱有十二其他皆兌上鋭下曲項形制<lb/>
稍大本出胡中俗𫝊是漢制兼似兩制者謂之秦漢蓋<lb/>
謂通用秦漢之法梁史稱侯景之害簡文也使大樂令<lb/>
彭儁齎曲項琵琶就帝飲則南朝似無曲項者五絃琵<lb/>
琶稍小盖北國所出舊弹琵琶皆用木撥弹之唐貞觀<lb/>
中始有手弹之法今所謂搊琵琶者是也風俗通所謂<lb/>
以手琵琶之乃知非用撥之義豈上代固有搊之者<hi>手弹</hi>
<hi>法近代已廢自裴洛兒始為之</hi>阮咸亦秦琵琶也而項長過於今制列<lb/>
<pb n="KR2d0006_WYG_055-28b"/>
十有三柱武后時蜀人蒯朗於古墓中得之晉竹林七<lb/>
賢圖阮咸所弹與此類同因謂之阮咸咸世實以善琵<lb/>
琶知音律稱<hi>蒯朗初得銅者時莫有識之太常少卿元行冲曰此阮咸所造乃令匠人改以木為</hi>
<hi>之聲甚清雅</hi>箜篌漢武帝使樂人侯調所作以祠太一或云<lb/>
侯暉所作其聲坎坎應節謂之坎侯聲訛為箜篌者因<lb/>
樂工人姓耳古施郊廟雅樂近代専用於楚聲宋孝武<lb/>
大明中吴興沈懐逺被徙廣州造繞梁其器與箜篌相<lb/>
似懐逺亡其器亦絶或謂師延靡靡樂非也舊說一依<lb/>
<pb n="KR2d0006_WYG_055-29a"/>
琴制今按其形似瑟而小絃用撥弹之如琵琶也豎箜<lb/>
篌邊樂也漢靈帝好之體曲而長二十三絃豎抱於懐<lb/>
中用兩手齊奏俗謂之擘箜篌鳯首箜篌頸有軫<lb/>
　　　木六<hi>柷</hi>　<hi>敔/</hi>　<hi>舂牘/</hi>　<hi>拍板</hi>
柷敔不知誰所造樂記曰聖人作為椌楬<hi>謂柷敔也椌苦江反楬苦</hi>
<hi>八反</hi>柷如漆筩方二尺四寸深一尺八寸中有椎柄連底<lb/>
旁開孔内手於中擊之以舉樂敔狀如伏虎背上有二<lb/>
十七鉏鋙碎竹以擊其首而逆戞之以止樂舂牘周制<lb/>
<pb n="KR2d0006_WYG_055-29b"/>
笙師掌以教裓樂虛中如筒無底<hi>鄭衆曰舂牘以竹大五六寸長七尺短者</hi>
<hi>一二尺其端有兩空髹畫以手築地賔醉而出以節之髹許牛反</hi>舉舂杵亦謂之頓相<lb/>
相助也以節樂也或謂梁孝王築睢陽城擊鼓為下杵<lb/>
之節睢陽操用舂牘後代因之拍板長濶如手重十餘<lb/>
枚以韋連之擊以代抃<hi>抃擊其節也情發於中手抃足蹈抃者因其聲以節舞龜兹伎</hi>
<hi>人弹指為歌舞之節亦抃之意也</hi>
　　　匏七<hi>笙</hi>　<hi>竽</hi>
笙世本云随作笙未知其何代人也禮記曰女媧之笙<lb/>
<pb n="KR2d0006_WYG_055-30a"/>
簧說文云笙正月之音物生故謂之笙十三簧象鳯之<lb/>
身列管匏内施簧管端宫管在中央三十六簧曰竽宫<lb/>
管在左旁十九簧至十三簧曰笙其他皆相似也大笙<lb/>
謂之簧小笙謂之和詩𫝊曰吹笙則鼓簧矣盖笙中之<lb/>
簧也周禮大司樂笙師掌教龡笙竽<hi>鄭衆云竽三十六簧笙十三簧龡音</hi>
<hi>吹</hi>爾雅曰笙十九簧者曰巢十三簧者曰和漢章帝時<lb/>
零陵文學奚景於舜祠得笙白玉管後代易之以竹耳<lb/>
竽亦匏也今之笙竽以木代匏而漆殊愈於匏荆梁之<lb/>
<pb n="KR2d0006_WYG_055-30b"/>
南尚仍古制<hi>南蠻笙則是匏其聲甚劣</hi>
　　　竹八<hi>簫笳</hi>　<hi>管/角</hi>　<hi>箎/</hi>　<hi>七星/</hi>　<hi>籥/</hi>　<hi>笛/</hi>　<hi>篳篥</hi>
簫世本曰舜所造其形参差象鳯翼十管長二尺爾雅<lb/>
曰編二十三管長一尺四寸者曰䇾<hi>音言</hi>十六管長尺三<lb/>
寸者曰筊<hi>音交</hi>凡簫一名籟前代有洞簫今無其器蔡邕<lb/>
曰簫編竹有底大者二十三管小者十六管長則濁短<lb/>
則清以宻蠟實其底而増減之則和然則邕時無洞簫<lb/>
矣管爾雅曰長尺圍寸併漆之有底大者曰簥<hi>音嬌</hi>中者<lb/>
<pb n="KR2d0006_WYG_055-31a"/>
曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>乃結反</hi>小者曰<graphic n="KR2669" url="https://raw.githubusercontent.com/kanripo/KR-Gaiji/master/images/KR2669.png" mimeType="image/png"/>
                    <hi>音妙</hi>古者以玉為管舜時西王母獻<lb/>
白琯是也月令均琴瑟管簫蔡邕章句曰管者形長尺<lb/>
圍寸有孔無底其器今亡說文曰管如箎六孔十二月<lb/>
之音詩云嘒嘒管聲周禮孤竹之管於圓丘奏之孫竹<lb/>
之管於方丘奏之隂竹之管於宗廟奏之<hi>鄭氏云孤竹竹特生者孫</hi>
<hi>竹竹枝根之未生者隂竹生於山北也</hi>箎世本云暴辛公所造舊志云一<lb/>
曰管非也雖不知暴辛公何代人而非舜前人明矣舜<lb/>
時西王母獻琯則是已有此器辛公安得造箎乎爾雅<lb/>
<pb n="KR2d0006_WYG_055-31b"/>
曰大箎謂之沂箎以竹為之長尺四寸圍三寸一孔上<lb/>
出寸三分名曰翹横吹之小者尺二寸廣雅云八孔今<lb/>
有羌吹非雅器也<hi>蔡邕月令章句云箎竹也六孔有距横吹之詩云仲氏吹箎</hi>七星<lb/>
不知誰所作其長盈尋籥不知誰所造按禮記葦籥伊<lb/>
耆氏之樂也伊耆已有籥矣周禮有籥師掌教國子秋<lb/>
冬吹籥歴代文舞之樂所執羽籥是也盖詩所謂左手<lb/>
執籥右手秉翟爾雅云籥如笛三孔而短小廣雅云七<lb/>
孔大者曰産中者仲小者箹<hi>中音丁仲反箹音握</hi>笛馬融長笛賦<lb/>
<pb n="KR2d0006_WYG_055-32a"/>
此器起近代出於羌中京房偹其五音又稱邱仲工其<lb/>
事不言所造風俗通曰邱仲造笛長尺四寸七孔武帝<lb/>
時人後更有羌笛二說不同未詳孰實今横笛去觜其<lb/>
加觜者謂之義觜笛<hi>按横笛小箎也出漢靈帝好胡笛宋書云有胡箎出於胡吹即謂此</hi>
<hi>君梁胡吹歌云快馬不湏鞭抝折楊栁枝下馬吹横笛愁殺路旁兒此歌元出於北國知横笛是此名也</hi>篳<lb/>
篥本名悲篥出於胡中其聲悲<hi>或云儒者相𫝊邉人吹角以驚馬後乃以笳為</hi>
<hi>首竹為管</hi>笳杜摯有笳賦云李伯陽入西戎所造晉先蠶注<lb/>
車駕住吹小菰發吹大菰菰即笳也又有胡笳漢舊箏<lb/>
<pb n="KR2d0006_WYG_055-32b"/>
笛録有其曲不記所出本末也角書記所不載或出羌<lb/>
域以驚中國馬馬融又云出呉越<lb/>
　　　八音之外又有三<lb/>
一桃皮東夷有卷桃皮二貝大蠡也容可數升並吹之<lb/>
以節樂亦出南蠻三葉衘葉而嘯其聲清震橘柚尤善<lb/>
<hi>或云卷蘆葉為之形如笳首也</hi>
　<lb/>
　通志卷五十<lb/>
</p>
<p>
</p>
  </div>
</body>
</text>
</TEI>
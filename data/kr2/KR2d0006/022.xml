<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十五下</head> <lb/>
    <p>
<pb n="KR2d0006_WYG_022-1a"/>
欽定四庫全書<lb/>
　通志卷十五下<lb/>
　　宋　右　廸　功　郎　鄭　樵　漁　仲　撰<lb/>
　後魏紀第十五下<lb/>
　　孝文帝　宣武帝　孝明帝　孝莊帝　節閔帝<lb/>
　　　安定王　孝武帝　西魏文帝　廢帝　恭帝<lb/>
　　　東魏孝靜帝<lb/>
高祖孝文皇帝諱宏獻文皇帝之太子也母曰李夫人<lb/>
<pb n="KR2d0006_WYG_022-1b"/>
皇興元年八月戊申生於平城紫宫神光照室天地氛<lb/>
氲和氣充塞帝潔白有異姿襁褓岐嶷長而𢎞裕仁孝<lb/>
綽然有人君之表獻文尤愛異之三年六月辛未立為<lb/>
皇太子五年受禪<lb/>
延興元年秋八月丙午皇帝即位太華前殿改皇興五<lb/>
年為延興丁未宋人來聘九月壬戍詔在位及民庶進<lb/>
直言壬午青州高陽人封辯聚黨自號齊王州軍討平<lb/>
之冬十月丁亥沃野統萬二鎮勅勒叛詔太尉隴西王<lb/>
<pb n="KR2d0006_WYG_022-2a"/>
源賀追擊至枹罕滅之徙其遺逃於冀定相三州為營<lb/>
戸十二月乙酉封駙馬都尉穆亮為趙郡王壬辰詔求<lb/>
舜後獲東萊人媯茍之復其家畢世以彰盛徳之不朽<lb/>
復前濮陽王孔雀本封辛丑徙趙郡王穆亮為長樂王<lb/>
癸卯日有蝕之<lb/>
二年春正月大陽蠻酋桓誕率戸内屬拜征南將軍封<lb/>
襄陽王曲赦京師及河西南至秦涇西至枹罕北至凉<lb/>
州及諸鎮詔假員外散騎常侍邢祐使於宋二月丁巳<lb/>
<pb n="KR2d0006_WYG_022-2b"/>
詔曰頃者淮徐未賔尼父廟隔非所致令祠典寢頓禮<lb/>
章殄滅遂使女巫妖覡滛進非禮自今有祭孔廟制用<lb/>
酒酺而已不聽婦女雜合以祈非望之福犯者以違制<lb/>
論其公家有事自如常禮蠕蠕犯塞太上皇帝次於北<lb/>
郊詔諸將討之虜遁走北部勑勒叛奔蠕蠕太上皇帝<lb/>
追至石磧不及而還三月戊辰以散騎常侍駙馬都尉<lb/>
萬安國為大司馬大將軍討安城王庚午親耕籍田連<lb/>
川勑勒謀叛徙配青徐齊兖四州為户夏四月庚子詔<lb/>
<pb n="KR2d0006_WYG_022-3a"/>
工商雜伎盡聽赴農諸州課人益種菜果辛亥宋人來<lb/>
聘癸酉詔沙門不得去寺行者以公文是月宋明帝殂<lb/>
五月丁巳詔軍警給璽印𫝊符次給馬印六月安州遭<lb/>
水雹詔丐租振恤丙申詔今年貢舉尤為猥濫自今所<lb/>
遣皆可門盡州郡之高才極鄉閭之選戊午行幸隂山<lb/>
秋七月壬寅詔州郡縣各遣二人才堪專對者赴九月<lb/>
講武當親問風俗八月百濟遣使請兵伐高麗九月辛<lb/>
巳車駕還宫戊申統萬鎮將河間王閭虎皮坐貪殘賜<lb/>
<pb n="KR2d0006_WYG_022-3b"/>
死己酉詔以州鎮十一水旱丐其田租開倉振恤又詔<lb/>
流迸之人皆令還本違者徙邊冬十月蠕蠕犯塞及五<lb/>
原十一月太上皇帝親討之將度漠蠕蠕聞之北走數<lb/>
千里丁亥封皇叔畧為廣川王壬辰分遣使者廵省風<lb/>
俗問民疾苦帝每月一朝崇光宫十二月庚戍詔曰頃<lb/>
者以來官以勞升未久而代牧守無恤人之心競為聚<lb/>
歛送故迎新相屬於路非所以固民志隆政道也自今<lb/>
牧守温良仁儉克己奉公者可久於其任歳積有成遷<lb/>
<pb n="KR2d0006_WYG_022-4a"/>
位一級其貪殘非道侵削黎庶者雖在官甫爾必加黜<lb/>
罰著之令以為彛凖詔以代郡事同豐沛代人先配邉<lb/>
戍者免是歳高麗地豆干庫莫奚高昌等國遣使朝貢<lb/>
三年春正月庚辰詔員外散騎常侍崔演使於宋丁亥<lb/>
改崇光宫為寕光宫二月戊午太上皇帝至自北討飲<lb/>
至䇿勲告於宗廟甲戍詔縣令能静一縣刼盜者兼理<lb/>
二縣即食其祿能静三縣者三年遷為郡守二千石能<lb/>
静二郡上至三郡亦如之三年遷為刺史三月壬午詔<lb/>
<pb n="KR2d0006_WYG_022-4b"/>
諸倉屯榖麥充積者出賜貧人夏四月戊申詔假司空<lb/>
上黨王長孫觀等討吐谷渾拾寅壬子詔以孔子二十<lb/>
八世孫魯郡孔乗為崇聖大夫給十戸以供灑埽六月<lb/>
甲子詔曰往年縣召秀才二人問守宰善惡而賞者未<lb/>
幾罪者衆多肆法傷生情所未忍諸為人所列者特原<lb/>
其罪盡可代之秋七月詔河南六州人戸收絹一匹綿<lb/>
一斤租三十石乙亥行幸隂山八月庚申帝從太上皇<lb/>
帝幸河西拾寅謝罪請降許之九月辛巳車駕還宫乙<lb/>
<pb n="KR2d0006_WYG_022-5a"/>
亥宋人來聘己亥詔曰今京師及天下囚未判在獄致<lb/>
死無近親者給衣衾棺櫝葬之不得暴露辛丑詔遣十<lb/>
使循行州郡檢括户口冬十月太上皇帝將南討詔州<lb/>
郡之人十丁取一充行戸租五十石以備軍糧十一月<lb/>
戊寅詔以河南州郡牧守多不奉法致新邦百姓莫能<lb/>
上達遣使者觀風察獄黜陟幽明捜揚振恤癸巳太上<lb/>
皇帝南廵至懐州所過問民疾苦賜高年孝悌力田布<lb/>
帛十二月癸卯朔日有蝕之庚戍詔關外苑囿聽民樵<lb/>
<pb n="KR2d0006_WYG_022-5b"/>
採是歳高麗契丹庫莫奚悉萬斤等國並遣使朝貢州<lb/>
鎮十一水旱丐民田租開倉振恤相州人饑死者二千<lb/>
八百四十五人祅人劉舉自稱天子齊州刺史武昌王<lb/>
平原捕斬之<lb/>
四年春正月癸酉朔日有蝕之丁丑太尉隴西王源賀<lb/>
以病辭位二月甲辰太上皇帝至自南廵辛未禁寒食<lb/>
三月丁亥詔員外散騎常侍許赤虎使於宋夏四月丁<lb/>
卯詔自今非謀反大逆干紀外奔罪止其身而已秋七<lb/>
<pb n="KR2d0006_WYG_022-6a"/>
月己夘曲赦仇池八月戊申大閲於北郊九月以宋亂<lb/>
故詔將軍元蘭等伐蜀漢冬十月庚子宋人來聘十一<lb/>
月分遣侍臣循河南七州觀察風俗撫慰初附是歳粟<lb/>
特勑勒吐谷渾高麗曹利闊悉契丹庫莫奚地豆干等<lb/>
國並遣使朝貢州鎮十三大饑丐民田租開倉振之<lb/>
五年春二月癸丑詔定考課明黜陟夏四月詔禁畜鷹<lb/>
鷂開相告之制五月丙午詔員外散騎常侍許赤虎使<lb/>
於宋丁未幸武州山辛酉幸車輪山六月庚午禁殺牛<lb/>
<pb n="KR2d0006_WYG_022-6b"/>
馬壬申曲赦京師死罪遣備蠕蠕秋九月癸邜洛州人<lb/>
賈伯奴稱恒農王豫州人田智度稱上洛王郡討平之<lb/>
冬十月太上皇帝大閲於北郊十二月丙寅改封建昌<lb/>
王長樂為安樂王己丑城陽王長夀薨庚寅宋人來聘<lb/>
是歳高麗吐谷渾龜兹契丹庫莫奚地豆干蠕蠕等國<lb/>
並遣使朝貢<lb/>
承明元年春二月司空東郡王陸定國坐事免官爵為<lb/>
兵夏五月冀州人宋伏龍聚衆自稱南平王郡縣捕斬<lb/>
<pb n="KR2d0006_WYG_022-7a"/>
之六月甲子詔中外戒嚴分京師見兵為三等第一軍<lb/>
出遣第一兵二等亦如之辛未太上皇帝崩壬申大赦<lb/>
改元大司馬大將軍安城王萬安國坐法賜死戊寅以<lb/>
征西大將軍安樂王長樂為太尉尚書左僕射南平公<lb/>
目辰為司徒進封宜都王以南部尚書李訢為司空尊<lb/>
皇太后為太皇太后臨朝稱制秋七月甲辰追尊皇妣<lb/>
李貴人為思皇后濮陽王孔雀有罪賜死八月甲子詔<lb/>
羣公卿士有便民益國者具狀以聞甲戍以長安二蠶<lb/>
<pb n="KR2d0006_WYG_022-7b"/>
多死丐民歳賦之半九月丁亥曲赦京師冬十月丁巳<lb/>
起七寶永安行殿乙丑進假東陽王丕爵為王己未詔<lb/>
羣官卿士下及吏民各聽上書直言極諫勿有所隐諸<lb/>
有益政利民可以正風俗者有司以聞辛未幸建明佛<lb/>
寺大宥罪人進濟南公羅㧞為王是歳蠕蠕高麗庫莫<lb/>
奚波斯契丹宕昌悉萬斤等國並遣使朝貢<lb/>
太和元年春正月乙酉改元辛亥起太和安昌二殿己<lb/>
酉秦州畧陽人王元夀聚衆自號衝天王雲中饑開倉<lb/>
<pb n="KR2d0006_WYG_022-8a"/>
振恤二月辛未秦益二州刺史武都公尉洛侯討破王<lb/>
元夀三月庚子以雍州刺史東陽王丕為司徒丙午詔<lb/>
曰去年牛疫死傷大半今東作既興人湏肄業其勑在<lb/>
所督課田農有牛者加勤於常歳無牛者倍庸於餘年<lb/>
一夫制田四十畆中男二十畆無令民有餘力地有遺<lb/>
利夏四月樂安王良薨詔復前東郡王陸定國官爵五<lb/>
月車駕祈雨於武州山俄而澍雨大洽秋七月壬辰京<lb/>
兆王子推薨庚子定三等死刑己酉起朱明思賢門是<lb/>
<pb n="KR2d0006_WYG_022-8b"/>
月宋人弑其主昱八月壬子大赦丙子詔曰工商皂𨽻<lb/>
各有厥分而有司縱濫或染清流自今戸内有工役者<lb/>
唯止本部丞已下凖次而授若階籍元勲以勞定國者<lb/>
不從此制戊寅宋人來聘九月乙酉詔羣臣定律令於<lb/>
大華殿庚子起永樂遊觀殿於北苑穿神泉池冬十月<lb/>
辛亥朔日有蝕之癸酉宴京邑耆老年七十以上於太<lb/>
華殿賜以衣服詔七十以上一子不從役宋假蘆戍主<lb/>
楊文度遣弟䑕襲䧟仇池十一月丁亥懐州人伊祈茍<lb/>
<pb n="KR2d0006_WYG_022-9a"/>
自稱堯後應王聚衆於重山洛州刺史馮熈討平之閏<lb/>
月庚午詔員外散騎常侍李長仁使於宋十二月壬寅<lb/>
征西將軍皮喜攻䧟葭蘆斬楊文度𫝊首京師丁未州<lb/>
郡八水旱蝗人饑詔開倉□恤是歳高麗契丹庫莫奚<lb/>
蠕蠕車多羅西天竺舎衛疊伏羅栗楊婆員闊等國並<lb/>
遣使朝貢<lb/>
二年春正月丁巳封昌黎王馮熈第二子始興為北平<lb/>
王二月丁亥行幸代之湯泉所過問民疾苦以宫女賜<lb/>
<pb n="KR2d0006_WYG_022-9b"/>
貧民無妻者癸邜車駕還宫乙酉晦日有蝕之三月丙<lb/>
子以河南公梁彌機為宕昌王夏四月己丑宋人來聘<lb/>
京師旱甲辰祈天災於北苑親自禮焉減膳避正殿丙<lb/>
午澍雨大洽曲赦京師五月詔曰廼者人漸奢尚婚𦵏<lb/>
越軌又皇族貴戚及士庶之家不惟氏族高下與非類<lb/>
婚偶先帝親發明詔為之科禁而百姓習常仍不肅改<lb/>
朕念憲章舊典永為定凖犯者以違制論六月庚子皇<lb/>
叔若薨秋八月分遣使者考察守宰問民疾苦丙戍詔<lb/>
<pb n="KR2d0006_WYG_022-10a"/>
罷諸州禽獸之貢九月乙巳朔日有蝕之丙辰曲赦京<lb/>
師冬十月壬辰詔員外散騎常侍鄭羲使於宋十二月<lb/>
癸巳誅南郡王李惠是歳龜兹國獻名駞龍馬珍寳甚<lb/>
衆吐谷渾蠕蠕勿吉等國並遣使朝貢州鎮二十餘水<lb/>
旱民饑詔開倉振恤<lb/>
三年春正月癸丑巛徳六合殿成庚申詔罷行察官二<lb/>
月辛巳帝太皇太后幸代郡湯泉問民疾苦鰥寡貧者<lb/>
妻以宫女己亥還宫三月癸邜朔日有蝕之甲辰曲赦<lb/>
<pb n="KR2d0006_WYG_022-10b"/>
京師夏四月壬申宋人來聘癸未樂良王樂平薨甲午<lb/>
宋順帝禪位于齊庚子進淮陽公尉元爵為王宜都王<lb/>
目辰有罪賜死五月丁巳帝祈雨於北苑開陽門是日<lb/>
澍雨大洽六月辛未以雍州民饑開倉振恤起文石室<lb/>
靈泉殿於方山秋七月壬寅詔免宫人年老及病者八<lb/>
月壬申詔羣臣進直言乙亥幸方山起思逺佛寺丁丑<lb/>
還宫九月壬子以司徒東陽王丕為太尉趙郡公陳建<lb/>
為司徒進爵魏郡王河南公茍頽為司空進爵河東王<lb/>
<pb n="KR2d0006_WYG_022-11a"/>
進太原公王叡中山王隴東公張祐新平王乙未定州<lb/>
刺史安樂王長樂有罪賜死庚申隴西王源賀薨冬十<lb/>
月己巳朔大赦十一月癸邜賜京師貧窮高年疾患不<lb/>
能自存衣服布帛各有差癸丑進假梁郡公元嘉爵為<lb/>
假王督二將出淮隂隴西公元琛三將出廣陵河東公<lb/>
薛豹子三將出廣固至夀春是歳吐谷渾高麗蠕蠕地<lb/>
豆干契丹庫莫奚龜兹粟特州逸河龔疊伏羅負闊悉<lb/>
萬斤等國各遣使朝貢<lb/>
<pb n="KR2d0006_WYG_022-11b"/>
四年春正月癸卯乾象六合殿成乙卯廣川王畧薨丁<lb/>
巳罷畜鷹鷂之所以其地為報徳佛寺戊午襄城王韓<lb/>
頽有罪削爵徙邉二月癸巳以旱故詔天下祀山川羣<lb/>
神及能興雲雨者修飾祠堂薦以牲璧民有疾苦所在<lb/>
存問夏四月乙邜幸廷尉籍坊二獄引見諸囚詔隨輕<lb/>
重決遣以赴耕耘甲申賜天下貧民一户之内無雜財<lb/>
榖帛者禀一年六月丁卯以澍雨大洽曲赦京師秋七<lb/>
月辛亥行幸太山詔㑹京師耆老賜錦綵衣服几杖稻<lb/>
<pb n="KR2d0006_WYG_022-12a"/>
米蜜麵復家人不徭役閏月丁亥幸虎圈親録囚徒輕<lb/>
者皆免之壬辰頓邱王李鍾葵有罪賜死八月乙酉詔<lb/>
諸州置氷室九月乙亥思義殿成壬午東明觀成戊子<lb/>
詔曰隆寒雪降可遣侍臣詣廷尉獄及囚所察饑寒者<lb/>
給以衣食桎梏者代以輕鎻是歳郡鎮十八水旱民饑<lb/>
詔開倉振恤蠕蠕悉萬斤等國並遣使朝貢<lb/>
五年春正月己邜南廵丁亥至中山親見高年問民疾<lb/>
苦二月辛邜朔大赦賜孝悌力田孤貧不能自存者榖<lb/>
<pb n="KR2d0006_WYG_022-12b"/>
帛各有差免宫人之老者還其親丁酉至信都存問如<lb/>
中山己酉講武于唐水之陽庚戍車駕還宫沙門法秀<lb/>
謀反伏誅假梁郡王嘉大破齊俘獲三萬餘口送京師<lb/>
三月辛酉朔幸肆州癸亥講武于雲水之陽所經考察<lb/>
守宰黜陟之己巳車駕還宫詔曰法秀妖詐亂常妄説<lb/>
符瑞蘭臺御史張求等一百餘人招結奴𨽻謀為大逆<lb/>
有司科以族誅誠合刑憲但矜愚重命猶所不忍其五<lb/>
族者降止同祖三族止一門門誅止身夏四月己亥行<lb/>
<pb n="KR2d0006_WYG_022-13a"/>
幸方山建永固石室於山立碑焉銘太皇太后終制于<lb/>
金冊又起鑒元殿甲寅以旱故詔所在掩骸骨祈禱神<lb/>
祇任城王雲薨五月庚申以農月時要詔天下勿使有<lb/>
留獄六月甲辰中山王叡薨戊午封皇叔簡為齊郡王<lb/>
猛為安豐王秋七月庚申朔日有蝕之甲子齊人來聘<lb/>
九月庚午閲武於南郊大饗羣臣齊使車僧朗以班在<lb/>
宋使殷靈誕後辭不就席宋降人解奉君刃僧朗於㑹<lb/>
中詔誅奉君等乙亥封昌黎王馮熈世子誕為南平王<lb/>
<pb n="KR2d0006_WYG_022-13b"/>
冬十二月癸巳州鎮十二饑詔開倉振恤是歳鄧至蠕<lb/>
蠕等國並遣使朝貢<lb/>
六年春正月甲戍大赦辛邜詔以靈邱郡土既褊塉又<lb/>
諸州路衝復其民租十五年癸巳白蘭王吐谷渾翼世<lb/>
以誣罔伏誅乙未詔曰蕭道成逆亂江淮戎旗頻舉七<lb/>
州之民既有征運之勞深乖輕徭之義其復常調三年<lb/>
癸丑賜王公以下清勤著稱者榖帛有差三月庚辰幸<lb/>
虎圈詔曰虎狼猛暴食肉殘生從今勿復捕貢辛巳幸<lb/>
<pb n="KR2d0006_WYG_022-14a"/>
武州山石窟寺賜貧老衣服是月齊高帝殂夏四月甲<lb/>
辰賜畿内鰥寡孤獨不能自存者粟帛各有差秋七月<lb/>
發州郡丁萬人修靈邱道八月癸未朔分遣大使廵行<lb/>
天下遭水之處丐其租賦貧儉不自存者賜以粟帛庚<lb/>
子罷山澤禁九月辛酉以氐楊後起為武都王是歳地<lb/>
豆干吐谷渾等國並遣使朝貢<lb/>
七年春正月庚申詔曰朕每思知百姓疾苦以増修寛<lb/>
政故具問守宰苛虐之狀於州郡使者今秀孝計掾對<lb/>
<pb n="KR2d0006_WYG_022-14b"/>
多不實甚乖朕虛求之意宜案以大辟明罔上必誅然<lb/>
情猶未忍可恕罪聽歸申布天下使知後犯無恕丁邜<lb/>
詔青齊兖東徐四州戸運倉粟二十萬石送瑕邱琅邪<lb/>
復租算一年三月甲戍以冀定二州饑詔郡國為粥於<lb/>
路以食之又弛關津之禁夏四月庚子幸崞山賜所過<lb/>
鰥寡不能自存者衣服粟帛壬寅車駕還宫閏月癸丑<lb/>
皇子生大赦六月定州上言為粥所活九十四萬七千<lb/>
餘口秋七月甲申詔假員外散騎常侍李彪使於齊改<lb/>
<pb n="KR2d0006_WYG_022-15a"/>
封濟南王羅㧞為趙郡王九月壬寅詔求讜言冀州上<lb/>
言為粥所活七十五萬一千七百餘口冬十月戊午皇<lb/>
信堂成十一月辛丑齊人來聘十二月乙巳朔日有蝕<lb/>
之癸丑詔曰夏殷不嫌一族之婚周世始絶同姓之娶<lb/>
斯皆教随時設政因事改者也皇運初基日不暇給古<lb/>
風遺樸未遑釐改自今悉禁絶之有犯者以不道論庚<lb/>
午開林慮山禁與民共之州鎮十三饑詔開倉振恤<lb/>
八年春正月詔隴西公琛尚書陸叡為東西二道大使<lb/>
<pb n="KR2d0006_WYG_022-15b"/>
褒善罰惡夏五月己邜詔振賜河南七州戍兵甲申詔<lb/>
員外散騎常侍李彪使於齊六月丁卯詔曰置官班祿<lb/>
行之尚矣自中原喪亂兹制中絶先朝因循未遑釐改<lb/>
朕顧憲章舊典始班俸祿罷諸商人以簡人事乃増調<lb/>
三匹榖二斛九斗以為官司之禄均豫調為二匹之賦<lb/>
即兼商用雖有一時之煩終克永逸之益禄行之後贓<lb/>
滿一匹者死變法改度宜為更始其大赦天下與之惟<lb/>
新戊辰武州水壊民居秋八月甲辰詔以班制俸祿更<lb/>
<pb n="KR2d0006_WYG_022-16a"/>
興刑書寛猛未允人或異議制百辟卿士工商吏人各<lb/>
上便宜勿有所隐九月甲午齊人來聘戊戍詔俸制十<lb/>
月為首每季一請於是内外百官受祿有差冬十一月<lb/>
乙未詔員外散騎常侍李彪使於齊十二月州鎮十五<lb/>
水旱民饑詔使者開倉振恤是歳蠕蠕高麗等國各遣<lb/>
使朝貢<lb/>
九年春正月戊寅詔禁圖䜟祕緯及名孔子閉房記留<lb/>
者以大辟論又諸巫覡假稱神鬼妄説吉凶及委巷諸<lb/>
<pb n="KR2d0006_WYG_022-16b"/>
非墳典所載者嚴加禁斷癸未大饗羣臣於大華殿班<lb/>
賜皇誥二月己亥制皇子封王者皇孫皇曽孫紹封者<lb/>
皇女封者歳禄各有差封廣陽王建第二子嘉為廣陽<lb/>
王己巳詔百辟卿士工商吏民各上書極諫靡有所隐<lb/>
三月丙申封皇弟禧為咸陽王幹為河南王羽為廣陵<lb/>
王雍為頴川王勰為始平王詳為北海王夏五月齊人<lb/>
來聘秋七月丙午朔新作諸門癸未遣使拜宕昌王梁<lb/>
彌機兄子彌承為宕昌王八月庚申詔曰數州災水饑<lb/>
<pb n="KR2d0006_WYG_022-17a"/>
饉荐臻致有賣鬻男女者天譴在予一人百姓横罹艱<lb/>
毒今自太和六年已來買定冀幽相四州饑民良口者<lb/>
盡還所親雖聘為妻妾遇之非理情不樂者亦離之冬<lb/>
十月丁未詔使者循行州郡與牧守均給天下之田還<lb/>
受以生死為斷勸課農桑興富民之本辛酉司徒魏郡<lb/>
王陳建薨詔員外散騎常侍李彪使於齊十二月乙邜<lb/>
以侍中淮南王他為司徒是歳京師及州鎮十三水旱<lb/>
傷稼宕昌高麗吐谷渾等國並遣使朝貢<lb/>
<pb n="KR2d0006_WYG_022-17b"/>
十年春正月癸亥朔帝始服衮冕朝饗萬國二月甲戍<lb/>
初立黨里鄰三長定民户籍三月庚戍齊人來聘夏四<lb/>
月辛酉朔始制五等公服甲子帝初法服御輦祝西郊<lb/>
六月己邜名皇子曰恂大赦秋八月乙亥給尚書五等<lb/>
品爵已上朱衣玉珮大小組綬九月辛邜詔起明堂辟<lb/>
雍冬十月癸酉有司議依故事配始祖於南郊十一月<lb/>
議定州郡縣官依口給俸十二月乙酉汝南穎川饑詔<lb/>
丐民田租開倉振恤是歳蠕蠕高麗吐谷渾勿吉等國<lb/>
<pb n="KR2d0006_WYG_022-18a"/>
並遣使朝貢<lb/>
十一年春正月丁亥朔詔定樂章非雅者除之二月甲<lb/>
子肆州之鴈門及代郡民饑詔開倉振恤夏五月癸巳<lb/>
南平王渾薨甲午詔復七廟子孫及外戚緦服已上賦<lb/>
役無所與六月辛巳秦州民饑詔開倉振恤秋七月己<lb/>
丑詔今年榖不登聼民出關就食遣使者造籍分遣去<lb/>
留所在開倉振恤八月壬申蠕蠕犯塞遣平原王陸叡<lb/>
討之庚辰大議北伐辛巳罷山北苑以其地賜貧民冬<lb/>
<pb n="KR2d0006_WYG_022-18b"/>
十月辛未詔罷起部無益之作出宫人不執機杼者甲<lb/>
戍詔曰鄉飲之禮廢則長㓜之序亂孟冬十月人閑歳<lb/>
隙宜於此時導以徳義可下諸州黨里之内推賢而長<lb/>
者教其里人父慈子孝兄友弟順夫和妻柔不率長教<lb/>
者具以名聞十一月丁未詔罷尚方錦繡綾羅之工百<lb/>
姓欲造任之無禁其御府衣服金銀珠玉綾紬錦太官<lb/>
雜器太僕乗具内庫弓矢出其大半班賚百官及京師<lb/>
民庶下至工商皂𨽻逮於六鎮戍士各有差戊申詔今<lb/>
<pb n="KR2d0006_WYG_022-19a"/>
寒氣勁切杖箠難任自今月至來年孟夏不聼拷問罪<lb/>
人又歳饑輕囚宜速決了無令薄罪乆留獄犴十二月<lb/>
詔祕書丞李彪著作郎崔光改析國記依紀𫝊體是歳<lb/>
大饑詔所在開倉振恤吐谷渾高麗悉萬斤等國並遣<lb/>
使朝貢<lb/>
十二年春正月辛巳朔初建五牛旌旗乙未詔鎮戍流<lb/>
徙之人年滿七十孤單窮獨無成人子孫旁無朞親者<lb/>
具狀以聞二月辛亥朔日有蝕之三月丁亥中散梁衆<lb/>
<pb n="KR2d0006_WYG_022-19b"/>
保等謀反伏誅夏四月甲子大赦己巳齊將陳顯達攻<lb/>
䧟澧陽長樂王穆亮率騎討之五月丁酉詔六鎮雲中<lb/>
河西及關内郡各修水田通渠溉灌壬寅増置彛器於<lb/>
太廟秋九月甲午詔曰日蝕脩徳月蝕修刑廼者癸巳<lb/>
夜月蝕盡公卿已下宜慎刑罰以答天意丁酉起宣文<lb/>
堂經武殿癸邜淮南王他薨冬閏十月甲子帝觀築圜<lb/>
丘于南郊十一月雍豫二州民饑詔開倉振恤梁州刺<lb/>
史臨淮王提坐貪縱配北鎮是歳高麗宕昌吐谷渾勿<lb/>
<pb n="KR2d0006_WYG_022-20a"/>
吉武興等國並遣使朝貢<lb/>
十三年春正月辛亥祀圜丘初備大駕乙丑兖州人王<lb/>
伯㳟聚衆勞山自稱齊王東萊鎮將孔伯孫討斬之戊<lb/>
辰齊人冦邊淮南太守王僧雋擊走之二月庚子引羣<lb/>
臣訪政道得失損益之宜三月夏州刺史章武王彬以<lb/>
貪財削封夏四月丁丑詔曰升樓散物以賚百姓至使<lb/>
人馬騰踐多有毁傷今可斷之以本所費之物賜窮老<lb/>
貧獨者州鎮十五大饑詔所在開倉振恤五月庚戍祀<lb/>
<pb n="KR2d0006_WYG_022-20b"/>
方澤六月汝隂王天賜南安王禎並坐贓賄免為庶人<lb/>
秋七月立孔子廟於京師八月乙亥詔兼員外散騎常<lb/>
侍邢産使於齊九月出宫人賜北鎮人貧鰥寡者冬十<lb/>
月己未安豐王猛薨十二月丙子司空河東王茍頽薨<lb/>
甲午齊人來聘己亥以尚書令尉元為司徒左僕射穆<lb/>
亮為司空是歳高麗吐谷渾隂平中赤武興宕昌等國<lb/>
各遣使朝貢<lb/>
十四年春己巳朔日有蝕之三月戊寅初制定起居注<lb/>
<pb n="KR2d0006_WYG_022-21a"/>
制詔遣侍臣廵行州郡問民疾苦夏四月地豆干頻犯<lb/>
塞甲戍征西大將軍陽平王熈擊走之甲午詔兼員外<lb/>
散騎常侍邢産使於齊五月己酉庫莫奚犯塞安州都<lb/>
將樓龍兒擊走之沙門司馬御惠自言聖王謀破平原<lb/>
郡禽獲伏誅秋七月甲辰詔罷都牧雜制八月詔議國<lb/>
之行次九月癸丑太后馮氏崩詔聼藩鎮曽經内侍者<lb/>
前後奔赴冬十月戊辰詔將親侍龍輿奉訣陵隧諸常<lb/>
從之具悉可停之其武衛之官防侍如法癸酉葬文明<lb/>
<pb n="KR2d0006_WYG_022-21b"/>
太皇太后於永固陵甲戍車駕謁永固陵羣臣固請公<lb/>
除帝不許己邜車駕謁永固陵庚辰帝居廬引見羣寮<lb/>
於太和殿太尉東陽王丕等據權制固請帝引古禮往<lb/>
復羣臣乃止京兆王太興有罪免官削爵詔曰公卿屢<lb/>
依金冊遺旨中代權制或請過葬即吉朕思遵逺古終<lb/>
三年之制依禮既虞卒哭此月二十一日授服以葛易<lb/>
麻既以衰服在上公卿不得獨釋於下故於朕之授服<lb/>
變從練禮已下復為節降斟酌古今以制厥衷且取遺<lb/>
<pb n="KR2d0006_WYG_022-22a"/>
旨速除之一端粗申臣子罔極之巨痛癸未詔曰朕逺<lb/>
遵古式欲終三年之禮百辟羣臣據金冊顧命將奪朕<lb/>
心從先朝之制朕仰惟金冊俯自推省取諸二衷不許<lb/>
衆議以衰服過期終四節之慕又奉遵聖訓聿修誥旨<lb/>
不敢暗黙自居以曠機政庶不愆遺令之意差展哀慕<lb/>
之情並下州鎮長至三元絶告慶之禮甲申車駕謁永<lb/>
固陵十一月甲寅詔内外職人先朝班次及諸方雜客<lb/>
冬至之日盡聽入臨三品以下衰服者至夕復臨其餘<lb/>
<pb n="KR2d0006_WYG_022-22b"/>
唯旦臨而已其拜哭之節一依别儀丁巳齊人來聘十<lb/>
二月壬午詔依凖邱井之式遣使與州郡宣行條制隐<lb/>
口漏丁即聽附實若朋附豪勢陵抑孤獨罪有常刑是<lb/>
嵗吐谷渾宕昌武興隂平高麗等國並遣使朝貢<lb/>
十五年春正月丁巳帝始聽政於皇信東室初分置左<lb/>
右史官癸亥晦日有蝕之二月己丑齊人來聘三月甲<lb/>
辰車駕謁永固陵夏四月癸亥帝始進蔬食乙丑謁永<lb/>
固陵自正月不雨至于癸酉有司奏祈百神詔曰何宜<lb/>
<pb n="KR2d0006_WYG_022-23a"/>
四氣未周便行禮事唯當考躬責己以待天譴甲戍詔<lb/>
員外散騎常侍李彪使於齊己邜經始明堂改營太廟<lb/>
五月己亥議改律令於東明觀折疑獄乙邜枹罕鎮將<lb/>
長孫百年攻吐谷渾所置洮陽泥和二戍尅之俘獲三<lb/>
萬餘人詔悉免歸丙辰詔造五輅六月丁未濟隂王鬱<lb/>
以貪殘賜死秋七月乙丑謁永固陵規建夀陵己邜詔<lb/>
議祖宗以道武皇帝為太祖乙酉車駕廵省京邑聽訟<lb/>
而還八月壬辰議養老又議肆類上帝禋于六宗禮帝<lb/>
<pb n="KR2d0006_WYG_022-23b"/>
親臨決詔郡國有時物可以薦宗廟者貢之戊戍移道<lb/>
壇於桑乾之隂改曰崇虛寺己亥詔諸州舉秀才先盡<lb/>
才學乙巳親定禘祫禮丁巳議律令事仍省雜祀九月<lb/>
辛巳齊人來聘冬十月庚寅車駕謁永固陵是月明堂<lb/>
太廟成十一月丁邜遷七廟神主於新廟乙亥大定官<lb/>
品戊寅考諸牧守詔假通直散騎常侍李彪聘於齊丙<lb/>
戍初罷小歳賀丁亥詔二千石考上上者假四品將軍<lb/>
賜乗黄馬一匹上中者五品將軍上下者衣一襲十二<lb/>
<pb n="KR2d0006_WYG_022-24a"/>
月壬辰遷社於内城之西癸巳班賜刺史已下衣冠以<lb/>
安定王休為太傅齊郡王簡為太保帝為高麗王璉舉<lb/>
哀於城東行宫己酉車駕迎春於東郊辛亥詔簡選樂<lb/>
官是歳吐谷渾悉萬斤高麗鄧至宕昌等國並遣使朝<lb/>
貢<lb/>
十六年春正月戊午朔朝饗羣臣於太華殿帝始為王<lb/>
公興縣而不樂己未宗祀顯祖獻文皇帝於明堂以配<lb/>
上帝遂升臺以觀雲物降居青陽左个布政事每朔依<lb/>
<pb n="KR2d0006_WYG_022-24b"/>
以為常辛酉始以太祖配南郊壬戍詔定行次以水承<lb/>
金甲子詔罷祖祼乙丑制諸逺屬非太祖子孫及異姓<lb/>
為王者皆降為公公為侯侯為伯子男仍舊皆除將軍<lb/>
之號戊辰帝臨思義殿策問秀孝丙子始以孟月祭廟<lb/>
二月戊子帝移御永樂宫庚寅壊太華殿經始太極殿<lb/>
辛邜罷寒食享壬辰幸北部曹歴觀諸省廵省京邑聽<lb/>
理寃訟甲午車駕初朝日于東郊遂以為常丁酉詔祀<lb/>
唐堯於平陽虞舜於廣寗夏禹於安邑周文於洛陽丁<lb/>
<pb n="KR2d0006_WYG_022-25a"/>
未改諡宣尼曰文聖尼父告諡孔廟三月丁邜廵省京<lb/>
邑癸酉省西郊郊天雜事乙亥車駕初迎氣於南郊自<lb/>
此為常辛巳以高麗王璉孫雲為其國王齊人來聘夏<lb/>
四月丁亥朔頒新律令大赦甲寅幸皇宗學親問博士<lb/>
經義五月癸未詔羣臣於皇信堂更定律條流徒限制<lb/>
帝親臨決之秋七月壬戍詔曰自今選舉每以季月本<lb/>
曹與吏部銓簡甲戍詔兼員外散騎常侍宋弁使於齊<lb/>
八月庚寅車駕初祀夕月於西郊遂以為常乙未詔陽<lb/>
<pb n="KR2d0006_WYG_022-25b"/>
平王賾左僕射陸叡督十二將北討蠕蠕丙午宕昌王<lb/>
梁彌承來朝司馬尉元以老遜位己酉以尉元為三老<lb/>
游明根為五更又養國老庶老將行大射之禮雨不克<lb/>
成癸丑詔曰國家雖宗文以懐九服修武以寕八荒然<lb/>
於習武之方猶為未盡將於馬射之前先行講武之式<lb/>
可勑有司豫修塲埒其列陣之儀五戎之數别俟後勑<lb/>
九月甲寅朔大序昭穆於明堂祀文明太皇太后於元<lb/>
堂辛未帝以文明太皇太后再周忌日哭於陵左絶膳<lb/>
<pb n="KR2d0006_WYG_022-26a"/>
三日哭不輟聲辛巳武興王楊集始來朝冬十月己亥<lb/>
以太傅安定王休為大司馬特進馮誕為司徒甲辰詔<lb/>
以功臣配饗太廟庚戍太極殿成饗羣臣十一月乙邜<lb/>
依古六寢權制三室以安昌殿為内寢皇信堂為中寢<lb/>
四下為外寢十二月賜京邑老人鳩杖齊人來聘是嵗<lb/>
高麗鄧至契丹及吐谷渾等國並遣使朝貢<lb/>
十七年春正月壬子朔饗百寮於太極殿乙丑詔大賜<lb/>
諸蕃君長車旗衣馬錦綵繒纊多者一千少者三百各<lb/>
<pb n="KR2d0006_WYG_022-26b"/>
以命數為差詔兼員外散騎常侍邢巒使於齊丙子以<lb/>
吐谷渾伏連籌為其國王庚辰蠲大司馬安定王休太<lb/>
保齊郡王簡朔望之朝二月乙酉詔賜議律令之官各<lb/>
有差己酉車駕始籍田於都南三月戊辰改作後宫夏<lb/>
四月戊戍立皇后馮氏是月齊直閤將軍蠻酋田益宗<lb/>
率部落内屬五月壬戍宴四廟子孫於宣文堂帝親與<lb/>
之齒行家人禮甲子帝臨朝堂引見公卿以下決疑政<lb/>
録囚徒丁丑以旱徹膳㐮陽蠻酋雷婆思等率其部内<lb/>
<pb n="KR2d0006_WYG_022-27a"/>
徙居於太和川六月庚辰朔日有蝕之丙戍帝將南伐<lb/>
詔造河橋乙未講武乙巳詔曰比百秩雖陳事典未叙<lb/>
自八元樹位躬加省覧作職員令二十一卷事廹戎期<lb/>
未善周悉湏待軍廻便論所闕權可付外施行立皇子<lb/>
恂為皇太子秋七月癸丑以皇太子立詔賜人為父後<lb/>
者爵一級為公士曽為吏屬者爵二級為上造鰥寡孤<lb/>
獨不能自存者人粟五斛戊午中外戒嚴是月齊武帝<lb/>
殂八月乙酉三老山陽郡公尉元薨丙戍車駕類於上<lb/>
<pb n="KR2d0006_WYG_022-27b"/>
帝遂臨尉元喪丁亥帝辭永固陵己丑發京師南伐歩<lb/>
騎三十餘萬太尉丕奏請以宫人從詔以臨戎不語内<lb/>
事不許壬寅車駕至肆州民年七十以上賜爵一級路<lb/>
見眇跛停駕親問賜衣食復終身戊申幸并州親見高<lb/>
年問民疾苦九月壬子詔兼員外散騎常侍高聰聘於<lb/>
齊丁巳詔車駕所經傷人秋稼者畆給五斛戊辰濟河<lb/>
詔洛懐并肆所過四州賜高年爵恤鰥寡孤獨各有差<lb/>
孝悌亷義文武應求者皆以名聞又詔厮養户不得與<lb/>
<pb n="KR2d0006_WYG_022-28a"/>
庶士婚有文武之才積勞應進者同庶族例聽之庚午<lb/>
幸洛陽周廵故宫基跡帝顧謂侍臣曰晉徳不修荒毁<lb/>
至此遂詠黍離詩為之流涕壬申觀河橋幸太學觀石<lb/>
經丙子六軍發軫丁丑帝戎服執鞭御馬而出羣臣稽<lb/>
顙於馬前請停南伐帝乃止仍議遷都計冬十月戊寅<lb/>
朔幸金墉城詔徴司空穆亮與尚書李冲將作大匠董<lb/>
爵經始洛京己邜幸河南城乙酉幸豫州癸巳次於石<lb/>
濟乙未解嚴設壇於滑臺宫詔京師及諸州從戎者賜<lb/>
<pb n="KR2d0006_WYG_022-28b"/>
爵一級應募者加二級主將加三級癸邜幸鄴城乙巳<lb/>
詔安定王休率從官迎家口於代車駕送於漳水上初<lb/>
帝之南伐起宫殿於鄴西十一月癸亥宫成徙御焉十<lb/>
二月戊寅廵省六軍乙未詔隐恤軍士死亡疾病務令<lb/>
優給是嵗勿吉吐谷渾宕昌隂平契丹庫莫奚高麗鄧<lb/>
至等國並遣使朝貢<lb/>
十八年春正月丁未朔朝羣臣於鄴宫澄鸞殿癸亥南<lb/>
廵詔相兖豫三州賜高年爵恤鰥寡孤老各有差孝悌<lb/>
<pb n="KR2d0006_WYG_022-29a"/>
亷義文武應求者皆以名聞戊辰經殷比干墓祭以太<lb/>
牢乙亥幸洛陽西宫二月己丑行幸河隂規建方澤之<lb/>
所丙申徙封河南王幹為趙郡王頴川王雍為高陽王<lb/>
壬寅北廵癸夘齊人來聘甲辰詔諭天下以遷都意閏<lb/>
月癸亥次勾注陘南皇太子朝于蒲地壬申至平城宫<lb/>
癸酉臨朝堂部分遷留甲戍謁永固陵三月庚辰罷西<lb/>
郊祭天壬辰帝臨太極殿諭在代羣臣遷移之畧夏五<lb/>
月甲戍朔日有蝕之乙亥詔罷五月五日七月七日饗<lb/>
<pb n="KR2d0006_WYG_022-29b"/>
六月己巳詔兼員外散騎常侍盧昶使於齊秋七月乙<lb/>
亥以宋王劉昶為大將軍壬辰北廵戊戍謁金陵辛丑<lb/>
幸朔州是月齊蕭鸞弑其主昭業八月癸亥皇太子朝<lb/>
於行宫甲辰行幸隂山觀雲川丁未幸閲武臺臨觀講<lb/>
武因幸懐朔武川撫㝠柔元等四鎮乙丑南還所過皆<lb/>
親見高年問民疾苦貧窘孤老者賜以粟帛丙寅詔六<lb/>
鎮及禦夷城人年老孤貧廢疾者賜粟宥罪各有差戊<lb/>
辰車駕次旋鴻池庚午謁永固陵辛未還平城宫九月<lb/>
<pb n="KR2d0006_WYG_022-30a"/>
壬申朔詔曰三載考績自古通經三考黜陟以彰能否<lb/>
朕今三載一考考即黜陟欲令愚滯無妨於賢者才能<lb/>
不擁於下位各令當曹考其優劣為三等六品已下尚<lb/>
書重問五品已上朕將親與公卿論其善惡上上者遷<lb/>
之下下者黜之中中者守其本任壬午帝臨朝堂親加<lb/>
黜陟壬辰隂平王陽炅來朝冬十月甲辰以太尉東陽<lb/>
王丕為太傅戊申親告太廟奉迎神主辛亥車駕發平<lb/>
城宫壬戍次於中山之唐湖乙丑分遣侍臣廵問疾苦<lb/>
<pb n="KR2d0006_WYG_022-30b"/>
己巳幸信都庚午詔曰比聞縁邊之蠻多有竊掠致有<lb/>
父子乖離室家分絶可詔荆郢東荆三州勒諸蠻人勿<lb/>
有侵暴是月齊蕭鸞弑其主昭文而自立十一月辛未<lb/>
朔詔冀定二州賜高年爵恤鰥寡孤老各有差孝義廉<lb/>
貞文武應求者具以名聞丁丑幸鄴甲申經比干墓親<lb/>
為弔文樹碑刋之己丑車駕至洛陽十二月辛丑朔分<lb/>
命諸將南征壬寅革衣服之制癸邜詔中外戒嚴戊申<lb/>
復代遷户租賦三嵗己酉詔王公侯伯子男開國食邑<lb/>
<pb n="KR2d0006_WYG_022-31a"/>
者王食半公三分食一侯伯四分食一子男五分食一<lb/>
辛亥車駕南伐丁邜詔郢豫二州賜高年爵恤孤寡鰥<lb/>
老各有差縁路之丁復田租一嵗孝悌亷貞文武應求<lb/>
者具以名聞戊辰車駕至懸瓠己巳詔夀陽鍾離馬頭<lb/>
之師所獲男女口皆放還南是嵗高麗國遣使朝貢<lb/>
十九年春正月辛未朔朝饗羣臣於懸瓠癸酉詔禁淮<lb/>
北人不得侵掠犯者以大辟論壬午講武於汝水西大<lb/>
賚六軍平南將軍王肅左將軍元麗並大破齊軍己亥<lb/>
<pb n="KR2d0006_WYG_022-31b"/>
車駕濟淮二月甲辰幸八公山路中雨甚詔去盖見軍<lb/>
士病者親隐恤之戊申車駕廵淮南東人皆安堵租運<lb/>
屬路丙辰幸鍾離戊午軍士禽齊人三千帝曰在君為<lb/>
君其人何罪於是免歸辛酉發鍾離將臨江水司徒馮<lb/>
誕薨壬戍詔班師丁邜遣使臨江數齊主罪惡三月戊<lb/>
子太師馮熙薨夏四月丁未曲赦徐豫二州其運轉之<lb/>
士復租三年辛亥詔賜高年爵恤孤寡老疾各有差徳<lb/>
著邱園者具以名聞齊人降者給復十五年癸丑幸小<lb/>
<pb n="KR2d0006_WYG_022-32a"/>
沛使以太牢祭漢高祖廟己未幸瑕邱使以太牢祠岱<lb/>
嶽詔宿衛武官増位一級庚申幸魯城親祠孔子廟辛<lb/>
酉詔拜孔氏四人顔氏二人為官詔兖州刺史舉部内<lb/>
士人堪軍國及守宰政績者具以名聞詔賜兖州人爵<lb/>
及粟帛如徐州又詔選諸孔宗子一人封崇聖侯邑一<lb/>
百戸以奉孔子祀命兖州為孔子起園栢修飾墳壠更<lb/>
建碑銘襃揚聖徳戊辰行幸碻磝太和廟成五月己巳<lb/>
城陽王鸞赭陽失利降為定㐮縣王廣川王諧薨庚午<lb/>
<pb n="KR2d0006_WYG_022-32b"/>
遷文成皇后馮氏神主於太和廟甲戍行幸滑臺丙子<lb/>
次於石濟庚辰皇太子朝於平桃城癸未車駕至自南<lb/>
伐甲申減閒官禄以禆軍國之用乙酉行飲至禮班賜<lb/>
各有差甲午皇太子冠於廟六月己亥詔不得以北俗<lb/>
之語言於朝廷違者免所居官辛丑詔復軍士從駕渡<lb/>
淮者租賦三年癸邜詔皇太子赴平城宫壬子詔濟州<lb/>
東郡滎陽及河南諸縣車駕所經者賜高年爵恤孤寡<lb/>
老疾各有差孝悌亷義文武應求者具以名聞癸丑求<lb/>
<pb n="KR2d0006_WYG_022-33a"/>
天下遺書祕閤所無有禆時用者加以厚賞乙邜曲赦<lb/>
梁州復民田租三歳丙辰詔遷洛人死葬河南不得還<lb/>
北於是代人南遷者悉為河南洛陽人戊午詔改長尺<lb/>
大㪷依周禮制度班之天下秋八月幸西宫路見壊塚<lb/>
露棺駐輦埋之乙巳詔選天下勇士十五萬人為羽林<lb/>
虎賁以充宿衛丁巳詔諸從兵從征被傷者皆聽還本<lb/>
金墉宫成甲子引羣臣歴宴殿堂九月六宫及文武盡<lb/>
遷洛陽丙戍行幸鄴丁亥詔諸墓舊銘記見存昭然為<lb/>
<pb n="KR2d0006_WYG_022-33b"/>
時人所知者三公及位從公者去墓三十歩尚書令僕<lb/>
九列十五歩黄門五校十歩各不聽墾殖遣黄門郎以<lb/>
太牢祭比干墓乙未車駕還宫冬十月甲辰曲赦相州<lb/>
賜高年爵恤孤老痼疾各有差丙辰車駕至自鄴辛酉<lb/>
詔州郡舉士壬戌詔諸州牧考屬官為三年之科以聞<lb/>
將加親覽以定升降詔徐兖光南青荆洛六州嚴纂戎<lb/>
備應湏赴集十一月行幸委粟山議定圜丘甲申祀圜<lb/>
丘丙戍大赦十二月乙未朔引見羣臣光極堂宣下品<lb/>
<pb n="KR2d0006_WYG_022-34a"/>
令為大選之始辛酉以咸陽王禧為長兼太尉復前安<lb/>
南王禎本爵甲子引見羣臣光極堂班賜冠服是歳高<lb/>
麗鄧至吐谷渾等國各遣使朝貢<lb/>
二十年春正月丁邜詔改姓元氏壬辰封始平王勰為<lb/>
彭城王復封定㐮王鸞為城陽王二月辛丑幸華林聽<lb/>
訟於都亭壬寅詔自非金革皆聽終三年喪丙午詔畿<lb/>
内七十已上暮春赴京師將行養老禮庚戍幸華林聽<lb/>
訟於都亭癸丑詔介山之邑聽為寒食自無禁斷三月<lb/>
<pb n="KR2d0006_WYG_022-34b"/>
丙寅宴羣臣及國老庶老於華林園詔國老黄耇以上<lb/>
假中散大夫郡守老至年以上假給事中縣令庶老直假<lb/>
郡縣各賜鳩杖衣裳丁丑詔諸州中正各舉其鄉人望<lb/>
年五十已上守素衡門者授以令長夏五月丙子詔敦<lb/>
勸農功令畿内嚴加課督惰業者申以楚撻力田者具<lb/>
以名聞丙戍初營方澤於河隂遣使以太牢祭漢光武<lb/>
及明章三帝陵又詔漢魏晉諸帝陵各禁方百歩不得<lb/>
樵蘇踐藉丁亥祀方澤秋七月廢皇后馮氏戊寅帝以<lb/>
<pb n="KR2d0006_WYG_022-35a"/>
久旱咸秩羣神自癸未不食至於乙酉是夜澍雨大洽<lb/>
八月壬辰朔幸華林園親録囚徒減降本罪二等決遣<lb/>
之丁巳南安王禎薨幸華林園聽訟九月戊辰車駕閲<lb/>
武于小平津癸酉還宫丁亥將通洛水入榖帝親臨觀<lb/>
庚寅晦日有蝕之冬十月戊戍以代遷之士皆為羽林<lb/>
虎賁司州之人十二夫調一吏為四年更卒歳開番假<lb/>
以供公私力役己酉曲赦京師十一月乙酉復封前汝<lb/>
隂王天賜孫景和為汝隂王前京兆王大興為西河王<lb/>
<pb n="KR2d0006_WYG_022-35b"/>
十二月甲子以西北州郡旱儉遣侍臣廵察開倉振恤<lb/>
乙丑開鹽池禁丙寅廢皇太子恂為庶人戊辰置常平<lb/>
倉樂陵王思譽知恒州刺史穆泰謀反不告削爵為庶<lb/>
人<lb/>
二十一年春正月丙申立皇子恪為皇太子賜天下為<lb/>
父後者爵一級己亥遣侍臣廵方省察問民疾苦黜陟<lb/>
守宰乙巳北廵二月壬戍次於太原親見高年問所不<lb/>
便乙丑詔并州士人年六十以上假以郡守先是定州<lb/>
<pb n="KR2d0006_WYG_022-36a"/>
人王金鉤訛言自稱應王丙寅州郡捕斬之癸酉車駕<lb/>
至平城甲戌謁永固陵乙未南廵甲寅詔汾州睗高年<lb/>
爵各有差丙辰次平陽使以太牢祭唐堯夏四月庚申<lb/>
幸龍門使以太牢祭夏禹癸亥幸蒲坂使以太牢祭虞<lb/>
舜修堯舜夏禹廟幸未幸長安壬申武興王楊集始來<lb/>
朝乙亥親見高年問所疾苦丙子遣侍臣分省縣邑振<lb/>
賜榖帛戊寅幸未央殿阿房宫遂幸昆明池癸未宋王<lb/>
劉昶薨丙戍使以太牢祀漢帝諸陵五月丁亥朔衛大<lb/>
<pb n="KR2d0006_WYG_022-36b"/>
國遣使朝貢己丑車駕東旋汎渭入河庚寅詔雍州士<lb/>
人百年以上假華郡太守九十以上假荒郡八十以上<lb/>
假華縣七十以上假荒縣庶老以年各減一等七十以<lb/>
上賜爵三級其營船夫賜爵一級孤寡鰥貧各賜榖帛<lb/>
其孝友徳義文武才幹悉仰貢舉壬辰使以太牢祭周<lb/>
文王於酆祭周武王於鎬癸邜遣使祭華岳六月庚申<lb/>
車駕至自長安壬辰詔冀定瀛相濟五州發卒士二十<lb/>
萬將以南討癸亥司空穆亮遜位秋七月甲午立昭儀<lb/>
<pb n="KR2d0006_WYG_022-37a"/>
馮氏為皇后甲寅帝親為羣臣講喪服於清徽堂八月<lb/>
丙辰詔中外戒嚴壬戍立皇子愉為京兆王懌為清河<lb/>
王懐為廣平王戊辰講武於華林園庚辰車駕南討九<lb/>
月丙申詔司州洛陽人年七十以上無子孫六十以上<lb/>
無朞親貧不自存者給以衣食及不滿六十而有廢痼<lb/>
之疾無大功親窮困無以自療者皆於别坊遣醫救䕶<lb/>
給大醫師四人豫請藥物療之辛丑帝留諸將攻赭陽<lb/>
引師南討丁未車駕發南陽留太尉咸陽王禧前將軍<lb/>
<pb n="KR2d0006_WYG_022-37b"/>
元英攻之己酉車駕至新野冬十月丁巳四面進攻不<lb/>
尅詔左右軍築長圍以守之乙亥追廢貞皇后林氏為<lb/>
庶人十一月丁酉大破齊軍於沔北於是人皆復業九<lb/>
十以上假以郡守六十五以上假以縣令十二月丁邜<lb/>
詔流徒之囚皆勿決遣登城之際令其先鋒自効庚午<lb/>
車駕臨沔遂東還戊寅還新野己邜親行營壘恤六軍<lb/>
以齊郡王子琛紹河間王若後高昌國遣使朝貢<lb/>
二十二年春正月癸未朔饗羣臣於新野行宫丁亥㧞<lb/>
<pb n="KR2d0006_WYG_022-38a"/>
新野斬其太守劉忌於宛庚午至自新野辛未詔以穣<lb/>
人首歸大順始終若一者給復三十年摽其所居曰歸<lb/>
義鄉次降者給復十五年三月壬午朔大破齊將崔慧<lb/>
景蕭衍軍於鄧城庚寅行幸樊城觀兵㐮沔耀武而還<lb/>
曲赦二荆魯陽辛亥行幸懸瓠夏四月趙郡王幹薨秋<lb/>
七月壬午詔后之私府損半六宫嬪御五服男女恒恤<lb/>
恒供亦宜令減半在戎之親三分省一以供賞是月齊<lb/>
明帝殂八月辛亥皇太子自京師來朝壬戍高麗遣使<lb/>
<pb n="KR2d0006_WYG_022-38b"/>
朝貢九月己亥帝以禮不伐喪詔反斾丙午車駕發懸<lb/>
瓠冬十月己酉朔曲赦二豫州殊死已下復民田租一<lb/>
歳十一月辛巳幸鄴<lb/>
二十三年春正月戊寅朔朝饗羣臣於鄴先是帝不豫<lb/>
至是有瘳庚辰羣臣上夀大饗於澄鸞殿壬午幸西門<lb/>
豹祠遂歴漳水而還戊戍車駕至自鄴癸邜行飲至䇿<lb/>
勲之禮甲辰大赦太保齊郡王簡薨二月辛亥以長兼<lb/>
太尉咸陽王禧為太尉癸亥以中軍大將軍彭城王勰<lb/>
<pb n="KR2d0006_WYG_022-39a"/>
為司徒復樂陵王思譽本封癸酉齊將陳顯達攻䧟馬<lb/>
圈戌三月庚辰車駕南伐癸未次梁城丙戍帝不豫丁<lb/>
酉車駕至馬圈戊戍頻戰破之己亥收其戎資億計諸<lb/>
將追奔漢水斬獲及赴水死者十八九庚子帝疾甚車<lb/>
駕北次榖塘原甲辰詔賜皇后馮氏死詔司徒勰徴太<lb/>
子於魯陽踐阼以北海王祥為司空王肅為尚書令廣<lb/>
陽王嘉為左僕射尚書宋弁為吏部尚書與太尉咸陽<lb/>
王禧右僕射任城王澄等六人輔政夏四月丙午朔帝<lb/>
<pb n="KR2d0006_WYG_022-39b"/>
崩于榖塘原之行宫時年三十三祕諱至魯陽發喪還<lb/>
京師上諡曰孝文皇帝廟曰高祖五月丙申葬長陵帝<lb/>
㓜有至性年四歳時獻文患癕帝親自吮膿五歳受禪<lb/>
悲泣不自勝獻文問其故對曰代親之感内切於心獻<lb/>
文甚歎異之文明太后以帝聰聖後或不利馮氏將謀<lb/>
廢帝乃於寒月單衣閉室絶食三朝召咸陽王禧將立<lb/>
之元丕穆泰李冲固諫乃止帝初不有憾唯深徳丕等<lb/>
撫念諸弟始終曽無纎介惇睦九族禮敬俱深雖於大<lb/>
<pb n="KR2d0006_WYG_022-40a"/>
臣持法不縱然性寛慈進食者曽以熱羮覆帝手又曽<lb/>
於食中得蟲穢物並笑而恕之宦者先有譖帝於太后<lb/>
太后杖帝數十帝黙受不自申明太后崩後亦不以介<lb/>
意聽覽政事從善如流哀矜百姓恒思所以濟益天地<lb/>
五郊宗廟二分之禮常必躬親不以寒暑為倦尚書奏<lb/>
案多自尋省百官大小無不留心務於周洽每言凡為<lb/>
人君患於不均不能推誠遇物茍能均誠胡越之人亦<lb/>
可親如兄弟常從容謂史官曰直書時事無諱國惡人<lb/>
<pb n="KR2d0006_WYG_022-40b"/>
君威福自己史復不書將何所懼南北征廵有司奏請<lb/>
修道帝曰粗修橋梁通輿馬便止不湏去草剗令平也<lb/>
凡所修造不得已而為之不為不急之事重損民力廵<lb/>
幸淮南如在内地軍事湏伐人樹者必留絹以酬其直<lb/>
人苖稼無所傷踐諸有禁忌禳厭之方非典籍之載者<lb/>
一皆除罷雅好讀書手不釋卷五經之義覽之便講學<lb/>
不師受探其精奥史𫝊百家無不該渉善談莊老尤精<lb/>
釋義才藻富贍好為文章詩賦銘頌任興而作有大文<lb/>
<pb n="KR2d0006_WYG_022-41a"/>
筆馬上口授及其成也不改一字自太和十年已後詔<lb/>
册皆帝文也自餘文章百有餘篇愛竒好士情如饑渇<lb/>
待納朝賢隨才輕重常寄以布素之意悠然元邁不以<lb/>
世務嬰心又少善射有膂力年十餘能以指彈碎羊髆<lb/>
骨射禽獸莫不隨行所至而斃之至十五便不復殺生<lb/>
射獵之事悉止性儉素常服澣濯之衣鞍勒鐵木而已<lb/>
帝之雅志皆此類也<lb/>
　　孝文帝延興五年承明元年太和二十三年即位<lb/>
<pb n="KR2d0006_WYG_022-41b"/>
　　二十九年<lb/>
世宗宣武皇帝諱恪孝文皇帝第二子也母曰高夫人<lb/>
初夣為日所逐避於牀下日化為龍繞已數匝寤而驚<lb/>
悸遂有娠太和七年閏四月生帝於平城宫二十一年<lb/>
正月丙申立為皇太子二十三年四月丙午孝文帝崩<lb/>
丁巳太子即皇帝位諒闇委政宰輔五月高麗國遣使<lb/>
朝貢六月乙邜分遣侍臣廵行州郡問民疾苦考察守<lb/>
令黜陟幽明襃禮名賢戊辰追尊皇妣曰文昭皇后秋<lb/>
<pb n="KR2d0006_WYG_022-42a"/>
八月戊申遵遺詔孝文皇帝三夫人已下悉免歸家癸<lb/>
丑増宫臣位一級冬十月癸未鄧至國王象舒彭來朝<lb/>
丙戍謁長陵丁酉享太廟十一月幽州人王惠定聚衆<lb/>
反自稱明法皇帝刺史李肅捕斬之是歳州鎮十八水<lb/>
饑分遣使者開倉振恤<lb/>
景明元年春正月辛丑朔日有蝕之壬寅謁長陵乙巳<lb/>
大赦改元丁未齊豫州刺史裴叔業以夀春内屬二月<lb/>
戊戍復以彭城王勰為司徒齊將胡松李居士軍屯宛<lb/>
<pb n="KR2d0006_WYG_022-42b"/>
陳伯之水軍逼夀春夏四月丙申司徒彭城王勰車騎<lb/>
將軍王肅大破之己亥皇弟恌薨五月甲寅北鎮饑遣<lb/>
兼侍中楊播廵撫振恤六月丙子以司徒彭城王勰為<lb/>
大司馬秋七月己亥朔日有蝕之齊將陳伯之冦淮南<lb/>
八月乙酉彭城王勰破伯之於肥口九月齊州人桞世<lb/>
明聚衆反冬十月丁邜朔謁長陵庚寅齊兖二州討世<lb/>
明平之丁亥改授彭城王勰司徒録尚書事十一月丁<lb/>
巳陽平王賾薨是歳州鎮十七大饑分遣使者開倉振<lb/>
<pb n="KR2d0006_WYG_022-43a"/>
恤高麗吐谷渾等國並遣使朝貢<lb/>
二年春正月丙申朔謁長陵庚戌帝始親政遵遺詔聽<lb/>
司徒彭城王勰以老歸第進太尉咸陽王禧位太保以<lb/>
司空北海王詳為大將軍錄尚書事丁巳引見羣臣於<lb/>
太極前殿告以覽政之意壬戍以太保咸陽王禧領太<lb/>
尉以大將軍廣陵王羽為司空分遣大使黜陟幽明二<lb/>
月庚午進宿衛之官位一級甲戍大赦三月乙邜朔詔<lb/>
以比年連有軍旅正調之外皆蠲罷壬戍青齊徐兖四<lb/>
<pb n="KR2d0006_WYG_022-43b"/>
州大饑人死者萬餘口是月齊雍州刺史蕭衍奉其南<lb/>
康王寶融為主東赴建鄴夏五月壬子廣陵王羽薨壬<lb/>
戍太保咸陽王禧謀反賜死六月丁亥考諸州刺史加<lb/>
以黜陟秋七月癸巳朔日有蝕之乙巳蠕蠕犯塞辛酉<lb/>
大赦九月丁酉發畿内夫五萬五千人築京師三百二<lb/>
十坊四旬罷己亥立皇后于氏乙邜免夀春營户並𨽻<lb/>
揚州冬十一月丙申以驃騎大將軍穆亮為司空丁酉<lb/>
以大將軍北海王詳為太傅領司徒壬寅改築圜丘於<lb/>
<pb n="KR2d0006_WYG_022-44a"/>
伊水之陽乙邜仍有事焉十二月齊直後張齊殺其主<lb/>
蕭寶卷以降蕭衍是嵗高麗吐谷渾等國並遣使朝貢<lb/>
三年春二月戊寅以旱故詔州郡掩骸骨三月齊建安<lb/>
王寶夤來奔夏四月詔撫軍將軍李崇討魯陽反蠻齊<lb/>
主蕭寶融遜位於梁閏四月丁巳司空穆亮薨秋七月<lb/>
丁巳朔日有蝕之八月丁邜以前太傅平陽公元丕為<lb/>
三老九月丁巳行幸鄴丁邜詔使者弔比干墓戊寅閲<lb/>
武於鄴南冬十月庚子帝躬御弧矢射逺及一里五十<lb/>
<pb n="KR2d0006_WYG_022-44b"/>
步羣臣勒銘於射所甲辰車駕還宫十二月壬寅以太<lb/>
極前殿初成饗羣臣賜布帛有差是歳河州大饑死者<lb/>
二千餘口西域二十七國並遣使朝貢<lb/>
四年春正月乙亥親耕籍田三月己巳皇后先蠶於北<lb/>
郊四月癸未朔以蕭寶夤為東揚州刺史封丹陽郡公<lb/>
齊王庚寅南天竺國獻辟支佛牙戊戌為旱故命鞫寃<lb/>
獄己亥減膳徹懸辛丑澍雨大洽五月甲戌行梁州事<lb/>
楊椿大破反氐六月壬午朔封皇弟悦為汝南王秋七<lb/>
<pb n="KR2d0006_WYG_022-45a"/>
月乙邜三老平陽公元丕薨庚午詔復收鹽池利辛未<lb/>
以彭城王勰為太師八月勿吉國貢楛矢冬十一月己<lb/>
未封武興國世子楊紹先為武興王<lb/>
正始元年春正月丙寅大赦改元夏五月丁未朔太傅<lb/>
北海王詳以罪廢為庶人六月以旱故徹樂減膳癸巳<lb/>
詔有司修案舊典祗行六事甲午帝以旱故親薦享於<lb/>
太廟戊戍詔立周旦夷齊廟於首陽山庚子以旱故公<lb/>
卿以下引咎責躬又録京師見囚殊死以下皆減一等<lb/>
<pb n="KR2d0006_WYG_022-45b"/>
鞭杖之坐悉原之秋七月丙子假鎮南將軍李崇大破<lb/>
諸蠻八月丙子假鎮南將軍元英破梁將馬仙琕於義<lb/>
陽詔洛陽令有大事聽面敷奏乙酉元英攻㧞義陽辛<lb/>
邜英又大破梁軍仍清三關丁酉封英為中山王九月<lb/>
詔諸州蠲停徭役不得横有徴發蠕蠕犯塞詔左僕射<lb/>
源懐討之冬十月乙未詔斷羣臣白衣募吏十一月戊<lb/>
午詔有司依漢魏舊章營繕國學十二月丙子以苑牧<lb/>
公田分賜代遷戸己邜詔羣臣議定律令閏月癸邜朔<lb/>
<pb n="KR2d0006_WYG_022-46a"/>
行梁州事夏侯道遷據漢中來降乙丑以高陽王雍為<lb/>
司空是歳高麗遣使來朝貢<lb/>
二年春正月丙子封宕昌世子梁彌博為宕昌王二月<lb/>
梁州氐蜀反絶漢中運路州刺史邢巒頻大破之夏四<lb/>
月己未城陽王鸞薨乙丑詔曰中正所銓但為門第吏<lb/>
部彛倫仍不才舉八坐可審議往代擢賢之體必令才<lb/>
學並申資望兼致邢巒遣統軍王足西伐頻破梁諸軍<lb/>
遂入劍閣秋七月戊子王足撃破梁軍因逼涪城八月<lb/>
<pb n="KR2d0006_WYG_022-46b"/>
壬寅詔中山王英南討襄沔冬十一月戊辰朔武興王<lb/>
楊紹先叔父集起謀反詔光祿大夫楊椿討之王足圍<lb/>
涪城益州諸郡戌降者十二三送編籍者五萬餘戸既<lb/>
而足引軍退是歳鄧至國遣使朝貢<lb/>
三年春正月丁邜朔皇子昌生大赦壬申梁秦二州刺<lb/>
史邢巒連破氐賊尅武興秦州人王智等聚衆自號王<lb/>
公尋推秦州主簿吕茍兒為主年號建明己邜楊集起<lb/>
兄弟相率降二月丙辰詔求讜言戊午詔右衛將軍元<lb/>
<pb n="KR2d0006_WYG_022-47a"/>
麗等討吕茍兒三月己巳以戎旅興詔停諸作己邜樂<lb/>
良王長命坐殺人賜死庚寅平南將軍曲江縣公陳伯<lb/>
之自梁城南奔夏四月丁未詔罷鹽池禁五月丙寅詔<lb/>
以時澤未降春稼已旱或有孤老餧疾無人贍救因以<lb/>
致死暴露溝塹者令洛陽部尉依法棺埋秋七月庚辰<lb/>
元麗大破秦賊降吕茍兒及其王公三十餘人秦涇二<lb/>
州平戊子中山王英大破梁徐州刺史王伯敖於隂陵<lb/>
己丑詔發定冀瀛相并肆六州卒十萬以濟南軍八月<lb/>
<pb n="KR2d0006_WYG_022-47b"/>
壬寅安東將軍邢巒破梁將桓和於孤山諸將所在尅<lb/>
㨗兖州平壬戍曲赦涇秦岐涼河五州九月癸酉邢巒<lb/>
大破梁軍於淮南遂攻鍾離冬十一月甲子帝為京兆<lb/>
王愉清河王懌廣平王懐汝南王悦講孝經於式乾殿<lb/>
是嵗高麗蠕蠕國並遣使朝貢<lb/>
四年夏四月戊戍鍾離大水中山王英敗績而還六月<lb/>
己丑朔詔有司凖前式置國子立太學樹小學於四門<lb/>
秋八月己亥中山王英齊王蕭寶夤坐鍾離敗除名辛<lb/>
<pb n="KR2d0006_WYG_022-48a"/>
丑敦煌大饑詔開倉振恤九月己未詔以徙正宫極庸<lb/>
績未酬以司空高陽王雍為太尉尚書令廣陽王嘉為<lb/>
司空百官悉進位一級庚申夏州長史曹明謀反伏誅<lb/>
甲子開斜谷舊道丙戍司州民饑詔開倉振恤閏月甲<lb/>
午禁太司馬門不得車馬出入冬十月丁邜皇后于氏<lb/>
崩自碣石至於劍閣東西七千里置二十二都尉是歳<lb/>
西域東夷四十餘國並遣使朝貢<lb/>
永平元年春三月戊子皇子昌薨丙午以去年旱儉遣<lb/>
<pb n="KR2d0006_WYG_022-48b"/>
使者所在振恤夏五月辛邜帝以旱故減膳徹懸六月<lb/>
壬申詔依洛陽舊圗修聽訟觀秋七月甲午立夫人高<lb/>
氏為皇后八月壬子朔日有蝕之癸亥冀州刺史京兆<lb/>
王愉據州反丁邜大赦改元九月丙戍復前中山王英<lb/>
本封戊戍殺太師彭城王勰癸邜假鎮北將軍李平尅<lb/>
信都冀州平冬十月豫州彭城人白早生殺刺史司馬<lb/>
悦據城南叛十二月己未尚書邢巒尅懸瓠斬早生禽<lb/>
梁將齊茍兒等是歳北狄東夷西域十八國並遣使朝<lb/>
<pb n="KR2d0006_WYG_022-49a"/>
貢高昌國王麴嘉表求内徙<lb/>
二年春正月涇州沙門劉慧汪聚衆反詔華州刺史奚<lb/>
康生討之夏四月己酉武川鎮饑詔開倉振恤甲子詔<lb/>
縁邊州鎮自今一不聽冦盜境外犯者罪同境内五月<lb/>
辛丑帝以旱故減膳徹懸禁斷屠殺甲辰幸華林都亭<lb/>
録囚徒死罪以下降一等六月辛亥詔曰江海方同車<lb/>
書宜一諸州軌轍南北不等今可申勑四方逺近無二<lb/>
秋八月丙午朔日有蝕之戊申以鄧至國世子像覽蹄<lb/>
<pb n="KR2d0006_WYG_022-49b"/>
為其國王九月辛巳封故北海王子顥為北海王壬午<lb/>
詔定諸門闥名冬十月癸丑以司空廣陽王嘉為司徒<lb/>
庚午郢州獻七寶牀詔不納冬十月甲申詔禁屠殺含<lb/>
孕以為永制己丑帝於式乾殿為諸僧朝臣講維摩詰<lb/>
經十二月詔五等諸侯其同姓者出身公正六下侯從<lb/>
六上伯從六下子正七上男正七下異族出身公從七<lb/>
上侯從七下伯正八上子正八下男從八上清修出身<lb/>
公從八下侯正九上伯正九下子從九上男從九下是<lb/>
<pb n="KR2d0006_WYG_022-50a"/>
歳西域東夷二十四國並遣使朝貢<lb/>
三年春二月壬子秦州沙門劉光秀謀反州郡捕斬之<lb/>
癸亥秦州隴西羌殺鎮將趙雋反州軍討平之三月丙<lb/>
戍皇子詡生大赦夏四月平陽郡之禽昌襄陵二縣大<lb/>
疫自正月至此月死者二千七百三十人五月丁亥冀<lb/>
定二州旱儉詔開倉振恤六月甲寅詔重求遺書於天<lb/>
下冬十月辛夘中山王英薨丙申詔太常立館使京畿<lb/>
内外疾病之徒咸令居處嚴勑醫署分師救療考其能<lb/>
<pb n="KR2d0006_WYG_022-50b"/>
否而行賞罸又令有司集諸醫工惟簡精要取三十卷<lb/>
以班九服十二月辛巳江陽王繼坐事除名甲申詔於<lb/>
青州立孝文皇帝廟殿中侍御史王敞謀反伏誅是歳<lb/>
西域東夷北狄十六國並遣使朝貢<lb/>
四年春正月丁巳汾州劉龍駒聚衆反詔諫議大夫薛<lb/>
和討之二月壬午青齊徐兖四州民饑甚遣使振恤三<lb/>
月壬戍司徒廣陽王嘉薨夏四月梁遣其鎮北將軍張<lb/>
稷及馬仙琕冦朐山詔徐州刺史盧昶率衆赴之五月<lb/>
<pb n="KR2d0006_WYG_022-51a"/>
己亥遷代京銅龍置天泉池西丙辰詔禁天文學冬十<lb/>
一月朐山城陷盧昶大敗而還十二月壬戍朔日有蝕<lb/>
之是歳西域東夷北狄二十九國並遣使朝貢<lb/>
延昌元年春正月乙巳以頻年水旱百姓饑斃分遣使<lb/>
者開倉振恤丙辰以尚書令高肇為司徒清河王懌為<lb/>
司空三月甲午州郡十一大水詔開倉振恤以京師榖<lb/>
貴出倉粟八十萬石以振恤貧者己未安樂王詮薨夏<lb/>
四月詔以旱故斷食粟之畜丁卯詔曰遷京嵩縣年將<lb/>
<pb n="KR2d0006_WYG_022-51b"/>
二紀博士端然虚祿靖言念之有兼愧慨可嚴勑有司<lb/>
國子學孟冬使成太學四門明年暮春令就戊辰以旱<lb/>
故詔尚書與羣司鞫理獄訟辛未詔饑民就榖六鎮丁<lb/>
丑帝以旱故減膳徹懸癸未詔曰肆州地震陷裂死傷<lb/>
甚多亡者不可復追生病宜加療救可遣太醫折傷者<lb/>
并給所須藥就療乙酉大赦改元詔立理訴殿申訟車<lb/>
以盡寃窮之理五月丙午詔天下有粟之家供年之外<lb/>
悉貸饑民自二月不雨至於是月己未晦日有蝕之六<lb/>
<pb n="KR2d0006_WYG_022-52a"/>
月壬申澍雨大洽戊寅通河南牝馬之禁庚辰詔出太<lb/>
倉粟五十萬石以振京師及州郡饑民冬十月乙亥立<lb/>
皇子詡為皇太子十一月丙申詔以東宫建賜天下為<lb/>
父後者爵一級孝子順孫廉夫節婦旌表門閭量給粟<lb/>
帛十二月己巳詔守宰為御史彈赦免者及考在中第<lb/>
皆代之是歳西域東夷十國並遣使朝貢<lb/>
二年春正月戊戍帝御申訟車親理寃訟二月丙辰朔<lb/>
振恤京師貧人甲戍以六鎭大饑開倉拯贍己卯進太<lb/>
<pb n="KR2d0006_WYG_022-52b"/>
尉高陽王雍位太保閏月辛丑以苑牧地賜代遷人無<lb/>
田者是春民饑死者數萬口夏四月庚子以絹十五萬<lb/>
疋振河南郡人五月甲寅朔日有蝕之是月夀春大水<lb/>
遣平東將軍奚康生等歩騎數千赴之六月乙酉青州<lb/>
民饑詔使者開倉振恤甲午曲赦揚州辛亥帝御申訟<lb/>
車親理寃訟是夏十三郡大水秋八月辛卯詔以水旱<lb/>
饑儉百姓多陷罪辜降死以下刑九月丙辰以貴族豪<lb/>
門崇習奢侈詔尚書嚴立限級節其流宕冬十月詔以<lb/>
<pb n="KR2d0006_WYG_022-53a"/>
恒肆地震民多死傷重丐一年租賦十二月丙戍丐洛<lb/>
陽河隂二縣租賦乙巳詔以恒肆地震民多離災其有<lb/>
課丁没盡老㓜單立家無受復者各賜廩粟以接歳稔<lb/>
是歳東夷西域十餘國並遣使朝貢<lb/>
三年春二月乙未詔曰肆州秀容郡敷城縣鴈門郡原<lb/>
平縣並自去年四月以來山鳴地震于今不已告譴彰<lb/>
咎朕甚懼焉可恤瘼寛刑以答災譴夏四月青州民饑<lb/>
辛巳開倉振恤乙巳上御申訟車親理寃訟秋八月甲<lb/>
<pb n="KR2d0006_WYG_022-53b"/>
申帝臨朝堂考百司而加黜陟冬十一月辛亥詔司徒<lb/>
高肇為大將軍平蜀大都督歩騎十五萬西伐益州丁<lb/>
巳幽州沙門劉僧紹聚衆反自號淨居國明法王州郡<lb/>
捕斬之十二月庚寅詔立明堂是歳東夷西域八國並<lb/>
遣使朝貢<lb/>
四年春正月甲寅帝不豫丁巳崩于式乾殿時年三十<lb/>
三二月甲戍朔上尊諡曰宣武皇帝廟號世宗甲午𦵏<lb/>
景陵帝㓜有大度喜怒不形於色雅性儉素初孝文欲<lb/>
<pb n="KR2d0006_WYG_022-54a"/>
觀諸子志尚大陳寶物任其所取京兆王愉等皆競取<lb/>
珍玩帝唯取骨如意而已孝文大竒之及庶人恂失徳<lb/>
孝文謂彭城王勰曰吾固疑此兒有非常志相今果然<lb/>
矣乃見立為儲貳雅愛經史尤長釋氏之義每至講論<lb/>
連夜忘疲善風儀美容貌臨朝淵黙端嚴若神有人君<lb/>
之量矣<lb/>
　　宣武帝景明正始永平延昌各四年即位凡一十<lb/>
　　六年<lb/>
<pb n="KR2d0006_WYG_022-54b"/>
肅宗孝明皇帝諱詡宣武皇帝之第二子也母曰胡充<lb/>
華永平三年三月丙戍生於宣光殿之東北有光照於<lb/>
庭中延昌元年十月乙亥立為皇太子四年正月丁巳<lb/>
宣武帝崩是夜太子即皇帝位戊午大赦己未徵下西<lb/>
討東防諸軍庚申詔大保髙陽王雍入居西栢堂决庶<lb/>
政以任城王澄為尚書令百官總已以聽二王二月庚<lb/>
辰尊皇后髙氏為皇太后辛巳司徒髙肇至京師以罪<lb/>
賜死癸未進太保髙陽王雍位太傅領太尉以司空清<lb/>
<pb n="KR2d0006_WYG_022-55a"/>
河王懌為司徒以驃騎大將軍廣平王懐為司空乙亥<lb/>
尊胡充華為皇太妃三月甲辰朔皇太后出俗為尼徙<lb/>
御金墉城丙辰詔進宫臣位一級乙丑進文武羣官位<lb/>
一級夏六月沙門法慶聚衆反於冀州殺阜城令自稱<lb/>
大乗秋八月乙亥領軍于忠矯詔殺左僕射郭祚尚書<lb/>
裴植免太傅高陽王雍官以王還第丙子尊皇太妃為<lb/>
皇太后戊子帝朝太后於宣光殿大赦己丑進司徒清<lb/>
河王懌為太傅領太尉以司空廣平王懐為太保領司<lb/>
<pb n="KR2d0006_WYG_022-55b"/>
徒任城王澄為司空庚寅以車騎大將軍于忠為尚書<lb/>
令特進崔光為車騎大將軍並儀同三司壬辰復江陽<lb/>
王繼本國復濟南王彧先封為臨淮王羣臣奏請皇太<lb/>
后臨朝稱制九月乙巳皇太后親覽萬機甲寅征西大<lb/>
將軍元遥破斬法慶𫝊首京師安定王爕薨冬十二月<lb/>
辛丑以高陽王雍為太師己酉鎮南將軍崔亮破梁將<lb/>
趙祖悦軍遂圍硤石丁卯帝皇太后謁景陵是歳東夷<lb/>
西域北狄十八國並遣使朝貢<lb/>
<pb n="KR2d0006_WYG_022-56a"/>
熈平元年春正月戊辰朔大赦改元荆沔都督元志大<lb/>
破梁軍以吏部尚書李平為行臺節度討硤石諸軍二<lb/>
月乙巳鎮東將軍蕭寶夤大破梁將於淮北癸亥初聽<lb/>
秀才對䇿第中上已上叙之乙丑鎮南崔亮鎮軍李平<lb/>
等剋硤石斬趙祖悦𫝊首京師盡俘其衆三月戊辰朔<lb/>
日有蝕之夏四月戊戍以瀛洲民饑開倉振恤五月丁<lb/>
卯朔以炎旱命釐察獄訟權停作役庚午詔放華林野<lb/>
獸於山澤秋七月庚午重申殺牛禁八月丙午詔古帝<lb/>
<pb n="KR2d0006_WYG_022-56b"/>
諸陵四面各五十步勿聽耕稼九月丁丑淮堰破梁緣<lb/>
淮城戍村落十餘萬口皆漂入海是歳吐谷渾宕昌鄧<lb/>
至高昌隂平等國並遣使朝貢<lb/>
二年春正月大乗餘賊復相聚攻瀛洲刺史宇文福討<lb/>
平之甲戍大赦庚寅詔遣大使廵行四方問疾苦恤孤<lb/>
寡黜陟幽明二月丁未封御史中尉元匡為東平王三<lb/>
月丁亥太保領司徒廣平王懐薨夏四月丁酉詔京尹<lb/>
所統年高者版賜郡縣各有差戊申以開府儀同三司<lb/>
<pb n="KR2d0006_WYG_022-57a"/>
胡國珍為司徒乙卯皇太后幸伊闕石窟寺即日還宫<lb/>
改封安定王超為北平王五月庚辰重申天文禁犯者<lb/>
以大辟論秋七月乙亥儀同三司汝南王悦坐殺人免<lb/>
官以王還第己巳享太廟八月戊戍宴道武以來宗室<lb/>
年十五以上於顯陽殿申家人禮己亥詔庶族子弟年<lb/>
未十五不聽入仕庚子詔咸陽京兆二王子女皆附屬<lb/>
籍丁未詔太師高陽王雍入居門下參決尚書奏事冬<lb/>
十月以幽冀滄瀛光五州饑遣使廵撫開倉振恤是歳<lb/>
<pb n="KR2d0006_WYG_022-57b"/>
東夷西域氐羌等十一國並遣使朝貢<lb/>
神龜元年春正月甲子詔以氐酋楊定為隂平王壬申<lb/>
詔給京畿及諸州老人版郡縣各有差及賜鰥寡孤獨<lb/>
粟帛庚辰詔以雜役戸或冐入清流所在職人皆令五<lb/>
人相保無人任保者奪官還役乙酉秦州羌及幽州大<lb/>
饑死者三千七百九十人詔刺史開倉振恤二月乙酉<lb/>
詔以神龜表瑞大赦改元東益州氐反三月南秦州氐<lb/>
反夏四月丁酉司徒胡國珍薨甲辰改封江陽王繼為<lb/>
<pb n="KR2d0006_WYG_022-58a"/>
京兆王六月自正月不雨是月辛卯澍雨乃降秋七月<lb/>
河州人却鐡怱聚衆反自稱水池王閠月甲辰開恒州<lb/>
銀山禁八月癸丑朔詔京師見囚殊死以下悉減一等<lb/>
甲子却鐡怱詣行臺源子㳟降九月戊申皇太后高氏<lb/>
崩于瑶光寺冬十月丁卯以尼禮𦵏高太后於芒山十<lb/>
二月辛未詔曰人生有終下歸兆域京邑隠振口盈億<lb/>
萬貴賤攸憑未有定所今制乾脯山以西擬為九原是<lb/>
歳東夷西域北狄十一國並遣使朝貢<lb/>
<pb n="KR2d0006_WYG_022-58b"/>
二年春正月辛巳朔日有蝕之丁巳詔曰皇太后撝挹<lb/>
自居稱號弗備宜遵舊典稱詔宇内以副黎烝元元之<lb/>
望是月改𦵏文昭皇太后高氏二月乙丑齊郡王祐薨<lb/>
庚午羽林千餘人焚征西將軍張彝第歐傷彝燒殺其<lb/>
子均乙亥大赦丁丑詔求直言壬寅詔以旱故命依舊<lb/>
雩祈察理寃獄掩胔埋骼振窮恤寡三月甲辰澍雨大<lb/>
洽夏五月戊戍以司空任城王澄為司徒京兆王繼為<lb/>
司空秋八月乙未御史中尉東平王匡坐事削除官爵<lb/>
<pb n="KR2d0006_WYG_022-59a"/>
九月庚寅皇太后幸嵩高山癸巳還宫冬十二月癸丑<lb/>
司徒任城王澄薨庚申大赦詔除滛祀焚諸雜神是歳<lb/>
吐谷渾宕昌嚈噠等國並遣使朝貢<lb/>
正光元年春正月乙亥朔日有蝕之夏四月丙辰詔尚<lb/>
書長孫承業廵撫北蕃觀察風俗五月辛巳以炎旱故<lb/>
詔八坐鞫見囚申枉濫秋七月丙子侍中元义中常侍<lb/>
劉騰奉帝幸前殿矯皇太后詔歸政遜位乃幽皇太后<lb/>
北宫殺太傅清河王懌總勒禁旅決事殿中辛卯帝加<lb/>
<pb n="KR2d0006_WYG_022-59b"/>
元服大赦改元内外百官進位一等八月甲寅相州刺<lb/>
史中山王熙舉兵欲誅騰不果見殺九月壬辰蠕蠕王<lb/>
阿那瓌來奔戊戍以太師高陽王雍為丞相冬十月乙<lb/>
卯以儀同三司汝南王悦為太尉十一月己亥封阿那<lb/>
瓌為朔方郡公蠕蠕王十二月壬子詔送蠕蠕王阿那<lb/>
瓌歸北辛酉以司空京兆王繼為司徒<lb/>
二年春正月南秦州氐反二月車駕幸國子學祠孔子<lb/>
以顔回配甲午右衛將軍奚康生於禁中將殺元义不<lb/>
<pb n="KR2d0006_WYG_022-60a"/>
果為义所害以儀同三司劉騰為司空夏四月庚子進<lb/>
司徒京兆王繼位太保壬寅以儀同三司崔光為司徒<lb/>
五月丁酉朔日有蝕之秋七月己丑以旱故詔有司脩<lb/>
案舊典祗行六事八月己巳蠕蠕後主郁久閭侯匿伐<lb/>
來奔懐朔鎮十二月甲戍詔司徒崔光安豐王延明等<lb/>
議定服章庚辰以東益南秦州氐反詔河間王琛討之<lb/>
失利是歳焉耆居密波斯高昌勿吉伏羅高車等國並<lb/>
遣使朝貢<lb/>
<pb n="KR2d0006_WYG_022-60b"/>
三年春正月辛亥耕籍田夏四月庚辰以高車國主覆<lb/>
羅伊匐為鎮西將軍西海郡公高車國王五月壬辰朔<lb/>
日有蝕之六月己巳以旱故詔分遣有司馳祈岳瀆及<lb/>
諸山川百神能興雲雨者命理寃獄止土功減膳徹懸<lb/>
禁止屠殺冬十一月己丑朔日有蝕之乙巳祀圓丘丙<lb/>
午詔班歴大赦十二月癸酉以太保京兆王繼為太傅<lb/>
司徒崔光為太保是歳波斯不溪龜兹吐谷渾並遣使<lb/>
朝貢<lb/>
<pb n="KR2d0006_WYG_022-61a"/>
四年春二月壬申追封故咸陽王禧為敷城王京兆王<lb/>
愉為臨洮王清河王懌為范陽王以禮加葬丁丑河間<lb/>
王琛章武王融並以貪汙削爵除名己卯蠕蠕主阿那<lb/>
瓌率衆犯塞遣尚書左丞元孚為北道行臺持節喻之<lb/>
蠕蠕後主郁久閭侯匿伐來朝司空劉騰薨夏四月阿<lb/>
那瓌執元孚北遁秋八月癸未追復故范陽王懌為河<lb/>
間王九月丁酉詔太尉汝南王悦入居門下與丞相高<lb/>
陽王雍參決尚書奏事冬十一月癸未朔日有蝕之丙<lb/>
<pb n="KR2d0006_WYG_022-61b"/>
申趙郡王謐薨十二月以太尉汝南王悦為太保徐州<lb/>
刺史北海王顥坐貪汙削爵除官是歳宕昌庫莫奚國<lb/>
並遣使朝貢<lb/>
五年春正月辛丑祀南郊三月沃野鎮人破六韓拔陵<lb/>
反聚衆殺鎮將號眞王元年夏四月高平酋長胡琛反<lb/>
自稱高平王攻鎮以應拔陵别將盧祖遷撃破之五月<lb/>
都督北征諸軍事臨淮王彧攻討敗於五原削除官爵<lb/>
壬申詔尚書令李崇為大都督率廣陽王琛等北討六<lb/>
<pb n="KR2d0006_WYG_022-62a"/>
月秦州城人莫折大提據城反自稱秦王殺刺史李彦<lb/>
大提尋死子念生代立僭稱天子年號天建置立百官<lb/>
丁酉大赦秋七月戊午復河間王琛臨淮王彧本封是<lb/>
月涼州幢帥于菩提呼延雄執刺史宋頴據州反念生<lb/>
遣其兄高陽王天生下隴東冦八月甲午雍州刺史元<lb/>
志西討大敗於隴東退守岐州丙申詔諸州鎮軍元非<lb/>
犯配者悉免為編戸改鎮為州依舊名稱九月壬申詔<lb/>
尚書左僕射齊王蕭寶夤為西道行臺大都督復撫軍<lb/>
<pb n="KR2d0006_WYG_022-62b"/>
北海王顥官爵為都督並率諸將西討乙亥帝幸明堂<lb/>
餞寳夤等吐谷渾主伏連籌遣兵討涼州于菩提走追<lb/>
斬之城人趙天安復推宋頴為刺史冬十月營州城人<lb/>
劉安定就徳興據城反執刺史李仲遵城人王惡兒斬<lb/>
安定以降徳興東走自號燕王十二月詔太傅京兆王<lb/>
繼為太師大將軍率諸將西討汾州正平平陽胡叛逆<lb/>
詔復征東將軍章武王融封爵為大都督率衆討之莫<lb/>
折念生遣兵攻涼州城人趙天安復執刺史以應之是<lb/>
<pb n="KR2d0006_WYG_022-63a"/>
歳嚈噠契丹地豆干庫莫奚等國並遣使朝貢<lb/>
孝昌元年春正月庚申徐州刺史元法僧據城反自稱<lb/>
宋王年號天啟遣其子景仲歸梁梁遣其將豫章王綜<lb/>
入守彭城法僧擁其僚屬南入詔臨淮王彧尚書李憲<lb/>
為都督安豐王延明為東道行臺俱討徐州癸亥蕭寳<lb/>
夤及征西將軍崔延伯大破賊於黑水天生退走入隴<lb/>
涇岐及隴悉平以太師大將軍京兆王繼為太尉二月<lb/>
詔追復故樂良王長命爵以其子忠紹之戊戍大赦三<lb/>
<pb n="KR2d0006_WYG_022-63b"/>
月甲戍詔五品以上各薦所知夏四月辛卯皇太后復<lb/>
臨朝攝政引羣臣面陳得失壬辰征西將軍都督崔延<lb/>
伯大敗於涇川戰殁六月癸未大赦改元蠕蠕主阿那<lb/>
瓌大破拔陵是月諸將逼彭城蕭綜夜潛出降梁諸將<lb/>
奔退衆軍追躡免者十一二秋八月癸酉詔斷逺近貢<lb/>
獻珍麗違者免官柔元鎮人杜洛周反於上谷年號真<lb/>
王九月乙卯詔減天下諸調之半壬戍詔五品以上各<lb/>
舉所知辛未曲赦南北秦州冬十月蠕蠕遣使朝貢十<lb/>
<pb n="KR2d0006_WYG_022-64a"/>
一月辛亥詔父母年八十以上者皆聽居官時四方多<lb/>
事諸蠻復反十二月山胡劉蠡升反自稱天子<lb/>
二年春正月庚戍封廣平王懐長子誨為范陽王壬子<lb/>
以太保汝南王悦領太尉是月五原鮮于脩禮反於定<lb/>
州年號魯興二月庚申帝及皇太后臨大夏門親覽寃<lb/>
訟三月庚子追復中山王熙本爵以其子叔仁紹之夏<lb/>
四月大赦戊申北討都督河間王琛長孫承業失利還<lb/>
詔並免官爵五月丁未車駕將北討内外戒嚴前給事<lb/>
<pb n="KR2d0006_WYG_022-64b"/>
黄門侍郎元略自梁還朝封義陽王以丞相高陽王雍<lb/>
為大司馬六月己巳曲赦齊州絳蜀陳雙熾聚衆反自<lb/>
號始建王曲赦平陽建興正平三郡詔假鎮西將軍都<lb/>
督長孫承業討雙熾平之丙子改封義陽王略為東平<lb/>
王戊寅詔復京兆王繼本封江陽王戊子詔曰自運屬<lb/>
艱棘歴載於兹朕威徳不能遐被經略無以及逺何以<lb/>
茍安黄屋無愧黔黎今便避居正殿蔬飱素服當親自<lb/>
招募收集忠勇其有直言正諌之士敢决狥義之夫二<lb/>
<pb n="KR2d0006_WYG_022-65a"/>
十五日悉集華林東門人别引見共論得失秋八月丙<lb/>
子進封廣川縣公元邵為常山王戊子進武城縣公子<lb/>
攸為長樂王癸巳賊帥元洪業斬鮮于脩禮請降為賊<lb/>
黨葛榮所殺九月辛亥葛榮敗都督廣陽王琛章武王<lb/>
融於博野白牛邏融殁於陳榮自稱天子國號齊年稱<lb/>
廣安冬十一月戊戍杜洛周攻䧟幽州執刺史王延年<lb/>
及行臺常景丙午税京師田租畆五升借賃公田者畝<lb/>
一斗閏月税市人出入者各一錢店舎為五等梁將元<lb/>
<pb n="KR2d0006_WYG_022-65b"/>
樹逼夀春揚州刺史李憲力屈而降初留州縣及長史<lb/>
司馬戍主副質子於京師詔頃舊京淪覆中原喪亂宗<lb/>
室子女屬籍在七廟内為雜戸濫門拘辱者悉聽離絶<lb/>
是歳疊伏羅庫國並遣使朝貢<lb/>
三年春正月甲戍以司空皇甫度為司徒儀同三司蕭<lb/>
寳夤為司空辛巳葛榮䧟殷州刺史崔楷固節死之甲<lb/>
申詔峻鑄錢之制蕭寳夤大敗于涇州北海王顥尋亦<lb/>
敗走曲赦關西及正平平陽建興戊子以司徒皇甫度<lb/>
<pb n="KR2d0006_WYG_022-66a"/>
為太尉己丑以四方未平詔内外戒嚴將親征二月丁<lb/>
酉詔開輸賞格輸粟入瀛定岐雍四州者官斗二百斛<lb/>
賞一階入二華州者五百石賞一階不限多少粟畢授<lb/>
官虜賊據潼關三月甲子詔將西討中外戒嚴虜賊走<lb/>
復潼關秋七月相州刺史安樂王鑒據州反己丑大赦<lb/>
八月都督源子邕李神軌裴衍攻鄴丁未斬鑒相州平<lb/>
九月己未東豫州刺史元慶和以城南叛秦州城人杜<lb/>
粲殺莫折念生自行州事冬十月戊申曲赦恒農巴西<lb/>
<pb n="KR2d0006_WYG_022-66b"/>
河北正平平陽邵郡及關西諸州軍甲寅雍州刺史蕭<lb/>
寳夤據州反自號齊年稱隆緒十一月己丑葛榮攻䧟<lb/>
冀州執刺史元孚逐出居人凍死者十六七十二月戊<lb/>
申都督源子邕裴衍與榮戰敗於陽平東北並殁是月<lb/>
杜粲為駱超所殺超遣使歸罪是歳蠕蠕遣使朝貢<lb/>
武泰元年春正月乙丑生皇女祕言皇子丙寅大赦改<lb/>
元丁丑雍州人侯終徳相率攻蕭寳夤寳夤度渭走雍<lb/>
州平二月癸丑帝崩於顯陽殿時年十九甲寅皇子即<lb/>
<pb n="KR2d0006_WYG_022-67a"/>
位大赦皇太后詔曰皇家握歴受圖年將二百祖宗累<lb/>
聖社稷載安高祖以文思先天世宗以下武繼世大行<lb/>
在御重以寛仁奉養率由温明㳟順實望穹靈降祐麟<lb/>
趾衆䌓自潘充華有孕椒宫冀誕儲貳而熊羆無兆唯<lb/>
虺遂彰于時直以國歩未康假稱統允欲底定物情係<lb/>
仰宸極何圖一旦弓劒莫追皇曽孫故臨洮王寳暉世<lb/>
子釗體自高祖天表卓異大行平日養愛特深義齊若<lb/>
子事符當璧允膺大寶即日踐阼可班宣逺邇咸使知<lb/>
<pb n="KR2d0006_WYG_022-67b"/>
之乙卯㓜主即位儀同三司大都督爾朱榮抗表請入<lb/>
奔赴勒兵而南是月杜洛周為葛榮所并三月甲申上<lb/>
尊諡曰孝明皇帝乙酉𦵏於定陵廟號肅宗四月戊戍<lb/>
爾朱榮濟河庚子皇太后㓜主崩<lb/>
　　孝明帝熙平神龜各二年正光五年孝昌三年武<lb/>
　　泰元年即位十三年<lb/>
敬宗孝莊皇帝諱子攸彭城王勰之第三子也母曰李<lb/>
妃明帝初以勰有魯陽翼衛之勲封帝武城縣公㓜侍<lb/>
<pb n="KR2d0006_WYG_022-68a"/>
明帝書於禁中及長風神秀慧姿貌甚美雅為明帝親<lb/>
待孝昌二年八月進封長樂王歴位侍中中軍將軍以<lb/>
兄彭城王劭事轉為衛將軍左光祿大夫中書監寔見<lb/>
出也武泰元年二月明帝崩大都督爾朱榮謀廢立以<lb/>
帝家有忠勲且兼人望陰與帝通率衆來赴帝與兄弟<lb/>
夜北度河㑹榮於河陽<lb/>
永安元年夏四月戊戍帝南濟河即皇帝位以皇兄彭<lb/>
城王邵為無上王皇弟霸城公子正為始平王以爾朱<lb/>
<pb n="KR2d0006_WYG_022-68b"/>
榮為使持節侍中都督中外諸軍事大將軍尚書令領<lb/>
軍將軍領左右封太原王己亥百僚相率有司奉璽綬<lb/>
備法駕奉迎於河梁西至陶渚榮以兵權在已遂有異<lb/>
志乃害靈太后及㓜主次害無上王劭始平王子正又<lb/>
害丞相高陽王雍已下王公卿士二千人列騎衛帝遷<lb/>
於便幕榮尋悔稽顙謝罪辛丑車駕入宫御太極殿大<lb/>
赦改武泰為建義元年壬寅榮表請追諡無上王為皇<lb/>
帝餘死河陰者諸王刺史贈三司三品者令僕五品者<lb/>
<pb n="KR2d0006_WYG_022-69a"/>
刺史七品已下及庶人郡鎮諸死者子孫聽立後授封<lb/>
爵詔從之癸卯以前太尉江陽王繼為太師以司州牧<lb/>
相州刺史北海王顥為太傅開府仍刺史封光祿大夫<lb/>
清泉縣侯李延實為陽平王位太保遷太傅以并州刺<lb/>
史元天穆為太尉封上黨王以儀同三司楊椿為司徒<lb/>
以儀同三司頓邱郡公穆紹為司空領尚書令進爵為<lb/>
王以雍州刺史長孫承業為開府儀同三司進封馮翊<lb/>
王以殿中尚書元諶為尚書右僕射封魏郡王以給事<lb/>
<pb n="KR2d0006_WYG_022-69b"/>
黄門侍郎元瑱為東海王甲辰以敷城王坦為咸陽王<lb/>
以諫議大夫元貴平為東萊王以直閤將軍元肅為魯<lb/>
郡王以祕書郎中元曄為長廣王以馮翊郡公源紹景<lb/>
復先爵隴西王扶風郡公馮冏東郡公陸子彰北平公<lb/>
長孫悦並復先王爵以北平王超還復為安定王丁未<lb/>
詔中外解嚴庚戍封大將軍爾朱榮次子义羅為梁郡<lb/>
王詔蠕蠕王阿那瓌讚拜不名上書不稱臣是月汝南<lb/>
王悦北海王顥臨淮王彧前後奔梁五月丁巳朔以右<lb/>
<pb n="KR2d0006_WYG_022-70a"/>
僕射元羅為東道大使光祿勲元欣副之循方黜陟先<lb/>
行後聞辛酉大將軍爾朱榮還晉陽帝餞於邙陰六月<lb/>
癸卯以高昌王世子光為平西將軍𤓰州刺史襲爵泰<lb/>
臨縣伯高昌王帝以冦難未夷避正殿責躬徹膳又班<lb/>
幕格收集忠勇有直言正諌之士者集華林園面論時<lb/>
事幽州平北府主簿河間邢果率河北流移人萬餘戸<lb/>
反於北海自署漢王年號天統秋七月乙丑加大將軍<lb/>
爾朱榮柱國大將軍錄尚書事壬子光州人劉舉聚衆<lb/>
<pb n="KR2d0006_WYG_022-70b"/>
反於濮陽自稱皇武大將是月高平鎮人万俟醜奴僭<lb/>
稱大位臨淮王彧自江南還朝八月太山太守羊侃據<lb/>
郡反甲辰詔大都督宗正珍孫討劉舉平之九月己巳<lb/>
以齊州刺史元欣為沛郡王壬申柱國大將軍爾朱榮<lb/>
率騎七千討葛榮於滏口破禽之冀定滄瀛殷五州平<lb/>
乙亥以葛榮平大赦改元為永安辛巳以爾朱榮為大<lb/>
丞相進榮子平昌郡公文殊昌樂郡公文暢爵並為王<lb/>
以司徒楊椿為太保城陽王徽為司徒冬十月丁亥爾<lb/>
<pb n="KR2d0006_WYG_022-71a"/>
朱榮檻送葛榮於京師帝臨閶闔門榮稽顙謝罪斬於<lb/>
都市戊戍江陽王繼薨癸丑復膠東縣侯李侃希祖爵<lb/>
南郡王是月大都督費穆大破梁軍禽其將曹義宗檻<lb/>
送京師梁以北海王顥為魏主年號孝基入據南兖之<lb/>
銍城十一月戊午以無上王世子韶為彭城王陳留王<lb/>
子寛為陳留王寛弟剛為浮陽王剛弟質為林慮王癸<lb/>
亥行臺于暉等大破羊侃於瑕邱侃奔梁戊寅封前軍<lb/>
元凝為東安王是歳葛榮餘黨韓樓復據幽州反<lb/>
<pb n="KR2d0006_WYG_022-71b"/>
二年春二月甲午追尊皇考為文穆皇帝廟號肅祖皇<lb/>
妣為文穆皇后夏四月癸未遷文穆皇帝及文穆皇后<lb/>
神主于太廟降畿内死罪已下刑辛丑上黨王天穆大<lb/>
破邢果於濟南果降送於京師斬於都市五月壬子朔<lb/>
元顥剋梁國乙丑内外戒嚴癸酉元顥陷滎陽甲戍夜<lb/>
車駕北廵乙亥幸河内丙子元顥入洛丁丑進封城陽<lb/>
縣公元祉為平原王安昌縣公元鷙為華山王戊寅太<lb/>
原王爾朱榮㑹車駕於長子即日反斾上黨王天穆北<lb/>
<pb n="KR2d0006_WYG_022-72a"/>
度㑹車駕於河内秋七月戊辰都督爾朱兆賀拔勝從<lb/>
硤石夜濟破顥子冠受及安豐王延明軍元顥敗走庚<lb/>
午車駕入居華林園升大夏門大赦壬申以柱國大將<lb/>
軍太原王爾朱榮為天柱大將軍癸酉臨潁縣卒江豐<lb/>
斬元顥𫝊首京師甲戍以大將軍上黨王天穆為太宰<lb/>
以司徒城陽王徽為大司馬太尉己卯以南青州刺史<lb/>
元旭為襄城王南兖州刺史元暹為汝陽王閏月辛巳<lb/>
帝始居宫内辛夘以兼吏部尚書楊津為司空八月己<lb/>
<pb n="KR2d0006_WYG_022-72b"/>
未以太傅李延實為司徒丁卯封𤓰州刺史元太宗為<lb/>
東陽王九月大都督侯深破韓樓於薊斬之幽州平冬<lb/>
十月乙酉朔日有蝕之丁丑以前司空丹陽王蕭贊為<lb/>
司徒十一月己卯就徳興自營州遣使請降丙午以大<lb/>
司馬太尉城陽王徽為太保以司徒丹陽王蕭贊為太<lb/>
尉以雍州刺史長孫承業為司徒<lb/>
三年夏四月丁卯雍州刺史爾朱天光討万俟醜奴蕭<lb/>
寶夤於安定破禽之囚送京師甲戍以關中平大赦斬<lb/>
<pb n="KR2d0006_WYG_022-73a"/>
醜奴於都市賜寶夤死六月戊午嚈噠國獻師子一是<lb/>
月白馬龍涸胡王慶雲僭稱帝號於永洛城秋七月丙<lb/>
子爾朱天光平永洛城禽慶雲九月辛卯天柱大將軍<lb/>
爾朱榮上黨王天穆自晉陽來朝戊戍帝殺榮天穆於<lb/>
明光殿及榮子菩提乃升閶闔門大赦遣武衛將軍奚<lb/>
毅前燕州刺史侯深率衆鎮北中是夜左僕射爾朱世<lb/>
隆榮妻北鄉郡長公主率榮部曲自西陽門出屯河陰<lb/>
己亥攻河橋禽毅等屠害之據北中城南逼京師冬十<lb/>
<pb n="KR2d0006_WYG_022-73b"/>
月癸卯朔封大鴻臚卿寶炬為南陽王汝南縣公脩為<lb/>
平陽王新陽伯誕為昌樂王琅邪公昶為太原王甲辰<lb/>
徙封魏郡王諶為趙郡王諶弟子趙郡王宣為平昌王<lb/>
戊申皇子生大赦乙卯通直散騎常侍李苖以火船焚<lb/>
河橋爾朱世隆退走壬申世隆停建興之髙都爾朱昶<lb/>
自晉陽來㑹之共推長廣王曄為主大赦所部年號建<lb/>
明徐州刺史爾朱仲逺反率衆向京師十一月乙亥以<lb/>
司徒長孫承業為太尉以臨淮王彧為司徒丙子進雍<lb/>
<pb n="KR2d0006_WYG_022-74a"/>
州刺史廣宗郡公爾朱天光爵為王十二月甲辰爾朱<lb/>
兆爾朱度律自富平津上率騎渉度以襲京城事出倉<lb/>
卒禁衛不守帝歩出雲龍門兆逼帝幸永寧寺殺皇子<lb/>
亂兵殺司徒臨淮王彧左僕射范陽王誨戊申爾朱度<lb/>
律自鎮京師甲寅爾朱兆遷帝於晉陽甲子帝遇弑於<lb/>
城内三級佛寺時年二十四并害陳留王寛中興二年<lb/>
廢帝奉諡為武懐皇帝及孝武立又以廟諱故改謚孝<lb/>
莊皇帝廟號敬宗𦵏静陵<lb/>
<pb n="KR2d0006_WYG_022-74b"/>
　　孝莊帝永安三年<lb/>
節閔皇帝諱恭字脩業廣陵惠王羽之子也母曰王氏<lb/>
帝少有志度事祖母嫡母以孝聞正始中襲爵位給事<lb/>
黄門侍郎帝以元□擅權託稱瘖病絶言垂一紀居於<lb/>
龍華佛寺無所交通永安末有白莊帝言帝不語將有<lb/>
異圖人間遊聲又云常有天子氣帝懼禍遂逃匿上洛<lb/>
尋見追躡送京師拘禁多日以無狀獲免及莊帝崩爾<lb/>
朱世隆等以元曄踈逺又非人望所推以帝有過人之<lb/>
<pb n="KR2d0006_WYG_022-75a"/>
量將謀廢立恐實不語乃令帝所親申意兼迫脅帝帝<lb/>
曰天何言哉世隆等大悦及元曄至邙南世隆等奉帝<lb/>
東郭外行禪讓禮太尉爾朱度律奉路車進璽綬服衮<lb/>
冕百官侍衛入自建春雲龍門<lb/>
普泰元年春二月己巳皇帝即位於太極前殿羣臣拜<lb/>
賀禮畢遂登閶闔門大赦以魏為大魏改建明二年為<lb/>
普泰元年罷税市及税鹽之官庚午詔曰自秦之末競<lb/>
為皇帝忘負乗之深殃垂貪鄙於萬葉予今稱帝已為<lb/>
<pb n="KR2d0006_WYG_022-75b"/>
襃矣可普告令知是月鎮逺將軍清河崔祖螭聚青州<lb/>
七郡之衆圍東陽幽州刺史劉靈助起兵於薊河北大<lb/>
使髙乾及其弟昂夜襲冀州執刺史元嶷共推前河内<lb/>
太守封隆之行州事三月癸酉封長廣王曄為東海王<lb/>
以青州刺史魯郡王肅為太師沛郡王欣為太傅司州<lb/>
牧改封淮陽王以徐州刺史彭城王爾朱仲逺雍州刺<lb/>
史隴西王爾朱天光並為大將軍以柱國大將軍并州<lb/>
刺史潁川王爾朱兆為天柱大將軍封晉州刺史平陽<lb/>
<pb n="KR2d0006_WYG_022-76a"/>
郡公髙歡為勃海王以特進清河王亶為太傅以尚書<lb/>
令樂平王爾朱世隆為太保以趙郡王諶為司空丙申<lb/>
定州刺史侯深破劉靈助於安國城斬之𫝊首京師夏<lb/>
四月壬子享太廟癸亥隴西王爾朱天光破宿勒明達<lb/>
禽送京師斬之丙寅以侍中爾朱彦伯為司徒詔有司<lb/>
不得復稱偽梁罷細作之條無禁隣國還往五月丙子<lb/>
爾朱仲逺使其都督魏僧朂等討崔祖螭於東陽斬之<lb/>
六月己亥朔日有蝕之庚申勃海王髙歡起兵信都以<lb/>
<pb n="KR2d0006_WYG_022-76b"/>
誅爾朱氏為名秋七月壬申爾朱世隆等害前太保楊<lb/>
愔前司空楊津丙戍司徒爾朱彦伯以旱遜位九月以<lb/>
彭城王爾朱仲逺為太宰庚辰以隴西王爾朱天光為<lb/>
大司馬癸巳追尊皇考為先帝皇妣王氏為先太妃封<lb/>
皇弟永業為髙密王皇子子恕為勃海王冬十月壬寅<lb/>
髙歡推勃海太守元朗即皇帝位於信都<lb/>
二年春閏三月髙歡敗爾朱天光等於韓陵夏四月辛<lb/>
巳髙歡與廢帝至邙山使魏蘭根慰喻洛邑且觀帝之<lb/>
<pb n="KR2d0006_WYG_022-77a"/>
為人蘭根忌帝雅徳還致毁謗竟從崔㥄議廢帝於崇<lb/>
訓佛寺而立平陽王脩是為孝武帝帝既失位乃賦詩<lb/>
曰朱門久可患紫極非情翫顛覆立可待一年三易換<lb/>
時運正如此唯有脩真觀五月丙申帝遇弑殂於門下<lb/>
外省時年三十五孝武帝詔百司赴會𦵏用王禮加九<lb/>
旒鑾輅黄屋左纛班劒百二十人後西魏追諡節閔皇<lb/>
帝<lb/>
　　節閔帝普泰二年<lb/>
<pb n="KR2d0006_WYG_022-77b"/>
廢帝安定王諱朗字仲哲章武王融第三子也母曰程<lb/>
氏帝少稱明悟元曄建明二年正月戊子為勃海太守<lb/>
普泰元年十月勃海王髙歡奉帝以主號令<lb/>
中興元年冬十月壬寅皇帝即位於信都西大赦改普<lb/>
泰元年為中興以勃海王髙歡為丞相都督中外諸軍<lb/>
事以河北大使髙乾為司空辛亥髙歡大破爾朱兆於<lb/>
廣阿十一月梁將元樹入據譙城<lb/>
二年春二月甲子以勃海王髙歡為大丞相柱國大將<lb/>
<pb n="KR2d0006_WYG_022-78a"/>
軍太師及歡敗爾朱氏於韓陵四月辛巳帝於河陽遜<lb/>
位於别邸五月孝武封帝為安定郡王十一月殂於門<lb/>
下外省時年二十永熙二年葬於鄴西南野馬崗<lb/>
　　安定王中興二年<lb/>
孝武皇帝諱脩字孝則廣平武穆王懐之第三子也母<lb/>
曰李氏帝性沈厚學渉好武事遍體有鱗文年十八封<lb/>
汝陽縣公夢人有從諱謂已曰汝當大貴得二十五年<lb/>
永安三年封平陽王普泰中為侍中尚書左僕射中興<lb/>
<pb n="KR2d0006_WYG_022-78b"/>
二年髙歡既敗爾朱氏廢帝自以疎逺請遜大位歡乃<lb/>
與百寮議以孝文不可無後時召汝南王悦於梁至將<lb/>
立之宿昔而止又諸王皆逃匿帝在田舍先是嵩山道<lb/>
士潘彌望見洛陽城西有天子氣候之乃帝也於是造<lb/>
第密言之居五旬而髙歡使斛斯椿求帝椿從帝所親<lb/>
王思政見帝帝變色曰非賣我邪椿遂以白歡歡遣四<lb/>
百騎奉迎帝入氈帳陳誠泣下霑襟讓以寡徳歡再拜<lb/>
帝亦拜歡出備服御進湯沐達夜嚴警昧爽文武執鞭<lb/>
<pb n="KR2d0006_WYG_022-79a"/>
以朝使斛斯椿奉勸進表椿入帷門罄折延首而不敢<lb/>
前帝令思政取表曰視此便不得不稱朕矣於是假廢<lb/>
帝安定王詔策而禪位焉即位于東郭之外用代都舊<lb/>
制以黒氈䝉七人歡居其一帝於氈上西向拜天訖自<lb/>
東陽雲龍門入<lb/>
永熙元年夏四月戊子皇帝御太極前殿羣臣朝賀禮<lb/>
畢升閶闔門大赦改中興二年為太昌元年壬辰髙歡<lb/>
還鄴五月丙申節閔帝殂以太傅淮陽王欣為太師改<lb/>
<pb n="KR2d0006_WYG_022-79b"/>
封沛郡王以司徒趙郡王諶為太保以司空南陽王寳<lb/>
炬為太尉以太保長孫承業為太傅辛丑復前司空髙<lb/>
乾位己酉以儀同三司清河王亶為司徒乙卯内外解<lb/>
嚴六月癸亥朔帝於華林園納訟丁卯南陽王寶炬坐<lb/>
事降為驃騎大將軍開府以王歸第己卯臨顯陽殿納<lb/>
訟丙戊詔曰間者凶權誕恣法令變常遂立夷貊輕賦<lb/>
冀收天下之意隨以箕歛之重終納十倍之征掩目捕<lb/>
雀何能過此今歳租調且兩收一丐明年復舊秋七月<lb/>
<pb n="KR2d0006_WYG_022-80a"/>
庚子以南陽王寶炬為太尉乙卯帝臨顯陽殿親理寃<lb/>
獄是月東南道大行臺樊子鵠大破梁軍於譙城禽其<lb/>
將元樹八月丁卯封西中郎將元寧為髙平王九月癸<lb/>
卯進燕郡公賀拔允爵為王癸丑改封沛郡王欣為廣<lb/>
陵王節閔帝子勃海王子恕為沛郡王冬十月辛酉朔<lb/>
日有蝕之十一月丁酉祀圜丘甲辰殺安定王朗及東<lb/>
海王曄己酉以汝南王悦為侍中大司馬開府𦵏太后<lb/>
胡氏十二月丁亥殺大司馬汝南王悦大赦改元為永<lb/>
<pb n="KR2d0006_WYG_022-80b"/>
興以同明元時年號尋改為永熈是歳蠕蠕嚈噠髙麗<lb/>
契丹庫莫奚髙昌等國並遣使朝貢<lb/>
二年春正月庚寅朔朝饗羣臣于太極前殿丁酉勃海<lb/>
王髙歡大敗爾朱氏山東平罷諸行臺丁巳追尊皇考<lb/>
為武穆皇帝太妃馮氏為武穆皇后皇妣李氏曰皇太<lb/>
妃二月以咸陽王坦為司空三月甲午太師魯郡王肅<lb/>
薨丁巳以太保趙郡王諶為太尉以太尉南陽王寶炬<lb/>
為尚書令太保開府是月阿至羅十萬戸内附詔復以<lb/>
<pb n="KR2d0006_WYG_022-81a"/>
勃海王髙歡為大行臺隨機裁處夏四月己未朔日有<lb/>
蝕之秋七月壬辰以太師廣陵王欣為大司馬以太尉<lb/>
趙郡王諶為太師並開府庚戍以前司徒燕郡王賀拔<lb/>
允為太尉冬十月癸未以衛將軍𤓰州刺史泰臨縣伯<lb/>
髙昌王趙子堅為儀同三司進爵郡公十二月丁巳狩<lb/>
於嵩陽士卒寒苦己巳遂幸温湯丁丑還宫<lb/>
三年春二月壬戍大赦壬午封左衛將軍元斌之為潁<lb/>
川王夏四月癸丑朔日有蝕之辛未髙平王寧坐事降<lb/>
<pb n="KR2d0006_WYG_022-81b"/>
爵為公五月丙戍置勲府庶子箱别六百人騎官箱别<lb/>
二百人閤内部曲數千人帝内圖髙歡乃以斛斯椿為<lb/>
領軍使與王思政等統之以為心膐軍謀朝政咸決於<lb/>
椿分置督將及河南關西諸刺史辛卯下詔戒嚴揚聲<lb/>
伐梁實謀北討是夏契丹髙麗吐谷渾並遣使朝貢秋<lb/>
七月己丑親總六軍十餘萬次河橋髙歡引軍東度丙<lb/>
午帝率南陽王寶炬清河王亶廣陽王湛斛斯椿以五<lb/>
千騎宿瀍西廣陽王别舎沙門都維郍惠臻負璽持千<lb/>
<pb n="KR2d0006_WYG_022-82a"/>
牛力以從有牛百頭盡殺以食軍士衆知帝將出其夜<lb/>
亡者過半清河廣陽二王亦逃歸略陽公宇文泰遣都<lb/>
督駱超李賢和各領數百騎赴難駱超先至甲戍賢和<lb/>
㑹帝於崤中己酉髙歡入洛遣婁昭及河南尹元子思<lb/>
領左右侍官追帝請廻駕高昂率勁騎及帝於陜西帝<lb/>
鞭馬長騖至湖城飢渇甚有王思村人以麥飯壺漿獻<lb/>
帝帝甘之復一村十年是歳二月熒惑入南斗衆星北<lb/>
流羣䑕浮河向鄴梁武帝跣而下殿以禳星變及聞帝<lb/>
<pb n="KR2d0006_WYG_022-82b"/>
之西慙曰虜亦應天象乎帝至稠桑潼關大都督毛洪<lb/>
賔迎獻食八月宇文泰遣大都督趙貴梁禦甲騎二千<lb/>
來赴乃奉迎帝過河謂禦曰此水東流而朕西上若得<lb/>
重謁洛陽廟是卿等功也帝及左右皆流涕宇文泰迎<lb/>
帝於東陽帝勞之將士皆呼萬歳遂入長安以雍州公<lb/>
廨為宫大赦甲寅髙歡推司徒清河王亶為大司馬承<lb/>
制總萬機居尚書省歡追車駕至潼關九月己酉歡東<lb/>
還洛陽帝親督衆攻潼關斬其行臺華長瑜又剋華州<lb/>
<pb n="KR2d0006_WYG_022-83a"/>
其冬十月髙歡推清河王亶子善見為主徙都鄴是為<lb/>
東魏魏於此始分為二帝之在洛也從妹不嫁者三一<lb/>
曰平原公主明月南陽王同産也二曰安徳公主清河<lb/>
王懌女也三曰蒺䔧亦封公主帝内宴令諸婦人詠詩<lb/>
或詠鮑昭樂府曰朱門九重開九閨願逐明月入君懐<lb/>
帝既以明月入關蒺䔧自縊宇文泰使元氏諸王取明<lb/>
月殺之帝不悦或時彎弓或時推案君臣由此不安平<lb/>
閠十二月癸巳潘彌奏言今日當甚有急兵其夜帝在<lb/>
<pb n="KR2d0006_WYG_022-83b"/>
逍遥園宴阿至羅顧侍臣曰此處彷彿華林園使人聊<lb/>
増悽惋命取所乗波斯騮馬使南陽王躍之將攀鞍蹶<lb/>
而死帝惡之日晏還宫至後門馬驚不前鞭打入謂潘<lb/>
彌曰今日幸無他不彌曰過夜半則大吉須臾帝飲酒<lb/>
遇酖而崩時年二十五謚曰孝武殯於草堂佛寺十餘<lb/>
年乃𦵏雲陵始宣武孝明間謡曰狐非狐貉非貉焦梨<lb/>
狗子齧斷索識者以為索謂魏本索髮焦梨狗子指宇<lb/>
文泰俗謂之黒獺也<lb/>
<pb n="KR2d0006_WYG_022-84a"/>
　　孝武帝永熈三年<lb/>
文皇帝諱寶炬孝文皇帝之孫京兆王愉之子也母曰<lb/>
楊氏帝正始初坐父愉罪兄弟皆幽宗正寺及宣武崩<lb/>
乃得雪正光中拜直閤將軍時胡太后多嬖寵帝與明<lb/>
帝謀誅之事泄免官武泰中封邵縣侯永安三年進封<lb/>
南陽王孝武即位拜太尉加侍中永熙二年進位太保<lb/>
開府尚書令三年孝武與髙歡構難以帝為中軍四面<lb/>
大都督及從入關拜太宰錄尚書事孝武崩丞相略陽<lb/>
<pb n="KR2d0006_WYG_022-84b"/>
公宇文泰率羣公卿士奉表勸進三讓乃許焉<lb/>
大統元年春正月戊申皇帝即位於城西大赦改元追<lb/>
尊皇考為文景皇帝皇妣楊氏為皇后己酉進丞相略<lb/>
陽公宇文泰都督中外諸軍錄尚書事大行臺改封安<lb/>
定郡公以尚書令斛斯椿為太保廣平王贊為司徒乙<lb/>
卯立妃乙氏為皇后立皇子欽為皇太子甲子以廣陵<lb/>
王欣為太傅以儀同三司万俟夀樂干為司空東魏將<lb/>
侯景攻䧟荆州二月前南青州刺史大野拔斬兖州刺<lb/>
<pb n="KR2d0006_WYG_022-85a"/>
史樊子鵠以州降東魏夏五月降罪人加安定公宇文<lb/>
泰位柱國秋七月以開府儀同三司念賢為太尉以司<lb/>
空万俟夀樂干為司徒以開府儀同三司越勒肱為司<lb/>
空梁州刺史元羅以州降梁九月有司請煎御香澤須<lb/>
錢萬貫帝以軍旅在外停之冬十月太師上黨王長孫<lb/>
承業薨十二月以太尉念賢為太傅以河州刺史梁景<lb/>
叡為太尉<lb/>
二年春正月辛亥祀南郊改以神元皇帝配東魏攻䧟<lb/>
<pb n="KR2d0006_WYG_022-85b"/>
夏州二月儀同三司段敬討叛羌梁仚定平之三月以<lb/>
涼州刺史李叔仁為司徒以司徒万俟夀樂干為太宰<lb/>
夏五月司空越勒肱薨秦州刺史建中王万俟普撥及<lb/>
其子太宰夀樂干率所部奔東魏秋九月以扶風王孚<lb/>
為司空以太保斛斯椿為太傅冬十一月追改始祖神<lb/>
元皇帝為太祖道武皇帝為烈祖是歳關中大飢人相<lb/>
食死者十七八<lb/>
三年春二月槐里獲神璽大赦夏四月太傅斛斯椿薨<lb/>
<pb n="KR2d0006_WYG_022-86a"/>
五月以廣陵王欣為太宰賀拔勝為太師六月以司空<lb/>
扶風王孚為太保以太尉梁景叡為太傅以司徒廣平<lb/>
王贊為太尉以開府儀同三司王盟為司空冬十月安<lb/>
定公宇文泰大破東魏軍於沙苑拜泰柱國大將軍十<lb/>
二月司徒李叔仁自梁州通使於東魏建昌太守賀蘭<lb/>
植攻斬之<lb/>
四年春正月辛酉拜天於清暉室終帝世遂為常二月<lb/>
東魏攻䧟南汾潁豫廣四州廢皇后乙氏三月立蠕蠕<lb/>
<pb n="KR2d0006_WYG_022-86b"/>
女郁久閭氏為皇后大赦以司空王盟為司徒秋七月<lb/>
東魏將侯景等圍洛陽帝與安定公宇文泰東伐九月<lb/>
車駕至自東伐以撫軍將軍梁仚定為南洮州刺史安<lb/>
西蕃<lb/>
五年春二月赦京城内夏五月以開府儀同三司李弼<lb/>
為司空免妓樂雜役之徒皆從編戸秋七月詔自今恒<lb/>
以朔望觀閲京師見禁囚徒以司空扶風王孚為太尉<lb/>
冬十月於陽武門外縣鼔置紙筆以求得失<lb/>
<pb n="KR2d0006_WYG_022-87a"/>
六年春正月庚戍朝羣臣自西遷至此禮樂始備太尉<lb/>
扶風王孚薨二月鑄五銖錢降罪人冬十一月太師念<lb/>
賢薨<lb/>
七年春二月幽州刺史順陽王仲景以罪賜死三月夏<lb/>
州刺史劉平謀反大都督于謹討禽之秋九月詔班政<lb/>
事之法六條冬十一月叛羌梁仚定徒黨屯於赤水城<lb/>
秦州刺史獨孤信撃平之尚書奏班十二條制十二月<lb/>
御憑雲觀引見諸王叙家人之禮手詔為宗誡十條以<lb/>
<pb n="KR2d0006_WYG_022-87b"/>
賜之<lb/>
八年春三月初置六軍夏四月鄯善王兄鄯朱郍率衆<lb/>
内附秋八月以太尉王盟為太保冬十月詔皇太子鎮<lb/>
河東十二月行幸華州起萬夀殿於沙苑北<lb/>
九年春正月降罪人禁中外及從母兄弟姊妹為昏閏<lb/>
月車駕至自華州二月東魏北豫州刺史髙仲密據虎<lb/>
牢内附以仲密為侍中司徒封勃海郡公秋七月大赦<lb/>
以太保王盟為太傅以太尉廣平王贊為司空冬十二<lb/>
<pb n="KR2d0006_WYG_022-88a"/>
月以司空李弼為太尉<lb/>
十年春正月甲子詔公卿已下每月上封事三條極言<lb/>
得失刺史二千石銅墨已上有讜言嘉謀勿有所諱夏<lb/>
五月太師賀拔勝薨秋七月更權衡度量<lb/>
十一年夏五月太傅王盟薨詔諸鞫大辟獄皆命三公<lb/>
覆審然後加刑冬始築圜丘於城南封皇子儉<lb/>
十二年春二月涼州刺史宇文仲和反秦州刺史獨孤<lb/>
信討平之三月鑄五銖錢夏五月詔女年不滿十三以<lb/>
<pb n="KR2d0006_WYG_022-88b"/>
上勿得以嫁秋九月東魏勃海王髙歡攻玉壁晉州刺<lb/>
史韋孝寛力戰禦之冬十二月歡燒營而退<lb/>
十三年春正月開白渠以溉田二月詔自今應宫刑者<lb/>
直没官勿刑亡奴婢應黥者止科亡罪以開府儀同三<lb/>
司若干惠為司空東魏勃海王髙歡薨其司徒侯景據<lb/>
潁川率河南六州内附授景太傅河南大行臺上谷郡<lb/>
公三月大赦夏五月以太傅侯景為大將軍以開府儀<lb/>
同三司獨孤信為大司馬晉王謹薨秋七月司空若干<lb/>
<pb n="KR2d0006_WYG_022-89a"/>
惠薨大將軍侯景據豫州叛封皇子寧為趙王<lb/>
十四年春正月赦潁豫廣北洛東荆襄等七州以開府<lb/>
儀同三司趙貴為司空皇孫生大赦夏五月以安定公<lb/>
宇文泰為太師廣陵王欣為太傅太尉李弼為大宗伯<lb/>
前太尉趙貴為大司冦以司空于謹為大司空<lb/>
十五年己巳五月侯景殺梁武帝初詔諸代人太和中<lb/>
改姓者並令復舊六月東魏勃海王髙澄攻䧟潁川秋<lb/>
八月盜殺東魏勃海王髙澄冬十二月封梁雍州刺史<lb/>
<pb n="KR2d0006_WYG_022-89b"/>
岳陽王蕭詧為梁王<lb/>
十六年夏四月封皇子儒為燕王公為吳王五月東魏<lb/>
静帝遜位于齊秋七月安定公宇文泰東伐至恒農齊<lb/>
師不出乃還九月大赦<lb/>
十七年春三月庚戍帝崩于乾安殿時年四十五夏四<lb/>
月庚辰葬於永陵上諡曰文皇帝帝性彊果始為太尉<lb/>
時侍中髙隆之恃勃海王髙歡之黨驕狎公卿因公㑹<lb/>
帝勸酒不飲怒而歐之罵曰鎮兵何敢爾也孝武以歡<lb/>
<pb n="KR2d0006_WYG_022-90a"/>
故免帝太尉歸第命羽林守衛月餘復位及歡將改葬<lb/>
其父朝廷追贈太師百寮㑹弔者盡拜帝獨不屈曰安<lb/>
有生三公而拜贈太師耶及躋大位權歸周室嘗登逍<lb/>
遥觀望嵯峨山因謂左右曰望此令人有脱屣之意若<lb/>
使朕年五十便委政儲宫尋山餌藥不能一日萬機也<lb/>
既而大運未終竟保天祿云<lb/>
　　西魏文帝大統十七年<lb/>
廢帝諱欽文皇帝之長子也母曰乙皇后大統元年正<lb/>
<pb n="KR2d0006_WYG_022-90b"/>
月乙卯立為皇太子十七年三月即皇帝位是月梁邵<lb/>
陵王蕭綸侵安陸大將軍楊忠討禽之<lb/>
元年冬十一月梁湘東王蕭繹討侯景禽之遣其舎人<lb/>
魏彦來告仍嗣位於江陵<lb/>
二年秋八月大將軍尉遲迴剋成都劒南平冬十一月<lb/>
安定公宇文泰殺尚書元烈<lb/>
三年春正月安定公宇文泰廢帝而立齊王廓帝自元<lb/>
烈之誅有怨言淮安王育廣平王贊等並垂泣諌帝不<lb/>
<pb n="KR2d0006_WYG_022-91a"/>
聽故及於辱<lb/>
　　廢帝三年無年號<lb/>
㳟皇帝諱廓文皇帝之第四子也大統十四年封為齊<lb/>
王廢帝三年正月即皇帝位改元<lb/>
元年夏四月蠕蠕乙㫋達官冦廣武五月柱國李弼追<lb/>
擊之斬首數千級收輜重而還冬十一月遣師滅梁戕<lb/>
梁元帝梁太尉王僧辯奉元帝子方智為王承制居建<lb/>
業<lb/>
<pb n="KR2d0006_WYG_022-91b"/>
二年秋七月梁太尉王僧辯納貞陽侯蕭淵明於齊奉<lb/>
以為主梁王方智為太子九月梁司空陳霸先殺僧辯<lb/>
廢蕭淵明復奉方智為帝是歳梁廣州刺史王琳冦邊<lb/>
大將軍豆盧寧帥師討之<lb/>
三年春正月丁丑初行周禮建六官以安定公宇文泰<lb/>
為太師冡宰以柱國李弼為大司徒趙貴為太保大宗<lb/>
伯以尚書令獨孤信為大司馬以于謹為大司冦以侯<lb/>
莫陳崇為大司空冬十月乙亥安定公宇文泰薨十二<lb/>
<pb n="KR2d0006_WYG_022-92a"/>
月庚子帝遜位於周周閔帝元年正月封帝為宋公尋<lb/>
殂<lb/>
　　㳟帝三年無年號<lb/>
　　　右後魏自道武帝至㳟帝凡十五帝一百六十<lb/>
　　　一年而禪于周自孝武帝入關不還髙歡乃立<lb/>
　　　孝文帝曽孫清河王子善見為帝稱天平元年<lb/>
東魏孝靜皇帝諱善見清河文宣王亶之世子也母曰<lb/>
胡妃永熙三年八月拜開府儀同三司孝武帝既入關<lb/>
<pb n="KR2d0006_WYG_022-92b"/>
勃海王髙歡乃與百僚㑹議推帝以奉明帝之後時年<lb/>
十一<lb/>
天平元年冬十月丙寅皇帝即位于城東北大赦改元<lb/>
庚午以太師趙郡王諶為大司馬以司空咸陽王坦為<lb/>
太尉以開府儀同三司髙盛為司徒以開府儀同三司<lb/>
髙昻為司空壬申享太廟丙子車駕北遷于鄴詔勃海<lb/>
王髙歡留後部分改司州為洛州以尚書令元弼為儀<lb/>
同三司洛州刺史鎮洛陽十一月兖州刺史樊子鵠南<lb/>
<pb n="KR2d0006_WYG_022-93a"/>
青州刺史大野拔據瑕邱反庚寅車駕至鄴居北城相<lb/>
州之廨改相州刺史為司州牧魏郡太守為魏尹徙鄴<lb/>
舊人西徑百里以居新遷人分鄴置臨漳縣以魏郡林<lb/>
慮廣平陽邱汲郡黎陽東濮陽清河廣宗等郡為皇畿<lb/>
十二月丁卯燕郡王賀拔允薨庚午詔内外戒嚴百司<lb/>
悉依舊章從容雅服不得以矛釤從事丙子進侍中封<lb/>
隆之等五人為大使廵喻天下丁丑赦畿内閏月宋以<lb/>
元慶和為魏王入據平瀨鄉孝武崩于長安初置四中<lb/>
<pb n="KR2d0006_WYG_022-93b"/>
郎將於礓石橋置東中蒲泉置西中濟北置南中洛水<lb/>
置北中<lb/>
二年春正月乙亥兼尚書右僕射東南道行臺元晏討<lb/>
元慶和破走之二月壬午以太尉咸陽王坦為太傅以<lb/>
司州牧西河王悰為太尉己丑前南青州刺史大野拔<lb/>
斬樊子鵠以降兖州平戊戍梁司州刺史陳慶之冦豫<lb/>
州刺史堯雄撃走之三月辛酉以司徒髙盛為太尉以<lb/>
司空髙昂為司徒濟陰王暉業為司空勃海王髙歡討<lb/>
<pb n="KR2d0006_WYG_022-94a"/>
平山胡劉蠡升辛未以旱故詔京邑及諸州郡縣收瘞<lb/>
骸骨是春髙麗契丹並遣使朝貢夏四月前青州刺史<lb/>
侯梁反攻掠青齊癸未濟州刺史蔡雋討平之壬辰降<lb/>
京師見囚夏五月大旱勒城門殿門及省府寺署坊門<lb/>
澆人不簡王公無限日得雨乃止六月元慶和冦南頓<lb/>
豫州刺史堯雄大破之秋七月甲戍封汝南王悦孫綽<lb/>
為琅邪王八月辛夘司空濟陰王暉業坐事免甲午發<lb/>
衆七萬六千人營新宫九月丁巳以開府儀同三司襄<lb/>
<pb n="KR2d0006_WYG_022-94b"/>
城王旭為司空冬十月丁未梁柳仲禮冦荆州刺史王<lb/>
元撃破之癸丑祀圜丘甲寅閶闔門災龍見并州人家<lb/>
井中十二月壬午車駕狩于鄴東甲午文武百官量事<lb/>
各給祿是歳西魏文帝大統元年也<lb/>
三年春正月癸卯朔饗羣臣於前殿戊申詔百官舉士<lb/>
舉不稱才者兩免之二月丁未梁光州刺史郝樹以州<lb/>
内附丁酉加勃海王世子澄為尚書令大行臺大都督<lb/>
三月甲寅以開府儀同三司華山王鷙為大司馬丁卯<lb/>
<pb n="KR2d0006_WYG_022-95a"/>
陽夏太守盧公纂據郡南叛大都督元整破之夏四月<lb/>
丁酉昌樂王誕薨五月癸卯賜鰥寡孤獨貧賤者衣物<lb/>
各有差丙辰以錄尚書事西河王悰為司州牧戊辰太<lb/>
尉髙盛薨六月辛巳趙郡王諶薨秋七月庚子大赦梁<lb/>
夏州刺史田獨鞞潁川防城都督劉鸞慶並以州内附<lb/>
八月并肆涿建四州霜霣大饑九月壬寅以定州刺史<lb/>
侯景兼尚書右僕射南道行臺節度諸軍南討丙辰平<lb/>
陽人路季札聚衆反辛酉御史中尉竇泰討平之冬十<lb/>
<pb n="KR2d0006_WYG_022-95b"/>
一月戊申詔遣使廵檢河北流移饑人侯景攻剋梁楚<lb/>
州獲刺史桓和十二月以并州刺史尉景為太保辛未<lb/>
遣使者版假老人官百歳已下各有差壬申大司馬清<lb/>
河王亶薨癸未以太傅咸陽王坦為太師是歳髙麗勿<lb/>
吉並遣使朝貢<lb/>
四年春正月以汝陽王暹為錄尚書事夏四月辛未遷<lb/>
七帝神主入新廟大赦内外百官普進一階先是滎陽<lb/>
人張儉等聚衆反於大騩山通西魏壬辰武衛將軍髙<lb/>
<pb n="KR2d0006_WYG_022-96a"/>
元咸討破之六月己巳幸華林園理訟辛未詔尚書掩<lb/>
骼埋胔推錄囚徒壬午閶闔門災秋七月甲辰遣兼散<lb/>
騎常侍李楷聘于梁八月西魏剋陜州刺史李徽伯死<lb/>
之九月侍中元子思與其弟子華謀西入並賜死閏月<lb/>
乙丑衛將軍右光祿大夫蔣天樂謀反伏誅禁京師酤<lb/>
酒冬十月以咸陽王坦為錄尚書事壬辰勃海王髙歡<lb/>
西討敗于沙苑己酉西魏行臺宫景夀都督楊白駒冦<lb/>
洛州大都督韓賢大破之西魏又遣其大行臺元季海<lb/>
<pb n="KR2d0006_WYG_022-96b"/>
大都督獨孤信逼洛州刺史廣陽王湛棄城歸闕季海<lb/>
信遂據金墉十一月丙子以驃騎大將軍儀同三司万<lb/>
俟普為太尉十二月甲寅梁人來聘河間人邢磨納范<lb/>
陽人盧仲禮等各聚衆反是歳髙麗蠕蠕並遣使朝貢<lb/>
元象元年春正月辛酉朔日有蝕之有巨象自至碭郡<lb/>
陂中南兖州獲送于鄴丁卯大赦改元二月丙辰遣兼<lb/>
散騎常侍鄭伯猷聘于梁夏四月庚寅曲赦畿内開酒<lb/>
禁六月壬辰帝幸華林都堂聽訟秋七月乙亥髙麗遣<lb/>
<pb n="KR2d0006_WYG_022-97a"/>
使朝貢是夏山東大水蝦蟆鳴于樹上秋八月辛卯大<lb/>
敗西魏于河隂九月大都督賀拔仁撃邢磨納盧仲禮<lb/>
等破平之冬十月梁人來聘十二月庚寅遣陸操聘于<lb/>
梁<lb/>
興和元年春正月辛酉以尚書令孫騰為司徒三月甲<lb/>
寅朔封常山郡王劭第二子曜為陳郡王五月甲戍立<lb/>
皇后髙氏乙亥大赦是月髙麗遣使朝貢六月乙酉以<lb/>
尚書左僕射司馬子如為山東黜陟大使尋為東北道<lb/>
<pb n="KR2d0006_WYG_022-97b"/>
行臺差選勇士庚寅前潁州刺史奚思業為河南大使<lb/>
簡發勇士丁酉梁人來聘戊申開府儀同三司汝陽王<lb/>
暹薨秋八月壬辰遣兼散騎常侍王元景聘于梁九月<lb/>
甲子發畿内十萬人城鄴四十日罷辛未曲赦畿内死<lb/>
罪已下各有差冬十一月癸亥以新宫成大赦改元八<lb/>
十已上賜綾帽及杖七十旁無朞親及有疾廢者各賜<lb/>
粟帛築城之夫給復一年<lb/>
二年春正月壬申以太保尉景為太傅以驃騎大將軍<lb/>
<pb n="KR2d0006_WYG_022-98a"/>
開府儀同三司庫狄干為太保丁丑徙御新宫大赦内<lb/>
外百官普進一階營構主將别優一階三月乙卯梁人<lb/>
來聘夏五月己酉西魏行臺宫延和陜州刺史宫元慶<lb/>
率戸内屬置之河北馬塲振稟各有差壬子遣兼散騎<lb/>
常侍李象聘于梁閏月丁丑朔日有蝕之己丑封皇兄<lb/>
景植為宜陽王皇弟威為清河王謙為潁川王六月壬<lb/>
子大司馬華山王鷙薨冬十月丁未梁人來聘十一月<lb/>
乙卯遣兼散騎常侍崔長謙聘於梁是歳髙麗蠕蠕勿<lb/>
<pb n="KR2d0006_WYG_022-98b"/>
吉並遣使朝貢<lb/>
三年春二月甲辰阿至羅出吐拔郍渾大率部來降三<lb/>
月乙酉梁州人公孫貴賔聚衆反自號天王陽夏鎮將<lb/>
討禽之夏四月戊申阿至羅國主副伏羅越君子去賔<lb/>
來降封為髙車王六月乙丑梁人來聘秋七月己卯宜<lb/>
陽王景植薨八月甲子遣兼散騎常侍李騫聘於梁先<lb/>
是詔羣官於麟趾閣議定新制冬十月甲寅班於天下<lb/>
己巳發夫五萬人築漳濵堰三十五日罷癸亥車駕狩<lb/>
<pb n="KR2d0006_WYG_022-99a"/>
于西山十一月戊寅還宫丙戍以開府儀同三司彭城<lb/>
王韶為太尉以度支尚書胡僧敬為司空是歳蠕蠕髙<lb/>
麗勿吉國並遣使朝貢<lb/>
四年春正月丙辰梁人來聘夏四月丙寅遣兼散騎常<lb/>
侍李繪聘于梁乙酉以侍中廣陽王湛為太尉以尚書<lb/>
右僕射髙隆之為司徒以太尉彭城王韶為錄尚書事<lb/>
丁亥太傅尉景坐事降為驃騎大將軍開府儀同三司<lb/>
辛卯以太保庫狄干為太傅以領軍將軍婁昭為大司<lb/>
<pb n="KR2d0006_WYG_022-99b"/>
馬封祖裔為尚書右僕射六月丙申復前侍中樂良王<lb/>
忠爵丁酉復陳留王景皓常山王紹宗髙密王永業爵<lb/>
秋八月庚戍以開府儀同三司吏部尚書侯景為兼尚<lb/>
書僕射河南行臺隨機討防冬十月甲寅梁人來聘十<lb/>
一月壬午驃騎大將軍開府儀同三司青州刺史西河<lb/>
王悰薨十二月辛亥使兼散騎常侍陽斐使于梁是歳<lb/>
蠕蠕髙麗吐谷渾並遣使朝貢<lb/>
武定元年春正月壬戍朔大赦改元己巳車駕蒐于邯<lb/>
<pb n="KR2d0006_WYG_022-100a"/>
鄲之西山癸酉還宫二月壬申北豫州刺史髙仲密據<lb/>
虎牢西叛三月丙午帝親納訟戊申勃海王髙歡大敗<lb/>
西魏師于邙山追奔至恒農而還豫洛二州平夏四月<lb/>
封彭城王韶弟襲為武安王五月壬辰以剋復虎牢降<lb/>
天下死罪已下囚乙未以吏部尚書侯景為司空六月<lb/>
乙亥梁人來聘戊寅封前員外散騎侍郎元長春為南<lb/>
郡王八月乙丑以汾州刺史斛律金為大司馬壬午遣<lb/>
兼散騎常侍李渾聘于梁冬十一月甲午車駕狩于西<lb/>
<pb n="KR2d0006_WYG_022-100b"/>
山乙巳還宫是歳吐谷渾髙麗蠕蠕並遣使朝貢<lb/>
二年春二月丁卯徐州人劉烏黒聚衆反遣行臺慕容<lb/>
紹宗討平之三月梁人來聘以旱故宥死罪已下囚丙<lb/>
午以開府儀同三司孫騰為太保壬子以勃海王世子<lb/>
髙澄為大將軍領中書監元弼為錄尚書事以尚書左<lb/>
僕射司馬子如為尚書令以太原公髙洋為左僕射夏<lb/>
五月甲午遣散騎常侍魏季景聘于梁丁酉太尉廣陽<lb/>
王湛薨秋八月癸酉尚書令司馬子如坐事免九月甲<lb/>
<pb n="KR2d0006_WYG_022-101a"/>
申以開府儀同三司濟隂王暉業為太尉太師咸陽王<lb/>
坦坐事免以王還第冬十月丁巳太保孫騰大司馬髙<lb/>
隆之各為括戸大使凡獲逃戸六十餘萬十一月西河<lb/>
地陷有火出甲申以司徒髙隆之為尚書令以前大司<lb/>
馬婁昭為司徒庚子祀圜丘辛丑梁人來聘是歳吐谷<lb/>
渾地豆干室韋髙麗蠕蠕勿吉等並遣使朝貢<lb/>
三年春正月丙申遣兼散騎常侍李奬聘于梁二月庚<lb/>
申吐谷渾國奉其從妹以備後庭納為容華嬪夏五月<lb/>
<pb n="KR2d0006_WYG_022-101b"/>
甲辰大赦秋七月庚子梁人來聘冬十月遣中書舎人<lb/>
尉瑾聘于梁十二月以司空侯景為司徒以中書令韓<lb/>
軌為司空戊子以太保孫騰為錄尚書事是歳髙麗吐<lb/>
谷渾蠕蠕並遣使朝貢<lb/>
四年夏五月壬寅梁人來聘六月庚子以司徙侯景為<lb/>
河南大行臺應機討防秋七月壬寅遣兼散騎常侍元<lb/>
廓聘于梁八月移洛陽漢魏石經于鄴是歳室韋勿吉<lb/>
地豆干髙麗蠕蠕並遣使朝貢<lb/>
<pb n="KR2d0006_WYG_022-102a"/>
五年春正月己亥朔日有蝕之丙午勃海王髙歡薨辛<lb/>
亥司徒侯景降于西魏以求救西魏遣其將李弼王思<lb/>
政赴之思政等入據潁川景乃出走豫州乙丑梁人來<lb/>
聘二月侯景復背西魏歸梁夏四月壬申大將軍髙澄<lb/>
來朝甲午遣兼散騎常侍李緯聘于梁五月丁酉朔大<lb/>
赦戊戍以尚書右僕射襄城王旭為太尉甲辰以太原<lb/>
公髙洋為尚書令領中書監以青州刺史尉景為大司<lb/>
馬以開府儀同三司庫狄干為太師以録尚書事孫騰<lb/>
<pb n="KR2d0006_WYG_022-102b"/>
為太傅以汾州刺史賀拔仁為太保以司空韓軌為司<lb/>
徒以領軍將軍可朱渾道元為司空以司徒髙隆之錄<lb/>
尚書事以徐州刺史慕容紹宗為尚書左僕射髙陽王<lb/>
斌為右僕射戊午大司馬尉景薨六月乙酉帝為勃海<lb/>
王舉哀於東堂服緦衰秋九月辛丑梁貞陽侯蕭淵明<lb/>
冦徐州堰泗水於寒山灌彭城以應侯景冬十一月乙<lb/>
酉以尚書左僕射慕容紹宗為東南道行臺與大都督<lb/>
髙岳潘相樂大破禽之及其二子瑀道十二月乙亥蕭<lb/>
<pb n="KR2d0006_WYG_022-103a"/>
淵明至帝御閶闔門讓而宥之岳等廻師討侯景是歳<lb/>
髙麗勿吉並遣使朝貢<lb/>
六年春正月己亥大都督髙岳等於渦陽大破侯景俘<lb/>
斬五萬餘人其餘溺死於渦水水為不流景走淮南二<lb/>
月己卯梁遣使求和許之三月癸巳以太尉襄城王旭<lb/>
為大司馬以開府儀同三司髙岳為太尉辛亥以冬春<lb/>
亢旱赦罪人各有差夏四月甲子吏部令史張永和青<lb/>
州人崔闊等偽假人官事覺糺檢首者六萬餘人甲戍<lb/>
<pb n="KR2d0006_WYG_022-103b"/>
太尉髙岳司徒韓軌大都督劉豐等討王思政於潁川<lb/>
引洧水灌其城九月乙酉梁人來聘冬十月戊申侯景<lb/>
濟江推梁臨賀王正徳為主以攻建業是歳髙麗室韋<lb/>
蠕蠕吐谷渾並遣使朝貢<lb/>
七年春正月戊辰梁北徐州刺史中山侯蕭正表以鎮<lb/>
内附封蘭陵郡公吳郡王三月丁卯侯景剋建業夏五<lb/>
月丙辰侯景殺梁武帝戊寅勃海王髙澄帥師赴潁川<lb/>
六月剋之獲西魏大將軍王思政等秋八月辛卯立皇<lb/>
<pb n="KR2d0006_WYG_022-104a"/>
子長仁為太子盗殺勃海王髙澄癸巳大赦内外百官<lb/>
並進二級甲午太原公髙洋如晉陽冬十月癸未以開<lb/>
府儀同三司咸陽王坦為太傅甲午以開府儀同三司<lb/>
潘相樂為司空十二月甲辰吳郡王蕭正表薨己酉以<lb/>
并州刺史彭樂為司徒是歳蠕蠕地豆干室韋髙麗吐<lb/>
谷渾並遣使朝貢<lb/>
八年春正月辛酉帝為勃海王髙澄舉哀於東堂戊辰<lb/>
詔太原王髙洋嗣事徙封齊郡王甲戍地豆干契丹並<lb/>
<pb n="KR2d0006_WYG_022-104b"/>
遣使朝貢二月庚寅以尚書令髙隆之為太保三月庚<lb/>
申進齊郡王髙洋爵為齊王夏四月乙巳蠕蠕遣使朝<lb/>
貢五月甲寅詔齊王為相國總百揆備九錫之禮以齊<lb/>
國太妃為王太后王妃為王后丙辰帝遜位於齊齊天<lb/>
保元年己未封帝為中山王邑一萬戸上書不稱臣答<lb/>
不稱詔載天子旌旗行魏正朔乗五時副車封王諸子<lb/>
為縣公邑各一千戸奉絹一萬疋錢一萬貫粟二萬石<lb/>
奴婢三百人水碾一具田百頃園一所於中山國立魏<lb/>
<pb n="KR2d0006_WYG_022-105a"/>
宗廟二年十二月己酉中山王殂時年二十八三年二<lb/>
月奉諡曰孝靜皇帝葬於鄴西漳北其後發之陵崩死<lb/>
者六十人帝好文美容儀力能挾石師子以踰墻射無<lb/>
不中嘉辰宴㑹多命羣臣賦詩從容沉雅有孝文風勃<lb/>
海王髙澄嗣事甚忌焉以大將軍中兵參軍崔季舒為<lb/>
中書黄門侍郎令監察動静小大皆令季舒知澄與季<lb/>
舒書曰癡人復何似癡勢小差未帝嘗與獵於鄴東馳<lb/>
逐如飛監衛都督烏郍羅受工伐從後呼帝曰天子莫<lb/>
<pb n="KR2d0006_WYG_022-105b"/>
走馬大將軍怒澄嘗侍帝飲大舉觴曰臣澄勸陛下帝<lb/>
不悦曰自古無不亡之國朕亦何用此活澄怒曰朕朕<lb/>
狗脚朕澄使季舒毆帝三拳奮衣而出明日澄使季舒<lb/>
勞帝帝亦謝焉賜絹季舒未敢受以啟澄澄使取一段<lb/>
帝束百疋以與之曰亦一段爾帝不堪憂辱詠謝靈運<lb/>
詩曰韓亡子房奮秦帝魯連恥本自江海人忠義動君<lb/>
子常侍侍講荀濟知帝意乃與華山王大器元瑾密謀<lb/>
於宫中偽為山而作地道向北城至千秋門門者覺地<lb/>
<pb n="KR2d0006_WYG_022-106a"/>
下響動以告澄澄勒兵入宫曰陛下何意反邪臣父子<lb/>
功存社稷何負陛下邪及將殺諸妃嬪帝正色曰王自<lb/>
欲反何關於我我尚不惜身何况妃嬪澄下牀叩頭大<lb/>
啼謝罪於是酣飲夜久乃出居三日幽帝於含章堂大<lb/>
器瑾等皆見烹於市及將禪位於文宣襄城王昶及司<lb/>
徒潘相樂侍中張亮黄門郎趙彦深等求入奏事帝在<lb/>
昭陽殿見之昶曰五行遞運有始有終齊王聖徳欽明<lb/>
萬姓歸仰臣等昧死聞奏願陛下則堯禪舜帝便歛容<lb/>
<pb n="KR2d0006_WYG_022-106b"/>
答曰此事推挹已久謹當遜避又云若爾須作詔書侍<lb/>
郎崔劼裴讓之奏云詔已作訖即付楊愔進於帝凡十<lb/>
條書訖曰將安朕何所復若為而去楊愔對曰在北城<lb/>
别有館宇還備法駕依常仗衛而去帝乃下御座歩就<lb/>
東廊口詠范蔚宗後漢贊云獻生不辰身播國屯終我<lb/>
四百永作虞賔所司奏請發帝曰古人念遺簪敝履欲<lb/>
與六宫别可乎髙隆之曰今日天下猶是陛下之天下<lb/>
况在後宫乃與妃嬪以下訣莫不欷歔掩涕貴嬪趙國<lb/>
<pb n="KR2d0006_WYG_022-107a"/>
李氏誦陳思王詩云王其愛玉體俱享黄髮期皇后已<lb/>
下皆哭直長趙徳以故犢車一乗候於東上閤帝上車<lb/>
徳超上車持帝帝肘之曰朕畏天順人授位相國何物<lb/>
奴敢逼人趙徳尚不下及出雲龍門王公百寮衣冠拜<lb/>
辭帝曰今日不減常道鄉公漢獻帝衆皆悲愴髙隆之<lb/>
泣灑遂入北城下司馬子如南宅及文宣行幸常以帝<lb/>
自隨帝后封太原公主常為帝嘗食以䕶視焉竟遇酖<lb/>
而崩<lb/>
<pb n="KR2d0006_WYG_022-107b"/>
　　東魏孝静帝天平四年天象元年興和四年武定<lb/>
　　八年即位十七年<lb/>
　　　右東魏一帝十七年而禪位于齊按後魏正史<lb/>
　　　自孝武帝後便列孝靜帝紀乃云宇文氏害孝<lb/>
　　　武以南陽王寶炬為僭稱尊號<lb/>
　<lb/>
　<lb/>
　通志卷十五下<lb/>
</p>
<p>
</p>
  </div>
</body>
</text>
</TEI>
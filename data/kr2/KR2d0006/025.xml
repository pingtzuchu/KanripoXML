<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十八</head> <lb/>
    <p>
<pb n="KR2d0006_WYG_025-1a"/>
欽定四庫全書<lb/>
　通志卷十八<lb/>
　　宋　右　廸　功　郎　鄭　樵　漁　仲　撰<lb/>
　隋紀第十八<lb/>
　　文帝　煬帝　恭帝<lb/>
高祖文皇帝姓楊氏諱堅小名那羅延本𢎞農華隂人<lb/>
漢太尉震之十四世孫也震八世孫燕北平太守鉉鉉<lb/>
子元夀魏初為武川鎭司馬因家于神武樹頽焉元夀<lb/>
<pb n="KR2d0006_WYG_025-1b"/>
生太原太守惠嘏惠嘏生平原太守烈烈生寧逺將軍<lb/>
禎禎生皇考忠初禎屬魏末喪亂避地中山結義徒以<lb/>
討鮮于修禮遂死之周保定中皇考著勲追贈柱國大<lb/>
將軍少保興城郡公皇考美須髯身長七尺八寸狀貎<lb/>
瓌偉武藝絶倫識量深重有將帥之畧年十八客游泰<lb/>
山㑹梁兵陷郡國没江南及北海王元顥入洛乃與俱<lb/>
歸顥敗爾朱度律召為帳下統軍後從獨孤信屢有軍<lb/>
功又與信從魏孝武西遷東魏荆州刺史辛纂據穰城<lb/>
<pb n="KR2d0006_WYG_025-2a"/>
皇考從信討之與都督康洛兒元長生乘城而入彎弓<lb/>
大呼斬纂以徇城中懾服居半嵗以東魏之逼與信俱<lb/>
歸周文帝召居帳下嘗從周文狩於龍門皇考獨當一<lb/>
猛虎左挾其腰右㧞其舌周文壯之北臺謂猛虎為揜<lb/>
于因以字之從禽竇泰破沙苑陣封襄武縣公河橋之<lb/>
役皇考與壯士五人力戰守橋敵人不敢進又與李逺<lb/>
破黑水稽胡并與怡峯解玉璧圍以功歴雲洛二州刺<lb/>
史芒山之戰先登䧟陣除大都督及侯景度江梁氏喪<lb/>
<pb n="KR2d0006_WYG_025-2b"/>
敗周文將經畧乃授皇考都督荆州等十五州諸軍事<lb/>
鎭穰城梁雍州刺史岳陽王蕭詧雖曰稱藩而尚懷貳<lb/>
心皇考自樊城觀兵漢濵易旗遞進實二千騎詧登樓<lb/>
望之以為三萬懼而服焉又攻梁隨郡尅之獲其守桓<lb/>
和所過城戍望風請服進圍安陸梁司州刺史桞仲禮<lb/>
恐安陸不守馳歸赴援諸將恐仲禮至則安陸難下請<lb/>
急攻之皇考曰仲禮已在近路吾以竒兵襲之一舉必<lb/>
尅則安陸不攻自拔諸城可傳檄而定於是選騎二千<lb/>
<pb n="KR2d0006_WYG_025-3a"/>
銜枚夜進遇仲禮於漴頭禽之悉俘其衆安陸竟陵並<lb/>
降梁元帝大懼送子方略為質并送載書請魏以石城<lb/>
為限梁以安陸為界皇考乃旋師進爵陳留郡公位大<lb/>
將軍十七年梁元帝逼其兄邵陵王綸綸送質於齊欲<lb/>
來冦梁元帝密報周文遣皇考討之禽綸數其罪殺之<lb/>
初皇考禽桞仲禮遇之甚厚仲禮至京反譖皇考言在<lb/>
軍大取金寳周文以皇考功重不問然皇考悔不殺仲<lb/>
禮故至此殺綸皇考間嵗再舉盡定漢東地甚得新附<lb/>
<pb n="KR2d0006_WYG_025-3b"/>
心魏㳟帝賜姓普六茹氏行同州事及于謹伐江陵皇<lb/>
考為前軍屯江津遏其走路梁人束刃於象鼻以戰皇<lb/>
考射之二象反走江陵平周文立蕭詧為梁主令皇考<lb/>
鎭穰城周孝閔踐阼入為小宗伯及司馬消難請降皇<lb/>
考與柱國逹奚武援之入齊境五百里前後遣三使報<lb/>
消難皆不反命及去北豫州三十里武疑有變欲還皇<lb/>
考曰有進死無退生獨以千騎夜趣城下候門開而入<lb/>
乃馳遣召武時齊鎭城伏敬逺勒甲士三千據東陴舉<lb/>
<pb n="KR2d0006_WYG_025-4a"/>
烽嚴警武憚之不欲保城乃多取財寳以消難先歸皇<lb/>
考以三千騎殿到洛南皆解鞍而卧齊衆來追至於洛<lb/>
北皇考謂將士曰但飽食今在死城賊必不敢度水食<lb/>
畢齊兵陽若度水皇考馳將擊之齊兵不敢逼遂徐引<lb/>
而還武歎曰達奚武自言是天下健兒今日服矣進位<lb/>
柱國大將軍武成元年進封隋國公邑萬户别食竟陵<lb/>
縣一千户收其租賦保定二年為大司空時朝議與突<lb/>
厥伐齊公卿以齊兵彊國冨斛律明月不易可當兵非<lb/>
<pb n="KR2d0006_WYG_025-4b"/>
十萬衆不可皇考獨曰萬騎足矣明月豎子亦何能為<lb/>
三年乃以皇考為元帥大將軍楊纂李穆王傑爾朱敏<lb/>
及開府元夀田𢎞慕容近等皆𨽻焉又令達奚武帥步<lb/>
騎三萬自南道進期會晉陽皇考乃留敏據什賁游兵<lb/>
河上皇考出武川過故宅祭先人饗將士席卷二十餘<lb/>
城齊人守陘嶺之隘皇考縱竒兵大破之留楊纂屯靈<lb/>
邱為後拒突厥木杆可汗控地頭可汗歩離可汗等以<lb/>
十萬騎來會四年正月朔攻晉陽時大雪風寒齊人乃<lb/>
<pb n="KR2d0006_WYG_025-5a"/>
悉其精鋭鼔譟而出突厥引上西山不肯戰衆失色皇<lb/>
考乃率七百人歩戰死者十四五以武後期乃班師齊<lb/>
人亦不敢逼突厥乃縱兵大掠自晉陽至平城七百餘<lb/>
里人畜無遺周武帝拜皇考為太傅晉公護以其不附<lb/>
已以為涇州總管是嵗大軍又東伐晉公護出洛陽令<lb/>
皇考出沃野以應接突厥時軍糧少諸將憂之皇考曰<lb/>
當權以濟事耳乃招誘稽胡首領咸令在坐使王傑盛<lb/>
軍容鳴鼓而出皇考陽怪問之傑曰大冢宰已至洛陽<lb/>
<pb n="KR2d0006_WYG_025-5b"/>
天子聞銀夏間胡擾動故使傑就攻除之又令突厥使<lb/>
者馳告曰可汗更入并留兵馬十萬在長城下故令問<lb/>
公若有稽胡不服欲來共破之坐者皆懼皇考慰喻遣<lb/>
之於是歸命饋輸塡積屬晉公護先退皇考亦罷兵而<lb/>
還鎭又以政績稱詔賜錢三千萬布五百疋穀二千斛<lb/>
以疾還京周武帝及晉公護屢臨視焉薨贈太保都督<lb/>
同朔等十二州軍事同州刺史本官如故諡曰桓公開<lb/>
皇元年追尊為武元皇帝廟號太祖帝武元皇帝之長<lb/>
<pb n="KR2d0006_WYG_025-6a"/>
子也皇妣曰呂氏以周大統七年六月癸丑夜生帝於<lb/>
馮翊波若寺有紫氣充庭時有尼來自河東謂皇妣曰<lb/>
此兒所從來甚異不可於俗間處之乃將帝舍於别舘<lb/>
躬自撫養皇妣抱帝忽見頭上出角徧體起鱗墜帝于<lb/>
地尼自外見曰已驚我兒致令晩得天下帝龍頷額上<lb/>
有五柱入頂目光外射有文在手曰王字長上短下沈<lb/>
深嚴重初入大學雖至親昵不敢狎也年十四京兆尹<lb/>
薛善辟為功曹十五以皇考勲授散騎常侍車騎大將<lb/>
<pb n="KR2d0006_WYG_025-6b"/>
軍儀同三司封成紀縣公十六遷驃騎大將軍加開府<lb/>
周文帝見而歎曰此兒風骨非世間人明帝即位授右<lb/>
小宗伯進封大興郡公明帝常遣善相者來和視帝和<lb/>
詭對曰不過柱國既而私謂帝曰公當為天下君必大<lb/>
誅殺而後定周武帝即位遷小宗伯出為隨州刺史進<lb/>
位大將軍後徵還遇皇妣寢疾三年晝夜不離左右以<lb/>
純孝稱宇文䕶執政尤忌帝屢將害焉賴大將軍侯伏<lb/>
侯壽等救䕶以免後襲爵隋國公周武既為皇太子聘<lb/>
<pb n="KR2d0006_WYG_025-7a"/>
帝長女為妃益加禮重齊王憲言於周武曰普六茹堅<lb/>
相貎非常臣每見之不覺自失恐非人下請早除之周<lb/>
武曰此止可為將耳内史王軌驟諫曰皇太子非社稷<lb/>
主普六茹堅有反相周武不悅曰必有天命將若之何<lb/>
帝甚懼深自晦匿後從周武平齊進柱國又與齊王憲<lb/>
破齊任城王湝於冀州除定州總管先是州城門久閉<lb/>
不行齊人自文宣時或請開之文宣不許曰當有聖人<lb/>
啓之及帝至而開之莫不驚異遷亳州總管周宣帝即<lb/>
<pb n="KR2d0006_WYG_025-7b"/>
位以后父徴拜上柱國大司馬<lb/>
大象元年遷大後丞右司武俄轉大前疑周宣帝每廵<lb/>
幸恒委以居守時宣帝為刑經聖制其法深刻帝以法<lb/>
令滋章非興化之道切諫不納帝位望益隆宣帝頗以<lb/>
為忌時宣帝有四幸姬並為皇后争寵相毁宣帝每謂<lb/>
后曰必族滅爾家因召帝命左右曰若色動即殺之帝<lb/>
容色自若遂免<lb/>
二年五月以帝為揚州總管將發暴足疾而止乙未宣<lb/>
<pb n="KR2d0006_WYG_025-8a"/>
帝不悆時静帝幼冲前内史上大夫鄭譯御正大夫劉<lb/>
昉以帝皇后之父衆望所集遂矯詔引帝入侍疾因受<lb/>
遺輔政都督内外諸軍事帝恐周武諸王在藩生變稱<lb/>
趙王招將嫁女於突厥為詞以徵之己酉宣帝崩庚戌<lb/>
静帝詔帝假黄鉞左大丞相百官總已而聽焉以正陽<lb/>
宮為丞相府以鄭譯為長史劉昉為司馬具置寮佐周<lb/>
宣時刑政峻酷者悉更以寛大之制天下歸心矣六月<lb/>
趙王招陳王純越王逹代王盛滕王逌並至長安相州<lb/>
<pb n="KR2d0006_WYG_025-8b"/>
總管尉遲迥自以宿將至是不能平遂舉兵趙魏之士<lb/>
響應旬日間衆至十餘萬宇文胄以榮州石愻以建州<lb/>
席毗以沛郡毗弟义羅以兖州皆應迥遣子質於陳以<lb/>
求援帝命上柱國鄖公韋孝寛討之雍州牧畢王賢及<lb/>
趙陳等五王謀作亂帝執賢斬之而掩趙王等罪因詔<lb/>
五王劒履上殿入朝不趨以安之時五王隂謀滋甚帝<lb/>
以酒肴造趙王觀其指趙王伏甲於卧内帝賴元胄以<lb/>
免於是誅趙越二王八月庚午韋孝寛破尉遲迥斬之<lb/>
<pb n="KR2d0006_WYG_025-9a"/>
傳首闕下餘黨悉平初迥之亂鄖州總管司馬消難據<lb/>
州應迥淮南州縣多從之襄州總管王誼討之消難奔<lb/>
陳荆郢羣蠻乘釁而起命亳州總管賀若誼討平之先<lb/>
是上柱國王謙為益州總管亦擁衆巴蜀以匡復為辭<lb/>
帝以東夏山南為事未遑致討謙遂出劒口陷始州至<lb/>
是乃命上柱國梁睿討平之傳首闕下隳劒閣之險以<lb/>
絶姦亂之萌焉九月壬子周帝進帝大丞相十月周帝<lb/>
詔追贈皇曾祖烈為柱國太保都督徐兖等十州諸軍<lb/>
<pb n="KR2d0006_WYG_025-9b"/>
事徐州刺史隋國公諡曰康皇祖禎為柱國太傅都督<lb/>
陜蒲等十三州諸軍事同州刺史隋國公諡曰獻皇考<lb/>
忠為上柱國太師大冢宰都督冀定等十三州諸軍事<lb/>
雍州牧壬戌誅陳王純周帝進帝大冢宰五府總於天<lb/>
官十一月辛未誅代王逹滕王逌十二月甲子周帝授<lb/>
帝相國總百揆去都督内外諸軍事大冢宰之號進爵<lb/>
為王以隋州之崇業鄖州之安陸城陽溫州之冝人應<lb/>
州之平靖上明順州之淮南士州之永川昌州之廣昌<lb/>
<pb n="KR2d0006_WYG_025-10a"/>
安昌申州之義陽淮安息州之新蔡建安豫州之汝南<lb/>
臨潁廣寧初安蔡州之蔡陽郢州之漢東二十郡為隋<lb/>
國劒履上殿入朝不趨贊拜不名備九錫之禮加璽紱<lb/>
逺游冠相國印綠綟綬位在諸侯王上隋國置丞相以<lb/>
下一依舊式帝再讓乃授王爵十郡而已周帝詔進皇<lb/>
祖皇考爵並為王夫人為王妃<lb/>
大定元年二月壬子下令曰以前賜姓皆復其舊甲寅<lb/>
帝受九錫之禮丙辰周帝又詔帝冕十有二旒建天子<lb/>
<pb n="KR2d0006_WYG_025-10b"/>
旌旗出警入蹕乘金根車駕六馬備五時副車置旄頭<lb/>
雲䍐樂舞八佾設鐘簴宫縣王妃為王后世子為太子<lb/>
前後三讓乃受俄而下詔依唐虞漢魏故事帝三讓不<lb/>
許乃遣太傅上柱國把國公椿奉冊大宗伯大將軍金<lb/>
城公趙煚奉皇帝璽紱于隋宫百官勸進帝乃受焉<lb/>
開皇元年春二月甲子自相府常服入宫備禮即皇帝<lb/>
位於臨光殿設壇於南郊遣兼太傅上柱國鄧公竇熾<lb/>
柴燎告天是日告廟大赦改元京師慶雲見改周官依<lb/>
<pb n="KR2d0006_WYG_025-11a"/>
漢魏之舊制以柱國司馬高熲為尚書左僕射兼納言<lb/>
相國司録虞慶則為内史監兼吏部尚書相國内郎李<lb/>
德林為内史令上開府韋世康為禮部尚書上開府元<lb/>
暉為都官尚書開府户部尚書元巖為兵部尚書上儀<lb/>
同司宗長孫毗為工部尚書上儀同司會楊尚希為度<lb/>
支尚書雍州牧楊惠為左衞大將軍乙丑追尊皇考為<lb/>
武元皇帝廟號太祖皇妣吕氏為元明皇后改周氏左<lb/>
社右廟制為右社左廟遣八使廵省風俗丙寅修廟社<lb/>
<pb n="KR2d0006_WYG_025-11b"/>
立王后獨孤氏為皇后王太子勇為皇太子丁卯以大<lb/>
將軍趙煚為尚書右僕射以上開府伊婁彦恭為右武<lb/>
侯大將軍己巳以五千户封周帝介國公為隋室賔旌<lb/>
旗車服禮樂一如其舊上書不為表答表不稱詔周氏<lb/>
諸王盡降為公辛未以皇弟同安郡公爽為雍州牧乙<lb/>
亥封皇弟邵國公慧為滕王同安公爽為衞王皇子鴈<lb/>
門公廣為晉王俊為秦王秀為越王諒為漢王并州總<lb/>
管李穆為太師上柱國竇熾為太傅幽州總管于翼為<lb/>
<pb n="KR2d0006_WYG_025-12a"/>
太尉觀國公田仁恭為太子太師武徳郡公桞敏為太<lb/>
子太保丁丑以晉王廣為并州總管封陳留郡公智積<lb/>
為蔡王興城郡公静為道王戊寅改東京府為尚書省<lb/>
發官牛五千頭分賜貧人三月宣仁門槐樹連理衆枝<lb/>
内附壬午白狼國獻方物丁亥詔犬馬器翫口味不得<lb/>
獻上戊子弛山澤禁己丑移盩厔連理樹植于宫庭戊<lb/>
戌以太子少保蘇威兼納言吏部尚書庚子詔前代品<lb/>
爵悉依舊定丁未梁蕭巋使其太宰蕭巖來賀夏四月<lb/>
<pb n="KR2d0006_WYG_025-12b"/>
辛巳大赦戊戌太常散樂並免為編户禁雜樂百戲辛<lb/>
丑陳人來聘于周至而上已受禪致之介國是月發稽<lb/>
胡修築長城二旬而罷五月戊午封䢴國公楊雄為廣<lb/>
平王永康郡公楊𢎞為河間王辛未介公薨上舉哀於<lb/>
朝堂諡曰周静帝六月癸未詔以初受命赤雀降祥推<lb/>
五徳相生為火色其郊及社廟依服冕之儀而朝會之<lb/>
服旗幟犧牲盡尚赤戎服尚黄秋七月乙卯上始服黄<lb/>
百寮畢賀八月壬午廢東京官甲午遣樂安公元諧擊<lb/>
<pb n="KR2d0006_WYG_025-13a"/>
吐谷渾於青海破而降之九月戊申遣使振給戰亡者<lb/>
家庚午陳將周羅㬋攻陷胡墅蕭摩訶冦江北辛未以<lb/>
越王秀為益州總管改封蜀王壬申以薛公長孫覽宋<lb/>
安公元景山並為行軍元帥伐陳仍令尚書左僕射高<lb/>
熲節度諸軍是月行五銖錢冬十月乙酉百濟王扶餘<lb/>
昌遣使來賀授昌上開府儀同三司帶方郡公戊子行<lb/>
新律壬辰行幸岐州十一月乙卯以永富郡公竇榮定<lb/>
為右武侯大將軍遣兼散騎侍郎鄭撝使於陳己巳有<lb/>
<pb n="KR2d0006_WYG_025-13b"/>
流星聲如隤墻光照于地十二月甲申以禮部尚書韋<lb/>
世康為吏部尚書庚子至自岐州壬寅高麗王高陽遣<lb/>
使朝貢授陽大將軍遼東郡公太子太保桞敏卒是嵗<lb/>
靺鞨突厥阿波可汗沙鉢略可汗並遣使朝貢<lb/>
二年春正月庚申陳宣帝殂辛酉置河北道行臺尚書<lb/>
省於并州以晉王廣為尚書令置河南道行臺尚書省<lb/>
於洛州以秦王俊為尚書令置西南道行臺尚書省於<lb/>
益州以蜀王秀為尚書令戊辰陳人遣使請和求歸胡<lb/>
<pb n="KR2d0006_WYG_025-14a"/>
墅甲戍詔舉賢良二月己丑詔以陳有喪命高熲等班<lb/>
師庚寅加晉王廣左武衞大將軍秦王俊右武衞大將<lb/>
軍庚子京師雨土三月初命入宫殿門通籍戊申開渠<lb/>
引杜陽水於三畤原四月丁丑以寧州刺史竇榮定為<lb/>
左武侯大將軍韓僧夀破突厥於雞頭山上柱國李充<lb/>
破突厥於河北山五月戊申以上開府長孫平為度支<lb/>
尚書己酉上以旱親省囚徒其日大雨己未高寶寧冦<lb/>
平州突厥入長城庚申以豫州刺史皇甫績為都官尚<lb/>
<pb n="KR2d0006_WYG_025-14b"/>
書甲子改傳國璽曰受命璽丁卯制民年六十以上免<lb/>
課六月壬午以大府卿蘇孝慈為兵部尚書甲申使使<lb/>
弔陳乙酉上柱國李充破突厥于馬邑丙申詔遷都龍<lb/>
首山命左僕射高熲將作大匠劉龍鉅鹿郡公賀婁子<lb/>
幹太府少卿高龍义等創造新都秋七月癸巳詔新置<lb/>
都處墳墓令悉遷葬設祭仍給人功無主者命官為殯<lb/>
𦵏甲午行新令冬十月以撤毁故徙居東宫給内外宫<lb/>
人祿癸酉皇太子勇屯兵咸陽以備胡虜庚寅上疾愈<lb/>
<pb n="KR2d0006_WYG_025-15a"/>
享百寮於觀徳殿賜錢帛皆任自取盡力以出辛卯以<lb/>
營新都副監賀婁子幹為工部尚書十一月丙午初命<lb/>
為方陣戰法及制軍營圖様下諸軍府以擬征突厥十<lb/>
二月辛未上講武于後園甲戍上柱國竇毅卒丙子名<lb/>
新都曰大興城乙酉遣彭城公虞慶則屯𢎞化以備胡<lb/>
突厥冦周槃行軍總管逹奚長儒為虜所敗丙戍賜國<lb/>
子生經明者束帛丁亥親録囚徒是嵗高麗百濟並遣<lb/>
使朝貢<lb/>
<pb n="KR2d0006_WYG_025-15b"/>
三年春正月庚子將遷新都大赦禁大刀長矟始令人<lb/>
以二十一成丁嵗役功不過二十日不役者收庸廢遠<lb/>
近酒坊罷鹽井禁二月己巳朔日有蝕之癸酉陳人來<lb/>
聘突厥犯邊癸未以左武衞大將軍李禮成為右武衞<lb/>
大將軍三月丁未上柱國鮮虞縣公謝慶恩卒丙辰以<lb/>
雨故常服入新都京師承明里醴泉出丁巳詔購遺書<lb/>
於天下癸亥城榆闗夏四月己巳衞王爽大破突厥於<lb/>
白道山停築原陽雲内紫河等鎭而還上柱國建平郡<lb/>
<pb n="KR2d0006_WYG_025-16a"/>
公于義卒庚午吐谷渾冦臨洮洮州刺史皮子信死之<lb/>
壬申以尚書右僕射趙煚兼内史令丁丑以滕王瓚為<lb/>
雍州牧庚辰行軍總管隂夀大破高寳寧于黄龍甲申<lb/>
以旱故上親祀雨師丙戍詔天下勸學行禮己丑陳郢<lb/>
州城主張子譏遣使請降上以和好不納辛卯遣兼散<lb/>
騎常侍薛舒聘於陳癸巳上親雩五月癸卯太尉任城<lb/>
公于翼薨行軍總管李晃破突厥於摩那渡口乙巳梁<lb/>
太子蕭琮來賀遷都辛酉親祀方澤壬戍行軍元帥竇<lb/>
<pb n="KR2d0006_WYG_025-16b"/>
榮定破突厥及吐谷渾於涼州赦黄龍死罪以下六月<lb/>
庚午封衞王爽子集為遂安郡王戊寅突厥遣使求和<lb/>
庚辰行軍總管梁逺破吐谷渾於爾汗山斬其名王秋<lb/>
七月壬戍詔徃者山東河表經此妖亂孤城逺守多不<lb/>
自全濟隂太守杜猷身陷賊徒命懸逆手郡省事范臺<lb/>
玟傾産營護免其戮辱眷言誠節實有可嘉宜超爵賞<lb/>
用明沮勸臺玟可大都督假湘州刺史丁卯日有蝕之<lb/>
八月壬午遣尚書右僕射高熲出寧州道吏部尚書虞<lb/>
<pb n="KR2d0006_WYG_025-17a"/>
慶則出原州道並為行軍元帥以擊胡戊子親祀太社<lb/>
九月壬子幸城東觀穀稼癸丑大赦冬十月甲戍廢河<lb/>
南道行臺省十一月發使廵省風俗庚辰陳人來聘陳<lb/>
主知帝貎異世人使副使袁彦圖像而去甲午罷天下<lb/>
諸郡十二月乙卯遣兼散騎常侍唐令則使於陳戊午<lb/>
以刑部尚書蘇威為户部尚書是嵗高麗突厥靺鞨並<lb/>
遣使朝貢<lb/>
四年春正月甲子朔日有蝕之祀太廟辛未祀南郊壬<lb/>
<pb n="KR2d0006_WYG_025-17b"/>
申梁主蕭巋來朝甲戍大射於北苑十日而罷壬午齊<lb/>
州水辛卯渝州獲獸似麋一角同蹄壬辰班新歴二月<lb/>
乙巳上餞梁主于霸上庚戌行幸隴州突厥可汗阿史<lb/>
那玷厥率其屬來降夏四月己亥敕總管刺史父母及<lb/>
子年十五以上不得將之官庚子以吏部尚書虞慶則<lb/>
為尚書右僕射瀛州刺史楊尚希為兵部尚書毛州刺<lb/>
史劉仁恩為刑部尚書五月癸酉契丹主莫賀弗遣使<lb/>
請降拜大將軍六月庚子降囚徒壬子開通濟渠自渭<lb/>
<pb n="KR2d0006_WYG_025-18a"/>
逹河以通運漕甲寅制官人非戰功不授上柱國以下<lb/>
戎官以雍同華岐宜五州旱命無出今年租調戊午秦<lb/>
王俊來朝秋七月丙寅陳人來聘八月甲午遣十使廵<lb/>
省天下戊戍衞王爽來朝壬寅上柱國太傅鄧公竇熾<lb/>
薨乙卯陳將夏侯苗請降上以通和不納九月己巳上<lb/>
親錄囚徒庚午契丹内附甲戍以關中饑行幸洛陽冬<lb/>
十一月壬戍遣兼散騎常侍薛道衡使於陳甲戍改周<lb/>
十二月為臘蜡是嵗靺鞨及女國並遣使朝貢<lb/>
<pb n="KR2d0006_WYG_025-18b"/>
五年春正月戊辰詔行新禮壬申詔罷江陵總管其後<lb/>
梁主請依舊許之三月戊午以尚書左僕射高熲為左<lb/>
領軍大將軍以上柱國宇文忻為右領軍大將軍夏四<lb/>
月甲午契丹遣使朝貢壬寅上柱國王誼謀反誅乙卯<lb/>
詔徵山東大儒馬榮伯等戊申車駕至自洛陽五月甲<lb/>
申初置義倉梁主蕭巋殂遣上大將軍元契使于突厥<lb/>
阿波可汗秋七月庚申陳人來聘壬午突厥沙鉢略可<lb/>
汗上表稱臣八月甲辰河南諸州水遣户部尚書蘇威<lb/>
<pb n="KR2d0006_WYG_025-19a"/>
振給之戊申有流星數百四散而下九月乙丑改鮑陂<lb/>
曰杜陂霸水曰滋水丙子遣兼散騎常侍李若使於陳<lb/>
冬十一月丁卯晉王廣來朝十二月丁未降囚徒<lb/>
六年春正月甲子党項羌内附庚子班歴於突厥壬申<lb/>
使户部尚書蘇威廵省山東二月乙酉山南荆浙七州<lb/>
水遣前工部尚書長孫毗振恤之丙戍制刺史上佐每<lb/>
嵗暮更入朝上考課丁亥發丁男十一萬修築長城二<lb/>
旬而罷庚子大赦三月己未洛陽男子高徳上書請帝<lb/>
<pb n="KR2d0006_WYG_025-19b"/>
為太上皇傳位皇太子帝曰朕承天命撫育蒼生日旰<lb/>
孜孜猶恐不逮豈學近代帝王事不師古傳位於子自<lb/>
求逸樂哉癸亥突厥沙鉢略可汗遣使朝貢夏四月己<lb/>
亥陳人來聘秋七月辛亥河南諸州水乙丑京師雨毛<lb/>
如馬騣尾長者二尺餘短者有六七寸八月辛卯關内<lb/>
七州旱蠲其賦稅遣散騎常侍裴世豪使于陳戊申上<lb/>
柱國太師申公李穆薨閏月丁卯皇太子鎮洛陽辛未<lb/>
晉王廣秦王俊並來朝丙子上柱國郕公梁士彦上柱<lb/>
<pb n="KR2d0006_WYG_025-20a"/>
國把公宇文忻柱國舒公劉昉謀反伏誅上柱國許公<lb/>
宇文善有罪除名九月辛巳帝素服御射殿詔百寮射<lb/>
賜梁士彦三家資物丙戍上柱國宋安公元景山卒辛<lb/>
丑詔振恤大象以來死事之家冬十月己酉以河北道<lb/>
行臺尚書令并州總管晉王廣為雍州牧餘官如故以<lb/>
兵部尚書楊尚希為禮部尚書癸丑置山南道行臺尚<lb/>
書省於襄州以秦王俊為尚書令<lb/>
七年春正月癸巳祀太廟乙未制諸州嵗貢三人二月<lb/>
<pb n="KR2d0006_WYG_025-20b"/>
丁巳祀朝日於東郊己巳陳人來聘壬申幸醴泉宫是<lb/>
月發丁男十萬修築長城二旬而罷夏四月庚戍於揚<lb/>
州開山陽瀆以通運漕突厥沙鉢略可汗卒癸亥頒靑<lb/>
龍符於東方總管刺史西方以白虎南方以朱雀北方<lb/>
以元武甲戍遣兼散騎常侍楊周使于陳以户部尚書<lb/>
蘇威為吏部尚書五月乙亥朔日有蝕之己卯隕石於<lb/>
武安滏陽間十餘里秋七月己丑衞王爽薨八月庚申<lb/>
梁王蕭琛來朝九月乙酉梁安平王蕭巖掠於其國以<lb/>
<pb n="KR2d0006_WYG_025-21a"/>
奔陳辛卯廢梁國曲赦江陵以梁王蕭琛為柱國封莒<lb/>
國公冬十月庚申行幸同州以先帝所居故曲赦囚徒<lb/>
癸亥幸蒲州丙寅宴父老上極歡曰此間人物衣服鮮<lb/>
麗容止閑雅良由仕宦之鄉陶染成俗也十一月甲午<lb/>
幸馮翊祠故社父老對詔失㫖上大怒免其縣官而去<lb/>
戊戍車駕至自馮翊<lb/>
八年春正月乙亥陳人來聘二月辛酉陳人冦陜州三<lb/>
月辛未上柱國隴西公李詢卒甲戌遣兼散騎常侍程<lb/>
<pb n="KR2d0006_WYG_025-21b"/>
尚賢使于陳戊寅詔大舉伐陳秋八月丁未河北諸州<lb/>
飢遣吏部尚書蘇威振恤之九月癸巳嘉州言龍見冬<lb/>
十月己未置淮南行臺省於夀春以晉王廣為尚書令<lb/>
辛酉陳人來聘拘留不遣甲子有星孛于牽牛享太廟<lb/>
授律令晉王廣秦王俊清河公楊素並為行軍元帥以<lb/>
伐陳於是晉王出六合秦王出襄陽清河公楊素出信<lb/>
州荆州刺史劉仁恩出江陵冝陽公王世積出蘄春新<lb/>
義公韓擒虎出廬江襄邑公賀若弼出呉州洛藂公燕<lb/>
<pb n="KR2d0006_WYG_025-22a"/>
榮出東海合總管九十兵五十一萬八千皆受晉王節<lb/>
度東接滄海西拒巴蜀旌旃舟檝横亘數千里仍曲赦<lb/>
陳國十一月丁卯車駕餞師詔購陳叔寳位上柱國萬<lb/>
户公乙亥行幸定城陳師誓衆丙子幸河東十二月車<lb/>
駕至自河東<lb/>
九年春正月癸酉以尚書左僕射虞慶則為右衞大將<lb/>
軍丙子賀若弼敗陳師於蔣山獲其將蕭摩訶韓擒虎<lb/>
進師入建鄴獲陳主叔寳陳國平得州四十郡一百縣<lb/>
<pb n="KR2d0006_WYG_025-22b"/>
四百户五十萬口二百萬癸巳遣使持節廵撫之二月<lb/>
乙未廢淮南尚書省丙申制五百家為鄉正一人百家<lb/>
為里長一人夏四月己亥幸驪山親勞旋師乙巳三軍<lb/>
凱入獻俘於太廟以晉王廣為太尉庚戍帝御廣陽門<lb/>
宴將士頒賜各有差辛亥大赦以陳都官尚書孔範散<lb/>
騎常侍王瑳王儀御史中丞沈觀等邪佞於其主以致<lb/>
亡滅皆投之邊裔陳人普給復十年軍人畢世免徭役<lb/>
擢陳之文武衆才而用之官奴數千可歸者歸之其餘<lb/>
<pb n="KR2d0006_WYG_025-23a"/>
盡以分賜將士及王公貴臣其資物皆於五垜賜王公<lb/>
以下大射毁所得秦漢三大鐘越二大鼓又設亡陳女<lb/>
樂謂公卿等曰此聲似啼朕聞之甚不喜故與公等一<lb/>
聼亡國之音俱為永鍳焉辛酉以吏部侍郎宇文㢸為<lb/>
刑部尚書宗正卿楊异為工部尚書壬戍詔曰今率土<lb/>
大同含生遂性兵可立威不可不戢刑可助化不可專<lb/>
行禁衞九重之餘鎮守四方之外戎旅軍器皆冝停罷<lb/>
武力之子俱可學文民間甲仗悉皆除毁閏月丁丑頒<lb/>
<pb n="KR2d0006_WYG_025-23b"/>
木魚符於總管刺史雌一雄一己卯以吏部尚書蘇威<lb/>
為尚書右僕射六月乙丑以荆州總管楊素為納言丁<lb/>
卯以吏部侍郎盧愷為禮部尚書時羣臣咸請封禪詔<lb/>
不許曰豈可命一將軍除一小國以薄徳而封名山用<lb/>
虚言而干上帝耶八月壬戍以廣平王雄為司空冬十<lb/>
一月壬辰定州刺史豆盧通等上表請封禪上不許庚<lb/>
子以右衞軍大將軍虞慶則為右武侯大將軍右領軍<lb/>
將軍李安為右領軍大將軍甲寅降囚徒十二月甲子<lb/>
<pb n="KR2d0006_WYG_025-24a"/>
詔太常卿牛𢎞通直散騎常侍許善心祕書丞姚察通<lb/>
直郎虞世基等議定樂<lb/>
十年春正月乙未以皇孫昭為河南王楷為華陽王二<lb/>
月庚申幸并州夏五月乙未詔以魏末喪亂兵士軍人<lb/>
權置坊府居處無定自今軍人可悉屬州縣墾田籍帳<lb/>
一同編户軍府統領冝依舊式罷山東河南及北方緣<lb/>
邊之地新置軍府六月辛酉制人年五十免役折庸秋<lb/>
七月癸卯以納言楊素為内史令庚戌上親録囚徒辛<lb/>
<pb n="KR2d0006_WYG_025-24b"/>
亥高麗遼東郡公高陽卒八月壬申遣柱國韋洸上開<lb/>
府王景並持節廵撫嶺南百越皆服九月丁酉至自并<lb/>
州冬十月甲子頒木魚符於京官五品以上十一月辛<lb/>
卯幸國學頒賜各有差辛丑祀南郊是月婺州人汪文<lb/>
進會稽人高智慧蘇州人沈元懀皆舉兵反自稱天子<lb/>
樂安蔡道人饒州呉代華永嘉沈孝徹泉州王國慶餘<lb/>
杭楊寳英交阯李春等皆自稱大都督詔内史令楊素<lb/>
討平之是嵗吐谷渾契丹並遣使來朝貢<lb/>
<pb n="KR2d0006_WYG_025-25a"/>
十一年春正月丁酉以平陳所得古器多為妖變悉命<lb/>
毁之丙午皇太子妃元氏薨上舉哀於東宫文思殿二<lb/>
月戊午以大將軍蘇孝慈為工部尚書丙子以臨潁令<lb/>
劉曠政績尤異擢為莒州刺史辛巳晦日有蝕之夏五<lb/>
月乙巳以右衞將軍元旻為左衞大將軍秋八月壬申<lb/>
滕王瓚薨乙亥上柱國沛國公鄭譯卒是嵗高麗靺鞨<lb/>
並遣使朝貢突厥獻七寳盌<lb/>
十二年春正月己巳以蜀王秀為内史令兼右領軍大<lb/>
<pb n="KR2d0006_WYG_025-25b"/>
將軍以漢王諒為雍州牧右衞大將軍秋七月乙巳尚<lb/>
書右僕射邳公蘇威禮部尚書容城侯盧愷並坐事除<lb/>
名壬申晦日有蝕之八月甲戌制天下死罪諸州不得<lb/>
便决皆令大理覆之癸巳制宿衞者不得輙離所守丁<lb/>
酉上柱國楚公豆盧勣卒戊戍上親錄囚徒冬十月丁<lb/>
丑以遂安王集為衞王壬午祀太廟至太祖神主前帝<lb/>
流涕嗚咽不自勝十一月辛亥祀南郊己未上柱國新<lb/>
義公韓擒虎卒甲子百寮大射於武徳殿十二月乙酉<lb/>
<pb n="KR2d0006_WYG_025-26a"/>
以内史令楊素為尚書右僕射是嵗突厥吐谷渾靺鞨<lb/>
並遣使朝貢<lb/>
十三年春正月乙巳上柱國郇公韓建業卒壬子祀感<lb/>
生帝己未以信州總管韋世康為吏部尚書壬戍行幸<lb/>
岐州二月丙子詔營仁夀宫丁亥至自岐州己卯立皇<lb/>
孫暕為豫章王戊子晉州刺史南陽郡公賈悉逹隰州<lb/>
總管撫寧郡公韓延等以賄伏誅己丑制坐事去官者<lb/>
配防一年丁酉制私家不得隱藏緯侯圖䜟夏五月癸<lb/>
<pb n="KR2d0006_WYG_025-26b"/>
亥詔禁人間撰集國史臧否人物秋七月戊辰晦日有<lb/>
蝕之九月丙辰降囚徒庚申封卲公楊綸為滕王冬十<lb/>
一月乙卯上柱國華隂公梁彦光卒是嵗契丹霫室韋<lb/>
靺鞨並遣使朝貢<lb/>
十四年夏四月乙丑詔曰比命有司總令研究正樂雅<lb/>
聲詳定已訖冝即施用見行者停人間音樂流僻日久<lb/>
棄其舊體競造繁聲流宕不歸遂以成俗冝加禁約務<lb/>
存其本五月辛酉京師地震關内諸州旱六月丁卯詔<lb/>
<pb n="KR2d0006_WYG_025-27a"/>
省府州縣皆給廨田不得興生與人争利秋七月乙未<lb/>
以邳公蘇威為納言八月辛未闗中大旱人飢行幸洛<lb/>
陽并命百姓山東就食冬閏十月甲寅詔曰梁齊陳徃<lb/>
皆創業一方綿歴年代既宗祀廢絶祭奠無主興言矜<lb/>
念良以愴然莒國公蕭琮及高仁英陳叔寳等冝令以<lb/>
時世修祭祀所須器物有司給之乙卯制外官九品以<lb/>
上父母及子年十五不得從之官十一月壬戍制州縣<lb/>
佐史三年一代不得重任癸未有星孛于角亢十二月<lb/>
<pb n="KR2d0006_WYG_025-27b"/>
乙未東廵狩<lb/>
十五年春正月壬戍車駕次齊州親問疾苦丙寅旅王<lb/>
符山庚午以嵗旱祀太山以謝愆咎大赦二月丙辰禁<lb/>
私家畜兵器關中緣邉不在其例禁河以東無得乘馬<lb/>
丁巳上柱國蔣公梁睿卒三月乙未車駕至自東廵望<lb/>
祭五嶽海瀆丁亥幸仁夀宫夏四月己丑朔大赦甲辰<lb/>
以趙州刺史楊逹為工部尚書五月丁亥制京官五品<lb/>
以上佩銅魚符六月戊子詔鑿砥柱庚寅相州刺史豆<lb/>
<pb n="KR2d0006_WYG_025-28a"/>
盧通貢綾文布命焚之于朝堂辛丑詔名山未在祀典<lb/>
者悉命祀之秋七月甲戍遣邳公蘇威廵省江南戊寅<lb/>
至自仁夀宫辛巳制九品以上官以理去官者並聽執<lb/>
笏冬十二月戊子敇盗邊糧一升以上皆斬籍没其家<lb/>
己丑詔文武官以四考更代是嵗吐谷渾林邑等國並<lb/>
遣使朝貢<lb/>
十六年春二月丁亥封皇孫裕為平原王筠為安成王<lb/>
嶷為安平王恪為襄城王該為高陽王韶為建安王煚<lb/>
<pb n="KR2d0006_WYG_025-28b"/>
為潁川王夏六月甲午制工商不得進仕并州大蝗辛<lb/>
丑詔九品以上妻五品以上妾夫亡不得改嫁秋八月<lb/>
庚戍詔决死罪者三奏而後行刑冬十月己丑幸長春<lb/>
宫十一月壬子至自長春宫<lb/>
十七年春二月癸未太平公史萬嵗伐西寧剋之庚寅<lb/>
行幸仁夀宫庚子上柱國王世積討柱州賊李光仕平<lb/>
之三月丙辰詔諸司屬官有犯聼於律令外斟酌決杖<lb/>
辛酉上親録囚徒癸亥上柱國彭城公劉昶以罪伏誅<lb/>
<pb n="KR2d0006_WYG_025-29a"/>
庚午遣御史栁彧皇甫誕廵省河南北夏四月戊寅頒<lb/>
新歴五月庚申宴百寮於玉女泉班賜各有差己巳蜀<lb/>
王秀來朝閏月己夘羣鹿入殿門馴擾侍衞之内秋七<lb/>
月丁丑桂州人李世賢反遣右武侯大將軍虞慶則討<lb/>
平之丁亥并州總管秦王俊坐事免以王就第九月甲<lb/>
申車駕至自仁夀宫庚寅上謂侍臣曰廟庭設樂本以<lb/>
迎神齋祭之日觸目多感當此之際何可為心在路奏<lb/>
樂禮為未允公卿冝更詳之冬十月丁未頒銅虎符於<lb/>
<pb n="KR2d0006_WYG_025-29b"/>
驃騎車騎府戊申道王静薨庚午詔自今享廟日不須<lb/>
備鼓吹殿庭勿設樂縣辛未京下大索十二月壬子上<lb/>
柱國右武侯大將軍魯公虞慶則以罪伏誅是嵗高麗<lb/>
突厥並遣使朝貢<lb/>
十八年春正月辛丑詔曰呉越之人徃承弊俗所在之<lb/>
處私造大船因相聚結致有侵害江南諸州人間有船<lb/>
長三丈以上悉括入官二月甲辰幸仁夀宫丁巳以漢<lb/>
王諒為行軍元帥水陸三十萬伐高麗夏五月辛亥詔<lb/>
<pb n="KR2d0006_WYG_025-30a"/>
畜猫鬼蠱毒厭魅野道之家投于四裔六月丙寅詔黜<lb/>
高麗王高元官爵秋八月丙子詔京官五品以上總管<lb/>
刺史舉志行修謹清平幹濟之士九月己丑漢王諒師<lb/>
遇疾疫而旋死者十二三庚寅敇舍客無公驗者坐及<lb/>
刺史縣令辛夘車駕至自仁夀宫冬十一月甲戍帝親<lb/>
録囚徒癸未祀南郊十二月庚子上柱國夏州總管東<lb/>
萊公王景以罪伏誅是嵗自京師至仁夀宫置行宫十<lb/>
所把宋陳亳曹戴潁等州水詔並免庸調<lb/>
<pb n="KR2d0006_WYG_025-30b"/>
十九年春正月癸酉大赦戊寅大射于武徳殿二月己<lb/>
亥晉王廣來朝甲寅幸仁夀宫夏四月丁酉突厥利可<lb/>
汗内附逹頭可汗犯塞行軍總管史萬嵗擊破之六月<lb/>
丁酉以豫章王暕為内史令秋八月癸卯上柱國尚書<lb/>
左僕射齊公高熲坐事免辛亥上柱國皖城公張威卒<lb/>
甲寅上柱國城陽公李徹卒九月乙丑以太常卿牛𢎞<lb/>
為吏部尚書冬十月甲午以突厥利可汗為啓民可汗<lb/>
築大利城處其部落十一月有司言元年已來日漸長<lb/>
<pb n="KR2d0006_WYG_025-31a"/>
十二月乙未突厥都藍可汗為部下所殺國大亂星隕<lb/>
於勃海<lb/>
二十年春正月辛酉朔突厥高麗契丹並遣使朝貢二<lb/>
月丁丑無雲而雷三月辛夘熙州人李英林反遣行軍<lb/>
總管張衡討之夏四月壬戍突厥犯塞以晉王廣為行<lb/>
軍元帥擊破之乙亥天有聲如寫水自南而北六月丁<lb/>
丑秦王俊薨秋九月丁未車駕至自仁夀宫冬十月乙<lb/>
丑廢皇太子勇及其諸子並為庶人殺柱國太平公史<lb/>
<pb n="KR2d0006_WYG_025-31b"/>
萬嵗己巳殺左衞大將軍五原公元旻十一月戊子以<lb/>
晉王廣為皇太子天下地震京城大風雪十二月戊午<lb/>
詔東宫官屬於皇太子不得稱臣辛巳詔毁壞偷盗佛<lb/>
及天尊像嶽鎮海瀆神形者以不道論沙門壞佛像道<lb/>
士壞天尊像以惡逆論<lb/>
仁夀元年春正月乙酉朔大赦改元以尚書右僕射楊<lb/>
素為左僕射以納言蘇威為右僕射丁酉徙河南王昭<lb/>
為晉王突厥冦恒安遣柱國韓洪擊之敗焉以晉王昭<lb/>
<pb n="KR2d0006_WYG_025-32a"/>
為内史令辛丑詔曰投生殉節自古稱難殞身王事禮<lb/>
加二等而世俗之徒不逹大義致命戎旅不入兆域興<lb/>
言念此每深愍歎且入廟祭祀並不廢闕何止墳塋獨<lb/>
在其外自今戰亡之徒冝入墓域二月乙夘朔日有蝕<lb/>
之夏五月己丑突厥男女九萬餘口來降壬辰驟雨震<lb/>
雷大風㧞木冝君湫水移於始平六月乙夘遣十六使<lb/>
廵省風俗乙丑廢太學及州縣學唯留國子一學取正<lb/>
三品以上子七十二人充生員頒舍利於諸州秋七月<lb/>
<pb n="KR2d0006_WYG_025-32b"/>
戊戍改國子為太學十一月己丑祀南郊十二月楊素<lb/>
擊突厥大破之<lb/>
二年春三月己亥幸仁夀宫夏四月庚戍岐雍二州地<lb/>
震秋七月丙戍詔内外官各舉所知八月己巳皇后獨<lb/>
孤氏崩九月丙戍車駕至自仁夀宫壬辰河北諸州大<lb/>
水遣工部尚書楊逹振恤之乙未上柱國襄州總管金<lb/>
水公周揺卒隴西地震冬十月壬子曲赦益州管内癸<lb/>
丑以工部尚書楊逹為納言閏月甲申詔尚書左僕射<lb/>
<pb n="KR2d0006_WYG_025-33a"/>
楊素與諸術者刋定隂陽舛謬己丑詔左僕射越公楊<lb/>
素右僕射邳公蘇威吏部尚書竒章公牛𢎞内史侍郎<lb/>
薛道衡秘書丞許善心内史舍人虞世基著作郎王劭<lb/>
等修定五禮壬寅𦵏獻皇后於太陵十二月癸巳益州<lb/>
總管蜀王秀有罪廢為庶人交州人李佛子舉兵反遣<lb/>
行軍總管劉方討平之<lb/>
三年春二月戊子以大將軍蔡陽郡公姚辨為左武侯<lb/>
大將軍夏五月癸夘詔曰六月十三日是朕生日其日<lb/>
<pb n="KR2d0006_WYG_025-33b"/>
令海内為武元皇帝元明皇后㫁屠六月甲午詔三年<lb/>
之喪依禮十三月而祥中月而禫用合聖人之意秋七<lb/>
月丁夘詔州縣搜揚賢哲皆取明知古今通識安危究<lb/>
政教之本逹禮樂之原不限多少不得不舉徴召將送<lb/>
必須以禮八月壬申上柱國檢校幽州總管落藂公燕<lb/>
榮以罪伏誅九月壬戍置常平官甲子以營州總管韋<lb/>
冲為户部尚書十二月癸酉河南諸州水遣納言楊逹<lb/>
振恤之<lb/>
<pb n="KR2d0006_WYG_025-34a"/>
四年春正月丙辰大赦甲子幸仁夀宫夏四月乙夘上<lb/>
不豫六月庚午大赦有星入月中數日而退長人見於<lb/>
鴈門秋七月乙未日青無光八日乃復甲辰帝疾甚卧<lb/>
於仁夀宫與百寮辭訣上握手歔欷丁未崩于大寳殿<lb/>
時年六十四遺詔公卿大臣内外羣官勠力王室與皇<lb/>
太子廣共安天下朕雖瞑目何所復恨國家大事不可<lb/>
限以常制其㓙禮所須纔令周事務從節儉既𦵏公除<lb/>
悉遵舊典諸州總管刺史以下冝率其職不湏奔赴乙<lb/>
<pb n="KR2d0006_WYG_025-34b"/>
夘發喪河間楊栁四株無故黄落既而花葉復生八月<lb/>
丁夘梓宫至自仁夀宫丙子殯於大興前殿十月乙夘<lb/>
𦵏於太陵同墳而異六士庻赴𦵏者皆聼入視陵内帝<lb/>
性嚴重有威容外質木而内明敏有大略初得政之始<lb/>
羣情不附諸子幼弱内有六王之謀外致三方之亂握<lb/>
彊兵居重鎮者皆周之舊臣上推以赤心各盡其用不<lb/>
踰期月剋定三邊未及十年平一四海薄賦歛輕刑罰<lb/>
内修制度外撫戎夷每旦聼朝日昃忘倦居處服翫每<lb/>
<pb n="KR2d0006_WYG_025-35a"/>
事儉素令行禁止上下化之開皇仁夀之間丈夫不衣<lb/>
綾綺而無金玉之飾常服率多布帛装帶不過以銅鐡<lb/>
骨角而已雖嗇於財至於賞賜有功亦無所愛惜每乗<lb/>
輿四出路逄上表者駐馬親自臨問或潛遣行人采聼<lb/>
風俗吏政得失民間疾苦無不留意嘗遇闗中飢遣左<lb/>
右視百姓所食有得豆屑雜糠而奏之者上流涕以示<lb/>
羣臣深自咎責為之損膳而不御酒肉者殆將一期及<lb/>
東拜太山關中户口就食洛陽者道路相屬帝敇斥侯<lb/>
<pb n="KR2d0006_WYG_025-35b"/>
不得輙有驅逼男女參厠於仗衞之間遇逄扶老攜幼<lb/>
者輙引馬避之慰勉而去至艱嶮之處見負擔者遽令<lb/>
左右扶助之其有將士戰歿必加優賞仍令使者就家<lb/>
勞問自彊不息朝夕孜孜民庻殷繁帑藏充實雖未能<lb/>
致臻於至道亦足稱近代之良主然雅性沈猜素無學<lb/>
術好為小數言神燭聖杖堪能療病又信王劭觧石文<lb/>
以為已瑞不逹大體故忠臣義士莫得盡心竭辭其草<lb/>
創元勲及有功諸將誅夷獲罪罕有存者又不悦詩書<lb/>
<pb n="KR2d0006_WYG_025-36a"/>
楊素由之希㫖遂奏除學校唯婦言是用廢黜諸子逮<lb/>
于暮年持法尤峻喜怒失常果於殺戮嘗令左右送西<lb/>
域朝貢使出關其人所經之處受牧宰小物饋鸚鵡麖<lb/>
皮馬鞭之屬聞而大怒又詣武庫見署中蕪穢不治於<lb/>
是執武庫令及諸受遺者出開逺門外親自臨决死者<lb/>
數十人又徃徃潛令賂遺令史府史受者必死無所寛<lb/>
貸議者以此少之<lb/>
　　高祖開皇二十年仁夀四年即位二十四年<lb/>
<pb n="KR2d0006_WYG_025-36b"/>
煬皇帝諱廣一名英小字阿𡡉高祖第二子也母曰文<lb/>
獻獨孤皇后上美姿儀少敏慧高祖及后於諸子中特<lb/>
所鍾愛在周以高祖勲封鴈門郡公開皇元年立為晉<lb/>
王拜柱國并州總管時年十三㝷授武衛大將軍進上<lb/>
柱國河北道行臺尚書令大將軍如故高祖令項城公<lb/>
歆安道公才李徹輔導之上好學善屬文沈深嚴重朝<lb/>
野屬望高祖密令善相者來和徧視諸子和曰晉王眉<lb/>
上雙骨隆起貴不可言既而高祖幸上所居第見樂器<lb/>
<pb n="KR2d0006_WYG_025-37a"/>
絃多㫁絶又有塵埃若不用者以為不好聲伎之翫上<lb/>
尤自矯飾當時稱為仁孝嘗觀獵遇雨左右進油衣上<lb/>
曰士卒皆霑濕我獨衣此乎乃令持去六年轉淮南道<lb/>
行臺尚書令其年徵拜雍州牧内史令八年冬大舉伐<lb/>
陳以上為行軍元帥及陳平執陳湘州刺史施文慶散<lb/>
騎常侍沈客卿市令湯慧朗刑法監徐析尚書都令史<lb/>
暨慧以其邪佞有害於民斬之石闕下以謝三呉於是<lb/>
封府庫資財無所取天下稱賢進位太尉賜路車乘馬<lb/>
<pb n="KR2d0006_WYG_025-37b"/>
衮冕之服元珪白璧各一雙復拜并州總管俄而江南<lb/>
高智慧等相聚作亂徙上為揚州總管鎮江都每嵗一<lb/>
朝高祖之祠太山也領武候大將軍明年歸藩後數載<lb/>
突厥寇邊復為行軍元帥出靈武無虜而旋及太子勇<lb/>
廢立上為皇太子是月當受冊高祖曰吾以太興公成<lb/>
帝業令上出舍太興其夜烈風大雪地震山崩民舍多<lb/>
壊壓死者百餘口仁夀初奉詔廵撫東南是後高祖每<lb/>
避暑仁夀宫恒令上監國四年七月高祖崩上即位於<lb/>
<pb n="KR2d0006_WYG_025-38a"/>
仁夀宫八月奉梓宫還京師并州總管漢王諒舉兵反<lb/>
詔尚書左僕射楊素討平之九月乙巳以備身將軍崔<lb/>
彭為左領軍大將軍十一月乙未幸洛陽丙申發丁男<lb/>
十數萬掘塹自龍門東接長平汲郡抵臨清關度河至<lb/>
浚儀襄城逹于上洛以置關防癸丑詔營建東京於雒<lb/>
陽十二月乙丑右武衛將軍來䕶兒為右驍衛大將軍<lb/>
戊辰以柱國李景為右武衞大將軍以右衞率周羅睺<lb/>
為右武侯大將軍<lb/>
<pb n="KR2d0006_WYG_025-38b"/>
大業元年春正月壬辰朔大赦改元立妃蕭氏為皇后<lb/>
改豫州為溱州洛州為豫州廢諸州總管府丙申立晉<lb/>
王昭為皇太子丁酉以上柱國宇文述為左衞大將軍<lb/>
上柱國郭衍為左武衞大將軍延夀公于仲文為右衛<lb/>
大將軍己亥以豫章王暕為豫州牧戊申發八使廵省<lb/>
風俗詔令薦拔淹滯申逹幽枉孝悌力田給以優復鰥<lb/>
寡孤獨不能自存者量加賑濟義夫節婦旌表門閭高<lb/>
年之老加其板授篤疾之徒給以侍丁其有名行顯著<lb/>
<pb n="KR2d0006_WYG_025-39a"/>
操履修潔及學業才能一藝可取咸宜訪採將身入朝<lb/>
所在州縣以禮發遣其蠧政害民不便於時者使還之<lb/>
日具録奏聞己酉以呉州總管宇文㢸為刑部尚書二<lb/>
月己夘以尚書左僕射楊素為尚書令三月丁未詔尚<lb/>
書令楊素納言楊逹將作大匠宇文愷營建東京徙豫<lb/>
州郭下居民以實之戊申詔民下有知州縣官人政治<lb/>
苛刻侵害百姓背公徇私不便於民者聽詣朝堂封奏<lb/>
又於皂澗營顯仁宫採海内竒禽異獸草木之類以實<lb/>
<pb n="KR2d0006_WYG_025-39b"/>
園苑徙天下富商大賈數萬家於東京辛亥發河南諸<lb/>
郡男女七百萬開通濟渠自西苑引榖洛水逹于河自<lb/>
板渚引河通于淮庚申遣黄門侍郎王𢎞上儀同于士<lb/>
澄徃江南採木造龍舟鳯䑽黄龍赤艦樓船等數萬艘<lb/>
夏四月癸亥大將軍劉仲方擊林邑破之五月庚戍户<lb/>
部尚書義豐侯韋沖卒甲子熒惑入太微秋七月丁酉<lb/>
制戰亡之家給復十年丙午滕王綸衛王集並奪爵徙<lb/>
邊閏七月甲子以尚書令楊素為太子太師安德王雄<lb/>
<pb n="KR2d0006_WYG_025-40a"/>
為太子太傅河間王𢎞為太子太保丙子詔諸孝秀在<lb/>
家及見入學者若有篤志好古耽典悦禮學行優敏堪<lb/>
膺時務所在採訪具以名聞即當随其器能擢以不次<lb/>
若研精經術未願進仕可依其藝業深淺門䕃高卑雖<lb/>
未升朝並量凖給祿其國子等學亦宜申明舊制教習<lb/>
生徒具為課試之法以盡砥礪之道八月壬寅上御龍<lb/>
舟幸江都以左武衞大將軍郭衍為前軍右武衛大將<lb/>
軍李昞為後軍文武官五品已上給樓舩九品已上給<lb/>
<pb n="KR2d0006_WYG_025-40b"/>
黄篾舳艫相接二百餘里冬十月己丑赦江淮已南揚<lb/>
州給復五年舊總管内給復三年十一月己未以大將<lb/>
軍崔仲方為禮部尚書<lb/>
二年春正月辛酉東京成賜監督者有差以大理卿梁<lb/>
毗為刑部尚書丁夘遣十使併省州縣二月丙戍詔尚<lb/>
書令楊素吏部尚書牛𢎞大將軍宇文愷内史侍郎虞<lb/>
世基禮部侍郎許善心制定輿服始備輦輅及五時副<lb/>
車上常服皮弁十有二琪文官弁服佩玉五品已上給<lb/>
<pb n="KR2d0006_WYG_025-41a"/>
犢車通幰三公親王加油絡武官平巾幘袴褶三品以<lb/>
上給瓟槊下至胥吏服色各有差非庶人不得戎服戊<lb/>
戍置都尉官三月庚午車駕發江都先是太府少卿何<lb/>
稠太府丞雲定興盛修儀仗於是課州縣送羽毛百姓<lb/>
求捕之網羅被水陸禽獸有堪氅眊之用者殆無遺類<lb/>
至是而成夏四月庚戍上自伊闕陳法駕備千乗萬騎<lb/>
入於東京辛亥上御端門大赦天下免今年租賦癸丑<lb/>
以冀州刺史楊文思為民部尚書五月甲寅金紫光禄<lb/>
<pb n="KR2d0006_WYG_025-41b"/>
大夫兵部尚書李通坐事免乙夘詔自古以來賢人君<lb/>
子有功徳於民者並宜營立祠宇以時致祭墳壟之處<lb/>
不得侵踐有司量為條式以聞六月壬子以尚書令太<lb/>
子太師楊素為司徒進封豫章王暕為齊王秋七月癸<lb/>
丑以衞尉卿衞元為工部尚書庚申制百官不得計考<lb/>
増級必有德行功能灼然顯著者擢之壬戍擢藩邸舊<lb/>
臣鮮于羅等二十七人官爵有差甲戍皇太子昭薨乙<lb/>
亥上柱國司徒楚國公楊素薨八月辛邜封皇孫倓為<lb/>
<pb n="KR2d0006_WYG_025-42a"/>
燕王侗為越王侑為代王九月乙丑立秦王俊子浩為<lb/>
秦王冬十月戊子以靈州刺史叚文振為兵部尚書十<lb/>
二月庚寅詔自古以来帝王陵墓可給隨近十户蠲其<lb/>
雜役以供守視<lb/>
三年春正月癸亥敇并州逆人已流配而逃亡者所獲<lb/>
之處即宜斬決丙子長星竟天出於東壁二旬而止是<lb/>
月武陽郡上言河水清二月己丑彗星見於東井文昌<lb/>
歴太陵五車北河入太微掃帝座前後百餘日而止三<lb/>
<pb n="KR2d0006_WYG_025-42b"/>
月辛亥車駕還京師壬子以大將軍姚辯為左衛將軍<lb/>
癸丑遣羽騎朱寛使於流求國乙夘河間王𢎞薨夏四<lb/>
月庚辰詔曰古者帝王觀風俗皆所以憂勤兆庶安集<lb/>
遐荒自蕃夷内附未遑親撫山東經亂復加存恤今欲<lb/>
安輯河北廵省趙魏所司依式甲申頒律令大赦天下<lb/>
闗内給復三年壬辰改州為郡改度量衡並依古式改<lb/>
上柱國以下官為大夫甲午詔以孝悌徳行節義可稱<lb/>
操履清潔彊毅正直執憲不撓學業優敏文才美秀及<lb/>
<pb n="KR2d0006_WYG_025-43a"/>
才堪將畧力有驍壯者為十科令文武有職事者五品<lb/>
已上依令十科舉人有一於此不必求備朕當待以不<lb/>
次随才升用其見任九品已上官者不在舉送之限丙<lb/>
申車駕北廵狩丁酉以刑部尚書宇文㢸為禮部尚書<lb/>
戊戍敇百司不得踐暴禾稼其有須開為路者有司計<lb/>
地所收即以近倉酬賜務從優厚己亥至赤岸澤以太<lb/>
牢祭故太師李穆五月丁巳突厥啟民可汗遣子拓特<lb/>
勒来朝戊午發河北十餘郡丁男自太行山逹于并州<lb/>
<pb n="KR2d0006_WYG_025-43b"/>
以通馳道丙寅啓民可汗遣其兄子毗黎伽特勒来朝<lb/>
辛酉啓民可汗遣使請自入塞奉迎輿駕上不許癸酉<lb/>
有星孛于文昌上將星常皆動揺六月辛巳獵於連谷<lb/>
丁亥詔為高祖文皇帝别建廟宇以彰盛徳戊子次榆<lb/>
林郡丁酉啓民可汗来朝己亥吐谷渾高昌並遣使貢<lb/>
方物甲辰上御北樓觀漁于河以宴百寮秋七月辛亥<lb/>
啓民可汗上表請變服襲冠帶詔啓民贊拜不名位諸<lb/>
侯王上甲寅上於郡城東御大帳其下備儀衛建旌旗<lb/>
<pb n="KR2d0006_WYG_025-44a"/>
宴啟民及其部落三千五百人奏百戱之樂賜啟民及<lb/>
其部落各有差丙子殺光禄大夫賀若弼禮部尚書宇<lb/>
文㢸太常卿高熲尚書左僕射蘇威坐事免發丁男百<lb/>
餘萬築長城西距榆林東至紫河二旬而罷死者十五<lb/>
六八月壬午車駕發榆林乙酉啟民飾廬清道以候乗<lb/>
輿帝幸其帳啟民奉觴上夀宴賜極厚上謂高麗使者<lb/>
曰歸語爾王當早来朝見不然者吾與啓民廵彼土矣<lb/>
皇后亦幸義成公主帳己丑啟民可汗歸蕃癸巳入樓<lb/>
<pb n="KR2d0006_WYG_025-44b"/>
煩闗壬寅次太原詔營晉陽宫九月己未次濟源幸御<lb/>
史大夫張衡宅宴享極歡己巳至于東都壬申以齊王<lb/>
暕為河南尹開府儀同三司癸酉以户部尚書楊文思<lb/>
為納言<lb/>
四年春正月乙巳詔發河北諸郡男女百餘萬開永濟<lb/>
渠引沁水南逹于河北通涿郡庚戍百寮大射於允武<lb/>
殿丁夘賜城内居民米各十石壬申以太府卿元夀為<lb/>
内史令鴻臚卿楊元感為禮部尚書癸酉以工部尚書<lb/>
<pb n="KR2d0006_WYG_025-45a"/>
衛元為右武侯大將軍大理卿長孫熾為户部尚書二<lb/>
月己夘遣司朝謁者崔毅使突厥處羅致汗血馬三月<lb/>
辛酉以將作大匠宇文愷為工部尚書壬戍百濟倭赤<lb/>
土迦羅舍國並遣使貢方物乙丑車駕幸五原因出塞<lb/>
廵長城丙寅遣屯田主事常駿使赤土致羅罽夏四月<lb/>
丙午以離石之汾源臨泉鴈門之秀容為樓煩郡起汾<lb/>
陽宫癸丑以河内太守張定和為左屯衛大將軍乙夘<lb/>
詔於萬夀戍為突厥意利珍豆啓民可汗置城造屋其<lb/>
<pb n="KR2d0006_WYG_025-45b"/>
帷帳牀褥以上随宜量給務從優厚五月壬申蜀郡獲<lb/>
三足烏張掖獲元狐各一秋七月辛巳發丁男二十餘<lb/>
萬築長城自榆林谷而東乙未左翊衛大將軍宇文述<lb/>
破吐谷渾於曼頭赤水八月辛酉親祠恒岳河北道郡<lb/>
守畢集大赦天下車駕所經郡縣免一年租調九月辛<lb/>
未徵天下鷹師悉集東京至者萬餘人戊寅彗星出五<lb/>
車埽文昌至房而滅辛巳詔免長城役者一年租賦冬<lb/>
十月丙午詔立孔子後為紹聖侯令有司求其苖裔録<lb/>
<pb n="KR2d0006_WYG_025-46a"/>
以申上辛亥詔求周漢魏晉之胄緒並立後以存繼絶<lb/>
之義乙夘頒新式於天下<lb/>
五年春正月丙子改東京為東都癸未詔天下均田戊<lb/>
子上自東都還京師己丑制民間鐡义搭鈎䂎刅之類皆<lb/>
禁絶之太守每嵗密上屬官景迹二月戊戍次于閿鄉<lb/>
詔祭古帝王陵及開皇功臣墓庚子制魏周官不得為<lb/>
䕃辛丑赤土國遣使貢方物戊申車駕至京師丙辰宴<lb/>
耆舊四百人於武徳殿頒賜各有差己未上御崇徳殿<lb/>
<pb n="KR2d0006_WYG_025-46b"/>
之西院愀然不悦顧謂左右曰此先帝所居寔用増感<lb/>
情所未安於此院之西别營一殿壬戍制父母聼随子<lb/>
之官三月己巳車駕西廵河右庚午有司言武功男子<lb/>
史永遵與從父昆弟同居上嘉之賜物一百段米二百<lb/>
石表其門閭乙亥幸扶風舊宅夏四月己亥大獵於隴<lb/>
西壬寅高麗吐谷渾伊吾並遣使来朝乙巳次狄道党<lb/>
項羗来貢方物癸亥出臨津闗度黄河至西平陳兵講<lb/>
武五月乙亥上大獵於延山長圍周亘二千里庚辰入<lb/>
<pb n="KR2d0006_WYG_025-47a"/>
長寧谷壬午度星嶺甲申宴羣臣於金山之上丙戍梁<lb/>
浩亹御馬度而橋壞斬朝散大夫黄亘及督役者九人<lb/>
吐谷渾王率衆保覆袁川帝分命内史元夀南屯金山<lb/>
兵部尚書叚文振北屯雪山太僕卿楊義臣東屯琵琶<lb/>
峽將軍張夀西屯泥嶺四面圍之吐谷渾王伏允以數<lb/>
十騎遁出遣其名王詐稱伏允保車我眞山壬辰詔右<lb/>
屯衛大將軍張定和往捕之定和挺身挑戰為賊所殺<lb/>
亞將栁武建擊破之斬首數百級甲午其仙頭王窮蹙<lb/>
<pb n="KR2d0006_WYG_025-47b"/>
率男女十餘萬口来降六月丁酉遣左光禄大夫梁黙<lb/>
右翊衛將軍李瓊等追吐谷渾王皆遇賊死之癸夘經<lb/>
大斗拔谷山路隘險魚貫而出風霰晦暝與後宫相失<lb/>
士卒凍死者太半丙午次張掖辛亥詔諸郡學業該通<lb/>
才藝優洽膂力驍壯超絶等倫在官勤奮堪理政事立<lb/>
性正直不避彊禦四科舉人壬子高昌王麴伯雅來朝<lb/>
伊吾吐屯設等獻西域數千里之地上大恱癸丑置西<lb/>
海河源鄯善且末等四郡丙辰上御觀風行殿盛陳文<lb/>
<pb n="KR2d0006_WYG_025-48a"/>
物奏九部樂設魚龍曼延宴高昌王吐屯設於殿上以<lb/>
寵異之其蠻夷陪列者三十餘國戊午大赦天下開皇<lb/>
已來流配悉放還鄉晉陽逆黨不在此例隴右諸郡給<lb/>
復三年秋七月丁邜置馬牧於青海渚中以求龍種無<lb/>
効而止九月癸未車駕入長安冬十月癸亥詔今嵗耆<lb/>
老赴集者可於近郡處置年七十已上疾患沈滯不堪<lb/>
居職即給賜帛送還本郡其官至七品以上者量給廩<lb/>
以終厥身十一月丙子車駕幸東都<lb/>
<pb n="KR2d0006_WYG_025-48b"/>
六年春正月癸亥朔旦有盗數十人皆素冠練衣焚香<lb/>
持華自稱彌勒佛入自建國門監門者皆稽首既而奪<lb/>
衛士仗將為亂齊王暕遇而斬之於是都下大索與相<lb/>
連坐者千餘家丁丑角觝大戯於端門街天下竒伎異<lb/>
藝畢集終月而罷帝數微服徃觀之己丑倭國遣使貢<lb/>
方物二月乙巳虎賁郎將陳稜朝請大夫張鎮州擊流<lb/>
求破之獻俘萬七千口頒賜百官乙邜詔以國初草創<lb/>
妄假茅土名實相乖自今已後唯有功勲乃得賜封仍<lb/>
<pb n="KR2d0006_WYG_025-49a"/>
令子孫承襲丙辰改封安徳王雄為觀王河間王子慶<lb/>
為郇王庚申徵魏齊周陳樂人悉配太常三月癸亥幸<lb/>
江都宫甲子以鴻臚卿史祥為左驍衛大將軍夏四月<lb/>
丁未宴江淮已南父老頒賜各有差六月辛夘室韋赤<lb/>
土並遣使貢方物壬辰鴈門賊帥尉文通聚衆三千保<lb/>
於莫壁谷遣鷹楊楊伯泉擊破之甲寅制江都太守秩<lb/>
同京尹冬十月壬申刑部尚書梁毗卒壬子户部尚書<lb/>
銀青光禄大夫長孫熾卒十二月己未左光禄大夫吏<lb/>
<pb n="KR2d0006_WYG_025-49b"/>
部尚書牛𢎞卒辛酉朱崖人王萬昌舉兵作亂遣隴西<lb/>
太守韓洪討平之<lb/>
七年春正月壬寅左武衛大將軍光禄大夫眞定侯郭<lb/>
衍卒二月己未上升釣臺臨揚子津大宴百寮頒賜各<lb/>
有差庚申百濟遣使朝貢乙亥上自江都御龍舟入通<lb/>
濟渠遂幸于涿郡壬午詔以高麗失禮將欲問罪遼左<lb/>
仍事省方入往涿郡廵撫民俗其河北諸郡及山西山<lb/>
東年九十已上版授太守八十者授縣令三月丁亥右<lb/>
<pb n="KR2d0006_WYG_025-50a"/>
光禄大夫左屯衛大將軍姚辯卒夏四月庚午幸涿郡<lb/>
之臨朔宫五月戊子以武威太守樊子蓋為民部尚書<lb/>
秋大水山東河南漂没三十餘郡民相賣為奴婢冬十<lb/>
月乙夘底柱山崩堰水逆流數十里戊午以東平太守<lb/>
吐万緒為左屯衛大將軍十二月己酉突厥處羅多利<lb/>
可汗來朝帝大悅接以殊禮于時遼東戰士及餽運者<lb/>
填咽於道晝夜不絶苦役者始為羣盗甲子敇都尉鷹<lb/>
揚與郡縣相知追捕随獲斬決之<lb/>
<pb n="KR2d0006_WYG_025-50b"/>
八年春正月辛巳大軍集于涿郡以兵部尚書叚文振<lb/>
為左候衛大將軍壬午下詔東伐高麗分命諸軍其左<lb/>
第一軍出鏤方道第二軍長岑道第三軍海㝠道第四<lb/>
軍蓋馬道第五軍建安道第六軍南蘇道第七軍遼東<lb/>
道第八軍元菟道第九軍扶餘道第十軍朝鮮道第十<lb/>
　一軍沃沮道第十二軍樂浪道右第一軍黏蟬道第二<lb/>
軍含資道第三軍渾彌道第四軍臨屯道第五軍候城<lb/>
道第六軍提奚道第七軍踏頓道第八軍肅慎道第九<lb/>
<pb n="KR2d0006_WYG_025-51a"/>
軍碣石道第十軍東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>道第十一軍帶方道第十二軍<lb/>
襄平道凡二十四軍總一百一十三萬三千八百號二<lb/>
百萬其餽運者倍之癸未第一軍發終四十日引師乃<lb/>
盡旌旗亘千里近古出師之盛未之有也乙未以右候<lb/>
衛大將軍衛元為刑部尚書甲辰内史令元夀卒二月<lb/>
甲寅詔征遼從行從一品以下佽飛募人以上家口郡<lb/>
縣宜數存問有糧食乏少皆賑給之或雖有田疇貧弱<lb/>
不能自耕可於多丁富室勸課相助壬戍司空京兆尹<lb/>
<pb n="KR2d0006_WYG_025-51b"/>
光禄大夫觀王雄薨三月辛夘兵部尚書左候衛大將<lb/>
軍段文振卒癸巳上御師甲子臨戎于遼水橋戊戍大<lb/>
軍為賊所拒不果濟右屯衛大將軍左光禄大夫麥鐡<lb/>
杖虎賁郎將錢士雄孟金义等皆死之甲午車駕度遼<lb/>
大戰于東岸擊賊破之進圍遼東乙未大頓見二大鳥<lb/>
高丈餘皜身朱足游泳自若上異之命工圖寫并立銘<lb/>
頌五月戊午納言楊逹卒于時諸將各奉㫖不敢越機<lb/>
既而高麗各固城守攻之不下六月己未幸遼東責怒<lb/>
<pb n="KR2d0006_WYG_025-52a"/>
諸將止城西數里御六合城七月壬午宇文述等敗績<lb/>
于薩水右屯衛將軍薛世雄死之九軍並陷師奔還至<lb/>
者千餘騎癸夘班師九月庚辰上至東都己丑詔諸武<lb/>
臣授勲官者不得回授文階以其不習政事故也冬十<lb/>
月戊寅工部尚書宇文愷卒十一月己夘以宗女華容<lb/>
公主嫁于高昌王辛巳光禄大夫韓夀卒甲申敗將宇<lb/>
文述于仲文等除名為民斬尚書右丞劉士龍以謝天<lb/>
下是嵗大旱疫民多死山東尤甚宻詔江淮南諸郡閱<lb/>
<pb n="KR2d0006_WYG_025-52b"/>
視民間童女姿質端麗者每嵗貢之<lb/>
九年春正月丁丑徵天下兵募民為驍果集于涿郡壬<lb/>
午賊帥杜彦永王潤等陷平原郡大掠而去辛夘置折<lb/>
衝果毅武勇雄武等郎將官以領驍果乙未平原李徳<lb/>
逸聚衆數萬稱阿舅賊劫掠山東靈武白榆妄稱奴賊<lb/>
劫掠牧馬北連突厥隴右多被其患遣將軍范貴討之<lb/>
連年不能尅戊戌大赦己亥遣代王侑刑部尚書衛元<lb/>
鎮京師辛丑以右驍衛將軍李渾為右驍衛大將軍二<lb/>
<pb n="KR2d0006_WYG_025-53a"/>
月己未濟北人韓進洛聚衆數萬為羣盗壬午復宇文<lb/>
述等官爵又徵兵討高麗三月丙子濟北人孟海公起<lb/>
兵為盗衆至數萬丁丑發丁男十萬城大興戊寅幸遼<lb/>
東以越王侗工部尚書樊子蓋鎭東都庚子北海人郭<lb/>
方預聚徒為賊自號盧公衆至三萬攻陷郡城大掠而<lb/>
去夏四月庚午車駕度遼壬申遣宇文述楊義臣趣平<lb/>
壤城五月丁丑熒惑入南斗己夘濟北人甄寳車聚衆<lb/>
萬餘冦掠城邑六月乙巳禮部尚書楊元感反於黎陽<lb/>
<pb n="KR2d0006_WYG_025-53b"/>
丙辰元感逼東都河南賛治裴𢎞策拒之反為賊所敗<lb/>
戊辰兵部侍郎斛斯政奔于高麗庚午上班師高麗犯<lb/>
後軍敇右武衛大將軍李景為後拒遣左翊衛大將軍<lb/>
宇文述左候衛將軍屈突通等馳𫝊𤼵兵以討元感秋<lb/>
七月己夘令所在發人城縣府驛癸未餘杭人劉元進<lb/>
舉兵反衆至數萬八月壬寅左翊衛大將軍宇文述等<lb/>
破楊元感於閿鄉斬之餘黨悉平癸夘呉人朱爕晉陵<lb/>
人管崇擁衆十萬餘自稱將軍冦江左甲辰制驍果之<lb/>
<pb n="KR2d0006_WYG_025-54a"/>
家蠲免賦役丁未詔郡縣城去道過五里已上者徙就<lb/>
之戊申制盗賊籍没其家乙夘賊帥陳瑱等三萬攻陷<lb/>
信安郡辛酉司農卿光禄大夫葛國公趙元淑以罪伏<lb/>
誅九月己夘濟隂人呉海流東海人彭孝才並舉兵為<lb/>
盗衆至數萬庚辰賊帥梁慧尚聚衆四萬陷蒼梧郡甲<lb/>
午車駕次上谷以供費不給上大怒免太守虞荷等官<lb/>
丁酉東陽人李三兒向但子舉兵作亂衆至萬餘閏月<lb/>
己巳幸博陵冬十月丁丑賊帥吕明星率衆數千圍東<lb/>
<pb n="KR2d0006_WYG_025-54b"/>
郡虎賁郎將費青奴擊斬之乙酉詔以博陵為高祖歴<lb/>
試之地可改為高陽郡赦境内死罪己下給復一年於<lb/>
是召高祖時故吏皆量才授職壬辰以納言蘇威為開<lb/>
府儀同三司朱燮管崇推劉元進為天子遣將軍吐万<lb/>
緒魚俱羅討之連年不能剋齊人孟讓王薄等衆十餘<lb/>
萬據長白山攻剽諸郡清河賊張金稱衆各數萬勃海<lb/>
賊帥格謙自號燕王孫宣雅自號齊王衆各十萬山東<lb/>
苦之丁亥以右候衛將軍郭榮為右候衛大將軍十一<lb/>
<pb n="KR2d0006_WYG_025-55a"/>
月己酉右候衛將軍馮孝慈討張金稱於清河反為所<lb/>
敗孝慈死之十二月甲辰車裂楊元感弟朝請大夫積<lb/>
善及黨與十餘人仍焚而揚之丁亥扶風人向海明舉<lb/>
兵作亂稱皇帝建元白烏遣太僕卿楊義臣擊破之<lb/>
十年春正月甲寅以宗女為信義公主嫁於突厥曷娑<lb/>
那可汗二月辛未詔百寮議伐高麗數日無敢言者戊<lb/>
子詔徃嵗征遼東陣亡者衆不及埋藏可遣使分道收<lb/>
𦵏設祭辛夘詔親征高麗分命六師百道俱進丁酉扶<lb/>
<pb n="KR2d0006_WYG_025-55b"/>
風人唐弼舉兵反衆十萬推李𢎞為天子自稱唐王三<lb/>
月壬子行幸涿郡癸亥次臨榆宫親御戎服禡祭黄帝<lb/>
斬叛軍者以釁鼓夏四月辛未彭城賊張大彪聚衆數<lb/>
萬保縣薄山為盗遣榆林太守董純擊破斬之甲午車<lb/>
駕次北平五月庚子詔舉郡孝悌廉㓗各十人壬寅賊<lb/>
帥宋世謨陷琅邪庚申延安人劉迦論舉兵反自稱皇<lb/>
王建元大世六月辛未賊帥鄭文雅林寳䕶等衆三萬<lb/>
陷建安郡太守楊景祥死之秋七月癸丑車駕次懷逺<lb/>
<pb n="KR2d0006_WYG_025-56a"/>
鎮乙夘曹國遣使貢方物甲子高麗遣使請降囚送斛<lb/>
斯政上大悦八月己巳班師右衛大將軍左光禄大夫<lb/>
鄭榮卒冬十月丁夘上至東都己丑還京師十一月丙<lb/>
申支觧斛斯政於金光門外乙巳有事於南郊己酉賊<lb/>
帥司馬長安破長平郡乙夘離石胡劉苖王舉兵反自<lb/>
稱天子以其弟六兒為永安王衆至數萬將軍潘長文<lb/>
討之不能剋是月賊帥王徳仁擁衆數萬保林慮山為<lb/>
盗十二月壬申上如東都其日大赦天下戊子入東都<lb/>
<pb n="KR2d0006_WYG_025-56b"/>
庚寅賊帥孟讓衆十餘萬據都梁宫遣江都丞王世充<lb/>
擊破之盡虜其衆<lb/>
十一年春正月甲午朔宴百寮突厥新羅靺鞨畢大辭<lb/>
訶咄傳越烏那曷波臘吐火羅俱慮建忽論靺鞨訶多<lb/>
沛汗龜兹䟽勒于闐安國曹國何國穆國畢衣密失範<lb/>
延伽折契丹等國並遣使朝貢戊戍虎賁郎將高建毗<lb/>
破賊帥顏宣政於齊郡虜男女數千口乙夘大㑹蠻夷<lb/>
設魚龍曼延之樂頒賜各有差二月戊辰賊帥楊仲緒<lb/>
<pb n="KR2d0006_WYG_025-57a"/>
率衆萬餘攻北平滑公李景破斬之庚午詔百姓悉城<lb/>
居丙子王須㧞反自稱漫天王國號燕賊帥魏刁兒自<lb/>
稱歴山飛衆各十餘萬北連突厥南冦燕趙三月丁酉<lb/>
殺右驍衛大將軍光禄大夫郕公李渾將作監光祿大<lb/>
夫李敏並族滅其家癸夘賊帥司馬長安破西河己酉<lb/>
幸太原避暑汾陽宫秋七月己亥淮南人張起緒舉兵<lb/>
為盗衆至三萬辛丑光禄大夫右禦衛大將軍張夀卒<lb/>
八月乙夘廵北塞戊辰突厥始畢可汗率騎數十萬謀<lb/>
<pb n="KR2d0006_WYG_025-57b"/>
襲乗輿義成公主遣使告變壬申車駕馳幸鴈門癸酉<lb/>
突厥圍城官軍頻戰不利上大懼欲率精騎潰圍而出<lb/>
民部尚書樊子蓋固諫乃止齊王暕以後軍保于崞縣<lb/>
甲申詔天下諸郡募兵於是守令各來赴難九月甲辰<lb/>
突厥觧圍而去丁未曲赦太原鴈門死罪已下冬十月<lb/>
壬戍上至于東都丁邜彭城人魏騏驎聚衆萬餘為盗<lb/>
冦魯郡壬申賊帥盧明月聚衆十餘萬冦陳汝間東海<lb/>
賊李子通擁衆度淮自號楚王建元明政寇江都十一<lb/>
<pb n="KR2d0006_WYG_025-58a"/>
月乙夘賊帥王須㧞破高陽郡十二月戊寅有大流星<lb/>
如斛墜明月營破其衝車庚辰詔民部尚書樊子蓋發<lb/>
關中兵討絳郡賊敬盤陁柴保昌等經年不能剋譙郡<lb/>
人朱粲擁衆數十萬寇荆襄僭稱楚帝建元昌逹漢南<lb/>
諸郡多為所陷焉<lb/>
十二年春正月甲午鴈門人翟松栢起兵於靈邱衆至<lb/>
數萬轉攻傍縣二月己未眞臘遣使貢方物甲子夜有<lb/>
二大鳥似鵰飛入大業殿止于御幄至明而去癸亥東<lb/>
<pb n="KR2d0006_WYG_025-58b"/>
海賊盧公暹率衆萬餘保于蒼山夏四月丁巳顯陽門<lb/>
灾癸亥魏刁兒所部將甄翟兒號歴山飛衆十萬轉寇<lb/>
太原將軍潘長文討之反為所敗長文死之五月丙戍<lb/>
朔日有蝕之既癸巳有大流星隕於呉郡為石壬午上<lb/>
於景華宫徵求螢火得數斛夜出遊山放之光徧巖谷<lb/>
秋七月壬戍民部尚書光禄大夫濟北公樊子蓋卒甲<lb/>
子幸江都宫以越王侗光禄大夫段逹太府卿元文都<lb/>
檢校民部尚書韋津右武衛將軍皇甫無逸右司郎盧<lb/>
<pb n="KR2d0006_WYG_025-59a"/>
楚等總留守事奉信郎崔民象以盗賊充斥於建國門<lb/>
表諫不宜廵幸上大怒先觧其頤乃斬之戊辰馮翊人<lb/>
孫華自號總管舉兵為盗高涼通守洗珤徹舉兵作亂<lb/>
嶺南溪洞多應之己巳熒惑守羽林月餘乃退車駕次<lb/>
汜水奉信郎王愛仁以盗賊日盛諫上請還西京上怒<lb/>
斬之而行八月乙巳賊帥趙萬海衆數十萬自恒山寇<lb/>
高陽壬子有大流星如斗出王良閣道聲如壞牆癸丑<lb/>
有大流星如甕出羽林九月丁酉東海人杜揚州沈覔<lb/>
<pb n="KR2d0006_WYG_025-59b"/>
敵等作亂衆至數萬右禦衛將軍陳稜擊破之戊午有<lb/>
二枉矢出北斗魁委曲虵形注於南斗壬戍安定人荔<lb/>
非世雄殺臨涇令舉兵作亂自號將軍冬十月己丑開<lb/>
府儀同三司左翊衛大將軍光禄大夫許公宇文述薨<lb/>
十二月癸未鄱陽賊操天成舉兵反自號元興王建元<lb/>
始興攻陷豫章郡乙酉以右翊衛大將軍來䕶兒為開<lb/>
府儀同三司行左翊衛大將軍壬辰鄱陽人林士𢎞自<lb/>
稱皇帝國號楚建元太平攻䧟九江廬陵郡唐公李淵<lb/>
<pb n="KR2d0006_WYG_025-60a"/>
破甄翟兒於西河虜男女千口<lb/>
十三年春正月壬子齊郡賊杜伏威率衆度淮攻陷歴<lb/>
陽郡丙辰勃海賊竇建徳設壇於河間之樂夀自稱長<lb/>
樂王建元丁丑辛巳賊帥徐圓朗率衆數千破東平郡<lb/>
𢎞化人到企成聚衆萬餘人為盗傍郡苦之二月壬午<lb/>
朔方人梁師都殺郡丞唐世宗據郡反自稱大丞相遣<lb/>
銀青光禄大夫張世隆擊之反為所敗戊子賊率王子<lb/>
英破上谷郡己丑馬邑校尉劉武周殺太守王仁恭舉<lb/>
<pb n="KR2d0006_WYG_025-60b"/>
兵作亂北連突厥自稱定楊可汗庚寅賊帥李密翟讓<lb/>
等陷興洛倉越王侗遣虎賁郎將劉長恭光祿少卿房<lb/>
崱擊之反為所敗死者十五六庚子李密自號魏公稱<lb/>
元年開倉以賑羣盗衆至數十萬河南諸郡相繼皆陷<lb/>
焉壬寅劉武周破虎賁郎將王智辯於桑乾鎮智辯死<lb/>
之三月戊午廬江人張子路舉兵反遣右禦衛將軍陳<lb/>
稜討平之丁丑賊帥李通徳衆十萬寇廬江左屯衛將<lb/>
軍張鎮州擊破之夏四月癸未金城校尉薛舉率衆反<lb/>
<pb n="KR2d0006_WYG_025-61a"/>
自稱西秦霸王建元秦興攻陷隴右諸郡己丑賊帥孟<lb/>
讓夜入東都外郭燒豐都市而去癸巳李密陷廻洛東<lb/>
倉丁酉賊帥房憲伯陷汝隂郡是月光禄大夫虎賁郎<lb/>
將裴仁基淮陽太守趙佗等並以衆叛歸李密五月辛<lb/>
夘夜有流星如甕墜於江都甲子唐公李淵起兵太原<lb/>
丙寅突厥數千騎寇太原淵擊破之秋七月壬子熒惑<lb/>
守積屍丙辰武威人李軌舉兵反攻陷河西諸郡自稱<lb/>
涼王建元安樂八月辛巳唐公李淵破虎牙郎將宋老<lb/>
<pb n="KR2d0006_WYG_025-61b"/>
生於霍邑斬之九月己丑帝括江都子女寡婦以配從<lb/>
兵是月武陽郡丞元寳藏以郡叛歸李密與賊帥李文<lb/>
相攻陷黎陽倉彗星見於營室冬十月丁亥太原楊世<lb/>
洛聚衆萬餘人冦掠城邑丙申羅令蕭銑以縣反鄱陽<lb/>
人董景珍以郡反迎銑於羅縣號為梁王攻陷傍郡戊<lb/>
戍虎賁郎將高毗敗濟北郡賊甄寳車於<graphic n="KR3160" url="https://raw.githubusercontent.com/kanripo/KR-Gaiji/master/images/KR3160.png" mimeType="image/png"/>山十一月<lb/>
丙辰唐公李淵入京師辛酉遥尊帝為太上皇立代王<lb/>
侑為帝改元義寧上起宫丹陽將遜于江左有烏鵲來<lb/>
<pb n="KR2d0006_WYG_025-62a"/>
巢幄帳驅不能止熒惑犯太微有石自江浮入于揚子<lb/>
日光四散如流血上甚惡之義寧二年三月右屯衛將<lb/>
軍宇文化及虎賁郎將司馬徳戡元禮監門直閣裴䖍<lb/>
通將作少監宇文智及武勇郎將趙行樞鷹揚郎將孟<lb/>
景内史舍人元敏符璽郎李覆牛方裕千牛左右李本<lb/>
本弟孝質直長許𢎞仁薛世良城門郎唐奉義醫正張<lb/>
愷等以驍果作亂入犯宫闈上崩于温室時年五十蕭<lb/>
后令宫人撤牀簣為棺以埋之化及發後右禦衛將軍<lb/>
<pb n="KR2d0006_WYG_025-62b"/>
陳稜奉梓宫於成象殿葬呉公臺下發歛之始容貎若<lb/>
生衆咸異之唐平江南之後改𦵏雷塘初上自以蕃王<lb/>
次不當立每矯情飾行以釣虚名隂有奪宗之計時高<lb/>
祖雅重文獻皇后而后性忌妾媵皇太子勇内多嬖幸<lb/>
以此失愛帝後庭有子皆不育之示無私寵取媚於后<lb/>
大臣用事者傾心與交中使至第無貴賤皆曲承顔色<lb/>
申以厚禮婢僕往來者無不稱其仁孝又常私入宫掖<lb/>
密謀於文獻皇后楊素等因機構扇遂成廢立自高祖<lb/>
<pb n="KR2d0006_WYG_025-63a"/>
大漸暨諒闇之中蒸滛無度山陵始就即事廵游以天<lb/>
下承平日久士馬全盛慨然慕秦皇漢武之事乃盛治<lb/>
宫室窮極侈靡召募行人分使絶域諸蕃至者厚加禮<lb/>
賜有不恭命以兵擊之盛興屯田於玉門桞城之外課<lb/>
天下富室分道市戎馬疋直十餘萬富室坐是凍餒者<lb/>
十家而九性多詭譎所幸之處不欲人知每幸之所輙<lb/>
數道置頓四海珍羞殊味水陸必備焉求市者無逺不<lb/>
至郡縣競為獻食豐厚者進擢踈儉者獲罪姦吏侵漁<lb/>
<pb n="KR2d0006_WYG_025-63b"/>
内外虛竭頭會箕歛民不聊生于時軍國多務日不暇<lb/>
給帝方驕怠惡聞政事寃屈不理奏請罕决又猜忌臣<lb/>
下無所專任朝臣有不合意者必構其罪而族滅之高<lb/>
熲賀若弼先皇心膂參謀帷幄張衡李金才藩邸故舊<lb/>
績著經綸惡其直道忌其正言求其無形之罪加以丹<lb/>
頸之戮其餘事君盡禮謇謇匪躬無罪無辜横受夷戮<lb/>
者不可勝紀政刑弛紊賄貨公行莫敢有言道路以目<lb/>
六軍不息百役繁興行者不歸居者失業人饑相食邑<lb/>
<pb n="KR2d0006_WYG_025-64a"/>
落為墟上弗之恤也東西行幸靡有定居每以供費不<lb/>
給逆收數年之賦所至唯與後宫流連耽湎惟日不足<lb/>
招迎姥媪朝夕共肆醜言又引少年令與宫人穢亂不<lb/>
軌不遜以為娯樂區宇之内盗賊蜂起劫掠從官屠陷<lb/>
城邑近臣互相掩蔽皆隠賊數不以實對或有言賊多<lb/>
者輙大被詰責各求茍免上下相䝉每出師徒敗亡相<lb/>
繼戰士盡力不加賞賜百姓無辜咸受屠戮蒸庻積怨<lb/>
天下土崩至於就禽而猶未之寤也<lb/>
<pb n="KR2d0006_WYG_025-64b"/>
　　煬帝大業十三年其年唐立恭帝改義寧明年而<lb/>
　　煬帝遇弑即位十四年<lb/>
恭皇帝諱侑元徳太子之子也母曰韋妃帝性聰敏有<lb/>
氣度大業三年立為陳王後數載徙為代王及煬帝親<lb/>
征遼東令於京師總留事十一年從幸晉陽拜太原太<lb/>
守㝷鎮京師唐公李淵入長安尊煬帝為太上皇奉帝<lb/>
纂業以十一月壬戍即皇帝位於大興殿大赦天下詔<lb/>
改大業十三年為義寧元年十一月十六日昧爽以前<lb/>
<pb n="KR2d0006_WYG_025-65a"/>
大辟罪已下皆赦除之常赦所不免者不在赦限甲子<lb/>
以光禄大夫大將軍太尉唐公李淵為假黄鉞使持節<lb/>
大都督内外諸軍事尚書令大丞相進封唐王丙寅詔<lb/>
軍國機務事無大小文武設官位無貴賤憲章賞罰咸<lb/>
歸相府己巳以唐王李淵子隴西公建成為唐國世子<lb/>
敦煌公世民為京兆尹改封秦公元吉為齊公太原置<lb/>
鎮北府乙亥張掖康老和舉兵反十二月癸未薛舉自<lb/>
稱天子冦扶風秦公世民為元帥擊破之丁亥桂陽人<lb/>
<pb n="KR2d0006_WYG_025-65b"/>
曹武徹舉兵反建元通聖丁酉唐兵禽驍衛大將軍屈<lb/>
突通於閿鄉乙巳賊帥張善安陷廬江郡<lb/>
二年春正月丁未詔唐王李淵劒履上殿入朝不趨贊<lb/>
拜不名加前後羽葆鼔吹壬戍將軍王世充為李密所<lb/>
敗河内通守孟善誼虎賁郎將王辯楊威劉長恭梁徳<lb/>
董智通皆死之庚戍河陽郡尉獨孤武都降於李密三<lb/>
月丙辰右屯衛將軍宇文化及弑太上皇於江都宫右<lb/>
禦衛將軍獨孤盛死之齊王暕趙王果燕王倓右翊衛<lb/>
<pb n="KR2d0006_WYG_025-66a"/>
大將軍宇文恊内史侍郎虞世基御史大夫裴藴給事<lb/>
郎許善心皆遇害化及立秦王浩為帝自稱大丞相朝<lb/>
士文武皆受其官爵光祿大夫宿公麥才折衝郎將朝<lb/>
請大夫沈同謀討賊夜襲化及營反為所害戊辰詔唐<lb/>
王李淵備九錫之禮加璽紱逺游冠緑綟綬位在諸侯<lb/>
王上唐國置丞相已下一依舊式五月乙巳朔詔唐王<lb/>
李淵冕十有二旒建天子旌旗出警入蹕金根車駕備<lb/>
五時副車置旄頭雲䍐車舞八佾設鐘簴宫縣王后王<lb/>
<pb n="KR2d0006_WYG_025-66b"/>
子王女爵命之號一遵舊典戊午詔遜位于唐如漢魏<lb/>
故事仍敇有司凡有表奏辭讓皆不得以聞唐受命以<lb/>
帝為<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公武徳二年夏五月崩年十五<lb/>
　　恭帝義寧二年<lb/>
　　　右隋三帝凡三十八年為唐所滅<lb/>
　<lb/>
　<lb/>
　通志卷十八<lb/>
</p>
<p>
</p>
  </div>
</body>
</text>
</TEI>
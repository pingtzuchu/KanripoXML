<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十二</head> <lb/>
    <p>
<pb n="KR2d0006_WYG_018-1a"/>
欽定四庫全書<lb/>
　通志卷十二<lb/>
　　宋　右　迪　功　郎　鄭　樵　漁　仲　撰<lb/>
　南齊紀第十二<lb/>
　　髙帝　武帝　鬱林王　海陵王　明帝　東昏<lb/>
　　侯　和帝<lb/>
太祖髙皇帝諱道成字紹伯小字鬬將姓蕭氏其先本<lb/>
居東海蘭陵縣中都鄉中都里晉元康元年惠帝分東<lb/>
<pb n="KR2d0006_WYG_018-1b"/>
海郡為邵陵故復為蘭陵郡人中朝喪亂皇髙祖淮陰<lb/>
令整字公齊過江居晉陵武進縣之東城里寓居江左<lb/>
者皆僑置本土加以南名更為南蘭陵人也皇曽祖雋<lb/>
字子武位即邱令皇祖樂子字閨子位輔國參軍宋昇<lb/>
明中贈太常皇考承之字嗣伯少有大志才力過人仕<lb/>
宋為漢中太守梁州之平以功加龍驤將軍後為南太<lb/>
山太守封晉興縣五等男遷右軍將軍元嘉二十四年<lb/>
殂梁土思之於峩公山立廟祭祀昇明二年贈散騎常<lb/>
<pb n="KR2d0006_WYG_018-2a"/>
侍金紫光禄大夫髙帝以宋元嘉四年丁夘歲生姿表<lb/>
英異龍顙鐘聲長七尺五寸鱗文徧體舊宅在武進縣<lb/>
宅南有一桑樹擢本三丈横生四枝狀似華蓋帝年數<lb/>
歲好戲其下從兄敬宗曰此樹為汝生也儒生雷次宗<lb/>
立學於雞籠山帝年十三就受禮及左氏春秋<lb/>
元嘉十七年宋大將軍彭城王義康被黜徙豫章皇考<lb/>
領兵防守帝受詔南行<lb/>
十九年竟陵蠻動宋文帝遣帝領偏軍討沔北蠻<lb/>
<pb n="KR2d0006_WYG_018-2b"/>
二十三年雍州刺史蕭思話鎮襄陽啟帝自隨初為左<lb/>
軍中兵參軍<lb/>
二十九年領偏軍征仇池破其武興蘭臯二壘遂從谷<lb/>
口入闗未至長安八十里梁州刺史劉秀之遣司馬馬<lb/>
汪助帝攻拔談提城魏救兵至帝軍力疲少又聞文帝<lb/>
崩乃燒城還南鄭後襲爵晉興縣五等男為建康令有<lb/>
能名少府蕭惠開雅有知人鑒謂人曰昔魏武為洛陽<lb/>
北部時人服其英今看蕭建康但當過之耳宋明帝即<lb/>
<pb n="KR2d0006_WYG_018-3a"/>
位為右軍將軍時四方叛㑹稽太守尋陽王子房及在<lb/>
東諸郡皆起兵明帝加帝輔國將軍東討至晉陵一日<lb/>
破賊十二壘分軍定諸縣及徐州刺史薛安都據彭城<lb/>
歸魏遣從子索兒攻淮陰又徴帝討破之索兒走鍾離<lb/>
帝追至黯黮而還除驍騎將軍封西陽縣侯遷巴陵王<lb/>
衛軍司馬隨鎮㑹稽江州刺史晉安王子勛遣臨川内<lb/>
史張淹自鄱陽嶠道入三呉明帝遣帝討之時朝廷器<lb/>
甲皆充南討帝軍容寡闕乃編㯶皮為馬具裝折竹為<lb/>
<pb n="KR2d0006_WYG_018-3b"/>
寄生夜舉火進軍賊望見恐懼未戰而走還除桂陽王<lb/>
征北司馬南東海太守行南徐州事及張永等敗於彭<lb/>
城淮南孤弱以帝為假冠軍將軍持節都督北討前鋒<lb/>
諸軍事鎮淮陰遷南兖州刺史加督五州督北討如故<lb/>
明帝嫌帝非人臣相而人間流言帝當為天子明帝愈<lb/>
以為疑遣冠軍將軍呉喜留軍破釡自持銀壺酒封以<lb/>
賜帝帝戎服出門迎懼鴆不敢飲將出奔喜告以誠先<lb/>
飲之帝即酌飲之喜還明帝意乃悦<lb/>
<pb n="KR2d0006_WYG_018-4a"/>
泰始七年徴還都部下勸勿就徴帝曰主上自誅諸弟<lb/>
為太子幼弱作萬歲後計何闗他族惟應速發事緩當<lb/>
見疑今骨肉相害自非靈長之運禍難將興方與卿等<lb/>
戮力耳至拜散騎常侍太子左衛率明帝崩遺詔為右<lb/>
衛將軍領衛尉加兵五百人與尚書令袁粲護軍禇淵<lb/>
領軍劉勔共掌機事尋解衛尉加侍中領石頭戍軍事<lb/>
元徽二年五月江州刺史桂陽王休範舉兵於尋陽朝<lb/>
廷惶駭帝與禇淵等集中書省計議莫有言者帝曰昔<lb/>
<pb n="KR2d0006_WYG_018-4b"/>
上流謀逆皆因淹緩致敗休範必逺懲前失輕兵急下<lb/>
乗我無備請頓新亭以當其鋒因索筆下議餘並注同<lb/>
中書舍人孫千齡與休範有宻契獨曰宜依舊遣軍據<lb/>
梁山帝正色曰賊今已近梁山豈可得至新亭既是兵<lb/>
衝所欲以死報國耳乃單車白服出新亭加帝使持節<lb/>
都督征討諸軍事平南將軍加鼓吹一部築新亭城壘<lb/>
未畢賊前軍已至帝方解衣髙卧以安衆心乃索白虎<lb/>
幡登西垣使寜朔將軍髙道慶羽林監陳顯達員外郎<lb/>
<pb n="KR2d0006_WYG_018-5a"/>
王敬則浮舸與賊水戰大破之未時張敬兒斬休範首<lb/>
臺軍及賊衆俱不知其别率杜黒蠡急攻東壘帝挺身<lb/>
上馬帥數百人出戰與黒蠡拒戰自晡達明旦矢石不<lb/>
息其夜大雨鼓呌不復相聞將士積日不得寢食軍中<lb/>
馬夜驚城内亂走帝執燭正坐厲聲呵止之如是者數<lb/>
四賊帥丁文豪設伏破臺軍於皂莢橋直至朱雀航王<lb/>
道隆劉勔並戰沒初勔髙尚其意託造園宅名為東山<lb/>
頗忽時務帝謂曰將軍以顧命之重此是艱難之日而<lb/>
<pb n="KR2d0006_WYG_018-5b"/>
深尚從容廢省羽翼一朝事至悔可追乎勔不納竟敗<lb/>
及賊進至杜姥宅車騎典籖茅恬開東府納賊冠軍將<lb/>
軍沈懐明於石頭奔散張永潰於白下宫内傳新亭亦<lb/>
䧟太后執蒼梧王手泣曰天下事敗矣帝遣軍主陳顯<lb/>
達任農夫張敬兒周盤龍等從石頭濟淮間道自承明<lb/>
門入衛宫闕時休範典籖許公與詐稱休範在新亭士<lb/>
庶惶惑詣壘期赴休範投名者千數及至乃是帝隨得<lb/>
輙燒之登城北謂曰劉休範父子先昨皆已死戮屍在<lb/>
<pb n="KR2d0006_WYG_018-6a"/>
南岡下身是蕭平南諸軍善見觀汝等名皆已焚除勿<lb/>
懼也臺分遣衆軍撃平賊帝振旅凱入百姓縁道聚觀<lb/>
曰全國家者此公也帝與袁粲禇淵劉秉皆引咎解職<lb/>
不許遷散騎常侍中領軍都督南兖州刺史鎮軍將軍<lb/>
進爵為公與袁粲禇淵劉秉等各更日入直決事號為<lb/>
四貴<lb/>
四年加尚書左僕射休範平後蒼梧王漸行凶暴屢欲<lb/>
害帝嘗率數十人直入領軍府時暑熱帝晝卧裸袒蒼<lb/>
<pb n="KR2d0006_WYG_018-6b"/>
梧立帝於室内畫腹為射的自引滿將射之帝神色不<lb/>
變歛板曰老臣無罪蒼梧左右王天恩諌曰領軍腹大<lb/>
是佳射堋而一箭便死後無復射不如以雹箭射之乃<lb/>
取雹箭一發即中帝臍蒼梧投弓於地大笑曰此手何<lb/>
如時建平王景素舉兵帝出屯元武湖事平乃還帝威<lb/>
名既重蒼梧深相猜忌刻木為帝形畫腹為射堋自射<lb/>
之又命左右射中者加賞皆莫能中時帝在領軍府蒼<lb/>
梧自來繞之冀帝出因作難帝堅卧不動蒼梧益懐忿<lb/>
<pb n="KR2d0006_WYG_018-7a"/>
恚所見之物呼之為帝加以手自磨鋋曰明日當以刃<lb/>
蕭道成陳太妃罵之曰蕭道成有大功於國今害之誰<lb/>
為汝盡力故止髙帝謀與袁禇廢立下皆見從<lb/>
五年七月戊子楊玉夫等與直閣將軍王敬則通謀弑<lb/>
蒼梧王齎首使左右陳奉伯藏衣袖中依常行法稱敕<lb/>
開承明門出囊貯之以與敬則敬則馳至領軍府叩門<lb/>
大言報帝帝門猶不開敬則自門竇中以首見帝帝猶<lb/>
不信乃於牆上投進其首帝索水洗視敬則乃踰垣入<lb/>
<pb n="KR2d0006_WYG_018-7b"/>
帝跣出敬則呌曰事平矣帝乃戎服乗常所騎赤馬夜<lb/>
入殿中殿中驚怖及知蒼梧死咸稱萬歲至帝踐阼號<lb/>
此馬為龍驤赤明旦召袁粲禇淵劉秉等入㑹西鍾槐<lb/>
樹下計議帝以事讓劉秉秉未及答帝鬚髯盡張眼光<lb/>
如電次讓袁粲又不答敬則乃拔刀在牀側躍麾衆曰<lb/>
天下之事皆應闗蕭公敢有開一言者血染敬則刀仍<lb/>
呼虎賁劒㦸羽儀手自取白紗帽加帝首令帝即位曰<lb/>
今日誰敢復動事須及熱帝正色呵之曰卿都不自解<lb/>
<pb n="KR2d0006_WYG_018-8a"/>
粲欲有言敬則又叱之乃止帝乃下議備法駕詣東城<lb/>
迎立順帝於是長刀遮粲劉秉等失色而去甲午帝移<lb/>
鎮東府與袁粲禇淵劉秉等各甲仗五十人入殿丙申<lb/>
加侍中司空錄尚書事驃騎大將軍封竟陵郡公給油<lb/>
幢車班劒三十人帝固辭上台即授以驃騎大將軍開<lb/>
府儀同三司十二月荆州刺史沈攸之反稱太后詔已<lb/>
下都乙夘帝入居朝堂命諸將西討平西將軍黄囬為<lb/>
都督前驅先是太后兄子前湘州刺史王藴遭母䘮罷<lb/>
<pb n="KR2d0006_WYG_018-8b"/>
任還至巴陵停舟與攸之宻謀乃下達郢州武帝時為<lb/>
郢州長史藴伺武帝出弔因作亂據郢城武帝知之不<lb/>
出藴還至東府前又期見髙帝帝又不出弔再計不行<lb/>
外謀愈固司徒袁粲尚書令劉秉見帝威權稍盛慮不<lb/>
自安與藴及黄囬等相結舉事殿内主衛主帥無不協<lb/>
同及攸之反問初至帝徃石頭詣粲謀粲稱疾不相見<lb/>
尅壬申夜起兵據石頭其夜丹陽丞王遜告變秉從弟<lb/>
領軍藴及直閣將軍卜伯興等嚴兵為内應帝命王敬<lb/>
<pb n="KR2d0006_WYG_018-9a"/>
則於宫内誅之遣諸將攻石頭王藴將數百精手帶甲<lb/>
赴粲城門已閉官軍又至乃散衆軍攻石頭斬粲秉走<lb/>
頟擔湖藴逃鬬塲並禽斬之粲典籖莫嗣祖同粲謀藴<lb/>
嬖人張承伯藏匿藴帝於是並赦而用之時黄囬頓新<lb/>
亭聞石頭已下因稱救援帝知而不言撫之愈厚遣囬<lb/>
西上流涕告别<lb/>
二年正月沈攸之平二月宋帝進帝太尉都督十六州<lb/>
諸軍事帝表送黄鉞三月己酉增班劒四十人甲仗百<lb/>
<pb n="KR2d0006_WYG_018-9b"/>
人入殿丙子加羽葆鼔吹大明泰始以來相承奢侈百<lb/>
姓成俗及帝輔政奏罷御府省二尚方諸飾玩至是又<lb/>
上表禁人間華偽雜物凡十七條其中宫及諸王服用<lb/>
雖依舊例亦請詳制九月丙午加帝假黄鉞都督中外<lb/>
諸軍事太傅領揚州牧劒履上殿入朝不趨贊拜不名<lb/>
置左右長史司馬從事中郎掾屬各四人固辭詔遣敦<lb/>
勸乃授黄鉞辭殊禮甲寅給三望車<lb/>
三年正月乙丑帝表蠲百姓逋責丙寅加前部羽葆鼓<lb/>
<pb n="KR2d0006_WYG_018-10a"/>
吹丁巳命太傅府依舊辟召丁夘給帝甲仗五百人出<lb/>
入殿省甲午重申前命劒履上殿入朝不趨贊拜不名<lb/>
三月甲辰宋帝詔進帝位相國總百揆以青州之齊郡<lb/>
徐州之梁郡南徐州之蘭陵魯郡瑯琊東海晉陵義興<lb/>
揚州之呉郡㑹稽凡十郡封帝為齊公備九錫之禮加<lb/>
逺遊冠位在諸侯王上加相國緑綟綬甲寅使以備物<lb/>
典禮進策于帝帝三讓公卿敦勸固請乃受之丁巳下<lb/>
令赦國内殊死以下宋帝詔齊公十郡之外隨宜除用<lb/>
<pb n="KR2d0006_WYG_018-10b"/>
以齊國初建給錢五百萬布五千匹絹五千匹以太尉<lb/>
左長史王儉為尚書右僕射領吏部四月癸酉宋帝又<lb/>
詔進齊公為王以徐州之南梁陳潁川陳留南兖州之<lb/>
盱台山陽泰山廣陵海陵南沛増王封為二十郡使司<lb/>
空禇淵奉策授璽綬改立王社餘如故丙戍命齊王冕<lb/>
十有二旒建天子旌旗出警入蹕乗金根車駕六馬備<lb/>
五時副車置旄頭雲䍐樂舞八佾設鐘簴宫縣王世子<lb/>
為太子王女王孫爵命一如舊儀辛夘宋帝以厯數在<lb/>
<pb n="KR2d0006_WYG_018-11a"/>
齊乃下詔禪位是日遜於東邸壬辰奉策齊宫並命璽<lb/>
書兼遣太保司空禇淵兼太尉守尚書令王僧䖍奉皇<lb/>
帝璽綬受終之禮一依唐虞魏晉故事帝固辭宋朝王<lb/>
公以下陳留王粲等詣門陳請帝猶未許齊世子卿士<lb/>
以下固請兼太史令將作大匠文建陳説符瑞因言漢<lb/>
自建武至建安二十五年一百九十六年而禪魏魏自<lb/>
黄初至咸熙二年四十三年而禪晉晉自泰始至元熙<lb/>
二年一百五十六年而禪宋宋自永初元年至昇明三<lb/>
<pb n="KR2d0006_WYG_018-11b"/>
年凡六十年咸以六終六受六亢位也驗昔揆今若此<lb/>
昭著敢以職任備陳管見伏願順天時膺符瑞二朝百<lb/>
辟又固請尚書右僕射王儉奏被宋詔遜位臣等參議<lb/>
宜尅日受禪帝乃許焉<lb/>
建元元年夏四月甲午皇帝即位於南郊柴燎告類升<lb/>
壇受禪禮畢備大駕幸建康宫臨太極前殿大赦改元<lb/>
賜民爵二級文武位二等鰥寡孤獨不能自存者糓人<lb/>
五斛逋租宿責勿收犯鄉論清議贜汚淫盗者一皆蕩<lb/>
<pb n="KR2d0006_WYG_018-12a"/>
滌洗除先注與之更始長徒敕繋者特皆原遣亡官失<lb/>
爵禁錮奪勞一依舊典封宋帝為汝隂王築宫於丹陽<lb/>
故縣行宋正朔車旗服色一如晉宋故事上書不為表<lb/>
答表不稱詔宋諸王皆降為公郡公主為縣君縣公主<lb/>
為鄉君詔降宋南康郡公為縣公華容公為侯萍鄉侯<lb/>
為伯減户有差以奉劉穆之王𢎞何無忌之祀追尊皇<lb/>
考曰宣皇帝皇妣曰孝皇后陵曰永安妃曰昭皇后陵<lb/>
曰泰安詔刼賊餘口没在臺府者悉原赦諸負釁流徙<lb/>
<pb n="KR2d0006_WYG_018-12b"/>
者皆聽還本土戊戍以荆州刺史嶷為尚書令驃騎大<lb/>
將軍開府儀同三司斷四方上慶禮己亥詔二宫諸王<lb/>
悉不得營立屯邸封略山湖乃停大官池塞税庚子詔<lb/>
宋帝后藩王諸陵量置守衛五月丙午以河南王吐谷<lb/>
渾拾寅為驃騎大將軍詔宋氏第秩量所廢置有司奏<lb/>
留襄陽郡公張敬兒等六十二人除廣興郡公沈曇亮<lb/>
等一百二十二人改元嘉厯為建元厯社以正月夘臘<lb/>
以十二月未丁未詔曰設募取將縣賞購士蓋出權宜<lb/>
<pb n="KR2d0006_WYG_018-13a"/>
自今可斷衆募乙夘河南國遣使朝貢丙辰詔遣兼散<lb/>
騎常侍十二人廵行四方己未汝陰王殂齊志也追謚<lb/>
為宋順帝辛酉誅陰安公劉爕等六月乙亥詔宋末以<lb/>
來枯骸毁櫬宜下埋藏庚辰備法駕奉七廟主于太廟<lb/>
甲申立齊太子賾為皇太子斷諸州郡禮慶降死罪以<lb/>
下刑并申前赦恩百日立皇子嶷為豫章王映為臨川<lb/>
王晃為長沙王曄為武陵王暠為安成王鏘為鄱陽王<lb/>
鑠為桂陽王鑑為廣興王皇孫長懋為南郡王乙酉𦵏<lb/>
<pb n="KR2d0006_WYG_018-13b"/>
宋順帝于遂寜陵秋七月丁未曲赦交州部内丁巳詔<lb/>
南蘭陵桑梓本鄉長蠲租布武進王業所基給復十年<lb/>
八月癸巳省陳留國丁巳立皇子鈞為衡陽王九月辛<lb/>
丑詔以二呉義興三郡遭水減今年田租乙巳復置南<lb/>
蠻校尉官丙午加司空禇淵尚書令冬十月丙子立彭<lb/>
城王劉徹為汝陰王奉宋後己未享太廟辛巳汝陰王<lb/>
太妃王氏薨追贈宋恭皇后己丑荆州天井湖出綿人<lb/>
用與常綿不異<lb/>
<pb n="KR2d0006_WYG_018-14a"/>
二年春正月戊戍朔大赦以司空禇淵為司徒以尚書<lb/>
右僕射王儉為左僕射辛丑祀南郊二月丁夘魏軍攻<lb/>
壽陽豫州刺史垣崇祖破走之癸巳遣大使廵慰淮肥<lb/>
徐豫邉人尤貧遘難者三月百濟國遣使朝貢以其王<lb/>
牟都為鎮東大將軍夏四月丙寅進髙麗王樂浪公髙<lb/>
璉號驃騎大將軍五月立六門都牆秋九月甲午朔日<lb/>
有蝕之丙子蠕蠕國遣使朝貢冬十二月戊戍以司空<lb/>
禇淵為司徒壬子以驃騎豫章王嶷為司空<lb/>
<pb n="KR2d0006_WYG_018-14b"/>
三年春正月壬戍朔詔王公卿士薦讜言丙子立皇子<lb/>
鋒為江夏王二月癸丑罷南蠻校尉官夏四月辛亥始<lb/>
制東宫臣僚用下官禮敬聞喜公子良等六月壬子大<lb/>
赦秋七月己未朔日有食之九月辛未蠕蠕國王遣使<lb/>
欲俱攻魏獻師子皮袴褶烏程令呉郡顧昌元坐父法<lb/>
秀宋泰始中北征死亡屍骸不反而昌元宴樂嬉逰與<lb/>
常人無異有司請加以清議丙戍置㑹稽山隂縣獄丞<lb/>
冬十月戊子以河南王世子吐谷辭度易侯為西秦河<lb/>
<pb n="KR2d0006_WYG_018-15a"/>
二州刺史河南王十二月丁亥髙麗國遣使朝貢命散<lb/>
騎常侍虞炎等十二人廵行諸州郡觀省風俗<lb/>
四年春二月乙未上不豫庚戍詔原都下囚繋有差免<lb/>
元年以前逋責三月庚申召司徒禇淵左僕射王儉受<lb/>
顧託壬戍皇帝崩于臨光殿年五十六羣臣上諡曰髙<lb/>
皇帝廟號太祖梓宫於東府前渚升龍舟四月丙午𦵏<lb/>
於武進泰安陵於龍舟卒哭内外反吉上少有大量喜<lb/>
怒不形於色深沉静黙常有四海之心博學善屬文工<lb/>
<pb n="KR2d0006_WYG_018-15b"/>
草隸書奕棊第二品雖經綸夷險不廢素業及即位後<lb/>
身不御精細之物主衣中有玉介導以長侈奢之源命<lb/>
打破之凡異物皆令隨例毁棄後宫器物欄檻以銅為<lb/>
飾者皆改用鐵内殿施黄紗帳宫人著紫皮履華蓋除<lb/>
金華𤓰用鐵囬釘每曰使我臨天下十年當使黄金與<lb/>
土同價欲以身率下移風易俗性寛嘗與直閤將軍周<lb/>
覆給事中禇思莊共棊累局不倦覆乃抑上手不許易<lb/>
行其𢎞厚如此所著文詔中書侍郎江淹撰次之又詔<lb/>
<pb n="KR2d0006_WYG_018-16a"/>
東觀學士撰史林三十篇魏文帝皇覽之流也始帝年<lb/>
十七時嘗夢乗青龍上天西行逐日帝舊塋在武進彭<lb/>
山岡阜相屬數百里不絶其上常有五色雲又有龍出<lb/>
焉上時已貴矣宋明帝甚惡之遣善占墓者髙靈文徃<lb/>
墓所占相靈文先給事太祖還詭答曰不過出方伯耳<lb/>
宻白太祖曰貴不可言明帝意猶不已遣人踐藉以左<lb/>
道厭之上後於所樹華表柱忽有龍鳴震響山谷明帝<lb/>
寢疾為身後之慮多翦功臣上亦見疑每云蕭道成有<lb/>
<pb n="KR2d0006_WYG_018-16b"/>
不臣相時鎮淮陰每懐憂懼忽見神人謂上曰無所憂<lb/>
子孫當昌盛泰始三年宋明帝遣前淮南太守孫奉伯<lb/>
徃淮陰監元㑹奉伯舊與帝款是行也帝與奉伯同室<lb/>
卧奉伯夢上乗龍上天於下捉龍脚不得及覺叙夢因<lb/>
謂曰兖州當大庇生靈而弟不得與也奉伯竟卒於宋<lb/>
世又參軍崔靈建夢天謂已蕭道成是我第十九子我<lb/>
去年已使授其天子位考自三皇五帝以降受命之次<lb/>
至帝為十九也及為領軍望氣者陳安寳見上身上恒<lb/>
<pb n="KR2d0006_WYG_018-17a"/>
有紫黄氣安寳謂王洪範曰此人貴不可言所居武進<lb/>
縣有一道相傳云天子路或謂秦皇所游或云孫氏舊<lb/>
迹時訛言東城天子出其後建安王休仁鎮東府宋明<lb/>
帝懼殺休仁而常閉東府不居明帝又屢幸改代作伐<lb/>
以厭王氣又使子安成王代之及蒼梧王敗安成王代<lb/>
立時咸言為驗術數者推之上舊居武進東城村東城<lb/>
之言其在此也昇明二年冬延陵縣季子廟沸井之北<lb/>
忽聞金石聲疑其異鑿深三尺得沸井奔涌若浪其地<lb/>
<pb n="KR2d0006_WYG_018-17b"/>
又響即復鑿之復得一井涌沸亦然井中得一木簡長<lb/>
一尺廣二分上有隐起字曰廬山道人張陵再拜詣闕<lb/>
起居簡大堅白字色又黄瑞應圖云浪井不鑿自成王<lb/>
者清静則仙人主之㑹稽剡縣有山名刻石父老相傳<lb/>
云山雖名刻石而不知文字所在昇明末縣人兒襲祖<lb/>
行獵忽見石上有文字凡三處苔生其上字不可識乃<lb/>
去苔視之其大石文曰此齊者黄石公之化氣也立石<lb/>
文曰黄天星姓蕭字道成得賢帥天下太平小石文曰<lb/>
<pb n="KR2d0006_WYG_018-18a"/>
刻石者誰㑹稽南山李斯刻秦望之風也孝經鉤命决<lb/>
曰誰者起視名將將帝小字也河洛䜟曰歴年七十水<lb/>
滅緒風雲俱起龍鱗舉又曰肅肅草成道徳盡備案宋<lb/>
水徳也義熙元年宋武帝王業之始至齊受命七十年<lb/>
又䜟曰蕭為二士天下樂案二士主字也郭文舉金雄<lb/>
記曰當復有作肅入草易曰聖人作萬物覩當復有作<lb/>
言聖人作也壬子年歌曰欲知其姓草肅肅糓中最細<lb/>
低頭熟鱗身甲體永興福糓中精細者稻也即道也熟<lb/>
<pb n="KR2d0006_WYG_018-18b"/>
猶成也又歌曰金刀利刅齊刈之金刀劉字刈猶翦也<lb/>
孔子河洛䜟曰堨河梁塞龍泉消除水災泄山川水即<lb/>
宋也宋氏為災害故曰水災梁亦水也堨河梁則行路<lb/>
成矣路猶道也消除水災除宋水氏之災害也河圖䜟<lb/>
又曰上參南斗第一星下立草屋為紫庭神龍之岡梧<lb/>
桐生鳯鳥戢翼朔旦鳴南斗呉分野草屋者居上蕭字<lb/>
象也先是益州有山古老相傳曰齊后山昇明三年四<lb/>
月二十三日有沙門元暢者於此山立精舍其日上登<lb/>
<pb n="KR2d0006_WYG_018-19a"/>
尊位其月二十四日滎陽郡人尹千於嵩山東南見天<lb/>
雨石墜地石開有玉璽在其中璽方三寸文曰戊午之<lb/>
人與道俱肅然入草應天符掃平河洛清魏都又曰皇<lb/>
帝運興千奉璽詣雍州刺史蕭赤斧赤斧以獻案宋武<lb/>
帝於嵩髙山得玉璧三十二枚神人云此是宋卜世之<lb/>
數三十二者二三十也宋自受命至禪齊凡六十年然<lb/>
則帝之符應也若是今備之云<lb/>
　　髙帝建元四年<lb/>
<pb n="KR2d0006_WYG_018-19b"/>
世祖武皇帝諱賾字宣逺髙帝長子也以宋元嘉二十<lb/>
七年六月己未生於建康縣之青溪宫將産之夕孝皇<lb/>
后昭皇后並夢龍據屋故小字上為龍兒年十三夢人<lb/>
以筆畫身左右為兩翅又著孔雀羽衣裳空中飛舉體<lb/>
生毛髪長至足有人指上所踐地曰周文王之田又於<lb/>
所住堂内得璽一枚文曰皇帝行璽又得異錢文為北<lb/>
斗星雙刀雙貝及有人形帶劒焉仕宋為贛令江州刺<lb/>
史晉安王子勛反上不從命南康相沈肅之縶上郡獄<lb/>
<pb n="KR2d0006_WYG_018-20a"/>
族人蕭欣祖門客桓康等破郡迎出上上遂率部曲百<lb/>
餘人起義避難掲陽山有白雀來集聞山中有清聲傳<lb/>
漏響又於山累石為佛圖其側忽生一樹狀若花蓋青<lb/>
翠扶疎有殊羣木上將討戴凱之大饗士卒是日大熱<lb/>
上各令折荆枝自蔽言未終而有雲垂蔭正當㑹所㑹<lb/>
罷乃散及為廣興相嶺南積旱連水阻涸商旅不通上<lb/>
部伍既至無雨而川流暴起遂得利渉元徽四年累遷<lb/>
晉熙王鎮西長史江夏内史行郢州事順帝立徴晉熙<lb/>
<pb n="KR2d0006_WYG_018-20b"/>
王爕為撫軍揚州刺史以上為左衛將軍輔爕俱下沈<lb/>
攸之事起未得朝廷處分上以中流可以待敵即據盆<lb/>
城口為戰守備髙帝聞之曰此真我子也於盆城掘壍<lb/>
得一大錢文曰太平百歳于時城内乏水欲引水入城<lb/>
始鑿城内遇伏泉涌出如此者九處用之不竭上表求<lb/>
西討不許乃遣偏軍援郢平西將軍黄囬等皆受上節<lb/>
度昇明二年事平遷江州刺史聞喜縣侯其年徴拜侍<lb/>
中領軍將軍尋加督京畿諸軍事三年又加尚書僕射<lb/>
<pb n="KR2d0006_WYG_018-21a"/>
中軍大將軍開府儀同三司進爵為公給班劒二十人<lb/>
齊國建為齊公世子改加侍中南豫州刺史給油絡車<lb/>
羽葆鼓吹増班劒為三十人以石頭為世子宫官置二<lb/>
率以下坊省服章一如東宫進為王太子髙帝即位為<lb/>
皇太子建元四年三月壬戍髙帝崩是日皇太子即皇<lb/>
帝位大赦征鎮州郡令長軍屯營部各行䘮三日不得<lb/>
擅離任都邑城中防備幢隊一不得還乙丑稱先帝遺<lb/>
詔以司徒禇淵錄尚書事尚書左僕射王儉為尚書令<lb/>
<pb n="KR2d0006_WYG_018-21b"/>
車騎將軍張敬兒開府儀同三司詔曰䘮禮雖有定制<lb/>
先㫖每從簡約内官可三日一選臨外軍間日一選臨<lb/>
後有大䘮皆如之丁夘以前將軍王奐為尚書左僕射<lb/>
庚午以司空豫章王嶷為太尉癸酉詔免逋城錢自今<lb/>
以後申明舊制初晉宋舊制受官二十日輙送修城錢<lb/>
二千宋泰始初軍役大起受官者萬計兵戎機急事有<lb/>
未遑自是令僕已下並不輸送二十年中大限不可勝<lb/>
計文符督切擾亂在所至是除蕩百姓悦焉夏四月辛<lb/>
<pb n="KR2d0006_WYG_018-22a"/>
夘追尊穆妃為皇后五月庚申以髙皇帝配南郊髙昭<lb/>
皇后配北郊六月甲申朔立河南王長懋為皇太子詔<lb/>
申壬戍赦恩百日丙申立皇太子妃王氏進爵聞喜公<lb/>
子良為竟陵王臨汝公子卿為廬陵王應城公子慶為<lb/>
安陸王江陵公子懋為晉安王枝江公子隆為隨王皇<lb/>
子子真為建安王皇孫昭業為河南郡王戊戍以水潦<lb/>
為患星緯乖序尅日訊都下囚諸逺縣委刺史以時察<lb/>
判建康秣陵二縣貧人加振賜必令周悉呉興義興遭<lb/>
<pb n="KR2d0006_WYG_018-22b"/>
水縣蠲除租調以司徒禇淵為司空秋八月癸夘司空<lb/>
禇淵薨九月丁巳以國哀故罷國子學辛未以征南將<lb/>
軍王僧䖍為左光禄大夫開府儀同三司冬十月乙未<lb/>
以中書令王延之為尚書左僕射十二月己丑詔曰縁<lb/>
淮戍將乆處邊勞三元行始宜霑恩慶可遣中書舍人<lb/>
宣㫖臨㑹後每歲如之<lb/>
永明元年春正月辛亥祀南郊大赦改元壬子詔内外<lb/>
羣僚各進讜言王公卿士各舉所知又詔守宰禄奉蓋<lb/>
<pb n="KR2d0006_WYG_018-23a"/>
有恒凖徃以邊虜告警故沿時損益今區宇寜晏宜加<lb/>
優奬郡縣丞尉可還本秩壬戍立皇弟鋭為南平王鏗<lb/>
為宜都王皇子子明為武昌王子罕為南海王望氣者<lb/>
云新林婁湖東府西有天子氣甲子築青溪舊宫作新<lb/>
婁湖苑以厭之二月庚寅以征虜將軍楊炅為沙州刺<lb/>
史封陰平王三月庚辰詔以星緯失序陰陽愆度申辛<lb/>
亥赦恩五十日以期訖為始戊寅詔四方見囚罪無輕<lb/>
重及刼賊餘口長徒收繋悉皆原赦夏五月丁酉車騎<lb/>
<pb n="KR2d0006_WYG_018-23b"/>
將軍張敬兒有罪伏誅秋八月壬申魏人來聘冬十月<lb/>
丙寅使驃騎將軍劉纘聘于魏十一月己夘雷十二月<lb/>
乙巳朔日有蝕之<lb/>
二年春正月乙亥以護軍將軍栁世隆為尚書右僕射<lb/>
以南兖州刺史竟陵王子良為護軍將軍兼司徒壬寅<lb/>
以新除尚書右僕射栁世隆為左僕射以丹陽尹李安<lb/>
人為右僕射秋七月甲申立皇子子倫為巴陵王八月<lb/>
丙午幸舊宫申都下獄及三署見徒量所降宥戊申幸<lb/>
<pb n="KR2d0006_WYG_018-24a"/>
元武湖講武壬子扶南國遣使朝貢并獻頌章云甲子<lb/>
詔都下二縣墳墓毁發隨宜掩埋遺骸未櫬者並加歛<lb/>
瘞疾困不能存者詳加霑賚冬十二月庚申魏人來聘<lb/>
三年春正月辛夘祀南郊赦三百里内罪應入重者降<lb/>
一等餘依赦制三月甲寅使輔國將軍劉纘聘于魏夏<lb/>
五月省總明觀秋七月甲戍左光禄大夫開府儀同三<lb/>
司王僧䖍薨辛夘於益州置平蠻校尉官八月乙未幸<lb/>
中堂聽訟乙巳以行宕昌王梁彌頡為河涼二州刺史<lb/>
<pb n="KR2d0006_WYG_018-24b"/>
封隴西公宕昌王冬十月丙辰魏人來聘十二月以江<lb/>
州刺史王奐為尚書右僕射改封武昌王子明為西陽<lb/>
王<lb/>
四年春閠正月癸巳立皇子子貞為邵陵王丁未以武<lb/>
都王楊集始為北秦州刺史辛亥耕籍田詔宥殊死已<lb/>
下甲寅幸閲武堂勞酒小㑹賜王公以下在位者帛有<lb/>
差戊午幸宣武堂講武二月丙寅大風呉郡偏甚樹葉<lb/>
皆赤己未立皇弟銶為晉熙王鉉為河東王壬午使通<lb/>
<pb n="KR2d0006_WYG_018-25a"/>
直郎裴昭明聘于魏<lb/>
五年春正月戊子以太尉豫章王嶷為大司馬車騎將<lb/>
軍竟陵王子良為司徒驃騎將軍臨川王映衛將軍王<lb/>
儉中軍將軍王敬則並以本號開府儀同三司以尚書<lb/>
右僕射王奐為尚書左僕射辛夘賜孤寡老疾各有差<lb/>
夏四月庚午殷祀太廟降諸囚徒先是立商飈館於孫<lb/>
陵岡世呼為九日臺秋九月辛夘車駕幸焉冬十月初<lb/>
起新林苑<lb/>
<pb n="KR2d0006_WYG_018-25b"/>
六年春三月甲申詔皇太子於東宫元圃園宣猷堂臨<lb/>
訊及三署徒隸己亥封皇子響為巴東王夏五月庚辰<lb/>
左衛殿中將軍邯鄲超表陳射雉書奏賜死又潁川荀<lb/>
丕亦以諌諍託他事及誅六月辛未詔省州郡縣送故<lb/>
輸錢者秋七月齊興太守劉元寳於郡城壍得錢三十<lb/>
七萬皆輪厚徑一寸半以獻上以為瑞班賜公卿九月<lb/>
壬寅於琅邪城講武習水歩軍冬十月庚申立冬初臨<lb/>
太極殿讀時令十一月丙戍土霧竟天如煙入人眼鼻<lb/>
<pb n="KR2d0006_WYG_018-26a"/>
二日乃止<lb/>
七年春正月丙午以鎮南將軍栁世隆為尚書左僕射<lb/>
以豫州刺史西昌侯鸞為右僕射辛亥祀南郊大赦申<lb/>
明不舉子之科若有産子者復其父壬戍驃騎將軍開<lb/>
府儀同三司臨川王映薨戊辰詔以諸大夫年秩隆重<lb/>
増俸給見役三月甲寅立皇子子岳為臨賀王子峻為<lb/>
廣漢王子琳為宣城王子珉為義安王夏五月乙巳尚<lb/>
書令衛將軍開府儀同三司王儉薨甲子以新除尚書<lb/>
<pb n="KR2d0006_WYG_018-26b"/>
左僕射栁世隆為尚書令秋九月壬寅魏人來聘冬十<lb/>
一月戊申詔平南參軍顔㓜明聘于魏<lb/>
八年春正月庚子以領軍王奐為尚書左僕射丁巳以<lb/>
行百濟王泰為鎮東大將軍百濟王二月辛夘零陵王<lb/>
司馬藥師薨夏四月戊辰朔詔公卿以下各舉所知六<lb/>
月己巳魏人來聘庚午長沙王晃薨丙申大雷雨有黄<lb/>
光竟天照地狀如金乙酉都下大風發屋秋七月癸夘<lb/>
詔以陰陽舛和緯象愆度儲允嬰患淹歴旬晷可大赦<lb/>
<pb n="KR2d0006_WYG_018-27a"/>
八月壬辰荆州刺史巴東王子響反遣丹陽太守蕭順<lb/>
之討之子響伏誅乙酉以河南王世子休留代為西秦<lb/>
河二州刺史封河南王冬十一月戊寅詔量増尚書丞<lb/>
郎賜禄己夘改封宣城王子琳為南康王立皇子子建<lb/>
為湘東王<lb/>
九年春正月甲午省平蠻府辛丑祀南郊降都下見囚<lb/>
戊午詔射聲校尉裴昭明聘于魏二月癸巳明堂災夏<lb/>
五月丙申林邑國獻金簟丁未魏人來聘安成王暠薨<lb/>
<pb n="KR2d0006_WYG_018-27b"/>
己未樂游正陽堂災秋八月己亥使司徒參軍蕭琛聘<lb/>
于魏呉興義興大水乙夘蠲二郡租九月戊辰幸琅邪<lb/>
城講武觀者傾都普頒酒肉冬十月甲寅魏人來聘<lb/>
十年春正月戊午以司徒廣陵王子良領尚書令以尚<lb/>
書右僕射西昌侯鸞為左僕射詔増内外有務衆官禄<lb/>
奉丙戍詔故太宰禇淵故太尉王儉故司空栁世隆驃<lb/>
騎大將軍王敬則鎮軍大將軍陳顯達故鎮東將軍李<lb/>
安人配饗太祖廟庭二月乙巳使司徒參軍蕭琛聘于<lb/>
<pb n="KR2d0006_WYG_018-28a"/>
魏<lb/>
十一年春正月戊午以驃騎大將軍豫州刺史王敬則<lb/>
為司空乙亥皇太子長懋薨二月雍州刺史王奐有罪<lb/>
伏誅三月丙寅以金紫光禄大夫王晏為尚書右僕射<lb/>
夏四月癸未魏人來聘甲午立皇孫昭業為皇太孫賜<lb/>
天下為父後者爵一級五月戊辰以旱故都下二縣朱<lb/>
方姑熟權斷酒秋七月丁巳曲赦南兖兖豫司徐五州<lb/>
南豫州之歴陽譙臨江廬江四郡三調衆逋宿責並同<lb/>
<pb n="KR2d0006_WYG_018-28b"/>
原除其縁淮及青冀新附僑人復除已訖更申五年先<lb/>
是魏地謡言赤火南流䘮南國至是有沙門從北齎此<lb/>
火而至色赤於常火而微云以療疾貴賤爭取之多得<lb/>
其驗二十餘日都下大盛咸云聖火詔禁之不止火炙<lb/>
至七炷而疾愈呉興邱國賔宻以還鄉邑人楊道慶虛<lb/>
疾二十年依法炙即差是月上不豫徙御延昌殿始登<lb/>
階而殿屋鳴吒上惡之魏軍將至上慮朝野憂惶力疾<lb/>
召樂府奏正聲伎戊寅大漸詔曰始終大期聖賢不免<lb/>
<pb n="KR2d0006_WYG_018-29a"/>
吾行年六十亦復何恨但皇業艱難萬機事重不能無<lb/>
遺慮耳太孫進徳日茂社稷有寄子良善相毗輔思𢎞<lb/>
正道内外衆事無大小悉與鸞參懐尚書是職務根本<lb/>
悉委王晏徐孝嗣軍旅捍邊之略委王敬則陳顯達王<lb/>
廣之王元邈沈文季張瓌薛深等百辟庶僚各奉爾職<lb/>
謹事太孫勿有懈怠又詔具身後服御陵廟等事悉有<lb/>
條理是日上崩于延昌殿年五十四羣臣上諡曰武皇<lb/>
帝廟號世祖九月丙寅𦵏景安陵上剛毅有斷政事總<lb/>
<pb n="KR2d0006_WYG_018-29b"/>
大體以富國為先頗喜游宴雕綺之事言常恨之未能<lb/>
頓遣臨崩又詔凡諸游費宜從休息自今逺近薦獻務<lb/>
存節儉不得出界營求相髙奢麗金粟繒纊敝人已甚<lb/>
珠玉玩好傷俗尤重嚴加禁絶<lb/>
　　武帝永明十一年<lb/>
廢帝鬱林王諱昭業字元尚小字法身文惠太子長子<lb/>
也髙帝為相王鎮東府時年五歲牀前戲髙帝方令左<lb/>
右拔白髪問之曰兒言我誰邪答曰太翁髙帝笑謂左<lb/>
<pb n="KR2d0006_WYG_018-30a"/>
右曰豈有為人作曽祖而拔白髪者乎即擲鏡鑷其後<lb/>
問訊髙帝指示賔客曰由我基於此四世矣及武帝即<lb/>
位封為南郡王時年十歲永明五年十一月戊子冠於<lb/>
東宫崇正殿其日卜㑹賜王公已下帛各有差給南郡<lb/>
王扶二人十年有司奏給班劒二十人鼓吹一部髙選<lb/>
文學禮絶羣王十一年給皁輪三望車文惠太子薨立<lb/>
南郡王為皇太孫居東宫其年七月戊寅武帝崩皇太<lb/>
孫即帝位大赦八月壬午詔稱遺詔以護軍將軍武陵<lb/>
<pb n="KR2d0006_WYG_018-30b"/>
王曄為衛將軍征南大將軍陳顯達即本號並開府儀<lb/>
同三司以尚書左僕射西昌侯鸞為尚書令右僕射王<lb/>
晏為左僕射吏部尚書徐孝嗣為右僕射癸未加司徒<lb/>
竟陵王子良位太傅増班劒三十人蠲除三調及衆逋<lb/>
在今年七月三十日以前者省御府及無用池田邸舍<lb/>
減闗市征税先是每有蠲原之詔多無事實督責如故<lb/>
是時西昌侯鸞任知朝政天下咸望風來蘇至此恩信<lb/>
兩行海内莫不欣然九月辛酉追尊文惠皇太子為世<lb/>
<pb n="KR2d0006_WYG_018-31a"/>
宗文皇帝冬十月壬寅尊皇太孫太妃為皇太后立皇<lb/>
后何氏十一月庚戍魏人來聘辛亥立臨汝公昭文為<lb/>
新安王曲江公昭秀為臨海王皇弟昭粲為永嘉王<lb/>
隆昌元年春正月丁未大赦改元加太傅竟陵王子良<lb/>
殊禮鎮軍將軍西昌侯鸞即本號為大將軍給鼓吹一<lb/>
部親兵五百人以領軍鄱陽王鏘為尚書右僕射詔百<lb/>
僚極陳得失又詔王公已下各舉所知辛亥祀南郊宥<lb/>
隆昌元年以來流人戊午拜崇安陵甲戍使司徒參軍<lb/>
<pb n="KR2d0006_WYG_018-31b"/>
劉斆聘于魏二月辛夘祀明堂夏四月辛巳衛將軍開<lb/>
府儀同三司武陵王曄薨戊子太傅竟陵王子良薨丁<lb/>
酉以驃騎將軍廬陵王子卿為衛將軍尚書右僕射鄱<lb/>
陽王鏘為驃騎將軍並開府儀同三司閠月丁夘以鎮<lb/>
軍大將軍西昌侯鸞即本號開府儀同三司五月甲戍<lb/>
朔日有蝕之秋七月癸巳皇太后令廢帝為鬱林王帝<lb/>
少美容止好隸書武帝特所鍾愛敕皇孫手書不得妄<lb/>
出以貴之進對音吐甚有令譽生而為竟陵文宣王所<lb/>
<pb n="KR2d0006_WYG_018-32a"/>
攝養常在袁妃間竟陵王移住西州帝亦隨徃焉性甚<lb/>
辯慧哀樂過人接對賔客皆欵曲周至矯情飾詐隂懐<lb/>
鄙慝與左右無賴羣小二十許人共衣食同卧起妃何<lb/>
氏擇其中美貌者皆與交歡宻就富市人求錢無敢不<lb/>
與及竟陵王移西邸帝獨住西州每夜輙開後堂閤與<lb/>
諸不逞小人至諸營署中淫宴凡諸小人並逆加爵位<lb/>
皆疏官名號於黄紙使各囊盛以帶之許南面之日即<lb/>
便施行又别作籥鉤兼善效人書每私出還輙扄籥封<lb/>
<pb n="KR2d0006_WYG_018-32b"/>
題如故故人無知者師史仁祖侍書明天翼聞之相與<lb/>
謀曰若言之二宫則其事未易若於營署為異人所敺<lb/>
打及犬物所傷豈直罪止一身亦當盡室及禍年各已<lb/>
七十餘生寜足吝邪數日中二人相繋自殺二宫不知<lb/>
也武帝以既陽縣寒人給事中綦母珍之代仁祖剡縣<lb/>
寒人馬澄代天翼文惠太子每禁其起居節其用度帝<lb/>
謂豫章王妃庾氏曰阿婆佛法言有福生帝王家今見<lb/>
作天王便是大罪左右主帥動見拘縶不如市邊屠酤<lb/>
<pb n="KR2d0006_WYG_018-33a"/>
富兒百倍文惠太子自疾及薨帝侍疾及居䘮哀容號<lb/>
毁旁人見者莫不嗚咽裁還私室即歡笑酣飲備食甘<lb/>
滋𦵏畢立為皇太孫問訊太妃截壁為閤於太妃房内<lb/>
徃何氏間每入輙彌時不出武帝徃東宫帝迎拜號慟<lb/>
絶而復蘇武帝自下輿抱持之寵愛日隆又在西州令<lb/>
女巫楊氏禱祀速求天位及文惠薨謂由楊氏之力倍<lb/>
加敬信呼楊婆宋氏以來人間有楊婆兒歌蓋此徴也<lb/>
武帝有疾又令楊氏日夜禱祈令宫車早晏駕時何妃<lb/>
<pb n="KR2d0006_WYG_018-33b"/>
在西州武帝未崩數日疾稍危與何氏書紙中央作一<lb/>
大喜字而作三十六小喜字繞之侍武帝疾憂容慘慼<lb/>
言發淚下武帝每言及存亡帝輙哽咽不自勝武帝以<lb/>
此謂為必能負荷大業謂曰五年中一委宰相汝勿厝<lb/>
意五年以後勿復委人若自作無成無所多恨臨崩執<lb/>
帝手曰阿奴若憶翁當好作如此者再而崩大歛始畢<lb/>
乃悉呼武帝諸伎備奏衆樂諸伎雖畏威從事莫不哽<lb/>
咽流涕素好狗馬即位未逾旬便毁武帝所起招婉殿<lb/>
<pb n="KR2d0006_WYG_018-34a"/>
以材賜閹人徐龍駒於其處為馬埒馳騎墜馬面頟並<lb/>
傷稱疾不出者數日多聚名鷹快犬以粱肉奉之及武<lb/>
帝梓宫下渚帝於端門内奉辭輼輬車未出端門便稱<lb/>
疾還内裁入閤即於内奏胡伎鞞鐸之聲震響内外時<lb/>
司空王敬則問新除射聲校尉蕭坦之曰便如此不當<lb/>
怱怱邪坦之曰此政是内人哭響徹耳自山陵之後便<lb/>
於閤内乗内人車問訊徃皇后所生母宋氏間因微服<lb/>
游走市里又多徃文帝崇安陵隧中與羣小共作諸鄙<lb/>
<pb n="KR2d0006_WYG_018-34b"/>
䙝擲塗賭跳放鷹走狗雜狡獪帝既失道朝事大小皆<lb/>
決之西昌侯鸞鸞有諌多不見從極意賞賜左右動至<lb/>
百數十萬每見錢曰我昔思汝一箇不得今日得用汝<lb/>
未武帝聚錢上庫五億萬齋庫亦出三億萬金銀布帛<lb/>
不可稱計即位未期歲所用已過半皆賜與諸不逞羣<lb/>
小諸寳器以相撃剖破碎之以為笑樂及至廢黜府庫<lb/>
悉空其在内常裸袒著紅紫錦繡新衣錦帽紅縠褌雜<lb/>
采袒服好鬬雞宻買雞至數千價毁武帝御物甘草杖<lb/>
<pb n="KR2d0006_WYG_018-35a"/>
宫人寸斷用之徐龍駒為後宫舍人日夜在六宫房内<lb/>
帝與文帝幸姬霍氏淫通改姓徐氏龍駒勸長留宫内<lb/>
聲云度霍氏為尼以餘人代之皇后亦淫亂齋閤通夜<lb/>
洞開内外淆雜無復分别中書舍人綦母珍之朱隆之<lb/>
直閤將軍曹道剛周奉叔並為之羽翼西昌侯鸞屢諌<lb/>
不納既而尼媪外入頗傳異語乃疑鸞有異志中書令<lb/>
何允以皇后從叔見親使直殿省常隨后呼允為三父<lb/>
與允謀誅鸞令允受事允不敢當依違杜諌乃止又謀<lb/>
<pb n="KR2d0006_WYG_018-35b"/>
出鸞於西州中敕用事不復闗諮鸞慮變先使蕭諶坦<lb/>
之等於省誅曹道剛朱隆之等率兵自尚書省入雲龍<lb/>
門戎服加朱衣於上比入門三失履王晏徐孝嗣蕭坦<lb/>
之陳顯達王廣之沈文季係進帝在壽昌殿裸身與霍<lb/>
氏相對聞外有變使閉内殿諸房閤令閹人登興光樓<lb/>
望還報云見一人戎服從數百人急裝在西鐘樓下須<lb/>
臾蕭諶領兵先入宫帝走向愛姬徐氏房拔劒自刺不<lb/>
入以帛纒頸輿接出延徳殿諶初入殿宿衛將士皆衛<lb/>
<pb n="KR2d0006_WYG_018-36a"/>
執弓楯欲戰諶曰所取自有人卿等不湏動宿衛信之<lb/>
及帝出各欲自奮帝竟無一言出西弄遇弑年二十二<lb/>
舁尸出徐龍駒宅殯𦵏以王禮霍氏及廣昌君宋並賜<lb/>
死餘黨亦見誅先是文惠太子立樓館於鍾山下號曰<lb/>
東田太子屢游幸之東田反語為顛童也武帝又於青<lb/>
溪立宫號曰舊宫反語云窮廐也果以輕狷而至於窮<lb/>
又武帝時有小史姓皇名太子武帝曰皇太子非名之<lb/>
謂於是移㸃於外易名為犬子處士何㸃曰太子者天<lb/>
<pb n="KR2d0006_WYG_018-36b"/>
地之所縣三才之所繋今化而為犬不得立矣既而文<lb/>
惠太子薨鬱林海陵相繼廢黜此其驗也永明中百姓<lb/>
忽著破後帽始自建業流於四逺貴賤翕然服之此服<lb/>
祅也帽自蕭諶之家其流遂逺天意若曰武穆文顯皆<lb/>
當絶而諶亦誅死之效焉<lb/>
　　鬱林王隆昌元年<lb/>
廢帝海陵恭王諱昭文字季尚文惠太子第二子也永<lb/>
明四年封臨汝公鬱林王即位改封新汝王及鬱林廢<lb/>
<pb n="KR2d0006_WYG_018-37a"/>
西昌侯鸞奉帝纂統<lb/>
延興元年秋七月丁酉皇帝即位大赦改元賜文武位<lb/>
一等以鎮軍大將軍西昌侯鸞為驃騎大將軍開府儀<lb/>
同三司錄尚書事都督揚州刺史加班劒三十人封宣<lb/>
城郡公出鎮東城以尚書左僕射王晏為尚書令以丹<lb/>
陽尹徐孝嗣為左僕射以衛軍將軍沈文季為右僕射<lb/>
以車騎大將軍陳顯達為司空以驃騎大將軍鄱陽王<lb/>
鏘為司徒命宣城公鸞甲仗百人入殿陳顯達王晏徐<lb/>
<pb n="KR2d0006_WYG_018-37b"/>
孝嗣蕭諶各三十人入殿八月壬辰魏人來聘甲午以<lb/>
前司空王敬則為太尉辛丑復置南蠻校尉官甲辰詔<lb/>
使者觀省風俗九月癸未誅新除司徒鄱陽王鏘中軍<lb/>
大將軍隨王子隆遣平西將軍王廣之誅南兖州刺史<lb/>
安陸王子敬於是江州刺史晉安王子懋起兵遣中護<lb/>
軍王元邈討誅之乙酉又誅湘州刺史南平王鋭郢州<lb/>
刺史晉熙王銶南豫州刺史宜都王鏗丁亥以衛將軍<lb/>
廬陵王子卿為司徒以撫軍將軍桂陽王鑠為中軍將<lb/>
<pb n="KR2d0006_WYG_018-38a"/>
軍開府儀同三司冬十月丁酉加宣城公鸞黄鉞進授<lb/>
都督中外諸軍事太傅領大將軍揚州刺史加殊禮進<lb/>
爵為王戊戍誅新除中軍將軍桂陽王鑠撫軍將軍衡<lb/>
陽王鈞侍中秘書監江夏王鋒鎮軍將軍建安王子真<lb/>
左將軍巴陵王子倫是時宣城王子鸞輔政帝起居皆<lb/>
諮而後行思食蒸魚菜大官令答無録公命竟不與辛<lb/>
亥皇太后令廢帝為海陵王使宣城王入纂皇統建武<lb/>
元年詔海陵王依漢東海王彊故事給虎賁旄頭畫輪<lb/>
<pb n="KR2d0006_WYG_018-38b"/>
車設鍾簴宫縣十一月稱王有疾數遣御師徃視乃殞<lb/>
之給温明祕器歛以衮冕之服大鴻臚監護䘮事𦵏給<lb/>
輼輬車九旒大輅黄屋左纛前後部羽葆鼓吹挽歌二<lb/>
部依東海王彊故事諡曰恭先是武帝立禪靈寺於都<lb/>
下當世以為壯觀天意若曰禪者禪也靈者神明之自<lb/>
言武帝晏駕而鼎業傾移也永明世市里小兒以鐵相<lb/>
撃於地曰鬬鑿鑿之為言族也至是宗室族滅矣又武<lb/>
帝時以燕支為朱衣朝士皆服之及明帝以宗子入纂<lb/>
<pb n="KR2d0006_WYG_018-39a"/>
此又奪朱之效也時又多以生紗為帽半其裠而折之<lb/>
號曰倚勸先是人間語好云擾攘至是朝士勸進實為<lb/>
怱遽倚勸擾攘之言於是驗矣<lb/>
　　海陵王延興元年<lb/>
髙宗明皇帝諱鸞字景栖始安貞王道生之子也小字<lb/>
元度少孤髙帝撫育過諸子宋泰豫元年為安吉令有<lb/>
嚴能之名昇明中累遷淮南宣城二郡太守進號輔國<lb/>
將軍髙帝踐阼封西昌侯位郢州刺史永明元年為侍<lb/>
<pb n="KR2d0006_WYG_018-39b"/>
中領驍騎將軍轉散騎常侍左衛將軍十年累遷尚書<lb/>
左僕射領右衛將軍武帝遺詔為侍中尚書令尋加鎮<lb/>
軍將軍給班劒二十人隆昌元年即本號為大將軍給<lb/>
鼓吹一部親兵五百人尋加中書監開府儀同三司海<lb/>
陵王立為驃騎大將軍録尚書事揚州刺史加都督増<lb/>
班劒為三十人封宣城郡公鎮東府城給兵五千人錢<lb/>
二百萬布千匹九江事難假黄鉞事寜表送之尋加黄<lb/>
鉞都督中外諸軍事太傅領大將軍揚州牧増班劒為<lb/>
<pb n="KR2d0006_WYG_018-40a"/>
四十人給幢絡三望車前後部羽葆鼔吹劒履上殿入<lb/>
朝不趨贊拜不名置左右長史司馬從事中郎掾屬各<lb/>
四人封宣城王未拜太后令廢海陵王以王入纂髙帝<lb/>
為第三子羣臣三請乃受命<lb/>
建武元年冬十月癸亥皇帝即位大赦改元文武賜位<lb/>
二等以太尉王敬則為大司馬以司空陳顯達為太尉<lb/>
乙丑詔斷逺近上禮丁夘詔自今雕文篆刻歳時光新<lb/>
可悉停省藩牧守宰或有薦獻嚴加禁止十一月壬申<lb/>
<pb n="KR2d0006_WYG_018-40b"/>
日有蝕之帝宿沐浴不御内其日潔齋蔬食斷朝務屏<lb/>
人單衣帢危坐以至事畢追尊始安貞王為景皇妃江<lb/>
氏為懿后别立寢廟號曰脩安封桂陽王鑠等諸王子<lb/>
皆為列侯凡諸王侯得罪者諸子皆復屬籍又詔遣大<lb/>
使觀省四方癸酉革永明之制依晉宋舊典太子以師<lb/>
禮敬少傅甲戍進大司馬尋陽公王敬則等十三人爵<lb/>
邑各有差省新林苑先是百姓地者悉以還主廢南蠻<lb/>
校尉官己夘追崇妃劉氏為敬皇后號陵曰興安庚辰<lb/>
<pb n="KR2d0006_WYG_018-41a"/>
立皇子寳義為晉安王寳𤣥為江夏王寳源為廬陵王<lb/>
寶夤為建安王寳融為隨郡王寳攸為南平王甲申斷<lb/>
官長貢獻及私餉遺以安陸昭王緬第二子寳晊襲封<lb/>
安陸王丁亥詔細作中署材官車府凡諸工可悉開番<lb/>
假遞令休息戊子立皇子寳卷為皇太子賜天下為父<lb/>
後者爵一級己丑詔東宫肇建逺近或有慶禮可悉斷<lb/>
之永明中御史中丞沈深表百官年登七十者皆令致<lb/>
仕並窮困私門庚子詔自搢紳年及可一遵永明七年<lb/>
<pb n="KR2d0006_WYG_018-41b"/>
以前銓叙之科十二月庚戍宣徳太僕劉朗之游撃將<lb/>
軍劉璩之子坐不贍給兄子致使隨母他嫁免官禁錮<lb/>
終身付之鄉論是歳魏孝文帝遷都洛陽<lb/>
二年春正月辛未降都下繋囚殊死以下詔王公以下<lb/>
各舉所知内外羣僚各進忠言無有所諱魏攻豫司徐<lb/>
梁四州壬申遣鎮軍王廣之督司州右衛將軍蕭坦之<lb/>
督徐州尚書右僕射沈文季督豫州以拒魏己夘詔都<lb/>
下二縣有毁發墳壠隨宜修理乙未魏軍攻鍾離徐州<lb/>
<pb n="KR2d0006_WYG_018-42a"/>
刺史蕭惠休破之丙申加太尉陳顯達使持節都督西<lb/>
北道諸軍事丁酉内外纂嚴三月己未司州刺史蕭誕<lb/>
與衆軍攻敗魏軍詔雍豫司南兖徐五州遭遇兵戎之<lb/>
家悉停今年租調丙寅停青州麥租魏軍自壽春退甲<lb/>
申解嚴夏四月己亥朔親録三百里内獄訟自外委州<lb/>
郡訊察三署徒隸原遣有差魏軍圍漢中梁州刺史蕭<lb/>
懿拒退之五月甲午寢廟成詔監作長帥賜位一等六<lb/>
月壬戍誅領軍蕭諶西陽王子明南海王子罕邵陵王<lb/>
<pb n="KR2d0006_WYG_018-42b"/>
子貞秋九月己丑改封南平王寳攸為邵陵王蜀郡王<lb/>
子文為西陽王廣漢王子峻為衡陽王臨海王昭秀為<lb/>
巴陵王永嘉王昭粲為桂陽王冬十月癸夘詔罷東田<lb/>
毁光興樓并詔水衡量省御乗乙夘納皇太子妃褚氐<lb/>
大赦王公以下班賜各有差斷四方上禮十二月丁酉<lb/>
詔晉帝諸陵悉加脩理并増守衛呉晉陵失稔之鄉蠲<lb/>
三調有差<lb/>
三年春正月丁酉以陰平王楊炅子崇祖為沙州刺史<lb/>
<pb n="KR2d0006_WYG_018-43a"/>
封陰平王二月己巳詔申明守長六周之制事竟不行<lb/>
己酉詔以去歲魏攻縁邊諸州郡將士有臨陣及病死<lb/>
者並送還本土三月壬午詔車府乗輿有金銀飾者皆<lb/>
别除之夏四月魏軍攻司州櫟城戍主魏僧明撃破之<lb/>
冬閠十二月戊寅皇太子冠賜王公以下帛各有差為<lb/>
父後者賜爵一級斷逺近上禮<lb/>
四年春正月庚午大赦庚辰詔人産子者蠲其父母調<lb/>
役一年又賜米十斛新婚者蠲夫役一年壬辰誅尚書<lb/>
<pb n="KR2d0006_WYG_018-43b"/>
令王晏二月以尚書左僕射徐孝嗣為尚書令秋八月<lb/>
甲午追尊景皇所生王氏為恭太后魏軍攻沔北冬十<lb/>
月又逼司雍二州遣太子中庶子蕭衍右軍司馬張稷<lb/>
禦之十一月丙辰以氐楊靈珍為北秦州刺史封仇池<lb/>
公武都王十二月丁丑遣度支尚書崔慧景率衆救雍<lb/>
州<lb/>
永泰元年春正月癸未朔大赦中軍大將軍徐孝嗣即<lb/>
本號開府儀同三司沔北諸郡為魏所攻相繼亡敗新<lb/>
<pb n="KR2d0006_WYG_018-44a"/>
野太守劉忌隨宜應接食盡煮土為粥而救兵不至城<lb/>
被尅死之乙巳遣太尉陳顯達持節救雍州丁未誅河<lb/>
東王鉉臨賀王子岳西陽王子文衡陽王子峻南康王<lb/>
子琳永陽王子珉湘東王子建南郡王子夏巴陵王昭<lb/>
秀桂陽王昭粲二月癸丑遣左衛將軍蕭惠休假節援<lb/>
壽陽辛未豫州刺史裴叔業敗魏軍於淮北三月丙午<lb/>
蠲雍州遇魏軍之縣租布戊申詔増仲尼祭秩上以疾<lb/>
患不瘳望氣者云宜改元夏四月甲寅大赦改元文武<lb/>
<pb n="KR2d0006_WYG_018-44b"/>
賜位二等己未立武陵昭王子子坦為衡陽王丁丑大<lb/>
司馬㑹稽太守王敬則舉兵反五月壬午遣輔國將軍<lb/>
劉山陽率軍東討乙酉斬敬則傳首建鄴曲赦浙東呉<lb/>
晉陵等七郡秋七月己酉帝崩于正福殿年四十七遺<lb/>
詔徐孝嗣可重申前命中書監本官悉如故沈文季可<lb/>
尚書左僕射常侍護軍如故江祏可右僕射江祀可侍<lb/>
中劉暄可衛尉卿軍政大事委陳太尉内外衆事無大<lb/>
小委徐孝嗣遥光坦之江祏其大事與沈文季江祀劉<lb/>
<pb n="KR2d0006_WYG_018-45a"/>
暄參懐心腹之任可委劉悛蕭惠休崔慧景羣臣上諡<lb/>
曰明皇帝廟號髙宗𦵏興安陵帝明審有吏才持法無<lb/>
所借制御親幸臣下肅清驅使寒人不得用四幅繖大<lb/>
存儉約罷武帝所起新林苑以地還百姓廢文惠太子<lb/>
所起東田斥賣之永明中輿輦舟乗悉剔取金銀還主<lb/>
衣庫以牙角代之嘗用皂莢訖授餘濼與左右曰此猶<lb/>
堪明日用大官進御食有裹蒸帝十字畫之曰可四片<lb/>
破之餘充晚食而武帝掖庭中宫殿服御一無所改其<lb/>
<pb n="KR2d0006_WYG_018-45b"/>
儉約如此性猜忌亟行誅戮信道術用計數每出行幸<lb/>
先占利害簡於出入將南則詭言之西將東則詭言之<lb/>
北皆不以實竟不南郊初有疾無輟聽覽羣臣莫知及<lb/>
疾篤敕臺省府署文簿求白魚以為藥外始知之身衣<lb/>
綘衣服飾皆赤以為厭勝巫覡云後湖水頭經過宫内<lb/>
致帝有疾帝乃自至大官行水溝左右啓大官無此水<lb/>
則不立決意塞之欲南引淮流㑹崩事寢<lb/>
　　明帝建武四年永泰元年即位五年<lb/>
<pb n="KR2d0006_WYG_018-46a"/>
廢帝東昏侯諱寳卷字智藏明帝第二子也本名明賢<lb/>
明帝輔政後改焉建武元年立為皇太子永泰元年七<lb/>
月己酉明帝崩太子即皇帝位八月庚申鎮北將軍晉<lb/>
安王寳義進號征北大將軍開府儀同三司冬十月己<lb/>
未詔刪省律科癸亥詔蕭坦之江祏更直殿省總監宿<lb/>
衛辛未詔劉暄江祏更直延明殿省十一月戊子立皇<lb/>
后褚氏庚寅尚書令徐孝嗣議王侯貴人昏連卺以真<lb/>
銀盃事出近俗又牢燭侈繢亦虧曩制今除金銀連鎻<lb/>
<pb n="KR2d0006_WYG_018-46b"/>
自餘新器悉用埏陶牢燭華侈亦宜停之奏可<lb/>
永元元年春正月戊寅朔大赦改元辛夘祀南郊丁酉<lb/>
改封隨王寳融為南康王安陸王寳晊為湘東王竟陵<lb/>
王昭胄為巴陵王二月太尉陳顯達敗績於馬圈夏四<lb/>
月丙午朔魏孝文帝崩己巳立皇子誦為皇太子大赦<lb/>
賜為父後者爵一級五月癸亥加撫軍大將軍始安王<lb/>
遥光開府儀同三司六月甲子詔原雍州今年三調秋<lb/>
七月辛未淮水變赤如血丙戍殺尚書右僕射江祏侍<lb/>
<pb n="KR2d0006_WYG_018-47a"/>
中江祀地震自此至來歲晝夜不止小屋多壊丁亥都<lb/>
下大水死者甚衆賜死者材器並加振恤八月乙巳蠲<lb/>
遇水資財漂蕩者今年租調又詔為馬圈戰亡將士舉<lb/>
哀丙辰揚州刺史始安王遥光據東府反詔曲赦都下<lb/>
中外戒嚴遣領軍將軍蕭坦之致討戊午斬遥光傳首<lb/>
己巳以尚書令徐孝嗣為司空以領軍蕭坦之為尚書<lb/>
左僕射閠月丙子以江陵公寳覽為始安王九月甲辰<lb/>
殺尚書左僕射蕭坦之右衛將軍曹武戊午殺領軍將<lb/>
<pb n="KR2d0006_WYG_018-47b"/>
軍劉暄壬戍以頻殺大臣大赦冬十月乙未誅尚書令<lb/>
新除司空徐孝嗣右僕射新除鎮軍將軍沈文季庚子<lb/>
以呉興太守蕭惠休為尚書右僕射辛丑以侍中王亮<lb/>
為左僕射十一月丙辰太尉江州刺史陳顯達舉兵反<lb/>
於尋陽乙丑加護軍將軍崔慧景平南將軍督衆軍南<lb/>
討十二月甲申陳顯達至都宫城嚴警乙酉斬顯達傳<lb/>
其首餘黨悉平<lb/>
二年春正月庚午詔討豫州刺史裴叔業二月己丑叔<lb/>
<pb n="KR2d0006_WYG_018-48a"/>
業病死兄子植以壽春降魏三月乙夘命平西將軍崔<lb/>
慧景攻壽春夏四月丙午尚書右僕射蕭惠休卒丁未<lb/>
崔慧景於廣陵反舉兵内向壬子命右衛將軍左興盛<lb/>
督都下水歩衆軍禦之南徐州刺史江夏王寳元以京<lb/>
城納慧景乙夘遣中領軍王瑩率衆軍屯北籬門壬戍<lb/>
慧景至瑩等敗績甲子慧景入建鄴臺城内閉門拒守<lb/>
豫州刺史蕭懿興兵入援己巳以懿為尚書右僕射癸<lb/>
酉慧景棄衆走斬之詔曲赦都下及南徐南兖二州乙<lb/>
<pb n="KR2d0006_WYG_018-48b"/>
亥以新除尚書右僕射蕭懿為尚書令丙子以中領軍<lb/>
王瑩為尚書右僕射五月己酉江夏王寳元伏誅壬子<lb/>
赦己丑曲赦都下及徐兖二州六月庚寅車駕於樂游<lb/>
苑内㑹如三元都下放女人觀秋七月甲申夜宫内火<lb/>
唯東閤内明帝舊殿數區及太極以南得存餘皆蕩盡<lb/>
冬十月己亥殺尚書令蕭懿十一月甲寅西中郎長史<lb/>
蕭頴胄起兵於荆州十二月雍州刺史蕭衍起兵於襄<lb/>
陽是歳魏宣武帝景明元年<lb/>
<pb n="KR2d0006_WYG_018-49a"/>
三年春正月丙申朔日有蝕之帝與宫人於閲武堂元<lb/>
㑹皇后正位閹人行儀帝戎服臨視丁酉以驃騎大將<lb/>
軍晉安王寳義為司徒以新除撫軍將軍建安王寳夤<lb/>
為車騎將軍開府儀同三司乙巳長星見竟天辛亥祀<lb/>
南郊大赦詔百官陳讜言二月丙寅乾和殿西廂火壬<lb/>
午詔遣羽林兵征雍州中外纂嚴始内横吹五部於殿<lb/>
内晝夜奏之壬戍蚩尤旗見三月乙巳南康王寳融即<lb/>
皇帝位於江陵癸丑遣平西將軍陳伯之西征六月蕭<lb/>
<pb n="KR2d0006_WYG_018-49b"/>
潁胄弟潁孚起兵廬陵戊子赦江州安成廬陵二郡秋<lb/>
七月癸巳曲赦荆雍二州雍州刺史張欣泰前南譙太<lb/>
守王靈秀率石頭文武奉建安王寳夤向臺至杜姥宅<lb/>
門閉乃散走丙辰龍鬬於建康淮激水五里八月辛夘<lb/>
以太子左率李居士總督西討諸軍事屯新亭九月甲<lb/>
辰蕭衍至南豫州輔國將軍監南豫州事甲胄軍二萬<lb/>
人於姑熟奔歸丙辰李居士與衍軍戰於新亭見敗冬<lb/>
十月甲戍王珍國又戰敗於朱雀航戊寅寜朔將軍徐<lb/>
<pb n="KR2d0006_WYG_018-50a"/>
元瑜以東府城降青冀二州刺史桓和入衛屯東宫尋<lb/>
亦降衍於是閉宫城門自守十二月丙寅新除雍州刺<lb/>
史王珍國侍中張稷率兵入殿弑帝時年十九帝在東<lb/>
宫便好弄不喜書學明帝亦不以為非但朂以家人之<lb/>
行令太子求一日再入朝發詔不許使三日一朝在宫<lb/>
嘗夜捕䑕達旦以為笑樂明帝臨崩屬後事以隆昌為<lb/>
戒曰作事不可在人後故委任羣小誅諸宰臣無不如<lb/>
意性訥澀少言不與朝士接欲速𦵏惡靈在太極殿徐<lb/>
<pb n="KR2d0006_WYG_018-50b"/>
孝嗣固爭得踰月每當哭輙云喉痛太中大夫羊闡入<lb/>
臨無髪號慟俯仰幘遂脱地帝輟哭大笑謂宦者王寳<lb/>
孫曰此謂秃秋啼來乎自江祏始安王遥光等誅後無<lb/>
所忌憚日夜於後宫戲馬鼔譟為樂合夕便擊金鼓吹<lb/>
角令左右數百人呌雜以胡羌横吹諸伎常以五更就<lb/>
卧至晡乃起王侯以下節朔朝見晡後方前或際暗遣<lb/>
出臺閣案奏月數十日乃報或不知所在閹豎以紙包<lb/>
裹魚肉還家並是五省黄案二年元㑹食後方出朝賀<lb/>
<pb n="KR2d0006_WYG_018-51a"/>
裁竟便還西序寢自已至申百僚陪位皆僵仆菜色比<lb/>
起就㑹怱遽而罷太子所生母黄貴嬪早亡令潘妃母<lb/>
養之拜潘氏為貴妃乗卧輿帝騎馬從後著織成袴褶<lb/>
金薄幅執七寳縛矟又有金銀校具錦繡諸帽數十種<lb/>
各有名字戎服急裝縳袴上著絳衫以為常服不變寒<lb/>
暑陵冒雨雪不避阬穽馳騁渴乏輙下馬解取腰邊蠡<lb/>
器酌水飲之復上馳去馬乗具用錦繡處患為雨所溼<lb/>
織雜采珠為覆蒙備諸雕巧選黄門五六十人為騎客<lb/>
<pb n="KR2d0006_WYG_018-51b"/>
又選營署無賴小人善走者為逐馬鷹犬左右數百人<lb/>
常以自隨奔走徃來略不暇息置射雉塲二百九十六<lb/>
處翳中帷帳及歩障皆袷以緑紅錦金銀鏤弩牙瑇瑁<lb/>
帖箭每出輙與鷹犬隊主徐令孫媒翳隊主俞靈韻馳<lb/>
馬而走左右爭逐之又甚有筋力牽弓至三斛五斗能<lb/>
擔幢初試擔幢每傾倒在幢杪者必至踠傷其後白虎<lb/>
幢七丈五尺齒上擔之折齒不倦擔幢諸校具服飾皆<lb/>
自製之綴以金華玉鏡衆寳舍人主書及至左右主帥<lb/>
<pb n="KR2d0006_WYG_018-52a"/>
並皆侍側逞諸變態曽無愧顔始欲騎馬未習其事俞<lb/>
靈韻為作木馬人在其中行動進退隨意所適其後遂<lb/>
為善騎陳顯達卒漸出游走不欲令人見之驅斥百姓<lb/>
唯置空宅而已是時率一日二十餘出既徃無定處尉<lb/>
司常慮得罪東行驅西南行驅北應旦出夜便驅逐吏<lb/>
司奔驟呌呼盈路打鼓蹋圍鼓聲所聞便應奔走臨時<lb/>
驅迫衣不暇披乃至徒跣走出犯禁者應手格殺百姓<lb/>
無復作業終日路隅從萬春門由東宫以東至郊外數<lb/>
<pb n="KR2d0006_WYG_018-52b"/>
十里皆空家盡室巷陌縣幔為髙障置人防守謂之屏<lb/>
除髙障之内設部伍羽儀復有數部皆奏鼓吹羌胡伎<lb/>
鼓角横吹夜反火光照天每三四更中鼓聲四出幡㦸<lb/>
横路百姓喧走士庶莫辨或於市肆左側過親幸家環<lb/>
繞宛轉周徧都下老小震驚啼號塞道處處禁斷不知<lb/>
所過疾患困篤者悉掆移之無人掆者扶匐道側吏司<lb/>
又加捶打絶命者相繫從騎及左右因之入富家取物<lb/>
無不蕩盡工商莫不廢業樵蘇由之路斷至於乳婦昏<lb/>
<pb n="KR2d0006_WYG_018-53a"/>
姻之家移産寄室或輿病棄屍不得殯𦵏有棄病人於<lb/>
青溪邊者吏懼為監司所問推置水中泥覆其面湏臾<lb/>
便死遂失骸骨前魏興太守王敬賔新死未歛家人被<lb/>
驅不得留視及家人還䑕食兩眼都盡如此非一又嘗<lb/>
至沈公城有一婦人當産不去帝入其家問何獨在答<lb/>
曰臨産不得去因剖腹看男女又長秋卿王儇病篤不<lb/>
聼停家死於路邊丹陽尹王志被驅急狼狽歩走惟將<lb/>
二門生自隨藏朱雀航南酒盧中夜方得羽儀而歸帝<lb/>
<pb n="KR2d0006_WYG_018-53b"/>
既喜游獵不避危險至蔣山定林寺一沙門病不能去<lb/>
藏於草間為軍人所得應時殺之左右韓暉光曰老道<lb/>
人可念帝曰汝見麞鹿亦不射邪仍百箭俱發故貴人<lb/>
富室者皆數處立宅以為避圍之舍每還宫常至三更<lb/>
百姓然後得反禁斷又不即通處處屯咽或泥塗灌注<lb/>
或氷凍嚴結老幼啼號不可聞見時人以其所圍處號<lb/>
為長圍及建康城見圍亦名長圍識者以為䜟焉三年<lb/>
殿内火合夕便發其時帝猶未還宫内諸房閤已閉内<lb/>
<pb n="KR2d0006_WYG_018-54a"/>
人不得出外人又不敢輙開比及開死者相枕領軍將<lb/>
軍王瑩率衆救火太極殿得全内外呌喚聲動天地帝<lb/>
三更中方還先至東宫慮有亂不敢便入參覘審無異<lb/>
乃歸其後出游火又燒璿儀曜靈等十餘殿及栢寢北<lb/>
至華林西至祕閣三千餘間皆盡左右趙鬼能讀西京<lb/>
賦云栢梁既災建章是營於是大起諸殿芳樂芳徳仙<lb/>
華大興含徳清曜安壽等殿又别為潘妃起神仙永壽<lb/>
玉壽三殿皆匝飾以金璧其玉壽中作飛仙帳四面繡<lb/>
<pb n="KR2d0006_WYG_018-54b"/>
綺窻間盡畫神仙又作七賢皆以美女侍側鑿金銀為<lb/>
書字靈獸神禽風雲華炬為之玩飾椽桷之末悉垂鈴<lb/>
佩江左舊物有古玉律數枚悉裁為鈿笛莊嚴寺有玉<lb/>
丸子鈴外國寺佛面有光相禪靈寺塔諸寳珥皆剥取<lb/>
以施潘妃殿飾性急暴所作便欲速成造殿未施梁桷<lb/>
便於地畫之唯須宏麗不加精宻亦不别畫但取絢曜<lb/>
而已故諸匠賴此得不用情又鑿金為蓮華以帖地令<lb/>
潘妃行其上曰此歩歩生蓮華也塗壁皆以麝香錦幔<lb/>
<pb n="KR2d0006_WYG_018-55a"/>
珠簾窮極綺麗縶役工匠自夜達曉猶不副速乃剔取<lb/>
諸寺佛刹殿藻井仙人騎獸以充足之武帝興光樓上<lb/>
施青漆世人謂之青樓帝曰武帝不巧何不純用琉璃<lb/>
潘氏服御極選珍寳主衣庫舊物不復周用貴市人間<lb/>
金銀寳物價皆數倍琥珀釧一隻直百七十萬都下酒<lb/>
租皆折輸金以供雜用猶不能足下揚南徐二州橋桁<lb/>
塘埭丁計功為直歛取見錢供太樂主衣雜費由是所<lb/>
在塘瀆皆有隳廢又湏求雄雉頭鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>白鷺縗百品千<lb/>
<pb n="KR2d0006_WYG_018-55b"/>
條無復窮已親倖小人因縁為姦科一輸十又各就州<lb/>
縣求為人輸率取見直不為輸送守宰懼威口不得道<lb/>
湏物之處已復重求如此相仍前後不息百姓困盡號<lb/>
泣道路少府大官凡諸市賣事皆急速催求相繫吏司<lb/>
奔馳遇便虜奪市㕓離散商旅靡依又以閲武堂為芳<lb/>
樂苑窮竒極麗當暑種樹朝種夕死死而復種率無一<lb/>
生於是徴求人家望樹便取毁徹牆屋以移置之大樹<lb/>
合抱亦皆移掘揷葉繫花取玩俄頃剗取細草來植階<lb/>
<pb n="KR2d0006_WYG_018-56a"/>
庭烈日之中至便焦燥紛紛徃還無復已極山石皆塗<lb/>
以采色跨池水立紫閣諸樓壁上畫男女私䙝之像明<lb/>
帝時多聚金寳至是以金為泥不足周用令富室賣金<lb/>
不問多少限以賤價又不還直張欣泰嘗謂舍人裴長<lb/>
穆曰宫殿何事頓爾夫以秦之富起一阿房而滅今不<lb/>
及秦一郡而頓起數十阿房其危殆矣答曰非不悦子<lb/>
之道顧言不用耳潘妃放恣威行逺近父寳慶與諸小<lb/>
共逞姦毒富人悉誣為罪田宅貲財莫不啓乞或云寄<lb/>
<pb n="KR2d0006_WYG_018-56b"/>
隠附藏復加收沒計一家見䧟禍及親隣又慮後患男<lb/>
口必殺明帝之崩竟不一日蔬食居處衣服無改平常<lb/>
潘妃生女百日而亡制斬縗絰杖衣悉麤布羣小來弔<lb/>
盤旋地坐舉手受執蔬膳積旬不聼音伎左右直長閹<lb/>
豎王寳孫諸人共營肴羞云為天子解菜又於苑中立<lb/>
店肆模大市日游市中雜所貨物與宫人閹豎共為禆<lb/>
販以潘妃為市令自為市吏録事將鬪者就潘妃罰之<lb/>
帝小有得失潘則與杖乃敕虎賁威儀不得進大荆子<lb/>
<pb n="KR2d0006_WYG_018-57a"/>
閤内不得進實中荻雖畏潘氏而竊與諸姊妹滛通每<lb/>
游走潘氏乗小輿宫人皆露褌著緑絲屩帝自戎服騎<lb/>
馬從後又開渠立埭躬自引船埭上設店坐而屠肉于<lb/>
時百姓歌云閲武堂種楊栁至尊屠肉潘妃酤酒又偏<lb/>
信蔣侯神迎來入宫晝夜祈禱左右朱光尚詐云見神<lb/>
動輙諮啓並云降福始安之平遂加位相國既而又號<lb/>
為靈帝車服羽儀一依王者又曲信小祠日有十數師<lb/>
巫魔媪迎送紛紜光尚輙託云神意范雲謂光尚曰君<lb/>
<pb n="KR2d0006_WYG_018-57b"/>
是天子要人當思自全計光尚曰至尊不可諌正當託<lb/>
鬼神以達意耳後東入樂游人馬忽驚以問光尚光尚<lb/>
曰向見先帝大瞋不許數出帝大怒拔刀與光尚等尋<lb/>
覔既不見處乃縛菰為明帝形北向斬之縣首苑門上<lb/>
自永元以後魏每來伐繼以内難揚南徐二州人丁三<lb/>
人取兩以此為率逺郡悉令上米凖行一人五十斛輸<lb/>
米既畢就役如故又先是諸郡役人多依人士為附𨽻<lb/>
謂之屬名又東境役苦百姓多注籍詐病遣外醫巫在<lb/>
<pb n="KR2d0006_WYG_018-58a"/>
所檢占諸屬名并取病身凡屬名多不合役止避小小<lb/>
假並是復蔭之家凡注病者或已積年皆攝充將役又<lb/>
追責病者租布隨其年歳多少銜命之人皆給貨賂隨<lb/>
意縱捨又横調徴求皆出百姓羣小以陳顯達下數日<lb/>
便敗崔慧景圍城正得十日及蕭衍兵至亦謂為然裹<lb/>
糧食樵芻凡所須物為百日備帝謂茹法珍曰須來至<lb/>
白門前當一决及至近郊乃聚兵為固守計召王侯分<lb/>
置尚書都坐及殿省尚書舊事悉充紙鎧使冠軍將軍<lb/>
<pb n="KR2d0006_WYG_018-58b"/>
王珍國領二萬人據大桁莫有鬬志遣王寳孫督戰呼<lb/>
為王倀子寳孫切罵諸將帥直閤將軍席豪發憤突陣<lb/>
死豪驍將也既斃衆軍於是土崩軍人從朱雀觀上自<lb/>
投及赴淮水死者無數於是閉城自守城内軍事委王<lb/>
珍國兖州刺史張稷入衛以稷為副實甲猶七萬人帝<lb/>
著烏帽袴褶備羽儀登南城門臨望又虛設鎧馬齊仗<lb/>
千人皆張弓拔刃出東掖門稱蔣王出盪又受刀敕等<lb/>
教著五音兒衣登城望戰還與御刀左右及六宫於華<lb/>
<pb n="KR2d0006_WYG_018-59a"/>
光殿立軍壘以金玉為鎧仗親自臨陣詐被創勢以板<lb/>
掆將去以此厭勝又於閲武堂設牙門軍頓每夜嚴警<lb/>
帝於殿内騎馬從鳯莊門入徽明門馬被銀蓮葉貝裝<lb/>
鎧雜羽孔翠寄生逐馬左右衛從晝眠夜起如平常聞<lb/>
外鼓吹呌聲被大紅袍登景陽樓望弩幾中之衆皆怠<lb/>
怨不為致力募兵出戰至城門數十歩皆坐甲而歸慮<lb/>
城外有伏兵乃燒城傍諸府署六門之内皆盡城中閤<lb/>
道西掖門内相聚為市販死牛馬肉蕭衍長圍既立塹<lb/>
<pb n="KR2d0006_WYG_018-59b"/>
柵嚴固然後出盪屢戰不捷帝猶惜金錢不肯賞賜茹<lb/>
法珍叩頭請之帝曰賊來獨取我邪何為就我求物後<lb/>
堂儲數百具榜啟為城防帝云擬作殿竟不與又催御<lb/>
府細作三百人精仗須圍解以擬屏除金銀雕鏤雜物<lb/>
倍急於常法珍虫兒又説帝曰大臣不留意使圍不解<lb/>
宜悉除之珍國張稷懼禍乃謀應蕭衍以計告後閤舍<lb/>
人錢彊彊許之密令游盪主崔叔智夜開雲龍門稷及<lb/>
珍國勒兵入殿分軍又從西上閤入後宫御刀豐勇之<lb/>
<pb n="KR2d0006_WYG_018-60a"/>
為内應是夜帝在含徳殿吹笙歌作女兒子卧未熟聞<lb/>
兵入趨出北户欲還後宫清曜閤已閉閹人禁防黄泰<lb/>
平刀傷其膝仆地顧曰奴反邪直後張齊斬首送蕭衍<lb/>
宣徳太后令依漢海昏侯故事追封東昏侯<lb/>
　　東昏侯永元三年<lb/>
和帝諱寳融字智昭明帝第八子也建武元年封隨郡<lb/>
王永元元年改封南康王出為西中郎將荆州刺史督<lb/>
九州軍事二年十一月甲寅長史蕭頴胄奉王舉兵其<lb/>
<pb n="KR2d0006_WYG_018-60b"/>
日太白及辰星俱見西方乙夘教纂嚴丙辰以雍州刺<lb/>
史蕭衍為使持節都督前鋒諸軍事戊午衍表勸進十<lb/>
二月乙亥羣僚勸進並不許壬辰驍騎將軍夏侯亶自<lb/>
建鄴至江陵稱宣徳太后令西中郎將南康王宜纂承<lb/>
皇祚光臨億兆可且封宣城王相國荆州牧加黄鉞置<lb/>
僚屬三年五月乙巳王受命大赦惟梅虫兒茹法珍等<lb/>
不在例是日長星見竟天甲寅建牙于城南二月己巳<lb/>
羣僚上尊號立宗廟及南北郊<lb/>
<pb n="KR2d0006_WYG_018-61a"/>
中興元年春三月乙巳皇帝即位大赦改永元三年為<lb/>
中興文武賜位二等是歲彗星竟天以相國左長史蕭<lb/>
頴胄為尚書令加雍州刺史蕭衍尚書左僕射都督征<lb/>
討諸軍以晉安王寳義為司空廬陵王寳源為車騎將<lb/>
軍開府儀同三司丙午有司奏封庶人寳卷為零陵侯<lb/>
詔不許又奏為涪陵王詔可夏四月戊辰詔凡東討衆<lb/>
軍及諸向義之衆普復除五年秋七月丁夘魯山城主<lb/>
孫樂祖以城降己未郢城主薛元嗣降八月丙子平西<lb/>
<pb n="KR2d0006_WYG_018-61b"/>
將軍陳伯之降九月己未詔假黄鉞蕭衍若定京邑得<lb/>
以便宜從事冬十一月壬寅尚書令鎮軍將軍蕭穎胄<lb/>
卒十二月丙寅建康城平己巳宣徳皇太后令以征東<lb/>
大將軍蕭衍為大司馬録尚書驃騎大將軍揚州刺史<lb/>
封建安郡公依晉武陵王遵承制故事壬申改封建安<lb/>
王寳夤為鄱陽王癸酉以司徒揚州刺史晉安王寳義<lb/>
為太尉領司徒乙酉以尚書右僕射王瑩為左僕射<lb/>
二年春正月戊戍宣徳皇太后臨朝入居内殿壬寅大<lb/>
<pb n="KR2d0006_WYG_018-62a"/>
司馬蕭衍都督中外諸軍事加殊禮己酉以大司馬長<lb/>
史王亮為守尚書令甲寅加大司馬蕭衍位相國梁公<lb/>
備九錫禮二月壬戍誅湘東王寳晊丙戍進梁公蕭衍<lb/>
爵為王三月辛丑鄱陽王寳夤奔魏誅邵陵王寳攸晉<lb/>
熙王寳貞庚戍車駕東歸至姑熟丙辰遜位于梁丁巳<lb/>
廬陵王寳源薨四月辛酉禪詔至皇太后遜居外宫梁<lb/>
受命奉帝為巴陵王宫于姑熟戊辰巴陵王殂時年十<lb/>
五追尊為齊和帝𦵏恭安陵初梁武帝欲以南海郡為<lb/>
<pb n="KR2d0006_WYG_018-62b"/>
巴陵國邑而遷帝焉以問范雲雲俛首未對沈約曰今<lb/>
古殊事魏武所云不可慕虛名而受實禍武帝頷之於<lb/>
是遣鄭伯禽進以生金帝曰我死不須金醇酒足矣乃<lb/>
引飲一升伯禽就加摺焉先是文惠太子與才人共賦<lb/>
七言詩句後輙云愁和帝至是其言方驗又永明中望<lb/>
氣者云新林婁湖青溪並有天子氣於其處大起樓苑<lb/>
宫觀武帝屢游幸以厭之又起舊宫於青溪以弭其氣<lb/>
而明帝舊居東府城西延興末明帝龍飛至是梁武帝<lb/>
<pb n="KR2d0006_WYG_018-63a"/>
衆軍城於新林而武帝舊宅亦在征虜營是時百姓皆<lb/>
著下屋白紗帽而反裙覆頂東昏曰裙應在下今更在<lb/>
上不祥命斷之於是百姓皆反裙向下此服祅也帽者<lb/>
首之所寄今而向下天意若曰元首方為猥賤乎東昏<lb/>
又令左右作逐鹿帽形甚窄狹後果有逐鹿之事東昏<lb/>
宫裏又作散叛髪反髻根向後百姓爭學之及東昏狂<lb/>
惑天下散叛矣東昏又與羣小别立帽騫其口而舒兩<lb/>
翅名曰鳯度三橋裙向後總而結之名曰反縛黄麗東<lb/>
<pb n="KR2d0006_WYG_018-63b"/>
昏與刀敕之徒親自著之皆用金寳鑿以璧璫又作著<lb/>
調帽鏤以金玉間以孔翠此皆天意梁武帝舊宅在三<lb/>
橋而鳯度之名鳯翔之驗也黄麗者皇離為日而反縛<lb/>
之東昏戮死之應也調者梁武帝至都而風俗和調先<lb/>
是百姓及朝士皆以方帛填胸名曰假兩此又服祅假<lb/>
非正名也儲兩而假之明不得真也東昏誅其子廢為<lb/>
庶人假兩之意也<lb/>
　　和帝中興二年<lb/>
<pb n="KR2d0006_WYG_018-64a"/>
　　　右齊七主二十四年為梁所滅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_018-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷五十七</head> <lb/>
    <p>
<pb n="KR2d0006_WYG_062-1a"/>
欽定四庫全書<lb/>
　通志卷五十七<lb/>
　　宋　右　廸　功　郎　鄭　樵　漁　仲　撰<lb/>
　職官略第七<lb/>
　　散官第十二<lb/>
　　文散官<hi>開府儀同三司</hi>　<hi>特進/</hi>　<hi>光禄大夫以下</hi>
　　武散官<hi>驃騎將軍附輔國將軍  諸校尉</hi>　<hi>鎮軍將軍以下</hi>
　　開府儀同三司<lb/>
<pb n="KR2d0006_WYG_062-1b"/>
漢文帝元年始用宋昌為衛將軍位亞三司後漢章帝<lb/>
建初三年始使車騎將軍馬防班同三司同三司之名<lb/>
自此始也殤帝延平元年以鄧騭為車騎將軍儀同三<lb/>
司儀同之名自此始也魏黄權以車騎將軍開府儀同<lb/>
三司開府之名自此始也齊開府儀同三司如公梁開<lb/>
府儀同位次三公諸將軍左右光禄大夫優者則加之<lb/>
同三公置官屬自晉以來又有加開府如儀同三司之<lb/>
名者自羊祜始焉江左多有之後魏普泰初特以爾朱<lb/>
<pb n="KR2d0006_WYG_062-2a"/>
世隆為儀同三司位次上公北齊亦有儀同三司者後<lb/>
周建徳四年改開府儀同三司為儀同大將軍仍増置<lb/>
上開府儀同大將軍又改儀同三司為儀同大將軍仍<lb/>
増置上儀同大將軍隋文帝並以為散官又諸衛各置<lb/>
開府府置開府一人又有儀同府儀同以下置員與開<lb/>
府同初開府儀同三司為四品散實官至煬帝又改為<lb/>
從一品同漢魏之制位次三公唐武徳七年改上開府<lb/>
儀同三司為上輕車都尉開府儀同三司為輕車都尉<lb/>
<pb n="KR2d0006_WYG_062-2b"/>
儀同三司為騎都尉後又以開府儀同三司為文散官<lb/>
開元以前舊例開府特進雖不帶職事皆給俸禄得與<lb/>
朝㑹班列依本官之次皆崇官盛徳罷劇就閒者居之<lb/>
<hi>天寳六載正月制内外文武以上五品官以上父祖資廕者其所用宜同子孫用廕之例</hi>
　　特進<lb/>
漢制諸侯功徳優盛朝廷所欽異者賜位特進位在三<lb/>
公下故成都侯王商以特進領城門兵置幕府得舉吏<lb/>
如將軍是也後漢皇后父兄率為特進侯朝㑹位次三<lb/>
<pb n="KR2d0006_WYG_062-3a"/>
公<hi>隋志曰特進舊位從公光武以鄧禹列侯就第特進奉朝請是特進引見之稱無定官之實也</hi>而竇<lb/>
篤進位特進得舉吏見禮依三公自二漢及魏晉以為<lb/>
加官從本官車服無吏卒太僕羊琇遜位拜特進加散<lb/>
騎常侍無餘官故給吏卒車服其餘加特進者唯食其<lb/>
禄賜列其班位而已晉恵帝元康中定令特進位次諸<lb/>
公在開府驃騎上冠進賢兩梁冠黑介幘五時朝服佩<lb/>
水蒼玉<hi>食奉曰四斛太康二年始賜春絹五十疋秋絹五十疋綿百五十斤元康元年給采田八頃田</hi>
<hi>騶八人立夏後不及田者食俸一年置主簿功曹吏門亭長門下書佐各一人給安車黑耳駕馭一人乖軺車</hi>
<pb n="KR2d0006_WYG_062-3b"/>
<hi>施耳後戸一乘</hi>無章綬齊時班位從公陳因之後魏北齊用人<lb/>
皆以舊徳就閒居者居之隋文帝以為散官不理事煬<lb/>
帝即位廢特進官唐改為文散官<lb/>
　　光禄大夫以下<lb/>
秦時光禄勲屬官有中大夫漢武帝太初元年更名光<lb/>
禄大夫銀章青綬掌議論屬光禄勲門外特施行馬以<lb/>
旌别之無常事唯顧問應對詔命所使無員後漢光禄<lb/>
大夫三人凡諸國嗣王之喪則掌弔問多以為拜假賵<lb/>
<pb n="KR2d0006_WYG_062-4a"/>
贈之使及監䕶喪事魏氏以來無員轉優重不復以為<lb/>
使命之官其諸公告老者皆家拜此位及在朝顯職復<lb/>
用加之<hi>魏文帝以楊彪為光禄大夫賜几杖衣服因朝㑹引見令彪著布單衣鹿皮冠杖而入待以賔</hi>
<hi>客之禮</hi>及晉受命置左右光禄大夫假金章紫綬而光禄<lb/>
大夫如故著進賢兩梁冠黒介幘五時朝服佩水蒼玉<lb/>
并禄賜班位吏卒皆與特進同復以為優崇之制而諸<lb/>
公遜位不復加之其以為加官者唯假章綬禄賜班位<lb/>
而已不别給車服吏卒也或更拜上公或以本封食公<lb/>
<pb n="KR2d0006_WYG_062-4b"/>
禄其諸卿尹中朝大官年老致仕者及内外之職加此<lb/>
者前後甚衆由是或因得開府或進加金章紫綬又復<lb/>
以為禮贈官其假銀章青綬者位在金紫將軍下諸卿<lb/>
上泰始中唯太子詹事楊珧加給事中光禄大夫加兵<lb/>
之制諸所供給依三品將軍<hi>晉宣帝子平原王幹拜光禄大夫加侍中以特進假</hi>
<hi>金章紫綬章服班次三司</hi>其餘皆如舊制終於武恵孝懐三世<hi>秩食俸日</hi>
<hi>三斛太康二年給春絹五十疋秋絹百疋綿百斤至恵帝元康元年始給采田六頃田騶六人又置主簿功曹</hi>
<hi>門史亭長等及門下書佐各一人</hi>宋氏因之齊左右光禄大夫皆據舊<lb/>
<pb n="KR2d0006_WYG_062-5a"/>
制位從公開府置佐吏如公年重加親信二十人魏晉<lb/>
以來無有定員其左右光禄大夫光禄三大夫皆銀章<lb/>
青綬其重者詔加金章紫綬則謂之金紫光禄大夫樂<lb/>
安任遐為光禄卿就王晏乞一片金晏乃啟轉為金紫<lb/>
是也猶屬光禄勲梁又有左右金紫光禄大夫視吏部<lb/>
尚書左右光禄大夫視諸曹並養老病陳因之自晉以<lb/>
後多為兼官後魏有光禄大夫金紫銀青光禄大夫北<lb/>
齊皆以舊徳就閒者居之與特進同後周有左右金紫<lb/>
<pb n="KR2d0006_WYG_062-5b"/>
左右銀青四光禄大夫隋有光禄大夫左右光禄大夫<lb/>
皆為散官不理事唐初猶有左右之名貞觀以後唯曰<lb/>
光禄大夫金紫光禄銀青光禄並為文散官<hi>按前代光禄大夫始</hi>
<hi>加金章紫綬及銀章青綬並尊之合在光禄之上後魏定令遂因仍不改正</hi>正議大夫通議<lb/>
大夫皆隋置散官蓋取秦大夫掌論議之義唐並因之<lb/>
太中大夫秦官亦掌論議漢因之後漢置二十人<hi>後漢張堪</hi>
<hi>拜太中大夫居中東門候舍故人號為中東門君又隗囂廣置職位以自尊髙鄭興止之曰夫太中大夫使持</hi>
<hi>節官皆王者之器非人臣所當制也胡廣云諌議光禄中大夫及中散大夫此四等者於古禮皆為天子之下</hi>
<pb n="KR2d0006_WYG_062-6a"/>
<hi>大夫列國之上卿也</hi>魏以來無員晉視中丞吏部絳朝服進賢一<lb/>
梁冠介幘泰始末詔除王覧為太中大夫禄賜與卿同<lb/>
梁北齊皆有唐亦有之中大夫秦官漢武改為光禄大<lb/>
夫自後無聞北齊有之唐又置之<hi>龍朔二年七月制諸王承嫡封郡王者出</hi>
<hi>身從四品下叙</hi>中散大夫王莽所置後漢因之置三十人<hi>漢官儀曰</hi>
<hi>光武中興置</hi>魏晉無員齊梁視黄門侍郎品服冠幘與太中<lb/>
同陳亦有之唐又置朝議大夫隋置散官以取漢諸大<lb/>
夫得上奉朝議為名唐因之朝請大夫隋置散官取漢<lb/>
<pb n="KR2d0006_WYG_062-6b"/>
將軍公卿年髙徳重者以列侯就第特進奉朝請之義<lb/>
唐因之<hi>龍朔制諸王衆子封郡公者出身從五品上叙</hi>朝散大夫隋置散官唐<lb/>
因之自正議以下並為文散官朝議郎承議郎並隋置<lb/>
散官唐因之<hi>顯慶五年八月制郡公出身正六品下叙</hi>通議郎隋置散官<hi>隋文</hi>
<hi>帝於吏部别置朝議通議朝請朝散給事承奉儒林文林等八郎武騎屯騎驍騎游騎飛騎旅騎雲騎羽騎八</hi>
<hi>尉其品則正六品以下從九品以上上皆為郎下皆為尉散官番直常出使監檢至隋煬帝皆罷</hi>唐改<lb/>
通議為奉議郎<hi>顯慶制縣公出身從六品上叙</hi>通直郎隋置三十人蓋<lb/>
採晉宋以來諸官皆有通直謂官髙下而通為宿直者<lb/>
<pb n="KR2d0006_WYG_062-7a"/>
也因此為名唐因之朝請郎隋置散官蓋採晉宋齊梁<lb/>
陳並有奉朝請員為名唐因之<hi>顯慶制侯出身正七品上叙</hi>宣徳郎<lb/>
朝散郎並隋置散官唐因之<hi>顯慶制伯出身正七品下叙子出身從七品上叙</hi>
游騎尉隋置散官唐改為宣義郎蓋取梁宣義將軍之<lb/>
名<hi>顯慶制男出身從七品以下叙</hi>承奉郎隋置散官唐因之承務郎唐<lb/>
置蓋因隋尚書省二十四司承務郎之名而設也儒林<lb/>
郎隋置散官蓋取前史儒林傳之義唐因之登仕郎唐<lb/>
置文林郎隋置散官蓋取北齊文林館召徵文學之士<lb/>
<pb n="KR2d0006_WYG_062-7b"/>
以充之義唐因之將仕郎隋置散官唐因之自朝議郎<lb/>
以下並為文散官<hi>其散官自五品依本品衣服而無俸禄不朝㑹自六品以下黄衣執笏於</hi>
<hi>尚書省分番上下兩番以上即便隨番許練通時務者始得參選武徳令職事髙者解散官欠一階不至者為</hi>
<hi>兼職事卑者不解散官貞觀十一年改令以職事髙者為守職事卑者為行其欠一階依舊為兼與當階者皆</hi>
<hi>解散官官階相當無行無守其子孫用廕皆依其後散官類例紛錯難可悉舉乾封元年正月制内外官九品</hi>
<hi>以下加一階七品以上加二階八品以下更加勲轉乾封以來未冇泛階應入三品皆以恩舊特拜入五品多</hi>
<hi>因進叙計偕至朝散大夫以上奏取進止每年量多少進叙餘依本品授官若滿三計至郎一切聽入乾封以</hi>
<hi>後始有由泛階入五品二品</hi>
<pb n="KR2d0006_WYG_062-8a"/>
　　驃騎將軍<lb/>
漢武帝元狩二年始用霍去病為驃騎將軍定令令驃<lb/>
騎將軍禄秩與大將軍等光武中興以耿丹為驃騎大<lb/>
將軍位在三公下明帝初即位以弟東平王蒼有賢才<lb/>
以為驃騎將軍以王故位在公上<hi>蒼為驃騎輔政開東閤延英雄及蒼歸國</hi>
<hi>有驃騎時吏丁牧周相以蒼敬賢下士不忍去之遂為王家大夫數十年事祖及孫後帝又間褒表之</hi>數<lb/>
年復罷魏晉並有之梁雜號中亦有陳後主以蕭摩訶<lb/>
為侍中驃騎大將軍加左光禄大夫特開黄閤施行馬<lb/>
<pb n="KR2d0006_WYG_062-8b"/>
聽事寝堂置鴟尾如三公制後魏初加大則在三司上<lb/>
太和中制加大則在都督中外諸軍之下後周亦有之<lb/>
隋開皇中置驃騎將軍府每府置驃騎將軍車騎將軍<lb/>
各二人十七年頒銅獸符於驃騎車騎府焬帝改驃騎<lb/>
將軍為鷹揚郎將改車騎為鷹揚副郎將唐復改為車<lb/>
騎驃騎其制如開皇而復益微矣故武徳元年詔以軍<lb/>
頭為驃騎將軍軍副為車騎將軍<hi>又詔太子諸率府各置驃騎將軍五員車</hi>
<hi>騎將軍十員</hi>後皆省之顯慶元年仍置復以驃騎將軍大將<lb/>
<pb n="KR2d0006_WYG_062-9a"/>
軍為武散官<lb/>
　　輔國將軍<lb/>
後漢獻帝置輔國將軍以伏完為之晉王濬平呉後拜<lb/>
輔國大將軍有司奏輔國依比未為逹官不置司馬不<lb/>
給官騎詔依征鎮給大車増兵五百人為輔國營親騎<lb/>
百人官騎十人置司馬宋明帝太始四年改為輔師將<lb/>
軍後廢帝元徽二年復故梁後魏後周隋並有之唐輔<lb/>
國大將軍為武散官<lb/>
<pb n="KR2d0006_WYG_062-9b"/>
　　鎮軍將軍以下<lb/>
鎮軍大將軍魏置文帝以陳羣為之晉則楊駿胡奮並<lb/>
領鎮軍將軍齊後周隋亦有之唐因之冠軍將軍魏置<lb/>
以文欽為之此因史記楚義帝以宋義為卿子冠軍漢<lb/>
武帝以霍去病功冠三軍封冠軍侯之義也晉亦有之<lb/>
金章紫綬給五時服武冠佩水蒼玉厯代並有<hi>隋文帝置翊軍</hi>
<hi>等四十三號將軍品凡十六等為散號將軍以加汎授居曹冇職務者為執事官無職務者為散官武官以上</hi>
<hi>柱國以下為散實官將軍各為散號官至煬帝時定令罷之</hi>唐因之雲麾將軍梁置<lb/>
<pb n="KR2d0006_WYG_062-10a"/>
雜號陳及唐並有之忠武將軍壯武將軍梁置雜號陳<lb/>
有之唐因之宣威將軍唐置明威將軍梁置雜號後魏<lb/>
亦有之唐因之定逺將軍梁置雜號唐因之寧逺將軍<lb/>
晉置唐因之游騎將軍魏置陳有之唐因之游擊將軍<lb/>
漢武帝置以蘇建韓説為之後漢鄧晨亦為之晉及陳<lb/>
並有之唐因之又置懐化大將軍歸徳將軍等以授蕃<lb/>
官<lb/>
　　諸校尉附<lb/>
<pb n="KR2d0006_WYG_062-10b"/>
漢武帝初置中壘屯騎歩兵越騎長水胡騎射聲虎賁<lb/>
等校尉為八校各有司馬後漢以屯騎越騎歩兵長水<lb/>
射聲為五校皆掌宿衛兵<hi>蔡質漢儀曰五營司馬見校尉執版不拜</hi>並屬北<lb/>
軍中候時五校官顯職閒而府寺寛敞輿服光麗伎巧<lb/>
必給故多以皇族肺腑居之至靈帝又置西園八校尉<lb/>
<hi>其名上軍中軍下軍典軍助軍佐軍以及左右二校尉</hi>自魏晉以下五校之名與<lb/>
後漢同唯後魏五校各置二十人中壘校尉<hi>漢掌北軍營壘門内</hi>
<hi>又外掌西域後漢省中壘但置北門中候掌監五營門</hi>屯騎校尉<hi>漢掌騎士後漢初改為驍騎建</hi>
<pb n="KR2d0006_WYG_062-11a"/>
<hi>武十五年如舊</hi>歩兵校尉<hi>漢掌上林苑門屯兵晉阮籍聞歩兵騎營人善釀有貯酒三百斛乃求為</hi>
<hi>之又至隋時列屬鷹楊府</hi>越騎校尉<hi>漢掌越人内附以為騎也後漢初改為青巾右校尉至建武十</hi>
<hi>五年復如舊制</hi>長水校尉<hi>漢掌長水宣曲胡騎宣曲觀名胡騎之屯宣曲者宋志引韋昭曰長水校</hi>
<hi>尉典胡騎廐近長安水亭之左故以為名又為宣曲之稱長水蓋關中小水名也又主烏桓騎</hi>胡騎校<lb/>
尉<hi>漢掌池陽胡騎不常置胡騎之屯池陽後漢并長水</hi>射聲校尉<hi>漢掌待詔射聲士工射者㝠㝠</hi>
<hi>中聞聲射則中因以名也須待所命而射故曰待詔射聲</hi>虎賁校尉<hi>漢掌輕車至後漢并射聲</hi>城<lb/>
門校尉<hi>漢掌京師城門屯兵凡八屯後漢以掌雒陽城門十二所若周禮司門晉干寳注曰如今校尉</hi>
<hi>也</hi>驃姚校尉<hi>漢武以霍/去病為之</hi>䕶烏桓校尉<hi>漢武帝時烏桓屬漢始於幽州部置</hi>
<pb n="KR2d0006_WYG_062-11b"/>
<hi>之擁節監領後漢亦謂之領烏桓校尉主領烏桓胡并領鮮卑李膺為此官也</hi>戊巳校尉<hi>漢元帝初</hi>
<hi>元元年置甲乙丙丁庚辛壬癸皆有正位唯戊巳寄治耳此所置校尉亦無常居故取戊巳為名一說戊巳居</hi>
<hi>中鎮覆四方漢所置校尉亦處西域之中撫諸國也</hi>䕶羌校尉<hi>後漢在涼州部持節職主西羌元康</hi>
<hi>元年改為涼州刺史</hi>儒林校尉<hi>蜀先主以/周羣為之</hi>南蠻校尉<hi>晉武帝於襄陽置之元康</hi>
<hi>中改為荆州刺史及江左初省尋又置於江陵齊書曰齊宋之際刺史多不領南蠻别以重人居之唯齊豫章</hi>
<hi>郡王嶷為南蠻校尉又改為荆襄二州刺史</hi>南夷校尉<hi>晉武帝於寧州置之江左改曰鎮蠻校尉</hi>
西戎校尉<hi>晉武帝於長安置之元康中改為雍州刺史安帝義熙中又置治於漢中</hi>寧蠻校<lb/>
尉<hi>晉安帝置治襄陽以授魯宗之</hi>䕶三巴校尉<hi>宋置齊建元二年改為刺史</hi>武騎尉<lb/>
<pb n="KR2d0006_WYG_062-12a"/>
屯騎尉驍騎尉游騎尉飛騎尉旅騎尉雲騎尉羽騎尉<lb/>
建節尉奮武尉宣恵尉綏徳尉懐仁尉守義尉奉誠尉<lb/>
立信尉都十六尉並隋置以為武散官昭武振威致果<lb/>
翊衛宣節禦侮仁勇倍戎八校尉各有副尉並唐採前<lb/>
代諸校尉以下舊名置自鎮軍將軍以下為武散官次<lb/>
　　勲官第十三<lb/>
上柱國柱國皆楚之寵官楚懐王使柱國昭陽將兵攻<lb/>
齊陳軫問楚國之法破軍殺將者何以貴之昭陽曰其<lb/>
<pb n="KR2d0006_WYG_062-12b"/>
官為上柱國是也<hi>陳勝為王蔡賜為上柱國</hi>厯代無聞至後魏孝莊<lb/>
以爾朱榮有翊戴之功拜為柱國大將軍位丞相上又<lb/>
拜大丞相天柱大將軍増佐吏及榮敗後天柱及柱國<lb/>
將軍官遂廢至大統中始以宇文泰為之其後功參佐<lb/>
命聲實俱重者亦居此職自大統十六年以前任者凡<lb/>
有八人<hi>宇文泰元欣李弼獨孤信趙貴于謹侯莫陳崇</hi>時宇文泰任總百揆督<lb/>
中外軍事元欣以魏氏懿戚從容禁闥而已其餘六人<lb/>
各督二大將軍凡十二大將軍當時榮盛莫與為比其<lb/>
<pb n="KR2d0006_WYG_062-13a"/>
稱門閥者咸推八柱國家其後功臣位至柱國者衆矣<lb/>
咸是散秩無復統御也後周建徳四年増置上柱國大<lb/>
將軍隋置上柱國柱國以酬勲勞並為散官實不理事<lb/>
唐改為上柱國及柱國秦有䕶軍都尉漢因之髙帝時<lb/>
以陳平為䕶軍中尉盡䕶諸將然則復以都尉為中尉<lb/>
<hi>陳平為䕶軍中尉人䜛之曰平受諸將金多者得善處少者得惡處</hi>武帝元狩四年以䕶<lb/>
軍都尉屬大司馬于時復為都尉矣<hi>成帝綏和元年居大司馬府比司直</hi>
<hi>也</hi>哀帝元夀元年更名曰司㓂平帝元始元年更名護<lb/>
<pb n="KR2d0006_WYG_062-13b"/>
軍<hi>初韓安國以䕶軍將軍擊匈奴趙充國以大將軍都尉擊武都</hi>漢東京省班固為大<lb/>
將軍中䕶軍隸將軍幕府非漢朝列職魏武帝為丞相<lb/>
以韓浩為䕶軍史奐為領軍亦非漢官也建安十二年<lb/>
改䕶軍為中䕶軍領軍為中領軍魏初因置䕶軍將軍<lb/>
主武官選隸領軍晉世則不隸矣元帝永昌元年省䕶<lb/>
軍并領軍明帝太寧二年復置魏晉江右領䕶各領營<lb/>
兵江左以來領軍不復别置營總管二衛驍騎材官諸<lb/>
營䕶軍猶有别營也<hi>周顗庾亮王羲之謝安王彪之等並為中䕶軍</hi>宋䕶軍將<lb/>
<pb n="KR2d0006_WYG_062-14a"/>
軍一人掌外軍領䕶資重者為領軍將軍䕶軍將軍資<lb/>
輕者為中領軍中䕶軍<hi>其官屬有長史司馬功曹主簿五官其官受命出征則置參軍</hi>
齊梁陳並有之北齊䕶軍府統四中郎將皆置佐史隋<lb/>
煬帝十二衛每衛置䕶軍四人以副將軍將軍無則一<lb/>
人攝尋改䕶軍為虎賁郎將唐採前代舊名置上䕶軍<lb/>
䕶軍輕車將軍漢武帝置以公孫賀為之又有輕車校<lb/>
尉梁陳後魏北齊亦有輕車將軍唐採舊名置上輕車<lb/>
都尉輕車都尉騎都尉漢武帝置以李陵為之更始初<lb/>
<pb n="KR2d0006_WYG_062-14b"/>
亦有故時謡云爛羊胃騎都尉晉以後厯代皆有之唐<lb/>
採舊名置上騎都尉騎都尉驍騎尉飛騎尉雲騎尉武<lb/>
騎尉並隋置為文散官唐採置之自上柱國以下並為<lb/>
勲官<lb/>
　　命婦第十四<lb/>
凡皇帝嬪妃及太子良娣以下為内命婦公主及王妃<lb/>
以下為外命婦公主及縣主之制已附見后妃𫝊今所<lb/>
載者王公以下之妻耳凡三代之制諸侯之婦曰夫人<lb/>
<pb n="KR2d0006_WYG_062-15a"/>
大夫曰孺人士曰婦人庶人曰妻公侯有夫人有世婦<lb/>
有妻有妾邦君之妻君自稱之曰夫人夫人自稱於天<lb/>
子曰老婦<hi>自稱於天子謂畿内諸侯之夫人</hi>自稱於諸侯曰寡小君<hi>謂饗</hi>
<hi>來朝諸侯之時</hi>自稱於其君曰小童邦人稱之曰君夫人異邦<lb/>
人稱之亦曰君夫人自世婦以下自稱曰婢子凡婦人<lb/>
無爵從夫之爵坐以夫命之齒<hi>爵為夫命也夫為大夫則以妻為命婦</hi>至<lb/>
秦漢婦人始有封君之號公主有邑司之制唐外命婦<lb/>
之制諸王母妻及妃文武官一品及國公<hi>其非始封者帶三品以上</hi>
<pb n="KR2d0006_WYG_062-15b"/>
<hi>亦同</hi>母妻為國夫人三品以上母妻為郡夫人四品母妻<lb/>
為郡君<hi>若勲官二品冇封亦同四品</hi>五品母妻為縣君<hi>若勲官三品有封者亦同</hi>
散官同職事若勲官四品有封母妻為鄉君其母邑號<lb/>
皆加太字視夫子之品<hi>若夫子兩冇官及爵或一人有官及爵者皆從髙廕</hi>其不<lb/>
因夫子别有邑號者夫人云某品夫人郡君云某品郡<lb/>
君<hi>縣君鄉君准此</hi>諸庶子有五品以上官封者若嫡母在所生<lb/>
之母不得為太妃以下<hi>無者聽之其承重者不合</hi>中宗時韋皇后表<lb/>
請諸婦人不因夫子而加邑號許同見任職事聽子孫<lb/>
<pb n="KR2d0006_WYG_062-16a"/>
用䕃門施棨㦸制從之<hi>武太后時契丹冦平州刺史鄒保英妻爰氏率城内女子助守</hi>
<hi>賊遂退封為成節夫人</hi>開元八年五月勅准令王妻為妃文武官<lb/>
及國公妻為夫人母加太字一人有官及爵者聽從髙<lb/>
叙但王者名器殊恩或頒異姓妻合從夫授秩甲令更<lb/>
無别條率循舊章須依往例自今已後郡嗣及異姓王<lb/>
母妻並宜准令為妃貞元六年太常卿崔縱奏諸國王<lb/>
母未有封號請遵典故為某國太妃吏部郎中栁冕等<lb/>
狀稱厯代故事及六典無公主母稱號伏請降於王母<lb/>
<pb n="KR2d0006_WYG_062-16b"/>
一等命為太儀各以公主本封加太儀云上從之<lb/>
　臣謹按如淳曰列侯之妻稱夫人列侯死子復為列<lb/>
　侯乃得稱太夫人子不為列侯則不得稱之晉亦有<lb/>
　之羊祜卒二嵗而平呉武帝流涕曰羊太傅之功因<lb/>
　以䇿告祜廟仍依蕭何故事封其夫人夏侯氏為萬<lb/>
　嵗鄉君食邑五千戸又泰始詔太傅夀光公鄭冲太<lb/>
　保朗陵公何曾皆假夫人世子印綬食本秩三分之<lb/>
　一皆如郡公侯比又王導妻卒贈金章紫綬又虞潭<lb/>
<pb n="KR2d0006_WYG_062-17a"/>
　母亦拜為武昌侯太夫人加金章紫綬潭立養堂於<lb/>
　家王導以下皆就拜謁<lb/>
　臣又按宋鄱陽侯孟懐玉上母擅拜國夫人有奏許<lb/>
　之御史中丞袁豹以為婦人從夫之爵懐玉父導見<lb/>
　任大司農其妻不宜從子奏免尚書右僕射劉抑左<lb/>
　丞徐羡之郎何劭之官詔並贖論又按後周宣帝令<lb/>
　内外命婦皆執笏其拜廟及天臺皆俛伏<lb/>
　　禄秩第十五<lb/>
<pb n="KR2d0006_WYG_062-17b"/>
　　禄秩<hi>幹執衣白直閤仗身士庶僕力親事夫帳内        防    邑    士    門  等附</hi>
　　致仕官禄　職田　公廨田<lb/>
周班爵禄之制孟子言其略而王制亦言之矣上至天<lb/>
子下至庶人之在官者各有差焉漢制禄秩自中二千<lb/>
石至百石各有等差宣帝又益天下吏百石以下俸十<lb/>
五至成帝陽朔二年除八百石五百石秩<hi>除八百就六百除五百就</hi>
<hi>四百</hi>綏和二年又益吏三百石以下俸凡吏比二千石以<lb/>
上年老致仕者三分故禄一以與之終其身<hi>其時亦有俸錢之差</hi>
<pb n="KR2d0006_WYG_062-18a"/>
<hi>但本史不具文耳故元帝時貢禹上書曰臣為諌議大夫秩八百石俸錢月九千二百廪食太官又拜為光禄</hi>
<hi>大夫秩二千石俸錢月萬二千禄賜愈多家室日益富矣</hi>中二千石<hi>月俸百八十斛</hi>二千石<lb/>
<hi>百二十斛</hi>比二千石<hi>百/斛</hi>千石<hi>八十/斛</hi>六百石<hi>七十/斛</hi>四百石<hi>五十斛</hi>
比四百石<hi>四十五斛</hi>三百石<hi>四十/斛</hi>比三百石<hi>三十/七斛</hi>二百石<hi>三十</hi>
<hi>斛</hi>比二百石<hi>二十/七斛</hi>百石<hi>十六斛</hi>自四百石至二百石為長<lb/>
吏百石以下有㪷食佐史之秩<hi>顔師古曰漢官名秩簿云㪷食月俸一十斛佐</hi>
<hi>史月俸八斛也一説云㪷食者一嵗俸不滿百石計日而食日一㪷二升故謂之㪷食也</hi>是為小吏<lb/>
<hi>本史王莽詔曰自公卿以下一月之禄十斛緵布二疋帛一疋予每念之令俸禄一嵗六十斛稍以差増上至</hi>
<pb n="KR2d0006_WYG_062-18b"/>
<hi>四輔而為萬斛孟康曰緵八十縷也舊禄及穀粟及布帛又至已上増為三分之一舊令再從月俸増之</hi>後<lb/>
漢大將軍三公俸月三百五十斛<hi>風俗通曰漢制三公一嵗共食萬石按此</hi>
<hi>則有出蓋舉大數也</hi>至建武二十六年増百官俸其千石以上減<lb/>
於西京舊制六百石以下増於舊秩<hi>本史永初四年又減百官及州縣俸</hi>
<hi>各有差</hi>凡諸受俸皆取半錢榖延平中定制中二千石<hi>月俸</hi>
<hi>錢九千米七十二斛</hi>真二千石<hi>錢六千五百/米三十六斛</hi>比二千石<hi>錢五千米三十四斛</hi>
千石<hi>錢四千米三十斛</hi>六百石<hi>錢三千五百/米二十一斛</hi>四百石<hi>錢二千五百米十五</hi>
<hi>斛</hi>三百石<hi>錢二千米/一十二斛</hi>二百石<hi>錢一千/米九斛</hi>一百石<hi>錢八百米四斛八㪷</hi>
<pb n="KR2d0006_WYG_062-19a"/>
凡中二千石丞比千石真二千石丞長史六百石比二<lb/>
千石丞比六百石令相千石者丞尉皆四百石其六百<lb/>
石者丞尉皆三百石長相四百石及三百石者丞尉皆<lb/>
二百石諸侯公主家丞秩皆比三百石諸邊障塞尉諸<lb/>
陵校尉長皆二百石有常例者不署秩<hi>本志例同</hi>大將軍三<lb/>
公臘賜錢各二十萬牛肉二百觔粳米二百石<hi>特進侯以下各</hi>
<hi>有差</hi>立春之日遣使者賜文官司徒司空帛三十疋九卿<lb/>
十五疋武官太尉大將軍各六十疋執金吾諸校尉各<lb/>
<pb n="KR2d0006_WYG_062-19b"/>
三十疋武官倍文官<hi>漢官儀</hi>獻帝建安八年頒賜三公以<lb/>
下金帛由是三年一賜以為常制<hi>本史</hi>宋氏以來州郡秩<lb/>
俸及雜供給多隨土所出無有定准其郡縣田禄以芒<lb/>
種為斷前去官者則一年秩禄皆入前人此後去者悉<lb/>
入後人元嘉末又改此制計月分禄<hi>武帝初即位制凡中二千石禄者加</hi>
<hi>公田一頃</hi>齊氏衆官有僮幹之役而不詳其制<hi>幹者若門僕之類也</hi>梁<lb/>
武帝天監元年定九品令帝於品下注一品秩為萬石<lb/>
第二第三品為中二千石第四第五品為二千石及侯<lb/>
<pb n="KR2d0006_WYG_062-20a"/>
景之亂國用常褊京官文武月得廩食多遥帶一郡縣<lb/>
官而取其禄秩焉北齊官秩一品每嵗八百疋<hi>二百疋為一秩</hi>
從一品七百疋<hi>一百七十五疋為一秩</hi>二品六百疋<hi>一百五十疋為一秩</hi>從<lb/>
二品五百疋<hi>一百二十五疋為一秩</hi>三品四百疋<hi>一百疋為一秩</hi>從三品<lb/>
三百疋<hi>七十五疋為一秩</hi>四品二百四十疋<hi>六十疋為一秩</hi>從四品二<lb/>
百疋<hi>五十疋為一秩</hi>五品一百六十疋<hi>四十疋為一秩</hi>從五品一百二<lb/>
十疋<hi>三十疋為一秩</hi>六品一百疋<hi>二十五疋/為一秩</hi>從六品八十疋<hi>二十</hi>
<hi>疋為一秩</hi>七品六十疋<hi>十五疋/為一秩</hi>從七品四十疋<hi>十疋為一秩</hi>八品<lb/>
<pb n="KR2d0006_WYG_062-20b"/>
三十六疋<hi>九疋為一秩</hi>從八品三十二疋<hi>八疋為一秩</hi>九品二十<lb/>
八疋<hi>七疋為一秩</hi>從九品二十四疋<hi>六疋為一秩</hi>禄率一分以帛<lb/>
一分以粟一分以錢事繁者優一秩平者守本秩閒者<lb/>
降一秩長兼試守者亦降一秩官非執事不朝拜者皆<lb/>
不給禄州郡縣制禄之法刺史守令下車各前取一時<lb/>
之秩上上州刺史嵗秩八百疋與司州牧同上中上下<lb/>
各以五十疋為差中上降上下一百疋中中及中下亦<lb/>
以五十疋為差下上降中下一百疋下中下下亦各以<lb/>
<pb n="KR2d0006_WYG_062-21a"/>
五十疋為差上郡太守嵗秩五百疋降清郡尹五十疋<lb/>
上中上下各以五十疋為差中上降上下四十疋中中<lb/>
及中下各以三十疋為差下上降中下四十疋下中下<lb/>
下各以三十疋為差上上縣嵗一百五十疋與鄴臨漳<lb/>
成安三縣同上中上下各以十疋為差中上降上下三<lb/>
十疋中中及中下各以五疋為差下上降中下二十疋<lb/>
下中下下各以十疋為差州自長史下逮于史吏郡縣<lb/>
自丞以下逮于掾佐亦皆以帛為秩郡有尉者尉減丞<lb/>
<pb n="KR2d0006_WYG_062-21b"/>
之半皆以其所出常調課給之自一品以下至流外勲<lb/>
品各給士力一品至三十人以下流外勲品或以五人<lb/>
為等或以四人三人二人一人為等繁者加一等平者<lb/>
守本力閒者降一等諸州刺史守令以下幹及力皆聽<lb/>
勅乃給其幹出所部之人一幹輸絹十八疋幹身放之<lb/>
力則以其州郡縣白直充後周制禄秩下士一百二十<lb/>
五石中士以上至於上大夫各倍之上大夫是為四千<lb/>
石卿二分孤三分公四分各益其一公因盈數為萬石<lb/>
<pb n="KR2d0006_WYG_062-22a"/>
凡頒禄視年之上下畆至四釡為上年上年頒其正三<lb/>
釡為中年中年頒其半二釡為下年下年頒其一無年<lb/>
為凶荒不頒禄隋京官正一品禄九百石其下每以百<lb/>
石為差至正四品是為三百石從四品二百五十石其<lb/>
下每以五十石為差至正六品是為一百石從六品九<lb/>
十石以下每以十石為差至從八品是為五十石食封<lb/>
及官不判事者并九品皆不給禄其給皆以春秋二季<lb/>
刺史太守縣令則計戸而給禄各以戸數為九等之差<lb/>
<pb n="KR2d0006_WYG_062-22b"/>
大州六百二十石其下每以四十石為差至於下下則<lb/>
三百石大郡三百四十石其下每以三十石為差至於<lb/>
下下則一百石大縣百四十石其下每以十石為差至<lb/>
於下下則六十石其禄唯刺史二佐及郡守縣令<hi>本志</hi>文<lb/>
帝時嘗以百僚供費不足臺省府寺咸置廨錢收息取<lb/>
給工部尚書蘇孝慈以為官人爭利非興化之道上表<lb/>
請罷從之公卿以下及給職田各有差義寧二年唐王<lb/>
為相國罷外官給禄每十斛給地二十畆也唐武徳中<lb/>
<pb n="KR2d0006_WYG_062-23a"/>
外官無禄貞觀二年制有上考者乃給禄其後遂定給<lb/>
禄俸之制<hi>以民地租充之</hi>京官正一品<hi>七百/石</hi>從一品<hi>六百石</hi>正二<lb/>
品<hi>五百石</hi>從二品<hi>四百六/十石</hi>正三品<hi>四百/石</hi>從三品<hi>三百六十石</hi>正<lb/>
四品<hi>三百石</hi>從四品<hi>二百六/十石</hi>正五品<hi>二百/石</hi>從五品<hi>一百六十石</hi>
正六品<hi>一百石</hi>從六品<hi>九十/石</hi>正七品<hi>八十/石</hi>從七品<hi>七十石</hi>正<lb/>
八品<hi>六十七石</hi>從八品<hi>六十/二石</hi>正九品<hi>五十/七石</hi>從九品<hi>五十二石</hi>諸給<lb/>
禄者三師三公及太子三師三少若在京國諸司文武<lb/>
官職事九品以上并左右千牛備身左右太子千牛並<lb/>
<pb n="KR2d0006_WYG_062-23b"/>
依官給其春夏二季春給秋冬二季秋給<hi>在京文武官每嵗給禄緫</hi>
<hi>一十五萬一千五百三十三石二斗自至徳後不給</hi>其在外文武官九品以上准<lb/>
官皆降京官以上一等給其文武官在京長上者則不<lb/>
降<hi>諸給禄應降等者正從一品各以五十石為一等二品三品皆以三十石為一等四品五品皆以二十石</hi>
<hi>為一等六品七品皆以五石為一等八品九品皆以二石五㪷為一等</hi>其俸錢之制在京<lb/>
諸司官初置公廨及蕃官興易以充其俸貞觀十二年<lb/>
罷公廨置胥士七千人取諸州上戸為之准防閤例而<lb/>
收其課三嵗一更計員少多而分給焉十五年以府庫<lb/>
<pb n="KR2d0006_WYG_062-24a"/>
尚虚勅在京諸司依舊置公廨給錢充本置令史府史<lb/>
胥士等令廻易納利以充官人俸諫議大夫褚遂良上<lb/>
疏曰國家制令憲章三代商賈之人不居官位陛下近<lb/>
許諸司令史捉公廨本錢諸司取此色人號為捉錢令<lb/>
史不簡性識寧論書藝但令身能賈販家足貲財録牒<lb/>
吏部即依補擬輸錢於官以獲品秩茍得無耻豈蹈亷<lb/>
隅太宗納之停諸司捉錢依舊本府給月俸二十一年<lb/>
復依故制置公廨給錢為之本置令史府胥士等職賈<lb/>
<pb n="KR2d0006_WYG_062-24b"/>
易收息以充其俸永徽元年悉發胥士等更以諸州租<lb/>
調脚直充之其後又令薄賦百姓一年税錢依舊令髙<lb/>
戸及典正等掌之每月收息錢以充官俸其後又以税<lb/>
錢為之而罷其息利凡在京文武正官每嵗供給俸食<lb/>
等錢<hi>并防閤庶僕及雜息等錢</hi>緫一十五萬三千七百二十貫<hi>員外官不</hi>
<hi>在此數</hi>外官則以公廨田收及息錢等常食公用之外分<lb/>
充月料先以長官定數其州縣少尹長史司馬及丞各<lb/>
減長官之半尹大都督府長史及副都督别駕及判司<lb/>
<pb n="KR2d0006_WYG_062-25a"/>
准二佐以職田數為加減其參軍及博士減判司主簿<lb/>
縣尉減縣丞各三分之一儀鳯二年制内外官俸食邑<lb/>
防閤邑士白直等宜令王公以下率口出錢充給焉調<lb/>
露元年九月職事五品以上准舊給仗身開元十年正<lb/>
月省王公以下視品官參佐及京官五品以上官仗身<lb/>
職員凡在京司文武職事官五品以上給防閤一品<hi>九十</hi>
<hi>六人</hi>二品<hi>七十/二人</hi>三品<hi>四十/八人</hi>四品<hi>三十/二人</hi>五品<hi>二十四人</hi>六品以下<lb/>
給庶僕六品<hi>五人</hi>七品<hi>四/人</hi>八品<hi>三/人</hi>九品<hi>二/人</hi>公主邑主<hi>八十人</hi>
<pb n="KR2d0006_WYG_062-25b"/>
郡主<hi>六十人</hi>縣主<hi>四十/人</hi>特封縣主<hi>三十四人</hi>京官仕兩職者從<lb/>
多給凡州縣官皆有白直二品<hi>四十人</hi>三品<hi>三十/二人</hi>四品<hi>二十</hi>
<hi>人</hi>五品<hi>十六/人</hi>六品<hi>十/人</hi>七品<hi>六/人</hi>八品<hi>五/人</hi>九品<hi>四人</hi>凡諸親王<lb/>
府屬並給士力數如白直其防閤庶僕白直士力納課<lb/>
者每年不過二千五百執衣元不過一千文防閤庶僕<lb/>
舊制季分月俸食料雜用即有分諸官應月給開元二<lb/>
十四年六月乃撮而同之通謂之俸料一品月俸八千<lb/>
食料千八百雜用千二百防閤十五千通計二十六千<lb/>
<pb n="KR2d0006_WYG_062-26a"/>
自二品而下各有差二品通計二十四千二百三品通<lb/>
計十七千四百四品通計十一千五百六十七五品通<lb/>
計九千二百六品月俸二千食料四百雜用四百庶僕<lb/>
二千五百通計五千三百自六品而下皆用庶僕亦各<lb/>
有差七品通計四千五十八品通計二千五百五十九<lb/>
品通計千九百<hi>其數自唐初以來即有中間色目或有加減此方為定制</hi>諸州倉庫<lb/>
門須守䕶者謂之門夫後亦舉其名而收其資以給郡<lb/>
縣官<lb/>
<pb n="KR2d0006_WYG_062-26b"/>
　　致仕官禄<lb/>
唐令諸職事官年七十五品以上致仕者各給半禄謂<lb/>
如元制依開元五年十月勅致仕應請物令所由送至<lb/>
所居之宅<lb/>
　　職田　公廨田<lb/>
古者自卿以下必有圭田圭田五十畆餘夫二十五畆<lb/>
故王制曰公田藉而不税秦漢之間不詳其制至晉公<lb/>
卿猶各有采田及田騶多少之級後魏孝文太和五年<lb/>
<pb n="KR2d0006_WYG_062-27a"/>
州刺史郡太守并官節級給公田隋文帝開皇中以百<lb/>
僚供費不足咸置廨錢收息取利蘇孝慈上表請罷於<lb/>
是公卿以下内外官給職分田一品給五頃至五品則<lb/>
為三頃其下每以五十畆為差又給公廨田以供用唐<lb/>
凡應在京諸司各有公廨田司農寺<hi>給二十六頃</hi>殿中省<hi>二十</hi>
<hi>五頃</hi>少府監<hi>二十/二頃</hi>太常寺<hi>二十/頃</hi>京兆府河南府<hi>各十七頃</hi>太府<lb/>
寺<hi>十六頃</hi>吏部戸部<hi>各十/五頃</hi>兵部内侍省<hi>各十四頃</hi>中書省將作<lb/>
監<hi>各十三頃</hi>刑部大理寺<hi>各十二頃</hi>尚書都省門下省太子左春<lb/>
<pb n="KR2d0006_WYG_062-27b"/>
坊<hi>各十一頃</hi>工部<hi>十/頃</hi>光禄寺太僕寺祕書省<hi>各九頃</hi>禮部鴻臚<lb/>
寺都水監太子詹事府<hi>各八頃</hi>御史臺國子監<hi>各七頃其京縣亦准</hi>
<hi>此</hi>左右衛太子家令寺<hi>各六頃</hi>衛尉寺左右驍衛左右武<lb/>
衛左右威衛左右領軍衛左右金吾衛左右監門衛太<lb/>
子左右春坊<hi>各五頃</hi>太子左右衛率府太史局<hi>各四頃</hi>宗正<lb/>
寺左右千牛衛太子僕寺左右司禦率府左右清道率<lb/>
府左右監門率府<hi>各三頃</hi>内府左右内率府率更府<hi>各二頃</hi>
在外諸司公廨田亦各有差大都督府<hi>四十頃</hi>中都督府<lb/>
<pb n="KR2d0006_WYG_062-28a"/>
<hi>三十五頃</hi>下都督府都䕶府上州<hi>各三/十頃</hi>中州<hi>二十頃</hi>官總監下<lb/>
州<hi>各十五頃</hi>上縣<hi>十/頃</hi>中縣<hi>八/頃</hi>下縣<hi>六/頃</hi>上牧監上鎮<hi>各五頃</hi>上縣<lb/>
及中下牧司竹監中鎮諸軍折衝府<hi>各四頃</hi>諸冶監諸倉<lb/>
監下鎮上關<hi>各三頃</hi>牙市監諸屯監上戍中關及津<hi>各二頃其</hi>
<hi>津𨽻都水使者不給</hi>下關<hi>一頃十/五畆</hi>中戍下戍嶽瀆<hi>各一頃</hi>諸京官文<lb/>
武職事各有職分田一品<hi>十二頃</hi>二品<hi>十/頃</hi>三品<hi>九/頃</hi>四品<hi>七頃</hi>
五品<hi>六頃</hi>六品<hi>四/頃</hi>七品<hi>三頃五/十畆</hi>八品<hi>二頃五/十畆</hi>九品<hi>二頃</hi>並去<lb/>
京城百里内給其京兆河南府及京縣官人職分田亦<lb/>
<pb n="KR2d0006_WYG_062-28b"/>
准此<hi>即百里内地少欲於百里外給者亦聽之</hi>諸州及都護府親王府官人<lb/>
職分之田亦各有差二品<hi>十二頃</hi>三品<hi>十/頃</hi>四品<hi>八/頃</hi>五品<hi>七頃</hi>
六品<hi>五頃京畿縣亦准此</hi>七品<hi>四/頃</hi>八品<hi>三/頃</hi>九品<hi>二頃五十畆</hi>鎮戍關津<lb/>
嶽瀆及在外監官五品<hi>五頃</hi>六品<hi>三頃五/十畆</hi>七品<hi>三/頃</hi>八品<hi>二頃</hi>
九品<hi>一頃五十畆</hi>三衛中郎將上府折衝都尉<hi>各六/頃</hi>中府<hi>五頃</hi>
<hi>五十畆</hi>下府及諸郎將<hi>各五/頃</hi>上府果毅都尉<hi>四/頃</hi>中府<hi>三頃五十</hi>
<hi>畆</hi>下府<hi>三/頃</hi>上府長史别將<hi>各三/頃</hi>中府下府<hi>各二頃五十畆</hi>親王<lb/>
府典軍<hi>五頃</hi>副典軍<hi>四/頃</hi>千牛備身左右太子千牛備身<hi>各三</hi>
<pb n="KR2d0006_WYG_062-29a"/>
<hi>頃</hi>諸軍上折衝府兵曹<hi>二頃/十畆</hi>中府下府<hi>各一頃五十畆</hi>其外軍<lb/>
校尉<hi>一頃二十畆</hi>旅帥<hi>一/頃</hi>隊正副<hi>各八十畆</hi>皆於領側州縣界内<lb/>
給其校已下在本家及去家百里内領者不給<hi>其田亦借民佃</hi>
<hi>植至秋冬受數而已</hi>諸職分陸田限三月三十日稻田限四月三<lb/>
十日以前上者並入後人以後上者入前人其麥用田<lb/>
以九月三十日為限若前人自耕未種後人酬其功直<lb/>
已自種者租准分法開元十年六月勅所置職田本非<lb/>
古法爰自近制是以因循事有變通應須刪改其内外<lb/>
<pb n="KR2d0006_WYG_062-29b"/>
所給職田從今年九月以後並宜停給十八年六月京<lb/>
官職田特令准令給受復用舊制<hi>自大厯以來關中匱竭時物騰踴内官不</hi>
<hi>給仍減外官職田三分之一以給京官俸每嵗通計給文武官正員外員及内侍省閑厩五坊南北宿衛使并</hi>
<hi>教坊人家雜糧等凡給田米前後可約七十萬石數</hi>
　　官品第十六<lb/>
書言唐虞建官惟百夏商倍之明堂位言虞官五十夏<lb/>
官百商官二百然其秩命則未之聞周始分九命以官<lb/>
人秦制爵二十等以賞功勞<hi>見王侯封爵篇</hi>二漢亦因秦二十<lb/>
<pb n="KR2d0006_WYG_062-30a"/>
等以為差功之賞而不為常秩其官秩自二千石至百<lb/>
石有等降魏之禄秩差次亦遵漢制以定九品焉晉宋<lb/>
因之梁之禄秩不異於魏而易品為班更定十八班陳<lb/>
復舊制仍遵九品後魏建官初有九品又有從品每一<lb/>
品之中分上中下三等至孝文太和二年十二月改次<lb/>
職令除其中等自第四品以下正從又分上下階北齊<lb/>
因之後周效成周建六官亦以九命官人其六官之外<lb/>
兼用秦漢等官然於九命之中而分正命猶下上階也<lb/>
<pb n="KR2d0006_WYG_062-30b"/>
謂王朝之官為内命諸侯及州縣官為外命隋開皇中<lb/>
削周用齊而以九品定流内分正從自第四品以下又<lb/>
分上下階其流外官又置視流内品至煬帝除上下階<lb/>
惟留正從九品又定朝之班叙以品之髙卑為列品同<lb/>
則以省府為前後省府同則以局寺為前後唐有四品<lb/>
以下亦分上下階大抵因隋制然則魏定九品之後與<lb/>
今不殊惟漢制異於是後漢守前漢之規而有加焉其<lb/>
間亦小有升降不為差異今獨存西京之故制云<lb/>
<pb n="KR2d0006_WYG_062-31a"/>
　　漢官秩差次<hi>丞相太尉司徒司空諸將軍及諸侯王國官不在此目後漢則太傅三公</hi>
　　　<hi>大將軍驃騎大將軍亦不在此目</hi>
中二千石<hi>月百八十斛王莽改曰卿</hi>御史大夫太常光禄勲衛尉太<lb/>
僕大鴻臚廷尉宗正大司農少府執金吾二千石<hi>月百二十</hi>
<hi>斛王莽亦曰真二千石上大夫</hi>太子太傅少傅將作大匠太子詹事大<lb/>
長秋典屬國水衡都尉京兆尹左馮翊右扶風司隸校<lb/>
尉城門校尉中壘校尉屯騎校尉歩兵校尉越騎校尉<lb/>
長水校尉胡騎校尉射聲校尉虎賁校尉州牧郡太守<lb/>
<pb n="KR2d0006_WYG_062-31b"/>
比二千石<hi>月百斛王莽亦改為中大夫</hi>丞相司直光禄大夫光禄中<lb/>
郎五官左右三將光禄虎賁中郎將光禄中郎將騎都<lb/>
尉西域都䕶副校尉奉車都尉駙馬都尉郡尉千石<hi>月八</hi>
<hi>十斛王莽改為下大夫</hi>丞相長史大司馬長史御史中丞<hi>更名御史長史</hi>
前後左右將軍長史太常丞光禄勲丞衛尉丞太僕丞<lb/>
廷尉左右監大鴻臚丞宗正丞大司農丞少府丞執金<lb/>
吾丞太子衛率萬戸以上縣令而其次比千石光禄太<lb/>
中大夫光禄郎中車戸騎三將光禄謁者僕射光禄虎<lb/>
<pb n="KR2d0006_WYG_062-32a"/>
賁郎八百石<hi>成帝除八百石秩</hi>太子家令下比八百石光禄勲<lb/>
諫大夫六百石<hi>月七十斛王莽改曰元士</hi>衛尉公車司馬令衛士令<lb/>
旅賁令廷尉左右平太子門大夫太子庶子將作大匠<lb/>
丞太子詹事丞水衡都尉丞京兆尹丞左馮翊丞右扶<lb/>
風丞州刺史郡丞郡長史郡尉丞次萬戸以上縣令比<lb/>
六百石<hi>月六十斛</hi>太常太博士光禄議郎中郎光禄謁者掌<lb/>
賔讃受事員西域都䕶丞司馬候五百石<hi>成帝除五百石秩王莽復</hi>
<hi>置故以為命士</hi>減萬戸縣長四百石<hi>月四十五斛自四百石至二百石為刺史王莽改曰</hi>
<pb n="KR2d0006_WYG_062-32b"/>
<hi>中士</hi>太子中盾萬戸以上縣丞次萬戸以上縣丞減萬戸<lb/>
縣丞比四百石光禄侍郎三百石<hi>月四十斛王莽改為下士</hi>次減萬<lb/>
戸縣長比三百石<hi>月三十七斛</hi>光禄郎中二百石<hi>月三十斛</hi>萬戸<lb/>
以上縣尉次萬戸以上縣尉減萬戸縣尉百石<hi>自百石已有計</hi>
<hi>食佐史之秩為少吏王莽改百石秩曰庶士</hi>
　<lb/>
　<lb/>
　通志卷五十七<lb/>
</p>
<p>
</p>
  </div>
</body>
</text>
</TEI>
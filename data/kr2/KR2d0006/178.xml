<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百五十四</head> <lb/>
    <p>
<pb n="KR2d0006_WYG_178-1a"/>
欽定四庫全書<lb/>
　通志卷一百五十四<lb/>
　宋　右　廸　功　郎　鄭　樵　漁　仲　撰<lb/>
　列傳第六十七<lb/>
　北齊<lb/>
　　孫搴　陳元康　杜弼　房謨<hi>廉景孫</hi>張纂　張亮<lb/>
　　<hi>趙起徐逺</hi>張曜　王峻　王紘　敬顯儁<hi>子長瑜</hi>平鑒<lb/>
　　唐邕　白建　元文遙<hi>子行恭</hi>趙彦深<hi>子仲/將</hi>祖珽<hi>從弟</hi>
<pb n="KR2d0006_WYG_178-1b"/>
　　<hi>孝隱弟孝隱從父  茂</hi>赫連子悅　馮子琮　辛術　裴譲<lb/>
　　之<hi>弟諏之  謁之</hi>　<hi>讞之和謀之弟訥之皇甫    和  亮</hi>崔劼　崔肇師<lb/>
　　　盧潛　盧詢祖　崔子樞<hi>弟子端父子博發  叔  叔瓚</hi>　<hi>子</hi>
孫搴字彦舉樂安人世寒賤少勵志勤學自檢校御史<lb/>
再遷國子助教太保崔光引修國史歴行臺郎以文著<lb/>
稱後預崔祖螭反逃於王元景家遇赦乃出孫騰以宗<lb/>
情薦之神武未被知也㑹神武西討登鳳陵命中外府<lb/>
司馬李義深相府城局李仕畧共作檄文二人皆請以<lb/>
<pb n="KR2d0006_WYG_178-2a"/>
搴自代神武引搴入帳自為吹火催促之搴神色安然<lb/>
援筆立成其文甚羙神武大悦即以爲相府主簿專典<lb/>
文筆又能通鮮卑語兼傳宣號令當繁劇之任大見賞<lb/>
重賜妻韋氏既士人子女又甚色貎時人榮之文襄初<lb/>
欲之鄴總知朝政神武以其年少未許搴為致言乃果<lb/>
行恃此自乞特進文襄但加散騎常侍時大括民以爲<lb/>
軍士逃隱者身及主人三長守令罪以大辟没入其家<lb/>
於是所獲甚衆搴之計也搴學淺行薄邢邵嘗謂之曰<lb/>
<pb n="KR2d0006_WYG_178-2b"/>
更湏讀書搴曰我精騎三千足敵君羸卒數萬搴少時<lb/>
與温子昇齊名嘗謂子昇卿文何如我子昇謙曰不如<lb/>
卿搴要其為誓子昇笑曰但知劣於卿便是何勞旦旦<lb/>
搴悵然曰卿不爲誓事可知矣搴嘗服棘刺丸李諧調<lb/>
之曰卿棘刺應自足何假外求坐者皆笑司馬子如與<lb/>
髙季式召搴飲酒醉甚而卒神武親臨之子如叩頭請<lb/>
罪神武曰折我右臂贈吏部尚書青州刺史<lb/>
陳元康字長猷廣宗人也父終徳魏濟隂内史元康貴<lb/>
<pb n="KR2d0006_WYG_178-3a"/>
贈度支尚書諡曰貞元康頗渉文史機敏有幹用魏正<lb/>
光中從李崇北伐以軍功賜爵臨清男普㤗中除主書<lb/>
累遷司徒髙昻記室初司馬子如髙季式與孫搴劇飲<lb/>
搴醉死神武命求好替子如舉魏収他日神武謂季式<lb/>
曰卿飲殺我主簿魏収作文書都不稱意司徒嘗道一<lb/>
人謹密是誰季式以元康對曰是能夜闇書快吏也召<lb/>
之一見便授以大丞相功曹參軍内掌機密善陳事意<lb/>
不為華藻遷大行臺都官郎封安平子軍國多務元康<lb/>
<pb n="KR2d0006_WYG_178-3b"/>
問無不知神武臨行留元康在後馬上有所號令九十<lb/>
餘條元康屈指數之盡能記憶神武甚親之曰如此人<lb/>
世間希有我今得之乃上天降佐也時趙彦深亦知機<lb/>
密人謂之陳趙而元康埶居趙前性又柔謹神武之伐<lb/>
劉蠡升天寒雪深使人舉氈元康於氈下作軍書颯颯<lb/>
運筆筆不及凍俄頃數紙及出神武目之曰此何如孔<lb/>
子邪神武嘗怒文襄於内親加歐蹋極口肆詈出告元<lb/>
康元康俯伏泣下霑地諫曰王教訓世子自有禮法儀<lb/>
<pb n="KR2d0006_WYG_178-4a"/>
刑式瞻豈宜至是神武曰我性急嗔阿惠常如此元康<lb/>
大啼曰一度為甚况常然邪神武從此爲懲忿時或恚<lb/>
撻輙曰勿使元康知又謂左右曰元康用心誠實必與<lb/>
我兒相抱死髙仲密之叛神武知其由崔暹故也將殺<lb/>
暹文襄匿暹而爲之請神武曰我爲爾存其性命然須<lb/>
與苦手文襄乃出暹而謂元康曰卿若使崔暹得杖無<lb/>
相見也暹入庭解衣將受罰元康趨入止伍伯因歴階<lb/>
而升曰王方以天下付世子世子有崔暹不能免其杖<lb/>
<pb n="KR2d0006_WYG_178-4b"/>
父子尚爾况世間人邪神武意解曰不由元康崔暹得<lb/>
一百乃捨之文襄入輔政崔暹崔季舒崔昻等並被任<lb/>
使張亮張徽纂並爲神武待遇然委任皆出元康之下<lb/>
神武每與元康久語文襄門外待接之時人語曰三崔<lb/>
二張不如一康左衛將軍郭瓊以罪死子婦范陽盧道<lb/>
䖍女也没官神武啟以賜元康爲妻元康地寒時以爲<lb/>
殊賞元康遂棄故妻李氏識者非之元康便辟善事人<lb/>
希顔候意多有進舉而不能正心處物溺於財利受納<lb/>
<pb n="KR2d0006_WYG_178-5a"/>
金帛不可勝紀責負交易徧於州郡爲清論所譏從神<lb/>
武於芒山將戰遺失陣圖元康冐險求得之西師既敗<lb/>
神武大㑹諸將議進取之策咸以爲野無青草人馬疲<lb/>
瘦不可逺追元康曰兩雄交爭嵗月已乆今得大㨗便<lb/>
是天授時不可失必須乗勝追之捨之必成後患神武<lb/>
曰若遇伏兵孤何以濟元康曰前沙苑還軍彼尚無伏<lb/>
今者奔敗何能逺謀神武不從以為行臺郎及神武疾<lb/>
篤謂文襄曰邙山之戰不用元康之言方貽汝患以此<lb/>
<pb n="KR2d0006_WYG_178-5b"/>
爲恨死不瞑目我死事皆當與元康定也神武崩祕不<lb/>
發䘮唯元康知之文襄嗣事自晉陽之鄴令元康預作<lb/>
神武條教數十紙留付叚孝先趙彦深在後以次行之<lb/>
别封昌國縣公以從嘉名又見任待拜散騎常侍侯景<lb/>
反文襄逼於諸將欲殺崔暹以謝之密語元康元康諫<lb/>
曰今雖四海未清綱維已定若以數將在外茍悦其心<lb/>
枉殺無辜虧廢典刑豈直上負天神何以下安黎庶晁<lb/>
錯前事願公慎之文襄乃止髙岳討侯景未剋文襄欲<lb/>
<pb n="KR2d0006_WYG_178-6a"/>
遣潘相樂副之元康曰相樂緩於機變不如慕容紹宗<lb/>
且先王有命稱堪敵侯景公但推赤心於此人則侯景<lb/>
不足憂也是時紹宗在逺文襄欲召之恐其驚叛元康<lb/>
曰紹宗知元康特䝉顧待新使人来餉金以致誠款元<lb/>
康欲安其心故受之而厚答其書保無異也文襄乃任<lb/>
紹宗遂以破景賞元康金五十斤王思政入潁城諸將<lb/>
攻之不能㧞元康進計於文襄曰公自匡輔朝政未有<lb/>
殊功雖敗侯景本非外賊今頴城將陷願公因而乗之<lb/>
<pb n="KR2d0006_WYG_178-6b"/>
足以取威定業文襄於是令元康馳驛觀之復命曰必<lb/>
可㧞文襄乃親征潁川益發衆軍往既至而剋之賞元<lb/>
康金百鋌初魏朝授文襄相國齊王文襄頻辭不受乃<lb/>
召諸將及元康等密議之諸將皆勸文襄恭膺朝命元<lb/>
康謂魏収曰時未可耳觀諸人語專欲誤王王不宜受<lb/>
崔暹因間之薦陸元規爲大行臺郎欲分元康權元康<lb/>
既貪貨賄文襄内漸嫌之又欲用爲中書令以閑地處<lb/>
之事未施行屬文襄將受魏禪元康與楊愔季舒並在<lb/>
<pb n="KR2d0006_WYG_178-7a"/>
坐將大遷除朝士共品藻之文襄家倉頭蘭固成掌厨<lb/>
饍爲文襄所撻固成吳人性躁遂忿恚與其同事阿改<lb/>
謀害文襄阿改時事文宣常執刀隨從期聞東齋噭聲<lb/>
即加刄於文宣是日文宣别有所之未還而難作固成<lb/>
因進食置刀於盤下而殺文襄元康抱文襄文襄曰可<lb/>
惜可惜與賊爭刀髻解被刺傷重腸出猶手書辭母口<lb/>
占授祖孝徴陳權宜至夜而終時年四十三時楊愔狼<lb/>
狽走出遺一靴崔季舒逃匿於厠庫直紇奚舍樂捍賊<lb/>
<pb n="KR2d0006_WYG_178-7b"/>
死散都督王師羅戰傷監厨倉頭薛豐洛率宰人持薪<lb/>
以赴難乃禽盗固成一名京事見文襄本紀是時祕文<lb/>
襄凶問故殯元康於宫中托以出使南境虛除中書令<lb/>
明年詔贈司空諡文穆元康卒後母李氏哀感發病而<lb/>
終贈廣宗郡君諡曰貞昭元康子善藏嗣善藏温雅有<lb/>
鑒裁位給事黄門侍郎開皇中尚書郎大業初卒於彭<lb/>
城郡贊務<lb/>
杜弼字輔元中山曲陽人也祖彦衡淮南太守父慈度<lb/>
<pb n="KR2d0006_WYG_178-8a"/>
繁畤令弼㓜聰敏家貧無書年十三寄郡學受業同郡<lb/>
甄琛為定州刺史簡試諸生見而策問義解閑明應答<lb/>
如響大為琛所歎服命其二子揩寛與弼爲友州牧任<lb/>
城王澄聞而召問深相嗟賞許以王佐之才澄琛還洛<lb/>
稱之於丞相髙陽王等多相招命但父祖官薄不獲優<lb/>
叙以軍功起家除征虜府墨曹參軍典管記弼長於筆<lb/>
札毎為時軰所推孝昌初除太學博士遷光州曲城令<lb/>
為政清静逺近稱之弼父在鄉爲賊所害弼居䘮六年<lb/>
<pb n="KR2d0006_WYG_178-8b"/>
以常調除侍御史領内正字臺中彈奏皆弼所爲諸御<lb/>
史出使所上文簿委弼覆臺然後施行儀同竇泰西伐<lb/>
詔弼監軍及泰失利自殺弼與其徒六人走還陜州刺<lb/>
史劉貴鏁送晉陽神武詰之曰竇中尉此行違吾法以<lb/>
自取敗亡爾何由不一言諌諍弼對曰刀筆小生唯有<lb/>
文墨薄伎便宜之事議所不及神武怒左遷下灌鎮司<lb/>
馬後累遷大行臺郎中神武又引弼典掌機密甚見信<lb/>
待或有造次不及書教直付虛紙即令宣讀弼嘗承間<lb/>
<pb n="KR2d0006_WYG_178-9a"/>
密勸受魏禪神武舉杖擊走之相府法曹辛子炎諮事<lb/>
云取署子炎讀署為樹神武怒其犯偏諱杖之於前弼<lb/>
進曰禮二名不偏諱孔子言徴不言在子炎之罪理或<lb/>
可恕神武罵之曰眼㸔人瞋乃牽經引禮叱令出去弼<lb/>
行十許歩呼還子炎亦䝉釋文襄聞之語楊愔曰王左<lb/>
右頼有此人天下䝉其利豈獨吾家也初神武自晉陽<lb/>
東出改爾朱氏貪政使人入村不敢飲社酒及平京洛<lb/>
貨賄漸行弼以文武在位罕有亷㓗言之神武神武曰<lb/>
<pb n="KR2d0006_WYG_178-9b"/>
弼来我語爾天下濁亂習俗已乆今督將家屬多在關<lb/>
西黒獺常相招誘人情去留未定江東復有一吳兒老<lb/>
翁蕭衍者專事衣冠禮樂中原士大夫望之以為正朔<lb/>
所在我若急作法網不相饒借恐督將盡投黒獺士子<lb/>
悉奔蕭衍則人物流散何以為國爾宜少待吾不忘之<lb/>
及將有沙苑之役弼又請先除内賊却討外寇神武曰<lb/>
内賊爲誰弼曰諸勲貴掠奪萬民者皆是也神武不答<lb/>
因令軍人皆張弓挾矢舉刀按矟以夾道使弼冐出其<lb/>
<pb n="KR2d0006_WYG_178-10a"/>
間曰必無傷也弼戰慄流汗神武然後喻之曰箭雖注<lb/>
不射刀雖舉不擊矟雖按不刺爾猶頓䘮魂膽諸勲人<lb/>
身觸鋒刃百死一生縱其貪鄙所取處大弼頓顙謝曰<lb/>
愚人不識至理後從神武破西魏於邙山命為露布弼<lb/>
手即書絹曾不起草以功賜爵定陽男加通直散騎常<lb/>
侍奉使詣闕魏帝見之於九龍殿曰聞卿精學聊有所<lb/>
問因問經中佛性法性之異弼對以正是一理又問曰<lb/>
説者皆妄言法性寛佛性陿如何弼曰在寛成寛在陿<lb/>
<pb n="KR2d0006_WYG_178-10b"/>
成陿若論性體非陿非寛詔曰既言成寛成陿何得非<lb/>
陿非寛弼曰若定是寛則不能爲陿若定是陿亦不能<lb/>
爲寛以非寛非陿所成雖異能成恒一上稱善引入經<lb/>
庫賜地持經一部賜帛百匹弼性好名理探味元宗自<lb/>
在軍旅恒帶經從行注老子道徳經二卷表上之遷廷<lb/>
尉卿會梁遣貞陽侯蕭淵明等入冦彭城大都督清河<lb/>
王髙岳行臺慕容紹宗討之詔弼爲軍司攝行臺左丞<lb/>
臨發文襄賜胡馬一匹語曰此廐中第二馬孤常自乗<lb/>
<pb n="KR2d0006_WYG_178-11a"/>
騎今方逺别聊以爲贈又令陳政務之要可爲鑒戒者<lb/>
錄一兩條弼請口陳曰天下大務莫過賞罰二端賞一<lb/>
人使天下之人喜罰一人使天下之人服二事得治自<lb/>
然盡羙文襄大悦曰言雖不多於理甚當握手而别破<lb/>
蕭淵明於寒山又破侯景於渦陽後六年四月八日魏<lb/>
帝集名僧於顯陽殿講説佛經勑弼升師子坐當衆敷<lb/>
演辯難鋒至莫有能屈帝歎曰此賢若生孔門則如何<lb/>
也關中遣王思政據潁川朝廷以弼行潁州攝行臺左<lb/>
<pb n="KR2d0006_WYG_178-11b"/>
丞及潁州平文襄曰卿試論王思政所以禽弼曰思政<lb/>
不察逆順之理不識大小之形不度強弱之埶有此三<lb/>
蔽宜其俘獲文襄曰古有逆取順守大吳困於小越弱<lb/>
燕能破彊齊卿之三義何以自立弼曰王若順而不大<lb/>
大而不彊彊而不順於義或偏得如聖㫖今既兼備鄙<lb/>
言可以還立文宣作相引爲兼長史進爵爲侯弼志在<lb/>
匡贊知無不為及齊受禪以預定策功遷驃騎將軍衛<lb/>
尉卿别封長安縣伯常與邢邵扈從東山共論名理邢<lb/>
<pb n="KR2d0006_WYG_178-12a"/>
以爲人死還生恐是爲蛇畫足弼曰物之未生本所無<lb/>
也無而能有不以爲疑因前生後何獨致怪邢云聖人<lb/>
設教本由勸奬故懼以有來望各遂其性弼曰聖人合<lb/>
徳天地齊信四時言則爲經行則爲法而云以虛示物<lb/>
以詭勸人安得使北辰降光龍宫韞櫝既如所論福果<lb/>
可以鎔鑄性靈𢎞奬風教爲益之大莫極於斯此即眞<lb/>
教何謂非實邢云季札言無不之亦言散盡若復聚而<lb/>
爲物不得言無不之也弼曰骨肉下歸於土魂氣則無<lb/>
<pb n="KR2d0006_WYG_178-12b"/>
不之此乃形墜魂游徃而非盡由其尚有故云無所不<lb/>
之若也全無之將焉適邢云神之在人猶光之在燭燭<lb/>
盡則光窮人死則神滅弼曰燭則因質生光質大光亦<lb/>
大人則神不係於形形小神不小故仲尼之智必不短<lb/>
於長狄孟徳之雄乃逺竒於崔琰其後别與邢書前後<lb/>
徃復再三邢理屈而止文多不載又以本官行鄭州事<lb/>
未發家客告弼謀反按問無實乆乃見原因絶朝請坐<lb/>
次子廷尉監臺卿斷獄稽遲與寺官俱爲郎中封静哲<lb/>
<pb n="KR2d0006_WYG_178-13a"/>
所訟徙臨海鎭時楚州人東方白額謀反鎭爲賊帥張<lb/>
綽潘天合等所攻弼率厲城人終得全固文宣嘉之勑<lb/>
行海州事後除膠州刺史弼所在清静亷㓗爲吏民所<lb/>
懐躭好元理注莊子惠施篇并易上下繫名曰新注義<lb/>
苑並行於世性質直在霸朝多所匡正及文宣作相致<lb/>
位寮首初聞揖遜之議猶有諫言文宣又嘗問弼治國<lb/>
當用何人對曰鮮卑車馬客會湏用中國人文宣曰此<lb/>
言譏我髙徳正居要位弼不能下之乃至於衆前面折<lb/>
<pb n="KR2d0006_WYG_178-13b"/>
徳正徳正深以爲恨數言其短又令主書杜永珍密啟<lb/>
弼在長史日受人請屬大營婚嫁帝内衘之弼恃舊仍<lb/>
有公事陳請十年夏上因飲酒積其愆失遣使就州斬<lb/>
之尋悔驛追不及子㽔逺徙臨海鎭次子臺卿先徙東<lb/>
豫州乾明初並得還鄴天統五年追贈弼開府儀同三<lb/>
司尚書右僕射武平元年又贈驃騎大將軍諡曰文肅<lb/>
㽔字子羙學業不如弟臺卿而幹局過之武平中位大<lb/>
理少卿兼散騎常侍聘陳使主吏部郎中隋開皇中終<lb/>
<pb n="KR2d0006_WYG_178-14a"/>
於開州刺史子公贍仕隋位安陽令公贍子之松大業<lb/>
中起居舍人臺卿列在隋史<lb/>
房謨字敬放河南洛陽人也其先代人本姓屋引氏少<lb/>
淳厚雖無造次能而沈深内敏魏正光末歴位昌平代<lb/>
郡太守所在著亷惠及六鎭亂謨率郡人入九崢山結<lb/>
壘拒守時外無救援乃率所部奔中山遇鮮于修禮之<lb/>
亂朝廷以謨得北邉人情以為假燕州事北轉至幽州<lb/>
南為修禮所埶仍䧟葛榮榮敗爾朱榮啟授行冀州事<lb/>
<pb n="KR2d0006_WYG_178-14b"/>
尋除太寜太守榮死其黨徴兵謨不應前後斬其三使<lb/>
遣弟毓詣闕孝莊以毓爲都督毓弟欽爲行臺並持節<lb/>
詣謨同爲經畧及京都淪覆為賊黨建州刺史是蘭安<lb/>
定埶繫州獄蜀人聞謨被囚並叛安定於是給謨弱馬<lb/>
令軍前慰勞諸賊見謨莫不遙拜謨先所乗馬安定别<lb/>
給將士戰敗蜀人得之謂謨遇害莫不悲泣善飬其馬<lb/>
不聽乘騎兒童婦女競投草粟皆言此房公馬也其結<lb/>
愛人心如此爾朱世隆聞而嘉之捨其罪以爲東北道<lb/>
<pb n="KR2d0006_WYG_178-15a"/>
行臺及爾朱氏敗濟州刺史侯景以謨先款附推謨降<lb/>
首謨以受眷爾朱不宜先爲反覆不從其計神武入洛<lb/>
再遷潁川太守魏孝武帝入關神武以謨忠貞遣其弟<lb/>
毓爲大使持節勞問時軍國未寜徴發煩速至有數使<lb/>
同徴一物公私勞擾謨請事遣一使下自催勒朝廷從<lb/>
之徴爲丞相右長史以清直甚被賞遇謨悉心盡力知<lb/>
無不爲前後賜其奴婢多見放免神武後賜其生口多<lb/>
黥靣爲房字而付之神武討關右以謨兼大行臺左丞<lb/>
<pb n="KR2d0006_WYG_178-15b"/>
長史如故總知府省務天平三年行定州事請在左右<lb/>
拾遺補闕固不肯行神武責而罷之未幾出為兖州刺<lb/>
史謨選用亷清廣布㤙信僚屬守令有犯必知雖號細<lb/>
密百姓安之轉徐州刺史始謨在兖州彭城慕其政化<lb/>
及爲刺史合境欣悦謨為政如在瑕丘先是當州兵皆<lb/>
僚佐驅使饑寒死病動至千數謨至皆加檢勒不令煩<lb/>
擾以休假番代洗沐督察主司親自檢視又使傭賃令<lb/>
作衣服終嵗還家無不温飽全濟甚多時梁魏和好使<lb/>
<pb n="KR2d0006_WYG_178-16a"/>
人入其界者咸稱歎之神武與諸州刺史書叙謨及廣<lb/>
平太守羊敦廣宗太守竇瑗平原太守許季良清能以<lb/>
爲勸勵謨曾啟神武以天下未寜宜降婚勲將収將士<lb/>
心深見納用魏朝以河南數州鄉俗絹濫退絹一疋徴<lb/>
錢三百人庶苦之謨乃表請錢絹兩受任人所樂朝廷<lb/>
從之徴拜侍中監國史謨無他才學每求退身不許尋<lb/>
兼吏部尚書加衛大將軍以子子逺罪解官乆之詔復<lb/>
本將軍起為大丞相左長史後除晉州刺史加驃騎大<lb/>
<pb n="KR2d0006_WYG_178-16b"/>
將軍又攝南汾州事先時境接西魏土人多受其官爲<lb/>
之防守至是酋長鎮將及都督守令前後降附者三百<lb/>
餘人謨撫接殷勤人樂為用爰及深險胡夷咸来歸服<lb/>
謨常以己禄物充其饗賚文襄嘉之聼用公物西魏懼<lb/>
乃増置城戍慕義者自相紏合擊破之自是龍門已北<lb/>
西魏戍皆平文襄特賜粟千石絹二百疋班示天下卒<lb/>
於州州府相帥贈物及車牛妻子遵其遺志拒而不納<lb/>
謨寡嗜慾貞白自守然内營家産足為富贍不假官俸<lb/>
<pb n="KR2d0006_WYG_178-17a"/>
是以世稱清白贈司空諡曰文惠謨與子結婚盧氏謨<lb/>
卒後盧氏將改適他姓有平陽亷景孫者少厲志節以<lb/>
明經舉郡孝亷為謨所重至是訟之臺府不為理乃持<lb/>
䋲詣神廟前北靣大呼曰房謨清吏忠事髙祖及其死<lb/>
也妻子見陵神而有知當助申之今引決訴於地下便<lb/>
以䋲自經於樹衛士見之救解送所司朝廷哀其至誠<lb/>
命女歸房族謨前妻子子逺險薄謨甚嫌之不以為子<lb/>
例時以謨為後妻盧氏所譖神武亦以責謨謨陳其惡<lb/>
<pb n="KR2d0006_WYG_178-17b"/>
神武弗信自収賉之令與諸子同學久乃令還後與任<lb/>
胄等謀殺神武事發神武歎曰知子莫若父信哉因上<lb/>
言房謨鄭述祖李道璠等三家理宜從法竊以謨立身<lb/>
清白履行忠謹鄭仲禮嚴祖庶兒晚始収拾李世林生<lb/>
自外養屬絶本宗二人特乞罪止一房魏帝許焉及謨<lb/>
卒子廣嗣廣弟恭懿仕隋歴州縣有能名列在良吏傳<lb/>
張纂字徽纂代郡平城人也初事爾朱榮又爲爾朱兆<lb/>
長史使於神武遂被顧識及相州城㧞參丞相軍事封<lb/>
<pb n="KR2d0006_WYG_178-18a"/>
武安縣伯累遷神武行臺右丞從征玉壁大軍將還山<lb/>
東至晉州忽遇寒雨士卒饑凍有死者州以邉禁不聽<lb/>
入城時纂為别使遇見輙令開門内之分寄人家給其<lb/>
火食多所全濟神武聞而善之纂性便辟事神武二十<lb/>
餘歳通傳教令甚見親賞文宣時卒於䕶軍將軍<lb/>
張亮字伯徳西河隰城人也初事爾朱兆神武討兆兆<lb/>
奔於秀容左右皆密通誠欵唯亮獨無啟疏及兆敗竄<lb/>
於窮山令亮及倉頭陳山提斬其首以降皆不忍兆乃<lb/>
<pb n="KR2d0006_WYG_178-18b"/>
自縊於樹亮伏屍而哭神武嘉歎之授丞相參軍漸見<lb/>
親待委以書記之任天平中為文襄行臺郎中典七兵<lb/>
事雖為臺郎而常在神武左右遷行臺右丞髙仲密之<lb/>
叛與大司馬斛律金守河陽周文時於上流放火船欲<lb/>
燒河橋亮乃備小艇百餘皆載長鎻鎻施釘火船將至<lb/>
即馳小艇以釘釘之引鎻向岸火船不得及橋橋之獲<lb/>
全亮之計也武定初拜太中大夫薛琡嘗夢亮於山上<lb/>
挂絲以告亮且占之曰山上絲幽字也君其爲幽州乎<lb/>
<pb n="KR2d0006_WYG_178-19a"/>
數月亮出爲幽州刺史累遷尚書右僕射西南道行臺<lb/>
亮性質直勤力幹濟深為神武文襄信委然少風格好<lb/>
財利乆在左右不能亷㓗及歴數州咸有黷貨之號天<lb/>
保初别封安定縣男位中領軍卒贈司空時覇府又有<lb/>
趙起徐逺者並見任委起廣平人性沈謹神武頻以爲<lb/>
相府騎兵二局典兵馬十餘載至文宣即位累遷大鴻<lb/>
臚卿雖歴九卿侍中常以本官監兵馬出内居腹心寄<lb/>
與二張相亞武平中卒於帥贈都督滄州刺史逺廣寜<lb/>
<pb n="KR2d0006_WYG_178-19b"/>
人為丞相騎兵參軍深為神武所知累遷東楚州刺史<lb/>
政有恩惠郭邑大火城人亡産業逺躬自赴救對之流<lb/>
涕仍為經營皆得安立卒於衛尉卿<lb/>
張曜字靈光上谷昌平人也少貞謹韓軌為刺史劾州<lb/>
府僚佐及軌左右以贓掛網者百餘人唯曜以清白免<lb/>
天保初賜爵都鄉男累遷尚書右丞文宣曾因近出令<lb/>
曜居守帝夜還曜不時開門勒兵嚴備帝駐蹕門外乆<lb/>
之催廹甚急曜以夜深真偽難辨湏火至識面門乃可<lb/>
<pb n="KR2d0006_WYG_178-20a"/>
開於是獨出見帝帝笑曰卿欲學郅君章邪乃使曜前<lb/>
開門然後入深嗟賞之賜以錦綵太寜初遷祕書監曜<lb/>
歴仕累朝奉職恪勤咸見親待未嘗有過每得禄賜輙<lb/>
散宗族性節儉率素車服飲食取給而已好讀左氏春<lb/>
秋月一徧時人比之賈梁道趙彦深嘗謂之曰君研深<lb/>
左氏豈求服䖍杜預之紕繆乎曜曰何為其然乎左氏<lb/>
之書備叙前事惡者可以自戒善者可以庶幾故勵已<lb/>
温習非欲詆訶古人得失也天統初奏事遇暴疾仆於<lb/>
<pb n="KR2d0006_WYG_178-20b"/>
御前帝下坐臨視呼數聲不應帝泣曰失我良臣也旬<lb/>
日卒贈右僕射諡曰貞簡<lb/>
王峻字巒嵩靈邱人也明悟有幹畧歴事神武文襄為<lb/>
相府佐賜爵北平男除營州刺史營州地接邉賊數為<lb/>
人患峻至州逺設斥堠廣置疑兵賊不敢發合境獲安<lb/>
先是刺史陸士茂詐殺室韋八百餘人因此朝貢遂絶<lb/>
至是峻要其行路大破之虜其酋帥厚加恩禮放遣之<lb/>
室韋遂獻誠款朝貢不絶峻有力焉蠕蠕主菴羅辰東<lb/>
<pb n="KR2d0006_WYG_178-21a"/>
徙峻設伏大破之於此遁走歴位尚書河清中歴位南<lb/>
道行䑓坐違格私度禁物并盗截軍糧有司定處斬刑<lb/>
家口配没詔決鞭一百除名配甲坊蠲其家口武平中<lb/>
卒於侍中贈司空<lb/>
王紘字師羅太安狄那人也父基頗讀書有智畧初從<lb/>
葛榮與周文甚相知及周文據關中神武遣基與長史<lb/>
侯景同徃焉周文留基不遣後乃逃歸歴南益北豫二<lb/>
州刺史所歴皆好聚歛然性和直吏人不甚怨苦後為<lb/>
<pb n="KR2d0006_WYG_178-21b"/>
奴所害贈吏部尚書紘善騎射愛文學性敏㨗年十三<lb/>
見揚州刺史太原郭元貞撫其背曰讀何書曰誦孝經<lb/>
曰孝經云何曰在上不驕為下不亂元貞曰吾豈驕乎<lb/>
紘曰君子防未萌亦願留意元貞稱善十五随父在北<lb/>
豫州行臺侯景與人論掩衣法爲當左右尚書敬顯儁<lb/>
曰孔子云㣲管仲吾其被髪左袵矣以此言之右袵應<lb/>
是紘進曰國家龍飛朔野雄歩中原五帝異儀三王殊<lb/>
制掩衣左右何足是非景竒其早慧賜以名馬興和中<lb/>
<pb n="KR2d0006_WYG_178-22a"/>
文襄召為庫直奉朝請文襄遇禍紘冐刃捍禦以忠節<lb/>
進爵平春縣男頗爲文宣所知為領左右都督文宣嘗<lb/>
與左右飲酒曰快哉大樂紘曰亦有大苦帝曰何苦紘<lb/>
曰長夜荒飲不悟國破是謂大苦帝黙然後責紘曰爾<lb/>
與紇奚舍樂同事我兄舍樂死爾何不死紘曰君亡臣<lb/>
死自是常節但賊堅力薄故臣不死帝使燕子獻反縛<lb/>
之長廣王捉頭帝手刃將下紘呼曰楊遵彦崔季舒逃<lb/>
難官至僕射尚書冐死効命之士翻見屠戮曠古未有<lb/>
<pb n="KR2d0006_WYG_178-22b"/>
此事帝投刃於地曰王師羅不得殺遂捨之後拜驃騎<lb/>
大將軍武平初加開府儀同三司上言突厥與周男女<lb/>
來徃必相影響南北寇邉宜為之備五年陳人寇淮南<lb/>
封輔相議討之紘曰若復出頓江淮恐北狄西寇乗弊<lb/>
而來莫若薄賦省徭息人養士使朝廷恊睦遐邇歸心<lb/>
征之以仁義鼓之以道徳天下皆當肅清豈直江南偽<lb/>
陳而已髙阿那肱謂衆曰從王武衛者南席衆皆同焉<lb/>
尋兼侍中聘周使還即正未幾卒紘好著述作鍳誡二<lb/>
<pb n="KR2d0006_WYG_178-23a"/>
十四篇<lb/>
敬顯儁字孝英陽平太平人也少英俠從神武信都義<lb/>
舉歴位度支尚書神武攻鄴顯儁督造土山以功封永<lb/>
安縣侯出内多歴顯官所在著名河清中卒於兖州刺<lb/>
史子長瑜武成時為廣陵太守多所受納刺史陸駿將<lb/>
表劾之以貨事和士開士開以書屏風詐為長瑜獻武<lb/>
成大悦駿表尋至遂不問遷合州刺史陷於陣卒子徳<lb/>
亮齊亡後負屍歸徳亮隋開皇初卒於尚書郎<lb/>
<pb n="KR2d0006_WYG_178-23b"/>
平鑒字明逺燕郡薊人也祖珽魏安平太守父勝安州<lb/>
刺史鑒少聰敏受學於華隂徐遵明受詩禮於𢎞農楊<lb/>
文懿通大義不為章句雅有豪俠氣孝昌末見天下將<lb/>
亂乃之洛陽與慕容儼以客騎馬為業兼習弓矢鑒性<lb/>
巧夜制胡畫以供衣食俄奔爾朱榮榮大竒之以軍功<lb/>
累遷襄州刺史神武起義信都鑒棄郡来歸神武謂曰<lb/>
日者皇綱中弛公早已竭誠今爾朱披猖遂能捨逆從<lb/>
善揺落之時方識松筠之節啟授本官文襄輔政封西<lb/>
<pb n="KR2d0006_WYG_178-24a"/>
平縣伯遷西懐州刺史鑒奏請於州西故軹關道築城<lb/>
以防遏西寇朝廷從之尋西魏將楊檦來攻時新築之<lb/>
城糧仗未集城舊乏水衆情大懼南門内有大井隨汲<lb/>
即竭鑒乃具衣冠俯井而祝至旦而井泉湧溢有異於<lb/>
常合城取足揚示敵人將士既覩非常勇氣自立楊檦<lb/>
敗以功進開府儀同三司累遷楊州刺史其妻生男鑒<lb/>
因喜酣醉擅免境内囚誤免關中細作二人醒而知之<lb/>
上表自劾文宣特原其罪賜犢百頭羊二百口酒百石<lb/>
<pb n="KR2d0006_WYG_178-24b"/>
令作樂河清二年重拜懐州刺史時和士開使求鑒愛<lb/>
妾阿劉即送之仍謂人曰老公失阿劉與死何異要自<lb/>
為身計不得不然後卒於郡官尚書贈司空諡曰文子<lb/>
子敬嗣子敬輕險無行姦穢所至禽獸不若隋開皇中<lb/>
爲晉州行參軍為并州總管秦王所殺<lb/>
唐邕字道和太原晉陽人也其先自晉昌徙焉父靈芝<lb/>
魏壽陽令邕貴贈司空公邕少明敏有才幹初直神武<lb/>
外兵曹以幹濟見知擢為文襄大將軍督䕶文襄崩事<lb/>
<pb n="KR2d0006_WYG_178-25a"/>
出倉卒文宣部分將校鎮壓四方夜中召邕支配造次<lb/>
便了帝甚重之天保初稍遷給事中兼中書舍人封廣<lb/>
漢男及從征奚虜黄門侍郎袁猛舊典騎兵事至是為<lb/>
割配遲留鞭杖一百仍令邕監騎兵事以猛賜邕文宣<lb/>
頻年出塞邕必陪從專掌兵機識悟閑明承受敏速自<lb/>
督將以還軍吏以上勞効由緒無不諳練每有顧問占<lb/>
對如響或於御前簡閲雖三五千人邕多不執文簿暗<lb/>
唱官位姓名未嘗繆誤七年於羊汾隄講武令邕總為<lb/>
<pb n="KR2d0006_WYG_178-25b"/>
諸軍節度事畢仍監宴射之禮帝親執其手引至太后<lb/>
前坐於丞相斛律金之上啟太后云唐邕彊幹一人當<lb/>
千仍别賜錦綵錢帛邕非唯彊濟明辨然亦善揣上意<lb/>
取進多塗是以㤙寵日隆委任彌重帝又嘗對邕白太<lb/>
后云唐邕分明彊幹每以軍機大事手作文書口具處<lb/>
分耳又聽受實是異人一日之中六度賜物又嘗解所<lb/>
服青䑕皮裘賜邕云朕意欲與卿共敝十年從幸晉陽<lb/>
除兼給事黄門侍郎領中書舍人文宣嘗幸并州登童<lb/>
<pb n="KR2d0006_WYG_178-26a"/>
子佛寺望并州城曰此是何等城或曰此是金城湯池<lb/>
天府之國帝云我謂唐邕是金城此非也其見重如此<lb/>
後語邕云髙徳正妄説卿短而薦主簿郭敬朕已殺之<lb/>
卿劬勞既乆欲除卿作州頻勑楊遵彦更除一人堪代<lb/>
卿者遵彦云徧訪文武如卿之徒實不可得所以遂停<lb/>
此意卿宜勉之帝或時切責大臣有不稱㫖者云觀卿<lb/>
舉措不中與唐邕作奴其見賞遇多此類孝昭作相署<lb/>
相府司馬皇建元年除給事黄門侍郎於華林園射特<lb/>
<pb n="KR2d0006_WYG_178-26b"/>
賜邕金帯寳噐服玩五百種太寜元年除大司農卿河<lb/>
清元年突厥入寇遣邕驛赴晉陽纂集兵馬在路聞虜<lb/>
將逼邕斟酌事宜改勑更促期㑹由此兵士限前畢集<lb/>
後拜侍中并州大中正䕶軍將軍從武成幸晉陽帝至<lb/>
武軍驛因醉責虞候都督范洪將殺之邕諫以為若非<lb/>
酒行戮雖族誅人無所怨假實有大罪因酒殺之恐招<lb/>
横議洪因得免死邕又以軍人教習田獵依令十一月<lb/>
月别三圍以為人馬疲弊奉請毎月兩圍又奏河陽晉<lb/>
<pb n="KR2d0006_WYG_178-27a"/>
州與周連境請於河陽懐州永橋義寜烏籍各徙六州<lb/>
軍人并家立軍府安置以備機急之用武成並從之未<lb/>
幾出爲趙州刺史侍中䕶軍大中正悉如故帝謂邕曰<lb/>
朝臣未有帶侍中䕶軍中正作州者以卿舊勲故有此<lb/>
舉放卿百餘日休息至秋間當即追卿還邕政頗嚴酷<lb/>
然抑挫豪彊公事甚謹尋除中書監仍侍中遷尚書右<lb/>
僕射武平初生㫁事阿曲爲御史所劾除名乆之以舊<lb/>
㤙復除將軍開府累遷尚書令封晉昌王髙思好構逆<lb/>
<pb n="KR2d0006_WYG_178-27b"/>
令邕赴晉陽監勒諸軍事平錄尚書事屬周師來攻洛<lb/>
陽右丞相髙阿那肱率兵赴援邕配割不甚從允因此<lb/>
有隙那肱譖之由是被疎七年車駕將幸晉陽勑斛律<lb/>
孝卿總知騎兵事多自决不相詢禀邕自恃從覇朝以<lb/>
来常典樞要歴事六帝㤙遇甚重一旦為孝卿所輕負<lb/>
氣鬱怏形於辭色帝從平陽敗後狼狽還鄴邕懼那肱<lb/>
譖愬恨孝卿輕已遂留晉陽不從與莫多婁敬顯等立<lb/>
安徳王延宗為帝信宿城陷邕遂降周依例授上開府<lb/>
<pb n="KR2d0006_WYG_178-28a"/>
儀同大將軍再遷户部轉少司馬封安福郡公遷鳳州<lb/>
刺史隋開皇初卒贈鳳州刺史邕性識明敏通解時事<lb/>
齊氏一代典執兵機凡是九州軍士四方勇募彊弱多<lb/>
少番代徃還及噐械精麤糧儲虛實精心勤事莫不諳<lb/>
知自太寜以来奢侈糜費比及武平之末府藏漸虛邕<lb/>
度支取舍大有禆益然既被任遇意氣漸髙其未經府<lb/>
寺陳訴起覽辭牒條數甚多俱為憲臺及左丞彈劾並<lb/>
御注放免司空從事中郎封長業太尉記室參軍平濤<lb/>
<pb n="KR2d0006_WYG_178-28b"/>
並爲徴官錢違限邕各杖背二十齊時宰相未有撾撻<lb/>
朝士者至是大駭物望三子長子君明開府儀同三司<lb/>
開皇初卒於應州刺史次子君徹中書舍人隋戎順二<lb/>
州刺史大業中卒於虎賁郎將少子君徳以邕降周伏<lb/>
法齊朝因神武作相丞相府外兵曹騎兵曹分掌兵馬<lb/>
及天保受禪諸司咸歸尚書唯此二曹不廢令唐邕白<lb/>
建主之謂之外兵省騎兵省其後邕建位望轉隆各置<lb/>
省令中書舍人分判二省事故世稱唐白云<lb/>
<pb n="KR2d0006_WYG_178-29a"/>
白建字彦舉太原安邑人初入大丞相府任騎兵曹典<lb/>
文帳明解書計為同局所推天保末兼中書舍人孝昭<lb/>
輔政除大丞相騎兵參軍河清二年除員外散騎常侍<lb/>
仍舍人三年突厥入境代忻二牧悉是細馬合數萬匹<lb/>
在五臺山北栢谷中避賊賊退勑建送馬定州付人飬<lb/>
飼建以馬痩違勑以便宜從事戎馬無損建有力焉武<lb/>
平末歴位尚書特進侍中中書令封髙昌郡公父長命<lb/>
贈開府儀同三司都官尚書建雖無他材伎勤於在公<lb/>
<pb n="KR2d0006_WYG_178-29b"/>
以温柔自處與唐邕俱以典執兵馬致位卿相諸子㓜<lb/>
弱俱為州郡主簿男女婚嫁皆得勝流卒贈司空<lb/>
元文遥字徳逺河南洛陽人魏昭成皇帝六世孫也五<lb/>
世祖常山王遵父晞有孝行父卒廬於墓側而終文遥<lb/>
貴贈特進開府儀同三司中書監諡曰孝文遥敏慧夙<lb/>
成濟隂王暉業毎云此子王佐才也暉業嘗大㑹賓客<lb/>
時有人將何遜集初入洛諸賢皆贊賞王召河間邢邵<lb/>
命文遥誦之幾徧可得文遥一覽便誦時年始十餘嵗<lb/>
<pb n="KR2d0006_WYG_178-30a"/>
濟隂王曰我家千里駒今定何如邢云此殆古来未有<lb/>
起家員外散騎侍郎遭父喪服闋除太尉東閤祭酒以<lb/>
天下方亂遂解官侍飬隱於林慮山武定中文襄召爲<lb/>
大將軍府功曹齊受禪於登壇所授中書舍人宣傳文<lb/>
武號令楊遵彦毎云堪解穰侯印者必在斯人後忽中<lb/>
㫖幽縶竟不知所由如此積年文宣後自行禁獄執手<lb/>
愧謝親解所著金帶及御服賜之即日起為尚書祠部<lb/>
郎中孝昭攝政遷大丞相府功曹參典機宻及踐阼除<lb/>
<pb n="KR2d0006_WYG_178-30b"/>
中書侍郎封永樂縣伯參軍國大事及帝大漸與平秦<lb/>
王歸彦趙郡王叡等同受顧託迎立武成武成即位任<lb/>
遇轉隆歴給事黄門侍郎散騎常侍侍中中書監天統<lb/>
二年詔特賜姓髙氏屬籍宗正子弟依例嵗時入廟朝<lb/>
祀再遷尚書左僕射進封寜都郡公仍侍中文遥歴事<lb/>
三主明逹世務毎臨軒大集多令宣勑號令文武聲韻<lb/>
髙明發吐無滯然探測上㫖時有委巷之言故不為知<lb/>
音所重齊因魏制宰縣多用厮濫至於士流恥居百里<lb/>
<pb n="KR2d0006_WYG_178-31a"/>
文遥以縣令為字民之切遂請革選於是密令搜揚貴<lb/>
游子弟發勑用之猶恐其披訴總召集神虎門令趙郡<lb/>
王叡宣㫖唱名厚加慰喻士人為縣自此始也既與趙<lb/>
彦深和士開同被任遇雖不如彦深清正守道又不為<lb/>
士開貪滛亂政在於季孟之間然性和厚與物無競故<lb/>
時論不在彦深之下初文遥自洛遷鄴唯有地十餘頃<lb/>
家貧所資衣食魏之將季宗姓被侮有人冐相侵奪文<lb/>
遥即以與之及貴此人尚在乃將家逃竄文遥大驚追<lb/>
<pb n="KR2d0006_WYG_178-31b"/>
加撫慰還以與之彼人愧而不受彼此俱譲遂為閑田<lb/>
至後主嗣位趙郡王叡婁定逺等謀出和士開文遥亦<lb/>
參其謀叡見殺文遥由是出為西兖州刺史詣士開别<lb/>
士開曰處得言地使元家兒作令僕深負朝廷既言而<lb/>
悔仍執手慰勉之猶慮文遥自疑用其子行恭為尚書<lb/>
即以慰其心士開死自東徐州刺史徴入朝竟不用卒<lb/>
行恭羙姿貎有父風兼俊才位中書舍人待詔文林舘<lb/>
齊亡與陽休之等十八人同入關稍遷司勲下大夫隋<lb/>
<pb n="KR2d0006_WYG_178-32a"/>
開皇中位尚書郎坐事徙𤓰州而卒行恭少頗自驕恣<lb/>
文遥令與范陽盧思道交游文遥嘗謂思道云小兒比<lb/>
日微有所知是大弟之力然白擲劇飲甚得師風思道<lb/>
答云六郎辭情俊邁自是克荷堂構而白擲劇飲亦天<lb/>
性所得行恭弟行如亦聰慧早成武平末位著作佐郎<lb/>
趙隠字彦深自云南陽宛人漢太傅喜之後髙祖父難<lb/>
為齊州清河太守有惠政遂家焉清河後改為平原故<lb/>
爲平原人也隱避齊廟諱故以字行父奉伯仕魏位中<lb/>
<pb n="KR2d0006_WYG_178-32b"/>
書舍人行洛陽令彦深貴贈司空彦深㓜孤貧事母甚<lb/>
孝年十嵗曾候司徒崔光光謂賓客曰古人觀眸子以<lb/>
知人此人當必逺至性聰敏善書計安閑樂道不雜交<lb/>
游爲雅論所歸服昧爽輙自埽門外不使人見率以為<lb/>
常初為尚書令司馬子如賤客供寫書子如善其無誤<lb/>
欲將入觀省舍彦深靴無氊衣㡌穿弊子如給之用爲<lb/>
書令史月餘補正令史神武在晉陽索二史子如舉彦<lb/>
深後拜子如開府參軍超拜水部郎及文襄為尚書令<lb/>
<pb n="KR2d0006_WYG_178-33a"/>
攝令選沙汰諸曹郎彦深以地寒被出為滄州别駕辭<lb/>
不行子如言於神武徴補大丞相功曹參軍專掌機密<lb/>
文翰多出其手稱為敏給神武曾與對坐遣造軍令以<lb/>
手捫其額曰若天假卿年必大有所至毎謂司徒孫騰<lb/>
曰彦深小心恭謹曠古絶倫及神武崩祕䘮事文襄慮<lb/>
河南有變仍自廵撫乃委彦深後事轉大行臺都官郎<lb/>
中臨發握手泣曰以母弟相托幸得此心既而内外寜<lb/>
静彦深之力及還發䘮深加褒羙乃披郡縣簿為選封<lb/>
<pb n="KR2d0006_WYG_178-33b"/>
安國縣伯從征潁川時引水灌城城雉將没西魏將王<lb/>
思政猶欲死戰文襄令彦深單身入城告喻即日降之<lb/>
便手牽思政出城文襄大悦先是文襄謂彦深曰吾昨<lb/>
夜夢獵遇一羣豕吾射盡獲之獨一大豕不可得卿言<lb/>
當為吾取須臾獲豕而進至是文襄笑曰夢騐矣即解<lb/>
思政佩刀與彦深曰使卿常獲此利文宣嗣位仍典機<lb/>
密進爵為侯天保初累遷祕書監以為忠謹每郊廟必<lb/>
令兼太僕執御陪乗轉大司農帝或廵幸即輔贊太子<lb/>
<pb n="KR2d0006_WYG_178-34a"/>
知後事為東南道行臺尚書徐州刺史為政尚㤙信為<lb/>
吏民所懐多所降下所營軍處士庶追思號趙行臺頓<lb/>
文宣璽書勞勉徴爲侍中仍掌機密河清元年進爵樂<lb/>
安公累遷尚書左僕射齊州大中正監國史遷尚書令<lb/>
位特進封宜陽王武平二年拜司空為祖珽所間出爲<lb/>
西兖州刺史四年徴為司空轉司徒丁母憂尋起為本<lb/>
官七年六月暴疾薨時年七十彦深歴事累朝掌參機<lb/>
近温柔謹慎喜怒不形於色自皇建已還禮遇稍重毎<lb/>
<pb n="KR2d0006_WYG_178-34b"/>
有引見或升御榻常呼官號而不名也凡諸選舉先令<lb/>
銓定提奬人物皆以行業為先輕薄之徒弗之齒也孝<lb/>
昭既執朝權羣臣多密勸進彦深獨不致言孝昭嘗謂<lb/>
王晞云若言衆心皆謂天下有歸何不見彦深有語晞<lb/>
以告彦深彦深不獲已陳請其為時重如此常遜言恭<lb/>
己未嘗以驕矜待物所以或出或䖏去而復還母傅氏<lb/>
雅有操識彦深三嵗傅便孀居家人欲以改適自誓以<lb/>
死彦深五嵗傅謂之曰家貧兒小何以能濟彦深泣而<lb/>
<pb n="KR2d0006_WYG_178-35a"/>
言曰若天哀矜兒大當仰報傅感其意對之流涕及彦<lb/>
深拜太常卿還不脱朝服先入見母跪陳㓜小孤露蒙<lb/>
訓得至於此母子相泣乆之然後改服後為宜陽國太<lb/>
妃彦深有七子仲將知名沈敏有父風温良恭儉雖見<lb/>
妻子亦未嘗怠慢終日儼然學渉羣書善草𨽻雖與弟<lb/>
書書字楷正云草不可不解若施之於人即似相輕忽<lb/>
若當家卑㓜又恐其疑所在宜爾是以必湏𨽻筆彦深<lb/>
乞轉萬年縣子授之位給事黄門侍郎散騎常侍隋開<lb/>
<pb n="KR2d0006_WYG_178-35b"/>
皇中位吏部郎終於安州刺史齊朝宰相善始令終唯<lb/>
彦深一人然諷朝廷以子叔堅為中書侍郎頗招物議<lb/>
時馮子琮子慈明祖珽子君信並相繼居中書故時語<lb/>
云馮祖及趙穢我鳯池然叔堅身才最劣<lb/>
祖珽字孝徴范陽遒人也父瑩魏贈尚書左僕射司徒<lb/>
自有傳珽神情機警詞藻遒逸少馳令譽為當世所推<lb/>
起家祕書郎對策髙第為尚書儀曹郎中典儀注嘗爲<lb/>
冀州刺史万俟受洛製清徳頌其文典麗由是神武聞<lb/>
<pb n="KR2d0006_WYG_178-36a"/>
之時文宣為并州刺史署珽開府倉曹參軍神武口授<lb/>
珽三十六事出而疏之一無遺失大為僚類所賞時神<lb/>
武送魏蘭陵公主出塞嫁蠕蠕魏収賦出塞及公主逺<lb/>
嫁詩二首珽皆和之大為時人傳詠珽性疎率不能廉<lb/>
謹守道倉曹雖云州局及受山東課輸由此大有受納<lb/>
豐於財産又自解彈琵琶能為新曲招城市年少歌舞<lb/>
為娱游集諸倡家與陳元康穆子容任胄元士亮等爲<lb/>
聲色之游諸人嘗就珽宿出山東大文綾并連珠孔雀<lb/>
<pb n="KR2d0006_WYG_178-36b"/>
羅等百餘匹令諸嫗擲摴蒱賭之以為戲樂參軍元景<lb/>
獻故尚書令元世儁子也其妻司馬慶雲女乃魏孝静<lb/>
帝姑博陵長公主所生珽忽迎景獻妻赴席與諸人遞<lb/>
寢亦以貨物所致其豪縱淫逸如此常云丈夫一生不<lb/>
負身已文宣罷州珽例應隨府規為倉局之間致請於<lb/>
陳元康元康爲白由是還任倉曹珽又委體附參軍事<lb/>
攝典籖陸子先為畫計請糧之際令子先宣教出倉粟<lb/>
十車為寮官捉送神武親問之珽自言不署歸罪子先<lb/>
<pb n="KR2d0006_WYG_178-37a"/>
神武信而釋之珽出而言曰此丞相天縁明鑒然實孝<lb/>
徴所爲性不覊放縱曾至膠州刺史司馬世雲家飲酒<lb/>
遂藏銅疊二靣厨人請捜諸客果於珽懐中得之見者<lb/>
以為深恥所乗老馬常稱騮駒又與寡婦王氏姦通毎<lb/>
人前相聞徃復裴譲之與珽早狎於衆中嘲珽曰卿那<lb/>
得如此詭異老馬年十嵗猶號騮駒姦耳順尚稱娘子<lb/>
于時諠然傳之後為神武中外府功曹神武宴寮屬於<lb/>
坐失金叵羅竇泰令飲酒者皆脱㡌於珽髻上得之神<lb/>
<pb n="KR2d0006_WYG_178-37b"/>
武不能罪也後為祕書丞領舍人事文㐮州客至請賣<lb/>
華林徧畧文襄多集書人一日一夜寫畢退其本曰不<lb/>
須也珽以徧畧數帙質錢摴蒱文襄杖之四十又與令<lb/>
史李雙倉督成祖等作晉州啟請粟三千石代功曹參<lb/>
軍趙彦深宣神武教給成局參軍事過典籖髙景畧疑<lb/>
其不實密以問彦深彦深答都無此事遂被推檢珽即<lb/>
引伏神武大怒決鞭二百配甲坊加鉗錮其榖倍徴未<lb/>
及科㑹并州定國寺成神武謂陳元康温子昇曰昔作<lb/>
<pb n="KR2d0006_WYG_178-38a"/>
芒山寺碑文時稱妙絶今定國寺碑當使誰作詞也元<lb/>
康因薦珽才學并解鮮卑語乃給筆扎就禁所具草一<lb/>
日内成其文甚麗神武以其工而且速特恕不問然猶<lb/>
免官散參相府文襄嗣事以為功曹參軍及文襄遇害<lb/>
元康被傷創重倩珽作書屬家累事并云祖喜邉有少<lb/>
許物宜早索取珽乃不通此書喚祖喜私問得金二十<lb/>
五挺唯與祖喜二挺餘盡自入又盗元康家書數千卷<lb/>
祖喜懐恨遂告元康二弟叔諶季璩等叔諶以語楊愔<lb/>
<pb n="KR2d0006_WYG_178-38b"/>
愔嚬眉答曰恐不益亡者因此得停文宣作相珽擬補<lb/>
令史十餘人皆有受納而諮取教判并盗官徧畧一部<lb/>
時又除珽祕書丞兼中書舍人遷鄴後其事皆發文宣<lb/>
即付從事中郎王士淹推檢并書與平陽公淹令錄珽<lb/>
付禁勿令越逸淹遣田曹參軍孫子寛徃喚珽受命便<lb/>
爾私逃黄門髙徳正副留臺事謀云珽自知有犯驚竄<lb/>
是常但宣一命向祕書稱奉并州約束須五經三部仰<lb/>
丞親檢校催遣如此則珽意安夜當還宅然後掩収珽<lb/>
<pb n="KR2d0006_WYG_178-39a"/>
果如徳正圗遂還宅薄晚就家掩之縛珽送廷尉據犯<lb/>
枉法處絞刑文宣以珽伏事先世諷所司命特寛其罰<lb/>
遂奏免死除名天保元年復被召從駕依除免例參於<lb/>
晉陽珽天性聰明事無難學凡諸伎藝莫不措懐文章<lb/>
之外又善音律解四夷語及隂陽占候醫藥之術尤是<lb/>
所長帝雖嫌其數犯刑憲而愛其才伎令直中書省掌<lb/>
詔誥珽通密狀列中書侍郎陸元規勑令裴英推問元<lb/>
規以應對忤㫖被配甲坊除珽尚藥丞尋遷典御又奏<lb/>
<pb n="KR2d0006_WYG_178-39b"/>
造胡桃油復為割藏免官文宣毎見之常呼為賊文宣<lb/>
崩普遷勞舊除為寜武太守㑹楊愔等誅不之官授著<lb/>
作郎數上密啟為孝昭所忿勑中書門下二省斷珽奏<lb/>
事珽善為胡桃油以塗畫為進之長廣王因言殿下有<lb/>
非常骨法孝徴夢殿下乗龍上天王謂曰若然當使兄<lb/>
大富貴及即位是為武成皇帝擢拜中書侍郎帝於後<lb/>
園使珽彈琵琶和士開胡舞各賞物百叚士開忌之出<lb/>
爲安徳太守轉齊郡太守以母老乞還侍飬詔許之會<lb/>
<pb n="KR2d0006_WYG_178-40a"/>
南使入聘爲申勞使尋為太常少卿散騎常侍假儀同<lb/>
三司掌詔誥初珽於乾眀皇建之時知武成隂有大志<lb/>
遂深自結納曲相祗奉武成於天保世頻被責心常衘<lb/>
之珽至是希㫖上書請追尊太祖獻武皇帝爲神武髙<lb/>
祖文宣皇帝改為威宗景烈皇帝以悦武成武成從之<lb/>
時皇后愛少子東平王儼願以爲嗣武成以後主體正<lb/>
居長難於移易珽私於士開曰君之寵幸振古無二宫<lb/>
車一日晚駕欲何以克終士開因求䇿焉珽曰宜説主<lb/>
<pb n="KR2d0006_WYG_178-40b"/>
上云文襄文宣孝昭三帝子俱不得立今宜命皇太子<lb/>
早踐大位以定君臣若事成中宫少主皆徳君此萬全<lb/>
計也君且微説令主上粗解珽當自外表論之士開許<lb/>
諾因有彗星出太史奏云除舊布新之徴珽於是上書<lb/>
言陛下雖爲天子未是極貴案春秋元命苞云乙酉之<lb/>
嵗除舊革政今年太嵗乙酉宜傳立東宫令君臣之分<lb/>
早定且以上應天道并上魏獻文禪子故事帝從之由<lb/>
是拜祕書監加儀同三司大被親寵既見重二宫遂志<lb/>
<pb n="KR2d0006_WYG_178-41a"/>
於宰相先與黄門侍郎劉逖友善乃疏侍中尚書令趙<lb/>
彦深侍中左僕射元文遥侍中和士開罪狀令逖奏之<lb/>
逖懼不敢通其事頗泄彦深等先詣帝自陳帝大怒執<lb/>
珽詰曰何故毁我士開珽因厲聲曰臣由士開得進本<lb/>
無心毁之陛下今既問臣臣不敢不以實對士開文遥<lb/>
彦深等專弄威權控制朝廷與吏部尚書尉瑾内外交<lb/>
通共為表裏賣官鬻獄政以賄成天下歌謡若為有識<lb/>
所知安可聞於四裔陛下不以為意臣恐大齊之業墮<lb/>
<pb n="KR2d0006_WYG_178-41b"/>
矣帝曰爾乃誹謗我珽曰不敢誹謗陛下取人女帝曰<lb/>
我以其儉餓故収飬之珽曰何不開倉賑給乃買取將<lb/>
入後宫乎帝益怒以刀鐶築口鞭杖亂下將撲殺之大<lb/>
呼曰不殺臣陛下得名殺臣臣得名若欲得名莫殺臣<lb/>
臣為陛下合金丹遂少獲寛放珽又曰陛下有一范增<lb/>
不用知可如何帝又怒曰爾自作范增以我為項羽邪<lb/>
珽曰項羽人身亦何由可及但天命不至耳項羽布衣<lb/>
率烏合之衆五年而成覇業陛下藉父兄資財得至此<lb/>
<pb n="KR2d0006_WYG_178-42a"/>
臣以為項羽未易可輕臣何止方於范增縱擬張良亦<lb/>
不能及張良身傅太子猶因四皓方定漢嗣臣位非輔<lb/>
弼疎外之人竭力盡忠勸陛下禪位使陛下尊為太上<lb/>
子居宸扆於己及子俱保休祚蕞爾張良何足可數帝<lb/>
愈怒令以土塞其口珽且吐且言無所屈撓乃鞭二百<lb/>
配甲坊尋徙於光州刺史李祖勲遇之甚厚别駕張奉<lb/>
禮希大臣意上言珽雖爲流囚常與刺史對坐勑報曰<lb/>
牢掌奉禮曰牢者地牢也乃爲深阬置諸内苦加防禁<lb/>
<pb n="KR2d0006_WYG_178-42b"/>
桎梏不離其身家人親戚不得臨視夜中以蕪菁子燭<lb/>
薰眼因此失明武成崩後主憶之就除海州刺史是時<lb/>
陸令萱外干朝政其子穆提婆愛幸珽乃遺陸媪弟悉<lb/>
逹書曰趙彦深心腹隂沉欲行伊霍事儀同娣弟豈得<lb/>
平安何不早用智士邪和士開亦以珽能决大事欲以<lb/>
為謀主故棄除舊怨虛心待之與陸媪言於帝曰文襄<lb/>
文宣孝昭三帝其子皆不得立今至尊獨在帝位者實<lb/>
由祖孝徴又有大功宜重報之孝徴心行雖薄竒畧出<lb/>
<pb n="KR2d0006_WYG_178-43a"/>
人緩急真可馮仗且其雙盲必無反意請喚取問其謀<lb/>
計帝從之入爲銀青光禄大夫祕書監加開府儀同三<lb/>
司和士開死後仍説陸媪出彦深以珽為侍中在晉陽<lb/>
通密啟請誅琅邪王其計既行漸被任遇又靈太后之<lb/>
被幽也珽欲以陸媪爲太后撰魏帝皇太后故事爲太<lb/>
姬言之謂人曰太姬雖云婦人實是雄傑女媧以来無<lb/>
有也太姬亦稱珽為國師國寳由是拜尚書左僕射監<lb/>
國史加特進入文林舘總監撰書封燕郡公食太原郡<lb/>
<pb n="KR2d0006_WYG_178-43b"/>
幹給兵七十人所住宅在義井坊旁拓隣居大事修築<lb/>
陸媪自徃案行勢傾朝野斛律光甚惡之遥見竊罵云<lb/>
多事乞索小人欲作何計數嘗謂諸將云邉境消息處<lb/>
分兵馬趙令嘗與吾等參論之盲人掌機密来全不共<lb/>
我軰語止恐誤國家事又珽頗聞其言因其女皇后無<lb/>
寵以謡言聞上曰百升飛上天明月照長安令其妻兄<lb/>
鄭道蓋奏之帝問珽珽證實又說謡云髙山崩槲樹舉<lb/>
盲老公背上下大斧多事老母不得語珽并云盲老公<lb/>
<pb n="KR2d0006_WYG_178-44a"/>
是臣自云與國同憂戚勸上行語其多事老母似道女<lb/>
侍中陸氏帝以問韓長鸞穆提婆并令髙元海叚士良<lb/>
密議之衆人未從因光府參軍封士譲啟告光反遂滅<lb/>
其族珽又附陸媪求爲領軍後主許之詔須覆述取侍<lb/>
中斛律孝卿署名孝卿密告髙元海元海語侯吕芬穆<lb/>
提婆云孝徴漢兒兩眼又不見物豈合作領軍也明旦<lb/>
面奏具陳珽不合之狀并書珽與廣寜王孝珩交結無<lb/>
大臣體珽亦求面見帝令引入珽自分疎并云與元海<lb/>
<pb n="KR2d0006_WYG_178-44b"/>
素嫌必是元海譖臣帝弱顔不能諱曰然珽列元海與<lb/>
司農卿尹子華太府少卿李叔元平凖令張叔畧等結<lb/>
朋樹黨遂除子華仁州刺史叔元襄城郡守叔畧南營<lb/>
州錄事參軍陸媪又唱和之復除元海鄭州刺史珽自<lb/>
是專主機衡總知騎兵外兵事内外親戚皆得顯位後<lb/>
主亦令中要數人扶侍出入著紗㡌直至永巷出萬春<lb/>
門向聖壽堂每同御榻論决政事委任之重羣臣莫比<lb/>
自和士開執事以来政事隳壊珽推崇髙望官人稱職<lb/>
<pb n="KR2d0006_WYG_178-45a"/>
内外稱羙復欲增損政務沙汰人物奏罷京畿府併於<lb/>
領軍事連百姓皆歸郡縣宿衛都督等號位從舊官名<lb/>
文武服章並依故事又欲黜諸閹豎及羣小軰推誠延<lb/>
士爲致安之方陸媪穆提婆議頗同異珽乃諷御史中<lb/>
丞麗伯律令劾主書王子沖納賂知其事連提婆欲使<lb/>
贓罪相及望因此坐并及陸媪猶恐後主溺於近習欲<lb/>
因后黨爲援請以皇后兄胡君瑜爲侍中中領軍又徴<lb/>
君瑜兄梁州刺史君璧欲以為御史中丞陸媪聞而懐<lb/>
<pb n="KR2d0006_WYG_178-45b"/>
怒百方排毁即出君瑜為金紫光禄大夫解中領軍君<lb/>
璧還鎮梁州皇后之廢頗亦由此王子沖釋而不問珽<lb/>
日以益疏又諸宦者更共譖毁之無所不至後主問諸<lb/>
太姬憫嘿不對三問乃下牀拜曰老婢合死本見和士<lb/>
開道孝徴多才博學言爲善人故舉之比来㸔之極是<lb/>
罪過人實難容老婢合死後主令韓鳯檢案得其詐出<lb/>
勑受賜十餘事以前與其重誓不殺遂解珽侍中僕射<lb/>
出爲北徐州刺史珽求見分疎韓長鸞積嫌於珽遣人<lb/>
<pb n="KR2d0006_WYG_178-46a"/>
推出栢閤珽固求靣見坐不肯行長鸞乃令軍士牽曵<lb/>
而出立珽於朝堂大加誚責上道後復令追還解其開<lb/>
府儀同三司直為刺史至州㑹有陳寇百姓多反珽不<lb/>
閉城門守陴者皆令下城静坐街巷禁絶人行鷄犬不<lb/>
聽鳴吠賊無所聞見莫測所以或疑人走城空不設警<lb/>
備至夜珽忽令大呌鼓躁諠天賊衆大驚登時走散後<lb/>
復率衆向城珽乗馬自出令錄事參軍王君植率軍馬<lb/>
仍親臨戰陣賊先聞其盲謂為不能拒抗忽見親在戎<lb/>
<pb n="KR2d0006_WYG_178-46b"/>
行彎弧縱鏑相與驚恠畏之而罷時提婆憾之不已欲<lb/>
令城陷没賊雖知危急不遣救援珽且守且戰十餘日<lb/>
賊竟奔走珽卒保全卒於州子君信渉獵書史多諸雜<lb/>
藝位兼通直散騎常侍聘陳使副中書郎珽出亦見廢<lb/>
免君信弟君彦容貎短小言辭澁訥少有才學隋大業<lb/>
中位至東平郡書佐郡䧟翟譲因為李密所得密甚禮<lb/>
之署為記室軍書羽檄皆成其手及密敗為王世充所<lb/>
殺珽弟孝隱亦有文學早知名詞章雖不逮兄機警有<lb/>
<pb n="KR2d0006_WYG_178-47a"/>
口辯兼解音律魏末爲兼散騎常侍迎梁使時徐君房<lb/>
庾信来聘名譽甚髙魏朝聞而重之接對者多取一時<lb/>
之秀盧元景之徒並降階攝職更遞司賔孝隱少處其<lb/>
中物議稱羙孝隱從父弟茂頗有辭情然好酒性率不<lb/>
爲時所重太寜中以經學為本鄉所薦除給事中以疾<lb/>
辭仍不復任珽受任寄故令呼茂茂不獲已蹔來就之<lb/>
珽欲奏為官茂引逃去珽族弟崇儒渉學有辭章少以<lb/>
局幹知名武平末位司州别駕通直常侍入周為宕昌<lb/>
<pb n="KR2d0006_WYG_178-47b"/>
郡太守隋開皇初終宕州長史<lb/>
赫連子悦字士欣赫連勃勃之後也神武起兵時為濟<lb/>
州别駕勸刺史侯景赴神武後除林慮太守文襄徃晉<lb/>
陽由郡境問所不便子悦云臨水武安去郡遥逺山嶺<lb/>
重疊若東屬魏郡則地平路近文襄笑曰卿徒知便人<lb/>
不覺損幹子悦曰所言者人所疾苦不敢以私潤負公<lb/>
心文襄善之乃勑依事施行自是人屬近便行路稱之<lb/>
天保中為揚州刺史先是城門早閉晚開廢於農作子<lb/>
<pb n="KR2d0006_WYG_178-48a"/>
悦到乃命以時開閉人吏便之累遷鄭州刺史政為天<lb/>
下之最入為都官尚書鄭州人馬子韶崔孝武等八百<lb/>
餘人請立碑頌徳有詔許焉加位開府歴行北豫州事<lb/>
兼吏部尚書子悦在官唯以清勤自守既無學術又闕<lb/>
風儀人倫清鑒去之彌逺一旦居銓衡之首大招物議<lb/>
由是除太常卿兼侍中聘周使主卒子仲章中書舍人<lb/>
馮子琮字子琮長樂信都人北燕主馮𢎞之後也祖嗣<lb/>
興相州刺史父靈紹度支即太中大夫子琮貴贈開府<lb/>
<pb n="KR2d0006_WYG_178-48b"/>
儀同三司子琮性識聰敏爲外祖滎陽鄭伯猷所異初<lb/>
襲爵滎陽縣子天保初改為長安縣男皇建初為尚書<lb/>
駕部郎中攝庫部孝昭曾閲簿領試令口陳子琮闇對<lb/>
無有遺失時梁丞相王琳歸國孝昭詔子琮觀其形埶<lb/>
琳即與赴鄴甚見嘉賞子琮妻胡皇后娣也故詔與胡<lb/>
長粲輔導太子後轉太子中庶子天統元年武成禪位<lb/>
後主謂子琮曰少君左右宜得正人以卿心存正直今<lb/>
以後事相委再遷散騎常侍奏門下事尋兼并省祠部<lb/>
<pb n="KR2d0006_WYG_178-49a"/>
尚書後與胡長粲有隙武成深誡之曰唇亡齒寒勿復<lb/>
如此武成在晉陽既居舊殿少帝未有别所詔子琮監<lb/>
造大明宫宫成武成親自廵幸恠其不甚宏麗子琮對<lb/>
曰至尊㓜年纂承大業欲令敦行節儉以示萬邦兼此<lb/>
北連天闕不宜過復崇峻武成稱善又詔子琮監議五<lb/>
禮與趙郡王叡分爭異同畧無降下大為識者所鄙及<lb/>
武成崩和士開祕䘮三日子琮問其故士開引神武文<lb/>
襄初崩並祕不舉䘮至尊年少恐王公懐貳欲追集然<lb/>
<pb n="KR2d0006_WYG_178-49b"/>
後詳議時趙郡王叡先預帷幄之謀子琮素知士開忌<lb/>
叡及領軍婁定逺恐其矯遺詔出叡外任奪定逺禁衛<lb/>
權因答云大行神武之子今上又是先皇禪位羣臣富<lb/>
貴皆至尊父子之恩但令一無改易必無異望世異事<lb/>
殊不得與霸朝相比且公不出宫門已經數日升遐之<lb/>
事行路皆傳久而不舉恐有他變及發喪元文遥以子<lb/>
琮太后妹夫恐其奬成太后干政説趙王叡及和士開<lb/>
出之拜鄭州刺史既非後主本意賞賜甚厚仍轉滄州<lb/>
<pb n="KR2d0006_WYG_178-50a"/>
别駕封寜都縣伯未幾太后爲齊安王納子琮長女為<lb/>
妃子琮因請假赴鄴遂授侍中轉吏部尚書其妻恃親<lb/>
放縱請謁公行賄貨填委守宰除授先定錢帛多少然<lb/>
後奏聞其所通致事無不允子琮亦不禁制又廣拓傍<lb/>
鄰增修宅宇以夜繼晝未曾休息斛律光將兵度玉璧<lb/>
至龍門周有移書别湏籌議詔子琮乗傳至軍與周將<lb/>
韋孝寛靣相要結龍門等五城因此内附後主以為子<lb/>
琮之功封昌黎郡公遷尚書右僕射仍攝選侍中如故<lb/>
<pb n="KR2d0006_WYG_178-50b"/>
和士開居要日乆子琮舊所附託中雖阻異其後還相<lb/>
彌縫士開弟士休與盧氏成婚子琮檢校趨走與士開<lb/>
府僚不異是時内外官除授多由士開奏擬子琮既恃<lb/>
内戚兼帶選曹自擅權寵頗生間隙時陸媪埶震天下<lb/>
太后與之結為娣妺而和士開與太后有醜聲子琮欲<lb/>
隂殺陸媪及士開因廢帝而立琅邪王儼以謀告儼儼<lb/>
許之乃矯詔殺士開及儼見執言子琮教己太后怒又<lb/>
使執子琮遣右衛大將軍侯呂芬就内省以弓弦絞殺<lb/>
<pb n="KR2d0006_WYG_178-51a"/>
之使内參以庫車載尸歸其家諸子方握槊聞庫車来<lb/>
以為賜物大喜開視入哭子琮㣲有識鑒頗慕公正及<lb/>
位望轉隆宿心頓改擢引非類以爲深交縱其子弟官<lb/>
位不依論次又專營婚媾歴選上門例以官爵許之旬<lb/>
月便騐頓邱李克范陽盧思道隴西李允伯李子希滎<lb/>
陽鄭庭堅並其女婿皆至超遷其驕縱如此祖珽先與<lb/>
子琮有隙於後具奏此事諸子並坐除名太后以爲言<lb/>
又被擢用子琮有五子慈明最知名隋大業末死節列<lb/>
<pb n="KR2d0006_WYG_178-51b"/>
在忠義傳中<lb/>
辛術字懐哲隴西狄道人也父琛魏南梁太守自有傳<lb/>
術少明敏有識度解褐司空胄曹參軍與僕射髙隆之<lb/>
共典營構鄴都宫室術有思理百工剋濟再遷尚書右<lb/>
丞出爲清河太守政有能名追授并州刺史遭父憂去<lb/>
職清河父老數百人詣闕上書請立碑頌德文襄嗣事<lb/>
與尚書左丞宋游道中書侍郎李繪等並追詣晋陽俱<lb/>
爲上客累遷散騎常侍魏武定六年侯景叛除東南道<lb/>
<pb n="KR2d0006_WYG_178-52a"/>
行臺尚書封江夏縣男與髙岳等破侯景禽蕭淵明遷<lb/>
東徐州刺史爲淮南經畧使天保元年侯景徴江西租<lb/>
税術率諸軍度淮斷之燒其稲數百萬石還鎮下邳人<lb/>
隨術北度淮者三千餘家東徐州刺史郭志殺郡守文<lb/>
宣聞之勑術自今所統十餘州地諸有犯法者刺史先<lb/>
啟聽報以下先斷後表聞齊代行臺兼總民事自術始<lb/>
也安州刺史臨清太守盱台蘄城二鎮將犯法術皆案<lb/>
奏殺之睢州刺史及所部郡守俱犯大辟朝廷以其奴<lb/>
<pb n="KR2d0006_WYG_178-52b"/>
婢百口及貲財盡賜術三辭不見許術乃送詣所司不<lb/>
復以聞邢邵聞之遺術書曰昔鍾離意云孔子忍渇於<lb/>
盗泉便以珠璣委地足下今能如此可謂異代一時及<lb/>
王僧辯破侯景術招擕安撫城鎮相繼款附前後二十<lb/>
餘州於是移鎮廣陵獲傳國璽送鄴文宣以璽告於太<lb/>
廟此璽即秦所制方四寸上紐交盤龍其文曰受命於<lb/>
天既夀永昌二漢相傳又歴魏晋晋懐帝敗没於劉聰<lb/>
聰敗没於石氏石氏敗晉穆帝永和中濮陽太守戴僧<lb/>
<pb n="KR2d0006_WYG_178-53a"/>
施得之遣督䕶何融送于建鄴歴宋齊梁梁敗侯景得<lb/>
之景敗侍中趙思賢以璽投景南兖州刺史郭元建送<lb/>
于術故術以進焉尋徴為殿中尚書領太常卿仍與朝<lb/>
賢議定律令遷吏部尚書食南兖州梁郡幹遷鄴以後<lb/>
大選之職知名者數四互有得失未能盡羙文㐮少年<lb/>
髙朗所蔽者疎袁叔徳沈宻謹厚所傷者細楊愔風流<lb/>
辯給取士失於浮華唯術性尚貞明取士必以才噐循<lb/>
名責實新舊參舉管庫必擢門下不遺考之前後銓衡<lb/>
<pb n="KR2d0006_WYG_178-53b"/>
在術最爲折𠂻甚爲當時所稱舉天保末文宣嘗令術<lb/>
選百員官參選者二三千人術題目士子人無謗讟其<lb/>
所旌擢後亦皆致通顯術清儉寡嗜慾勤於所職未嘗<lb/>
暫懈臨軍以威嚴牧人有惠政少愛文史晚更勤學雖<lb/>
在戎旅手不釋卷及定淮南凡諸貨物一毫無犯唯大<lb/>
収典籍多是宋齊梁氏佳本鳩集萬餘卷并顧陸之徒<lb/>
名畫二王已下法書數亦不少俱不上王府唯入私門<lb/>
及還朝頗以饟遺貴要物議以此少之十年卒年六十<lb/>
<pb n="KR2d0006_WYG_178-54a"/>
皇建二年贈開府議同三司中書監青州刺史子閣卿<lb/>
尚書郎閣卿弟衡卿有識學開府參軍事隋大業初卒<lb/>
於太常丞<lb/>
裴讓之字士禮河東聞喜人也父佗仕魏歴趙郡太守<lb/>
荆州刺史有惠政列在循吏傳中譲之年十六䘮父殆<lb/>
不勝哀其母辛氏泣撫之曰棄親滅性得為孝子乎由<lb/>
是自勉辛氏髙明婦人又閑禮度夫䘮諸子多㓜弱廣<lb/>
延師友或親自教授内外親屬有吉㓙禮制多取則焉<lb/>
<pb n="KR2d0006_WYG_178-54b"/>
譲之少好學有文情清明俊辯早得聲譽魏天平中舉<lb/>
秀才對䇿髙第累遷屯田主客郎中省中語曰能賦詩<lb/>
裴讓之為太原公開府記室與楊愔友善相遇則清談<lb/>
彌日愔毎云此人風流警㧞裴趙郡為不亡矣梁使至<lb/>
嘗令讓之攝主客郎酬應閑雅為時所稱頃之弟諏之<lb/>
奔關右讓之兄弟皆拘繋齊神武問云諏之何在答曰<lb/>
昔吳蜀二國諸葛兄弟各盡心所事况讓之老母在此<lb/>
君臣分定失忠與孝愚夫不為伏願明公以誠信待物<lb/>
<pb n="KR2d0006_WYG_178-55a"/>
若以不信處物物亦安能自信以此定覇猶却行而求<lb/>
道耳神武善其言兄弟俱釋歴文襄大將軍主簿兼中<lb/>
書舍人後兼散騎常侍聘梁文襄嘗入朝讓之導引容<lb/>
儀醖藉文襄目之曰士禮佳舍人也遷長兼中書侍郎<lb/>
領舍人齊受禪静帝遜居别宫與諸臣别讓之流涕歔<lb/>
欷以參掌儀注封寜都縣男帝欲以為黄門侍郎或言<lb/>
其體重不堪趨侍乃除清河太守至郡未幾楊愔謂譲<lb/>
之諸弟曰我與賢兄交款企聞善政適有人從清河来<lb/>
<pb n="KR2d0006_WYG_178-55b"/>
云姦吏斂迹盗賊清静朞月之期翻更非速清河有二<lb/>
豪吏田轉貴孫舍興乆吏姦猾多有侵削因事遂脅人<lb/>
取財計贓依律不至死讓之以其亂法殺之時清河王<lb/>
岳為司州牧遣部從事按之侍中髙徳政舊與譲之不<lb/>
恊奏言當陛下受禪之時譲之眷戀魏朝嗚咽流涕比<lb/>
爲内官情非所願既而楊愔請救之云罪不應死文宣<lb/>
大怒謂愔曰欲得與裴讓之同冢邪於是朝臣無復敢<lb/>
言者事奏竟賜死於家諏之字士正少好儒學釋褐太<lb/>
<pb n="KR2d0006_WYG_178-56a"/>
學博士嘗從常景借書百卷十許日便還景疑其不能<lb/>
讀每卷策問應答無遺景歎曰應奉五行俱下禰衡一<lb/>
覽便記今復見之於裴生矣楊愔合門改𦵏託諏之頓<lb/>
作十餘墓誌文皆可觀讓之諏之及皇甫和和弟亮並<lb/>
知名於洛下時人語曰諏勝於讓和不如亮司空髙乾<lb/>
致書欲相屈為户曹參軍諏之復書不受署沛王開大<lb/>
司馬府辟為記室遷鄴後諏之留在河南西魏領軍獨<lb/>
孤信入據金墉以諏之為開府屬號曰洛陽遺彦信敗<lb/>
<pb n="KR2d0006_WYG_178-56b"/>
諏之居南山洛陽刺史王元軌召爲中從事西師忽至<lb/>
尋退遂隨西師入關周文以為大行臺倉曹郎中卒贈<lb/>
徐州刺史諏之弟讞之字士平七嵗便勤學早知名累<lb/>
遷司徒主簿楊愔毎稱歎曰河東士族京官不少唯此<lb/>
兄弟全無鄉音讞之雖年少不妄交游唯與隴西辛術<lb/>
趙郡李繪頓邱李構清河崔贍為忘年友孝昭梓宫將<lb/>
還鄴轉儀曹郎尤悉歴代故事儀注䘮禮皆能裁正爲<lb/>
許昌太守賔客過郡出私財供給無賦於民去日爲百<lb/>
<pb n="KR2d0006_WYG_178-57a"/>
性所懐齊亡仕周卒伊川太守讞之弟謀之字士令少<lb/>
有風格邢邵毎云我裴四武成為開府辟為參軍掌書<lb/>
記謀之弟訥之字士言純謹有局量弱冠為平原公開<lb/>
府墨曹掌書記從至幷州其母在鄴忽得心痛訥之是<lb/>
日不勝思慕心亦驚痛乃請急而還當時以為孝感文<lb/>
宣踐阼幸晉陽皇太子監國留訥之與杜臺卿並為齋<lb/>
帥領東宫管記轉太子舍人奏中書舍人事衛尉杜弼<lb/>
被其家客誣云有怨言謗訕時政并稱訥之與弼交好<lb/>
<pb n="KR2d0006_WYG_178-57b"/>
頗知之坐免官卒天統中追贈平州刺史長子樊出後<lb/>
讓之次子矩最知名隋史有傳訥之弟謁之字士敬少<lb/>
有志節好直言文宣末年昏縱朝臣罕有言者謁之上<lb/>
書正諫言甚切直文宣將殺之白刃臨頸謁之辭色不<lb/>
變帝曰癡漢何敢爾楊愔曰此子望陛下殺之以取後<lb/>
世名帝投刃曰小子望我殺爾以取名我終不成爾名<lb/>
也遣人送出齊亡卒於壺關令皇甫和者字長諧安定<lb/>
朝那人其先因官寓居漢中祖澄南齊梁二州刺史父<lb/>
<pb n="KR2d0006_WYG_178-58a"/>
徽字子元梁安定畧陽二郡守魏正始二年隨其妻父<lb/>
夏侯道遷入魏道遷别上勲書欲以徽爲元謀徽曰創<lb/>
謀之始夲不關預雖貪榮賞内愧於心遂拒不許梁州<lb/>
刺史羊靈祐重其敦實表爲征虜府司馬卒和年十一<lb/>
而孤母夏侯氏才明有禮則親授以經書及長沈静有<lb/>
雅量尤明禮儀宗親吉㓙多相諮訪卒於濟隂太守子<lb/>
聿道以幹局知名位廣平令隋大業初比部郎和弟亮<lb/>
字君翼九嵗䘮父哀毁有若成人神武起義為大行臺<lb/>
<pb n="KR2d0006_WYG_178-58b"/>
郎中亮率性任真不樂劇職除司徒東閤祭酒思還鄉<lb/>
里啟乞梁州褒中即本郡也後降梁以母兄在北求還<lb/>
梁武不奪也至鄴無復宦情遂入白鹿山恣泉石之賞<lb/>
縱酒賦詩超然自樂復爲尚書殿中郎攝儀曹事以參<lb/>
撰禪代儀注封榆中男亮疎慢自任無幹務才毎有禮<lb/>
儀大事常令餘司攝焉性質樸純厚終無片言矯餙屬<lb/>
有勑下司各列勤惰亮三日不上省文宣親詰其故亮<lb/>
曰一日雨一日醉一日病酒文宣以其恕實優容之杖<lb/>
<pb n="KR2d0006_WYG_178-59a"/>
脛三十而已所居宅洿下摽榜賣之將買者或問其故<lb/>
亮毎答云爲宅中水淹不洩雨即流入牀下由此宅終<lb/>
不售其淳實如此以兼散騎常侍聘陳使主以不稱免<lb/>
官後除任城太守病不之官卒於鄴贈驃騎大將軍安<lb/>
州刺史<lb/>
崔劼字彦元清河人魏贈太傅尚書令光之子也光自<lb/>
有傳劼清虛寡欲好學有家風魏末累遷中書侍郎興<lb/>
和三年兼通直散騎常侍使梁天保初以議禪代除給<lb/>
<pb n="KR2d0006_WYG_178-59b"/>
事黄門侍郎加國子祭酒直内省典機密清儉勤慎甚<lb/>
爲文宣帝所知拜南青州刺史有政績入為祕書監齊<lb/>
州大中正遷并省度支尚書俄授京省尋轉五兵尚書<lb/>
監國史臺閣之中見稱簡正武成之將禪後主先以問<lb/>
劼劼諫以爲不可由是忤意出為南兖州刺史代還重<lb/>
為度支尚書儀同三司文登縣幹尋除中書令加開府<lb/>
待詔文林舘監修撰新書卒贈齊州刺史尚書左僕射<lb/>
諡文貞初和士開擅朝曲求物譽諸公頗因此爲子弟<lb/>
<pb n="KR2d0006_WYG_178-60a"/>
干禄世門之胄多處京官而劼二子拱撝並為外任弟<lb/>
廓之從容謂劼曰拱幸得不凡何不在省府中清華之<lb/>
所而並出外藩劼曰立身来恥以言自逹今若進兒與<lb/>
身何異卒無所求聞者莫不歎服劼常恨魏収書欲更<lb/>
作編年紀而才思竟不能就云<lb/>
崔肇師清河東武城人也祖亮魏贈車騎大將軍儀同<lb/>
三司父士㤗龍驤將軍征南别將肇師少時疎放長輙<lb/>
變節更成謹厚渉獵經史頗有文思天平初以通直散<lb/>
<pb n="KR2d0006_WYG_178-60b"/>
騎侍郎為慰勞青州使至齊州界爲土賊崔迦葉等拘<lb/>
欲逼與同事肇師執志不動喻以禍福賊遂捨之仍廵<lb/>
慰青部而還肇師以從弟乾亨同居事伯母甚謹文襄<lb/>
嘗言肇師合誅左右問其故曰崔鴻十六國春秋述諸<lb/>
僭偽而不及江東左右曰肇師與鴻别族乃止天保初<lb/>
以參定禪代禮儀封襄城縣男仍兼中書侍郎卒始鄴<lb/>
下有薛生者能相人言趙彦深當大貴肇師因問己答<lb/>
曰公門望甚髙爵位不及趙終如其言<lb/>
<pb n="KR2d0006_WYG_178-61a"/>
盧潛范陽涿人也祖尚之魏司徒左長史前將軍濟州<lb/>
刺史光禄大夫父文符通直散騎侍郎潛容貎瓌偉善<lb/>
言談少有成人志尚累遷大將軍府中兵參軍機事彊<lb/>
濟為文襄所知言其終可大用王思政見獲於頴州文<lb/>
襄重其才識潛常從容白文襄思政不能死節何足可<lb/>
重文襄謂左右曰我有盧潛便是更得一王思政天保<lb/>
中除左戸郎中坐譏議魏書與王松年李庶等俱被禁<lb/>
止㑹清河王岳救江陵特赦潛為岳行臺郎還歴中書<lb/>
<pb n="KR2d0006_WYG_178-61b"/>
中書黄門侍郎爲奴誣告謀反文宣明之以奴付潛潛<lb/>
不之責黄門鄭子黙奏潛從清河王岳南討岳令潛説<lb/>
梁將侯瑱大納瑱賂遺還不奏聞文宣杖潛一百乃截<lb/>
其鬚潛顔色不變歴魏尹丞司州别駕江州刺史所在<lb/>
有善政孝昭作相以潛爲揚州道行臺左丞先是梁將<lb/>
王琳擁其主蕭莊歸夀陽朝廷以琳為揚州刺史勑潛<lb/>
與琳為南討經畧後除行臺尚書儀同三司王琳鋭意<lb/>
圗南潛以為時事未可由是與琳有隙更相表列武成<lb/>
<pb n="KR2d0006_WYG_178-62a"/>
追琳入鄴除潛揚州刺史領行臺尚書潛在淮南十三<lb/>
年大樹風績為陳人所憚陳主與其邉將書云盧潛猶<lb/>
在卿宜深備之文宣初平淮南給復十年年滿後逮天<lb/>
統武平中徴税頗雜又髙元海執政斷漁獵人家無以<lb/>
自資諸商胡負官責息者宦者陳徳信縱其妄注淮南<lb/>
富家令州縣徴責又勑送突厥馬數千匹於揚州管内<lb/>
令土豪貴買之錢直始入便出勑括江淮間馬並送官<lb/>
廐由是百姓騷擾切齒嗟怨潛隨事撫慰兼行權畧故<lb/>
<pb n="KR2d0006_WYG_178-62b"/>
得寜靖武平三年徴爲五兵尚書揚州吏民以潛斷酒<lb/>
肉篤信釋氏大設僧會以香花緣道流涕送之潛歎曰<lb/>
正恐不乆復来耳至鄴未幾復為揚州道行臺尚書四<lb/>
年陳將吳明徹來宼領軍封輔相赴援陳兵及峴輔相<lb/>
不從潛固争不得憂憤發病卧幕下果敗陳人遂圍夀<lb/>
陽壅芍陂以水灌之詔王長春爲南討都督長春軍次<lb/>
河南多給兵士糧便鳴角欲引而賤糴其米及頓兵更<lb/>
貴糶其米乃與皮景和擁衆十萬於淮北不進夀陽城<lb/>
<pb n="KR2d0006_WYG_178-63a"/>
中青黑龍升天城尋陷潛及行臺僕射王貴顯特進巴<lb/>
陵王王琳扶風王可朱渾孝裕武衛將軍奚永樂儀同<lb/>
索景和仁州刺史酈伯偉霍州刺史封子繡泰州刺史<lb/>
髙子植行臺左丞李騊駼等督將五十八軍士一萬皆<lb/>
没焉陳人殺王琳餘人皆囚於東冶陳主欲知齊之虛<lb/>
實乃出潛潛曰囚本屬幽州於河北最小口有五十萬<lb/>
落陳者唯與酈伯偉二人耳時李騊駼將逃歸并要潛<lb/>
潛曰我此頭靣何可誑人吾少時相者云没在吳越地<lb/>
<pb n="KR2d0006_WYG_178-63b"/>
死生已定弟其行也因寄書於弟士䆳曰吾夢汝以某<lb/>
月某日得患某月某日漸損皆如其言既而歎曰夀陽<lb/>
没吾欲以頸血濺城而死佛教不聽自殺故荏苒偷生<lb/>
今可死矣於是閉氣而絶其家購屍歸葬贈開府儀同<lb/>
三司尚書左僕射兖州刺史無子以弟士䆳子元孝嗣<lb/>
潛雅性貞固祖珽嘗要潛陷仁州刺史劉逖許以髙位<lb/>
潛曰如此事吾不爲也行臺慕容恃德嘗所推重有疾<lb/>
謂其子曰盧尚書教我為人有如昆弟我死持上騂馬<lb/>
<pb n="KR2d0006_WYG_178-64a"/>
與之其子以他馬徃恃徳柩出門自停不可動巫祝以<lb/>
爲恃徳聲怒曰何不與盧尚書我所騎騂馬其子遽奉<lb/>
命柩乃行潛以馬價爲營福事其為時重如此士䆳字<lb/>
子淹少爲崔昻所知昻云此昆季足為後生之俊但恨<lb/>
其俱不讀書耳位尚書左右丞吏部郎中中山太守帶<lb/>
定州長史齊亡後卒<lb/>
盧詢祖范陽涿人也祖文偉魏青州刺史父恭道范陽<lb/>
太守詢祖襲祖爵大夏男有術學文辭華羙爲後生之<lb/>
<pb n="KR2d0006_WYG_178-64b"/>
俊舉秀才至鄴趙郡李祖勲嘗宴諸文士文宣使小黄<lb/>
門勑祖勲曰蠕蠕既破何無賀表使者待之諸賔皆爲<lb/>
表詢祖俄頃便成其辭云昔十萬横行樊將軍請而受<lb/>
屈五千深入李都尉降而不歸時重其工後朝廷大遷<lb/>
除同日催拜詢祖立於東止車門外為二十餘人作表<lb/>
文不加㸃辭理可觀詢祖初襲爵有宿徳朝士曰大夏<lb/>
初成詢應聲曰且得鷰雀相賀天保末爲築長城子使<lb/>
自負其才内懐鬱怏遂毁容服如賤役者以見楊愔愔<lb/>
<pb n="KR2d0006_WYG_178-65a"/>
曰故舊皆有所縻唯大夏未加處分詢祖厲聲曰是誰<lb/>
之咎既至役所作築長城賦以寄其意其略曰板則紫<lb/>
栢杵則木𤓰何斯材而斯用也草則離離靡靡緣岡而<lb/>
植但使十歩而有一芳余亦何辭間於荆棘邢邵嘗謂<lb/>
曰卿小年才學富盛戴角者無上齒恐卿不夀對曰詢<lb/>
祖初聞此言實懐惕懼見丈人蒼蒼在鬢差以自安邵<lb/>
甚重其敏贍既有口辯好臧否人物衆共嫉之言其淫<lb/>
於從妹宗人思道謂曰大夏何為招四海議詢祖曰骨<lb/>
<pb n="KR2d0006_WYG_178-65b"/>
肉還相殘何况執玉帛者萬國詢祖與思道俱為北州<lb/>
人俊魏収揚譽思道而以詢祖為不及詢祖謂人曰見<lb/>
未能髙飛者借其羽毛知逸勢冲天者翦其翅翮既諸<lb/>
謗毁日至素論皆薄其人長廣太守邢子廣曰詢祖有<lb/>
規檢禰衡思道無冰稜文舉後頗折節歴太子舍人司<lb/>
徒記室卒有文集十卷皆遺逸<lb/>
崔子樞博陵安平人魏驃騎大將軍康曾孫也父長瑜<lb/>
位開府中兵參軍子樞學渉好文詞彊辯有才幹齊時<lb/>
<pb n="KR2d0006_WYG_178-66a"/>
爲考功郎中參議五禮待詔文林舘兼散騎常侍聘周<lb/>
使還除通直散騎常侍兼知度支子樞明解世務所居<lb/>
稱職因度支有受納風聞為御史所劾遇赦免齊亡入<lb/>
周位至上士以預尉遲迥事被誅子樞次弟子端亦有<lb/>
才幹而文藝爲優歴殿中侍御史卒於通直散騎侍郎<lb/>
子端弟子博武平末為河陽道行臺郎隋開皇末卒於<lb/>
泗州刺史子博弟子發有文才武平末祕書郎修起居<lb/>
注仕隋為秦王文學卒於國子博士子樞叔父叔瓚頗<lb/>
<pb n="KR2d0006_WYG_178-66b"/>
有學識性好直言其妻即昭信皇后姊也文宣擢為魏<lb/>
尹丞屬蝗蟲為灾帝以問叔瓚對曰案漢書五行志土<lb/>
功不時蝗蟲作厲當今外築長城内興三臺故致此灾<lb/>
帝大怒令左右歐之又擢其髪以溷汁沃其頭曵以出<lb/>
由是廢頓久之後卒於平陽太守贈本州刺史<lb/>
　<lb/>
　<lb/>
　通志卷一百五十四<lb/>
</p>
<p>
</p>
  </div>
</body>
</text>
</TEI>
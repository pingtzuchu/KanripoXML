<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百六十四</head> <lb/>
    <p>
<pb n="KR2d0006_WYG_188-1a"/>
欽定四庫全書<lb/>
　通志卷一百六十四<lb/>
　宋　右　廸　功　郎　鄭　樵　漁　仲　撰<lb/>
　列傳七十七<lb/>
　隋<lb/>
　　盧賁　薛道衡<hi>族父孺</hi>房彦謙　盧思道<hi>從兄昌衡</hi>盧愷<lb/>
　　　王誼　長孫平　源師<hi>從叔雄</hi>薛胄　令狐熙<lb/>
　　裴肅　張定和　張奫　麥鐡杖<hi>子孟才  沈光</hi>權武<lb/>
<pb n="KR2d0006_WYG_188-1b"/>
　　王仁恭　吐萬緒　董純　魚俱羅　王辯<hi>斛斯萬善</hi>
　　陳稜　趙才　宇文述<hi>雲定興司趙行樞化及    馬徳戡</hi>　<hi>述子裴䖍</hi>
　　<hi>通</hi>李密　王世充　叚達<lb/>
盧賁字子徴范陽涿人也父光周開府燕郡公附在兄<lb/>
辯傳賁略渉書史頗觧鍾律周武帝時襲爵燕郡公歴<lb/>
位魯陽太守太子少宮尹儀同三司累遷司武上士時<lb/>
髙祖為太司馬賁知帝非常人深自推結宣帝嗣位加<lb/>
開府及高祖初被顧託羣情未一乃引賁置在左右髙<lb/>
<pb n="KR2d0006_WYG_188-2a"/>
祖將之東第百官皆不知所去髙祖潛令賁部伍仗衛<lb/>
因召公卿而謂曰欲求富貴當皆相随來時往往偶語<lb/>
欲有去就賁嚴兵而至衆莫敢動出崇陽門至東宫門<lb/>
者拒不納賁諭之不去瞋目叱之門者遂却既而高祖<lb/>
得入賁常典宿衛後承間進說曰周厯已盡天人之望<lb/>
實歸明公願早應天順人髙祖然之及受禪命賁清宫<lb/>
因典宿衛賁於是奏改周代旗幟更為嘉名其青龍騶<lb/>
虞朱雀元武千秋萬嵗之旗皆賁所創也尋拜散騎常<lb/>
<pb n="KR2d0006_WYG_188-2b"/>
侍兼太子左庶子左領軍將軍及高熲蘇威共掌朝政<lb/>
賁甚不平之柱國劉昉時被疎忌賁因諷昉及上柱國<lb/>
元諧李詢華州刺史張賔等謀黜熲威五人相與輔政<lb/>
又以晉王上之愛子謀行廢立復私謂皇太子曰賁將<lb/>
數謁殿下恐為上譴願察區區之心謀泄昉等委罪於<lb/>
賔賁公卿奏二人坐當死帝以龍潛之舊不忍加刑並<lb/>
除名為民賔未㡬卒嵗餘賁復爵位檢校太常卿賁以<lb/>
古樂宫縣七八損益不同歴代通儒議無定凖乃上表<lb/>
<pb n="KR2d0006_WYG_188-3a"/>
曰殷人以上通用五音周武克殷得鶉火天駟之應其<lb/>
音用七漢興加應鍾故十六枚而在一簴鄭元注周禮<lb/>
二八十六為簴此則七八之義其来逺矣然世有沿革<lb/>
用捨不同至周武帝復改縣七以林鍾為宫夫樂者政<lb/>
之本也故移風易俗莫善於樂是以吳札觀而辯興亡<lb/>
然則樂也者所以動天地感鬼神情發於聲安危斯應<lb/>
周武以林鍾為宫葢將亡之徴也且林鍾之管即黄鍾<lb/>
下生之義黄鍾君也而生於臣明為皇朝九五之應又<lb/>
<pb n="KR2d0006_WYG_188-3b"/>
隂者臣也而居君位更顯國家登極之祥斯實㝠數相<lb/>
符非闗人事臣聞五帝不相沿樂三王不相襲禮此葢<lb/>
随時改制而不失雅正者也帝從之改七縣八黄鍾為<lb/>
宮又詔賁與儀同楊慶和刋定周齊音律未㡬歴郢虢<lb/>
懐三州刺史在懐州決沁水東注名曰利人渠又派入<lb/>
温縣名曰温潤渠以溉舄鹹民頼其利後為齊州刺史<lb/>
民饑穀湧貴賁坐閉人糶而私糴除名後從幸洛陽上<lb/>
從容謂賁曰我始為大司馬時卿布腹心於我及總百<lb/>
<pb n="KR2d0006_WYG_188-4a"/>
揆頻繁左右與卿足為恩舊卿若無過者位與高熲齊<lb/>
又坐與凶人交構由是廢黜言念疇昔之恩復處牧伯<lb/>
之位何乃不思報効以至於此吾不忍殺卿是屈法申<lb/>
私耳賁俯伏陳謝詔復本官後數日對詔失㫖又自叙<lb/>
功績有怨言上大怒顧謂羣臣曰吾將與賁一州觀此<lb/>
不可復用後皇太子為其言曰此輩並有佐命之功雖<lb/>
性行輕險誠不可棄上曰我屈抑之全其命也微劉昉<lb/>
鄭譯及賁栁裘皇甫績等則我不至於此然此等皆反<lb/>
<pb n="KR2d0006_WYG_188-4b"/>
覆子也當周宣帝時以無頼得幸及帝大漸顔之儀等<lb/>
請以趙王輔政此輩行詐顧命於我我將為政又欲亂<lb/>
之故昉謀大逆於前譯為巫蠱於後如賁之徒皆不滿<lb/>
志任之則不遜致之則怨自難信也非我棄之衆人見<lb/>
此或有竊議者必謂我薄於功臣斯不然矣蘇威進曰<lb/>
漢光武欲全功臣皆以列侯奉朝請至尊仁育復用此<lb/>
道以安之上曰然遂廢於家卒<lb/>
薛道衡字元卿河東汾隂人也父孝通魏恒山太守附<lb/>
<pb n="KR2d0006_WYG_188-5a"/>
在髙祖辯傳道衡六嵗而孤專精好學年十三講左氏<lb/>
傳見子産相鄭之功作國僑贊詞致清正見者奇之其<lb/>
後才名益著齊司州牧彭城王浟引為兵曺從事尚書<lb/>
左僕射楊愔一代偉人見而嗟賞授奉朝請吏部尚書<lb/>
辛術與語歎曰鄭公業不亡矣河東裴讞目之曰自鼎<lb/>
遷河朔吾謂闗西孔子罕值其人今復遇薛君矣武成<lb/>
作相召為記室及即位累遷太尉府主簿兼散騎常侍<lb/>
接對周陳二使武平初詔與諸儒修定五禮除尚書左<lb/>
<pb n="KR2d0006_WYG_188-5b"/>
外兵郎陳使傅縡聘齊以道衡兼主客郎接對之縡贈<lb/>
詩五十韻道衡和之南北稱美魏收曰傅縡所謂以蚓<lb/>
投魚耳待詔文林館與范陽盧思道李德林齊名友善<lb/>
復以本官直中書省尋拜中書侍郎仍參太子侍讀後<lb/>
主之世漸見親用于時頗有附會之譏後與侍中斛律<lb/>
孝卿參預政事道衡具陳備周之策孝卿不能用及齊<lb/>
亡周武帝引為御史二命士後歸鄉里自州主簿入為<lb/>
司禄上士髙祖作相從元帥梁睿擊王謙攝陵州刺史<lb/>
<pb n="KR2d0006_WYG_188-6a"/>
大定中授儀同守卭州刺史高祖受禪坐事除名河間<lb/>
王𢎞北征突厥召典軍書還除内史舍人其年兼散騎<lb/>
常侍聘陳使主道衡因奏曰陛下比隆三代平一九州<lb/>
豈容區區之陳久在天網之外臣今奉使請責以稱藩<lb/>
帝曰朕且含養置之度外勿以言辭相折江東雅好篇<lb/>
什陳主尤愛雕蟲道衡每有所作南人無不吟誦焉八<lb/>
年伐陳授淮南道行臺尚書吏部郎兼掌文翰王師將<lb/>
臨江表高熲夜坐幕下謂之曰今叚之舉克定江東已<lb/>
<pb n="KR2d0006_WYG_188-6b"/>
否君試言之道衡曰凡論大事成敗先須以至理斷之<lb/>
禹貢所載九州本是王者封域後漢之季羣雄競起孫<lb/>
權兄弟遂有吳楚之地晉武受命尋即吞并永嘉南遷<lb/>
重此分割自爾以来戰爭不息郭璞有云江東偏王三<lb/>
百年還與中國合今數將滿矣以運數而言其必克一<lb/>
也有徳者昌無徳者亡自古興滅皆由此道主上躬履<lb/>
恭儉憂勞庶政叔寳峻宇雕牆酣酒荒色上下離心其<lb/>
必克二也為國之體在於任寄彼之公卿備員而已拔<lb/>
<pb n="KR2d0006_WYG_188-7a"/>
小人施文慶委以政事尚書令江總惟事詩酒本非經<lb/>
略之才蕭摩訶任蠻奴是其大將一夫之用耳其必克<lb/>
三也我有道而大彼無徳而小量其甲士不過十萬西<lb/>
自巫峡東至滄海分之則勢懸而力弱聚之則守此而<lb/>
失彼其必克四也席卷之勢其在不疑熲忻然曰君言<lb/>
成敗理甚分眀吾今豁然矣本以才學相期不意籌略<lb/>
乃爾還除吏部侍郎後坐抽擢人物有言其黨蘇威任<lb/>
人有意故者除名配防嶺表晉王廣時在揚州隂令人<lb/>
<pb n="KR2d0006_WYG_188-7b"/>
諷道衡從揚州路將奏留之道衡不樂為王府用後從<lb/>
漢王諒之計遂道出江陵尋有詔徴還直内史省晉王<lb/>
由是銜之然愛其才猶頗見禮後數嵗授内史侍郎加<lb/>
上儀同三司道衡每構文必隠坐空齋蹋壁而臥聞户<lb/>
外有人便怒其沈思如此高祖毎曰道衡所作文書必<lb/>
稱我意然誡之以迂誕後髙祖善其稱職謂楊素牛𢎞<lb/>
曰道衡老矣驅使勤勞宜使其朱門列㦸於是進位上<lb/>
開府賜物百叚道衡辭以無功上曰爾久勞階陛國家<lb/>
<pb n="KR2d0006_WYG_188-8a"/>
大事皆爾宣行豈非爾功也道衡久當樞要才名益顯<lb/>
太子諸王爭相與交好髙熲楊素雅相推重聲名藉甚<lb/>
無競一時仁夀中楊素專掌朝政道衡既與素善上不<lb/>
欲道衡久知機宻因出檢校襄州總管道衡久䝉驅䇿<lb/>
一旦違離言之哽咽髙祖更愴然改容曰爾光隂晚暮<lb/>
侍奉誠勞朕欲令爾將攝兼撫萌俗今爾之去朕如斷<lb/>
一臂於是賜物三百叚九環金帶并時服一襲馬十匹<lb/>
慰勉遣之在任清簡吏民懐之煬帝嗣位轉潘州刺史<lb/>
<pb n="KR2d0006_WYG_188-8b"/>
嵗餘上表求致仕帝謂内史侍郎虞世基曰道衡將至<lb/>
當以祕書監待之道衡既至上高祖文皇帝頌帝覽之<lb/>
不悦顧謂蘇威曰道衡致美先朝此魚藻之義也於是<lb/>
拜司𨽻大夫將置之罪而道衡不悟司𨽻刺史房彦謙<lb/>
素與相善知必及禍勸之杜絶賔客卑辭下氣而道衡<lb/>
不能用㑹議新令久不能决道衡謂朝士曰向使高熲<lb/>
不死令當久行即有人奏之帝怒曰汝憶髙熲邪付執<lb/>
法者推之道衡自以非大過促憲司早具斷暨於奏日<lb/>
<pb n="KR2d0006_WYG_188-9a"/>
冀帝赦之勑家人具饌以備賔客來候者帝令自盡道<lb/>
衡殊不意未能引決憲司重奏縊而殺之妻子並徙且<lb/>
末時年七十天下寃之有文集七十卷行於世子五人<lb/>
收最知名出繼族父孺孺清貞孤介不交流俗渉獵經<lb/>
史有才思雖不大為文有所賦詠辭致清逺開皇中為<lb/>
侍御史揚州總管司空參軍毎以方直自處府僚多不<lb/>
便之卒於襄城郡掾所涖官皆有能名道衡偏相友愛<lb/>
收初生即與孺為後養於孺宅至於成長殆不識本生<lb/>
<pb n="KR2d0006_WYG_188-9b"/>
太常丞胡仲操曾在朝堂就孺借刀子割爪甲孺以仲<lb/>
操非雅士竟不與之其不肯妄交清介獨行皆此類也<lb/>
道衡兄温字尼卿沈敏有器局博覽墳典尤善𨽻書仕<lb/>
周為上黄郡守周平齊徙燕郡太守以簡惠稱宣政元<lb/>
年賜爵齊安縣子卒於郡子邁嗣邁字𢎞仁性寡言長<lb/>
於辭辯開皇初襲爵齊安子改封鍾山歴位太子舍人<lb/>
大業中為刑部選部二侍郎道衡從父弟道實位禮部<lb/>
侍郎離石郡太守知名於世從子徳音有儁才起家游<lb/>
<pb n="KR2d0006_WYG_188-10a"/>
騎尉佐魏澹修魏史史成遷著作佐郎及越王侗稱制<lb/>
東都王世充之僭號軍書羽檄皆出其手世充平以罪<lb/>
誅其文筆皆行於世<lb/>
房彦謙字孝沖清河東武城人也髙祖法夀魏贈青州<lb/>
刺史自有傳父熊字子威性至孝聰眀有節槩州辟主<lb/>
簿仕齊行清河廣川二郡事彥謙長兄彦詢最知名以<lb/>
魏勲門嫡孫賜爵永始縣子特為伯父樂陵太守豹所<lb/>
重病卒豹取急送柩還鄉悲痛傷惜以為喪當家之寳<lb/>
<pb n="KR2d0006_WYG_188-10b"/>
初彦詢少時為監館嘗接陳使江總及陳滅總入闗見<lb/>
彦謙曰公是監館弟耶因惨然曰昔因將命得申言款<lb/>
彦詢所贈總詩今見在總集彦謙早孤不識父為母兄<lb/>
所鞠養彦詢雅有清鑒以彦謙天性頴悟每奇之親教<lb/>
讀書年七嵗誦數萬言為宗黨所異十五出後叔父子<lb/>
貞事所繼有踰本生子貞哀之撫養甚厚後丁繼母憂<lb/>
勺飲不入口者五日事伯父豹竭盡心力每四時珍果<lb/>
弗敢先嘗遇朞功之戚必蔬食終禮宗從取則焉其後<lb/>
<pb n="KR2d0006_WYG_188-11a"/>
受學于博士尹琳手不釋卷遂通渉五經觧屬文雅有<lb/>
詞辯風槩髙人年十八屬齊廣寧王孝珩為齊州刺史<lb/>
辟為主簿時禁網疎濶州郡之職尤多縱弛及彦謙在<lb/>
職清簡守法州境肅然莫不敬憚及周師入鄴齊主東<lb/>
奔以彦謙為齊州中從事彦謙痛本朝傾覆將紏率忠<lb/>
義潛謀匡輔事不果而止齊亡歸于家周武帝遣柱國<lb/>
辛遵為齊州刺史為賊帥輔帶劒所執彦謙以書喻之<lb/>
帶劔慙懼送遵還州諸賊並各歸首及髙祖受禪之後<lb/>
<pb n="KR2d0006_WYG_188-11b"/>
遂優游鄉曲誓無仕心開皇七年刺史韋藝固薦之不<lb/>
得已而應命吏部尚書盧愷一見重之擢授承奉郎俄<lb/>
遷監察御史後屬陳平奉詔安撫泉括等十州以銜命<lb/>
稱㫖賜物百段米百石衣一襲奴婢百口遷秦州總管<lb/>
錄事參軍因朝集時左僕射髙熲定考課彦謙謂熲曰<lb/>
書稱三載考績黜陟幽眀唐虞以降代有其法黜陟合<lb/>
理襃貶無虧便是進必得賢退皆不肖如或舛謬法乃<lb/>
虚設比見諸州考校執見不同進退多少參差不類况<lb/>
<pb n="KR2d0006_WYG_188-12a"/>
復愛憎肆意致乖平坦清介孤直未必髙第卑謟巧宦<lb/>
翻居上等真偽混淆是非瞀亂宰貴既不精練斟酌取<lb/>
捨曾經驅使者多以䝉識獲成未歴臺省者皆為不知<lb/>
被退又四方懸遠難可詳悉惟凖量人數半破半成徒<lb/>
計官員之少多莫顧善惡之衆寡欲求允當其道無由<lb/>
明公鍳逹幽微平心遇物今所考校必無阿枉脱有前<lb/>
件數事未審何以裁之惟願逺布耳目精加采訪襃秋<lb/>
毫之善貶纎芥之惡非直有光至道亦足摽奨賢能詞<lb/>
<pb n="KR2d0006_WYG_188-12b"/>
氣偘然觀者屬目熲為之動容深見嗟賞因歴問河西<lb/>
隴右官人景行彦謙對之如響熲謂諸州總管刺史曰<lb/>
與公言不如獨共秦州考使語後數日熲言於帝帝弗<lb/>
能用以秩滿遷長葛令甚有惠化百姓號為慈父仁夀<lb/>
中上令持節使者廵行州縣察長吏能否以彦謙為天<lb/>
下第一超授鄀州司馬吏民號哭相謂曰房眀府今去<lb/>
吾屬何用生為其後百姓思之立碑頌徳鄀州久無刺<lb/>
史州務皆歸彦謙名有異政内史侍郎薛道衡一代文<lb/>
<pb n="KR2d0006_WYG_188-13a"/>
宗位望清顯所與交結皆海内名賢深重彦謙為人甚<lb/>
加友敬及為襄州總管辭翰徃来交錯道路煬帝即位<lb/>
道衡轉牧潘州路經彦謙所留連數日屑涕而别黄門<lb/>
侍郎張衡亦與彦謙相善于時帝營東都窮極侈麗天<lb/>
下失望又漢王構逆罹罪者多彦謙見衡當塗而不能<lb/>
匡救以書諭之頗陳時政得失衡得書歎息而不敢奏<lb/>
聞彦謙知王綱不振遂去官隠居不仕將結構于䝉山<lb/>
之下以求其志㑹置司𨽻官盛選天下知名之士朝廷<lb/>
<pb n="KR2d0006_WYG_188-13b"/>
以彦謙公方宿著時望所歸徴授司𨽻刺史彦謙亦慨<lb/>
然有澄清天下之志凡所薦舉皆人倫表式其有彈射<lb/>
當之者曾無怨言司𨽻别駕劉灹陵上侮下訐以為直<lb/>
刺史憚之皆為之拜惟彦謙執法不撓抗禮長揖有識<lb/>
嘉之灹亦不恨大業九年從駕度遼監扶餘道軍事其<lb/>
後隋政漸亂朝廷靡然莫不變節彦謙直道守常介然<lb/>
孤立頗為執政者所嫉出為涇陽令終于家年六十九<lb/>
彦謙居家毎子姪定省常為講説督勉之亹亹不倦家<lb/>
<pb n="KR2d0006_WYG_188-14a"/>
有舊業資産素殷又前後居官所得俸祿皆以周䘏親<lb/>
友家無餘財車服器用務存素儉自少及長一言一行<lb/>
未嘗渉私雖致屢空怡然自得嘗從容獨笑顧謂其子<lb/>
元齡曰人皆因祿富我獨以官貧所遺子孫在於清白<lb/>
耳所有文筆恢廓閑雅有古人之深致又善草𨽻人有<lb/>
得其尺牘者皆寳玩之太原王劭北海髙構蓨縣李綱<lb/>
中山郎茂河東栁彧薛孺皆一時知名雅澹之士彦謙<lb/>
並與為友雖冠蓋成列而門無雜賔體資文雅深達政<lb/>
<pb n="KR2d0006_WYG_188-14b"/>
務有識者咸以遠大許之初開皇中平陳之後天下一<lb/>
統論者咸云將至太平彦謙私謂所親趙郡李少通曰<lb/>
主上性多忌刻不納諫諍太子卑弱諸王擅威在朝者<lb/>
惟行苛酷之政不𢎞逺大之體天下雖安方憂危亂少<lb/>
通初謂不然及仁夀大業之際其言皆驗唐貞觀初以<lb/>
子元齡著勲庸贈徐州都督臨淄縣公諡曰定<lb/>
盧思道字子行范陽涿人也高祖元魏散騎常侍自有<lb/>
傳父道亮隠居不仕思道聰爽俊辯通侻不覊年十六<lb/>
<pb n="KR2d0006_WYG_188-15a"/>
遇中山劉松為人作碑銘以示思道思道讀之多不觧<lb/>
於是感激閉戸讀書師事河間邢子才後思道復為文<lb/>
以示劉松松又不能甚觧思道乃喟然歎曰學之有益<lb/>
豈徒然哉因就魏收借異書數年之間才學兼著不持<lb/>
操行好輕侮人物齊天保中魏史未出思道多所非毁<lb/>
由是大被笞辱前後屢犯典憲因而落魄不調其後左<lb/>
僕射楊愔薦之於朝觧褐司空行參軍長兼員外散騎<lb/>
侍郎直中書省文宣帝崩當時文士各作挽歌十首擇<lb/>
<pb n="KR2d0006_WYG_188-15b"/>
其善者而用之魏收陽休之祖孝徴等不過得一二首<lb/>
惟思道獨得八首故時人稱之為八米盧郎後以漏泄<lb/>
省中語出為丞相西閤祭酒歴太子舍人司徒錄事參<lb/>
軍每居官多被譴辱後以擅用庫錢免歸家嘗於薊北<lb/>
悵然感慨為五言詩見意世以為工後為給事黄門侍<lb/>
郎待詔文林館周武帝平齊授儀同三司追赴長安與<lb/>
同輩陽休之等數人作聴蟬鳴篇思道所為詞意清切<lb/>
為時人所重新野庾信徧覧諸同作者而深歎美之未<lb/>
<pb n="KR2d0006_WYG_188-16a"/>
㡬母疾還鄉遇同郡祖英伯及從兄昌期與宋護等作<lb/>
亂思道預焉柱國宇文神舉討平之獲思道罪當極刑<lb/>
神舉聞其名引出令作露布思道援筆立成文無加㸃<lb/>
神舉嘉而宥之後除掌教上士高祖為丞相遷武陽太<lb/>
守位下不得志為孤鴻賦以寄其情開皇初以母老表<lb/>
請觧位優詔許之思道自恃才地多所陵轢由是宦塗<lb/>
淪滯既而又著勞生論指切當時嵗餘奉詔郊勞陳使<lb/>
頃之遭母憂未㡬起為散騎侍郎兼内史侍郎事于時<lb/>
<pb n="KR2d0006_WYG_188-16b"/>
議置六卿將除大理思道上表曰省有駕部寺留太僕<lb/>
省有刑部寺除大理斯則重畜産而賤刑名誠為未可<lb/>
又陳殿廷非杖罰之所朝臣犯笞罪請以贖論上悉嘉<lb/>
納之是嵗卒于京師上甚惜之遣使弔祭焉有文集二<lb/>
十卷行於世子赤松大業中位河東縣長思道從兄昌<lb/>
衡字子均小字龍子父道䖍魏幽州刺史昌衡沈靖有<lb/>
才識風神澹雅容止可法博渉經史工草行書思道小<lb/>
字釋奴宗中稱英妙昌衡與之俱被推重故幽州為之<lb/>
<pb n="KR2d0006_WYG_188-17a"/>
語曰盧家千里釋奴龍子仕魏兼太尉外兵參軍齊受<lb/>
禪歴平恩令為僕射祖孝徴所薦遷尚書金部郎孝徴<lb/>
每曰吾用盧子均為尚書郎自謂無媿幽明矣始天保<lb/>
中尚書王昕以雅談獲罪諸弟相尚守而不墜自兹以<lb/>
後此道浸㣲昌衡與頓邱李若彭城劉珉河南陸彦師<lb/>
隴西辛徳源王循並為後進風流之士後兼散騎侍郎<lb/>
迎勞周使周武平齊授司玉中士與大宗伯斛斯徴修<lb/>
禮令開皇初拜尚書祠部侍郎髙祖嘗大集羣下令自<lb/>
<pb n="KR2d0006_WYG_188-17b"/>
陳功績人皆競進昌衡獨無所言左僕射高熲目而異<lb/>
之陳使賀徹周濆相繼來聘朝廷每令昌衡接對之未<lb/>
㡬出為徐州總管長史甚有能名吏部尚書蘇威考之<lb/>
曰徳為人表行為世則論者以為美談嘗行至浚儀所<lb/>
乗馬為人牛所觸致死牛主陳謝求還價直昌衡曰六<lb/>
畜相觸自闗常理此豈人情也君何謝焉拒而不受性<lb/>
寛厚不校皆此類也轉夀州總管長史刺史宇文述甚<lb/>
敬之委以州務嵗餘遷金州刺史仁夀中奉詔持節為<lb/>
<pb n="KR2d0006_WYG_188-18a"/>
河南道廵省大使及還以奉使稱㫖授儀同三司賜物<lb/>
二百段昌衡自以年在懸車上表乞骸骨優詔不許大<lb/>
業初徴為太子左庶子行詣洛陽道卒子寳素寳允<lb/>
盧愷字長仁范陽涿人也父柔周開府儀同三司自有<lb/>
傳愷性孝友神情爽悟略渉書記有當世幹能頗觧屬<lb/>
文周齊王憲引為記室從憲伐齊説齊栢社鎮下之遷<lb/>
小吏部大夫時染工王神歡者以賂自進冢宰宇文護<lb/>
引為計部下大夫愷諫曰古者登髙能賦可為大夫求<lb/>
<pb n="KR2d0006_WYG_188-18b"/>
賢審官理須詳慎今神歡出自染工更無殊異徒以家<lb/>
富自通遂與縉紳並列實恐鵜翼之刺聞之外境護竟<lb/>
寢其事轉内史下大夫武帝在雲陽宫勑諸屯簡老牛<lb/>
欲以享士愷進諫曰昔田子方贖老馬君子以為美談<lb/>
向奉眀勑欲以老牛享士有虧仁政帝美其言乃止轉<lb/>
禮部大夫為聘陳使副先是行人多從其國禮及愷為<lb/>
使一依本朝陳人莫能屈建徳四年李穆攻拔軹闗栢<lb/>
崖二鎮命愷作露布帝讀大悦曰盧愷文章大進荀景<lb/>
<pb n="KR2d0006_WYG_188-19a"/>
倩故是令君之子大象元年拜東都吏部大夫開皇初<lb/>
加上儀同三司除尚書吏部侍郎進爵為侯仍攝尚書<lb/>
左丞每有敷奏侃然正色雖逢喜怒不改其常加散騎<lb/>
常侍八年上親考百寮以愷為上愷固讓不敢受髙祖<lb/>
曰吏部勤幹舊所聞悉今者上考僉議攸同當仁不讓<lb/>
何愧之有皆在朕心無勞飾讓嵗餘拜禮部尚書攝吏<lb/>
部尚書會國子博士何妥與右僕射蘇威不平奏威陰<lb/>
事愷坐與相連憲司奏愷曰房恭懿者尉遲迥之黨不<lb/>
<pb n="KR2d0006_WYG_188-19b"/>
當仕進威愷二人曲相薦達累轉海州刺史又吏部預<lb/>
選者甚多愷不即授官皆注色而遣威之從父弟徹肅<lb/>
二人並以鄉正徴詣吏部文狀後至而先任用肅左足<lb/>
攣蹇才用無算愷以威故授朝請郎愷之朋黨事甚眀<lb/>
白上大怒曰愷敢將天子官以為私惠愷免冠頓首曰<lb/>
皇太子將以通事舍人蘇䕫為舍人䕫即蘇威之子臣<lb/>
以䕫未當遷固啟乃止臣若與威有私豈當如此上曰<lb/>
蘇威之子朝廷共知卿乃固執以徼身倖至所不知者<lb/>
<pb n="KR2d0006_WYG_188-20a"/>
便行朋附姦臣之行也於是除名為百姓卒於家自周<lb/>
氏以降選無清濁及愷攝吏部與薛道衡陸彦師等甄<lb/>
别士流故渉黨錮之譖遂及於此子義恭<lb/>
王誼字宜君其先樂浪人也父顯周鳳州刺史洛邑縣<lb/>
公誼少慷慨有大志便弓馬博覽羣言周閔帝時為左<lb/>
中侍上士時大冢宰宇文護執政帝拱黙無所闗預有<lb/>
朝士於帝側㣲不為恭誼悖然而進將擊之其人惶懼<lb/>
請罪乃止自是朝臣無敢不肅遷御正大夫丁父艱毁<lb/>
<pb n="KR2d0006_WYG_188-20b"/>
瘁過禮廬于墓側負土成墳武帝即位累遷内史大夫<lb/>
封楊國公從武帝伐齊至并州帝既入城反為齊人所<lb/>
敗左右多死誼率麾下驍䧺赴之頼以全濟時帝以六<lb/>
軍挫衂欲班師誼固諫帝從之齊平自相州刺史徵為<lb/>
大内史汾州稽胡亂誼擊之帝弟越王盛譙王儉雖為<lb/>
總管並受誼節度賊平封一子開國公後帝臨崩謂皇<lb/>
太子曰王誼社稷臣宜處以機密不須逺任也及太子<lb/>
即位是為宣帝憚誼剛正出為襄州總管及髙祖為丞<lb/>
<pb n="KR2d0006_WYG_188-21a"/>
相轉鄖州總管司馬消難舉兵反以誼為行軍元帥率<lb/>
四總管討之未至而消難奔陳于時北至商洛南拒江<lb/>
淮東西二千餘里巴蠻多叛共推渠帥蘭洛州為主洛<lb/>
州自號河南王以附消難北連尉遲迥誼分兵討之旬<lb/>
月皆平髙祖以誼前代舊臣甚加禮遇遣使勞問冠盖<lb/>
不絶以第五女妻其子奉孝尋拜大司徒誼自以與帝<lb/>
有舊亦歸心焉及隋受禪眷遇彌厚帝親幸其第與之<lb/>
極歡太常蘇威議以户口滋多民田不贍欲减功臣之<lb/>
<pb n="KR2d0006_WYG_188-21b"/>
地以給民誼奏曰百官者歴世勲賢方䝉爵土一旦削<lb/>
之未見其可臣所慮正恐朝臣功徳不建何患人田有<lb/>
不足帝以為然竟寢威議帝將幸岐州誼奏曰陛下初<lb/>
臨萬國人情未洽何用此行上戱之曰吾昔與公位望<lb/>
齊等一朝屈節為臣或當恥愧是行也震揚威武欲以<lb/>
服公心耳誼笑而退尋奉使突厥上嘉其稱㫖進封郢<lb/>
國公未㡬其子奉孝卒踰年誼表言公主少請除服御<lb/>
史大夫楊素劾誼曰臣聞喪服有五親疎異節喪制有<lb/>
<pb n="KR2d0006_WYG_188-22a"/>
四降殺殊文王者之所常行故曰不易之道也而儀同<lb/>
王奉孝既尚蘭陵公主以去年五月身喪始經一周而<lb/>
誼便請除釋竊以公主雖曰王姬終成下嫁之禮主於<lb/>
奉孝猶在移天之義况復三年之喪自上達下及朞釋<lb/>
服在禮未詳然則夫婦之則人倫攸始喪紀之制人道<lb/>
至大茍不重之取笑君子故鑽燧改火責以居䘮之速<lb/>
朝祥暮歌譏其忘哀之早然誼雖不自彊爵位已重欲<lb/>
為無禮其可得乎乃薄俗傷教為父則不慈輕禮易喪<lb/>
<pb n="KR2d0006_WYG_188-22b"/>
致婦於無義若縱而不正恐傷風俗請付法推科有詔<lb/>
不問然㤙禮由是稍薄誼頗怨望或告誼謀反帝令按<lb/>
其事主者奏誼有不遜之名實無反狀帝賜之酒而釋<lb/>
之于時上柱國元諧亦失意誼數與相往来言論醜惡<lb/>
胡僧告之公卿奏誼大逆不道罪當死上見誼愴然曰<lb/>
朕與公舊為同學甚相憐愍將柰國法何於是詔賜死<lb/>
於家時年四十六<lb/>
長孫平字處均其先代人也父儉周柱國夏州總管封<lb/>
<pb n="KR2d0006_WYG_188-23a"/>
鄫國公自有傳平美容儀有器幹頗覽書記為周衛王<lb/>
侍讀時武帝逼於宇文護與衛王謀誅之王常使平通<lb/>
意於帝護誅拜開府儀同三司宣帝置東宫官屬以平<lb/>
為小司宼與宗伯趙芬分掌六府髙祖龍潛時與平情<lb/>
好款洽及為丞相恩禮彌厚時尉遲迥王謙司馬消難<lb/>
三方稱兵髙祖深以淮南為憂而賀若弼鎮夀陽帝恐<lb/>
其懐貳遣平馳驛往代之為揚州總管賜爵襄陽公弼<lb/>
果不從平麾壯士執弼送于京師開皇三年拜度支尚<lb/>
<pb n="KR2d0006_WYG_188-23b"/>
書平見天下州縣多罹水旱百姓不給奏令民間每秋<lb/>
家出粟麥一石已下貧富為差等儲之閭里以備凶年<lb/>
名曰義倉因上書言之上深嘉納自是州里豐衍民多<lb/>
頼焉後轉工部尚書名為稱職時有人告都督邴紹非<lb/>
毁朝廷為憒憒者上怒將斬之平進諫曰川澤納汙所<lb/>
以成其深山岳藏疾所以就其大鄙諺曰不癡不聾未<lb/>
堪作大家翁此言雖小可以喻大邴紹之言不應聞奏<lb/>
陛下又復誅之臣恐百代之後有虧聖徳上於是赦紹<lb/>
<pb n="KR2d0006_WYG_188-24a"/>
因𠡠羣臣誹謗之罪勿復以聞後突厥達頭可汗與都<lb/>
藍可汗相攻各遣使請援上遣平持節宣諭令其和觧<lb/>
平至為陳利害遂各觧兵可汗贈平馬二百匹還進所<lb/>
得馬上盡以賜之未㡬遇譴以尚書檢校汴州事尋除<lb/>
汴州刺史後歴許貝二州俱有善政鄴都俗薄前後刺<lb/>
史多不稱職朝廷以平為相州刺史甚有能名在州數<lb/>
年坐正月十五日百姓大戲畫衣裳鍪甲象上怒免之<lb/>
俄而上念平鎮淮南時事進位大將軍拜太常卿吏部<lb/>
<pb n="KR2d0006_WYG_188-24b"/>
尚書卒官諡曰康子師孝性輕狡好利數犯法上以其<lb/>
不克負荷遣使弔平以師孝為勃海郡主簿屬大業之<lb/>
季恣行貪濁一郡苦之後為王世充所害<lb/>
源師字踐言其先西平樂都人西河王秃髮傉檀之後<lb/>
也祖子恭魏中書監魏尹父彪仕齊位祕書監入周為<lb/>
司成下大夫開皇中拜莒州刺史前史俱有傳師少知<lb/>
名明辯有識悟尤以吏事自許仕齊為尚書左外兵郎<lb/>
中又攝祠部後屬孟夏以龍見請雩時高阿那肱為錄<lb/>
<pb n="KR2d0006_WYG_188-25a"/>
尚書事謂為真龍出見大喜問龍所在云作何顔色師<lb/>
整容答曰此是龍星初見依禮當雩祭郊壇非謂真龍<lb/>
别有所降也阿那肱忿然作色曰漢兒多事彊知星宿<lb/>
祭遂不行師出而竊歎曰國家大事在祀與戎禮既廢<lb/>
也其能乆乎齊亡無日矣七年周武平齊授司賦上士<lb/>
髙祖受禪除尚書考功侍郎朝章國憲多所參定累遷<lb/>
尚書左丞以明幹著稱時蜀王秀頗違法度乃以師為<lb/>
益州總管司馬俄而秀被徴秀恐京師有變将謝病師<lb/>
<pb n="KR2d0006_WYG_188-25b"/>
數勸之不可違命秀乃作色曰此我家事何預卿也師<lb/>
垂涕苦諫秀乃從徴秀發後州官屬多相連坐師以此<lb/>
獲免後加儀同三司煬帝即位拜大理少卿帝在顯仁<lb/>
宮𠡠宮外衛士不得輙離所守有一主帥私令衛士出<lb/>
外帝付大理繩之師據律奏徒帝令斬之師奏曰此人<lb/>
罪誠難恕若陛下初便殺之自可不闗文墨既付有司<lb/>
義歸常典脱宿衛近侍者更有此犯將何以加之帝乃<lb/>
止轉刑部侍郎居職彊眀有口辯而無㢘平之稱卒於<lb/>
<pb n="KR2d0006_WYG_188-26a"/>
刑部侍郎師從叔雄字世略父纂魏太府少卿遇害河<lb/>
隂贈定州刺史雄少寬厚美姿容初仕魏歴位祕書郎<lb/>
在周以伐齊功封朔方公歴冀平二州刺史檢校徐州<lb/>
總管及尉遲迥作亂時雄家累在相州迥潛以書誘之<lb/>
雄卒不顧高祖遺書慰勉之迥遣其將畢義緒據蘭陵<lb/>
席毗陷昌慮下邑雄遣衆悉平之陳人見中原多故遣<lb/>
其將陳紀蕭摩訶任蠻奴周羅㬋樊毅等侵江北自江<lb/>
陵東距夀陽人多應之攻陷城鎮雄與吳州總管于顗<lb/>
<pb n="KR2d0006_WYG_188-26b"/>
等擊走之悉復故地進位上大將軍拜徐州總管遷朔<lb/>
州總管平陳之役從秦王俊出信州道陳平以功進位<lb/>
上柱國賜子崇爵端氏縣伯褒為安化縣伯復鎮朔方<lb/>
嵗餘上表乞骸骨徴還京師卒于家子嵩嗣大業中為<lb/>
尚書虞部郎討北海賊力戰死之贈正議大夫<lb/>
薛胄字紹元河東汾隂人也父端周基州刺史自有傳<lb/>
胄少聰眀每覽異書便曉其義常歎訓注不會聖人深<lb/>
㫖輙以意辯之諸儒莫不稱善性慷慨志立功名周明<lb/>
<pb n="KR2d0006_WYG_188-27a"/>
帝時襲爵文城郡公累遷儀同尋拜司金大夫後加開<lb/>
府高祖受禪三遷為兖州刺史到官繫囚數百胄剖斷<lb/>
旬日便了囹圄空虚有陳州人向道力偽作高平郡守<lb/>
將之官胄遇諸塗察其有異将留詰之司馬王君馥固<lb/>
諫乃聽詣郡既而悔之即遣主簿追道力有部人徐俱<lb/>
羅嘗在海陵郡先是已為道力偽代之比至秩滿公私<lb/>
不悟俱羅遂謂君馥曰向道力經賜代為郡使君豈容<lb/>
疑之君馥以俱羅所陳又固請胄胄呵君馥乃止遂收<lb/>
<pb n="KR2d0006_WYG_188-27b"/>
之道力懼而引偽其發奸擿伏皆此類也時人謂為神<lb/>
眀先是兖州城東沂泗二水合而南流汎濫大澤中冑<lb/>
遂積石堰之決令西注陂澤盡為良田又通轉運利盡<lb/>
淮海百姓頼之號為薛公豐兖渠胄以天下太平遂遣<lb/>
博士登泰山觀古迹撰封禪圗及儀上之帝謙讓不許<lb/>
轉郢州刺史有恵政徴拜衛尉卿轉大理卿持法寛平<lb/>
名為稱職遷刑部尚書時左僕射高熲稍被疎忌及王<lb/>
世積誅熲事與相連上因此欲成熲罪胄明雪之正議<lb/>
<pb n="KR2d0006_WYG_188-28a"/>
其獄由是忤㫖械繫之久而得免檢校相州事甚有能<lb/>
名漢王諒作亂并州遣其將綦良東略地攻逼慈州刺<lb/>
史上官政請援於胄胄畏諒兵鋒不敢拒良又引兵攻<lb/>
胄胄欲以計却之遣親人魯世範説良曰天下事未可<lb/>
知胄為人臣去就湏得其所何遽相攻也良乃釋去進<lb/>
圍黎陽及良為史祥所攻棄軍歸胄朝廷以胄懐貳心<lb/>
鎻詣大理相州吏民素懐其恩詣闕理胄者百餘人胄<lb/>
竟免除名配防嶺南道卒子筠獻知名<lb/>
<pb n="KR2d0006_WYG_188-28b"/>
令狐熙字長熙敦煌人也父整周大將軍自有傳熙性<lb/>
嚴重有雅量雖在私室終日儼然不妄通賔客凡所交<lb/>
結皆一時名士博覽羣書尤明三禮善騎射頗知音律<lb/>
起家以通經為周吏部上士轉夏官府都上士俱有能<lb/>
名以母憂去職殆不勝喪其父戒之曰大孝在於安親<lb/>
義不絶嗣吾今見存汝又隻立何得過爾毁頓貽吾憂<lb/>
也熙自是稍加饘粥服闋除小駕部復丁父憂非杖不<lb/>
起人有聞其哭聲莫不為之下泣河隂之役詔令墨衰<lb/>
<pb n="KR2d0006_WYG_188-29a"/>
從事授職方下大夫襲彭城縣公及武帝平齊以留守<lb/>
功進位儀同歴司勲吏部二曺中大夫甚有當時譽髙<lb/>
祖受禪之際熙以本官行納言事尋除司徒左長史加<lb/>
上儀同進爵河南郡公時吐谷渾宼邊以行軍長史從<lb/>
元帥元諧討之以功進上開府後拜滄州刺史在職數<lb/>
年風教大洽稱為良二千石開皇四年髙祖幸洛陽熙<lb/>
來朝吏民恐其遷悲泣於道及還百姓出境迎謁歡呌<lb/>
盈路在州獲白馬白麞嘉麥甘露降於庭前栁樹八年<lb/>
<pb n="KR2d0006_WYG_188-29b"/>
徙為河北道行臺度支尚書吏民追思相與立碑頌徳<lb/>
及行臺廢累遷鴻臚卿後以本官兼吏部尚書往判五<lb/>
曺尚書事號為明幹上甚任之及髙祖祠泰山還次汴<lb/>
州惡其殷盛多有姦侠以熙為汴州刺史熙下車禁游<lb/>
食抑工商人有向術開門者杜之船客停於郭外星居<lb/>
者勒為聚落僑人逐令歸本其有滯獄並決遣之令行<lb/>
禁止上聞而嘉之顧侍臣曰鄴都天下難臨處𠡠相州<lb/>
刺史豆盧通令習熙法其年來朝考績為天下之最賜<lb/>
<pb n="KR2d0006_WYG_188-30a"/>
帛三百疋頒告天下以嶺南夷數起亂徴拜桂州總管<lb/>
十七州諸軍事許以便宜從事刺史已下官得承制補<lb/>
授給帳内五百人帛五百疋發傳送其家累改封武康<lb/>
郡公熙至部大𢎞恩信其溪洞渠帥更相謂曰前總管<lb/>
皆以兵威相脅今者乃以手教相諭我輩其可違乎於<lb/>
是相率歸附先是州縣生梗長吏多不得之官寄政於<lb/>
總管府熙悉遣之為建城邑開設學校人夷感化焉時<lb/>
有寗猛力者與陳後主同日生自言貌有貴相在陳世<lb/>
<pb n="KR2d0006_WYG_188-30b"/>
已據南海平陳後髙祖因而撫之即拜安州刺史然驕<lb/>
倨恃險未嘗參謁熙手書諭之申以交友之分其母有<lb/>
疾熙復遺以藥猛力感之詣府請謁不敢為非熙以州<lb/>
縣皆有同名於是奏改安州為欽州黄州為峯州利州<lb/>
為智州徳州為驩州東寧州為融州上皆從之在職數<lb/>
年上表以年老疾患請觧所任優詔不許賜以醫藥熙<lb/>
奉詔令交州渠帥李佛子入朝佛子欲為亂請至仲冬<lb/>
上道熙意在覊縻遂從之有人詣闕訟熙受佛子賂而<lb/>
<pb n="KR2d0006_WYG_188-31a"/>
捨之上聞佛子反問至上大怒以為信然遣使鎻熙詣<lb/>
闕熙性素剛鬰鬰不得志行至永州憂憤病卒上怒不<lb/>
觧沒其家財及行軍總管劉方禽佛子送京師言熙實<lb/>
無贓上悟乃召其四子聴仕少子徳棻知名<lb/>
裴肅字神封河東觧人也父侠周贈太子少師蒲州刺<lb/>
史自有傳肅貞亮有才藝少與安定梁毗同志友善周<lb/>
天和中舉秀才累遷御正下大夫以行軍長史從韋孝<lb/>
寛征淮南屬高祖為丞相肅聞而歎曰武帝以雄才定<lb/>
<pb n="KR2d0006_WYG_188-31b"/>
六合墳土未乾而一朝遷革豈天道歟髙祖聞之甚不<lb/>
悦由是廢于家開皇五年授膳部侍郎歴朔州總管長<lb/>
史貝州長史俱有能名仁夀中肅見皇太子勇蜀王秀<lb/>
左僕射高熲俱廢黜遣使上書言高熲天挺良才元勲<lb/>
佐命願錄其大功忘其小過二庶人得罪已乆寧無革<lb/>
心願各封小國觀其所為若能遷善漸更増益如㦯不<lb/>
悛貶削非晚書奏上謂楊素曰肅憂我家事如此亦至<lb/>
誠也於是徴肅入朝皇太子聞之謂左庶子張衡曰肅<lb/>
<pb n="KR2d0006_WYG_188-32a"/>
欲使勇自新欲何為也衡曰觀肅意欲令勇如吳大伯<lb/>
漢東海王耳太子甚不悅肅至京見上於含章殿上謂<lb/>
曰朕貴為天子富有四海後宫寵幸不過数人自勇以<lb/>
下並皆同母非謂愛憎輕事廢立因言勇不可復收之<lb/>
意既已罷遣未㡬上崩煬帝嗣位不得調者久之肅亦<lb/>
杜門不出後執政者以嶺南遐逺希㫖授肅永平郡丞<lb/>
肅在官甚得夷人心嵗餘卒夷獠思之為立廟於鄣江<lb/>
之浦有子尚賢<lb/>
<pb n="KR2d0006_WYG_188-32b"/>
張定和字處謐京兆萬年人也家少貧賤有志節初為<lb/>
侍官開皇九年平陳定和當從征無以自給其妻有嫁<lb/>
時衣服定和求鬻之妻不與定和遂行以功拜儀同賜<lb/>
帛千疋遂棄其妻後數以軍功加上開府驃騎将軍從<lb/>
上柱國李充擊突厥先登陷陣虜刺之中頸定和以草<lb/>
塞創而戰神氣自若虜遂敗上聞而壯之遣使齎藥馳<lb/>
詣定和所勞問之進位柱國封武安縣侯賞物二千叚<lb/>
良馬二匹金百兩煬帝嗣位歴宜州刺史河内太守頗<lb/>
<pb n="KR2d0006_WYG_188-33a"/>
有恵政遷左屯衛大將軍從帝征吐谷渾至覆袁川時<lb/>
吐谷渾主與數騎遁其名王詐為吐谷渾主保車我眞<lb/>
山帝命定和擊之既與賊遇輕其衆少呼之令降賊不<lb/>
肯下定和不被甲挺身登山中流矢而斃其亞將栁武<lb/>
達擊賊悉斬之帝為之流涕贈光禄大夫時舊爵例除<lb/>
於是復封武安侯諡曰壮武子世立嗣尋拜光禄大夫<lb/>
張奫字文懿清河東武城人也七代祖沈石虎末自廣<lb/>
陵六合渡江因家焉仕至桂陽太守孫朏晉佐著作郎<lb/>
<pb n="KR2d0006_WYG_188-33b"/>
坐外祖楊佺期除名徙于南譙因寓居之奫好讀兵書<lb/>
長於騎射尤便刀楯父䨇自清河太守免歸周時鄉人<lb/>
郭子冀密引陳宼䨇欲率子弟擊之猶豫未定奫贊成<lb/>
其謀竟破賊由是以勇決知名起家州主簿及髙祖作<lb/>
相授丞相府大都督領鄉兵賀若弼之鎮江都也特𠡠<lb/>
奫從因為間諜平陳之役頗有力焉進位開府儀同三<lb/>
司封文安縣子嵗餘奫率水軍破逆賊笮子游於京口<lb/>
薛子建於和州徴入拜大将軍高祖命升御坐宴之謂<lb/>
<pb n="KR2d0006_WYG_188-34a"/>
曰卿可為朕兒朕為卿父今日聚集示無外也後賜綠<lb/>
沈甲虎文具装綺羅千疋尋從楊素征江表别破高智<lb/>
慧於㑹稽吳世華於臨海進位上大將軍歴撫濟二州<lb/>
刺史俱有能名開皇十八年為行軍總管從漢王諒征<lb/>
遼東諒軍多物故奫衆獨全帝善之仁夀中卒於潭州<lb/>
總管諡曰荘子孝亷<lb/>
麥鐡杖始興人也貧賤少驍勇有膂力日行五百里走<lb/>
及奔馬性疎誕使酒重信義每以漁獵為事不營産業<lb/>
<pb n="KR2d0006_WYG_188-34b"/>
陳太建中結聚為羣盜廣州刺史歐陽頠俘之以獻沒<lb/>
為官户配執御繖每罷朝後行百餘里夜至南徐州踰<lb/>
城而入從城中刼盜旦還及牙時仍又執繖如此者十<lb/>
餘度物主識之州以狀奏朝士見鐡杖每旦常在弗之<lb/>
信也後數告變尚書蔡徴曰此可騐矣於仗下時購以<lb/>
百金求人送詔書與南徐州刺史鐡杖出應募齎𠡠而<lb/>
往明旦反奏事帝曰信然為盜明矣惜其勇㨗誡而釋<lb/>
之陳亡徙居清流縣遇江東反楊素遣鐡杖頭戴草束<lb/>
<pb n="KR2d0006_WYG_188-35a"/>
夜浮渡江覘賊中消息具知還報後復更往為賊所禽<lb/>
逆帥李稜縳送髙智慧行至庱亭衛者憇食哀其餒觧<lb/>
手以給其飱鐡杖取賊刀亂斬衛者殺之皆盡悉割兵<lb/>
鼻懐之以歸素大竒之後叙戰勲不及鐡杖遇素馳驛<lb/>
歸于京鐡杖歩追之每夜則同宿素見而悟特奏授儀<lb/>
同三司以不識書放還鄉里成陽公李徹稱其驍武開<lb/>
皇十六年徴至京師除車騎將軍仍從楊素北征突厥<lb/>
加上開府煬帝即位漢王諒反從楊素擊之每戰先登<lb/>
<pb n="KR2d0006_WYG_188-35b"/>
進位柱國除莱州刺史無涖政名轉汝南太守稍習法<lb/>
令羣盜屏迹後因朝集考功郎竇威嘲之曰麥是何姓<lb/>
鐡杖應聲曰麥豆不殊那忽相怪威赧然無以應時人<lb/>
以為敏㨗尋除左屯衞大將軍帝待之愈宻鐡杖自以<lb/>
荷恩深重每懐竭命之志及遼東之役請為先鋒顧謂<lb/>
醫者吳景賢曰丈夫性命自有所在豈能艾炷灸頞𤓰<lb/>
蔕歕鼻療黄不差而臥死兒女手乎將渡遼呼其三子<lb/>
曰阿奴當備淺色黄衫吾荷國恩今是死日我既被殺<lb/>
<pb n="KR2d0006_WYG_188-36a"/>
汝當富貴惟誠與孝爾其勉之及濟橋未成去東岸尚<lb/>
數丈賊大至鐡杖跳上岸戰死虎賁郎將錢士雄孟金<lb/>
义亦死之左右更無及者帝為流涕購得其屍贈光祿<lb/>
大夫宿國公諡曰武烈子孟才嗣授光禄大夫孟才二<lb/>
弟仲才季才俱拜正議大夫賵贈鉅萬賜輼輬車給前<lb/>
後部羽葆鼓吹命平壤道敗将宇文述等百餘人皆為<lb/>
執紼王公已下皆送至郊外士雄贈左光禄大夫右屯<lb/>
衛将軍武彊侯諡曰剛子傑嗣金义贈右光禄大夫子<lb/>
<pb n="KR2d0006_WYG_188-36b"/>
善誼襲官孟才字智稜果烈有父風帝以其死節将子<lb/>
恩錫殊厚拜虎賁郎及江都之難慨然有復讐志與虎<lb/>
賁郎將錢傑素交友二人相謂曰吾等世荷國恩門著<lb/>
誠節今賊臣弑逆社稷淪亡無節可紀何面目視息世<lb/>
間哉乃流涕扼腕相與謀於顯福宫邀擊宇文化及事<lb/>
臨發陳藩之子謙知而告之與其黨沈光俱為化及所<lb/>
害忠義之士哀焉光字總持吳興人也父居道仕陳為<lb/>
吏部侍郎陳滅徙家于長安皇太子勇引署學士後為<lb/>
<pb n="KR2d0006_WYG_188-37a"/>
漢王諒府掾諒敗除名光少驍㨗善戲馬為天下之最<lb/>
略綜書記㣲有詞藻常慕立功名不拘小節家甚貧窶<lb/>
父兄並售書為事光獨跅弛交通輕俠為京師惡少年<lb/>
之所朋附人多贍遺得以養親每致甘食美服未嘗困<lb/>
匱初建禪定寺其中幡竿高十餘丈適値繩絶非人力<lb/>
所及諸僧患之光謂諸僧曰當相為上繩諸僧驚喜光<lb/>
因取索口銜繩拍竿而上至龍頭繫繩畢手足皆放透<lb/>
空而下以掌拓地倒行數十歩觀者駭恱莫不嗟異時<lb/>
<pb n="KR2d0006_WYG_188-37b"/>
人號為肉飛仙大業中煬帝徴天下驍果之士伐遼東<lb/>
光預焉同類數萬人皆出其下光將詣行在所賔客送<lb/>
至㶚上者百餘騎光酹酒而誓曰是行也若不建立功<lb/>
名當死於髙麗不復與諸君相見矣及從帝攻遼東以<lb/>
衝梯擊城竿長十五丈光升其端臨城與賊戰短兵接<lb/>
敵殺傷十數人賊競擊之而墜未及於地適遇竿有垂<lb/>
絙光接而復上帝望見壮而異之驛召與語大悦即日<lb/>
拜朝散大夫常致左右親顧漸密未㡬以為折衝郎將<lb/>
<pb n="KR2d0006_WYG_188-38a"/>
賞遇優重帝每推食觧衣而賜之同輩莫比光自以荷<lb/>
恩深重思懐竭節及江都之難潛結義勇將為帝復讐<lb/>
先是帝寵昵官奴名為給使宇文化及以光驍勇方任<lb/>
之使總統營於禁内時麥孟才錢傑等隂圗化及因説<lb/>
光曰我等荷國厚恩不能死難今又俛首事讐受其驅<lb/>
率有靦面目何用生為吾必殺之死無所恨公義士也<lb/>
肯從我乎光泣下霑衿曰是所望於將軍也僕領給使<lb/>
數百人並荷先皇厚㤙今在化及内營以此復讐如鷹<lb/>
<pb n="KR2d0006_WYG_188-38b"/>
鸇之逐鳥雀孟才為将軍領江淮之衆數千人期以營<lb/>
將發時晨起襲化及光語洩陳謙走告化及化及大懼<lb/>
曰此麥鐡杖子也及沈光者皆勇決不可當吾湏出營<lb/>
以避其鋒是夜即與腹心走出營外留人告司馬徳戡<lb/>
等領兵馬逮捕孟才光聞營内諠聲知事發不及被甲<lb/>
即襲化及營内空無所獲逢舍人元敏數而斬之徳戡<lb/>
兵至四面圍合光大呼潰圍給使齊奮斬首數十級賊<lb/>
皆披靡徳戡復遣騎持弓弩翼而射之光身無介胄遂<lb/>
<pb n="KR2d0006_WYG_188-39a"/>
為所害時年二十八麾下數百人皆闘而死一無降者<lb/>
壯士聞之莫不殞涕<lb/>
權武字武弄天水人也祖超魏秦州刺史父襲慶仕周<lb/>
為開府武元皇帝之為周將也與齊師戰於并州襲慶<lb/>
時從被圍百餘重力戰矢盡短兵接戰殺傷甚衆刀矟<lb/>
皆折脱胄擲地向賊大罵曰何不來斫頭賊遂殺之武<lb/>
以忠臣子起家拜開府襲爵齊郡公武少果勁勇力絶<lb/>
人能重甲上馬嘗倒投於井未及泉復躍而出其拳㨗<lb/>
<pb n="KR2d0006_WYG_188-39b"/>
如此頻以軍功増邑周宣帝拜勁㨗左旅上大夫進位<lb/>
上開府高祖為丞相引置左右平陳之役以行軍總管<lb/>
從晉王出六合還拜豫州刺史以創業之舊進位大將<lb/>
軍檢校潭州總管其年桂州人李世賢作亂武以行軍<lb/>
總管與武候大將軍虞慶則擊平之慶則以罪誅功竟<lb/>
不錄復還于州多造金帶遺嶺南酋領其人復答以寳<lb/>
物武皆納之由是致富武晚生一子與親客宴集酒酣<lb/>
擅赦所部獄囚武常以南越邉逺政從其俗務適便宜<lb/>
<pb n="KR2d0006_WYG_188-40a"/>
不依律令而每言當今法急官不可為上令有司案之<lb/>
皆驗令斬之武於獄中上書言父為武元皇帝戰死於<lb/>
馬前以求哀由是除名仁夀中復拜大將軍封邑如舊<lb/>
未幾授太子右衞率煬帝即位拜左武衞將軍坐事免<lb/>
後為右屯衞大將軍坐事除名卒于家子𢎞<lb/>
王仁恭字元實天水上邽人也祖建周鳳州刺史父猛<lb/>
鄴州刺史仁恭少剛毅修謹工騎射秦孝王引為記室<lb/>
後為車騎将軍從楊素擊突厥於靈武以功拜上開府<lb/>
<pb n="KR2d0006_WYG_188-40b"/>
以驃騎將軍典蜀王軍事蜀王以罪廢官屬多罹其患<lb/>
上以仁恭素質直置而不問後從楊素討漢王諒以功<lb/>
進位大將軍歴呂衞二州刺史尋改為汲郡太守有能<lb/>
名上徴入朝慰勉之襃賜甚厚遷信州太守汲郡吏民<lb/>
扣馬號哭於道數日不能出境遼東之役以仁恭為將<lb/>
軍及班師仁恭為殿遇賊敗之進左光禄大夫眀年復<lb/>
以軍將指扶餘道帝謂曰往者諸軍多不利公獨以一<lb/>
軍破賊古人云敗軍之將不可以言勇諸將其可任乎<lb/>
<pb n="KR2d0006_WYG_188-41a"/>
今委公為前軍前後賞賚甚重仁恭遂進軍至新城破<lb/>
其軍因圍之帝聞之大悦遣使賜以珍物進光禄大夫<lb/>
會楊元感反其兄子虎賁郎將仲伯預焉由是坐免尋<lb/>
而突厥為宼詔仁恭以夲官領馬邑太守其年始畢可<lb/>
汗來宼馬邑復令二將勒兵南過時郡兵不過三千仁<lb/>
恭簡精鋭逆擊破之并斬二將後突厥復入定襄仁恭<lb/>
復大破之時天下大亂道路隔絶仁恭頗改舊節受納<lb/>
貨賄又不敢輙開倉賑恤百姓其麾下校尉劉武周與<lb/>
<pb n="KR2d0006_WYG_188-41b"/>
仁恭侍姬姦通恐其事泄遂害之武周於是開倉賑恤<lb/>
郡内皆從之自稱天子置百官轉攻傍郡<lb/>
吐萬緒字長緒代郡鮮卑人也父通周郢州刺史緒少<lb/>
有武略在周襲爵元夀縣公累遷大將軍小司武高祖<lb/>
受禪拜襄州總管封榖城郡公轉青州總管頗有政名<lb/>
徙朔州總管甚為北狄所憚後帝有吞陳志轉徐州總<lb/>
管令脩戰具及大舉濟江緒以行軍總管與西河紇豆<lb/>
陵洪景屯兵江北及陳平拜夏州總管晉王廣為太子<lb/>
<pb n="KR2d0006_WYG_188-42a"/>
引為右虞候率及帝即位恐漢王諒有變拜緒晉絳二<lb/>
州刺史未出闗諒己舉兵詔緒與楊素擊破之拜左武<lb/>
候將軍大業初轉光禄卿賀若弼遇䜛引緒為證緒眀<lb/>
其無罪由是免官後守東平太守帝幸江都路經其境<lb/>
迎謁道傍帝命升龍舟緒因頓首謝往事帝大悦拜金<lb/>
紫光禄大夫太守如故及遼東之役請為先鋒拜左屯<lb/>
衞大將軍指盖馬道及還留鎭懐逺進位左光禄大夫<lb/>
時劉元進作亂攻潤州帝徴緒往討之緒擊破元進觧<lb/>
<pb n="KR2d0006_WYG_188-42b"/>
潤州圍賊窮蹙請降元進及其偽僕射朱爕僅以身免<lb/>
於陣斬其偽僕射管崇及其將軍陸顗等五十餘人進<lb/>
觧㑹稽圍元進復據建安帝令進討之緒以士卒疲弊<lb/>
請息甲待来春帝不悦宻求緒罪有司奏緒怯懦違詔<lb/>
除名配防建安尋徴詣行在所緒鬱鬱不得志還至永<lb/>
嘉發疾而卒<lb/>
董純字徳厚隴西成紀人也祖和魏太子左衛率父昇<lb/>
周柱國純少有膂力便弓馬仕周位司御上士典馭下<lb/>
<pb n="KR2d0006_WYG_188-43a"/>
大夫從武帝平齊拜儀同進爵大興縣侯高祖受禪進<lb/>
爵漢曲縣公後以軍功進位上開府開皇末以勞舊拜<lb/>
左衞將軍改封順政縣公後從楊素平漢王諒以功拜<lb/>
柱國進爵郡公再遷左驍衞將軍齊王暕之得罪純坐<lb/>
與交通帝譴之純曰比數詣齊王以先帝在仁夀宫置<lb/>
元徳太子及齊王於膝上謂曰汝好㸔此二兒勿忘吾<lb/>
言臣誠不敢忘先帝言時陛下亦侍先帝側帝改容曰<lb/>
誠有斯㫖於是捨之數日出為汶山太守嵗餘突厥宼<lb/>
<pb n="KR2d0006_WYG_188-43b"/>
邉轉榆林太守會彭城賊帥張大彪宗世模等保懸薄<lb/>
山帝令純討破之斬萬餘級築為京觀又破賊魏麒麟<lb/>
於單父及帝重征遼東復以純為彭城留守東海賊彭<lb/>
孝才轉入沂水保五不及山純擊之禽孝才於陣車裂<lb/>
之時盜賊日益純雖克㨗然所在蜂起有譖純怯懦不<lb/>
能平賊帝遣鎻詣東都有司見帝怒甚希㫖致純死罪<lb/>
竟誅<lb/>
魚俱羅馮翊下邽人身長八尺膂力絶人聲氣甚壮偉<lb/>
<pb n="KR2d0006_WYG_188-44a"/>
言聞數百歩為大都督從晉王廣平陳以功拜開府及<lb/>
沈元懀髙智慧等作亂江南楊素以俱羅壯勇請與同<lb/>
行有功加開府封髙唐縣公拜疊州總管以母憂去職<lb/>
還至扶風會楊素將出靈州道擊突厥逢之遂與俱行<lb/>
及遇賊俱羅與數騎奔擊嗔目大呼所當皆披靡以功<lb/>
進位柱國拜豐州總管突厥入境輙禽斬之自是屛迹<lb/>
不敢畜牧於塞下初煬帝在藩俱羅弟贊以左右從累<lb/>
遷大都督及帝嗣位拜車騎将軍贊凶暴令左右炙肉<lb/>
<pb n="KR2d0006_WYG_188-44b"/>
遇不中意以籖刺瞎其眼温酒不適口者並斷其舌帝<lb/>
以藩邸之舊不忍加誅謂近臣曰弟既如此兄亦可知<lb/>
因召俱羅責之出贊於獄令自為計贊至家飲藥而死<lb/>
帝恐俱羅不安慮生邉患轉安州刺史遷趙郡太守後<lb/>
因朝集至東都與將軍梁伯隱有舊數相往来又從郡<lb/>
多將雜物以貢獻帝不受因遺權貴御史劾俱羅以郡<lb/>
將交通内臣帝大怒與伯隠俱除名未㡬越嶲飛山蠻<lb/>
反詔俱羅白衣領將并率蜀郡都尉叚鍾葵討平之大<lb/>
<pb n="KR2d0006_WYG_188-45a"/>
業九年重征高麗以俱羅為碣石道軍將及還江南劉<lb/>
元進作亂詔俱羅將兵向會稽諸郡逐捕之時百姓思<lb/>
亂從盜如市俱羅擊賊帥朱爕管崇等戰無不㨗然賊<lb/>
勢浸盛敗而復聚俱羅度賊非嵗月可平諸子並在京<lb/>
洛又見天下漸亂終恐道路隔絶于時東都饑饉穀食<lb/>
踊貴俱羅遣家僮將船米至東都糶之益市財貨潜通<lb/>
諸子朝廷㣲知之恐有異志案驗不得其罪帝復令大<lb/>
理司直梁敬眞就鎻將詣東都俱羅相表異人目有重<lb/>
<pb n="KR2d0006_WYG_188-45b"/>
瞳隂為帝之所忌敬眞希㫖奏俱羅師徒敗衂斬東都<lb/>
市家口籍沒<lb/>
王辯字景略馮翊蒲城人也祖訓以行商致富魏世出<lb/>
粟助給軍糧為假清河太守辯少習兵書尤善騎射慷<lb/>
慨有大志在周以軍功授都督仁夀中累遷車騎將軍<lb/>
後從楊素討平漢王諒賜爵武寜縣男累以軍功加至<lb/>
通議大夫尋遷虎賁郎將及山東盜賊起帝引辯升御<lb/>
榻問以方略辯論取賊勢帝稱善曰誠如此賊不足憂<lb/>
<pb n="KR2d0006_WYG_188-46a"/>
於是發從行歩騎三千擊敗之賜黄金二百两勃海賊<lb/>
帥高士達自號東海公衆以萬數令辯擊之屢挫其鋭<lb/>
帝在江都聞而召之及見禮賜甚厚復令往信都經略<lb/>
士達復戰破之優詔襃顯時賊帥郝孝徳孫宣雅時季<lb/>
康竇建徳魏刁兒等往往屯聚大者十數萬小者數千<lb/>
㓂掠河北辯擊之所向皆㨗及翟讓㓂徐豫辯頻擊破<lb/>
之讓尋與李密屯據洛口倉辯與王世充討宻阻洛水<lb/>
相持經年辯攻敗宻乘勝將入城世充不知恐將士勞<lb/>
<pb n="KR2d0006_WYG_188-46b"/>
倦鳴角收兵翻為宻徒所乗官軍大潰不可救止辯至<lb/>
洛水橋已壊遂渉水至中流為溺人所引墜馬竟溺死<lb/>
三軍莫不痛惜之時有河南斛斯萬善驍勇果毅與辯<lb/>
齊名從衞元討楊元感萬善與數騎追及之元感窘廹<lb/>
自殺由是知名拜虎賁郎將突厥始畢之圍鴈門萬善<lb/>
奮擊之所向皆破由是突厥莫敢逼城十許日竟退萬<lb/>
善力也後頻討羣盜累功至將軍又有將軍鹿愿范貴<lb/>
馮孝慈俱為將帥數從征伐並有名於世事皆亡失故<lb/>
<pb n="KR2d0006_WYG_188-47a"/>
史官闕云<lb/>
陳稜字長威廬江襄安人也祖碩以漁釣自給父峴少<lb/>
驍勇事章大寳為帳内部曲告大寳反授譙州刺史陳<lb/>
滅廢于家高智慧汪文進反廬江豪傑亦舉兵相應以<lb/>
峴舊將共推為主峴欲拒之稜謂峴曰衆亂即作拒之<lb/>
禍且及己不如偽從别為後計峴然之後潛使稜至柱<lb/>
國李徹所請為内應徹上其事拜上大將軍宣州刺史<lb/>
封譙郡公詔徹應接之徹軍未至謀泄為其黨所殺稜<lb/>
<pb n="KR2d0006_WYG_188-47b"/>
僅以獲免高祖以其父之故拜稜開府尋領鄉兵大業<lb/>
三年拜虎賁郎將後三嵗與朝請大夫張鎮周發東陽<lb/>
兵萬人自義安汛海擊流求國月餘而至流求人初見<lb/>
船艦以為商旅往往詣軍貿易稜率衆登岸遣鎮周為<lb/>
先鋒其王歡斯渇刺兠遣兵拒戰鎮周頻破之稜進至<lb/>
低沒檀洞其小王歡斯老模來拒戰稜敗之斬老模其<lb/>
日霧雨晦㝠將士皆懼稜刑白馬祭海神既而開霽分<lb/>
為五軍趣其都邑乘勝逐北至其柵破之斬渇刺兠獲<lb/>
<pb n="KR2d0006_WYG_188-48a"/>
其子島搥虜男女數千而歸帝大悦進稜位右光禄大<lb/>
夫鎮周金紫光禄大夫遼東之役以宿衞遷左光禄大<lb/>
夫眀年帝復征遼東稜為東萊留守楊元感之反也稜<lb/>
擊平黎陽斬元感所署刺史元務本尋奉詔於江南營<lb/>
戰艦至彭城賊帥孟讓據都梁宫阻淮為固稜潛於下<lb/>
流而濟至江都襲破讓以功進位光禄大夫賜爵信安<lb/>
侯後帝幸江都俄而李子通據海陵左才相掠淮北杜<lb/>
伏威屯六合衆各數萬帝遣稜擊之徃見克㨗超拜右<lb/>
<pb n="KR2d0006_WYG_188-48b"/>
禦衞將軍復渡清江擊宣城賊俄而帝以弑崩宇文化<lb/>
及引軍北上召稜守江都稜集衆縞素為煬帝發哀使<lb/>
備儀衞改𦵏於吳公臺下衰杖送䘮慟感行路論者深<lb/>
義之後為李子通所陷奔杜伏威伏威忌而害之<lb/>
趙才字孝才張掖酒泉人也祖隗魏銀青光禄大夫樂<lb/>
浪太守父夀周順政太守才少驍武便弓馬性麤悍無<lb/>
威儀仕周為輿正上士髙祖受禪以軍功至上儀同後<lb/>
配事晉王為右虞候率煬帝即位轉左備身驃騎右驍<lb/>
<pb n="KR2d0006_WYG_188-49a"/>
衞將軍帝以才藩邸舊臣漸見親待才亦恪勤匪懈所<lb/>
在有聲轉右驍衛將軍從征吐谷渾以為行軍總管率<lb/>
衞尉卿劉權兵部侍郎明雅等出合河道破賊以功進<lb/>
金紫光禄大夫及遼東之役再出碣石道再遷右候衞<lb/>
大將軍時帝每事廵幸才恒為斥候肅遏姦非無所廽<lb/>
避在塗遇公卿妻子有違禁者才輙醜言大罵多所援<lb/>
及時人雖患其不遜然才守正無如之何十二年帝將<lb/>
幸江都才見四海土崩諌請還京師安兆庶帝大怒以<lb/>
<pb n="KR2d0006_WYG_188-49b"/>
才屬吏旬日乃出之遂幸江都待遇逾昵時江都糧盡<lb/>
内史侍郎虞世基祕書監袁充等多勸帝幸丹陽才極<lb/>
陳入京策世基極言渡江便帝無言才與世基相忿而<lb/>
出宇文化及弑逆之際才時在苑北化及遣驍果席徳<lb/>
方執之謂曰今日之事祗得如此才黙然不對化及忿<lb/>
才無言將殺之三日乃釋以本官從事鬱鬱不得志才<lb/>
嘗對化及宴請勸其同謀逆者一十八人楊仕覽等酒<lb/>
化及許之才執盃曰十八人止可一度作勿復餘䖏更<lb/>
<pb n="KR2d0006_WYG_188-50a"/>
為諸人黙然不對行至聊城遇賊俄而化及為竇建徳<lb/>
所破才復見虜心彌不平數日而卒仁夀大業間有蘭<lb/>
興洛賀蘭番俱為武候將軍剛嚴正直不避彊禦咸以<lb/>
稱職知名<lb/>
宇文述字伯通代郡武川人也本姓破野頭役屬鮮卑<lb/>
俟豆歸後從其主為宇文氏高祖侰與敦曽祖長夀祖<lb/>
孤仕魏並為沃野鎮軍主父盛仕周位上柱國大宗伯<lb/>
述少驍鋭便弓馬年十一有相者謂曰公子善自愛後<lb/>
<pb n="KR2d0006_WYG_188-50b"/>
當位極人臣周武帝時以父功起家拜開府述性謹密<lb/>
周大冢宰宇文護甚愛之以本官領護親信及武帝親<lb/>
總萬機召為左宮伯累遷中大夫賜爵博陵郡公改封<lb/>
濮陽郡公高祖作相尉遲迥作亂以述為行軍總管從<lb/>
韋孝寛擊之破迥將李儁軍於懐州又與諸將破尉遲<lb/>
惇於永平橋以功超拜上柱國封襃國公開皇初拜右<lb/>
衞大將軍平陳之役復為行軍總管率衆自六合而濟<lb/>
時韓擒虎賀若弼兩軍趣丹陽述進據石頭為韓擒虎<lb/>
<pb n="KR2d0006_WYG_188-51a"/>
賀若弼兩軍聲援陳主既擒而蕭瓛蕭巖據東吳之地<lb/>
述領行軍總管元契張黙言等討之水陸俱進落叢公<lb/>
燕榮以舟師自東海至亦受述節度瓛大敗巖以會稽<lb/>
降吳會悉平以功授子化及為開府徙拜安州總管時<lb/>
晉王廣鎮揚州甚善於述欲述近已奏為夀州總管王<lb/>
時陰有奪宗之志請計於述述曰皇太子失愛已久大<lb/>
王才能盖世數經鎮領深有大功主上之與内宮咸所<lb/>
鍾愛四海之望實歸大王然廢立者國家大事處人父<lb/>
<pb n="KR2d0006_WYG_188-51b"/>
子骨肉之間誠非易謀也然能移主上者唯楊素耳與<lb/>
之謀者惟其弟約述雅知約請朝京師與約相見共圗<lb/>
廢立晉王大恱多賫金寳資述入闗述數請約盛陳器<lb/>
玩與之酣暢因共博戲每陽不勝所齎金寳盡輸之約<lb/>
所得既多稍以謝述述因曰此晉王之賜令述與公為<lb/>
歡樂耳約大驚曰何為者述因為王申意約然其說退<lb/>
言於素素亦從之由是晉王與述情好益宻命其子士<lb/>
及尚南陽公主賞物不可勝計及晉王為皇太子以述<lb/>
<pb n="KR2d0006_WYG_188-52a"/>
為左衞率舊令率官第四品以述素貴遂進率品第三<lb/>
其見重如此煬帝嗣位拜左衛大將軍參掌武官選事<lb/>
後改封許國公尋加開府儀同三司每至冬朝㑹輙給<lb/>
鼔吹一部後幸榆林時鐡勒契弊歌稜攻敗吐谷渾其<lb/>
部攜散遂遣使請降求救帝令述以兵撫納降附吐谷<lb/>
渾見述擁彊兵懼不敢降遂西遁述追至曼頭城攻拔<lb/>
之乗勝至赤水城復抜之其餘黨走屯尼邱川進擊大<lb/>
破之獲其王公尚書將軍二百人吐谷渾主南走雪山<lb/>
<pb n="KR2d0006_WYG_188-52b"/>
故地皆空帝大悦眀年從帝西廵至金山登燕支述每<lb/>
為斥候時渾賊復㓂張掖述進擊走之還至江都宮𠡠<lb/>
述與蘇威常典選舉參預朝政述時貴重委任與蘇盛<lb/>
等其親愛則過之帝所得逺方貢獻及四時口味輙見<lb/>
班賜中使相望於道述善於供奉俯仰折旋容止便僻<lb/>
宿衞者咸取則焉又有巧思凡所装飾皆出人意表數<lb/>
以奇服異物進獻宫掖由是帝彌寵悦焉述時貴倖言<lb/>
無不從勢傾朝廷左衞將軍張瑾與述連官嘗有評議<lb/>
<pb n="KR2d0006_WYG_188-53a"/>
述張目叱之瑾惶懼而走文武百寮莫敢違忤然性貪<lb/>
鄙知人有珍異之物必求取之富商大賈及隴右諸胡<lb/>
子弟述皆接以恩意呼之為兒由是競加饋遺金寳累<lb/>
積後庭曳羅綺者數百家僮千餘人皆控良馬被服金<lb/>
玉及征高麗述為扶餘道軍將臨發帝謂述曰禮七十<lb/>
者行役以婦人從公宜以家累自随古稱婦人不入軍<lb/>
謂臨戰時耳至於營柵之間無所傷也頂籍虞姬即其<lb/>
故事述與九軍至鴨淥水糧盡議欲班師諸將多異同<lb/>
<pb n="KR2d0006_WYG_188-53b"/>
述又不測帝意㑹乙支文徳來詣其營實詐降也述先<lb/>
與于仲文俱奉宻㫖令誘執文徳既而緩縱文徳逃歸<lb/>
述内不自安遂與諸将渡水追之文徳見述軍中多饑<lb/>
色欲疲述衆每鬬便北述一日之中七戰皆㨗既恃驟<lb/>
勝又内逼羣議遂進東濟薩水去平壤城三十里阻山<lb/>
為營文徳復遣使偽降請述曰若旋師者當奉高元朝<lb/>
行在所述見士卒疲弊不可復戰又平壤險固卒難致<lb/>
力遂因其詐而還衆半濟賊擊後軍於是大潰不可禁<lb/>
<pb n="KR2d0006_WYG_188-54a"/>
止九軍敗績一日一夜還至鴨淥水行四百五十里初<lb/>
渡遼九軍三十萬五千人及還至遼東城惟二千七百<lb/>
人帝大怒以述等屬吏除名為庶人明年帝又事遼東<lb/>
復述官爵待之如初從至遼東與将軍楊義臣率兵復<lb/>
臨鴨渌水㑹楊元感作亂帝召述班師令馳驛赴洛陽<lb/>
發諸郡兵討之時元感逼東都聞述軍至懼而西遁將<lb/>
圗闗中述與刑部尚書衛元右禦衞大將軍來護兒武<lb/>
衞将軍屈突通等躡之至閿鄉皇天原與元感相及述<lb/>
<pb n="KR2d0006_WYG_188-54b"/>
與護兒陣當其前遣屈突通以奇兵擊其後大破之遂<lb/>
斬元感傳首行在所復從東征至懐逺而還突厥之圍<lb/>
鴈門也帝大懼述請潰圍而出来護兒及樊子蓋並固<lb/>
諫帝乃止及圍解車駕次太原議者多勸帝還京師帝<lb/>
有難色述奏曰從官妻子多在東都請便道向洛陽自<lb/>
潼闗而入可也帝從之尋至東都述又觀望帝意勸幸<lb/>
江都帝大恱述於江都遇疾及疾篤帝令中使相望于<lb/>
第謂述有何言述曰願陛下一能降臨帝遣司宫魏氏<lb/>
<pb n="KR2d0006_WYG_188-55a"/>
謂曰公危篤朕憚相煩動必有言可自陳也述有二子<lb/>
化及智及並得罪于家述流涕曰化及臣之長子早預<lb/>
藩邸願陛下哀憐之士及夙蒙天恩亦堪驅策臣死後<lb/>
智及不可久留願早除之望不破門户魏氏反命隱其<lb/>
言因詭對曰述惟憶陛下耳帝泫然曰述憶我耶将親<lb/>
臨之宫人百寮諫乃止及薨帝為廢朝贈司徒尚書令<lb/>
十郡太守班劔四十人輼輬車前後部鼓吹諡曰恭詔<lb/>
黄門侍郎裴矩祭以太牢鴻臚監護喪事雲定興者附<lb/>
<pb n="KR2d0006_WYG_188-55b"/>
㑹於述初定興女為皇太子勇昭訓及勇廢除名配少<lb/>
府定興先得昭訓明珠絡帳私賂於述自是數共交遊<lb/>
初定興每時節必有賂遺并以音樂干述述好著奇服<lb/>
炫燿時人定興為製馬韀於後角上缺方三寸以露白<lb/>
色世輕薄者争倣學之謂為許公缺勢述又遇天寒定<lb/>
興曰入内宿衞必當耳冷述曰然乃製裌頭巾令深袙<lb/>
耳人又學之名為許公袙勢述大恱曰雲兄所作必能<lb/>
變俗我聞作事可法故不虚也帝後将事四夷大造兵<lb/>
<pb n="KR2d0006_WYG_188-56a"/>
器述薦之因𠡠少府工匠並取其節度述欲為之求官<lb/>
謂定興曰兄所製器仗並合上心而不得官者為長寧<lb/>
兄弟猶未死耳定興曰此無用物何不勸上殺之述因<lb/>
奏曰房陵諸子年並成立今欲動兵征討若將從駕則<lb/>
守為難若留一處又恐不可進退無用請早處分之帝<lb/>
從之因鴆殺長寧又遣以下七弟分配嶺表仍遣使於<lb/>
路盡殺之其年大閲帝稱甲仗為佳述奏並雲定興之<lb/>
功也擢定興少府丞十一年累遷左衛大将軍知少府<lb/>
<pb n="KR2d0006_WYG_188-56b"/>
事凡述薦逹皆至大官又有趙行樞者本太常樂戸家<lb/>
財億計述謂為兒受其賂遺稱為驍勇起家為折衝郎<lb/>
將述子化及性兇險不循法度好乗肥挾彈馳騖道中<lb/>
由是長安謂之輕薄公子煬帝在東宮時常領千牛出<lb/>
入卧内累遷至太子僕以受貨賄再三免官太子嬖昵<lb/>
之俄而復職又以其弟士及尚南陽公主由此益驕縱<lb/>
處公卿間言辭不遜多所陵轢見人子女狗馬珍玩必<lb/>
請託求之嘗與屠販者游以規其利煬帝即位拜太僕<lb/>
<pb n="KR2d0006_WYG_188-57a"/>
少卿益恃舊恩貪冐尤甚煬帝幸榆林化及與弟智及<lb/>
違禁與突厥交市帝大怒囚之數月還京師欲斬之而<lb/>
後入城觧衣辮髮訖以公主故乃釋并賜述為奴述薨<lb/>
後帝追憶之起化及為右屯衞将軍智及為将作少監<lb/>
時李宻起兵據洛口煬帝在江都不敢還從駕驍果多<lb/>
闗中人久客覊旅見帝無西意謀欲叛歸時虎賁郎将<lb/>
司馬徳戡總領驍果屯於東城風聞兵士欲叛未審遣<lb/>
校尉元武達隂問知情因謀構逆與所善虎賁郎将元<lb/>
<pb n="KR2d0006_WYG_188-57b"/>
禮直閤裴䖍通互相扇惑曰今聞至尊欲築都丹陽勢<lb/>
不還矣人人並謀逃去我欲言之恐先事見誅今知不<lb/>
言後事發當族将如之何䖍通曰主上實爾徳戡又謂<lb/>
兩人曰我聞闗中陷沒李孝常以華陰叛陛下囚其二<lb/>
弟将盡殺之吾輩家屬在西安得無此慮䖍通等曰正<lb/>
恐旦暮及誅計無所出徳戡曰驍果若走可與俱去䖍<lb/>
通等曰誠如公言因遞相招誘又轉告内史舍人元敏<lb/>
鷹揚郎将孟秉符璽郎将李覆牛方裕直長許𢎞仁薛<lb/>
<pb n="KR2d0006_WYG_188-58a"/>
世良城門郎唐奉義醫正張愷等日夜聚博約為刎頸<lb/>
之交情相歡昵言無迴避於坐中輙論叛計並相然許<lb/>
時李質在禁令驍果守之中外交通所謀益急又趙行<lb/>
樞先交智及勲侍楊士覧者宇文氏之甥二人同以告<lb/>
智及智及素狂悖聞之喜即共見徳戡期以三月十五<lb/>
日舉兵同叛刼十二衞兵馬虜掠居人財物結黨西歸<lb/>
智及曰不然今天實喪隋英雄並起同心叛者已數萬<lb/>
人因行大事此帝王業也徳戡然之行樞世良請以化<lb/>
<pb n="KR2d0006_WYG_188-58b"/>
及為主相約既定方告化及化及本駑怯初聞之大懼<lb/>
色動流汗久之乃定義寧二年三月一日徳戡欲宣言<lb/>
告衆恐人心未一更譎詐以脅驍果謂許𢎞仁張愷曰<lb/>
君是良醫國家所使出言惑衆衆必信君可入備身府<lb/>
徧告所識者詭言至尊聞驍果欲叛多醖毒酒因享㑹<lb/>
以鴆殺之獨與南人留此羣情必駭因而舉事無不諧<lb/>
矣其月五日𢎞仁等宣布此言驍果遞相告謀反逾急<lb/>
徳戡知計已行遂以十日總召故人諭以所為衆皆伏<lb/>
<pb n="KR2d0006_WYG_188-59a"/>
曰惟将軍命其夜奉義主閉城門門皆不下鑰至夜三<lb/>
更徳戡於東城内集兵得數萬人舉火與城外相應帝<lb/>
聞有聲問是何事䖍通偽曰草坊被燒外人救火故諠<lb/>
囂耳中外隔絶帝以為然孟秉智及於城外得千餘人<lb/>
劫虎衛虎賁馮普樂共布兵捉郭下街巷至五更徳戡<lb/>
授䖍通兵以換諸門衞士䖍通因自開門領數百騎至<lb/>
成象殿殺將軍獨孤盛虎賁郎將元禮遂引兵進宿衞<lb/>
者皆走帝遂匿於西樓䖍通進兵排左閤馳入永巷大<lb/>
<pb n="KR2d0006_WYG_188-59b"/>
呼曰陛下安在有美人出房指云在西閤䖍通與監門<lb/>
校尉令狐行達拔刀上從往執帝遂扶帝下樓帝謂䖍<lb/>
通曰卿非我故人乎何恨而反䖍通曰臣不敢反但將<lb/>
士思歸奉陛下還京師耳帝曰即與汝西歸何忍殺我<lb/>
䖍通自勒兵守之至旦孟秉以甲騎迎化及化及未知<lb/>
事果戰慄不能言人有来謁之者但低頭據鞍答云罪<lb/>
過時士及在公主第弗之知也智及遣家僮荘桃樹就<lb/>
第殺之桃樹不忍執詣智及久之乃見釋化及至城門<lb/>
<pb n="KR2d0006_WYG_188-60a"/>
徳戡迎謁化及引入朝堂號為丞相令果毅郎將馬文<lb/>
舉將帝出江都門以示羣賊復將入宮帝曰我有何罪<lb/>
致此文舉數其五罪使令狐達與驍果于𢎞達牽頓使<lb/>
坐以練布縊帝於寢殿又執朝臣不同已者數十人及<lb/>
諸王外戚無少長皆害之惟留秦孝王子浩立以為帝<lb/>
其二十七日化及擁衆奪江都人船檝從水路西歸至<lb/>
顯福宮宿衛麥孟才折衝郎將沈光等謀擊化及反為<lb/>
所害於是化及入據六宮其自奉養一如煬帝故事每<lb/>
<pb n="KR2d0006_WYG_188-60b"/>
於帳中南面端坐人有白事者黙然不對下牙時方收<lb/>
取啟狀共奉義方裕世良愷等參決之行至徐州水路<lb/>
不通復奪車牛得二千兩並載宮人珍寳其戈甲戎器<lb/>
悉令軍士負之道逺疲極三軍始怨徳戡失望竊謂行<lb/>
樞曰君大謬誤我當令撥亂必藉英賢化及庸昧羣小<lb/>
在側事將必敗若何行樞曰在我等耳廢之何難因共<lb/>
李孝本宇文導師尹正卿等謀以後軍襲殺化及更立<lb/>
徳戡為主𢎞仁知之密告化及盡收徳戡及支黨十餘<lb/>
<pb n="KR2d0006_WYG_188-61a"/>
人殺之引兵向東郡通守王軌以城降之元文都推越<lb/>
王侗為主拜李宻為太尉令擊化及宻壁清淇與徐世<lb/>
勣以烽火相應化及數戰不利其将軍于𢎞達為宻所<lb/>
擒送於侗所鑊烹之化及糧盡渡永濟渠與宻決戰於<lb/>
童山遂入汲郡求軍糧又遣使拷掠東郡民吏責米栗<lb/>
王軌怨之以城歸李宻化及懼自汲郡將圗以北諸州<lb/>
其將陳智略率嶺南驍果萬餘人張童兒率江東驍果<lb/>
數千人皆叛歸李宻化及尚有衆二萬北走魏縣張愷<lb/>
<pb n="KR2d0006_WYG_188-61b"/>
與其將陳伯謀去之事覺為化及所殺腹心稍盡兵勢<lb/>
日蹙兄弟更無他計但相聚酣宴奏女樂化及酔後尤<lb/>
智及曰我初無此心由汝為計彊來立我今所向無成<lb/>
負弑主之名天下所不納滅族之誅豈不由汝乎因抱<lb/>
其兩子而泣智及怒曰事㨗日都不賜智及及将敗乃<lb/>
欲歸罪何不殺我以降建徳兄弟數相鬭䦧言無長幼<lb/>
醒而復飲以此為恒自知必敗乃歎曰人生會當死豈<lb/>
不一日作天子乎於是鴆殺浩僭即皇帝位於魏縣國<lb/>
<pb n="KR2d0006_WYG_188-62a"/>
號許建元為天夀置百官攻元寳藏於魏州反為所敗<lb/>
乃東北趣聊城將招攜海曲諸賊時遣士及徇濟北徴<lb/>
求餽餉唐遣淮安王神通安撫山東并招誘化及等化<lb/>
及不從神通圍之十餘日不克而還竇建徳悉衆攻之<lb/>
先是齊州賊帥王薄聞其多寳物詐來投附化及信之<lb/>
與共居守至是薄引建徳入城生擒化及悉虜其衆先<lb/>
執智及元武達孟秉楊士覽許𢎞仁等皆斬之乃以檻<lb/>
車載化及至大陸縣城下數其弑君之罪并其二子承<lb/>
<pb n="KR2d0006_WYG_188-62b"/>
基承跡皆斬之傳首於突厥義成公主梟於虜庭士及<lb/>
自濟北西歸長安智及幼頑兇好與人羣聚闘雞習放<lb/>
鷹狗初以父功賜爵濮陽郡公蒸淫醜穢無所不為其<lb/>
妻長孫氏妬而告述述雖為隠而大忿之纎介之愆必<lb/>
加鞭捶弟士及恃尚主又輕忽之惟化及事事營護父<lb/>
述再三欲殺輙救免之由是頗相親昵遂勸化及遣人<lb/>
入蕃私為交易事發當誅述獨證智及罪過而為化及<lb/>
請命帝因兩釋之述將死抗表告其兇勃必且破家帝<lb/>
<pb n="KR2d0006_WYG_188-63a"/>
後思述拜智及將作少監其江都弑逆事皆智及之謀<lb/>
也化及為丞相以為右僕射領十二衞大將軍及僭號<lb/>
封齊王竇建徳獲而斬之并其黨十餘人皆暴屍梟首<lb/>
司馬徳戡扶風雍人父元謙仕周為都督徳戡幼孤以<lb/>
屠豕自給有桑門釋粲通徳戡母娥氏遂撫教之因觧<lb/>
書計開皇中為侍官漸遷至大都督從楊素出討漢王<lb/>
諒充内營左右進止便僻俊辯多姦計素大善之以勲<lb/>
授儀同三司大業三年為鷹揚郎將從討遼左進位正<lb/>
<pb n="KR2d0006_WYG_188-63b"/>
議大夫遷虎賁郎將煬帝甚昵之從至江都領左右備<lb/>
身驍果萬人營於城内驍果之謀為逆也徳戡實首扇<lb/>
動之煬帝既被執徳戡與孟秉等推化及為丞相化及<lb/>
首封徳戡為温國公加光禄大夫仍統本兵化及意甚<lb/>
忌之後數日化及署諸將分配士卒乃以徳勘為禮部<lb/>
尚書外示美遷實奪其兵也由是懐怨所獲賞物皆賂<lb/>
於智及智及為言之行至徐州捨舟登陸令徳戡將後<lb/>
軍徳戡乃與其黨謀以所將兵萬餘人襲殺化及遣人<lb/>
<pb n="KR2d0006_WYG_188-64a"/>
使于賊帥孟海公結為外助遷延未發以待使報許𢎞<lb/>
仁張愷知之以告化及因遣其弟士及陽為游獵至于<lb/>
後軍徳戡不知事露出營參謁因命執之并其黨與化<lb/>
及責之曰與公勠力共定海内出於萬死今始事成願<lb/>
得同守富貴公又何為反也徳戡曰本殺昬主苦其毒<lb/>
害立足下而又甚之逼於物情不獲已也化及不對命<lb/>
送至幕下縊而殺之裴䖍通河東人初煬帝為晉王以<lb/>
親信從稍遷至監門校尉帝即位擢舊左右授宣恵尉<lb/>
<pb n="KR2d0006_WYG_188-64b"/>
累從征役至通議大夫與司馬徳戡同謀作亂先開宮<lb/>
門騎至成象殿殺將軍獨孤盛執帝于西閤化及以䖍<lb/>
通為光祿大夫莒國公化及引兵之北也令鎮徐州化<lb/>
及敗後歸唐即授徐州總管轉辰州刺史封長蛇男尋<lb/>
以江都弑逆之罪除名徙於嶺表而死<lb/>
李宻字法主隴西成紀人也曾祖弼周太師趙國公號<lb/>
為名將自有傳祖曜邢國公位開府父寛自周入隋數<lb/>
經將領位柱國蒲山郡公宻才兼文武志氣雄逺少襲<lb/>
<pb n="KR2d0006_WYG_188-65a"/>
爵蒲山公養客禮賢無所愛吝與楊元感為刎頸交後<lb/>
更折節躭學尤好兵書誦皆上口師事國子助敎包愷<lb/>
受史記漢書愷門徒皆出其下大業初授親衞大都督<lb/>
以疾歸及元感有逆謀召宻令與弟元挺赴黎陽以為<lb/>
謀主宻進三計曰今天子逺在遼外公長驅入薊直扼<lb/>
其喉前有髙麗退無歸路不戰而禽此計上也又闗中<lb/>
四塞衛元不足為意今率衆務早入西萬全之計此計<lb/>
中也若随近先向東都以引嵗月此計之下也元感曰<lb/>
<pb n="KR2d0006_WYG_188-65b"/>
公下計乃上策耳今日百官家口並在東都若不取之<lb/>
安能動物且經城不拔何以示威宻計不行元感既至<lb/>
東都自謂功在朝夕及獲韋福嗣既非同謀設籌皆持<lb/>
兩端元感後使作檄文固辭不肯宻揣知其情請斬之<lb/>
元感不從宻退謂所親曰楚公好反而不欲勝吾屬今<lb/>
為虜矣後元感將西入福嗣竟亡歸東都時李雄勸元<lb/>
感速稱尊號元感以問宻宻以為不可元感笑而止及<lb/>
宇文述來護兒等軍且至元感謂宻計將安出宻曰元<lb/>
<pb n="KR2d0006_WYG_188-66a"/>
𢎞嗣統彊兵於隴右今可揚言其反遣使迎公因此入<lb/>
闗可得紿衆元感遂用宻謀號令西至陕縣圍𢎞農不<lb/>
拔西至閿鄉追兵至元感敗宻間行入闗與元感從叔<lb/>
詢相随匿馮翊詢妻家尋為隣人告被捕與其黨俱送<lb/>
帝所在途與其衆謀逃其徒多金宻令出示使者曰吾<lb/>
等死日此金留付公幸用相瘞其餘即皆報徳使者利<lb/>
金遂相許及出闗宻每夜宴飲行次邯鄲夜宿村中宻<lb/>
等七人皆穿墻而遁與王仲伯亡抵平原賊帥都孝徳<lb/>
<pb n="KR2d0006_WYG_188-66b"/>
孝徳不甚禮之備遭饑饉削樹皮而食之仲伯潛歸天<lb/>
水密詣淮陽舍於村中變姓名稱劉智逺聚徒敎授經<lb/>
數月鬱鬱不得志為五言詩詩成泣下數行時人有怪<lb/>
之以告太守趙他他下縣捕之宻亡抵其妹夫雍丘令<lb/>
丘君明君明從子懐義後告之宻得遁去君明竟坐死<lb/>
宻投東都賊帥翟讓乃因王伯當以策干讓遣説諸小<lb/>
賊所至輙降讓始敬焉召與計事宻以兵衆無糧勸讓<lb/>
直趨榮陽休兵館榖然後爭利讓從之乃掠下滎陽太<lb/>
<pb n="KR2d0006_WYG_188-67a"/>
守郇王慶及通守張湏陁以兵討讓譲數為湏陁敗將<lb/>
逺避之宻勸讓列陣以待宻以竒兵掩擊大破之斬湏<lb/>
陁於陣讓於是令宻建牙别統所部宻復說讓以廓清<lb/>
天下為事令掩據興洛倉發粟以賑窮乏於是與讓以<lb/>
義寧元年春出陽城北踰方山自羅口襲興洛倉破之<lb/>
開倉振百姓越王侗遣虎賁郎將劉長恭討宻宻城洛<lb/>
口周廻四十里以居之讓上宻號為魏公設壇場即位<lb/>
稱元年以房彥藻為左長史邴元眞為右長史楊徳方<lb/>
<pb n="KR2d0006_WYG_188-67b"/>
為左司馬鄭徳韜為右司馬拜讓為司徒封東郡公長<lb/>
白山賊孟讓掠東都燒豐都市而歸宻攻下鞏縣獲縣<lb/>
長柴孝和拜為䕶軍虎賁郎將裴仁基以虎牢歸宻宻<lb/>
因遣仁基與孟讓襲破囘洛倉據之俄而徳韜徳方俱<lb/>
死復以鄭頲為左司馬鄭䖍象為右司馬柴孝和説宻<lb/>
令裴仁基守囘洛翟讓據洛口身率精鋭西襲長安不<lb/>
然他人我先宻曰此誠上策然我之所部並山東人既<lb/>
見未下洛陽恐不肯西入孝和請間行觀隙乃與數十<lb/>
<pb n="KR2d0006_WYG_188-68a"/>
騎至陕縣賊歸之者萬餘人宻時兵鋒甚鋭每入苑與<lb/>
官兵連戰㑹宻為流矢所中卧於營内東都出兵擊之<lb/>
宻衆大潰棄囘洛倉歸洛口孝和之衆聞宻敗各分散<lb/>
而去孝和輕騎歸宻煬帝遣王世充率江淮勁卒五萬<lb/>
討宻敗之孝和溺洛水死宻甚傷之世充營於洛西與<lb/>
宻相拒百餘日武陽郡丞元寳藏黎陽賊帥李文相洹<lb/>
水賊帥張昇清河賊帥趙君徳平原賊帥郝孝徳並歸<lb/>
密襲破黎陽倉據之周法明舉江黄之地以附密齊郡<lb/>
<pb n="KR2d0006_WYG_188-68b"/>
賊帥徐圓朗任城大俠徐師仁淮陽太守趙他等前後<lb/>
欵附以千百數翟讓所部王儒信勸讓為太宰總衆務<lb/>
以奪密權兄寛復謂讓曰天子止可自作安得與人汝<lb/>
若不作我當為之密聞惡之㑹讓拒世充軍退數百歩<lb/>
密與單雄信等赴之世充敗走讓欲乘勝破其營㑹日<lb/>
暮固止之明日讓與數百人至密所欲為宴樂其所將<lb/>
左右各就食諸門並設備讓不覺密引讓入坐令讓射<lb/>
引滿將發密遣壯士蔡建自後斬之遂殺其兄寛及儒<lb/>
<pb n="KR2d0006_WYG_188-69a"/>
信等從者亦有死焉讓歩將徐世勣為亂兵所斫中重<lb/>
創密止之僅得免雄信等皆叩頭求哀密並釋而慰之<lb/>
於是詣讓營遣王伯當邴元眞單雄信等告以殺讓意<lb/>
令世勣雄信伯當分統其衆世充夜襲倉城密拒破之<lb/>
斬虎賁郎將費青奴世充復營洛北於洛水構浮橋悉<lb/>
衆擊密密拒之不利而退世充因薄其城下密擊之大<lb/>
潰争橋橋陷溺水者數萬人虎賁郎將楊威王辯霍世<lb/>
舉劉長恭梁徳重董智通等皆沒于陣世充僅而獲免<lb/>
<pb n="KR2d0006_WYG_188-69b"/>
不敢還東都遂走河陽其夜大雪餘衆死亡殆盡密乃<lb/>
修金墉故城居之衆三十餘萬攻上春門留守韋津出<lb/>
戰被執其黨勸宻即尊號密不許及唐師圍東都密出<lb/>
軍爭之交綏而退俄而宇文化及弑逆自江都北指黎<lb/>
陽密拒之㑹越王侗稱尊號遣使授密太尉尚書令東<lb/>
南道大行臺行軍元帥魏國公令先平化及然後入朝<lb/>
輔政化及至黎陽徐世勣守倉城不下密共化及隔水<lb/>
語密數之曰卿本匈奴皂隸破野頭耳父與兄弟皆受<lb/>
<pb n="KR2d0006_WYG_188-70a"/>
隋恩豈容躬行殺虐今若速來歸義尚可全後嗣化及<lb/>
黙然俯仰良久乃瞋目大言曰共你論相殺事何湏作<lb/>
書傳雅語密謂從者曰化及庸懦如此忽欲圗帝王吾<lb/>
當折杖驅之知其糧且盡因偽與之和化及大喜恣其<lb/>
兵食冀密饋之㑹密下有人獲罪亡投之具言密情化<lb/>
及大怒又食盡乃與密戰于童山下自辰逹酉密中流<lb/>
矢頓於汲縣化及掠汲郡北趣魏縣以輜重留於東郡<lb/>
遣其刑部尚書王軌守之軌以郡降密以軌為滑州總<lb/>
<pb n="KR2d0006_WYG_188-70b"/>
管密引兵而西遣記室參軍李儉朝于東都執弑帝人<lb/>
于𢎞達以獻越王侗侗以儉為司農少卿使召密入朝<lb/>
密至温縣聞世充己殺元文都盧楚等乃歸金墉城世<lb/>
充既擅權乃厚賜將士時密兵少衣世充乏食乃請交<lb/>
易邴元眞等各求私利遽勸密密許焉初東都絶糧人<lb/>
歸密者日有數百至此得食降人益少密悔而止密雖<lb/>
據倉無府庫兵數戰不賞又厚撫初附兵於是衆心漸<lb/>
怨時邴元眞守洛口倉性貪鄙宇文溫每謂密曰不殺<lb/>
<pb n="KR2d0006_WYG_188-71a"/>
元眞公難未已密不答而元眞知之謀叛楊慶聞而告<lb/>
密密因疑焉㑹世充悉衆來戰密留王伯當守金墉自<lb/>
就偃師北阻芒山以待之世充令數百騎渡御河密遣<lb/>
裴行儼等逆之㑹日暮行儼孫長樂程䶧金等驍將十<lb/>
數人皆被重創密甚惡之世充夜潜濟詰朝而陣密方<lb/>
覺之狼狽出戰敗績馳向洛口世充夜圍偃師守將鄭<lb/>
頲為其部下翻城而降世充密將入洛口倉城元眞已<lb/>
遣人引世充密隂知之不發其事欲待世充兵半渡洛<lb/>
<pb n="KR2d0006_WYG_188-71b"/>
水然後擊之密候騎不時覺比將出戰世充軍悉已濟<lb/>
密引騎而遁元眞以城降世充密衆漸離將如黎陽人<lb/>
或曰殺翟讓之際徐世勣幾死其心安可保密乃止時<lb/>
王伯當棄金墉城保河陽密自虎牢濟歸之謂曰久苦<lb/>
諸君我今自刎以謝衆衆皆泣莫能仰視密復曰諸君<lb/>
幸不相棄當共歸闗中密身雖愧無功諸君必保富貴<lb/>
其府掾栁爕曰明公與長安宗族有疇昔之遇雖不陪<lb/>
起義然阻東都斷隋歸路使唐公不戰而得京師此公<lb/>
<pb n="KR2d0006_WYG_188-72a"/>
之功也衆咸曰然密遂歸唐封邢國公拜光禄卿尋奉<lb/>
使出闗安撫至熊州而逃叛見殺<lb/>
王世充字行滿本西域胡人也祖支頽褥徙居新豐頽<lb/>
褥死其妻少寡與儀同王粲野合生子曰瓊粲遂納之<lb/>
以為小妻其父收幼孤随母嫁粲粲愛而養焉因姓王<lb/>
氏官至懐汴二州長史世充捲髮豺聲沈猜多詭詐頗<lb/>
窺書傳尤好兵法曉龜策推歩盈虚然未嘗為人言也<lb/>
開皇中為左翊衞後以軍功拜儀同授兵部員外郎善<lb/>
<pb n="KR2d0006_WYG_188-72b"/>
敷奏眀習法律而舞弄文墨髙下在心或有駮難之者<lb/>
世充利口飾非辭義鋒起衆雖知其否而莫能屈稱為<lb/>
眀辯煬帝世累遷至江都郡丞時帝數幸江都世充善<lb/>
候人主顏色阿諛順㫖每入言事帝善之又以郡丞領<lb/>
江都宮監乃雕飾池臺陰奏逺方珍物以媚於帝由是<lb/>
益昵之大業八年隋始亂世充内懐徼倖卑身禮士陰<lb/>
結豪俊多收衆心江淮間人素輕薄又屬盜賊羣起人<lb/>
多犯法有繫獄抵罪者世充枉法出之以樹私恩及楊<lb/>
<pb n="KR2d0006_WYG_188-73a"/>
元感反吳人朱燮晉陵人管崇起兵江南以應之自稱<lb/>
將軍擁衆十餘萬帝遣將軍吐萬緒魚俱羅討之不能<lb/>
克世充募江都萬餘人擊破之每有克㨗必歸功於下<lb/>
所獲軍實皆推與士卒身無所取由此人爭為用功最<lb/>
居多十年齊郡賊帥孟讓自長白山冦掠諸郡至盱眙<lb/>
有衆十餘萬世充以兵拒之而羸師示弱保都梁山為<lb/>
五柵相持不戰後因其懈弛出兵奮擊大破之乗勝盡<lb/>
滅諸賊讓以數十騎遁去斬首萬人六畜軍資莫不盡<lb/>
<pb n="KR2d0006_WYG_188-73b"/>
獲帝以世充有將帥才略始遣領兵討諸小盜所向破<lb/>
之然性多矯偽詐為善能自勤苦以求聲譽十一年突<lb/>
厥圍帝於鴈門世充盡發江都人往赴難在軍中垢面<lb/>
悲泣曉夜不觧甲藉草而坐帝聞之以為愛己益信任<lb/>
之十二年遷為江都通守時厭次人栁謙為盜數年兵<lb/>
十餘萬在豆子䴚中世充破斬之威振羣盗又擊盧明<lb/>
月破之於南陽後還江都帝大悦自執杯酒以賜之時<lb/>
世充又知帝好内乃言江淮良家多有美女願備後庭<lb/>
<pb n="KR2d0006_WYG_188-74a"/>
無由自進帝愈喜因宻令世充閲觀諸女資質端麗合<lb/>
相法者取正庫及應入京物以聘納之所用不可勝計<lb/>
帳上所司云勅别用不顯其實有合意者乃厚賞世充<lb/>
或不中者又以賚之後令以船送東京而道路賊起使<lb/>
者苦役於淮泗中沈船溺殺之者前後十數或有發露<lb/>
世充為祕之又遽簡閱以供進是後益見親暱遇李密<lb/>
攻陷興洛倉進逼東都官軍數敗光祿大夫裴仁基以<lb/>
虎牢降于密帝惡之大發兵將討焉特發中詔遣世充<lb/>
<pb n="KR2d0006_WYG_188-74b"/>
為將軍於洛口以拒密前後百餘戰互有勝負世充軍<lb/>
渡洛水逼倉城李密與戰世充敗績赴水溺死者萬餘<lb/>
人時天寒大雨雪兵既渡水衣皆沾濕在道凍死者又<lb/>
數萬人比至河陽纔以千數世充自繫獄請罪越王侗<lb/>
遣使赦之召令還都收合亡散屯於含嘉城中不敢復<lb/>
出宇文化及弑帝於江都世充與太府卿元文都將軍<lb/>
皇甫無逸右司馬盧楚奉越王侗為主侗以世充為吏<lb/>
部尚書封鄭國公及侗用元文都盧楚之謀拜李密為<lb/>
<pb n="KR2d0006_WYG_188-75a"/>
太尉尚書令密遂稱臣復以兵拒化及於黎陽遣使獻<lb/>
㨗衆皆悦世充獨謂其麾下諸將士曰文都之軰刀筆<lb/>
吏耳吾觀其勢必為李密所禽且吾軍人馬每與密戰<lb/>
殺其父兄子弟前後已多一旦為之下吾屬無類矣出<lb/>
此言以激怒其衆文都知而大懼與楚等謀將因世充<lb/>
入内伏甲而殺之期有日矣將軍叚逹遣女壻張志以<lb/>
楚等謀告之世充夜勒兵圍宫城將軍費曜田世闍等<lb/>
與戰於東太陽門外曜軍敗世充遂攻門而入無逸以<lb/>
<pb n="KR2d0006_WYG_188-75b"/>
單騎遁走獲楚殺之時宫門尚閉世充遣人扣門言於<lb/>
侗曰元文都等欲執皇帝䧏于李密叚逹知而以告臣<lb/>
臣非敢反誅叛者耳文都聞變入奉侗於乾陽殿陳兵<lb/>
衛之令將帥乘城以拒難兵敗侗命開門以納世充世<lb/>
充悉遣人代宿衛者明日入謁頓首流涕而言元文都<lb/>
等無狀謀相屠害事急為此不敢背國侗與之盟世充<lb/>
尋遣韋節等諷侗命拜己為尚書左僕射都督内外諸<lb/>
軍事又授其兄惲為内史令入居禁中未㡬李密破化<lb/>
<pb n="KR2d0006_WYG_188-76a"/>
及還其勁兵良馬多戰死士卒皆勸世充欲乘其弊而<lb/>
擊之世充恐人心不一乃假託鬼神言夢見周公乃立<lb/>
祠於洛水之上遣巫宣言周公欲令僕射急討李密當<lb/>
有大功不則兵皆疫死世充兵多楚人俗信妖妄故出<lb/>
此言以惑之衆皆請戰世充簡練精勇得兵二萬餘人<lb/>
馬千匹營洛水南密軍偃師北山于時密新得志於化<lb/>
及有輕世充之心不設壁壘世充遣二百餘騎潛入北<lb/>
山伏溪谷中令軍秣馬蓐食既而宵濟人馬奔馳比明<lb/>
<pb n="KR2d0006_WYG_188-76b"/>
而薄密密出兵應之陣未成列而兩軍合戰其伏兵蔽<lb/>
山而上潛登北原乘高而下馳壓密營密營亂無能拒<lb/>
者即入縱火密軍大驚而潰降其將張童兒陳智略進<lb/>
下偃師初世充兄偉及子元應随化及至東郡密獲而<lb/>
囚之於城中至是盡獲之又執密長史邴元真妻子司<lb/>
馬鄭䖍象之母及諸將子弟皆撫慰之各令潛呼其父<lb/>
兄兵次洛口元真鄭䖍象等舉倉城以應之密以數十<lb/>
騎遁逸世充收其衆而還東盡于海南至于江悉來歸<lb/>
<pb n="KR2d0006_WYG_188-77a"/>
附世充又令韋節諷侗拜己為太尉署置官屬以尚書<lb/>
省為其府尋自稱鄭王遣其將高略帥師攻壽安不利<lb/>
而旋又帥師攻圍穀州三日而退眀年自稱相國受九<lb/>
錫備法物是後不朝侗矣有道士桓法嗣者自言觧圖<lb/>
讖世充昵之法嗣乃上孔子閉房記畫作丈夫持一干<lb/>
以驅羊法嗣云楊隋姓也干一者王字也王居楊後眀<lb/>
相國代隋為帝也又取莊子人間世徳充符二篇上之<lb/>
法嗣釋曰上篇言世下篇言充此則相國名矣當徳被<lb/>
<pb n="KR2d0006_WYG_188-77b"/>
人間而應符命為天子也世充大悦曰此天命也再拜<lb/>
受之即以法嗣為諫議大夫世充又羅取雜鳥書帛繫<lb/>
其頸自言符命而散之於空或有弹射得鳥而來獻者<lb/>
亦拜官爵既而廢侗陰殺之遂僭即皇帝位建元曰開<lb/>
明國號鄭唐太宗帥師圍之世充頻出兵戰輙不利諸<lb/>
城相繼送欵世充窘廹遣使請救於竇建徳建徳率兵<lb/>
援之至虎牢太宗破之禽建徳執詣城下世充將潰圍<lb/>
而出諸將莫有應之者於是出降至長安為讎家所殺<lb/>
<pb n="KR2d0006_WYG_188-78a"/>
叚逹武威姑臧人父嚴周朔州刺史逹在周年始三嵗<lb/>
襲爵襄陽縣公及長身長八尺美鬚髯便弓馬高祖為<lb/>
丞相以為大都督領親信兵常置左右及踐阼為左直<lb/>
齊遷車騎將軍都督晋王府軍事以擊高智慧功授上<lb/>
儀同又敗汪文進等加開府仁壽初為太子左衛副率<lb/>
大業初以藩邸之舊拜左翊衛將軍從征吐谷渾進位<lb/>
金紫光祿大夫帝征遼東平原郝孝徳清河張金稱等<lb/>
並起為盗帝令逹擊之數為金稱等所挫諸賊輕之號<lb/>
<pb n="KR2d0006_WYG_188-78b"/>
為叚姥後用鄃令楊善會謀更與賊戰方致克㨗還亰<lb/>
師以公事坐免眀年帝征遼東使逹留守涿郡俄復拜<lb/>
左翊衛將軍高陽魏刁兒聚衆自號歴山飛冦掠燕趙<lb/>
逹率涿郡通守郭絢擊敗之時盜賊既多逹不能因機<lb/>
決勝惟持重自守時人皆謂之怯懦十二年帝幸江都<lb/>
宫詔逹與太府卿元文都等留守東都李密縱兵侵掠<lb/>
城下逹與監門郎將龎玉虎牙郎將霍世舉禦之以功<lb/>
遷左驍衛大將軍王世充之敗也密進據北芒外薄上<lb/>
<pb n="KR2d0006_WYG_188-79a"/>
春逹與判戸部尚書韋津拒之逹見賊未陣而走軍大<lb/>
潰津沒于密及帝崩於江都逹與元文都等推越王侗<lb/>
為主署開府儀同三司兼納言陳國公元文都等之謀<lb/>
誅王世充逹預焉既而陰告世充逹為之内應及事發<lb/>
廹越王送文都於世充世充甚徳於逹既破李密諷越<lb/>
王禅讓世充僭號以逹為司徒及東都平坐誅妻子籍<lb/>
沒<lb/>
　<lb/>
<pb n="KR2d0006_WYG_188-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志巻一百六十四<lb/>
</p>
<p>
</p>
  </div>
</body>
</text>
</TEI>
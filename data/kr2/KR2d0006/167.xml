<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百四十四</head> <lb/>
    <p>
<pb n="KR2d0006_WYG_167-1a"/>
欽定四庫全書<lb/>
　通志卷一百四十四<lb/>
　宋　右　迪　功　郎　鄭　樵　漁　仲　撰<lb/>
　列傳第五十七<lb/>
　陳<lb/>
　　杜僧眀　周文育<hi>子寳安</hi>侯瑱　侯安都　歐陽頠<lb/>
　　<hi>子紇</hi>黄法氍　淳于量　章昭達　吳眀徹　胡穎<lb/>
　　　徐度<hi>子敬成</hi>杜稜　周鐵虎　程靈洗<hi>子文季</hi>沈恪<lb/>
<pb n="KR2d0006_WYG_167-1b"/>
　　　陸子隆<hi>子之武弟子才</hi>錢道戢　駱牙　孫瑒　徐世<lb/>
　　譜　周敷　荀朗　周炅　魯悉達　蕭摩訶<hi>子世</hi>
　　<hi>亷深陳智</hi>任忠　樊毅<hi>弟/猛</hi>裴忌<hi>父之平</hi>韓子髙　華皎<lb/>
　　　孔奐　王冲<hi>子瑒  瑜</hi>王通<hi>弟勱固質</hi>王猛　到仲舉<lb/>
　　　庾持　許亨　褚玠<lb/>
杜僧眀字𢎞照廣陵臨澤人也形貌眇小而膽氣過人<lb/>
有勇力善騎射梁大同中盧安興為廣州刺史南江督<lb/>
䕶僧眀與兄天合及周文育並為安興所唘請與俱行<lb/>
<pb n="KR2d0006_WYG_167-2a"/>
頻征俚獠有功為新州助防天合亦有才幹預在征伐<lb/>
安興死僧眀復副其子子雄及交州豪士李賁反於交<lb/>
州逐刺史蕭諮諮奔廣州臺遣子雄與廣州刺史孫冏<lb/>
討賁時春草已生瘴癘方起子雄請待秋討之廣州刺<lb/>
史新喻侯蕭映不聽子雄等不得已遂行至合浦死者<lb/>
十六七衆並憚役潰散禁之不可乃引其餘兵退還蕭<lb/>
諮唘子雄及冏與賊交通逗遛不進梁武帝勑於廣州<lb/>
賜死子雄弟子畧子烈並豪俠家屬在南江天合謀於<lb/>
<pb n="KR2d0006_WYG_167-2b"/>
衆曰盧公累葉立功待遇我等亦甚厚矣今見枉而不<lb/>
能為報非丈夫也我弟僧眀萬人之敵若圍州城召百<lb/>
姓誰敢不從城破斬二侯然後待臺使至束手詣廷尉<lb/>
死猶勝生縱其不㨗亦無恨矣衆咸慷慨曰是所願也<lb/>
惟足下命之乃與周文育等率衆結盟奉子雄弟子畧<lb/>
為主以攻刺史蕭映子畧頓城南天合頓城北僧眀文<lb/>
育分據城東西吏民並應之一日之中衆至數萬髙祖<lb/>
時在髙要聞事起率衆來討大破之殺天合禽僧眀及<lb/>
<pb n="KR2d0006_WYG_167-3a"/>
文育等竒其才並釋之引為主帥從髙祖征交趾及討<lb/>
元景仲僧眀文育皆為前鋒所向尅㨗侯景之亂俱隨<lb/>
髙祖入援京師髙祖於始興破蘭裕僧眀為前鋒斬裕<lb/>
及與蔡路養戰於南野僧眀馬被傷髙祖馳救之以所<lb/>
乗馬授僧眀僧眀得馬復進殺數十人因而乗之大敗<lb/>
路養髙州刺史李遷仕又據大臯入灨石以逼髙祖髙<lb/>
祖遣周文育為前鋒與僧眀擊走之遷仕與寧都人劉<lb/>
孝尚并力將襲南康髙祖又令僧眀與文育等拒之相<lb/>
<pb n="KR2d0006_WYG_167-3b"/>
持連戰百餘日卒禽遷仕送於髙祖及髙祖下南康留<lb/>
僧眀頓西昌督安成廬陵二郡軍事梁元帝承制授假<lb/>
節清野將軍新州刺史封新野縣子侯景遣于慶等宼<lb/>
南江髙祖頓豫章命僧眀為前驅大破之髙祖表為長<lb/>
史仍隨東討軍至蔡洲率麾下燒賊水門大艦及景平<lb/>
以功除眀威將軍南兖州刺史進爵臨江縣侯邑五百<lb/>
戶仍領晉陵太守及荆州䧟髙祖使僧眀率吳眀徹等<lb/>
隨侯瑱西援江州病卒贈散騎常侍諡曰威年四十六<lb/>
<pb n="KR2d0006_WYG_167-4a"/>
文帝即位追贈開府儀同三司配享髙祖廟庭子晉嗣<lb/>
周文育字景徳義興陽羡人也少孤貧本居新安夀昌<lb/>
縣姓項氏名猛奴年十一能反覆游水中數里跳髙五<lb/>
六尺與羣兒聚戲衆莫能及義興人周薈為夀昌浦口<lb/>
戍主見而竒之因召與語文育對曰母老家貧兄弟姊<lb/>
並長大困於賤役薈哀之乃隨文育至家就其母請文<lb/>
育養為己子母遂與之後薈秩滿與文育還都見太子<lb/>
詹事周捨請製名字捨因為立名為文育字景徳命兄<lb/>
<pb n="KR2d0006_WYG_167-4b"/>
子𢎞讓教之書計𢎞讓善𨽻書寫蔡邕勸學及古詩以<lb/>
遺之文育不之省謂𢎞讓曰誰能學此取富貴但有大<lb/>
槊耳𢎞讓壯之教之騎射文育大悦司州刺史陳慶之<lb/>
與薈同郡素相善啓薈為前軍軍主慶之使薈將五百<lb/>
人往新蔡懸瓠慰勞白水蠻蠻謀執薈以入魏事覺薈<lb/>
與文育拒之賊徒甚盛一日之中戰數十合文育前鋒<lb/>
䧟陣勇冠軍中薈於陣戰死文育馳取其尸賊不敢逼<lb/>
及夕各引去文育身被九創創愈辭請還葬薈慶之壯<lb/>
<pb n="KR2d0006_WYG_167-5a"/>
其節厚加賻遺而遣之𦵏訖會盧安興為南江督䕶唘<lb/>
文育同行累征有功除南海令安興死後文育與杜僧<lb/>
眀攻廣州為髙祖所獲宥之後監州王勱以文育為長<lb/>
流遂深被委任及勱被代文育欲與之俱下至大庾嶺<lb/>
詣卜者卜者曰君北下不過作令長南入則為公侯文<lb/>
育曰足錢便可誰望公侯卜人又曰君須臾當暴得銀<lb/>
二千兩若不見信以此為驗其夕宿逆旅有賈人求與<lb/>
文育博文育勝之得銀二千兩旦辭勱勱問其故文育<lb/>
<pb n="KR2d0006_WYG_167-5b"/>
以吿勱乃遣之髙祖聞其還大喜遣人迎之厚加賞賜<lb/>
分麾下配焉髙祖之討侯景文育與杜僧眀為前軍尅<lb/>
蘭裕援歐陽頠皆有功髙祖破蔡路養於南野文育為<lb/>
賊所圍四面數重矢石雨下所乗馬死文育右手搏戰<lb/>
左手解鞍潰圍而出遂與杜僧眀相得并力復進大敗<lb/>
之髙祖乃表文育為府司馬李遷仕之據大臯遣其將<lb/>
軍杜平虜入灨石魚梁作城髙祖命文育擊之平虜棄<lb/>
城走文育據其城遷仕聞平虜敗留老弱於大臯悉選<lb/>
<pb n="KR2d0006_WYG_167-6a"/>
精兵自將以攻文育文育與戰遷仕稍却相持未解會<lb/>
髙祖遣杜僧眀來援别破遷仕水軍遷仕衆潰不敢還<lb/>
大臯直走新淦梁元帝授文育義州刺史遷仕又與劉<lb/>
孝尚謀拒義軍髙祖遣文育與侯安都杜僧眀徐度杜<lb/>
稜築城於白口拒之文育頻出與戰遂禽遷仕髙祖發<lb/>
自南康遣文育將兵五千開通江路侯景將王伯醜據<lb/>
豫章文育擊走之遂據其城累功封東遷縣侯髙祖軍<lb/>
至白茅灣命文育與杜僧眀常為軍鋒及至姑熟與侯<lb/>
<pb n="KR2d0006_WYG_167-6b"/>
景將侯子鑒戰破之景平改封南移縣侯累遷散騎常<lb/>
侍髙祖誅王僧辯令文育督衆軍會文帝於吳興圍尅<lb/>
杜龕又濟江襲㑹稽太守張彪得其郡城及文帝為彪<lb/>
所襲文育時頓城北香巖寺文帝夜往趣之彪又來攻<lb/>
文育苦戰遂破平彪髙祖以侯瑱擁據江州命文育討<lb/>
之仍除南豫州刺史率兵襲盆城未克徐嗣徽引齊人<lb/>
渡江據蕪湖詔徵文育還都嗣徽等乃列艦於青墩至<lb/>
於七磯以斷文育歸路及夕文育鼔譟而發嗣徽等不<lb/>
<pb n="KR2d0006_WYG_167-7a"/>
能制至旦反攻嗣徽嗣徽驍將鮑砰獨以小艦殿軍文<lb/>
育乘單舴艋跳入砰艦斬砰仍牽其艦而還賊衆大駭<lb/>
因留船蕪湖自丹陽歩上時髙祖拒嗣徽於白城適與<lb/>
文育相㑹將戰風急髙祖曰矢不逆風文育曰事急矣<lb/>
當決之何用古法抽槊上馬馳而進衆軍從之風亦尋<lb/>
轉殺傷數百人嗣徽等移營莫府山文育徙頓對之以<lb/>
頻戰功最加平西將軍進爵夀昌縣公給鼔吹一部及<lb/>
廣州刺史蕭勃舉兵踰嶺詔文育督衆軍討之時新吳<lb/>
<pb n="KR2d0006_WYG_167-7b"/>
洞主余孝頃舉兵應勃遣其弟孝勱守郡城自出豫章<lb/>
㩀於石頭勃使其子孜將兵與孝頃相㑹又遣其别將<lb/>
歐陽頠頓軍苦竹灘傅泰㩀塶口城以拒官軍官軍船<lb/>
少孝頃有舴艋三百艘艖百餘乗在主牢文育遣軍主<lb/>
焦僧度羊柬潛軍襲之悉取而歸仍於豫章立柵時官<lb/>
軍食盡欲退還文育不許乃使人間行遺周廸書約為<lb/>
兄弟并陳利害廸得書喜甚許饋以糧於是文育分遣<lb/>
老小乗故船舫沿流俱下燒豫章所立柵偽退孝頃望<lb/>
<pb n="KR2d0006_WYG_167-8a"/>
之大喜因不設備文育由間道信宿達芊韶芊韶上流<lb/>
則歐陽頠蕭勃下流則傅㤗余孝頃文育㩀其中閒築<lb/>
城饗士賊徒大駭歐陽頠乃退入泥溪作城自守文育<lb/>
遣嚴威將軍周鐵虎與長史陸山才襲頠禽之於是盛<lb/>
陳兵甲與頠乗舟而宴以廵傅㤗城下因攻㤗尅之蕭<lb/>
勃在南康聞之衆皆股慄其將潭世逺斬勃欲降為人<lb/>
所害世逺軍主夏侯眀徹持勃首以降蕭孜余孝嗣猶<lb/>
㩀石頭髙祖遣侯安都助文育攻之孜降文育孝頃退<lb/>
<pb n="KR2d0006_WYG_167-8b"/>
走新吳廣州平文育還頓豫章以功詔授鎮南將軍開<lb/>
府儀同三司都督江廣衡交州諸軍事時王琳擁㩀上<lb/>
流詔侯安都為西道都督文育為南道都督同㑹武昌<lb/>
與琳戰於沌口為琳所執後得逃歸請罪詔不問復其<lb/>
官爵及周廸破余孝頃孝頃子公颺弟孝勱猶㩀舊柵<lb/>
擾動南土髙祖復令文育及周廸黄法氍等討之豫章<lb/>
内史熊曇朗亦率衆來㑹文育遣吳眀徹為水軍配周<lb/>
廸運糧自率衆軍入象牙江築城於金口公颺偽降謀<lb/>
<pb n="KR2d0006_WYG_167-9a"/>
執文育事覺文育囚之送都以其部曲分𨽻衆軍乃捨<lb/>
舟為歩軍進據三陂王琳遣將曹慶救孝勱分遣主帥<lb/>
常衆愛與文育相拒自率所領攻周廸吳眀徹軍廸等<lb/>
敗文育退據金口熊曇朗因失其利謀害文育以應衆<lb/>
愛文育監軍孫白象頗知其事勸令先之文育曰不可<lb/>
我舊兵少客軍多若取曇朗人人驚懼亡立至矣不如<lb/>
推心以撫之初周廸之敗也棄船走莫知所在及得廸<lb/>
書文育喜齎示曇朗遂於㘴中為曇朗所害年五十一<lb/>
<pb n="KR2d0006_WYG_167-9b"/>
髙祖聞之即日舉哀贈侍中司空諡曰忠愍初文育之<lb/>
據三陂有流星墜地其聲如雷地陷方一丈中有碎炭<lb/>
數斗又軍市中忽聞小兒啼一市皆驚聽之在土下軍<lb/>
人掘焉得棺長三尺文育惡之俄而廸敗文育見殺天<lb/>
嘉二年詔配享髙祖廟庭子寳安嗣文育本族兄景曜<lb/>
因文育官至新安太守寳安字安人年十餘歲便習騎<lb/>
射以貴公子驕蹇游逸好狗馬樂驅馳靡衣媮食文育<lb/>
之為晉陵以征討不遑之郡令寳安監知郡事尤喜聚<lb/>
<pb n="KR2d0006_WYG_167-10a"/>
惡少年髙祖患之及文育西征敗績縶於王琳寳安便<lb/>
折節讀書與士君子游綏御文育士卒甚有威惠文育<lb/>
歸復除吳興太守文育為熊曇朗所害徵寶安還起為<lb/>
猛烈將軍領其舊兵仍令南討文帝即位深器重之寄<lb/>
以心膂精卒多配焉及平王琳頗有功周廸之破熊曇<lb/>
朗寳安南入窮其餘燼天嘉二年重拜吳興太守襲封<lb/>
夀昌縣公三年征留異為侯安都前軍異平除給事黄<lb/>
門侍郎衛尉卿再遷左衛將軍領衛尉卿卒諡曰成子<lb/>
<pb n="KR2d0006_WYG_167-10b"/>
䂮嗣位晉陵定逺二郡太守<lb/>
侯瑱字伯玉巴西充國人也父弘逺世為西蜀酋豪蜀<lb/>
賊張文蕚據白崖山有衆萬人梁益州刺史鄱陽王蕭<lb/>
範命𢎞逺討之𢎞逺戰死瑱固請復讎每戰必先陷陣<lb/>
遂斬文蕚由是知名因事範範委以將帥之任山谷夷<lb/>
獠不附者並遣瑱征之累功授輕車府中兵參軍晉康<lb/>
太守範為雍州刺史瑱除馮翊太守範遷鎮合肥瑱又<lb/>
隨之侯景圍臺城範乃遣瑱輔其世子嗣入援都城及<lb/>
<pb n="KR2d0006_WYG_167-11a"/>
城陷瑱與嗣退還合肥仍隨範徙鎮盆城俄而範及嗣<lb/>
皆卒瑱領其衆依於豫章太守莊鐵鐵疑之瑱懼不自<lb/>
安詐引鐵謀事因刄之據豫章之地後降於侯景將于<lb/>
慶慶送瑱於景景以瑱與己同姓託為宗族相待甚厚<lb/>
留其妻子及弟為質遣瑱隨于慶平蠡南諸郡及景敗<lb/>
巴陵景將宋子仙任約等並為西軍所獲瑱乃誅景黨<lb/>
以應義師景亦盡誅其弟及妻子梁元帝授瑱南兖州<lb/>
刺史郫縣侯仍隨都督王僧辯討景常為前鋒既復臺<lb/>
<pb n="KR2d0006_WYG_167-11b"/>
城景奔吳郡僧辯遣瑱率兵追之與景戰於吳松江大<lb/>
敗景盡獲其軍實景將皆降以功除南豫州刺史鎮姑<lb/>
熟及齊遣郭元建帥師出濡須僧辯遣瑱於東關拒之<lb/>
大敗元建魏攻荆州王僧辯以瑱為前軍赴援未至而<lb/>
魏尅荆州瑱頓九江因衛晉安王還都僧辯承制以瑱<lb/>
為侍中車騎將軍江州刺史加都督改封康樂縣公及<lb/>
司徒陸法和據郢州引齊兵來宼乃使瑱西討未至而<lb/>
法和入齊齊遣慕容恃徳鎮夏首瑱攻之恃徳食盡請<lb/>
<pb n="KR2d0006_WYG_167-12a"/>
和瑱還鎮豫章僧辯使其弟僧愔與瑱共討蕭勃及髙<lb/>
祖之誅僧辯僧愔隂欲圖瑱而奪其軍瑱知之盡收僧<lb/>
愔徒黨僧愔奔齊是時瑱據中流兵甚彊盛又以本事<lb/>
僧辯雖外示臣節未肯入朝初余孝頃為豫章太守及<lb/>
瑱鎮豫章乃於新吳縣别立城柵與瑱相拒瑱留軍人<lb/>
妻子於豫章令從弟奫知後事悉衆以攻孝頃自夏迄<lb/>
冬不能克奫與其部下侯方兒不協方兒乃攻殺奫虜<lb/>
瑱軍府妓妾金玉歸於髙祖瑱既失根本兵衆俱潰輕<lb/>
<pb n="KR2d0006_WYG_167-12b"/>
身歸豫章豫章人拒之乃趣盆城就其將焦僧度僧度<lb/>
勸令投齊塡以髙祖有大量必能容己乃詣闕請罪髙<lb/>
祖復其爵位永定二年進位司空王琳至沌口周文育<lb/>
侯安都並没乃以塡為都督西討諸軍事頓於梁山文<lb/>
帝即位進授太尉王琳至柵口又以瑱為都督侯安都<lb/>
等並𨽻焉塡與琳相持百餘日未決天嘉元年二月東<lb/>
關春水稍長舟艦得通琳引合肥漅湖之衆舳艫相次<lb/>
而下其勢甚盛瑱率軍進虎檻洲琳亦出船列於江西<lb/>
<pb n="KR2d0006_WYG_167-13a"/>
隔洲而泊眀日合戰琳軍少却退保西岸及夕東北風<lb/>
大起吹其舟艦並壊没於沙中溺死者數千浪大不得<lb/>
還浦夜中有流星墜於賊營及旦風静琳入浦治船以<lb/>
荻塞於浦口又以鹿角繞岸不敢復出時西魏將史寧<lb/>
躡其上流瑱聞之知琳不能持久收軍却據湖浦以待<lb/>
其弊及史寕至圍郢州琳恐衆潰乃率船東下去蕪湖<lb/>
十里而泊眀日齊遣儀同劉伯球率萬人助琳水戰行<lb/>
臺慕容徳會領鐵騎三千在蕪湖西岸博望山南為其<lb/>
<pb n="KR2d0006_WYG_167-13b"/>
聲勢瑱令軍中晨炊蓐食頓蕪湖洲尾以待之將戰有<lb/>
微風至自東南衆軍施拍縱火定州刺史章昭達乗平<lb/>
虜大艦中江而進琳軍大敗其歩軍在西岸者自相蹂<lb/>
踐馬騎並淖於蘆荻中盡獲其舟艦器械并禽劉伯球<lb/>
慕容徳會俘馘萬計琳與其將潘純陁乗單舴艦冐陣<lb/>
走湓城與妻妾左右十餘人入齊詔以瑱為都督湘巴<lb/>
郢江吳等五州諸軍事鎮湓城周將賀若敦獨狐盛等<lb/>
來攻巴湘又以瑱為西討都督大敗盛軍以功授湘州<lb/>
<pb n="KR2d0006_WYG_167-14a"/>
刺史改封零陵郡公邑七千户二年以疾表求還朝三<lb/>
月於道薨時年五十二贈大司馬諡曰壯肅加羽葆鼓<lb/>
吹班劍給東園祕器配享髙祖廟庭子淨藏嗣尚文帝<lb/>
女富陽公主<lb/>
侯安都字師成始興曲江人也為郡著姓父捍少仕州<lb/>
郡以忠謹稱安都貴後官至光禄大夫始興内史安都<lb/>
工𨽻書能鼓琴渉獵書傳為五言詩頗清靡兼善騎射<lb/>
為邑里雄豪侯景之亂招集兵甲至三千人髙祖入援<lb/>
<pb n="KR2d0006_WYG_167-14b"/>
臺城安都引兵從髙祖攻蔡路養破李遷仕平侯景皆<lb/>
力戰有功梁元帝授猛烈將軍封富春縣子隨髙祖鎮<lb/>
京口除蘭陵太守髙祖謀襲王僧辯諸人莫知唯與安<lb/>
都定計乃使率水軍自京口趣石頭城髙祖自率馬歩<lb/>
從江乘羅落會之安都至石頭北棄舟登岸僧辯不之<lb/>
覺也石頭城北接崗阜雉堞不甚危峻安都被甲帯長<lb/>
刀軍人捧之投於女垣内衆隨而入進逼僧辯卧室髙<lb/>
祖大軍亦至與僧辯戰於㕔事前安都自内閤出腹背<lb/>
<pb n="KR2d0006_WYG_167-15a"/>
擊之遂禽僧辯以功除仁威將軍南徐州刺史髙祖東<lb/>
征杜龕安都留臺居守徐嗣徽任約等引齊兵入據石<lb/>
頭㳺騎至於闕下安都閉門偃旗示之以弱令城中曰<lb/>
有登陴㸔賊者斬及夕賊收軍還石頭安都夜令士卒<lb/>
密營禦敵之具將旦賊騎至安都率五百人開東西掖<lb/>
門與戰大敗之賊乃退據石頭不敢逼臺城及髙祖至<lb/>
以安都為水軍於中流斷賊糧運又襲秦郡破嗣徽柵<lb/>
收其家口并馬驢輜重得嗣徽所彈琵琶及所養鷹遣<lb/>
<pb n="KR2d0006_WYG_167-15b"/>
信餉之曰昨至弟處得此今以相還嗣徽等見之大懼<lb/>
乃請和髙祖聽其還北及嗣徽等濟江齊之餘軍猶據<lb/>
采石守備甚嚴又遣安都攻之多所俘獲眀年春詔安<lb/>
都率兵鎮梁山以備齊徐嗣徽等復入丹陽至湖熟高<lb/>
祖遣安都拒之戰於耕壇南安都率十二騎突其陣破<lb/>
之生禽齊儀同乞伏無芳又刺齊將東方老墮馬會賊<lb/>
騎至救老得免賊北度蔣山安都又與齊將王敬寳戰<lb/>
於龍尾使從弟曉軍主張纂前犯其陣曉被創墜馬張<lb/>
<pb n="KR2d0006_WYG_167-16a"/>
纂死之安都馳往救曉斬其騎士十二人取纂尸而還<lb/>
齊軍不敢逼髙祖與齊軍戰於莫府山命安都領歩騎<lb/>
千餘自白下横擊其後齊軍大敗以功進爵為侯又進<lb/>
號平南將軍改封西江縣公仍督水軍至豫章助豫州<lb/>
刺史周文育討蕭勃安都未至文育已斬勃并禽其將<lb/>
歐陽頠傅㤗等唯余孝頃與勃子孜猶於豫章之石頭<lb/>
作兩城孝頃與孜各據其一又多設船艦夾水而陣安<lb/>
都至乃銜枚夜燒其艦文育率水軍安都領歩騎登岸<lb/>
<pb n="KR2d0006_WYG_167-16b"/>
結陣孝頃俄斷後路安都乃令軍士豎柵引營漸進頻<lb/>
致尅獲孜乃降孝頃奔歸新吳請入子為質許之以功<lb/>
加開府儀同三司仍率衆會武昌與周文育西討王琳<lb/>
將發公卿餞於新林安都躍馬度橋人馬俱墜水中又<lb/>
坐䑽内墜於櫓井時以為不祥至武昌琳將樊猛棄船<lb/>
走文育亦自豫章至時兩將俱行不相統攝因部下交<lb/>
爭稍不平軍至郢州琳將潘純於城中遥射官軍安都<lb/>
怒圍之未克而王琳至弇口安都乃釋郢州悉衆往沌<lb/>
<pb n="KR2d0006_WYG_167-17a"/>
口以禦之遇風不得進琳據東岸官軍據西岸相持數<lb/>
日乃合戰安都等敗績安都與文育徐敬成並為琳所<lb/>
囚琳總以一長鎻繫之置於䑽下令宦者王子晉掌視<lb/>
之琳下至湓城白水浦安都等甘言許厚賂子晉子晉<lb/>
乃偽以小船依䑽而釣夜載安都文育敬成上岸入深<lb/>
草歩投官軍還都自劾詔並赦之復其官爵尋為丹陽<lb/>
尹出為南豫州刺史令繼周文育攻余孝勱及王琳將<lb/>
曹慶常愛衆等安都自宫亭湖出松門躡愛衆後文育<lb/>
<pb n="KR2d0006_WYG_167-17b"/>
為熊曇朗所害安都回取大艦遇琳將周炅周協南歸<lb/>
與戰破之禽炅恊孝勱弟孝猷率部下四千家欲<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>王<lb/>
琳遇炅乃詣安都降安都又進軍於禽竒州破曹慶常<lb/>
愛衆等焚其船艦愛衆奔廬山為村人所殺餘衆悉平<lb/>
還軍至南皖而髙祖崩安都隨文帝還朝乃與羣臣議<lb/>
翼奉文帝時帝謙讓不敢當太后又以衡陽王故未肯<lb/>
下令羣臣不能決安都曰今四方未定何暇及逺臨川<lb/>
王有功天下須共立之今日之事後應者斬便按劍上<lb/>
<pb n="KR2d0006_WYG_167-18a"/>
殿白太后出璽义手解文帝髪推就䘮次文帝即位遷<lb/>
司空仍授南徐州刺史給扶王琳下至柵口大軍出頓<lb/>
蕪湖時侯瑱為大都督而指麾經畧多出安都及王琳<lb/>
入齊安都進軍湓城討琳餘黨所向皆下仍別奉中㫖<lb/>
迎衡陽王昌初昌之將入也致書於文帝辭甚不遜文<lb/>
帝不懌乃召安都從容而言曰太子將至須別求一藩<lb/>
吾其老焉安都對曰自古豈有被代天子臣愚不敢奉<lb/>
詔因自迎昌濟漢中流而殺之以功進清逺郡公邑五<lb/>
<pb n="KR2d0006_WYG_167-18b"/>
千户自是威名甚重羣臣無出其右安都父捍為始興<lb/>
内史卒於官文帝徵安都為發䘮尋起復本官贈其父<lb/>
散騎常侍金紫光禄大夫拜其母為清逺國太夫人仍<lb/>
迎赴都母固求停鄉里上乃下詔改封郡之汝城縣為<lb/>
廬陽郡分衡州之始興安逺二郡合三郡為東衡州以<lb/>
安都從弟曉為刺史安都第三子祕年九歲上以為始<lb/>
興内史並令在鄉侍奉改封安都桂陽郡公王琳敗後<lb/>
周兵入據巴湘安都奉詔西捍及留異據東陽安都又<lb/>
<pb n="KR2d0006_WYG_167-19a"/>
奉詔東討異本謂臺軍自錢唐江上安都乃歩由會稽<lb/>
之諸暨出永康異大恐奔桃枝嶺處巖谷間豎柵以自<lb/>
守安都躬自接戰為流矢所中血流至踝安都乗輿麾<lb/>
軍容止不變因其山壠為堰屬夏潦水漲安都引船入<lb/>
堰接艦與異城等放拍碎其樓異與第三子忠臣脫身<lb/>
奔晉安安都虜其妻子振旅而還加侍中征北大將軍<lb/>
仍還本鎮吏民詣闕表請立碑頌羙安都功績詔許之<lb/>
自王琳平後安都勲庸轉大又自以功安社稷漸用驕<lb/>
<pb n="KR2d0006_WYG_167-19b"/>
矜數招聚文武之士或射馭馳騁或命以詩筆第其髙<lb/>
下以差次賞賜之文士則褚玠馬樞隂鏗張正見徐伯<lb/>
陽劉刪祖孫登武士則蕭摩訶裴子烈等為之賓客齋<lb/>
内動至千人部下將帥多不遵法度檢問收攝則奔歸<lb/>
安都文帝性嚴察深衘之安都不之改日益驕横表唘<lb/>
封訖有事未盡乃開封自書之云又唘某事及侍醼酒<lb/>
酣或箕踞傾倚嘗陪樂遊禊飲乃白帝曰何如作臨川<lb/>
王時帝不應安都再三言之帝曰此雖天命抑亦眀公<lb/>
<pb n="KR2d0006_WYG_167-20a"/>
之力醼訖又唘便借供帳水飾將載妻妾於御堂歡會<lb/>
文帝雖許其請甚不懌眀日安都坐於御坐列賓客居<lb/>
羣臣位稱觴上夀初重雲殿災安都率將士帶甲入殿<lb/>
帝甚惡之自是隂為之備又周廸之反朝望當使安都<lb/>
討之帝乃使吳眀徹往又頻遣臺使按問安都部下檢<lb/>
括亡叛安都内不自安天嘉三年冬遣其別駕周𢎞實<lb/>
自託於舎人蔡景歴并問省中事景歴録其狀奏之稱<lb/>
安都謀反帝慮其不受召眀年春乃除安都為征南大<lb/>
<pb n="KR2d0006_WYG_167-20b"/>
將軍江州刺史自京口還都部伍入於石頭帝引安都<lb/>
醼於嘉徳殿又集其部下將帥會於尚書朝堂於坐收<lb/>
安都囚於西省又收其將帥盡奪馬仗而釋之因出景<lb/>
歴表以示於朝乃下詔暴其罪眀日於西省賜死時年<lb/>
四十四尋有詔宥其妻子家口𦵏以士禮初髙祖嘗與<lb/>
諸將醼杜僧眀周文育侯安都為夀各稱功伐帝曰卿<lb/>
等悉良將也而並有所短杜公志大而識闇狎於下而<lb/>
驕於尊矜其功不收其拙周侯交不擇人而推心過差<lb/>
<pb n="KR2d0006_WYG_167-21a"/>
居危履險猜防不設侯郎慠誕而無厭輕佻而肆志並<lb/>
非全身之道卒皆如言太建三年宣帝追封安都陳集<lb/>
縣侯子亶為嗣<lb/>
歐陽頠字靖世長沙臨湘人也為郡豪族少質直有思<lb/>
理以言行著於嶺表父䘮哀毁甚至家産累積悉讓與<lb/>
諸兄州郡頻辟不應乃廬於麓山寺傍專精習業博通<lb/>
經史年三十其兄逼令從宦梁左衛將軍蘭欽少與頠<lb/>
相善頠常隨欽征討南征夷獠禽陳文徹所獲不可勝<lb/>
<pb n="KR2d0006_WYG_167-21b"/>
計大獻銅鼔累代所無頠預其功還為直閤將軍除天<lb/>
門太守欽征交州復唘頠同行欽度嶺而卒頠除臨賀<lb/>
内史唘乞送欽䘮然後之任時湘衡之界五十餘洞不<lb/>
賓勑衡州刺史韋粲討之粲委頠為都督悉皆平殄粲<lb/>
唘梁武帝加頠超武將軍討廣衡二州山賊侯景構逆<lb/>
粲自解還都征景以頠監衡州臺城陷後嶺南互相吞<lb/>
併蘭欽弟前高州刺史裕攻始興内史蕭昭基奪其郡<lb/>
以兄欽與頠舊遣招之頠不從謂其使曰髙州昆季隆<lb/>
<pb n="KR2d0006_WYG_167-22a"/>
顯莫非國恩今應赴難援都豈可自為䟦扈及高祖入<lb/>
援都將至始興頠乃深自結託裕遣兵攻頠高祖援之<lb/>
裕敗髙祖以王懐眀為衡州刺史遷頠為始興内史髙<lb/>
祖之討蔡路養李遷仕也頠助帝平之梁元帝承制以<lb/>
始興郡為東衡州授頠持節雲麾將軍東衡州刺史封<lb/>
新豐縣伯侯景既平元帝徧問朝宰今天下始定極須<lb/>
良才卿等各舉所知羣臣未對帝曰吾已得一人矣歐<lb/>
陽頠是也公正有濟世之才恐蕭廣州不肯致之乃授<lb/>
<pb n="KR2d0006_WYG_167-22b"/>
武州刺史尋授郢州欲令出嶺蕭勃留之不獲拜命尋<lb/>
授衡州刺史進封始興縣侯時蕭勃在廣州兵彊位重<lb/>
元帝深患之遣王琳代為刺史琳已至小桂嶺勃遣其<lb/>
將孫瑒監州盡率部下至始興避琳兵鋒頠別據一城<lb/>
不往謁勃勃閉門髙壘亦不拒戰勃怒遣兵襲頠盡收<lb/>
其貲財馬伏尋赦之還復其所復與結盟魏平荆州頠<lb/>
委質於勃及勃度嶺出南康以頠為前軍都督周文育<lb/>
破之禽頠送於髙祖髙祖釋之深加禮接蕭勃死後嶺<lb/>
<pb n="KR2d0006_WYG_167-23a"/>
南擾亂頠有聲南土且與髙祖有舊乃授頠安南將軍<lb/>
衡州刺史封始興縣侯未至嶺頠子紇已尅定始興及<lb/>
頠至嶺南皆懾伏乃進廣州盡有越地改授都督交廣<lb/>
等十九州諸軍事鎮南將軍平越中郎將廣州刺史王<lb/>
琳據有中流頠自海道及東嶺奉使不絶永定三年即<lb/>
本號開府儀同三司文帝嗣位進號征南將軍改封陽<lb/>
山郡公邑二千户給鼓吹初交州刺史袁曇緩密以金<lb/>
五百兩寄頠令以百兩還合浦太守龔蔿四百兩付兒<lb/>
<pb n="KR2d0006_WYG_167-23b"/>
智矩餘人不知也頠尋為蕭勃所破貲財並盡唯所寄<lb/>
金獨存曇緩亦尋卒至是頠並依信還之時人莫不歎<lb/>
伏之時頠弟盛為交州刺史次弟邃為衡州刺史合門<lb/>
貴顯威振南土又多致銅鼔生口獻奉珍異前後委積<lb/>
頗有助軍國天嘉四年薨於廣州年六十六贈司空諡<lb/>
曰穆子紇嗣紇字奉聖頗有幹畧襲父官爵在州十餘<lb/>
年威恵著於百越宣帝以紇乆在南服頗疑之太建元<lb/>
年徵為左衛將軍其下多勸之反紇遂舉兵攻衡州刺<lb/>
<pb n="KR2d0006_WYG_167-24a"/>
史錢道戢詔儀同章昭達討禽之送至都伏誅子詢以<lb/>
年㓜免<lb/>
黄法氍字仲昭巴山新建人也少勁㨗有膽力日歩行<lb/>
二百里能距躍三丈頗便書疏閑眀簿領出入州郡中<lb/>
為鄉里所憚侯景之亂於鄉里合徒衆太守賀詡下江<lb/>
州法氍監知郡事髙祖將踰嶺入援建鄴李遷仕作梗<lb/>
中途髙祖命周文育屯西昌法氍遣兵助文育時法氍<lb/>
出頓新淦縣景遣行臺于慶來襲新淦法氍敗之梁元<lb/>
<pb n="KR2d0006_WYG_167-24b"/>
帝承制授交州刺史資領新淦縣令封巴山縣子敬帝<lb/>
即位改封新建縣侯太平元年割江西四郡置髙州以<lb/>
法氍為刺史鎮巴山蕭勃歐陽頠來攻法氍破之永定<lb/>
三年王琳遣李孝欽樊猛余孝頃攻周廸且謀法氍法<lb/>
氍援廸禽孝頃等三將以功授平南將軍開府儀同三<lb/>
司熊曇朗於金口害周文育法氍共周廸討平之天嘉<lb/>
三年周廸反法氍與吳眀徹討平廸法氍功居多廢帝<lb/>
即位進爵為公大建五年大舉北侵法氍為都督出歴<lb/>
<pb n="KR2d0006_WYG_167-25a"/>
陽於是為抛車及歩艦豎拍以逼之砲加其樓堞尅之<lb/>
盡誅其戍卒進兵合肥望旗降欵法氍禁侵掠躬自勞<lb/>
撫而與之盟並放還北以功加侍中改封義陽郡公七<lb/>
年為豫州刺史鎮夀陽薨贈司空諡曰威子玩嗣<lb/>
淳于量字思眀其先濟北人也世居建鄴父文成仕梁<lb/>
為將帥位梁州刺史量少善自居處偉姿容有幹畧便<lb/>
弓馬梁元帝為荆州刺史文成分量人馬令往事焉以<lb/>
軍功封廣晉縣男侯景之亂梁元帝凡遣五軍入援臺<lb/>
<pb n="KR2d0006_WYG_167-25b"/>
量預其一臺城陷量還荆州元帝承制以為巴州刺史<lb/>
侯景西上攻巴州元帝使都督王僧辯入據巴陵量與<lb/>
僧辯并力拒景大敗之禽其將任約進攻郢州獲宋子<lb/>
僊仍隨僧辯平侯景封謝沐縣侯尋出為都督桂州刺<lb/>
史及魏尅荆州量保桂州王琳擁割湘郢累遣召量量<lb/>
外雖與琳往來而别遣使歸髙祖髙祖受禪進位鎮西<lb/>
大將軍開府儀同三司天嘉五年徵為中撫軍大將軍<lb/>
量所部將率多戀本土欲並逃入山谷不願入朝文帝<lb/>
<pb n="KR2d0006_WYG_167-26a"/>
使湘州刺史華皎征衡州且以兵迎量天康元年至都<lb/>
以在郡淹留為有司奏免儀同餘如故華皎構逆以量<lb/>
為征南大將軍西討大都督總率大艦自郢州樊浦拒<lb/>
之皎平并降周將長湖公元定等以功授侍中中軍大<lb/>
將軍開府儀同三司進封醴陵縣公未拜出為南徐州<lb/>
刺史太建元年進號征北大將軍給扶三年就江隂王<lb/>
蕭季卿買梁陵中樹季卿坐免量免侍中尋復侍中吳<lb/>
眀徹之北侵也量讚成其事又遣第六子岑率所領從<lb/>
<pb n="KR2d0006_WYG_167-26b"/>
軍淮南尅定量改封始安郡公及周獲吳眀徹乃以量<lb/>
為都督水陸諸軍事車騎將軍都督南兖州刺史十四<lb/>
年薨贈司空<lb/>
章昭達字伯通吳興武康人也家世冠族性倜儻輕財<lb/>
尚氣少時遇相者謂曰卿容貌甚善須小虧則當富貴<lb/>
梁大同中昭達為東宫直後因醉墮馬鬢角小傷昭達<lb/>
喜之相者曰未也及侯景之亂昭達率鄉人援臺城為<lb/>
流矢所中眇其一目相者見之曰卿相善矣不久當富<lb/>
<pb n="KR2d0006_WYG_167-27a"/>
貴臺城陷昭達還鄉里與文帝遊因結君臣之分侯景<lb/>
平文帝為吳興太守昭達仗䇿來謁文帝見之大喜因<lb/>
委以將帥恩寵優渥超於儕等髙祖誅討王僧辯令文<lb/>
帝還長城招聚兵衆以備杜龕頻使昭達往京口禀承<lb/>
計畫僧辯誅後杜龕遣其將杜㤗來攻長城昭達因從<lb/>
文帝進軍吳興以討龕龕平又從討張彪於會稽尅之<lb/>
累功除定州刺史時留異擁據東陽髙祖患之乃使昭<lb/>
達為長山令居其心腹天嘉元年追論長城功封昭達<lb/>
<pb n="KR2d0006_WYG_167-27b"/>
欣樂縣侯尋隨侯安都拒王琳戰於蕪湖昭達乗平虜<lb/>
大艦中流而進先鋒發拍中賊艦王琳平昭達冊勲第<lb/>
一二年除都督郢州刺史周廸據臨川反詔昭達便道<lb/>
征之廸敗走徵為䕶軍將軍給鼓吹改封邵武縣侯四<lb/>
年陳寳應納周廸共宼臨川又以昭達為都督討廸廸<lb/>
走昭達乃踰嶺討陳寳應與戰不利因據上流為筏施<lb/>
拍其上壊其水柵又出兵攻其歩軍方大合戰會文帝<lb/>
遣余孝頃出海道適至因并力乗之遂定閩中盡禽留<lb/>
<pb n="KR2d0006_WYG_167-28a"/>
異寳應以功授鎮軍將軍開府儀同三司初文帝常夢<lb/>
昭達升於台鉉及旦以吿之至是侍宴酒酣文帝顧昭<lb/>
達曰卿憶夢不何以償夢昭達對曰當効犬馬之用以<lb/>
盡臣節自餘無以奉償尋授鎮南大將軍都督江州刺<lb/>
史廢帝即位改封邵陵郡公華皎之反其移文並假以<lb/>
昭達為辭又頗遣使招之昭達盡執其使送都秩滿徵<lb/>
為中撫軍大將軍宣帝即位進號車騎大將軍以還朝<lb/>
遲留為有司所劾降號車騎將軍歐陽紇據嶺南反詔<lb/>
<pb n="KR2d0006_WYG_167-28b"/>
昭達都督衆軍討之紇聞昭達奄至惶擾不知所為乃<lb/>
出頓洭口多聚沙石盛以竹籠置於水柵之外用遏舟<lb/>
艦昭達居其上流装艦造拍以臨賊柵又令軍人銜刀<lb/>
濳行水中以斫竹籠籠篾解因縱大艦隨流突之賊大<lb/>
敗禽紇送京師廣州平以功進位司空太建二年率師<lb/>
征梁眀帝於江陵是時眀帝與周軍大蓄舟艦於青泥<lb/>
中昭達分遣偏將錢道戢程文季乗輕舟焚之周又於<lb/>
峽口南岸築壘名曰安蜀城於江上横引大索編葦為<lb/>
<pb n="KR2d0006_WYG_167-29a"/>
橋以度軍糧昭達乃命軍士為長㦸施於樓船上仰割<lb/>
其索索斷糧絶因縱兵攻其城降之三年於軍中病薨<lb/>
贈大將軍昭達性嚴刻每奉命出征必盡夜倍道然其<lb/>
尅㨗必歸功將帥厨膳飲食並同於羣下將士亦以此<lb/>
附之每飲食必盛設女伎雜樂備羌胡之聲音律姿容<lb/>
並一時之妙雖臨敵不之廢也四年詔配享文帝廟庭<lb/>
子大寳襲邵陵郡公位豐州刺史在州貪縱百姓怨酷<lb/>
後主以太僕卿李暈代之乃襲殺暈而反尋被禽梟首<lb/>
<pb n="KR2d0006_WYG_167-29b"/>
朱雀航夷三族<lb/>
吳眀徹字通炤秦郡人也父樹梁右軍將軍眀徹㓜孤<lb/>
性至孝年十四感墳塋未脩家貧無以取給乃勤力耕<lb/>
種時天下亢旱苖稼焦枯眀徹哀憤每之田中號哭仰<lb/>
天自訴居數日有自田還者云苖已更生眀徹疑其紿<lb/>
已及往如言秋而大獲足充𦵏用時有伊氏者善占墓<lb/>
謂其兄曰君𦵏之日必有乗白馬逐鹿者經墳所此是<lb/>
最小孝子大貴之徵至時果有此應眀徹即樹之小子<lb/>
<pb n="KR2d0006_WYG_167-30a"/>
也及侯景宼京師天下大亂眀徹有粟麥三千餘斛而<lb/>
鄰里饑餒乃白諸兄曰今世亂如此人不圖久柰何不<lb/>
與鄉里共此於是計口平分同其豐儉羣盗聞而避焉<lb/>
賴以存者甚衆髙祖出鎮京口深相要結眀徹乃詣髙<lb/>
祖髙祖為之降階執手即席與論當世之務眀徹亦微<lb/>
渉書史經傳就汝南周𢎞正學天文孤虚遁甲畧通其<lb/>
術頗以英雄自許髙祖亦深竒之紹㤗初隨周文育討<lb/>
撃功髙授東兖州刺史髙祖受禪授安南將軍與侯安<lb/>
<pb n="KR2d0006_WYG_167-30b"/>
都周文育將兵討王琳及衆軍敗沒眀徹自㧞還都文<lb/>
帝即位以本官加右衛將軍及周廸反詔以眀徹為江<lb/>
州刺史領豫章太守總衆軍以討廸眀徹雅性剛直統<lb/>
内不甚和文帝聞之遣安成王頊代眀徹令以本號還<lb/>
朝天嘉五年遷鎮東將軍吳興太守及引辭之郡文帝<lb/>
謂曰吳興雖郡帝鄉之重故以相授君其勉之及廢帝<lb/>
即位拜領軍將軍丹陽尹仍詔以甲仗四十人出入殿<lb/>
省到仲舉之矯令出宣帝也毛喜知其詐宣帝疑懼遣<lb/>
<pb n="KR2d0006_WYG_167-31a"/>
喜與眀徹籌焉眀徹曰嗣君諒闇萬機多闕外隣彊敵<lb/>
内有大䘮殿下親實周召徳冠伊霍社稷至重願留中<lb/>
深計愼勿致疑及湘州刺史華皎隂有異志詔授眀徹<lb/>
都督湘州刺史仍與征南大將軍淳于量等討皎皎平<lb/>
授開府儀同三司進爵為公宣帝大建五年朝議北伐<lb/>
公卿互有同異眀徹決策請行詔加侍中都督征討諸<lb/>
軍事賜女樂一部眀徹總統諸軍十餘萬發自京師縁<lb/>
江城鎮相續降款軍至秦郡齊大將軍尉破胡將兵為<lb/>
<pb n="KR2d0006_WYG_167-31b"/>
援眀徹破走之秦郡降宣帝以秦郡為眀徹舊邑詔具<lb/>
太牢令拜祠上冡文武羽儀甚盛鄉里榮之進尅仁州<lb/>
授征北大將軍改封南平郡公進逼夀陽齊遣王琳拒<lb/>
守王貴顯保其外郭眀徹以琳初入衆心未附乗夜攻<lb/>
之中宵而潰齊兵退據相國城及金城眀徹令軍中益<lb/>
脩攻具又遏肥水以灌城城中苦濕多腹疾手足皆腫<lb/>
死者十六七會齊又遣大將皮景和率兵數十萬來援<lb/>
去夀春三十里頓軍不進諸將咸曰堅城未㧞大援在<lb/>
<pb n="KR2d0006_WYG_167-32a"/>
近不審眀公計將安出眀徹曰兵貴在速而彼結營不<lb/>
進自挫其鋒吾知其不敢戰眀矣於是躬擐甲胄四面<lb/>
疾攻城中震恐一鼓而禽王琳琳之獲也其舊部曲多<lb/>
在眀徹軍琳素得士卒心見者皆歔欷不能仰視眀徹<lb/>
慮其有變即斬琳傳其首於建鄴景和懼而遁走詔以<lb/>
眀徹都督豫合等六州諸軍事車騎大將軍豫州刺史<lb/>
增封并前三千五百户詔遣謁者蕭淳就夀陽授冊眀<lb/>
徹於城南設壇列卒二十萬陳旗鼓戈甲登壇拜受成<lb/>
<pb n="KR2d0006_WYG_167-32b"/>
禮而退將校莫不踴躍焉六年自夀陽入朝輿駕幸其<lb/>
第賜賞萬計七年進攻彭城軍至吕梁齊遣援兵前後<lb/>
至者數萬眀徹皆大破之八年進位司空詔給大都督<lb/>
鈇鉞龍麾尋授都督南兖州刺史其次將校除授各有<lb/>
差會周氏滅齊宣帝將事徐兖九年詔眀徹進軍北伐<lb/>
令其世子慧覺攝行州事軍至吕梁周徐州總管梁士<lb/>
彦率衆拒戰眀徹頻破之士彦守城不出眀徹仍迮清<lb/>
水以灌其城環列舟艦於城下攻之甚急周遣上大將<lb/>
<pb n="KR2d0006_WYG_167-33a"/>
軍王軌救之輕行自清水入灌口横流樹木以鐵鎻貫<lb/>
車輪遏斷船路諸將聞之甚恐議欲破堰㧞軍以舫載<lb/>
馬馬眀戍主裴子烈曰君若決堰下船船必傾倒豈可<lb/>
得乎不如前遣馬出適會眀徹苦背疾甚篤知事不濟<lb/>
遂從之乃遣蕭摩訶率馬軍數千前還眀徹乃自決其<lb/>
堰乗水勢以追軍至清水口水勢漸㣲舟艦並不得渡<lb/>
衆軍皆潰眀徹窮蹙乃就執周封懐徳郡公位大將軍<lb/>
以憂遘疾卒於長安後故吏盗其柩歸至徳元年詔追<lb/>
<pb n="KR2d0006_WYG_167-33b"/>
封邵陵侯以其息慧覺嗣裴子烈字大士河東聞喜人<lb/>
梁員外散騎常侍猗之子少孤有志氣以驍勇聞位北<lb/>
譙太守岳陽内史封海安伯<lb/>
胡穎字方秀吳興人也偉姿容性寛厚梁末髙祖時在<lb/>
廣州穎深自結託從克元景平蔡路養李遷仕皆有功<lb/>
髙祖進軍頓西昌以穎為巴邱令鎮大臯督糧運下至<lb/>
豫章以穎監豫章郡髙祖率衆與王僧辯會白茅灣同<lb/>
討侯景以穎知留府事梁承聖初元帝授穎羅州刺史<lb/>
<pb n="KR2d0006_WYG_167-34a"/>
封漢陽縣侯尋除豫章内史隨髙祖鎮京口齊遣郭元<lb/>
建出東關髙祖令穎率府内驍勇隨侯瑱於東關大破<lb/>
之後從髙祖襲王僧辯又隨周文育於吳興討杜龕髙<lb/>
祖受禪兼左衛將軍天嘉元年除散騎常侍吳興太守<lb/>
卒官諡曰壯二年配享髙祖廟庭子六同嗣<lb/>
徐度字孝節安陸人也世居京師少倜儻不拘小節姿<lb/>
貎瓌偉嗜酒好博常使僮僕屠酤為事梁始興内史蕭<lb/>
介之郡度從之將領士卒征諸山洞以驍勇聞髙祖時<lb/>
<pb n="KR2d0006_WYG_167-34b"/>
征交趾厚禮招之度乃委質侯景之亂髙祖尅廣州平<lb/>
蔡路養破李遷仕計畫多出於度兼統兵甲每戰有功<lb/>
歸自白茅灣梁元帝授寧朔將軍合州刺史侯景平後<lb/>
追録前後戰功加通直散騎常侍封廣徳縣侯髙祖鎮<lb/>
朱方除度蘭陵太守髙祖遣衡陽獻王往荆州度率所<lb/>
領從焉江陵陷間行東歸髙祖平王僧辯度與侯安都<lb/>
為水軍紹㤗元年髙祖東討杜龕奉敬帝幸京口以度<lb/>
領宿衛并知留府事徐嗣徽任約等來宼髙祖與敬帝<lb/>
<pb n="KR2d0006_WYG_167-35a"/>
還都時賊已據石頭城市㕓居民並在其路去臺遙逺<lb/>
恐為賊所乘乃使度將兵鎮于治城寺築壘以斷之眀<lb/>
年嗣徽等又引齊宼濟江度隨衆軍破之於北郊壇以<lb/>
功除信威將軍郢州刺史兼領吳興太守文帝即位遷<lb/>
侍中中撫軍將軍開府儀同三司進爵為公重出為吳<lb/>
郡太守天嘉元年以平王琳功改封湘東郡公及太尉<lb/>
侯瑱薨於湘州乃以度代瑱為湘州刺史秩滿復為侍<lb/>
中中軍大將軍文帝崩度豫顧命許以甲仗五十人入<lb/>
<pb n="KR2d0006_WYG_167-35b"/>
殿省廢帝即位進司空華皎據湘州反引周兵下至沌<lb/>
口與王師相持乃加度使持節車騎將軍督歩軍自安<lb/>
成郡由嶺路出于湘東以襲湘州盡獲其所留軍人家<lb/>
口以歸光大二年薨時年六十贈太尉諡曰忠肅太建<lb/>
四年配享髙祖廟庭子敬成嗣敬成幼聰慧好讀書起<lb/>
家著作佐郎永定元年領度所部士卒隨周文育侯安<lb/>
都征王琳於沌口敗績為琳所縶二年隨文育安都得<lb/>
歸父度為吳郡太守以敬成監郡光大元年為巴州刺<lb/>
<pb n="KR2d0006_WYG_167-36a"/>
史尋為水軍隨吳眀徹平華皎太建二年以父憂去職<lb/>
尋起為南豫州刺史襲爵湘東郡公太建五年除吳興<lb/>
太守隨都督吳眀徹北討出秦郡別遣敬成為都督乘<lb/>
金翅自歐陽引埭泝江由廣陵齊人皆城守弗敢出自<lb/>
繁梁湖下淮尅淮隂山陽鹽城三郡仍進尅鬱洲進號<lb/>
壯武將軍鎮胊山坐於軍中輙科訂并誅新附者免官<lb/>
尋除安州刺史鎮宿豫卒諡曰思子敞嗣<lb/>
杜稜字雄盛吳郡錢唐人也世為縣著姓稜頗涉書傳<lb/>
<pb n="KR2d0006_WYG_167-36b"/>
少落泊不為當世所知遂遊嶺南事梁廣州刺史新渝<lb/>
侯蕭映映卒為髙祖府典書記從髙祖平蔡路養李遷<lb/>
仕皆有功梁元帝承制授仁威將軍石州刺史上陌縣<lb/>
侯侯景平髙祖鎮朱方以稜監義興琅邪二郡髙祖謀<lb/>
誅王僧辯引稜與侯安都等共議稜難之髙祖懼其泄<lb/>
已乃以手巾絞稜稜悶絶於地因閉於別室軍發召與<lb/>
同行及僧辯平後髙祖東征杜龕等留稜與安都居守<lb/>
徐嗣徽任約引齊兵濟江攻臺城安都與稜隨方抗拒<lb/>
<pb n="KR2d0006_WYG_167-37a"/>
稜晝夜廵警綏撫士卒未嘗解帯賊平以功除通直散<lb/>
騎常侍右衛將軍丹陽尹永定元年位侍中中領軍三<lb/>
年髙祖崩文帝在南皖時内無嫡嗣外有彊敵侯瑱侯<lb/>
安都徐度並在軍中朝廷宿將唯稜在都獨典禁兵乃<lb/>
與蔡景歴等祕不發喪奉迎文帝文帝即位遷領軍將<lb/>
軍天嘉元年以預建立之功改封永成縣侯出為雲麾<lb/>
將軍晉陵太守加秩中二千石二年召為侍中丹陽尹<lb/>
廢帝即位加特進侍中光大元年解尹量置佐史給扶<lb/>
<pb n="KR2d0006_WYG_167-37b"/>
太建元年出為吳興太守二年徵為侍中尋加特進䕶<lb/>
軍將軍三年以公事免侍中䕶軍四年復為侍中右光<lb/>
禄大夫將軍佐史扶並如故稜歴事三帝並見寵遇末<lb/>
年不預征役優遊京師賞賜優洽卒於官年七十贈開<lb/>
府儀同三司䘮事所須並令官給諡曰成配享髙祖廟<lb/>
庭子安世嗣<lb/>
周鐵虎不知何許人也語音傖重膂力過人便馬槊仕<lb/>
梁河東王蕭譽以勇敢聞譽為湘州以為臨蒸令侯景<lb/>
<pb n="KR2d0006_WYG_167-38a"/>
之亂元帝遣世子方等伐譽譽拒戰大㨗方等死鐵虎<lb/>
功最及王僧辯討譽於陣獲之將烹焉鐵虎呼曰侯景<lb/>
未滅柰何殺壯士僧辯竒其言宥之還其麾下及侯景<lb/>
西上鐵虎從僧辯尅任約獲宋子僊每戰有功元帝承<lb/>
制授潼州刺史封沌陽縣子又從僧辯定建鄴降謝答<lb/>
仁平陸納於湘州録前後功進爵為侯髙祖既誅僧辯<lb/>
鐵虎率所部降因復其本職徐嗣徽引齊宼度江鐵虎<lb/>
破其水軍嗣徽平遷太子左衛率尋隨周文育拒蕭勃<lb/>
<pb n="KR2d0006_WYG_167-38b"/>
文育命鐵虎偏軍襲勃禽勃前軍歐陽頠又隨文育西<lb/>
征王琳於沌口敗績與文育侯安都並為琳所禽琳見<lb/>
諸將與語唯鐵虎辭氣不屈故琳盡宥文育之徒獨鐵<lb/>
虎見害贈侍中䕶軍天嘉三年文帝又詔配食髙祖廟<lb/>
庭子瑜嗣<lb/>
程靈洗字元滌新安海寧人也少以勇力聞歩行日二<lb/>
百里便騎善遊素為鄉里畏伏侯景之亂據黟歙聚徒<lb/>
黨以拒景景軍據有新安新安太守湘西鄉侯蕭隠奔<lb/>
<pb n="KR2d0006_WYG_167-39a"/>
依靈洗靈洗奉以主盟梁元帝授靈洗譙州刺史資領<lb/>
新安太守封巴邱縣侯後助王僧辯鎮防及髙祖誅僧<lb/>
辯靈洗率所領來援其夜力戰於石頭西門髙祖軍不<lb/>
利遣使招喻久之乃降髙祖義之授蘭陵太守仍助防<lb/>
京口及平徐嗣徽靈洗有功除南丹陽太守封遂安縣<lb/>
侯隨周文育西討王琳軍敗為琳所拘尋與侯安都等<lb/>
逃歸累遷太子左衛率髙祖崩王琳前軍東下靈洗於<lb/>
南陵破之虜其兵士并獲青龍十餘乗以功授都督南<lb/>
<pb n="KR2d0006_WYG_167-39b"/>
豫州刺史侯瑱等敗王琳於柵口靈洗逐北據有魯山<lb/>
徵為左衛將軍天嘉四年周廸重宼臨川以靈洗為都<lb/>
督自鄱陽别道擊之廸又走山谷間遷中䕶軍出為都<lb/>
督郢州刺史廢帝即位進號雲麾將軍華皎之反遣使<lb/>
招靈洗靈洗斬皎使以聞朝廷深嘉其忠因推心待之<lb/>
使其子文季領水軍助防時周將元定率歩騎二萬助<lb/>
皎圍靈洗靈洗嬰城固守及皎敗乃出軍躡定定不獲<lb/>
濟江以其衆降因進攻尅沔州禽其刺史裴寛以功改<lb/>
<pb n="KR2d0006_WYG_167-40a"/>
封重安縣公靈洗性嚴急御下甚苛刻士卒有小罪必<lb/>
以軍法誅之號令分眀與士卒同甘苦衆亦以此徳之<lb/>
性好播植躬勤耕稼至於水陸所宜刈穫早晚雖老農<lb/>
不能及也妓妾無游手並督之紡績至於散用資財亦<lb/>
弗儉吝卒贈鎮西將軍開府儀同三司諡曰忠壯太建<lb/>
四年配享髙祖廟庭子文季嗣文季字少卿㓜習騎射<lb/>
多幹畧果決有父風靈洗與周文育侯安都等敗於沌<lb/>
口為王琳所執髙祖召陷賊諸子弟厚遇之文季最有<lb/>
<pb n="KR2d0006_WYG_167-40b"/>
禮容深見賞文帝嗣位除宣惠始興王府限内中直兵<lb/>
參軍累遷臨海太守後乗金翅助父鎮郢城華皎平靈<lb/>
洗及文季並有扞禦之功及靈洗卒文季盡領其衆起<lb/>
為超武將軍仍助防郢州文季性至孝雖軍旅奪禮而<lb/>
毁瘠甚至服闋襲封重安縣公隨都督章昭達率軍往<lb/>
荆州征梁梁人與周軍多造舟艦置於青泥水中昭達<lb/>
遣文季共錢道戢盡焚其舟艦既而周兵大出文季僅<lb/>
以身免以功加通直散騎常侍太建五年都督吳眀徹<lb/>
<pb n="KR2d0006_WYG_167-41a"/>
北討至秦郡秦郡前江浦通涂水齊人並下大柱為杙<lb/>
柵水中文季乃前領驍勇㧞開其柵眀徹率大軍自後<lb/>
而至攻尅秦郡又別遣文季攻涇州屠其城進㧞盱眙<lb/>
乃隨眀徹圍夀陽文季臨事謹飭御下嚴整前後所尅<lb/>
城壘率皆迮水為堰土木之工動踰數萬置陣役人文<lb/>
季必先於諸將夜則早起迄暮不休軍中莫不服其勤<lb/>
幹每戰為前鋒齊軍深憚之謂為程虎以功除散騎常<lb/>
侍帶新安内史累遷北徐州刺史加都督後隨眀徹北<lb/>
<pb n="KR2d0006_WYG_167-41b"/>
侵軍敗為周所囚仍授開府儀同三司十一年自周逃<lb/>
歸至渦陽為邊吏執送長安死於獄是時朝廷與周絶<lb/>
不之知至徳元年後主知之贈散騎常侍又下詔傷其<lb/>
廢絶降封重安縣侯以子響襲封<lb/>
沈恪字子㳟吳興武康人也深沈有幹局初從梁新渝<lb/>
侯蕭映之廣州討伐俚洞有功除中兵參軍髙祖與恪<lb/>
同郡情好甚暱蕭映卒後武帝南討李賁仍遣妻子附<lb/>
恪還鄉尋補東宫直後以嶺南勲除員外散騎侍郎仍<lb/>
<pb n="KR2d0006_WYG_167-42a"/>
令招集宗從子弟侯景圍臺城起東西二土山以逼城<lb/>
城内亦作土山以應之恪為東土山主晝夜拒戰以功<lb/>
封東興縣侯京城陷恪間行歸鄉里髙祖之討侯景遣<lb/>
使報恪恪乃於東起兵相應賊平謁髙祖於京口即日<lb/>
授都軍副及髙祖謀討王僧辯恪預其謀髙祖使文帝<lb/>
還長城立柵備杜龕使恪還武康招集兵衆及僧辯誅<lb/>
龕果遣副將杜㤗襲文帝於長城恪時已出縣誅龕黨<lb/>
與髙祖尋遣周文育來援長城文育至泰乃走及龕平<lb/>
<pb n="KR2d0006_WYG_167-42b"/>
文帝襲東揚州刺史張彪以恪監吳興郡髙祖受禪時<lb/>
恪自吳興入朝髙祖使中書舍人劉師知引恪令勒兵<lb/>
入因衛敬帝如別宫恪乃排闥入見髙祖叩頭謝曰恪<lb/>
身經事蕭家來今日不忍見此事分受死耳決不奉命<lb/>
髙祖嘉其意乃不復逼更以盪主王僧志代之髙祖踐<lb/>
阼除吳興太守永定二年除散騎常侍會稽太守歴事<lb/>
文帝及廢帝累遷䕶軍將軍至宣帝即位遷平越中郎<lb/>
將都督廣州刺史恪未至嶺前刺史歐陽紇舉兵拒險<lb/>
<pb n="KR2d0006_WYG_167-43a"/>
恪不得進朝廷遣司空章昭達討紇紇平乃得入州州<lb/>
罹兵荒所在殘毁恪綏懐安輯被以恩惠嶺表頼之及<lb/>
代還以途逺不時至為有司所奏免太建十三年遷䕶<lb/>
軍將軍後主即位以疾拜特進金紫光禄大夫卒時年<lb/>
七十四贈翊左將軍詔給東園祕器後主仍出舉哀𦵏<lb/>
事所須並令資給諡曰元子法興嗣<lb/>
陸子隆字興世吳郡人也祖敞之梁嘉興令父悛封氏<lb/>
令子隆少慷慨有志功名侯景之亂於鄉里招聚徒黨<lb/>
<pb n="KR2d0006_WYG_167-43b"/>
時張彪為吳郡太守引為將帥仍隨彪徙鎮會稽及文<lb/>
帝討彪彪將沈泰吳寳真申縉等皆降而子隆力戰敗<lb/>
績文帝義之復使領其部曲及文帝嗣位徵子隆領甲<lb/>
仗宿衛封益陽縣子累遷廬陵太守周廸據臨川反子<lb/>
隆隨章昭達討廸廸退走因隨昭達討陳應寳晉安平<lb/>
子隆功最遷武州刺史改封潮陽縣伯華皎㩀湘州反<lb/>
以子隆居其心腹皎深患之頻遣使招子隆不從攻又<lb/>
不尅及皎敗於郢州子隆出兵襲其後因與大軍相會<lb/>
<pb n="KR2d0006_WYG_167-44a"/>
進爵為侯尋遷都督荆州刺史荆州新置居公安城池<lb/>
未固子隆脩立城郭綏集夷夏甚得人和號為稱職吏<lb/>
民詣闕求立碑頌羙功績詔許之卒諡曰威子之武嗣<lb/>
之武年十六領其舊軍後為𢎞農太守乃𨽻吳眀徹於<lb/>
吕梁軍敗逃歸為人所害子隆弟子才亦有幹畧從子<lb/>
隆征討有功除始平太守封始康縣子卒於信州刺史<lb/>
錢道戢字子韜吳興長城人也父景深梁漢夀令道戢<lb/>
少以孝行著聞及長頗有才幹髙祖微時以從妺妻焉<lb/>
<pb n="KR2d0006_WYG_167-44b"/>
髙祖輔政道戢隨文帝平張彪於會稽以功拜東徐州<lb/>
刺史封永安縣侯天嘉元年為臨海太守侯安都之討<lb/>
留異道戢帥軍出松陽以斷其後異平以功拜都督衡<lb/>
州刺史領始興内史後與章昭達討歐陽紇紇平除左<lb/>
衛將軍太建二年又隨昭達征江陵以功加散騎常侍<lb/>
後為都督郢州刺史與儀同黄法氍攻下歴陽因以道<lb/>
戢鎮之卒官諡曰肅子邈嗣<lb/>
駱牙字旗門吳興臨安人也父裕梁鄱陽嗣王中兵參<lb/>
<pb n="KR2d0006_WYG_167-45a"/>
軍事牙年十二宗人有善相者云此郎容貌非常必將<lb/>
逺致梁大清末文帝避地臨安牙母陵覩帝儀表知非<lb/>
常人賓待甚厚及帝為吳興太守引牙為將帥從平杜<lb/>
龕張彪勇冠衆軍文帝即位封臨安縣侯位越州刺史<lb/>
初牙母卒時兵荒至是始𦵏詔贈臨安國太夫人諡曰<lb/>
恭太建八年牙累遷散騎常侍入直殿省十年授豐州<lb/>
刺史至徳二年卒贈廣州刺史子義嗣<lb/>
孫瑒字徳璉吳郡吳人也世為冠族父脩道梁中散大<lb/>
<pb n="KR2d0006_WYG_167-45b"/>
夫以雅素知名瑒少倜儻好謀畧博涉經史尤便書翰<lb/>
仕梁為邵陵王中兵參軍太清之難授假節宣猛將軍<lb/>
軍主王僧辯之討侯景也王琳為前軍琳與瑒親婭乃<lb/>
表薦為宜都太守後以軍功封富陽侯敬帝立累遷巴<lb/>
州刺史及髙祖受禪王琳立梁永嘉王蕭莊於郢州徵<lb/>
瑒為少府卿尋以瑒為安西將軍都督郢州刺史總留<lb/>
府之任周遣大將軍史寧乗虚而至起土山髙梯日夜<lb/>
攻逼因風縱火燒其城樓瑒兵不滿千人乗城拒守親<lb/>
<pb n="KR2d0006_WYG_167-46a"/>
自撫廵行酒賦食士卒皆為之用周人苦攻不能尅及<lb/>
王琳乗勝而進周兵乃解瑒於是盡有中流之地王僧<lb/>
辯誅瑒集其將士而謂之曰吾與王公陳力協義同奬<lb/>
梁室亦已勤矣今時如此天可違乎乃奉表歸陳天嘉<lb/>
元年授安南將軍湘州刺史封定襄縣侯瑒懐不自安<lb/>
乃固請入朝徵為侍中領軍將軍未拜而文帝謂瑒曰<lb/>
昔朱買臣願為本郡卿豈有意授乎乃改授安東將軍<lb/>
吳郡太守給鼓吹一部將之鎮乗輿幸近畿餞送鄉里<lb/>
<pb n="KR2d0006_WYG_167-46b"/>
榮之秩滿徵拜散騎常侍中䕶軍及留異反據東陽詔<lb/>
瑒督舟師進討異平遷鎮右將軍頃之出為建安太守<lb/>
太建四年為都督荆州刺史出鎮公安瑒增浚城池懐<lb/>
服邊逺為隣境所憚居職六年以公事免及吳眀徹軍<lb/>
敗吕梁詔授都督緣江水陸諸軍事尋授都督郢州刺<lb/>
史十二年坐疆埸交通抵罪後主嗣位復爵邑歴位度<lb/>
支尚書侍中祠部尚書後主頻幸其宅賦詩述勲徳之<lb/>
羙展君臣之意焉遷五兵尚書領左軍將軍侍中如故<lb/>
<pb n="KR2d0006_WYG_167-47a"/>
禎眀元年卒官後主臨哭盡哀諡曰桓瑒事親以孝聞<lb/>
於諸弟甚篤睦性通泰有財散之親友其自居處頗失<lb/>
於奢家庭穿築極林泉之致歌童舞女當世罕儔賓客<lb/>
塡門軒蓋不絶及出鎮郢州乃合十餘船為大舫於中<lb/>
立亭池植荷芰每良辰羙景賓僚並集泛長江而置酒<lb/>
亦一時之勝賞焉常於山齋設講肆集賢儒之士冬夏<lb/>
資奉為學者所稱而處已率易不以名位驕物時興皇<lb/>
寺朗法師該通釋典瑒每造講筵時有抗論法侣莫不<lb/>
<pb n="KR2d0006_WYG_167-47b"/>
傾心又巧思過人為起部尚書軍國器械多所創立有<lb/>
鑒識男女㛰姻皆擇素貴及卒尚書令江總為之銘誌<lb/>
後主又題銘後四十字遣左户尚書蔡徵宣敇就宅䥴<lb/>
之其詞曰秋風動竹烟水驚波㡬人樵徑何處山阿今<lb/>
時日月宿昔綺羅天長路逺地久靈多功臣未勒此意<lb/>
如何時論以為榮瑒二十一子咸有父風第二子訓頗<lb/>
知名位髙唐太守陳亡入隋<lb/>
徐世譜字興宗巴東魚復人也世居荆州為主帥征伐<lb/>
<pb n="KR2d0006_WYG_167-48a"/>
蠻蜑至世譜尤勇敢有膂力善水戰梁元帝之為荆州<lb/>
世譜將領鄉人事焉侯景之亂因預征討累遷至員外<lb/>
散騎常侍尋領水軍從司徒陸法和與景戰於赤亭湖<lb/>
時景軍盛世譜乃別造樓船拍艦火舫水車以益軍勢<lb/>
將戰又乗大艦居前大敗景軍生禽景將任約景退走<lb/>
因隨王僧辯攻郢州世譜復乗大艦臨其倉門賊將宋<lb/>
子僊據城降以功除信州刺史封魚復縣侯邑五百户<lb/>
仍隨僧辯東下常為軍鋒侯景平以功除通直散騎常<lb/>
<pb n="KR2d0006_WYG_167-48b"/>
侍衡州刺史資領河東太守增邑并前一千戸西魏攻<lb/>
荆門世譜鎮馬頭岸據有龍洲梁元帝授侍中使持節<lb/>
都督江南諸軍事鎮南將軍䕶軍將軍給鼓吹一部江<lb/>
陵陷沒世譜東下依侯瑱紹泰元年徵為侍中左衛將<lb/>
軍髙祖之拒王琳其水戰之具悉委世譜世譜性機巧<lb/>
解舊法所造器械並隨機損益妙思出人永定二年遷<lb/>
䕶軍將軍文帝嗣位加特進右光禄大夫尋以疾失眀<lb/>
謝病不朝卒諡曰桓<lb/>
<pb n="KR2d0006_WYG_167-49a"/>
周敷字仲逺臨川人也為郡豪族敷形貎眇小如不勝<lb/>
衣膽力勁果超出時輩性豪俠輕財重士鄉黨少年任<lb/>
氣者皆歸之侯景之亂鄉人周續合衆以討賊為事梁<lb/>
内史始興蕃王蕭毅以郡讓續續所部有欲侵掠毅者<lb/>
敷擁䕶之親率其黨捍送至豫章時梁觀寧侯蕭永長<lb/>
樂侯蕭基豐城侯蕭泰避難流寓聞敷信義皆往依之<lb/>
敷愍其危懼屈體崇敬厚加給䘏送之西上俄而續部<lb/>
下將帥争權殺續以降周廸廸素無薄閥又失衆心倚<lb/>
<pb n="KR2d0006_WYG_167-49b"/>
敷族望深求交結敷未能自固事廸甚㳟廸大憑仗之<lb/>
廸據臨川之土塘敷鎮臨川故郡侯景平梁元帝授敷<lb/>
寧州刺史封西豐縣侯髙祖受禪王琳據有上流余孝<lb/>
頃與琳黨李孝欽等共圍周廸敷助於廸廸禽孝頃等<lb/>
敷功最多熊曇朗之殺周文育據豫章將兵襲敷敷大<lb/>
破之曇朗走巴山郡敷與周廸黄法氍進兵撃之王琳<lb/>
平授散騎常侍豫章太守時江南酋帥並顧戀巢窟唯<lb/>
敷獨先入朝天嘉二年詣闕進號安西將軍令還鎮豫<lb/>
<pb n="KR2d0006_WYG_167-50a"/>
章周廸以敷素出已下超致顯達深不平乃舉兵反遣<lb/>
弟方興襲敷敷大破之仍從都督吳眀徹攻破廸禽方<lb/>
興再遷都督南豫州刺史廸又收餘衆襲東興文帝遣<lb/>
都督章昭達征廸敷又從軍至定川縣與廸相對廸紿<lb/>
敷求還朝欲立盟敷許之方登壇為廸所害諡曰脱子<lb/>
智安嗣位至太僕卿<lb/>
荀朗字深眀潁川潁隂人也祖延祖梁潁川太守父伯<lb/>
通衛尉卿朗少慷慨有將帥大畧侯景之亂據巢湖無<lb/>
<pb n="KR2d0006_WYG_167-50b"/>
所屬臺城陷沒後梁簡文帝密詔授朗豫州刺史令與<lb/>
外蕃討侯景景使其儀同宋子僊任約等頻征之不能<lb/>
尅時都下饑朗更招致部曲衆至數萬侯景敗於巴陵<lb/>
朗截破其後軍景平後又別破齊將郭元建於踟蹰山<lb/>
及魏尅荆州髙祖入輔齊遣蕭軌東方老等來宼據石<lb/>
頭朗自宣城來赴與侯安都大破之髙祖受禪賜爵興<lb/>
寧縣侯以朗兄昻為左衞將軍弟晷為太子左衛率髙<lb/>
祖崩宣太后與舎人蔡景歴祕不發䘮朗弟曉在都㣲<lb/>
<pb n="KR2d0006_WYG_167-51a"/>
知之謀率其家兵襲臺事覺景歴殺曉仍繋其兄弟文<lb/>
帝即位並釋之因厚撫朗令與侯安都等拒王琳琳平<lb/>
遷都督合州刺史卒諡曰壯子法尚嗣法尚少俶儻有<lb/>
文武幹畧禎眀中為都督郢州刺史及隋軍濟江法尚<lb/>
降入隋歴邵觀綿豐四州刺史巴東敦煌二郡太守<lb/>
周炅字文昭汝南安成人也祖强齊梁州刺史父靈起<lb/>
梁廬桂二州刺史保城縣侯炅少豪侠任氣有將帥才<lb/>
梁太清元年為弋陽太守侯景之亂元帝承制改授西<lb/>
<pb n="KR2d0006_WYG_167-51b"/>
陽太守封西陵縣伯以軍功累遷都督江州刺史進爵<lb/>
為侯髙祖踐阼王琳擁據上流炅以江州從之後為安<lb/>
都所禽送都文帝釋之授定州刺史帯西陽武昌二郡<lb/>
太守太建五年為都督安州刺史改封龍源縣侯其年<lb/>
隨都督吳眀徹北討所向尅㨗一月之中獲十二城敗<lb/>
齊尚書左丞陸騫軍進攻巴州尅之於是江北諸城及<lb/>
榖陽土人並誅其渠帥以城降進號和戎將軍仍敇追<lb/>
炅入朝後梁定州刺史田龍昇以城降詔以為定州刺<lb/>
<pb n="KR2d0006_WYG_167-52a"/>
史封赤圡亭王及炅入朝龍昇以江北六州七鎮叛入<lb/>
於齊齊遣歴陽王髙景安應之於是令炅為江北道大<lb/>
都督總統衆軍以討龍昇斬之盡復江北之地進號平<lb/>
北將軍卒於官贈司州刺史改封武昌郡公諡曰壯<lb/>
魯悉達字志通扶風郿人也祖斐齊衡州刺史陽塘侯<lb/>
父益之梁雲麾將軍新蔡義陽二郡太守悉達㓜以孝<lb/>
聞起家為梁南平嗣王中兵參軍侯景之亂悉達糺合<lb/>
鄉人保新蔡力田蓄榖時兵荒京都及上川餓死者十<lb/>
<pb n="KR2d0006_WYG_167-52b"/>
八九有得存者皆攜老幼以歸焉悉達分給糧廪濟活<lb/>
甚衆仍於新蔡置頓以居之招集晉熙等五郡盡有其<lb/>
地使其弟廣達領兵隨王僧辯平侯景梁元帝授持節<lb/>
仁威將軍北江州刺史敬帝即位王琳據有上流留異<lb/>
余孝頃周廸等所在鋒起悉達撫綏五郡甚得民和士<lb/>
卒樂為之用琳授悉達鎮北將軍髙祖時亦遣趙知禮<lb/>
授征西將軍江州刺史各送鼔吹女樂悉達兩授之遷<lb/>
延顧望髙祖遣安西將軍沈泰濳謀襲之不克齊遣行<lb/>
<pb n="KR2d0006_WYG_167-53a"/>
臺慕容紹宗以衆三萬來攻鬱口諸鎮兵甲甚盛悉達<lb/>
與戰大敗齊軍紹宗僅以身免王琳欲圖東下以悉達<lb/>
制其中流遣使招誘悉達終不從琳不得下乃連結於<lb/>
齊共為表裏齊遣清河王髙岳助之相持嵗餘會禆將<lb/>
梅天養等懼罪乃引齊軍入城悉達勒麾下數千人濟<lb/>
江而歸髙祖髙祖見之甚喜曰來何遲也對曰臣鎮撫<lb/>
上流願為藩屏陛下授臣以官恩至厚矣沈㤗襲臣威<lb/>
亦深矣然臣所以自歸於陛下者誠以陛下豁達大度<lb/>
<pb n="KR2d0006_WYG_167-53b"/>
同符漢祖故也髙祖笑曰卿言得之矣授平南將軍北<lb/>
江州刺史封彭澤縣侯悉達仗氣任俠不以富貴驕人<lb/>
雅好詞賦招禮才賢與之賞會文帝即位遷安南將軍<lb/>
吳州刺史遭母憂哀毁過禮因遘疾卒時年三十八贈<lb/>
安左將軍諡曰孝侯子覽嗣悉達弟廣達臺城䧟戰敗<lb/>
被執以憂憤卒列在忠義𫝊<lb/>
蕭摩訶字元允蘭陵人也父諒梁始興郡丞摩訶隨父<lb/>
之郡年數嵗而父卒其姊夫蔡路養時在南康乃收養<lb/>
<pb n="KR2d0006_WYG_167-54a"/>
之稍長果毅有勇力侯景之亂髙祖赴援京師路養起<lb/>
兵拒髙祖摩訶時年十三單騎出戰軍中莫有當者及<lb/>
路養敗摩訶歸侯安都常從征討安都遇之甚厚及任<lb/>
約徐嗣徽等引齊兵為宼髙祖遣安都北拒齊軍於鍾<lb/>
山龍尾及北郊壇安都謂摩訶曰卿驍勇有名千聞不<lb/>
如一見摩訶對曰今日令公見之及戰安都墜馬被圍<lb/>
摩訶獨騎大呼直衝齊軍齊軍稍解去安都乃免以平<lb/>
留異歐陽紇功累遷巴山太守太建五年衆軍北伐摩<lb/>
<pb n="KR2d0006_WYG_167-54b"/>
訶隨都督吳眀徹濟江攻秦郡時齊遣大將尉破胡等<lb/>
率衆十萬來援其前隊有蒼頭犀角大力之號皆身長<lb/>
八尺膂力絕倫其鋒甚鋭又有西域胡妙於弓矢弦無<lb/>
虚發衆軍憚之及將戰眀徹謂摩訶曰若殪此胡則彼<lb/>
軍奪氣君有關張之名可斬顔良矣摩訶曰願得識其<lb/>
形狀當為公取之眀徹乃召降人有識胡者云胡著絳<lb/>
衣樺皮裝弓兩端骨弭眀徹遣人覘伺知胡在陣乃自<lb/>
酌酒以飲摩訶摩訶飲訖馳馬衝齊軍胡挺身出陣前<lb/>
<pb n="KR2d0006_WYG_167-55a"/>
十餘歩彀弓未發摩訶遥擲銑鋧正中其額應手而仆<lb/>
齊軍大力十餘人出戰摩訶又斬之於是齊軍退走以<lb/>
功授眀毅將軍封亷平縣伯尋進為侯位太僕卿又隨<lb/>
眀徹進圍宿豫撃走齊將王康徳以功除晉熙太守九<lb/>
年眀徹進軍吕梁與齊人大戰摩訶帥七騎先入手奪<lb/>
齊軍大旗齊衆大潰以功授譙州刺史及周武帝滅齊<lb/>
遣其大將軍宇文忻率衆争吕梁忻有精騎數千摩訶<lb/>
以十二騎深入周軍縱横奮撃斬馘甚衆周又遣大將<lb/>
<pb n="KR2d0006_WYG_167-55b"/>
王軌來赴結長圍連鎻於吕梁下流斷大軍還路摩訶<lb/>
謂眀徹曰聞王軌始鎻下流其兩頭築城今尚未立公<lb/>
若見遣撃之彼必不敢相拒水路未斷賊勢不堅彼城<lb/>
若立則吾屬虜矣眀徹乃奮髯曰搴旗陷陣將軍事也<lb/>
長算逺畧老夫事也摩訶失色而退一旬之間水路遂<lb/>
斷周兵益至摩訶又謂眀徹曰今求戰不得進退無路<lb/>
若潛軍突圍未足為恥願公率歩卒乗馬輿徐行摩訶<lb/>
領鐵騎數千驅馳前後必使公達京邑眀徹曰弟計乃<lb/>
<pb n="KR2d0006_WYG_167-56a"/>
良圖也然老夫受脤專征不能戰勝攻取今被圍逼寘<lb/>
慙無地且歩軍既多吾為總督必須身居其後相率兼<lb/>
行弟馬軍宜須在前不可遲緩摩訶因率馬軍夜發先<lb/>
是周長圍既合又於要路下伏數重摩訶選精騎八千<lb/>
衝突自後衆騎繼之比旦達淮南宣帝徵還詔授摩訶<lb/>
右衛將軍及宣帝崩始興王叔陵於殿内手刃後主遂<lb/>
奔東府摩訶入受敇乃率馬歩數百趣東府城斬之以<lb/>
功授車騎大將軍封綏建郡公叔陵素所蓄聚金帛累<lb/>
<pb n="KR2d0006_WYG_167-56b"/>
巨萬後主悉以賜之改授侍中驃騎大將軍左光禄大<lb/>
夫舊制三公黄閤聽事置鴟尾後主特詔摩訶開黄閤<lb/>
門施行馬聽事寢堂並置鴟尾仍以其女為皇太子妃<lb/>
會隋遣總管賀若弼鎮廣陵窺江左後主委摩訶備禦<lb/>
之授徐州刺史禎眀三年元會徵摩訶還朝賀若弼乗<lb/>
虚濟江襲京口摩訶請率兵逆戰後主不許及弼進鍾<lb/>
山摩訶又曰弼懸軍深入聲援猶逺且其壘塹未堅人<lb/>
情惶懼出兵掩襲必大尅之後主又不許及隋軍大至<lb/>
<pb n="KR2d0006_WYG_167-57a"/>
後主謂曰公可為我一決摩訶曰從來行陣為國為身<lb/>
今日之事兼為妻子後主多出金帛賦諸軍以充賞賜<lb/>
令中領軍魯廣達陳兵白土岡居衆軍之南鎮東大將<lb/>
軍任忠次之䕶軍將軍樊毅都官尚書孔範又次之摩<lb/>
訶軍最居北衆軍南北亘二十里首尾進退各不相知<lb/>
賀若弼初謂未戰將輕騎登山望見衆軍因馳下置陣<lb/>
後主通於摩訶之妻故摩訶雖領勁兵八千初無戰意<lb/>
唯魯廣達田端以其徒力戰賀若弼及所部行軍七總<lb/>
<pb n="KR2d0006_WYG_167-57b"/>
管楊牙韓洪員眀黄昕張黙言達奚隆張辯等甲士凡<lb/>
八千各各勒陣以待之弼躬當魯廣達麾下戰死者二<lb/>
百七十三人弼縱煙以自隠窘而復振陳兵得人頭皆<lb/>
走獻後主求賞金銀弼更趣孔範範兵暫交便敗走陳<lb/>
軍盡潰死者五千人諸門衛皆走黄昕馳燒北掖門而<lb/>
入員眀禽摩訶以送弼以刀臨頸詞色不撓乃釋而禮<lb/>
之及京城陷賀若弼置後主於徳教殿令兵衛守摩訶<lb/>
請於弼曰今為囚虜命在斯須得一見舊主死無所恨<lb/>
<pb n="KR2d0006_WYG_167-58a"/>
弼哀而許之摩訶入見後主俯伏號泣仍於舊厨取食<lb/>
而進之辭訣而出守衛者皆不能仰視隋文帝聞摩訶<lb/>
抗答賀若弼曰壯士也此亦人之所難其年入隋授為<lb/>
開府儀同三司尋從漢王諒向并州同諒作逆伏誅年<lb/>
七十三摩訶訥於言恂恂然若長者至於臨戎對宼志<lb/>
氣奮發所向無前年未弱冠隨侯安都在京口性好獵<lb/>
無日不畋游及安都征伐摩訶功常居多子世亷有父<lb/>
風性至孝及摩訶凶終服闋後追慕彌切其父時賓故<lb/>
<pb n="KR2d0006_WYG_167-58b"/>
脱有所言及世亷對之哀慟不自勝言者為之歔欷終<lb/>
身不執刀斧時人嘉焉摩訶有騎士陳智深者勇力過<lb/>
人以平叔陵功為巴陵内史摩訶之戮也其子先已籍<lb/>
没智深收摩訶尸手自殯斂哀感行路君子義之潁川<lb/>
陳禹亦隨摩訶征討有識量涉獵經史解風角兵書頗<lb/>
能屬文便騎射官至王府諮議<lb/>
任忠字奉誠小名蠻奴汝隂人也少孤微不為鄉黨所<lb/>
齒及長譎詭多計畧膂力過人尤善騎射州里少年皆<lb/>
<pb n="KR2d0006_WYG_167-59a"/>
附之梁鄱陽王蕭範為合州刺史聞其名引置左右侯<lb/>
景之亂忠率鄉黨數百人隨晉熙太守梅伯龍討景將<lb/>
王貴顯於夀春每戰却敵會土人胡通聚衆寇抄範命<lb/>
忠與主帥梅思立并軍討平之仍隨範世子嗣率衆入<lb/>
援會京城陷旋戍晉熙侯景平授蕩寇將軍王琳立蕭<lb/>
莊署忠為巴陵太守琳敗還朝授明毅將軍安湘太守<lb/>
仍隨侯瑱進討巴湘累遷豫寧太守衡陽内史華皎之<lb/>
舉兵也忠豫其謀及皎平宣帝以忠先有密啓於朝廷<lb/>
<pb n="KR2d0006_WYG_167-59b"/>
釋而不問太建初隨章昭達討歐陽紇於廣州以功授<lb/>
直閤將軍遷武毅將軍廬陵内史秩滿入為右軍將軍<lb/>
五年衆軍北伐忠將出西道擊走齊歴陽王髙景安於<lb/>
大峴逐北至東關仍尅其東西一城進軍攻蘄譙並㧞<lb/>
之徑襲合肥入其郛進尅霍州以功授員外散騎常侍<lb/>
封安樂縣侯吕梁之䘮師也忠全軍而還尋授忠都督<lb/>
夀陽新蔡霍州緣淮衆軍霍州刺史入為左衛將軍遷<lb/>
平南將軍西豫州刺史加都督率步騎趣歴陽周遣王<lb/>
<pb n="KR2d0006_WYG_167-60a"/>
延貴為援忠大破之生禽延貴後主嗣位進號征南將<lb/>
軍給鼔吹一部入為領軍將軍加侍中改封梁信郡公<lb/>
出為吳興内史及隋兵濟江忠自吳興入赴屯軍朱雀<lb/>
門後主召蕭摩訶以下於内殿定議忠曰兵法客貴速<lb/>
戰主貴持重今國家足食足兵固宜守臺城緣江立柵<lb/>
北軍雖來勿與交戰分兵斷江路無令彼信得通給臣<lb/>
精兵一萬金翅三百艘下江徑掩六合彼大軍必言其<lb/>
渡江將士已被獲自然挫氣淮南土人與臣舊相知悉<lb/>
<pb n="KR2d0006_WYG_167-60b"/>
今聞臣往必皆景從臣復揚聲欲往徐州斷彼歸路則<lb/>
諸軍不擊而自去待春水長上江周羅㬋等衆軍必沿<lb/>
流赴援此良計也後主不能從眀日歘然曰腹煩殺人<lb/>
喚蕭郎作一打忠叩頭苦請勿戰後主從孔範言乃戰<lb/>
於是赴白土岡陣及軍敗忠馳入臺見後主言敗狀啓<lb/>
云官好住無所用力後主與之金兩縢曰為我於南岸<lb/>
收募人猶可一戰忠曰陛下唯當具舟檝就上流衆軍<lb/>
臣以死奉衛後主信之敇忠出部分忠辭云臣處分訖<lb/>
<pb n="KR2d0006_WYG_167-61a"/>
即當奉迎後主令宫人裝束以待忠乆望不至時隋將<lb/>
韓擒虎自新林進軍忠率數騎往石子岡降之仍引擒<lb/>
虎軍共入南掖門臺城陷隨例入長安授開府儀同三<lb/>
司卒年七十七隋文帝後以散騎常侍袁元友能直言<lb/>
於後主擢拜主爵侍郎謂羣臣曰平陳之初我悔不殺<lb/>
任蠻奴受人榮祿兼當重寄不能横尸云無所用力與<lb/>
𢎞演納肝何其遠也子㓜武位儀同三司<lb/>
樊毅字智烈南陽湖陽人也祖方興梁散騎常侍司州<lb/>
<pb n="KR2d0006_WYG_167-61b"/>
刺史魚復縣侯父文熾梁散騎常侍東益州刺史新蔡<lb/>
縣侯毅家本將門少習武善騎射侯景之亂率部曲隨<lb/>
叔父文皎援臺城文皎於青溪戰死毅赴江陵乃𨽻王<lb/>
僧辯討河東王蕭譽以功除右中郎將代兄俊為梁興<lb/>
太守領三州游軍隨宜豐侯蕭脩討陸納於湘州軍次<lb/>
巴陵營頓未立納潛軍夜至薄營大譟軍中將士皆驚<lb/>
擾毅獨與左右數十人當營門力戰斬十餘級擊鼓申<lb/>
令衆乃定焉以功封夷道縣伯尋除天門太守進爵為<lb/>
<pb n="KR2d0006_WYG_167-62a"/>
侯及西魏圍江陵毅率郡兵赴援會魏尅江陵為後梁<lb/>
所俘久之遁歸髙祖受禪毅與弟猛舉兵應王琳琳敗<lb/>
奔齊太尉侯瑱遣使招毅毅率子弟部曲還朝太建初<lb/>
為豐州刺史封髙昌縣侯入為左衛將軍五年衆軍北<lb/>
伐毅攻廣陵楚子城㧞之擊走周軍及吕梁䘮師詔以<lb/>
毅為大都督率衆度淮對清口築城與周人相抗霖雨<lb/>
城壊毅全軍自㧞尋遷中領軍十一年周將梁士彦圍<lb/>
夀陽詔以毅為都督北討前軍事十三年為荆州刺史<lb/>
<pb n="KR2d0006_WYG_167-62b"/>
後主即位改封逍遥郡公入為侍中䕶軍將軍及隋師<lb/>
濟江毅謂僕射袁憲曰京口採石俱是要所宜各領卒<lb/>
數千金翅二百都下江中上下防捍如其不然大事去<lb/>
矣諸將咸從其議會施文慶等寢隋兵消息毅計不行<lb/>
臺城平隨例入關卒毅弟猛字智武㓜俶儻有幹畧及<lb/>
長便弓馬膽氣過人青溪之戰猛自旦訖暮與侯景軍<lb/>
短兵接戰殺傷甚衆臺城平隨兄毅西上梁南安侯方<lb/>
矩為湘州以猛為司馬㑹武陵王紀舉兵自漢江東下<lb/>
<pb n="KR2d0006_WYG_167-63a"/>
方矩遣猛隨都督陸法和進軍拒之猛手禽紀父子三<lb/>
人斬於䑽中盡收其船艦器械以功封安山縣伯進軍<lb/>
撫定梁益還遷司州刺史進爵為侯永定二年周文育<lb/>
等敗於沌口為王琳所獲琳乗勝將争南中諸郡遣猛<lb/>
與李孝欽等將兵攻豫章進逼周廸軍敗為廸所執尋<lb/>
遁歸王琳琳敗還朝天嘉二年授永陽太守太建中以<lb/>
軍功封富川縣侯歴散騎常侍荆州刺史入為左衛將<lb/>
軍後主即位為南豫州刺史隋將韓擒虎之濟江猛在<lb/>
<pb n="KR2d0006_WYG_167-63b"/>
都下第六子廵攝行州事擒虎進軍攻陷之廵及家口<lb/>
並見執時猛與左衛將軍蔣元遜領青龍八十艘為水<lb/>
軍於白下游弈以禦隋六合兵後主知猛妻子在隋懼<lb/>
有異志欲使任忠代之令蕭摩訶徐喻毅毅不悦摩訶<lb/>
以聞後主重傷其意乃止禎眀三年入隋<lb/>
裴忌字無畏河東聞喜人也祖髦梁中散大夫叔祖邃<lb/>
梁豫州刺史邃自有傳父之平字如原少倜儻有志畧<lb/>
以軍功封費縣侯承聖中累遷散騎常侍太子詹事文<lb/>
<pb n="KR2d0006_WYG_167-64a"/>
帝初除光禄大夫慈訓宫徵衛尉並不就天康元年卒<lb/>
於家諡曰禧忌少而聰敏有識量頗涉史傳為當時所<lb/>
稱侯景之亂招集勇力乃隨髙祖征討及髙祖誅王僧<lb/>
辯僧辯弟僧智舉兵據吳郡髙祖遣黄佗攻之不能尅<lb/>
命忌勒部下精兵自錢唐直趣吳郡夜至城下鼓譟薄<lb/>
之僧智疑大軍至輕舟奔杜龕忌入據吳郡髙祖嘉之<lb/>
表授吳郡太守天嘉五年累遷衛尉卿封東興縣侯及<lb/>
華皎稱兵上流宣帝時為録尚書輔政盡命衆軍出討<lb/>
<pb n="KR2d0006_WYG_167-64b"/>
委忌總知中外城防諸軍事宣帝即位改封安樂縣侯<lb/>
歴位都官尚書及吳眀徹督衆北伐詔忌以本官監眀<lb/>
徹軍淮南平授豫州刺史忌善於撫綏甚得人和及眀<lb/>
徹進軍彭汴以眀徹為都督忌與眀徹俱進吕梁軍敗<lb/>
見囚于周授上開府隋開皇十四年卒於長安<lb/>
韓子髙會稽山隂人也家世微賤侯景之亂寓都下景<lb/>
平文帝出守吳興子髙年十六尚總角容貎羙麗狀似<lb/>
婦人於淮渚附部伍寄載欲還鄉里文帝見而問曰能<lb/>
<pb n="KR2d0006_WYG_167-65a"/>
事我乎子髙許諾子髙本名蠻子帝改名之性恭謹恒<lb/>
執備身刀及傳酒炙帝性急子髙恒會意㫖稍長習騎<lb/>
射頗有膽决願為將帥及平杜龕配以士卒文帝甚愛<lb/>
之未嘗離左右帝嘗夢騎馬登山路危欲墮子髙推捧<lb/>
而升文帝之討張彪也沈泰等先降帝據有州城周文<lb/>
育鎮北郭香巖寺張彪自剡縣夜還襲城文帝自北門<lb/>
出倉卒闇夕軍人擾亂唯子髙在側文帝乃遣子髙自<lb/>
亂兵中徃見文育反命酬答於闇中又徃慰勞衆軍文<lb/>
<pb n="KR2d0006_WYG_167-65b"/>
帝散兵稍集子髙引入文育營因共立柵明日敗彪彪<lb/>
奔松山浙東平文帝乃分麾下多配子髙子髙亦輕財<lb/>
禮士歸之者甚衆文帝嗣位除右軍將軍封文招縣子<lb/>
及王琳平子髙所統益多將士依附之其有所論進帝<lb/>
皆任使焉天嘉六年為右衛將軍文帝不豫入侍醫藥<lb/>
廢帝即位加散騎常侍宣帝入輔子髙兵權過重深不<lb/>
自安好參訪臺閣又求出為衡廣諸鎮光大二年八月<lb/>
前上虞縣令陸昉及子髙軍主告其謀反宣帝在尚書<lb/>
<pb n="KR2d0006_WYG_167-66a"/>
省因召文武在位議立皇太子子髙預焉執送廷尉其<lb/>
夕與到仲舉同賜死父延慶及子弟並原宥<lb/>
華皎晉陵既陽人也世為小吏皎梁代為尚書比部令<lb/>
史侯景之亂事景之黨王偉髙祖南下文帝為景所囚<lb/>
皎遇文帝甚厚及景平文帝為吳興太守以皎為都録<lb/>
事深見委任及文帝平杜龕仍配以甲兵御下分眀善<lb/>
於撫接解衣推食多少必均天嘉元年封懐仁縣伯王<lb/>
琳東下皎隨侯瑱拒之琳平知江州事後隨都督吳眀<lb/>
<pb n="KR2d0006_WYG_167-66b"/>
徹征周廸廸平以功進爵為侯仍授都督湘州刺史皎<lb/>
起自下吏善營産業又征川洞多致銅鼓及生口並送<lb/>
都下廢帝即位改封重安縣公韓子髙誅後皎内不自<lb/>
安光大元年密啓求廣州以觀時主意宣帝偽許之而<lb/>
詔書未出皎亦遣使引周兵又崇奉梁眀帝士馬甚盛<lb/>
詔乃以吳眀徹為湘州刺史實欲以輕兵襲之慮皎先<lb/>
發乃前遣眀徹衆三萬乗金翅直趣郢州又遣撫軍大<lb/>
將軍淳于量率衆五萬乗大艦繼之時梁眀帝遣水軍<lb/>
<pb n="KR2d0006_WYG_167-67a"/>
為皎聲援周武帝遣衛公宇文直頓魯山又遣柱國長<lb/>
湖公元定攻圍郢州梁眀帝授皎司空巴州刺史戴僧<lb/>
朔衡陽内史任蠻奴巴陵内史潘智䖍岳陽太守章昭<lb/>
裕桂陽太守曹宣湘東太守錢眀並𨽻皎又長沙太守<lb/>
曹慶等本𨽻皎下因為之用帝恐上流宰守並為皎扇<lb/>
惑乃下詔曲赦湘巴二州其賊主帥節將並許開恩出<lb/>
首皎以大艦載薪因風放火俄而風轉自焚皎大敗乃<lb/>
與戴僧朔奔江陵元定等無復船涉步趣巴陵巴陵城<lb/>
<pb n="KR2d0006_WYG_167-67b"/>
已為官軍所據乃降送於建鄴皎遂終於江陵其黨並<lb/>
誅唯任蠻奴章昭裕曹宣劉廣業獲免<lb/>
孔奐字休文會稽人也世為冠族六世祖靖宋開府儀<lb/>
同三司祖臻齊太子舎人三公郎父幼孫梁寧逺枝江<lb/>
公主簿無錫令奐數歳而孤為叔父䖍孫所養好學善<lb/>
屬文經史百家莫不通涉沛國劉顯以博學稱每共奐<lb/>
談論深相歎羙乃執奐手曰昔伯喈墳素悉與仲宣吾<lb/>
當希彼蔡君足下無媿王氏所保書籍尋以相付仕梁<lb/>
<pb n="KR2d0006_WYG_167-68a"/>
州舉秀才射策髙第起家揚州主簿不就後遷尚書儀<lb/>
曹侍郎時左户郎沈烱為飛書所謗將陷重辟連官臺<lb/>
閣人懐憂懼奐廷議理之竟得眀白侯景陷建鄴朝士<lb/>
並被拘縶或薦奐於賊帥侯子鑒乃脱桎梏厚遇之令<lb/>
掌書記子鑒景之腹心朝士莫不卑屈奐獨無所下或<lb/>
諫奐曰不宜髙抗奐曰吾性命有在豈可取媚凶醜以<lb/>
求全乎時賊徒剝掠子女拘逼士庶奐保持得全者甚<lb/>
衆尋遭母憂時天下䘮亂皆不能終三年之䘮唯奐及<lb/>
<pb n="KR2d0006_WYG_167-68b"/>
吳國張種在寇亂中守法度並以孝聞及景平司徒王<lb/>
僧辯先下辟書引奐為左西掾梁元帝於荆州即位徵<lb/>
奐及沈烱並令西上僧辯累表請留之帝手敇報曰孔<lb/>
沈二士今且借公其為朝廷所重如此僧辯為揚州刺<lb/>
史又補從事史時景新平每事草創憲章故事無復存<lb/>
者奐博物彊識甄眀故實問無不知儀注體式牋表書<lb/>
翰皆出於奐髙祖作相除司徒左長史遷給事黄門侍<lb/>
郎齊遣東方老蕭軌來寇軍至後湖都邑掻擾四方壅<lb/>
<pb n="KR2d0006_WYG_167-69a"/>
隔糧運不繼三軍取給唯在都下乃除奐為建康令時<lb/>
累歳兵荒户口流散勍敵忽至征求無所髙祖剋日決<lb/>
戰乃令奐多營麥飯以荷葉裹之一宿之間得數萬裹<lb/>
軍人旦食訖決戰大破賊髙祖受禪遷太子中庶子二<lb/>
年除晉陵太守晉陵自宋齊已來為大郡雖經寇擾猶<lb/>
為全實前後二千石多行侵暴奐清白自守妻子並不<lb/>
之官唯以單船臨郡所得秩俸隨即分贍孤寡郡中號<lb/>
曰神君曲阿富人殷綺見奐居處儉素乃餉以衣氊一<lb/>
<pb n="KR2d0006_WYG_167-69b"/>
具奐曰太守身居羙禄何為不能辦此但百姓未周不<lb/>
容獨享温飽勞卿厚意幸勿為煩文帝即位徵為御史<lb/>
中丞奐性剛直善持理多所糺刻朝廷甚敬憚之又達<lb/>
於政體每所奏未嘗不稱善百司滯事皆付奐決遷散<lb/>
騎常侍領步兵校尉中書舎人重除御史中丞尋為五<lb/>
兵尚書掌詔誥時文帝不豫臺閣衆事並令僕射到仲<lb/>
舉共奐決之及帝疾篤奐與宣帝及到仲舉并吏部尚<lb/>
書袁樞中書舍人劉師知等入侍醫藥文帝嘗謂奐等<lb/>
<pb n="KR2d0006_WYG_167-70a"/>
曰今三方鼎峙生民未輯四海事重宜湏長君朕欲近<lb/>
則晉成逺隆殷法卿等須遵此意奐乃流涕欷歔跪而<lb/>
對曰陛下御膳違和痊復非久皇太子春秋鼎盛聖徳<lb/>
日躋安成王介弟之尊足為周旦廢立之事臣不敢聞<lb/>
文帝曰古之遺直復見於卿矣乃用奐為太子詹事文<lb/>
帝崩廢帝即位除散騎常侍國子祭酒出為南中郎康<lb/>
樂侯長史尋陽太守行江州事宣帝即位為始興王長<lb/>
史奐在職清儉多所規正宣帝嘉之賜米五百斛并累<lb/>
<pb n="KR2d0006_WYG_167-70b"/>
降勑書殷勤勞問太建六年為吏部尚書八年加侍中<lb/>
時有事北邊尅復淮泗徐豫守長降附相繼封賞選叙<lb/>
紛紜重疊奐應接引進門無停賓加以鑒識人物詳練<lb/>
百氏凡所甄拔衣冠搢紳莫不悦服性耿介絶請託雖<lb/>
儲副之尊公侯之重溺情相及終不為屈始興王叔陵<lb/>
之在湘州累諷有司固求台鉉奐曰衮章之職本以徳<lb/>
舉未必皇枝因抗言於宣帝帝曰始興郍忽望公且朕<lb/>
兒為公須在鄱陽王後奐曰臣之所見亦如聖㫖後主<lb/>
<pb n="KR2d0006_WYG_167-71a"/>
時在東宫欲以江緫為太子詹事令管記陸瑜言之於<lb/>
奐奐謂瑜曰江有潘陸之華而無園綺之實輔弼儲貳<lb/>
竊謂非才瑜具以白後主後主深以為恨乃自言於宣<lb/>
帝帝許之奐乃奏曰江總文華之人今太子文華不少<lb/>
無藉於總如臣愚見願選敦重之才以居輔導帝曰即<lb/>
如卿言誰當居此奐曰都官尚書王廓世有懿徳識性<lb/>
敦敏可以居之後主時亦在側乃曰廓王泰之子不可<lb/>
居太子詹事奐又奏曰宋朝范煜即范泰之子亦為太<lb/>
<pb n="KR2d0006_WYG_167-71b"/>
子詹事後主固爭之帝以總為詹事由是忤㫖其正直<lb/>
如此初後主欲官其私寵微諷於奐奐不從及左僕射<lb/>
陸繕遷職宣帝欲用奐代繕已草詔訖為後主所抑遂<lb/>
不行十四年為散騎常侍金紫光禄大夫領前軍將軍<lb/>
未行改領𢎞範宫衛尉至徳元年卒年七十餘有集十<lb/>
五卷彈文四卷子紹安紹新紹忠紹忠字孝揚亦有才<lb/>
學位太子洗馬鄱陽王東曹掾<lb/>
王沖字長深琅邪臨沂人宋太保𢎞元孫也祖僧衍位<lb/>
<pb n="KR2d0006_WYG_167-72a"/>
侍中父茂璋字允光仕梁位給事黄門侍郎尚梁武帝<lb/>
妺新安公主卒於齊世梁武深鍾愛沖賜爵東安亭侯<lb/>
尋遷侍中南郡太守習於法令政號平理雖無赫赫之<lb/>
譽久而見思喜聼音樂習歌舞善與人交貴游之中聲<lb/>
名籍甚侯景之亂元帝承制沖求解南郡讓王僧辯并<lb/>
獻女妓十人以助軍賞侯景平授丹陽尹魏平江陵敬<lb/>
帝為太宰承制以沖為左長史紹泰中累遷光禄大夫<lb/>
尚書左僕射開府儀同三司給扶髙祖受禪領太子少<lb/>
<pb n="KR2d0006_WYG_167-72b"/>
傅加特進左光禄大夫領丹陽尹參撰律令帝以沖前<lb/>
代舊臣特申長幼之敬文帝即位益加尊重嘗從幸司<lb/>
空徐度宅宴筵之上賜以几光大元年薨年七十六贈<lb/>
司空諡曰元簡沖有子三十人並致通官第十二子瑒<lb/>
字子璵沈静有器局羙風儀梁元帝時位太子中庶子<lb/>
髙祖入輔以為司徒左長史文帝即位累遷太子中庻<lb/>
子散騎常侍侍中父沖嘗為瑒辭領中庶子文帝顧沖<lb/>
曰所以久留瑒於承華正欲使太子微有瑒風法耳宣<lb/>
<pb n="KR2d0006_WYG_167-73a"/>
帝即位歴中書令吏部尚書瑒性寛和務清静無所抑<lb/>
揚遷尚書左僕射加侍中參選事瑒居家篤睦毎歲時<lb/>
饋遺徧及近親敦誘諸弟禀其規訓卒贈特進諡曰光<lb/>
子瑒弟瑜字子珪亦知名羙容儀年三十官至侍中永<lb/>
定元年使齊以陳郡袁憲為副齊以王琳故囚之齊文<lb/>
宣每行載死囚以從齊人呼曰供御囚每盛怒則召殺<lb/>
之瑜及憲並危殆者數矣齊僕射楊遵彦每救護之天<lb/>
嘉二年還朝復為侍中卒諡曰貞子<lb/>
<pb n="KR2d0006_WYG_167-73b"/>
王通字公達琅邪臨沂人也祖份梁侍中特進父琳司<lb/>
徒左長史母梁武帝妺義興公主通兄弟九人並知名<lb/>
兄銓錫僉前史俱有傳通仕梁為黄門侍郎敬帝承制<lb/>
以為尚書右僕射髙祖受禪遷右僕射太建元年位左<lb/>
光禄大夫六年加特進侍中將軍光禄佐吏扶並如故<lb/>
未拜卒諡曰成通弟勱字公齊羙風儀博涉書史恬然<lb/>
清簡未嘗以利欲干懐仕梁為輕車河東王功曹史王<lb/>
出鎮京口勱將隨之蕃范陽張纘時典選舉勱造纘言<lb/>
<pb n="KR2d0006_WYG_167-74a"/>
別纘嘉其風采乃曰王生才地豈可游外府乎奏為太<lb/>
子洗馬後為南徐州別駕從事史大同末梁武謁園陵<lb/>
道出朱方勱隨例迎候勑令從輦側所經山川莫不顧<lb/>
問勱隨事應對咸有故實又從登北顧樓賦詩辭義清<lb/>
典帝甚嘉之時河東王為廣州刺史乃以勱為冠軍河<lb/>
東王長史南海大守王至嶺南多所侵掠因懼罪稱疾<lb/>
委州還朝勱行府州事越中饒沃前後守宰例多貪縱<lb/>
勱獨以清白著聞入為給事黄門侍郎侯景之亂奔江<lb/>
<pb n="KR2d0006_WYG_167-74b"/>
陵歴位晉陵太守時兵饑之後郡中凋弊勱為政清簡<lb/>
吏民便安之徵為侍中遷五兵尚書會魏軍至元帝徵<lb/>
湘州刺史宜豐侯蕭修入援以勱監湘州及魏平江陵<lb/>
敬帝承制以為中書令加侍中歴髙祖司空丞相長史<lb/>
侍中中書令並如故及蕭勃平以勱為廣州刺史未行<lb/>
改為衡州刺史王琳據有上流衡廣攜貳勱不得之鎮<lb/>
留於大庾嶺太建元年累遷尚書右僕射時東境大水<lb/>
以勱為晉陵太守在郡甚有威恵郡人表請立碑頌勱<lb/>
<pb n="KR2d0006_WYG_167-75a"/>
政徳詔許之徵為中書監重授尚書左僕射領右軍將<lb/>
軍卒諡曰温子勱弟質字子貞少慷慨涉獵書史梁世<lb/>
以武帝甥封甲口亭侯位太子中舎人庶子侯景濟江<lb/>
質領步騎頓於宣陽門外景軍至都質不戰而潰為桑<lb/>
門潛匿人間城陷後西奔荆州元帝承制歴位侍中吳<lb/>
州刺史領鄱陽内史魏平荆州侯瑱鎮盆城與質不恊<lb/>
質率所部依於留異永定二年髙祖命質率所部隨都<lb/>
督周文育討王琳質與琳素善或譖云於軍中潛信交<lb/>
<pb n="KR2d0006_WYG_167-75b"/>
通髙祖命文育殺質文育啓救之獲免文帝嗣位以為<lb/>
五兵尚書宣帝輔政為司徒左長史坐招聚博徒免官<lb/>
後為都官尚書卒諡曰安子質弟固字子堅少清正頗<lb/>
渉文史梁時以武帝甥封莫口亭侯位丹陽丞梁元帝<lb/>
承制以為相國户曹屬掌管記尋聘魏魏人以其梁氏<lb/>
外戚待之甚厚承聖元年為太子中庶子遷尋陽太守<lb/>
魏尅荆州固之鄱陽隨兄質度東嶺居信安縣永定中<lb/>
移居吳郡文帝以固清靜且欲申以㛰姻天嘉中歴位<lb/>
<pb n="KR2d0006_WYG_167-76a"/>
中書令散騎常侍國子祭酒以其女為皇太子妃禮遇<lb/>
甚重廢帝即位授侍中金紫光禄大夫宣帝輔政固以<lb/>
廢帝外戚妳媪恒來往禁中頗宣密㫖事洩比黨皆誅<lb/>
宣帝以固本無兵權且居處清素止免所居官禁錮太<lb/>
建中卒於太常卿諡㳟子固清靜寡欲居䘮以孝聞又<lb/>
信佛法及丁所生母憂終身蔬食夜則坐禪晝誦佛經<lb/>
嘗聘魏因宴饗際請停殺一羊羊於固前跪拜又宴昆<lb/>
眀池魏人以南人嗜魚大設罟網固以佛法咒之遂一<lb/>
<pb n="KR2d0006_WYG_167-76b"/>
鱗不獲子寛位侍中<lb/>
王猛字世雄本名勇琅邪臨沂人宋贈太常准之元孫<lb/>
也祖進之梁左衛將軍父清鎮東府長史新野東陽二<lb/>
郡太守承聖末為歐陽頠所殺事具清本傳清之遇害<lb/>
也猛時年五歲文帝渡浙江訪之將加夷滅母韋氏攜<lb/>
之遁於會稽遂免及長勤學不倦博涉經史兼習孫吳<lb/>
兵法以父遇酷終文帝之世不聽音樂蔬食布衣以䘮<lb/>
禮自處宣帝立乃始求位太建初釋褐鄱陽王府中兵<lb/>
<pb n="KR2d0006_WYG_167-77a"/>
參軍再遷永陽王府録事參軍猛慷慨常慕功名先是<lb/>
上疏陳安邊拓境之策甚見嘉納至是詔隨大都督吳<lb/>
眀徹畧地以軍功封應陽縣子累遷太子右衛率徙晉<lb/>
陵太守威恵兼舉姦盗屏跡富商野次云以付王府君<lb/>
郡人歌之以比漢之趙廣漢至徳初徵為左驍騎將軍<lb/>
加散騎常侍深見信重時孔範施文慶等並相比周害<lb/>
其梗直議將出之而未有便會廣州刺史馬靖不受徵<lb/>
乃除猛都督東衡州刺史領始興内史與廣州刺史陳<lb/>
<pb n="KR2d0006_WYG_167-77b"/>
方慶共取靖猛至即禽靖送建鄴進爵為公加先勝將<lb/>
軍平越中郎將大都督發廣桂等二十州兵討嶺外荒<lb/>
梗所至皆平禎眀二年招授鎮南大將軍都督二十四<lb/>
州諸軍事尋命徙鎮廣州未之鎮而隋師濟江猛總督<lb/>
所部赴援時廣州刺史臨汝侯方廢西衡州刺史衡陽<lb/>
王伯信並𨽻猛督府各觀望不至猛使髙州刺史戴智<lb/>
烈清逺太守曾孝逺各以輕兵就斬之而發其兵及聞<lb/>
臺城不守乃舉哀素服藉藁不食歎曰申包胥獨何人<lb/>
<pb n="KR2d0006_WYG_167-78a"/>
哉因勒兵緣江拒守以固誠節及審後主不死乃遣其<lb/>
部將辛昉馳驛赴京師歸欵隋文帝大悦謂昉曰猛懐<lb/>
其舊主送故情深即是我之誠臣保守一方不勞兵甲<lb/>
又是我之功臣即日拜昉開府儀同三司仍詔猛與行<lb/>
軍總管韋洸便留嶺表經畧猛母妻子先留建鄴因隨<lb/>
後主入京詔賜宅及什物甚厚別賚物一千段又遣璽<lb/>
書勞猛仍討平山越馳驛奏聞時文帝幸河東會猛使<lb/>
至大悦楊素賀因曰昔漢武此地聞喜用改縣名王猛<lb/>
<pb n="KR2d0006_WYG_167-78b"/>
今者告㨗逺符前事於是又降璽書褒賞以其長子繕<lb/>
為開府儀同三司猛尋卒於廣州文帝聞而痛之遣使<lb/>
弔祭贈上開府儀同三司封歸仁縣公命其子繕襲仍<lb/>
授普州刺史仁夀元年繕弟續表陳猛志求葬關中詔<lb/>
許之仍贈使持節大將軍宋州刺史三州軍事諡曰成<lb/>
到仲舉字徳言彭城武原人宋䕶軍將軍彦之元孫也<lb/>
父洽梁贈侍中仲舉無他藝業而立身耿正仕梁為長<lb/>
城令政號亷平文帝居鄉里嘗詣仲舉時天隂兩仲舉<lb/>
<pb n="KR2d0006_WYG_167-79a"/>
獨坐齋内聞城外有簫鼔聲俄而文帝至仲舉異之乃<lb/>
深自結納帝又嘗因飲夜宿仲舉帳中忽有神光五采<lb/>
照於室内由是祗事益恭及侯景平文帝為吳興太守<lb/>
以仲舉為郡丞與潁川庾持俱為文帝賓客文帝嗣位<lb/>
授侍中參掌選事天嘉元年守都官尚書封寳安縣侯<lb/>
三年遷尚書左僕射丹陽尹參掌如故改封建昌縣侯<lb/>
仲舉既無學術朝章非其所長選舉引用皆出自袁樞<lb/>
性疎簡不干時務與朝士無所親狎但聚財酣飲而已<lb/>
<pb n="KR2d0006_WYG_167-79b"/>
文帝積年寢疾不親萬機尚書中書事皆使仲舉斷決<lb/>
天康元年遷侍中尚書僕射文帝疾甚入侍醫藥及帝<lb/>
崩宣帝受遺詔為尚書令入輔仲舉與左丞王暹中書<lb/>
舎人劉師知殷不佞以朝望有歸仍遣不佞宣㫖遣宣<lb/>
帝還東府事發師知下獄賜死暹不佞並付推乃以仲<lb/>
舉為貞毅將軍金紫光禄大夫初仲舉子郁尚文帝妺<lb/>
信義長公主官至中書侍郎出為宣城太守文帝配以<lb/>
士馬是年遷南康内史以國哀未之任仲舉既廢居私<lb/>
<pb n="KR2d0006_WYG_167-80a"/>
宅與郁皆不自安時韓子髙在都人馬素盛郁每乗小<lb/>
輿䝉婦人衣與子髙謀子髙軍主告其事宣帝收子髙<lb/>
仲舉及郁並於獄賜死郁諸男女以帝甥獲免<lb/>
庾持字元徳潁隂人也父沙彌梁邵陵王參軍沙彌有<lb/>
至性列在孝友𫝊持少孤性亦至孝父憂居䘮過禮篤<lb/>
志好學仕梁為尚書左丞户郎後兼建康監文帝為吳<lb/>
興太守以為郡丞兼掌書翰天嘉初為尚書左丞封崇<lb/>
徳縣子拜封之日請令史為客受其餉遺文帝怒之因<lb/>
<pb n="KR2d0006_WYG_167-80b"/>
坐免後為臨安令坐杖殺人免還為給事黄門侍郎歴<lb/>
鹽官令祕書監知國史事又為少府卿遷太中大夫領<lb/>
步兵校尉卒持善字書每屬辭好為竒字文士亦以此<lb/>
譏之有集十卷子自直在文苑傳<lb/>
許亨字亨道髙陽新城人也父懋梁太子中庶子自有<lb/>
傳亨少𫝊家業孤介有節行博通羣書多識前代舊事<lb/>
甚為南陽劉之遴所重梁太清初為西中郎記室兼太<lb/>
常丞侯景之亂避地郢州會梁邵陵王自東至引為諮<lb/>
<pb n="KR2d0006_WYG_167-81a"/>
議參軍王僧辯之襲郢州素聞其名召為儀同從事中<lb/>
郎遷太尉從事中郎與吳興沈烱對掌書記府政朝務<lb/>
一以委之晉安王承制授給事黄門侍郎髙祖受禪為<lb/>
太中大夫領大著作知梁史事初髙祖之誅王僧辯也<lb/>
以僧辯及其子頠屍於方山掘坎埋瘞至是無敢言改<lb/>
𦵏之者亨乃表請葬之與故義徐陵張種孔奐等相率<lb/>
以家財營𦵏凡七柩皆改窆焉光大中宣帝入輔以亨<lb/>
貞正有古人風甚相欽重常以師禮事之及到仲舉之<lb/>
<pb n="KR2d0006_WYG_167-81b"/>
謀出宣帝宣帝問亨亨勸勿奉詔宣帝即位拜衛尉卿<lb/>
卒於官亨初撰齊書并志五十卷遇亂亡失後撰梁史<lb/>
成者五十八卷梁太清之後所製文筆六卷子善心位<lb/>
尚書度支侍郎入隋位終通議大夫行給事中列在文<lb/>
苑傳<lb/>
禇玠字温理河南陽翟人也祖澐字士洋仕梁為曲阿<lb/>
令歴晉安王中録事正員郎烏程令兄游亡棄縣還為<lb/>
太尉屬延陵令中書侍郎太子率更令御史中丞湘東<lb/>
<pb n="KR2d0006_WYG_167-82a"/>
王府諮議參軍卒澐之為縣令清愼可紀好學解音律<lb/>
重賓客雅為湘東王所親愛澐生䝉䝉位太子舎人䝉<lb/>
生玠玠九歲而孤為叔父驃騎從事中郎隨所養早有<lb/>
令譽先達多以才器許之及長羙風儀善占對博學能<lb/>
屬文詞義典實不尚淫靡起家王府記室天嘉中兼通<lb/>
直散騎常侍聘齊還遷中書侍郎太建中山隂縣多豪<lb/>
猾前後令皆以贓汚免宣帝謂中書舎人蔡景歴曰稽<lb/>
隂大邑久無良宰卿於文士之内試思其人景歴曰禇<lb/>
<pb n="KR2d0006_WYG_167-82b"/>
玠亷儉有幹用未審堪其選不帝曰善卿言與朕意同<lb/>
乃除戎昭將軍山隂令縣人張次的王休達等與諸猾<lb/>
吏賄賂通姦全丁亡户類多隠沒玠鏁次的等具狀啓<lb/>
臺宣帝手勑慰勞并遣使助玠搜括所出軍人八百餘<lb/>
户時舎人曹義達為宣帝所寵縣人陳信家富諂事義<lb/>
達父顯文恃勢横暴玠乃遣使執顯文鞭之一百於是<lb/>
吏民股慄莫敢犯者帝手勑慰勞後為義達所譖坐免<lb/>
官玠在任嵗餘守禄俸而已去官之日不堪自致因留<lb/>
<pb n="KR2d0006_WYG_167-83a"/>
縣境種蔬菜以自給或嗤玠非百里才玠答曰吾委輸<lb/>
課最不後列城除害去暴姦吏跼蹐若謂其不能自潤<lb/>
脂膏則如來命以為不達從政吾未服也時人以為信<lb/>
然皇太子知玠無還裝手書賜米二百斛於是勑還都<lb/>
太子愛其文辭令入直殿省掌東宫管記遷御史中丞<lb/>
卒玠剛毅有膽決善騎射嘗從司空侯安都於徐州出<lb/>
獵遇虎玠射之載發皆中口入腹俄而虎斃及為御史<lb/>
中丞甚有繩糺之稱自梁末䘮亂朝章廢弛司憲因循<lb/>
<pb n="KR2d0006_WYG_167-83b"/>
守而勿革玠方欲改張大為條例綱維略舉而卒皇太<lb/>
子親製誌銘以表惟舊至徳二年贈祕書監玠所製雜<lb/>
文二百餘篇皆切事理由是見重於世子亮位尚書殿<lb/>
中侍郎<lb/>
　<lb/>
　<lb/>
　<lb/>
　通志卷一百四十四<lb/>
</p>
<p>
</p>
  </div>
</body>
</text>
</TEI>
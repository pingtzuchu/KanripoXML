<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百三十</head> <lb/>
    <p>
<pb n="KR2d0006_WYG_153-1a"/>
欽定四庫全書<lb/>
　通志卷一百三十<lb/>
　　宋　右　廸　功　郎　鄭　樵　漁　仲　撰<lb/>
　列傳第四十三<lb/>
　晉<lb/>
　　王敦<hi>沈充</hi>桓温<hi>孟/嘉</hi>桓元<hi>卞範之殷仲文</hi>王彌　張昌　陳敏<lb/>
　　　王如　杜曽　杜弢　王機　祖約　蘇峻<lb/>
　　孫恩　盧循<hi>徐道覆</hi>譙縱<lb/>
<pb n="KR2d0006_WYG_153-1b"/>
王敦字處仲司徒導之從父兄也父基治書侍御史敦<lb/>
少有竒人之目尚武帝女㐮城公主拜駙馬都尉除太<lb/>
子舎人時王愷石崇以豪侈相尚愷嘗置酒敦與導俱<lb/>
在坐有女伎吹笛小失聲韻愷便敺殺之一坐改容敦<lb/>
神色自若他日又造愷愷使羙人行酒以客飲不盡輙<lb/>
殺之酒至敦導所敦故不肯持羙人悲懼失色而敦慠<lb/>
然不視導素不能飲恐行酒者得罪遂勉彊盡觴導還<lb/>
嘆曰處仲若當世心懐剛忍非令終也洗馬潘㴞見敦<lb/>
<pb n="KR2d0006_WYG_153-2a"/>
而目之曰處仲蜂目已露而豺聲未振若不噬人亦當<lb/>
為人所噬及太子遷許昌詔東宫官屬不得送敦及洗<lb/>
馬江統潘㴞舎人杜蕤魯瑶等冐禁於路側望拜流涕<lb/>
時論稱之遷給事黄門侍郎趙王倫篡位敦叔父彦爲<lb/>
兖州刺史倫遣敦慰勞之㑹諸王起義彦被齊王冏檄<lb/>
懼倫兵彊不敢應命敦勸彦起兵應諸王故彦遂立勲<lb/>
績惠帝反正敦遷散騎常侍左衛將軍大鴻臚侍中出<lb/>
除廣武將軍青州刺史永嘉初徵為中書監于時天下<lb/>
<pb n="KR2d0006_WYG_153-2b"/>
大亂敦悉以公主時侍婢百餘人配給將士金銀寳物<lb/>
散之於衆單車還洛東海王越自滎陽來朝敦謂所親<lb/>
曰今威權悉在太傅而選用表請尚書猶以舊制裁之<lb/>
太傅今至必有誅罰俄而越収中書令繆播等十餘人<lb/>
殺之越以敦為揚州刺史潘㴞説越曰今樹處仲於江<lb/>
外使其肆豪彊之心是見賊也越不從其後徵拜尚書<lb/>
不就元帝召為安東軍諮祭酒㑹揚州刺史劉陶卒帝<lb/>
復以敦為揚州刺史加廣武將軍尋進左將軍都督征<lb/>
<pb n="KR2d0006_WYG_153-3a"/>
討諸軍事假節帝初鎮江東威名未著敦與從弟導等<lb/>
同心翼戴以隆中興時人謂之語曰王與馬共天下尋<lb/>
與甘卓等討江州刺史華軼斬之蜀賊杜弢等作亂荆<lb/>
州刺史周顗退走敦遣武昌太守陶侃豫章太守周訪<lb/>
等討弢而敦進住豫章為諸軍繼援及侃破弢敦上侃<lb/>
為荆州刺史既而侃為弢將杜曽所敗敦以處分失所<lb/>
自貶為廣武將軍帝不許侃之滅弢也敦以元帥進鎮<lb/>
東大將軍開府儀同三司加都督江揚荆湘交廣六州<lb/>
<pb n="KR2d0006_WYG_153-3b"/>
諸軍事江州刺史封漢安侯敦始自選置兼統州郡焉<lb/>
頃之杜弢將杜𢎞南走廣州求討桂林賊自效敦許之<lb/>
陶侃距𢎞不得進乃詣零陵太守尹奉降奉送𢎞與敦<lb/>
敦以為將遂見寵待南康人何欽所居險固聚黨數千<lb/>
人敦就加四品將軍於是專擅之迹漸彰矣建武初又<lb/>
遷征南大將軍開府如故中興建拜侍中大將軍江州<lb/>
牧遣部將朱軌趙誘伐杜曽為曽所殺敦自貶免侍中<lb/>
并辭牧不拜尋加荆州牧敦上疏曰昔漢祖以神武革<lb/>
<pb n="KR2d0006_WYG_153-4a"/>
命開建帝業繼以文帝之賢纂承洪緒清虛元黙擬跡<lb/>
成康賈誼歎息以為天下倒懸雖言有抑揚不失事體<lb/>
今聖朝肈建漸振宏綱往叚匹磾遣使求效忠節尚未<lb/>
有勞便以方州與之今靳明等為國雪耻欲除大逆此<lb/>
之志望皆欲附翼天飛雖功大宜報亦宜有以裁之當<lb/>
杜漸防萌愼之在始中間不逞互生事變皆非忠義率<lb/>
以一朝之榮天下漸弊實由於此春秋之時天子微弱<lb/>
諸侯奢侈晉文思崇周室至有求隧之請襄王譲之以<lb/>
<pb n="KR2d0006_WYG_153-4b"/>
禮聞義而服自爾諸侯莫敢越度臣謂前者賊宼未殄<lb/>
茍以濟事朝廷諸所加授頗多爵位兼重今自臣以下<lb/>
宜皆除之且以塞群小矜功之望夷狄無懕之求若復<lb/>
遷延顧望流俗使姦狡生心遂相怨謗指擿朝廷讒謏<lb/>
蜂起臣有以知陛下無以正之此安危之機天下之望<lb/>
臣門戶特受榮任備兼權重渥恩偏隆寵過公族行路<lb/>
厮賤猶謂不可臣獨何心可以安之臣一宗誤陛下傾<lb/>
覆亦將尋至雖復灰身剖心陛下追悔將何所及伏願<lb/>
<pb n="KR2d0006_WYG_153-5a"/>
諒臣至欵及今際㑹小觧散之並授賢儁少慰有識各<lb/>
得盡其所懐則人思競勸矣州牧之號所不敢當輙送<lb/>
所假侍中貂蟬又宜并官省職以塞群小覬覦之望帝<lb/>
優詔不許又固辭州牧聽爲刺史時劉隗用事頗疎間<lb/>
王氏導等甚不平之敦上疏曰導昔䝉殊寵委以事機<lb/>
䖏已求當竭誠奉國遂藉恩私居輔政之重帝王體遠<lb/>
事義不同雖皇極初建道敎方闡惟新之羙猶有所闕<lb/>
臣每慷慨於遐逺愧憤於門宗是以前後表疏何嘗不<lb/>
<pb n="KR2d0006_WYG_153-5b"/>
寄言及此陛下未能少垂顧眄暢臣微懐云導頃見疎<lb/>
外所陳如作而其萌已著其為咎責豈惟導身而已群<lb/>
從所䝉並過才分導誠不能自量陛下亦爱忘其短長<lb/>
人近情恃恩昧進獨犯龍鱗迷不自了臣竊所自憂慮<lb/>
未詳所由惶愧踧踖情如灰土天下事大盡理實難導<lb/>
雖凡近未有穢濁之累既往之勲疇昔之顧情好綢繆<lb/>
足以厲薄俗眀君臣合徳義同古賢昔臣親受嘉命云<lb/>
吾與卿及茂𢎞當管鮑之交臣忝外任漸冉十載訓誘<lb/>
<pb n="KR2d0006_WYG_153-6a"/>
之誨日有所忘至於斯命銘之於心竊猶眷眷謂前恩<lb/>
不得一朝而盡伏惟陛下聖哲日新廣延俊乂臨之以<lb/>
政齊之以禮頃者令導内綜機宻出録尚書杖節京師<lb/>
并統六軍既為刺史兼居重號殊非人臣之體流俗好<lb/>
評必有譏謗宜省録尚書杖節及都督且王佐之器當<lb/>
得宏逹逺識髙正明斷道徳優備者以臣闇識未見其<lb/>
才然於見人未踰於導加輔翼積年實盡心力霸王之<lb/>
主何嘗不任賢使能共相終始管仲有三歸反坫之譏<lb/>
<pb n="KR2d0006_WYG_153-6b"/>
子犯有臨河要君之責蕭何周勃得罪囹圄然終為良<lb/>
佐以導之才何能無失當令任不過分役其所長以功<lb/>
補過要之將來導性慎宻尤能忍事善於斟酌有文章<lb/>
才義動静顧問起予聖懐外無過寵公私得所今皇祚<lb/>
肇建八表承風聖恩不終則遐邇失望天下荒弊人心<lb/>
易動物聽一移將致疑惑臣非敢茍私親親惟欲忠於<lb/>
社稷表至導封以還敦敦復遣奏之初敦務自矯厲雅<lb/>
尚清談口不言財色既素有重名又立大功於江左專<lb/>
<pb n="KR2d0006_WYG_153-7a"/>
任閫外手控彊兵羣從貴顯威權莫貳遂欲專制朝廷<lb/>
有問鼎之心帝畏而惡之遂引劉隗刁恊等以為心膂<lb/>
敦益不能平於是嫌隙始構矣每酒後輙詠魏武帝樂<lb/>
府歌曰老驥伏櫪志在千里烈士暮年壯心不已以如<lb/>
意打唾壺為節壺邉盡缺及湘州刺史甘卓遷梁州敦<lb/>
欲以從事中郎陳頒代卓帝不從更以譙王承鎮湘州<lb/>
敦復上表陳古今忠臣見疑於君而蒼蠅之人交構其<lb/>
間欲以感動天子帝愈忌憚之俄加敦羽葆鼓吹増從<lb/>
<pb n="KR2d0006_WYG_153-7b"/>
事中郎掾屬舎人各二人帝以劉隗為鎮北將軍戴若<lb/>
思為征西將軍悉發揚州奴為兵外以討胡實禦敦也<lb/>
永昌元年敦率衆内向以誅隗為名上疏曰劉隗前在<lb/>
門下邪佞諂媚譖毁忠良疑惑聖聽遂居權寵撓亂天<lb/>
機威福自由有識杜口大起事役勞擾士庶外託舉義<lb/>
内自封植奢僭過制乃以黄散為参軍晋魏已來未有<lb/>
此比傾盡帑藏以自資奉賦役不均百姓嗟怨免良人<lb/>
奴自為惠澤自可使其大田以充倉廪今便割配皆充<lb/>
<pb n="KR2d0006_WYG_153-8a"/>
隗軍臣前求迎諸將妻息聖恩聽許而隗絶之使三軍<lb/>
之士莫不怨憤又徐州流人辛苦經載家計始立隗悉<lb/>
驅逼以實已府當陛下踐阼之始投刺王官本以非常<lb/>
之慶使豫䝉榮分而更充征役復依舊名普取出客從<lb/>
來乆逺經涉年載或死亡滅絶或自贖得免或見放遣<lb/>
或父兄時事身所不及有所不得輙罪本主百姓哀憤<lb/>
怨聲盈路身欲北渡以遠朝廷爲名而宻知機要潛行<lb/>
險慝進人退士髙下任心姦狡饕餮未有隗比雖無忌<lb/>
<pb n="KR2d0006_WYG_153-8b"/>
宰噽𢎞㳟石顯未足為諭是以遐邇憤慨群后失望臣<lb/>
備位宰輔與國存亡誠乏平勃濟時之畧然自忘駑駘<lb/>
志存社稷豈忍坐視成敗以虧聖羙事不獲已今輙進<lb/>
軍同討姦孽願陛下深垂省察速斬隗首則衆望厭服<lb/>
皇祚復隆隗首朝懸諸軍夕退昔太甲不能遵明湯典<lb/>
顚覆厥度幸納伊尹之勲殷道復昌漢武雄畧亦惑江<lb/>
充䜛佞邪說至乃父子相屠流血丹地終能剋悟不失<lb/>
大綱今日之事有逾於此願陛下深垂三思諮詢善道<lb/>
<pb n="KR2d0006_WYG_153-9a"/>
則四海乂安社稷永固矣又曰陛下昔鎮揚州虚心下<lb/>
士優賢任能寛以得衆故君子盡心小人畢力臣以闇<lb/>
蔽豫奉徽猷是以遐邇望風有識自竭王業遂隆四海<lb/>
延頸咸望太平自從信隗以來刑賞不中街談巷議皆<lb/>
云如吳之將亡聞之惶惑精魂飛散不覺胷臆推破泣<lb/>
血横流陛下當全祖宗之業存神器之重察臣前後所<lb/>
啓奈何棄忽忠言遂信奸佞誰不痛心願出臣表諮之<lb/>
朝臣介石之機不俟終日令諸軍早還不至虚擾敦黨<lb/>
<pb n="KR2d0006_WYG_153-9b"/>
吳興人沈充起兵應敦敦至蕪湖又上表罪狀刁恊帝<lb/>
大怒下詔曰王敦憑恃寵靈敢肆狂逆方朕太甲欲見<lb/>
幽囚是可忍也孰不可忍也今親帥六軍以誅大逆有<lb/>
殺敦者封五千戶侯召戴若思劉隗並㑹京師敦兄含<lb/>
時為光禄勲叛奔于敦敦至石頭欲攻劉隗其將杜𢎞<lb/>
曰劉隗死士衆多未易可尅不如攻石頭周扎少恩兵<lb/>
不為用攻之必敗扎敗則隗自走敦從之扎果開城門<lb/>
納𢎞諸將與敦戰王師敗績敦入石頭擁兵不朝放肆<lb/>
<pb n="KR2d0006_WYG_153-10a"/>
兵士刧掠内外宫省奔散惟有侍中二人侍帝帝脫戎<lb/>
衣著朝服顧而言曰欲得我處但當早道我自還琅邪<lb/>
何至困百姓如此敦収周顗戴若思害之以敦為丞相<lb/>
江州牧進爵武昌郡公邑萬户使太常荀崧就拜又加<lb/>
羽葆鼓吹並偽譲不受還屯武昌多害忠良寵樹親戚<lb/>
以兄含為衛将軍都督沔南軍事領南蠻校尉荆州刺<lb/>
史以義陽太守任愔督沔北諸軍事南中郎将敦又自<lb/>
督寜益二州及帝崩太寕元年敦諷朝廷徵已明帝乃<lb/>
<pb n="KR2d0006_WYG_153-10b"/>
手詔徵之語在明帝紀又使兼太常應詹拜授加黄鉞<lb/>
班劒虎賁二十人奏事不名入朝不趨劒履上殿敦移<lb/>
鎮姑孰帝使侍中阮孚齎牛酒犒勞敦稱疾不見使主<lb/>
簿受詔以王導為司徒敦自為揚州牧敦既得志暴慢<lb/>
愈甚四方貢獻多入已府將帥岳牧悉出其門徙含為<lb/>
征東將軍都督揚州江西諸軍事從弟舒為荆州彬為<lb/>
江州邃為徐州含字處𢎞凶頑剛暴時所不齒以敦貴<lb/>
重故歴顯位敦以沈充錢鳳爲謀主諸葛瑶鄧嶽周撫<lb/>
<pb n="KR2d0006_WYG_153-11a"/>
李恒謝雍為𤓰牙充等並凶險驕恣共相驅扇殺戮自<lb/>
己又大起營府侵人田宅發掘古墓剽掠市道士庻觧<lb/>
體咸知其禍敗焉敦從弟豫章太守稜日夜切諌敦怒<lb/>
陰殺之敦無子飬含子應及敦病甚拜應為武衛將軍<lb/>
以自副錢鳳謂敦曰脫其不諱便當以後事付應敦曰<lb/>
非常之事豈常人所能且應年少安可當大事我死之<lb/>
後莫若觧衆放兵歸身朝廷保全門户此計之上也退<lb/>
還武昌收兵自守貢獻不廢亦中計也及吾尚存悉衆<lb/>
<pb n="KR2d0006_WYG_153-11b"/>
而下萬一僥倖計之下也鳳謂其黨曰公之下計乃上<lb/>
䇿也遂與沈充定謀湏敦死後作難敦又忌周扎殺之<lb/>
而盡滅其族常從督冉曽公乘雄等元帝腹心敦又害<lb/>
之以宿衛尚多奏令三畨休二及敦病篤詔遣侍中陳<lb/>
晷散騎常侍虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>問疾時帝將討敦微服至蕪湖察其<lb/>
營壘又屢遣大臣訊問其起居遷含驃騎大将軍開府<lb/>
儀同三司含子瑜散騎常侍敦以温嶠為丹陽尹欲使<lb/>
覘伺朝廷嶠至具言敦宻謀帝欲討之知其為物情所<lb/>
<pb n="KR2d0006_WYG_153-12a"/>
畏服乃偽言敦死於是下詔曰先帝以聖徳應運創業<lb/>
江東司徒導首居心膂以道翼讃故大將軍敦参處股<lb/>
肱或内或外夾輔之勲與有力焉階緣際㑹遂據上宰<lb/>
杖節專征委以五州刁恊劉隗立朝不允敦抗義致討<lb/>
情希鬻拳兵雖犯順猶嘉乃誠禮秩優崇人臣無貳事<lb/>
觧之後刼掠城邑放恣兵人侵及宫省背違赦信誅戮<lb/>
大臣縱凶極逆不朝而退六合阻心人情同憤先帝含<lb/>
垢忍耻容而不責委任如舊禮秩有加朕以不天尋丁<lb/>
<pb n="KR2d0006_WYG_153-12b"/>
酷罰焭焭在疚哀悼靡寄而敦曽無臣子追逺之誠又<lb/>
無輔孤同奨之操繕甲聚兵盛夏来至輙以天官假授<lb/>
私屬將以威脅朝廷傾危宗社朕愍其狂戾冀其覺悟<lb/>
故且含忍以觀其終而敦矜其不義之彊有侮弱朝廷<lb/>
之志棄親用羇背賢任惡錢鳳豎子専為謀主逞其凶<lb/>
慝誣罔忠良周嵩亮直讜言致禍周扎周莚累世忠義<lb/>
聽受讒構殘夷其宗秦人之酷刑不過五敦之誅戮傍<lb/>
濫無辜滅人之族莫知其罪天下駭心道路以目神怒<lb/>
<pb n="KR2d0006_WYG_153-13a"/>
人怨篤疾所嬰昬荒悖逆日以滋甚輙立兄息以自承<lb/>
代多樹私黨莫非同惡未有宰相繼體而不由王命者<lb/>
也頑凶相奨無所顧忌擅録冶工輙割運漕志騁凶醜<lb/>
以闚神器社稷之危匪夕則旦天不長姦敦以隕斃鳳<lb/>
承凶宄彌復煽逆是可忍也孰不可忍也今遣司徒導<lb/>
鎮南将軍丹陽尹嶠建威将軍趙允虎旅三萬十道並<lb/>
進平西將軍邃率兖州刺史遐奮武将軍峻奮武将軍<lb/>
瞻精銳三萬水陸齊埶朕親御六軍左衛将軍亮右衛<lb/>
<pb n="KR2d0006_WYG_153-13b"/>
將軍允護軍将軍詹領軍將軍瞻中軍将軍壼驍騎將<lb/>
軍艾驃騎将軍南頓王宗鎮軍将軍汝南王祐太宰西<lb/>
陽王羕被練三千組甲三萬總統諸軍討鳳之罪罪止<lb/>
一人朕不濫刑有能殺鳳送首封五千户侯賞布五千<lb/>
疋冠軍将軍鄧嶽志氣平厚識經邪正前将軍周撫質<lb/>
性詳簡義誠素著功臣之胄情義兼常往年從敦情節<lb/>
不展畏逼首領不得相違論其乃心無貳王室朕嘉其<lb/>
誠方任之以事其餘文武諸為敦所授用者一無所問<lb/>
<pb n="KR2d0006_WYG_153-14a"/>
刺史二千石不得輙離所職書到奉承自求多福無或<lb/>
猜嫌以取誅滅敦之将士從敦彌年怨曠日乆或父母<lb/>
隕没或妻子䘮亡不得奔赴銜哀從役朕甚愍之希不<lb/>
悽惶其單丁在軍無有兼重者皆遣歸家終身不調其<lb/>
餘皆假三年休訖還臺當與宿衛同例三畨明承詔書<lb/>
朕不負信又詔曰敢有捨王敦姓名而稱大將軍者軍<lb/>
法從事敦病轉篤不能御衆使錢鳳鄧嶽周撫等率衆<lb/>
三萬向京師含謂敦曰此家事吾便當行乃以含爲元<lb/>
<pb n="KR2d0006_WYG_153-14b"/>
帥鳳等問敦曰事尅之日天子云何敦曰尚未南郊何<lb/>
得稱天子便盡卿兵執保護東海王及裴妃而已乃上<lb/>
疏罪狀温嶠以誅姦臣為名含至江寜司徒導遺含書<lb/>
曰近承大将軍困篤綿綿或云已有不諱悲怛之情不<lb/>
能自勝尋知錢鳳大嚴欲肆姦逆朝士忿憤莫不扼腕<lb/>
去月二十三日得征北告劉遐陶瞻蘓峻等深懐憂慮<lb/>
不謀同辭都邑大小及二宫宿衛咸懼有往年之掠不<lb/>
復保其妻孥是以聖主發赫斯之命具如檄㫖近有嘉<lb/>
<pb n="KR2d0006_WYG_153-15a"/>
詔崇兄八命望兄奨群賢忠義之心抑姦細不逞之計<lb/>
當還武昌盡力藩任卒奉来告乃承與犬羊俱下雖當<lb/>
逼廹猶以罔然兄立身率素見信於門宗年踰耳順位<lb/>
極人臣仲玉安期亦不足作佳少年本來門戶良可惜<lb/>
也兄之此舉謂可得如大將軍昔年之事乎昔年佞臣<lb/>
亂朝人懐不寕如導之徒心思外濟今則不然大将軍<lb/>
來屯於湖漸失人心君子危怖百姓勞弊将終之日委<lb/>
重安期安期斷乳來幾日又於時望便可襲宰相之迹<lb/>
<pb n="KR2d0006_WYG_153-15b"/>
邪自開闢以来頗有宰相孺子者不諸有耳者皆謂是<lb/>
將禅代意非人臣之事也先帝中興遺爱在人聖主聰<lb/>
明徳洽朝野思與賢哲𢎞濟艱難不北面而執臣節乃<lb/>
私相樹建肆行威福凢在人臣誰不憤歎此直錢鳳不<lb/>
良之心聞於逺近自知無全遂唱姦逆至如鄧伯山周<lb/>
道和恒有好情往来人士咸皆明之方欲委任與共勠<lb/>
力非徒無慮而已也導門户大小受國厚恩兄弟顯寵<lb/>
可謂隆矣導雖不武情在寕國今日之事明目張膽為<lb/>
<pb n="KR2d0006_WYG_153-16a"/>
六軍之首寕忠國而死不無頼而生矣但恨大將軍桓<lb/>
文之勲不遂而兄一旦為逆節之臣負先人平素之志<lb/>
既沒之日何顔見諸父於黄泉謁先帝於地下邪執省<lb/>
來告為兄羞之且悲且慙願速建大計惟取錢鳳一人<lb/>
使天下獲安家國有福故是竹素之事非惟免禍而已<lb/>
夫福如反手用之即是導所統六軍石頭萬五千人宫<lb/>
内後苑二萬人護軍屯金城六千人劉遐已至征北昨<lb/>
已濟江萬五千人以天子之威文武畢力豈可當乎事<lb/>
<pb n="KR2d0006_WYG_153-16b"/>
猶可追兄早思之大兵一奮導以為灼怛也含不答帝<lb/>
遣中軍司馬曹渾等擊含于越城含軍敗敦聞怒曰我<lb/>
兄老婢耳門户衰矣兄弟才兼文武者世將處季皆早<lb/>
死今世事去矣語参軍吕寳曰我當力行因作執而起<lb/>
困乏復卧鳳等至京師屯於水南帝親率六軍以禦鳳<lb/>
頻戰破之敦謂羊鑒及子應曰我亡後應便即位先立<lb/>
朝廷百官然後乃營𦵏事初敦始病夢白犬自天而下<lb/>
嚙之又見刁協乘軺車導從瞋目令左右執之俄而敦<lb/>
<pb n="KR2d0006_WYG_153-17a"/>
死時年五十九應秘不發喪裹尸以席蠟塗其外埋於<lb/>
㕔事中與諸葛瑶等常縱酒淫樂沈充自吳帥衆萬餘<lb/>
人至與含等合充司馬顧颺説充曰今舉大事而天子<lb/>
已扼其喉情離衆沮鋒摧執挫持疑猶豫必至禍敗今<lb/>
若决破柵塘因湖水灌京邑肆舟艦之執極水軍之用<lb/>
此所謂不戰而屈人之兵上䇿也藉初至之鋭并東南<lb/>
衆軍之力十道俱進衆寡過倍理必摧陷中䇿也轉禍<lb/>
為福因敗為成召錢鳳計事因斬之以降下䇿也充不<lb/>
<pb n="KR2d0006_WYG_153-17b"/>
能用颺逃歸于吳含復率衆渡淮蘇峻等逆擊大敗之<lb/>
充亦燒營而退既而周光斬錢鳳吳儒斬沈充並傳首<lb/>
京師有司議曰王敦㴞天作逆有無君之心宜依崔杼<lb/>
王淩故事剖棺戮屍以彰元惡於是發瘞出尸焚其衣<lb/>
冠跽而刑之敦充首同日懸於南桁觀者莫不稱慶敦<lb/>
首既懸莫敢収𦵏者尚書令郗鑒言於帝曰昔王莾漆<lb/>
頭以輗車董卓然腹以照市王淩儭土徐馥焚首前朝<lb/>
誅楊駿等皆先極官刑後聽私殯然春秋許齊㐮之𦵏<lb/>
<pb n="KR2d0006_WYG_153-18a"/>
紀侯魏武義王脩之哭袁譚由斯言之王誅加於上私<lb/>
義行於下臣以為可聽私𦵏於義為宏詔許之於是敦<lb/>
家収𦵏焉含父子乘單船奔荆州刺史王舒舒使人沉<lb/>
之于江餘黨悉平敦眉目疎朗性簡脫有鑒裁學通左<lb/>
氏口不言財利尤好清談時人莫知唯族兄戎異之經<lb/>
畧指麾千里之外肅然而麾下擾而不能整武帝嘗召<lb/>
時賢共言伎蓺之事人人皆有所説惟敦都無所闗意<lb/>
色殊惡自言唯知擊鼓因振䄂揚袍音節諧順神氣自<lb/>
<pb n="KR2d0006_WYG_153-18b"/>
得傍若無人舉坐嘆其雄爽石崇以奢豪矜物厠上常<lb/>
有十餘婢侍列皆有容色置甲煎粉沉香汁有如厠者<lb/>
皆易新衣而出客多羞脱衣而敦脫故着新意色無怍<lb/>
群婢相謂曰此客必能作賊又嘗荒恣於色體為之弊<lb/>
左右諌之敦曰此甚易耳乃開後閤驅諸婢妾數十人<lb/>
並放之時人嘆異焉沈充字士居吳興人少好兵書頗<lb/>
以雄豪聞于鄉里敦引為参軍充因薦同郡錢鳳鳳字<lb/>
世儀敦以為鎧曹参軍數得進見知敦有不臣之心因<lb/>
<pb n="KR2d0006_WYG_153-19a"/>
進邪説遂相朋構專弄威權言成禍福遭父喪外託還<lb/>
葬而宻為敦使與充交構初敦参軍熊甫見敦委任鳳<lb/>
将有異圖因酒酣謂敦曰開國承家小人勿用佞倖在<lb/>
位鮮不敗業敦作色曰小人阿誰甫無懼容因此告歸<lb/>
臨與敦别因歌曰徂風飈起蓋山陵氛霧蔽日玉石焚<lb/>
往事既去可長嘆念别惆悵㑹復難敦知其諷已而不<lb/>
納明帝將伐敦遣其鄉人沈禎諭充許以為司空充謂<lb/>
禎曰三司具瞻之重豈吾所任幣重言甘古人所畏且<lb/>
<pb n="KR2d0006_WYG_153-19b"/>
丈夫共事終始當同寕可中道改易人誰容我禎曰不<lb/>
然舎忠與順未有不亡者也大將軍阻兵不朝爵賞自<lb/>
已五尺之童知其異志今此之舉將行篡弑耳豈同於<lb/>
往年乎是以疆場諸將莫不歸赴本朝内外之士咸願<lb/>
致死正以移國易主義不北面以事之也奈何恊同逆<lb/>
圖當不義之責乎朝廷坦誠禎所具也賊之黨類猶宥<lb/>
有罪與之更始况見機而作邪充不納率兵臨發謂其<lb/>
妻子曰男兒不豎豹尾終不還也及敗歸吳興亡失道<lb/>
<pb n="KR2d0006_WYG_153-20a"/>
誤入其故将吳儒家儒誘充内重壁中因笑謂充曰三<lb/>
千户侯也充曰封侯不足貪也爾以大義存我我宗族<lb/>
必厚報汝若必殺我汝族滅矣儒遂殺之充子勁竟滅<lb/>
吳氏勁見忠義傳<lb/>
桓温字元子宣城太守彜之子也生未朞而太原温嶠<lb/>
見之曰此兒有竒骨可試使啼及聞其聲曰眞英物也<lb/>
彜以嶠所賞故遂名之曰温嶠笑曰果爾後将易吾姓<lb/>
也彜為韓晃所害涇令江播豫焉温時年十五枕戈泣<lb/>
<pb n="KR2d0006_WYG_153-20b"/>
血志在復讎至年十八㑹播已終子彪兄弟三人居䘮<lb/>
置刃杖中以為温備温詭稱弔賔得進刃彪於廬中并<lb/>
追二弟殺之時人稱焉温豪爽有風槩姿貌甚偉面有<lb/>
七星少與沛國劉惔善惔嘗稱之曰温眼如紫石稜鬚<lb/>
作蝟毛磔孫仲謀晋宣王之流亞也選尚南康長公主<lb/>
拜駙馬都尉襲爵萬寕縣男除琅邪太守累遷徐州刺<lb/>
史温與廋翼友善恒相期以寕濟之事翼嘗薦温於明<lb/>
帝曰桓温少有雄畧願陛下勿以常人遇之常壻畜之<lb/>
<pb n="KR2d0006_WYG_153-21a"/>
宜委以方召之任託其𢎞濟艱難之勲翼卒以温為都<lb/>
督荆梁四州諸軍事安西将軍荆州刺史領護南蠻校<lb/>
尉假節時李勢微弱温志在立勲于蜀永和二年率衆<lb/>
西伐時康獻太后臨朝温将發上疏而行朝廷以蜀險<lb/>
逺而温兵寡少深入敵場甚以為憂初諸葛亮造八陣<lb/>
圖於魚復平沙之上壘石為八行行相去二丈温見之<lb/>
謂此常山蛇勢也文武皆莫能識之及軍次彭模乃命<lb/>
参軍周楚孫盛守輜重自將步卒直指成都勢使其叔<lb/>
<pb n="KR2d0006_WYG_153-21b"/>
父福及從兄權等攻彭模楚等禦之福退走温又擊權<lb/>
等三戰三㨗賊衆散自閒道歸成都勢於是悉衆與温<lb/>
戰于笮橋参軍龔護戰没衆懼欲退而鼓吏誤鳴進鼓<lb/>
於是攻之勢衆大潰乗勝直進焚其小城勢遂夜遁九<lb/>
十里至晋夀葭萌城其将鄧嵩咎堅勸勢降乃面縛輿<lb/>
櫬請命温觧縳焚櫬送于京師温停蜀三旬舉賢旌善<lb/>
僞尚書僕射王誓中書監王愉鎮東将軍鄧定散騎常<lb/>
侍韓璩等皆蜀之良也並以為参軍百姓咸悦軍未旋<lb/>
<pb n="KR2d0006_WYG_153-22a"/>
而王誓鄧定隗文等反温復討平之振旅還江陵進位<lb/>
征西大将軍開府封臨賀郡公及石虎死温欲率衆北<lb/>
征先上疏求朝廷議水陸之宜乆不報時知朝廷杖殷<lb/>
浩等以抗已温甚忿之然素知浩弗之惮也以國無他<lb/>
釁遂得相持彌年雖有君臣之迹亦相覊縻而已八州<lb/>
士衆資調殆不為國家用聲言北伐拜表便行順流而<lb/>
下行逹武昌衆四五萬殷浩慮為温所廢将謀避之又<lb/>
欲以騶虞幡駐温軍内外噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>人情震駭簡文帝時為<lb/>
<pb n="KR2d0006_WYG_153-22b"/>
撫軍與温書明社稷大計疑惑所由温即廻軍還鎮上<lb/>
疏曰臣近親率所統欲北埽趙魏軍次武昌獲撫軍大<lb/>
將軍㑹稽王昱書説風塵紛紜妄生疑惑辭㫖危急憂<lb/>
及社稷省之惋愕不觧其由形影相顧隕越無地臣以<lb/>
闇蔽沗荷重任雖才非其人職在静亂㓂讎不滅國恥<lb/>
未雪幸因開泰之時遇可乘之㑹匹夫有志猶懐憤慨<lb/>
臣亦何心坐觀其弊故荷戈驅馳不遑寕處前後表陳<lb/>
于今歴年矣丹誠坦然公私所察有何纎介容此嫌忌<lb/>
<pb n="KR2d0006_WYG_153-23a"/>
豈醜正之徒心懐怵惕操弄虚說以惑朝聽昔樂毅竭<lb/>
誠垂涕流奔霍光盡忠上官告變讒説殄行姦邪亂徳<lb/>
乃歴代之常患存亡之所由也今主上富於陽秋陛下<lb/>
以聖淑臨朝恭已委任責成羣下方寄㑹通於群才布<lb/>
徳信於遐荒况臣世䝉殊恩服事三朝身非覊旅之賔<lb/>
跡無韓彭之釁而反間起於心胷交亂過於四國此古<lb/>
賢所以歎息於既往而臣亦大懼於當年也今㓂賊氷<lb/>
消大事垂定晉之遺黎鵠立南望赴義之衆慷慨即路<lb/>
<pb n="KR2d0006_WYG_153-23b"/>
元凶之命懸在漏刻而横議忘生成此貝錦使垂滅之<lb/>
賊復獲蘓息所以痛心絶氣悲慨彌深臣雖所存者公<lb/>
所務者國然外難未弭而内弊交興則臣夲心陳力之<lb/>
志也進位太尉固譲不拜時殷浩至洛陽修復園陵經<lb/>
渉數年屢戰屢敗器械都盡温復進督司州因朝野之<lb/>
怨乃奏廢浩自此内外大權一歸温矣温遂統步騎四<lb/>
萬發江陵水軍自㐮陽入均口至南鄉步自淅川以征<lb/>
闗中命梁州刺史司馬勲出子午道别軍攻上洛獲苻<lb/>
<pb n="KR2d0006_WYG_153-24a"/>
健荆州刺史郭敬進擊青泥破之健又遣子生弟雄衆<lb/>
數萬屯嶢栁愁思塠以距温遂大戰生親自䧟陣殺温<lb/>
将應誕劉泓死傷千數温軍力戰生衆乃散雄又與将<lb/>
軍桓冲戰白鹿原又為冲所敗雄遂馳襲司馬勲勲退<lb/>
次女媧堡温進至灞上健以五千人深溝自固居民皆<lb/>
安堵復業持牛酒迎温於路者十八九耆老感泣曰不<lb/>
圖今日復見官軍初温恃麥熟取以為軍資而健芟苖<lb/>
滿野軍糧不屬収三千餘口而還帝使侍中黄門勞温<lb/>
<pb n="KR2d0006_WYG_153-24b"/>
于㐮陽初温自以雄姿英氣是宣帝劉琨之儔有以其<lb/>
比王敦者意甚不平及是征還於北方得一巧作老婢<lb/>
訪之乃琨妓女也一見温便澘然而泣問其故答曰温<lb/>
甚似劉司空温大悦出外整理衣冠又呼婢問婢云面<lb/>
甚似恨薄眼甚似恨小鬚甚似恨赤形甚似恨短聲甚<lb/>
似恨雌温於是禠冠觧帶昬然而睡不怡者數日母孔<lb/>
氏卒上疏觧職欲送𦵏宛陵詔不許贈臨賀太夫人印<lb/>
綬諡曰敬遣侍中弔祭謁者監護喪事旬月之中使者<lb/>
<pb n="KR2d0006_WYG_153-25a"/>
八至軺軒相望於道温𦵏畢視事欲復修園陵移都洛<lb/>
陽表疏十餘上不許進温征討大都督督司冀二州諸<lb/>
軍事委以專征之任温遣督護髙武據魯陽輔國将軍<lb/>
戴施屯河上勒舟師以逼許洛以譙梁水道既通請徐<lb/>
豫兵乘淮泗入河温自江陵北伐行經金城見少為琅<lb/>
邪時所種桞皆已十圍慨然曰木猶如此人何以堪攀<lb/>
枝執條泫然流涕於是過淮泗踐北境與諸寮屬登平<lb/>
乘樓眺矚中原慨然曰遂使神州陸沉百年邱墟王夷<lb/>
<pb n="KR2d0006_WYG_153-25b"/>
甫諸人不得不任其責袁宏曰運有興廢豈必諸人之<lb/>
過温作色謂四座曰頗聞劉景升有千斤大牛噉芻豆<lb/>
十倍於常牛負重致逺曽不若一羸牸魏武入荆州以<lb/>
享軍士意以况宏坐中皆失色師次伊水姚㐮屯水北<lb/>
距水而戰温結陣而前親被甲督弟冲及諸將奮擊㐮<lb/>
大敗自相殺死者數千人越北芒而西走追之不及遂<lb/>
奔平陽温屯故太極殿前徒入金墉城謁先帝諸陵陵<lb/>
被侵毁者皆繕復之兼置陵令遂旋軍執降賊周成以<lb/>
<pb n="KR2d0006_WYG_153-26a"/>
歸遷降人三千餘家於江漢之間遣西陽太守滕畯出<lb/>
黄城討蠻賊文盧等又遣江夏相劉岵義陽太守胡驥<lb/>
討妖賊李𢎞皆破之傳首京師温還軍之後司豫青兖<lb/>
復䧟于賊升平中改封南郡公降臨賀為縣公以封其<lb/>
次子濟隆和初㓂逼河南太守戴施出奔冠軍將軍陳<lb/>
祐告急温使竟陵太守鄧遐率三千人助祐并欲還都<lb/>
洛陽上疏曰巴蜀既平逆胡消滅時來之㑹既至休泰<lb/>
之慶顯著而人事乖違屢喪王畧復使二賊䨇起海内<lb/>
<pb n="KR2d0006_WYG_153-26b"/>
崩裂河洛蕭條山陵危逼所以遐邇悲惶痛心於既往<lb/>
者也伏惟陛下禀乾坤自然之姿挺羲皇元明之徳鳳<lb/>
棲外藩龍飛皇極時務陵替備徹天聽人之情偽備知<lb/>
之矣是以九域宅心幽遐企踵思佇雲羅混網四裔誠<lb/>
宜逺圖廟算大存經畧光復舊京疆理華夏使惠風陽<lb/>
澤洽被八表霜威寒飈陵振無外豈不允應靈休天人<lb/>
齊契今江河悠濶風馬殊邈故向義之徒覆亡相尋而<lb/>
建節之士猶繼踵無悔况辰極既迴衆星斯仰本源既<lb/>
<pb n="KR2d0006_WYG_153-27a"/>
運枝𣲖自遷則晉之餘黎欣皇徳之攸憑群凶妖逆知<lb/>
滅亡之無日騁思順之心鼓雷霆之勢則二豎之命不<lb/>
誅而自絶矣故圓通貴於無滯明哲尚於應機介如石<lb/>
焉所以成務若乃海運既徙而鵬翼不舉永結根於南<lb/>
垂廢神州於龍漠令五尺之童掩口而嘆息夫先王經<lb/>
始元聖宅心畫為九州制為九服貴中區而内諸夏誠<lb/>
以晷度自中霜露惟均冠冕萬國朝宗四海故也自彊<lb/>
胡陵暴中華蕩覆狼狽失據權幸揚越蠖屈以待龍申<lb/>
<pb n="KR2d0006_WYG_153-27b"/>
之㑹潛蟠以俟風雲之期蓋屯圯所鍾非理勝而然也<lb/>
而喪亂緬邈五十餘載先舊徂没後來童㓜班荆輟音<lb/>
積習成俗遂望絶於本邦宴安於所託眷言悼之不覺<lb/>
悲嘆臣雖庸劣才不周務然攝官承乏屬當重任願竭<lb/>
筋骨宣力先鋒翦除荆棘驅諸豺狼自永嘉之亂播流<lb/>
江表者請一切北徙以實江南資其舊業反其土宇勤<lb/>
農桑之務盡一時之利導之以義齊之以禮使文武兼<lb/>
宣信順交暢井邑既修綱維粗舉然後陛下建三辰之<lb/>
<pb n="KR2d0006_WYG_153-28a"/>
章振旂旗之旌冕旒鍚鑾朝服濟江則宇宙之内誰不<lb/>
幸甚夫人情昧安難與圖始非常之事衆之所疑伏願<lb/>
陛下決元照之明斷常均之外責臣以興復之效委臣<lb/>
以終濟之功此事既就此功既成則陛下盛勲比隆前<lb/>
代周宣之詠復興當年如其不效臣之罪也褰裳赴鑊<lb/>
其甘如薺詔曰在昔喪亂忽涉五紀戎狄肆暴繼襲凶<lb/>
跡眷言西顧慨歎盈懐知欲躬率三軍蕩滌氛穢廓清<lb/>
中畿光復舊京非夫外身殉國孰能若此者哉諸所䖏<lb/>
<pb n="KR2d0006_WYG_153-28b"/>
分委之髙算但河洛邱墟所營者廣經始之勤致勞懐<lb/>
也於是改授并司冀三州以交廣遼逺罷都督温表辭<lb/>
不受又加侍中大司馬都督中外諸軍事假黄鉞温以<lb/>
既總督内外不宜在逺又上疏陳便宜七事其一朋黨<lb/>
雷同私議沸騰宜抑杜浮競莫使能植其二户口凋寡<lb/>
不當漢之一郡宜并省官職令乆於其事其三機務不<lb/>
可停廢常行文按宜為限日其四宜明長㓜之禮奬忠<lb/>
公之吏其五襃貶賞罸宜允其實其六宜述遵前典敦<lb/>
<pb n="KR2d0006_WYG_153-29a"/>
明學業其七宜選建史官以成晉書有司皆奏行之尋<lb/>
加羽葆鼓吹置左右長史司馬從事中郎四人受鼓吹<lb/>
餘皆辭復率舟軍進合肥加揚州牧録尚書事使侍中<lb/>
顔旄宣㫖召温入参朝政温上疏曰方攘除羣凶埽平<lb/>
禍亂當竭天下智力與衆共濟而朝論咸疑聖詔彌固<lb/>
事異本圖豈敢執遂至於入参朝政非所敢聞臣違離<lb/>
宫省二十餘載鞸䩬戎務役勤思苦若得觧帶逍遥鳴<lb/>
玉闕庭参贊無為之契豫聞曲成之化雖實不敏豈不<lb/>
<pb n="KR2d0006_WYG_153-29b"/>
是願但顧以江漢艱難不同曩日而梁益新平寕州始<lb/>
服懸兵漢川戍禦彌廣加彊蠻盤牙勢䖏上流江湖悠<lb/>
逺當制命侯伯自非望實重威無以鎮御遐外臣知捨<lb/>
此之艱危敢背之而無怨願奮臂投身造事中原者實<lb/>
耻皇居仄陋於東南神葉遂埋於戎狄若憑宗廟之靈<lb/>
則雲徹席卷呼吸蕩清如當假息㳺魂則臣據河洛親<lb/>
臨二宼廣宣皇靈襟帶秦趙遠不五載大事必定今臣<lb/>
昱以親賢贊國光輔二世即無煩以臣疎鈍並閒機務<lb/>
<pb n="KR2d0006_WYG_153-30a"/>
且不有行者誰扞牧圉表裏相濟實深實重伏願陛下<lb/>
察臣所陳兼訪内外乞時還屯撫寜方隅詔不許復徵<lb/>
温温至赭圻詔又使尚書車灌止之温遂城赭圻固譲<lb/>
内録遥領揚州牧屬鮮卑攻洛陽陳祐出奔簡文帝時<lb/>
輔政㑹温于洌洲議征討事温移鎭姑孰㑹哀帝崩事<lb/>
遂寢温性儉每宴惟下七奠柈茶果而已然以雄武專<lb/>
朝窺覦非望或卧對親寮曰為爾寂寂将為文景所笑<lb/>
衆莫敢對既而撫枕起曰既不能流芳後世不足復遺<lb/>
<pb n="KR2d0006_WYG_153-30b"/>
臭萬載邪嘗行經王敦墓望之曰可人可人其心迹若<lb/>
是時有遠方比邱尼名有道術於别室浴温竊窺之尼<lb/>
祼身先以刀自破腹次斷兩足浴竟出温問吉凶尼云<lb/>
公若作天子亦當如是太和四年又上疏悉衆北伐平<lb/>
北將軍郗愔以疾觧職又以温領平北將軍徐兖二州<lb/>
刺史率弟南中郎冲西中郎袁眞步騎五萬北伐百官<lb/>
皆於南州祖道都邑盡傾軍次胡陸攻慕容暐將慕容<lb/>
忠獲之進次金鄉時亢旱水道不通乃鑿鉅野三百餘<lb/>
<pb n="KR2d0006_WYG_153-31a"/>
里以通舟運自清水入河暐將慕容垂傅末波等帥衆<lb/>
八萬距温戰于林渚温擊破之遂至枋頭温先使袁眞<lb/>
伐譙梁開石門以通運眞討譙梁皆平之而不能開石<lb/>
門軍糧竭盡温焚舟步退自東燕出倉垣經陳留鑿井<lb/>
而飲行七百餘里垂以八千騎追之戰于㐮邑温軍敗<lb/>
績死者三萬人温甚耻之歸罪於眞表廢為庻人眞怨<lb/>
温誣已據壽陽以自固潛通苻堅慕容暐帝遣侍中羅<lb/>
含以牛酒犒温於山陽使㑹稽王昱㑹温于涂中詔以<lb/>
<pb n="KR2d0006_WYG_153-31b"/>
温世子給事熙為征虜將軍豫州刺史假節及南康公<lb/>
主薨詔賻布千疋錢百萬温辭不受又陳息熙三尺之<lb/>
孤且年少未宜便居偏任詔不許發州人築廣陵城移<lb/>
鎭之時温行役既乆又兼疾癘死者十四五百姓嗟怨<lb/>
袁眞病死其將朱輔立其子瑾以為嗣事慕容暐苻堅<lb/>
並遣軍援瑾温使督護竺瑶矯陽之等與水軍擊之時<lb/>
暐軍已至瑶等與戰於武邱破之温率二萬人自廣陵<lb/>
又至瑾嬰城固守温築長圍守之苻堅乃使其將王鑒<lb/>
<pb n="KR2d0006_WYG_153-32a"/>
張蚝等率兵以救瑾屯洛澗先遣精騎五千次于肥水<lb/>
北温遣桓伊及弟子石䖍等逆擊大破之瑾衆遂潰生<lb/>
禽之并其宗族數十人及朱輔送于京師斬之瑾所侍<lb/>
養乞活數百人悉阬之以妻子為賞温以功詔加班劒<lb/>
十人犒軍於路次文武論功賞賜各有差温既負其才<lb/>
力乆懐異志欲先立功河朔還受九錫既逢覆敗名實<lb/>
頓減於是参軍郗超進廢立之計温乃廢帝而立簡文<lb/>
帝詔温依諸葛亮故事甲仗百人入殿賜錢五千萬絹<lb/>
<pb n="KR2d0006_WYG_153-32b"/>
二萬疋布十萬疋温多所廢徙誅庾倩殷涓曹秀等是<lb/>
時温威勢翕赫侍中謝安見而遥拜温驚曰安石卿何<lb/>
事乃爾安曰未有君拜於前臣揖於後時温有脚疾詔<lb/>
乘輿入朝既見欲陳廢立本意帝便泣下數十行温兢<lb/>
懼不得一言而出初元明世郭璞為䜟曰君非無嗣兄<lb/>
弟代禅謂成帝有子而以國祚傳弟又曰有人姓李兒<lb/>
專征戰譬於車軸脫在一面兒者子也李去子木存車<lb/>
去軸為亘合成桓字也又曰爾來爾來河内大縣爾來<lb/>
<pb n="KR2d0006_WYG_153-33a"/>
謂自爾已來為元始温字元子也故河内大縣温也成<lb/>
康既崩桓氏始大故連言之又曰頼子之薨延我國祚<lb/>
痛子之隕皇運其暮二子者元子道子也温志在篡奪<lb/>
事未成而死幸之也㑹稽王道子雖首亂晋國而其死<lb/>
亦晋衰之由也故云痛也温復還白石上疏求歸姑孰<lb/>
詔進温丞相大司馬本官如故留鎭京師温固辭仍請<lb/>
還鎭遣侍中王坦之徵温入相増邑為萬戸又辭詔以<lb/>
西府經袁眞事故軍用不足給世子熙布三萬疋米六<lb/>
<pb n="KR2d0006_WYG_153-33b"/>
萬斛又以熙弟濟為給事中及帝不豫詔温曰吾遂委<lb/>
篤足下便入冀得相見便來便來於是一日一夜頻有<lb/>
四詔温上疏曰聖體不和以經積日愚心惶恐無所寄<lb/>
情夫盛衰常理過備無害故漢髙枕疾呂后問相孝武<lb/>
不豫霍光啟嗣嗚噎以問身後蓋所存者大也今皇子<lb/>
幼稚而朝賢時譽惟謝安王坦之才識智能皆簡在聖<lb/>
鑒内輔幼君外禦彊宼實群情之大懼然理盡於此陛<lb/>
下便宜崇授使羣下知所寄而安等奉命陳力公私為<lb/>
<pb n="KR2d0006_WYG_153-34a"/>
宜至如臣温位兼將相加陛下垂布衣之顧但朽邁疾<lb/>
病懼不乆支無所復堪託以後事疏未及奏而帝崩遺<lb/>
詔家國事一禀之於温如諸葛武侯王丞相故事温初<lb/>
望簡文臨終禪位於已不爾便為周公居攝事既不副<lb/>
所望故甚憤怨與弟冲書曰遣詔使吾依武侯王公故<lb/>
事耳王謝䖏大事之際日憤憤少懐及孝武即位詔曰<lb/>
先帝遺勅云事大司馬如事吾令答表便可盡敬又詔<lb/>
大司馬社稷所寄先帝託以家國内外衆事便就闗公<lb/>
<pb n="KR2d0006_WYG_153-34b"/>
施行復遣謝安徴温入輔加前部羽葆鼓吹虎賁六十<lb/>
人温譲不受及温入朝赴山陵詔曰公勲徳尊重師保<lb/>
朕躬兼有風患其無敬又勅尚書安等於新亭奉迎百<lb/>
寮皆拜於道側當時豫有位望者皆震慴失色或云因<lb/>
此殺王謝内外懐懼温既至以盧悚入宫乃収尚書陸<lb/>
始赴廷尉責替慢罪也於是拜髙平陵左右覺其有異<lb/>
既登車謂從者曰先帝向遂靈見既不述帝所言故衆<lb/>
莫之知但見將拜時頻言臣不敢而已又問左右殷涓<lb/>
<pb n="KR2d0006_WYG_153-35a"/>
形狀答者言肥短温云向亦見在帝側初殷浩既為温<lb/>
所廢死涓頗有氣尚遂不詣温而與武陵王晞遊故温<lb/>
疑而害之竟不識也及是亦見涓為祟因而遇疾凡停<lb/>
京師十有四日歸於姑孰遂寢疾不起諷朝廷加已九<lb/>
錫累相催促謝安王坦之聞其疾篤宻緩其事錫文未<lb/>
及成而薨時年六十二皇太后與帝臨於朝堂三日詔<lb/>
賜九命衮冕之服及朝服一具衣一襲東園祕器錢二<lb/>
百萬布二千疋蠟五百斤以供䘮事及𦵏一依太宰安<lb/>
<pb n="KR2d0006_WYG_153-35b"/>
平獻王漢大將軍霍光故事賜九旒鑾輅黄屋左纛輼<lb/>
輬車挽歌二部羽葆鼓吹虎賁班劒百人優冊即前南<lb/>
郡公増七千五百户進地方三百里賜錢五千萬絹二<lb/>
萬疋布十萬疋追贈丞相初冲問温以謝安王坦之所<lb/>
任温曰伊等不為汝所䖏分温知已存彼不敢異害之<lb/>
無益於冲更失時望所以息謀温六子熙濟韻禕偉元<lb/>
熙字伯道初為世子後以才弱使冲領其衆及温病熙<lb/>
與叔祕謀殺冲冲知之徙於長沙濟字仲道與熙同謀<lb/>
<pb n="KR2d0006_WYG_153-36a"/>
俱徙長沙韻字叔道賜爵臨賀公禕最愚不辨菽麥偉<lb/>
字幼道平厚篤實居藩為士庶所懐歴使持節督荆益<lb/>
寜秦梁五州諸軍事安西將軍領南蠻校尉荆州刺史<lb/>
西昌侯贈驃騎將軍開府儀同三司元嗣温爵元别有<lb/>
傳孟嘉者字萬年江夏鄳人吳司空宗曽孫也嘉少知<lb/>
名太尉庾亮領江州辟部廬陵從事嘉還都亮引問風<lb/>
俗得失對曰還傳當問吏亮舉麈尾掩口而笑謂弟翼<lb/>
曰孟嘉故是盛徳人轉勸學從事禇裒時為豫章太守<lb/>
<pb n="KR2d0006_WYG_153-36b"/>
正旦朝亮裒有器識亮大㑹府州人士嘉坐次甚逺裒<lb/>
問亮聞江州有孟嘉其人何在亮曰在坐卿但自覔裒<lb/>
歴觀指嘉謂亮曰此君小異將無是乎亮欣然而笑喜<lb/>
裒得嘉竒嘉為裒所得乃益器焉後為征西桓温將軍<lb/>
温甚重之九月九日温宴龍山僚佐畢集時佐史並著<lb/>
戎服有風至吹嘉㡌堕落嘉不之覺温使左右勿言欲<lb/>
觀其舉止嘉良乆如厠温令取還之命孫盛作文嘲嘉<lb/>
著嘉坐䖏嘉還見即答之其文甚羙四座嗟歎嘉好酣<lb/>
<pb n="KR2d0006_WYG_153-37a"/>
飲愈多不亂温問嘉酒有何好而卿嗜之嘉曰公未得<lb/>
酒中趣耳又問聽妓絲不如竹竹不如肉何謂也嘉曰<lb/>
漸近使自然一座咨嗟轉從事中郎遷長史年五十三<lb/>
卒於家<lb/>
桓元字敬道一名靈寳大司馬温之孽子也其母馬氏<lb/>
嘗與同軰夜坐於月下見流星墜銅盆水中忽如二寸<lb/>
火珠烱然明净競以瓢接取馬氏得而吞之若有感遂<lb/>
有娠及生元有光照室占者竒之故小名曰靈寳妳媪<lb/>
<pb n="KR2d0006_WYG_153-37b"/>
每抱詣温輙易人而後至云其重兼常兒温甚爱異之<lb/>
臨終命以為嗣襲爵南郡公年七嵗温服終府州文武<lb/>
辭其叔父冲冲撫元頭曰此汝家之故吏也元因涕淚<lb/>
覆面衆並異之及長形貌瓌竒風神疎朗博綜蓺術善<lb/>
屬文常負其才地以雄豪自䖏衆咸憚之朝廷亦疑而<lb/>
未用年二十三始拜太子洗馬時議謂温有不臣之迹<lb/>
故折元兄弟而為素官太元末出補義興太守鬱鬱不<lb/>
得志嘗登髙望震澤歎曰父為九州伯兒為五湖長棄<lb/>
<pb n="KR2d0006_WYG_153-38a"/>
官歸國自以元勲之門而負謗於世乃上疏曰臣聞周<lb/>
公大聖而四國流言樂毅王佐而被謗騎劫巷伯有豺<lb/>
虎之慨蘇公興飄風之刺惡直醜正何代無之先臣䝉<lb/>
國殊遇姻婭皇極常欲以身報徳投𬒮乘機西平巴蜀<lb/>
北清河洛使竊盜之㓂繫頸北闕園陵修復大恥載雪<lb/>
飲馬灞滻垂旌趙魏勤王之師功非一㨗太和之末皇<lb/>
基有潛移之懼遂乃奉順天人翼登聖朝明離既朗四<lb/>
凶兼澄向使此功不建此事不成宗廟之事豈可熟念<lb/>
<pb n="KR2d0006_WYG_153-38b"/>
昔太甲雖迷商祚無憂昌邑雖昬弊無三孽因兹而言<lb/>
晉室之機危於殷漢先臣之功髙於伊霍矣而負重既<lb/>
往䝉謗清時聖世明王黜陟之道不聞廢忽顯明之功<lb/>
探射冥冥之心啟嫌謗之塗開邪枉之路者也先臣勤<lb/>
王艱難之勞匡復尅平之勲朝廷若其遺之臣亦不復<lb/>
計也至於先帝龍飛九五陛下之所以繼明南面請問<lb/>
談者誰之由邪誰之徳邪豈惟晉室永安祖宗血食於<lb/>
陛下一門實竒功也自頃權門日盛醜正寔繁咸稱述<lb/>
<pb n="KR2d0006_WYG_153-39a"/>
時㫖互相扇附以臣之兄弟皆晉朝之罪人臣等復何<lb/>
理可以茍存聖世何顔可以尸饗封禄若陛下忘先臣<lb/>
大造之功信貝錦萋菲之説臣等自當奉還三封受戮<lb/>
市朝然後下從先臣歸先帝於元宫耳若陛下述遵先<lb/>
㫖追録舊勲竊望少垂愷悌覆蓋之恩疏寢不報元在<lb/>
荆楚積年優游無事荆州刺史殷仲堪甚敬憚之及中<lb/>
書令王國寳用事謀削弱方鎭内外騷動知王㳟有憂<lb/>
國之言元潛有意於功業乃説仲堪曰國寳與君諸人<lb/>
<pb n="KR2d0006_WYG_153-39b"/>
素已為對唯患相弊之不速耳今既執權要與王緒相<lb/>
為表裏其所廻易罔不如志孝伯居元舅之地正情為<lb/>
朝野所重必未便動之唯當以君為事首君為先帝所<lb/>
㧞超居方任人情未以為允咸謂君雖有思致非方伯<lb/>
人若發詔徵君為中書令用殷覬為荆州君何以䖏之<lb/>
仲堪曰憂之乆矣君謂計將安出元曰國寳姦兇天下<lb/>
所知孝伯疾惡之情毎至而當今日之㑹以理推之必<lb/>
當過人君若宻遣一人信説王恭宜興晉陽之師以内<lb/>
<pb n="KR2d0006_WYG_153-40a"/>
匡朝廷已當悉荆楚之衆順流而下推王為盟主僕等<lb/>
亦皆投𬒮當此無不響應此事既行桓文之舉也仲堪<lb/>
持疑未决俄而王恭信至招仲堪及元匡正朝廷國寳<lb/>
既死於是兵罷元乃求為廣州㑹稽王道子亦憚之不<lb/>
欲使在荆楚故順其意隆安初詔以元督交廣二州建<lb/>
威將軍平越中郎將廣州刺史假節受命不行其年王<lb/>
恭又與庾楷起兵討江州刺史王愉及譙王尚之兄弟<lb/>
元仲堪謂㳟事必尅㨗一時響應仲堪給元五千人與<lb/>
<pb n="KR2d0006_WYG_153-40b"/>
楊佺期俱為前鋒軍至湓口王愉奔於臨川元遣偏軍<lb/>
追獲之元佺期至石頭仲堪至蕪湖㳟將劉牢之背恭<lb/>
歸順㳟既死庾楷戰敗奔于元軍既而詔以元為江州<lb/>
仲堪等皆被換易乃各廻舟西還屯於尋陽共相結約<lb/>
推元為盟主元始得志乃連名上疏申理王恭求誅尚<lb/>
之牢之等朝廷深惮之乃免桓修復仲堪以相和觧初<lb/>
元在荆州豪縱士庶惮之甚於州牧仲堪親黨勸殺之<lb/>
仲堪不聼及還尋陽資其聲地故推為盟主元逾自矜<lb/>
<pb n="KR2d0006_WYG_153-41a"/>
重佺期為人驕悍當自謂承籍華胄江表莫比而元每<lb/>
以寒士裁之佺期甚憾即欲於壇所襲元仲堪惡佺期<lb/>
兄弟虓勇恐尅元之後復為己害苦禁之於是各奉詔<lb/>
還鎭元亦知佺期有異謀潛有吞并之計於是屯於夏<lb/>
口隆安中詔加元都督荆州四郡以兄偉為輔國將軍<lb/>
南蠻校尉仲堪慮元跋扈遂與佺期結婚為援初元既<lb/>
與仲堪佺期有隙恒慮掩襲求廣其所統朝廷亦欲成<lb/>
其釁隙故分佺期所督四郡與元佺期甚忿懼會姚興<lb/>
<pb n="KR2d0006_WYG_153-41b"/>
侵洛陽佺期乃建牙聲云援洛宻欲與仲堪共襲元仲<lb/>
堪雖外結佺期而疑其心距而不許猶慮弗能禁復遣<lb/>
從弟遹屯於北境以遏佺期佺期既不能獨舉且不測<lb/>
仲堪夲意遂息甲南蠻校尉楊廣佺期之兄也欲距桓<lb/>
偉仲堪不聽乃出廣為宜都建平二郡太守加征虜將<lb/>
軍佺期弟孜敬先為江夏相元以兵襲而召之既至以<lb/>
為諮議参軍元於是興軍西征亦聲云救洛與仲堪書<lb/>
説佺期受國恩而棄山陵宜共罪之今親率戎旅徑造<lb/>
<pb n="KR2d0006_WYG_153-42a"/>
金墉使仲堪収楊廣如其不爾無以相信仲堪夲計欲<lb/>
两全之既得元書知不能禁乃曰君自汚而行不得一<lb/>
人入江也元乃止後荆州大水仲堪振恤饑者倉廪空<lb/>
竭元乗其虛而伐之先遣軍襲巴陵梁州刺史郭銓當<lb/>
之所鎭路經夏口元聲云朝廷遣佺期為己前鋒乃授<lb/>
以江夏之衆使督諸軍並進宻報兄偉令為内應偉遑<lb/>
遽不知所為乃自齎疏示仲堪仲堪執偉為質令與元<lb/>
書辭甚苦至元曰仲堪為人不能專决常懐成敗之計<lb/>
<pb n="KR2d0006_WYG_153-42b"/>
為兒子作慮我兄必無憂矣元既至巴陵仲堪遣衆距<lb/>
之為元所敗元進至楊口又敗仲堪弟子道䕶乗勝至<lb/>
零口去江陵二十里仲堪遣軍數道距之佺期自㐮陽<lb/>
來赴與兄廣共擊元元懼其鋭乃退軍馬頭佺期等方<lb/>
復追元苦戰佺期敗走還㐮陽仲堪出奔酇城元遣将<lb/>
軍馮該躡佺期後獲之廣為人所縛送元並殺之仲堪<lb/>
聞佺期死乃將數百人奔姚興至冠軍城為該所得元<lb/>
令害之於是遂平荆雍乃表求領江荆二州詔以元都<lb/>
<pb n="KR2d0006_WYG_153-43a"/>
督荆司秦梁寕益七州後將軍荆州刺史假節以桓修<lb/>
為江州刺史元上疏固争江州於是進督八州及揚豫<lb/>
八郡復領江州刺史元又輙以偉為冠軍將軍雍州刺<lb/>
史時㓂賊未平朝廷難違其意許之元於是樹用腹心<lb/>
兵馬日盛屢上疏求討孫恩詔輙不許其後恩逼京師<lb/>
元建牙聚衆外託勤王實欲觀釁而進乃復上疏請討<lb/>
之㑹恩已走元又奉詔解嚴以偉為江州刺史鎭夏口<lb/>
司馬刁惕為輔國将軍督八郡鎭㐮陽遣桓振皇甫敷<lb/>
<pb n="KR2d0006_WYG_153-43b"/>
馮該等戍湓口移沮漳蠻二千戸於江南立武寕郡更<lb/>
招集流人立綏安郡又置諸郡丞詔徵廣州刺史刁逵<lb/>
豫章太守郭昶之元皆留不遣自謂三分有二知勢運<lb/>
所歸屢上禎祥以為已瑞初庾楷既奔於元元之求討<lb/>
孫恩也以為右將軍元既觧嚴楷亦去職楷以元方與<lb/>
朝廷構怨恐事不克禍及於己乃宻結於後將軍元顯<lb/>
許為内應元興初元顯稱詔伐元元從兄石生時為太<lb/>
傅長史宻書報元元本謂揚土饑饉孫恩未滅必未遑<lb/>
<pb n="KR2d0006_WYG_153-44a"/>
討已可得蓄力養衆觀釁而動既聞元顯欲伐之甚懼<lb/>
欲保江陵長史卞範之説元曰公英畧威名震天下元<lb/>
顯口尚乳臭劉牢之大失物情若頓兵近畿示以威賞<lb/>
則土崩之勢可翹足而待何有延敵入境自取蹙弱乎<lb/>
元大悦乃留其兄偉守江陵抗表率衆下至尋陽移檄<lb/>
京邑罪狀元顯檄至元顯大懼下船而不克發元既失<lb/>
物情而興師犯順慮衆不為用常有廻斾之計既過尋<lb/>
陽不見王師意大悦其將吏亦振庾楷謀泄収縶之至<lb/>
<pb n="KR2d0006_WYG_153-44b"/>
姑孰使其將馮該苻宏皇甫敷索元等先攻譙王尚之<lb/>
尚之敗劉牢之遣子敬宣詣元降元至新亭元顯自潰<lb/>
元入京師矯詔曰義師雲集罪在元顯太𫝊已别有敎<lb/>
其解嚴息甲以副義心又矯詔加已總百揆侍中都督<lb/>
中外諸軍事丞相録尚書事揚州牧領徐州刺史乂加<lb/>
假黄鉞羽葆鼓吹班劒二十人置左右長史司馬從事<lb/>
中郎四人甲仗二百人入殿元表列太傅道子及元顯<lb/>
之惡徙道子於安成郡害元顯於市於是元入居太傅<lb/>
<pb n="KR2d0006_WYG_153-45a"/>
府害太傅中郎毛泰泰弟㳺擊將軍邃太傅参軍荀遜<lb/>
前豫州刺史庾楷父子吏部郎袁遵譙王尚之等流尚<lb/>
之弟丹陽尹恢之廣晋伯允之驃騎長史王誕太傅主<lb/>
簿毛遁等於交廣諸郡尋追害恢之允之於道以兄偉<lb/>
為安西將軍荆州刺史領南蠻校尉從兄謙為左僕射<lb/>
加中軍將軍領選修為右將軍徐兖二州刺史石生爲<lb/>
前將軍江州刺史長史卞範之爲建武將軍丹陽尹王<lb/>
謐為中書令領軍將軍大赦改元為大亨元譲丞相自<lb/>
<pb n="KR2d0006_WYG_153-45b"/>
署太尉領平西將軍豫州刺史又加衮冕之服緑綟綬<lb/>
増班劒為六十人劍履上殿入朝不趨讚拜不名元將<lb/>
出居姑孰訪之於衆王謐對曰公羊有言周公何以不<lb/>
之魯欲天下一乎周也願静根夲以公旦為心元善其<lb/>
對而不能從遂大築城府臺館山池莫不壯麗乃出鎭<lb/>
焉既至姑孰固辭録尚書事詔許之而大政皆諮焉小<lb/>
事則决於桓謙卞範之自禍難屢構干戈不戢百姓厭<lb/>
之思歸一統及元初至也黜凡佞擢賢儁君子之道粗<lb/>
<pb n="KR2d0006_WYG_153-46a"/>
備京師欣然後乃陵侮朝廷幽擯宰輔豪奢縱侈衆務<lb/>
䌓興於是朝野失望人不安業時㑹稽饑荒元令振貸<lb/>
之百姓散在山湖採梠内史王愉悉召之還請米米既<lb/>
不多吏不時給頓仆道路死者十八九焉元又害吳興<lb/>
太守髙素輔國將軍竺謙之謙之從兄髙平相朗之輔<lb/>
國將軍劉襲襲弟彭城内史季武冠軍將軍孫無終等<lb/>
皆劉牢之之黨北府舊將也襲兄冀州刺史軌及寕朔<lb/>
將軍高雅之牢之子敬宣並奔慕容徳元諷朝廷以已<lb/>
<pb n="KR2d0006_WYG_153-46b"/>
平元顯功封豫章公食安成郡地方二百二十五里邑<lb/>
七千五百户平仲堪佺期功封桂陽郡公地方七十五<lb/>
里邑二千五百户本封南郡如故元以豫章改封息昇<lb/>
桂陽郡公賜兄子俊降為西道縣公又發詔為桓温諱<lb/>
有姓名同者一皆改之贈其母馬氏豫章公太夫人元<lb/>
興二年元詐表請平姚興又諷朝廷作詔不許元本無<lb/>
資力而好為大言既不克行乃云奉詔故止初欲飾裝<lb/>
無他䖏分先使作輕舸載服玩及書畫等物或諌之元<lb/>
<pb n="KR2d0006_WYG_153-47a"/>
曰書畫服玩宜常在左右且兵凶戰危脫有不意當使<lb/>
輕而易運衆皆笑之是嵗元兄偉卒贈開府驃騎將軍<lb/>
以桓修代之從事中郎曹靖之說元以桓修兄弟職居<lb/>
内外恐權傾天下元納之乃以南郡相桓石康為西中<lb/>
郎將荆州刺史偉服始以公除元便作樂初奏元撫節<lb/>
慟哭既而収淚盡懽元所親仗唯偉偉既死元乃孤危<lb/>
而不臣之迹已著自知怨滿天下欲速定篡逆殷仲文<lb/>
卞範之等又催促之於是先改授羣司觧琅邪王司徒<lb/>
<pb n="KR2d0006_WYG_153-47b"/>
遷太宰加殊禮以桓謙為侍中衛將軍開府録尚書事<lb/>
王謐散騎常侍中書監領司徒桓允中書令加桓修散<lb/>
騎常侍撫軍大將軍置學官敎授二品子弟數百人又<lb/>
矯詔加已相國總百揆封南郡南平宜都天門零陵營<lb/>
陽桂陽衡陽義陽建平十郡為楚王揚州牧領平西將<lb/>
軍豫州刺史如故加九錫備物楚國置丞相以下一遵<lb/>
舊典又諷天子御前殿而䇿授焉元屢偽譲詔遣百僚<lb/>
敦勸又云當親降鑾輿乃受命矯詔贈父温為楚王南<lb/>
<pb n="KR2d0006_WYG_153-48a"/>
康公主為楚王后以平西長史劉瑾為尚書刁逵為中<lb/>
領軍王嘏為太常殷叔文為左衛皇甫敷為右衛凡衆<lb/>
官合六十餘人為楚官屬元觧平西豫州以平西文武<lb/>
配相國府新野人庾庂聞元受九錫乃起義兵襲馮該<lb/>
於㐮陽走之庂有衆七千於城南設壇祭祖宗七廟南<lb/>
蠻参軍庾彬安西参軍楊道䕶江安令鄧襄子謀為内<lb/>
應庂本仲堪黨桓偉既死石康未至故乘間而發江陵<lb/>
震動桓濟之子亮起兵於羅縣自號平南將軍湘州刺<lb/>
<pb n="KR2d0006_WYG_153-48b"/>
史以討庂為名南蠻校尉羊僧夀與石康共攻㐮陽庂<lb/>
衆散奔姚興彬等皆遇害長沙相陶延夀以亮乘亂起<lb/>
兵遣収之元徙亮於衡陽誅其同謀桓奥等元偽上表<lb/>
求歸藩又自作詔留之遣使宣㫖元又上表固辭又諷<lb/>
天子作手詔固留焉元好逞偽辭塵穢簡牘皆此類也<lb/>
謂代謝之際宜有禎祥乃宻令所在上臨平湖開除清<lb/>
朗使衆官集賀矯詔曰靈瑞之事非所敢聞也斯誠相<lb/>
國至徳故事為之應太平之化於是乎始六合同悦情<lb/>
<pb n="KR2d0006_WYG_153-49a"/>
何可言又詐云江州甘露降王成基家竹上元以歴代<lb/>
咸有肥遯之士而已世獨無乃徵皇甫謐六世孫希之<lb/>
為著作并給其資用皆令譲而不受號曰髙士時人名<lb/>
爲充隐議復肉刑斷錢貨廻換改易造革紛紜志無一<lb/>
定條制森然動害政理性貪鄙好竒異尤愛寳物珠玉<lb/>
不離於手人士有法書好畫及佳園宅者悉欲歸已猶<lb/>
難逼奪之皆蒱愽而取遣臣佐四出掘果移竹不逺數<lb/>
千里百姓佳果美竹無復遺餘信悦諂譽逆忤黨言或<lb/>
<pb n="KR2d0006_WYG_153-49b"/>
奪其所憎與其所愛十一月元矯制加已冕十有二旒<lb/>
建天子旌旗出警入蹕乗金根車駕六馬備五時副車<lb/>
置旄頭雲罕樂舞八佾設鐘虡宫縣妃為王后世子為<lb/>
太子其女及孫爵命之號皆如舊制元乃多斥朝臣為<lb/>
太宰僚佐又矯詔使王謐兼太保領司徒奉皇帝璽綬<lb/>
禅位於已又諷帝以禅位告廟出居永安宫移晉神主<lb/>
於琅邪廟初元恐帝不肯為手詔又慮璽不可得逼臨<lb/>
川王寳請帝自為手詔因奪取璽比臨軒璽已乆出元<lb/>
<pb n="KR2d0006_WYG_153-50a"/>
甚喜百官到姑孰勸元僭位元偽譲朝臣固請乃於城<lb/>
南七里立郊登壇簒位以元牡告天百僚陪列而儀注<lb/>
不備忘稱萬嵗又不易帝諱識者覘其不終元於是下<lb/>
書大赦改元永始賜天下爵二級孝悌力田人三級鰥<lb/>
寡孤獨不能自存者榖人五斛其賞賜之制徒設空文<lb/>
無其實也初出偽詔改元為建始右丞王悠之曰建始<lb/>
趙王倫偽號也又改為永始復是王莽始執權之嵗其<lb/>
兆號不祥㝠符僭逆如此又下書以南康之平固縣奉<lb/>
<pb n="KR2d0006_WYG_153-50b"/>
晋帝為平固王車旗正朔一如舊典遷帝居尋陽即陳<lb/>
留王䖏鄴宫故事降永安皇后為遷陵君琅邪王為石<lb/>
陽縣公武陵王遵為彭澤縣侯追尊其父温宣武皇帝<lb/>
廟稱太祖南康公主為宣皇后封子昇為豫章郡王叔<lb/>
父雲孫放之為寕都縣王豁孫稚玉為臨沅縣王豁次<lb/>
子石康為右將軍武陵郡王祕子蔚為醴陵縣王贈冲<lb/>
太傅宣城郡王加殊禮依晋安平王故事以孫允襲爵<lb/>
爲吏部尚書冲次子謙為揚州刺史新安郡王謙弟脩<lb/>
<pb n="KR2d0006_WYG_153-51a"/>
為撫軍大將軍安成郡王兄歆臨賀縣王禕富陽縣王<lb/>
贈禕侍中大將軍義興郡王以子濬襲爵為輔國将軍<lb/>
濬弟邈西昌縣王封王謐爲武昌公班劒二十人卞範<lb/>
之為臨汝公殷仲文為東興公馮該為魚復侯又降始<lb/>
安郡公為縣公長沙為臨湘縣公廬陵爲巴邱縣公各<lb/>
千戸其康樂武昌南昌望蔡建興永脩觀陽皆降封百<lb/>
户公侯之號如故又普進諸征鎮軍號各有差以相國<lb/>
左長史王綏為中書令崇桓謙母庾爲宣城太妃加殊<lb/>
<pb n="KR2d0006_WYG_153-51b"/>
禮給以輦乘號温墓曰永崇陵置守衛四十人元入建<lb/>
康宫逆風迅激菸旗儀餙皆傾偃及小會于西堂設妓<lb/>
樂殿上施絳綾帳鏤黄金為顔四角作金龍頭銜五色<lb/>
羽葆旒蘓羣臣竊相謂曰此頗似轜車亦王莽仙蓋之<lb/>
流也龍角所謂亢龍有悔者也又造金根車駕六馬是<lb/>
月元臨聽訟觀閲囚徒罪無輕重多被原放有干輿乞<lb/>
者時或䘏之其好行小惠如此自以水徳壬辰臘子祖<lb/>
改尚書都官郎為賊曹又増置五校三將及彊弩積射<lb/>
<pb n="KR2d0006_WYG_153-52a"/>
武衛官元興三年元之永始二年也尚書答春蒐字誤<lb/>
爲春莵凡所闗署皆被降黜元大綱不理而糾摘纎微<lb/>
皆此類也以其妻劉氏為皇后將修殿宇乃移入東宫<lb/>
又開東掖平昌廣莫及宫殿諸門皆為三道更造大輦<lb/>
容三十人坐以二百人舁之性好畋遊以體大不堪乗<lb/>
馬又作徘徊輿施轉闗令廻動無滯既不追尊祖曽疑<lb/>
其禮儀問於群臣散騎常侍徐廣據晋典宜追立七廟<lb/>
又敬其父則子悦位彌髙者情禮得申道愈廣者納敬<lb/>
<pb n="KR2d0006_WYG_153-52b"/>
必普也元曰禮云三昭三穆與太祖為七然則太祖必<lb/>
居廟之主也昭穆皆自下之稱則非逆數可知也禮太<lb/>
祖東向左昭右穆如晋室之廟則宣帝在昭穆之例不<lb/>
得在太祖之位昭穆既錯太祖無寄失之逺矣元曽祖<lb/>
以上名位不顯故不欲序列且以王莽九廟見譏於前<lb/>
史遂以一廟矯之郊廟齊二日而已祕書監卞承之曰<lb/>
祭不及祖知楚徳之不長也又毁晋小廟以廣臺榭其<lb/>
庶母蒸嘗靡有定所忌日見賔客㳺宴唯至亡時一哭<lb/>
<pb n="KR2d0006_WYG_153-53a"/>
而已期服之内不廢音樂元出遊水門飄風飛其儀蓋<lb/>
夜濤水入石頭大桁流壊殺人甚多大風吹朱雀門樓<lb/>
上層墜地元自篡盗之後驕奢荒侈遊獵無度以夜繼<lb/>
晝兄偉𦵏日旦哭晚遊或一日之中屢出馳騁性又急<lb/>
暴呼召嚴速直官咸擊馬省前禁内讙雜無復朝廷之<lb/>
體於是百姓疲苦朝野勞悴怨怒思亂者十室八九焉<lb/>
於是劉裕劉毅何無忌等共謀興復裕等斬桓脩於京<lb/>
口斬桓𢎞于廣陵河内太守辛扈興𢎞農太守王元徳<lb/>
<pb n="KR2d0006_WYG_153-53b"/>
振武將軍童厚之竟陵大守劉邁謀為内應至期裕遣<lb/>
周安穆報之而邁惶懼遂以告元元震駭即殺扈興等<lb/>
安穆馳去得免封邁安重侯一宿又殺之裕率義軍至<lb/>
竹里元移還上宫百僚步從召侍官皆入止省中赦揚<lb/>
豫徐兖青冀六州加桓謙征討都督假節以殷仲文代<lb/>
桓脩遣頓邱太守吳甫之右衛將軍皇甫敷北距義軍<lb/>
裕等於江乗與戰臨陣斬甫之進至羅落橋與敷戰復<lb/>
梟其首元聞之大懼乃召諸術人推算數為厭勝之法<lb/>
<pb n="KR2d0006_WYG_153-54a"/>
乃問衆曰朕其敗乎曹靖之對曰神怒人怨臣實懼焉<lb/>
元曰人或可怨神何為怒對曰移晋宗廟飄泊無所大<lb/>
楚之祭不及於祖此其所以怒也元曰卿何不諌對曰<lb/>
輦上諸君子皆以為堯舜之世臣何敢言元愈忿懼使<lb/>
桓謙何澹之屯東陵卞範之屯覆舟山西衆合二萬以<lb/>
距義軍裕至蔣山使羸弱貫油帔登山分張旗幟數道<lb/>
並前元偵候還云裕軍四塞不知多少元益憂惶遣武<lb/>
衛將軍庾頥之配以精卒副援諸軍于時東北風急義<lb/>
<pb n="KR2d0006_WYG_153-54b"/>
軍放火煙塵張天鼓譟之音震駭京邑劉裕執鉞麾而<lb/>
進謙等諸軍一時奔潰元率親信數千人聲言赴戰遂<lb/>
將其子昇兄子濬出南掖門西至石頭使殷仲文具船<lb/>
相與南奔初元在姑孰將相星屢有變篡位之夕月及<lb/>
太白又入羽林元甚惡之及敗走腹心或勸其戰元不<lb/>
暇答直以䇿指天而經日不得食左右進以麤飯咽不<lb/>
能下昇時年數嵗抱元胷而撫之元悲不自勝劉裕以<lb/>
武陵王遵攝萬機立行臺總百官遣劉毅劉道規躡元<lb/>
<pb n="KR2d0006_WYG_153-55a"/>
誅元諸兄子及石康兄權振兄洪等元至尋陽江州刺<lb/>
史郭昶之給其器用殷仲文自後至望見元舟旌旗輿<lb/>
服備帝者之儀歎息曰敗中復振故可也元於是逼乗<lb/>
輿西上桓歆聚黨向歴陽宣城内史諸葛長民擊破之<lb/>
元於道作起居注叙其距義軍之事自謂經畧指授算<lb/>
無遺䇿諸將違節度以致虧喪非戰之罪於是不遑與<lb/>
群下謀議唯耽思誦述宣示逺近元至江陵石康納之<lb/>
張幔屋於城南署置百官以卞範之為尚書僕射其餘<lb/>
<pb n="KR2d0006_WYG_153-55b"/>
職多用輕資於是大脩舟師曽未三旬衆且二萬樓船<lb/>
器械甚盛謂其群黨曰卿等並清塗翼從朕躬都下竊<lb/>
位者方應謝罪軍門其觀卿等入石頭無異雲霄中人<lb/>
也元以奔敗之後懼法令不肅遂輕怒妄殺人多離怨<lb/>
殷仲文諌曰陛下少播英譽遠近所服遂掃平荆雍一<lb/>
匡京室聲被八方矣既據有極位而遇此圯運非為威<lb/>
不足也百姓喁喁想望皇澤宜𢎞仁風以収物情元怒<lb/>
曰漢髙魏武㡬遇敗但諸将失利耳頃以天文惡故還<lb/>
<pb n="KR2d0006_WYG_153-56a"/>
都舊楚而群小愚惑妄生是非方當糾之以猛未宜施<lb/>
之以恩也元左右稱元為桓詔桓允諌曰詔者施於辭<lb/>
令不以為稱謂也漢魏之主皆無此言唯聞北虜以苻<lb/>
堅為苻詔耳願陛下稽古帝則令萬世可法元曰此事<lb/>
已行今宣勑罷之更為不祥必其宜革可待事平也荆<lb/>
江郡守以元播越或遣使通表有匪寕之辭元悉不受<lb/>
仍乃更令所在表賀遷都元遣遊擊將軍何澹之武衛<lb/>
將軍庾稚祖江夏太守桓道㳟就郭銓以數千人守湓<lb/>
<pb n="KR2d0006_WYG_153-56b"/>
口又遣輔國將軍桓振往義陽聚衆至弋陽為龍驤將<lb/>
軍胡譁所破振車馬走還何無忌劉道規等破郭銓何<lb/>
澹之郭昶之於桑落洲進師尋陽元率船艦二百發江<lb/>
陵使苻宏羊僧夀為前鋒以播陽太守徐放為散騎常<lb/>
侍欲遣説解義軍謂放曰諸人不識天命致此妄作遂<lb/>
懼禍屯結不能自反卿三州所信可明示朕心若退軍<lb/>
散甲當與之更始各授位任令不失分江水在此朕不<lb/>
食言放對曰劉裕為唱端之主劉毅兄為陛下所誅並<lb/>
<pb n="KR2d0006_WYG_153-57a"/>
不可説也輙當申聖㫖於何無忌元曰卿使若有功當<lb/>
以吳興相叙放遂受使入無忌軍魏誅之破桓歆於歴<lb/>
陽諸葛長民又敗歆于芍陂歆單馬渡淮毅率道規及<lb/>
下邳太守孟懐玉與元戰於峥嶸洲于時義軍數千元<lb/>
兵甚盛而元懼有敗衂常漾輕舸於舫側故其衆莫有<lb/>
闘心義軍乗風縱火盡鋭争先元衆大潰燒輜重夜遁<lb/>
郭銓歸降元故將劉統馮稚等聚黨四百人襲破尋陽<lb/>
城毅遣建威將軍劉懐肅討平之元留永安皇后及皇<lb/>
<pb n="KR2d0006_WYG_153-57b"/>
后於巴陵殷仲文時在元艦求出别船収集散軍因叛<lb/>
元奉二后奔於夏口元入江陵城馮該勸使更下戰元<lb/>
不從欲出漢川投梁州刺史桓希而人情乖阻制令不<lb/>
行元乘馬出城至門左右於闇中斫之不中前後相殺<lb/>
交横元僅得至船於是荆州别駕王康産奉帝入南郡<lb/>
府舎太守王騰之率文武營衛時益州刺史毛璩使其<lb/>
從孫祐之参軍費恬送弟璠喪𦵏江陵有衆二百璩弟<lb/>
子脩之為元屯騎校尉誘元以入蜀元從之逹枚回洲<lb/>
<pb n="KR2d0006_WYG_153-58a"/>
恬與祐之迎擊元矢下如雨元嬖人丁仙期萬蓋等以<lb/>
身蔽元並中數十箭而死元被箭其子昇輙㧞去之益<lb/>
州督䕶馮遷抽刀而前元㧞頭上玉導與之仍曰是何<lb/>
人邪敢殺天子遷曰欲殺天子之賊耳遂斬之時年三<lb/>
十六又斬石康及濬等五級庾賾之戰死昇云我是豫<lb/>
章王諸君勿見殺遂至江陵市斬之初元在宫中恒覺<lb/>
不安若為鬼神所擾語其所親云恐已當死故與時競<lb/>
元興中衡陽有雌雞化為雄八十日而冠緌具及元建<lb/>
<pb n="KR2d0006_WYG_153-58b"/>
國於楚衡陽屬焉自篡盗至敗時凡八旬矣其時有童<lb/>
謡云長干巷巷長干今年殺郎君後年斬諸桓其凶兆<lb/>
符㑹如此郎君謂元顯也是月王騰之奉帝入居太府<lb/>
桓謙亦聚衆沮中為元舉哀立喪庭偽諡為武悼皇帝<lb/>
毅等傳送元首梟於大桁百姓觀者莫不欣幸何無忌<lb/>
等攻桓謙於馬頭桓蔚於龍洲皆破之義軍乘勝競進<lb/>
振該等距戰於靈溪道規等敗績死没千餘人義軍退<lb/>
次尋陽更繕舟甲毛璩自領梁州遣將攻漢中殺桓希<lb/>
<pb n="KR2d0006_WYG_153-59a"/>
江夏相張暢之髙平太守劉懐肅攻何澹之於西塞磯<lb/>
破之振遣桓蔚代王矌守㐮陽道規進討武昌破偽太<lb/>
守王旻魏詠之劉藩破桓石綏於白茅義軍發尋陽桓<lb/>
亮自號江州刺史侵豫章江州刺史劉敬宣討走之義<lb/>
軍進次夏口偽鎭東將軍馮該等守夏口揚武將軍孟<lb/>
山圖據魯城輔國將軍桓山客守偃月壘劉毅攻魯城<lb/>
道規攻偃月壘無忌與檀祗列艦中流以防越逸義軍<lb/>
騰赴呌聲動山谷自辰及午二軍俱潰馮該散走生禽<lb/>
<pb n="KR2d0006_WYG_153-59b"/>
山客毅等平江陵毛璩遣涪陵太守文處荗東下振遣<lb/>
桓放之為益州屯夷陵處荗距戰放之敗走還江陵義<lb/>
熙元年正月南陽太守魯宗之起義襲㐮陽破偽雍州<lb/>
刺史桓蔚無忌諸軍次江陵之馬頭振擁帝出營江津<lb/>
魯宗之率衆於柞溪破偽虎賁中郎温楷進至紀南振<lb/>
自擊宗之宗之失利時蜀軍據靈溪毅率無忌道規等<lb/>
破馮該軍推鋒而前即平江陵振見火起知城已䧟乃<lb/>
與謙等北走是日安帝反正大赦天下唯逆黨就戮詔<lb/>
<pb n="KR2d0006_WYG_153-60a"/>
特免桓允一人桓亮自豫章自號鎮南將軍湘州刺史<lb/>
苻宏㓂安成廬陵劉敬宣遣將討之宏走入湘中二月<lb/>
桓謙何澹之温楷等奔於姚興桓振與宏出自溳城襲<lb/>
破江陵劉懐肅自雲杜伐振等破之廣武將軍唐興斬<lb/>
振及偽輔國將軍桓珍毅於臨鄣斬偽零陵太守劉叔<lb/>
祖桓亮苻宏復出㓂湘中害郡守長史檀祗討宏於湘<lb/>
東斬之廣武將軍郭彌斬亮於益陽其餘擁衆假號皆<lb/>
討平之詔徙桓允及諸黨與於新安諸郡三年東陽太<lb/>
<pb n="KR2d0006_WYG_153-60b"/>
守殷仲文與永嘉太守駱球謀反欲建桓允為嗣曹靖<lb/>
之桓石松卞承之劉延祖等潛相交結劉裕以次収斬<lb/>
之并誅其家屬後桓謙走入蜀蜀賊譙縱以謙為荆州<lb/>
刺史使率兵而下荆楚之衆多應之謙至枝江荆州刺<lb/>
史劉道規斬之梁州刺史傅歆又斬桓石綏桓氏遂滅<lb/>
卞範之字敬祖濟隂宛句人也識悟聰敏見羙於當世<lb/>
太元中自丹陽丞為始安太守桓元少與之游及元為<lb/>
江州引為長史委以心膂之任潛謀宻計莫不决之後<lb/>
<pb n="KR2d0006_WYG_153-61a"/>
元為篡亂以範之爲丹陽尹範之與殷仲文隂撰冊命<lb/>
進範之爲征虜將軍散騎常侍元僭位以範之為侍中<lb/>
班劒二十人進號後將軍封臨汝縣公其禪詔即範之<lb/>
文也元既奢侈無度範之亦盛營館第自以佐命元勲<lb/>
深懐矜伐以富貴驕人子弟慠慢衆咸畏嫉之義軍起<lb/>
範之屯兵於覆舟山西為劉毅所敗随元西走元又以<lb/>
範之為尚書僕射元為劉毅等所敗左右分散唯範之<lb/>
在側元平斬於江陵殷仲文南蠻校尉覬之弟也少有<lb/>
<pb n="KR2d0006_WYG_153-61b"/>
才藻羙容貌從兄仲堪薦之於㑹稽王道子即引為驃<lb/>
騎參軍甚見賞待俄轉諮議参軍後為元顯征虜長史<lb/>
㑹桓元與朝廷有隙元之姊仲文之妻疑而間之左遷<lb/>
新安太守仲文於元雖為姻親而素不交宻及聞元平<lb/>
京師便棄郡投焉元甚悦之以為諮議参軍時王謐見<lb/>
禮而不親卞範之被親而少禮而仲文寵遇隆重兼於<lb/>
王卞矣元將為亂使總領詔令以為侍中領左衛將軍<lb/>
元九錫仲文之辭也初元篡位入宫其牀忽陷羣下失<lb/>
<pb n="KR2d0006_WYG_153-62a"/>
色仲文曰將由聖徳深厚地不能載元大悦以佐命親<lb/>
貴厚自封崇輿馬器服窮極綺麗後房妓妾數十絲竹<lb/>
不絶音性貪吝多納貨賄家累千金常若不足元為劉<lb/>
裕所敗随元西走其珍寳玩好悉藏地中皆變為土至<lb/>
巴陵因奉二后投義軍而為鎮軍長史轉尚書帝初反<lb/>
正仲文抗表待罪乞觧所職詔不許仲文因月朔與衆<lb/>
至大司馬府府中有老槐樹顧之良久而嘆曰此樹婆<lb/>
娑無復生意仲文素有名望自謂必當朝政又謝琨之<lb/>
<pb n="KR2d0006_WYG_153-62b"/>
徒疇昔所輕者並皆比肩常怏怏不得志忽遷為東陽<lb/>
太守意彌不平劉毅愛才好士深相禮接臨當之郡游<lb/>
宴彌日行至富陽慨然嘆曰看此山川形勢當復出一<lb/>
伯符何無忌甚慕之東陽無忌所統仲文許當便道修<lb/>
謁無忌故益欽遲之令府中命文人殷闡孔寗子之徒<lb/>
撰義構文以俟其至仲文失志恍惚遂不過府無忌疑<lb/>
其薄已大怒思中傷之時屬慕容超南侵無忌言於劉<lb/>
裕曰桓允殷仲文乃腹心之疾北虜不足為憂義熙三<lb/>
<pb n="KR2d0006_WYG_153-63a"/>
年又以仲文與駱球等謀反及其弟南蠻校尉叔文並<lb/>
伏誅仲文時照鏡不見其面數日而遇禍仲文善屬文<lb/>
為世所重謝靈運嘗云若殷仲文讀書半袁豹則文才<lb/>
不減班固言其文多而見書少也<lb/>
王彌東萊人也家世二千石祖頎魏元莵太守武帝時<lb/>
至汝南太守彌有才幹博渉書記少游侠京師隐者董<lb/>
仲道見而謂之曰君豺聲豹視好亂樂禍若天下騷擾<lb/>
不作士大夫矣恵帝末妖賊劉栢根起於東萊之惤縣<lb/>
<pb n="KR2d0006_WYG_153-63b"/>
彌率家僮從之栢根以為長史栢根死聚徒海渚為茍<lb/>
純所敗亡入長廣山為群盗彌多權畧凡有所掠必預<lb/>
圖成敗舉無遺䇿弓馬迅㨗膂力過人青土號為飛豹<lb/>
後引兵入宼青徐兖州刺史茍晞逆擊大破之彌退集<lb/>
亡散衆復大振晞與之連戰不能尅彌進兵宼泰山魯<lb/>
國譙梁陳汝南潁川㐮城諸郡入許昌開府庫取器杖<lb/>
所在䧟没多殺守令有衆數萬朝廷不能制㑹天下大<lb/>
亂進逼洛陽京邑大震宫城門晝閉司徒王衍等率百<lb/>
<pb n="KR2d0006_WYG_153-64a"/>
官距守彌屯七里澗王師進擊大破之彌謂其黨劉靈<lb/>
曰晋兵尚彊歸無所厝劉淵昔為質子我與之周旋京<lb/>
師深有分契今稱漢王將歸之可乎靈然之乃渡河歸<lb/>
淵淵聞而大悦遣其侍中兼御史大夫郊迎致書於彌<lb/>
曰以將軍有不世之功超時之徳故有此迎耳遲望將<lb/>
軍之至孤今親行將軍之館輙拂席洗爵敬待將軍及<lb/>
彌見淵勸稱尊號淵謂彌曰孤本謂將軍如竇周公耳<lb/>
今眞吾孔明仲華也烈祖有云吾之有將軍如魚之有<lb/>
<pb n="KR2d0006_WYG_153-64b"/>
水於是署彌司隸校尉加侍中特進彌固辭使随劉曜<lb/>
宼河内又與石勒攻臨漳永嘉初宼上黨圍壺闗東海<lb/>
王越遣淮南内史王曠安豐太守衛乹等討之及彌戰<lb/>
於髙都長平間大敗之死者十六七淵進彌征東大將<lb/>
軍封東萊公與劉曜石勒等攻魏郡汲郡頓邱䧟五十<lb/>
餘壁皆調為軍士又與勒攻鄴安北將軍和郁棄城而<lb/>
走懐帝遣北中郎將裴憲次白馬討彌車騎將軍王堪<lb/>
次東燕討勒平北將軍曹武次大陽討劉淵武部將軍<lb/>
<pb n="KR2d0006_WYG_153-65a"/>
彭黙為劉聪所敗見害衆軍皆退聰度黃河帝遣司隸<lb/>
校尉劉暾將軍宋抽等距之皆不能抗彌聰以萬騎至<lb/>
京城焚二學東海王越距戰於西明門彌等敗走彌復<lb/>
以二千騎㓂㐮城諸縣河東平陽𢎞農上黨諸流人之<lb/>
在頴川㐮城汝南南陽河南者數萬家為舊居人所不<lb/>
禮皆焚燒城邑殺二千石長吏以應彌彌又以二萬人<lb/>
㑹石勒㓂陳郡潁川屯陽翟遣弟璋與石勒共宼徐兖<lb/>
因破越軍彌復與曜㓂㐮城遂逼京師時京邑大饑民<lb/>
<pb n="KR2d0006_WYG_153-65b"/>
相食百姓流亡公卿奔河隂曜彌等遂䧟宫城至太極<lb/>
前殿縱兵大掠幽帝于端門逼辱羊皇后殺皇太子詮<lb/>
發掘陵墓焚燒宫廟城府蕩盡百官及男女遇害者三<lb/>
萬餘人遂遷帝於平陽彌之掠也曜禁之彌不從曜斬<lb/>
其牙門王延以徇彌怒與曜阻兵相攻死者千餘人彌<lb/>
長史張嵩諌曰明公與國家共興大事事業甫耳便相<lb/>
攻討何面見主上乎平洛之功誠在將軍然劉曜皇族<lb/>
宜小下之晉二王平吳之鑒其則不逺願明將軍以為<lb/>
<pb n="KR2d0006_WYG_153-66a"/>
慮縱將軍阻兵不還其若子弟宗族何彌曰善微子吾<lb/>
不聞此過也於是詣曜謝結分如初彌曰下官聞過乃<lb/>
是張長史之功曜謂嵩曰君為朱建矣豈况范生乎各<lb/>
賜嵩金百斤彌謂曜曰洛陽天下之中山河四險之固<lb/>
城池宫室無假營造可徙平陽都之曜不從焚焼而去<lb/>
彌曰屠各子豈有帝王之意乎汝奈天下何遂引衆東<lb/>
屯項闗初曜以彌先入洛不待己怨之至是嫌隙遂構<lb/>
劉暾說彌還據青州彌然之乃以左長史曹嶷為鎮東<lb/>
<pb n="KR2d0006_WYG_153-66b"/>
將軍給兵五千多齎寳物還鄉里招誘亡命且迎其室<lb/>
彌將徐邈髙梁輙率部衆數千人随嶷去彌益衰弱初<lb/>
石勒惡彌驍勇常宻為之備及彌破洛陽也多遺勒羙<lb/>
女寳貨以結之時勒擒茍晞以為左司馬彌謂勒曰公<lb/>
獲茍晞而用之何其神妙使晞為公左彌為公右天下<lb/>
不足定也勒愈忌彌隂圖之劉暾又勸彌徵曹嶷藉其<lb/>
衆以誅勒於是彌使暾詣青州令曹嶷引兵㑹已而詐<lb/>
要勒共向青州暾至東阿為勒游騎所獲勒見彌與嶷<lb/>
<pb n="KR2d0006_WYG_153-67a"/>
書大怒乃殺暾彌未之知勒伏兵請彌殺之并其衆<lb/>
張昌本義陽蠻也少為平氏縣吏武力過人每自占卜<lb/>
言應當冨貴好論攻戰儕類咸共笑之及李流宼蜀昌<lb/>
潛遁半年聚黨數千人盗得幢麾詐言臺遣其募人討<lb/>
流會壬午詔書發武勇以赴益土號曰壬午兵自天下<lb/>
多難數術者云當有帝王興於江左及此調發人咸不<lb/>
樂西征昌黨因之誑惑百姓各不肯去而詔書催遣嚴<lb/>
速所經之縣停留者五日二千石免由是郡縣官長皆<lb/>
<pb n="KR2d0006_WYG_153-67b"/>
躬出驅逐展轉不逺屯聚而為劫掠是嵗江夏大稔流<lb/>
人就食者數千口太安二年昌於安陸縣石巖山屯聚<lb/>
去郡八十里諸流民及避戍役者多往從之昌乃易姓<lb/>
名為李辰太守弓欽遣軍就討輙為所破昌徒衆日多<lb/>
遂來攻郡欽出戰大敗乃將家南奔沔口鎭東大將軍<lb/>
新野王歆遣騎督靳滿討昌於随郡西大戰滿敗走昌<lb/>
得其器杖據有江夏即其府庫造祅言云當有聖人出<lb/>
山都縣吏邱沉遇於江夏昌名之為聖人盛車服出迎<lb/>
<pb n="KR2d0006_WYG_153-68a"/>
之立為天子置百官沉易姓名為劉尼稱漢後以昌為<lb/>
相國昌兄味為車騎將軍弟放廣武將軍各領兵於石<lb/>
巖中作宫殿又於巖上織竹為鳥形衣以五綵聚肉於<lb/>
其傍衆鳥群集詐云鳳凰降又言珠袍玉璽鐵劵金鼓<lb/>
自然而至乃下赦書建元神鳳郊祀服色依漢故事其<lb/>
有不應其募者族誅又流訛言云江淮已南皆圖反逆<lb/>
官軍大起悉誅討之群小互相扇動人情惶懼江沔間<lb/>
一時焱起豎牙旗鳴鼓角以應昌旬月之間衆十三萬<lb/>
<pb n="KR2d0006_WYG_153-68b"/>
皆以絳科頭撍之以毛江夏義陽士庶莫不從之惟江<lb/>
夏舊姓江安令王傴秀才吕蕤不從昌以三公位徵之<lb/>
傴㽔懼宻將家室北奔汝南投豫州刺史劉喬鄉人期<lb/>
思令李權常安令吳鳳孝㢘吳暢紏合善士得五百餘<lb/>
家追随傴等不豫妖逆新野王歆上言妖賊張昌劉尼<lb/>
妄稱神聖犬羊萬計絳頭毛面跳刀走㦸其鋒不可當<lb/>
請臺勑諸軍三道救助於是劉喬率諸軍據汝南以禦<lb/>
賊前將軍趙驤領精卒八千據宛助平南將軍羊伊距<lb/>
<pb n="KR2d0006_WYG_153-69a"/>
守昌遣其將軍黄林為大都督率二萬人向豫州前驅<lb/>
李宫欲掠取汝水居人喬遣將軍李揚逆擊大破之林<lb/>
等東攻弋陽太守梁桓嬰城固守又遣其將馬武破武<lb/>
昌害太守昌自領其衆西攻宛破趙驤害羊伊進攻㐮<lb/>
陽害新野王歆昌别率石氷東破江揚二州偽置守長<lb/>
當時五州之境皆畏逼從逆又遣其將陳貞陳蘭張甫<lb/>
等攻長沙湘東零陵諸郡昌雖跨帶五州樹立牧守皆<lb/>
桀盗小人而無禁制但以劫掠為務人情漸離是嵗詔<lb/>
<pb n="KR2d0006_WYG_153-69b"/>
以寕朔將軍領南蠻校尉劉𢎞鎭宛𢎞遣司馬陶侃参<lb/>
軍蒯桓皮初等率衆討昌於竟陵劉喬又遣將軍李楊<lb/>
督護尹奉總兵向江夏侃等與昌苦戰累日大破之納<lb/>
降萬計昌乃沉竄于下雋山明年秋乃擒之傳首京師<lb/>
同黨並夷三族<lb/>
陳敏字令通廬江人也少有幹能以郡㢘吏補尚書倉<lb/>
部令史及趙王倫簒逆三王起義兵屯不散京師倉廪<lb/>
空虚敏建議曰南方米榖皆積數十年時將欲腐敗而<lb/>
<pb n="KR2d0006_WYG_153-70a"/>
不漕運以濟中州非所以救患周急也朝廷從之以敏<lb/>
為合肥度支遷廣陵度支張昌之亂遣其將石氷等趨<lb/>
夀春都督劉凖憂惶計無所出時敏統大軍在夀春謂<lb/>
凖曰此等夲不樂遠戍故逼廹成賊烏合之衆其勢易<lb/>
離敏請合率運兵公分配衆力破之必矣凖乃益敏兵<lb/>
擊之破吳𢎞石氷等敏遂乗勝逐北戰數十合時氷衆<lb/>
十倍敏以少擊衆毎戰皆尅遂至揚州廻討徐州賊封<lb/>
雲雲將張統斬雲降敏以功為廣陵相時恵帝幸長安<lb/>
<pb n="KR2d0006_WYG_153-70b"/>
四方交争敏遂有割據江東之志其父聞之怒曰滅我<lb/>
門者必此兒也父亡去職東海王越當西迎大駕承制<lb/>
起敏為右將軍假節前鋒都督致書奬喻使赴國難時<lb/>
越討豫州刺史劉喬敏引兵㑹之與越俱敗於蕭敏因<lb/>
中國大亂遂請東歸収兵據歴陽㑹吳王常侍甘卓自<lb/>
洛至教卓假稱皇太弟命拜敏為揚州刺史并假江東<lb/>
首望顧榮等四十餘人為將軍郡守榮等並偽從之敏<lb/>
為息娶卓女遂相為表裏揚州刺史劉機丹陽太守王<lb/>
<pb n="KR2d0006_WYG_153-71a"/>
廣等皆棄官奔走敏弟昶知顧榮等有貳心勸敏殺之<lb/>
敏不從昶將精兵數萬據烏江弟恢率錢端等南宼江<lb/>
州刺史應邈奔走弟斌東畧諸郡遂據有吳越之地敏<lb/>
命寮佐以己為都督江東軍事大司馬楚公封十郡加<lb/>
九錫列上尚書稱自江入河奉迎鑾駕東海王軍諮祭<lb/>
酒葉譚聞敏自相署置而顧榮等江東首望悉受敏官<lb/>
爵乃遺榮等書曰陳敏本以倉曹令史頑冗下材朝廷<lb/>
以石氷之亂録其微功越次超授庻其有韓盧一噬之<lb/>
<pb n="KR2d0006_WYG_153-71b"/>
效而本性凶狡貪榮干運阻兵作威盗據吳㑹天道伐<lb/>
惡人神所不佑雖阻長江命危朝露蓋忠節令圖君子<lb/>
高行而屈節附逆義士所耻諸賢既吳㑹仁人並受國<lb/>
寵或剖符名郡或列為近臣而便辱身奸人之朝降節<lb/>
逆叛之黨稽顙屈膝不亦羞乎遥度雅量豈獨是安况<lb/>
今皇輿東軒行即紫館廟謨逺算潛運帷幄便當發荆<lb/>
州虎旅順流東下徐州鋭鋒南據堂邑征東勁卒曜武<lb/>
歴陽飛橋越横江之津汎舟渉𤓰步之渚威震丹陽擒<lb/>
<pb n="KR2d0006_WYG_153-72a"/>
賊建鄴而諸賢復何顔見中州之士邪僕與諸君昔為<lb/>
同志今已異域往為一體今成異身引領南望情存舊<lb/>
懐願圖良䇿以存嘉謀也敏凡材無逺略一旦據有江<lb/>
東刑政無章不為英儁所服且子弟凶暴所在為患周<lb/>
玘顧榮之徒常懼禍敗又得譚書皆有慙色玘榮遣使<lb/>
宻報征東大將軍劉凖遣兵臨江已為内應凖遣揚州<lb/>
刺史劉機寜逺將軍衡彦等出歴陽敏使弟昶及將軍<lb/>
錢廣次烏江以距之又遣弟閎為歴陽太守戍牛渚錢<lb/>
<pb n="KR2d0006_WYG_153-72b"/>
廣家在長城玘鄉人也玘潛使圖昶廣遣其屬何康錢<lb/>
象投募送白事於昶昶傾頭視書康揮刀斬之稱州下<lb/>
已殺敏敢有動者誅三族吹角為内應廣先勒兵在朱<lb/>
雀橋陳兵水南玘榮又説甘卓卓遂背敏率敏萬餘人<lb/>
將與卓戰未獲濟榮自以白羽扇麾之敏衆潰㪚敏單<lb/>
騎東奔至江乗為義兵所斬母及妻子皆伏誅於是㑹<lb/>
稽諸郡並殺敏諸弟無遺焉<lb/>
王如京兆新豐人也初為州武吏遇亂流移至宛時諸<lb/>
<pb n="KR2d0006_WYG_153-73a"/>
流人有詔並遣還鄉里如以闗中荒殘不願歸征南將<lb/>
軍山簡南中郎將杜蕤各遣兵送之而促期令發如遂<lb/>
潛結諸無頼少年夜襲二軍破之杜蕤悉衆擊如戰於<lb/>
湼陽蕤軍大敗山簡不能禦移屯夏口如又破㐮城於<lb/>
是南安龐實馮翊嚴嶷長安侯脱等各率其黨攻諸城<lb/>
鎭多殺令長以應之未幾衆至四五萬自號大將軍領<lb/>
司雍二州牧如懼石勒之攻已也乃厚賄於勒結為兄<lb/>
弟勒亦假其彊而納之時侯脱據宛與如不恊如説勒<lb/>
<pb n="KR2d0006_WYG_153-73b"/>
曰侯脱雖名漢臣其實漢賊如常恐其來襲兄宜備之<lb/>
勒素怒脱貳已憚如唇齒故不攻之及聞如言甚悦遂<lb/>
夜令三軍蓐食待命雞鳴而駕後出者斬晨壓宛門攻<lb/>
之旬有二日而尅之勒遂斬脫如於是大掠沔漢進逼<lb/>
㐮陽征南山簡使將趙同帥師擊之經年不能尅智力<lb/>
並屈遂嬰城自守王澄帥軍赴京都如邀擊破之如連<lb/>
年種榖皆化為莠軍中大飢其黨互相攻劫官軍進討<lb/>
各相率來降如計無所出歸於王敦敦從弟稜愛如驍<lb/>
<pb n="KR2d0006_WYG_153-74a"/>
武請敦配已麾下敦曰此輩虓險難畜汝性忌急不能<lb/>
容飬更成禍端稜固請與之稜置諸左右甚加寵遇如<lb/>
數與敦諸將角射屢鬭争為過失稜果不容而杖之如<lb/>
甚以為耻初敦有不臣之迹稜每諫之敦常怒其異己<lb/>
及敦聞如為稜所辱宻使人激怒之勸令殺稜如詣稜<lb/>
因開宴請劒舞為歡稜從之如於是舞刀為戲漸漸來<lb/>
前稜惡而呵之不止叱左右使牽去如直前害稜敦聞<lb/>
而陽驚亦捕如誅之<lb/>
<pb n="KR2d0006_WYG_153-74b"/>
杜曽新野人南中郎將蕤之從祖弟也少驍勇絶人能<lb/>
被甲游於水中始為新野王歆鎭南參軍歴華容令至<lb/>
南蠻司馬凡有戰陣勇冠三軍㑹永嘉之亂荆州荒梗<lb/>
故牙門將胡亢聚衆於竟陵自號楚公假曽竟陵太守<lb/>
亢後與其黨自相猜貳誅其驍將數十人曽心不自安<lb/>
潛謀圖之乃卑身屈節以事於亢亢弗之覺甚信任之<lb/>
㑹荆州賊王冲自號荆州刺史部衆亦盛屢遣兵抄亢<lb/>
所統亢患之問計於曽曽勸令擊之亢以為然曽白亢<lb/>
<pb n="KR2d0006_WYG_153-75a"/>
取帳下刀㦸付工磨之因潛引王冲之兵亢遣精騎出<lb/>
距冲城中空虗曽因斬亢而并其衆自稱南中郎將領<lb/>
竟陵太守曽求南郡太守劉務女不得盡滅其家㑹愍<lb/>
帝遣第五猗為安南將軍荆州刺史曽迎猗於㐮陽為<lb/>
兄子娶猗女遂分據沔漢時陶侃新破杜弢乗勝擊曽<lb/>
有輕曽之色侃司馬魯恬言於侃曰古人戰争先料其<lb/>
將今使君諸將無及曽者未易可逼也侃不從進軍圍<lb/>
之於石城時曽軍多騎而侃兵無馬曽宻開門突侃陣<lb/>
<pb n="KR2d0006_WYG_153-75b"/>
出其後反擊其背侃師遂敗投水死者數百人曽將趨<lb/>
順陽下馬拜侃告辭而去旣而致箋於平南將軍荀崧<lb/>
求討丹水賊以自效崧納之侃遺崧書曰杜曽凶狡所<lb/>
將之卒皆豺狼也可謂梟䲭食母之物此人不死州土<lb/>
未寧足下當識吾言崧以宛中兵少籍曽為外援不從<lb/>
侃言曽復率流亡二千餘人圍㐮陽數日不下而還及<lb/>
王廙為荆州刺史曽距之廙使將朱軌趙誘擊曽皆為<lb/>
曽所殺王敦遣周訪討之屢戰不尅訪潛遣人縁山開<lb/>
<pb n="KR2d0006_WYG_153-76a"/>
道出曽不意以襲之曽衆潰其將馬儁蘇温等執曽詣<lb/>
訪降訪欲生致武昌而朱軌息昌趙誘息允等皆乞曽<lb/>
以復寃於是斬曽而昌允臠其肉而噉之<lb/>
杜弢字景文蜀郡成都人也祖植有名蜀士武帝時為<lb/>
符節令父眕略陽護軍弢初以才學著稱州舉秀才遭<lb/>
李庠之亂避地南平太守應詹愛其才而禮之後爲醴<lb/>
陵令時巴蜀流人汝班蹇碩等數萬家布在荆湘間而<lb/>
為舊百姓之所侵苦並懐怨恨㑹蜀賊李驤殺縣令屯<lb/>
<pb n="KR2d0006_WYG_153-76b"/>
聚樂鄉衆數百人弢與應詹擊驤破之蜀人杜疇蹇撫<lb/>
等復擾湘州参軍馮素與汝班不協言於刺史荀眺曰<lb/>
流人皆欲反眺以為然欲盡誅流人班等懼死聚衆以<lb/>
應疇時弢在湘中賊衆共推弢為主弢自稱梁益二州<lb/>
牧平難將軍湘州刺史攻破郡縣眺委城走廣州廣州<lb/>
刺史郭訥遣始興太守嚴佐率衆攻弢弢逆擊破之荆<lb/>
州刺史王澄復遣王機擊弢敗於巴陵弢遂縱兵肆暴<lb/>
偽降於山簡簡以為廣漢太守眺之走也州人推安成<lb/>
<pb n="KR2d0006_WYG_153-77a"/>
太守郭察領州事因率衆討弢反為所敗察死之弢遂<lb/>
南破零陵東侵武昌害長沙太守崔敷宜都太守杜鑒<lb/>
邵陵太守鄭融等元帝命征南將軍王敦荆州刺史陶<lb/>
侃等討之前後數十戰弢將士多物故於是請降帝不<lb/>
許弢乃遺應詹書布其誠欵辭㫖哀苦詹甚憐之乃啓<lb/>
呈弢書請遣大使宣揚聖㫖以赦其罪帝乃使前南海<lb/>
太守王運受弢降宣詔書大赦凡諸反逆一皆除之加<lb/>
弢巴東監軍弢受命後諸將殉功者攻擊之不已弢不<lb/>
<pb n="KR2d0006_WYG_153-77b"/>
勝憤怒遂殺運而使其將王眞領精兵三千為竒兵出<lb/>
江南向武陵斷官軍運路陶侃使伏波將軍鄭攀邀擊<lb/>
大破之眞歩走湘城於是侃等諸軍齊進眞遂降侃衆<lb/>
黨散潰弢乃逃遁不知所在<lb/>
王機字令明長沙人也父毅廣州刺史甚得南越之情<lb/>
機羙姿儀俶黨有度量陳恢之亂機年十七率衆擊破<lb/>
之常慕王澄為人澄亦雅知之以為已亞遂與友善内<lb/>
綜心膂外為爪牙尋用為成都内史機終日醉酒不存<lb/>
<pb n="KR2d0006_WYG_153-78a"/>
政事由是百姓怨之人情騷動㑹澄遇害機懼禍及又<lb/>
屬杜弢所在發墓而獨為機守冢機益自疑就王敦求<lb/>
廣州敦不許㑹廣州人背刺史郭訥迎機為刺史機遂<lb/>
將奴客門生千餘人入廣州州部將温邵率衆迎機敦<lb/>
遣参軍葛幽追之及於廬陵機叱幽曰何以敢來欲取<lb/>
死邪幽不敢逼而歸郭納聞卲之納機也乃遣兵擊邵<lb/>
反為所破訥又遣機父兄時吏距之咸倒戈迎機訥衆<lb/>
皆散乃握節而避機機遂入城就訥求節訥歎曰昔蘇<lb/>
<pb n="KR2d0006_WYG_153-78b"/>
武不失其節前史以為美談此節天朝所假義不相與<lb/>
自可遣兵來取之機慙而止機自以篡州懼為王敦所<lb/>
討乃更求交州時杜弢餘黨杜𢎞奔臨賀送金數千両<lb/>
與機求討桂林賊以自効機為列上朝廷許之王敦以<lb/>
機難制又欲因機討梁碩故以降杜𢎞之勲轉為交州<lb/>
刺史碩聞而遣子侯候機於鬱林機怒其迎遲責云湏<lb/>
至州當相収拷碩子馳使報碩碩曰王即已壊廣州何<lb/>
可復來破交州也乃禁州人不許迎之府司馬杜讚以<lb/>
<pb n="KR2d0006_WYG_153-79a"/>
碩不迎機率兵討碩為碩所敗碩恐諸僑人為機於是<lb/>
悉殺其良者乃自領交阯太守機既為碩所距遂住鬱<lb/>
林時杜𢎞大破桂林賊還遇機於道機勸𢎞取交州𢎞<lb/>
素有志乃執機節曰當相與迭持何可獨捉機遂以節<lb/>
與之於是機與𢎞及温邵劉沉等並反尋而陶侃為廣<lb/>
州到始興州人皆諌不可輕進侃不聽及至州諸郡縣<lb/>
皆已迎機矣侃先討温邵劉沉皆殺之機遣牙門屈藍<lb/>
還州詐言増糧宻招誘所部欲以距侃侃即収藍斬之<lb/>
<pb n="KR2d0006_WYG_153-79b"/>
遣督䕶許髙討機走之病死於道髙掘出其尸斬首并<lb/>
殺其二子焉機兄矩字令式羙姿容毎出游觀者盈路<lb/>
初為南平太守豫討陳恢有功遷廣州刺史將赴職忽<lb/>
見一人持奏謁矩自云京兆杜靈之矩問之答稱天上<lb/>
京兆被使召君為主簿矩意甚惡之至州月餘卒<lb/>
祖約字士少豫州刺史逖之弟也初以孝㢘為城臯令<lb/>
與逖甚相友愛永嘉末随逖過江元帝稱制引為掾屬<lb/>
與陳留阮孚齊名後轉從事中即典選舉約妻無男而<lb/>
<pb n="KR2d0006_WYG_153-80a"/>
性妬約亦不敢違忤嘗夜寢於外忽為人所傷疑其妻<lb/>
所為約求去職帝不聽約便從右司馬營東門私出司<lb/>
直劉隗劾之曰約幸荷殊寵顯位選曹銓衡人物衆所<lb/>
具瞻當敬以直内義以方外杜漸防萌式遏冦害而乃<lb/>
變起蕭墻患生婢妾身被刑傷虧其膚髮群小噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>嚻<lb/>
聲逺被塵穢清化垢累明時天恩含垢猶復慰喻而約<lb/>
違命輕出既無明智以保其身又孤恩廢命宜加貶黜<lb/>
以塞衆謗帝不之罪隗重加執據終不許及逖有功於<lb/>
<pb n="KR2d0006_WYG_153-80b"/>
譙沛約漸見任遇逖卒自侍中代逖為平西將軍豫州<lb/>
刺史領逖之衆約異母兄光禄大夫納宻言於帝曰約<lb/>
内懐陵上之心抑而使之可也今顯侍左右假其權勢<lb/>
將爲亂階矣帝不納時人亦謂納與約異生忌其寵貴<lb/>
故有此言而約竟無綏馭之才不為士卒所附及王敦<lb/>
舉兵約歸衛京都率衆次夀陽逐敦所署淮南太守任<lb/>
台以功封五等侯進號鎭西將軍使屯夀陽為北境藩<lb/>
捍約自以名輩不後郗卞而不豫明帝顧命又望開府<lb/>
<pb n="KR2d0006_WYG_153-81a"/>
及諸所表請多不見許遂懐怨望石聰嘗以衆逼之約<lb/>
屢表請救而官軍不至聰既退朝議又欲作涂塘以逼<lb/>
胡㓂約謂為棄已彌懐憤恚先是太后使蔡謨勞之約<lb/>
見謨瞋目攘𬒮非毁朝政及蘇峻舉兵遂推崇約而罪<lb/>
執政約聞而大喜從子智及衍並傾險好亂更讚成其<lb/>
事於是命逖子沛内史渙女婿淮南太守許栁以兵㑹<lb/>
峻逖妻栁之姊也固諌不從及峻尅京師矯詔以約為<lb/>
侍中太尉尚書令潁川人陳光率其屬攻之約左右閻<lb/>
<pb n="KR2d0006_WYG_153-81b"/>
秃貌類約光謂為約而擒之約踰垣獲免光奔於石勒<lb/>
而約之諸將復隂結於勒請為内應勒遣石聰來攻之<lb/>
約衆潰奔歴陽遣兄子渙攻桓宣於皖城㑹毛寳援宣<lb/>
擊渙敗之趙允復遣將軍甘苖從三焦上歴陽約懼而<lb/>
夜遁其將牽騰率衆出降約以左右數百人奔於石勒<lb/>
勒薄其為人不見者久之勒將程遐説勒曰天下初定<lb/>
當顯明逆順此漢髙祖所以斬丁公也今忠於事君者<lb/>
莫不顯擢背叛不臣者無不夷戮此天下所以歸伏大<lb/>
<pb n="KR2d0006_WYG_153-82a"/>
王也祖約猶存臣竊惑之且約大引賔客又占奪鄉里<lb/>
先人田地地主多怨於是勒乃詐約曰祖侯逺來未得<lb/>
善歡可集子弟一時俱㑹至日勒辭之以疾令遐請約<lb/>
及其宗室約知禍及大飲致醉既至於市抱其外孫而<lb/>
泣遂殺之并其親屬中外百餘人悉滅之婦女妓妾班<lb/>
賜諸胡初逖有胡奴曰王安待之甚厚及在雍邱告之<lb/>
曰石勒是汝種類吾亦不在爾一人乃厚資遣之遂為<lb/>
勒將祖氏之誅也安多將從人於市觀省潛取逖庶子<lb/>
<pb n="KR2d0006_WYG_153-82b"/>
道重藏之為沙門時年十嵗石氏滅後來歸<lb/>
蘇峻字子髙長廣掖人也父模安樂相峻少為書生有<lb/>
才學仕郡主簿年十八舉孝㢘永嘉之亂百姓流亡所<lb/>
在屯聚峻紏合得數千家結壘於本縣于時豪傑所在<lb/>
屯聚而峻最彊遣長史徐瑋宣檄諸屯示以王化又収<lb/>
枯骨而𦵏之逺近感其恩義推峻為主遂射獵於海邉<lb/>
青山中元帝聞之假峻安集將軍時曹嶷領青州刺史<lb/>
表峻為掖令峻辭疾不受嶷惡其得衆恐必為患將討<lb/>
<pb n="KR2d0006_WYG_153-83a"/>
之峻懼率其所部數百家汎海南渡既至廣陵朝廷嘉<lb/>
其逺至轉鷹揚將軍會周堅反於彭城峻助討之有功<lb/>
除淮陵内史遷蘭陵相王敦作逆詔峻討敦峻卜之不<lb/>
吉遲逥不進及王師敗績峻退保盱眙淮陵故吏徐深<lb/>
艾毅重請峻為内史詔聽之加奮威將軍太寕初更除<lb/>
臨淮内史王敦復肆逆尚書令郗鑒議召峻及劉遐援<lb/>
京師敦遣峻兄説峻曰富貴可坐取何為自來送死峻<lb/>
不從遂率衆赴京師頓於司徒故府道逺行速軍人疲<lb/>
<pb n="KR2d0006_WYG_153-83b"/>
困沈充錢鳳謀曰北軍新到未堪攻戰擊之必尅若復<lb/>
猶豫後難犯也賊於其夜度竹格渚㧞柵將戰峻率其<lb/>
將韓晃於南塘横截大破之又隨庾亮追破沈充進使<lb/>
持節冠軍將軍歴陽内史加散騎常侍封邵陵公食邑<lb/>
一千八百户峻本以單家聚衆扵擾攘之際歸順之後<lb/>
志在立功既有功於國威望漸著至是有鋭卒萬人器<lb/>
械甚精朝廷以江外寄之而峻頗懐驕溢自負其衆潛<lb/>
有異志撫納亡命得罪之家有逃死者峻輙蔽匿之衆<lb/>
<pb n="KR2d0006_WYG_153-84a"/>
力日多皆仰食縣官運漕者相屬稍不如意便肆忿言<lb/>
時明帝初崩委政宰輔䕶軍庾亮欲徵之峻聞將徵遣<lb/>
司馬何仍詣亮曰討賊外任逺近從命至於内輔實非<lb/>
所堪不從遂下優詔徵峻爲大司農加散騎常侍位特<lb/>
進以弟逸代領部曲峻素疑亮欲害已表曰昔眀皇帝<lb/>
親執臣手使臣北討胡㓂今中原未靖無用家為乞補<lb/>
靑州界一荒郡以展鷹犬之用復不許峻嚴裝將赴召<lb/>
而猶豫未決参軍任譲謂峻曰將軍求處荒郡而不見<lb/>
<pb n="KR2d0006_WYG_153-84b"/>
許事勢如此恐無生路不如勒兵自守峻從之遂不應<lb/>
命朝廷遣使諷諭之峻曰臺下云我欲反豈得活邪我<lb/>
寧山頭望廷尉不能廷尉望山頭往者國危累卵非我<lb/>
不濟狡兎既死獵犬理自應烹但當死報造謀者耳於<lb/>
是遣參軍徐㑹結祖約謀為亂而以討亮為名約遣祖<lb/>
渙許栁率衆助峻峻遣將軍韓晃張健等襲姑孰進逼<lb/>
慈湖殺于湖令陶馥及振威將軍司馬流峻自率渙柳<lb/>
衆萬人乗風濟自横江次于陵口與王師戰頻㨗遂據<lb/>
<pb n="KR2d0006_WYG_153-85a"/>
蔣陵覆舟山率衆因風放火臺省及諸營寺署一時蕩<lb/>
盡遂䧟宫城縱兵大掠侵逼六宫窮凶極暴殘酷無道<lb/>
驅役百官光禄勲王彬等皆被捶撻逼令擔負登蔣山<lb/>
祼剝士女皆以壊席苫草自鄣無草者坐地以土自覆<lb/>
哀號之聲震動内外時官有布二十萬疋金銀五千斤<lb/>
錢億萬絹數萬匹他物稱是峻盡費之矯詔大赦惟庾<lb/>
亮兄弟不在原例自為驃騎領軍將軍録尚書事許桞<lb/>
丹陽尹加前將軍馬雄左衛將軍祖渙驍騎將軍復弋<lb/>
<pb n="KR2d0006_WYG_153-85b"/>
陽王羕為西陽王太宰録尚書事羕息播亦復本官於<lb/>
是改易官司置其親黨朝廷政事一皆由之又遣韓晃<lb/>
入義興張健管商𢎞徽等入晉陵時温矯陶侃已唱義<lb/>
於武昌峻聞兵起用參軍賈寧計還據石頭更分兵距<lb/>
諸義軍所過無不殘滅嶠等將至峻遂遷天子於石頭<lb/>
逼迫居人盡聚之後苑使懐徳令匡術守苑城嶠等既<lb/>
到乃築壘於白石峻率衆攻之幾至陷沒東西抄掠多<lb/>
所擒虜兵威日盛戰無不尅由是義衆沮衂人懐異計<lb/>
<pb n="KR2d0006_WYG_153-86a"/>
朝士之奔義軍者皆云峻狡黠有智力其徒黨驍勇所<lb/>
向無敵惟當以天討有罪誅滅不久若以人事言之未<lb/>
易除也温嶠怒曰諸君怯愞乃是譽賊及後累戰不㨗<lb/>
嶠亦深憚之管商等進攻吳郡焚吳縣海鹽嘉興敗諸<lb/>
義軍韓晃又攻宣城害太守桓彛商等又焚餘杭而大<lb/>
敗於武康退還義興嶠與趙允率歩兵萬人從白石南<lb/>
上欲以臨之峻與匡孝將八千人逆戰峻遣子碩與孝<lb/>
以數十騎先薄趙允敗之峻望見允走曰孝能破賊我<lb/>
<pb n="KR2d0006_WYG_153-86b"/>
更不如乎因舎其衆與數騎北下突陣不得入將迴趨<lb/>
白木陂牙門彭世李千等投之以矛墜馬斬首臠割之<lb/>
焚其骨三軍皆稱萬嵗峻司馬任譲等共立峻弟逸為<lb/>
主求峻尸不獲碩乃發庾亮父母墓剖棺焚尸逸閉城<lb/>
自守韓晃聞峻死引兵赴石頭管商及𢎞徽進攻庱亭<lb/>
壘督䕶李𢎞及輕車長史滕含擊破之斬首千級商率<lb/>
衆走延陵李閎與庱亭諸軍追之斬獲數千級商詣庾<lb/>
亮降匡術舉宛城降韓晃與蘇逸等并力攻術不能䧟<lb/>
<pb n="KR2d0006_WYG_153-87a"/>
温嶠等選精鋭將攻賊營碩率驍勇數百渡淮而戰於<lb/>
陣斬碩晃等震懼以其衆奔張健於曲阿門阨不得出<lb/>
更相蹈藉死者萬數逸為李湯所執斬於車騎府初管<lb/>
商之降也餘衆並歸張健健又疑𢎞徽等不與己同盡<lb/>
殺之更以舟軍自延陵向長塘小大二萬餘口金銀寳<lb/>
物不可稱數揚烈將軍王允之與吳興諸軍擊健大破<lb/>
之獲男女萬餘口健復與馬雄韓晃等輕軍俱走閎率<lb/>
鋭兵追之及於巖山攻之甚急健等不敢下山惟晃獨<lb/>
<pb n="KR2d0006_WYG_153-87b"/>
出帶两步靫箭却據胡牀彎弓射之傷殺甚衆箭盡乃<lb/>
斬之健等遂降並梟其首<lb/>
孫恩字靈秀琅邪人孫秀之族也世奉五斗米道恩叔<lb/>
父泰字敬逺師事錢塘杜子恭而子㳟有祕術嘗就人<lb/>
借𤓰刀其主求之子恭曰當即相還耳既而刀主行至<lb/>
嘉興有魚躍入船中破魚得𤓰刀其為神效往往如此<lb/>
子㳟死泰傳其術然浮狡有小才誑誘百姓愚者敬之<lb/>
如神皆竭財産進子女以求福慶王珣言於㑹稽王道<lb/>
<pb n="KR2d0006_WYG_153-88a"/>
子流之於廣州刺史王懐之以泰行鬱林太守南越亦<lb/>
歸之太子少傅王雅先與泰善言於孝武帝以泰知飬<lb/>
性之方因召還道子以為徐州主簿猶以道術眩惑士<lb/>
庻稍遷輔國將軍新安太守王㳟之役泰私合義兵得<lb/>
數千人為國討㳟黄門郎孔道鄱陽太守桓放之驃騎<lb/>
諮議周勰等皆敬事之㑹稽世子元顯亦數詣泰求其<lb/>
祕術泰見天下兵起以為晉祚將終乃扇動百姓私集<lb/>
徒黨於時朝士皆懼泰為亂以其與元顯交厚咸莫敢<lb/>
<pb n="KR2d0006_WYG_153-88b"/>
言㑹稽内史謝輶發其謀道子誅之恩逃于海衆聞泰<lb/>
死惑之皆謂蟬蛻登仙故就海中資給恩聚合亡命得<lb/>
百餘人志欲復讎及元顯縱暴吳㑹百姓不安恩因其<lb/>
騷動自海攻上虞殺縣令因襲㑹稽害内史王凝之有<lb/>
衆數萬於是㑹稽謝鍼吳郡陸瓌吳興邱尫義興許允<lb/>
之臨海周胄永嘉張永及東陽新安等凡八郡一時俱<lb/>
起殺長吏以應之旬日之中衆數十萬於是吳興太守<lb/>
謝邈永嘉太守謝逸嘉興公顧允南康公謝明慧黄門<lb/>
<pb n="KR2d0006_WYG_153-89a"/>
郎謝冲張琨中書郎孔道太子洗馬孔福烏程令夏侯<lb/>
愔等皆遇害吳國内史桓謹義興太守魏傿臨海太守<lb/>
新蔡王崇等並出奔於是恩據㑹稽自號征東將軍號<lb/>
其黨曰長生人宣語令誅異已有不同者戮及嬰孩由<lb/>
是死者十七八畿内諸縣處處蜂起朝廷震懼内外戒<lb/>
嚴遣衛將軍謝琰鎭北將軍劉牢之討之並轉鬬而前<lb/>
吳㑹承平日久久不習戰又無器械故所在多被破亡<lb/>
諸賊皆燒倉廪焚邑屋刋木堙井虜掠財寳相率聚于<lb/>
<pb n="KR2d0006_WYG_153-89b"/>
㑹稽其婦女有嬰累不能去者囊簏盛嬰兒投於水而<lb/>
告之曰賀汝先登仙堂我尋後就汝初恩聞八郡響應<lb/>
告其屬曰天下無復事矣當與諸君朝服而至建康既<lb/>
聞牢之臨江復曰我割浙江不失作勾踐也尋知牢之<lb/>
已濟江乃曰孤不羞走矣遂虜男女二十餘萬口一時<lb/>
逃入海懼官軍之躡乃縁道多棄寳物子女時東土殷<lb/>
實莫不粲麗盈目牢之等遽於収歛故恩復得逃海朝<lb/>
廷以謝琰為㑹稽率徐州文武戍海浦隆安四年恩復<lb/>
<pb n="KR2d0006_WYG_153-90a"/>
入餘姚破上虞進至刑浦琰遣参軍劉宣之距破之恩<lb/>
退縮少日復㓂刑浦害謝琰朝廷大震遣冠軍將軍桓<lb/>
不才輔國將軍孫無終寧朔將軍髙雅之擊之恩復還<lb/>
于海於是復遣牢之東屯㑹稽吳國内史袁山松築扈<lb/>
瀆壘㳂海備恩明年恩復入浹口雅之敗績牢之進擊<lb/>
恩恩復還於海轉㓂扈瀆害袁山松仍浮海向京口牢<lb/>
之率衆要擊未逹而恩已至劉裕乃總兵沿海距之及<lb/>
戰恩衆大敗狼狽赴船尋又集衆欲向京都朝廷駭懼<lb/>
<pb n="KR2d0006_WYG_153-90b"/>
陳兵以待之恩至新洲不敢進而退北宼廣陵䧟之乃<lb/>
浮海而北劉裕與劉敬宣并軍躡之於郁州累戰恩復<lb/>
大敗由是漸衰弱復沿海還南裕亦尋海要截復大破<lb/>
恩於扈瀆恩遂逺迸海中及桓元用事恩復㓂臨海臨<lb/>
海太守辛景討破之恩窮蹙乃赴海自沉妖黨及妓妾<lb/>
謂之水僊投水從死者百數餘衆復推恩妹夫盧循爲<lb/>
主自恩初入海所虜男女之口其後戰死及自溺并流<lb/>
離被傳賣者至恩死時裁數千人存而恩攻没謝琰袁<lb/>
<pb n="KR2d0006_WYG_153-91a"/>
山松䧟廣陵前後數十戰亦殺百姓數萬人<lb/>
盧循字子先小名元龍司空從事中郎諶之曽孫也雙<lb/>
眸冏徹瞳子四轉善草隸奕棊之蓻沙門惠逺有鑒裁<lb/>
見而謂之曰君雖體渉風素而志存不軌循娶孫恩妹<lb/>
及恩作亂與循通謀恩性酷忍循毎諌止之人士多頼<lb/>
以濟免㤙亡餘衆推循為主元興二年正月㓂東陽八<lb/>
月攻永嘉劉裕討循至晉安循窘急汎海到畨禺㓂廣<lb/>
州逐刺史吳隱之自攝州事號平南將軍遣使獻貢時<lb/>
<pb n="KR2d0006_WYG_153-91b"/>
朝廷新誅桓氏中外多虞乃權假循征虜將軍廣州刺<lb/>
史平越中郎將義熙中劉裕伐慕容超循所署始興太<lb/>
守徐道覆循之姊夫也使人勸循乘虛而出循不從道<lb/>
覆乃至畨禺説循曰朝廷恒以君為腹心之疾劉公未<lb/>
有旋日不乗此機而保一日之安若平齊之後劉公自<lb/>
率衆至豫章遣鋭師過嶺雖復君之神武必不能當也<lb/>
今日之機萬不可失既尅都邑劉裕雖還無能為也君<lb/>
若不同使當率始興之衆直指尋陽循甚不樂此舉無<lb/>
<pb n="KR2d0006_WYG_153-92a"/>
以奪其計乃從之初道覆宻欲裝舟艦乃使人伐船材<lb/>
於南康山偽云將下都貨之後稱力少不能得致即於<lb/>
郡賤賣之價減數倍居人貪賤賣衣物而市之贛石水<lb/>
急出船甚難皆儲之如是者數四故船板大積而百姓<lb/>
弗之疑及道覆舉兵案賣劵而取之無得隱匿者乃并<lb/>
力装之旬日而辦遂舉衆㓂南康廬陵豫章諸郡守相<lb/>
皆委任奔走鎭南將軍何無忌率衆距之兵敗被害循<lb/>
遣道覆㓂江陵未至為官軍所敗馳走告循曰請并力<lb/>
<pb n="KR2d0006_WYG_153-92b"/>
攻京都若尅之江陵非所憂也乃連旗而下戎卒十萬<lb/>
舳艫千計敗衛將軍劉毅於桑落洲逕至江寕道覆素<lb/>
有膽決知劉裕已還欲乾没一戰請於新亭至白石焚<lb/>
舟而上數道攻之循多謀少決欲以萬全為計固不聽<lb/>
道覆以循無斷乃歎曰我終為盧公所誤事必無成使<lb/>
我得為英雄驅馳天下不足定也裕懼其侵軼乃柵石<lb/>
頭斷柤浦以距之循攻柵不利船艦為暴風所傾人有<lb/>
死者列陣南岸戰又敗績乃進攻京口㓂掠諸縣無所<lb/>
<pb n="KR2d0006_WYG_153-93a"/>
得循謂道覆曰師老矣弗能復振可據尋陽并力取荆<lb/>
州徐更與都下争衡猶可以濟因自蔡洲南走復據尋<lb/>
陽裕先遣羣帥追討自統大衆繼進又敗循於雷池循<lb/>
欲遁還豫章乃悉力柵斷左里裕命衆攻柵循衆雖死<lb/>
戰猶不能抗裕乗勝擊之循單舸而走収散卒得千餘<lb/>
人還保廣州裕先遣孫處從海道據畨禺城循攻之不<lb/>
下道覆保始興因險自固循乃襲合浦尅之進攻交州<lb/>
至龍編刺史杜慧度譎而敗之循勢屈知不免先鴆妻<lb/>
<pb n="KR2d0006_WYG_153-93b"/>
子十餘人又召妓妾問曰我今將自殺誰能同者多云<lb/>
雀䑕貪生就死實人情所難有云官尚當死某豈願生<lb/>
於是悉鴆諸辭死者因自投於水慧度取其尸斬之及<lb/>
其父嘏同黨盡獲傳首京都<lb/>
譙縱巴西南充人也祖獻之有重名於西土縱少而謹<lb/>
愼蜀人愛之為安西府参軍義熙元年刺史遣縱及侯<lb/>
暉等領諸縣氐進兵東下暉有異志因梁州人不樂東<lb/>
也將圖益州刺史毛璩與巴西陽昧結謀於五城水口<lb/>
<pb n="KR2d0006_WYG_153-94a"/>
共逼縱為主縱懼而不當走投於水暉引出而請之至<lb/>
於再三遂以兵逼縱於輿上攻璩弟西夷校尉瑾於涪<lb/>
城城䧟瑾死之縱乃自號梁秦二州刺史璩聞縱反自<lb/>
涪城歩還成都遣参軍王瓊率三千人討縱又遣弟瑗<lb/>
領兵四千繼瓊後進縱遣弟明子及暉距瓊於廣漢瓊<lb/>
擊破暉等追至綿竹明子設二伏以待之大敗瓊衆死<lb/>
者十八九益州營户李騰開城以納縱毛璩既死縱以<lb/>
從弟洪為益州刺史明子為鎭東將軍巴州刺史率其<lb/>
<pb n="KR2d0006_WYG_153-94b"/>
衆五千人屯白帝自稱成都王明年遣使稱藩於姚興<lb/>
將順流東㓂以討車騎將軍劉裕為名乞師於姚興且<lb/>
請桓謙為助興遣之九年劉裕以西陽太守朱齡石為<lb/>
益州刺史寕朔將軍臧喜下邳太守劉鍾蘭陵太守蒯<lb/>
恩等率衆二萬自江陵討縱初謀元率僉難其人齡石<lb/>
資名素淺裕違衆拔之授以麾下之半臧喜裕妻弟也<lb/>
位出其右又隸焉齡石次于白帝縱遣譙道福重兵守<lb/>
涪齡石師次平模去成都二百里縱遣其大將軍侯暉<lb/>
<pb n="KR2d0006_WYG_153-95a"/>
尚書僕射譙悦屯平模夾岸連城層樓重柵衆未能攻<lb/>
齡石謂劉鍾曰天方暑熱賊今固險攻之難拔祗困我<lb/>
師吾欲蓄鋭息兵伺隙而進卿以為何如鍾曰不然前<lb/>
揚聲言大將由内水故道福不敢捨涪今重軍逼之出<lb/>
其不意侯暉之徒已破膽矣正可因其兇而攻之勢當<lb/>
必尅尅平模之後自可鼓行而前成都必不能守若緩<lb/>
兵相持虚實相見涪軍復來難為敵也進不能戰退無<lb/>
所資二萬餘人因為蜀子虜耳從之翌日進攻皆尅斬<lb/>
<pb n="KR2d0006_WYG_153-95b"/>
侯暉等於是遂進縱之城守者相次瓦觧縱乃出奔其<lb/>
尚書令馬耽封倉庫以待王師及齡石入成都誅縱同<lb/>
祖之親餘皆安堵使復其業縱之走也先如其墓縱女<lb/>
謂縱曰走必不免祗取辱焉等死死於先人之墓可也<lb/>
縱不從投道福於涪道福怒謂縱曰大夫夫居如斯功<lb/>
業安可棄哉今欲為降虜豈可而得人誰不死何懼之<lb/>
甚因投縱以劍中其馬鞍縱去之乃自縊道福謂其徒<lb/>
曰吾飬爾等正為今日蜀之存亡實繫在我不在譙王<lb/>
<pb n="KR2d0006_WYG_153-96a"/>
我尚在猶足一戰士咸許諾乃散金帛以賜其衆衆受<lb/>
之而走道福獨奔廣漢廣漢人杜瑾執之朱齡石徙馬<lb/>
耽於越嶲追殺之耽之死也謂其徒曰朱侯不送我京<lb/>
師滅衆口也吾必不免乃盥洗而卧引繩而死湏臾齡<lb/>
石使至遂戮尸焉<lb/>
　<lb/>
　<lb/>
　<lb/>
<pb n="KR2d0006_WYG_153-96b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百三十<lb/>
</p>
<p>
</p>
  </div>
</body>
</text>
</TEI>
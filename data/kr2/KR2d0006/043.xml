<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷三十八</head> <lb/>
    <p>
<pb n="KR2d0006_WYG_043-1a"/>
欽定四庫全書<lb/>
　通志卷三十八<lb/>
　　宋　右　廸　功　郎　鄭　樵　漁　仲　撰<lb/>
　天文略第一<lb/>
　　總序　東方七宿　北方七宿　西方七宿　南<lb/>
　　方七宿<lb/>
　　天文序<lb/>
堯命羲和揭星鳥星火星虛星昴之象以示人使人知<lb/>
<pb n="KR2d0006_WYG_043-1b"/>
二至二分以行四時不幸而占候之説起持吉凶以惑<lb/>
人紛紛然務為妖妄是以刑網禁之臣謹按占候之學<lb/>
起於春秋戰國其時所謂精於其道者梓慎裨竈之徒<lb/>
耳後世之言天者不能及也魯昭公十七年冬有星孛<lb/>
于大辰西及漢禆竈言於子産曰宋衛陳鄭將同日火<lb/>
若我用瓘斚玉瓚鄭必不火子産弗與明年五月壬午<lb/>
四國皆火裨竈曰不用吾言鄭又將火鄭人請用之子<lb/>
産復弗與子太叔咎之曰寶以保民子何愛也子産曰<lb/>
<pb n="KR2d0006_WYG_043-2a"/>
天道遠人道邇竈焉知天道是亦多言矣豈不或信卒<lb/>
弗與亦不復火昭公二十四年五月乙未朔日有食之<lb/>
梓慎曰將水昭子曰旱也日過分而陽猶不克克必甚<lb/>
能無旱乎是秋大旱如昭子之言夫災旱易推之數也<lb/>
慎竈至精之術也而或中或否後世之愚瞽若之何而<lb/>
談吉凶知昭子之言則知隂陽消長之道可以理推不<lb/>
可以象求也知子産之言則知言而中者亦不可聽况<lb/>
於不中者乎臣之所作天文書正欲學者識垂象以授<lb/>
<pb n="KR2d0006_WYG_043-2b"/>
民時之意而杜絶其妖妄之源焉聊舉二條以為證臣<lb/>
舊作圖譜志謂天下之大學術者十有六皆在圖譜無<lb/>
圖有書不可用者天文是其一也而歴世天文志徒有<lb/>
其書無載象之義故學者但識星名不可以仰觀雖有<lb/>
其書不如無也隋有丹元子者隱者之流也不知名氏<lb/>
作歩天歌見者可以觀象焉王希眀纂漢晋志以釋之<lb/>
唐書誤以為王希眀也天文籍圖不籍書然書經百𫝊<lb/>
不復訛謬縱有訛謬易為考正圖一再𫝊便成顛錯一<lb/>
<pb n="KR2d0006_WYG_043-3a"/>
錯愈錯不復稽尋所以信圖難得故學者不復識星臣<lb/>
向嘗盡求其書不得其象又盡求其圖不得其信一日<lb/>
得歩天歌而誦之時素秋無月清天如水長誦一句凝<lb/>
目一星不三數夜一天星斗盡在胷中矣此本只𫝊靈<lb/>
臺不𫝊人間術家秘之名曰鬼料竅世有數本不勝其<lb/>
訛今則取之仰觀以從稽定然歩天歌之言不過漢晋<lb/>
諸志之言也漢晋志不可以得天文者謂所載者名數<lb/>
災祥叢雜難舉故也歩天歌句中有圖言下見象或約<lb/>
<pb n="KR2d0006_WYG_043-3b"/>
或豐無餘無失又不言休祥是深知天者今之所作以<lb/>
是為本舊於歌前亦有星形然流𫝊易訛所當削去惟<lb/>
於歌之後採諸家之書以備其書云<lb/>
　　東方<lb/>
角兩星南北正直著中有平道上天田總是黒星兩相<lb/>
連别有一烏名進賢平道右畔獨淵然最上三星周鼎<lb/>
形角下天門左平星雙雙橫於庫樓上庫樓十星屈曲<lb/>
眀樓中五柱十五星三三相著如鼎形其中四星别名<lb/>
<pb n="KR2d0006_WYG_043-4a"/>
衡南門樓外兩星橫<lb/>
　角二星十二度為主造化萬物布君之威信謂之天<lb/>
　闕其間天門也其内天庭也故黄道經其中七曜之<lb/>
　所行也其星眀則太平芒動則國不寧日食右角國<lb/>
　不寧月食左角天下道斷金火犯有戰敵金守之大<lb/>
　將持政左角為天田為理主刑其南為太陽道五星<lb/>
　犯之為旱右角為將主兵其北為太隂道五星犯之<lb/>
　為水蓋天之三門猶房之四表也左右角間二星曰<lb/>
<pb n="KR2d0006_WYG_043-4b"/>
　平道為天子八逹之衢眀正則吉動搖則法駕有虞<lb/>
　天田主天子畿内封疆金守之主兵火守之主旱水<lb/>
　守之主潦平道西一星曰進賢在太微宫東眀則賢<lb/>
　者在位暗則在野又曰主卿相舉逸才周鼎三星在<lb/>
　攝提西國之神器也不見或移徙則運祚不寧天門<lb/>
　二黑星在平星北角之南主天之門為朝聘待客之<lb/>
　所眀則四方歸化不見則兵革起邪佞生平星一星<lb/>
　在庫樓北平天下之法獄廷尉之象也庫樓十星其<lb/>
<pb n="KR2d0006_WYG_043-5a"/>
　六大星為庫南四星為樓在角南一曰天庫兵車之<lb/>
　府也旁十五星三三而聚者柱也中央四小星衡也<lb/>
　主陳兵其占曰庫中星不見兵四合無星則下臣謀<lb/>
　上眀而動揺則兵出四方盡不見則國無君庫樓東<lb/>
　北二星曰陽門主守隘塞也南門二星在庫樓南天<lb/>
　之外門也主守兵眀則逺方入貢暗則夷人畔客星<lb/>
　守之主兵至<lb/>
亢四星恰如彎弓狀大角一星直上眀折威七子亢下<lb/>
<pb n="KR2d0006_WYG_043-5b"/>
橫大角左右攝提星三三相似如鼎形折威下左頓頑<lb/>
星兩箇斜安黃色精頑下二星號陽門色若頓頑直下<lb/>
<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>
　亢四星九度日月之中道主天子内朝天下之禮法<lb/>
　也又曰總攝天下奏事聽訟理獄錄功者也亦為疏<lb/>
　廟主疾疫其星眀大四海歸王輔臣納忠人無疾疫<lb/>
　移動多病不見則天下鼎沸而旱澇作矣大角一星<lb/>
　在攝提間天王坐也又為天子梁棟金守之則兵起<lb/>
<pb n="KR2d0006_WYG_043-6a"/>
　日月食主凶亢南七黑星曰折威主斬殺金火守之<lb/>
　夷人犯邊將有棄市者攝提六星直斗杓之南主建<lb/>
　時節伺禨祥攝提為盾以夾擁帝坐也主九卿眀大<lb/>
　三公恣橫客星入之聖人受制一曰大臣之象頓頑<lb/>
　二星在折威東南主考囚察情偽也陽門在庫樓東<lb/>
　北主邊塞險阻之地客星出陽門夷狄犯邊<lb/>
氐四星似斗側量米天乳氐上黑一星世人不識稱無<lb/>
名一箇招揺梗河上梗河橫列三星狀帝席三黑河之<lb/>
<pb n="KR2d0006_WYG_043-6b"/>
西亢池六星近攝提氐下衆星騎官出騎官之衆二十<lb/>
七三三相連十欠一陣車氐下騎官次騎官下三車騎<lb/>
位天輻兩星立陣傍將軍陣裏振威霜<lb/>
　氐十六度下二尺為五星日月中道為天子之路寢<lb/>
　眀則大臣妃后奉君不失節如不見或移動則臣將<lb/>
　謀内禍亂生矣日月食主内亂木犯之立后妃火犯<lb/>
　臣僭上金犯拜將水犯百官憂客星犯婚禮不整彗<lb/>
　孛犯暴兵起月暈人不安一曰氐為后妃之府休解<lb/>
<pb n="KR2d0006_WYG_043-7a"/>
　之房前二星適也後二星妾也將有徭役之事氐先<lb/>
　動星眀大則民無勞天乳在氐北主甘露眀則潤澤<lb/>
　甘露降招揺一星在梗河北次北斗柄端主胡兵芒<lb/>
　角變色揺動則兵革大起梗河二星在大角北天子<lb/>
　以備不虞其色變動有兵喪帝席三星在大角西比<lb/>
　天子宴樂獻夀之所其星不見大人失位亢池六黑<lb/>
　星為汎舟楫主迎送移徙則凶騎官二十七星在氐<lb/>
　南天子騎士之象星衆則安不見兵起車騎三黒星<lb/>
<pb n="KR2d0006_WYG_043-7b"/>
　在氐南騎官之上都車馬之將也金火犯為災動搖<lb/>
　車騎行天輻兩黃星在房西主鑾駕客星來守之則<lb/>
　輦轂有憂也騎陣將軍一星在騎官東南主騎將也<lb/>
　揺動則騎將出<lb/>
房四星直下主眀堂鍵閉一黃斜向上鈎鈐兩箇近其<lb/>
傍罰有三星植鍵上兩咸夾罰似房狀房下一星號為<lb/>
日從官兩箇日下出<lb/>
　房六度為眀堂天子布政之宫也亦四輔也下第四<lb/>
<pb n="KR2d0006_WYG_043-8a"/>
　星上將也次次將也次次相也上星上相也南二星<lb/>
　君位北二星夫人位又為四表中間為天衢之大道<lb/>
　亦謂之天闕黃道之所經也南間曰陽環亦曰陽道<lb/>
　其南曰太陽北間曰隂間亦曰隂道其北曰太隂七<lb/>
　曜由乎天衢則天下平和由陽道則主旱喪由隂道<lb/>
　則主水兵房星亦曰天駟為天馬主車駕南星曰左<lb/>
　驂次左服次右服次右驂亦曰天廐又主開閉為蓄<lb/>
　藏之所由也房星眀則王者眀驂星大則兵起星離<lb/>
<pb n="KR2d0006_WYG_043-8b"/>
　則人流日月食主昏亂權臣橫彗孛犯之兵起下二<lb/>
　星為隂五星犯之為水上二星為陽五星犯之為旱<lb/>
　房北二小星曰鈎鈐房之鈐鍵天之管籥主閉藏鍵<lb/>
　天心也王者孝則鈎鈐眀近房天下同心遠則天下<lb/>
　不和王者絶後房鈎鈐間有星及踈坼則地動河清<lb/>
　東咸西咸各四星在房心北日月五星之道也為房<lb/>
　之户所以防滛佚也眀則吉暗則凶日月五星犯守<lb/>
　之有隂謀火守之兵起罰三星在東咸正西南北而<lb/>
<pb n="KR2d0006_WYG_043-9a"/>
　刑主受金贖罪正而直列則法令大平曲而斜列則<lb/>
　刑罰不中日一星在房中道前太陽之精主眀徳金<lb/>
　火犯守之有憂從官二星在積卒西北<lb/>
心三星中央色最深下有積卒共十二三三相聚心下<lb/>
是<lb/>
　心六度一名大火天王位也中星曰明堂為大辰天<lb/>
　子之正位也前星為太子不明則太子不得位後星<lb/>
　為庶子明則庶子繼心上四尺為日月五星之中道<lb/>
<pb n="KR2d0006_WYG_043-9b"/>
　中心明則化成道昌直則地動移徙不見國亡又曰<lb/>
　心變黑色大人有憂直則主失勢動則國有憂離則<lb/>
　民流金火犯血光不止土木犯吉日月食吉月暈兵<lb/>
　起火來守之國無主客星及孛犯天下兵荒積卒十<lb/>
　二星在房心西南五營軍士也微而小則吉明大動<lb/>
　揺兵大起一星亡兵出二星亡兵半出三星亡兵出<lb/>
　盡他星守之兵大起近臣誅<lb/>
尾九星如鉤蒼龍尾下頭五㸃號龜星尾上天江四橫<lb/>
<pb n="KR2d0006_WYG_043-10a"/>
是尾東一箇名傅説𫝊説東畔一魚子龜西一室是神<lb/>
宫所以列在后妃中<lb/>
　尾十九度后妃之府後宫之埸也北之一丈為天之<lb/>
　中道上第一星后也次三星夫人次則嬪妾第三星<lb/>
　傍一星名曰神宫觧衣之内室尾亦為九子星色欲<lb/>
　均明大小相承則后妃無妬忌後宫有叙多子孫星<lb/>
　微細暗后有憂疾踈逺則后失勢動移則君臣不和<lb/>
　天下亂就聚則大水木犯之及月暈則后妃死火犯<lb/>
<pb n="KR2d0006_WYG_043-10b"/>
　宫中内亂土犯吉水犯宫中有事客星犯大臣誅日<lb/>
　月食主飢一曰金火守之後宫兵起龜五星在尾南<lb/>
　漢中主占定吉凶明則君臣和不明為乖戾亡則赤<lb/>
　地千里火守之兵起在外守之兵罷天江四星在尾<lb/>
　之北主太隂不欲明明而動水暴出參差則馬貴其<lb/>
　星不具則津河關道不通熒惑守之有立主客星入<lb/>
　河津絶傅説一星在尾後河中主後宫女巫祝祀神<lb/>
　靈祈禱子孕故曰主王后之内祭祀以求子孫也詩<lb/>
<pb n="KR2d0006_WYG_043-11a"/>
　云克禋克祀以弗無子即此之象也其星明大王者<lb/>
　多子孫小而暗後宫少子動揺則後宫不安星揺則<lb/>
　天子無嗣魚一星在尾後河中主隂事知雲雨之期<lb/>
　也大明則隂陽和風雨時暗則魚多亡動揺則大水<lb/>
　暴出出漢中則大魚多死火守在南則旱在北則水<lb/>
　起<lb/>
　臣謹按𫝊説一星惟主後宫女巫禱祠求子之事謂<lb/>
　之傅説者古有傅母有保母傅而説者謂傅母喜之<lb/>
<pb n="KR2d0006_WYG_043-11b"/>
　也今之婦人求子皆祀婆神此傅説之義也偶商之<lb/>
　𫝊説與此同音諸子百家更不詳審其義則曰傅説<lb/>
　騎箕尾而出殊不知箕尾専主後宫之事故有傅説<lb/>
　之佐焉<lb/>
箕四星形狀如簸箕箕下三星名木杵其前一黑是糠<lb/>
皮<lb/>
　箕十一度亦謂之天津後宫妃后之位上六尺為天<lb/>
　之中道箕一曰天鷄主八風凡日月宿在箕東壁翼<lb/>
<pb n="KR2d0006_WYG_043-12a"/>
　軫者風起又主口舌主客蠻夷諸國故蠻夷將動先<lb/>
　表箕焉星大明直則五穀熟君無䜛間踈暗則無君<lb/>
　世亂五穀貴蠻夷不伏内外有差就聚細微天下憂<lb/>
　動則蠻夷有使來離徙則人流若移入河國災人相<lb/>
　食月暈金火犯之兵起流星犯大臣叛日宿其野風<lb/>
　起杵三星在箕南主杵舂之用也縱為豐橫為飢移<lb/>
　徙人失業不見人相食客星入杵臼天下有急變糠<lb/>
　一星在箕口前杵臼西北明則為豐暗則為饑不見<lb/>
<pb n="KR2d0006_WYG_043-12b"/>
　人相食<lb/>
　　北方<lb/>
斗六星其狀似北斗魁上建星三相對天弁建上三三<lb/>
九斗下圓安十四星雖然名鼈貫索形天鷄建背雙黑<lb/>
星天籥柄前八黃精狗國四方鷄下生天淵十星鼈東<lb/>
邊更有兩狗斗魁前農家丈人狗下眠天淵十黃狗色<lb/>
元<lb/>
　斗二十五度天廟也亦曰天機五星貫中日月正道<lb/>
<pb n="KR2d0006_WYG_043-13a"/>
　為丞相太宰之位酌量政事之宜襃進賢良禀授爵<lb/>
　祿又主兵南二星魁天梁也中央二星天相也北二<lb/>
　星天府庭也亦為夀命之期將有天子之事占於南<lb/>
　斗星盛明君臣一心天下和平爵祿行芒角動揺天<lb/>
　子愁兵起移徙其臣逐日月五星逆入斗天下流蕩<lb/>
　孛犯之兵起星小暗則廢宰相及死鼈十四星在南<lb/>
　斗南鼈為水蟲為太隂有星守之白衣㑹主有大水<lb/>
　火守之旱建六星在斗背亦曰天旗臨於黃道天之<lb/>
<pb n="KR2d0006_WYG_043-13b"/>
　都關也建斗之間七曜之道建為謀事為天鼓為天<lb/>
　馬南二星天庫也中央二星市也鈇鑕也上二星旗<lb/>
　跗也建動揺則人勞月暈之蛟龍見牛馬疫月食五<lb/>
　星犯守大臣相譖臣謀主亦為關梁不通有大水天<lb/>
　弁九星在建星北入河中市官之長也主列肆闤闠<lb/>
　若市籍之事以知市珍也星明則吉彗星犯守之糴<lb/>
　貴兵起天鷄二星在狗國北主候時也金火守入兵<lb/>
　大起天籥八星在斗南斗杓西主鏁籥關閉明吉暗<lb/>
<pb n="KR2d0006_WYG_043-14a"/>
　凶狗國四星在建東北主鮮卑烏丸沃沮明則邊寇<lb/>
　作金火犯守外夷有變太白逆守之其國亂客星守<lb/>
　犯之有大盜其王且來天淵十星在鼈東南一曰天<lb/>
　海主溉灌火守之大旱水守之大水一曰主海中魚<lb/>
　鼈狗二黒星在斗魁前主吠守禦奸回也不居常處<lb/>
　為大災農丈人一星在南斗西南老農主稼穡也其<lb/>
　占與糠略同<lb/>
牛六星近在河岸頭頭上雖然有兩角腹下從來欠一<lb/>
<pb n="KR2d0006_WYG_043-14b"/>
脚牛下九黑是天田田下三三九坎連牛上直建三河<lb/>
鼓鼓上三星號織女左旗右旗各九星河鼓兩畔右邊<lb/>
明更有四黃名天桴河鼔直下如連珠羅堰三烏牛東<lb/>
居漸臺四星似口形輦道東足連五丁輦道漸臺在何<lb/>
許欲得見時近織女<lb/>
　牛七度天之關梁日月五星之中道主犧牲其北二<lb/>
　星一曰即路一曰聚火又曰上一星主道路次二星<lb/>
　主關梁次三星主南越甘氏曰上二星主道路次二<lb/>
<pb n="KR2d0006_WYG_043-15a"/>
　星主關梁次二星主南夷中一星主牛移動則牛多<lb/>
　殃明大則王道昌其星曲則糴貴又曰星明大則關<lb/>
　梁通牛貴怒則馬貴不明失常穀不登細則牛賤中<lb/>
　星移上下牛多死小星亡則牛多疫月暈損犢金火<lb/>
　犯之兵災水土犯之吉天田九星牽牛南太微東主<lb/>
　天子畿内之田其占與角之天田同九坎九黑星在<lb/>
　天田東主溝渠所以導逹泉源流瀉盈溢明盛則有<lb/>
　水災夷人侵邊不明則吉河鼓三星在牽牛北天鼓<lb/>
<pb n="KR2d0006_WYG_043-15b"/>
　也主軍鼓及鈇鉞一曰三武主天子三將軍中央大<lb/>
　星為大將軍左星為左將軍右星為右將軍左星南<lb/>
　星也所以備關梁設險阻而拒難也明大光潤將軍<lb/>
　吉動揺差度亂兵起直則將有功曲則將失律左旗<lb/>
　右旗各九星在河鼔左右皆天之旗鼔也旗星明潤<lb/>
　將軍吉動揺兵起怒則馬貴旗端四星南北列曰天<lb/>
　桴鼓桴也星不明漏刻失時動揺軍鼓用桴鼓相直<lb/>
　亦然織女三星在河北天紀東端天女也主果蓏絲<lb/>
<pb n="KR2d0006_WYG_043-16a"/>
　綿珍寶也王者至孝神祇咸喜則織女星俱眀天下<lb/>
　和平大星怒角布帛貴又曰三星俱眀女功善暗而<lb/>
　微天下女功廢不見兵起東足四星曰漸臺臨水之<lb/>
　臺也主刻漏律吕之事西足五星曰輦道天子嬉遊<lb/>
　之道金火守之御路兵起羅堰三星在牽牛東主隄<lb/>
　塘壅蓄水潦灌溉田苗大而眀大水泛溢<lb/>
　臣謹按張衡云牽牛織女七月七日相見者即此也<lb/>
　古雅云河鼓謂之牽牛又歌曰東飛百勞西飛燕黃<lb/>
<pb n="KR2d0006_WYG_043-16b"/>
　姑織女時相見黃姑即河鼓也音訛耳<lb/>
女四星如箕主嫁娶十二諸國在下陳先從越國向東<lb/>
論東西兩周次二秦雍州南下雙鴈門代國向西一晉<lb/>
伸韓魏各一晉北輪楚之一國魏西屯楚城南畔獨燕<lb/>
軍燕西一郡是齊隣齊北兩邑平原君欲知鄭在越下<lb/>
存十六黃星細區分五箇離珠女上星敗𤓰珠上瓠𤓰<lb/>
生兩箇各五瓠𤓰眀天津九箇彈弓形兩星入牛河中<lb/>
橫四箇奚仲天津上七箇仲側扶筐星<lb/>
<pb n="KR2d0006_WYG_043-17a"/>
　女十一度下九尺為日月中道天之少府也謂之須<lb/>
　女者須賤妾之稱婦職之卑者也主婦女之位其星<lb/>
　如婦功之式主布帛裁製嫁娶星明天下豐女功昌<lb/>
　小暗則國藏虛移動則婦女受殃産死者多后妃廢<lb/>
　日月食國憂木犯立后火犯女䘮金犯災土孛犯損<lb/>
　蠶月暈婦人災又曰水守之萬物不成火守之布帛<lb/>
　貴人多死土守之有女䘮金守之兵起十二國有十<lb/>
　六星齊一星在九坎之東齊北二星曰趙趙北一星<lb/>
<pb n="KR2d0006_WYG_043-17b"/>
　曰鄭鄭北一星曰越越東二星曰周周東南北列二<lb/>
　星曰秦秦南二星曰代代西一星曰晉晉北一星曰<lb/>
　韓韓北一星曰魏魏西一星曰楚楚南一星曰燕其<lb/>
　星有變各以其國離珠五星在須女北須女之藏府<lb/>
　也為女子之星非其故後宫亂客星犯之後宫凶瓠<lb/>
　𤓰五星在離珠北主隂謀主後宫主果食眀則歳熟<lb/>
　微則后失勢𤓰果不登客星守之魚鹽貴旁五星曰<lb/>
　敗𤓰主種植與瓠𤓰畧同天津九星在虛危北橫漢<lb/>
<pb n="KR2d0006_WYG_043-18a"/>
　中津梁所度眀而動則兵起如流沙死人如亂麻參<lb/>
　差不齊馬貴一星不備關梁不通三星不備覆䧟天<lb/>
　下星亡水災河溢水賊稱王奚仲四星在天津北古<lb/>
　車正也金火守之兵車必起扶筐七黑星主蠶事見<lb/>
　吉不見則凶<lb/>
　臣謹按天之所覆者廣而華夏所占者牛女下十二<lb/>
　國耳牛女在東南故釋氏謂華夏為南贍部洲其二<lb/>
　十八宿所管者多十二國之分野隨其所𨽻耳<lb/>
<pb n="KR2d0006_WYG_043-18b"/>
虛上下各一如連珠命祿危非虛上呈虗危之下哭泣<lb/>
星哭泣雙雙下壘城天壘團圓十三星敗臼四星城下<lb/>
橫臼西三箇離瑜眀<lb/>
　虛九度少彊冢宰之官也主邑居廟堂祭祀之事又<lb/>
　主風雲死䘮下九尺為天之中道眀静則天下安動<lb/>
　搖則有死䘮哭泣日月食兵起流星犯賊亂宗廟五<lb/>
　星犯有災虛北二星曰司命主舉過行罰滅不祥又<lb/>
　北二星曰司祿主爵禄增年延徳故在六宗之祀司<lb/>
<pb n="KR2d0006_WYG_043-19a"/>
　危二星在司祿之北主矯枉失司非二星在司危之<lb/>
　北主察愆過凡此四司皆黑星眀大為災居常則平<lb/>
　虛南二星曰哭主號哭也哭東二星曰泣主死眀則<lb/>
　國多哭泣金火守之亦然泣南十三星曰天壘城如<lb/>
　貫索形主北夷丁零匈奴敗臼四星在虛危南知凶<lb/>
　災他星守之饑兵起秦代東三星南北列曰離瑜離<lb/>
　袿衣也瑜玉飾皆婦人之服也星微則後宫儉約眀<lb/>
　大則婦人奢<lb/>
<pb n="KR2d0006_WYG_043-19b"/>
危三星不直舊先知危上五黒號人星人畔三四杵臼<lb/>
形人上七烏號車府府上天鈎九黃晶鈎上五鵶字造<lb/>
父危下四星號墳墓墓下四星斜虛梁十箇天錢梁下<lb/>
黃墓傍兩星能蓋屋身着黑衣危下宿<lb/>
　危十六度主天府曰天市主架屋甘氏云為天市廟<lb/>
　堂下九尺為天之中道主架屋受藏風雨墓墳祠祀<lb/>
　如動則天下大動土功張衡云虛危等為死䘮哭泣<lb/>
　之事亦為邑居廟堂祠祀之事冡宰之官動則死喪<lb/>
<pb n="KR2d0006_WYG_043-20a"/>
　哭泣火守則天子將兵金守則饑饉兵起虛危動則<lb/>
　有土功火守則兵起水守則下謀上一云危動而不<lb/>
　眀土功兵革起月暈日月五星犯即有災車府東南<lb/>
　五黑星曰人星有如人象主静衆庶柔逺能邇一日<lb/>
　卧星主防滛不見則人有詐行詔書眀則人安暗凶<lb/>
　内杵三星在人星傍主軍糧正直下臼吉不相當糧<lb/>
　絶不直民饑凶臼四星在人星東南主舂臼覆則大<lb/>
　饑仰則大豐隋志云客星入杵臼兵起天下聚米天<lb/>
<pb n="KR2d0006_WYG_043-20b"/>
　津東南七星曰車府東近河邊抵司非主官車之府<lb/>
　金火守之兵車大動天鈎九星如鈎狀在造父西河<lb/>
　中主乘輦服飾法式直則地將動眀則服飾正也𫝊<lb/>
　舍南河中五星曰造父御官也一曰司馬或曰伯樂<lb/>
　星亡馬大貴眀則吉墳墓四星在危下如墓形主喪<lb/>
　葬之事眀則多死亡虛梁四星在蓋屋南主園陵寢<lb/>
　廟非人所處故曰虛梁金火守入犯兵災大起天錢<lb/>
　十星在北落西北主錢帛所聚星眀則府藏盈不爾<lb/>
<pb n="KR2d0006_WYG_043-21a"/>
　虛耗金火守之兵盜起蓋屋二星在危南主天子所<lb/>
　居室亦為宫室之官金守之國兵起慧孛尤甚也<lb/>
室兩星上有離宫出遶室三雙有六星下頭六箇雷電<lb/>
形壘壁陣次十二星十二兩頭大似升陣下分布羽林<lb/>
軍四十五卒三為羣壁西四星多難論子細厯厯看區<lb/>
分三粒黃金名鈇鉞一顆真珠北落門門東八魁九箇<lb/>
子門西一宿天綱是電傍兩星土功吏騰蛇室上二十<lb/>
二<lb/>
<pb n="KR2d0006_WYG_043-21b"/>
　室十七度亦謂之營室甘氏云為太廟天子之宫也<lb/>
　石氏謂之元宫一曰清廟又為軍糧之府及土功事<lb/>
　星眀國昌小不眀祠祀鬼神不享國多疾疫動則有<lb/>
　土功兵出野離宫六星兩兩居之分布室壁之間天<lb/>
　子之别宫也主隱藏休息之所金火守入則兵起室<lb/>
　南六星曰雷電主興雷動蟄明或動則震雷作壁陣<lb/>
　十二星在羽林北横列營室之南羽林之垣壘也星<lb/>
　衆而眀則安寧希而動則兵革起不見天下亂五星<lb/>
<pb n="KR2d0006_WYG_043-22a"/>
　入天軍皆為兵起金火水尤甚羽林四十五星三三<lb/>
　而聚散在營室之南天軍也主軍騎又主翼主也星<lb/>
　衆而眀則安寧希而動則兵革起不見天下亂金火<lb/>
　水守入兵起斧鉞三星亦曰斧鑕在八魁西北主誅<lb/>
　夷不眀則斧鑕不用移動則兵起有星入之皆為大<lb/>
　臣誅北落師門一星在羽林西南天之蕃落也亦曰<lb/>
　天軍蕃之候門長安北門曰北落門以象此也主非<lb/>
　常以候兵眀大則軍安微弱則兵起金火守之有兵<lb/>
<pb n="KR2d0006_WYG_043-22b"/>
　災一曰有星守之虜入塞北落東南九黒星曰八魁<lb/>
　主張捕禽獸之官也客星入之多盜賊兵起金火入<lb/>
　亦然北落西南一星曰天綱主武帳天子㳺獵之所<lb/>
　㑹金火守兵起室西南二星曰土功吏主土功之官<lb/>
　也動揺則有修築之事隋志土功吏主司過度騰蛇<lb/>
　二十二星在營室北若盤蛇之狀居於河濵謂之天<lb/>
　蛇星主水蟲微則國安眀則不寧移南大旱移北大<lb/>
　水客星守之水雨為災水物不收<lb/>
<pb n="KR2d0006_WYG_043-23a"/>
壁兩星下頭是霹靂霹靂五星橫著行雲雨次之口四<lb/>
方壁上天廐十圓黃鈇鑕五星羽林傍<lb/>
　壁九度下九尺為天之中道主文章天下圖書之秘<lb/>
　府也亦主土功明則圖書集道術行小人退君子進<lb/>
　星失色大小不同天子重武臣賤文士圖書隱親黨<lb/>
　囘邪用星動則有土功離徙就聚為田宅事日月食<lb/>
　損賢臣五星孛犯兵起土功西南五星曰霹靂主興<lb/>
　雷奮擊明而動用事不眀凶霹靂南四星曰雲雨明<lb/>
<pb n="KR2d0006_WYG_043-23b"/>
　則多雨水火守之大旱天廐十星在東壁北蓋天馬<lb/>
　之廐今之驛亭也不見則天下道斷鈇鑕五星在天<lb/>
　倉西南刈具也主斬芻飼牛馬眀則牛馬肥微暗則<lb/>
　牛馬饑餓并死喪也<lb/>
　　西方<lb/>
奎腰細頭尖似破鞋一十六星遶鞋生外屏七烏奎下<lb/>
横屏下七星天溷眀司空左畔土之精奎上一宿軍南<lb/>
門河中六箇閣道形附路一星道傍眀五箇吐花王良<lb/>
<pb n="KR2d0006_WYG_043-24a"/>
星良星近上一䇿名<lb/>
　奎十六度天之武庫也石氏謂之天豕亦曰封豕主<lb/>
　兵九尺下為天之中道又主溝瀆西南大星所謂天<lb/>
　豕目亦曰大將眀則天下安動則兵亂客星守入兵<lb/>
　起金火守有水災隋志云若帝滛泆政不平則奎有<lb/>
　角角動則有兵不出年中或有溝瀆之事又曰奎中<lb/>
　星眀水大出日月食五星犯皆有凶奎南七星曰外<lb/>
　屏以蔽天溷也占與天囷同天溷七星在外屏南天<lb/>
<pb n="KR2d0006_WYG_043-24b"/>
　之厠也不見則人不安移徙亦然天溷南一星曰土<lb/>
　司空主水土之事大而黃眀天下安若客星入之多<lb/>
　土功天下大疫軍南門一星在天將軍西南主誰何<lb/>
　出入動揺則軍行不見則兵亂閣道六星在王良前<lb/>
　飛道也從紫宫至河神所乘也一曰主道里張衡云<lb/>
　天子遊别宫之道一曰王良旗一曰紫宫旗亦所以<lb/>
　為旌表而不欲其動搖一星不具則輦道不通動揺<lb/>
　則宫掖之内兵起附路一星在閣道南傍别道也備<lb/>
<pb n="KR2d0006_WYG_043-25a"/>
　閣道之敗傷而乘之也一曰太僕主禦風雨亦遊從<lb/>
　之義也一曰占與閣道同王良五星在奎北居河中<lb/>
　天子奉車御官也其四星曰天駟旁一星曰王良亦<lb/>
　曰天馬其星動為䇿馬故曰王良䇿馬車騎滿野亦<lb/>
　曰王梁梁為天橋主禦風雨水道故或占津梁其星<lb/>
　移主有兵亦曰馬病客星守之橋不通金火守之皆<lb/>
　為兵憂前一星曰䇿王良之御䇿也主天子僕御在<lb/>
　王良旁若移在馬後是謂䇿馬<lb/>
<pb n="KR2d0006_WYG_043-25b"/>
婁三星不匀近一頭左更右更烏夾婁天倉六箇婁下<lb/>
頭天庾四星倉東脚婁上十一將軍侯<lb/>
　婁十二度下九尺為日月中道亦為天獄主苑牧犧<lb/>
　牲供給郊祀亦為興兵聚衆動揺則聚衆星直則有<lb/>
　執主之命者就聚國不安金火守之則宫苑之内兵<lb/>
　起日月食宫内亂金木火土犯凶水犯吉孛犯起兵<lb/>
　月暈兩軍各退左更五星在婁東山虞也主知山澤<lb/>
　林藪之事亦主仁智右更五星在婁西牧師也主官<lb/>
<pb n="KR2d0006_WYG_043-26a"/>
　養牧牛馬亦主禮義金火守之山澤有兵其占兩更<lb/>
　同兩更者秦爵名天倉六星在婁南倉穀所藏也星<lb/>
　黃而大歳熟東南四星曰天庾積厨粟之所也天將<lb/>
　軍十一星在婁北主武兵中央大星天之大將也外<lb/>
　小星吏士也大將星搖兵起大將出小星不具兵起<lb/>
胃三星鼎足河之次天廪胃下斜四星天囷十三如乙<lb/>
形河中八星名太陵陵北九箇天船名陵中積尸一箇<lb/>
星積水船中一黑精<lb/>
<pb n="KR2d0006_WYG_043-26b"/>
　胃十五度天之儲藏五穀之倉也又名大梁明則四<lb/>
　時和平天下晏然倉廪實不明則上下失位星小則<lb/>
　少穀輸運又云動則有輸運事就聚則穀貴人流暗<lb/>
　則凶荒五星犯日月食孛侵並有災天廪四星在昴<lb/>
　南一曰天廥張衡云主積蓄黍稷以供享祀春秋所<lb/>
　謂御廪也天囷十三星在胃南倉廪之屬主給御糧<lb/>
　也明而黃則歳豐微變常色則不吉金火守之即災<lb/>
　起太陵八星在胃北主陵墓明而大或中星多則天<lb/>
<pb n="KR2d0006_WYG_043-27a"/>
　下多死喪或兵起天船九星在太陵之北居河中一<lb/>
　曰舟星主渡亦主水旱不在河中津河不通水泛溢<lb/>
　中四星欲其均明即天下安不則兵若喪移徙亦然<lb/>
　客彗出入為大水有兵太陵中一星曰積尸明則死<lb/>
　人如山張衡云一名積廪積尸明而大或其傍星多<lb/>
　則天下多死喪或兵起若不見而暗皆吉火守則天<lb/>
　下大哭泣天船中一星曰積水主候水災<lb/>
昴七星一聚實不少阿西月東各一星月下五黃天隂<lb/>
<pb n="KR2d0006_WYG_043-27b"/>
名隂下六烏芻藁營營南十六天苑形河裏六星名卷<lb/>
舌舌中黑㸃天䜛星礪石舌傍斜四丁<lb/>
　昴十一度下為日月中道天之耳目也主西方主獄<lb/>
　事又為旄頭邊星也又主喪甘氏云主口舌奏對若<lb/>
　明大則君無佞臣天下安和暗小則佞者被誅搖動<lb/>
　君信䜛殺忠良張衡云昴明則獄訟平暗則刑罰濫<lb/>
　六星與大星等大水有白衣會七星黃兵大起動搖<lb/>
　有大臣下獄大而盡動若跳躍者邊兵大起一星不<lb/>
<pb n="KR2d0006_WYG_043-28a"/>
　見皆憂兵之象也天阿一星在胃東月一星在昴東<lb/>
　皆黑星並主女人災福又曰天阿主察山林妖變天<lb/>
　隂五星在畢柄西主從天子弋獵之臣預隂謀也不<lb/>
　眀則禁言漏洩天苑十六星在昴畢南如環狀天子<lb/>
　之苑囿養禽獸之所也主馬牛羊明則牛馬羊盈希<lb/>
　則死芻藁六星在苑西以供牛馬之食也一曰天積<lb/>
　天子之藏府也星盛則歳豐穰希則貨財散張衡云<lb/>
　不見則牛暴死火守之則火災起卷舌六星在昴北<lb/>
<pb n="KR2d0006_WYG_043-28b"/>
　天䜛之外主口語以知讒佞張衡云主樞機曲而静<lb/>
　則賢人用直而動則䜛人得志卷舌移出漢則天下<lb/>
　多妄言旁星繁則死人如邱山天讒一星在卷舌中<lb/>
　主醫巫占與從官同礪石四星在五車北主磨礪鋒<lb/>
　刃明則兵起如常則吉金火及客星守之兵動<lb/>
畢恰似𤓰叉八星出附耳畢股一星光天街兩星畢背<lb/>
傍天節耳下八烏幢畢上橫列六諸王王下四皂天高<lb/>
星節下團圓九州城畢口斜對五車口車有三柱任縱<lb/>
<pb n="KR2d0006_WYG_043-29a"/>
橫車中五箇天潢精潢畔咸池三黑星天關一星車脚<lb/>
邊參旗九箇參車間旗下直建九斿連斿下十三烏天<lb/>
園九斿天園參脚邊<lb/>
　畢十七度主邊兵主弋獵其大星曰天高一曰邊將<lb/>
　主四夷之尉也星明大則逺夷來貢天下安失色則<lb/>
　邊兵亂一星亡為兵喪動搖邊城兵起有讒臣離徙<lb/>
　天下獄亂就聚法令酷甘氏云畢主街巷隂雨天之<lb/>
　雨師也故明而移動則霖潦及街巷壅塞明而定則<lb/>
<pb n="KR2d0006_WYG_043-29b"/>
　天下安張衡云畢為天馬一曰日月食邊兵凶將衰<lb/>
　木犯有軍功昴畢間二星曰天街三光之道也主伺<lb/>
　候關梁張衡云主國界也街南為華夏街北為夷屬<lb/>
　金火守之諸夷兵起明王道正暗兵起附耳一星在<lb/>
　畢下天高東南隅主聽得失伺愆邪察不祥星盛則<lb/>
　中國微有盜賊邊候警外國反鬬兵連年合移動則<lb/>
　佞讒行兵大起邊尤甚入畢兵起天節八星在畢南<lb/>
　主使臣之所持也宣威徳於四方明吉闇凶諸王六<lb/>
<pb n="KR2d0006_WYG_043-30a"/>
　星在五車南天漢之中主宗社蕃屏王室也明則諸<lb/>
　候奉上天下安不見宗社傾危四方兵起天高四星<lb/>
　在參旗西北近畢此臺榭之高主遠望氣象不見則<lb/>
　官失其守隂陽不和五車五星三柱九星共十四星<lb/>
　在畢東北五車主天子五兵張衡云天子兵車舍也<lb/>
　西北曰天庫主太白秦也次東北星曰天獄主辰星<lb/>
　燕趙也次東南星曰天倉主歳星衛魯也中央星曰<lb/>
　司空主鎮星楚也次西南星曰卿主熒惑魏也五星<lb/>
<pb n="KR2d0006_WYG_043-30b"/>
　有變各以其所主而占之三柱一曰三泉<hi>即天淵</hi>一曰<lb/>
　休<hi>即天休</hi>一曰旗<hi>即天旗</hi>五星均眀柱皆具即人倉廪實<lb/>
　不具其國絶食兵且起五車三柱有變各以其國占<lb/>
　之三柱出外兵出柱入兵入柱出一月米貴三倍期<lb/>
　一年出兩月米貴六倍期二年出三月米貴十倍期<lb/>
　三年柱出不與天倉相近米穀運出千里柱倒立尤<lb/>
　甚火入守天下旱金入守兵起水入月暈不爾則有<lb/>
　赦天潢五星在五車中主河梁津渡之處也不見則<lb/>
<pb n="KR2d0006_WYG_043-31a"/>
　河梁不通咸池三星在五車中天潢南魚囿也金火<lb/>
　犯之則有大災隋志云月五星入天潢兵起道不通<lb/>
　天下亂易政咸池明有龍墮死虎狼害人兵起天關<lb/>
　一星在五車南畢西北亦曰天門日月五星所行之<lb/>
　道也主邊塞事主關閉芒角有兵五星守之貴人多<lb/>
　死移徙若與五車合大將軍披甲參旗九星在參西<lb/>
　五車之間天旗也明而希則邊寇不動不然反是隋<lb/>
　志參旗一曰天旗一曰天弓主司弓弩之張候變禦<lb/>
<pb n="KR2d0006_WYG_043-31b"/>
　難玉井西南九星曰九斿天子之旗也主邊軍進退<lb/>
　金火守之兵亂起天苑之南十三星曰天園植果菜<lb/>
　之所也曲而鈎則果菜熟不然則否<lb/>
觜三星相近作參橤觜上坐旗真指天尊卑之位九相<lb/>
連司怪曲立坐旗邊四鵶大近井鉞前<lb/>
　觜一度在參之右角如鼎足形主天之關明大則天<lb/>
　下安五穀熟移動則君臣失位天下旱隋志云觜觽<lb/>
　為三軍之候行軍之藏府主葆旅收斂萬物明則軍<lb/>
<pb n="KR2d0006_WYG_043-32a"/>
　儲盈將得勢動而明盜賊羣行葆旅起動移將有逐<lb/>
　者張衡云葆旅野生之可食者金火來守國易政兵<lb/>
　起災生日食臣不忠月食君害臣五星犯災生孛客<lb/>
　星犯兵起坐旗九星在司怪西北主别君臣尊卑之<lb/>
　位明則國有禮暗則反是司怪四星在井鉞前候天<lb/>
　地日月星辰禽獸蟲蛇草木之變與天高占同<lb/>
參總有十星觜相侵兩肩䨥足三為心伐有三星足裏<lb/>
深玉井四星右足隂屏星兩扇井南襟軍井四星屏上<lb/>
<pb n="KR2d0006_WYG_043-32b"/>
吟左足下四天厠臨厠下一物天屎沉<lb/>
　參十度上為日月五星中道甘氏曰參為忠良孝謹<lb/>
　之子眀大則臣忠子孝安吉移動殺忠臣一曰參伐<lb/>
　一曰大辰一曰天市一曰鈇鉞主斬刈又為天獄主<lb/>
　殺伐又主權衡所以平理也又主邊城為九譯故不<lb/>
　欲其動也參白獸之體其中三星橫列三將也東北<lb/>
　曰左肩主左將西北曰右肩主右將東南曰左足主<lb/>
　後將軍西南曰右足主偏將軍故黃帝占參應七將<lb/>
<pb n="KR2d0006_WYG_043-33a"/>
　中央三小星曰伐天之都尉也主胡鮮卑戎狄之國<lb/>
　故不欲明又曰七將皆明天下兵精也王道缺則芒<lb/>
　角張伐星明與參等大臣謀亂兵起參星失色軍散<lb/>
　敗參芒角動搖邊候有急天下兵起又曰有斬伐之<lb/>
　事參左足入玉井中兵大起秦地大水若有喪山石<lb/>
　為怪參足若突出玉井則虎狼暴害人差戾王臣貳<lb/>
　金火來守則國易政兵起災生日月食則田荒米貴<lb/>
　五星犯災甚玉井四星在參西右足下水象也屏二<lb/>
<pb n="KR2d0006_WYG_043-33b"/>
　星在玉井南屏為屏風客星入之四足蟲大疾人亦<lb/>
　多死不見則國内寢疾玉井東下四星曰軍井行軍<lb/>
　之井也軍井未逹將不言渴名取此也又曰主軍營<lb/>
　之事天厠四星在屏東溷也主天下疾病黃吉青赤<lb/>
　白皆凶不見與屏同天屎一星在厠南色黃則吉他<lb/>
　色皆凶<lb/>
　　南方<lb/>
井八星橫列河中净一星名鉞井邊安兩河各三南北<lb/>
<pb n="KR2d0006_WYG_043-34a"/>
正天樽三星井上頭樽上横列五諸侯侯上北河西積<lb/>
水欲覔積薪東畔是鉞下四星名水府水位東邊四星<lb/>
序四瀆橫列南河裏南河下頭是軍市軍市團圓十三<lb/>
星中有一箇野雞精孫子丈人市下列各立兩星從東<lb/>
説闕邱二箇南河東邱下一狼光䝉茸左畔九箇彎弧<lb/>
弓一矢擬射頑狼胷有箇老人南極中春秋出入夀無<lb/>
窮<lb/>
　井三十四度甘氏云井八星在河中主泉水日月五<lb/>
<pb n="KR2d0006_WYG_043-34b"/>
　星貫之為中道石氏謂之東井亦曰天井主諸侯帝<lb/>
　戚三公之位故明大則封侯建國搖動失色則誅侯<lb/>
　戚廢戮三公帝師受殃矣張衡云天之南門也黃道<lb/>
　所經為天之亭候主水衡事法令所取平也王者用<lb/>
　法平則井明而端列鉞一星附井之前主伺奢滛而<lb/>
　斬之故不欲其明大與井齊或揺動則天子用鉞於<lb/>
　大臣月宿井有風雨之應又曰井為天子府暗芒并<lb/>
　日月食五星逆犯大臣謀亂兵起中有六星不欲大<lb/>
<pb n="KR2d0006_WYG_043-35a"/>
　明明即水災南北兩河各三星分夾東井一曰天高<lb/>
　天之闕門主關梁南河曰南戍一曰南宫一曰陽門<lb/>
　一曰越門一曰權星主火北河曰北戍一曰北宫一<lb/>
　曰隂門一曰胡門一曰衡星主水兩戍之間三光之<lb/>
　常道也河戍動揺中國兵起張衡云河南星不具則<lb/>
　南道不通北亦如之動揺及火守中國兵起天樽三<lb/>
　星在五諸侯南主盛饘粥以給酒食之正也張衡云<lb/>
　以給貧餒明則豐暗則荒或言暗吉五諸侯五星在<lb/>
<pb n="KR2d0006_WYG_043-35b"/>
　東井東北近北河主刺舉戒不虞又曰治隂陽察得<lb/>
　失亦曰主帝心一曰帝師二曰帝友三曰三公四曰<lb/>
　愽士五曰太史又曰五曰大夫此五者常為帝定疑<lb/>
　議星明大潤澤則天下大治芒角則禍在中張衡又<lb/>
　曰五諸侯治隂陽察得失明而潤大小齊等則國之<lb/>
　福又曰赤則豐暗則荒積水一星在北河北所以供<lb/>
　酒用也不見為災又曰主候水災積薪一星在積水<lb/>
　東以備庖厨之用明則人主康火守之大旱水府四<lb/>
<pb n="KR2d0006_WYG_043-36a"/>
　星在東井西南水官也占與水位同水位四星在東<lb/>
　井東主水衡又主瀉溢流也故巫咸氏贊曰水位四<lb/>
　星瀉溢流移動近北河則國没為江河若水火及客<lb/>
　星守犯之百川盈溢四瀆四星在東井南軒轅東以<lb/>
　江河淮濟之積精也明大則水泛溢軍市十三星如<lb/>
　錢狀在參東南天軍貨易之市客星及金火守之軍<lb/>
　大飢野雞一星在軍市中主變怪也以芒角動搖為<lb/>
　兵災移出則諸侯兵起軍市西南二星曰丈人丈人<lb/>
<pb n="KR2d0006_WYG_043-36b"/>
　東二星曰子子東二星曰孫丈人主夀考之臣不見<lb/>
　人臣不得通子與孫皆侍丈人之側相扶而居不見<lb/>
　為災守常無咎闕丘二星在南河東主象魏天子之<lb/>
　䨥闕諸侯之兩觀也金火守之兵戰闕下狼一星在<lb/>
　天市東南為野將主殺掠色有常不欲變動角而變<lb/>
　色動搖盜賊作邊兵起人相食躁則人主不静不居<lb/>
　其宫馳騁天下張衡云居非其處則人相食色黃白<lb/>
　而明吉黒凶赤芒角兵起金火守之亦然弧矢九星<lb/>
<pb n="KR2d0006_WYG_043-37a"/>
　在狼東南天弓也以備盗賊常向狼弧矢動搖不如<lb/>
　常者多盗賊明則兵大起狼弧張害及邊天下乖亂<lb/>
　又曰天弓張天下盡兵主與臣相謀張衡云引滿則<lb/>
　天下兵起老人一星在弧南一曰南極常以秋分之<lb/>
　旦見于丙春分之夕沒于丁常以秋分候之南郊明<lb/>
　大則人主有夀天下安寧不見則人主憂<lb/>
鬼四星冊方似木櫃中央白者積尸氣鬼上四星是爟<lb/>
位天狗七星鬼下是外厨六間柳星次天社六箇弧東<lb/>
<pb n="KR2d0006_WYG_043-37b"/>
倚社東一星是天紀<lb/>
　輿鬼二度為日月五星之中道主死亡疾病張衡云<lb/>
　主祠祀天目也又主視眀察奸謀東北星主積馬東<lb/>
　南星主積兵西南星主積布帛西北星主積金玉隨<lb/>
　其變占之中央一星名積尸亦曰積尸氣者但見氣<lb/>
　而已主死喪祠祀一曰鈇鑕主誅斬鬼星明大則穀<lb/>
　成不明人散動而光上賦斂重徭役多星徙人愁政<lb/>
　令急鬼質欲其忽忽不明則安明則兵起大臣謀主<lb/>
<pb n="KR2d0006_WYG_043-38a"/>
　下流亡甘氏云積尸搖動失色則疾病鬼哭人荒軒<lb/>
　轅西四星曰爟亦曰烽爟主烽火備警急占以不明<lb/>
　安静明大甚則邊亭警急搖動芒角亦然又曰明吉<lb/>
　暗凶天狗七星在鬼西南狼之北横河中以守賊也<lb/>
　移徙則兵起金火犯之人相食外厨六星在柳南天<lb/>
　子之外厨也占與天厨同弧南六星為天社在老人<lb/>
　東南似柳直明則吉隋志云共工之子勾龍能平水<lb/>
　土故祀以配社其精為星外厨之南一星曰天紀主<lb/>
<pb n="KR2d0006_WYG_043-38b"/>
　知禽獸齒歳金火守之禽獸多死<lb/>
柳八星曲頭垂似柳近上三星號為酒享宴大酺五星<lb/>
守<lb/>
　栁十四度上為天之中道甘氏云主飲食倉庫酒醋<lb/>
　之位明大則人豐酒食搖動則大人酒死失色則天<lb/>
　下不安饑饉流於道路不過三年必應張衡云栁為<lb/>
　朱雀之嗉天之厨宰也主尚食和滋味隋志云又主<lb/>
　雷雨一曰天相一曰天庫一曰注又主木功星明大<lb/>
<pb n="KR2d0006_WYG_043-39a"/>
　臣重慎國安厨食具注舉首王命興輔佐出星直天<lb/>
　下謀伐其主就聚兵闘國門酒旗三星在軒轅右角<lb/>
　之南酒官之旗也主享宴飲食五星守酒旗天下大<lb/>
　酺有酒肉財物之賜及爵宗室<lb/>
星七星如鈎栁下生星上十七軒轅形軒轅東頭四内<lb/>
平平下三箇名天相相下稷星横五靈<lb/>
　七星七度甘氏云主后妃御女之位亦為賢士若失<lb/>
　色芒動則后妃死賢士誅明大則道化成國盛張衡<lb/>
<pb n="KR2d0006_WYG_043-39b"/>
　云七星為朱鳥之頸一名天都主衣裳文繡隋志云<lb/>
　主急兵守盗賊故欲明則王道昌暗則賢良不處天<lb/>
　下空天子疾動則兵起離則易政日食兵饑婦人災<lb/>
　木犯人安火犯旱金土水犯俱災月暈孛犯兵起軒<lb/>
　轅十七星在七星北黄帝之神黄龍之體也后妃之<lb/>
　主士女職也一曰東陵一曰權星主雷雨之神南大<lb/>
　星女主也次北一星夫人也屏也上將也次北一星<lb/>
　妃也次將也其次諸星皆次妃之屬也女主南小星<lb/>
<pb n="KR2d0006_WYG_043-40a"/>
　女御也左一星少民少后宗也右一星大民太后宗<lb/>
　也欲其色黄小而明也張衡云軒轅如龍之體主雷<lb/>
　雨之神後宫之象焉隂陽交合盛為雷激為電和為<lb/>
　雨怒為風亂為霧凝為霜散為露聚為雲立為虹蜺<lb/>
　離為背矞分為抱珥此十四變皆軒轅主之其星欲<lb/>
　小而黄明則吉移徙則國人流迸東西角張而振后<lb/>
　敗水火金守之女主惡也漢注曰軒轅為權太微為<lb/>
　衡月五星守犯者如衡占内平四星在中台南爟之<lb/>
<pb n="KR2d0006_WYG_043-40b"/>
　北平罪之官也明則刑罰平暗則否酒旗南三星曰<lb/>
　天相丞相之象也其占與相星略同稷五星在七星<lb/>
　之南主農正也取乎百穀之長以為其號明大則歳<lb/>
　大豐不明則儉不見則人相食<lb/>
張六星似軫在星旁張下只是有天廟十四之星冊四<lb/>
方長垣少微雖向上星數欹在太微傍天尊一星直上<lb/>
黄<lb/>
　張十七度甘氏云主天廟明堂御史之位上為天之<lb/>
<pb n="KR2d0006_WYG_043-41a"/>
　中道若明大則國盛彊失色宗廟不安明堂宫廢隋<lb/>
　志云主珍寶宗廟所用及衣服又主天厨飲食賞賚<lb/>
　之事星明則王者行五禮得天之中動則賞賚離徙<lb/>
　天下有逆人就聚有兵金火守之有兵起或云主貢<lb/>
　物色細無光王者少子孫日食虧修禮也月食大澇<lb/>
　魚行人道火孛犯兵起水土犯國不寧張南十四星<lb/>
　曰天廟天子祖廟也客星守之祠官有憂其占與虛<lb/>
　梁同長垣四星在少微南主界域及胡夷火守之胡<lb/>
<pb n="KR2d0006_WYG_043-41b"/>
　人入中國大白入之九卿謀反少微四星在太微西<lb/>
　南北列士大夫之位也一名處士亦天子副主或曰<lb/>
　博士官一曰主衛掖門南第一星為處士第二星為<lb/>
　議士第三星為博士第四星為大夫眀大而黄則賢<lb/>
　士舉月五星犯守之處士女主憂宰相易<lb/>
翼二十二星大難識上五下五横著行中心六箇恰如<lb/>
張更有六星在何許三三相連張畔附必若不能分處<lb/>
所更請向前看記取五箇黑星翼下頭欲知名字是東<lb/>
<pb n="KR2d0006_WYG_043-42a"/>
甌<lb/>
　翼十九度甘氏云主太微三公化道文籍失色則民<lb/>
　流日月交食五星並逆芒動則化道不行文籍壞滅<lb/>
　動移則三公廢明大則化成隋志云翼為天之樂府<lb/>
　主俳倡戲樂又主夷狄逺客負海之賔明大則禮樂<lb/>
　興四夷來賔動則蠻夷使來離徙則天子舉兵或云<lb/>
　明則禮樂興暗則政教失日食臣僭月食婦人憂五<lb/>
　星孛流客犯大凶東甌五星在翼之南蠻夷星也張<lb/>
<pb n="KR2d0006_WYG_043-42b"/>
　衡云主東越穿胷南越三夷金火守之其地有兵芒<lb/>
　角動移兵内叛<lb/>
軫四星似張翼相近中央一箇長沙子左轄右轄附兩<lb/>
星軍門兩黃近翼是門下四箇土司空門東七烏青邱<lb/>
子青邱之下名器府器府之星三十二以上便為太微<lb/>
宫黃道向上看取是<lb/>
　軫十七度甘氏云軫七星主將軍樂府歌讙之事五<lb/>
　星犯之失位亡國女子主政人失業賊黨掠人禍生<lb/>
<pb n="KR2d0006_WYG_043-43a"/>
　於百日内若明大則天下昌萬民康四海歸王張衡<lb/>
　云軫為冢宰輔臣也主車騎明大則車騎用一云明<lb/>
　大則車騎動隋志云主載任有軍出入皆占於軫又<lb/>
　主死喪明則車駕備動則車騎用離徙天子憂就聚<lb/>
　兵大起轄兩星附軫兩傍主王侯左轄為王者同姓<lb/>
　右轄為異姓星明兵大起遠軫凶軫轄舉南蠻侵張<lb/>
　衡云轄不見國有大憂長沙一星在軫之中主夀命<lb/>
　也長沙明則人夀長子孫盛軍門二黃星在青邱西<lb/>
<pb n="KR2d0006_WYG_043-43b"/>
　天子六軍之門也主營候豹尾威旗占以移其處為<lb/>
　道不通土司空四黃星在軍門南主土功巫咸氏云<lb/>
　金火犯之天下男不得耕女不得織隋志云一曰司<lb/>
　徒主界域青邱七黑星在軫東南主東方三韓之國<lb/>
　占與東甌同軫南三十二星曰器府主樂器之府也<lb/>
　明則樂器調理暗則有咎<lb/>
　<lb/>
　通志卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十九</head> <lb/>
    <p>
<pb n="KR2d0006_WYG_203-1a"/>
欽定四庫全書<lb/>
　通志卷一百七十九<lb/>
　　宋　右　廸　功　郎　鄭　樵　漁　仲　撰<lb/>
　宦者傳第一<lb/>
　秦<lb/>
　　趙髙<lb/>
　前漢<lb/>
　　李延年　石顯<hi>𢎞恭</hi>
<pb n="KR2d0006_WYG_203-1b"/>
　後漢<lb/>
　　鄭衆　蔡倫　孫程　曹騰　單超<hi>徐璜左悺</hi>　<hi>具瑗唐衡</hi>
　　侯覽　曹節　吕彊　張讓<hi>趙忠</hi>
　後魏<lb/>
　　宗愛　仇洛齊　孫小　趙黙　王琚　張宗之<lb/>
　　劇鵬　張祐　抱嶷　王遇　苻承祖　王質<lb/>
　　李堅　劉騰　賈粲　楊範　成軌　王温　孟<lb/>
　　欒　平季　封津　劉思逸<hi>張景嵩毛暢</hi>
<pb n="KR2d0006_WYG_203-2a"/>
　北齊諸宦者<lb/>
　臣謹按心平者然後可以語道氣和者然後可以論<lb/>
　人論人之道不可偏徇仰觀諸天則帝座之旁有宦<lb/>
　者之星逺稽諸古則周官之書有寺人之職而先儒<lb/>
　之論直欲無宦者可乎人之邪正色色有之言宦寺<lb/>
　之中而無正人乎司馬遷班固不立宦者傳特取數<lb/>
　人在佞幸篇如此是絶人為善之路也且巷伯之辭<lb/>
　著於風雅勃鞮之忠載於春秋繆賢之賢能薦相如<lb/>
<pb n="KR2d0006_WYG_203-2b"/>
　韓談之勇能刃趙髙西都則張澤安劉之功參乎平<lb/>
　勃東京則欒巴按節之義間乎陳竇歴世班班皆有<lb/>
　其人惜乎史家畧之不得而記云<lb/>
　　秦<lb/>
趙髙者諸趙疏逺屬也昆弟數人皆生而隠宫其母被<lb/>
刑僇世世卑賤始皇聞其彊力通獄法舉以為中府令<lb/>
使教公子胡亥決獄髙嘗有罪始皇使上卿䝉毅治之<lb/>
毅不敢阿法當髙罪死除其官爵始皇以髙之敢於事<lb/>
<pb n="KR2d0006_WYG_203-3a"/>
也赦之復其官爵髙以故深怨䝉氏始皇三十七年十<lb/>
月行幸㑹稽並海上北抵琅邪髙以中車府令兼行符<lb/>
璽事與丞相斯皆從始皇有二十餘子長子扶蘇以數<lb/>
直諫上上使監兵上郡而䝉毅兄恬為将胡亥以少子<lb/>
愛請從上許之餘子莫從其年七月始皇至沙邱病甚<lb/>
令髙為書賜長子扶蘇曰以兵屬䝉恬與䘮㑹咸陽而<lb/>
𦵏書已封未授使者而始皇崩髙因留所賜扶蘇璽書<lb/>
而謂胡亥曰上崩無詔封王諸子而獨賜長子書長子<lb/>
<pb n="KR2d0006_WYG_203-3b"/>
至即立為皇帝而子無尺寸之地為之奈何胡亥曰固<lb/>
也吾聞之明君知臣明父知子父捐命不封諸子何可<lb/>
言者髙曰不然方今天下之權存亡在子與髙及丞相<lb/>
耳願子圖之且夫臣人與見臣於人制人與見制於人<lb/>
豈可同日道哉胡亥曰廢兄而立弟是不義也不奉父<lb/>
詔而畏死是不孝也能薄而材譾彊因人之功是不能<lb/>
也三者逆徳天下不服身殆傾危社稷不血食髙曰臣<lb/>
聞湯武殺其主天下稱義焉不為不忠衛君殺其父而<lb/>
<pb n="KR2d0006_WYG_203-4a"/>
衛國載其徳孔子著之不為不孝夫大行不小謹盛徳<lb/>
不辭讓鄉曲各有宜而百官不同功胡顧小而忘大後<lb/>
必有害狐疑猶豫後必有悔斷而敢行鬼神避之後有<lb/>
成功願子遂之胡亥喟然嘆曰今大行未發䘮禮未終<lb/>
豈宜以此事干丞相哉髙曰時乎時乎間不及謀贏糧<lb/>
躍馬唯恐後時胡亥既然髙曰不與丞相謀恐事不能<lb/>
成臣請為子與丞相謀之髙乃謂丞相斯曰上崩賜長<lb/>
子書與䘮㑹咸陽而立為嗣書未行今上崩未有知者<lb/>
<pb n="KR2d0006_WYG_203-4b"/>
也所賜長子書及符璽皆在胡亥所定太子在君侯與<lb/>
髙之口耳事将何如斯曰安得亡國之言此非人臣所<lb/>
當議也髙曰君侯自料材能孰與䝉恬功髙孰與䝉恬<lb/>
謀逺不失孰與䝉恬無怨於天下孰與䝉恬長子舊而<lb/>
信之孰與䝉恬斯曰此五者皆不及䝉恬而君責之何<lb/>
深也髙曰髙故内官之厮役也幸以刀筆之文進入秦<lb/>
宫管事二十餘年未嘗見秦免黜丞相功臣有封及二<lb/>
世者也卒皆以誅亡皇帝二十餘子皆君之所知長子<lb/>
<pb n="KR2d0006_WYG_203-5a"/>
剛毅而武勇信人而奮士即位必用䝉恬為丞相君侯<lb/>
終不懐通侯之印歸於鄉里明矣髙受詔教習胡亥使<lb/>
學以法事數年矣未嘗見過失慈仁篤學輕財重士辯<lb/>
於心而詘於口盡禮敬士秦之諸子未有及此者可以<lb/>
為嗣君審計而定之斯曰君其反位斯奉主之詔聴天<lb/>
之命何慮之可足也髙曰安可危也危可安也安危不<lb/>
定何以貴聖斯曰斯上蔡閭巷布衣也上幸擢為丞相<lb/>
封為通侯子孫皆至尊位重禄者故将以存亡安危屬<lb/>
<pb n="KR2d0006_WYG_203-5b"/>
臣也豈可負哉夫忠臣不避死而庶㡬孝子不勤勞而<lb/>
見危人臣各守其職而己矣君其勿復言将令斯得罪<lb/>
髙曰盖聞聖人遷徙無常就變而從時見末而知本觀<lb/>
指而覩歸物固有之安有常法哉方今天下之權命懸<lb/>
於胡亥髙能得志焉且夫從外制中謂之惑從下制上<lb/>
謂之賊故秋霜降者草木落水摇動者萬物作此必然<lb/>
之效也君何見之晚斯曰吾聞晉易太子三世不安齊<lb/>
桓兄弟争位身死為戮紂殺親戚不聴諫者國為邱墟<lb/>
<pb n="KR2d0006_WYG_203-6a"/>
遂危社稷三者逆天宗廟不血食斯其猶人哉安足為<lb/>
謀髙曰上下合同可以長久中外若一事無表裏君聴<lb/>
臣之計即長有封侯世世稱孤必有喬松之夀孔墨之<lb/>
智今釋此而不從禍及子孫足以為寒心善者因禍為<lb/>
福君何處焉斯乃仰天而歎垂涕太息曰嗟乎獨遭亂<lb/>
世既以不能死安託命哉於是斯乃聴髙髙乃報胡亥<lb/>
曰臣請奉太子之明命以報丞相丞相斯敢不奉令於<lb/>
是乃相與謀詐為受始皇詔丞相立子胡亥為太子更<lb/>
<pb n="KR2d0006_WYG_203-6b"/>
為書賜長子扶蘇曰朕巡天下禱祠名山諸神以延夀<lb/>
命今扶蘇與将軍䝉恬将師數十萬以屯邊十有餘年<lb/>
矣不能進而前士卒多耗無尺寸之功乃反數上書直<lb/>
言誹謗我所為以不得罷歸為太子日夜怨望扶蘇為<lb/>
人子不孝其賜劍以裁将軍恬與扶蘇居外不匡正宜<lb/>
知其謀為人臣不忠其賜死以兵屬裨将王離封其書<lb/>
以皇帝璽遣胡亥客奉書賜扶蘇於上郡使者至發書<lb/>
扶蘇泣入内舎欲自殺䝉恬止扶蘇曰陛下居外未立<lb/>
<pb n="KR2d0006_WYG_203-7a"/>
太子使臣将三十萬衆守邉公子為監此天下重任也<lb/>
今一使者来即自殺安知其非詐請復請而後死未暮<lb/>
也使者數趣之扶蘇為人仁謂䝉恬曰父而賜子死尚<lb/>
安復請即自殺䝉恬不肯死使者即以屬吏繫於陽周<lb/>
使者還報胡亥斯髙大喜至咸陽發䘮太子立為二世<lb/>
皇帝以趙髙為郎中令常侍中用事二世燕居乃召髙<lb/>
與謀事謂曰夫人生居世間也譬猶騁六驥過決隙也<lb/>
既已臨天下矣欲<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>耳目之所好窮心志之所樂以安<lb/>
<pb n="KR2d0006_WYG_203-7b"/>
宗廟而樂萬姓長有天下終吾年夀其道可乎髙曰此<lb/>
賢主之所能行也而昬亂主之所禁也臣請言之不敢<lb/>
避斧鉞之誅願陛下少意焉夫沙邱之謀諸公子及大<lb/>
臣皆疑焉而諸公子盡帝兄大臣又先帝之所置也今<lb/>
陛下初立此其屬意怏怏皆不服恐為變且䝉恬己死<lb/>
䝉毅将兵居外臣戰戰栗栗唯恐不終且陛下安得為<lb/>
此樂乎二世曰為之奈何趙髙曰嚴法而刻刑令有罪<lb/>
者相坐誅至收族滅大臣而逺骨肉貧者富之賤者貴<lb/>
<pb n="KR2d0006_WYG_203-8a"/>
之盡除去先帝之故臣更置陛下之所親信者近之此<lb/>
則隂徳歸陛下害除而姦謀塞羣臣莫不被潤澤䝉厚<lb/>
徳陛下則髙枕肆志寵樂矣計莫出於此二世然髙之<lb/>
言乃更為法律於是羣臣諸公子有罪輙下髙令鞫治<lb/>
之殺大臣䝉毅等公子十二人僇死咸陽市十公主矺<lb/>
死於社財物入於縣官相連坐者不可勝數公子髙欲<lb/>
奔恐收族乃上書曰先帝無恙時臣入則賜食出則乘<lb/>
輿御府之衣臣得賜之中廐之寳馬臣得賜之臣當從<lb/>
<pb n="KR2d0006_WYG_203-8b"/>
死而不能為人子不孝為人臣不忠不忠者無名立於<lb/>
世臣請從死願葬酈山之足唯上幸哀憐之書上二世<lb/>
大説召趙髙而示之曰此可謂急乎趙髙曰人臣當憂<lb/>
死而不暇何變之得謀胡亥可其書賜錢十萬以葬法<lb/>
令誅罰日益刻深羣臣人人自危欲畔者衆二世又作<lb/>
阿房之宫治直馳道賦斂愈重戍徭無已於是楚戍卒<lb/>
陳勝吴廣等作亂郡縣皆殺長吏以應之者時趙髙為<lb/>
郎中令所殺及報私怨衆多恐大臣入朝奏事毁惡之<lb/>
<pb n="KR2d0006_WYG_203-9a"/>
乃説二世曰天子所以貴者但以聞聲羣臣莫得見其<lb/>
面故號曰朕且陛下富於春秋未必盡通諸事今坐朝<lb/>
廷譴舉有不當者則見短於大臣非所以示神明於天<lb/>
下也且陛下深拱禁中與臣及侍中習法者持事事来<lb/>
有以揆之如此則大臣不敢奏疑事天下稱聖主矣二<lb/>
世用其計乃不坐朝廷見大臣居禁中趙髙常侍中用<lb/>
事事皆决於趙髙髙聞李斯以為言乃見丞相曰闗東<lb/>
羣盗多今上急發繇作阿房宫治直馳道聚狗馬無用<lb/>
<pb n="KR2d0006_WYG_203-9b"/>
之物臣欲諫為位賤此真君侯之事君何不諫李斯曰<lb/>
固也吾欲言之久矣今時上不坐朝廷上居深宫吾有<lb/>
所言者不可傳也欲見無間趙髙謂曰君誠能諫請為<lb/>
君候上間語君於是趙髙待二世方燕樂婦女居前使<lb/>
人告丞相上方間可奏事丞相至宫門上謁如此者三<lb/>
二世怒曰吾常多閒日丞相不来吾方燕私丞相輙来<lb/>
請事丞相豈少我哉且固我哉髙因曰如此殆矣夫沙<lb/>
邱之謀丞相與焉今陛下己立為帝而丞相貴不益此<lb/>
<pb n="KR2d0006_WYG_203-10a"/>
其意亦望裂地而王矣且陛下不問臣臣不敢言丞相<lb/>
長男李由為三川守楚盗陳勝等皆丞相傍縣之子以<lb/>
故楚盗公行過三川城守不肯擊髙聞其文書相往来<lb/>
未得其審故未敢以聞且丞相居外權重於陛下二世<lb/>
以為然欲案丞相恐其不審乃使人案驗三川守與盗<lb/>
通狀李斯知為髙所陷乃上書言髙擅權與陛下等将<lb/>
有齊田恒宋子罕之事二世曰何哉夫髙故宦人也然<lb/>
不為安肆志不以危易心潔行修善自使至此以忠得<lb/>
<pb n="KR2d0006_WYG_203-10b"/>
進以信守位朕實賢之而君疑之何也且朕少失先人<lb/>
無所識知不習治民而君又老恐與天下絶矣朕非屬<lb/>
趙君當誰任哉且趙君為人精亷彊力下知人情上能<lb/>
適朕君其勿疑李斯曰不然夫髙故賤人也無識於理<lb/>
貪欲無厭求利不止列勢次主求欲無窮臣故曰殆二<lb/>
世己前信趙髙恐李斯殺之乃私告趙髙髙曰丞相所<lb/>
患者獨髙髙己死丞相即欲為田恒等所為於是二世<lb/>
使髙案丞相獄治罪責李斯與子由謀反状皆收捕宗<lb/>
<pb n="KR2d0006_WYG_203-11a"/>
族賔客髙治斯榜掠千餘斯不勝痛自誣服斯又自負<lb/>
其辯有功無反心從獄中上書自陳幸二世悟而赦之<lb/>
髙使棄去不奏又使其客十餘輩詐為御史謁者侍中<lb/>
更往来覆訊斯更以實對輙復榜之後二世使人驗斯<lb/>
斯以為如前終不敢更言所使案三川守由者至則楚<lb/>
兵已擊殺之矣髙皆妄為反辭以相傳遂具斯五刑論<lb/>
腰斬咸陽市夷三族李斯己死二世遂拜髙為丞相事<lb/>
無大小輙決於髙髙自知其權重乃獻鹿謂之馬二世<lb/>
<pb n="KR2d0006_WYG_203-11b"/>
問左右此乃鹿也左右皆曰馬也二世驚自以為惑乃<lb/>
召太卜令卦之太卜曰陛下春秋郊祀奉宗廟鬼神齋<lb/>
戒不明故至於此可依盛徳而明齋戒於是乃入上林<lb/>
齋戒日㳺弋獵有行人入上林中二世自射殺之趙髙<lb/>
教其子婿咸陽令閻樂劾不知何人賊殺人移上林中<lb/>
趙髙乃諫二世曰天子無故賊殺不辜人此上帝之禁<lb/>
也鬼神不享天且降殃當逺避宫以禳之二世乃出居<lb/>
望夷宫留三日趙髙詐詔衛士令士皆素服持兵内鄉<lb/>
<pb n="KR2d0006_WYG_203-12a"/>
入告二世曰山東羣盗兵大至二世上觀而見之恐懼<lb/>
髙即因刼令自殺引璽而佩之左右百官莫從上殿欲<lb/>
壊者三髙自知天弗與羣臣弗許乃召扶蘇之子子嬰<lb/>
立之子嬰即位以計稱疾不聴事與宦者韓談及其子<lb/>
謀殺髙髙上謁請病因召入令韓談刺殺之夷髙三族<lb/>
　　前漢<lb/>
李延年中山人身及父母兄弟皆故倡也延年坐法腐<lb/>
刑給事狗監中<hi>主獵犬</hi>女弟得幸於武帝號李夫人列后<lb/>
<pb n="KR2d0006_WYG_203-12b"/>
妃傳延年善歌為新變聲是時上方興天地諸祠欲造<lb/>
樂令司馬相如等作詩頌延年輙承意絃歌所造詩為<lb/>
之新聲曲而李夫人産昌邑王延年由是貴為協律都<lb/>
尉佩二千石印綬而與上卧起其愛幸埒於韓嫣久之<lb/>
延年弟季與中人亂出入驕恣及李夫人卒後其愛弛<lb/>
上遂誅延年兄弟宗族是後寵臣大抵外戚之家也衛<lb/>
青霍去病皆愛幸然亦以功能自進<lb/>
石顯字君房濟南人𢎞恭沛人也皆少坐法腐刑為中<lb/>
<pb n="KR2d0006_WYG_203-13a"/>
黄門以選為中尚書宣帝時任中尚書官恭明習法令<lb/>
故事善為請奏能稱其職恭為令顯為僕射元帝即位<lb/>
數年恭死顯代為中書令是時元帝被疾不親政事方<lb/>
隆好於音樂以顯久典事中人無外黨精専可信任遂<lb/>
委以政事事無大小因顯白決貴幸傾朝百僚皆敬事<lb/>
顯顯為人巧慧習事能探得人主微指内深賊持詭辯<lb/>
以中傷人忤恨睚眦輙被以危法初元中前将軍蕭望<lb/>
之及光禄大夫周堪宗正劉更生皆給事中望之領尚<lb/>
<pb n="KR2d0006_WYG_203-13b"/>
書事知顯専權邪辟建白以為尚書百官之本國家樞<lb/>
機宜以通明公正處之武帝逰宴後庭故用宦者非古<lb/>
制也宜罷中書宦官應古不近刑人元帝不聴由是大<lb/>
與顯忤後皆害焉望之自殺堪更生廢錮不得復進用<lb/>
語在望之傳後太中大夫張猛魏郡太守京房御史中<lb/>
丞陳咸待詔賈捐之皆嘗奏封事或召見言顯短顯索<lb/>
求其罪房捐之棄市猛自殺於公車咸抵辠髠為城旦<lb/>
及鄭令蘇建得顯私書奏之後以他事論死自是公卿<lb/>
<pb n="KR2d0006_WYG_203-14a"/>
以下畏顯重足一迹顯與中書僕射牢梁少府五鹿充<lb/>
宗結為黨友諸附倚者皆得寵位民歌之曰牢邪石邪<lb/>
五鹿客邪印何纍纍綬若若邪言其兼官據埶也顯見<lb/>
左将軍馮奉世父子為公卿著名女又為昭儀在内顯<lb/>
心欲附之薦言昭儀兄謁者逡修勑宜侍帷幄天子召<lb/>
見欲以為侍中逡請閒言事上聞逡言顯顓權天子大<lb/>
怒罷逡歸故官其後御史大夫缺羣臣皆舉逡兄大鴻<lb/>
臚野王行能第一天子以問顯顯曰九卿無出野王者<lb/>
<pb n="KR2d0006_WYG_203-14b"/>
然野王親昭儀兄臣恐後世必以陛下度越衆賢私後<lb/>
宫親以為三公上曰善吾不見是乃下詔嘉美野王廢<lb/>
而不用語在野王傳顯自知顓權事柄在掌握恐天子<lb/>
一旦納用左右耳目有以間已乃時歸誠取一信以為<lb/>
驗顯嘗使至諸官有所徴發顯先自白恐後漏盡宫門<lb/>
閉請使詔吏開門上許之顯故投夜還稱詔開門入後<lb/>
果有上書告顯顓命矯詔開宫門天子笑以其書示顯<lb/>
顯因泣曰陛下過私小臣屬任以事羣下無不嫉妬欲<lb/>
<pb n="KR2d0006_WYG_203-15a"/>
陷害臣者事類如此非一唯明主獨知之愚臣微賤誠<lb/>
不能以一軀稱快萬衆任天下之怨臣願歸樞機受後<lb/>
宫埽除之役死無所恨唯陛下哀憐財幸以此全活小<lb/>
臣天子以為然而憐之數勞勉顯加厚賞賜賞賜及賂<lb/>
遺貲一萬萬初顯聞衆人匃匃言已殺前将軍蕭望之<lb/>
望之當世名儒顯恐天下學士姍己病之是時明經著<lb/>
節士琅邪貢禹為諫大夫顯使人致意深自結納顯因<lb/>
薦禹天子歴位九卿至御史大夫禮事之甚備議者於<lb/>
<pb n="KR2d0006_WYG_203-15b"/>
是稱顯以為不妬譖望之矣顯之設變詐以自解免取<lb/>
信人主者皆此類也元帝晚節寝疾定陶恭王愛幸顯<lb/>
擁祐太子頗有力元帝崩成帝初即位遷顯為長信中<lb/>
太僕秩中二千石顯失倚離權數月丞相御史條奏顯<lb/>
舊惡及其黨與牢梁陳順皆免官顯與妻子徙歸故郡<lb/>
憂懣不食於道病死諸所交結以顯為官皆廢罷少府<lb/>
五鹿充宗左遷元莵太守御史中丞伊嘉為鴈門都尉<lb/>
長安謡曰伊徙鴈鹿徙莵去牢與陳實無賈<hi>賈讀為價</hi>
<pb n="KR2d0006_WYG_203-16a"/>
　　後漢<lb/>
鄭衆字季産南陽犨人也為人謹敏有心機永平中初<lb/>
給事太子家肅宗即位拜小黄門遷中常侍和帝初加<lb/>
位鉤盾令時竇太后秉政后兄大将軍憲等並竊威權<lb/>
朝臣上下莫不附之而衆獨一心王室不事豪黨帝親<lb/>
信焉及憲兄弟圖作不軌衆首謀誅之以功遷大長秋<lb/>
䇿勲班賞毎辭多受少由是常與議事中官用權自衆<lb/>
始焉十四年帝念衆功美封為鄛鄉侯食邑千五百戸<lb/>
<pb n="KR2d0006_WYG_203-16b"/>
永初元年和熹皇后益封三百戸元初元年卒養子閎<lb/>
嗣閎卒子安嗣後國絶桓帝延熹二年詔封衆曾孫石<lb/>
讐為闗内侯<lb/>
蔡倫字敬仲桂陽人也以永平末始給事宫掖建初中<lb/>
為小黄門及和帝即位轉中常侍預参帷幄倫有才學<lb/>
盡心敦謹數犯嚴顔匡弼得失每至休沐輙閉門絶賔<lb/>
客暴體田野後加位尚方令永元九年監作秘劍及諸<lb/>
器械莫不精工堅宻為後世法自古書契多編以竹簡<lb/>
<pb n="KR2d0006_WYG_203-17a"/>
其用縑帛者謂之為紙縑貴而簡重並不便於人倫乃<lb/>
造意用樹膚麻頭及敝布魚網以為紙元興元年奏上<lb/>
之帝善其能自是莫不從用焉故天下咸稱蔡侯紙元<lb/>
初元年鄧太后以倫久宿衛封為龍亭侯邑三百戸後<lb/>
為長樂太僕四年帝以經傳之文多不正定乃選通儒<lb/>
謁者劉珍及博士良史詣東觀各讐校漢家法令倫監<lb/>
典其事倫初受竇太后諷㫖誣陷安帝祖母宋貴人及<lb/>
太后崩安帝始親萬㡬勅使自致廷尉倫恥受辱乃沐<lb/>
<pb n="KR2d0006_WYG_203-17b"/>
浴整衣冠飲藥而卒國除<lb/>
孫程字稚卿涿郡新城人也安帝時為中黄門給事長<lb/>
樂宫時鄧太后臨朝帝不親政事小黄門李閏與帝乳<lb/>
母王聖常共譖太后兄執金吾悝等言欲廢帝立平原<lb/>
王徳帝每忿懼及太后崩遂誅鄧氏而廢平原王封閏<lb/>
雍鄉侯又小黄門江京以讒諂進初迎帝於邸以功封<lb/>
都鄉侯食邑各三百戸閏京並遷中常侍江京兼大長<lb/>
秋與中常侍樊豐黄門令劉安鉤盾令陳達及王聖聖<lb/>
<pb n="KR2d0006_WYG_203-18a"/>
女伯榮扇動外内競為侈虐又帝舅大将軍耿寳皇后<lb/>
兄大鴻臚閻顯更相阿黨遂枉殺太尉楊震廢皇太子<lb/>
為濟隂王明年帝崩立北鄉侯為天子顯等遂顓朝權<lb/>
乃諷有司奏誅樊豐廢耿寳王聖及黨與皆見死徙十<lb/>
月北鄉侯病篤程謂濟隂王謁者長興渠曰<hi>興姓渠名</hi>王以<lb/>
嫡統本無失徳先帝用讒遂至廢黜若北鄉疾不起共<lb/>
斷江京閻顯事乃可成渠等然之又中黄門王康先為<lb/>
太子府史自太子之廢常懐歎憤又長樂太官丞京兆<lb/>
<pb n="KR2d0006_WYG_203-18b"/>
王國並附同於程至二十七日北鄉侯薨閻顯白太后<lb/>
徴諸王子簡可為帝嗣未及至十一月二日程遂與王<lb/>
康等十八人聚謀於西鐘下皆截單衣為誓四日夜程<lb/>
等共㑹崇徳殿上因入章臺門時江京劉安及李閏陳<lb/>
達俱坐省門下程與王康共就斬京安達以李閏權埶<lb/>
積為省内所服欲引為主因舉刃脅閏曰今當立濟隂<lb/>
王無得動摇閏曰諾於是扶閏起俱於西鐘下迎濟隂<lb/>
王立之是為順帝召尚書令僕射以下從輦幸南宫雲<lb/>
<pb n="KR2d0006_WYG_203-19a"/>
臺程等留守省門遮扞内外閻顯時在禁中憂廹不知<lb/>
所為小黄門樊登勸顯發兵以太后詔召越騎校尉馮<lb/>
詩虎賁中郎将閻崇屯朔平門以禦程等誘詩入省太<lb/>
后使授之印曰能得濟隂王者封萬戸侯得李閏者五<lb/>
千户侯顯以詩所将衆少使與登迎吏士于左掖門外<lb/>
詩因格殺登歸營屯守顯弟衛尉景遽從省中還外府<lb/>
收兵至盛徳門程傳召諸尚書使收景尚書郭鎮時卧<lb/>
病聞之即率直宿羽林出南止車門逢景從吏士拔白<lb/>
<pb n="KR2d0006_WYG_203-19b"/>
刃呼曰無干兵鎮即下車持節詔之景曰何等詔因斫<lb/>
鎮不中鎮引劎擊景墮車左右以㦸义其胷遂禽之送<lb/>
廷尉獄即夜死旦日令侍御史收顯等送獄於是遂定<lb/>
乃下詔封孫程為浮陽侯食邑萬户王康為華容侯王<lb/>
國為酈侯各九千户黄龍為湘南侯五千戸彭愷為西<lb/>
平昌侯孟叔為中廬侯李建為復陽侯各四千二百戸<lb/>
王成為廣宗侯張賢為祝阿侯史汎為臨沮侯馬國為<lb/>
廣平侯王道為范縣侯李元為襃信侯楊佗為山都侯<lb/>
<pb n="KR2d0006_WYG_203-20a"/>
陳予為下雋侯趙封為析縣侯李剛為枝江侯各四千<lb/>
戸魏猛為夷陵侯二千户苗光為東阿侯千户是為十<lb/>
九侯加賜車馬金銀錢帛亦各有差李閏以先不豫謀<lb/>
故不封遂擢拜程騎都尉永建元年程與張賢孟叔馬<lb/>
國等為司𨽻校尉虞詡訟罪懐表上殿呵叱左右帝怒<lb/>
遂免程官因悉遣十九侯就國後徙封程為宜城侯程<lb/>
既到國怨恨恚懟封還印綬符策亡歸京師往来山中<lb/>
詔書追求復故爵土賜車馬衣物遣還國三年帝念程<lb/>
<pb n="KR2d0006_WYG_203-20b"/>
等功勲悉徴還京師程與王道李元皆拜騎都尉餘悉<lb/>
奉朝請陽嘉元年程病甚即拜奉車都尉位特進及卒<lb/>
使五官中郎将追贈車騎将軍印綬賜諡剛侯侍御史<lb/>
持節監護䘮事乘輿幸北部尉傳瞻望車騎程臨終遺<lb/>
言上書以國傳弟美帝許之而分程半封程養子夀為<lb/>
浮陽侯後詔書録微功封興渠為髙望亭侯四年詔宦<lb/>
官養子悉聴得為後襲封爵著定于令王康王國彭愷<lb/>
王成趙封魏猛六人皆早卒黄龍楊佗孟叔李建張賢<lb/>
<pb n="KR2d0006_WYG_203-21a"/>
史汎王道李元李剛九人與阿母山陽君宋娥更相貨<lb/>
賂求髙官増邑又誣罔中常侍曹騰孟賁等永和二年<lb/>
發覺並遣就國減租四分之一宋娥奪爵歸田舎唯馬<lb/>
國陳予苗光保全封邑初帝見廢監太子家小黄門籍<lb/>
建傅髙梵長秋長趙熹丞良賀藥長夏珍皆以無過獲<lb/>
罪建等坐徙朔方及帝即位竝擢為中常侍梵坐贓罪<lb/>
減死一等建後封東鄉侯三百户賀清儉退厚位至大<lb/>
長秋陽嘉中詔九卿舉武猛賀獨無所薦帝引問其故<lb/>
<pb n="KR2d0006_WYG_203-21b"/>
對曰臣生自草茅長於宫掖既無知人之名又未嘗交<lb/>
知士類昔衛鞅因景監以見有識知其不終今得臣舉<lb/>
者匪榮伊辱固辭之及卒帝思賀忠封其養子為都鄉<lb/>
侯三百戸<lb/>
曹騰字季興沛國譙人也安帝時除黄門從官順帝在<lb/>
東宫鄧太后以騰年少謹厚使侍皇太子書特見親愛<lb/>
及帝即位騰為小黄門遷中常侍桓帝得立騰與長樂<lb/>
太僕州輔等七人以定策功皆封亭侯騰為費亭侯遷<lb/>
<pb n="KR2d0006_WYG_203-22a"/>
大長秋加位特進騰用事省闥三十餘年奉事四帝未<lb/>
嘗有過其所進達皆海内名人陳留虞放邉韶南陽延<lb/>
固張温𢎞農張奐潁川堂谿趙典等時蜀郡太守因計<lb/>
吏賂遺於騰益州刺史种暠於斜谷間捜得其書上奏<lb/>
太守并以劾騰請下廷尉案罪帝曰書自外来非騰之<lb/>
過遂寝暠奏騰不為纎介常稱暠為能吏時人嗟美之<lb/>
騰卒養子嵩嗣种暠後為司徒告賔客曰今身為公乃<lb/>
曹常侍力焉嵩靈帝時貨賂中官及輸西園錢一億萬<lb/>
<pb n="KR2d0006_WYG_203-22b"/>
故位至太尉及子操起兵不肯相隨乃與少子疾避亂<lb/>
琅邪為徐州刺史陶謙所殺<lb/>
單超河南人徐璜下邳良城人具瑗魏郡元城人左悺<lb/>
河南平隂人唐衡潁川郾人也桓帝初超璜瑗為中常<lb/>
侍悺衡為小黄門史初梁冀兩妺為順桓二帝皇后冀<lb/>
代父商為大将軍再世權戚威振天下冀自誅太尉李<lb/>
固杜喬等驕横益甚皇后乘勢忌恣多所鴆毒上下鉗<lb/>
口莫有言者帝逼畏久常懐不平恐言泄不敢謀之延<lb/>
<pb n="KR2d0006_WYG_203-23a"/>
熹二年皇后崩帝因如厠獨呼衡問左右與外舎不相<lb/>
得者有誰乎衡對曰單超左悺前詣河南尹不疑禮敬<lb/>
小簡不疑收其兄弟送洛陽二人詣門謝乃得釋徐璜<lb/>
具瑗常私忿疾外舎放横口不敢道於是帝呼超悺入<lb/>
室謂曰梁将軍専固國朝迫脅外内公卿以下從其風<lb/>
㫖今欲誅之於常侍意何如超等對曰誠國姦賊當誅<lb/>
日久臣等弱劣未知聖意如何耳帝曰審然者常侍宻<lb/>
圖之對曰圖之不難但恐陛下復中<hi>去聲</hi>狐疑帝曰姦臣<lb/>
<pb n="KR2d0006_WYG_203-23b"/>
脅國當伏其罪何疑乎於是更召璜瑗等五人遂定其<lb/>
議帝齧超臂出血為盟於是詔收冀及宗親黨與悉誅<lb/>
之悺衡遷中常侍封超新豐侯二萬戸璜武原侯瑗東<lb/>
武陽侯各萬五千户賜錢各千五百萬悺上蔡侯衡汝<lb/>
陽侯各萬三千戸賜錢各千三百萬五人同日封故世<lb/>
謂之五侯又封小黄門劉普趙忠等八人為鄉侯自是<lb/>
權歸宦官朝廷日亂矣超疾病帝遣使就拜車騎将軍<lb/>
明年薨賜東園秘器棺中玉具贈侯将軍印綬使者治<lb/>
<pb n="KR2d0006_WYG_203-24a"/>
䘮及𦵏發五營騎士将軍侍御史䕶䘮将作大匠起冢<lb/>
塋其後四侯轉横天下為之語曰左回天具獨坐徐卧<lb/>
虎唐兩墮<hi>謂隨意不定也</hi>皆競起第宅樓觀壯麗窮極伎巧金<lb/>
銀罽毦施於犬馬多取良人美女以為姬妾皆珍飾華<lb/>
侈擬則宫人其僕從皆乘牛車而從列騎又養其疏屬<lb/>
或乞嗣異姓或買蒼頭為子並以傳國襲封兄弟姻戚<lb/>
皆宰州臨郡辜較百姓與盗賊無異超弟安為河東太<lb/>
守弟子匡為濟隂太守璜弟盛為河内太守悺弟敏為<lb/>
<pb n="KR2d0006_WYG_203-24b"/>
陳留太守瑗兄恭為沛相皆為所在蠹害璜兄子宣為<lb/>
下邳令暴虐尤甚先是求故汝南太守下邳李暠女不<lb/>
能得及到縣遂将吏卒至暠家載其女歸戲射殺之埋<lb/>
著寺内時下邳縣屬東海汝南黄浮為東海相有告言<lb/>
宣者浮乃收宣家屬無少長悉考之掾吏以下固諫争<lb/>
浮曰徐宣國賊今日殺之明日坐死足以瞑目矣即案<lb/>
宣罪棄市暴其尸以示百姓郡中震慄璜於是訴怨於<lb/>
帝帝大怒浮坐髠鉗輸作右校五侯宗族賔客虐徧天<lb/>
<pb n="KR2d0006_WYG_203-25a"/>
下民不堪命起為㓂賊七年衡卒亦贈車騎将軍如超<lb/>
故事璜卒賻贈錢布賜冢塋地明年司𨽻校尉韓演因<lb/>
奏悺罪惡及其兄太僕南鄉侯稱請託州郡聚斂為姦<lb/>
賔客放縱侵犯吏民悺稱皆自殺演又奏瑗兄沛相恭<lb/>
贓罪徴詣廷尉瑗詣獄謝上還東武侯印綬詔貶為都<lb/>
鄉侯卒於家超及璜衡襲封者並降為鄉侯租入嵗皆<lb/>
三百萬子弟分封者悉奪爵土劉普等貶為闗内侯<lb/>
侯覽者山陽防東人桓帝初為中常侍以佞猾進倚埶<lb/>
<pb n="KR2d0006_WYG_203-25b"/>
貪放受納貨遺以巨萬計延熹中連嵗征伐府帑空虚<lb/>
乃假百官奉禄王侯租税覽亦上縑五千匹賜爵闗内<lb/>
侯又託以與誅梁冀功進爵髙鄉侯小黄門段珪家在<lb/>
濟隂與覽並立田業近濟北界僕從賔客侵犯百姓刼<lb/>
掠行旅濟北相滕延一切收捕殺數十人陳尸路衢覽<lb/>
珪大恐以事訴帝延坐多殺無辜徴詣廷尉免延字伯<lb/>
行北海人後為京兆尹有治名世稱為長者覽等得此<lb/>
愈放縱覽兄参為益州刺史民有豐富者輙誣以大逆<lb/>
<pb n="KR2d0006_WYG_203-26a"/>
皆誅滅之沒入財物前後累億計太尉楊秉奏参檻車<lb/>
徴於道自殺京兆尹袁逢於旅舎閲参車三百餘兩皆<lb/>
金銀錦帛珍玩不可勝數覽坐免旋復復官建寜二年<lb/>
喪母還家大起塋冢督郵張儉因舉奏覽貪侈奢縱前<lb/>
後請奪人宅三百八十一所田百一十八頃起立第宅<lb/>
十有六區皆有髙樓池苑臺閣相望飾以綺畫丹漆之<lb/>
屬制度重深潛類宫省又豫作夀冢石椁雙闕髙廡百<lb/>
尺破人居室發掘墳墓虜奪良人妻畧婦子及諸罪釁<lb/>
<pb n="KR2d0006_WYG_203-26b"/>
請誅之而覽伺候遮截章竟不上儉遂破覽冢宅籍沒<lb/>
資財具言罪状又奏覽母生時交通賔客干亂郡國復<lb/>
不得御覽遂誣儉為鉤黨及故長樂少府李膺太僕杜<lb/>
宻等皆夷滅之遂代曹節領長樂太僕熹平元年有司<lb/>
舉奏覽専權驕奢策收印綬自殺阿黨者皆免<lb/>
曹節字漢豐南陽新野人也其本魏郡人世吏二千石<lb/>
順帝初以西園騎遷小黄門桓帝時遷中常侍奉車都<lb/>
尉建寜元年持節将中黄門虎賁羽林千人北迎靈帝<lb/>
<pb n="KR2d0006_WYG_203-27a"/>
陪乘入宫及即位以定策封長安鄉侯六百户時竇太<lb/>
后臨朝后父大将軍武與太傅陳蕃謀誅中官節與長<lb/>
樂五官史朱瑀從官史共普張亮中黄門王尊長樂謁<lb/>
者騰良等十七人共矯詔以長樂食監王甫為黄門令<lb/>
将兵誅武蕃等事已具蕃武傳節遷長樂衛尉封育陽<lb/>
侯増邑三千戸甫遷中常侍黄門令如故瑀封都鄉侯<lb/>
千五百戸普亮等五人各三百戸餘十一人皆為闗内<lb/>
侯嵗食租二千斛先是瑀等隂於明堂中禱皇天曰竇<lb/>
<pb n="KR2d0006_WYG_203-27b"/>
氏無道請皇天輔皇帝誅之令事必成天下得寜既誅<lb/>
武等詔令太官給塞具賜瑀錢五千萬餘各有差後更<lb/>
封華容侯二年節病困詔拜為車騎将軍有頃疾瘳上<lb/>
印綬罷復為中常侍位特進秩中二千石尋轉大長秋<lb/>
熹平元年竇太后崩有何人書朱雀闕言天下大亂曹<lb/>
節王甫幽殺太后常侍侯覽多殺黨人公卿皆尸禄無<lb/>
有忠言者於是詔司𨽻校尉劉猛逐捕十日一㑹猛以<lb/>
誹書言直不肯急捕月餘主名不立猛坐左轉諫議大<lb/>
<pb n="KR2d0006_WYG_203-28a"/>
夫以御史中丞段熲代猛乃四出逐捕及太學㳺生繫<lb/>
者千餘人節等怨猛不己使熲以他事奏猛抵罪輸左<lb/>
校朝臣多以為言乃免刑復公車徴之節遂與王甫等<lb/>
誣奏桓帝弟勃海王悝謀反誅之以功封者十二人甫<lb/>
封冠軍侯節亦増邑四千六百户并前七千六百户父<lb/>
子兄弟皆為公卿列校牧守令長布滿天下節弟破石<lb/>
為越騎校尉越騎營五百妻有美色破石從求之五百<lb/>
不敢違妻執意不肯行遂自殺其淫暴無道多此類也<lb/>
<pb n="KR2d0006_WYG_203-28b"/>
光和二年司𨽻校尉陽球奏誅王甫及子長樂少府萌<lb/>
沛相吉皆死獄中時連有災異郎中梁人審忠以為朱<lb/>
瑀等罪惡所感乃上書條陳其罪乞一切誅戮章寝不<lb/>
報節遂領尚書令四年卒贈車騎将軍後瑀亦病卒皆<lb/>
養子傳國審忠字公誠宦官誅後辟公府<lb/>
吕彊字漢盛河南成臯人也少以宦者為小黄門再遷<lb/>
中常侍為人清忠奉公靈帝時例封宦者以彊為都鄉<lb/>
侯彊辭讓懇惻固不敢當帝乃聴之因上疏陳事曰臣<lb/>
<pb n="KR2d0006_WYG_203-29a"/>
聞諸侯上象四七下裂王土髙祖重約非功臣不侯所<lb/>
以重天爵明勸戒也伏聞中常侍曹節王甫張讓等及<lb/>
侍中許相並為列侯節等宦官祜薄品卑人賤讒諂媚<lb/>
主邪佞徼寵放毒人物疾妬忠良俱有趙髙之禍未被<lb/>
轘裂之誅掩朝廷之明成私樹之黨而陛下不悟妄授<lb/>
茅土開國承家小人勿用又并及家人重金兼紫相繼<lb/>
為蕃輔受國厚恩不念爾祖述修厥徳而交結邪黨下<lb/>
比羣佞陛下惑其𤨏才特䝉恩澤又授位乖越賢才不<lb/>
<pb n="KR2d0006_WYG_203-29b"/>
升素餐私倖必加榮擢隂陽乖刺稼穡荒蔬人用不康<lb/>
罔不由兹臣誠知封事己行言之無逮所以冒死干觸<lb/>
陳愚忠者實願陛下損改既謬從此一止臣又聞後宫<lb/>
綵女數千餘人衣食之費日數百金比榖雖賤而户有<lb/>
饑色案法當貴而今更賤者由賦發繁數以解縣官寒<lb/>
不敢衣饑不敢食民有斯厄而莫之恤宫女無用填積<lb/>
後庭天下雖盡力耕桑猶不能供昔楚女悲愁則西宫<lb/>
致災况終年積聚豈無憂怨乎夫天生蒸民立君以牧<lb/>
<pb n="KR2d0006_WYG_203-30a"/>
之君道得則民戴之如父母仰之猶日月雖時有征税<lb/>
猶望其仁恩之惠易曰悦以使民民忘其勞悦以犯難<lb/>
民忘其死儲君副主宜諷誦斯言南面當國宜履行其<lb/>
事又承詔書於河間故國起解瀆之館陛下龍飛即位<lb/>
雖從藩國然處九天之髙豈宜有顧戀之意且河間疎<lb/>
逺解瀆邈絶而當勞民單力未見其便又今外戚四姓<lb/>
貴倖之家及中官公族無功徳者造起館舎凡有萬數<lb/>
樓閣相接丹青素堊雕刻之飾不可單言䘮𦵏踰制奢<lb/>
<pb n="KR2d0006_WYG_203-30b"/>
麗過禮競相倣傚莫肯矯拂穀梁傳曰財盡則怨力盡<lb/>
則懟尸子曰君如杅民如水杅方則水方杅圓則水圓<lb/>
上之化下猶風之靡草今上無去奢之儉下有縱欲之<lb/>
弊至使禽獸食民之甘土木衣民之帛昔師曠諫晉平<lb/>
公曰梁柱衣繡民無褐衣池有棄酒士有渴死廐馬秣<lb/>
粟民有饑色近臣不敢諫逺臣不得暢此之謂也又聞<lb/>
前召議郎蔡邕對問於金商門而令中常侍曹節王甫<lb/>
等以詔書喻㫖邕不敢懐道迷國而切言極對毁刺貴<lb/>
<pb n="KR2d0006_WYG_203-31a"/>
臣譏訶豎宦陛下不宻其言至令宣露羣邪項領膏唇<lb/>
拭舌競欲咀嚼造作飛條陛下回受誹謗致邕刑罪室<lb/>
家徙放老㓜流離豈不負忠臣哉今羣臣皆以邕為戒<lb/>
上畏不測之難下懼劍客之害臣知朝廷不復得聞忠<lb/>
言矣故太尉段熲武勇冠世習於邉事埀髮服戎功成<lb/>
皓首歴事二主勲烈獨昭陛下既己式序位登台司而<lb/>
為司𨽻校尉陽球所見誣脅一身既斃而妻子逺播天<lb/>
下惆悵功臣失望宜徴邕更授任反熲家屬則忠貞路<lb/>
<pb n="KR2d0006_WYG_203-31b"/>
開衆怨以弭矣帝知其忠而不能用時帝多蓄私藏收<lb/>
天下之珍每郡國貢獻先輸中署名為導行費彊上疏<lb/>
諫曰天下之財莫不生之隂陽歸之陛下歸之陛下豈<lb/>
有公私而今中尚方斂諸郡之寳中御府積天下之繒<lb/>
西園引司農之藏中廐聚大僕之馬而所輸之府輙有<lb/>
導行之財調廣民困費多獻少姦吏因其利百姓受其<lb/>
敝又阿媚之臣好獻其私容諂姑息自此而進舊典選<lb/>
舉委任三府三府有選参議掾屬咨其行状度其器能<lb/>
<pb n="KR2d0006_WYG_203-32a"/>
受試任用責以成功若無可察然後付之尚書尚書舉<lb/>
劾請下廷尉覆案虚實行其誅罰今但任尚書或復勅<lb/>
用如是三公得免選舉之負尚書亦復不坐責賞無歸<lb/>
豈肯空自勞苦乎夫立言無顯過之咎明鏡無見玼之<lb/>
尤如惡立言以記過則不當學也不欲明鏡之見玼則<lb/>
不當照也願陛下詳思臣言不以記過見玼為責書奏<lb/>
不省中平元年黄巾賊起帝問彊所宜施行彊欲先誅<lb/>
左右貪濁者大赦黨人料簡刺史二千石能否帝納之<lb/>
<pb n="KR2d0006_WYG_203-32b"/>
乃先赦黨人於是諸常侍人人求退又各自徴還宗親<lb/>
子弟在州郡者中常侍趙忠夏惲等遂共搆彊云與黨<lb/>
人共議朝廷數讀霍光傳彊兄弟所在並皆貪穢帝不<lb/>
悦使中黄門持兵召彊彊聞帝召怒曰吾死亂起矣丈<lb/>
夫欲盡忠國家豈能對獄吏乎遂自殺忠惲復譛曰彊<lb/>
見召未知所問而就外草自屏有姦明審遂收捕宗親<lb/>
沒入財産焉時宦者濟隂丁肅下邳徐衍南陽郭耽及<lb/>
汝陽李巡北海趙祐等五人稱為清忠皆在里巷不争<lb/>
<pb n="KR2d0006_WYG_203-33a"/>
威權巡以為諸博士試甲乙科登第髙下更相告言至<lb/>
有行路定蘭臺漆書經字以合其私文者乃白帝與諸<lb/>
儒共刻五經文於石於是詔蔡邕等正其文字自後五<lb/>
經一定争者用息趙祐博學多覽著作校書諸儒稱之<lb/>
又小黄門甘陵吴伉善為風角博逹有奉公稱知不得<lb/>
用常託病還寺舎從容養志云<lb/>
張讓者潁川人趙忠者平安人也少皆給事省中桓帝<lb/>
時為小黄門忠以與誅梁冀功封都鄉侯延熹八年黜<lb/>
<pb n="KR2d0006_WYG_203-33b"/>
為闗中侯食本縣租千斛靈帝時讓忠並遷中常侍封<lb/>
列侯與曹節王甫等相為表裏節死後忠領大長秋讓<lb/>
有監奴典任家事交通貨賂威形諠赫扶風人孟佗資<lb/>
産饒贍與奴朋結傾竭饋問無所遺受奴咸徳之問佗<lb/>
曰君何所欲力能辦也曰吾望汝曹為我一拜耳時賔<lb/>
客求謁讓者車恒數百千兩佗時詣讓後至不得進監<lb/>
奴乃率諸蒼頭迎拜於路遂共轝車入門賔客咸驚謂<lb/>
佗善於讓皆争以珍玩賂之佗分以遺讓讓大喜遂以<lb/>
<pb n="KR2d0006_WYG_203-34a"/>
佗為凉州刺史是時讓忠及夏惲郭勝孫璋畢嵐栗嵩<lb/>
段珪髙望張恭韓悝宋典十二人皆為中常侍封侯貴<lb/>
寵父子兄弟布列州郡所在貪殘為人蠹害黄巾既作<lb/>
盗賊糜沸郎中中山張鈞上書曰竊惟張角所以能興<lb/>
兵作亂萬人所以樂附之者其源皆由十常侍多放父<lb/>
子兄弟婚親賔客典據州郡辜㩁財利侵掠百姓百姓<lb/>
之寃無所告訴故謀議不軌聚為盗賊宜斬十常侍縣<lb/>
頭南郊以謝百姓又遣使者布告天下可不湏師旅而<lb/>
<pb n="KR2d0006_WYG_203-34b"/>
大宼自消天子以鈞章示讓等皆免冠徒跣頓首乞自<lb/>
致洛陽詔獄並出家財以助軍費有詔皆冠履視事如<lb/>
故帝怒鈞曰此真狂子也十常侍固當有一人善者不<lb/>
鈞復重上猶如前章輙寝不報詔使廷尉侍御史考為<lb/>
張角道者御史承讓等㫖遂誣奏鈞學黄巾道收掠死<lb/>
獄中而讓等實多與張角交通後中常侍封諝徐奏事<lb/>
獨發覺坐誅帝因怒詰讓等曰汝曹常言黨人欲為不<lb/>
軌皆令禁錮或有伏誅今黨人更為國用汝曹反與張<lb/>
<pb n="KR2d0006_WYG_203-35a"/>
角通為可斬未皆叩頭云故中常侍王甫侯覽所為帝<lb/>
乃止明年南宫災讓忠等説帝令斂天下田畝税十錢<lb/>
以修宫室發太原河東狄道諸郡材木及文石每州郡<lb/>
部送至京師黄門常侍輙令譴呵不中者因彊折賤買<lb/>
十分雇一因復貨之於宦官復不為即受材木道至腐<lb/>
積宫室連年不成刺史太守復増私調百姓呼嗟凡詔<lb/>
所徴求皆令西園騶宻約勑號曰中使恐動州郡多受<lb/>
賕賂刺史二千石及茂才孝亷遷除皆責助軍修宫錢<lb/>
<pb n="KR2d0006_WYG_203-35b"/>
大郡至二三千萬餘各有差當之官者皆先至西園諧<lb/>
價然後得去有錢不畢者或至自殺其守清者乞不之<lb/>
官皆迫遣之時鉅鹿太守河内司馬直新除以有清名<lb/>
減責三百萬直被詔悵然曰為民父母而反割剝百姓<lb/>
以稱時求吾不忍也辭疾不聴行至孟津上書極陳當<lb/>
世之失古今禍敗之戒即吞藥自殺書奏帝為暫絶修<lb/>
宫室錢又造萬金堂於西園引司農金錢繒帛仞積其<lb/>
中又還河間買田宅起第觀帝本侯家宿貧每歎桓帝<lb/>
<pb n="KR2d0006_WYG_203-36a"/>
不能作家居故聚為私藏復藏寄小黄門常侍錢各數<lb/>
千萬常云張常侍是我公趙常侍是我母宦者得志無<lb/>
所畏憚並起第宅擬則宫室帝常登永安候臺宦官恐<lb/>
其望見居處乃使中大夫尚但諫曰天子不當登髙登<lb/>
髙則百姓虚散自是不敢復升臺榭明年遂使鉤盾令<lb/>
宋典繕修南宫玉堂又使掖庭令畢嵐鑄銅人四列於<lb/>
蒼龍元武闕又鑄四鐘皆受二千斛縣於玉堂及雲臺<lb/>
殿前又鑄天禄蝦蟇吐水於平門外橋東轉水入宫又<lb/>
<pb n="KR2d0006_WYG_203-36b"/>
作翻車渴烏施於橋西用灑南北郊路以省百姓灑道<lb/>
之費又鑄四出文錢錢皆四道識者竊言侈虐已甚形<lb/>
象兆見此錢成必四道而去及京師大亂錢果流布四<lb/>
海復以忠為車騎将軍百餘日罷六年帝崩中軍校尉<lb/>
袁紹説大将軍何進令誅中官以悦天下謀泄讓忠等<lb/>
因進入省遂共殺進而紹勒兵殺忠捕宦官無少長皆<lb/>
斬之讓等數十人刼質天子走河上追急讓等悲哭辭<lb/>
曰臣等殄滅天下亂矣惟陛下自愛皆投河而死<lb/>
<pb n="KR2d0006_WYG_203-37a"/>
　　後魏<lb/>
宗愛不知其所由来以罪為閹人歴碎職至中常侍正<lb/>
平元年元正太武大㑹於江上班賞羣臣以愛為秦郡<lb/>
公景穆之監國也每事精察愛天性險暴多行非法景<lb/>
穆每銜之給事中侯道盛侍郎任平城等任事東宫微<lb/>
為權勢太武頗聞之二人與愛並不睦愛懼道盛等案<lb/>
其事遂搆告其罪詔斬道盛等於都街時太武震怒景<lb/>
穆遂以憂薨是後太武追悼景穆不已愛懼誅遂謀逆<lb/>
<pb n="KR2d0006_WYG_203-37b"/>
二年春太武暴崩愛所為也尚書左僕射蘭延侍中吳<lb/>
興公和疋侍中太原公薛提等秘不發䘮延疋二人議<lb/>
以文成沖㓜欲立長君徴秦王翰置之秘室提以文成<lb/>
有世嫡之重不可廢所宜立而更求長君延等猶豫未<lb/>
决愛知其謀始愛負罪於東宫而與吳王余素協乃宻<lb/>
迎余自中宫便門入矯皇后令徴延等延等以愛素賤<lb/>
弗之疑皆隨之入愛先使閹䜿三十人持仗於宫内及<lb/>
延等入以次收縛斬於殿堂執秦王翰殺之於永巷而<lb/>
<pb n="KR2d0006_WYG_203-38a"/>
立余余以愛為大司馬大将軍太師都督中軍諸軍事<lb/>
領中秘書封馮翊王愛既立余位居元輔録三省兼總<lb/>
戎禁坐召公卿權恣日甚内外憚之羣情咸以為愛必<lb/>
有趙髙閻樂之禍余疑之遂謀奪其權愛憤怒使小黄<lb/>
門賈周等夜殺余文成立誅愛周等皆具五刑夷三族<lb/>
仇洛齊中山人也本姓侯氏外祖父仇款始居馮翊重<lb/>
泉款仕石虎虎末徙鄴南枋頭仕慕容暐為烏丸護軍<lb/>
長水校尉生二子長曰嵩小曰騰嵩仕慕容垂遷居中<lb/>
<pb n="KR2d0006_WYG_203-38b"/>
山位殿中侍御史嵩有二子長曰廣小曰盆嵩妺子洛<lb/>
齊生而非男嵩養為子因為仇姓初嵩長女有姿色充<lb/>
冉閔婦閔破入慕容儁又傳賜盧豚生子魯元魯元有<lb/>
寵於太武而知外祖嵩己死唯有三舅每言於帝帝為<lb/>
訪其舅時東方罕有仕者廣盆皆不樂入平城洛齊獨<lb/>
請行曰我養子兼人道不全當為兄弟試禍福也乃乘<lb/>
驢赴京魯元候知将至結從者百餘騎迎于桑乾河見<lb/>
而下拜從者亦同致敬入言於太武太武問其才用所<lb/>
<pb n="KR2d0006_WYG_203-39a"/>
宜魯元曰臣舅不幸生為閹人唯合與陛下守宫闈耳<lb/>
而不言其養子帝矜焉引見叙用賜爵文安子稍遷給<lb/>
事黄門侍郎魏初禁網疎濶人戸隠匿漏脱者多東州<lb/>
既平綾羅戸人樂葵因是請採漏戸供為綸緜自後逃<lb/>
戸占為紬綾羅縠者非一於是雜營戸帥遍於天下不<lb/>
屬守宰發賦輕易人多私附戸口錯亂不可檢括洛齊<lb/>
奏議罷之一屬郡縣從征平凉以功超遷散騎常侍又<lb/>
加中書令進爵零陵公拜侍中冀州刺史内都大官卒<lb/>
<pb n="KR2d0006_WYG_203-39b"/>
諡曰康養子儼襲爵太武時又有叚霸以謹敏見知歴<lb/>
中常侍殿中尚書定州刺史<lb/>
孫小字茂翹咸陽石安人也父瓉姚泓安定䕶軍為赫<lb/>
連屈丐所殺小沒入宫刑㑹魏平統萬遂歸平城内侍<lb/>
東宫以聰識有智畧稱未㡬轉西臺中散太武幸𤓰歩<lb/>
慮有北宼之虞賜爵泥陽子除留臺将軍車駕還都乃<lb/>
請父瓉贈諡求更改葬詔贈秦州刺史石安縣子諡曰<lb/>
戴小後拜并州刺史進爵中都侯州内四郡百餘人詣<lb/>
<pb n="KR2d0006_WYG_203-40a"/>
闕頌其政化後遷冀州刺史聲稱微少於前然所在清<lb/>
約當時牧伯無能及也性頗忍酷所養子息驅逐鞭撻<lb/>
視如仇讐小之為并州以郭祚為主簿重祚文才兼任<lb/>
以書記時人多之<lb/>
趙黙字文静初名海本涼州𨽻戸自云其先河内温人<lb/>
也五世祖術晉末為西夷校尉因居酒泉安彌縣海生<lb/>
而涼州平沒入為閹人因改名黙有容貌恭謹小心賜<lb/>
爵闗内侯累遷選部尚書能自謹勵當官任舉頗得其<lb/>
<pb n="KR2d0006_WYG_203-40b"/>
人加侍中進爵河内公獻文将傳位京兆王子推訪諸<lb/>
羣臣百官唯唯莫敢先言唯源賀等辭義正直不肯奉<lb/>
詔獻文怒變色復以問黙黙對曰臣以死奉戴皇太子<lb/>
不知其他獻文黙然良久遂傳位于孝文孝文立黙得<lb/>
幸兩宫禄賜優厚時尚書李訢亦有寵於獻文與黙對<lb/>
綰選部訢奏中書侍郎崔鑒為東徐州比部主書郎公<lb/>
孫處顯為荆州選部監公孫蘧為幽州皆曰用能實有<lb/>
私焉黙疾其虧亂選體遂争於殿庭曰以功授官因爵<lb/>
<pb n="KR2d0006_WYG_203-41a"/>
與禄國之常典中書侍郎尚書主書郎諸曹監勲能俱<lb/>
立不過列郡今訢皆以為州臣實為惑獻文從之於是<lb/>
黙與訢遂為深隙訢竟列黙為監藏因黜為門士黙廢<lb/>
寝忘食規報前怨踰年還入為侍御散騎常侍侍中尚<lb/>
書左僕射復兼選部如昔及訢将獲罪黙因構成以誅<lb/>
之然後食甘寝安志於職事出為鎮南大将軍儀同三<lb/>
司定州刺史進爵為王克已清儉憂濟公私時或有人<lb/>
欲行私賂黙曰官髙禄厚足以自給賣公營私本非情<lb/>
<pb n="KR2d0006_WYG_203-41b"/>
願終無所納帝聞之賜帛五百疋榖一千石後薨於冀<lb/>
州刺史追贈司空諡曰康子熾嗣<lb/>
王琚髙平人也自云本太原人髙祖始晉豫州刺史琚<lb/>
以泰恒中被刑入宫禁小心守節久乃見叙用稍遷禮<lb/>
部尚書賜爵廣平公孝文以琚歴奉前朝志存公正授<lb/>
散騎常侍後歴位冀州刺史假廣平王進爵髙平王孝<lb/>
文文明太后東巡冀州親幸其家還京以其年老拜散<lb/>
騎常侍養老於家前後賜以車馬衣物不可稱計及降<lb/>
<pb n="KR2d0006_WYG_203-42a"/>
爵為公扶老自平城從遷洛邑常飲牛乳色如處子卒<lb/>
年九十贈冀州刺史諡靖公<lb/>
張宗之字益宗河南鞏人也家世寒微父孟舒晉将劉<lb/>
裕西征板假洛陽令初緱氏宗文邕謀反脅孟舒等起<lb/>
事孟舒敗走免宗之被執入京腐刑以忠厚謹慎擢為<lb/>
侍御中散賜爵鞏縣侯歴儀曹庫部二曹尚書領中秘<lb/>
書進爵彭城公後例降為侯卒於冀州刺史贈懐州刺<lb/>
史諡曰敬始宗之納南来殷孝祖妻蕭氏宋儀同三司<lb/>
<pb n="KR2d0006_WYG_203-42b"/>
思話弟思度女也多悉婦人儀飾故事太和中初制六<lb/>
宫服章蕭被命在内預見訪採數䝉賜賚云<lb/>
劇鵬髙陽人也粗覽經史閑曉吏事與王質等俱充宦<lb/>
官性通率不以閽閹為恥孝文遷洛常為宫官任事幽<lb/>
后之惑薛菩薩也鵬宻諫止之不從遂發憤卒<lb/>
張祐字安福安定石唐人也父成扶風太守太武末坐<lb/>
事誅祐充腐刑積勞至都綰内藏曹給事中時文明太<lb/>
后臨朝中官用事祐以左右供承合㫖寵幸冠諸閹宦<lb/>
<pb n="KR2d0006_WYG_203-43a"/>
特遷為尚書進爵隴東公仍綰内藏曹未㡬監都曹加<lb/>
侍中與王叡等俱入八議太后嘉其忠誠為造甲第宅<lb/>
成孝文太后親率文武往宴㑹焉拜尚書左僕射進爵<lb/>
新平王受職於太華庭備威儀於宫城之南觀者以為<lb/>
榮孝文太后親幸其宅饗㑹百官祐性恭宻出入機禁<lb/>
二十餘年未曽有過由是特被恩寵嵗月賞賜家累巨<lb/>
萬與王質等十七人俱賜金劵許以不死太和十年薨<lb/>
孝文親臨之詔鴻臚典䕶䘮事贈司空諡曰恭葬日車<lb/>
<pb n="KR2d0006_WYG_203-43b"/>
駕親送近郊祐養子顯明後名慶少歴内職有姿貌江<lb/>
陽王繼以女妻之襲爵降為隴東公又降為侯<lb/>
抱嶷字道徳安定石唐人也居於直谷自言其先姓把<lb/>
漢靈帝時把匡為安定太守董卓時懼誅易氏即家焉<lb/>
無得而知也幼時隴東人張乾王反家染其逆及乾王<lb/>
敗父睹生逃免嶷獨與母沒入内宫受刑遂為宦人小<lb/>
心慎宻累遷中常侍中曹侍御尚書賜爵安定公自總<lb/>
納言職當機近諸所奏議必致抗直孝文文明太后嘉<lb/>
<pb n="KR2d0006_WYG_203-44a"/>
之以為殿中侍御尚書太后既寵之乃徴其父睹生拜<lb/>
太中大夫将還見於皇信堂孝文執手曰老人歸途㡬<lb/>
日可逹好慎行路其見幸如此睹生卒贈秦州刺史諡<lb/>
曰靖賜黄金八十斤繒綵及絹八百疋以供䘮用并别<lb/>
使勞慰加嶷大長秋卿嶷老疾乞外禄乃出為涇州刺<lb/>
史特加右光禄大夫将之州孝文餞於西郊樂陽殿以<lb/>
御白羽扇賜之十九年以刺史從駕南征以老舊每見<lb/>
勞問數追稱嶷之正直命乘馬出入行禁之間與司徒<lb/>
<pb n="KR2d0006_WYG_203-44b"/>
馮誕同例軍廻還州自以故老前官為政多守往法不<lb/>
能遵用新制侮慢士族簡於禮接天性酷薄雖弟姪甥<lb/>
壻畧無存潤卒於州先以從弟老夀為後又養太師馮<lb/>
熙子次興嶷死後二人争立嶷妻張氏致訟經年得以<lb/>
熙子為後老夀亦仍陳訴終獲紹爵次興還於本族老<lb/>
夀凡薄酒色肆情御史中尉王顯奏言前洛州刺史隂<lb/>
平子石榮積射将軍抱老夀恣蕩非軌易室而姦臊聲<lb/>
布於朝野醜音被於行路男女三人莫知誰子人理所<lb/>
<pb n="KR2d0006_WYG_203-45a"/>
未聞鳥獸之不若請以見事免官付廷尉正辠詔可之<lb/>
老夀死後其舊奴婢尚六七百人老夀及石榮祖父皆<lb/>
造碑銘就鄉建立言西方直谷出二貴人石榮自被劾<lb/>
爵遂廢嗣子長宣位南兖州刺史與侯景反伏法<lb/>
王遇字慶時本名他惡馮翊李潤鎮羗也與雷光不䝉<lb/>
俱為羌中彊族自云其先姓王後改為鉗耳氏宣武時<lb/>
改為王焉自晉已来恒為渠長遇坐事腐刑累遷吏部<lb/>
尚書爵宕昌公出為華州刺史加散騎常侍幽后之前<lb/>
<pb n="KR2d0006_WYG_203-45b"/>
廢也遇頗言其過及後進幸孝文對李沖等申后無咎<lb/>
而稱遇謗議之罪遂免遇官奪其爵宣武初為光禄大<lb/>
夫復舊爵馮氏為尼也公私罕相供恤遇自以嘗更奉<lb/>
接往来祗謁不替舊敬遇性工巧彊於部分北都方山<lb/>
靈泉道俗居宇及文明太后陵廟洛京東郊馬射壇殿<lb/>
修廣文昭太后墓園及東西兩堂内外諸門制度皆遇<lb/>
監作雖年在耆老而朝夕不倦遇長於人事留意酒食<lb/>
之間每逢寮舊觴膳精豐然競於榮利趨求勢門趙修<lb/>
<pb n="KR2d0006_WYG_203-46a"/>
之寵也遇深附㑹受勑為之造宅増於本㫖笞撃作人<lb/>
莫不嗟怨卒於官初遇之疾太傅北海王與太妃俱往<lb/>
臨問視其危惙為之泣下其善奉諸貴致相悲悼如此<lb/>
贈雍州刺史<lb/>
苻承祖畧陽氐人也因事為閹人為文明太后所寵賜<lb/>
爵畧陽公歴吏部尚書加侍中知都曹事初太后以承<lb/>
祖居腹心之任許以不死之詔後承祖坐贓應死孝文<lb/>
原之命削職禁錮在家授悖義将軍佞濁子月餘遂死<lb/>
<pb n="KR2d0006_WYG_203-46b"/>
王質字紹奴髙陽易人也其家坐事㓜下蠶室頗解書<lb/>
學為中曹吏内典監稍遷秘書中散賜爵永昌子領監<lb/>
御遷為侍御給事又領選部監御二曹事進爵魏昌侯<lb/>
轉選部尚書出為瀛州刺史風化粗行人庶畏服之而<lb/>
刑政峻刻號為威酷孝文頗念其忠勤宿舊每行留大<lb/>
故馮司徒亡廢馮后陸叡穆泰等事皆賜質以璽書手<lb/>
筆莫不委至同之戚貴質皆寳掌入為大長秋卿卒<lb/>
李堅字次夀髙陽易人也文成初坐事為閹人稍遷給<lb/>
<pb n="KR2d0006_WYG_203-47a"/>
事中賜爵魏昌伯小心謹慎常在左右雖不及王遇王<lb/>
質等而亦見任用宣武初自太僕卿出為瀛州刺史本<lb/>
州之榮同於王質所在受納家産巨萬卒於光禄大夫<lb/>
贈相州刺史太和末又有秦松白整位並長秋卿<lb/>
劉騰字青龍平原城人也徙屬南兖州之譙郡㓜時坐<lb/>
事受刑補小黄門轉中黄門孝文之在懸瓠騰使詣行<lb/>
在所帝問其中事騰具言幽后私隠與陳留公主所告<lb/>
符協由是進冗從僕射仍中黄門後與茹皓使徐兖采<lb/>
<pb n="KR2d0006_WYG_203-47b"/>
召人女還遷中給事靈太后臨朝以預于忠保護勲除<lb/>
崇訓太僕加侍中封長樂縣公拜其妻魏氏為鉅鹿郡<lb/>
君每引入内受賞賚亞於諸主外戚所養二子為郡守<lb/>
尚書郎騰曽疾篤靈太后慮或不救遷衛将軍儀同三<lb/>
司後疾瘳拜命孝明當為臨軒㑹大風寒乃遣使持節<lb/>
授之騰㓜充宫役手不解書裁知署名而已而姦謀有<lb/>
餘善射人意靈太后臨朝特䝉進寵多所干託内外碎<lb/>
宻栖栖不倦洛北永橋太上公太上君及城東三寺皆<lb/>
<pb n="KR2d0006_WYG_203-48a"/>
主修營吏部嘗望騰意奏其弟為郡帶戍人資乖越清<lb/>
河王懌抑而不與騰以為恨遂與領軍元义害懌廢靈<lb/>
太后於宣光殿宫門晝夜長閉内外斷絶騰自執管籥<lb/>
明帝亦不得見裁聽傳食而已太后服膳俱廢不免饑<lb/>
寒义使中常侍賈粲假言得明帝書宻令防察义以騰<lb/>
為司空表裏擅權共相樹置义為外禦騰為内防迭直<lb/>
禁闥共裁刑賞騰遂與崔光同受詔乘歩挽出殿門四<lb/>
年之中生殺之威決於义騰之手八座九卿旦造騰宅<lb/>
<pb n="KR2d0006_WYG_203-48b"/>
参其顔色然後赴省府亦有歴日不能見者公私屬請<lb/>
唯在財貨舟車之利水陸無遺山澤之饒所在固護剥<lb/>
削六鎮交通互市嵗入利息以巨萬計又頗役嬪御時<lb/>
有徴求婦女器物公然受納逼奪鄰居開廣室宇天下<lb/>
咸患之正光四年薨于位中官為義息縗絰者四十餘<lb/>
人騰之立宅也奉車都尉周恃為之筮不吉深諫止之<lb/>
騰怒而不用恃告人曰必困於三月四月之交至是果<lb/>
死㕔事甫成陳尸其下追贈太尉冀州刺史𦵏日閹宦<lb/>
<pb n="KR2d0006_WYG_203-49a"/>
為義服杖絰衰縞者以百數朝貴皆從軒盖填塞相屬<lb/>
郊野魏初以来權閹存亡之盛莫及焉靈太后反政追<lb/>
奪爵位發其冢散露骸骨沒入財産後騰所養一子叛<lb/>
入梁太后大怒悉徙騰餘養子於北裔尋遣宻使殺之<lb/>
於汲郡<lb/>
賈粲字季宣酒泉人也太和中坐事腐刑頗渉書記與<lb/>
元义劉騰等同其謀謨進光禄勲卿専侍明帝與义騰<lb/>
等伺帝動静右衛奚康生之謀殺义也靈太后明帝同<lb/>
<pb n="KR2d0006_WYG_203-49b"/>
升於宣光殿左右侍臣俱立西階下康生既被囚執粲<lb/>
紿太后曰侍官懐恐不安陛下宜親安慰太后信之適<lb/>
下殿粲便扶明帝出東序前御顯陽還閉太后於宣光<lb/>
殿粲既义黨威福亦震於京邑自云本出武威魏太尉<lb/>
文和之後遂移家屬焉時武威太守韋景承粲意以其<lb/>
兄緒為功曹緒時年向七十未㡬又以緒為西平太守<lb/>
靈太后反政欲誅粲以义騰黨與不一恐驚動内外乃<lb/>
止出粲為濟州刺史未㡬遣武衛将軍刁宣馳馹殺之<lb/>
<pb n="KR2d0006_WYG_203-50a"/>
楊範字法僧長樂廣宗人也文成時坐事宫刑為王琚<lb/>
所養恩若父子累遷為中尹靈太后臨朝為中常侍崇<lb/>
訓太僕領中嘗藥典御賜爵華隂子出為華州刺史中<lb/>
官内侍貴者靈太后皆許其方岳以範年長拜跪為難<lb/>
故遂其請父子納貨為御史所紏遂廢於家後為崇訓<lb/>
太僕華州大中正卒<lb/>
成軌字洪義上谷居庸人也少以辠刑入事宫掖以謹<lb/>
厚稱為中謁者僕射孝文意有所欲軌候容色時有奏<lb/>
<pb n="KR2d0006_WYG_203-50b"/>
發輙合帝心從駕南征専進御食時孝文不豫常居禁<lb/>
中晝夜無懈延昌末遷中常侍嘗食典御光禄大夫統<lb/>
京染都将孝昌二年以勤舊封始平縣伯明帝所幸潘<lb/>
嬪以軌為假父頗為中官之所敬憚後進爵為侯卒於<lb/>
衛将軍贈雍州刺史諡曰孝恵<lb/>
王温字桃湯趙郡欒城人也父冀髙邑令坐事誅温與<lb/>
兄繼叔俱充宦者稍遷中嘗食典御中給事加左中郎<lb/>
将宣武之崩羣官迎明帝於東宫温於卧中起明帝與<lb/>
<pb n="KR2d0006_WYG_203-51a"/>
保母扶抱明帝入踐帝位髙陽王雍既居冢宰慮中人<lb/>
朋黨出為鉅鹿太守靈太后臨朝徴為中常侍賜爵欒<lb/>
城伯累遷左光禄大夫光禄勲卿侍中進爵欒城縣侯<lb/>
温自陳本陽平武陽人改封武陽縣侯建義初於河隂<lb/>
遇害<lb/>
孟欒字龍兒不知何許人也坐事為閹人靈太后臨朝<lb/>
為左中郎将給事中素被病面常黯黒於九龍殿下暴<lb/>
疾歸家其夜亡欒初出靈太后聞之曰欒必不濟我為<lb/>
<pb n="KR2d0006_WYG_203-51b"/>
之憂及奏其死為之下淚曰其事我如此不見我一日<lb/>
忻樂時也賜帛三百疋黄金一十斤以供䘮用七日靈<lb/>
太后為設二百僧齋<lb/>
平季字㓜穆燕國薊人也坐事腐刑累遷新興太守明<lb/>
帝崩與爾朱榮等議立荘帝荘帝即位超拜肆州刺史<lb/>
尋除中侍中以参謀勲封元城縣侯永熙中加驃騎大<lb/>
将軍卒<lb/>
封津字醜漢勃海蓚人也父令徳娶常寳女寳伏誅令<lb/>
<pb n="KR2d0006_WYG_203-52a"/>
徳以連坐伏法津受刑給事宫掖累遷奉車都尉中給<lb/>
事中靈太后令津侍明帝書遷常山太守津少長宫闈<lb/>
給事左右善候時情號為機悟天平初除開府儀同三<lb/>
司懐州刺史元象初復為中侍中大長秋卿仍開府儀<lb/>
同薨贈司徒冀州刺史諡曰孝恵<lb/>
劉思逸平原人也以罪少充腐刑初為小史累遷中侍<lb/>
中武定中與元瑾等謀反伏誅又有張景嵩毛暢者咸<lb/>
以閽寺在明帝左右靈太后亦宻仗之通傳意計於明<lb/>
<pb n="KR2d0006_WYG_203-52b"/>
帝元义之出景嵩暢頗有力焉靈太后反政以妺故未<lb/>
即戮义時内外喧喧云义還欲入知政事暢等恐禍及<lb/>
已乃啓明帝欲詔右衛将軍楊津宻往殺义詔書已成<lb/>
未及出外义妻知之告太后景嵩暢與清河王息邵欲<lb/>
廢太后太后信之責暢暢出詔草以呈太后太后讀之<lb/>
知無廢已状意小解然义妻搆之不已出暢為潁邱太<lb/>
守景嵩為魯郡太守尋令捕殺暢景嵩孝静時位至中<lb/>
侍中坐事死<lb/>
<pb n="KR2d0006_WYG_203-53a"/>
　　北齊<lb/>
宦者韓寳業盧勒义齊紹秦子徴並神武舊左右唯閤<lb/>
内驅使不被恩遇歴天保皇建之朝亦不至寵幸但漸<lb/>
有職任寳業至長秋卿勒义等或為中常侍武成時有<lb/>
曹文摽夏侯通伊長游魯恃伯郭沙彌鄧長顒及寳業<lb/>
輩或有至儀同食幹者唯長顒武平中任参宰相干預<lb/>
朝權如寳業及勒义齊紹子徴後並封王俱自收斂不<lb/>
過侵暴又有陳徳信亦参時宰與長顒並開府封王俱<lb/>
<pb n="KR2d0006_WYG_203-53b"/>
為侍中左右光禄大夫領侍中又有潘師子崔孝禮劉<lb/>
萬通研胥光弁劉通逺王𢎞逺王子立王元昌髙伯華<lb/>
左君才熊純陁宫鍾馗趙野义徐世凝茍子溢斛子慎<lb/>
宋元賔康徳汪並於後主之朝肆其姦佞敗政虐民古<lb/>
今未有多授開府罕止儀同亦有加光禄大夫金章紫<lb/>
綬者多帶中侍中中常侍此二職乃至數十人恒出入<lb/>
門禁往来園苑趨侍左右通宵累日承候顔色競進凶<lb/>
逆發言動意多㑹深㫖一戯之賞動逾巨萬邱山之積<lb/>
<pb n="KR2d0006_WYG_203-54a"/>
貪恡無厭猶以波斯狗為儀同郡君分其幹禄神虎門<lb/>
外有朝貴憇息之所時人號為解䣃聽諸閹或在内多<lb/>
日暫放歸休所乘之馬牽至神虎門階然後升騎飛鞭<lb/>
競走十數為羣馬塵必坌諸貴爰至唐趙韓駱皆隠聽<lb/>
趨避不敢為言齊盧陳鄧之徒亦意屬尚書卿尹宰相<lb/>
既不為致言時主亦無此命唯以工巧務功用長顒為<lb/>
太府卿焉神武時有倉頭陳山提盖豐樂俱以驅馳便<lb/>
僻頗䝉恩遇魏末山提通州刺史豐樂嘗食典御又有<lb/>
<pb n="KR2d0006_WYG_203-54b"/>
劉郁斤趙道徳劉桃枝梅勝郎辛洛周髙洛舎郭黒面<lb/>
李銅提王恩洛並為神武驅使天保太寜之朝漸以貴<lb/>
盛至武平時山提等皆以開府封王其不及武平者則<lb/>
追贈王爵雖賜與無貲顧眄深重乃至陵忽宰輔然皆<lb/>
不得干預朝政武平時有胡小兒俱是康阿䭾穆叔兒<lb/>
等富家子弟簡選黠慧者數十人以為左右恩眄出處<lb/>
殆與宦者相埓亦有至開府儀同者其曹僧奴僧奴子<lb/>
妙達以能彈胡琵琶甚被寵遇俱開府封王又有何海<lb/>
<pb n="KR2d0006_WYG_203-55a"/>
及子洪珍開府封王尤為親要洪珍侮弄權埶鬻獄賣<lb/>
官其何朱弱史醜多之徒十數人咸以能舞工歌及善<lb/>
音樂者亦至儀同開府閹官猶以宫掖驅馳便煩左右<lb/>
漸因昵狎以至太官倉頭始自家人情寄深宻及於後<lb/>
主則是先朝舊人以勤舊之勞致此叨竊至於胡小兒<lb/>
等眼鼻深嶮一無可用非理愛好排突朝貴尤為人士<lb/>
之所疾惡其以音樂至大官者沈過兒官至開府儀同<lb/>
王長通年十四五便假節通州刺史時又有開府薛榮<lb/>
<pb n="KR2d0006_WYG_203-55b"/>
宗常自云能使鬼及周兵之逼言於後主曰臣已發遣<lb/>
斛律明月将大兵在前去帝信之經古冢榮宗謂舎人<lb/>
元恭是誰冢元恭戲之曰林宗冢復問林宗是誰元恭<lb/>
曰郭元貞父榮宗前奏曰臣向見郭林宗從冢出著大<lb/>
帽吉莫靴捶馬鞭問臣我阿貞來不時羣妄多皆類此<lb/>
　<lb/>
　<lb/>
　通志卷一百七十九<lb/>
</p>
<p>
</p>
  </div>
</body>
</text>
</TEI>
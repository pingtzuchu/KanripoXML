<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志巻一百七十三</head> <lb/>
    <p>
<pb n="KR2d0006_WYG_197-1a"/>
欽定四庫全書<lb/>
　通志巻一百七十三<lb/>
　　宋　右　廸　功　郎　鄭　樵　漁　仲　撰<lb/>
　儒林傳第二<lb/>
　晉<lb/>
　　范平　文立　陳邵　虞喜　劉兆　汜毓　徐<lb/>
　　苗　崔遊　范隆　杜夷　董景道　續咸　徐<lb/>
　　邈　孔衍　范宣　韋謏　范𢎞之　王歡<lb/>
<pb n="KR2d0006_WYG_197-1b"/>
　梁<lb/>
　　伏曼容<hi>子暅子暅子挺  挺  知命</hi>何佟之<hi>劉澄</hi>嚴植之　司馬<lb/>
　　筠　卞華　崔靈恩<hi>虞僧誕</hi>孔僉　盧廣　沈峻<hi>舅太</hi>
　　<hi>史叔眀</hi>孔子袪　皇侃<lb/>
　陳<lb/>
　　沈文阿　沈洙　戚袞　鄭灼<hi>陸詡賀沈徳威    徳基</hi>全緩<lb/>
　　　張譏　顧越<hi>龔孟舒</hi>沈不害　王元規<hi>陸慶</hi>
　　晉<lb/>
<pb n="KR2d0006_WYG_197-2a"/>
范平字子安吳郡錢唐人也其先銍侯馥避王莽之亂<lb/>
適吳因家焉平研覽墳索遍該百氏姚信賀邵之徒皆<lb/>
從受業吳時舉茂材累遷臨海太守政有異能孫皓初<lb/>
謝病還家敦悦儒學吳平太康中頻徴不起年六十九<lb/>
卒有詔追加諡號曰文貞先生賀循勒碑紀其徳行三<lb/>
子奭咸泉並以儒學至大官泉子蔚闗内侯家世好學<lb/>
有書七千餘卷逺近来讀者常有百餘人蔚為辦衣食<lb/>
蔚子文才亦㓜知名<lb/>
<pb n="KR2d0006_WYG_197-2b"/>
文立字廣休巴郡臨江人也蜀時遊太學専毛詩三禮<lb/>
師事譙周門人以立為顔囘陳夀李䖍為㳺夏羅憲為<lb/>
子貢仕至尚書蜀平舉秀才除郎中泰始初拜濟隂太<lb/>
守入為太子中庶子上表請以諸葛亮蔣琬費褘等子<lb/>
孫流徙中畿宜見叙用一以慰巴蜀之心次以傾吳人<lb/>
之望事皆施行詔以立為散騎常侍蜀故尚書犍為程<lb/>
瓊雅有徳業與立深交武帝聞其名以問立對曰臣至<lb/>
知其人但年垂八十禀性謙退無復當時之望不以上<lb/>
<pb n="KR2d0006_WYG_197-3a"/>
聞耳瓊聞之曰廣休可謂不黨矣故吾善夫人也時西<lb/>
域獻馬帝問立馬何如對曰乞問太僕帝善之遷衛尉<lb/>
咸寧末卒所著章奏詩賦數十篇行於世<lb/>
陳邵字節良東海襄賁人也郡察孝㢘不就以儒學徴<lb/>
為陳留内史累遷燕王師撰周禮評甚有條貫行於世<lb/>
泰始中詔除給事中卒於官<lb/>
虞喜字仲寧㑹稽餘姚人光禄潭之族也父察吳征虜<lb/>
將軍喜少立操行博學好古諸葛恢臨郡屈為功曹察<lb/>
<pb n="KR2d0006_WYG_197-3b"/>
孝㢘州舉秀才司徒辟皆不就元帝初鎮江左上疏薦<lb/>
喜懐帝即位公車徴拜博士不就喜邑人賀循為司空<lb/>
先達貴顯每詣喜信宿忘歸自云不能測也太寧中與<lb/>
臨海任旭俱以博士徴不就眀帝復下詔徴之喜仍辭<lb/>
疾不赴咸和末詔公卿舉賢良方正直言之士太常華<lb/>
恒舉喜為賢良㑹國有軍事不行咸康初内史何充上<lb/>
疏薦喜詔喜與尋陽翟湯並以散騎常侍徴又不起永<lb/>
和初有司奏稱十月殷祭亰兆府君當遷祧室征西豫<lb/>
<pb n="KR2d0006_WYG_197-4a"/>
章潁川三府君初毁主内外博議不能決時喜在㑹稽<lb/>
朝廷遣就喜諮訪焉其見重如此喜専心經傳兼覽䜟<lb/>
緯乃著安天論以難渾盖又釋毛詩畧注孝經為志林<lb/>
三十萹凡所注述數十萬言行於世年七十六卒無子<lb/>
弟豫自有傳<lb/>
劉兆字延世濟南東平人漢廣川恵王之後也兆博學<lb/>
洽聞温篤善誘從受業者數千人武帝時五辟公府三<lb/>
徴博士皆不就安貧樂道潛心著述不出門庭數十年<lb/>
<pb n="KR2d0006_WYG_197-4b"/>
以春秋一經而三家殊塗諸儒是非之議紛然互為讐<lb/>
敵乃思三家之異合而通之周禮有調人之官作春秋<lb/>
調人七萬餘言皆論其首尾使大義無乖時有不合者<lb/>
舉其長短以通之又為春秋左氏解名曰全綜公羊穀<lb/>
梁解詁皆納經傳中朱書以别之又撰周易訓注以正<lb/>
動二體互通其文凡所讚述百餘萬言嘗有人著鞾騎<lb/>
驢至兆門外曰吾欲見劉延世兆儒徳道素青州無稱<lb/>
其字者門人大怒兆曰聽前既進踞牀問兆曰聞君大<lb/>
<pb n="KR2d0006_WYG_197-5a"/>
學比何所作兆答如上事末云多有所疑客問之兆説<lb/>
疑畢客曰此易解耳因為辯釋疑者是非耳兆别更立<lb/>
意客一難兆不能對客去已出門兆欲留之使人重呼<lb/>
還客曰親親在此營𦵏宜赴之後當更来也既去兆令<lb/>
人視𦵏家不見此客竟不知姓名兆年六十六卒有五<lb/>
子卓炤燿育臍<lb/>
汜毓字稚春濟北盧人也奕世儒素敦睦九族客居青<lb/>
州逮毓七世時人號其家児無常父衣無常主毓少履<lb/>
<pb n="KR2d0006_WYG_197-5b"/>
髙操安貧有志業父終居於墓所三十餘載至晦朔躬<lb/>
埽墳壠循行封樹還家則不出門庭或薦之武帝召補<lb/>
南陽王文學祕書郎太傅參軍並不就于時青土隠逸<lb/>
之士劉兆徐苖等皆務教授唯毓不畜門人清淨自守<lb/>
時有好古慕徳者諮詢亦傾懐開誘以一隅示之合三<lb/>
傳為之解注撰春秋釋疑肉刑論凡所述造七萬餘言<lb/>
年七十一卒<lb/>
徐苖字叔胄髙宻淳于人也累世相承皆以博士為郡<lb/>
<pb n="KR2d0006_WYG_197-6a"/>
守曽祖華有至行嘗宿亭舍夜有神人告之亭欲崩遽<lb/>
出得免祖邵為魏尚書郎以㢘直見稱苖少家貧晝執<lb/>
鉏耒夜則吟誦弱冠與弟賈就博士濟南宋鈞受業遂<lb/>
為儒宗作五經同異評又依道家著元微論前後所造<lb/>
數萬言皆有義味性抗烈輕財貴義兼有知人之鑒弟<lb/>
患口癕膿潰苖為吮之其兄弟早亡撫養孤遺慈愛聞<lb/>
於州里田宅奴婢盡推與之鄉鄰有死者便輙耕助營<lb/>
棺椁門生亡於家即殮於講堂其行已純至類皆如此<lb/>
<pb n="KR2d0006_WYG_197-6b"/>
逺近咸歸其義師其行焉郡察孝㢘州辟從事治中别<lb/>
駕舉異行公府五辟博士再徴並不就武恵時計吏至<lb/>
臺帝輙訪其安不永寧二年卒遺命濯巾澣衣榆棺雜<lb/>
㙛露車載尸葦席瓦器而已<lb/>
崔遊字子相上黨人也少好學儒術甄眀恬靖謙退自<lb/>
少及長口未嘗語及財利魏末察孝㢘除相府舍人出<lb/>
為氐池長甚有恵政以病免遂為廢疾泰始初武帝録<lb/>
叙文帝故府僚屬就家拜郎中年七十餘猶敦學不倦<lb/>
<pb n="KR2d0006_WYG_197-7a"/>
撰喪服圖行於世及劉淵僣位命為御史大夫固辭不<lb/>
就卒於家時年九十三<lb/>
范隆字元嵩鴈門人父方魏鴈門太守隆在孕十五月<lb/>
生而父亡年四嵗又喪母哀號之聲感慟行路單孤無<lb/>
緦功之親疎族范廣愍而養之迎歸教書為立祠堂隆<lb/>
好學修謹奉廣如父博通經籍無所不覽著春秋三傳<lb/>
撰三禮吉㐫宗紀甚有條義恵帝時天下將亂隆隠迹<lb/>
不應州郡之命晝勤耕稼夜誦書典頗習祕歴隂陽之<lb/>
<pb n="KR2d0006_WYG_197-7b"/>
學知并州將有氛䘲之祥故彌不復出仕與上黨朱紀<lb/>
友善嘗共紀游山見一父老於窮澗之濱父老曰二公<lb/>
何為在此隆等拜之仰視則失所在後與紀依于劉淵<lb/>
淵以隆為鴻臚紀為太常並封公隆死於劉聰之世聰<lb/>
贈太師<lb/>
杜夷字行齊盧江灊人也世以儒學稱為郡著姓夷少<lb/>
而恬泊操尚貞素居甚貧窘不營産業博覽經籍百家<lb/>
之書算歴圖緯靡不畢究寓居汝潁之間十載足不出<lb/>
<pb n="KR2d0006_WYG_197-8a"/>
門年四十餘始還鄉里閉門教授生徒千人恵帝時三<lb/>
察孝㢘州命别駕永嘉初公車徴拜博士太傅東海王<lb/>
越辟並不就懐帝詔王公舉賢良方正刺史王敦以賀<lb/>
循為賢良夷為方正上疏稱述其能敦於是逼夷赴洛<lb/>
夷遂遁於夀陽鎮東將軍周馥傾心禮接引為參軍夷<lb/>
辭之以疾馥知不可屈乃自詣夷為起宅宇供其醫藥<lb/>
馥敗夷歸舊居道遇兵寇刺史劉陶告廬江郡遣令營<lb/>
䘏之常以市租供給家人糧廩勿令闕乏夷尋以胡寇<lb/>
<pb n="KR2d0006_WYG_197-8b"/>
又移渡江王導遣吏周贍之元帝為丞相教以夷為儒<lb/>
林祭酒夷辭疾未嘗朝㑹帝嘗欲詣夷夷陳萬乗之主<lb/>
不宜往庶人之家帝乃與夷書曰吾與足下雖情在忘<lb/>
言然虚心歴載正以足下羸疾故欲相省寧論常儀也<lb/>
又除國子祭酒建武中令曰國子祭酒杜夷安貧樂道<lb/>
靜志衡門日不暇給雖原憲無以加也其賜穀二百斛<lb/>
皇太子三至夷第執經問義夷雖逼時命亦未嘗朝謁<lb/>
國有大政恒就夷諮訪焉眀帝即位夷自表請退詔不<lb/>
<pb n="KR2d0006_WYG_197-9a"/>
許太寧元年卒年六十六贈大鴻臚諡曰貞子夷臨終<lb/>
遺命子晏曰吾少不出身頃雖見覊録冠舄之飾未嘗<lb/>
加體其角巾素衣斂以時服殯𦵏之事務從簡儉亦不<lb/>
湏茍取矯異也夷所著幽求子二十篇行於世晏仕至<lb/>
蒼梧太守夷兄弟三人兄崧字行髙亦有志節恵帝時<lb/>
俗多浮偽著任子春秋以刺之弟援髙平相援子潛右<lb/>
衛將軍<lb/>
董景道字文博𢎞農人也少而好學千里追師所在唯<lb/>
<pb n="KR2d0006_WYG_197-9b"/>
晝夜讀誦畧不與人交通眀春秋三傳京氏易馬氏尚<lb/>
書韓詩皆精究大義三禮之義専遵鄭氏著禮通論非<lb/>
駮諸儒演廣鄭㫖永平中知天下將亂隠於商洛山衣<lb/>
木葉食樹果彈琴歌嘯以自娛毒蟲猛獸皆循繞其傍<lb/>
是以劉淵及聰屢徴皆礙而不達至劉曜時出廬于渭<lb/>
汭曜徴為太子少傅散騎常侍並固辭竟以夀終<lb/>
續咸字孝宗上黨人也性孝謹敦重履道貞素好學師<lb/>
事京兆杜預専春秋鄭氏易教授常數十人博覽羣言<lb/>
<pb n="KR2d0006_WYG_197-10a"/>
髙才善文論又脩陳杜律眀達刑書永嘉中歴廷尉平<lb/>
東安太守劉琨承制於并州以為從事中郎後遂没於<lb/>
石勒勒以為理曹參軍持法平詳當時稱其清裕比之<lb/>
于公著逺游志異物志汲冡古文釋皆十卷行於世年<lb/>
九十七死於石虎之世虎贈儀同三司<lb/>
徐邈東莞姑幕人也祖澄之為州治中屬永嘉之亂遂<lb/>
與鄉人臧琨等率子弟并閭里士庶千餘家南渡江家<lb/>
於京口父藻都水使者邈姿性端雅勤行勵學博渉多<lb/>
<pb n="KR2d0006_WYG_197-10b"/>
聞以慎宻自居少與鄉人臧夀齊名下帷讀書不游城<lb/>
邑及孝武帝始覽典籍招延儒學之士邈既東州儒素<lb/>
太傅謝安舉以應選年四十四始補中書舍人在西省<lb/>
侍帝雖口不傳章句然開釋文義摽眀指趣撰正五經<lb/>
音訓學者宗之遷散騎常侍猶處西省前後十年每被<lb/>
顧問輙有獻朁多所匡益甚見寵侍帝宴集酣樂之後<lb/>
好為手詔詩章以賜侍臣或文辭率爾所言穢雜邈每<lb/>
應時收斂還省刋削皆使可觀經帝重覽然後出之是<lb/>
<pb n="KR2d0006_WYG_197-11a"/>
時侍臣被詔者或宣揚之故時議以此多邈及謝安薨<lb/>
論者多有同異邈固勸中書令王獻之奏加殊禮仍崇<lb/>
進謝石為尚書令元為徐州邈轉祠部郎上南北郊宗<lb/>
廟迭毁禮皆有證據豫章太守范寗欲遣十五議曹下<lb/>
屬城採求風政并吏假還訊問官長得失邈與寗書曰<lb/>
知足下遣十五議曹各之一縣又吏假歸白所聞見誠<lb/>
是足下留意百姓故廣其視聽吾謂勸導以實不以文<lb/>
十五議曹欲何所敷宣邪庶事辭訟足下聽斷允塞則<lb/>
<pb n="KR2d0006_WYG_197-11b"/>
物理足矣上有理務之心則下之求理者至矣日昃省<lb/>
覽庶事無滯則吏慎其負而人聽不惑豈湏邑至里詣<lb/>
飾其游聲哉非徒不足致益乃是蠶漁之所資又不可<lb/>
縦小吏為耳目也豈有善人君子而干非其事多所吿<lb/>
白者乎君子之心誰毁誰譽如有所譽必由歴試如有<lb/>
所毁必以著眀託社之䑕政之甚害自古以来欲為左<lb/>
右耳目者無非小人皆先因小忠而成其大不忠先藉<lb/>
小信而成其大不信遂使君子道消善人輿尸前史所<lb/>
<pb n="KR2d0006_WYG_197-12a"/>
書可為深鑒足下選綱紀必得國士足以攝諸曹諸曹<lb/>
皆是良吏則足以掌文案又擇公方之人以為監司則<lb/>
清濁能否與事而眀足下但平心居宗何取於耳目哉<lb/>
昔眀徳馬后未嘗顧與左右言可謂逺識况大丈夫而<lb/>
不能免此乎遷中書侍郎専掌綸詔帝甚親眤之初范<lb/>
寗與邈皆為帝所任使共補朝廷之闕寗才素髙而措<lb/>
心正直遂為王國寳所䜛出守逺郡邈孤宦易危而無<lb/>
敢排彊族乃為自安之計㑹帝頗疎㑹稽王道子邈欲<lb/>
<pb n="KR2d0006_WYG_197-12b"/>
和恊之因從容言於帝曰昔淮南齊王漢晉成戒㑹稽<lb/>
王雖有酣媟之累而奉上純一宜加𢎞貸消散紛議外<lb/>
為國家之計内慰太后之心帝納焉邈嘗詣東府遇衆<lb/>
賓沉湎引滿諠譁道子曰君時有暢不邈對曰邈陋巷<lb/>
書生唯以節儉清修為暢耳道子以邈業尚道素笑而<lb/>
不以為忤也道子將用為吏部郎邈以波競成俗非己<lb/>
所能節制苦辭乃止時皇太子尚㓜帝甚鍾心文武之<lb/>
選皆一時之俊以邈為前衛率領本郡大中正授太子<lb/>
<pb n="KR2d0006_WYG_197-13a"/>
經帝謂邈曰雖未勑以師禮相待然不以博士相遇也<lb/>
古之帝王受經必敬自魏晉以來多使微人教授號為<lb/>
博士不復尊以為師故帝有云邈雖在東宫猶朝夕入<lb/>
見參綜朝政脩飾文詔拾遺補闕劬勞左右帝嘉其謹<lb/>
宻方之於金霍有託重之意將進顯位未及行而帝暴<lb/>
崩安帝即位拜驍騎將軍隆安元年遭父憂邈先疾患<lb/>
因哀毁増篤不踰年而卒年五十四州里傷悼識者悲<lb/>
之邈蒞官簡恵達於從政論議精宻當時多諮禀之觸<lb/>
<pb n="KR2d0006_WYG_197-13b"/>
類辨釋問則有對舊疑嵗辰在夘此宅之左則彼宅之<lb/>
右何得俱忌於東邈以為太嵗之屬自是遊神譬如日<lb/>
出之時向東皆逆非為蔵體地中也所注穀梁傳見重<lb/>
於時邈長子豁有父風以孝聞為太常博士祕書郎豁<lb/>
弟浩散騎侍郎鎮南將軍何無忌請為功曹出補西陽<lb/>
太守與無忌俱為盧循所害邈弟廣别有傳<lb/>
孔衍字舒元魯國人孔子二十二世孫也祖文魏大鴻<lb/>
臚父毓征南軍司衍少好學年十二能通詩書弱冠公<lb/>
<pb n="KR2d0006_WYG_197-14a"/>
府辟本州舉異行直言皆不就避地江東元帝引為安<lb/>
東參軍専掌記室書令殷積而衍每以稱職見知中興<lb/>
初與庾亮俱補中書郎眀帝之在東宫領太子中庶子<lb/>
于時庶事草創衍經學深博又練識舊典朝儀軌制多<lb/>
取正焉由是元眀二帝並親愛之王敦専權衍私於太<lb/>
子曰殿下宜博延朝彦搜揚才俊詢謀時政以廣聖聰<lb/>
敦聞而惡之乃啓出衍為廣陵郡時人為之寒心而衍<lb/>
不形於色雖郡鄰接西賊猶教誘後進不以戎務廢業<lb/>
<pb n="KR2d0006_WYG_197-14b"/>
石勒嘗騎至山陽勑其黨以衍儒雅之士不得妄入郡<lb/>
境視職朞月以太興三年卒於官年五十三衍雖不以<lb/>
文才著稱而博覽過於賀循凡所撰述百餘萬言子啓<lb/>
廬江太守宗人夷吾有美名博學不及衍渉世聲譽過<lb/>
之元帝以為主簿轉參軍稍遷侍中徙太子左衛率卒<lb/>
追贈太僕<lb/>
范宣字宣子陳留人也年十嵗能通詩書嘗以刀傷手<lb/>
捧手改容人問痛邪答曰不足為痛但受全之體而致<lb/>
<pb n="KR2d0006_WYG_197-15a"/>
毁傷不可處耳家人以其年㓜而異焉少尚隠遁加以<lb/>
好學手不釋卷以夜繼日遂博綜衆書尤善三禮家至<lb/>
貧儉躬耕供養親没負土成墳廬於墓側太尉郗鑒命<lb/>
為主簿詔徴太學博士散騎郎並不就家於豫章太守<lb/>
殷羨見宣茅茨不完欲為改宅宣固辭之庾爰之以宣<lb/>
素貧加年荒疾疫厚餉給之宣又不受爰之問宣曰君<lb/>
博學通綜何以太儒宣曰漢興貴經術至於石渠之論<lb/>
實以儒為弊正始以来世尚老莊逮晉之初競以裸裎<lb/>
<pb n="KR2d0006_WYG_197-15b"/>
為髙僕誠太儒然邱不與易宣言談未嘗及老莊客有<lb/>
問人生與憂俱生不知此語何出宣云出莊子至樂萹<lb/>
客曰君言不讀老莊何由知此宣笑曰小時嘗一覽時<lb/>
人莫之測也宣雖閑居屢空嘗以讀誦為業譙國戴逵<lb/>
等皆聞風宗仰自逺而至諷誦之聲有若齊魯太元中<lb/>
順陽范寗為豫章太守寗亦儒博通綜在郡立鄉校教<lb/>
授嘗數百人由是江州人士並好經學化二范之風也<lb/>
年五十四卒著禮易論難皆行於世子輯歴郡守國子<lb/>
<pb n="KR2d0006_WYG_197-16a"/>
博士大將軍從事中郎自免歸亦以教授為事義熙中<lb/>
連徴不至<lb/>
韋謏字憲道京兆人也雅好儒學善著述於羣言祕要<lb/>
之義無不綜覽仕於劉曜為黄門郎後又入於石虎署<lb/>
為散騎常侍歴守七郡咸以清化著名又徴為廷尉識<lb/>
者擬之于張前後四登九列六在尚書三為侍中再為<lb/>
太子太傅封京兆公好直諌陳軍國之宜多見允納著<lb/>
伏林二千餘言遂演為典林二十三萹凡所述作及集<lb/>
<pb n="KR2d0006_WYG_197-16b"/>
記世事數十萬言皆深博有才義至冉閔又署為光禄<lb/>
大夫時閔拜其子允為大單于而以降胡一千處之麾<lb/>
下謏諫曰今降胡數千接之如舊誠是招誘之恩然胡<lb/>
羯本為仇敵今之款附茍全性命耳或有刺客變起湏<lb/>
臾敗而悔之何所及也古人有言一夫不可忸而况千<lb/>
乎願誅屏降胡去單于之號深思聖王苞桑之誡也閔<lb/>
志在綏撫鋭於澄定聞其言大怒遂誅之并殺其子伯<lb/>
陽謏性不嚴重好徇已之功論者亦以是少之嘗謂伯<lb/>
<pb n="KR2d0006_WYG_197-17a"/>
陽曰我髙我曽重光累徽我祖我考父父子子汝為我<lb/>
對正值惡抵伯陽曰伯陽之不肖誠如尊教尊亦正值<lb/>
軟抵耳謏慙無言時人傳之以為嗤笑<lb/>
范𢎞之字長文安北將軍汪之孫也襲爵武興侯雅正<lb/>
好學以儒術該眀為太學博士時衛將軍謝石薨請諡<lb/>
下禮官議𢎞之議曰石階藉門䕃屢登崇顯總司百揆<lb/>
翼贊三臺閑練庶事勤勞匪懈内外僉議皆曰與能當<lb/>
淮肥之㨗勲拯危墜雖皇威遐震狡寇天亡因時立功<lb/>
<pb n="KR2d0006_WYG_197-17b"/>
石亦與焉又開學校以延胄子雖盛化未洽亦愛禮存<lb/>
羊然古之賢輔大則以道事君侃侃終日次則厲身奉<lb/>
國夙夜無怠下則愛人惜力以濟時務此數者然後可<lb/>
免惟塵之譏塞素餐之責矣今石位居朝端任則論道<lb/>
唱言無忠國之謀守職則容身而已不可謂事君貨黷<lb/>
京邑聚斂無厭不可謂厲身坐擁大衆侵食百姓大東<lb/>
流於逺近怨毒結於衆心不可謂愛人工徒勞於土木<lb/>
思慮殫於機巧紈綺盡於婢妾財用糜於絲桐不可謂<lb/>
<pb n="KR2d0006_WYG_197-18a"/>
惜力此人臣之大害有國之所去也先王所以正風俗<lb/>
理人倫者莫尚乎節儉故夷吾受謗乎三歸平仲流美<lb/>
於約已自頃風軌陵遲奢僣無度㢘耻不興利競交馳<lb/>
不可不深防源本以絶其流末漢文襲弋綈之服諸侯<lb/>
尤侈武帝焚雉頭之裘靡麗不息良由儉徳雖彰而威<lb/>
禁不肅道自我建而刑不及物若存罰其違亡貶其惡<lb/>
則四維必張禮義行矣按諡法因事有功曰襄貪以敗<lb/>
官曰墨宜諡曰襄墨公又論殷浩宜加贈諡不得因桓<lb/>
<pb n="KR2d0006_WYG_197-18b"/>
温之黜以為國典仍多叙温移鼎之迹時謝族方顯桓<lb/>
宗猶盛尚書僕射王珣温故吏也素為温所寵三怨交<lb/>
集乃出𢎞之為餘杭令將行與㑹稽王道子牋及王珣<lb/>
書極論前事辭㫖憤愾然竟以桓謝之故不調卒於餘<lb/>
杭令年四十七<lb/>
王歡字君厚樂陵人也安貧樂道専精耽學不營産業<lb/>
常丐食誦詩雖家無斗儲意怡如也其妻患之或焚毁<lb/>
其書而求改嫁歡笑而謂之曰卿不聞朱買臣妻邪時<lb/>
<pb n="KR2d0006_WYG_197-19a"/>
聞者多哂之歎守志彌固遂為通儒至慕容暐襲偽號<lb/>
署為國子博士親就受經遷祭酒及暐為苻堅所滅歡<lb/>
死於長安<lb/>
　　梁<lb/>
伏曼容字公儀平昌安邱人晉著作郎滔之曽孫也父<lb/>
允之宋司空主簿曼容早孤與母兄客居南海少篤學<lb/>
善老易倜儻好大言常云何晏疑易中九事以吾觀之<lb/>
晏了不學也故知平叔有所短聚徒教授以自業為驃<lb/>
<pb n="KR2d0006_WYG_197-19b"/>
騎行參軍宋眀帝好周易集朝臣於清暑殿講詔曼容<lb/>
執經曼容素美風采眀帝以方嵇叔夜使吳人陸採微<lb/>
畫叔夜像以賜之為尚書外兵郎嘗與袁粲罷朝相㑹<lb/>
言元理時論以為一臺二絶昇眀末為輔國長史南海<lb/>
太守至石門作貪泉銘齊建元中上書勸封禪髙帝以<lb/>
為其禮難備不從仕為太子率更令侍皇太子講衛將<lb/>
軍王儉深相愛好令與河内司馬憲吳郡陸澄共撰喪<lb/>
服及竟又欲與定禮樂㑹儉薨建武中拜中散大夫時<lb/>
<pb n="KR2d0006_WYG_197-20a"/>
眀帝不重儒術曼容宅在瓦棺寺東施髙坐於聽事有<lb/>
賓客輙升髙坐為講說生徒常數十百人梁臺建召拜<lb/>
司徒司馬出為臨海太守天監元年卒官年八十二曼<lb/>
容多伎術善音律射御風角醫算莫不閑了為周易毛<lb/>
詩喪服集解老莊論語義子暅字元曜㓜傳父業能言<lb/>
元理與樂安任昉彭城劉曼俱知名仕齊位東陽郡丞<lb/>
鄞令時曼容已致仕故頻以外職處暅令得養焉武帝<lb/>
踐阼兼五經博士與吏部尚書徐勉中書侍郎周捨總<lb/>
<pb n="KR2d0006_WYG_197-20b"/>
知五禮事出為永陽内史在郡清潔政務安靜郡人何<lb/>
貞秀等一百五十四人詣州言狀湘州刺史以聞詔勘<lb/>
有十五事為吏民所懐帝善之徙新安太守在郡清恪<lb/>
如永陽時人有賦税不登者輙以太守田米助之郡多<lb/>
麻苧家人乃至無以為繩其厲志如此屬縣始新遂安<lb/>
海寧並同時生為立祠徴為國子博士領長水校尉時<lb/>
始興内史何逺累著清績武帝擢為黄門侍郎俄遷信<lb/>
武將軍監吳郡事暅自以名輩素在逺前為吏俱稱㢘<lb/>
<pb n="KR2d0006_WYG_197-21a"/>
白逺累見擢暅循階而已意望不滿多託疾居家尋求<lb/>
假到東陽迎妹喪因留會稽築宅自表解職詔以為豫<lb/>
章内史乃出拜書侍御史虞㬭奏暅怨望要君請以大<lb/>
不敬論有詔勿治暅遂得就郡徴為給事黄門侍郎領<lb/>
國子博士未赴卒初暅父曼容與樂安任遥皆昵於齊<lb/>
太尉王儉遥子昉及暅並見知頃之昉才遇稍盛齊末<lb/>
已為司徒左長史暅獨滯於參軍事及終名位畧相侔<lb/>
暅性儉素車服麄惡外雖退靜内不免心競故見譏於<lb/>
<pb n="KR2d0006_WYG_197-21b"/>
時然能推薦後来常若不及少年士子或以此依之子<lb/>
挺字士摽㓜敏悟七嵗通孝經論語及長博學有才思<lb/>
為五言詩善效謝康樂體父友樂安任昉深相歎異常<lb/>
曰此子日下無雙齊末州舉秀才䇿為當時第一武帝<lb/>
師至新林挺迎謁帝見之甚悅謂之顔子引為征東行<lb/>
參軍時年十八矣天監初除中軍參軍事居宅在潮溝<lb/>
於宅講論語聽者傾朝挺三世同時聚徒罕有其比累<lb/>
遷為晉陵武康令罷縣還仍於東郊築室不復仕挺少<lb/>
<pb n="KR2d0006_WYG_197-22a"/>
有盛名又善處當世朝中貴勢多與交游故不能久事<lb/>
隠靜後遂出仕除南臺書侍御史因事納賄被劾懼罪<lb/>
乃變服出家名僧挺蔵匿久之遇赦乃出太心寺㑹邵<lb/>
陵王為江州攜挺之鎮王好文義深被恩禮挺不堪蔬<lb/>
素因此還俗侯景亂中卒著邇説十卷文集二十卷子<lb/>
知命以其父宦途不進怨朝廷後遂盡心侯景景襲郢<lb/>
州圍巴陵軍中書檄皆其文也言及西臺莫不劇筆及<lb/>
景簒位以為中書舍人權傾内外景敗被送江陵於獄<lb/>
<pb n="KR2d0006_WYG_197-22b"/>
幽死挺弟棰亦有才名為邵陵王記室參軍<lb/>
何佟之字士威廬江灊人晉豫州刺史惲六世孫也祖<lb/>
邵之宋員外散騎常侍父歆齊奉朝請佟之少好三禮<lb/>
師心獨學彊力専精手不輟卷讀禮論二百餘萹畧皆<lb/>
上口太尉王儉雅相推重起家揚州從事仍為總眀館<lb/>
學士仕齊初為國子助教為諸生講喪服結草為絰屈<lb/>
手巾為冠諸公有未曉者委曲誘誨都下稱其醇儒建<lb/>
武中為鎮北記室參軍侍皇太子講時歩兵校尉劉瓛<lb/>
<pb n="KR2d0006_WYG_197-23a"/>
徴士吳苞皆已卒都下大儒唯佟之而已當時國家吉<lb/>
㓙禮則皆取決焉後為驃騎司馬永元末都下兵亂佟<lb/>
之常集諸生講論孜孜不怠性好潔一日之中洗滌者<lb/>
十餘過猶恨不足時人稱為水滛有至性父母亡後常<lb/>
設一屋晦朔拜伏流涕如此者二十餘年當世服其孝<lb/>
行于時又有遂安令劉澄為性彌好潔在縣埽拂郭邑<lb/>
路無横草水翦蟲穢百姓不堪命坐免官然甚貞正善<lb/>
醫術與徐嗣伯埓名子聰能世其家業佟之自東昏即<lb/>
<pb n="KR2d0006_WYG_197-23b"/>
位以其兇虐乃謝病終身不渉其廷武帝踐阼尊重儒<lb/>
術以為尚書左丞是時百度草創佟之依禮定議多所<lb/>
裨益天監二年卒官帝甚悼惜之故事左丞無贈官者<lb/>
帝詔特贈黄門侍郎儒者榮之所著文章禮議百許萹<lb/>
子朝隠朝晦<lb/>
嚴植之字孝源建平秭歸人也祖欽宋散騎常侍植之<lb/>
少善莊老能元言精解喪服孝經論語及長編習鄭氏<lb/>
禮周易毛詩左氏春秋性淳孝謹厚不以所長髙人少<lb/>
<pb n="KR2d0006_WYG_197-24a"/>
遭父憂因菜食二十三載仕齊為廣漢王國右長侍仍<lb/>
侍王讀及王誅國人莫敢視植之獨奔哭手營殯斂徒<lb/>
跣送喪墓所為起冡𦵏畢乃還當時義之後為康樂令<lb/>
植之在縣清白吏民稱之天監二年詔求通儒修五禮<lb/>
有司奏植之主㐫禮四年初置五經博士各開館教授<lb/>
以植之兼五經博士植之館在潮溝生徒常百數講説<lb/>
有區叚次第析理分眀每當登講五館生畢至聽者千<lb/>
餘人遷中撫軍記室參軍猶兼博士卒於館植之自疾<lb/>
<pb n="KR2d0006_WYG_197-24b"/>
後便不受廩奉妻子困乏及卒喪無所寄生徒為市宅<lb/>
乃得成喪植之性仁慈好行隂徳在闇室未嘗怠也少<lb/>
嘗山行見一患者問其姓名不能答載與俱歸為營醫<lb/>
藥六日而死為棺殮殯之卒不知何許人也又嘗縁柵<lb/>
塘行見患人卧塘側問之云姓黄家本荆州為人傭賃<lb/>
疾篤船主將發棄之於岸植之惻然載還療之經年而<lb/>
愈其人請終身充奴僕以報厚恩植之不受遺以資糧<lb/>
遣之所撰㓙禮儀注四百七十九卷<lb/>
<pb n="KR2d0006_WYG_197-25a"/>
司馬筠字貞素河内温人也晉譙王承七代孫祖亮宋<lb/>
司空從事中郎父端字敬文齊奉朝請始安王遥光使<lb/>
掌文記遥光之敗曹虎入城見之端曰身䝉始安厚恩<lb/>
君宜見殺虎叱令速去答曰死生命也君見事不㨗便<lb/>
以義師為賊虎捨之去尋兵至見殺筠少孤貧好學師<lb/>
沛國劉瓛彊力専精深為瓛器及長博通經術尤眀三<lb/>
禮天監初為暨陽令有清績入拜尚書祠部郎七年安<lb/>
成國太妃陳氏薨江州刺史安成王秀荆州刺史始興<lb/>
<pb n="KR2d0006_WYG_197-25b"/>
王憺並以慈母表解職詔不許還攝本任而太妃在都<lb/>
喪祭無主中書舍人周捨議曰賀彦先稱慈母之子不<lb/>
服慈母之黨婦又不從夫而服慈姑小功服無從故也<lb/>
庾蔚之云非徒子不從母而服其黨孫又不從父而服<lb/>
其慈母由斯而言慈祖母無服眀矣尋門内之哀不容<lb/>
自同於常案父之祥禫子並受弔今二王諸子宜以成<lb/>
服日單衣一日為位受弔制曰二王在逺世子宜攝祭<lb/>
事捨又曰禮云縞素元武子姓之冠則世子衣服宜異<lb/>
<pb n="KR2d0006_WYG_197-26a"/>
於常可著細布衣絹為領帯三年不聽樂又禮及春秋<lb/>
庶母不世祭盖謂無王命者耳吳太妃既朝命所加得<lb/>
用安成禮秩則當祔廟五世親盡乃毁陳太妃命數之<lb/>
重雖則不異慈孫既不從服廟食理無𫝊祀子祭孫止<lb/>
是㑹經文武大議帝由是𠡠禮官議皇子慈母之服筠<lb/>
議宋朝五服制皇子服訓養母依禮庶母慈已宜從小<lb/>
功之制案曽子問云子游曰喪慈母禮歟孔子曰非禮<lb/>
也古者男子外有傅内有慈母君命所使教子也何服<lb/>
<pb n="KR2d0006_WYG_197-26b"/>
之有鄭元注云此指謂國君之子也若國君之子不服<lb/>
則王者之子不服可知又喪服經云君子子為庶母慈<lb/>
已者𫝊曰君子子者貴人子也鄭元引内則三母止施<lb/>
於卿大夫以此而推則慈母之服上不在五等之嗣下<lb/>
不逮三士之息儻其服者止卿大夫尋諸侯之子尚無<lb/>
此服况乃施之皇子謂宜依禮刋除以反前代之惑武<lb/>
帝以為不然曰禮言慈母凡有三條一則妾子之無母<lb/>
使妾之無子者養之命為母子服以三年喪服齊衰章<lb/>
<pb n="KR2d0006_WYG_197-27a"/>
所言慈母如母是也二則嫡妻之子無母使妾養之慈<lb/>
撫隆至雖均乎慈愛但嫡妻之子妾無為母之義而恩<lb/>
深事重故服以小功喪服小功章所以不直言慈母而<lb/>
云庶母慈已者眀異於三年之慈母也其三則子非無<lb/>
母正是擇賤者視之義同師保而不無慈愛故亦有慈<lb/>
母之名師保既無服則此慈母亦無服矣内則曰擇於<lb/>
諸母與可者使為子師其次為慈母次為保母此其眀<lb/>
文言擇諸母是擇人而為此三母非謂擇取兄弟之母<lb/>
<pb n="KR2d0006_WYG_197-27b"/>
也何以知之若是兄弟之母其先有子者則是長妾長<lb/>
妾之禮寔有殊加何容次妾生子乃退成保母斯不可<lb/>
也又有多兄弟之人於義或可若始生之子便應三母<lb/>
俱闕邪由是推之内則所言諸母是謂三母非兄弟之<lb/>
母眀矣子游所問自是師保之慈非三年小功之慈也<lb/>
故夫子得有此對豈非師保之慈母無服之證乎鄭元<lb/>
不辯三慈混為訓釋引彼無服以注慈已後人致繆實<lb/>
此之由經言君子子者此雖起於大夫眀大夫猶爾自<lb/>
<pb n="KR2d0006_WYG_197-28a"/>
斯以上彌應不異故傳云君子子者貴人之子也總言<lb/>
曰貴無所不包經傳互文交相顯發則知慈母之義通<lb/>
乎大夫以上矣宋代此科不乖禮意便加除削良是所<lb/>
疑於是筠等請依制改定嫡妻之子母没為父妾所養<lb/>
服之五月貴賤並同以為永制筠後為尚書左丞卒於<lb/>
始興内史子夀傳父業眀三禮位尚書祠部郎曲阿令<lb/>
卞華字昭岳濟隂宛句人晉驃騎將軍壼六世孫也父<lb/>
倫之齊給事中華㓜孤貧好學年十四召補國子生及<lb/>
<pb n="KR2d0006_WYG_197-28b"/>
長徧習五經與平原眀山賓㑹稽賀㻛同業友善天監<lb/>
中為安成王功曹參軍兼五經博士聚徒教授華博渉<lb/>
有機辯説經析理為當時之冠江左以来鍾律絶學至<lb/>
華乃通焉位尚書儀曹吳令卒<lb/>
崔靈恩清河東武城人也少篤學徧習五經尤精三禮<lb/>
三傳靈恩先在北仕魏為太常博士天監十三年歸梁<lb/>
武帝重其儒術累遷歩兵校尉兼國子博士靈恩聚徒<lb/>
教授聽者常數百人性拙朴無風采及解析經理甚有<lb/>
<pb n="KR2d0006_WYG_197-29a"/>
精致都下舊儒咸稱重之助教孔僉尤好其學靈恩先<lb/>
習左傳服解不為江東所行及改説杜義每文句常申<lb/>
服以難杜遂著左氏條義以眀之時助教虞僧誕又精<lb/>
杜學因作申杜難服以答靈恩世並傳焉僧誕㑹稽餘<lb/>
姚人以左氏教授聽者亦數百人該通義例當世莫及<lb/>
先是儒者論天互執渾盖二義論盖不合渾論渾不合<lb/>
盖靈恩立義以渾盖為一焉出為長沙内史還除國子<lb/>
博士講衆尤盛又出為桂州刺史卒官靈恩集註毛詩<lb/>
<pb n="KR2d0006_WYG_197-29b"/>
二十二卷注周禮四十卷制三禮義宗三十卷左氏經<lb/>
傳義二十二卷左氏條例十卷公羊穀梁文句義十卷<lb/>
孔僉㑹稽山隂人少師事何允通五經尤眀三禮孝經<lb/>
論語講説並數十篇生徒亦數百人三為五經博士後<lb/>
為海鹽山隂二縣令僉儒者不長於政術在縣無績太<lb/>
清亂卒於家子淑元頗渉文學官至太學博士僉兄子<lb/>
元素又習三禮有盛名早卒<lb/>
盧廣范陽涿人自云晉司空從事中郎諶之後也少眀<lb/>
<pb n="KR2d0006_WYG_197-30a"/>
經有儒術天監中歸梁仕歩兵校尉兼國子博士徧講<lb/>
五經時北来人儒學者有崔靈恩孫詳蔣顯並聚徒講<lb/>
説而音辭鄙拙唯廣言論清雅不類北人僕射徐勉兼<lb/>
通經術深相賞好後為尋陽太守武陵王長史卒官<lb/>
沈峻字士嵩吳興武康人也家世農夫至峻好學與舅<lb/>
太史叔眀師事宗人沈麟士在門下積年晝夜自課時<lb/>
或昏睡輙以杖自擊其篤志如此後出都遍遊講肆遂<lb/>
博通五經尤長三禮為兼國子助教時吏部郎陸倕與<lb/>
<pb n="KR2d0006_WYG_197-30b"/>
僕射徐勉書薦峻曰凡聖賢所講之書必以周禮立義<lb/>
則周官一書實為羣經源本此學不傳多歴年世北人<lb/>
孫詳蔣顯亦經聽習而音革楚夏故學徒不至唯助教<lb/>
沈峻特精此書皆時開講肆羣儒劉嵒沈宏沈熊之徒<lb/>
並執經下坐北面受業莫不嘆服人無間言弟謂宜即<lb/>
用此人令其専此一學周而復始使聖人正典廢而更<lb/>
興勉從之奏峻兼五經博士於時講授聽者常數百人<lb/>
及中書舍人賀琛奉𠡠撰梁官儀乃啓峻及孔子袪補<lb/>
<pb n="KR2d0006_WYG_197-31a"/>
西省學士助撰録書成入兼中書通事舍人出為武康<lb/>
令卒官傳峻業者又有吳郡張及㑹稽孔子雲官皆至<lb/>
五經博士尚書祠部郎太史叔眀吳興烏程人吳太史<lb/>
慈後也少善莊老兼通孝經論語禮記尤精三禮每講<lb/>
説聽者常五百餘人為國子助教邵陵王綸好文學及<lb/>
出為江州刺史攜叔眀之鎮王遷郢州又隨府所至輙<lb/>
講授故江州人士皆傳其學峻子文阿列在陳史<lb/>
孔子袪㑹稽山隂人也少孤貧好學耕耘樵採常懐書<lb/>
<pb n="KR2d0006_WYG_197-31b"/>
自隨投閑則誦讀勤苦自勵遂通經術尤眀古文尚書<lb/>
為兼國子助教講尚書四十萹聽者常數百人為西省<lb/>
學士助賀琛撰録書成兼司文侍郎不就累遷兼中書<lb/>
通事舍人加歩兵校尉武帝撰五經講疏及孔子正言<lb/>
専使子袪檢閲羣書以為義證事竟𠡠子袪與右衛朱<lb/>
异左丞賀琛於士林館遞日執經後加通直正員郎卒<lb/>
官凡著尚書義二十卷集注尚書三十卷續朱异集注<lb/>
周易義一百卷續何承天集禮論一百五十卷<lb/>
<pb n="KR2d0006_WYG_197-32a"/>
皇侃吳郡人青州刺史象九世孫也少好學師事賀㻛<lb/>
精力専門盡通其業尤眀三禮孝經論語為兼國子助<lb/>
教於學講說聽者恒數百人撰禮記講疏五十卷書成<lb/>
奏上詔付祕閣頃之召入夀光殿說禮記義武帝善之<lb/>
加員外散騎侍郎侃性至孝常日限誦孝經二十遍以<lb/>
擬觀世音經丁母憂還鄉里平西邵陵王欽其學厚禮<lb/>
迎之及至感心疾卒所撰論語義十卷與禮記疏並見<lb/>
重於世學者傳焉<lb/>
<pb n="KR2d0006_WYG_197-32b"/>
　　陳<lb/>
沈文阿字國衡梁武康令峻之子也文阿性剛彊有膂<lb/>
力少習父業研精章句祖舅太史叔眀舅王慧興並通<lb/>
經術而文阿頗傳之又博採先儒異同自為義疏通三<lb/>
禮三傳察孝㢘累遷國子助教五經博士簡文帝在東<lb/>
宫引為學士深相禮遇及撰長春義記多使文阿撮異<lb/>
聞以廣之及侯景寇逆簡文别遣文阿募士卒入援都<lb/>
臺城陷與張<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>保吳興<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>敗文阿竄于山野景素聞其<lb/>
<pb n="KR2d0006_WYG_197-33a"/>
名求之甚急文阿窮廹不知所出登樹自縊遇有所親<lb/>
救之自投而下折其左臂及景平陳武帝以文阿州里<lb/>
表為原鄉令監江隂郡紹泰元年入為國子博士尋領<lb/>
歩兵校尉兼掌儀禮自太清之亂臺閣故事無有存者<lb/>
文阿父峻梁世常掌朝儀頗有遺藁於是斟酌裁撰禮<lb/>
度皆自之出及陳武帝受禪文阿輙棄官還武康帝大<lb/>
怒發使往誅之時文阿宗人沈恪為郡請使者寛其死<lb/>
即面縛鎻頸致於上前上視而笑之曰腐儒復何為者<lb/>
<pb n="KR2d0006_WYG_197-33b"/>
遂赦之武帝崩文阿與尚書左丞徐陵中書舍人劉師<lb/>
知等議大行皇帝靈座侠御衣服之制語在師知傳及<lb/>
文帝即位剋日謁廟尚書左丞庾持奉詔遣博士議其<lb/>
禮文阿議曰昔者隆周之時公旦叔父吕召爪牙成王<lb/>
在喪禍㡬覆國是以既𦵏便有公冠之儀始殯受麻冕<lb/>
之制斯盖示天下以有主慮社稷之艱危也末葉從横<lb/>
漢承其弊雖文景刑厝而七國連兵或踰月即尊或崩<lb/>
日稱詔此皆有為而為之非無心於禮制也今國諱之<lb/>
<pb n="KR2d0006_WYG_197-34a"/>
日雖抑哀於璽紱之重猶未序於君臣之儀古禮朝廟<lb/>
退坐正寢聽羣臣之政今皇帝拜廟還宜御太極前殿<lb/>
以正南面之尊此即周康王朝一二臣衛者也其壤奠<lb/>
之節周禮以玉作贄公侯以珪子男執璧此以玉作瑞<lb/>
也奠贄竟又復致享天子以璧王后用琮秦燒經典威<lb/>
儀散滅叔孫通定禮尤失前憲奠贄不珪致享無帛公<lb/>
王同璧鴻臚奏賀若此數事未聞於古後相沿襲至梁<lb/>
行之夫稱觴奉夀國家大慶四廂雅樂歌奏歡欣今君<lb/>
<pb n="KR2d0006_WYG_197-34b"/>
臣吞哀兆庶抑割豈同於惟新之禮乎且周康賓稱奉<lb/>
珪無萬夀之獻此則前凖眀矣愚以今坐正殿止行薦<lb/>
璧之儀無賀酒之禮謹撰謁廟還升正殿羣臣陪薦儀<lb/>
注如别詔可施行尋遷通直散騎常侍兼國子博士領<lb/>
羽林監仍令於東宫講孝經論語天嘉中卒贈廷尉卿<lb/>
所撰儀禮八十餘條春秋禮記孝經論語義記七十餘<lb/>
卷經典大義十八卷並行於時儒者多傳其學<lb/>
沈洙字𢎞道吳興武康人也祖休季梁餘杭令父山卿<lb/>
<pb n="KR2d0006_WYG_197-35a"/>
梁國子博士中散大夫洙少方雅好學不妄交遊通三<lb/>
禮春秋左氏傳精識彊記五經章句諸子史書問無不<lb/>
答仕梁為尚書祠部郎時年盖二十餘大同中學者多<lb/>
渉獵文史不為章句而洙獨積思經術吳郡朱异㑹稽<lb/>
賀琛甚嘉之及异琛於士林館講制㫖義常使洙為都<lb/>
講侯景之亂洙竄於臨安時文帝在焉親就習業及武<lb/>
帝入輔除國子博士與沈文阿同掌儀禮武帝受禪加<lb/>
員外散騎常侍位揚州别駕從事史大匠卿有司奏建<lb/>
<pb n="KR2d0006_WYG_197-35b"/>
康令沈孝軌門生陳三児牒稱主人翁靈柩在周主人<lb/>
奉使闗右固欲迎喪久而未成三月晦即是再周主人<lb/>
弟見在此者為至月末除靈内外即吉為待主人還情<lb/>
禮申竟以事諮左丞江徳藻徳藻議謂王衛軍云久喪<lb/>
不葬唯主人不變其餘親各終月數而除此盖引禮文<lb/>
論在家内有事故未得𦵏者耳孝軌既在異域雖已迎<lb/>
喪還期無指諸弟若遂不除永絶婚嫁此於人情或為<lb/>
未允中原淪陷以後理有事例宜諮沈常侍詳議決洙<lb/>
<pb n="KR2d0006_WYG_197-36a"/>
議曰禮有變正又有從宜禮喪服小記云久而不𦵏者<lb/>
唯主喪者不除其餘以麻終月數者除喪記注云其餘<lb/>
謂傍親如鄭所解衆子皆應不除王衛軍所引盖禮之<lb/>
正也但魏氏東闗之役既失亡屍柩𦵏禮無期時議以<lb/>
為禮無終身之喪故制使除服晉氏喪亂或死於虜庭<lb/>
無由迎殯江左故復申眀其制李允之祖王華之父並<lb/>
存亡不測其子孫制服依時釋衰此並變禮之宜也孝<lb/>
軌雖因奉使便欲迎喪而還期未剋宜依東闗故事在<lb/>
<pb n="KR2d0006_WYG_197-36b"/>
此者並應釋除衰麻毁靈桁祭若喪柩得還别行改𦵏<lb/>
之禮自天下寇亂西朝傾覆若此之徒諒并一二寧可<lb/>
喪期無數而弗除衰服朝廷自應為之限制以義斷恩<lb/>
徳藻依洙議奏可文帝即位累遷光禄卿侍東宫讀廢<lb/>
帝嗣位歴尚書左丞衡陽王長史行府國事梁代舊律<lb/>
測囚之法日一上起自晡鼓盡于二更及比部郎范泉<lb/>
刪定律令以舊法測立時久非人所堪分其刻數日再<lb/>
上廷尉以為新制過輕請集八坐丞郎並祭酒孔奐行<lb/>
<pb n="KR2d0006_WYG_197-37a"/>
事沈洙五舍人㑹尚書省詳議時宣帝録尚書集衆議<lb/>
之都官尚書周𢎞正議曰凡小大之獄必應以情政言<lb/>
依凖五聽驗其虚實豈可令恣考掠以判刑罪且測人<lb/>
時節本非古制近代以来方有此法起自晡鼓迄於二<lb/>
更豈是常人所能堪忍所以重械之下危墯之上無人<lb/>
不服誣枉者多朝晚二時同等刻數進退而求於事為<lb/>
𠂻若謂小促前期數致實罪不服如復時節延長則無<lb/>
愆妄款且人之所堪既有彊弱人之立意固亦多途至<lb/>
<pb n="KR2d0006_WYG_197-37b"/>
如貫髙榜笞刺爇身無完者戴就熏針並極困篤不移<lb/>
豈闗時刻長短掠測優劣夫與殺不辜寧失不經罪疑<lb/>
唯輕功疑唯重斯則古之聖王垂此眀法愚謂依范泉<lb/>
著制為允洙議曰夜中測立緩急易欺兼用晝漏於事<lb/>
為允但漏刻賖促今古不同漢書律厯何承天祖冲之<lb/>
祖暅父子漏經並自闗鼓至下鼓自晡鼓至闗鼓皆十<lb/>
三刻冬夏四時不異若其日有長短分在中時前後今<lb/>
用梁末改漏下鼓之後分其短長夏至之日各十七刻<lb/>
<pb n="KR2d0006_WYG_197-38a"/>
冬至之日各十二刻廷尉今牒以時刻短促致罪人不<lb/>
款愚意願去夜測之昧從晝漏之眀斟酌古今之聞參<lb/>
㑹二漏之議捨秋冬之少刻従夏日之長晷不問寒暑<lb/>
並依今之夏至朝夕上測各十七刻比之古漏則一上<lb/>
多昔四刻即用今漏則冬至多五刻雖冬至之時數刻<lb/>
侵夜正是少日於事非疑庶罪人不以漏短而無捍獄<lb/>
囚無在夜之致誣求之鄙意竊謂宜依范泉前制宣帝<lb/>
曰沈長史議得中宜更博議左丞宗元饒議曰沈議非<lb/>
<pb n="KR2d0006_WYG_197-38b"/>
頓異范正是欲使四時均其刻數請寫還刪定曹詳改<lb/>
前制宣帝依事施行洙以太建元年卒<lb/>
戚袞字公文吳郡鹽官人也少聰慧游學都下受三禮<lb/>
於國子助教劉文紹一二年中大義畧舉年十九梁武<lb/>
帝𠡠䇿孔子正言并周禮禮記義袞對髙第除揚州祭<lb/>
酒從事史就國子博士宋懐方質儀禮義懐方北人自<lb/>
魏攜儀禮禮記疏祕惜不傳及將亡謂家人曰吾死後<lb/>
戚生若赴便以儀禮禮記義本付之若其不来即宜隨<lb/>
<pb n="KR2d0006_WYG_197-39a"/>
屍而殯為儒者推許如此尋兼太學博士簡文在東宫<lb/>
召袞講論又嘗置宴集元儒之士先命道學互相質難<lb/>
次令中庶子徐摛馳騁大義間以劇談摛辭辯縦横難<lb/>
以答抗諸儒懾氣時袞説朝聘義摛與往復袞精采自<lb/>
若領答如流簡文深加歎賞敬帝立為江州長史仍隨<lb/>
沈泰鎮南豫州泰之奔齊逼袞俱行後自齊逃還又隨<lb/>
程文季於吕梁軍敗入周久之得歸卒於始興王府録<lb/>
事參軍袞於梁代撰三禮義記逢亂亡失禮記義四十<lb/>
<pb n="KR2d0006_WYG_197-39b"/>
卷行於世<lb/>
鄭灼字茂昭東陽信安人也㓜聰敏勵志儒學少受業<lb/>
於皇侃梁簡文在東宫雅愛經術引灼為西省義學士<lb/>
承聖中為兼中書通事舍人仕陳武帝文帝時累遷中<lb/>
散大夫後兼國子博士未拜卒灼性精勤尤眀三禮少<lb/>
時嘗夢與皇侃遇於途侃謂曰鄭郎開口侃因唾灼口<lb/>
中自後義理益進灼家貧抄義疏以日繼夜筆毫盡每<lb/>
削用之常蔬食講受多苦心熱若𤓰時輙偃卧以𤓰鎮<lb/>
<pb n="KR2d0006_WYG_197-40a"/>
心起便講誦其篤志如此時有晉陵張崖吳郡陸詡吳<lb/>
興沈徳威㑹稽賀徳基俱以禮學自命張崖傳三禮於<lb/>
同郡劉友紹天嘉元年為尚書儀曹郎廣沈文阿儀注<lb/>
撰五禮後為國子博士陸詡少習崔靈恩三禮義梁時<lb/>
百濟國表求講禮博士詔令詡行天嘉中位尚書祠部<lb/>
郎沈徳威字懐逺少有操行梁太清末遁於天目山築<lb/>
室以居雖處亂離而篤學無倦天嘉元年徴出都後為<lb/>
國子助教每自學還私室講授道俗受業數百人率常<lb/>
<pb n="KR2d0006_WYG_197-40b"/>
如此遷太常丞兼五禮學士後為尚書祠部郎陳亡入<lb/>
隋官至秦王府主簿卒年五十五賀徳基字承業世傳<lb/>
禮學祖父發父淹仕梁俱為祠部郎並有名當世徳基<lb/>
少游學都下積年不歸衣資罄乏又耻服故弊盛冬止<lb/>
衣裌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>袴嘗於白馬寺前逢一婦人容服甚盛呼徳基<lb/>
入寺門脱白綸巾以贈之仍謂曰君方為重器不久貧<lb/>
寒故以此相遺耳問姓名不答而去徳基於禮記稱為<lb/>
精眀位尚書祠部郎雖不至大官而三世儒學俱為祠<lb/>
<pb n="KR2d0006_WYG_197-41a"/>
部郎時論美其不墜<lb/>
全緩字𢎞立吳郡錢唐人也㓜受易於博士褚仲都篤<lb/>
志研翫得其精㣲大建中位鎮南始安王府諮議將軍<lb/>
緩通周易老莊時人言元者咸推焉<lb/>
張譏字直言清河武城人也祖僧寳梁太子洗馬父仲<lb/>
悦梁尚書祠部郎譏幼聰俊有思理年十四通孝經論<lb/>
語篤好元言受學於汝南周𢎞正每有新意為先輩推<lb/>
伏梁大同中召補國子正言生梁武帝於文徳殿釋乾<lb/>
<pb n="KR2d0006_WYG_197-41b"/>
坤文言譏與陳郡袁憲等預焉𠡠令議論諸儒莫敢先<lb/>
出譏乃整容而進諮審循環辭令温雅帝甚異之賜裠<lb/>
襦絹等仍云表卿稽古之力譏早喪母有錯綵經帕即<lb/>
母之遺制及有所識家人具以告之每嵗時輙對帕哽<lb/>
噎不能勝及丁父憂居喪過禮遷士林館學士簡文在<lb/>
東宫出士林館發孝經題譏論議往復甚見嗟賞每有<lb/>
講集必令召譏及侯景寇逆譏於圍城之中獨侍哀太<lb/>
子於武徳後殿講老莊臺城陷譏崎嶇避難卒不事景<lb/>
<pb n="KR2d0006_WYG_197-42a"/>
天嘉中為國子助教時周𢎞正在國學發周易題𢎞正<lb/>
第四弟𢎞直亦在講席譏與𢎞正論議𢎞正屈𢎞直危<lb/>
坐厲聲助其申理譏正色謂𢎞直曰今日義集辯正名<lb/>
理雖兄弟急難四公不得有助𢎞直謂曰僕助君師何<lb/>
為不可舉坐以為笑樂𢎞正嘗謂人曰吾每登坐見張<lb/>
譏在席使人懍然宣帝時為武陵王限内記室兼東宫<lb/>
學士後主在東宫集宫僚置宴時造玉柄麈尾新成後<lb/>
主親執之曰當今雖復多士如林至於堪捉此者獨張<lb/>
<pb n="KR2d0006_WYG_197-42b"/>
譏耳即手授譏仍令於温文殿講莊老宣帝幸宫臨聽<lb/>
賜御服衣一襲後主嗣位為國子博士東宫學士後主<lb/>
常幸鍾山開善寺召從臣坐於寺西南松林下𠡠召譏<lb/>
豎義時索麈尾未至後主勑取松枝手以屬譏曰可代<lb/>
麈尾顧謂羣臣曰此即是譏後事陳亡入隋卒於長安<lb/>
年七十六譏性恬靜不求榮利常慕閑逸所居宅營山<lb/>
池植花果講周易老莊而教授焉吳郡陸元朗朱孟博<lb/>
一乗寺沙門法才法雲寺沙門慧拔至真觀道士姚綏<lb/>
<pb n="KR2d0006_WYG_197-43a"/>
皆傳其業譏所撰周易義三十卷尚書義十五卷毛詩<lb/>
義二十卷孝經義八卷論語義二十卷老子義十一卷<lb/>
莊子内萹義十二卷外萹義二十卷雜萹義十卷元部<lb/>
通義十二卷遊元桂林二十四卷後主嘗勑就其家寫<lb/>
入祕閣子孝則官至始安王記室參軍<lb/>
顧越字思南吳郡鹽官人也所居新坡黄岡世有鄉校<lb/>
由是顧氏多儒學焉祖道望齊散騎侍郎父仲成梁䕶<lb/>
軍司馬豫章王府諮議參軍家傳儒業並専門教授越<lb/>
<pb n="KR2d0006_WYG_197-43b"/>
少孤以勤苦自立聰慧有口辯勵精學業不捨晝夜弱<lb/>
冠游學都下通儒碩學必造門質疑討論無倦至於㣲<lb/>
言元㫖九章七曜音律圖緯咸盡其精微時太子詹事<lb/>
周捨以儒學見重名知人一見越便相歎異命與兄子<lb/>
𢎞正𢎞直游厚為之談由是聲譽日重時又有㑹稽賀<lb/>
文發學兼經史與越名相埓故郡下謂之發越焉初為<lb/>
南平元襄王偉國右常侍與文發俱入府並見禮重尋<lb/>
轉行參軍大通中詔飈勇將軍陳慶之送魏北海王顥<lb/>
<pb n="KR2d0006_WYG_197-44a"/>
還北主魏慶之請越參其軍事時慶之所向剋㨗直至<lb/>
洛陽既而顥遂肆驕縦又上下離心越料其必敗以疾<lb/>
得歸裁至彭城慶之果見摧衂越竟得先反時稱其見<lb/>
機及至除安西湘東王府參軍及武帝撰制㫖新義選<lb/>
諸儒在所流通遣越還吳敷揚講說越徧該經藝深眀<lb/>
毛詩傍通異義特善老莊尤長論難兼工綴文閑尺牘<lb/>
長七尺三寸美湏眉武帝嘗於重雲殿自講老子僕射<lb/>
徐勉舉越論義越抗首而請音響若鐘容止可觀帝深<lb/>
<pb n="KR2d0006_WYG_197-44b"/>
贊美之由是擢為中軍宣城王記室參軍尋除五經博<lb/>
士仍令侍宣城王講大同八年轉安西武陵王府内中<lb/>
録事參軍尋遷府諮議及侯景之亂越與同志沈文阿<lb/>
等逃難東歸賊黨數授以爵位越誓不受命承聖二年<lb/>
詔受宣恵晉安王府諮議參軍領國子博士越以世路<lb/>
未平無心仕進因歸鄉栖隠於虎邱山與吳興沈烱同<lb/>
郡張種㑹稽孔奐等每為文㑹紹泰元年復徴為國子<lb/>
博士天嘉中詔侍東宫讀除東中郎鄱陽王府諮議參<lb/>
<pb n="KR2d0006_WYG_197-45a"/>
軍甚見優禮尋領羽林監遷給事中黄門侍郎國子博<lb/>
士侍讀如故時朝廷草創疑議多所取决咸見施用每<lb/>
侍講東宫皇太子常虚懐禮接越以宫僚未盡時彦且<lb/>
太子仁弱宣帝有奪宗之兆内懐憤激乃上書言其故<lb/>
帝深感之而不能革及廢帝即位拜散騎常侍兼中書<lb/>
舍人黄門侍郎如故領天保博士掌儀禮猶為帝朝夕<lb/>
講授甚見尊寵時宣帝輔政華皎舉兵不從越因請假<lb/>
東還或譛之宣帝言越將扇動蕃鎮遂免官大建元年<lb/>
<pb n="KR2d0006_WYG_197-45b"/>
卒於家年七十所著喪服毛詩老子孝經論語等義疏<lb/>
四十餘卷詩頌碑誌牋表凡二百餘萹時有東陽龔孟<lb/>
舒者亦通毛詩善談名理仕梁位尋陽郡丞元帝在江<lb/>
州遇之甚重躬師事焉天嘉中位太中大夫<lb/>
沈不害字孝和吳興武康人也家世冠族不害㓜孤而<lb/>
修立好學梁世為太學博士天嘉初除衡陽王府中記<lb/>
室參軍兼嘉徳殿學士自梁季喪亂至是國學未立不<lb/>
害上書請建儒宫詔付外議依事施行又表改定樂章<lb/>
<pb n="KR2d0006_WYG_197-46a"/>
詔使製三朝樂歌詞八首合二十曲行之樂府遷國子<lb/>
博士領羽林監勑修五禮掌䇿文諡議等事大建中位<lb/>
光禄卿通直散騎常侍兼尚書左丞卒不害通經術善<lb/>
屬文雖博綜經典而家無卷軸每製文操筆立成曽無<lb/>
尋檢汝南周𢎞正常稱之曰沈生可謂意聖人乎著五<lb/>
禮儀一百卷文集十四卷子志道字崇基少知名除安<lb/>
東新蔡王記室參軍陳亡入隋卒<lb/>
王元規字正範太原晉陽人也祖道實齊晉安郡守父<lb/>
<pb n="KR2d0006_WYG_197-46b"/>
瑋梁武陵王府中記室參軍元規八嵗而孤兄弟三人<lb/>
隨母依舅氏住臨海郡時年十二郡土豪劉瑱者資財<lb/>
鉅萬欲妻以女母以其兄弟㓜弱欲結彊援元規泣請<lb/>
曰因不失親古人所重豈得茍安異壤輙昏非類母感<lb/>
其言而止元規性孝事母甚謹晨夕未嘗離左右梁時<lb/>
山隂縣有暴水流漂居宅元規唯有一小船倉卒引其<lb/>
母妹并姑姪入船元規自執檝掉而去留其男女三人<lb/>
閣於樹秒及水退俱獲全時人稱其至行少從吳興沈<lb/>
<pb n="KR2d0006_WYG_197-47a"/>
文阿受業十八通春秋孝經論語喪服記舉髙第除中<lb/>
軍安成王府記室參軍天嘉中為鎮東鄱陽王府記室<lb/>
參軍領國子助教後主在東宫引為學士就授禮記左<lb/>
傳喪服等義遷國子祭酒新安王伯固嘗因入宫適㑹<lb/>
元規將講乃啟請執經時論榮之俄除尚書祠部郎自<lb/>
梁代諸儒相傳為左氏學者皆以賈逵服䖍之義難駮<lb/>
杜預凡一百八十條元規引證通析無復疑滯每國家<lb/>
議吉㓙大禮常參預焉後為南平王府限内參軍王為<lb/>
<pb n="KR2d0006_WYG_197-47b"/>
江州元規隨府之鎮四方學徒不逺来請道者常數十<lb/>
百人遷散騎常侍入隋卒於秦王府東閣祭酒著春秋<lb/>
發題辭及義記十一卷續經典大義十四卷孝經義記<lb/>
兩卷左傳音三卷禮記音二卷子大業聰敏知名時有<lb/>
吳郡陸慶少好學徧通五經尤眀春秋左氏傳節操甚<lb/>
髙仕梁為婁令天嘉初徴為通直散騎侍郎不就永陽<lb/>
王為吳郡太守聞其名欲與相見慶辭以疾時宗人陸<lb/>
榮為郡三官掾慶嘗詣焉王乃微服往榮宅穿壁以觀<lb/>
<pb n="KR2d0006_WYG_197-48a"/>
之王謂榮曰觀陸慶風神凝峻殆不可測嚴君平鄭子<lb/>
真何以尚兹鄱陽晉安王俱以記室徴不就乃築室屏<lb/>
居以禪誦為事由是傳經受業者盖鮮焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_197-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷八十四上</head> <lb/>
    <p>
<pb n="KR2d0006_WYG_094-1a"/>
欽定四庫全書<lb/>
　通志卷八十四上<lb/>
　　宋　右　廸　功　郎　鄭　樵　漁　仲　撰<lb/>
　宗室傳第七上<lb/>
　後魏<lb/>
　　上谷公紇羅<hi>弟建公子題建徳  嬰文</hi>　<hi>題子悉陸真定侯</hi>武陵侯因<lb/>
　　<hi>長樂王夀樂</hi>望都公頽　曲陽侯素延<hi>順陽公郁辰宜都王目</hi>六<lb/>
　　脩　吉陽男比干<hi>江夏王吕</hi>髙涼王孤<hi>子斤真斤子真樂    樂子禮</hi>
<pb n="KR2d0006_WYG_094-1b"/>
　　<hi>洪禮子那弟那子紇子紇子大曹鷙大曹從兄子  威  禮  陵  陵  瓌  瓌子    鷙子大器</hi>
　　<hi>萇孤孫度  子子華</hi>　<hi>度子乙斤思乙斤子平/子華弟子    萇弟珍</hi>　<hi>平子萇生平弟長</hi>
　　　<hi>長生子天穆天穆子儼</hi>西河公敦　司徒石　武衞將軍<lb/>
　　謂<hi>子烏真興烏真子興都    都子丕</hi>淮陵侯大頭　河間公齊<hi>子陵</hi>
　　　<hi>陵弟蘭蘭子志</hi>扶風公處真　文安公泥<hi>子屈渾屈子磨</hi>
　　昭成九子<lb/>
　　寔君　秦王翰<hi>子衞王儀幹儀子纂禎纂弟良儀良弟幹    子禎    子瑞</hi>
　　<hi>弟烈子烈子道子晏道子子洛  洛  乞  乞子    烈弟觚</hi>夀鳩子常山王遵<lb/>
<pb n="KR2d0006_WYG_094-2a"/>
　　<hi>遵子素昭素子陵陪陵弟陪斤忠陪斤子昭子昭子元    弟紹    斤弟忠    子盛  盛  懋</hi>
　　<hi>最懋子陟子陟弟順弟順子偉子盛弟秉子秉子    秉從  毗  忠  徳  徳  悝  悝  嶷</hi>
　　<hi>悝弟暉弟暉子弼子弼弟子士將子徳弟贊  贊  淑  淑  季海  季海  亨</hi>紇根子<lb/>
　　陳留王䖍<hi>子悦翌悦弟崇暉崇子建肅建子琛仁琛子    翌子    暉子    肅弟</hi>
　　<hi>器兄建弟子祚崙䖍  顗  顗子</hi>地干子毗陵王順　力真子遼<lb/>
　　西公意烈<hi>子抜干子抜干曽孫洪超渾意烈弟勃  勃  粟  粟弟渾    弟庫汗</hi>窟<lb/>
　　咄<lb/>
　　道武七王<lb/>
<pb n="KR2d0006_WYG_094-2b"/>
　　清河王紹　陽平王熙<hi>熙子佗夀佗曾孫世遵智佗孫法    法夀子慶</hi>
　　<hi>僧法夀弟法僧隆法  子景仲  景</hi>河南王曜<hi>子提原提子平原  平  子和  和</hi>
　　<hi>弟鑒</hi>河間王脩　長樂王處文　廣平王連<hi>繼子渾  渾子</hi>
　　<hi>霄</hi>京兆王黎<hi>子吐根舒吐根子繼义繼子义羅义子舒    子善住    弟羅    弟</hi>
　　<hi>爽𤓰爽弟蠻羅蠻弟    繼弟  侯</hi>
　　眀元六王<lb/>
　　樂平戻王丕<hi>子拔</hi>安定殤王彌　樂安王範<hi>子良</hi>永昌<lb/>
　　王健<hi>子仁</hi>建寧王崇<hi>子麗</hi>新興王俊<lb/>
<pb n="KR2d0006_WYG_094-3a"/>
　　太武五王<lb/>
　　晉王伏羅　東平王翰<hi>子道符</hi>臨淮宣王譚<hi>子提昌提子</hi>
　　　<hi>昌子彧昌弟孚</hi>　<hi>彧弟孝友/孚子端</hi>廣陽簡王建<hi>子嘉深嘉子深    子湛</hi>
　　<hi>湛湛弟謹  子法輪</hi>南安隐王余<lb/>
　　景穆十二王<lb/>
　　陽平幽王新成<hi>子頤暢頤弟衍衍衍子暢欽暢子敏    弟融    弟欽    子子</hi>
　　<hi>孝</hi>京兆康王子推<hi>子太興仲太興孫悰暹太興子仲景    景弟暹    子沖</hi>
　　<hi>太興弟遥  遥弟恒</hi>濟隂惠王小新成<hi>子欝業欝子弼弟弼子暉    暉業  昭</hi>
<pb n="KR2d0006_WYG_094-3b"/>
　　<hi>業撫欝弟偃麗偃子誕顯誕子    偃弟    麗子  和</hi>汝隂靈王天賜<hi>子逞  逞</hi>
　　<hi>子慶和則逞弟汎子則    子文都</hi>　<hi>汎弟修義矩修義子均弟均則弟矩    弟雅  雅  褒</hi>
　　樂良厲王萬夀<hi>子樂平長樂平子長命    命子忠</hi>廣平殤王洛侯<lb/>
　　<hi>繼子匡</hi>任城康王雲<hi>子澄朗澄子彛紀彛庶兄順順子    順弟    澄弟嵩</hi>
　　<hi>嵩子世雋</hi>南安惠王楨<hi>子英/弟怡</hi>　<hi>英子熙/怡子肅</hi>　<hi>熙弟略廣英肅弟長  王</hi>
　　<hi>曄爾朱氏所立者也</hi>城陽康王長夀<hi>子鸞徽鸞子</hi>章武敬王太洛<lb/>
　　<hi>繼子彬是彬子融帝融子朗  為後廢</hi>樂陵康王胡兒<hi>子思譽略思譽子景</hi>
　　安定靖王休<hi>子爕景爕子超夀超弟琰願琰子景山    山子成    燮弟  平</hi>
<pb n="KR2d0006_WYG_094-4a"/>
　　文成五王<lb/>
　　安樂厲王長樂<hi>子詮弟詮子鑒  鑒  斌之</hi>廣川莊王略<hi>子諧</hi>齊<lb/>
　　郡順王簡<hi>子祐</hi>河間孝王若<hi>繼子/琛</hi>安豐匡王猛<hi>子延眀</hi>
　　獻文六王<lb/>
　　咸陽王禧<hi>子通  煜</hi>　<hi>翼/樹</hi>　<hi>昌/坦</hi>趙郡靈王幹<hi>子謐/兄諶</hi>　<hi>謐諶</hi>
　　<hi>弟譚讞譚弟</hi>廣陵慧王羽<hi>子恭是為節閔帝  恭兄欣</hi>髙陽文穆王<lb/>
　　雍<hi>子泰斌泰子</hi>彭城武宣王勰<hi>子劭帝劭弟攸是為孝莊    劭子韶</hi>北<lb/>
　　海王詳<hi>子顥瑱顥弟</hi>
<pb n="KR2d0006_WYG_094-4b"/>
　　孝文六王<lb/>
　　廢太子庶人恂　京兆王愉<hi>子寳月為寳月弟寳矩是  文帝</hi>清<lb/>
　　河文獻王懌<hi>子亶為亶子善見是  孝静帝</hi>廣平文穆王懐<hi>子誨  第</hi>
　　<hi>三子修是為孝武帝</hi>汝南文宣王悦<hi>子潁</hi>皇子恌<lb/>
上谷公紇羅神元皇帝之曾孫也初從道武皇帝自獨<lb/>
孤如賀蘭部與弟建勸賀蘭訥推道武為主及道武即<lb/>
帝位以援立功與建同日賜爵為公卒子題賜爵襄城<lb/>
公後進為王擊慕容驎於義臺中流矢薨子悉襲降爵<lb/>
<pb n="KR2d0006_WYG_094-5a"/>
為襄城公卒贈襄城王神元後又有建徳公嬰文真定<lb/>
侯陸並仕太武特獲封爵<lb/>
武陵侯因長樂王夀樂並章帝之後也因從道武平中<lb/>
原以功封曲逆侯太武時改爵武陵夀樂位選部尚書<lb/>
南安王改封長樂王文成即位夀樂有援立功拜太宰<lb/>
大都督中外諸軍録尚書事後矜功與尚書令長孫渴<lb/>
侯爭權並伏法<lb/>
望都公頽昭帝之後也随道武平中原賜爵望都侯太<lb/>
<pb n="KR2d0006_WYG_094-5b"/>
武以頽美儀容進止可觀使迎左昭儀於蠕蠕進爵為<lb/>
公卒<lb/>
曲陽侯素延順陽公郁宜都王目辰並桓帝之後也素<lb/>
延以小統從道武征討諸部初定并州為刺史道武之<lb/>
警於柏肆也并州守將封竇真為逆素延斬之時道武<lb/>
欲撫悦新附悔參合之誅而素延殺戮過多坐免官中<lb/>
山平拜幽州刺史豪奢放逸左遷上谷太守後賜爵曲<lb/>
陽侯道武留心黄老欲以純厚風化雖乘輿服御皆去<lb/>
<pb n="KR2d0006_WYG_094-6a"/>
雕飾素延奢侈過度帝深銜之積其過徵至賜死郁少<lb/>
忠正允直文成時位殿中尚書賜爵順陽公文成崩乙<lb/>
渾專權郁從順徳門入欲誅渾渾窘怖遂奉獻文臨朝<lb/>
以免後復謀殺渾為渾所誅獻文録郁忠正追贈順陽<lb/>
王諡曰簡目辰文成即位歴侍中尚書左僕射封南平<lb/>
公乙渾謀亂目辰與順陽公謀殺之事發目辰逃免獻<lb/>
文傳位有定䇿勲孝文即位進爵宜都王除雍州刺史<lb/>
鎮長安有罪伏法爵除<lb/>
<pb n="KR2d0006_WYG_094-6b"/>
六修穆帝長子也少凶悖穆帝五年遣六脩與輔相衞<lb/>
雄范班及姬澹等救劉琨帝躬統大兵為後繼劉粲懼<lb/>
突圍而走殺傷甚衆帝因大獵夀陽山陳閲皮肉山為<lb/>
變赤穆帝少子比延有寵欲以為後命六修出居新平<lb/>
城而黜其母六修有駿馬日行五百里穆帝欲取以給<lb/>
比延後六修來朝穆帝又命拜比延六修不從穆帝乃<lb/>
坐比延於已所乘歩輦使人𨗳從出遊六修望見以為<lb/>
穆帝謁伏於路左及至乃知為比延慙怒而去穆帝怒<lb/>
<pb n="KR2d0006_WYG_094-7a"/>
伐之帝軍不利六脩殺比延帝易服㣲行人間有賤婦<lb/>
人識帝帝遂暴崩桓帝子普根先守于外聞難來赴滅<lb/>
之<lb/>
吉陽男比干江夏公吕並道武族弟也比干以司衞監<lb/>
討白澗丁零有功賜爵吉陽男後為南道都將戰沒吕<lb/>
以軍功封江夏公位外都大官大見尊重卒贈江夏王<lb/>
陪𦵏金陵<lb/>
髙涼王孤平文皇帝之第四子也多才藝有志略烈帝<lb/>
<pb n="KR2d0006_WYG_094-7b"/>
之前元年國有内難昭成為任子於襄國後烈帝臨崩<lb/>
顧命迎立昭成及崩羣臣咸以新有大故昭成來未可<lb/>
果宜立長君次弟屈剛猛多變不如孤之寛和柔順於<lb/>
是大人梁蓋等殺屈共推孤孤不肯乃自詣鄴奉迎昭<lb/>
成請身為留質石虎義而從之昭成即位乃分國半部<lb/>
以與之薨子斤失職懐怒構寔君為逆死於長安事在<lb/>
寔君傳道武時以孤勲髙追封髙涼王諡曰神武斤子<lb/>
真樂頻有戰功後襲祖封眀元初改封平陽王薨子禮<lb/>
<pb n="KR2d0006_WYG_094-8a"/>
襲本爵髙涼王薨諡懿王子那襲爵拜中都大官驍猛<lb/>
善攻戰正平初坐事伏法獻文即位追那功命子紇紹<lb/>
封薨子大曹性愿直孝文時諸王非道武子孫者皆降<lb/>
爵為公以大曹先世讓國功重髙祖真樂勲著前朝改<lb/>
封太原郡公卒無子國除宣武又以大曹從兄子洪威<lb/>
紹封洪威恭謙好學為潁川太守有政績孝静初在潁<lb/>
川聚衆應西魏齊神武遣將討平之禮弟陵太武賜爵<lb/>
襄邑男進爵為子卒子瓌位柔逺鎮司馬瓌子鷙字孔<lb/>
<pb n="KR2d0006_WYG_094-8b"/>
雀孝文末以軍功賜爵晉陽男鷙先與爾朱榮善武泰<lb/>
初榮至河隂殺戮朝士鷙時與榮共登髙塚俯而觀之<lb/>
自後彌相結納永安初封華山王莊帝既殺榮榮從子<lb/>
兆為亂帝欲率諸軍親討而鷙復隂與兆通乃勸帝曰<lb/>
黄河萬仭寧可卒度帝遂自安及兆入殿鷙又約止衞<lb/>
兵君亡國破皆鷙之由孝静初入為大司馬加侍中鷙<lb/>
容貎魁壯腰帶十圍有武藝木訥少言性方厚每直省<lb/>
闥雖暑月不解衣冠甞在侍中髙岳席咸陽王坦恃力<lb/>
<pb n="KR2d0006_WYG_094-9a"/>
使酒衆皆下之坦謂鷙曰孔雀老武官何因得王鷙答<lb/>
曰斬反人元禧首是以得之衆皆失色鷙怡然如故興<lb/>
和三年薨贈假黄鉞尚書令司徒公子大器襲爵後與<lb/>
元瑾謀害齊文襄見害孤孫度道武初賜爵松滋侯位<lb/>
比部尚書卒子乙斤襲爵襄陽侯獻文崇舊齒拜外都<lb/>
大官甚優重卒子平字楚國襲世爵松滋侯以軍功賜<lb/>
艾陵男卒子萇孝文時襲爵松滋侯例降侯賜艾陵伯<lb/>
萇性剛毅雖有吉慶事未甞開口而笑孝文遷都萇以<lb/>
<pb n="KR2d0006_WYG_094-9b"/>
代尹留鎮除懐朔鎮都大將因别賜萇酒雖拜飲而顔<lb/>
色不泰帝曰聞公一生不笑今方與卿逺隔山岳當為<lb/>
朕笑竟不能得帝曰五行之氣偏有所不入六合之間<lb/>
亦何事不有左右見者無不把腕大笑宣武時為北中<lb/>
郎將帶河内太守萇以河橋船絙路狹不便行旅又秋<lb/>
水汎漲年常破壊乃為船路遂廣容車從京出者率令<lb/>
輸石一雙累以為岸由是來往便利近橋諸郡無復勞<lb/>
擾公私賴之㦄位度支尚書侍中雍州刺史卒諡曰成<lb/>
<pb n="KR2d0006_WYG_094-10a"/>
萇子子華字伏榮襲爵孝莊初除齊州刺史先是州境<lb/>
數經反逆邢杲之亂人不自保子華撫集豪右委之管<lb/>
鑰衆皆感悦境内帖然而性甚褊急當其急也口不擇<lb/>
言手自捶擊長史鄭子湛子華親友也遭其侮罵遂即<lb/>
去之子華雖自悔厲終不能改在官不為矯潔之行凡<lb/>
有饋贈者辭多受少故人不厭其取鞫獄訊囚務加仁<lb/>
恕齊人樹碑頌徳後除濟州刺史爾朱兆之入洛也齊<lb/>
州城人趙洛周逐刺史丹陽王蕭贊表濟南太守房士<lb/>
<pb n="KR2d0006_WYG_094-10b"/>
達攝行州事洛周子元顯先随子華在濟州邀路改表<lb/>
請子華復為齊州刺史朝命從之子華性至孝母房氏<lb/>
甞宴飲親戚家夜還大吐人以為毒母甚憂懼子華掬<lb/>
其吐盡噉之母心遂安尋以母憂還都孝静初除南兖<lb/>
州刺史弟子思通使闗西朝廷使右將軍郭瓊收之子<lb/>
思謂令僕曰速可見殺何為久執國士子華謂子思曰<lb/>
由汝麤疎令我如此以頭叩牀涕泣不自勝子思以手<lb/>
捋鬚顧謂子華曰君惡體氣尋與子思俱賜死於門下<lb/>
<pb n="KR2d0006_WYG_094-11a"/>
外省子思字衆念性剛暴恒以忠烈自許元天穆當朝<lb/>
權以親從薦為御史中尉先是兼尚書僕射元順奏以<lb/>
尚書百揆之本至於公事不應送名御史至子思奏曰<lb/>
案御史令云中尉督司百寮書侍御史紏察禁内又云<lb/>
中尉出行車輻前驅除道一里王公百辟避路時經四<lb/>
帝前後中尉二十許人奉以周旋未甞暫廢府寺䑓省<lb/>
並從此令唯肅宗之世為臨洮舉哀故兼尚書左僕射<lb/>
臣順不肯與名又不送簿故中尉臣酈道元舉而奏之<lb/>
<pb n="KR2d0006_WYG_094-11b"/>
而順復啓云尚書百揆之本令僕納言之貴不宜下隸<lb/>
中尉送名御史尋亦䝉勅聼如其奏從此迄今使無凖<lb/>
一臣初上䑓具見其事意欲申請決議但以權兼未宜<lb/>
便爾日復一日遂歴炎涼去月朔旦䑓移尚書索應朝<lb/>
名帳而省稽留不送尋復移催主吏忽為尚書郎中裴<lb/>
獻伯後注云案舊事御史中尉逄省郎於複道中尉下<lb/>
車執版郎中車上舉手禮之以此而言明非敵體臣既<lb/>
見此深為怪愕循省二三未解所以正謂都省别被新<lb/>
<pb n="KR2d0006_WYG_094-12a"/>
式改易髙祖舊命即遣移問事何所依又獲尚書中郎<lb/>
王元旭報出蔡氏漢官儀似非穿鑿始知裴王規壊典<lb/>
謨心欲自矯臣案漢書宣秉傳云詔徵秉為御史中丞<lb/>
與司隸校尉尚書令俱會殿庭並專席而坐京兆號之<lb/>
為三獨坐又尋魏書崔琰傳晉文陽傅嘏傳皆云既為<lb/>
中丞百寮震悚以此而言則中丞不揖省郎蓋已久矣<lb/>
憲臺不屬都坐亦非今日又尋職令云朝㑹失時即加<lb/>
彈糾則百官簿帳應送尚臺灼然明矣又皇太子以下<lb/>
<pb n="KR2d0006_WYG_094-12b"/>
違犯憲制皆得糾察則令僕朝名宜付御史又亦彰矣<lb/>
茍不付名否臧何騐臣順專執未為平通先朝曲遂豈<lb/>
是正法謹案尚書郎中臣裴獻伯王元旭等望班士流<lb/>
早參清官輕弄短札斐然若斯茍執異端忽焉至此此<lb/>
而不綱將隳朝令請以見事免獻伯等所居官付法科<lb/>
處尚書納言之本令僕百揆之要同彼浮虚助兹乖失<lb/>
宜明首從節級其罪詔曰國異政不可據之古事付司<lb/>
檢髙祖舊格推處得失以聞尋從子思奏仍為元天穆<lb/>
<pb n="KR2d0006_WYG_094-13a"/>
所忿遂停元顯之敗封安定縣子孝靜時位侍中而死<lb/>
萇弟珍字金省襲封艾陵男宣武時曲事高肇遂為帝<lb/>
寵昵彭城王勰之死珍率壯士害之後卒於尚書左僕<lb/>
射平弟長生位遊擊將軍卒孝荘時以子天穆貴盛贈<lb/>
司空天穆性和厚美形貎射有能名六鎮之亂尚書令<lb/>
李崇廣陽王深北討天穆以太尉使勞諸軍路出秀容<lb/>
見爾朱榮深相結託約為兄弟未㡬改授别將赴秀容<lb/>
遂為榮腹心除并州刺史及榮赴洛天穆參其始謀莊<lb/>
<pb n="KR2d0006_WYG_094-13b"/>
帝踐祚除太尉封上黨王徵赴京師後増封通前三萬<lb/>
户尋監國史録尚書事開府世襲并州刺史初杜洛周<lb/>
鮮于修禮等為寇瀛冀諸州人多避亂南向幽州前北<lb/>
平府主簿河間邢杲擁率部曲屯據鄚城以拒洛周葛<lb/>
榮垂將三載及廣陽王深等敗後杲南度居青州北海<lb/>
界靈太后詔流人所在皆置本屬郡縣選豪右為守令<lb/>
以鎮撫之時青州刺史元世雋表置新安郡以杲為太<lb/>
守未報會臺申汰簡所授郡縣以杲從子子瑶資䕃居<lb/>
<pb n="KR2d0006_WYG_094-14a"/>
前乃授河間太守杲深恥恨於是遂反所在流人先為<lb/>
土人陵忽聞杲起逆率來從之旬朔之間衆踰十萬先<lb/>
是河南人常笑河北人好食榆葉故齊人號之為<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>榆<lb/>
賊杲東掠光州盡海而還又破都督李叔仁軍詔天穆<lb/>
與齊神武徃討大破之杲乃請降傳送京師斬之時元<lb/>
顥乘虚䧟洛陽天穆聞莊帝北廵自畢公壘北度㑹車<lb/>
駕於河内爾朱榮以天時炎熱欲還師天穆苦執不可<lb/>
榮乃從之莊帝還宫加太宰羽葆鼓吹増邑通前七萬<lb/>
<pb n="KR2d0006_WYG_094-14b"/>
户天穆以疎屬本無徳望憑藉爾朱爵位隆極王公以<lb/>
下每旦盈門受納財貨珍寳充積而寛柔容物不甚見<lb/>
忌於時莊帝以其榮黨外示優寵詔天穆乘車出入大<lb/>
司馬門天穆與榮相倚榮常以兄禮事之世隆等雖榮<lb/>
子姪位遇已重天穆或言其失榮即加杖其相親任如<lb/>
此莊帝内畏忌之與榮同時見誅節閔初贈丞相柱國<lb/>
大將軍雍州刺史假黄鉞諡曰武昭子儼襲美才貎位<lb/>
都官尚書及齊受禪聞勅召詐病遂怖而卒<lb/>
<pb n="KR2d0006_WYG_094-15a"/>
西河公敦平文帝之曾孫也道武初從征每居諸將後<lb/>
及從征中山所向無前明元時拜中都大官太武時進<lb/>
爵西河公寵遇彌篤卒子撥襲<lb/>
司徒石平文帝之元孫也有膽略從太武南討至𤓰歩<lb/>
山位尚書令雍州刺史歴比部侍郎華州刺史<lb/>
武衞將軍謂烈帝之第四子也寛雅有將略甞從道武<lb/>
征討有功除武衞將軍子烏真膂力絶人隨道武征伐<lb/>
亦屢有功官至鉅鹿太守卒子興都聰敏剛毅文成時<lb/>
<pb n="KR2d0006_WYG_094-15b"/>
為河間太守賜爵樂城子為政嚴猛百姓憚之獻文初<lb/>
以子丕貴重進爵樂城侯謝老歸家帝賜几杖服物致<lb/>
膳於第其妻婁氏為東陽王太妃卒贈定州刺史河間<lb/>
公諡曰宣子提襲父侯爵提弟丕太武時拜羽林中郎<lb/>
從駕臨江賜爵興平子獻文即位累遷侍中丞相乙渾<lb/>
謀反丕以奏聞詔率元賀等誅之遷尚書令改封東陽<lb/>
公孝文時封東陽王拜侍中司徒公時有諸疑事三百<lb/>
餘條命丕制決率皆平允丕子超生車駕親幸其第詔<lb/>
<pb n="KR2d0006_WYG_094-16a"/>
丕入八議蠲其同籍丁口雜使役調求受復除尋遷太<lb/>
尉録尚書事時淮南王佗淮陽王尉元河東王茍頽並<lb/>
以舊老見禮每有大事引入禁中乘歩挽杖于朝進退<lb/>
相隨丕佗元三人皆容貎壯偉腰帶十圍大耳秀眉鬚<lb/>
鬢班白百僚觀矚莫不祇聳唯茍頽少為短劣姿望亦<lb/>
不逮之孝文文明太后重年敬舊存問周渥賜以珍寳<lb/>
丕聲氣髙朗博記國事饗醼之際常居端坐必抗首大<lb/>
言叙列既往成敗帝后敬納焉然謟事要人驕侮輕賤<lb/>
<pb n="KR2d0006_WYG_094-16b"/>
每見王叡苻承祖嘗傾身下之時文明太后為王叡造<lb/>
宅故亦為丕造甲第一區又使王叡賜丕金印一紐及<lb/>
丕妻段氏卒賜諡恭妃凡此皆曲媚權幸所致時論少<lb/>
之後例降王爵封平陽郡公求致仕詔不許車駕南伐<lb/>
丕與廣陵王羽留守京師並加使持節及帝還代詔丕<lb/>
等以遷洛之事令與羣臣各陳可否燕州刺史穆羆進<lb/>
曰今北有玁狁南有荆揚西有吐谷渾東有高句驪四<lb/>
方未賔九區未一臣愚以為未可且涿鹿之野黄帝是<lb/>
<pb n="KR2d0006_WYG_094-17a"/>
都古先聖王不必悉居中原也帝曰卿言海宇未混此<lb/>
論粗可黄帝始居朔易其後亦遷河南卿當未要其終<lb/>
邪丕曰遷都大事當訊之卜筮審定臧否而後行帝曰<lb/>
昔周公召公卜宅洛邑乃識至兆今無斯人卜亦何益<lb/>
且卜者所以决疑不疑何卜昔軒轅請卜兆而龜焦以<lb/>
問天老老以為善遂用其言終致蕃昌然則至人之量<lb/>
未然審於龜矣丕等不能復有辯論惟云當禀成算不<lb/>
敢有異帝又詔羣臣曰卿等或以朕無為移徙也王者<lb/>
<pb n="KR2d0006_WYG_094-17b"/>
以四海為家或南或北何恒之有朕之逺祖世居北荒<lb/>
平文始居東木根山昭成更營居盛樂太祖道武皇帝<lb/>
遷居平城朕幸屬勝殘之運故移宅中原肇成皇宇卿<lb/>
等當奉先帝令徳光述洪規北人比及十年使其徐移<lb/>
朕自多積倉儲不令窘乏時前懐州刺史青龍前秦州<lb/>
刺史吕受恩等猶固執以為不便帝皆與之抗議使至<lb/>
屈服而罷帝又將北廵丕遷太傅録尚書事頻奏固讓<lb/>
詔斷表啓即家拜授仍詔留守代郡凡在代之事一以<lb/>
<pb n="KR2d0006_WYG_094-18a"/>
委之丕雅愛本風不達新式至於變俗遷洛改官制服<lb/>
禁絶舊言皆所不願孝文知其如此亦不逼之但誘示<lb/>
大理令其不生同異至於衣冕巳行朱服列位而丕猶<lb/>
常服列在坐隅晩乃稍加弁帶而不能修飾容儀帝以<lb/>
丕年衰體重亦不彊責及罷降非道武子孫及異姓王<lb/>
者雖駮於公爵而利享封邑亦不樂帝南征丕表乞少<lb/>
留聖思更圗後舉會司徒馮熙薨詔六軍反斾丕又以<lb/>
熙死于代表求鑾駕親臨詔曰今洛邑肇構跂望成勞<lb/>
<pb n="KR2d0006_WYG_094-18b"/>
開闢暨今豈有以天子之重逺赴舅國之喪朕縱欲為<lb/>
孝其如大孝何縱欲為義其如大義何天下至重君臣<lb/>
道懸豈宜茍相誘引䧟君於不徳令僕以下可赴法官<lb/>
貶之又詔以丕為都督領并州刺史後以平陽畿甸改<lb/>
封丕新興郡公初丕以李沖徳望所屬欲託其子超為<lb/>
超娶其兄女丕前妻子隆同産數人皆别居後得宫人<lb/>
所生子皆同宅共産父子恩愛有虧為物議所鄙丕父<lb/>
子俱不樂南遷帝之發平城也太子恂留於舊京及恂<lb/>
<pb n="KR2d0006_WYG_094-19a"/>
將還洛隆及弟超與穆泰等密謀留恂舉兵斷闗隴據<lb/>
涇北時丕以老居并州雖不預其始計而隆超咸以告<lb/>
丕丕外慮不成口雖致難心頗然之事發帝幸平城推<lb/>
穆泰等罪而隆超兄弟實參首謀帝令丕隨駕每至測<lb/>
問必令丕坐觀有司奏丕當與其子連坐詔以丕誠黨<lb/>
逆但先既許以不死之詔聼免死為民其後妻二子聼<lb/>
隨隆超母弟及餘庶兄弟皆徙敦煌丕時年垂八十猶<lb/>
自平城力載隨駕至洛留洛陽帝每遣左右慰勉之乃<lb/>
<pb n="KR2d0006_WYG_094-19b"/>
還晉陽孝文崩丕自并來赴宣武引見之以丕舊老禮<lb/>
有加焉勅留洛陽後宴于華林都亭特令二子扶侍坐<lb/>
起丕仕歴六世位極公輔而還為庶人然猶心戀京邑<lb/>
而不能自絶於人事詔以丕為三老景明四年薨年八<lb/>
十二詔贈左光禄大夫冀州刺史諡曰平長子隆先以<lb/>
反誅隆弟乙升超亦同誅超弟儁邕並以軍功封儁封<lb/>
新安縣男邕封涇縣男<lb/>
淮陵侯大頭烈帝之曾孫也善騎射擢為内三郎文成<lb/>
<pb n="KR2d0006_WYG_094-20a"/>
初褒封淮陵侯性謹密帝甚重之位寧北將軍卒贈高<lb/>
平公諡曰烈<lb/>
河間公齊烈帝之元孫也少雄桀魁岸太武征赫連昌<lb/>
太武馬蹶賊逼帝齊以身蔽捍決死力戰賊乃退帝得<lb/>
上馬是日㣲齊帝幾殆帝又以㣲服入其城齊固諌不<lb/>
聼乃與數人從帝入城城内既覺諸門悉閉帝及齊等<lb/>
因入其宫中得婦人裙繫之槊上帝乘而上得㧞齊有<lb/>
力焉賜爵浮陽侯從征和龍以功拜尚書進爵為公後<lb/>
<pb n="KR2d0006_WYG_094-20b"/>
與新興王俊討秃髪保周坐事免官爵宋將裴方明䧟<lb/>
仇池太武復授齊前將軍與建興公古弼討之遂克仇<lb/>
池威振羌氐復賜爵河間公與武都王楊保宗對鎮駱<lb/>
谷時保宗弟文徳説保宗閉險自固有期矣秦州主簿<lb/>
邊因知之密告齊齊晨詣保宗呼曰古弼至欲宣詔保<lb/>
宗出齊叱左右扶保宗上馬馳驛送䑓諸氐遂推文徳<lb/>
為主求援於宋宋遣將房亮之苻昭啖龍等率衆助文<lb/>
徳齊擊斬殺龍禽亮之氐遂平以功拜内都大官卒諡<lb/>
<pb n="KR2d0006_WYG_094-21a"/>
敬王長子陵襲爵陵性抗直天安初為乙渾所害陵弟<lb/>
蘭以忠謹見寵孝文初賜爵建陽子卒於武川鎮將子<lb/>
志字猛略少清辯彊幹歴覽書傳頗有文才為洛陽令<lb/>
不避彊禦與御史中尉李彪爭路俱入見面陳得失彪<lb/>
言御史中尉辟承華蓋駐論道鼓劔安有洛陽令與臣<lb/>
抗衡志言神鄉縣主普天之下誰不編户豈有俯同衆<lb/>
官趨避中尉孝文曰洛陽朕之豐沛自應分路揚鑣自<lb/>
今以後可分路而行及出與彪折尺量道各取其半帝<lb/>
<pb n="KR2d0006_WYG_094-21b"/>
謂邢巒曰此兒竟可所謂王孫公子不鏤自雕巒曰露<lb/>
竹霜條故多勁節非鸞則鳯其在本枝也員外郎馮俊<lb/>
昭儀之弟恃勢恣撾所部里正志令主吏收繫處刑除<lb/>
官由此忤㫖左遷太尉主簿俄為從事中郎車駕南征<lb/>
帝㣲服觀戰所有箭欲犯帝志以身鄣之帝危得免矢<lb/>
中志目因喪一明以志行恒州事宣武時除荆州刺史<lb/>
還朝御史中尉王顯奏志抑買良人為婢等事會赦免<lb/>
明帝初兼廷尉卿後除揚州刺史賜爵建忠伯志之威<lb/>
<pb n="KR2d0006_WYG_094-22a"/>
名雖減李宗亦為荆楚所憚尋為雍州刺史晩年耽好<lb/>
聲伎在揚州日侍側將百人器服珍麗冠於一時及在<lb/>
雍州逾尚華侈聚歛無極聲名遂損及莫折念生反詔<lb/>
志為西征都督討之念生遣其弟天生屯隴口與志相<lb/>
持志為賊所乘遂棄大衆奔還岐州賊遂攻城岐州刺<lb/>
史裴芬之疑城人與賊潛通將盡出之志不聼城人果<lb/>
開門引賊鎻志及芬之送念生見害節閔初贈尚書僕<lb/>
射太保<lb/>
<pb n="KR2d0006_WYG_094-22b"/>
扶風公處真烈帝之後也少以壯烈聞位殿中尚書賜<lb/>
爵扶風公委以大政甚見尊禮吐京胡曹僕渾等叛招<lb/>
引朔方人為援處真與高涼王那等討滅之性貪婪在<lb/>
軍暴掠坐事伏法<lb/>
文安公泥魏之踈族也性忠直有智畫道武厚遇之賜<lb/>
爵文安公拜安東將軍卒子屈襲爵明元時居門下出<lb/>
納詔命性明敏善奏事每合上㫖賜爵元城侯加功勞<lb/>
將軍與南平公長孫嵩白馬侯崔宏等並決獄訟明元<lb/>
<pb n="KR2d0006_WYG_094-23a"/>
東廵命屈行右丞相山陽侯奚斤行左丞相並掌軍國<lb/>
甚有聲譽後吐京胡與離石胡等叛置立將校外引赫<lb/>
連屈丐屈督㑹稽侯劉絜永安侯魏勤捍之勤沒於陣<lb/>
絜墜馬胡執送屈丐唯屈衆獨存眀元以屈沒失二將<lb/>
欲斬之時并州刺史元六頭荒滛怠事乃赦屈令攝州<lb/>
事屈嗜酒頗廢政事帝積其前後過失檻車徵還斬於<lb/>
市子磨渾少為明元所知元紹之逆也明元潛隠於外<lb/>
磨渾與叔孫詐云眀元所在紹使帳下二人隨磨渾往<lb/>
<pb n="KR2d0006_WYG_094-23b"/>
規為逆害磨渾既得出遂縛帳下詣眀元斬之帝得磨<lb/>
渾大喜因為羽翼以勲賜爵長沙公拜尚書出為定州<lb/>
刺史卒<lb/>
　　昭成九子<lb/>
昭成皇帝九子庶長曰寔君次曰獻明帝次曰秦王翰<lb/>
次曰閼婆次曰壽鳩次曰紇根次曰地干次曰力真次<lb/>
曰窟咄<lb/>
寔君性愚贛殘忍不仁昭成季年苻堅遣其將行唐公<lb/>
<pb n="KR2d0006_WYG_094-24a"/>
苻洛等來冦南境昭成遣庫仁逆戰於石子嶺昭成時<lb/>
不豫不能親勤衆軍乃率諸部避難隂山度漠北為髙<lb/>
車四面冦抄復度漠南苻洛軍退乃還雲中初昭成以<lb/>
弟孤辭國乃以半部授孤孤卒子斤失職懐怨欲伺隙<lb/>
為亂獻明皇帝及秦王翰皆先終道武年甫五嵗慕容<lb/>
后子閼婆等雖長而國統未定斤因是說寔君曰帝將<lb/>
立慕容氏子明當除汝頃令諸子戎服夜持兵仗旋汝<lb/>
所居伺便將發耳時苻洛軍猶在君子津諸皇子夜皆<lb/>
<pb n="KR2d0006_WYG_094-24b"/>
挾仗廵警彷徨廬舍之間寔君偵察以斤言為信乃率<lb/>
其屬盡害諸皇子昭成亦暴崩其夜諸皇子婦及宫人<lb/>
奔告苻洛軍堅將李柔張蚝勒兵内逼部衆離散苻堅<lb/>
聞之召燕鳯問其故以狀對堅曰天下之惡一也乃執<lb/>
寔君及斤轘於長安西市寔君孫勿期位定州刺史賜<lb/>
爵林慮侯卒子六狀真定侯<lb/>
秦王翰少有高氣年十五便請征伐昭成壯之使領騎<lb/>
二千長統兵號令嚴信多有克㨗建國十五年卒道武<lb/>
<pb n="KR2d0006_WYG_094-25a"/>
即位追贈秦王諡曰明子儀長七尺五寸容貎甚偉美<lb/>
鬚髯有算略少能舞劒騎射絶人道武幸賀蘭部侍從<lb/>
出入登國初賜爵九原公從破諸部有功及帝將圗慕<lb/>
容垂遣儀觀釁垂謂儀曰吾威加四海卿主不自見吾<lb/>
而遣使人毋乃有失歟儀對曰魏氏世據北方綿歴年<lb/>
祀子孫立功中原晉人王我代地燕代與國由來久矣<lb/>
與國而行人將命其間於故事無失且燕若不能以親<lb/>
仁善隣而命使臣乃欲以兵威相加此乃本朝將帥之<lb/>
<pb n="KR2d0006_WYG_094-25b"/>
事非臣之所知也垂壯其對而禮之儀還報曰燕未可<lb/>
圗垂死乃可帝問其故儀曰垂年已邁其子寳懦而無<lb/>
斷慕容徳自負才氣非弱主之臣釁將内起我姑待之<lb/>
帝以為然改封平原公道武征衞辰儀出别道獲衞辰<lb/>
尸傳首行宫帝大喜徙封東平公命督屯田於河北自<lb/>
五原至稒陽塞外均分農稼大得人心慕容寳之寇五<lb/>
原儀躡據朔方要其還路及并州平儀功居多遷尚書<lb/>
令從圍中山尋遷都督中外諸軍事左丞相進封衞王<lb/>
<pb n="KR2d0006_WYG_094-26a"/>
中山平復遣儀討鄴平之道武將還代都置中山行臺<lb/>
詔儀守尚書令以鎮之逺近懐附尋徵儀以丞相入輔<lb/>
又從征髙車儀别從西北破其别部又從討姚平有功<lb/>
賜以絹布綿牛馬羊等儀膂力絶人弓力將十石時陳<lb/>
留王䖍矟大稱異故世相傳云衞王弓桓王矟上谷侯<lb/>
岌張衮代郡許謙等有名于時皆言儀有不世之略道<lb/>
武以儀器望待之尤重數幸其第如家人禮儀由是矜<lb/>
功恃寵遂與宜都公穆崇伏甲謀亂崇子逐留在伏士<lb/>
<pb n="KR2d0006_WYG_094-26b"/>
中道武召之將有所使逐留聞召疑事發踰墻告狀帝<lb/>
祕而恕之天賜六年天文多變占云當有逆臣伏尸流<lb/>
血帝惡之頗殺公卿欲以厭當天灾儀内不自安單騎<lb/>
遁走帝使人追執之遂賜死𦵏以百姓禮儀十五子纂<lb/>
五嵗道武命養于宫中恩與諸皇子同太武踐阼除定<lb/>
州刺史封中山公進爵為王纂好酒愛佞政以賄成太<lb/>
武殺其親嬖人後悔過修謹拜内大將軍居官清約簡<lb/>
慎更稱亷平纂於宗屬最長宗室有事咸就諮焉薨諡<lb/>
<pb n="KR2d0006_WYG_094-27a"/>
曰簡纂弟良性忠篤明元追録儀功封南陽王以紹儀<lb/>
後良弟幹善弓馬以騎從眀元於白登之東北有䨇鴟<lb/>
飛鳴於上帝命左右射之莫能中鴟遊飛稍髙幹以二<lb/>
箭下䨇鴟帝賜之御馬弓矢金帶各一以旌其能軍中<lb/>
於是號幹為射鴟都將從太武南廵進爵新蔡公文成<lb/>
即位拜都官尚書卒諡曰昭子禎膽氣過人太武時為<lb/>
司衞監從征蠕蠕忽遇賊别部多少不敵禎乃就山解<lb/>
鞍放馬以示有伏賊果疑而避之孝文初賜爵沛郡公<lb/>
<pb n="KR2d0006_WYG_094-27b"/>
後拜南豫州刺史大胡山蠻毎抄掠州界前後牧守多<lb/>
羈縻之禎乃召新蔡襄城蠻酋使之觀射先選左右能<lb/>
射者二十餘人以一死囚參其間禎先發數矢皆中以<lb/>
次命左右射無不破的次至囚囚不能中禎即命斬之<lb/>
蠻酋服技畏威相視股慄又預取死囚十人皆著蠻衣<lb/>
置諸界上禎對蠻酋偽舉目瞻天曰風氣少惡會有鈔<lb/>
賊入境不過十人當在西南五十里許即命騎追掩果<lb/>
縛送十人禎告諸蠻曰此軰合死與不蠻等皆叩頭曰<lb/>
<pb n="KR2d0006_WYG_094-28a"/>
合萬死禎即斬之因慰喻遣還自是境無暴掠淮南人<lb/>
相率投附者三千餘家置之城東汝水之側命曰歸義<lb/>
坊初豫州土豪胡邱生數與外交通及禎為刺史邱生<lb/>
甞有犯因圗為不軌詐向城人云刺史欲遷城中大家<lb/>
向代因與共謀翻城城人石道起密告禎勸禎速掩邱<lb/>
生并諸預謀者禎曰吾不負人人何負我但為邱生誑<lb/>
誤耳若即收掩衆必大懼吾靜以待之不久自當悔服<lb/>
語未訖而城中三百人自縛詣州門陳邱生譎誑之罪<lb/>
<pb n="KR2d0006_WYG_094-28b"/>
而邱生單騎遁去禎恕而不問後徵為都牧尚書卒贈<lb/>
侍中儀同三司諡曰簡公有八子第五子瑞母尹氏生<lb/>
而有異因命之曰瑞字天賜位至大中大夫卒贈太常<lb/>
卿儀弟烈剛武有智略元紹之逆百僚莫敢有聲惟烈<lb/>
出詣紹詐與相附募執明元紹信之自延秋門出遂迎<lb/>
立明元以功進爵隂平王薨諡曰喜子求襲求弟道子<lb/>
位下大夫道子子洛位羽林幢將洛子乞中散大夫乞<lb/>
子晏孝靜初累遷吏部尚書平心不撓時論稱之出為<lb/>
<pb n="KR2d0006_WYG_094-29a"/>
瀛州刺史頗有聲稱蔣天樂之逆見引詔録送定州賜<lb/>
死晏好集圗籍家書多於祕閣諸有假借咸不逆其意<lb/>
亦以此見稱烈弟觚勇烈有膽氣少與兄儀從道武侍<lb/>
衞左右使於慕容垂垂末年政在羣下遂止觚以求賂<lb/>
道武絶之觚率左右馳還為垂子寳所執垂待之甚厚<lb/>
因留心學業誦讀經書數十萬言垂國人咸親重之道<lb/>
武之討中山慕容普驎遂害觚以固衆心帝聞之哀慟<lb/>
及平中山發普驎冢斬其尸收議害觚者傅髙霸程同<lb/>
<pb n="KR2d0006_WYG_094-29b"/>
等斬之皆夷五族乃𦵏觚追諡秦愍王封子䕫為豫章<lb/>
王以紹觚<lb/>
常山王遵壽鳩之子也少而壯勇不拘小節道武初有<lb/>
佐命勲賜爵洛陽公慕容寳之敗也别率騎數百邀其<lb/>
歸路由是有參合之㨗及平中山拜尚書左僕射加侍<lb/>
中領渤海之合口及博陵渤海羣盜起遵討平之遷幽<lb/>
州牧封常山王遵好酒色天賜四年坐醉亂失禮於太<lb/>
原公主賜死𦵏以百姓禮子素明元從母所生特見親<lb/>
<pb n="KR2d0006_WYG_094-30a"/>
寵太武初復襲爵休屠郁原等叛素討之斬其渠率徙<lb/>
千餘家於涿鹿之陽立平原郡以處之及平統萬以素<lb/>
有威懐之略拜假節征西大將軍以鎮之後拜内都大<lb/>
官文成即位務從寛政罷諸雜調有司奏國用不足固<lb/>
請復之唯素曰臣聞百姓不足君孰與足帝善而從之<lb/>
素宗屬之懿又年老帝毎引入訪以政事固辭疾歸第<lb/>
雅性方正居官五十載終始若一時論賢之薨諡曰康<lb/>
陪𦵏金陵配饗廟廷長子悉可陵年十七從太武獵逐<lb/>
<pb n="KR2d0006_WYG_094-30b"/>
一猛獸陵遂空手搏之以獻帝曰汝才力絶人當為國<lb/>
立功立事勿如此也即拜内行阿干又從平涼州沮渠<lb/>
茂䖍令一驍將與陵相擊兩槊皆折陵抽箭射之墜馬<lb/>
陵恐其救至未及㧞劒以刀子戾其頸使身首異處帝<lb/>
壯之即日拜都幢將封暨陽子卒于中軍都將弟陪斤<lb/>
襲爵坐事國除陪斤子昭小字阿倪尚書張彞引兼殿<lb/>
中郎孝文將為齊郡王蘭舉哀而昭乃作宫懸帝大怒<lb/>
詔曰阿倪愚騃誰引為郎於是黜彞白衣守尚書昭遂<lb/>
<pb n="KR2d0006_WYG_094-31a"/>
停廢宣武時昭從弟暉親寵用事稍遷左丞宣武崩于<lb/>
忠執政昭為黄門郎又曲事之忠專權擅威枉䧟忠賢<lb/>
多昭所指𨗳也靈太后臨朝為尚書河南尹聾而狠戾<lb/>
理務峭急所在患之尋出為雍州刺史在州貪虐大為<lb/>
人害後入為尚書謟事劉騰進號征西將軍卒贈尚書<lb/>
左僕射其家納賄元义故䘏典優越子元字彦道以節<lb/>
儉知名孝莊時為洛陽令及節閔即位元上表乞𦵏莊<lb/>
帝時議善之後除尚書左丞孝武即位以孫騰為左僕<lb/>
<pb n="KR2d0006_WYG_094-31b"/>
射騰即齊神武之黨以膂仗入省元依法舉劾當時咸<lb/>
為元懼孝武重其彊正封臨淄縣子及從入闗封陳郡<lb/>
王授儀同三司加開府薨諡曰平昭弟紹字醜倫少聰<lb/>
慧遷尚書右丞紹斷決不避彊禦宣武詔令檢趙修獄<lb/>
紹以脩佞幸即杖殺之帝責紹不重聞紹曰脩姦佞甚<lb/>
於董賢臣若不因釁除之恐陛下復罹哀帝之謗帝以<lb/>
其言正不之罪焉及出廣陵王懐拜紹賀曰阿翁皇家<lb/>
正直雖朱雲汲黯何以仰過紹曰猶恨戮之稍晩耳卒<lb/>
<pb n="KR2d0006_WYG_094-32a"/>
於涼州刺史陪斤弟忠字仙徳以忠謹聞孝文時累遷<lb/>
右僕射賜爵城陽公加侍中鎮西將軍太和四年病篤<lb/>
辭退養疾於髙桞輿駕親送於都門之外卒諡曰宣子<lb/>
盛字始興襲爵位謁者僕射卒子懋字伯邕襲爵降為<lb/>
侯從駕入闗封北平王薨贈尚書左僕射諡曰貞慧子<lb/>
陟字景升位開府儀同三司陟弟順字敬叔射有能名<lb/>
孝武於洛陽華林園戲射以銀酒巵容二升許縣百歩<lb/>
外命工射者十餘人共射中者賜之順發矢即中帝大<lb/>
<pb n="KR2d0006_WYG_094-32b"/>
悦并賜金帛以旌之從帝入闗封濮陽王位侍中及孝<lb/>
武崩祕未發喪諸人多舉廣平王為嗣順於别室泣涕<lb/>
謂周文曰廣平雖親年徳並茂不宜居大寳周文深然<lb/>
之因宣國諱上南陽王尊號以順為中尉行雍州刺史<lb/>
又加開府儀同三司秦州刺史卒子偉字猷道有清才<lb/>
大統十六年封南安郡王及尉遲迥伐蜀以偉為司録<lb/>
書檄文言皆偉所為六官建拜師氏下大夫改淮南縣<lb/>
公周眀帝初拜師氏中大夫受詔於騏驎殿刋正經籍<lb/>
<pb n="KR2d0006_WYG_094-33a"/>
建徳中累遷小司寇為使主報聘於齊是秋武帝親戎<lb/>
東討偉遂為齊所留齊平見釋加受上開府後除襄州<lb/>
刺史位大將軍卒偉性温柔好虛靜篤學愛文初自鄴<lb/>
歸庾信贈其詩云梁亡垂棘反齊平寳鼎歸其為辭人<lb/>
所重如此盛弟秉字壽興少聰慧好學宣武初為徐州<lb/>
刺史在官貪虐失人心其從兄侍中暉深害其能因譖<lb/>
之於帝詔尚書崔亮馳馹檢覈亮受暉㫖到州取他寡<lb/>
婦楚掠令其自誣謂秉壓已為婢秉終恐不免乃令其<lb/>
<pb n="KR2d0006_WYG_094-33b"/>
外弟中兵參軍薛修義將車十乘運麥經其所禁之旁<lb/>
秉因踰牆出赴脩義脩義以大木函盛秉加麥其上載<lb/>
之而出遂至河東匿脩義家逄赦乃出見帝自陳為暉<lb/>
所譖帝亦更無所責初秉為中庶子時王顯在東宫㣲<lb/>
賤秉嘗以公事杖之及顯有寵為御史中尉奏秉誹謗<lb/>
朝廷罪至不敬後因帝極飲無所覺悟重奏秉前事處<lb/>
之大辟命帝注可帝既大醉書字皆半不成當時見者<lb/>
皆知非帝本心然憚顯等無敢申救及行刑日顯自往<lb/>
<pb n="KR2d0006_WYG_094-34a"/>
視之秉命筆自誌墓曰洛陽男子姓元名秉有道無時<lb/>
其年不永餘文多不載顧謂其子曰可置紙筆吾棺中<lb/>
我將訟顯於地下若髙祖之靈有知百日内必當取顯<lb/>
如遂無知亦何足戀未幾宣武崩顯尋被殺靈太后臨<lb/>
朝三公郎中崔鴻上疏理秉詔書追雪贈豫州刺史諡<lb/>
曰莊子最字幹從孝武入闗封樂平王位侍中兼尚書<lb/>
左僕射加特進秉弟益生少亡子毘字休弼孝武之在<lb/>
藩邸毎親之及即位出必陪乘入侍卧内及帝與齊神<lb/>
<pb n="KR2d0006_WYG_094-34b"/>
武有隙時議各有異同或勸天子入夷或言與神武決<lb/>
戰或言奔梁唯毘數人以闗中帝王桑梓固請西入及<lb/>
䇿功論賞毘與領軍斛斯椿等十三人為首毘封魏郡<lb/>
王時王者邑止千户唯毘一邑千五百户齊神武宣告<lb/>
闗東云將天子西入事起元毘雖百赦不在原限薨諡<lb/>
曰景子綽嗣忠弟徳封河東公卒於鎮南將軍贈曹州<lb/>
刺史徳子悝潁川太守卒於光州刺史諡曰恭子嶷字<lb/>
子仲孝武初授兖州刺史于時城人王奉伯等相扇謀<lb/>
<pb n="KR2d0006_WYG_094-35a"/>
逆嶷棄城出走懸門發斷嶷要而出詔齊州刺史尉景<lb/>
本州刺史蔡儁各部在州士往討之嶷返復任封濮陽<lb/>
縣伯孝靜時轉尚書令攝選部嶷雖居重任隨時而已<lb/>
薨於瀛州刺史贈司徒公諡曰靖懿悝弟暉字景襲少<lb/>
沈敏頗渉文史宣武即位為給事黄門侍郎初孝文遷<lb/>
洛舊貴皆難移時欲和衆情遂許冬則居南夏但居北<lb/>
宣武頗惑左右之言外人遂有還北之問至乃牓賣田<lb/>
宅不安其居暉乃請閒言事具奏所聞曰先皇移都以<lb/>
<pb n="KR2d0006_WYG_094-35b"/>
百姓戀土故發冬夏二居之詔權寧物意耳乃是當時<lb/>
之言先皇深意且比來遷人安居嵗久公私計立無復<lb/>
還情伏願陛下終髙祖既定之業勿信邪臣不然之説<lb/>
帝納之再遷侍中領右衞將軍雖無補益深被親寵凡<lb/>
在禁中要密之事暉别奉㫖藏之於櫃唯暉入乃開其<lb/>
餘侍中黄門莫有知者侍中盧昶亦䝉恩眄故時人號<lb/>
曰餓彪將軍飢鷹侍中遷吏部尚書納貨用官皆有定<lb/>
價大郡二千匹次郡一千匹下郡五百匹其餘官職各<lb/>
<pb n="KR2d0006_WYG_094-36a"/>
有差天下號曰市曹出為冀州刺史下車之日連車載<lb/>
物發信都至湯隂間首尾相屬道路不斷其車少脂角<lb/>
即於道上所逄之牛生截取角以充其用暉檢括丁户<lb/>
聼其歸首出調絹五萬疋然聚斂無極百姓患之眀帝<lb/>
初徵拜尚書左僕射詔攝吏部選事後詔暉與任城王<lb/>
澄東平王匡共決門下大事暉又上書論政要三事其<lb/>
一言御史之職務在得賢不拘階秩宜久於事責其成<lb/>
功其二請嚴勅邊將不得妄收降附輙遣援接以啓釁<lb/>
<pb n="KR2d0006_WYG_094-36b"/>
隙其三欲檢括河北逃散户口毋令損耗不已帝納之<lb/>
暉雅好文學招集儒士崔鴻等撰録百家要事以類相<lb/>
從名為科録凡二百七十巻上起伏羲迄於晉凡十四<lb/>
代暉疾篤表上之卒賜東園祕器贈使持節都督中外<lb/>
諸軍事司空公諡曰文憲將𦵏給羽葆班劒鼓吹二十<lb/>
人羽林百二十人子弼字宗輔性和厚美容儀以莊帝<lb/>
舅子壻特封廣川縣子天平初累遷尚書令弼妺為神<lb/>
武所納以親情見委禮遇特隆歴中書監録尚書事位<lb/>
<pb n="KR2d0006_WYG_094-37a"/>
特進宗師齊受禪除左光禄大夫天保三年卒十年諸<lb/>
子與諸元同誅死弼弟子士將有巧思齊武成時位將<lb/>
作大匠徳弟贊頗有名譽好陳軍國事宜孝文初置司<lb/>
州以贊為刺史賜爵上谷侯欲使贊治畿甸故賜名曰<lb/>
贊詔贊乘歩挽入殿門加太子太師遷左僕射孝文遷<lb/>
洛諸公多異同唯贊贊成大事後帝毎南伐輙執贊手<lb/>
寄以大事卒贈衞將軍僕射如故仍進封晉陽縣伯贊<lb/>
弟淑字買仁彎弓三百斤善騎射孝文時為河東太守<lb/>
<pb n="KR2d0006_WYG_094-37b"/>
河東俗多商賈罕事農桑淑下車勸課躬往教示二年<lb/>
間家給人足後卒於平城鎮將諡曰靜有子七人季海<lb/>
字元泉兄弟中最有名譽位洛州刺史季海妻司空李<lb/>
沖之女莊帝從母也賜爵唐郡君以政在爾朱禍難方<lb/>
始勸季海為外官以避纎介及孝莊之難季海果以在<lb/>
藩得免從孝武入闗封馮翊王位中書令雍州刺史遷<lb/>
司空病薨諡曰穆子亨字徳良一名孝才遇周齊分隔<lb/>
時年數嵗與母李氏在洛陽齊神武以亨父在闗中禁<lb/>
<pb n="KR2d0006_WYG_094-38a"/>
錮之其母屢訴凍餓得就食湯隂託大豪李長壽攜亨<lb/>
及孤姪數人得至長安周文以功臣子甚禮之大統末<lb/>
襲爵馮翊王累遷勲州刺史改封平涼王周受禪例降<lb/>
為公隋文帝受禪自洛州刺史徵拜太常卿尋出為衞<lb/>
州刺史在職八年風化大洽以老病乞骸骨吏民詣闕<lb/>
上表請留上嗟嘆久之其年亨以疾篤重請還京上令<lb/>
使者致醫藥問動靜相望於道卒于官諡曰宣<lb/>
陳留王䖍紇根之子也登國初賜爵陳留公與衞王儀<lb/>
<pb n="KR2d0006_WYG_094-38b"/>
破黜弗部後衞辰慕容寳來寇䖍絶其右翼寳敗垂憤<lb/>
恚自來桑乾䖍勇而輕敵於陣戰沒䖍姿氣魁傑武力<lb/>
絶倫毎以矟細短乃大作之猶患其輕復綴鈴於刃下<lb/>
其弓力倍加常人以其殊異代京武庫常存而志之䖍<lb/>
嘗以矟刺人遂貫而髙舉又嘗以一手頓矟於地馳馬<lb/>
偽退敵人爭取引不能出䖍引弓而射之一箭殺二三<lb/>
人揺矟之徒亡魂而散徐乃令人取矟而去每從征討<lb/>
及為偏將嘗先登䧟陣勇冠當時敵無衆寡莫敢抗其<lb/>
<pb n="KR2d0006_WYG_094-39a"/>
前者及薨舉國悲歎為之流涕道武追惜傷慟者數焉<lb/>
追諡陳留桓王配享廟庭封其子悦為朱提王悦外和<lb/>
内狠道武嘗以桓王死王事特加親寵為左將軍襲封<lb/>
後為宗師悦恃寵驕矜每謂所親王洛生之徒言曰一<lb/>
旦宫車晏駕吾止避髯公除此誰在吾前衞王儀美髯<lb/>
為内外所重悦故云初姚興之贖狄伯支悦送之路由<lb/>
鴈門悦因背誘姦豪以取其意後遇事譴逃亡投鴈門<lb/>
規收豪桀欲圖不軌為土人所執送帝恕而不罪眀元<lb/>
<pb n="KR2d0006_WYG_094-39b"/>
即位引悦入侍悦言於帝曰京師雜人不可保信宜誅<lb/>
其非類者冀以激變因而為亂又懐其私忿云鴈門人<lb/>
多詐可并誅之帝不從悦内自疑懼懐刀入侍謀為大<lb/>
逆衞將軍叔孫俊見其舉動有異竊視其懐有刀執之<lb/>
遂賜死悦弟崇太武詔令襲桓王爵崇性沈厚初衞王<lb/>
死後道武敦宗親之義詔引諸王子弟入宴常山王素<lb/>
等三十餘人咸謂當與衞王相坐疑懼皆出逃遁將奔<lb/>
蠕蠕唯崇獨至道武見之甚悦厚加禮賜遂寵敬之素<lb/>
<pb n="KR2d0006_WYG_094-40a"/>
等於是亦安久之拜并州刺史有政績從征蠕蠕别督<lb/>
軍出大澤越涿邪山威懾漠北薨諡景王子建襲以罪<lb/>
降爵為公位鎮北將軍懐荒鎮大將卒建子琛位恒肆<lb/>
二州刺史琛子翌為尚書左僕射翌子暉字叔平鬚眉<lb/>
如畫進止可觀好渉獵書記少有美名周文禮之命與<lb/>
諸子游處情契甚厚再遷武伯下大夫奉使突厥可汗<lb/>
悦之遣其名王隨暉貢獻方物拜儀同三司周武帝聘<lb/>
突厥女為后令暉致禮授開府轉司憲大夫及平闗東<lb/>
<pb n="KR2d0006_WYG_094-40b"/>
使暉安集河北封義寧子隋文帝總百揆加上開府進<lb/>
爵為公開皇初拜都官尚書兼領太僕奉詔決杜陽水<lb/>
灌三畤原溉舄鹵之地數千頃人賴其利再遷兵部尚<lb/>
書監漕渠之役未幾坐事免頃之拜魏州刺史頗有惠<lb/>
政後以疾去職卒于京師諡曰元子肅嗣位光禄少卿<lb/>
肅弟仁器性眀敏位日南郡丞建弟嫡子祚字龍夀初<lb/>
建以罪失王爵祚欲求本封有司執不許聼祚襲公卒<lb/>
於河州刺史節閔時贈侍中尚書僕射䖍兄顗性嚴重<lb/>
<pb n="KR2d0006_WYG_094-41a"/>
少言道武敬之雅有謀策從平中山以功賜爵蒲城侯<lb/>
特見寵厚給鼓吹羽儀禮同岳牧顗莅政以威信著稱<lb/>
居官七年乃以元易于代顗為郡時易于子萬言得寵<lb/>
於道武易于以子故忽顗不告其狀輕騎卒至排顗墜<lb/>
牀而據其坐顗不知其代己也謂以罪見捕既而知之<lb/>
耻為所侮謂易于曰我更滿被代常也汝無禮見辱何<lb/>
邪遂搏而殺之以狀聞道武壯之萬言累以訴乃詔顗<lb/>
輸贖顗歸罪有司道武赦之復免其贖病卒子崙太武<lb/>
<pb n="KR2d0006_WYG_094-41b"/>
時襲父爵以功除統萬鎮將後從永昌王仁南征别岀<lb/>
汝隂濟淮宋將劉康祖屯於慰武亭師人患之崙曰今<lb/>
大風既勁若令人推草車方軌而進乘風縱火以精兵<lb/>
自後乘之破之必矣從之斬康祖傳首行宫文成即位<lb/>
除秦州刺史進爵隴西公卒諡曰定子琛襲<lb/>
毗陵王順地干之子也性䟱狠登國初賜爵南安公及<lb/>
道武討中山留順守京師柏肆之敗軍人有亡歸者言<lb/>
大軍奔散不知帝所在順聞之欲自立納莫題諌而止<lb/>
<pb n="KR2d0006_WYG_094-42a"/>
時賀力眷等聚衆作亂於隂館順討之不克乃徙留宫<lb/>
自白登南入繁畤故城阻灅水為固以寧人心道武善<lb/>
之進封毗陵王位司隸校尉道武好黄老數召諸王及<lb/>
朝臣親為説之在坐莫不祗肅唯順獨坐寐不顧而唾<lb/>
帝怒廢之以王薨於家<lb/>
遼西公意烈力真之子也先沒於慕容垂道武征中山<lb/>
意烈迎於井陘及平中原有戰獲勲賜爵遼西公除廣<lb/>
平太守時和䟦為鄴行臺意烈性雄耿自以帝屬耻居<lb/>
<pb n="KR2d0006_WYG_094-42b"/>
跋下遂隂結徒黨將襲鄴發覺賜死子拔干博知古今<lb/>
道武以拔干宗親不念父惡委之心腹有計略屢効忠<lb/>
勤眀元踐阼除渤海太守吏民樂之賜爵武遂子轉平<lb/>
原鎮將得將士心卒諡靈公子受洛襲進爵武邑公卒<lb/>
子叱奴位武川鎮將叱奴子洪超頗有學渉大乗賊亂<lb/>
之後詔洪超持節兼黄門侍郎綏慰冀部還言冀土寛<lb/>
廣界去州六七百里負海險逺宜分置一州鎮遏海曲<lb/>
其後遂立滄州如洪超所言卒於北軍將光禄大夫意<lb/>
<pb n="KR2d0006_WYG_094-43a"/>
烈弟勃善射御以勲賜爵彭城公卒長子粟襲太武時<lb/>
督諸軍屯漠南後征和龍以功進爵為王薨粟弟渾少<lb/>
善弓馬太武嘉之及為都官尚書頗以驕縱為失坐事<lb/>
免徙長社為人所害子庫汗為羽林中郎將從北廵有<lb/>
兔起乘輿前令庫汗射之應弦而斃太武悦賜一金兔<lb/>
以旌其能文成起景穆廟賜爵陽豐侯獻文即位復造<lb/>
文成廟拜殿中給事進爵為公庫汗眀於斷決每奉使<lb/>
察行州鎮折獄以情所歴皆稱之秦州父老詣闕乞庫<lb/>
<pb n="KR2d0006_WYG_094-43b"/>
汗為刺史者前後千餘人朝廷許之未及遣遇病卒子<lb/>
古辰襲<lb/>
窟咄昭成崩後苻洛以其年長逼徙長安苻堅禮之教<lb/>
以書學堅國亂随慕容永東遷永以為新興太守劉顯<lb/>
之敗遣弟亢埿等迎窟咄遂逼南界於是諸部騷動道<lb/>
武左右干桓等謀應之有單烏于者預其謀以告帝帝<lb/>
慮駭人心沈吟未發後三日桓以謀白其舅穆崇崇又<lb/>
告之帝乃誅桓等五人餘莫題等七姓悉原不問帝慮<lb/>
<pb n="KR2d0006_WYG_094-44a"/>
内難乃北踰隂山幸賀蘭部遣安同及長孫漫徵兵於<lb/>
慕容垂漫亡奔窟咄安同間行遂達中山慕容垂遣子<lb/>
賀驎將歩騎六千以随之安同與垂使人蘭紇俱還達<lb/>
牛川窟咄兄子意烈捍之安同乃匿於商人橐中至暮<lb/>
得入空井乃免仍奔賀驎軍軍既不至而稍前逼賀染<lb/>
干染干隂懐異端乃為窟咄來侵北部人皆驚駭莫有<lb/>
固志於是北部大人叔孫普洛節及諸烏丸亡奔衞辰<lb/>
賀驎聞之遽遣安同朱譚等來告衆知賀驎軍近乃稍<lb/>
<pb n="KR2d0006_WYG_094-44b"/>
定道武自弩山幸牛川窟咄進屯髙栁道武復使安同<lb/>
詣賀驎因剋會期安同還帝踰參合出代北與賀驎會<lb/>
於髙栁窟咄窮逼望旗奔走遂為衞辰殺之帝悉收其<lb/>
衆賀驎還歸中山<lb/>
　　道武七王<lb/>
道武皇帝十男宣穆劉后生眀元皇帝賀夫人生清河<lb/>
王紹大王夫人生平陽王熙王夫人生河南王曜河間<lb/>
王脩長樂王處文二王母氏闕叚夫人生廣平王連京<lb/>
<pb n="KR2d0006_WYG_094-45a"/>
兆王黎皇子渾及聰母氏並闕皆早薨無傳<lb/>
清河王紹字受洛拔天興六年封性兇悖好劫剥行人<lb/>
斫射犬豖以為笑樂有孕婦紹剖觀其胎道武甞怒之<lb/>
倒懸於井中垂死乃出眀元甞以義方訓之由此不協<lb/>
而紹母賀夫人有譴帝將殺之會日暮未決賀氏密告<lb/>
急於紹紹乃與帳下及宦者數人踰宫犯禁而入帝驚<lb/>
起求弓刀不及遂暴崩眀日宫門日中不開紹稱詔召<lb/>
百寮於西宫端門前北面紹從門扉間謂曰我有父亦<lb/>
<pb n="KR2d0006_WYG_094-45b"/>
有兄公卿欲從誰也王公以下皆失色莫有對者良久<lb/>
南平公長孫嵩曰臣等不審登遐狀唯隂平公元烈哭<lb/>
泣而去於是朝野兇兇人懐異志肥如侯賀䕶舉燧於<lb/>
安陽城北故賀蘭部人皆往歸之其餘舊部亦率子弟<lb/>
招集故人往往相聚紹聞人情不安乃出布帛班賜王<lb/>
公以下先是眀元在外聞變乃還潛于山中使人夜告<lb/>
北新侯安同衆皆響應衞士執送紹於眀元眀元遂賜<lb/>
紹母子死誅帳下閹宦宫人為内應者十數人其先犯<lb/>
<pb n="KR2d0006_WYG_094-46a"/>
乘輿者羣臣於城南都街生臠食之紹時年十六紹母<lb/>
即獻眀皇后妹也美而艶道武甞如賀蘭部見而悦之<lb/>
告獻眀皇后請納焉后曰不可此過美不善且已有夫<lb/>
帝密令人殺其夫而納之生紹終致大逆焉<lb/>
陽平王熙天興六年封聰達有雅操眀元練兵於東部<lb/>
詔熙督十二軍校閲甚得軍儀賞賜隆厚泰恒六年薨<lb/>
帝哀慟不已長子佗襲爵佗性忠厚武藝無過者後改<lb/>
封淮南王鎮虎牢威名甚著孝文時位司徒賜安車几<lb/>
<pb n="KR2d0006_WYG_094-46b"/>
杖入朝不趨太和十二年薨時孝文有事太廟始薦聞<lb/>
之廢祭輿駕親臨哀慟禮賵有加諡曰靖王世子吐万<lb/>
早卒子僖王顯襲祖爵薨子世遵襲孝眀時為荆州刺<lb/>
史州居邊境前代以來互相抄掠世遵到州不聼侵擾<lb/>
其弟均時在荆州為朝陽戌主有南戌主妻以三月三<lb/>
日遊戲沔水側均輙遣部曲掠取世遵聞之責均遂移<lb/>
還本戌吳人感之其後頗行貨賄散費邊儲望實頗損<lb/>
薨於定州刺史諡曰康王吐万弟鍾葵早卒長子法夀<lb/>
<pb n="KR2d0006_WYG_094-47a"/>
累遷安州刺史法夀先令所親㣲服入境觀察風俗下<lb/>
車便大行賞罸於是境内肅然後於河隂遇害子慶智<lb/>
性貪鄙為太尉主簿事無大小得物然後判或十數錢<lb/>
或二十錢得便取之府中號為十錢主簿法夀弟法僧<lb/>
位益州刺史殺戮自任威怒無恒王賈諸姓州内人士<lb/>
法僧皆召為卒伍無所假縱於是合境皆反招引外寇<lb/>
後拜徐州刺史法僧本附元义以驕恣故恐禍及己將<lb/>
謀為逆時領主書兼舍人張文伯奉使徐州法僧謂曰<lb/>
<pb n="KR2d0006_WYG_094-47b"/>
我欲與卿去危就安能從我乎文伯曰安能棄孝義而<lb/>
從叛逆也法僧將殺之文伯罵曰僕寧死見文陵松栢<lb/>
不能生作背國之虜法僧殺之孝昌元年法僧殺行臺<lb/>
高諒反於彭城自稱尊號改元天啓大軍致討法僧奔<lb/>
梁其文武三千餘人戌彭城者法僧皆印額為奴逼將<lb/>
南度梁武帝授法僧司空封始安郡王尋改封宋王甚<lb/>
見優寵又進位為太尉仍立為魏主不行授開府儀同<lb/>
三司郢州刺史仍徵為太尉卒於梁諡曰襄厲王子景<lb/>
<pb n="KR2d0006_WYG_094-48a"/>
仲景隆景隆初封丹陽公位廣州刺史徙徐州改封彭<lb/>
城王丁父憂襲封宋王又為廣州刺史卒梁復以景仲<lb/>
為廣州刺史封枝江縣公侯景作亂遣人誘召之許奉<lb/>
為主景仲將應之為西江督䕶陳霸先所攻乃縊死<lb/>
河南王曜天興六年封曜武藝絶人與陽平王熙等並<lb/>
督諸軍講武衆咸服其勇薨長子提襲驍烈有父風改<lb/>
封潁川王遣迎昭儀於塞北時年十六有夙成之量殊<lb/>
域敬焉後改封武昌王累遷統萬鎮將甚見寵待薨諡<lb/>
<pb n="KR2d0006_WYG_094-48b"/>
曰成王長子平原襲平原忠果有智略為齊州刺史善<lb/>
於綏撫孝文時妖賊司馬小君自稱晉後屯聚平陸年<lb/>
號聖君平原身自討擊禽小君送京師斬之又有祅人<lb/>
劉舉自稱天子復討斬之時嵗頻不登齊人饑饉平原<lb/>
以私米三千餘斛為粥以全人命北州戌卒千餘人還<lb/>
者皆給路糧百姓稱詠之遷征南大將軍開府雍州刺<lb/>
史鎮長安薨諡曰簡王長子和字善意襲爵初和聘乙<lb/>
氏公主女為妃生子顯薄之以公主故不得遣出因忿<lb/>
<pb n="KR2d0006_WYG_094-49a"/>
遂自落髪為沙門既不得其母乃舍顯以爵讓其次弟<lb/>
鑒鑒固辭公主以其外孫不得襲爵訴於孝文孝文詔<lb/>
鑒終之後令顯襲爵鑒乃受之鑒字紹逺沈重少言寛<lb/>
和好士為齊州刺史時革變之始鑒到官遵孝文之㫖<lb/>
採齊俗之舊軌制粲然齊人愛詠咸曰耳目更新孝文<lb/>
崩後和罷沙門歸俗棄故妻子納寡婦曹氏為妻曹氏<lb/>
年長大和十五嵗携男女五人随鑒至歴城干亂政事<lb/>
和與曹及五子七處受納鑒皆順適其意獄以賄成齊<lb/>
<pb n="KR2d0006_WYG_094-49b"/>
人苦之鑒名大損轉徐州刺史屬徐兖大水人多飢餓<lb/>
鑒表加賑恤人賴以濟先是京兆王愉為徐州王既年<lb/>
少長史盧陽烏寛以御下郡縣多不奉法鑒至表梁郡<lb/>
太守程靈虬殘虐詔免靈虬於是徐境肅然薨諡悼王<lb/>
鑒薨和與鑒子伯崇競求承襲詔聼和襲爵位東郡太<lb/>
守先是郡人孫天恩家饒於財甞與和争地遣奴客毆<lb/>
和垂死至是和誣天恩與北賊交通父子兄弟一時俱<lb/>
戮田宅金寳皆沒縣官天恩宗從欲詣闕訴寃以和元<lb/>
<pb n="KR2d0006_WYG_094-50a"/>
义之親不敢告列和語其郡人曰我覔一州亦應可得<lb/>
念此小人痛入骨髄故乞此郡以報夙昔此後更不希<lb/>
富貴識者知其必沒於此既而果薨贈相州刺史<lb/>
河間王脩天賜四年封薨無子太武詔河南王曜子羯<lb/>
兒襲改封略陽王正平初有罪賜死爵除<lb/>
長樂王處文天賜四年封處文聰辯夙成年十四薨眀<lb/>
元悼傷之屢親臨哀慟陪𦵏金陵無子爵除<lb/>
廣平王連天賜四年封薨無子太武以陽平王熙第二<lb/>
<pb n="KR2d0006_WYG_094-50b"/>
子渾為南平王以繼連後渾好弓馬射鳥輙歴飛而中<lb/>
之日射兔得五十頭太武甞命左右分射勝者中的籌<lb/>
滿詔渾解之三發皆中帝大悦器其藝能常引侍左右<lb/>
累遷涼州鎮將都督西戎諸軍事領䕶西域校尉恩著<lb/>
涼土更滿還京父老皆涕泣追送薨子飛襲飛後賜名<lb/>
霄身長九尺腰帶十圍容貎魁偉雅有風則貞白卓然<lb/>
好直言正諌朝臣憚之孝文特垂欽重除宗正卿詔曰<lb/>
自今奏事諸臣相稱可云姓名唯南平王一人可直言<lb/>
<pb n="KR2d0006_WYG_094-51a"/>
其封遷左光禄大夫薨賜東園第一祕器孝文緦縗臨<lb/>
霄喪宴不舉樂諡曰安王子纂襲<lb/>
京兆王黎天賜四年封薨子吐根襲改封江陽王薨無<lb/>
子獻文以南平王霄第二子繼為後繼字世仁襲封江<lb/>
陽王宣武時為青州刺史為家僮取人女為婦妾又以<lb/>
良人為婢為御史所彈坐免官爵繼子义先納靈太后<lb/>
妹太后臨朝復繼本封復徙封京兆王歴司徒加侍中<lb/>
繼自孝文時已歴顯要及是入居心膂歴轉台司既而<lb/>
<pb n="KR2d0006_WYG_094-51b"/>
頻表遜位復轉太保未㡬轉太傅侍中皆如故义時執<lb/>
生殺之權繼拜受之日賀者傾朝有識為之致懼後除<lb/>
使持節侍中太師大將軍録尚書事大都督節度西道<lb/>
諸軍事率諸將西討就徳興出師之日車駕臨餞百官<lb/>
祖送尋加太尉公及班師啓求還復封江陽詔從之繼<lb/>
晩更貪婪牧守令長新除赴官無不招納賄貨以相付<lb/>
託妻子各别請屬至乃郡縣㣲吏亦不獲平心選舉法<lb/>
官以义故不敢糾擿天下患之义以物議不止遂黜繼<lb/>
<pb n="KR2d0006_WYG_094-52a"/>
廢於家初爾朱榮之為直寢數以名馬奉义义接以恩<lb/>
意榮甚徳之建義初復以繼為太師司州牧永安二年<lb/>
薨贈假黄鉞都督九州諸軍事録尚書事大丞相如故<lb/>
諡曰武烈义字伯雋小字夜义靈太后以义妹夫除通<lb/>
直郎义妻封新平君後遷馮翊君拜女侍中义累加侍<lb/>
中領軍將軍既在門下兼總禁兵深為靈太后所信委<lb/>
太傅清河王懌以親賢輔政每欲斥黜之义遂令通直<lb/>
郎宋凖告司染都尉韓文殊欲謀逆立懌懌坐禁止後<lb/>
<pb n="KR2d0006_WYG_094-52b"/>
窮按無實懌雖得免猶以兵衞守於宫西别館久之义<lb/>
恐懌終為己害乃與侍中劉騰密謀詐令主食中黄門<lb/>
胡度胡定列辭誣懌云貨度等金帛令以毒藥置御食<lb/>
中害帝騰以具奏眀帝信之乃御顯陽殿騰閉永巷門<lb/>
靈太后不得出懌入遇义於含章殿後义命宗士及直<lb/>
齋執懌將入含章東省騰稱詔集公卿議當懌大逆羣<lb/>
臣畏义無敢異者唯僕射游肇眀其不然义騰持公卿<lb/>
議入奏夜中殺懌於是矯為靈太后辭讓詔义遂與太<lb/>
<pb n="KR2d0006_WYG_094-53a"/>
師髙陽王雍等輔政嘗直禁中眀帝呼為姨夫义處之<lb/>
無愧帝後徙居徽音殿义亦入居殿右其出入常令武<lb/>
士持刀劔以相先後又於千秋門外厰下施木欄檻時<lb/>
或止息其間置腹心防守以備竊發復作别室禁中掌<lb/>
握之寳充牣其内其始專政也猶矯情待物及其得志<lb/>
遽自驕愎耽酒好色諸姑姊妹朋滛無别嘗卧婦人於<lb/>
食轝以帊覆之輿入禁内出亦如之直衞雖知無敢言<lb/>
者政以賄成官由賂進朝綱解弛州鎮多非其人天下<lb/>
<pb n="KR2d0006_WYG_094-53b"/>
由是亂矣义自知不法恐被廢黜乃隂遣其從弟洪業<lb/>
召武州人姬庫根等與之盟欲令為亂冀朝廷以己為<lb/>
將往伐因相與表裏可以自立根等然其言乃厚遺根<lb/>
等遣還州與洪業買馬太后自劉騰死後防衞㣲緩义<lb/>
頗亦自寛時宿於外每日出游留連他宅太后㣲察知<lb/>
之正光五年秋太后對眀帝謂羣臣求出家於嵩山閑<lb/>
居寺欲自下髪帝與羣臣大懼叩頭泣涕遂與太后密<lb/>
謀圖之帝後對义流涕叙太后欲削髪事义乃勸帝順<lb/>
<pb n="KR2d0006_WYG_094-54a"/>
適太后意於是太后數御顯陽殿二宫無復禁礙义舉<lb/>
其親元法僧為徐州刺史法僧據州叛靈太后數以為<lb/>
言义深悔愧丞相髙陽王雍雖位重於义而甚憚义會<lb/>
太后與帝游洛水遂幸雍第定圖义之計後雍從帝朝<lb/>
太后乃進言义父子權重太后曰然元郎若忠於朝廷<lb/>
何不去領軍以餘官輔政义聞之甚懼免冠求解乃以<lb/>
為儀同三司尚書令侍中領左右义雖去兵權然總任<lb/>
内外不慮廢黜時又有閹人張景嵩劉思逸屯𢎞昶伏<lb/>
<pb n="KR2d0006_WYG_094-54b"/>
景皆惡义景嵩以帝嬪潘外憐有幸説嬪云义欲害之<lb/>
嬪泣訴於帝云义非直欲殺妾亦將害陛下帝信之後<lb/>
义出宿遂解其侍中旦欲入宫門者不納尋除名初咸<lb/>
陽王禧以逆見誅其子樹奔梁及元法僧之叛樹自梁<lb/>
遺公卿百僚書暴义過惡言义本名夜义弟羅實名羅<lb/>
刹夜义羅刹此鬼食人非遇黒風事同飄堕嗚呼魏境<lb/>
離此二灾惡木盜泉不息不飲勝母梟稱不入不為况<lb/>
昆季此名表能噬物日露久矣始信斯言义為逺近所<lb/>
<pb n="KR2d0006_WYG_094-55a"/>
惡如此其後靈太后顧謂侍臣曰劉騰元义昔邀朕索<lb/>
鐵劵望得不死朕賴不與中書舍人韓子順對曰臣聞<lb/>
殺活豈計與否陛下昔雖不與何解今日不殺靈太后<lb/>
憮然未㡬有人告义及其弟𤓰謀反先遣元洪業率六<lb/>
鎮降户反定州又令勾魯陽諸蠻侵擾伊闕义兄弟為<lb/>
内應起有日矣靈太后以妹婿故未忍便決羣臣固執<lb/>
不已眀帝又以為言太后乃從之於是义及弟並賜死<lb/>
於家太后猶以妹故復追贈尚書令冀州刺史义子舒<lb/>
<pb n="KR2d0006_WYG_094-55b"/>
祕書郎义死後亡奔梁官至征北大將軍青冀二州刺<lb/>
史子善亦名善住少随父至江南性好學通渉五經尤<lb/>
眀左氏傳侯景之亂善歸周武帝甚禮之以為太子宫<lb/>
尹賜爵江陽縣公每執經以授太子隋開皇初拜内史<lb/>
侍郎凡有敷奏辭氣抑揚觀者屬目陳使袁雅來聘上<lb/>
令善就館受書雅出門不拜善論舊事有拜之儀雅未<lb/>
能對遂拜成禮而去後遷國子祭酒上嘗親臨釋奠令<lb/>
善講孝經敷陳義理兼之以諫上大悦曰聞江陽之説<lb/>
<pb n="KR2d0006_WYG_094-56a"/>
更起朕心賚布一百疋衣一襲善之通博在何妥之下<lb/>
然以風流醖籍為後進所歸妥每懐不平心欲屈善因<lb/>
講春秋初發題諸儒畢集善私謂妥曰名望已定幸無<lb/>
相苦妥然之及就講肆妥遂引古今滯義以難善多不<lb/>
能對二人由是有隙善以髙熲有宰相之具甞言於上<lb/>
曰楊素麄䟱蘇威怯愞元胄元旻正似鴨耳可以付社<lb/>
稷者唯獨髙熲上初然之及熲得罪上以善為熲游説<lb/>
深責望之善憂懼先患消渇於是病頓而卒义弟羅字<lb/>
<pb n="KR2d0006_WYG_094-56b"/>
仲綱雖父兄貴盛而虛已接物累遷青州刺史义專政<lb/>
羅望傾四海於時才名之士王元景邢子才李奬等咸<lb/>
為其賔客從游青土罷州入為宗正卿义死羅通其妻<lb/>
時人穢之或云其救命之計也孝武時位尚書令開府<lb/>
儀同三司梁州刺史孝静初梁遣將圍逼羅以州降封<lb/>
南郡王及侯景僭立以羅為開府儀同三司尚書令改<lb/>
封江陽王梁元帝滅景周文作相遣人求羅遂得還除<lb/>
開府儀同三司侍中少卿襲爵江陽王舒子善住後從<lb/>
<pb n="KR2d0006_WYG_094-57a"/>
南入闗羅乃以爵還善住改封羅為固道郡公羅弟爽<lb/>
字景哲少而機警位給事黄門侍郎金紫光禄大夫卒<lb/>
諡曰懿爽弟蠻仕齊歴位兼度支尚書行潁州事坐不<lb/>
為繼母服為左丞所彈後除開府儀同三司齊天保十<lb/>
年大誅元氏孝昭后蠻之女也為苦請自市追免之賜<lb/>
姓歩孤氏卒賜司空蠻弟𤓰字景邕位給事中與兄义<lb/>
同被誅繼弟羅侯遷洛之際以墳陵在北遂家於燕州<lb/>
之昌平郡内豐資産唯以得意為適不入京師有賔客<lb/>
<pb n="KR2d0006_WYG_094-57b"/>
往來者必厚相禮遺豪據北方甚有聲稱以义執權尤<lb/>
不樂入仕就拜昌平太守<lb/>
　　眀元六王<lb/>
眀元皇帝七男杜密皇后生太武皇帝大慕容夫人生<lb/>
樂平戾王丕安定殤王彌闕母氏慕容夫人生樂安宣<lb/>
王範尹夫人生永昌莊王健建寧王崇新興王俊二王<lb/>
並闕母氏<lb/>
樂平王丕少有才幹泰恒七年封拜車騎大將軍後督<lb/>
<pb n="KR2d0006_WYG_094-58a"/>
河西髙平諸軍討南秦王楊難當軍至略陽禁令齊肅<lb/>
所過無私百姓争致牛酒難當懼還仇池丕綏懐初附<lb/>
民悉向化初馮𢎞之奔髙麗太武詔髙麗遣送之髙麗<lb/>
不從太武怒將討之丕上疏以為和龍新定宜復之使<lb/>
廣脩農殖以饒軍實然後進圖可一舉而滅帝納之乃<lb/>
止後坐劉絜事以憂薨事在絜傳諡曰戾王子拔襲爵<lb/>
後坐事賜死國除丕之薨及日者董道秀之死也髙允<lb/>
遂著筮論曰昔眀元末起白臺其髙二十餘丈樂平王<lb/>
<pb n="KR2d0006_WYG_094-58b"/>
嘗夢登其上四望無所見以問日者董道秀道秀筮之<lb/>
曰大吉王黙而有喜色後事發王遂憂死而道秀棄市<lb/>
使道秀若推六爻以對王曰易稱亢龍有悔窮髙曰亢<lb/>
髙而無民不為善也夫如是則上寧於王下保於已福<lb/>
禄方至豈有禍哉今舍於本而從其末咎釁之至不亦<lb/>
宜乎<lb/>
定安王彌泰恒七年封薨諡曰殤王無子國除<lb/>
樂安王範泰恒七年封範雅性沈厚太武以長安形勝<lb/>
<pb n="KR2d0006_WYG_094-59a"/>
之地乃拜範為衞將軍開府儀同三司長安鎮都大將<lb/>
時秦土新離寇賊流亡者相繼範寛徭息役與民休息<lb/>
百姓頼之後劉絜之亂範聞而不告事發因疾暴薨長<lb/>
子良太武未有子親撫養之長而壯勇多知嘗參軍國<lb/>
大計文成時襲王拜長安鎮都大將雍州刺史入為内<lb/>
都大官薨諡曰簡王<lb/>
永昌王健泰恒七年封健姿貎魁壯所在征戰常有大<lb/>
功才藝比陳留桓王而智略過之從太武破赫連昌遂<lb/>
<pb n="KR2d0006_WYG_094-59b"/>
西略至木根上討和龍健别攻拔建徳後平叛胡白龍<lb/>
餘黨于西海太武襲蠕蠕越涿邪山詔健殿後矢不虛<lb/>
發所中皆應弦而斃威震漠北尋從平涼州健功居多<lb/>
又討破秃髪保周保周自殺傳首京師復降沮渠無諱<lb/>
薨諡曰莊王子仁襲仁亦驍勇有父風太武竒之後與<lb/>
濮陽王閭著謀為不軌事覺賜死國除<lb/>
建寧王崇泰恒七年封文成時封崇子麗濟南王後與<lb/>
京兆王杜元寳謀逆父子並賜死<lb/>
<pb n="KR2d0006_WYG_094-60a"/>
新興王俊泰恒七年封少善騎射多材藝坐法削爵為<lb/>
公俊好酒色多越法度又以母先遇罪死而已被貶削<lb/>
恒懐怨望頗有悖亂心後事發賜死國除<lb/>
　　太武五王<lb/>
太武皇帝十一男賀皇后生景穆帝越椒房生晉王伏<lb/>
羅舒椒房生東平王翰弗椒房生臨淮王譚伏椒房生<lb/>
廣陽王建閭石昭儀生吳王余其小兒猫兒真彪頭龍<lb/>
頭並闕母氏皆早薨無傳<lb/>
<pb n="KR2d0006_WYG_094-60b"/>
晉王伏羅真君三年封加車騎大將軍後督髙平涼州<lb/>
諸軍討吐谷渾慕利延軍至樂都謂諸將曰若從正道<lb/>
恐軍聲先振必當逺遁潛軍出其不意此鄧艾禽蜀之<lb/>
計也諸將咸難之伏羅曰夫將軍制勝萬里擇利專之<lb/>
可也遂間道行至大母橋慕利延衆驚奔白蘭慕利延<lb/>
子拾寅走阿曲降其一萬餘部落八年薨無子國除<lb/>
東平王翰真君三年封秦王拜侍中中軍大將軍參典<lb/>
都曹事忠貞雅正百僚憚之後鎮枹罕羌戎敬服改封<lb/>
<pb n="KR2d0006_WYG_094-61a"/>
東平王太武崩諸大臣等議欲立翰而中常侍宗愛與<lb/>
翰不協矯太后令立南安王余遂殺翰子道苻襲爵拜<lb/>
長安鎮都大將皇興元年謀反司馬段太陽斬之傳首<lb/>
京師<lb/>
臨淮王譚真君三年封燕王拜侍中參典都曹事後改<lb/>
封臨淮王薨諡宣王子提襲為梁州刺史以貪縱削除<lb/>
加罰徒配北鎮久之提子員外郎潁免冠請解所居官<lb/>
代父邊戌孝文不許後詔提從駕南伐至洛陽參定遷<lb/>
<pb n="KR2d0006_WYG_094-61b"/>
都之議尋卒以預參遷都功追封長鄉縣侯宣武時贈<lb/>
雍州刺史諡曰懿提子昌字法顯好文學居父母喪哀<lb/>
號孺慕悲感行人宣武時復封臨淮王未拜而薨贈齊<lb/>
州刺史諡曰康王追改封濟南王子彧字文若紹封彧<lb/>
少有才學侍中崔光見而謂人曰黑頭三公當此人也<lb/>
少與從兄安豐王延眀中山王熙並以宗室博古文學<lb/>
齊名時人莫能定其優劣尚書郎范陽盧道將謂吏部<lb/>
清河崔休曰三人才學雖並優美然安豐少於造次中<lb/>
<pb n="KR2d0006_WYG_094-62a"/>
山皂白太多未若濟南風流寛雅時人為之語曰三王<lb/>
楚琳琅未若濟南備員方彧姿制閑裕吐發流靡琅邪<lb/>
王誦有名人也見之未甞不心醉忘疲甞奏郊廟歌詞<lb/>
時稱其美除給事黄門侍郎彧本名亮字仕眀時侍中<lb/>
穆紹與彧同署避紹父諱啓求改名詔曰仕眀風神運<lb/>
吐嘗自比荀文若可名彧以取定體相倫之美彧求復<lb/>
本封詔許復封臨淮寄食相州魏郡又長兼御史中尉<lb/>
彧以為倫叙得之不謝領軍于忠忿言之朝廷曰臨淮<lb/>
<pb n="KR2d0006_WYG_094-62b"/>
雖復風流可觀而無骨鯁之操中尉之任恐非所堪彧<lb/>
遂去威儀單車而還朝流為之嘆息累遷侍中衞將軍<lb/>
左光禄大夫兼尚書左僕射攝選後以本官為東道行<lb/>
臺會爾朱榮入洛殺害元氏彧撫膺慟哭遂奔梁梁武<lb/>
遣其舍人陳建孫迎接并觀彧為人建孫稱彧風神閑<lb/>
儁梁武亦先聞名深相器待見彧於樂游園因設宴樂<lb/>
彧聞聲歔欷涕淚交下梁武為之不樂自前後奔叛皆<lb/>
候㫖稱魏為偽唯彧表啓甞云魏臨淮王梁武體彧雅<lb/>
<pb n="KR2d0006_WYG_094-63a"/>
性不以為責及知莊帝踐阼彧以母老請還辭㫖懇切<lb/>
梁武惜其人才又難違其意遣其僕射徐勉私勸彧留<lb/>
彧曰死猶願北况於生也梁武乃以禮遣彧性至孝自<lb/>
經違離不進酒肉容貌憔悴見者傷之歴位尚書令大<lb/>
司馬兼録尚書莊帝追崇武宣王為文穆皇帝廟號肅<lb/>
祖母李妃為文穆皇后將遷神主於太廟以孝文為伯<lb/>
考彧表諌以為漢祖創業香街有太上之廟光武中興<lb/>
南頓立舂陵之寢元帝之於光武疏為絶服猶尚身奉<lb/>
<pb n="KR2d0006_WYG_094-63b"/>
子道入繼太宗高祖之於聖躬親實猶子陛下既纂洪<lb/>
緒豈宜加伯考之名且漢宣之繼孝昭斯乃上後叔祖<lb/>
豈忘宗承考妣蓋以大義斯奪及金徳將興宣王受寄<lb/>
景王意在毁冕文王心規裂冠雖祭則魏主而權歸晉<lb/>
室昆季之興寔傾曹氏且子元宣王之家允文王成其<lb/>
大業故晉武繼文祖宣而景有伯考之稱以今類古恐<lb/>
或非儔髙祖徳溢寰中道超無外肅祖雖勲格宇宙猶<lb/>
曾奉贄稱臣穆后稟徳坤元復將配享乾位此乃君臣<lb/>
<pb n="KR2d0006_WYG_094-64a"/>
並筵嫂叔同室歴觀墳籍未有其事時莊帝意鋭朝廷<lb/>
無敢言者唯彧與吏部尚書李神儁並有表聞詔報曰<lb/>
漢高不因𤓰瓞之緒光武又無世及之徳皆身受符命<lb/>
不由父祖故太上南頓别廟異寢於理何差朕承文穆<lb/>
皇帝下武遂主神器與高光異若以昔况今不當移寢<lb/>
則魏太祖晉景帝雖王跡已顯皆以人臣而終豈得與<lb/>
餘帝别廟有闕倫序漢宣之父亦非勲徳所出雖不追<lb/>
尊不亦可乎伯考之名自是尊卑之稱何必凖古而言<lb/>
<pb n="KR2d0006_WYG_094-64b"/>
非類也復云君臣同列嫂叔共室當以文穆皇帝昔遂<lb/>
臣道以此為疑禮天子元子猶士禘祫豈不得同室乎<lb/>
且晉文景共為一代議者云世限七主無定數昭穆既<lb/>
同眀有共室之理禮既有祔嫂叔何嫌禮太祖禰一廟<lb/>
豈無婦舅共室也若專以共室為疑容可更議遷毁莊<lb/>
帝既逼諸妹之請此詞意黄門侍郎常景中書侍郎邢<lb/>
子才所贊成也又追尊兄彭城王為孝宣帝彧又面諌<lb/>
曰陛下作而不法後世何觀歴觀載籍未有其事帝不<lb/>
<pb n="KR2d0006_WYG_094-65a"/>
從及神主入廟復勅百官悉陪從一依乘輿之式彧上<lb/>
表以為爰自中古迄於下葉崇尚君親褒眀功懿乃自<lb/>
皇號終無帝名今若去帝直留皇名求之古義少有依<lb/>
凖又不納爾朱榮死除彧司徒公及爾朱兆衆奄至出<lb/>
東掖門為賊所獲見兆辭色不屈為羣胡所毆薨孝武<lb/>
帝末贈大將軍太師太尉公録尚書事諡曰文穆彧美<lb/>
風韻善進止衣冠之下雅有容則博覧羣書不為章句<lb/>
所制文藻雖多亡失猶有傳於世者然居官不能清白<lb/>
<pb n="KR2d0006_WYG_094-65b"/>
所進舉止於親婭為識者所譏無子弟孝友少有時譽<lb/>
襲爵淮陽王累遷滄州刺史為政温和好行小惠不能<lb/>
清白而無所侵犯百姓亦以此便之孝友眀於政理嘗<lb/>
奏表曰令制百家為黨族二十家為閭五家為比鄰百<lb/>
家之内有帥二十五徵發皆免苦樂不均羊少狼多復<lb/>
有蠶食此之為弊久矣京邑諸坊或七八百家唯一里<lb/>
正二史庶事無闕而况外州乎請依舊置三正之名不<lb/>
改而於百家為四閭閭二比計族少十二丁得十二疋<lb/>
<pb n="KR2d0006_WYG_094-66a"/>
貲絹略計見管之户應二萬餘族一嵗出貲絹二十四<lb/>
萬疋十五丁出一番兵計得一萬六千兵此富國安民<lb/>
之道也又言古諸侯一取九女士有一妻二妾晉令諸<lb/>
王置妾八人郡君侯妾六人官品令第一第二品有四<lb/>
妾第三第四有三妾第五第六有二妾第七第八有一<lb/>
妾所以隂教聿脩繼嗣有廣廣繼嗣孝也脩隂教禮也<lb/>
而聖朝忽棄此數由來漸久將相多尚公主王侯例娶<lb/>
后族故無姬媵習以為常舉朝略是無妾天下殆皆一<lb/>
<pb n="KR2d0006_WYG_094-66b"/>
妻婦人多幸生逢今世在家則父母教之以妬既嫁則<lb/>
姑姊勸之以忌以制夫為婦徳以專寵為婦功夫妬忌<lb/>
之心生則妻妾之禮廢妻妾之禮廢則姦滛之兆興斯<lb/>
實有闗於風教者也請以王公第一品娶八通妻以備<lb/>
九女稱事二品備七三品四品備五五品六品則一妻<lb/>
二妾限以一周悉令充數若不充數及待妾非禮使妻<lb/>
妬加捶撻免所居官其妻無子而不娶妾斯則自絶無<lb/>
以血食祖父請科不孝之罪離遣其妻臣今冒申妻妾<lb/>
<pb n="KR2d0006_WYG_094-67a"/>
之數非惟上合禮經亦欲使王侯將相功臣子弟苖允<lb/>
滿朝傳祚於無窮也詔付有司議多不同又言今人生<lb/>
為皁隸𦵏擬王侯盛飾祭儀崇壯邱隴隣里相榮稱為<lb/>
至孝又夫婦之始王化所先共食合瓢足以成禮而今<lb/>
之富者彌奢同牢之設累魚為山山有林木鸞鳯斯存<lb/>
暴殄天物無益於理請自兹以後如婚𦵏踰制者以違<lb/>
㫖論官司不加糾劾即與同罪孝友在尹積平以法自<lb/>
守甚著聲稱然性無骨鯁承事權勢為正直者所譏齊<lb/>
<pb n="KR2d0006_WYG_094-67b"/>
天保初凖例降爵封臨淮縣公拜光禄大夫二年冬被<lb/>
詔入晉陽宫出與元暉業同被害昌弟孚字秀和少有<lb/>
令譽侍中游肇并州刺史髙聰司徒崔光等見孚咸曰<lb/>
此子當凖的人物恨吾徒衰暮不及見耳累遷兼尚書<lb/>
右丞靈太后臨朝宦者干政孚乃總括古今名妃賢后<lb/>
凡為四巻奏之遷左丞蠕蠕主阿那瓌既得反國其人<lb/>
大飢相率入塞阿那瓌上表請臺振給詔孚為北道行<lb/>
臺詣彼振恤孚陳便宜表曰皮服之人未甞粒食宜從<lb/>
<pb n="KR2d0006_WYG_094-68a"/>
俗因利拯其所無昔漢建武中單于欵塞時轉江東米<lb/>
糒二萬五千斛牛羊三萬六千頭以給之斯則前代和<lb/>
戎撫新柔逺之長策也乞以牸牛産羊餬其口命且畜<lb/>
牧繁息是其所便毛血之利惠兼衣食又尚書奏云如<lb/>
其仍住七州随寛置之臣謂人情戀本寧肯徙内若依<lb/>
臣請給振雜畜愛本重鄉必還舊土如其不然禁留益<lb/>
損假令逼徙事非久計何者人各其心去留難測既易<lb/>
水草痾恙將多憂愁致困死亡必甚兼其餘類尚在沙<lb/>
<pb n="KR2d0006_WYG_094-68b"/>
磧脱出狂悖翻歸舊巢必殘掠邑里遺毒百姓亂而方<lb/>
塞未若杜其未萌又貿遷起於上古交易行於中世漢<lb/>
與北通亦立闗市今北人阻飢命懸溝壑公給之外必<lb/>
求市易彼若願求宜見聼許又云營大者不計小名圖<lb/>
逺者不拘近利雖戎夷衰盛歴代不同叛服之情略可<lb/>
論討周之北伐僅獲中規漢氏外攘裁收下策昔在代<lb/>
京恒為重備將帥勞止甲士疲力計前世苦之力未能<lb/>
致今天祚大魏亂亡在彼朝廷垂天覆之恩廓大造之<lb/>
<pb n="KR2d0006_WYG_094-69a"/>
徳鳩其散亡禮送令反宜因此時善思逺策竊以理雖<lb/>
萬變可以一觀來事雖懸易以往卜昔漢宣之世呼韓<lb/>
款塞漢遣董忠韓昌領邊郡士馬送出朔方因留衞助<lb/>
又光武時亦令中郎將段彬置安集掾史随單于所在<lb/>
參察動静斯皆守吉之元龜安邊之勝策計今朝廷成<lb/>
功不減曩時蠕蠕國敝亦同疇日宜凖昔成謀略依舊<lb/>
事借其閑地聼使田牧粗置官屬示相慰撫嚴戒邊兵<lb/>
以見保衞馭以仁寛縻以久策使親不至矯詐䟱不容<lb/>
<pb n="KR2d0006_WYG_094-69b"/>
叛反今北鎮諸將舊常云一人代外邏因令防察所謂<lb/>
天子有道守在四夷者也又云先人有奪人之心待降<lb/>
如受彊敵武非專外亦以防内若從處分割配諸州鎮<lb/>
遼逺非轉輸可到悔叛之情變起難測又居人畜業布<lb/>
在原野戎夷性貪見利思盜防彼肅此少兵不堪渾流<lb/>
之際易相干犯驅之還本未必樂去配州内徙未必肯<lb/>
從既其如此為費必大朝廷不許孚持白虎蟠勞阿那<lb/>
瓌於柔元懐荒二鎮間阿那瓌衆號三十萬隂有異志<lb/>
<pb n="KR2d0006_WYG_094-70a"/>
遂拘留孚載以輼車日給酪一升肉一叚每集其衆坐<lb/>
孚東廂稱為行臺甚加敬禮阿那瓌遂自南還至舊京<lb/>
後遣孚等還因上表謝罪有司以孚事下廷尉廷尉丞<lb/>
高謙之奏孚辱命處孚流罪後拜冀州刺史孚勸課農<lb/>
桑境内稱為慈父隣州號曰神君先是州人張孟都張<lb/>
洪建馬潘崔獨憐張叔緒崔醜張天宜崔思哲等八人<lb/>
皆屯保林野不臣王命州郡號曰八王孚至皆請入城<lb/>
願致死効力後為葛榮所䧟被執兄祐為防城都督兄<lb/>
<pb n="KR2d0006_WYG_094-70b"/>
子禮為録事參軍榮欲先害子禮孚請先死以贖子禮<lb/>
叩頭流血榮乃捨之又大集將士議其死罪孚兄弟各<lb/>
誣已引過争相為死又孟都等數百人皆叩頭就法請<lb/>
活使君榮曰此魏之誠臣義士也凡同禁五百人皆得<lb/>
免榮卒還除冀州刺史元顥入洛授孚東道行臺彭城<lb/>
郡王孚封顥逆書送朝廷天子嘉之顥卒封孚萬年鄉<lb/>
男永安末樂器殘缺莊帝命孚監儀注孚上表曰昔太<lb/>
和中中書監髙閭太樂令公孫崇脩造金石數十年間<lb/>
<pb n="KR2d0006_WYG_094-71a"/>
乃奏成功時大集儒生考其得失太常卿劉芳請别營<lb/>
造久而方就復召公卿量校合否論者沸騰莫有適從<lb/>
登被㫖勅並見施用往嵗大軍入洛戎馬交馳所有樂<lb/>
器亡失垂盡臣至太樂署問太樂令張乾龜等云承前<lb/>
以來置宫懸四箱栒簴六架東北架編黄鍾之磬十四<lb/>
雖器名黄鍾而聲實夷則考之音制不甚諧韻姑洗懸<lb/>
於東北太蔟編於西北㽔賔列於西南並皆器象差位<lb/>
調律不和又有儀鍾十四簴懸架首初不叩擊今便刪<lb/>
<pb n="KR2d0006_WYG_094-71b"/>
廢以從正則臣今據周禮鳬氏脩廣之規磬氏倨句之<lb/>
法吹律求聲叩鍾求音損除煩雜討論實録依十二月<lb/>
為十二宫各凖辰次當位懸設月聲既備随月擊奏則<lb/>
會還相為宫之義又得律吕相生之體今量鍾磬之數<lb/>
各以十二架為定奏可于時縉紳之士咸往觀聼靡不<lb/>
咨嗟嘆服太傅録尚書事長孫承業妙解音律特復稱<lb/>
善後從孝武帝入闗為尚書左僕射扶風郡王尋監國<lb/>
史歴位司空兼尚書令太保時蠕蠕主與孚相識先請<lb/>
<pb n="KR2d0006_WYG_094-72a"/>
見孚然後遣女於是乃使孚行蠕蠕君臣見孚莫不懽<lb/>
悦奉皇后來歸孚性機辯好酒貎短而秃周文帝偏所<lb/>
眷顧甞於室内置酒十𤬪𤬪餘一斛上皆加帽欲以戲<lb/>
孚孚適入室見即驚喜曰吾兄弟輩甚無禮何為竊入<lb/>
王家匡坐相對宜早還宅也因持酒歸周文撫手大笑<lb/>
後遇風患手足不随口不能言乃左手畫地作字乞解<lb/>
所任三奏不許遷太傅薨帝親臨問百官赴弔贈大司<lb/>
馬録尚書事諡曰文簡子端嗣位大行臺尚書華州刺<lb/>
<pb n="KR2d0006_WYG_094-72b"/>
史性䟱狠頗以基地驕物時論鄙之<lb/>
廣陽王建真君三年封楚王後改封廣陽薨諡曰簡王<lb/>
子石侯襲薨諡曰哀王子遺興襲薨諡曰定王無子石<lb/>
侯弟嘉少沈敏喜愠不形於色兼有武略孝文初拜徐<lb/>
州刺史甚有威惠後封廣陽王以紹建後孝文南伐詔<lb/>
嘉斷均口嘉違失指授令賊得免帝怒責之曰叔祖定<lb/>
非世孫何大不相類也及將大漸遺詔以嘉為尚書左<lb/>
僕射與咸陽王禧等輔政遷司州牧嘉表請於京四面<lb/>
<pb n="KR2d0006_WYG_094-73a"/>
築坊三百二十各周一千二百歩乞發三正復丁以充<lb/>
兹役雖有暫勞姦盜永止詔從之拜衞大將軍尚書令<lb/>
除儀同三司嘉好飲酒或沈醉在宣武前言笑自得無<lb/>
所顧忌帝尊年老常優容之與彭城北海髙陽諸王每<lb/>
入宴集極懽彌夜數加賞賜帝亦時幸其第性好儀飾<lb/>
車服鮮華既居儀同又任端首出入容衞道路榮之後<lb/>
拜司空轉司徒嘉好立功名有益公私多所敷奏帝雅<lb/>
委付之愛敬人物後來才俊未為時知者侍坐之次轉<lb/>
<pb n="KR2d0006_WYG_094-73b"/>
加汲引時人以此稱之薨遺命薄𦵏宣武悼惜之贈侍<lb/>
中太保諡曰懿烈嘉後妃宜都王穆夀孫女司空從妹<lb/>
也聰眀絶人及為嘉妃多所匡贊光益家道子深字智<lb/>
逺襲爵孝眀初拜肆州刺史豫行恩信胡人便之刧盜<lb/>
止息後為恒州刺史在州多受納賄賂私家有馬千匹<lb/>
者必取百匹以為恒累遷殿中尚書未拜坐淫城陽王<lb/>
徽妃于氏為徽表訟詔付丞相髙陽王雍等宗室議決<lb/>
其罪以王還第及沃野鎮人破六韓抜陵反叛臨淮王<lb/>
<pb n="KR2d0006_WYG_094-74a"/>
彧討之失利詔深為北道大都督受尚書令李崇節度<lb/>
時東道都督崔暹敗於白道深等諸軍退還朔州深上<lb/>
書曰邊豎構逆以成紛梗其所由來非一朝也昔文眀<lb/>
皇后以移防為重盛簡親賢擁麾作鎮配以髙門子弟<lb/>
以死防遏不但不廢仕宦至乃偏得復除當時人物忻<lb/>
慕為之及太和初歴僕射李沖當官任事涼州土人悉<lb/>
免厮役豐沛舊門仍防邊戌自非得罪當世莫肯與之<lb/>
為伍鎮驅但為虞候白直一生推遷不過軍主然其往<lb/>
<pb n="KR2d0006_WYG_094-74b"/>
世房分留居京者得上品通官在鎮者便為清途所隔<lb/>
或投彼有北以禦魑魅多復逃亡胡鄉乃峻邊兵之格<lb/>
鎮人浮遊在外皆聼流兵投之於是少年不得從師長<lb/>
者不得遊宦獨為匪人言者流涕自定鼎伊洛邊任益<lb/>
輕惟底滯凡才出為鎮將轉相模習專事聚斂或有諸<lb/>
方奸吏犯罪寇邊為之指蹤過㺯官府政以賄立莫能<lb/>
自改咸言奸吏為此無不切齒增怒又阿那瓌背恩縱<lb/>
掠竊奔命師追之十五萬衆度沙漠不日而還邊人見<lb/>
<pb n="KR2d0006_WYG_094-75a"/>
此援師便自意輕中國尚書令臣崇時即申聞求改鎮<lb/>
為州將允其願抑亦先覺朝廷未許而髙闕戌主率下<lb/>
失和抜陵殺之為逆命攻城掠地所見必誅王師屢北<lb/>
賊黨日盛此段之舉指望銷平其崔暹隻輪不反臣崇<lb/>
與臣逡廵復路今者相與還次雲中馬首是瞻未便西<lb/>
邁將士之情莫不解體今日所慮非止西北將恐諸鎮<lb/>
尋亦如此天下之事何易可量時不納其策及東西部<lb/>
勅勒之叛朝議更思深言遣兼黄門侍郎酈道元為大<lb/>
<pb n="KR2d0006_WYG_094-75b"/>
使欲復鎮為州以順人望會六鎮盡叛不得施行㴱復<lb/>
上言今六鎮俱叛二部髙車亦同惡黨以疲兵討之不<lb/>
必制敵請簡選兵或留守恒州要處更為後圖及李崇<lb/>
徵還深專戎政抜陵避蠕蠕南移度河先是别將李叔<lb/>
仁以抜陵來逼請求迎援深赴之前後降附二十萬人<lb/>
深與行臺六纂表求恒州北别立郡縣安置降户随宜<lb/>
振賚息其亂心不從詔遣黄門侍郎楊置分散之於冀<lb/>
定瀛三州就食深謂纂曰此輩復為乞活矣禍亂當由<lb/>
<pb n="KR2d0006_WYG_094-76a"/>
是作既而鮮于脩禮叛於定州杜洛周反於幽州其餘<lb/>
降户猶在恒州遂欲推深為主深乃上書求還京師令<lb/>
左衞將軍楊津代為都督以深為侍中右衞將軍定州<lb/>
刺史時中山太守趙叔隆别駕崔融討賊失利臺使劉<lb/>
審覈其事會賊逼中山深乃令叔隆防境審馳驛還京<lb/>
云深擅相放縱城陽王徽與深有隙因此構之乃徵深<lb/>
為吏部尚書兼中領軍及深至都眀帝不欲使徽深相<lb/>
憾勅因宴會令相和解徽衘深不已後河間王琛等為<lb/>
<pb n="KR2d0006_WYG_094-76b"/>
鮮于脩禮所敗乃除深儀同三司大都督章武王融為<lb/>
左都督裴衍為右都督並受深節度以討脩禮徽因奏<lb/>
靈太后構深曰廣陽以愛子握兵在外不可測也乃勅<lb/>
章武王等潛相防備融遂以勅示深深懼事無大小不<lb/>
敢自決靈太后聞之乃使問深意狀深乃具言前後為<lb/>
徽所構非一及今復生異議言臣將兒自随證為可疑<lb/>
之兆悠悠之人復傳音響言左軍臣融右軍臣衍皆受<lb/>
密勅伺察臣事徽既用心如此臣將何以自安竊以天<lb/>
<pb n="KR2d0006_WYG_094-77a"/>
歩未夷國難猶梗方伯之任於斯為急徽昔臨藩乃有<lb/>
人譽及居端右無聞焉爾今求出之為州使得申利用<lb/>
徽若外從所長臣無内慮之切亦得展其忠力太后不<lb/>
聼深以兵士頻經退散人無鬬情連營轉栅日行十里<lb/>
行達交津隔水而陣賊脩禮甞與葛榮謀後稍信朔州<lb/>
人毛普賢榮甞銜之普賢昔為深統軍及在交津使人<lb/>
喻之普賢乃有降意深又使録事參軍元晏説賊程殺<lb/>
鬼果相猜貳葛榮遂殺普賢脩禮而自立榮以新得大<lb/>
<pb n="KR2d0006_WYG_094-77b"/>
衆上下未安遂北度瀛州深遂率衆北轉榮東攻章武<lb/>
王融融戰敗於白牛邏深復退走趣定州聞刺史楊津<lb/>
疑其有異志乃止於州南佛寺停二日夜乃召都督毛<lb/>
謐等六七人與之盟約危難之際共相拯恤謐反疑深<lb/>
乃密告津云深謀不軌津遣謐討深深與左右走達博<lb/>
陵郡界逢賊游騎仍引詣葛榮賊徒見深頗有喜者榮<lb/>
新自立内惡之乃害深徽遂誣深降賊奏削深爵録其<lb/>
妻子深府佐宋游道為之訴理妻子乃得釋孝莊世追<lb/>
<pb n="KR2d0006_WYG_094-78a"/>
復王爵贈司徒公諡曰忠武子湛字士淵少有風尚孝<lb/>
莊初襲封孝静初累遷冀州刺史所在聚斂風政不立<lb/>
入為侍中後為司州牧時齊神武作相以湛頗有器望<lb/>
啓超拜太尉公薨贈假黄鉞大司馬尚書令諡曰文獻<lb/>
初湛名位漸重留連聲色始以婢紫光遺尚書郎中宋<lb/>
游道後乃私湛出為冀州竊攜而去游道大致紛紜乃<lb/>
云紫光湛父所寵湛母遺已將致公文久乃停息論者<lb/>
兩非之湛弟謹尚書祠部郎後謀殺齊文襄事泄合門<lb/>
<pb n="KR2d0006_WYG_094-78b"/>
伏法湛子法輪紫光所生也齊王矜湛覆滅乃啓原之<lb/>
復其爵土<lb/>
南安王余真君三年封吳王後改封南安王太武暴崩<lb/>
中常侍宗愛矯皇太后令迎立之然後發喪大赦改年<lb/>
為永平余自以非次而立厚遺羣下取悦於衆為長夜<lb/>
之飲聲樂不絶旬月之間帑藏空罄尤好弋獵出入無<lb/>
度邊方告難余不恤之百姓憤惋而余晏如也宗愛權<lb/>
恣日甚内外憚之余疑愛為變謀奪其權愛因余祭廟<lb/>
<pb n="KR2d0006_WYG_094-79a"/>
夜殺余文成𦵏以王禮諡曰隐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_094-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷八十四上<lb/>
</p>
<p>
</p>
  </div>
</body>
</text>
</TEI>
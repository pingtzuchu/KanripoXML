<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一</head> <lb/>
    <p>
<pb n="KR2d0006_WYG_003-1a"/>
欽定四庫全書<lb/>
　通志卷一<lb/>
　　宋　右　廸　功　郎　鄭　樵　漁　仲　撰<lb/>
　三皇紀第一<lb/>
　　太昊　炎帝　黃帝<lb/>
　臣謹按三皇伏羲但稱氏神農始稱帝堯舜始稱國<lb/>
　自上古至夏商皆稱名至周始稱諡而稱氏者三皇<lb/>
　以來未嘗廢也年代則稱紀<hi>自開闢至獲麟凡二百七十六萬歲分爲十紀</hi>
<pb n="KR2d0006_WYG_003-1b"/>
　厥初生民穴居野處聖人教之結巢以避蟲豸之害<lb/>
　而食草木之實故號有巢氏亦曰大巢氏亦謂之始<lb/>
　君言君臣之道於是乎始也有天下百餘代民知巢<lb/>
　居未知熟食燧人氏出焉觀星辰而察五木知空有<lb/>
　火麗木則明故鑽木取火敎民以烹飪之利號燧人<lb/>
　氏以夫燧者火之所生也時無文字未有甲歴紀年<lb/>
　始作結繩之政而立傳敎之臺始爲日中之市而興<lb/>
　交易之道亦謂之遂皇或言遂皇持斗機運轉之法<lb/>
<pb n="KR2d0006_WYG_003-2a"/>
　以施政敎此亦欽若昊天以授民時之義也三皇者<lb/>
　天皇地皇人皇是也其說不經無所取證當取伏羲<lb/>
　爲天皇神農爲人皇黃帝爲地皇之說爲正<hi>其說出三皇太</hi>
　<hi>古書然太昊以明天事故曰太昊炎帝以明民事故曰神農黃帝以明地事故曰黃帝此理甚明</hi>伏<lb/>
　羲作連山神農作歸藏黃帝作坤乾易之始自伏羲<lb/>
　三易之本自三皇夏人因連山而作連山商人因歸<lb/>
　藏而作歸藏周人因坤乾而作周易八卦具而六十<lb/>
　四卦成世言伏羲畫卦文王重之皆沿襲之言也傳<lb/>
<pb n="KR2d0006_WYG_003-2b"/>
　曰法始乎伏羲言圖象書契於此乎始三皇五帝三<lb/>
　王之事蓋已乆矣臣之所志在於傳信其有傳疑者<lb/>
　則降而書之以備記載云<lb/>
太昊伏羲氏亦曰庖犧氏亦曰皇雄氏亦曰天皇伏亦<lb/>
作虙犧亦作戲亦作羲或言象日月之明故曰太昊伏<lb/>
制犧牛故曰伏犧因取犧牲以充庖厨故號庖犧然去<lb/>
古已遠古人名號難以今義求也伏犧者燧人氏之子<lb/>
母曰華胥履大人之迹於雷澤而孕因風而生故爲風<lb/>
<pb n="KR2d0006_WYG_003-3a"/>
姓伏羲生於成紀作都于陳故陳爲太昊之墟樂日立<lb/>
基或云扶來繼天而王爲百王先人生之始也與禽獸<lb/>
無異知有母而不知有父知有愛而不知有禮卧則呿<lb/>
呿起則盱盱飢則求食飽則棄餘茹毛飲血而衣皮革<lb/>
伏羲徳合上下天應以鳥獸文章地應以河圖洛書仰<lb/>
則觀象於天俯則觀法於地中則觀萬物之宜始作書<lb/>
契以代結繩之政始畫八卦卦有二爻重而爲六十四<lb/>
名曰連山象法乾坤以正君臣父子夫婦之義始作罔<lb/>
<pb n="KR2d0006_WYG_003-3b"/>
罟以佃以漁以贍民用制嫁娶以儷皮爲禮作二十五<lb/>
絃之瑟服牛乘馬冶金成器本陽氣之始而爲律法本<lb/>
五材之用而定五行因龍馬負圖而出于河之瑞故官<lb/>
以龍紀而爲龍師乃命子襄爲飛龍氏造六書一曰象<lb/>
形二曰指事三曰會意四曰轉注五曰諧聲六曰假借<lb/>
使天下義理必歸文字天下文字必由六書命子英爲<lb/>
潛龍氏造甲歴起於甲寅日月歲時自此而生又命五<lb/>
官春官爲青龍夏官爲赤龍秋官爲白龍冬官爲黒龍<lb/>
<pb n="KR2d0006_WYG_003-4a"/>
中官爲黃龍乃升傳敎之臺而以甲歴示民命栗陸爲<lb/>
水龍氏繁滋草木疏導泉源毋怠於時命混沌爲降龍<lb/>
氏驅除民害民安則安民危則危毋怠於民命大庭氏<lb/>
主屋廬爲民居處命陰康氏主水土爲民田里於是共<lb/>
工爲上相柏皇爲下相朱襄昊英常居左右朱襄卽子<lb/>
襄昊英卽子英也栗陸居北赫胥居南昆連居西葛天<lb/>
居東陰康居下分九州之牧而天下化洽在位百十六<lb/>
年左氏曰任宿須句顓臾風姓也實司太昊與有濟之<lb/>
<pb n="KR2d0006_WYG_003-4b"/>
祀四國伏羲之後歴夏商至周不泯所謂盛徳必百世<lb/>
祀者<lb/>
　臣謹按言伏羲氏者爲以木德王天下帝出乎震之<lb/>
　義伏羲氏没女媧氏作是爲女皇春秋世譜云華胥<lb/>
　生男子爲伏羲女子爲女媧故世言女媧伏羲之妺<lb/>
　風姓人首蛇身乘伏羲制度作笙簧張雲幕枚占神<lb/>
　明能變化萬物徃古之時四極廢九州裂天不兼覆<lb/>
　地不周載火爁炎而不滅水浩洋而不息猛獸食精<lb/>
<pb n="KR2d0006_WYG_003-5a"/>
　民鷙鳥攫老弱女媧鍊五色石以補蒼天斷鼇足以<lb/>
　立四極殺黒龍以濟冀川積蘆灰以止淫水天不足<lb/>
　西北故日月移焉地不足東南故百川注焉蒼天神<lb/>
　四極正淫水涸冀川平狡蟲死精民生女媧之後有<lb/>
　大庭氏有柏皇氏有中央氏有栗陸氏有驪連氏有<lb/>
　赫胥氏有尊盧氏有混沌氏有昊英氏有朱襄氏有<lb/>
　葛天氏有陰康氏有無懷氏據女媧氏天子也自大<lb/>
　庭之後十三氏皆臣於伏羲諸家以爲天子臣每疑<lb/>
<pb n="KR2d0006_WYG_003-5b"/>
　此在伏羲時爲諸侯如夏商周在唐虞之世是也不<lb/>
　然當伏羲之世分九牧而理天下各君一方以効其<lb/>
　治後世之訛以爲相繼爲天子也或言朱襄之時多<lb/>
　風而陽氣蓄積萬物解散果實不實士逹作五絃瑟<lb/>
　以來陰氣以定羣生葛天之時民俗熙熙其作樂也<lb/>
　三人摻牛尾投足以歌八闋一曰載民二曰元鳥三<lb/>
　曰遂草木四曰奮五榖五曰謹天常六曰逹帝功七<lb/>
　曰依地德八曰總萬物之極或言自伏羲至無懷千<lb/>
<pb n="KR2d0006_WYG_003-6a"/>
　二百六十年自女媧至無懷凡十五君襲庖羲之號<lb/>
　千一百五十年<hi>或云自伏羲至無懷五萬七千七百八十二年自女媧至無懷一萬七千</hi>
　<hi>七百八十七年</hi>
　臣又按太史公作五帝紀擇其雅言而書臣今紀採<lb/>
　諸家之言而以雅馴者爲經其不典之言則列於篇<lb/>
　後以備記載非傳信也其誕而野如盤古者則亦不<lb/>
　書<lb/>
炎帝神農氏起於烈山亦曰烈山氏亦曰連山氏亦曰<lb/>
<pb n="KR2d0006_WYG_003-6b"/>
伊耆氏亦曰大庭氏亦曰魁隗氏亦曰人皇少典之元<lb/>
子其母曰女登有蟜氏之女也女登有神龍之感而生<lb/>
神農焉長於姜水故爲姜姓以火德王天下故爲炎帝<lb/>
民不粒食未知耕稼於是因天時相地宜始作耒耜敎<lb/>
民蓺五穀故謂之神農民有疾病未知藥石乃味草木<lb/>
之滋察寒溫之性而知君臣佐使之義皆口甞而身試<lb/>
之一日之間而遇七十毒或云神農甞百藥之時一日<lb/>
百死百生其所得三百六十物以應周天之數後世承<lb/>
<pb n="KR2d0006_WYG_003-7a"/>
傳爲書謂之神農本草又作方書以救時疾復演八卦<lb/>
而爲六十四卦名之曰歸藏作都于陳後徙魯以火紀<lb/>
官春官爲大火夏官爲鶉火秋官爲西火冬官爲北火<lb/>
中官爲中火樂曰下謀或曰扶持其俗樸重端慤不忿<lb/>
爭而財足無制令而民從威厲而不殺法省而不煩列<lb/>
㕓於國日中爲市始作五絃削桐爲琴糾絲爲絃以通<lb/>
天地之德以合神人之和郊特牲曰伊耆氏始作蜡明<lb/>
堂位曰土鼓蕢桴葦籥伊耆氏之樂也夙沙氏爲諸侯<lb/>
<pb n="KR2d0006_WYG_003-7b"/>
不用命箕文諫而殺之神農退而修德夙沙之民自攻<lb/>
其君而來歸南交趾北幽都東暘谷西三危是其封域<lb/>
也在位百二十年<hi>或云百四十年</hi>
　臣謹按炎帝之女溺死東海化爲精衛每銜西山木<lb/>
　石以塡東海無雄偶海燕而生今東海畔有衛誓水<lb/>
　以精衛溺於此川故誓不飲其水一名鳥誓一名寃<lb/>
　禽一名志鳥俗呼帝女雀又按神農人身牛首納莽<lb/>
　水氏之女曰聼詙生臨魁嗣神農曰帝臨魁在位八<lb/>
<pb n="KR2d0006_WYG_003-8a"/>
　十年<hi>或云六十年</hi>帝承嗣位六十年<hi>或云六年一本承在臨魁前</hi>帝明<lb/>
　嗣位四十九年帝直嗣位四十五年帝釐嗣位四十<lb/>
　八年帝哀嗣位四十三年帝榆罔嗣位五十五年諸<lb/>
　侯相侵帝不能正黃帝征之天下尊爲天子炎帝遂<lb/>
　絶自神農至榆罔五百年自臨魁至榆罔凡七帝襲<lb/>
　神農之號三百八十年<hi>吕氏春秋曰神農有天下七世宋均曰女媧至神農七十</hi>
　<hi>二姓譙周曰伏羲次有三姓至女媧女媧五十姓至神農神農相氶八代共五百二十年</hi>
黃帝軒轅氏亦曰地皇亦曰有熊氏亦曰帝鴻氏亦曰<lb/>
<pb n="KR2d0006_WYG_003-8b"/>
歸藏氏或言有土德之瑞故曰黄帝有軒冕之服故曰<lb/>
軒轅作都于有熊故曰有熊少典娶于有蟜氏孕二十<lb/>
四月而生帝于壽丘本姓公孫以長于姬水故改姓姬<lb/>
帝生而神靈弱而能言年逾十五聰明無不徇通神農<lb/>
氏世衰諸侯相侵暴帝乃習用干戈以征不享諸侯咸<lb/>
來賔從於是修德振兵治五氣蓺五種撫萬民度四方<lb/>
敎熊羆貔貅貙虎與炎帝戰於阪泉之野三戰然後得<lb/>
志蚩尤爲亂獨伯天下莫與之爭衡帝乃徵師諸侯以<lb/>
<pb n="KR2d0006_WYG_003-9a"/>
中黃直爲將與戰於涿鹿之野遂禽蚩尤戮於中冀名<lb/>
其地曰絶轡之野或云榆罔之時有庶人曰蚩尤逐榆<lb/>
罔榆罔與軒轅殺蚩尤于中冀軒轅復與榆罔五戰于<lb/>
阪泉爲軒轅所滅諸侯咸尊之代神農氏爲天子是爲<lb/>
黄帝始制法度正名百物萬世不能易也爲營陣之法<lb/>
設五旗五麾有不率化者從而征之凡五十二戰而天<lb/>
下服披山通道未嘗寜居東至于海登丸山及岱宗西<lb/>
至于空桐登雞頭南至于江登熊湘北逐葷粥合符釡<lb/>
<pb n="KR2d0006_WYG_003-9b"/>
山而邑于涿鹿之阿遷徙徃來無常處以師兵爲營衛<lb/>
受命之日有景雲之瑞故官以雲紀師以雲命春官爲<lb/>
青雲夏官爲縉雲秋官爲白雲冬官爲黒雲中官爲黃<lb/>
雲置左右大監監于萬國萬國和而鬼神山川封禪與<lb/>
爲多焉獲寳鼎神策是歲己酉朔旦冬至得天之紀迎<lb/>
日推策終而復始演八卦爲六十四卦名之曰坤乾帝<lb/>
受河圗見日月星辰之象始有星官之書察五運六氣<lb/>
乃著岐伯之問是爲内經或言内經後人所作而本於<lb/>
<pb n="KR2d0006_WYG_003-10a"/>
黃帝舉風后力牧㤗山稽常先大鴻以治民封鉅鬼臾<lb/>
區皆臣佐也或云黃帝得六相而天地治神明至風后<lb/>
明乎天道故爲當時太常察乎地利故爲禀者奢龍辨<lb/>
乎東方故爲土師祝融辨乎南方故爲司徒大封辨乎<lb/>
西方故爲司馬后土辨乎北方故爲理官又造書契調<lb/>
鍾律紀歴數命蒼頡爲史官制文字大撓爲帝師作甲<lb/>
子容成造歴𨽻首作數伶倫制十二律自大夏之西阮<lb/>
隃之陰取竹於嶰谿之谷其竅厚鈞者斷兩節間而吹<lb/>
<pb n="KR2d0006_WYG_003-10b"/>
之長三寸九分以爲黃鍾之宫制十二筒聽鳳凰之鳴<lb/>
而别十二律其雄鳴六雌鳴亦六叶黃鍾之宫是生六<lb/>
律六吕候氣之應以正五聲實歴數權衡度量所由生<lb/>
也又命榮猨與伶倫鑄十二鍾以和五音仲春之月辰<lb/>
在乙卯日在奎始奏之命曰咸池亦曰大咸始制衣服<lb/>
作冕旒充纊元衣黃裳析翬翟之華漬草木之英變爲<lb/>
五色文章而著於器服以表貴賤服牛乘馬作舟車以<lb/>
通道上棟下宇作宫室以居安重門擊柝以待暴客作<lb/>
<pb n="KR2d0006_WYG_003-11a"/>
杵臼以利用作弧矢以振威旁行海内方制萬里畫野<lb/>
分州得百里之國萬區以分星次經土設井以塞爭端<lb/>
立歩制畝以均不足使八家爲井井開四道而分八宅<lb/>
同井而飲存亡更守男女交姻有無相貸疾病相扶風<lb/>
俗可同生産可一性情可親井一爲鄰鄰三爲朋朋三<lb/>
爲里里五爲邑邑十爲都都十爲師師十爲州分於井<lb/>
而計於州則地著而數詳民不習僞官不懷私城郭不<lb/>
閉見利不爭風雨時若五穀豐登人無天枉物無疵厲<lb/>
<pb n="KR2d0006_WYG_003-11b"/>
鷙鳥不妄搏猛獸不妄噬裔夷之人罔不來享有草生<lb/>
于庭佞人入則指之名曰屈軼鳳凰巢于阿閣麒麟游<lb/>
于苑囿帝二十五子爲二十五宗其四母之子得姓者<lb/>
十四人别爲十二姓姬酉祁已滕箴任荀僖姞儇依二<lb/>
人爲姬二子爲己帝娶西陵之女曰嫘祖亦曰女節生<lb/>
二子其後皆有天下一曰元囂是爲青陽降居江水爲<lb/>
帝少昊二曰昌意降居若水爲諸侯昌意娶蜀山女曰<lb/>
昌僕亦曰女極生高陽爲帝顓頊黃帝崩在橋山在位<lb/>
<pb n="KR2d0006_WYG_003-12a"/>
百年年百十歳<hi>或云在位百十年年三百歲子孫相承共一千五百二十年皇覽曰橋山在上</hi>
<hi>郡今綏州也</hi>
　臣謹按晉語黃帝之子二十五宗其得姓者十四人<lb/>
　爲十二姓姬酉祁已滕箴任荀僖姞儇依是也二人<lb/>
　爲姬二人爲已自神農至榆㒺凡七世襲炎帝之號<lb/>
　皆神農之裔也黃帝在位百年五帝三王皆黃帝之<lb/>
　裔也據晉語少典娶于有蟜氏生黃帝然炎帝至榆<lb/>
　罔更八世五百年何由有同父兄弟故知國語之言<lb/>
<pb n="KR2d0006_WYG_003-12b"/>
　不可盡信先儒本之今不遽易也臣又按方士之言<lb/>
　曰黃帝採首山之銅鑄鼎於荆山之下鼎旣成有龍<lb/>
　垂胡髯下迎黃帝帝上騎羣臣後宫從上者七十餘<lb/>
　人龍乃升天餘小臣不得上悉持龍髯髯拔墮黃帝<lb/>
　之弓百姓仰望乃抱其弓與胡髯而號故後世名其<lb/>
　地曰鼎湖弓曰烏號又曰黃帝迎日推策後率二十<lb/>
　歲復朔旦冬至凡二十推三百八十年黃帝仙登於<lb/>
　天又按外紀黃帝與蚩尤戰於涿鹿之野蚩尤爲大<lb/>
<pb n="KR2d0006_WYG_003-13a"/>
　霧軍士昏迷軒轅作指南車以示四方山海大荒北<lb/>
　經曰蚩尤伐黃帝帝命應龍攻於冀州之野應龍蓄<lb/>
　水蚩尤請風伯雨師作大風雨黃帝下天女曰<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>止<lb/>
　雨河圖曰蚩尤兄弟八十一人並獸身人語食沙石<lb/>
　作兵仗刀㦸大弩威振天下誅殺無度天授軒轅神<lb/>
　符伏蚩尤蚩尤沒後亂未定軒轅畫蚩尤象以威海<lb/>
　内管仲曰葛盧山交而出水金從之出蚩尤受之以<lb/>
　作劍㦸任昉述異記蚩尤兄弟七十二人銅頭鐵額<lb/>
<pb n="KR2d0006_WYG_003-13b"/>
　食鐵石能作雲霧軒轅誅之於涿鹿今冀州也有蚩<lb/>
　尤神俗云人身牛蹄四目六手冀州人掘地得髑髏<lb/>
　如銅鐵者卽蚩尤骨齒長二寸堅不可碎秦漢間說<lb/>
　蚩尤者耳鬢如劍㦸頭有角與軒轅鬬以角抵人人<lb/>
　不能向今冀州有樂名蚩尤戲其民三三兩兩頭戴<lb/>
　牛角而相觝漢造角觝戲蓋其遺制也皇覽曰蚩尤<lb/>
　冢在東平壽張闞鄉高七尺居民常以十月食之有<lb/>
　赤氣如匹絳而出鄉人呼爲蚩尤旗又按崔實月令<lb/>
<pb n="KR2d0006_WYG_003-14a"/>
　曰祖者道祭也黃帝之子好遠遊死爲道路神故後<lb/>
　人出行有祖餞之事述異記蒼頡墓在北海俗呼爲<lb/>
　藏書室有碑文周時莫識遂藏故府逮秦時李斯始<lb/>
　識八字云上天作命皇辟迭王漢叔孫通識十二字<lb/>
　又云南海中有軒轅丘鸞自歌鳳自舞古云天帝樂<lb/>
　也<lb/>
　臣又按伏羲有河圗之應矣而黃帝復受河圖伏羲<lb/>
　命子襄作六書矣而黃帝復命蒼頡制文字伏羲已<lb/>
<pb n="KR2d0006_WYG_003-14b"/>
　造律歴矣而黃帝復有律歴之作伏羲作易矣而神<lb/>
　農黃帝復作易學者不能無疑於古帝王受命之符<lb/>
　皆有其應所以伏羲黃帝各受河圖者也古者書契<lb/>
　未一用字亦希故隨時而作務在應用所以周有史<lb/>
　籀秦有李斯皆一時制字之人也乃若律歴之所更<lb/>
　易象之所作亦在適時所以三代之前律歴不同而<lb/>
　易亦異<lb/>
　　　右天皇自伏羲至無懷十五世千二百六十年<lb/>
<pb n="KR2d0006_WYG_003-15a"/>
　　　人皇自神農至榆罔八世五百年地皇黃帝一<lb/>
　　　世百年三皇凡二十四世共千八百六十年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一<lb/>
</p>
<p>
</p>
  </div>
</body>
</text>
</TEI>
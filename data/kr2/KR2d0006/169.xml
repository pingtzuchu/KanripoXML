<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百四十六</head> <lb/>
    <p>
<pb n="KR2d0006_WYG_169-1a"/>
欽定四庫全書<lb/>
　通志卷一百四十六<lb/>
　宋　右　廸　功　郎　鄭　樵　漁　仲　撰<lb/>
　列傳第五十九<lb/>
　後魏<lb/>
　　衞操　莫含<hi>孫題  雲</hi>劉庫仁<hi>弟頭眷羅庫仁子顯元頭眷子  辰  羅辰</hi>
　　<hi>孫仁之乞仁之伯父乞歸    歸子嵩</hi>尉古眞<hi>弟諾侯諾子眷弟眷子多    多侯  子</hi>
　　<hi>慶賓眞眷弟地千  古  族元孫聿</hi>穆崇<hi>崇元孫泰孫崇子觀弟觀子壽  壽  羆  羆  亮</hi>
<pb n="KR2d0006_WYG_169-1b"/>
　　<hi>孫亮子紹子崇曽  弼  崇  顗</hi>奚斤　叔孫建<hi>子/俊</hi>安同<hi>子屈原屈弟</hi>
　　<hi>弟原  頡</hi>庾業延　王建　羅結<hi>子/斤</hi>婁伏連<hi>子大拔寶大拔孫</hi>
　　閭大肥　奚牧　和跋　莫題　賀狄干　李栗<lb/>
　　　奚眷　燕鳯　許謙　崔宏<hi>宏子浩  崔寛</hi>　<hi>宏弟徽寛子衡</hi>
　　　<hi>衡子敞敞弟鐘</hi>張袞<hi>孫白澤倫/白澤子</hi>鄧淵<hi>子/頴</hi>長孫嵩<hi>從子道生  道</hi>
　　<hi>生孫觀業觀子承業  承  子子彥</hi>長孫肥<hi>子/翰</hi>于栗磾<hi>子洛拔/拔子烈</hi>　<hi>洛烈</hi>
　　<hi>子忠勁忠弟景暉烈弟    勁子</hi>崔逞<hi>子頤愍逞元孫休模休從子    逞宗人</hi>王<lb/>
　　憲<hi>子嶷雲嶷子</hi>封懿<hi>子元之族孫磨奴軌磨奴繼子囘  囘  叔軌    子偉伯</hi>
<pb n="KR2d0006_WYG_169-2a"/>
衞操字德元代人也少通俠有才略晉征北將軍衞瓘<lb/>
以操爲牙門將當神元時頗自結附及神元崩後與從<lb/>
子雄及其宗室鄉親姬澹等數十人同來歸國說桓穆<lb/>
二帝招納晉人於是晉人附者稍衆桓帝嘉之以爲輔<lb/>
國任以國事及劉石之亂勸桓帝匡助晉氏司馬騰聞<lb/>
而喜之表加將號稍遷至右將軍封定襄侯桓帝崩後<lb/>
操立碑於大䢴城南以頌功德云魏軒轅之苖裔言桓<lb/>
穆二帝統國御衆威禁大行國無姦盗路有頌聲威武<lb/>
<pb n="KR2d0006_WYG_169-2b"/>
所向下無交兵招喻六狄咸來歸誠奉承晉皇扞禦邊<lb/>
疆王室多難天網弛綱豪心遠濟靡離其殃歲剪逆命<lb/>
姦盗豺狼永安元年歲次甲子姦黨猶逆東西狼跱敢<lb/>
逼天王兵甲屢起怙衆肆暴虐用將士鄴洛構隙棄親<lb/>
求疎乃招異類屠各匃奴交刃千里長蛇塞塗晉道應<lb/>
天言展良謨使持節平北將軍并州刺史䕶匃奴中郎<lb/>
將東嬴公司馬騰才神絶世規略超遠欲求外救朝臣<lb/>
莫應簡賢選士命兹良使遣參軍壺倫牙門中行嘉義<lb/>
<pb n="KR2d0006_WYG_169-3a"/>
陽亭侯衞謨協義亭侯衞鞬等馳奉檄書至晉陽城又<lb/>
稱桓穆二帝心存宸極輔相二衞對揚毗翼操展文謀<lb/>
雄奮武烈承命會議諮論奮發翼衞内外鎭靜四方志<lb/>
在竭力奉戴天王忠恕用命外勲亦攘功濟方州勲烈<lb/>
光延升平之日效貢充藩馮瞻鑾蓋歩趾三川有德無<lb/>
祿大命不延年三十九以永興三年六月二十四日寢<lb/>
疾薨殂背棄華殿雲中名都國失惠主哀感歔欷悲痛<lb/>
煩寃載呼載號遠近親軌奔赴梓廬仰訴造化痛延悲<lb/>
<pb n="KR2d0006_WYG_169-3b"/>
夫時晉光熙元年也皇興初雍州别駕鴈門叚榮於大<lb/>
邗掘得此碑文雖非麗事宜載焉故略附於傳操以穆<lb/>
帝三年卒始操所與宗室鄉親入國者衞懃安樂亭侯<lb/>
衞崇衞清並都亭侯衞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>叚繁並信義將軍都鄉侯王<lb/>
發建武將軍都亭侯范班折衝將軍廣武亭侯賈慶建<lb/>
武將軍上洛亭侯賈循都亭侯李壹關中侯郭乳關内<lb/>
侯皆爲桓帝所表授也六脩之難存者多隨劉琨任子<lb/>
遵南奔衞雄姬澹莫含等名皆見碑雄字世遠澹字世<lb/>
<pb n="KR2d0006_WYG_169-4a"/>
雅並勇健多計桓帝並以爲將常隨征伐雄稍遷至左<lb/>
將軍雲中侯澹亦以勇績著名桓帝末至信義將軍樓<lb/>
煩侯穆帝初並見委任衞操卒後俱爲左右輔相六脩<lb/>
之逆國内大亂雄澹並爲羣情所附乃與劉遵率烏丸<lb/>
晉人數萬而叛劉琨聞之大悅如平城撫納之欲因以<lb/>
滅石勒後爲勒將所害<lb/>
莫含鴈門繁畤人也家世貨殖貲累鉅萬劉琨爲并州<lb/>
辟爲從事含居近塞常徃來國中穆帝愛其才器及爲<lb/>
<pb n="KR2d0006_WYG_169-4b"/>
代王備置官屬求含於琨琨遣含入國含心不願琨喻<lb/>
之乃入代參國官甚爲穆帝所重常參軍國大議卒於<lb/>
左將軍關中侯其故宅在桑乾川南世稱莫含壁含音<lb/>
訛或謂之莫囘城云子顯昭成世爲左常侍顯子題道<lb/>
武初爲大將以功賜爵東宛侯常與李栗侍宴栗坐不<lb/>
敬獲罪題亦被黜爲濟陽太守後道武欲廣宮室規度<lb/>
平城四方數十里將模鄴洛長安之都運材數百萬根<lb/>
以題機巧徵令監之召入與論興造之制題久侍頗怠<lb/>
<pb n="KR2d0006_WYG_169-5a"/>
賜死題弟雲好學善射道武時嘗典選曹賜爵安德侯<lb/>
遷執金吾參軍國謀議太武尅赫連昌詔雲與常山王<lb/>
素留鎭統萬進爵安定公雲撫慰新舊皆得其所卒諡<lb/>
敬公<lb/>
劉庫仁字没根獨孤部人劉虎之宗也少豪俠有智略<lb/>
母平文皇帝之女昭成皇帝復以宗女妻之爲南部大<lb/>
人始建國三十九年皇子寔君弑逆昭成暴崩道武時<lb/>
年六歲秦苻堅伐亂遂取其國乃以庫仁爲陵江將軍<lb/>
<pb n="KR2d0006_WYG_169-5b"/>
關内侯令與衞辰分國部衆而統之自河以西屬衞辰<lb/>
自河以東屬庫仁於是獻眀皇后攜道武及衞秦二王<lb/>
自賀蘭部來依庫仁庫仁盡忠奉事不以廢興易節庫<lb/>
仁又竭誠事堅故堅以爲廣武將軍給幢麾鼓蓋儀比<lb/>
諸侯衞辰恥在庫仁之下殺堅五原太守而叛庫仁破<lb/>
之追至陰山西北千餘里獲其妻子盡收其衆及畜產<lb/>
徙其部落置之桑乾川苻堅賜庫仁妻公孫氏厚其資<lb/>
送加庫仁振威將軍後慕容垂圍苻丕於鄴又遣將平<lb/>
<pb n="KR2d0006_WYG_169-6a"/>
規攻堅幽州刺史王永于薊庫仁遣妻兄公孫希率騎<lb/>
三千人助永擊規大破之坑規降卒五千餘人乘勝長<lb/>
驅進據唐城與垂子麟相持庫仁聞希破規復將大舉<lb/>
以救丕發鴈門上谷代郡兵次於繁畤先是慕容文等<lb/>
當徙長安遁依庫仁部常思東歸是役也文等夜率三<lb/>
郡人攻庫仁庫仁匿於馬廐文執而殺之乘其駿馬奔<lb/>
慕容垂公孫希聞亂走丁零庫仁弟頭眷繼攝事頭眷<lb/>
第二子羅辰有智謀謂眷曰此來行兵所向無敵心腹<lb/>
<pb n="KR2d0006_WYG_169-6b"/>
之疾願早圖之眷曰誰也對曰從兄顯忍人也爲亂非<lb/>
旦則夕耳眷不以爲意顯果殺眷代立顯庫仁子也顯<lb/>
既殺眷又謀逆及道武即位討顯于馬邑追至彌澤大<lb/>
破之後奔慕容驎驎徙之中山羅辰即宣穆皇后兄也<lb/>
顯既殺眷羅辰遂奔道武顯恃彊每欲謀逆羅辰輙先<lb/>
聞奏拜南部大人從平中原以軍功賜爵永安公除征<lb/>
東將軍定州刺史卒諡曰敬子殊暉襲爵位并州刺史<lb/>
卒子求引位武衞將軍卒諡曰貞子尒頭位魏昌癭陶<lb/>
<pb n="KR2d0006_WYG_169-7a"/>
二縣令贈鉅鹿太守子仁之字山靜少有操尚粗渉書<lb/>
史歴位衞將軍西兗州刺史在州有當時之譽武定二<lb/>
年卒贈衞大將軍吏部尚書青州刺史諡曰敬仁之外<lb/>
示長者内多矯詐其對賔客破牀弊席麤飯冷菜衣服<lb/>
故惡乃過逼下善候當塗能爲詭激每於稠人廣衆中<lb/>
或撾一姦吏或縱一孤貧大言自眩淺識者皆稱其美<lb/>
公能之譽動過其實性又酷虐齊神武在晉陽曾營城<lb/>
雉仁之統監作役以小稽緩遂杖前殷州刺史裴瑗并<lb/>
<pb n="KR2d0006_WYG_169-7b"/>
州刺史王綽神武大加譴責性好文字吏書失體便加<lb/>
鞭撻言韻微訛亦見捶楚吏人以此苦之而愛好文史<lb/>
敬重人流與齊帥馮元興交欵元興死後積年仁之營<lb/>
視其家常出隆厚時人以此尚之仁之伯父乞歸太平<lb/>
眞君中除中散大夫性寛和與物無競未嘗言人善惡<lb/>
曾遇患書寢有奴偷竊乞歸詐睡不見亦不泄之此奴<lb/>
走入蠕蠕方笑言之亦無嗔色獻文末除主客尚書孝<lb/>
文初位東雍州刺史賜爵永安侯卒子嵩字阿龍好周<lb/>
<pb n="KR2d0006_WYG_169-8a"/>
人之急與王仲興自平城被追赴洛仲興家貧不能自<lb/>
達嵩事事資遣宣武時仲興寵幸乃奏除給事請疏黄<lb/>
河以通船漕授龍門都將歴年功不就坐流元曄僭立<lb/>
授大鴻臚卿子桃湯位奉朝請<lb/>
尉古眞代人也道武之在賀蘭部賀染干遣侯引乙突<lb/>
等詣行宮將肆逆古眞知之密以馳告侯引等不敢發<lb/>
染干疑古眞泄其謀乃執拷之以兩車軸柙其頭傷其<lb/>
一目不伏乃免之登國初從征庫莫奚及叱突隣並有<lb/>
<pb n="KR2d0006_WYG_169-8b"/>
功又從平中原賜爵束州侯眀元初爲鴻飛將軍鎭大<lb/>
洛卒於定州刺史子億萬襲古眞弟諾少侍道武以忠<lb/>
謹著稱從道武圍中山諾先登傷一目道武歎曰諾兄<lb/>
弟並毁其目以建功效誠可嘉也寵待遂隆賜安樂子<lb/>
從平姚平還拜國部大人太武時改封遼西公卒第八<lb/>
子歡襲諾長子眷忠謹有父風眀元時執事左右爲太<lb/>
官令時侍臣受斤亡入蠕蠕詔眷追之遂至虜庭禽之<lb/>
大檀前由是以驍烈聞太武即位命眷與散騎侍郎劉<lb/>
<pb n="KR2d0006_WYG_169-9a"/>
庫仁等八人分典四部綰奏機要加陳兵將軍文成時<lb/>
拜侍中大尉封漁陽王與太宰常英等録尚書事文成<lb/>
北巡狩以寒雪方降議還眷曰今去都不遠而旋虜必<lb/>
疑我有内難雖方寒雪宜更進前遂度漠而還帝以眷<lb/>
元老賜杖履上殿薨諡曰莊子多侯襲多侯有武幹獻<lb/>
文時假節領䕶羌戎校尉敦煌侯將至鎭求率輕騎五<lb/>
千入于闐兼平諸國因敵取資以平定爲效弗許孝文<lb/>
初又求北取伊吾斷蠕蠕通西域路帝善其計以東作<lb/>
<pb n="KR2d0006_WYG_169-9b"/>
方興難之爲妻元所害多侯弟子慶賔善騎射有將畧<lb/>
稍遷太中大夫眀帝時朝議送蠕蠕主阿那瓌還國慶<lb/>
賔上表固爭不從後蠕蠕遂執行臺元孚慶賔後拜肆<lb/>
州刺史時爾朱榮兵威漸盛曾經肆州慶賔惡之據城<lb/>
不納榮襲之拘還秀容呼爲假父後以憂還都尋起爲<lb/>
光祿大夫督鎭汝陰還朝卒贈司空子瑾列在齊史眷<lb/>
弟地干機悟有才藝馳馬立射五的時人莫能及太武<lb/>
時位庫部尚書加散騎常侍領侍輦郎奉上忠謹尤善<lb/>
<pb n="KR2d0006_WYG_169-10a"/>
嘲笑太武見其效人舉措忻悅不能自勝甚見親愛參<lb/>
軍國大謀時征平原試衝車以攻冢地干爲索所羂折<lb/>
脅而卒帝親徃哭慟贈中領軍燕郡公諡曰惠子長壽<lb/>
位右曹殿中尚書賜爵㑹稽公卒於涇州刺史古眞族<lb/>
元孫聿字成興性耿介眀帝時爲武衞將軍時領軍元<lb/>
义執權百寮莫不加敬聿獨長揖不拜尋出爲涼州刺<lb/>
史涼州緋色天下之最义送白綾二千匹令聿染聿拒<lb/>
不受义諷御史劾之驛徵至京覆無狀還任卒<lb/>
<pb n="KR2d0006_WYG_169-10b"/>
穆崇代人也其先効節於神元桓穆之時崇機㨗便辟<lb/>
少以盜竊爲事道武之居獨孤部崇常徃來奉給時人<lb/>
無及者劉顯之謀逆也平文皇帝外孫梁眷知之宻遣<lb/>
崇告道武眷謂崇曰顯若知之雖刀劒刳割勿泄也因<lb/>
以寵妻及所乘良馬付崇曰事覺吾當以此自眀崇來<lb/>
告難道武馳如賀蘭部顯果疑眷泄其謀將囚之崇乃<lb/>
唱言曰梁眷不顧恩義將顯爲逆今我掠得其妻馬足<lb/>
以雪忿顯聞而信之窟咄之難崇外甥子植等與崇謀<lb/>
<pb n="KR2d0006_WYG_169-11a"/>
執道武以應之崇夜告道武道武誅植等北踰陰山復<lb/>
幸賀蘭部崇甚見寵待道武爲魏王拜崇征虜將軍後<lb/>
平中原賜爵歴陽公散騎常侍後遷太尉除豫州刺史<lb/>
又徙宜都公天賜三年薨先是衞王儀謀逆崇豫焉道<lb/>
武惜其功而祕之及有司奏諡道武親覽諡法至述義<lb/>
不克曰丁道武曰此當矣乃諡丁公初道武避窟咄難<lb/>
遣崇還察人心崇留馬與從者微服入其營會有火光<lb/>
爲舂妾所識賊皆驚起崇求從者不得因匿坑中徐乃<lb/>
<pb n="KR2d0006_WYG_169-11b"/>
竊馬奔走宿於大澤有白狼向崇號崇覺悟馳隨狼奔<lb/>
遂免難道武異之命崇立祀子孫世奉焉太和中追進<lb/>
錄功臣以崇配饗崇長子逐留以功賜爵零陵侯後以<lb/>
罪廢子乙以功賜爵富城公卒於侍中諡曰靜子眞尚<lb/>
長城公主拜駙馬都尉後勅離婚納文眀太后姊位南<lb/>
部尚書侍中卒諡曰宣孝文追思崇勲令著作郎韓顯<lb/>
宗與眞撰定碑文建於白登山眞子泰本名石洛孝文<lb/>
賜名焉以功臣子孫尚章武長公主拜駙馬都尉典羽<lb/>
<pb n="KR2d0006_WYG_169-12a"/>
獵四曹事後爲尚書右僕射馮翊侯出爲定州刺史初<lb/>
文眀后幽孝文於别室將謀黜廢泰切諌乃止孝文德<lb/>
之故寵待隆至自陳久病乞爲恒州許之泰不願遷都<lb/>
潛圖叛乃與定州刺史陸叡及安樂侯元隆等謀推朔<lb/>
州刺史陽平王賾爲主賾密表其事帝乃遣任城王澄<lb/>
發并肆兵討之澄先遣書侍御史李煥單騎入代出其<lb/>
不意泰等驚駭計無所出煥曉諭逆徒示以禍福於是<lb/>
凶黨離心莫爲之用泰自度必敗乃率麾下攻煥郭門<lb/>
<pb n="KR2d0006_WYG_169-12b"/>
不克走出爲人所禽送孝文幸代泰等伏誅子士儒字<lb/>
叔賢徙涼州後得還爲太尉參軍事子子容少好學無<lb/>
所不覽求天下書逄即寫錄所得萬餘卷魏末爲兼通<lb/>
直散騎常侍聘梁齊受禪卒於司農卿逐留弟觀字闥<lb/>
拔襲崇爵少以文藝知名眀元中位爲左衞將軍綰門<lb/>
下中書出納詔命及訪舊事未嘗有遺漏尚宜陽公主<lb/>
拜駙馬都尉位太尉太武監國觀爲右弼出則統攝朝<lb/>
政入則應對左右事無巨細皆關決焉終日怡怡無愠<lb/>
<pb n="KR2d0006_WYG_169-13a"/>
色勞謙善誘不以富貴驕人泰恒八年暴疾薨年三十<lb/>
五眀元親臨其喪悲動左右賜以通身隱起金飾棺喪<lb/>
禮一依安成王叔孫俊故事贈宜都王諡曰文成太武<lb/>
即位每與羣臣談宴未嘗不歎息殷勤以爲自道武以<lb/>
來佐命勲臣文武兼資無及之者子壽襲爵尚樂陵公<lb/>
主拜駙馬都尉眀敏有父風太武愛重之擢爲下大夫<lb/>
敷奏機辯有聲内外遷侍中中書監領南部尚書進爵<lb/>
宣都王加征東大將軍壽辭曰臣祖崇先皇之世屬逢<lb/>
<pb n="KR2d0006_WYG_169-13b"/>
艱危幸天贊梁眷誠心先告故得効功前朝流福於後<lb/>
昔陳平受賞歸功無知今眷元勲未錄臣獨奕世受榮<lb/>
豈惟仰媿古賢抑亦有虧國典太武嘉之乃求眷孫賜<lb/>
爵郡公輿駕征涼州命壽輔景穆總錄機要内外聽焉<lb/>
次雲中將濟河帝别御靜室召壽及司徒崔浩尚書李<lb/>
順謂壽曰蠕蠕吳提與牧犍連和今聞朕征涼州必來<lb/>
犯塞若伏兵漢南殄之爲易牧田訖可分伏要害以待<lb/>
虜至引使深入然後擊之若違朕指授爲虜侵害朕還<lb/>
<pb n="KR2d0006_WYG_169-14a"/>
斬卿崔浩李順爲證非虚言也壽信卜筮言謂賊不來<lb/>
竟不設備吳提果至京邑大駭壽不知所爲欲築西郭<lb/>
門請景穆避保南山惠保太后不聽乃止遣司空長孫<lb/>
道生等擊之太武還以無大損傷故不追咎景穆監國<lb/>
壽與崔浩等輔政人皆敬浩壽獨陵之又自恃位任以<lb/>
人莫已及謂其子師曰但令吾兒及我亦足勝人不須<lb/>
苦敎之遇諸父兄有如僕𨽻夫妻並坐共食而令諸父<lb/>
餕餘爲時人鄙笑薨贈太尉諡曰文宣子平國襲爵尚<lb/>
<pb n="KR2d0006_WYG_169-14b"/>
城陽長公主拜駙馬都尉侍中中書監爲太子四輔卒<lb/>
子伏干襲尚濟北公主拜駙馬都尉卒諡曰康無子伏<lb/>
干弟羆襲爵尚新平長公主拜駙馬都尉虎牢鎭將頻<lb/>
以不法致罪孝文以其勲徳之舊讓而赦之轉吐京鎭<lb/>
將深自尅勵後改吐京鎭爲汾州仍以羆爲刺史前吐<lb/>
京太守劉升在郡甚有威惠限滿還都胡人八百餘人<lb/>
詣羆請之前定陽令吳平仁亦有恩信户増數倍羆以<lb/>
吏民懐之並爲表請孝文皆從焉羆既頻薦升等所部<lb/>
<pb n="KR2d0006_WYG_169-15a"/>
守令咸自砥礪威化大行州人李軌郭及祖七百餘人<lb/>
詣闕稱羆恩德孝文以羆政和人悅増秩延限後徵爲<lb/>
光祿勲隨例降王爲魏郡公累遷侍中中書監穆泰之<lb/>
反羆與潛通赦後事發削封爲編户卒于家宣武時追<lb/>
贈鎭北將軍恒州刺史羆弟亮字㓜輔早有風度獻文<lb/>
時起家侍御中散尚中山長公主拜駙馬都尉封趙郡<lb/>
王加侍中徙封長樂王孝文時除征南大將軍領䕶西<lb/>
戎校尉仇池鎭將宕昌王梁彌機死子彌博立爲吐谷<lb/>
<pb n="KR2d0006_WYG_169-15b"/>
渾所逼來奔仇池亮以彌博兇悖氐羌所棄彌機兄子<lb/>
彌承戎人歸樂表請納之孝文從焉於是擊走吐谷渾<lb/>
立彌承而還氐豪楊卜自延興以來從軍二十一戰前<lb/>
來鎭將抑而不聞亮表卜爲廣業太守豪右咸悅境内<lb/>
大安徵爲侍中尚書左僕射于時復置司州孝文曰司<lb/>
州始立未有寮吏須立中正以定選舉然中正之任必<lb/>
須德望兼資世祖時崔浩爲冀州中正長孫嵩爲司州<lb/>
中正可謂得人公卿等宜審推舉尚書陸叡舉亮爲司<lb/>
<pb n="KR2d0006_WYG_169-16a"/>
州大中正後拜司空參議律令例降爵爲公時文眀太<lb/>
后崩已過朞月孝文毁瘠猶甚亮表請上承金冊遺訓<lb/>
下稱億兆之心時襲輕服數御常膳修崇郊祠垂惠咸<lb/>
秩詔曰茍孝悌之至無所不通今飄風亢旱時雨不降<lb/>
實由誠慕未濃幽顯無感也尋領太子太傅時將建太<lb/>
極殿帝引見羣臣於太華殿曰將營殿宇今後徙居永<lb/>
樂以避囂埃土木雖復無心毁之能不悽愴今故臨對<lb/>
卿等與之取别此殿乃髙宗所制爰歴顯祖逮朕沖年<lb/>
<pb n="KR2d0006_WYG_169-16b"/>
受位於此但事來奪情將有改制仰唯疇昔唯深悲感<lb/>
亮稽首請稽之卜筮又以去歲役作爲功甚多太廟眀<lb/>
堂一年便就若仍歲頻興恐民力凋弊且材幹新伐願<lb/>
待餘年帝曰朕遠覽前王無不興造故有周創業經營<lb/>
靈臺洪漢受命未央是作草創之初猶尚如此况朕承<lb/>
累聖之運屬太平之基欲及此時以就大功人生定分<lb/>
修短命也蓍蔡雖智其如命何當委之分豈假卜筮移<lb/>
御永樂宮後帝臨朝嘗謂亮曰三代之禮日出視朝自<lb/>
<pb n="KR2d0006_WYG_169-17a"/>
漢魏以降禮儀漸殺晉令有朔望集公卿於朝堂而論<lb/>
政事亦無天子親臨之文今因卿等日中之集中前卿<lb/>
等自論政事中後與卿等共議可否遂命讀奏案帝親<lb/>
決之及遷都加武衞大將軍以本官董攝中軍事帝南<lb/>
伐以亮錄尚書事留鎭洛陽後帝自小平津汎舟幸石<lb/>
濟亮諌曰昔漢帝欲乘舟渡渭廣德欲以首血汚車輪<lb/>
帝乃感而就橋渭之小水猶尚若斯况洪河有不測之<lb/>
慮帝曰司空言是也及羆豫穆泰反事覺亮上表自劾<lb/>
<pb n="KR2d0006_WYG_169-17b"/>
帝優詔還令攝事亮固請久乃許之後徙封頓邱縣公<lb/>
以紹崇爵宣武即位拜尚書令司空公薨宣武親臨小<lb/>
斂贈太尉諡曰匡子紹字永業尚琅邪長公主拜駙馬<lb/>
都尉歴位祕書監侍中衞將軍太常卿中書令七兵殿<lb/>
中二尚書遭所生憂免官居喪以孝聞又歴衞大將軍<lb/>
中書監侍中領本邑中正紹無他才能而資性方重罕<lb/>
接賔客稀造人門領軍元乂當權熏灼曾徃紹宅紹迎<lb/>
送下階而已時人歎尚之及靈太后欲黜乂猶豫未決<lb/>
<pb n="KR2d0006_WYG_169-18a"/>
紹讚成之以功加特進侍中元順與紹同直常因醉入<lb/>
紹寢所紹擁被而起正色讓順曰老身二十年侍中與<lb/>
卿先君亟連職事縱卿後進何宜相排突也遂謝事還<lb/>
家詔諭乃起除侍中託疾未起故免河陰之害莊帝立<lb/>
爾朱榮徵之紹以爲必死哭辭家廟及見榮捧手不拜<lb/>
榮亦矯意禮之顧謂人曰穆紹不虚作大家兒車駕入<lb/>
宮尋授尚書令司空進爵爲王給班劒四十人仍加侍<lb/>
中時河南尹李奨徃詣紹奬以紹郡人謂必致敬紹又<lb/>
<pb n="KR2d0006_WYG_169-18b"/>
恃封邑是奬國王匡坐待之不爲動膝奬憚其位望致<lb/>
拜而還議者兩譏焉未幾降王復本爵普泰元年除驃<lb/>
騎大將軍開府青州刺史加都督未行而薨贈大將軍<lb/>
尚書令太保諡曰文獻子長嵩字子岳襲爵位光祿少<lb/>
卿平國弟正國尚長樂公主拜駙馬都尉正國子平城<lb/>
早卒孝文時始平公主薨於宮追贈平城駙馬都尉與<lb/>
公主冥婚壽弟多侯封長寧子位司衞監文成崩乙渾<lb/>
專權召司徒陸麗麗時在温湯療疾多侯謂曰渾有無<lb/>
<pb n="KR2d0006_WYG_169-19a"/>
君心大王衆所望也去必危宜除歸而圖之麗不從遂<lb/>
爲渾所害多侯亦見殺觀弟翰平原鎭將西海王薨子<lb/>
龍兒襲降爵爲公卒子弼有風格善自位置渉獵經史<lb/>
與長孫承業陸希道等齊名然矜已陵物頗以此損焉<lb/>
孝文定氏族欲以弼爲國子助敎弼辭以爲屈帝曰朕<lb/>
欲敦勵胄子屈卿先之白玉沈泥豈能相汚弼曰既遇<lb/>
眀時恥沈泥滓會司州牧咸陽王禧入帝曰朕與卿作<lb/>
州督舉一主簿即命弼謁之因爲帝所知宣武初爲廣<lb/>
<pb n="KR2d0006_WYG_169-19b"/>
平王懐國郎中令數有匡諌之益除中書舍人卒於華<lb/>
州刺史諡曰懿翰弟顗有才力以侍御郎從太武征赫<lb/>
連昌勇冠一時賜爵泥陽子拜司衞監從太武田崞山<lb/>
有虎突出顗搏而獲之帝歎曰詩云有力如虎顗乃過<lb/>
之後從征白龍討蠕蠕以功進爵建安公後拜殿中尚<lb/>
書出鎭涼州還加散騎常侍領太倉尚書文成時爲征<lb/>
西大將軍督諸軍西討吐谷渾坐擊賊不進免官爵徙<lb/>
邊文成以顗著勲前朝徵爲内都大官卒贈征西大將<lb/>
<pb n="KR2d0006_WYG_169-20a"/>
軍建安王諡曰康子寄生襲崇宗人醜善道武初率部<lb/>
歸附與崇同心勠力捍禦左右拜天部大人居東蕃子<lb/>
莫提從平中原位相州刺史假陵陽侯其子孫位亦通<lb/>
顯<lb/>
奚斤代人也世典馬牧父簞有寵於昭成皇帝時國有<lb/>
良馬曰騧騮一夜忽逸後知南部大人劉庫仁所盗養<lb/>
於窟室簞聞而馳徃取馬庫仁以國甥恃寵慙而逆擊<lb/>
簞簞捽其髪落傷其一乳及苻堅使庫仁與衞辰分領<lb/>
<pb n="KR2d0006_WYG_169-20b"/>
國部簞懼遂奔衞辰及道武滅衞辰簞晚乃得歸故名<lb/>
位後於近臣斤機辯有識度登國初與長孫肥等俱統<lb/>
禁兵後以爲侍郎親近左右從征慕容寶於參合皇始<lb/>
初拜越騎校尉典宿衞禁旅車駕還京師博陵渤海章<lb/>
武諸郡羣盗並起斤與略陽公元遵等討平之從征破<lb/>
高車諸部又破庫狄宥連部徙其别部諸落於塞南又<lb/>
進擊侯莫陳部至大峨谷置戍而還遷都水使者出爲<lb/>
晉兵將軍幽州刺史賜爵山陽侯眀元即位爲鄭兵將<lb/>
<pb n="KR2d0006_WYG_169-21a"/>
軍詔以斤世忠孝贈其父簞長寧子眀元幸雲中斤留<lb/>
守京師昌黎王慕容伯兒謀反斤召入天安殿東廡下<lb/>
誅之詔與南平公長孫嵩等俱坐朝堂錄決囚徒眀元<lb/>
大閱于東郊講武以斤行左丞相事蒐於石會山車駕<lb/>
西廵詔斤先驅討越勒部於鹿那山大破之又詔斤與<lb/>
長孫嵩等八人坐止車門左聽理萬機拜天部大人進<lb/>
爵爲公命斤出入乘軺軒備威儀導從太武之爲皇太<lb/>
子臨朝聽政以斤爲左輔宋廢主義符立其國内離阻<lb/>
<pb n="KR2d0006_WYG_169-21b"/>
乃遣斤收河南地仍假斤節都督前鋒諸軍事司空晉<lb/>
兵大將軍行揚州刺史率吳兵將軍公孫表等南征用<lb/>
表計攻滑臺不拔求濟師帝怒其不先略地切責之乃<lb/>
親南廵次中山斤自滑臺趨洛陽長驅至虎牢遂平兖<lb/>
豫諸郡還圍虎牢及虎牢平斤置守宰以撫之自魏初<lb/>
大將行兵唯長孫嵩拒宋武斤征河南獨給漏刻及十<lb/>
二牙旗太武即位進爵宜城王仍爲司空太武征赫連<lb/>
昌遣斤率義兵將軍封禮等襲蒲坂斤又西據長安秦<lb/>
<pb n="KR2d0006_WYG_169-22a"/>
雍氐羌皆來歸附與赫連定相持累戰破定定聞昌敗<lb/>
走上邽斤追至雍不及而還詔斤班師斤請因其危平<lb/>
之乃進討安定昌退保平涼斤屯軍安定以糧竭馬死<lb/>
深壘自固監軍侍御史安頡擊昌禽之昌衆復立昌弟<lb/>
定爲主守平涼斤恥以元帥而禽昌之功更不在已乃<lb/>
舍輜重追定於平涼定衆將出會一小校有罪亡入賊<lb/>
具告其實定知斤軍無糧乏水乃邀斤前後斤衆大潰<lb/>
斤及將娥清劉拔爲定所禽後太武尅平涼斤等得歸<lb/>
<pb n="KR2d0006_WYG_169-22b"/>
免爲宰人使負酒食從駕還京師以辱之尋拜安東將<lb/>
軍降爵爲公太延初爲衞尉改爲𢎞農王後爲萬騎大<lb/>
將軍太武議伐涼州斤等三十餘人議以爲不可帝不<lb/>
從涼州平以戰功賜僮𨽻七十户又以斤元老賜安車<lb/>
平決獄訟諮訪朝政斤聰辯彊識善於談論遠說先朝<lb/>
故事雖未皆是時有所得聽者歎美之每議大政多見<lb/>
從用朝廷稱焉太平眞君九年薨時年八十九太武親<lb/>
臨哀慟諡曰昭王斤有數十婦子男二十餘人長子他<lb/>
<pb n="KR2d0006_WYG_169-23a"/>
觀襲爵太武曰斤自西土之敗國有常刑以其佐命先<lb/>
朝故復其爵秩將收孟眀之効今斤終其天年君臣之<lb/>
分全矣於是降他觀爵爲公傳國至孫緒無子國除太<lb/>
和初孝文追錄先朝功臣以斤配饗廟庭宣武繼世以<lb/>
緒弟子監紹其後<lb/>
叔孫建代人也父骨爲昭成母王太后所養與皇子同<lb/>
列建少以智勇著稱道武之幸賀蘭部常從左右登國<lb/>
初爲外朝大人與安同等十三人迭典庶事參軍國之<lb/>
<pb n="KR2d0006_WYG_169-23b"/>
謀隨秦王觚使慕容垂歴六載乃還累遷中領軍賜爵<lb/>
安平公出爲并州刺史後以公事免守鄴城園眀元即<lb/>
位念前功以爲正直將軍相州刺史飢胡劉虎等聚黨<lb/>
叛眀元假建節前號安平公督公孫表等以討虎斬首<lb/>
萬餘級餘衆奔走投汾水死水爲不流晉將劉裕伐姚<lb/>
泓令其部將王仲德爲前鋒將逼滑臺兖州刺史尉建<lb/>
率所部棄城濟河仲德遂入滑臺乃宣言曰晉本意欲<lb/>
以布帛七萬疋假道於魏不謂魏之守將便爾棄城眀<lb/>
<pb n="KR2d0006_WYG_169-24a"/>
元聞之詔建度河曜威斬尉建投其屍於河呼仲德軍<lb/>
人與語詰其侵境之狀尋遷廣阿鎭將威名甚著久之<lb/>
除使持節都督前鋒諸軍事楚兵將軍徐州刺史率衆<lb/>
自平原濟河徇下青兖諸郡遂東入青州圍宋刺史竺<lb/>
䕫於東陽城宋遣將檀道濟王仲德救䕫建不尅而還<lb/>
以功賜爵壽光公與汝陰公長孫道生濟河而南仲德<lb/>
等自清入濟東走青州太武以建威名南震爲宋所憚<lb/>
除平原鎭大將封丹陽王加征南大將軍先是簡幽易<lb/>
<pb n="KR2d0006_WYG_169-24b"/>
以南戍兵集于河上一道攻洛陽一道攻滑臺宋將檀<lb/>
道濟王仲德救滑臺建與汝陰公道生拒擊之建分軍<lb/>
挾戰縱輕騎邀其前後焚燒穀草以絶糧道道濟兵飢<lb/>
叛者相繼由是安頡等得攻滑臺建沈敏多智東西征<lb/>
伐常爲謀主容貌清整號曰嚴眀又雅尚人倫禮賢愛<lb/>
士在平原十餘年綏懐内外甚得邊稱魏初名將鮮有<lb/>
及之南方憚其威略青兖輟不爲寇太延三年薨時年<lb/>
七十三諡曰襄賜葬金陵長子俊字醜歸少聰敏年十<lb/>
<pb n="KR2d0006_WYG_169-25a"/>
五内侍左右性謹密初無過行以便弓馬轉爲獵郎道<lb/>
武崩清河王紹閉宮門眀元在外紹拘逼俊以爲已援<lb/>
外雖從紹内實忠款仍與元磨渾等說紹歸眀元時眀<lb/>
元左右唯車路頭王洛兒等及得俊等大悅以爲爪牙<lb/>
及即位稍遷衞將軍賜爵安成公及朱提王悅懐刃入<lb/>
禁欲行大逆俊覺悅舉動有異乃於悅懐中得兩刃匕<lb/>
首遂執悅殺之眀元以俊前後功重軍國大計一以委<lb/>
之羣官上事先由俊銓校然後奏聞性平正柔和未嘗<lb/>
<pb n="KR2d0006_WYG_169-25b"/>
有喜怒色忠篤愛厚不諂上抑下每奉詔宣外必告示<lb/>
慇懃是以上下嘉歎泰恒元年卒時年二十八眀元親<lb/>
臨哀慟朝野無不追惜贈司空安成王諡孝元賜温眀<lb/>
祕器載以輼輬車衞士導從陪葬金陵子蒱襲爵後有<lb/>
大功及寵幸貴臣薨賵賻送終禮皆依俊故事無得踰<lb/>
之者初俊卒眀元命其妻桓氏曰夫生既共榮没宜同<lb/>
穴能殉葬者可任意桓氏乃縊遂合葬焉俊既爲安成<lb/>
王俊弟隣襲父爵降爲丹陽公位尚書令涼州鎭大將<lb/>
<pb n="KR2d0006_WYG_169-26a"/>
與鎭副將奚牧並以貴戚子弟競貪財貨遂相糾坐誅<lb/>
安同遼東胡人也其先祖曰世髙漢時以安息王侍子<lb/>
入洛歴魏至晉避亂遼東遂家焉父屈仕慕容暐暐爲<lb/>
苻堅所滅屈友人公孫眷妹没入苻氏宮出賜劉庫仁<lb/>
爲妻庫仁貴寵之同隨眷商販見道武有濟世才遂留<lb/>
奉侍性端嚴眀惠好長者之言登國初道武徵兵於慕<lb/>
容垂同頻使稱旨爲外朝大人與和跋等出入禁中迭<lb/>
典庶事從征姚平於柴壁姚興悉衆救平同進計曰汾<lb/>
<pb n="KR2d0006_WYG_169-26b"/>
東有䝉阬東西三百餘里徑路不通姚興來必從汾西<lb/>
乘高臨下直至柴壁如此則寇内外勢接宜截汾爲南<lb/>
北浮橋乘西岸築圍西圍既固賊至無所施其智力矣<lb/>
從之興果視平屠滅而不能救以謀功賜爵北新侯眀<lb/>
元即位命同與南平公長孫嵩並理民訟又詔同與肥<lb/>
如侯賀䕶持節循察并定二州及諸山居雜胡丁零宣<lb/>
詔撫慰問其疾苦糾舉守宰不法郡國肅然同東出井<lb/>
陘至鉅鹿發衆修大嶺山通天門關又築城於宋子以<lb/>
<pb n="KR2d0006_WYG_169-27a"/>
鎭静郡縣䕶嫉同得衆心使人告同築城聚衆圖大事<lb/>
上知其誣不問太武監國臨朝聽政以同爲左輔及即<lb/>
位進爵高陽公冀青二州刺史同長子屈眀元時典太<lb/>
倉事盗官粳米數石欲以養親同大怒求戮屈自劾不<lb/>
能訓子帝嘉而恕之遂詔長給米同在官眀察長於校<lb/>
閱家法修整爲世所稱及在冀州年老頗殖財貨大興<lb/>
寺塔爲百姓所苦卒贈髙陽王諡曰恭惠屈弟原雅性<lb/>
矜嚴沈勇多智略眀元時爲獵郎出監雲中軍事時赫<lb/>
<pb n="KR2d0006_WYG_169-27b"/>
連屈丐犯河西原以數十騎擊之殺十餘人帝以原輕<lb/>
敵違節度將加罪然知原驍勇遂任以爲將鎭雲中蠕<lb/>
蠕犯塞原輙破之以功賜爵武原侯加魯兵將軍太武<lb/>
即位拜駕部尚書車駕征蠕蠕大檀分爲五道遷尚書<lb/>
左僕射進爵河間公原在朝無所比周然恃寵驕恣多<lb/>
所排抑爲子求襄城公盧魯元女魯元不許原告其罪<lb/>
狀事相連逮歴時不決原懼不勝遂謀逆事泄伏誅原<lb/>
兄弟外節儉而内實積畜及誅後籍其財至數萬弟頡<lb/>
<pb n="KR2d0006_WYG_169-28a"/>
辯慧多䇿略最有父風眀元初爲内侍長令察舉百寮<lb/>
糾刺姦匿無所逥避嘗告其父陰事帝以爲忠特親寵<lb/>
之宜城王奚斤自長安追赫連昌至安定頡爲監軍侍<lb/>
御史斤以馬多疫死士衆乏糧乃築壘自固遣太僕邱<lb/>
堆等督租於民間爲昌所敗昌遂驕矜日來侵掠頡曰<lb/>
等死當戰死寧可坐受囚乎斤以馬死爲辭頡乃陰與<lb/>
尉眷等謀選騎焉昌來攻壘頡出應之昌馬蹶而墜頡<lb/>
禽昌送京師賜爵西平公代堆統攝諸軍赫連定將復<lb/>
<pb n="KR2d0006_WYG_169-28b"/>
入長安詔頡鎭蒲坂以拒之宋將到彥之寇淮南以援<lb/>
定列守南岸至於衡關太武西征定以頡爲援軍將軍<lb/>
督諸軍擊彥之遂濟河攻洛陽拔之進攻虎牢虎牢潰<lb/>
又琅邪王司馬楚之平滑臺禽宋將朱修之李元德及<lb/>
東郡太守申謨乃振旅還京師進爵爲王卒諡曰襄頡<lb/>
爲將善綏士衆及卒宋士卒降者無不歎惜<lb/>
庾業延代人也後賜名岳其父及兄和辰世典畜牧稍<lb/>
轉中部大人昭成崩苻氏内侮事難之間收斂畜產富<lb/>
<pb n="KR2d0006_WYG_169-29a"/>
擬國君劉顯謀逆道武外幸和辰奉獻眀太后道武歸<lb/>
又得其資用以和辰爲内侍長和辰分别公私舊畜頗<lb/>
不會旨道武由是恨之岳獨恭愼修謹善處危難之間<lb/>
道武嘉之與王建等俱爲外朝大人參預軍國從平中<lb/>
原拜安遠將軍官軍之警於栢肆也賀蘭部帥附力眷<lb/>
紇突鄰部帥匿物尼紇奚部帥叱奴根等聞之反於陰<lb/>
館南安公元順討之不尅詔岳討破離石叛胡帥呼延<lb/>
鐵西河叛胡帥張崇等以功賜爵西昌公遷鄴行臺岳<lb/>
<pb n="KR2d0006_WYG_169-29b"/>
爲將有謀略士衆服其智勇名冠諸將及罷鄴行臺以<lb/>
所統六郡置相州即拜岳爲刺史秉法平當百姓稱之<lb/>
鄴舊有園池時果初熟丞吏送之岳不受曰果未進御<lb/>
吾何得先食其謹如此遷司空岳兄子路有罪諸父兄<lb/>
弟悉誅特赦岳父子候官告岳父子衣服鮮麗行止風<lb/>
采擬儀人君遇道武不豫多所猜忌遂誅之時人咸惜<lb/>
焉岳葬在代西善無界後太武征赫連氏經其墓宅愴<lb/>
然改容遂下詔爲立廟令一州之人四時致祭求其子<lb/>
<pb n="KR2d0006_WYG_169-30a"/>
孫任爲帥者得其子陵從征有功聽襲爵<lb/>
王建廣寗人也祖姑爲平文后生昭成皇帝伯祖豐以<lb/>
帝舅貴重豐子支尚昭成女甚見親待建少尚公主登<lb/>
國初爲外朝大人與和跋等十三人迭典庶事參預計<lb/>
謀道武遣使慕容垂建辭色髙亢垂壯之還爲左大夫<lb/>
建兄廻時爲大夫諸子多不愼法建具以狀聞廻父子<lb/>
伏誅其訐直如此從征伐諸國破二十餘部又從征衞<lb/>
辰破之爲中部大人破慕容寶於參合帝乘勝將席卷<lb/>
<pb n="KR2d0006_WYG_169-30b"/>
南夏於是簡擇俘衆有才能者留之其餘欲悉給衣糧<lb/>
遣歸令中州之人咸知恩德建以爲寶覆敗於此國内<lb/>
空虚獲而歸之縱敵生患不如殺之帝曰若從建言非<lb/>
伐罪弔民之義諸將咸以建言爲然建又固執乃坑之<lb/>
帝既而悔焉并州既平車駕出井陘次恒山諸郡皆降<lb/>
唯中山鄴信都三城不下乃遣衞王儀南攻鄴建攻信<lb/>
都等城建等攻城六十餘日不能尅士卒多傷帝自中<lb/>
山幸信都降之車駕幸鉅鹿破寶衆軍於栢肆塢遂圍<lb/>
<pb n="KR2d0006_WYG_169-31a"/>
中山寶棄城走和龍城内無主將夜入乘勝據守其門<lb/>
建貪而無謀意在虜獲恐士卒肆掠盗亂府庫請候天<lb/>
眀帝乃止是夜徒河人共立慕容驎爲主遂閉門固守<lb/>
帝乃悉衆攻之使人登巢車臨城招其衆皆曰但恐如<lb/>
參合之衆故求延月日命耳帝聞之顧視建而唾其面<lb/>
中山平賜建爵濮陽公遷太僕徙眞定公加散騎常侍<lb/>
青冀二州刺史卒陪葬金陵<lb/>
羅結代人也其先世領部落爲魏附臣劉顯之逆結從<lb/>
<pb n="KR2d0006_WYG_169-31b"/>
道武幸賀蘭部後以功賜爵屈蛇侯太武初累遷侍中<lb/>
外都大官總三十六曹事年一百七歲精爽不衰太武<lb/>
以其忠慤甚信待之監典後宮出入臥内因除長秋卿<lb/>
年一百一十詔聽歸老賜大寗東川爲私第别業并爲<lb/>
築城即號曰羅城朝廷每有大事驛馬詢問焉年一百<lb/>
二十卒贈幽州刺史諡曰貞子斤從太武討赫連昌力<lb/>
戰有功歴位四部尚書從平涼州以功賜爵帶方公除<lb/>
長安鎭都大將會蠕蠕侵境除柔元鎭都大將卒諡曰<lb/>
<pb n="KR2d0006_WYG_169-32a"/>
靜陪葬金陵子敢襲爵位庫部尚書卒子伊利襲<lb/>
婁伏連代人也代爲酋帥伏連忠厚有器量年十三襲<lb/>
父位領部落道武初從破賀蘭部又平中山及征姚平<lb/>
於柴壁以功賜爵安邑侯眀元時爲晉兵將軍并州刺<lb/>
史太武即位封廣陵公再遷光祿勲進爵爲王後鎭統<lb/>
萬薨諡恭王子眞襲降爵爲公眞弟大拔封鉅鹿子大<lb/>
拔孫寶字道成性淳朴好讀書眀帝時仕至朔州刺史<lb/>
時邊事屢興民多流散及寶至稍安集之殘壊舊宅皆<lb/>
<pb n="KR2d0006_WYG_169-32b"/>
命葺構人歸繼路歲考爲天下最後隨大都督源子邕<lb/>
討擊葛榮王師敗績寶困於榮軍變姓名匿於戎伍以<lb/>
免害久之賊中有朔州人識寶者謂寶曰使君寧自苦<lb/>
至此遂將詣榮榮笑曰婁公吾方圖事何相見之晚因<lb/>
顧謂人曰此公行善天道報之得免亂兵即其驗也寳<lb/>
遇逃者密啓賊形勢規爲内應天子感其壯志召寶弟<lb/>
二子景賢授員外散騎常侍郎葛榮滅寶始得還永定<lb/>
中除假員外散騎常侍使蠕蠕先是蠕蠕稱藩上表後<lb/>
<pb n="KR2d0006_WYG_169-33a"/>
以中州不競書爲敵國之儀寶責之蠕蠕主大驚自知<lb/>
罪惡謝曰此作書人誤遂更稱藩孝武立勅寶與行臺<lb/>
長孫子彥鎭恒農後從入關封廣寧縣伯大統元年詔<lb/>
領著作郎監修國史事平封平城縣子後授國子祭酒<lb/>
侍中進儀同三司兼太子太傅攝東宮詹事寶爲人清<lb/>
簡少言頗諳舊事位歴師傅守靖謙恭以此爲人所敬<lb/>
後行涇州事卒於州<lb/>
閭大肥蠕蠕人也道武時歸魏尚華陰公主賜爵期思<lb/>
<pb n="KR2d0006_WYG_169-33b"/>
子與弟並爲上賔入八議眀元即位爲内都大官進爵<lb/>
爲侯宣城王奚斤之攻虎牢大肥與娥清領十二軍出<lb/>
中道太武初復與奚斤出雲中白道討大檀破之後從<lb/>
討赫連昌以功授滎陽公公主薨復尚濩澤公主太武<lb/>
將拜大肥爲王遇疾卒<lb/>
奚牧代人也重厚有智謀道武寵遇之稱曰仲兄初劉<lb/>
顯謀逆梁眷知之潛使牧與穆崇至七个山以告帝錄<lb/>
先帝舊臣又以牧告顯功使敷奏政事參與計謀從征<lb/>
<pb n="KR2d0006_WYG_169-34a"/>
慕容寶以功拜并州刺史賜爵任城公州與姚興接界<lb/>
興頗寇邊牧乃與興書稱頓首禮抗之責興侵邊不直<lb/>
之意興以與國和通恨之有言於道武道武戮之<lb/>
和跋代人也世領部落爲魏附臣至跋以才辯知名道<lb/>
武擢爲外朝大人參軍國大謀雅有智算賜爵日南公<lb/>
從平中原以功進爲尚書鎭鄴以破慕容徳軍改封定<lb/>
陵公與恒山王遵討賀蘭部别帥木易于破之出爲平<lb/>
原太守道武寵跋過於諸將羣臣皆敦尚恭儉而跋專<lb/>
<pb n="KR2d0006_WYG_169-34b"/>
修虛譽炫曜於時性尤奢淫帝戒之不革後車駕北狩<lb/>
豺山收跋刑之路側妻劉氏自殺以從初將刑跋道武<lb/>
命其諸弟毗等視訣跋謂毗曰灅北地瘠可居水南就<lb/>
耕良田廣爲產業各相勸勵令之背己曰汝曹何忍視<lb/>
吾之死毗等解其微意詐稱使者奔長安道武誅其家<lb/>
後太武幸豺山校獵忽暴霧四塞怪問之羣下僉言跋<lb/>
世居此祠冢猶存或者能致斯變帝遣建興公古弼祭<lb/>
以三牲霧即除後太武蒐狩之日每先遣祭之<lb/>
<pb n="KR2d0006_WYG_169-35a"/>
莫題代人也多智有才用初爲幢將領禁兵道武之征<lb/>
慕容寶寶夜犯營軍人驚駭遂有亡還京師者言官軍<lb/>
敗於栢肆京師不安南安公元順因欲攝國事題曰大<lb/>
事不可輕爾不然禍將及矣順乃止後封高邑公窟咄<lb/>
寇南鄙題時貳於帝遺箭於窟咄謂之曰三歲犢豈勝<lb/>
重載言窟咄長而帝少也帝既銜之後有告題居處倨<lb/>
傲擬則人主帝乃使人示之以箭告之曰三歲犢能勝<lb/>
重載不題奉詔父子對泣詰朝乃刑<lb/>
<pb n="KR2d0006_WYG_169-35b"/>
賀狄干代人也家本小族世忠厚爲將以平當稱稍遷<lb/>
北部大人登國初與長孫嵩爲對眀於聽察爲人愛敬<lb/>
道武遣狄干致馬千匹結婚於姚萇會萇死興立因止<lb/>
狄干而絶婚興弟平寇平陽道武討平之禽其將狄伯<lb/>
支唐小方等四十餘人後興以駿馬千匹贖伯支而遣<lb/>
狄干還帝許之狄干在長安因習讀書史通論語尚書<lb/>
諸經舉止風流有似儒者初帝普封功臣狄干雖爲姚<lb/>
興所留遙賜狄干爵襄武侯加秦兵將軍及狄干至帝<lb/>
<pb n="KR2d0006_WYG_169-36a"/>
見其言語衣服類中國以爲慕而習之故忿焉既而殺<lb/>
之<lb/>
李栗鴈門人也昭成時父子入北栗少辯㨗有才能兼<lb/>
將略初隨道武幸賀蘭部愛其藝能時王業草創爪牙<lb/>
心腹多任親近唯栗一介遠寄兼非戚舊數有戰功拜<lb/>
左軍將軍栗性簡慢矜寵不率禮每在道武前舒放倨<lb/>
傲不自祇肅笑唾任情道武積其宿過誅之於是威嚴<lb/>
始厲制勒羣下盡謙卑之禮自栗始也<lb/>
<pb n="KR2d0006_WYG_169-36b"/>
奚眷代人也少有將略道武世有戰功眀元時爲虎牢<lb/>
鎭將爲寇所憚太武時賜爵南陽公及征蠕蠕眷以部<lb/>
曹尚書督偏將出别道詔會鹿渾海眷與中山王辰等<lb/>
諸大將俱後期斬于都南爵除<lb/>
燕鳳字子章代人也少好學博綜經史眀習陰陽䜟緯<lb/>
昭成素聞其名使人以禮迎致之鳳不應聘及軍圍代<lb/>
城謂城人曰燕鳳不來吾將屠汝代人懼遂送鳳昭成<lb/>
與語大悅待以賔禮後拜代王左長史參决國事又以<lb/>
<pb n="KR2d0006_WYG_169-37a"/>
經授獻眀帝苻堅遣使牛恬朝貢令鳳報之堅問鳳代<lb/>
王何如人對曰寛和仁愛經略髙逺一時雄主也常有<lb/>
并天下之志堅曰卿輩北人無剛甲利兵敵弱則進彊<lb/>
則退走安能并兼邪鳳曰北人壯悍上馬持三仗驅馳<lb/>
若飛主上雄俊率服北土控弦百萬號令若一軍無輜<lb/>
重樵爨之苦輕行速㨗因敵取資此南方所以疲弊而<lb/>
北方之所以常勝也堅曰彼國人馬多少鳳曰控弦之<lb/>
士數十萬見馬一百萬匹堅曰卿言人衆則可說馬太<lb/>
<pb n="KR2d0006_WYG_169-37b"/>
多鳳曰雲中川自東山至西河二百里北山至南山二<lb/>
百餘里每歲孟秋馬常大集略爲滿川以此推之使人<lb/>
言猶未盡鳳還堅厚加贈遺及昭成崩道武將遷長安<lb/>
鳳以道武幼弱固請於苻堅曰代主初崩臣子亡叛遺<lb/>
孫沖幼莫相輔立其别部大人劉庫仁勇而有智鐵弗<lb/>
衞辰狡猾多變皆不可獨任宜分諸部爲二令各統之<lb/>
兩人素有深讐其勢莫敢先發此禦邊之良䇿待其孫<lb/>
長乃存而立之是陛下施大惠於亡國也堅從之鳳尋<lb/>
<pb n="KR2d0006_WYG_169-38a"/>
東還及道武即位歴吏部郎給事黄門侍郎行臺尚書<lb/>
甚見禮重眀元世與崔宏封懿梁越等入講經傳出議<lb/>
朝政太武初以舊勲賜爵平舒侯加鎭遠將軍神䴥元<lb/>
年卒子才襲<lb/>
許謙字元遜代人也少有文才善天文圖䜟之學逮建<lb/>
國時將家歸附昭成嘉之擢爲代王郎中令兼掌文記<lb/>
與燕鳳俱授獻眀帝經從征衞辰以功賜僮𨽻三十户<lb/>
昭成崩後謙徙長安苻堅從弟行唐公洛鎭和龍請謙<lb/>
<pb n="KR2d0006_WYG_169-38b"/>
之鎭未幾以繼母老辭歸登國初遂歸道武道武悅以<lb/>
爲右司馬與張衮等參贊初基慕容寶之來寇也道武<lb/>
使謙告難於姚興興遣將楊佛嵩來援佛嵩稽緩道武<lb/>
命謙爲書遺之佛嵩乃倍道兼行道武大悅賜謙爵關<lb/>
内侯寶敗重遣謙與佛嵩盟眀年慕容垂復來寇道武<lb/>
謂謙曰事急矣卿其行也謙未發而垂退及聞垂死謙<lb/>
上書勸進道武善之并州平以謙爲陽曲䕶軍賜爵平<lb/>
舒侯安遠將軍皇始元年卒贈平東將軍左光祿大夫<lb/>
<pb n="KR2d0006_WYG_169-39a"/>
幽州刺史髙陽公諡曰文子洛陽襲眀元追錄謙功以<lb/>
洛陽爲鴈門太守洛陽家田三生嘉禾皆異畝同穎太<lb/>
武善之進爵北地公卒諡曰恭<lb/>
崔宏字元伯清河東武城人魏司空林六世孫也祖悅<lb/>
仕石虎位司徒左長史父潛仕慕容暐爲黄門侍郎並<lb/>
以才學稱宏少有儁才號曰冀州神童苻融之牧冀州<lb/>
虚心禮敬拜陽平公侍郎冀州從事出總庶務入爲賔<lb/>
友衆事修理處斷無滯苻堅聞之徵爲太子舍人辭以<lb/>
<pb n="KR2d0006_WYG_169-39b"/>
母疾不就左遷著作佐郎太原郝軒名知人稱宏有王<lb/>
佐才近代所未有也堅亡避難齊魯間爲丁零翟釗及<lb/>
晉叛將張願所留郝軒歎曰斯人也遇斯時不用扶搖<lb/>
之勢而與鷃雀飛沈豈不惜哉仕慕容垂爲吏部尚書<lb/>
左丞髙陽内史所歴著稱立身雅正雖在兵亂厲志篤<lb/>
學不以資産爲意妻子不免飢寒道武征慕容寶次中<lb/>
山宏棄郡東走海濵帝素聞其名遣騎追求執送於軍<lb/>
門引見與語悅之以爲黄門侍郎與張衮對掌機要草<lb/>
<pb n="KR2d0006_WYG_169-40a"/>
創制度時晉使來聘帝將報之詔有司博議國號宏議<lb/>
曰三皇五帝之立號也或因所生之土或以封國之名<lb/>
故虞夏商周始皆諸侯及聖徳既隆萬國宗戴稱號隨<lb/>
本不復更立唯商人屢徙故改號曰殷然猶兼行不廢<lb/>
始基之號故詩云殷商之旅此其義也漢祖以漢王定<lb/>
三秦威彊楚故遂以漢爲國號國家雖統北方廣漠之<lb/>
土逮于陛下應運龍飛雖曰舊拜受命惟新是以登國<lb/>
之初改代曰魏又慕容永奉進魏土夫魏者大名神州<lb/>
<pb n="KR2d0006_WYG_169-40b"/>
之上國斯乃革命之徵驗利見之元符也臣愚以爲宜<lb/>
號曰魏道武從之於是稱魏及帝幸鄴歴問故事宏應<lb/>
對若流帝善之還次恒嶺帝親登山頂撫慰新人適遇<lb/>
宏扶老母登嶺賜以牛米因詔諸徙人不能自進者給<lb/>
以車牛遷吏部尚書時命有司制官爵撰朝儀協音樂<lb/>
定律令申科禁宏總而裁之以爲永式及置八部大人<lb/>
以擬八坐宏通置三十六曹如令僕統事深被信任勢<lb/>
傾朝廷而儉約自居不營産業家惟四壁出無車乘朝<lb/>
<pb n="KR2d0006_WYG_169-41a"/>
晡步上母年七十供養無重膳帝聞而益厚重之厚加<lb/>
饋遺時人亦譏過約而宏居之愈甚帝常引問古今舊<lb/>
事王者制度治世之則宏陳古人制作之體及眀君賢<lb/>
臣徃代廢興之由甚合上意未嘗蹇愕忤旨亦不諂諛<lb/>
茍容及道武季年大臣多犯威怒宏獨無譴者由於此<lb/>
也帝曾令宏講漢書至婁敬說漢髙祖欲以魯元公主<lb/>
妻匈奴善之嗟歎者良久是以諸公主皆釐降于賔附<lb/>
之國朝臣子弟雖名族美彥不得尚焉尚書職罷賜宏<lb/>
<pb n="KR2d0006_WYG_169-41b"/>
爵白馬侯加周兵將軍與舊功臣庾岳奚斤等同班而<lb/>
信寵過之道武崩眀元未即位清河王紹因人心不安<lb/>
大出財帛班賜朝士宏獨不受紹財眀元即位命宏居<lb/>
門下虚已訪問特賜帛二百疋長孫嵩已下咸愧焉詔<lb/>
遣使者循行郡國糾察守宰不如法者令宏與宜都公<lb/>
穆觀等按之帝稱其平允又詔宏與長孫嵩等於朝堂<lb/>
决刑獄眀元以郡國豪右大為蠹害乃優詔徵之人多<lb/>
戀本而長吏逼遣之於是輕薄少年因相扇動所在聚<lb/>
<pb n="KR2d0006_WYG_169-42a"/>
結西河建興盗賊並起守宰討之不能禁帝乃引宏及<lb/>
北新侯安同壽光侯叔孫建元城侯元屈等問焉宏欲<lb/>
大赦以紓之屈等對曰不如先誅首惡赦其黨類宏曰<lb/>
王者臨天下以安人爲本何顧小曲直也夫赦雖非正<lb/>
道而可以權行若赦而不改誅之不晚眀元從之神瑞<lb/>
初詔宏與南平公嵩等坐止車門總理機事并州胡數<lb/>
萬南掠河内遣將軍公孫表等討之敗績帝問計於羣<lb/>
臣宏曰表等諸軍不爲不足但失於處分故使小盗假<lb/>
<pb n="KR2d0006_WYG_169-42b"/>
息且胡衆雖多而無猛烈主將所謂千奴共一膽也宜<lb/>
得大將素爲胡所服信者將數百騎就攝表軍以討之<lb/>
賊聞必望風震怖壽光侯建時在并州諸將莫及帝從<lb/>
之遂平胡寇尋拜天部大人進爵爲公泰恒三年夏宏<lb/>
病篤帝遣侍中穆觀就受遺言侍臣問疾一夜數返卒<lb/>
追贈司空諡文貞公喪禮一依安成王叔孫俊故事詔<lb/>
羣臣及附國渠帥皆㑹葬自親王以外盡命拜送子浩<lb/>
襲太和中孝文追錄先朝功臣以宏配饗廟庭浩字伯<lb/>
<pb n="KR2d0006_WYG_169-43a"/>
深小名桃簡浩少好學博覽經史元象陰陽百家之言<lb/>
無不關綜研精義理時人莫及弱冠爲通直郎天興中<lb/>
給事祕書轉著作郎道武以其工書常置左右帝季年<lb/>
威嚴頗峻宮省左右多以微過得罪莫不逃隱避目下<lb/>
之變浩獨恭謹不怠或終日不歸帝知之輙命賜以御<lb/>
粥其砥直任時不爲窮通改節皆此類也眀元初拜博<lb/>
士祭酒賜爵武城子常授帝經書每至郊祠父子並乘<lb/>
軺軒時人榮之帝好陰陽術數聞浩說易及洪範五行<lb/>
<pb n="KR2d0006_WYG_169-43b"/>
善之因命浩筮吉凶參觀天文考定疑惑浩綜覈天人<lb/>
之際舉其綱紀者數家諸所處決多有應驗常與軍國<lb/>
大謀甚爲寵密時有兎在後宫檢無從得入帝令浩推<lb/>
之浩謂當有隣國貢嬪嬙者眀年姚興果獻女神瑞二<lb/>
年秋穀不登太史令王亮蘇坦因華陰公主等言䜟書<lb/>
云國家當治鄴應大樂五十年勸帝遷都於鄴就穀浩<lb/>
與特進周澹言於帝曰今國家遷都於鄴可救今年之<lb/>
飢非長久之䇿也東州之人常謂國家居廣漠之地人<lb/>
<pb n="KR2d0006_WYG_169-44a"/>
畜無算號稱牛毛之衆今留守舊都分家南徙恐不滿<lb/>
諸州之地參居郡縣處榛林之下不便水土疾疫死傷<lb/>
情見事露則百姓意沮四方聞之有輕侮之意屈丐及<lb/>
蠕蠕必提挈而來雲中平城則有危殆之事阻隔恒代<lb/>
千里之際須欲救援赴之甚難如此則聲實俱損矣今<lb/>
居北方假令山東有變輕騎南出耀威桑梓之中誰知<lb/>
多少百姓見之望塵振伏此是國家威制諸夏之長䇿<lb/>
也至春草生乳酪將出兼有菜果足接來秋若得中熟<lb/>
<pb n="KR2d0006_WYG_169-44b"/>
事則濟矣帝曰惟此二人與朕意同復使中貴人問浩<lb/>
澹曰今既餬口無以至來秋或復不熟將如之何浩等<lb/>
對曰可簡窮下之户諸州就穀若來秋無年願更圖也<lb/>
但不可遷都帝從之於是分民詣山東三州就食出倉<lb/>
穀以廪之來年遂大熟賜浩澹妾各一人御衣一襲絹<lb/>
五十疋綿五十斤初姚興死之前歲也太史奏熒惑在<lb/>
瓠𤓰星中一夜忽然亡失不知所在或謂下入危亡之<lb/>
國將爲童謠妖言而後行其災禍帝聞之驚乃召諸碩<lb/>
<pb n="KR2d0006_WYG_169-45a"/>
儒十數人令與史官求其所詣浩對曰按春秋左氏傳<lb/>
神降于莘其至之日各以其物也請以日辰推之庚午<lb/>
之夕辛未之朝天有陰雲熒惑之亡當此二日之内庚<lb/>
之與午皆主於秦辛爲西夷今姚興據咸陽是熒惑入<lb/>
秦矣諸人皆作色曰天上失星人安能知其所詣而妄<lb/>
說無徵之言浩笑而不應後八十餘日熒惑果出於東<lb/>
井留守盤旋秦中大旱赤地昆眀池水竭童謠訛言國<lb/>
内諠擾眀年姚興死二子交兵三年國滅於是諸人乃<lb/>
<pb n="KR2d0006_WYG_169-45b"/>
服曰非所及也泰恒元年晉將劉裕伐姚泓舟師自淮<lb/>
泗入欲泝河西上求假道詔羣臣議之外朝公卿咸曰<lb/>
凾谷關號曰天險一人荷戈萬夫不得進裕舟船步兵<lb/>
何能西入揚言伐姚意或難測其水道最不可縱宜先<lb/>
發兵斷河上流勿令西過又議之内朝或同外計帝將<lb/>
從之浩曰非上䇿也姚興使司馬休之輩擾其荆州裕<lb/>
切齒久矣今興死子幼乘其危亡而伐之臣觀其意必<lb/>
欲入關勁躁之人不顧後患今若塞其西路裕必上岸<lb/>
<pb n="KR2d0006_WYG_169-46a"/>
北侵如此則姚泓無事而我受敵矣今蠕蠕内寇民食<lb/>
又乏不可發軍發軍赴南則北寇進擊若其救北則南<lb/>
州復危未若假之水道縱裕西入然後興兵塞其東歸<lb/>
之路所謂卞莊刺虎兩得之勢也使裕勝也必德我假<lb/>
道之惠令姚氏勝也亦不失救隣之名縱使裕得關中<lb/>
懸遠難守彼不能守終爲我物今不勞兵馬坐觀成敗<lb/>
鬭兩虎而收長久之利上䇿也夫爲國之計擇利而爲<lb/>
之豈顧婚姻酬一女子之惠也假令國家棄恒山以南<lb/>
<pb n="KR2d0006_WYG_169-46b"/>
裕必不能發吳越之兵與官軍爭守河北也居然可知<lb/>
議者猶曰裕西入凾谷則進退路窮腹背受敵北上岸<lb/>
則姚軍必不出關助我揚聲西行意在北進其勢然也<lb/>
帝遂從羣議遣長孫嵩發兵拒之戰於畔城爲裕將朱<lb/>
超石所敗師人多傷帝始恨不用浩計二年晉齊郡太<lb/>
守王懿來降上書陳計稱劉裕在洛勸國家以軍絶其<lb/>
後路則裕軍可不戰而尅書奏帝善之會浩在前進講<lb/>
書傳帝問浩曰劉裕西伐前軍已至潼關以卿觀之事<lb/>
<pb n="KR2d0006_WYG_169-47a"/>
得濟不對曰昔姚興好養虚名而無實用子泓又病衆<lb/>
叛親離裕乘其危亡兵精將勇尅之必矣帝曰劉裕武<lb/>
能何如慕容垂浩曰裕勝夫慕容垂承父祖累世之資<lb/>
生便尊貴同類歸之若夜蛾之赴火少加倚仗便足立<lb/>
功劉裕挺出寒微不階尺土之資不因一卒之用奮臂<lb/>
大呼而夷滅桓元北禽慕容超南摧盧循等僭晉陵遲<lb/>
遂執國命裕若平泓而還必篡其主其勢然矣秦地戎<lb/>
夷混并虎狼之國裕亦不能守之風俗不同人情難變<lb/>
<pb n="KR2d0006_WYG_169-47b"/>
欲行荆揚之化於三秦之地是無翼而欲飛無足而欲<lb/>
走不可得也秦地當終爲國家有帝曰裕已入關不能<lb/>
進不能退我遣精騎南襲彭城壽春裕亦何能自立浩<lb/>
曰今西北二寇未殄陛下不可親御六師兵衆雖盛而<lb/>
將無韓白長孫嵩有治國之用無進取之能非劉裕敵<lb/>
也臣謂待之不晚帝笑曰卿量之已審矣浩曰臣嘗私<lb/>
論近世人物不敢不上聞若王猛之治國苻堅之管仲<lb/>
也慕容恪之輔少主慕容暐之霍光也劉裕之平逆亂<lb/>
<pb n="KR2d0006_WYG_169-48a"/>
司馬徳宗之曹操也帝曰卿謂先帝如何浩曰小人管<lb/>
窺乾象何能見昊穹之廣大雖然太祖用漠北淳樸之<lb/>
人南入漢地變風易俗化洽四海自與羲農舜禹齊烈<lb/>
臣豈能仰名帝曰屈丐何如浩曰屈丐家國夷滅一身<lb/>
孤寄爲姚氏封殖不思樹黨彊隣報讐雪恥乃結蠕蠕<lb/>
背德於姚興橛豎小人無大經略正可殘暴終爲人所<lb/>
滅耳帝大悅語至中夜賜浩御縹醪酒十觚水精戎鹽<lb/>
一兩曰朕味卿言若此鹽酒故與卿同其味也三年彗<lb/>
<pb n="KR2d0006_WYG_169-48b"/>
星出天津入太微經北斗絡紫微犯天棓八十餘日至<lb/>
天漢而滅帝復召諸儒術士問之曰今天下未一四方<lb/>
岳峙災咎之應將在何國朕甚畏之浩對曰災異由人<lb/>
而起人無釁妖不自作臣按漢書載王莽篡位之前彗<lb/>
星出入正與今同國家主尊臣卑人無異望是爲僭晉<lb/>
將滅劉裕篡逆之應也五年裕果廢其主而自立南鎭<lb/>
上宋改元赦書時帝幸東南舄滷池射鳥聞之驛馳召<lb/>
浩而謂曰徃年卿言彗星之占驗矣朕於今日始信天<lb/>
<pb n="KR2d0006_WYG_169-49a"/>
道初浩父疾篤浩乃剪髮截爪夜在庭中仰禱斗極爲<lb/>
父請命求以身代叩頭流血歲餘不息家人罕有知者<lb/>
及父終居喪盡禮時人稱之襲爵白馬公自朝廷禮儀<lb/>
文䇿詔誥軍國書記盡關於浩浩能爲雅說不長屬文<lb/>
而留心於制度科律及經術之言作家祭法次序五宗<lb/>
蒸嘗之禮豐儉之節義理可觀性不好老莊之書每讀<lb/>
不過數十行輙棄之曰此矯誣之說不近人情必非老<lb/>
子所言老聃習禮仲尼所師豈設敗法之言以亂先王<lb/>
<pb n="KR2d0006_WYG_169-49b"/>
之敎袁生所謂家人筐篋中物不可揚於王庭也帝常<lb/>
有微疾而災異屢見乃使中貴人密問於浩曰春秋星<lb/>
孛北斗七國之君皆將有咎今兹日蝕於胃昴盡光趙<lb/>
代之分朕疾疢彌年療治無損恐一旦奄忽諸子並少<lb/>
將如之何其爲我設圖後之計浩曰陛下春秋富盛聖<lb/>
業方融德以除災幸就平愈且天道㝠遠或消或應昔<lb/>
宋景見災修德熒惑退舍願陛下遺諸憂慮恬神保和<lb/>
納御嘉福無以闇昧之說致損聖思必不得已請陳瞽<lb/>
<pb n="KR2d0006_WYG_169-50a"/>
言自聖化龍興不崇儲貳是以永興之始社稷幾危今<lb/>
宜早建東宮選公卿忠賢陛下素所委仗使爲師傅左<lb/>
右信臣簡在聖心者以充賔友入總萬機出統戎政監<lb/>
國撫軍大柄在手若此則陛下可以優游無爲頤神養<lb/>
壽進御醫藥萬歲之後國有成主民有所歸則奸宄息<lb/>
望旁無覬覦此乃萬代之令典塞禍之大備也今長皇<lb/>
子諱年漸一紀眀叡温和衆情所繫時登儲副則天下<lb/>
幸甚立子以長禮之大經若並待成人而擇倒錯天倫<lb/>
<pb n="KR2d0006_WYG_169-50b"/>
則生履霜堅氷之禍自古以來載籍所記興衰存亡尠<lb/>
不由此帝納之於是使浩奉䇿告宗廟命太武爲國副<lb/>
主居正殿臨朝司徒長孫嵩山陽公奚斤北新公安同<lb/>
爲左輔坐東廂西向浩與太尉穆觀散騎常侍邱堆爲<lb/>
右弼坐西廂東向百寮總已以聽焉眀元避居西宮時<lb/>
隱而窺之聽其決斷大悅謂左右侍臣曰長孫嵩宿徳<lb/>
舊臣歴事四世功存社稷奚斤辯㨗智謀名聞遐邇安<lb/>
同曉解俗情眀於校練穆觀達政事要識吾旨趣崔浩<lb/>
<pb n="KR2d0006_WYG_169-51a"/>
博聞彊識精天人之會邱堆雖無大用然在公專謹以<lb/>
此六人輔相吾子足以經國吾與汝曹遊行四境伐叛<lb/>
柔服可得志於天下矣羣臣時奏事所疑眀元曰此非<lb/>
我所知當決之汝曹國主也會聞宋武帝殂眀元欲取<lb/>
虎牢滑臺浩曰陛下不以劉裕歘起納其使貢裕亦敬<lb/>
事陛下不幸今死乘喪伐之雖得之不令春秋晉士丐<lb/>
帥師侵齊聞齊侯卒乃還君子大其不伐喪以爲恩足<lb/>
以感孝子義足以動諸侯今國家亦未能一舉而定江<lb/>
<pb n="KR2d0006_WYG_169-51b"/>
南宜遣人弔祭存其孤弱恤其凶災布義風於天下令<lb/>
德之事也若此則化被荆揚南金象齒羽毛之珍可不<lb/>
求而自至且裕新死黨與未離兵臨其境必相率拒戰<lb/>
功不可必不如緩之待其惡稔如其彊臣爭權變難必<lb/>
起然後命將揚威可不勞士卒而收河北之地眀元既<lb/>
銳意南伐語浩曰劉裕因姚興死而滅其國裕死我伐<lb/>
之何爲不可浩固執曰興死二子交爭裕乃伐之眀元<lb/>
大怒不從浩言遂遣奚斤南伐議於監國之前曰先攻<lb/>
<pb n="KR2d0006_WYG_169-52a"/>
城也先略地也斤曰請先攻城浩曰南人長於守城苻<lb/>
氏攻襄陽經年不拔今以大國之力攻其小城若不時<lb/>
尅挫損軍勢危道也不如分軍略地至淮爲限列置守<lb/>
宰收斂租穀滑臺虎牢反在軍北絶望南救必沿河東<lb/>
走若或不然即是囿中之物公孫表請先圖其城斤等<lb/>
濟河先攻滑臺經時不拔表請濟師眀元怒乃親南廵<lb/>
守拜浩相州刺史加左光祿大夫隨軍爲謀主及車駕<lb/>
之還也浩從眀元幸西河太原登憩髙陵之上下臨河<lb/>
<pb n="KR2d0006_WYG_169-52b"/>
流傍覽川域慨然有感遂與同寮論五等郡縣之是非<lb/>
考秦始皇漢武之違失浩好古識治體時伏其言天師<lb/>
寇謙之每與浩言聞其論古治亂之迹常自夜達旦竦<lb/>
意斂容無有懈倦既而歎美之曰斯人言也惠皆可底<lb/>
行亦當今之臯繇也但世人貴遠賤近不能深察之耳<lb/>
因謂浩曰吾行道隱居不營世務忽受神中之訣今當<lb/>
兼修儒敎輔助太平眞君繼千載之絶統而學不稽古<lb/>
臨事闇昧卿當爲吾撰列王者政典并論其大要浩乃<lb/>
<pb n="KR2d0006_WYG_169-53a"/>
著書二十餘篇上推太初下盡秦漢變弊之迹大旨先<lb/>
以復五等爲本太武即位左右忌浩正直共排毁之帝<lb/>
雖知其能不免羣議故出浩令以公歸第及有疑議召<lb/>
而問焉浩纎妍白晳如美婦人而性敏達長於謀計常<lb/>
自比張良而謂已稽古過之既得歸第因欲修服食養<lb/>
性之術而寇謙之有神中錄圖新經浩因師事之始光<lb/>
中進爵東郡公拜太常卿時議討赫連昌羣臣皆以爲<lb/>
難唯浩曰徃年以來熒惑再守羽林越鈎陳咸皆拘忌<lb/>
<pb n="KR2d0006_WYG_169-53b"/>
其占秦亡又今年五星併出東方利以西伐天應人和<lb/>
時會並集不可失也帝乃使奚斤等擊蒲坂而親率輕<lb/>
騎襲其都城大獲而還後帝復討昌次其城下收衆僞<lb/>
退昌鼓譟而前舒陣爲兩翼會有風雨從東南來揚沙<lb/>
昬㝠宦者趙倪進曰今風雨從賊後來我向彼背天不<lb/>
助人又將士飢渴願陛下攝騎避之更待後日浩叱之<lb/>
曰是何言歟千里制勝一日之中豈得變易賊前行不<lb/>
止後已離絶宜分軍隐出奄擊不意風道在人豈有恒<lb/>
<pb n="KR2d0006_WYG_169-54a"/>
也帝曰善分騎奮擊昌軍大潰神䴥二年議擊蠕蠕朝<lb/>
臣内外盡不欲行保太后亦固止帝帝皆不聽唯浩贊<lb/>
成䇿略尚書令劉絜左僕射安原等乃使黄門侍郎仇<lb/>
齊推赫連昌太史張淵徐辯說帝曰今年己巳三陰之<lb/>
歲歲星襲月太白在西方不可舉兵北伐必敗雖尅之<lb/>
不利於上又羣臣共贊和淵等云淵少時嘗諫苻堅不<lb/>
可南征堅不從而敗今天時人事都不和協何可舉動<lb/>
帝意不決乃召浩令與淵等辯之浩難淵曰陽者德也<lb/>
<pb n="KR2d0006_WYG_169-54b"/>
陰者刑也故日蝕修德月蝕修刑夫王者之用刑大則<lb/>
陳之原野小則肆之市朝戰伐者用刑之大者也以此<lb/>
言之三陰用兵蓋得其類修刑之義也歲星襲月年飢<lb/>
民流應在他國遠期十二年太白行蒼龍宿於天文爲<lb/>
東不妨北伐淵等俗生志意淺近牽於小數不達大體<lb/>
難與遠圖臣觀天文比年以來月行掩昴至今猶然其<lb/>
占三年天子大破旄頭之國蠕蠕髙車旄頭之衆也夫<lb/>
聖眀御時能行非常之事古人語曰非常之原黎民懼<lb/>
<pb n="KR2d0006_WYG_169-55a"/>
焉及其成功天下晏然願陛下勿疑也淵等慙而言曰<lb/>
蠕蠕荒外無用之物得其地不可耕而食得其民不可<lb/>
臣而使輕疾無常難得而制有何汲汲而苦勞士馬也<lb/>
浩曰淵言天時是其所職若論形勢非彼所知斯乃漢<lb/>
世舊說常談施之於今不合事宜何以言之夫蠕蠕者<lb/>
舊是國家北邊叛𨽻今誅其元惡收其善民令復舊役<lb/>
非無用也漠北髙涼不生蚊蚋水草美善夏則北遷田<lb/>
牧其地非不可耕而食也蠕蠕子弟來降貴者尚公主<lb/>
<pb n="KR2d0006_WYG_169-55b"/>
賤者將軍大夫居列滿朝又髙車號爲名騎非不可臣<lb/>
而畜也夫以南人追之則患其輕疾於國兵則不然何<lb/>
者彼能遠走我亦能遠逐非難制也往數入塞國人驚<lb/>
震今夏不乘虚掩進破滅其國至秋復來不得安臥自<lb/>
太宗之世迄於今日無歲不警豈不汲汲乎哉世人皆<lb/>
謂淵辯通解數術眀決成敗臣請試之問其西國未滅<lb/>
之前有何亡徵知而不言是其不忠若實不知是其無<lb/>
術時赫連昌在坐淵等自以無先言慙赧而不能對帝<lb/>
<pb n="KR2d0006_WYG_169-56a"/>
大悅謂公卿曰吾意決矣亡國之臣不可與謀信矣哉<lb/>
而保太后猶疑之復令羣臣於保太后前評議帝謂浩<lb/>
曰此等意猶不伏卿善曉之令寤既罷朝或有尤浩者<lb/>
曰今吳賊南寇而舍之北伐行師千里其誰不知若蠕<lb/>
蠕遠遁前無所獲後有南賊之患此危道也浩曰不然<lb/>
今年不摧蠕蠕則無以禦南賊自國家并西國以來南<lb/>
人恐懼揚聲動衆以衞淮北彼北我南彼征我息其勢<lb/>
然矣北破蠕蠕往還之間故不見其至也何以言之劉<lb/>
<pb n="KR2d0006_WYG_169-56b"/>
裕得關中留其愛子精兵數萬良將勁卒猶不能固守<lb/>
舉軍盡没號哭之聲至今未已如何正當國家休眀之<lb/>
世士馬彊盛之時而欲以駒犢齒虎口也設令國家與<lb/>
之河南彼必不能守之自量不能守是以必不來若或<lb/>
有衆備邊之軍耳夫見瓶水之涷知天下之寒嘗肉一<lb/>
臠識鑊中之味物有其類可推而得也且蠕蠕恃其絶<lb/>
遠謂國家力不能至自寛來久故夏則散衆放畜秋肥<lb/>
乃聚背寒向温南來寇抄今出其慮表攻其不備大軍<lb/>
<pb n="KR2d0006_WYG_169-57a"/>
卒至必驚駭星分望塵奔走牡馬䕶牧牝馬戀駒驅馳<lb/>
難制不得水草未過數日朋聚而困弊可一舉而滅蹔<lb/>
勞永逸長久之利時不可失也唯患上無此意今聖慮<lb/>
已決發曠世之謀如何止之陋哉公卿也諸軍遂行天<lb/>
師謂浩曰是行也如之何可果尅乎浩對曰天時形勢<lb/>
必尅無疑但恐諸將瑣瑣前後顧慮不能乘勝深入使<lb/>
不全舉耳及軍入其境蠕蠕先不設備民畜布野驚怖<lb/>
四奔於是分軍搜討東西五千里南北三千里凡所俘<lb/>
<pb n="KR2d0006_WYG_169-57b"/>
虜及獲畜産車廬彌漫山澤蓋數百萬髙車殺蠕蠕種<lb/>
類降者三十餘萬落虜遂散亂矣帝沿弱水西行至涿<lb/>
邪山諸大將果疑深入有伏兵勸帝止天師以浩曩日<lb/>
之言固勸帝窮討帝不聽後有降人言蠕蠕大檀先被<lb/>
疾不知所爲乃焚燒穹廬科車自載將數百人入山南<lb/>
走民畜窘聚方六十里中無人統領相去百八十里追<lb/>
軍不至乃徐徐西遁惟此得免後聞涼州賈胡言若復<lb/>
前行二日則盡滅之矣帝深恨之大軍既還南賊終不<lb/>
<pb n="KR2d0006_WYG_169-58a"/>
能動如浩所量浩眀識天文好觀星變常置金銀銅鋌<lb/>
於酢器中令青夜有所見即以鋌畫紙作字以記其異<lb/>
帝每幸浩第多問以異事或倉卒不及束帶奉進蔬食<lb/>
不暇精美帝爲舉匕箸或立嘗而旋其見寵愛如此於<lb/>
是引浩出入臥内加侍中特進撫軍大將軍左光祿大<lb/>
夫以賞謀謨之功帝從容謂浩曰卿才智深博事朕祖<lb/>
考忠著三世朕故延卿自近宜思盡規諫輔予弼予勿<lb/>
有隱懐朕雖當時遷怒若或不用久久可不深思卿言<lb/>
<pb n="KR2d0006_WYG_169-58b"/>
也因令歌工歴頌羣臣事在長孫道生傳又召新降高<lb/>
車渠帥數百人賜酒食於前帝指浩以示之曰汝曹視<lb/>
此人尫纎懦弱手不能彎弓持矛其胸中所懐乃踰於<lb/>
兵甲朕始時雖有征討之意而志慮不自決前後尅㨗<lb/>
皆此人導吾令至此矣乃勅諸尚書曰凡軍國大計卿<lb/>
等所不能決皆先諮浩然後施行俄而南蕃諸將表宋<lb/>
師欲犯河南請兵三萬先其未發逆擊之因誅河北流<lb/>
民在界上者絶其鄉導足以挫其銳氣使不敢深入詔<lb/>
<pb n="KR2d0006_WYG_169-59a"/>
公卿議之咸言宜許浩曰此不可從也往年國家大破<lb/>
蠕蠕馬力有餘南賊震懼常恐輕兵奄至臥不安席故<lb/>
先聲動衆以備不虞非敢先發又南土下濕夏月蒸暑<lb/>
水潦方多草木深邃疾疫必起非行師之時且彼先嚴<lb/>
有備必堅城固守屯軍攻之則糧食不給分兵肆討則<lb/>
無以應敵未見其利就使能來待其勞倦秋涼馬肥因<lb/>
敵取食徐往擊之萬全之計在朝羣臣又西北守將從<lb/>
陛下征討西滅赫連北破蠕蠕多獲美女珍寶馬畜成<lb/>
<pb n="KR2d0006_WYG_169-59b"/>
羣南鎭諸將聞而生羡亦欲南鈔以取資財是以披毛<lb/>
求瑕妄張賊勢冀得肆心既不獲聽故數稱賊動以恐<lb/>
朝廷背公存私爲國生事非忠臣也帝從浩議南鎭諸<lb/>
將復表賊至而自陳兵少求簡幽州以南戍兵佐守就<lb/>
漳水造船嚴以爲備公卿議者僉然欲遣騎五千并假<lb/>
署司馬楚之魯軌韓延之等令引誘邊民浩曰非上䇿<lb/>
也彼聞幽州以南精兵悉發大造舟船輕騎在後欲存<lb/>
立司馬誅除劉族必舉國駭擾懼於滅亡當悉發精兵<lb/>
<pb n="KR2d0006_WYG_169-60a"/>
銳卒來備北境後審知官軍有聲無實恃其先聚必喜<lb/>
而前行徑來至河肆其侵暴則我守將無以禦之若彼<lb/>
有見機之人善設權譎乘間深入虞我國虚生變不難<lb/>
非制敵之良計今公卿欲以威力攘賊乃所以招令速<lb/>
至也夫張虚聲而召實害此之謂矣不可不思後悔無<lb/>
及我使在彼期四月前還可待使至審而後發猶未晚<lb/>
也楚之等是彼所忌將奪其國彼安得端坐視之故楚<lb/>
之往則彼來楚之止則彼息其勢然也且楚之等瑣才<lb/>
<pb n="KR2d0006_WYG_169-60b"/>
能招合輕薄無頼而不能成就大功爲國生事使兵連<lb/>
禍結必此之羣矣臣嘗聞魯軌說姚興求入荆州至則<lb/>
散敗乃不免蠻賊掠賣爲奴使禍及姚泓已然之效浩<lb/>
復陳天時不利於彼曰今兹害氣在揚州不宜先舉兵<lb/>
一也午歲自刑先發者傷二也日蝕滅光晝昬星見飛<lb/>
鳥墮落宿當斗牛憂在危亡三也熒惑伏匿於翼軫戒<lb/>
亂及喪四也太白未出進兵者敗五也夫興國之君先<lb/>
修人事次盡地利後觀天時故萬舉而萬全國安而身<lb/>
<pb n="KR2d0006_WYG_169-61a"/>
盛今宋新國是人事未周也災變屢見是天時不協也<lb/>
舟行水涸是地利不盡也三事無一成自守猶或不安<lb/>
何得先發而攻人哉彼必聽我虚聲而嚴我亦承彼嚴<lb/>
而動兩推其咎皆自以爲應敵兵法當分災迎受害氣<lb/>
未可舉動也帝不能違衆乃從公卿議浩復固爭不從<lb/>
乃遣陽平王杜超鎭鄴琅邪王司馬楚之等屯潁川於<lb/>
是賊來遂疾到彦之自清水入河泝流西行分兵列守<lb/>
南岸西至潼關帝聞赫連定與宋縣分河北乃治兵欲<lb/>
<pb n="KR2d0006_WYG_169-61b"/>
先討赫連羣臣皆曰劉義隆猶在河中舍之西行前寇<lb/>
未可必尅而義隆乘虚則失東州矣帝疑焉問計於浩<lb/>
浩曰義隆與赫連定同惡相招連結馮跋牽引蠕蠕規<lb/>
逆肆心虚相唱和義隆望定進定待義隆前皆莫敢先<lb/>
入以臣觀之有似連雞不得俱飛無能爲害也臣始謂<lb/>
義隆軍來當屯住河中兩道北上東道向冀州西道衝<lb/>
鄴如此則陛下當自致討不得徐行今則不然東西列<lb/>
兵徑二千里中一處不過數千形分勢弱以此觀之儜<lb/>
<pb n="KR2d0006_WYG_169-62a"/>
兒情見止望固河自守免死爲幸無北度意也赫連定<lb/>
殘根易摧擬之必仆尅定之後東出潼關席卷而前則<lb/>
威震南極江淮以北無立草矣聖䇿獨發非愚近所及<lb/>
願陛下必西行勿疑平涼既平其日宴會帝執浩手以<lb/>
示䝉遜使曰所云崔公此是也才略之美當今無比朕<lb/>
行止必問成敗決焉若合符契後冠軍將軍安頡軍還<lb/>
獻南俘囚說南賊之言云宋勅其諸將若北國兵動先<lb/>
其未至徑前入河若其不動住彭城勿進如浩所量帝<lb/>
<pb n="KR2d0006_WYG_169-62b"/>
謂公卿曰卿輩前謂我用浩計爲謬驚怖固諫常勝之<lb/>
家始皆自謂踰人遠矣至於歸終乃不能及遷浩司徒<lb/>
時方士祁纎奏立四王以日東西南北爲名欲以致禎<lb/>
祥除災異詔浩與學士議之浩對曰先王建國以作藩<lb/>
屏不應假名以爲其福夫日月運轉周歴四方京師所<lb/>
居在於其内四王之稱實奄邦畿名之則逆不可承用<lb/>
先是纎奏改代爲萬年浩曰昔太祖道武皇帝應天受<lb/>
命開拓洪業諸所制置無不循古以始封代土後稱爲<lb/>
<pb n="KR2d0006_WYG_169-63a"/>
魏故代魏兼用猶彼殷商國家積徳著在圖史當享萬<lb/>
億不待改名以爲益也纎之所聞皆非正義帝從之是<lb/>
時河西王沮渠牧犍内有貳意帝將討焉先問於浩浩<lb/>
對曰牧犍惡心已露不可不誅官軍往年北伐雖不尅<lb/>
獲實無所損于時行者内外軍馬三十萬匹計在道死<lb/>
傷不滿八千歲常羸死恒不減萬乃不少於前而遠方<lb/>
乘虚便謂大損不能復振今出其不圖大軍卒至必驚<lb/>
懼騷擾不知所出禽之必矣牧犍幼弱諸弟驕恣爭權<lb/>
<pb n="KR2d0006_WYG_169-63b"/>
縱横人心離解加以比年以來天災地變都在秦涼誠<lb/>
滅亡之國也帝曰善吾意亦以爲然命公卿議之𢎞農<lb/>
王奚斤等三十餘人皆表曰牧犍西垂下國雖心不爲<lb/>
純臣然繼父職貢朝廷接以蕃禮又王姬釐降罪未甚<lb/>
彰謂且羈縻而已今士馬勞止宜可小息又其地鹵斥<lb/>
畧無水草大軍既到不得久停彼聞軍來必完聚城守<lb/>
攻則難㧞野無所掠於是尚書古弼李順之徒皆曰自<lb/>
温圉河以西至於涼州地純枯石了無水草不見流川<lb/>
<pb n="KR2d0006_WYG_169-64a"/>
皆言姑臧城南天梯山上冬有積雪深一丈餘至春夏<lb/>
消液下流成川引以溉灌彼聞軍至決此渠口水不通<lb/>
流則致渴乏去城百里之内赤地無草又不任久停軍<lb/>
馬斤等議是也帝乃命浩以其前言與斤共相難抑諸<lb/>
人不復餘言唯曰彼無水草浩曰漢書地理志稱涼州<lb/>
之畜爲天下饒若無水草何以畜牧又漢人爲居終不<lb/>
於無水草之地築城郭立郡縣也雪之消液纔不斂塵<lb/>
何得通渠引漕溉灌數百萬頃乎此言大詃誣於人矣<lb/>
<pb n="KR2d0006_WYG_169-64b"/>
李順等復曰耳聞不如目見吾曹目見何可共辯浩曰<lb/>
汝曹受人金錢欲爲人爲辭謂我目不見便可欺也帝<lb/>
隱聽聞之乃出親見斤等辭旨嚴厲形於神色羣臣乃<lb/>
不敢復言但唯唯而已於是遂討涼州平之州饒水草<lb/>
如浩所言乃詔浩曰昔皇祚之興世隆北土太祖道武<lb/>
皇帝協順天人奄有區夏太宗承統光隆前緒朕以𦕈<lb/>
年獲奉宗廟即位之初不遑寧處揚威朔裔埽定赫連<lb/>
逮於神䴥始命史職注集前功以成一代之典自爾已<lb/>
<pb n="KR2d0006_WYG_169-65a"/>
來戎旗仍舉秦隴尅定徐兖無塵平逋寇於龍川討孽<lb/>
𨽻於涼域而史闕其職篇籍不著每懼斯事之墜焉命<lb/>
公留臺綜理史務述成此書務從實錄浩於是監祕書<lb/>
事以中書侍郎髙允散騎侍郎張偉參著作續成前紀<lb/>
至於損益褒貶折衷潤色浩所總焉浩有鑒識以人倫<lb/>
爲己任眀元太武之世徵海内賢才起自仄陋及所得<lb/>
外國遠方名士拔而用之皆浩之由也至於禮樂憲章<lb/>
皆歸宗於浩及景穆始總百揆浩復與宜都王穆壽輔<lb/>
<pb n="KR2d0006_WYG_169-65b"/>
政事時又將討蠕蠕劉絜復致異議帝愈欲討之乃召<lb/>
問浩浩對曰往擊蠕蠕師不多日絜等各欲逥還後獲<lb/>
其生口云軍還之時去賊三十里是絜等之計過矣夫<lb/>
北土多積雪至冬時常避寒南徙若因其時潛軍而出<lb/>
必與之遇既與之遇則可禽獲帝以爲然乃分軍爲四<lb/>
道詔諸將俱會鹿渾海期日有定而絜恨計不用沮誤<lb/>
諸將無功而還帝西廵詔浩與尚書順陽公蘭延都督<lb/>
行臺中外諸軍事帝至東雍親臨汾曲觀叛賊薛永宗<lb/>
<pb n="KR2d0006_WYG_169-66a"/>
壘進軍圍之永宗出兵欲戰帝問浩曰今日可擊不浩<lb/>
曰永宗未知陛下自來人心安閒北風迅疾宜急擊之<lb/>
須臾必破若待眀日恐其見官軍盛大必夜遁走帝從<lb/>
之永宗潰滅車駕濟河前驅告賊在渭北帝至洛水橋<lb/>
賊已夜遁詔問浩曰蓋吳在長安北九十里渭北地空<lb/>
穀草不備欲度渭南西行何如浩對曰蓋吳營去此六<lb/>
十里賊魁所在擊蛇之法當先破頭頭破則尾豈能復<lb/>
動宜乘勢先擊蓋吳今軍往一日便到平蓋吳之後逥<lb/>
<pb n="KR2d0006_WYG_169-66b"/>
向長安亦一日而至一日之内未便損傷愚謂宜從北<lb/>
道若從南道則蓋吳徐入北山卒未可平帝不從乃度<lb/>
渭南蓋吳聞帝至盡散入北山果如浩言軍無所尅帝<lb/>
悔之後以浩輔東宮之勤賜繒絮布帛各千叚太武蒐<lb/>
于河西詔浩詣行在所議軍事浩表猶如前議以謂漢<lb/>
武患匈奴彊盛故開涼州五郡通西域廣農積穀爲滅<lb/>
賊之資東西迭擊故漢未疲而匈奴已弊今募徙豪彊<lb/>
大家充實涼土軍舉之日東西齊勢此計之得者浩又<lb/>
<pb n="KR2d0006_WYG_169-67a"/>
上五寅元歴表曰太宗即位元年勅臣解急就章孝經<lb/>
論語詩尚書春秋禮記周易三年成訖復詔臣學天文<lb/>
星歴易式九宮無不盡看三十九年晝夜無廢臣禀性<lb/>
弱劣力不及健婦人更無餘能是以專心思書忘寢與<lb/>
食至乃夢共鬼爭義遂得周公孔子之要術始知古人<lb/>
有虚有實妄語者多眞正者少自秦始皇焚書之後經<lb/>
典絶滅漢髙祖以來世人妄造歴術者十餘家皆不得<lb/>
天道之正大誤四千小誤甚多不可言盡臣愍其如此<lb/>
<pb n="KR2d0006_WYG_169-67b"/>
今遭陛下太平之世除僞從眞宜改誤歴以從天道是<lb/>
以臣前奏造歴今始成訖謹以奏呈惟垂恩省察以臣<lb/>
歴術宣示中書博士然後施用非但時人天地鬼神知<lb/>
臣得正可以益國家萬世之名過於三皇五帝矣浩又<lb/>
以晉書諸家並多誤著晉後書未就傳世者五十餘卷<lb/>
初道武詔祕書郎鄧淵著國記十餘卷編年次事體例<lb/>
未成逮于眀元廢而不述神䴥二年詔集諸文人摭錄<lb/>
國書浩及弟覽髙讜鄧頴鼂繼范享黄輔等共參著作<lb/>
<pb n="KR2d0006_WYG_169-68a"/>
敘成國書三十卷著作令史太原閔湛趙郡郗摽素諂<lb/>
事浩乃請立石銘刋載國書以彰直筆并勒浩所注五<lb/>
經浩贊成之景穆善焉遂營於天郊東三里方百步用<lb/>
功三百萬乃訖浩所著國記盡述國事備而不典而石<lb/>
銘顯在衢路北人咸悉忿毒相與譖浩於帝帝大怒使<lb/>
有司按浩取祕書郎史及長歴生數百人意狀浩服受<lb/>
賕太平眞君十一年六月誅浩清河崔氏無遠近及范<lb/>
陽盧氏太原郭氏河東栁氏皆浩之姻親盡夷其族其<lb/>
<pb n="KR2d0006_WYG_169-68b"/>
祕書郎史已下盡死浩始弱冠太原郭逸以女妻之浩<lb/>
晚成不曜華采故時人未之知也逸妻王氏即宋鎭北<lb/>
將軍王仲德姊也每奇浩才能自以爲得佳壻俄而女<lb/>
亡王氏深以傷恨復以少女繼㛰逸及親屬以爲不可<lb/>
王氏固執與之逸不能違遂重結好浩非毁佛法而妻<lb/>
郭氏好釋典時時讀誦浩怒取而焚之捐灰於厠中及<lb/>
浩幽縶置之檻内送於城南使衞士數十人溲其上呼<lb/>
聲嗷嗷聞于行路自宰司之被戮辱未有如浩者世皆<lb/>
<pb n="KR2d0006_WYG_169-69a"/>
以爲報應之驗也初浩之害李順基萌已成夜夢秉火<lb/>
爇順寢室火作而順死浩與室家羣立而觀之俄而順<lb/>
弟息號哭而出曰此輩吾賊也以戈擊之悉投於河寤<lb/>
而惡之以告館客馮景仁景仁曰此眞不善也非復虚<lb/>
事夫以火爇人暴之極也且兆始惡者有終殃積不善<lb/>
者無餘慶厲階成矣公其圖之浩曰吾方思之而不能<lb/>
悛至是而族浩既工書人多託寫急就章從少至老初<lb/>
不憚勞所書蓋以百數必稱爲代疆以示不敢犯國其<lb/>
<pb n="KR2d0006_WYG_169-69b"/>
謹也如此浩書體勢及其先人而妙巧不如也世寶其<lb/>
迹多裁割綴連以爲模楷浩母盧諶孫女也浩著食經<lb/>
序曰余自少及長耳目聞見諸母諸姑所修婦功無不<lb/>
藴習酒食朝夕養舅姑四時供祭祀雖有功力不任僮<lb/>
使常手自親焉昔遭喪亂饑饉仍臻饘蔬餬口不能具<lb/>
其物用十餘年間不復備設先妣慮久廢忘後生無所<lb/>
知見而少不習書乃占授爲九篇文辭約舉婉而成章<lb/>
聰辯彊記皆此類也親沒之後遇國龍興之會平暴除<lb/>
<pb n="KR2d0006_WYG_169-70a"/>
亂拓定四方余備位台鉉與參大謀賞獲豐厚牛羊蓋<lb/>
澤貲累鉅萬衣則重錦食則粱肉遠惟平生季路負米<lb/>
之時不可復得故序遺文垂示來世浩弟簡字仲亮一<lb/>
名覽好學少以善書知名道武初歴中書侍郎爵五等<lb/>
侯參著作事卒簡弟恬字叔元小名白位豫州刺史爵<lb/>
武陽侯坐浩伏誅宏祖悅與范陽盧諶並以博藝齊名<lb/>
諶法鍾繇悅法衞瓘而俱習索靖之草皆盡其妙諶傳<lb/>
子偃偃傳子邈悅傳子潛潛傳子宏世不替業故魏初<lb/>
<pb n="KR2d0006_WYG_169-70b"/>
重崔盧之書宏自非朝廷文誥四方書檄初不妄染故<lb/>
世無遺文尤善草𨽻爲世摹楷行法特盡精巧而不見<lb/>
遺迹始宏因苻氏亂欲避地江南爲張願所獲本圖不<lb/>
遂乃作詩以自傷而不行於世蓋懼罪也浩誅中書侍<lb/>
郎髙允受勅收浩家書始見此詩允知其意允孫綽錄<lb/>
於允集初宏父潛爲兄渾等誄手筆本草延昌初著作<lb/>
佐郎王遵業買書於市遇得之年將二百寶其書迹深<lb/>
藏祕之武定中遵業子松年將以遺黄門郎崔季舒人<lb/>
<pb n="KR2d0006_WYG_169-71a"/>
多摹榻之左光祿大夫姚元<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>以工書知名於時見潛<lb/>
書以爲過於已也宏弟徽字元猷少有文才與渤海髙<lb/>
演俱知名歴位祕書監賜爵貝邱侯樂安王範鎭長安<lb/>
選舊德之士與俱範以徽爲平西將軍副將行樂安王<lb/>
傅進爵濟南公徽爲政務存大體不親小事性好人倫<lb/>
引接賔客或談及平生或講論道義誨誘後進終日不<lb/>
止以疾徵還京師卒諡曰元公士類無不歎息始清河<lb/>
崔寛祖肜隨晉南陽王保避地隴右遂仕西涼及沮渠<lb/>
<pb n="KR2d0006_WYG_169-71b"/>
氏肜生剖字伯宗每慷慨有懐東土常歎曰風雨如晦<lb/>
雞鳴不已吾所庶幾及太武西廵剖乃總率同義使子<lb/>
寛送款太武嘉之拜寛岐陽令賜爵延水男遣使與寛<lb/>
俱西撫慰初附徵剖詣京師未至而卒文成以剖誠著<lb/>
先朝贈涼州刺史武陵公諡曰元寛字景仁還京封安<lb/>
國子位𢎞農太守初寛通欵見浩浩與相齒次厚存接<lb/>
之及浩誅以遠來疎族獨得不坐遂家于武城居司空<lb/>
林舊墟以一子繼浩與浩弟覽妻封氏相奉如親寛後<lb/>
<pb n="KR2d0006_WYG_169-72a"/>
襲爵武陵公陜城鎭將三崤地險人多刼寇而寛性滑<lb/>
稽誘接豪右宿盗魁帥與相交結傾衿待遇不逆細微<lb/>
莫不感其意氣時官無祿力唯取給於人寛善撫納招<lb/>
致禮遺大有取受而與之者無恨又𢎞農出漆蠟竹木<lb/>
之饒路與南通貿易來往家産豐富而百姓樂之諸鎭<lb/>
之中號曰能政及解鎭人人追戀詣闕上疏者三百餘<lb/>
人卒遺言薄葬斂以時服長子衡字伯玉少以孝行著<lb/>
稱學崔浩書頗亦類焉天安元年擢爲内祕書中散班<lb/>
<pb n="KR2d0006_WYG_169-72b"/>
下詔命及御所覽書多其迹也衡舉李冲李元愷程駿<lb/>
等終爲名器承眀元年遷内都坐令善折獄孝文嘉之<lb/>
太和二年襲爵武陵公衡涉獵書史頗爲文筆蠕蠕時<lb/>
犯塞衡上疏陳備禦之方便國利人之䇿凡五十餘條<lb/>
除秦州刺史徙爵齊郡公先是河東年饑刼盗大起衡<lb/>
至修龔遂法勸課農桑周年間寇盗止息卒贈冀州刺<lb/>
史諡惠公衡五子長子敞字公世襲爵例降爲侯爲平<lb/>
原相敞性狷急與刺史楊椿迭相表列敞坐免官宣武<lb/>
<pb n="KR2d0006_WYG_169-73a"/>
初爲鉅鹿太守弟朏之逆敞爲黄太軍主韓文殊所藏<lb/>
其家悉見籍沒唯敞妻李氏以公主之甥自隨奴婢田<lb/>
宅二百餘口得免正光中普釋禁錮敞復爵郡侯卒於<lb/>
趙郡太守敞弟鐘字公祿奉朝請弟胐之逆以出後被<lb/>
原歴司徒右長史金紫光祿大夫冀州大中正敞亡後<lb/>
鐘貪其財誣敞息子積等三人非兄允辭訴累世人士<lb/>
嫉之爾朱世隆爲尚書令奏除其官終身勿齒胐好學<lb/>
有文才爲京兆王愉錄事參軍與愉同逆伏法宏同郡<lb/>
<pb n="KR2d0006_WYG_169-73b"/>
董謐謐父京與同郡崔康時霍原等俱以碩學播名遼<lb/>
海謐好學傳父業中山平入朝拜儀曹郎撰朝覲饗宴<lb/>
郊廟社稷之儀<lb/>
張袞字洪龍上谷沮陽人也祖翼遼東太守父卓昌黎<lb/>
太守衮篤實好學有文才初爲郡五官掾道武爲代王<lb/>
選爲左長史從道武征蠕蠕追之五六百里諸部帥因<lb/>
衮言糧盡不宜深入帝問衮若殺副馬足三日食乎皆<lb/>
言足也帝乃倍道追之及於廣漠赤地南林山下大破<lb/>
<pb n="KR2d0006_WYG_169-74a"/>
之既而帝問衮卿曹外人知我問三日糧意乎對曰皆<lb/>
莫知也帝曰此易知耳蠕蠕奔走數日畜産失飲至水<lb/>
必留計其道程三日足及輕騎卒至出其不意彼必驚<lb/>
散其勢然矣衮以帝言出告部帥咸曰聖策長遠非愚<lb/>
近所及衮常參大謀決策幃幄帝器之禮遇優厚衮每<lb/>
告人曰昔樂毅杖策於燕昭仲達委身於魏武蓋命世<lb/>
難可期千載不易遇主上天姿傑邁逸志陵霄必能囊<lb/>
括六合混一四海夫遭風雲之會不建騰躍之功者非<lb/>
<pb n="KR2d0006_WYG_169-74b"/>
人豪也遂策名委質竭誠伏事時劉顯地廣兵彊跨有<lb/>
朔裔㑹其兄弟乖離共相疑阻衮言於道武曰顯志大<lb/>
意高今因其内釁宜速乘之帝從之遂破走顯又從破<lb/>
賀訥道武登勿居山遊宴從官請聚石為峯以記功德<lb/>
乃命衮為文慕容寶之來寇也衮言於帝曰寶乘滑臺<lb/>
之功因長子之㨗傾資竭力難與争鋒愚以為宜羸師<lb/>
卷甲以侈其心帝從之果破之參合皇始初遷給事黃<lb/>
門侍郎道武南伐師次中山衮言於帝曰寶憑三世之<lb/>
<pb n="KR2d0006_WYG_169-75a"/>
資城池之固雖皇威震赫勢必擒殄然窮兵極武非王<lb/>
者所宜若酈生一說田横委質魯連飛書聊將授首臣<lb/>
誠德非古人略無奇䇿仰憑威靈庶必有感衮乃遺寶<lb/>
書喻以成敗寶見書大懼遂奔和龍既克中山聽入八<lb/>
議拜奮武將軍幽州刺史賜爵臨渭侯衮清儉寡欲勸<lb/>
課農桑百姓安之天興初徵還京師後與崔逞答晉將<lb/>
郗恢書失旨黜爲尚書令史衮遇創業之初始以才謨<lb/>
見任率心奉上不顧嫌疑帝曾問南州人於衮衮與盧<lb/>
<pb n="KR2d0006_WYG_169-75b"/>
溥州里數稱薦之又未嘗與崔逞相見聞風稱美及中<lb/>
山平盧溥聚黨爲逆崔逞答書不允並乖夲言故忿之<lb/>
衮年過七十闔門守靜手執經書刋定乖失愛好人物<lb/>
善誘無倦士類以此髙之永興二年疾篤上疏後數日<lb/>
卒年七十二太武後追錄舊勲遣大鴻臚即衮墓冊贈<lb/>
太保諡文康公子度少有學尚襲爵臨渭侯卒於中都<lb/>
大官度子白澤年十一遭母憂以孝聞長而博學文成<lb/>
初除殿中曹給事中甚見寵任白澤夲名鍾葵獻文賜<lb/>
<pb n="KR2d0006_WYG_169-76a"/>
名白澤納其女爲嬪出行雍州刺史清心少欲民吏安<lb/>
之獻文詔諸監臨官取所監羊一口酒一斛者罪至大<lb/>
辟與者以從坐論糾得尚書以下罪狀者各隨所糾官<lb/>
輕重而授之白澤以爲此法若行之不已恐姦人窺望<lb/>
勞臣解節請依律令舊法獻文納之太和初懐州人伊<lb/>
祁茍初三十餘人謀反文眀皇太后欲盡誅一城人白<lb/>
澤諫以爲周書父子兄弟罪不相及不誣十室而况一<lb/>
州后從之乃止轉散騎常侍殿中尚書卒贈相州刺史<lb/>
<pb n="KR2d0006_WYG_169-76b"/>
廣平公諡曰簡長子倫字天念大司農少卿燕州大中<lb/>
正熙平中蠕蠕主醜奴遣使來朝抗敵國之禮不修臣<lb/>
敬朝議將依漢答匈奴故事遣使報之倫表以爲虜雖<lb/>
慕德亦來觀我懼之以彊儻或歸附示之以弱窺覦或<lb/>
起春秋所謂以我卜也髙祖世宗知其若此來既莫逆<lb/>
去又不追必其委質玉帛之辰屈膝藩方之禮則豐其<lb/>
勞賄藉以珍物至於王人遠役銜金虜庭優以匹敵之<lb/>
尊加之想望之寵恐徒生虜慢無益聖朝不從孝莊初<lb/>
<pb n="KR2d0006_WYG_169-77a"/>
卒於大司農卿衮弟恂列在循吏傳<lb/>
鄧淵字彥海安定人也祖羌苻堅車騎將軍父翼河間<lb/>
相慕容垂之圍鄴以爲冀州刺史爵眞定縣侯翼拒對<lb/>
使者曰先君忠于秦室翼豈可先叛乎忠臣不事二主<lb/>
未敢聞命垂喻遣之曰吾與車騎結爲異姓兄弟卿亦<lb/>
猶吾子弟安得辭乎翼曰冀州宜任親賢翼請他役効<lb/>
命垂乃用爲河間太守後卒於趙郡内史淵性貞素言<lb/>
行可復博覽經書長於易筮道武定中原擢爲著作郎<lb/>
<pb n="KR2d0006_WYG_169-77b"/>
再遷尚書吏部郎淵眀制度多識故事與尙書崔宏參<lb/>
定朝儀律令音樂及軍國文記詔䇿多淵所爲從征平<lb/>
陽以功賜爵下博子加中壘將軍道武詔淵撰國記十<lb/>
餘卷唯次年月起居行事而已未有體例淵謹於朝事<lb/>
未嘗忤旨其從父弟暉時爲尚書郎兇俠好奇與定陵<lb/>
侯和跋厚跋有罪誅其子弟奔長安或告暉將送出之<lb/>
由是道武疑淵知情遂賜淵死既而悔之時人咸愍惜<lb/>
焉子頴襲爵稍遷中書侍郎太武詔太常卿崔浩集諸<lb/>
<pb n="KR2d0006_WYG_169-78a"/>
文學撰述國書頴與浩弟覽等俱參著作事太武幸漠<lb/>
南髙車莫弗庫若干率騎數萬餘驅鹿百餘萬詣行所<lb/>
詔頴爲文銘於漠南以記功德兼散騎常侍使宋進爵<lb/>
爲侯卒諡曰文恭子怡襲爵位荆州刺史賜爵南陽公<lb/>
卒子侍孝文賜名述位齊州刺史初改置百官始重公<lb/>
府元佐以述爲太傅元丕長史卒於司空長史諡曰貞<lb/>
長孫嵩代人也父仁昭成時爲南部大人嵩寛雅有器<lb/>
度昭成賜名焉年十四代父統事昭成末年諸部乖亂<lb/>
<pb n="KR2d0006_WYG_169-78b"/>
苻堅使劉庫仁攝國事嵩與元他等率部衆歸之劉顯<lb/>
之謀難也嵩率舊人及庶師七百餘家叛顯走將至五<lb/>
原時寔君之子烏渥亦聚衆自立嵩欲歸之見烏渥烏<lb/>
渥稱逆父之子勸嵩歸道武嵩未決烏渥廻其牛首嵩<lb/>
黽勉從之見道武于三漢亭道武以爲南部大人累著<lb/>
軍功後從征中山除冀州刺史賜爵鉅鹿公歴侍中司<lb/>
徒相州刺史改封南平公所在著稱眀元即位與山陽<lb/>
侯奚斤北新侯安同白馬侯崔宏等八人坐止車門右<lb/>
<pb n="KR2d0006_WYG_169-79a"/>
聽理萬機故世號八公晉將劉裕之伐姚泓眀元假嵩<lb/>
節督山東諸軍事傳詣平原緣河北岸列軍次於畔城<lb/>
軍頗失利詔假裕道裕於舟中望嵩麾蓋遺以酃酒及<lb/>
江南食物嵩皆送京師詔嵩厚答之又勅簡精兵爲戰<lb/>
備若裕西過者便率精銳南出彭沛如不時過但引軍<lb/>
隨之彼至崤陜間必與姚泓相持一死一傷衆力疲弊<lb/>
比及秋月徐乃乘之則裕首可不戰而縣矣於是叔孫<lb/>
建等尋河趣洛遂入關嵩與建等自成臯南濟晉諸屯<lb/>
<pb n="KR2d0006_WYG_169-79b"/>
戍皆望塵奔潰裕尅長安嵩乃班師眀元寢疾問後事<lb/>
於嵩嵩曰立長則順以德則人服今長皇子賢而世嫡<lb/>
天所命也請立乃定䇿詔太武臨朝監國嵩爲左輔太<lb/>
武即位進爵北平王司州中正詔問公卿赫連蠕蠕征<lb/>
討何先嵩與平陽王長孫翰司空奚斤等曰赫連土居<lb/>
未能爲患蠕蠕世爲邊害宜先討大檀及則收其畜産<lb/>
足以富國不及則校獵陰山多殺禽獸皮肉筋角以充<lb/>
軍實亦愈於破一小國太常崔浩曰大檀遷徙鳥逝疾<lb/>
<pb n="KR2d0006_WYG_169-80a"/>
追則不足經久大衆則不能及之赫連屈丐土宇不過<lb/>
千里其刑政殘虐人神所棄宜先討之尚書劉絜武京<lb/>
侯安原請先平馮跋帝黙然遂西廵狩後聞屈丐死關<lb/>
中大亂議欲征之嵩等曰彼若城守以逸待勞大檀聞<lb/>
之乘虚而寇此危道也帝乃問幽微於天師寇謙之謙<lb/>
之勸行杜超之贊成之崔浩又言西伐利嵩等固諫不<lb/>
可帝大怒責嵩在官貪汚使武士頓辱尋遷太尉久之<lb/>
加柱國大將軍自是輿駕征伐嵩以元老多留鎭京師<lb/>
<pb n="KR2d0006_WYG_169-80b"/>
坐朝堂平斷刑獄薨年八十諡曰宣王後孝文追錄先<lb/>
朝功臣以嵩配饗廟庭子頽善騎射彎弓三百斤襲爵<lb/>
加侍中征南大將軍有罪黜爲戍兵後復爵薨諡曰安<lb/>
王子敦字孝友位北鎭都將坐黷貨降爲公孝文時自<lb/>
訟先世勲重帝復其王爵薨諡曰簡王子道字念僧襲<lb/>
爵久之隨例降爲公位右衞將軍卒諡曰愼子悅襲爵<lb/>
建義初復夲王爵尋降爲公位光祿少卿卒贈司空嵩<lb/>
五世孫儉仕周知名有傳嵩從子道生忠厚亷謹道武<lb/>
<pb n="KR2d0006_WYG_169-81a"/>
愛其謹重使掌機密與賀毗等四人内侍左右出入詔<lb/>
命眀元即位除南統將軍冀州刺史後取人美女以獻<lb/>
眀元切責之以舊臣不加罪黜太武即位進爵汝陰公<lb/>
遷廷尉卿從征蠕蠕與尉眷等率衆出白黑兩漠間大<lb/>
㨗而還太武征赫連昌道生與司徒長孫翰宗正娥清<lb/>
爲前驅遂平其國昌弟定走保平涼宋遣將到彥之王<lb/>
仲德寇河南以救定詔道生與丹陽王太之屯河上以<lb/>
禦之遂誘宋將檀道濟邀其前後追至歴城而還除司<lb/>
<pb n="KR2d0006_WYG_169-81b"/>
空加侍中進封上黨王薨年八十二贈太尉諡曰靖道<lb/>
生亷約身爲三司而衣不華飾食不兼味一熊皮障泥<lb/>
數十年不易時人比之晏嬰第宅卑陋出鎭後其子弟<lb/>
頗更修繕起堂廡道生還歎曰昔霍去病以匈奴未滅<lb/>
無用家爲今彊寇尚游魂漠北吾豈可安坐華美也乃<lb/>
切責子弟令毁其宅太武世所在著績每建大議多合<lb/>
時機爲將有權略善待士衆帝命歌工歴頌羣臣曰智<lb/>
如崔浩亷如道生及年老頗惑其妻孟氏以此見譏與<lb/>
<pb n="KR2d0006_WYG_169-82a"/>
從父嵩俱爲三公當世以爲榮子抗位少府卿早卒抗<lb/>
子觀少以壯勇知名後襲祖爵上黨王時異姓諸王襲<lb/>
爵多降爲公帝以其祖道生佐命先朝故特不降以征<lb/>
西大將軍假司空督河西七鎭諸軍討吐谷渾部帥拾<lb/>
寅拾寅遁藏焚其城邑而還孝文初拜殿中尚書侍中<lb/>
吐谷渾又侵逼復假觀司空討降之後爲征南大將軍<lb/>
薨諡曰定葬禮依其祖靖王故事陪葬雲中金陵子冀<lb/>
歸六歲襲爵降爲公孝文以其幼承家業賜名幼字承<lb/>
<pb n="KR2d0006_WYG_169-82b"/>
業承業聰敏有才藝虚心愛士爲前將軍從孝文南討<lb/>
宣武時爲揚州刺史假鎭南大將軍都督淮南諸軍事<lb/>
梁將裴䆳虞鴻襲據壽春承業諸子驍果䆳頗難之號<lb/>
曰鐵小兒詔河間王琛總衆援之琛欲決戰承業以雨<lb/>
久更須持重琛弗從遂戰爲賊所乘承業後殿初承業<lb/>
既總彊兵久不決戰議者疑有異圖朝廷重遣河間王<lb/>
琛及臨淮王彧尚書李憲等三都督外聲助承業内實<lb/>
防之會鮮于修禮反於中山以承業爲大都督北討尋<lb/>
<pb n="KR2d0006_WYG_169-83a"/>
以夲使達鄴城詔承業解行臺罷大使遣河間王琛爲<lb/>
大都督酈道元爲行臺承業遣子子裕奉表稱與琛同<lb/>
在淮南俱當國難琛敗臣全遂生私隙且臨機奪帥非<lb/>
䇿所長書奏不納琛與承業前到呼沲承業未欲戰而<lb/>
琛不從行達五鹿爲修禮邀擊琛不赴之賊總至遂大<lb/>
敗承業與琛並除名尋而正平蜀郡反復假承業鎭西<lb/>
將軍討蜀都督頻戰有功除平東將軍復夲爵後除尚<lb/>
書右僕射未幾雍州刺史蕭寶夤據州反復以承業爲<lb/>
<pb n="KR2d0006_WYG_169-83b"/>
行臺討之承業時背疽未愈靈太后勞之曰卿疹源如<lb/>
此朕欲相停更無可寄如何承業答曰死而後已敢不<lb/>
自力時子彥亦患脚痺扶杖入辭尚書僕射元順顧相<lb/>
謂曰吾等備爲大臣各居寵位危難之日病者先行無<lb/>
乃不可乎莫有對者時薛鳳賢反於正平薛修義屯聚<lb/>
河東分據鹽池攻圍蒲坂東西連結以應寶夤承業乃<lb/>
據河東時有詔廢鹽池稅承業上表曰鹽池天資賄貨<lb/>
密邇京畿唯須寶而䕶之均贍以理今四境多虞府庫<lb/>
<pb n="KR2d0006_WYG_169-84a"/>
罄竭然冀定二州且亡且亂常調之絹不可復收仰惟<lb/>
府庫有出無入必須經綸出入相補略論鹽稅一年之<lb/>
中凖絹而言猶不應減三十萬疋也便是移冀定二州<lb/>
置於畿甸今若廢之事同再失臣前仰違嚴旨而先討<lb/>
關賊徑解河東者非是閑長安而急蒲坂蒲坂陷沒失<lb/>
鹽池三軍口命濟贍理絶天助大魏兹計不爽昔髙祖<lb/>
昇平之年無所乏少猶創置鹽官而加典䕶非爲物而<lb/>
競利恐曰利而亂俗也况今王公素餐百官尸祿租徵<lb/>
<pb n="KR2d0006_WYG_169-84b"/>
六年之粟調折來歲之資此皆出入私財奪人膂力豈<lb/>
是願言事不獲已臣輙符司監將尉還率所部依常收<lb/>
稅更聽後勅及雍州平除雍州刺史孝莊初封上黨王<lb/>
尋改馮翊王後降爲郡公遷司徒公加侍中兼尚書令<lb/>
大行臺仍鎭長安節閔立遷太尉公錄尚書事及韓陵<lb/>
之敗斛斯椿先據河橋謀誅爾朱使承業入洛啓節閔<lb/>
誅世隆兄弟之意孝武初轉太傅以定䇿功更封開國<lb/>
子承業表請廽授其姨兄廷尉卿元洪超次子惲初承<lb/>
<pb n="KR2d0006_WYG_169-85a"/>
業生而母亡爲洪超母所撫養是以求讓許之孝武入<lb/>
關承業時鎭虎牢亦隨赴長安位太師錄尚書事封上<lb/>
黨王大統元年薨贈假黄鉞大丞相都督三十州諸軍<lb/>
事雍州刺史諡曰文宣承業少輕俠鬭雞走馬力爭殺<lb/>
人因亡抵龍門將陳興德家會赦得免因以後妻羅前<lb/>
夫女呂氏妻興德兄興恩以報之羅年大承業十餘歲<lb/>
酷妬忌承業雅相敬愛無姬妾童侍之中在承業左右<lb/>
嫌疑致死者乃有數四前妻張氏二子子彥子裕羅生<lb/>
<pb n="KR2d0006_WYG_169-85b"/>
三子紹遠士亮季亮兄弟皆雄武子彥夲名雋有膂力<lb/>
以累從父征討功封槐里縣子孝武帝與齊神武搆隙<lb/>
加子彥中軍大都督行臺僕射鎭𢎞農以爲心膂及從<lb/>
帝入關封髙平郡公位儀同三司以從征竇泰戰沙苑<lb/>
功加開府侍中及東復舊京以子彥兼尚書令行司州<lb/>
牧留鎭洛陽後以不利班師大統七年拜太子太傅子<lb/>
彥少嘗墜馬折臂肘上起骨寸餘乃命開肉鋸骨流血<lb/>
數升言戲自若時以爲踰於關羽末年石發舉體生瘡<lb/>
<pb n="KR2d0006_WYG_169-86a"/>
雖親戚兄弟以爲惡疾子彥曰惡疾如此難以自眀世<lb/>
無良醫吾其死矣嘗聞惡疾蝮蛇螫之不痛試爲求之<lb/>
當令兄弟知我乃於南山得蛇以股觸之痛楚號呌俄<lb/>
而腫死文帝聞之慟哭曰失我良將贈雍州刺史子裕<lb/>
位衞尉少卿啓捨汎階十七級爲子義貞求官除左衞<lb/>
將軍加通直散騎常侍又以父勲封平原縣侯抗弟禮<lb/>
少以父任爲散騎侍郎與襄城公盧魯元等内侍恭敏<lb/>
有才志太武寵信之曰其父親近吾祖其子在我左右<lb/>
<pb n="KR2d0006_WYG_169-86b"/>
不亦宜乎<lb/>
長孫肥代人也昭成時年十三以選内侍少有雅度果<lb/>
毅少言道武之在獨孤及賀蘭部常從禦侮左右帝深<lb/>
信仗之登國初與莫題等俱爲大將屢有軍功後從平<lb/>
中山以功賜爵琅邪公遷衞尉卿改爵盧鄉時中山太<lb/>
守仇儒不樂内徙亡匿趙郡推趙准爲主妄造祅言云<lb/>
燕東傾趙當續欲知其名淮水不足准喜而從之自號<lb/>
鉅鹿公儒爲長史據關城連引丁零殺害長吏肥討破<lb/>
<pb n="KR2d0006_WYG_169-87a"/>
准於九門斬仇儒禽准詔以儒肉食准傳送京師轘之<lb/>
於市夷其族除肥兖州刺史姚平之寇平陽道武徵肥<lb/>
與毗陵王順等爲前鋒平退保柴壁帝進攻屠之遣肥<lb/>
還鎭兖州撫慰河南威信著於淮泗肥善䇿謀勇冠諸<lb/>
將前後征討未嘗失敗故每有大難令肥當之南平中<lb/>
原西摧羌寇肥功居多賞賜千計後降爵藍田侯卒諡<lb/>
曰武陪葬金陵子翰襲爵翰少有父風道武時以善騎<lb/>
射爲獵郎眀元之在外翰與元磨渾等潛謀奉迎眀元<lb/>
<pb n="KR2d0006_WYG_169-87b"/>
即位與磨渾等拾遺左右以功累遷平南將軍率衆鎭<lb/>
北境威名甚著太武即位封平陽王蠕蠕大檀之入寇<lb/>
雲中太武親征之遣翰與東平公娥清出長川討大檀<lb/>
大檀北遁追擊尅獲而還遷司徒從襲赫連昌破之翰<lb/>
清正嚴明善撫將士薨太武為之流涕親臨其喪喪禮<lb/>
依安成王叔孫俊故事諡曰威陪葬金陵子成襲爵降<lb/>
為公位南部尚書卒陪葬金陵翰弟陵位駕部尚書性<lb/>
寛厚好學愛士封吳郡公卒贈吳郡王諡曰恭陪葬金<lb/>
<pb n="KR2d0006_WYG_169-88a"/>
陵<lb/>
于栗磾代人也少習武藝材力絶人能左右馳射登國<lb/>
中拜冠軍將軍假新安子與寧朔將軍公孫蘭潛自太<lb/>
原從韓信故道開井陘關路襲慕容寶於中山道武後<lb/>
至見道路修治大悅賜以名馬及趙魏平帝置酒髙會<lb/>
謂栗磾曰卿吾之黥彭也進假新安公道武田於白登<lb/>
山見熊將數子顧謂栗磾曰卿勇幹如此能搏之乎對<lb/>
曰天地之性人為貴若搏之不勝豈不虚斃一壯士自<lb/>
<pb n="KR2d0006_WYG_169-88b"/>
可驅致御前坐而制之尋皆禽獲帝顧謝之後為河内<lb/>
鎭將劉裕之伐姚泓也栗磾慮裕侵擾河北築壘河上<lb/>
裕憚之遺栗磾書假道西上題曰黒矟公麾下栗磾以<lb/>
狀表聞明元因之授栗磾黑矟將軍栗磾好持黑矟裕<lb/>
望而異之故有其號也永興中關東羣盗大起西河反<lb/>
叛栗磾受命征伐所向皆平遷豫州刺史進爵新安侯<lb/>
洛陽雖歴代所都實為邊界栗磾安集之甚得百姓歡<lb/>
心明元南幸孟津謂栗磾曰河可橋乎栗磾曰杜預造<lb/>
<pb n="KR2d0006_WYG_169-89a"/>
橋遺事可想乃編次大船為橋於野坂六軍既濟帝深<lb/>
歎美之太武之征赫連昌勅栗磾與宋兵將軍周幾襲<lb/>
陜城長驅至三輔進爵為公累遷外都大官平刑折獄<lb/>
甚有聲稱卒年七十五賜東園祕器朝服一具衣一襲<lb/>
贈太尉栗磾自少總戎迄於白首臨事善斷所向無前<lb/>
加以謙虚下士刑罰不濫太武甚悼惜之子洛拔有姿<lb/>
容善應對拜侍御中散太武甚加愛寵因賜名焉轉監<lb/>
御曹令景穆在東宮厚加禮遇洛拔恒畏避屏退不敢<lb/>
<pb n="KR2d0006_WYG_169-89b"/>
逆自結納頃之襲爵後爲侍中尚書令百僚憚之卒於<lb/>
官洛拔有六子長子烈善射少言有不可犯之色少拜<lb/>
羽林中郎累遷侍中殿中尚書于時孝文幼冲文明太<lb/>
后稱制烈與元丕陸叡李冲等各賜金䇿許以有罪不<lb/>
死進爵洛陽侯轉衞尉卿及遷都洛陽人情戀本多有<lb/>
異議帝以問烈烈曰陛下聖略深遠非愚管所測若隱<lb/>
心而言樂遷之與戀舊中半耳帝曰卿不唱異同朕深<lb/>
感不言之益勅鎭代留臺庶政一相參委車駕幸代執<lb/>
<pb n="KR2d0006_WYG_169-90a"/>
烈手曰宗廟至重翼衞不輕卿當祇奉靈駕時遷洛邑<lb/>
烈與髙陽王雍奉神主於洛陽遷光祿卿十九年大選<lb/>
百僚子登引例求進烈表引已素無敎訓請乞黜落帝<lb/>
曰此乃有識之言不謂烈能辦此乃引見登詔曰朕今<lb/>
創禮新邑明揚天下卿父乃行謙讓之表而有直士之<lb/>
風故進卿為太子翊軍校尉又加烈散騎常侍封聊城<lb/>
縣子及穆泰陸叡謀反舊京帝幸代泰等伏法賜烈及<lb/>
李冲璽書述叙金策之意時代鄉舊族同惡者多唯烈<lb/>
<pb n="KR2d0006_WYG_169-90b"/>
一宗無所染預帝益器重之歎曰元儼決斷威恩深自<lb/>
不惡然盡忠猛決不如烈也爾日烈在代都必即斬其<lb/>
五王元首烈之節槩不謝金日磾詔除領軍將軍以本<lb/>
官從征荆沔加鼓吹一部二十三年齊將陳顯達入寇<lb/>
馬圈帝輿疾討之執烈手以京邑為託帝崩於行宮彭<lb/>
城王勰祕諱而返稱詔召宣武會駕魯陽以烈留守之<lb/>
重密報凶問烈處分行留神色無變宣武即位寵任如<lb/>
前咸陽王禧為宰輔權重當時曾遣家僮傳言於烈求<lb/>
<pb n="KR2d0006_WYG_169-91a"/>
舊羽林虎賁執仗出入烈不許禧遣謂烈曰我是天子<lb/>
兒天子叔元輔之命與詔何異烈厲色答曰向亦不道<lb/>
王非天子兒叔若是詔應遣官人所由若遣私奴索官<lb/>
家羽林烈頭可得羽林不可得也禧惡其剛直出之為<lb/>
恒州刺史烈不願蕃授謂彭城王勰曰殿下忘先帝南<lb/>
陽之詔乎而逼老夫乃至於此遂以疾辭宣武以禧等<lb/>
專擅潛謀廢之景明二年正月初祭三公致齋於廟帝<lb/>
夜召烈子忠謂曰卿父明可早入及明烈至詔曰諸父<lb/>
<pb n="KR2d0006_WYG_169-91b"/>
怠慢今欲使卿以兵召之卿其行乎烈曰老臣歴奉累<lb/>
朝頗以幹勇賜識今日之事所不敢辭乃將直閤以下<lb/>
六十餘人宣旨召咸陽王禧彭城王勰北海王詳衞送<lb/>
至帝前諸公各稽首歸政以烈為領軍進爵為侯自是<lb/>
長直禁中機密大事皆所參焉咸陽王禧之謀反宣武<lb/>
從禽於野左右分散倉卒之際莫知其計乃勅烈子忠<lb/>
馳覘虚實烈時留守已處分有備因忠奏曰臣雖朽邁<lb/>
心力猶可禧等猖狂不足為慮願緩蹕徐還以安物望<lb/>
<pb n="KR2d0006_WYG_169-92a"/>
帝甚以為慰車駕還宮禧已逃詔烈追執之順后既立<lb/>
以世父之重彌見優禮及卒宣武舉哀於朝堂給東園<lb/>
第一祕器贈太尉鉅鹿郡公子祚襲祚弟忠字思賢本<lb/>
字千年弱冠拜侍御中散文明太后臨朝刑政頗峻侍<lb/>
臣左右多以微譴得罪忠朴直少言終無過誤太和中<lb/>
授武騎侍郎因賜名登累遷左中郎將領直寢元禧之<lb/>
亂車駕在外變起倉卒忠曰臣父為領軍計必無慮帝<lb/>
遣忠馳觀之烈嚴備果如所量忠還宣武撫其背曰卿<lb/>
<pb n="KR2d0006_WYG_169-92b"/>
差彊人意先帝賜卿名登誠為美稱朕嘉卿忠款今改<lb/>
名忠既表貞固之誠亦以名實相副也以父憂去職徙<lb/>
為司徒長史時太傅錄尚書北海王詳親尊權重將作<lb/>
大匠王遇多隨詳所欲而給之忠於詳前謂遇曰殿下<lb/>
國之周公阿衡王室何至阿諛附勢損公惠私也遇既<lb/>
不寧詳亦慙謝以平元禧功封魏郡公及遷散騎常侍<lb/>
兼武衞將軍每以鯁氣正辭為北海所忿面責忠曰我<lb/>
憂在前見爾死不憂爾見我死時也忠曰人生自有定<lb/>
<pb n="KR2d0006_WYG_169-93a"/>
分若應死王手避亦不免不爾王不能殺詳因忠表讓<lb/>
之際密勸帝以忠為列卿於是詔停其封優進太府卿<lb/>
正始二年詔忠以本官使持節兼侍中為西道大使刺<lb/>
史鎭將贓罪顯暴者以狀聞守令以下便行決斷與尚<lb/>
書李崇分使二道忠劾并州刺史髙聰贓罪二百餘條<lb/>
論以大辟除華州刺史遭繼母憂不行服闋再遷衞尉<lb/>
卿河南邑中正忠與吏部尚書元暉度支尚書元匡河<lb/>
南尹元萇等推定代方姓族髙肇忌其為人乃言於宣<lb/>
<pb n="KR2d0006_WYG_169-93b"/>
武稱中山要鎭作捍須才乃出忠為定州刺史既而帝<lb/>
悔復授衞尉卿領左將軍恒州大中正密遣使詣忠慰<lb/>
勉之延昌初除都官尚書領左衞中正如故又加散騎<lb/>
常侍嘗因侍宴賜之劒杖舉酒屬忠曰卿世執貞節故<lb/>
恒以禁衞相委昔以卿行忠賜名曰忠今以卿才堪禦<lb/>
侮以所御劒杖相錫循名取義意在不輕出入恒以自<lb/>
防也遷侍中領軍將軍忠辭無學識宣武曰學識有文<lb/>
章者不少但心直不如卿欲使卿劬勞於下我當無憂<lb/>
<pb n="KR2d0006_WYG_169-94a"/>
於上及帝崩夜忠與侍中崔光遣右衞將軍侯剛迎明<lb/>
帝於東宮而即位忠與門下議以帝沖年未親機政太<lb/>
尉髙陽王雍屬尊望重宜入居西栢堂省決庶政任城<lb/>
王澄明德茂親可為尚書令總攝百揆奏中宮請即勅<lb/>
授御史中尉王顯欲逞姦計與中常侍給事中孫蓮等<lb/>
厲色不聽寢門下之奏孫蓮等密欲矯太后令以髙肇<lb/>
錄尚書事顯與髙猛為侍中忠即殿下收顯殺之忠既<lb/>
居門下又總禁衞遂執朝政權傾一時初太和中軍國<lb/>
<pb n="KR2d0006_WYG_169-94b"/>
多事孝文以用度不足百官祿四分減一忠既擅朝欲<lb/>
以惠澤自固乃悉復所減之祿職人進位一級舊制百<lb/>
姓絹布一疋之外各輸綿麻八兩忠悉以與之乃白髙<lb/>
陽王雍自云宣武本許優轉雍憚忠威權便順意加忠<lb/>
車騎大將軍忠自謂新故之際有安社稷功諷百寮令<lb/>
加己賞太尉清河王懌廣平王懷難違其意封忠恒山<lb/>
郡公忠又難於獨受乃諷朝廷同在門下者並加封邑<lb/>
尚書左僕射郭祚尚書裴植以忠權勢日盛勸雍出忠<lb/>
<pb n="KR2d0006_WYG_169-95a"/>
忠聞之逼有司誣奏其罪祚有師傅舊恩植擁地入國<lb/>
忠並矯詔殺之朝野憤怨無不切齒王公以下畏之累<lb/>
跡又欲殺髙陽王雍侍中崔光固執乃止遂免雍太尉<lb/>
以王還第自此詔命生殺皆出於忠既尊靈太后為皇<lb/>
太后居崇訓宮忠為儀同三司尚書令崇訓衞尉侍中<lb/>
領軍如故靈太后臨朝解忠侍中領軍崇訓衞尉止為<lb/>
儀同尚書令侍中忠為令旬餘靈太后引門下侍官問<lb/>
忠在端右聲聽咸曰不稱厥任乃出為冀州刺史太傅<lb/>
<pb n="KR2d0006_WYG_169-95b"/>
清河王等奏忠擅殺樞納輙廢宰輔朝野駭心遠近怪<lb/>
愕功過相除悉不合賞請悉追奪靈太后從之熙平元<lb/>
年御史中尉元匡奏忠以鴻勲盛德受遇累朝幸國大<lb/>
災專擅朝命無人臣之心裴郭受寃於既往宰輔黜辱<lb/>
於明世又自矯旨為儀同三司尚書令領崇訓衞尉原<lb/>
其此意便欲無上自處既事在恩後宜加顯戮請遣御<lb/>
史一人令史二人就州行決靈太后令以忠事經肆眚<lb/>
遂不追罪又詔以忠歴任禁要誠節皎然賜爵靈壽縣<lb/>
<pb n="KR2d0006_WYG_169-96a"/>
公初宣武崩後髙太后將害靈太后劉騰以告侯剛剛<lb/>
以告忠忠請計於崔光光曰宜置胡嬪於别所嚴兵守<lb/>
衞忠從之具以此意啓靈太后太后意乃安故太后深<lb/>
德騰等四人並有寵授忠以毁之者多懼不免禍願還<lb/>
京欲自營救靈太后不許二年四月除尚書右僕射加<lb/>
侍中將軍如故神龜元年三月復儀同三司疾未拜見<lb/>
裴郭為祟自知必死先表養亡弟第二子司徒掾永超<lb/>
為子乞以為嫡靈太后許之薨贈司空有司奏太常少<lb/>
<pb n="KR2d0006_WYG_169-96b"/>
卿元端議案諡法剛彊正直曰武怙威肆行曰醜宜諡<lb/>
武醜公太常卿元修義議忠盡心奉上剪除凶逆依諡<lb/>
法除偽寧眞曰武夙夜恭事曰敬宜諡武敬公二卿不<lb/>
同靈太后令依正卿議忠性多阻忌不交勝已唯與直<lb/>
閤將軍章初瓌千牛備身楊保元為斷金之交李世哲<lb/>
求寵於忠私以金帛貨初瓌保元二人談之遂被賞愛<lb/>
引為腹心忠擅權昧進為崇訓之由皆世哲計也忠弟<lb/>
景字百年忠薨後為武衞將軍謀廢元义义黜為懷荒<lb/>
<pb n="KR2d0006_WYG_169-97a"/>
鎭將及蠕蠕主阿那瓌叛鎭人請糧景不給鎭人遂執<lb/>
縛景及其妻拘守别室皆去其衣服令景著皮裘妻著<lb/>
故絳旗襖毁辱如此月餘乃殺之烈弟果嚴毅直亮有<lb/>
父兄風歴朔華并恒四州刺史賜爵武城子果弟勁勁<lb/>
字鐘葵頗有武略位沃野鎭將賜爵富昌子宣武納其<lb/>
女為后封勁太原郡公妻劉氏為章武郡君後為征北<lb/>
將軍定州刺史卒贈司空諡曰恭莊公自栗磾至勁累<lb/>
世貴盛一皇后四贈公三領軍二尚書令三開國公勁<lb/>
<pb n="KR2d0006_WYG_169-97b"/>
雖以后父但以順后且崩竟不居公輔子暉字宣明后<lb/>
母弟也少有氣幹襲爵位汾州刺史暉善事人為爾朱<lb/>
榮所親以女妻其子長儒歴侍中河南尹後兼尚書僕<lb/>
射東南道行臺與齊神武討平羊侃於兖州元顥入洛<lb/>
害之勁弟天恩位内行長遼西太守贈平東將軍燕州<lb/>
刺史天恩子仁生位太中大夫仁生子安定平原郡太<lb/>
守高平郡都將安定子子提隴西郡守茂平縣伯周保<lb/>
定二年以子謹著勲追贈太保建平郡公謹自有傳<lb/>
<pb n="KR2d0006_WYG_169-98a"/>
崔逞字叔祖清河東武城人魏中尉琰之五世孫也曾<lb/>
祖諒晉中書令祖遇仕石氏為特進父瑜黃門郎逞少<lb/>
好學有文才仕慕容暐補著作郎撰燕記遷黃門侍郎<lb/>
暐滅苻堅以為齊郡太守堅敗仕晉歴清河平原二郡<lb/>
太守為翟遼所虜以為中書令慕容垂滅翟釗以為祕<lb/>
書監慕容寶東走和龍為留臺吏部尚書及慕容驎立<lb/>
逞擕妻子歸魏張衮先稱美之由是道武禮遇甚厚拜<lb/>
尚書錄三十六曹别給吏屬居門下省尋除御史中丞<lb/>
<pb n="KR2d0006_WYG_169-98b"/>
道武攻中山未尅六軍乏糧問計於逞逞曰飛鴞食葚<lb/>
而改音詩稱其事可取以助軍糧帝雖銜其侮慢然兵<lb/>
既須食乃聽人以葚當租逞又言可使軍人及時自取<lb/>
過時則落盡帝怒曰内賊未平兵人尚可解甲收葚乎<lb/>
以中山未拔故不加罪及姚興侵晉襄陽戍將郗恢馳<lb/>
使乞師於恒山王遵書云賢兄虎步中原道武以為悖<lb/>
君臣之體勅逞與張衮為遵書答使亦貶其主號以報<lb/>
之逞衮為書乃云貴主帝怒其失旨黜衮遂賜逞死後<lb/>
<pb n="KR2d0006_WYG_169-99a"/>
晉荆州刺史司馬休之等數十人為桓元所逐皆將來<lb/>
奔至陳留聞逞被殺分為二輩一奔長安一奔廣固帝<lb/>
聞深悔自是士人有過多見優容逞子諲毅褘嚴頤初<lb/>
逞之内徙終慮不免乃使其妻張氏與四子歸慕容德<lb/>
於廣固獨與小子頤在代京及逞死亦以此為譴頤字<lb/>
太沖位散騎常侍賜爵清河侯太武聞宋以其兄諲為<lb/>
冀州刺史乃曰義隆用其兄我豈無冀州地邪乃以頤<lb/>
為冀州刺史入為大鴻臚持節策拜楊難當為南秦王<lb/>
<pb n="KR2d0006_WYG_169-99b"/>
奉使數返光揚朝命太武善之後與方士韋文秀詣王<lb/>
屋山造金丹不就太平眞君初卒始崔浩與頤及滎陽<lb/>
太守模等年皆相次浩為長次模次頤三人别祖而模<lb/>
頤為親浩恃其家世魏晉公卿常侮模浩不信佛道模<lb/>
深所歸向雖糞壤中禮拜形像浩大笑曰持此頭顱不<lb/>
淨處跪是胡神也模嘗謂人曰桃簡可欺我何容輕我<lb/>
周兒也浩小名桃簡頤小名周兒太武頗聞之故浩誅<lb/>
二家獲免頤五子少子叡以交通境外伏誅自逞之死<lb/>
<pb n="KR2d0006_WYG_169-100a"/>
至叡之誅三世積五十餘年在北一門盡矣諲仕宋位<lb/>
青冀二州刺史諲子靈和宋員外散騎侍郎靈和子宗<lb/>
伯始還魏追贈清河太守宗伯子休字惠盛休少孤貧<lb/>
矯然自立舉秀才入京師與宋弁邢巒雅相知友尚書<lb/>
王嶷欽其人望為長子聘休姊贍以財貨由是少振孝<lb/>
文納休妹為嬪頻遷兼給事黃門侍郎休勤學公事軍<lb/>
旅之隙未嘗釋卷禮遇亞于宋弁郭祚孝文南伐以北<lb/>
海王詳為尚書僕射統留臺事以休為尚書左丞詔以<lb/>
<pb n="KR2d0006_WYG_169-100b"/>
北海年少百揆務殷便以委休轉長史兼給事黃門侍<lb/>
郎參定禮儀帝嘗閱故府得舊冠題曰南部尚書崔逞<lb/>
制顧休曰此卿家舊事也後從駕南行及還幸彭城汎<lb/>
舟泗水詔在侍筵觀者榮之宣武初休以祖父未葬弟<lb/>
夤又亡固求出為渤海太守性嚴明雅長政體下車先<lb/>
戮豪猾數人姦盗莫不禽翦清身率下部内安之時大<lb/>
儒張吾貴名盛山東弟子恒數千人所在多不見容休<lb/>
招延禮接使肄業而還儒者稱為口實入為吏部郎中<lb/>
<pb n="KR2d0006_WYG_169-101a"/>
遷散騎常侍權兼選任多所拔擢廣平王懷數引談宴<lb/>
以與諸公交游免官後為司徒右長史公平清潔甚得<lb/>
時譽歴幽青二州刺史皆以清白稱二州懷其德澤入<lb/>
為度支七兵殿中三尚書休久在臺閣明習典故每朝<lb/>
廷疑議咸取正焉諸公咸謂崔尚書下意處不可異也<lb/>
卒贈尚書右僕射諡曰文貞休少而謙退事母孝謹及<lb/>
為尚書子仲文娶丞相高陽王雍女女適元义庶長子<lb/>
舒挾二家勢志氣微改陵藉同列尚書令李崇左僕射<lb/>
<pb n="KR2d0006_WYG_169-101b"/>
蕭寶夤右僕射元欽皆以此憚下之始休母房氏欲以<lb/>
休女妻其外孫邢氏休乃違母情以妻义子論者非之<lb/>
休子㥄知名列在齊史休弟夤字敬禮位太子舍人卒<lb/>
贈樂安太守妻樂安王長女晉寧公主也貞烈有德行<lb/>
子愍字長謙幼聰敏濟州刺史盧尚之欲以長女妻之<lb/>
㥄為長謙求尚之次女曰家道多由婦人欲令姊妹為<lb/>
妯娌尚之感其義於是同日成婚休誡諸子曰汝等宜<lb/>
皆一體勿作同堂意若不用吾言鬼神不享汝祭祀休<lb/>
<pb n="KR2d0006_WYG_169-102a"/>
亡枕中有書如平生所誡諸子奉焉長謙與休第二子<lb/>
仲文同年而月長其家謂之大二小二長謙少與太原<lb/>
王延業俱為著作佐郎監典校書後為青州司馬賊圍<lb/>
城二百日長謙讀書不廢凡手抄八千餘紙天文律厯<lb/>
醫方卜相風角鳥言靡不閑解晚節頗以酒為損遷司<lb/>
徒諮議修起居注加金紫光祿大夫後兼散騎常侍使<lb/>
梁將行謂人曰我戹在吳國忌在酉年今恐不免及還<lb/>
未及境卒年二十八贈南青州刺史逞兄遹字寧祖亦<lb/>
<pb n="KR2d0006_WYG_169-102b"/>
有名於時為慕容垂尚書左丞范陽昌黎二郡太守遹<lb/>
曾孫延壽冀州主簿輕財好施甚收鄉曲譽延壽子隆<lb/>
宗簡率友弟居喪以孝聞仕蘭陵燕二郡太守仁信待<lb/>
物檢復至誠故見重於時卒贈齊州刺史諡曰孝子敬<lb/>
保冀州儀同府中郎卒贈冀州刺史敬保子子恒位魯<lb/>
郡太守早卒子恒弟子安子昇武定中連元謹事伏誅<lb/>
逞宗人模字思範琰兄霸之後也父遵慕容垂少府卿<lb/>
模仕宋為滎陽太守神䴥中平滑臺歸降後賜爵武城<lb/>
<pb n="KR2d0006_WYG_169-103a"/>
男模長者篤厚不營榮利雖為崔浩輕侮而不為浩屈<lb/>
與崔頤相親往來如一家始模在南妻張氏有二子仲<lb/>
智季柔模至京師賜妻金氏生子幼度仲智等以父隔<lb/>
遠乃聚貨規贖之其母張曰汝父志懷無決必不能來<lb/>
行人以賄至都模果顧念幼度等指謂行人曰何忍捨<lb/>
此輩致為刑辱當為爾取一人使名位不減我乃授以<lb/>
申謨宋東郡太守也神䴥中被執賜妻生子靈授申謨<lb/>
聞變乃棄妻子走還江外靈授刑為閹人初太平眞君<lb/>
<pb n="KR2d0006_WYG_169-103b"/>
末模兄協子衺利為宋魯郡太守以郡降賜爵臨淄子<lb/>
拜廣寗太守卒衺利二子懷順次恩仍居宋青州懷順<lb/>
以父入魏故不仕及魏克青州懷順迎衺利喪還青州<lb/>
云<lb/>
王憲字顯則北海劇人也其先姓田秦始皇滅齊田氏<lb/>
稱王家子孫因以為氏仍居海岱祖猛仕苻堅位丞相<lb/>
父休河東太守憲幼孤隨伯父永在鄴苻丕稱尊號復<lb/>
以永為丞相永為慕容垂所殺憲奔清河匿於民家皇<lb/>
<pb n="KR2d0006_WYG_169-104a"/>
始中乃歸魏道武見之曰此王猛孫也厚待之以為本<lb/>
州中正領選曹事兼掌門下太武即位行廷尉卿出為<lb/>
上谷太守賜爵高唐子清身率下風化大行尋拜外都<lb/>
大官復移中都歴任二曹斷獄稱旨進爵劇縣侯出為<lb/>
并州刺史加安南將軍進爵北海公境内清肅及還京<lb/>
師以憲元老特賜錦繡布帛珍羞禮饍天安初卒年八<lb/>
十九諡曰康子崇襲崇弟嶷字道長孝文初為南部尚<lb/>
書在任十四年時南州多事訟者塡門嶷性儒緩不斷<lb/>
<pb n="KR2d0006_WYG_169-104b"/>
終日昬睡李訢鄧宗慶等號為明察而二人終見誅戮<lb/>
餘十數人或出或免唯嶷卒得自保時人為之語曰實<lb/>
癡實昬終得保存後封華山公入為内都大官卒子祖<lb/>
念襲爵祖念弟雲字羅漢頗有風尚位南兖州刺史坐<lb/>
受所部荆山戌主杜䖍財又取官絹因染遂有割易為<lb/>
御史糾劾㑹赦免卒官贈豫州刺史諡文昭子昕晞皓<lb/>
列在齊史<lb/>
封懿字處德渤海蓚人也曾祖釋晉東夷校尉父放慕<lb/>
<pb n="KR2d0006_WYG_169-105a"/>
容暐吏部尚書兄孚慕容超太尉懿有才器能屬文與<lb/>
孚雖器行有長短而名位略齊仕慕容寶位中書令户<lb/>
部尚書寶敗歸魏除給事黃門侍郎都坐大官封章安<lb/>
子道武引見問以慕容舊事懿應對疎慢廢黜還家明<lb/>
元初復徵拜都坐大官進爵為侯卒官懿撰燕書頗行<lb/>
於世子元之坐與司馬國璠温楷等謀亂伏誅臨刑明<lb/>
元謂曰終不令汝絶種也將宥汝一子元之以弟䖍之<lb/>
子磨奴字君明早孤乞全其性命乃殺元之四子赦磨<lb/>
<pb n="KR2d0006_WYG_169-105b"/>
奴刑為宦人崔浩之誅也太武謂磨奴曰汝本應全所<lb/>
以致刑者由浩也後為中曹監使張掖賜爵富城子卒<lb/>
於懷州刺史贈勃海公諡曰定以族子回為後回字叔<lb/>
念孝文賜名焉慕容暐太尉奕之後也父鑒初磨奴既<lb/>
以回為後請於獻文贈鑒寧遠將軍滄水太守回襲磨<lb/>
奴爵富城子宣武時累遷安州刺史安州山民愿朴父<lb/>
子賔旅同寢一室回下車勒令别處其俗遂改明帝時<lb/>
為瀛州刺史時大乘寇亂之後加以水潦表求賑恤免<lb/>
<pb n="KR2d0006_WYG_169-106a"/>
其兵調州内賴之歴度支都官二尚書冀州大中正滎<lb/>
陽鄭雲諂事長秋卿劉騰貨紫纈四百匹得為安州刺<lb/>
史除書旦出晚往詣回坐未定問回安州興生何事為<lb/>
便回曰卿荷國寵靈位至方伯不能拔園葵去織婦宜<lb/>
思方略以濟百姓如何見造問興生乎封回不為商賈<lb/>
何以相示雲慙失色轉七兵尚書領御史中尉劾奏尚<lb/>
書右僕射元欽與從兄麗妻陸氏姦通時人稱之後為<lb/>
殿中尚書右光祿大夫莊帝初遇害河陰贈司空諡曰<lb/>
<pb n="KR2d0006_WYG_169-106b"/>
孝宣長子隆之列在齊史鑒長子琳字彥寶位中書侍<lb/>
郎與侍中南平王馮誕等議定律令有識者稱之歴位<lb/>
太尉長史司宗下大夫南夏青二州刺史光祿大夫琳<lb/>
弟子肅列在文苑傳中懿從兄子愷字思悌奕之孫也<lb/>
父勸慕容垂侍中太常卿愷位給事黃門侍郎散騎常<lb/>
侍入代都名出懿子元之之右俱坐司馬氏事死愷妻<lb/>
盧元女也愷子伯達棄母及妻李氏南奔河表改婚房<lb/>
氏獻文末伯達子休傑内入祖母盧猶存垂百歲矣而<lb/>
<pb n="KR2d0006_WYG_169-107a"/>
李已死休傑位冀州咸陽王府諮議參軍回族叔軌字<lb/>
廣度好學通覽經傳與光祿大夫武邑孫惠蔚同志友<lb/>
善惠蔚每推軌曰封生之於經義吾所弗如者多矣頗<lb/>
自修潔儀容甚偉或曰學士不事修飾此賢何為如此<lb/>
軌聞笑曰君子整其衣冠尊其瞻視何必蓬頭垢面而<lb/>
後為賢言者慙退以兼員外散騎常侍銜命高麗高麗<lb/>
王雲恃其偏遠稱疾不親受詔軌輙正色詰之喻以大<lb/>
義雲乃北面受旨使還轉考功郎中除本郡中正渤海<lb/>
<pb n="KR2d0006_WYG_169-107b"/>
太守崔休入為吏部郎中以已考事干軌軌曰法者天<lb/>
下之事不可以舊君故虧之也休歎其守正軌在臺中<lb/>
稱為儒雅除國子博士假通直散騎常侍慰勞汾州山<lb/>
胡司空清河王懌表修明堂辟雍詔百寮集議軌議曰<lb/>
周官匠人職云夏后氏世室商人重屋周人明堂五室<lb/>
九階四户八牕鄭元曰或舉宗廟或舉王寢或舉明堂<lb/>
互文以見同制然則三代明堂其制一也案周與夏殷<lb/>
損益不同至於明堂因而弗革明五室之義得天數矣<lb/>
<pb n="KR2d0006_WYG_169-108a"/>
是以鄭元又曰五室者象五行也然則九階者法九土<lb/>
四户者達四時八牕者通八風誠不易之大範有國之<lb/>
恒式若其上圓下方以則天地通水環宮以節觀者茅<lb/>
蓋白盛為之質飾赤綴白綴為之户牖皆典籍所載制<lb/>
度之明義也秦焚滅五典變更先聖不依舊憲故呂氏<lb/>
月令見九室之義大戴之禮著十二堂之文漢承秦法<lb/>
亦未能改東西二京俱為九室是以黃圖白虎通蔡邕<lb/>
應劭等咸稱九室以象九州十二堂以象十二辰夫室<lb/>
<pb n="KR2d0006_WYG_169-108b"/>
以祭天堂以布政依行而祭故室不過五依時布政故<lb/>
堂不過四州之與辰非所可法九與十二厥用安在今<lb/>
聖朝欲尊道趨人備禮化物宜則五室以為永制至如<lb/>
廟學之嫌臺沼之雜袁凖之徒已論正矣後卒於廷尉<lb/>
少卿贈濟州刺史初軌深為郭祚所知祚常謂子景尚<lb/>
曰封軌高綽二人並幹國之才必應遠至吾平生不妄<lb/>
進舉而每薦此二人非直為國進賢亦為汝等之津梁<lb/>
其見重如此軌既以方直自業高綽亦以風槩立名高<lb/>
<pb n="KR2d0006_WYG_169-109a"/>
肇拜司徒綽送迎往來軌竟不詣綽顧不見軌乃遽歸<lb/>
曰吾一生自謂無愆規矩今日舉措不如封生遠矣軌<lb/>
以務德愼言修身之本姦回讒佞世之巨害乃為務德<lb/>
愼言遠佞防姦四戒文多不載長子偉伯字君良博學<lb/>
有才思弱冠除太學博士每朝廷大議偉伯參焉雅為<lb/>
太保崔光僕射游肇所知賞太尉清河王懌辟參軍事<lb/>
懌親為孝經解詁命偉伯為難例九條皆發起隱漏偉<lb/>
伯又討論禮傳詩易疑事數十條儒者咸稱之時朝廷<lb/>
<pb n="KR2d0006_WYG_169-109b"/>
將經始明堂廣集儒學議其制度九五之論久而不定<lb/>
偉伯乃搜撿經緯上明堂圖說六卷又撰封氏本錄六<lb/>
卷正光末尚書僕射蕭寶夤為關西行臺引為行臺郎<lb/>
及寶夤為逆偉伯與南平王冏潛結關中豪右韋子粲<lb/>
等謀舉義兵事發見殺永安中贈瀛州刺史聽一子出<lb/>
身無子轉授弟翼<lb/>
　<lb/>
　通志卷一百四十六<lb/>
</p>
<p>
</p>
  </div>
</body>
</text>
</TEI>
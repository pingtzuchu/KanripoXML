<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十二</head> <lb/>
    <p>
<pb n="KR2d0006_WYG_196-1a"/>
欽定四庫全書<lb/>
　通志卷一百七十二<lb/>
　　宋　右　廸　功　郎　鄭　樵　漁　仲　撰<lb/>
　儒林傳第一<lb/>
　前漢<lb/>
　　丁寛　施讐　孟喜　梁丘賀　京房　費直<lb/>
　　髙相　伏生　歐陽生　林尊　夏侯勝　周堪<lb/>
　　　張山拊　孔安國　申公　王式　轅固生<lb/>
<pb n="KR2d0006_WYG_196-1b"/>
　　后蒼　韓嬰　趙子　毛公　魯徐生<hi>孫延襄</hi>孟卿<lb/>
　　　胡母生　嚴彭祖　顔安樂　瑕邱江公　房<lb/>
　　鳯<lb/>
　後漢<lb/>
　　劉昆　洼丹<hi>觟陽鴻</hi>任安　楊政　張興　戴憑<lb/>
　　孫期　歐陽歙　牟長　宋登　張馴　尹敏<lb/>
　　周防　孔僖<hi>子季彦</hi>楊倫　髙翊　包咸　魏應<lb/>
　　伏㳟　任末　景鸞　薛漢　杜撫　召馴　楊<lb/>
<pb n="KR2d0006_WYG_196-2a"/>
　　仁　趙煜　衞宏　董鈞　丁恭　周澤<hi>孫堪</hi>鍾興<lb/>
　　　甄宇　樓望　程曽　張元　李育　何休<lb/>
　　服䖍　頴容　謝該　許慎　蔡元<lb/>
　魏<lb/>
　　董遇　賈洪　薛夏　隗禧　樂詳<lb/>
　　前漢<lb/>
太史公曰余讀功令至于廣厲學官之路未嘗不廢書<lb/>
而歎也曰嗟乎夫周室衰而闗睢作幽厲微而禮樂壊<lb/>
<pb n="KR2d0006_WYG_196-2b"/>
諸侯恣行政由彊國故孔子閔王路廢而邪道興于是<lb/>
論次詩書修起禮樂適齊聞韶三月不知肉味自衞反<lb/>
魯然後樂正雅頌各得其所世以混濁莫能用是以仲<lb/>
尼于七十餘君無所遇曰茍有用我者期月而已矣西<lb/>
狩獲麟曰吾道窮矣故因史記作春秋以當王法其辭<lb/>
微而指博後世學者多錄焉自孔子卒後七十子之徒<lb/>
散游諸侯大者為師傅卿相小者友教士大夫或隐而<lb/>
不見故子路居衛子張居陳澹䑓子羽居楚子夏居西<lb/>
<pb n="KR2d0006_WYG_196-3a"/>
河子貢終於齊如田子方叚干木吴起禽滑釐之属皆<lb/>
受業於子夏之倫為王者師是時獨魏文侯好學陵遲<lb/>
以至於始皇天下並争于戰國儒術既絀焉然齊魯之<lb/>
間學者獨不廢也至于威宣之際孟子荀卿之列咸遵<lb/>
夫子之業而潤色之以學顯於當世及至秦之季世焚<lb/>
詩書坑術士六蓺從此缺焉陳渉之王也而魯諸儒持<lb/>
孔氏之禮器徃歸陳王于是孔甲為陳渉博士卒與渉<lb/>
俱死陳渉起匹夫驅瓦合適戍旬月以王楚不滿半嵗<lb/>
<pb n="KR2d0006_WYG_196-3b"/>
竟㓕亡其事至微淺然而縉紳先生之徒負孔子禮器<lb/>
徃委質為臣者何也以秦焚其業積怨而發憤于陳王<lb/>
也及髙皇帝誅項籍舉兵圍魯魯中諸儒尚講誦習禮<lb/>
樂絃歌之音不絶豈非聖人之遺化好禮樂之國哉故<lb/>
孔子在陳曰歸與歸與吾黨之小子狂簡斐然成章不<lb/>
知所以裁之夫齊魯之間於文學自古以来其天性也<lb/>
故漢興然後諸儒始得修其經蓻講習大射鄉飲之禮<lb/>
叔孫通作漢禮儀因為太常諸生弟子共定者咸為選<lb/>
<pb n="KR2d0006_WYG_196-4a"/>
首于是喟然歎興于學然尚有干戈平定四海亦未暇<lb/>
遑庠序之事也孝恵吕后時公卿皆武力有功之臣孝<lb/>
文時頗徴用然孝文帝本好刑名之言及至孝景不任<lb/>
儒者而竇太后又好黄老之術故諸愽士具官待問未<lb/>
有進者及武帝即位趙綰王臧之属明儒學而上亦鄉<lb/>
之于是招方正賢良文學之士自是之後言詩于魯則<lb/>
申培公于齊則轅固生于燕則韓太傅言尚書自濟南<lb/>
伏生言禮自魯髙堂生言易自菑川田生言春秋于齊<lb/>
<pb n="KR2d0006_WYG_196-4b"/>
魯國胡母生于趙自董仲舒及竇太后崩武安侯田蚡<lb/>
為丞相絀黄老刑名百家之言延文學儒者數百人而<lb/>
公孫𢎞以春秋白衣為天子三公封以平津侯天下之<lb/>
學士靡然郷風矣公孫𢎞為學官悼道之欎滯乃請白<lb/>
丞相御史言制曰盖聞導民以禮風之以樂婚姻者居<lb/>
室之大倫也今禮廢樂崩朕甚愍焉故詳延天下方正<lb/>
博聞之士咸登諸朝其令禮官勸學講議洽聞舉遺興<lb/>
禮以為天下先太常議與博士弟子崇郷里之化以廣<lb/>
<pb n="KR2d0006_WYG_196-5a"/>
賢才焉謹與太常臧博士平等議曰聞三代之道郷里<lb/>
有教夏曰校殷曰序周曰庠其勸善也顯之朝廷其懲<lb/>
惡也加之刑罰故教化之行也建首善自京師始由内<lb/>
及外今陛下昭至徳開大明配天地本人倫勸學修禮<lb/>
崇化厲賢以風四方太平之原也古者政教未洽不備<lb/>
其禮請因舊官而興焉為博士官置弟子五十人復其<lb/>
身太常擇民年十八已上儀状端正者補博士弟子郡<lb/>
國縣道邑有好文學敬長上肅政教順鄉里岀入不悖<lb/>
<pb n="KR2d0006_WYG_196-5b"/>
所聞者令相長丞上属所二千石二千石謹察可者當<lb/>
與計偕詣太常補受業如弟子一嵗皆輒試能通一藝<lb/>
以上補文學掌故缺其髙第可以為即中者大常籍奏<lb/>
即有秀才異等輒以名聞其不事學若下材及不能通<lb/>
一藝輒罷之而請諸不稱者罰臣謹按詔書律令下者<lb/>
明天人分際通古今之義文義爾雅訓辭深厚恩施甚<lb/>
美小吏淺聞不能究宣無以明布諭下治禮次治掌故<lb/>
以文學禮義為官遷留滯請選擇其秩比二百石以上<lb/>
<pb n="KR2d0006_WYG_196-6a"/>
及吏百石通一藝以上補左右内史大行卒史比百石<lb/>
以下補郡太守卒史皆各二人邊郡一人先用誦多者<lb/>
若不足乃擇掌故補中二千石属文學掌故補郡属備<lb/>
員請著功令佗如律令制曰可自此以来則公卿大夫<lb/>
士吏斌斌多文學之士矣班固曰昭帝時舉賢良文學<lb/>
増博士弟子貟滿百人宣帝末増倍之元帝好儒能通<lb/>
一經者皆復數年以用度不足更為設員千人郡國置<lb/>
五經百石卒史成帝末或言孔子布衣養徒三千人今<lb/>
<pb n="KR2d0006_WYG_196-6b"/>
天子太學弟子少于是増弟子貟三千人嵗餘復如故<lb/>
平帝時王莽秉政増元士之子得受業如弟子勿以為<lb/>
員嵗課甲科四十人為即中乙科二十人為太子舍人<lb/>
丙科四十人補文學掌故云自魯商瞿子木受易孔子<lb/>
以授魯橋庇子庸子庸授江東馯臂子弓子弓授燕周<lb/>
醜子家子家授東武孫虞子乗子乗授齊田何子装及<lb/>
秦禁學易為筮卜之書獨不禁故傳受者不絶也漢興<lb/>
田何以齊田徙杜陵號杜田生受東武王同子仲雒陽<lb/>
<pb n="KR2d0006_WYG_196-7a"/>
周王孫丁寛齊服生皆著易傳數萹同授淄川楊何字<lb/>
叔元元光中徴為太子中大夫齊即墨成至城陽相廣<lb/>
川孟但為太子門大夫魯周霸莒衡胡臨淄主父偃皆<lb/>
以易至大官要言易者本之田何<lb/>
丁寛字子襄梁人也初梁項生從田何受易時寛為項<lb/>
生從者讀易精敏過于項生遂事何學成何謝寛寛東<lb/>
歸何謂門人曰易以東矣寛至雒陽復從周王孫受古<lb/>
義號周氏傳景帝時寛為梁孝王将軍拒吴楚號丁将<lb/>
<pb n="KR2d0006_WYG_196-7b"/>
軍作易説三萬言訓故舉大義而已今小章句是也寛<lb/>
授同郡碭田王孫王孫授施讐孟喜梁邱賀繇是易有<lb/>
施孟梁邱之學<lb/>
施讐字長卿沛人也沛與碭相近讐為童子從田王孫<lb/>
受易後讐徙長陵田王孫為博士復從卒業與孟喜梁<lb/>
邱賀並為門人謙讓常稱學廢不教授及梁邱賀為少<lb/>
府事多廼遣子臨分将門人張禹等從讐問讐自匿不<lb/>
肯見賀固請不得已乃授臨等于是賀薦讐結髪事師<lb/>
<pb n="KR2d0006_WYG_196-8a"/>
數十年賀不能及詔拜讐為博士甘露中與五經諸儒<lb/>
雜論同異于石渠閣讐授張禹琅邪魯伯伯為會稽太<lb/>
守禹至丞相禹授淮陽彭宣沛戴崇子平崇為九卿宣<lb/>
大司空禹宣皆有傳魯伯授太山毛莫如少路<hi>姓毛名莫如字</hi>
<hi>少路</hi>琅邪邴丹曼容著清名莫如至恒山大守此其知名<lb/>
者也繇是施家有張彭之學<lb/>
孟喜字長卿東海蘭陵人也父號孟卿善為禮春秋授<lb/>
后蒼疏廣世所傳后氏禮疏氏春秋皆岀孟卿孟卿以<lb/>
<pb n="KR2d0006_WYG_196-8b"/>
禮經多春秋煩雜乃使喜從田王孫受易喜好自稱譽<lb/>
得易家候隂陽灾變書詐言師田生且死時枕喜䣛獨<lb/>
傳喜諸儒以此耀之同門梁邱賀疏通證明之曰田生<lb/>
絶于施讐手中時喜歸東海安得此事又蜀人趙賔好<lb/>
小數書後為易飾易文以為箕子明夷隂陽氣亡箕子<lb/>
箕子者萬物方荄兹也賔持論巧慧易家不能難皆曰<lb/>
非古法也云受孟喜喜為名之後賔死莫能持其説喜<lb/>
因不肯仞以此不見信喜舉孝亷為即曲臺署長病免<lb/>
<pb n="KR2d0006_WYG_196-9a"/>
為丞相掾博士缺衆人薦喜上聞喜改師法遂不用喜<lb/>
喜授同郡白光少子沛翟牧子兄皆為博士繇是有翟<lb/>
孟白之學<lb/>
梁邱賀字長翁琅邪諸人也以能心計為武騎從大中<lb/>
大夫京房受易房者淄川楊何弟子也房岀為齊郡大<lb/>
守賀更事田王孫宣帝時聞京房為易明求其門人得<lb/>
賀賀時為都司空令坐事論免為庶人待詔黄門數入<lb/>
説教侍中以召賀賀入説上善之以賀為即會八月飲<lb/>
<pb n="KR2d0006_WYG_196-9b"/>
酎行祠孝昭廟先敺旄頭劍挺墮墜首垂臿泥中刃鄉<lb/>
乗輿車馬驚于是召賀筮之曰有兵謀不吉上還使有<lb/>
司侍祠是時霍氏外孫代郡太守任宣坐謀反誅宣子<lb/>
章為公車丞亡在渭城界中夜元服入廟居郎間執㦸<lb/>
立廟門待上至欲為逆發覺伏誅故事上常夜入廟其<lb/>
後待明而入自此始也賀以筮有應繇是近幸為大中<lb/>
大夫給事中至少府為人小心周宻上信重之年老卒<lb/>
官傳子臨亦入説為黄門即甘露中奉使問諸儒于石<lb/>
<pb n="KR2d0006_WYG_196-10a"/>
渠臨學精熟專行京房法琅邪王吉通五經聞臨説善<lb/>
之時宣帝選髙材郎十人從臨講吉乃使其子郎中駿<lb/>
上疏從臨受易臨授五鹿充宗君孟為少府駿御史大<lb/>
夫自有傳充宗授平陵士孫張仲方沛郡彭祖子夏齊<lb/>
衡咸長賔張為博士至揚州牧光禄大夫給事中家世<lb/>
傳業彭祖真定太傅咸王莽講學大夫繇是梁邱有士<lb/>
孫鄧衡之學<lb/>
京房受易梁人焦延夀延夀云嘗從孟喜問易㑹喜死<lb/>
<pb n="KR2d0006_WYG_196-10b"/>
房以為延夀易即孟氏學翟牧白生不肯皆曰非也至<lb/>
成帝時劉向校書考易説以為諸易家説皆祖田何楊<lb/>
叔丁将軍大誼畧同惟京氏為異黨延夀獨得隐士之<lb/>
説託之孟氏不相與同房以明灾異得幸為石顯所譖<lb/>
誅自有傳房授東海殷嘉河東姚平河南乗𢎞皆為郎<lb/>
博士繇是易有京氏之學<lb/>
費直字長翁東莱人也治易為即至單父令長于卦筮<lb/>
亡章句徒以彖象繋辭十篇文言觧説上下經琅邪王<lb/>
<pb n="KR2d0006_WYG_196-11a"/>
璜平中能傳之璜又傳古文尚書<lb/>
髙相沛人也治易與費公同時其學亦亡章句専説隂<lb/>
陽灾異自言岀于丁将軍傳至相相授子康及蘭陵毋<lb/>
将永康以明易為即永至豫章都尉及王莽居攝東郡<lb/>
太守翟誼舉兵誅莽事未𤼵康候知東郡有兵私語門<lb/>
人門人上書言之後數月翟誼兵起莽召問對受師髙<lb/>
康莽惡之以為惑衆斬康繇是易有髙氏學髙費皆未<lb/>
嘗立於學官<lb/>
<pb n="KR2d0006_WYG_196-11b"/>
伏生濟南人也<hi>張晏曰名勝伏生碑云也</hi>故為秦愽士孝文時求能<lb/>
治尚書者天下亡有聞伏生治之欲召伏生時年九十<lb/>
餘老不能行乃詔太常使掌故朝錯徃受之秦時焚書<lb/>
伏生壁藏之其後大兵起流亡及漢定伏生求其書亡<lb/>
數十篇獨得二十九篇即以教于齊魯之間齊學者由<lb/>
此頗能言尚書山東大師亡不渉尚書以教伏生教濟<lb/>
南張生及歐陽生張生為博士而伏生孫以治尚書徵<lb/>
弗能明定是後魯周霸雒陽賈嘉頗能言尚書云<lb/>
<pb n="KR2d0006_WYG_196-12a"/>
歐陽生字伯和千乘人也事伏生授兒寛寛又受業孔<lb/>
安國至御史大夫自有傳寛有俊材初見武帝語經學<lb/>
上曰吾始以尚書樸弗好及聞寛説可觀乃從寛問一<lb/>
篇歐陽大小夏侯氏學皆岀于寛寛授歐陽生子世世<lb/>
相傳至曽孫髙子陽為博士髙孫地餘長賔以太子中<lb/>
庶子授太子後為愽士論石渠元帝即位地餘侍中貴<lb/>
幸至少府戒其子曰我死官属即送汝財物慎毋受汝<lb/>
九卿儒者子孫以亷潔著可以自成及地餘死少府官<lb/>
<pb n="KR2d0006_WYG_196-12b"/>
属共送數百萬其子不受天子聞而嘉之賜錢百萬地<lb/>
餘少子政為王莽講學大夫由是尚書世有歐陽氏學<lb/>
林尊字長賔濟南人也事歐陽髙為博士論石渠後至<lb/>
少府太子太傅授平陵平當梁陳翁生當至丞相自有<lb/>
傳翁生信都太傅家世傳業由是歐陽有平陳之學翁<lb/>
生授琅邪殷崇楚國龔勝崇為博士勝右扶風自有傳<lb/>
而平當授九江朱普公文上黨鮑宣普為博士宣司𨽻<lb/>
校尉自有傳徒衆尤盛知名者也<lb/>
<pb n="KR2d0006_WYG_196-13a"/>
夏侯勝其先夏侯都尉從濟南張生受尚書以傳族子<lb/>
始昌始昌傳勝勝又事同郡簡卿簡卿者兒寛門人勝<lb/>
傳從兄子建建又事歐陽髙勝至長信少府建太子太<lb/>
傅自有傳由是尚書有大小夏侯之學<lb/>
周堪字少卿齊人也與孔霸俱事大夏侯勝霸為博士<lb/>
堪譯官令論于石渠經為最髙後為太子太傅而孔霸<lb/>
以太中大夫授太子及元帝即位堪為光禄大夫與蕭<lb/>
望之並領尚書事為石顯所譛皆免官望之自殺上愍<lb/>
<pb n="KR2d0006_WYG_196-13b"/>
之擢堪為光禄勲堪授牟卿及長安許商長伯牟卿為<lb/>
博士霸以帝師賜號襃成君傳子光亦事牟卿至丞相<lb/>
自有傳由是大夏侯有孔許之學商善為筭著五行論<lb/>
歴四至九卿號其門人沛唐林子髙為徳行平陵吴章<lb/>
偉君為言語重泉王吉少音為政事齊炔欽幼卿為文<lb/>
學<hi>炔音桂</hi>王莽時林吉為九卿自表上師冢大夫博士郎<lb/>
吏為許氏學者各從門人㑹車數百兩儒者榮之欽章<lb/>
皆為博士徒衆尤盛章為王莽所誅<lb/>
<pb n="KR2d0006_WYG_196-14a"/>
張山拊字長賔平陵人也事小夏侯建為博士論石渠<lb/>
至少府授同縣李尋鄭寛中少君山陽張無故子儒信<lb/>
都秦恭延君陳留假倉子驕無故善修章句為廣陵太<lb/>
傅守小夏侯説文恭増師法至百萬言為陽城内史倉<lb/>
以謁者論石渠至膠東相尋善説灾異為騎都尉自有<lb/>
傳寛中有雋材以博士授太子成帝即位賜爵關内侯<lb/>
食邑八百户遷光禄大夫領尚書事甚尊重㑹疾卒谷<lb/>
永上疏乞加其葬禮賜之令謚以章尊師傅之徳于是<lb/>
<pb n="KR2d0006_WYG_196-14b"/>
上弔贈寛中甚厚由是小夏侯有鄭張秦假李氏之學<lb/>
寛中授東郡趙元無故授沛唐尊恭授魯馮賔賔為博<lb/>
士尊王莽太傅元哀帝御史大夫至大官知名者也<lb/>
孔氏有古文尚書孔安國以今文字讀之因以起其家<lb/>
逸書得十餘篇盖尚書兹多于是矣遭巫蠱未立于學<lb/>
官安國為諫大夫授都尉朝<hi>朝名都尉姓</hi>而司馬遷亦從安<lb/>
國問故遷書載尭典禹貢洪範微子金縢諸篇多古文<lb/>
説都尉朝授膠東庸生庸生授清河胡常少子以明榖<lb/>
<pb n="KR2d0006_WYG_196-15a"/>
梁春秋為博士部刺史又傳左氏嘗授虢徐敖敖為右<lb/>
扶風掾又傳毛詩授王璜平陵塗惲子真子真授河南<lb/>
桑欽君長王莽時諸學皆立劉歆為國師璜惲等皆貴<lb/>
顯世所傳百兩萹者岀東萊張霸分析合二十九篇以<lb/>
為數十又采左氏傳書叙為作首尾凡百二篇篇或數<lb/>
簡文意淺陋成帝時求其古文者霸以能為百兩徴以<lb/>
中書校之非是霸辭受父父有弟子尉氏樊並時太中<lb/>
大夫平當侍御史周敞勸上存之後樊並謀反迺黜其<lb/>
<pb n="KR2d0006_WYG_196-15b"/>
書<lb/>
申公魯人也少與楚元王交俱事齊人浮邱伯受詩漢<lb/>
興髙祖過魯申公以弟子從師入見于魯南宫吕太后<lb/>
時浮邱伯在長安楚元王遣子郢與申公俱卒學元王<lb/>
薨郢嗣立為楚王令申公傅太子戊戊不好學病申公<lb/>
及戊立為王胥靡申公申公媿之歸魯退居家教終身<lb/>
不岀門復謝賔客獨王命召之乃徃弟子自逺方至受<lb/>
業者千餘人申公獨以詩經為訓故以教亡傳疑者則<lb/>
<pb n="KR2d0006_WYG_196-16a"/>
闕弗傳蘭陵王臧既從受詩已通事景帝為太子少𫝊<lb/>
免去武帝初即位臧乃上書宿衛累遷一歲至郎中令<lb/>
及代趙綰亦嘗受詩申公為御史大夫綰臧請天子立<lb/>
明堂以朝諸侯不能就其事乃言師申公於是上使使<lb/>
束帛加璧安車以蒲裹輪駕駟迎申公弟子二人乘軺<lb/>
傳從至見天子天子問治亂之事申公時八十餘老對<lb/>
曰為治者不在多言顧力行何如耳是時上方好文辭<lb/>
見申公對黙然然已招致則以為太中大夫舍魯邸議<lb/>
<pb n="KR2d0006_WYG_196-16b"/>
明堂事竇太后好老子不說儒術得綰臧之過以讓上<lb/>
曰此欲復為新垣平也上因廢明堂下綰臧吏皆自殺<lb/>
申公亦以疾免歸數年卒弟子為博士者十餘人孔安<lb/>
國至臨淮太守周霸膠西内史夏寛城陽内史碭魯賜<lb/>
東海太守蘭陵繆生長沙内史徐偃膠西中尉鄒人闕<lb/>
門慶忌膠東内史其治官民皆有亷節其學官弟子行<lb/>
雖不備而至於大夫即中掌故以百數申公卒以詩春<lb/>
秋授而瑕邱江公盡能傳之徒衆最盛及魯許生免中<lb/>
<pb n="KR2d0006_WYG_196-17a"/>
徐公皆守學教授韋賢治詩事博士大江公及許生又<lb/>
治禮至丞相傳子元成以淮陽中尉論石渠後亦至丞<lb/>
相元成及兄子賞以詩授哀帝至大司馬車騎將軍自<lb/>
有傳由是魯詩有韋氏學<lb/>
王式字翁思東平新桃人也事免中徐公及許生式為<lb/>
昌邑王師昭帝崩昌邑王嗣位以行滛亂廢昌邑羣臣<lb/>
皆下獄誅惟中尉王吉郎中令龔遂以數諌減死論式<lb/>
繋獄當死治事使者責問曰師何以亡諌書式對曰臣<lb/>
<pb n="KR2d0006_WYG_196-17b"/>
以詩三百五篇朝夕授王至於忠臣孝子之篇未嘗不<lb/>
為王反復誦之也至於危亡失道之君未嘗不流涕為<lb/>
王深陳之也臣以詩三百五篇諌是以亡諌書使者以<lb/>
聞亦得減死論歸家不教授山陽張長安幼君<hi>長安名</hi>先<lb/>
事式後東平唐長賔沛禇少孫亦來事式問經數篇式<lb/>
謝之曰聞之於師具是矣自潤色之不肯復授唐生禇<lb/>
生應博士弟子選詣博士摳衣登堂頌禮甚嚴<hi>頌音容</hi>試<lb/>
誦說有法疑者邱盖不言<hi>邱蓋者疑也</hi>諸博士驚問何師對<lb/>
<pb n="KR2d0006_WYG_196-18a"/>
曰事式皆素聞其賢共薦式詔除下為博士式徵來衣<lb/>
博士衣而不冠曰刑餘之人何宜復充禮官既至止舍<lb/>
中會諸大夫博士共持酒肉勞式皆注意髙仰之博士<lb/>
江公世為魯詩宗至江公著孝經說心嫉式謂歌吹諸<lb/>
生曰歌驪駒式曰聞之於師客歌驪駒主人歌客毋庸<lb/>
歸今日諸君為主人日尚早未可也江翁曰經何以言<lb/>
式曰在曲禮江翁曰何狗曲也式恥之陽醉逷墬<hi>上音蕩下</hi>
<hi>音地</hi>式客罷讓諸生曰我本不欲來諸生彊勸我竟為䜿<lb/>
<pb n="KR2d0006_WYG_196-18b"/>
子所辱遂謝病免歸終於家張生唐生禇生皆為博士<lb/>
張生論石渠至淮陽中尉唐生楚太𫝊由是魯詩有張<lb/>
唐禇氏之學張生兄子游卿為諫大夫以詩授元帝其<lb/>
門人琅邪王扶為泗水中尉授陳留許晏為博士由是<lb/>
張家有許氏學初薛廣徳亦事王式以博士論石渠授<lb/>
龔舎廣徳至御史大夫舍泰山太守皆有傳<lb/>
轅固生齊人也以治詩孝景時為博士與黄生爭論於<lb/>
上前黃生曰湯武非受命乃殺也固曰不然夫桀紂荒<lb/>
<pb n="KR2d0006_WYG_196-19a"/>
亂天下之心皆歸湯武湯武因天下之心而誅桀紂桀<lb/>
紂之民弗為使而歸湯武湯武不得已而立非受命為<lb/>
何黄生曰冠雖弊必加於首履雖新必貫於足何者上<lb/>
下之分也今桀紂雖失道然君上也湯武雖聖臣下也<lb/>
夫主有失行臣下不能正言匡過以尊天子反因過而<lb/>
誅之代立南面非殺而何固曰必若所云則是髙皇帝<lb/>
代秦即天子之位非邪於是上曰食肉毋食馬肝未為<lb/>
不知味也言學者毋言湯武受命不為愚遂罷竇太后<lb/>
<pb n="KR2d0006_WYG_196-19b"/>
好老子書召問固固對曰此家人言耳太后怒曰安得<lb/>
司空城旦書乎<hi>城旦書刑書也道家以儒家為急故比於律令云</hi>乃使固入圈<lb/>
撃彘上知太后怒而固直言無罪乃假固利兵下圈刺<lb/>
彘正中其心彘應手而倒太后黙然亡以復罪後上以<lb/>
固廉直拜為清河王太傅久之病免孝武帝初即位復<lb/>
以賢良徵諸儒多嫉毁曰固老罷歸之時固已九十餘<lb/>
矣公孫𢎞亦徵仄目而事固固曰公孫子務正學以言<lb/>
無曲學以阿世諸齊以詩顯貴皆固之弟子也昌邑太<lb/>
<pb n="KR2d0006_WYG_196-20a"/>
傳夏侯始昌最明自有傳<lb/>
后蒼字近君東海郯人也事夏侯始昌始昌通五經蒼<lb/>
亦通詩禮為博士至少府授翼奉蕭望之匡衡奉為諫<lb/>
大夫望之前將軍衡丞相皆有傳衡授琅邪師丹伏理<lb/>
斿君潁川滿昌君都君都為詹事理髙密太傅家世傳<lb/>
業丹大司空自有傳由是齊詩有翼匡師伏之學滿昌<lb/>
授九江張邯琅邪皮容皆至大官徒衆尤盛<lb/>
韓嬰燕人也孝文時為博士景帝時至常山王太傅嬰<lb/>
<pb n="KR2d0006_WYG_196-20b"/>
推詩之意而為内外傳數萬言其語頗與齊魯間殊然<lb/>
其歸一也淮南賁生受之<hi>賁音肥</hi>燕趙間言詩者由韓生<lb/>
韓生亦以易授人推易意而為之傳燕趙間好詩故其<lb/>
易㣲唯韓氏自傳之武帝時嬰嘗與董仲舒論於上前<lb/>
其人精悍處事分明仲舒不能難也後其孫商為博士<lb/>
孝宣時涿郡韓生其後也以易徵待詔殿中曰所受易<lb/>
即先太傅所傳也嘗受韓詩不如韓氏易深太傅故專<lb/>
傳之司𨽻校尉蓋寛饒本受易於孟喜見涿郡韓生説<lb/>
<pb n="KR2d0006_WYG_196-21a"/>
易而好之即更從受焉<lb/>
趙子河内人也事燕韓生授同郡蔡誼誼至丞相自有<lb/>
傳誼授同郡食子公<hi>食音嗣</hi>與王吉吉為昌邑中尉自有<lb/>
傳食生為博士授泰山栗豊吉授淄川長孫順順為博<lb/>
士豐部刺史由是韓詩有王食長孫之學豐授山陽張<lb/>
就順授東海髪福皆至大官徒衆尤盛<lb/>
毛公趙人也治詩為河間獻王博士授同國貫長卿長<lb/>
卿授解延年延年為阿武令授徐敖敖授九江陳俠為<lb/>
<pb n="KR2d0006_WYG_196-21b"/>
王莽講學大夫由是言毛詩者本之徐敖<lb/>
漢興魯髙堂生博士禮十七篇而魯徐生善為頌<hi>頌讀與容</hi>
<hi>同容貌威儀也</hi>孝文時徐生以頌為禮官大夫傳子至孫延襄<lb/>
襄其資性善為頌不能通經延頗能未善也襄亦以頌<lb/>
為大夫至廣陵内史延及徐氏弟子公戸滿意桓生單<lb/>
次皆為禮官大夫而瑕邱蕭奮以禮至淮陽太守諸言<lb/>
禮為頌者由徐氏<lb/>
孟卿東海人也事蕭奮以授后倉魯閭邱卿倉說禮數<lb/>
<pb n="KR2d0006_WYG_196-22a"/>
萬言號曰后氏曲臺記<hi>在曲臺校書著記因以為名曲臺殿在未央宫</hi>授沛聞<lb/>
人通漢子方梁戴德延君戴聖次君沛慶普孝公孝公<lb/>
為東平太傅德號大戴為信都太傅聖號小戴以博士<lb/>
論石渠至九江太守由是禮有大戴小戴慶氏之學通<lb/>
漢以太子舎人論石渠至中山中尉普授魯夏侯敬又<lb/>
傳族子咸為豫章太守大戴授琅邪徐良斿卿為博士<lb/>
州牧郡守家世傳業小戴授梁人橋仁季卿楊榮子孫<lb/>
仁為大鴻臚家世傳業榮琅邪太守由是大戴有徐氏<lb/>
<pb n="KR2d0006_WYG_196-22b"/>
小戴有橋楊氏之學<lb/>
　臣謹按戴聖為九江太守治行多不法前刺史以其<lb/>
　大儒優容之及何武為刺史聖懼自免後為博士毁<lb/>
　武於朝廷武聞之終不揚其惡聖之子賔客為羣盗<lb/>
　為人捕繋廬江聖自以子必死武之手而武平心决<lb/>
　之卒得不死自是慚服且以二戴之名與聖人之經<lb/>
　並行而身為臧吏子為盗賊猶不知非己而復謗人<lb/>
　有子如此猶冀生乎曾跖蹻之不如也觀此則為儒<lb/>
<pb n="KR2d0006_WYG_196-23a"/>
　者不可不鑒用儒者亦不可不審<lb/>
胡母生字子都齊人也治公羊春秋為景帝博士與董<lb/>
仲舒同業仲舒著書稱其徳年老歸教於齊齊之言春<lb/>
秋者宗事之公孫𢎞亦頗受焉而董仲舒為江都相自<lb/>
有傳弟子遂業者蘭陵禇大東平嬴公廣川段仲温吕<lb/>
歩舒大至梁相歩舒丞相長史唯嬴公守學不失師法<lb/>
為昭帝諫大夫授東海孟卿魯眭孟孟為符節令坐說<lb/>
灾異誅自有傳<lb/>
<pb n="KR2d0006_WYG_196-23b"/>
嚴彭祖字公子東海下邳人也與顔安樂俱事眭孟孟<lb/>
弟子百餘人唯彭祖安樂為明質問疑誼各持所見孟<lb/>
曰春秋之意在二子矣孟死彭祖安樂各顓門敎授由<lb/>
是公羊春秋有顔嚴之學彭祖為宣帝博士至河南東<lb/>
郡太守以高第入為左馮翊遷太子太傅廉直不事權<lb/>
貴或說曰天時不勝人事君以不修小禮曲意亡貴人<lb/>
左右之助經誼雖髙不至宰相願少自勉彊彭祖曰凡<lb/>
通經術固當修行先王之道何可委曲從俗茍求富貴<lb/>
<pb n="KR2d0006_WYG_196-24a"/>
乎彭祖竟以太傅官終授琅邪王中為元帝少府家世<lb/>
傳業中授同郡公孫文東門雲雲為荆州刺史文東平<lb/>
太傅徒衆尤盛雲坐為江賊拜辱命下獄誅<lb/>
顔安樂字公孫魯國薛人眭孟姊子也家貧為學精力<lb/>
官至齊郡太守丞後為仇家所殺安樂授淮陽泠豐次<lb/>
君淄川任公公為少府豐淄川太守由是顔家有泠任<lb/>
之學始貢禹事嬴公成於眭孟至御史大夫疏廣事孟<lb/>
卿至太子太傅皆自有傳廣授琅邪筦路路為御史中<lb/>
<pb n="KR2d0006_WYG_196-24b"/>
丞禹授潁川堂谿惠惠授泰山㝠都都為丞相史都與<lb/>
路又事顔安樂故顔氏復有筦冥之學路授孫寳為大<lb/>
司農自有傳豐授馬宫琅邪左咸咸為郡守九卿徒衆<lb/>
尤盛官至大司徒自有傳<lb/>
瑕邱江公受穀梁春秋及詩於魯申公傳子至孫為博<lb/>
士武帝時江公與董仲舒並仲舒通五經能持論善屬<lb/>
文江公呐於口上使與董仲舒議不及仲舒而丞相公<lb/>
孫𢎞本為公羊學比輯其義卒用董生於是上因尊公<lb/>
<pb n="KR2d0006_WYG_196-25a"/>
羊家詔太子授公羊春秋由是公羊大興太子旣通復<lb/>
私問穀梁而善之其後浸㣲唯魯榮廣王孫皓星公二<lb/>
人受焉廣盡能傳其詩春秋髙材㨗敏與公羊大師眭<lb/>
孟等論數困之故好學者頗復受穀梁沛蔡千秋少君<lb/>
梁周慶㓜君丁姓子孫皆從廣受千秋又事皓星公為<lb/>
學最篤宣帝卽位聞衛太子好穀梁春秋以問丞相韋<lb/>
賢長信少府夏侯勝及侍中樂陵侯史髙皆魯人也言<lb/>
穀梁子本魯學公羊氏乃齊學也宜興穀梁時千秋為<lb/>
<pb n="KR2d0006_WYG_196-25b"/>
郎召見與公羊家並說上善穀梁說擢千秋為諫大夫<lb/>
給事中後有過左遷平陵令復求能為穀梁者莫及千<lb/>
秋上愍其學且絶乃以千秋為郎中戸將選即十人從<lb/>
受汝南尹更始翁君本自事千秋能說矣㑹千秋病死<lb/>
徵江公孫為博士劉向以故諌大夫通逹待詔受穀梁<lb/>
欲令助之江博士復死乃徵周慶丁姓待詔保宫使卒<lb/>
授十人自元康中始講至甘露元年積十餘歲皆明習<lb/>
乃召五經名儒太子太傅蕭望之等大議殿中平公羊<lb/>
<pb n="KR2d0006_WYG_196-26a"/>
穀梁同異各以經處是非時公羊博士嚴彭祖侍郎申<lb/>
輓伊推宋顯穀梁議郎尹更始待詔劉向周慶丁姓並<lb/>
論公羊家多不見從願請内侍郎許廣使者亦並内穀<lb/>
梁家中郎王亥各五人議三十餘事望之等十一人各<lb/>
以經誼對多從穀梁由是穀梁之學大盛慶姓皆為博<lb/>
士姓至中山太傅授楚申章昌曼君<hi>申章姓也名昌字曼君</hi>為博<lb/>
士至長沙太傅徒衆尤盛尹更始為諫大夫長樂户將<lb/>
又受左氏傳取其變理合者以為章句傳子咸及翟方<lb/>
<pb n="KR2d0006_WYG_196-26b"/>
進琅邪房鳳咸至大司農方進丞相自有傳<lb/>
房鳳字子元不其人也以射䇿乙科為太史掌故太常<lb/>
舉方正為縣令都尉失官大司馬驃騎將軍王根奏除<lb/>
補長史薦鳳明經通達擢為光祿大夫遷五官中郎將<lb/>
時光禄勲王龔以外屬内卿與奉車都尉劉歆共校書<lb/>
三人皆侍中歆白左氏春秋可立哀帝納之以問諸儒<lb/>
皆不對歆於是數見丞相孔光為言左氏以求助光卒<lb/>
不肯唯鳳龔許歆遂共移書責讓太常博士語在歆傳<lb/>
<pb n="KR2d0006_WYG_196-27a"/>
大司空師丹奏歆非毁先帝所立上於是出龔等補吏<lb/>
龔為𢎞農歆河内鳳九江太守至青州牧始江博士授<lb/>
胡常常授梁蕭秉君房王莽時為講學大夫由是穀梁<lb/>
春秋有尹胡申章房氏之學<lb/>
漢興北平侯張蒼及梁太傅賈誼京兆尹張敞太中大<lb/>
夫劉公子皆修春秋左氏傳誼為左氏傳訓故授趙人<lb/>
貫公為河間獻王博士子長卿為蕩隂令授清河張禹<lb/>
長子禹與蕭望之同時為御史數為望之言左氏望之<lb/>
<pb n="KR2d0006_WYG_196-27b"/>
善之上書數以稱說後望之為太子太傅薦禹於宣帝<lb/>
徵禹待詔未及問㑹疾死禹授尹更始更始傳子咸及<lb/>
翟方進胡常常授黎陽賈䕶季君哀帝時待詔為即授<lb/>
蒼梧陳欽子佚以左氏授王莽至將軍而劉歆從尹咸<lb/>
及翟方進受由是言左氏者本之賈䕶劉歆<lb/>
班氏曰自武帝立五經博士開弟子員設科射䇿勸以<lb/>
官禄訖於元始百有餘年傳業者寖盛枝葉蕃滋一經<lb/>
說至百餘萬言大師衆至千餘人蓋利禄之路然也初<lb/>
<pb n="KR2d0006_WYG_196-28a"/>
書惟有歐陽禮后易楊春秋公羊而已至孝宣世復立<lb/>
大小夏侯尚書大小戴禮施孟梁邱易穀梁春秋至元<lb/>
帝世復立京氏易平帝時又立左氏春秋毛詩逸禮古<lb/>
文尚書所以罔羅遺失兼而存之是在其中矣<lb/>
　　後漢<lb/>
范氏曰昔王莽更始之際天下散亂禮樂分崩典文殘<lb/>
落及光武中興愛好經術未及下車而先訪儒雅採求<lb/>
闕文補綴漏逸先是四方學士多懐挾圖書遁逃林藪<lb/>
<pb n="KR2d0006_WYG_196-28b"/>
自是莫不抱負墳䇿雲㑹京師范升陳元鄭興杜林衛<lb/>
宏劉昆桓榮之徒繼踵而集於是立五經博士各以家<lb/>
法敎授易有施孟梁邱京氏尚書歐陽大小夏侯詩齊<lb/>
魯韓毛禮大小戴春秋嚴顔凡十四博士太常差次總<lb/>
領焉建武五年乃修起太學稽式古典籩豆干戚之容<lb/>
備之於列服方領習矩歩者委它乎其中中元元年初<lb/>
建三雍明帝卽位親行其禮天子始冠通天衣日月備<lb/>
法物之駕盛清道之儀坐明堂而朝羣后登靈臺以望<lb/>
<pb n="KR2d0006_WYG_196-29a"/>
雲物袒割辟雍之上尊養三老五更饗射禮畢帝正坐<lb/>
自講諸儒執經問難於前冠帶縉紳之人圜橋門而觀<lb/>
聽者蓋億萬計其後復為功臣子孫四姓末屬别立校<lb/>
舎搜選髙能以受其業自期門羽林之士悉令通孝經<lb/>
章句匈奴亦遣子入學濟濟乎洋洋乎盛於永平矣建<lb/>
初中大㑹諸儒於白虎觀考詳同異連月乃罷肅宗親<lb/>
臨稱制如石渠故事顧命史臣著為通義又詔髙才生<lb/>
受古文尚書毛詩穀梁左氏春秋雖不立學官然皆擢<lb/>
<pb n="KR2d0006_WYG_196-29b"/>
髙第為講即給事近署所以網羅遺逸博存衆家孝和<lb/>
亦數幸東觀覽閱書林及鄧后稱制學者頗懈時樊凖<lb/>
徐防並陳敦學之宜又言儒職多非其人於是制詔公<lb/>
卿妙簡其選三署郎能通經術者皆得察舉自安帝覽<lb/>
政薄於藝文博士倚席不講朋徒相視怠散學舎頽敝<lb/>
鞠為園蔬牧兒蕘豎至於薪刈其下順帝感翟酺之言<lb/>
乃更修黌宇凡所造構二百四十房千五百五十室試<lb/>
明經下第補弟子增甲乙之科員各十人除郡國耆儒<lb/>
<pb n="KR2d0006_WYG_196-30a"/>
皆補郎舎人太初元年梁太后詔曰大將軍下至六百<lb/>
石悉遣子就學每歲輒於郷射月一饗㑹之以此為常<lb/>
自是遊學增盛至三萬餘生然章句漸疎而多以浮華<lb/>
相尚儒者之風蓋衰矣黨人旣誅其髙名善士多坐流<lb/>
廢後遂至忿爭更相言告亦有私行金貨定蘭臺漆書<lb/>
經字以合其私文熹平四年靈帝乃詔諸儒正定五經<lb/>
刋於石碑為古文篆𨽻三體書法以相參檢樹之學門<lb/>
使天下咸取則焉初光武遷還洛陽其經牒秘書載之<lb/>
<pb n="KR2d0006_WYG_196-30b"/>
二千餘两自此以後參倍於前及董卓移都之際吏民<lb/>
擾亂自辟雍東觀蘭臺石室宣明鴻都諸藏典冊文章<lb/>
競共剖散其縑帛圖書大則連為帷蓋小乃制為縢囊<lb/>
及王允所收而西者裁七十餘乘道路艱遠復棄其半<lb/>
矣後長安之亂一時焚蕩莫不冺盡焉東京學者猥衆<lb/>
難以詳載今但錄其能通經名家者以為儒林篇其自<lb/>
有列傳者則不兼書若師資所承宜摽名為證者乃著<lb/>
之云<lb/>
<pb n="KR2d0006_WYG_196-31a"/>
劉昆字桓公陳留東昏人梁孝王之允也少習容禮平<lb/>
帝時受施氏易於沛人戴賔能彈雅琴知清角之操王<lb/>
莽世敎授弟子恒五百餘人每春秋饗射常備列典儀<lb/>
以素木瓠葉為爼豆桑弧蒿矢以射莬首每有行禮縣<lb/>
宰輒率吏屬而觀之王莽以昆多聚徒衆私行大禮有<lb/>
僭上心乃繋昆及家屬於外黃獄尋莽敗得免既而天<lb/>
下大亂昆避難河南負犢山中建武五年舉孝廉不行<lb/>
遂逃敎授於江陵光武聞之卽除為江陵令時縣連年<lb/>
<pb n="KR2d0006_WYG_196-31b"/>
火灾昆輒向火叩頭多能降雨止風徵拜議郎稍遷侍<lb/>
中𢎞農太守先是殽黽驛道多虎灾行旅不通昆為政<lb/>
三年虎皆負子渡河帝聞而異之二十二年徵代杜林<lb/>
為光禄勲詔問昆曰前在江陵反風滅火後守𢎞農虎<lb/>
北渡河行何徳政而致是事昆對曰偶然耳左右皆笑<lb/>
其質訥帝歎曰此乃長者之言也顧命書諸䇿乃令以<lb/>
經入授皇太子及諸王小侯五十餘人二十七年拜騎<lb/>
都尉三十年以老乞骸骨詔賜洛陽第舍以千石禄終<lb/>
<pb n="KR2d0006_WYG_196-32a"/>
其身中元二年卒子軼字君文傳昆業門徒亦盛永平<lb/>
中為太子中庻子建初中稍遷宗正卒官遂世掌宗正<lb/>
焉<lb/>
洼丹字子玉<hi>風俗通洼音圭</hi>南陽育陽人也世傳孟氏易王莽<lb/>
時常避世敎授專志不仕徒衆數百人建武初為博士<lb/>
稍遷十一年為大鴻臚作易通論七篇世號洼君通丹<lb/>
學義研深易家宗之稱為大儒十七年卒於官年七十<lb/>
時中山觟陽鴻字孟孫<hi>姓觟陽名鴻觟音胡瓦反</hi>亦以孟氏易敎授<lb/>
<pb n="KR2d0006_WYG_196-32b"/>
有名稱永平中為少府<lb/>
任安字定祖廣漢綿竹人也少游太學受孟氏易兼通<lb/>
數經又從同郡楊厚學圖䜟䆒極其術時人稱曰欲知<lb/>
仲桓問任安又曰居今行古任定祖學終還家敎授諸<lb/>
生自遠而至初仕州郡太尉再辟除博士公車徵皆稱<lb/>
疾不就州牧劉焉表薦之時王塗隔塞詔命竟不至年<lb/>
七十九建安七年卒于家<lb/>
楊政字子行京兆人也少好學從代郡范升受梁邱易<lb/>
<pb n="KR2d0006_WYG_196-33a"/>
善說經書京師為之語曰說經鏗鏗楊子行敎授數百<lb/>
人范升嘗為出婦所告坐繋獄政乃肉袒以箭貫耳抱<lb/>
升子潛伏道傍候車駕而持章叩頭大言曰范升三娶<lb/>
惟有一子今適三歲孤之可哀武騎虎賁懼驚乘輿舉<lb/>
弓射之猶不肯去旄頭又以㦸义政傷胸政猶不退哀<lb/>
泣辭請有感帝心詔曰乞楊生師即尺一出升政由是<lb/>
顯名政為人嗜酒不拘小節果敢自矜然篤於義時帝<lb/>
壻梁松皇后弟隂就皆慕其聲名而請與交友政每與<lb/>
<pb n="KR2d0006_WYG_196-33b"/>
言論常切磋懇至不為屈撓嘗詣楊虚侯馬武武難見<lb/>
政稱疾不為起政入戸徑升牀排武臂責之曰卿䝉國<lb/>
恩備位藩輔不思求賢以報殊寵而驕天下英俊此非<lb/>
養身之道也今日動者刀入脅武諸子及左右皆大驚<lb/>
以為見刧操兵滿側政顔色自若會隂就至責數武令<lb/>
為交友其剛果任情皆如此也建初中官至左中即將<lb/>
張興字君上潁川鄢陵人也習梁邱易以敎授建武中<lb/>
舉孝亷為即謝病去復歸聚徒後辟司徒馮勤府舉為<lb/>
<pb n="KR2d0006_WYG_196-34a"/>
孝亷稍遷博士永平初遷侍中祭酒十年拜太子少傅<lb/>
顯宗數訪問經術旣而聲稱著聞弟子自遠至者著錄<lb/>
且萬人為梁邱家宗十四年卒於官子魴傳興業位至<lb/>
張掖屬國都尉<lb/>
戴憑字次仲汝南平輿人也習京氏易年十六郡舉明<lb/>
經徵試博士拜郎中時詔公卿大㑹羣臣皆就席憑獨<lb/>
立光武問其意憑對曰博士說經皆不如臣而坐居臣<lb/>
上是以不得就席帝卽召上殿令與諸儒難說憑多所<lb/>
<pb n="KR2d0006_WYG_196-34b"/>
解釋帝善之拜為侍中數進見問得失帝謂憑曰侍中<lb/>
當匡輔國政勿有隱情憑對曰陛下嚴帝曰朕何用嚴<lb/>
憑曰伏見前太尉西曹掾蔣遵清亮忠孝學通古今陛<lb/>
下納膚受之愬遂致禁錮臣以是為嚴帝怒曰汝南子<lb/>
欲復黨乎憑出自繋廷尉有詔勑出後復引見憑謝曰<lb/>
臣無謇諤之節而有狂瞽之言不能以尸伏諫偷生茍<lb/>
活誠慙聖朝帝卽勑尚書解遵禁錮拜憑虎賁中郎將<lb/>
以侍中兼領之正旦朝賀百僚畢㑹帝令羣臣能說經<lb/>
<pb n="KR2d0006_WYG_196-35a"/>
者更相難詰義有不通輙奪其席以益通者憑遂重坐<lb/>
五十餘席故京師為之語曰解經不窮戴侍中在職十<lb/>
八年卒於官賜東園梓器錢二十萬時南陽太守魏滿<lb/>
字叔牙亦習京氏易教授永平中至𢎞農太守<lb/>
孫期字仲彧濟隂成武人也少為諸生習京氏易古文<lb/>
尚書家貧事母至孝牧豕於大澤中以奉養焉遠人從<lb/>
其學者皆執經壟畔以追之里落化其仁讓黄巾賊起<lb/>
過期里陌相約不犯孫先生舎郡舉方正遣吏齎羊酒<lb/>
<pb n="KR2d0006_WYG_196-35b"/>
請期期驅豕入草不顧司徒黄琬特辟不行終於家建<lb/>
武中范升傳孟氏易以授楊政而陳元鄭衆皆傳費氏<lb/>
易其後馬融亦為其傳融授鄭元元作易注荀爽又作<lb/>
易傳自是費氏興而京氏遂衰<lb/>
歐陽歙字正思樂安千乘人也自歐陽生傳伏生尚書<lb/>
至歙八世皆為博士歙既傳業而謙恭好禮讓王莽時<lb/>
為長社宰更始立為原武令光武平河北到原武見歙<lb/>
在縣修政遷河南都尉後行太守事光武卽位始為河<lb/>
<pb n="KR2d0006_WYG_196-36a"/>
南尹封被陽侯建武五年坐事免官明年拜揚州牧遷<lb/>
汝南太守推用賢俊政稱異迹九年更封夜侯歙在郡<lb/>
敎授數百人視事九歲徵為大司徒坐在汝南臧罪千<lb/>
餘萬發覺下獄諸生守闕為歙求哀者千餘人至有自<lb/>
髠剔者平原禮震年十七聞獄當斷馳之京師行到河<lb/>
内獲嘉縣自繋上書求代歙死曰伏見臣師大司徒歐<lb/>
陽歙學為儒宗八世博士而以臧咎當伏重辜歙門單<lb/>
子㓜未能傳學身死之後永為廢絶上令陛下獲殺賢<lb/>
<pb n="KR2d0006_WYG_196-36b"/>
之譏下使學者喪師資之益乞殺身以代歙命書奏而<lb/>
歙已死獄中歙掾陳元上書追訟之言甚切至帝乃賜<lb/>
棺木贈印綬賻縑三千匹子復嗣後卒無子國除濟隂<lb/>
曹曾字伯山從歙受尚書門徒三千人位至諌議大夫<lb/>
子祉河南尹傳父業敎授又陳留陳弇字叔明亦授歐<lb/>
陽尚書於司徒丁鴻仕為蘄長<lb/>
牟長字君髙樂安臨濟人也其先封牟春秋之末國滅<lb/>
因氏焉長少習歐陽尚書不仕王莽世建武二年大司<lb/>
<pb n="KR2d0006_WYG_196-37a"/>
空𢎞特辟拜博士稍遷河内太守坐墾田不實免長自<lb/>
為博士及在河内諸生講學者常有千餘人著錄前後<lb/>
萬人著尚書章句皆本之歐陽氏俗號為牟氏章句復<lb/>
徵為中散大夫賜告一歲卒於家子紆又以𨼆居敎授<lb/>
門生千人肅宗聞而徵之欲以為博士道物故<lb/>
宋登字叔陽京兆長安人也父由為太尉登少傳歐陽<lb/>
尚書敎授數千人為汝隂令政為明能號稱神父遷趙<lb/>
相入為尚書僕射順帝以登明識禮樂使持節臨太學<lb/>
<pb n="KR2d0006_WYG_196-37b"/>
奏定典律轉拜侍中數上封事抑退權臣由是出為潁<lb/>
川太守市無二價道不拾遺病免卒于家汝隂人配社<lb/>
祠之<lb/>
張馴字子雋濟隂定陶人也少游太　能誦春秋左氏<lb/>
傳以大夏侯尚書敎授辟公府舉髙第拜議即與蔡邕<lb/>
共奏定六經文字擢拜侍中典領秘書近署甚見納異<lb/>
多因便宜陳政得失朝廷嘉之遷丹陽太守化有惠政<lb/>
光和七年徵拜尚書遷大司農初平中卒於官<lb/>
<pb n="KR2d0006_WYG_196-38a"/>
尹敏字㓜季南陽堵陽人也少為諸生初習歐陽尚書<lb/>
後受古文兼善毛詩穀梁左氏春秋建武二年上疏陳<lb/>
洪範消灾之術時光武方草創天下未遑其事命敏待<lb/>
詔公車拜即中辟大司空府帝以敏博通經記令校圖<lb/>
䜟便蠲去崔發所為王莽著錄比次敏對曰䜟書非聖<lb/>
人所作其中多近鄙别字頗類世俗之辭恐疑誤後生<lb/>
帝不納敏因其闕文增之曰君無口為漢輔帝見而怪<lb/>
之召敏問其故敏對曰臣見前人增損圖書敢不自量<lb/>
<pb n="KR2d0006_WYG_196-38b"/>
竊幸萬一帝深非之雖竟不罪而亦以此沈滯與班彪<lb/>
親善每相遇輒日旰忘食夜分不寢自以為鍾期伯牙<lb/>
莊周惠施之相得也後三遷長陵令永平五年詔書捕<lb/>
男子周慮慮素有名稱而善於敏敏坐繋免官及出歎<lb/>
曰瘖聾之徒真世之有道者也何謂察察而遇斯患乎<lb/>
十一年除即中遷諫議大夫卒於家<lb/>
周防字偉公汝南汝陽人也父楊少孤微常修逆旅以<lb/>
供過客而不受其報防年十六仕郡小吏光武廵狩汝<lb/>
<pb n="KR2d0006_WYG_196-39a"/>
南召掾史試經防尤能誦讀拜為守丞防以未冠謁去<lb/>
師事徐州刺史盖豫受古文尚書經明舉孝亷拜即中<lb/>
撰尚書雜記三十二篇四十萬言太尉張禹薦補博士<lb/>
稍遷陳留太守坐法免卒於家年七十八子舉自有傳<lb/>
孔僖字仲和魯國魯人也自安國以下世傳古文尚書<lb/>
毛詩曾祖父子建少游長安與崔篆友善及篆仕王莽<lb/>
為建新大尹嘗勸子建仕對曰吾有布衣之心子有衮<lb/>
冕之志各從所好不亦善乎道旣乖矣請從此辭歸終<lb/>
<pb n="KR2d0006_WYG_196-39b"/>
於家僖與崔篆孫駰復相友善同游太學習春秋因讀<lb/>
吳王夫差時事僖廢書歎曰若是所謂畫龍不成反為<lb/>
狗者駰曰然昔孝武皇帝始為天子年方十八崇信聖<lb/>
道師則先王五六年間號勝文景及後恣己忘其前之<lb/>
為善僖曰書傳若此多矣鄰房生梁郁儳和之曰如此<lb/>
武帝亦是狗邪僖駰黙然不對郁怒恨之隂上書告駰<lb/>
僖誹謗先帝刺譏當世事下有司駰詣吏受訊僖以吏<lb/>
捕方至恐誅乃上書肅宗自訟曰臣之愚意以為凡言<lb/>
<pb n="KR2d0006_WYG_196-40a"/>
誹謗者謂實無此事而虚加誣之也至如孝武皇帝政<lb/>
之美惡顯在漢史坦如日月是為直説書傳實事<lb/>
非虚謗也夫帝者為善則天下之善咸歸焉其不善則<lb/>
天下之惡亦萃焉斯皆有以致之故不可以誅於人也<lb/>
且陛下即位以來政敎未過而徳澤有加天下所具知<lb/>
也臣等獨何譏刺哉假使所非實是則固應悛改儻其<lb/>
不當亦宜含忍又何罪焉陛下不推原大數深自為計<lb/>
徒肆私忿以快其意臣等受戮死即死矣顧天下之人<lb/>
<pb n="KR2d0006_WYG_196-40b"/>
必回視易慮以此事闚陛下心自今以後茍見不可之<lb/>
事終莫復言者矣臣之所以不愛其死猶敢極言者誠<lb/>
為陛下深惜此大業陛下若不自惜則臣何賴焉昔齊<lb/>
桓公親揚其先君之惡以唱管仲然後羣臣得盡其心<lb/>
今陛下乃欲以十世之武帝遠諱實事豈不與桓公異<lb/>
哉臣恐有司卒然見搆銜恨䝉枉不得自叙使後世論<lb/>
者擅以陛下有所方比寧可復使子孫追掩之乎謹詣<lb/>
闕伏待重誅帝始亦無罪僖等意及書奏立詔勿問拜<lb/>
<pb n="KR2d0006_WYG_196-41a"/>
僖蘭臺令史元和二年春帝東廵狩還過魯幸闕里以<lb/>
太牢祠孔子及七十二人大㑹孔氏男子二十以上者<lb/>
六十三人命儒者講論語僖因自陳謝帝曰今日之㑹<lb/>
寧於卿宗有光榮乎對曰臣聞明王聖主莫不尊師貴<lb/>
道今陛下親屈萬乘辱臨敝里此乃崇禮先師增輝聖<lb/>
徳至於光榮非所敢承帝大笑曰非聖者子孫焉有斯<lb/>
言乎遂拜僖即中賜襃成侯損及孔氏男女錢帛詔僖<lb/>
從還京師使校書東觀冬拜臨晉令崔駰以家林筮之<lb/>
<pb n="KR2d0006_WYG_196-41b"/>
謂為不吉止僖曰子盍辭乎僖曰學不為人仕不擇官<lb/>
凶吉由已而由卜乎在縣三年卒官遺令即葬二子長<lb/>
彦季彦並十餘歲蒲坂令許君然勸令反魯對曰今載<lb/>
柩而歸則違父命舍墓而去心所不忍遂留華隂長彦<lb/>
好章句學季彦守其家業門徒數百人延光元年河西<lb/>
大雨雹大者如斗安帝詔有道術之士極陳變𤯝召季<lb/>
彦見於徳陽殿帝親問其故對曰此皆隂乘陽之徵也<lb/>
今貴臣擅權母后黨盛陛下宜修聖徳慮此二者帝嘿<lb/>
<pb n="KR2d0006_WYG_196-42a"/>
然左右皆惡之舉孝廉不就三年年四十七終於家初<lb/>
平帝時王莽秉政乃封孔子後孔均為襃成侯追諡孔<lb/>
子為襃成宣尼及王莽敗失國建武十三年光武復封<lb/>
均子志為襃成侯志卒子損嗣永平四年徙封襃亭侯<lb/>
損卒子曜嗣曜卒子完嗣世世相傳至獻帝初國絶<lb/>
楊倫字仲理陳留東昏人也少為諸生師事司徒丁鴻<lb/>
習古文尚書為郡文學掾更歴數時志乖於時以不能<lb/>
人間事遂去職不復應州郡命講授於大澤中弟子至<lb/>
<pb n="KR2d0006_WYG_196-42b"/>
千餘人元初中郡禮請三府並辟公車徵皆辭疾不就<lb/>
後特徵博士為清河王傅是歲安帝崩倫輒棄官奔喪<lb/>
號泣闕下不絶聲閻太后以其專擅去職坐抵罪順帝<lb/>
卽位詔免倫刑遂留行喪于恭陵服闋徵拜侍中是時<lb/>
邵陵令任嘉在職貪穢因遷武威太守後有人奏嘉臧<lb/>
罪千萬徵考廷尉其所牽染將相大臣百有餘人倫乃<lb/>
上書曰臣聞春秋誅惡及本本誅則惡消振裘持領領<lb/>
正則毛理今任嘉所坐狼藉未受辜戮猥以垢身改典<lb/>
<pb n="KR2d0006_WYG_196-43a"/>
大郡自非案坐舉者無以禁絶姦萌徃者湖陸令張疊<lb/>
蕭令駟賢徐州刺史劉福等釁穢旣章咸伏其誅而犲<lb/>
狼之吏至今不絶者豈非本舉之主不加之罪乎昔齊<lb/>
桓之霸殺姦臣五人并及舉者以弭謗讟當斷不斷黃<lb/>
石所戒夫聖王所以聽僮夫匹婦之言者猶塵加嵩岱<lb/>
霧集淮海雖未有益不為損也書奏有司以倫言切直<lb/>
辭不遜順下之尚書奏倫探知密事徼以求直坐不敬<lb/>
結鬼薪詔書以倫數進忠言特原之免歸田里陽嘉二<lb/>
<pb n="KR2d0006_WYG_196-43b"/>
年徵拜太中大夫將軍梁商以為長史諫諍不合出補<lb/>
恒山王傅病不至官詔書勑司𨽻催促發遣倫乃留河<lb/>
内朝歌以疾自上曰有留死一尺無北行一寸刎頸不<lb/>
易九裂不恨匹夫所執彊於三軍固敢有辭帝乃下詔<lb/>
曰倫出幽升髙寵以藩傅稽留王命擅止道路託疾自<lb/>
從茍肆狷志遂徵詣廷尉尋有詔原罪倫前後三徵皆<lb/>
以直諫不合旣歸閉門講授自絶人事公車復徵遜遁<lb/>
不行卒於家中興北海牟融習大夏侯尚書東海王良<lb/>
<pb n="KR2d0006_WYG_196-44a"/>
習小夏侯尚書沛國桓榮習歐陽尚書榮世習相傳授<lb/>
東京最盛扶風杜林傳古文尚書林同郡賈逵為之作<lb/>
訓馬融作傳鄭元注解由是古文尚書遂顯於世<lb/>
髙詡字季回平原般人<hi>般卜滿切</hi>也曾祖父嘉以魯詩授元<lb/>
帝仕至上谷太守父容少傳嘉學哀平間為光禄大夫<lb/>
詡以父任為即中世傳魯詩以信行清操知名王莽簒<lb/>
位父子稱盲逃不仕莽世光武即位大司空宋𢎞薦詡<lb/>
徵為即除符離長去官後徵為博士建武十一年拜大<lb/>
<pb n="KR2d0006_WYG_196-44b"/>
司農在朝以方正稱十三年卒官賜錢及冢田<lb/>
包咸字子良㑹稽曲阿人也少為諸生受業長安師事<lb/>
博士右師<hi>右師姓也</hi>細君習魯詩論語王莽末去歸鄉里於<lb/>
東海界為赤眉賊所得遂見拘執十餘日咸晨夜誦經<lb/>
自若賊異而遣之因住東海立精舎講授光武即位乃<lb/>
歸鄉里太守黃讜署户曹史欲召咸入授其子咸曰禮<lb/>
有來學而無徃敎讜遂遣子師之舉孝廉除即中建武<lb/>
中入授皇太子論語又為其章句拜諫議大夫侍中右<lb/>
<pb n="KR2d0006_WYG_196-45a"/>
中郎將永平五年遷大鴻臚每進見賜以几杖入屏不<lb/>
趨贊事不名經傳有疑輒遣小黄門就舍即問顯宗以<lb/>
咸有師傅恩而素清苦常特賞賜珍玩奉禄增於諸卿<lb/>
咸皆散與諸生乏貧者病篤帝親輦駕臨視八年年七<lb/>
十二卒於官子福拜即中亦以論語入授和帝<lb/>
魏應字君伯任城人也少好學建武初詣博士受業習<lb/>
魯詩閉門誦習不交僚黨京師稱之後歸為郡吏舉明<lb/>
經除濟隂王文學以疾免官敎授山澤中徒衆常數百<lb/>
<pb n="KR2d0006_WYG_196-45b"/>
人永平初為博士再遷侍中十三年遷大鴻臚十八年<lb/>
拜光禄大夫建初四年拜五官中即將詔入授千乘王<lb/>
伉應經明行修弟子自遠方至者著録數千人肅宗甚<lb/>
重之數進見論難於前特授賞賜時㑹京師諸儒於白<lb/>
虎觀講論五經同異使應専掌難問侍中淳于恭奏之<lb/>
帝親臨幸稱制如石渠故事明年出為上黨太守徵拜<lb/>
騎都尉卒於官<lb/>
伏恭字叔齊琅邪東武人司徒湛之兄子也湛弟黯字<lb/>
<pb n="KR2d0006_WYG_196-46a"/>
雅文以明齊詩改定章句作解說九篇位至光禄勲無<lb/>
子以恭為後恭性孝事所繼母甚謹少傳黯學以任為<lb/>
郎建武四年除劇令視事十三年以惠政公廉聞青州<lb/>
舉為尤異太常試經第一拜博士遷常山太守敦修學<lb/>
校教授不輟由是北州多為伏氏學永平二年代梁松<lb/>
為太僕四年帝立辟雍於行禮中拜恭為司空儒者以<lb/>
為榮初父黯章句繁多恭乃省減浮辭定為二十萬言<lb/>
在位九年以病乞骸骨罷詔賜千石奉以終其身十五<lb/>
<pb n="KR2d0006_WYG_196-46b"/>
年行幸琅邪引遇如三公儀建初二年冬肅宗行饗禮<lb/>
以恭為三老年九十元和元年卒賜葬顯節陵下子壽<lb/>
官至東郡太守<lb/>
任末字叔本蜀郡繁人也少習齊詩遊京師教授十餘<lb/>
年友人董奉徳於洛陽病亡末躬推鹿車載其喪致墓<lb/>
所由是知名為郡功曹辭以病免後奔師喪於道物故<lb/>
臨命勑兄子造曰必致我尸於師門使死而有知魂靈<lb/>
不慚如其無知得土而已造從之<lb/>
<pb n="KR2d0006_WYG_196-47a"/>
景鸞字漢伯廣漢梓潼人也少隨師學經渉七州之地<lb/>
能理齊詩施氏易兼受河洛圖緯作易說及詩解文句<lb/>
兼取河洛以類相從名為交集又撰禮内外記號曰禮<lb/>
畧又抄風角雜書列其占驗作興道一篇及作月令章<lb/>
句凡所著述五十餘萬言數上書陳救灾變之術州郡<lb/>
辟命不就以壽終<lb/>
薛漢字公子淮陽人也世習韓詩父子以章句著名漢<lb/>
少傳父業善說灾異䜟緯敎授常數百人建武初為博<lb/>
<pb n="KR2d0006_WYG_196-47b"/>
士受詔校定圖䜟當世言詩者推漢為長永平中為千<lb/>
乘太守政有異迹後坐楚事辭相連下獄死弟子犍為<lb/>
杜撫㑹稽澹臺敬伯鉅鹿韓伯髙最知名<lb/>
杜撫字叔和犍為武陽人也少有髙才受業於薛漢定<lb/>
韓詩章句後歸郷里敎授沈静樂道舉動必以禮弟子<lb/>
千餘人後為驃騎將軍東平王蒼所辟及蒼就國掾史<lb/>
悉補王官屬未滿歲皆自劾歸時撫為大夫不忍去蒼<lb/>
聞賜車馬財物遣之辟太尉府建初中為公車令數月<lb/>
<pb n="KR2d0006_WYG_196-48a"/>
卒官其所作詩題約義通學者傳之曰杜君注云<lb/>
召馴字伯春九江壽春人也曾祖信臣元帝時為少府<lb/>
父建武中為卷令俶儻不拘小節馴少習韓詩博通書<lb/>
傳以志義聞郷里號之曰徳行恂恂召伯春累仕州郡<lb/>
辟司徒府建初元年稍遷騎都尉侍講肅宗拜左中郎<lb/>
將入授諸王帝嘉其義學恩寵甚榮出拜陳留太守賜<lb/>
刀劒錢物元和二年入為河南尹章和二年代任隗為<lb/>
光禄勲卒於官賜冢塋陪園陵孫休位至青州刺史<lb/>
<pb n="KR2d0006_WYG_196-48b"/>
楊仁字文義巴郡閬中人也建武中詣師習韓詩數年<lb/>
歸靜居敎授仕郡為功曹舉孝廉除即太常上仁經中<lb/>
博士仁自以年未五十不應舊科上府讓選顯宗特詔<lb/>
補北宫衛士令引見問當世政迹仁對以寛和任賢抑<lb/>
黜驕戚為先又上便宜十二事皆當世急務帝嘉之賜<lb/>
以縑錢及帝崩時諸馬貴盛各爭欲入宫仁被甲持㦸<lb/>
嚴勒門衛莫敢進者肅宗旣立諸馬共譖仁刻峻帝知<lb/>
其忠愈善之拜什邡令為政寛惠勸課掾史弟子悉令<lb/>
<pb n="KR2d0006_WYG_196-49a"/>
入學其有通明經術者顯之右署或貢之朝由是義學<lb/>
大興墾田千餘頃行兄喪去官後辟司徒桓虞府掾有<lb/>
宋章者貪奢不法仁終不與交言同席時人畏其節後<lb/>
為閬中令卒於官<lb/>
趙煜字長君㑹稽山隂人也少常為縣吏奉檄迎督郵<lb/>
煜恥於胥役遂棄車馬到犍為資中詣杜撫受韓詩究<lb/>
竟其術積二十年絶問不還家為發喪制服撫卒乃歸<lb/>
州召補從事不就舉有道卒于家煜著吳越春秋詩細<lb/>
<pb n="KR2d0006_WYG_196-49b"/>
歴神淵蔡邕讀詩細而歎息以為長於論衡邕還京師<lb/>
傳之學者咸誦習焉時山陽張匡字文通亦習韓詩作<lb/>
章句後舉有道博士徵不就卒於家<lb/>
衛宏字敬仲東海人也少與河南鄭興俱好古學初九<lb/>
江謝曼卿善毛詩乃為其訓宏從曼卿受學因作毛詩<lb/>
序善得風雅之㫖于今傳於世後從大司空杜林更受<lb/>
古文尚書為作訓㫖時濟南徐巡師事宏後從林受學<lb/>
亦以儒顯由是古學大興光武以為議郎宏作漢舊儀<lb/>
<pb n="KR2d0006_WYG_196-50a"/>
四篇以載西京雜事又著賦頌誄七首皆傳於世中興<lb/>
後鄭衆賈逵傳毛詩後馬融作毛詩傳鄭元作毛詩箋<lb/>
董鈞字文伯犍為資中人也習慶氏禮事大鴻臚王臨<lb/>
元始中舉明經遷廪犠令病去官建武中舉孝廉辟司<lb/>
徒府鈞博通古今數言政事永平中為博士時草創五<lb/>
郊祭祀及宗廟禮樂威儀章服輒令鈞參議多見從用<lb/>
當世稱為通儒累遷五官中郎將常敎授門生百餘人<lb/>
後坐事左轉騎都尉年七十餘卒於家中興鄭衆傳周<lb/>
<pb n="KR2d0006_WYG_196-50b"/>
官經後馬融作周官傳授鄭元元作周官注元本習小<lb/>
戴禮後以古經校之取其義長者故為鄭氏學元又注<lb/>
小戴所傳禮記四十篇通為三禮焉<lb/>
丁恭字子然山陽東緍人也習公羊嚴氏春秋恭學義<lb/>
精明敎授常數百人州郡請召不應建武初為諫議大<lb/>
夫博士封關内侯十一年遷少府諸生自遠方至者著<lb/>
録數千人當世稱為大儒太常樓望侍中承宫長水校<lb/>
尉樊儵等皆受業於恭二十年拜侍中祭酒騎都尉與<lb/>
<pb n="KR2d0006_WYG_196-51a"/>
侍中劉昆俱在光武左右每事諮訪焉卒於官<lb/>
周澤字稺都北海安邱人也少習公羊嚴氏春秋隠居<lb/>
敎授門徒常數百人建武末辟大司馬府署議曹祭酒<lb/>
數月徵試博士中元元年遷黽池令奉公剋已矜恤孤<lb/>
羸吏民歸愛之永平五年遷右中郎將十年拜太常澤<lb/>
果敢直言數有據爭後北地太守廖信坐貪穢下獄没<lb/>
入財産顯宗以信臧物班諸廉吏唯澤及光禄勲孫堪<lb/>
大司農常冲特䝉賜焉是時京師翕然在位者咸自勉<lb/>
<pb n="KR2d0006_WYG_196-51b"/>
勵堪字子稺河南緱氏人也明經學有志操清白貞正<lb/>
愛士大夫然一毫未嘗取於人以節介氣勇自行王莽<lb/>
末兵革並起宗族老弱在營保間堪常力戰陷敵無所<lb/>
回避數被創刃宗族頼之郡中咸服其義勇建武中仕<lb/>
郡縣公正廉潔奉禄不及妻子皆以供賔客及為長吏<lb/>
所在有迹為吏人所敬仰喜分明去就嘗為縣令謁府<lb/>
趨歩遲緩門亭長譴堪御吏堪便解印綬去不之官後<lb/>
復仕為左馮翊坐御下促急司𨽻校尉舉奏免官數月<lb/>
<pb n="KR2d0006_WYG_196-52a"/>
徴為侍御史再遷為尚書令永平十一年拜光禄勲堪<lb/>
清廉果於從政數有直言多見納用十八年以病乞身<lb/>
為侍中騎都尉卒於官堪行類於澤故京師號曰二穉<lb/>
十二年以澤行司徒事如眞澤性簡忽威儀頗失宰相<lb/>
之望數月復為太常清潔循行盡敬宗廟嘗臥病齋宫<lb/>
其妻哀澤老病闚問所苦澤大怒以妻干犯齋禁遂收<lb/>
送詔獄謝罪當世疑其詭激時人為之語曰生世不諧<lb/>
作太常妻一歲三百六十日三百五十九日齋一日不<lb/>
<pb n="KR2d0006_WYG_196-52b"/>
齋醉如泥十八年拜侍中騎都尉後數為三老五更建<lb/>
初中致仕卒於家<lb/>
鍾興字次文汝南汝陽人也少從少府丁恭受嚴氏春<lb/>
秋恭薦興學行髙明光武召見問以經義應對甚明帝<lb/>
善之拜郎中稍遷左中郎將詔令定春秋章句去其復<lb/>
重以授皇太子又使宗室諸侯從興受章句封關内侯<lb/>
興自以無功不敢受爵帝曰生敎訓太子及諸王侯非<lb/>
大功邪興曰臣師丁恭於是復封恭而興遂固辭不受<lb/>
<pb n="KR2d0006_WYG_196-53a"/>
爵卒於官<lb/>
甄宇字長文北海安邱人也清靜少欲習嚴氏春秋敎<lb/>
授常數百人建武中為州從事徵拜博士稍遷太子少<lb/>
傳卒於官傳業子普普傳子承承尤篤學未嘗視家事<lb/>
講授常數百人諸儒以承三世傳業莫不歸服之建初<lb/>
中舉孝廉卒於梁相子孫傳學不絶<lb/>
樓望字次子陳留雍邱人也少習嚴氏春秋操節清白<lb/>
有稱郷閭建武中趙節王栩聞其髙名遣使齎玉帛請<lb/>
<pb n="KR2d0006_WYG_196-53b"/>
以為師望不受後仕郡功曹永平初為侍中越騎校尉<lb/>
入講省内十六年遷大司農十八年代周澤為太常建<lb/>
初五年坐事左轉太中大夫後為左中郎將敎授不倦<lb/>
世稱儒宗諸生著錄九千餘人年八十永元十二年卒<lb/>
於官門生會葬者數千人儒家以為榮<lb/>
程曾字秀升豫章南昌人也受業長安習嚴氏春秋積<lb/>
十餘年還家講授㑹稽顧奉等數百人常居門下著書<lb/>
百餘篇皆五經通難又作孟子章句建初三年舉孝廉<lb/>
<pb n="KR2d0006_WYG_196-54a"/>
遷海西令卒於官<lb/>
張元字君夏河内河陽人也少習春秋顔氏兼通數家<lb/>
法建武初舉明經補𢎞農文學遷陳倉縣丞清浄無欲<lb/>
專心經書方其講問乃不食終日及有難者輒為張數<lb/>
家之說令擇從所安諸儒皆服其多通著錄千餘人初<lb/>
為縣丞嘗以職事對府不知官曹處吏白門下責之時<lb/>
左扶風琅邪徐業亦大儒也聞元諸生試引見之與語<lb/>
大驚曰今日相遭眞解矇矣遂請上堂難問極日後元<lb/>
<pb n="KR2d0006_WYG_196-54b"/>
去官舉孝廉除為郎㑹顔氏博士缺元試䇿第一拜為<lb/>
博士居數月諸生上言元兼說嚴氏宣氏不宜專為顔<lb/>
氏博士光武且令還署未及遷而卒<lb/>
李育字元春扶風漆人也少習公羊春秋沈思專精博<lb/>
覽書傳知名太學深為同郡班固所重固奏記薦育於<lb/>
驃騎將軍東平王蒼由是京師貴戚爭徃交之州郡請<lb/>
召育到輒辭病去常避地敎授門徒數百頗渉獵古學<lb/>
嘗讀左氏傳雖樂其文采然謂不得聖人深意以為前<lb/>
<pb n="KR2d0006_WYG_196-55a"/>
世陳元范升之徒更相非折而多引圖䜟不據理體於<lb/>
是作難左氏義四十一事建初元年衛尉馬廖舉育方<lb/>
正為議郎後拜博士四年詔與諸儒論五經於白虎觀<lb/>
育以公羊義難賈逵徃返皆有理證稱為通儒再遷尚<lb/>
書令及馬氏廢育坐為所舉免歸歲餘復徵再遷侍中<lb/>
卒於官<lb/>
何休字邵公任城樊人也父豹少府休為人質朴訥口<lb/>
而雅有心思精研六經世儒無及者以列卿子詔拜郎<lb/>
<pb n="KR2d0006_WYG_196-55b"/>
中非其好也辭病而去不任州郡進退必以禮太𫝊陳<lb/>
蕃辟之與參政事蕃敗休坐廢錮乃作春秋公羊解詁<lb/>
覃思不闚門十有七年又注訓孝經論語風角七分皆<lb/>
經緯典謨不與守文同說又以春秋駮漢事六十餘條<lb/>
妙得公羊本意休善歴筭與其師博士羊弼追述李育<lb/>
意以難二傳作公羊墨守左氏膏盲穀梁廢疾黨禁解<lb/>
又辟司徒羣公表休道術深明宜侍帷幄倖臣不悅之<lb/>
乃拜議郎屢陳忠言再遷諌議大夫光和五年卒年五<lb/>
<pb n="KR2d0006_WYG_196-56a"/>
十四<lb/>
服䖍字子愼初名重又名祗後改為䖍河南滎陽人也<lb/>
少以清苦建志入太學受業有雅才善著文論作春秋<lb/>
左氏傳解行之至今又以左傳駮何休之所駮漢事六<lb/>
十條舉孝廉稍遷中平末拜九江太守免遭亂行客病<lb/>
卒所著賦碑誄書記連珠九憤凡十餘篇<lb/>
頴容字子嚴陳國長平人也博學多通善春秋左氏師<lb/>
事太尉楊賜郡舉孝廉州辟公車徵皆不就初平中避<lb/>
<pb n="KR2d0006_WYG_196-56b"/>
亂荆州聚徒千餘人劉表以為武陵太守不肯起著春<lb/>
秋左氏條例五萬餘言建安中卒<lb/>
謝該字文儀南陽章陵人也善明春秋左氏為世名儒<lb/>
門徒數百千人建安中河東人樂詳條左氏凝滯數十<lb/>
事以問該皆為通解之名為謝氏釋行於世仕為公車<lb/>
司馬令以父母老託疾去官欲歸鄉里㑹荆州道㫁不<lb/>
得去少府孔融上書薦之卽徵還拜議郎以壽終<lb/>
建武中鄭興陳元傳春秋左氏學時尚書韓歆上疏欲<lb/>
<pb n="KR2d0006_WYG_196-57a"/>
爲左氏立博士范升與歆爭之未决陳元上書訟左氏<lb/>
遂以魏郡李封爲左氏博士後羣儒蔽固者數廷争之<lb/>
及封卒光武重違衆議因不復補<lb/>
　臣謹按左氏起於六國公穀起於漢有左氏而後有<lb/>
　公穀公穀據左氏事而專爲浮說者也使無左氏則<lb/>
　公穀無作矣左氏雖麗藻少實然文有經緯而博通<lb/>
　古今可謂大儒矣公穀之徒於章句言語之下穿鑿<lb/>
　其義此青衿學子之事也然辭俚而意迂多齊東之<lb/>
<pb n="KR2d0006_WYG_196-57b"/>
　言而公羊俚俗尤甚奈何漢儒交口譏排左氏不與<lb/>
　立博士而復以公羊尊於穀梁何其倒置如此邪<lb/>
許愼字叔重汝南召陵人也性淳篤少博學經籍馬融<lb/>
常推敬之時人為之語曰五經無雙許叔重為郡功曹<lb/>
舉孝廉再遷除洨長卒于家初愼以五經傳說臧否不<lb/>
同於是撰為五經異義又作說文解字十四篇皆傳於<lb/>
世<lb/>
蔡元字叔陵汝南南頓人也學通五經門徒常千人其<lb/>
<pb n="KR2d0006_WYG_196-58a"/>
著錄者萬六千人徴辟並不就順帝特徵拜議郎講論<lb/>
五經異同甚合帝意遷侍中出為𢎞農太守卒於官<lb/>
　　魏<lb/>
　　按魏畧以董遇賈洪邯鄲淳薛夏隗禧蘇林樂詳<lb/>
　　等七人爲儒宗傳今以邯鄲淳事已在王粲傳蘇<lb/>
　　林事在劉劭傳特叙五人焉<lb/>
董遇字季直𢎞農人也性質訥而好學興平中關中擾<lb/>
亂與兄季中依將軍段煨遇采柜負販而常挾持經書<lb/>
<pb n="KR2d0006_WYG_196-58b"/>
投閑習讀其兄笑之而遇不改及建安初王綱小設郡<lb/>
舉孝廉稍遷黄門侍郎是時漢帝委政太祖遇旦夕侍<lb/>
講爲天子所愛信至二十二年許中百官矯制遇雖不<lb/>
與謀猶被錄詣鄴轉為冗散常從太祖西征過𢎞農王<lb/>
冢太祖疑欲謁顧問左右左右莫對遇進曰春秋之義<lb/>
國君卽位未逾年而卒不成為君𢎞農王卽阼旣淺又<lb/>
為暴臣所制降在藩國不應謁太祖乃過黄初中出為<lb/>
郡守明帝時入爲侍中大司農數年病亡初遇善治老<lb/>
<pb n="KR2d0006_WYG_196-59a"/>
子爲老子作訓註又善左氏傳更爲作朱墨别異人有<lb/>
從學者遇不肯敎之而云必當先讀百遍言讀書百遍<lb/>
而義自見從學者云苦渴無日遇言當以三餘或問三<lb/>
餘之意答曰冬者歲之餘夜者日之餘隂雨者時之餘<lb/>
由是諸生少從遇學無傳其朱墨者遇子綏亦有才學<lb/>
位至秘書監<lb/>
賈洪字叔業京兆新豐人也好學有才而特精於春秋<lb/>
左傳建安初仕郡舉計掾應州辟時州中自參軍事以<lb/>
<pb n="KR2d0006_WYG_196-59b"/>
下百餘人唯洪與馮翊嚴苞交通材學最髙洪歴守三<lb/>
縣令所在輒開除黌舍親授諸生後馬超反超刧洪將<lb/>
詣華隂使作露布洪不獲已為作之司𨽻鍾繇在東識<lb/>
其文曰此賈洪作也及超破走太祖召洪署軍謀掾猶<lb/>
以其前爲超作露布文故不卽叙晚乃出爲隂泉長延<lb/>
康中轉爲白馬王相洪善能談戲王彪亦雅好文學常<lb/>
師宗之過於三卿數歲病亡亡時年五十餘時人為之<lb/>
恨仕不至二千石而嚴苞亦歴守二縣黄初中以髙才<lb/>
<pb n="KR2d0006_WYG_196-60a"/>
入爲秘書丞數奏文賦文帝異之出爲西平太守卒於<lb/>
官<lb/>
薛夏字宣聲天水人也博學有才天水舊有姜閻任趙<lb/>
四姓常推於郡中而夏爲單家不爲降屈四姓欲共治<lb/>
之夏乃游逸東詣京都太祖宿聞其名甚禮遇之後四<lb/>
姓又使囚遙引夏關移潁川收捕繋獄時太祖已在冀<lb/>
州聞夏爲本郡所質撫掌曰夏無罪也漢陽兒輩直欲<lb/>
殺之耳乃告潁川使理出之召署軍謀掾文帝又嘉其<lb/>
<pb n="KR2d0006_WYG_196-60b"/>
才黄初中爲秘書丞帝每與夏推論書傳未嘗不終日<lb/>
也每呼之不名而謂之薛君夏居甚貧帝又顧其衣薄<lb/>
解所御服𫀆賜之其後征東將軍曹休來朝時帝方與<lb/>
夏有所咨論而外啓休到帝引入坐定帝顧夏言之於<lb/>
休曰此君秘書丞天水薛宣聲也宜共談其見遇如此<lb/>
尋欲用之會文帝崩至太和中嘗以公事移蘭臺蘭臺<lb/>
自以臺也而秘書署耳謂夏爲不得儀推吏當有坐者<lb/>
夏報之曰蘭臺爲外臺秘書爲内閣臺閣一也何不相<lb/>
<pb n="KR2d0006_WYG_196-61a"/>
移之有蘭臺屈無以折自是之後遂以爲常後數歲病<lb/>
亡勑其子無還天水<lb/>
隗禧字子牙京兆人也世單家少好學初平中三輔亂<lb/>
禧南客荆州不以荒擾擔負經書每以採柜餘日則誦<lb/>
習之太祖定荆州召署軍謀掾黃初中爲譙王即中王<lb/>
宿聞其儒者常虚心從學禧亦敬恭以授王由是大得<lb/>
賜遺以病還拜郎中年八十餘以老處家就之學者甚<lb/>
多禧旣明經又善星官常仰瞻天文歎息謂魚豢曰天<lb/>
<pb n="KR2d0006_WYG_196-61b"/>
下兵戈尚猶未息如之何豢又常從問左氏傳禧答曰<lb/>
欲知幽微莫若易人倫之紀莫若禮多識山川草木之<lb/>
名莫若詩左氏直相斫書耳不足精意也豢因從問詩<lb/>
禧說齊韓魯毛四家義不復執文有如諷誦又撰作諸<lb/>
經解數十萬言未及繕寫而得聾疾後數歲病亡<lb/>
樂詳字文載河東人也少好學建安初詳聞公車司馬<lb/>
令南郡謝該善左氏傳乃從南陽歩詣該問疑難諸要<lb/>
今左氏樂氏問七十二事詳所撰也所問旣畢遂歸郷<lb/>
<pb n="KR2d0006_WYG_196-62a"/>
里時杜畿為太守亦甚好學署詳文學祭酒使教後進<lb/>
於是河東學業大興至黄初中徵拜博士于時太學初<lb/>
立有博士十餘人學多𥚹狹又不熟悉畧不親教備員<lb/>
而已惟詳五業並受其或難教質而不解詳無愠色以<lb/>
杖畫地牽譬引類至忘寢食以是獨擅名於遠近詳學<lb/>
既精悉又善推歩别受詔與太史典定律厯太和中轉<lb/>
拜騎都尉以才劣於學故歴三世竟不出為守宰正始<lb/>
中以年老罷歸門徒數千人<lb/>
<pb n="KR2d0006_WYG_196-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百七十二<lb/>
</p>
<p>
</p>
  </div>
</body>
</text>
</TEI>
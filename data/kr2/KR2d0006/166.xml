<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百四十三</head> <lb/>
    <p>
<pb n="KR2d0006_WYG_166-1a"/>
欽定四庫全書<lb/>
　通志卷一百四十三<lb/>
　宋　右　廸　功　郎　鄭　樵　漁　仲　撰<lb/>
　列傳五十六<lb/>
　梁<lb/>
　　侯景<hi>王偉</hi>
侯景字萬景魏之懐朔鎮人也或云鴈門人少不覊見<lb/>
憚鄉里及長驍勇有膂力善騎射以選為北鎮戍兵稍<lb/>
<pb n="KR2d0006_WYG_166-1b"/>
立功効為鎮功曹史魏末北方大亂乃事邉将爾朱榮<lb/>
甚見器重即委以軍事初學兵法於榮部将慕容紹宗<lb/>
未㡬紹宗毎詢問焉㑹懐朔鎮将葛榮南逼榮自討之<lb/>
命景先驅至河内生禽葛榮以功擢定州刺史始魏相<lb/>
髙歡微時與景甚相友好及歡誅爾朱氏景復以衆降<lb/>
之仍為歡所用景性殘忍酷虐馭軍嚴整然破掠所得<lb/>
財寶皆班賜将士故咸為之用所向多㨗總攬兵權與<lb/>
歡相亞稍至吏部尚書非其好也毎獨曰何當離此反<lb/>
<pb n="KR2d0006_WYG_166-2a"/>
故紙邪尋封濮陽縣公歡之敗於沙苑景謂歡曰宇文<lb/>
泰恃於戰勝今必致殆請以數千勁騎至關中取之歡<lb/>
以告其妃婁氏婁氏曰彼若得泰亦将不歸得泰失景<lb/>
於事奚益歡乃止後為河南道大行臺位司徒又言於<lb/>
歡曰恨不得泰請兵三萬横行天下要須濟江縛取蕭<lb/>
衍老公以作太平寺主歡壮其言使擁兵十萬専制河<lb/>
南杖任若已之半體景右足短弓馬非其所長所在唯<lb/>
以智謀時歡部将髙昂彭樂皆雄勇冠時唯景常䡖之<lb/>
<pb n="KR2d0006_WYG_166-2b"/>
言似豕突並勢何所至及将鎮河南請于歡曰今握兵<lb/>
在逺姦人易生詐偽大王若賜以書請異於他者許之<lb/>
毎賜景書别加得㸃雖子弟弗之知及歡疾篤謂其子<lb/>
澄曰侯景姦猾多計反覆難知我死後必不為汝用澄<lb/>
乃矯書召之景知偽懼禍因用王偉計乃以太清元年<lb/>
二月遣其行臺郎中丁和來上表求降武帝召羣臣廷<lb/>
議尚書僕射謝舉及百辟等皆議納景非便帝不從初<lb/>
帝以是歳正月乙卯於善言殿讀佛經因謂左右黄慧<lb/>
<pb n="KR2d0006_WYG_166-3a"/>
弼曰我昨夜夢天下太平爾其識之及和至校景實以<lb/>
正月乙卯日定計焉帝由是納之於是封景河南王大<lb/>
将軍使持節督河南北諸軍事大行臺承制如鄧禹故<lb/>
事給鼓吹一部魏新喪元帥景又舉河南内附髙澄嗣<lb/>
事為渤海王遣其将慕容紹官圍景於長社景急乃求<lb/>
割魯陽長社東荆北兖請救於西魏魏遣五城王元慶<lb/>
等率兵救之紹宗乃退景復請兵於司州刺史羊鴉仁<lb/>
鴉仁遣長史鄧鴻率兵至汝水元慶軍夜遁鴉仁乃據<lb/>
<pb n="KR2d0006_WYG_166-3b"/>
懸瓠時景将蔡道遵北歸言景有悔過志髙澄以為信<lb/>
然乃以書喻景若還許以豫州刺史終其身所部文武<lb/>
更不追攝闔門無恙并還寵妻愛子景報書不從澄知<lb/>
景無歸志乃遣軍相繼討景帝聞鴉仁已據懸瓠遂命<lb/>
羣帥指授方畧大舉攻東魏以貞陽侯蕭淵明為都督<lb/>
淵眀軍敗見俘紹宗攻潼州刺史郭鳳棄城走景乃遣<lb/>
其行臺左丞王偉左户郎中王則詣闕獻䇿請求元氏<lb/>
子弟立為魏主輔以北伐詔許之以太子舍人元貞為<lb/>
<pb n="KR2d0006_WYG_166-4a"/>
咸陽王須渡江許即位以乘輿之副資給之髙澄又遣<lb/>
慕容紹宗追景景退保渦陽使謂紹宗曰欲送客邪将<lb/>
定雌雄邪紹宗曰将決戰遂順風以陳景閉壘頃之乃<lb/>
出紹宗曰景多詭好乘人背使備之果如其言景命戰<lb/>
士皆被短甲短刀但低視斫人脛馬足遂敗紹宗軍禆<lb/>
将斛律光尤之紹宗曰吾戰多矣未見此賊之難也爾<lb/>
其當之光被甲将出紹宗戒之曰勿渡渦水既而又為<lb/>
景敗紹宗謂曰定何如也相持連月景食盡誑其衆以<lb/>
<pb n="KR2d0006_WYG_166-4b"/>
為家口並見殺衆皆信之紹宗遥謂曰爾等家並完乃<lb/>
被髪向北斗以誓之景士卒並北人不樂南渡其将暴<lb/>
顯等各率所部降紹宗景軍潰散喪甲士四萬人馬四<lb/>
千疋輜重萬餘兩乃與腹心數騎自硤石濟淮稍収散<lb/>
卒得馬步八百人南過小城人登陴詬之曰跛脚奴何<lb/>
為邪景怒破城殺言者而去晝夜兼行追軍不敢逼使<lb/>
謂紹宗曰景若就禽公復何用紹宗乃縱之既而莫適<lb/>
所歸馬頭戍主劉神茂者為韋黯所不容因是踣馬乃<lb/>
<pb n="KR2d0006_WYG_166-5a"/>
馳謂景曰夀陽去此不逺城池險固韋黯是監州耳王<lb/>
若次近郊必郊迎因而執之可以集事得城之後徐以<lb/>
啓聞朝廷喜王南歸必不責也景執其手曰天教也及<lb/>
至而黯授甲登陴景謂神茂曰事不諧矣對曰黯懦而<lb/>
寡智可説下也乃遣豫州司馬徐思玉夜入説之黯乃<lb/>
開門納景景執黯數将斬之久而見釋乃遣于子悦馳<lb/>
以敗聞自求貶削優詔不許復求資給即授南豫州刺<lb/>
史本官如故帝以景兵新破未忍移易故以鄱陽王範<lb/>
<pb n="KR2d0006_WYG_166-5b"/>
為合州刺史即鎮合肥魏人攻懸瓠懸瓠糧少羊鴉仁<lb/>
去懸瓠歸義陽魏人入懸瓠更求和親帝召公卿謀之<lb/>
張綰朱异咸請許之景聞未之信乃偽作鄴人書求以<lb/>
貞陽侯换景帝将許之舍人傅岐曰侯景以窮歸義棄<lb/>
之不祥且百戰之餘寧肯束手受縶謝舉朱异曰景奔<lb/>
敗之将一使之力耳帝從之復書曰貞陽旦至則景夕<lb/>
反景謂左右曰我固知吴兒老公薄心腸又請婚於王<lb/>
謝帝曰王謝門髙非偶可於朱張以下訪之景怒曰㑹<lb/>
<pb n="KR2d0006_WYG_166-6a"/>
将吴兒女以配奴王偉曰今坐聴亦死舉大事亦死王<lb/>
其圖之於是遂懐反計属城居民悉占募為軍士輒停<lb/>
責市估及田租百姓子女悉以配将士又啓求錦萬疋<lb/>
為軍人袍中領軍朱异議以御府錦署止充頒賜不容<lb/>
以供邊用請送青布以給之又以臺所給仗多不能精<lb/>
啓請東冶鍜工欲更營造勑並給之景自渦陽敗後多<lb/>
所須求朝廷含𢎞未嘗拒絶先是貞陽侯淵眀督衆軍<lb/>
圍彭城沒于魏至是遣使述魏人請追前好許彼之還<lb/>
<pb n="KR2d0006_WYG_166-6b"/>
武帝覽之流涕乃報淵明啓當别遣行人帝亦願息兵<lb/>
乃與魏和通景聞之懼馳啓固諫帝不從爾後上疏䟦<lb/>
扈言辭不遜又聞遣伏挺徐陵使魏不知所為元貞知<lb/>
景異志累啓還朝景謂曰将㝎江南何不少忍貞益懼<lb/>
奔還建鄴具以事聞景又招司州刺史羊鴉仁同逆鴉<lb/>
仁録送其使鄱陽王範鎮合肥及鴉仁俱累啓稱景有<lb/>
異志朱异曰侯景數百叛虜何能為役並抑不奏聞愈<lb/>
加賞賜景所以姦謀益果乃上言曰高澄狡猾寧可全<lb/>
<pb n="KR2d0006_WYG_166-7a"/>
信陛下納其詭語求與連和臣亦竊所笑也臣行年四<lb/>
十有六初未聞江左有佞邪之臣一旦入朝乃致嚻讟<lb/>
寧堪粉骨投命讐門請乞江西一境受臣控督如其不<lb/>
許即領甲臨江上向閩越非唯朝廷自恥亦是三公旰<lb/>
食帝使朱异宣語答景使曰譬如貧家畜十客五客尚<lb/>
能得意朕唯有一客致有忿言亦是朕之失也景又知<lb/>
臨賀王正徳怨望朝廷宻令要結正徳許為内應二年<lb/>
八月景遂發兵反於豫州城南集其将帥登壇㰱血是<lb/>
<pb n="KR2d0006_WYG_166-7b"/>
日地大震於是以誅中領軍朱异少府卿徐驎太子左<lb/>
率陸驗制局監周石珍為辭以為姦臣亂政請帶甲入<lb/>
朝先攻馬頭木柵執太守劉神茂戍主曹璆等武帝聞<lb/>
之笑曰是何能為吾以折箠笞之乃勑購斬景者不問<lb/>
南北人同賞封二千户公一州刺史其人主帥欲還北<lb/>
不須州者賞以絹布二萬以禮發遣於是詔合州刺史<lb/>
鄱陽王範為南道都督北徐州刺史封山侯正表為北<lb/>
道都督司州刺史柳仲禮為西道都督通直散騎常侍<lb/>
<pb n="KR2d0006_WYG_166-8a"/>
裴之髙為東道都督同討景濟自歴陽又命侍中開府<lb/>
儀同三司邵陵王綸持節董督衆軍景聞之謀於王偉<lb/>
偉曰莫若直掩揚都臨賀反其内大王攻其外天下不<lb/>
足定也兵聞拙速不聞工遲令今便須進路不然邵陵<lb/>
及人九月景發夀春聲云㳺獵人不覺也留偽中軍大<lb/>
都督王貴顯守夀春城出軍偽向合肥遂襲譙州助防<lb/>
董紹先降之執刺史豐城侯㤗武帝聞之遣太子家令<lb/>
王質率兵三千廵江遏防景進攻歴陽太守荘鐵鐵遣<lb/>
<pb n="KR2d0006_WYG_166-8b"/>
弟昕夜斫景營戰沒鐵母愛其子勸鐵降景拜其母鐡<lb/>
乃勸景曰急則應機緩必致禍景乃使鐵為導是時鎮<lb/>
戍相次啓聞朱异尚曰景必無渡江志蕭正徳先遣大<lb/>
船數十艘偽稱載荻實擬濟景景至江口将渡江慮王<lb/>
質為梗俄而質被追為丹陽尹無故自退景聞之未信<lb/>
乃宻遣覘之謂使者曰質審退可折江東樹枝為驗覘<lb/>
人如言而返景大喜曰吾事辦矣乃自採石濟馬數百<lb/>
疋兵八千人都下不之覺景即分兵襲姑熟執淮南太<lb/>
<pb n="KR2d0006_WYG_166-9a"/>
守文成侯寧遂至慈湖南津校尉江子一奔還建鄴皇<lb/>
太子見事急入靣啓武帝曰請以事垂付願不勞聖心<lb/>
帝曰此自汝事何更問為太子仍停中書省指授内外<lb/>
擾亂相劫不復通於是詔以揚州刺史宣城王大器為<lb/>
都督内外諸軍事都官尚書羊侃為軍師将軍以副焉<lb/>
遣南浦侯推守東府城西豐公大春守石頭城輕車長<lb/>
史謝禧守白下既而景至朱雀航遣徐思玉入啓乞帶<lb/>
甲入朝除君側之惡請遣了事舍人出相領解實欲觀<lb/>
<pb n="KR2d0006_WYG_166-9b"/>
城中虚實帝遣中書舍人賀季主書郭寶亮随思玉往<lb/>
勞之于版橋景北靣受勅季曰今者之舉何以為名景<lb/>
曰欲為帝也王偉進曰朱异徐驎諂黷亂政欲除姦臣<lb/>
耳景既出惡言留季不遣寶亮還宫先是大同中童謡<lb/>
曰青絲白馬夀陽來景渦陽之敗求錦朝廷所給青布<lb/>
及是皆用為袍采色尚青景乘白馬青絲為轡欲以應<lb/>
謡蕭正徳先屯丹陽郡至是率所部與景合建康令庾<lb/>
信率兵千人屯航北及景至撤航始除一舶見賊軍皆<lb/>
<pb n="KR2d0006_WYG_166-10a"/>
著鐵靣遂棄軍走南塘㳺軍復閉航度景皇太子以所<lb/>
乘馬授王質配精兵三千使援庾信質至領軍府與賊<lb/>
相遇未陣而奔景乗勝至闕下西豐公大春棄石頭城<lb/>
走景遣其儀同于子悦據之謝禧亦棄白下城走景於<lb/>
是遣百道攻城縦火燒大司馬東西華諸門城中倉卒<lb/>
未有備乃鑿門樓下水沃火久之方㓕賊又斫東掖門<lb/>
將入羊侃鑿門扇刺射殺人賊乃退又登東宫牆射城<lb/>
内至夜簡文募人出燒東宫東宫臺殿遂盡所聚數百<lb/>
<pb n="KR2d0006_WYG_166-10b"/>
厨圖籍一皆灰燼先是簡文夢有人畫作秦始皇云此<lb/>
人復焚書至是而驗景又燒城西馬廐士林館太府寺<lb/>
眀日景又作木驢數百攻城城上擲以石所值皆碎賊<lb/>
又作尖項木驢状似槥石不能破乃作雉尾炬灌以膏<lb/>
蠟叢下焚之賊既不尅士卒來者甚多乃止攻築長圍<lb/>
以絶内外又啓求誅朱异陸驗徐驎周石珍等城内亦<lb/>
射賞格出外有能斬景首授以景位并錢一億萬布絹<lb/>
各萬疋女樂二部荘鐵乃奔歴陽紿言景已梟首景城<lb/>
<pb n="KR2d0006_WYG_166-11a"/>
守郭駱懼棄城走夀陽鐵得入城遂奔尋陽十一月景<lb/>
立蕭正徳為帝即偽位於儀賢堂改年曰正平初童謡<lb/>
有正平之言故立號以應之識者以為正徳卒當平殄<lb/>
也景自為相國天柱将軍正徳以女妻之景又攻東府<lb/>
城設百尺樓車鉤城堞盡落城遂陷景使其儀同盧暉<lb/>
畧率數十人持長刀夾城門悉驅城内文武祼身而出<lb/>
使交兵殺之死者三千餘人南浦侯推是日遇害景使<lb/>
正徳子見理及暉畧守東府城初景至都便唱云武帝<lb/>
<pb n="KR2d0006_WYG_166-11b"/>
已晏駕雖城内亦以為然簡文慮人情有變乃請上輿<lb/>
駕廵城上将登城陸驗諫曰陛下萬乘之重豈可䡖脱<lb/>
因泣下帝深感其言乃幸大司馬門城上聞蹕聲皆鼓<lb/>
譟軍人莫不屑涕百姓乃安景又於城東西各起一土<lb/>
山以臨城城中亦作兩土山以應之簡文以下皆親畚<lb/>
鍤初景至便望尅定建鄴號令甚明不犯百姓既攻城<lb/>
不下人心離沮又恐援軍總集衆心潰散乃縦兵殺掠<lb/>
交尸塞路富室豪家恣意裒剥子女妻妾悉入軍營又<lb/>
<pb n="KR2d0006_WYG_166-12a"/>
募北人先為奴者並令自㧞賞以不次朱异家黥奴乃<lb/>
與其儕踰城投賊景以為儀同使至闕下以誘城内乘<lb/>
馬披錦袍詬曰朱异五十年仕宦方得中領軍我始事<lb/>
侯王已為儀同於是奴僮競出盡皆得志景食石頭常<lb/>
平倉既盡便掠居民爾後米一升七八萬錢人相食有<lb/>
食其子者又築土山不限貴賤晝夜不息亂加歐捶疲<lb/>
羸者因殺之以填山號哭之聲動天地百姓不敢蔵隐<lb/>
並出從之旬日間衆至數萬景儀同范桃棒宻貪重賞<lb/>
<pb n="KR2d0006_WYG_166-12b"/>
求以甲士二千人來降以景首應購遣文徳主帥前白<lb/>
馬㳺軍主陳昕夜踰城入宻啓言状簡文以啓上上大<lb/>
悦使報桃棒事定許封河南王鐫銀劵以與之簡文恐<lb/>
其詐猶豫未决上怒曰受降常理何忽致疑朱异傅岐<lb/>
同請納之簡文曰吾即堅城自守所望外援外援若至<lb/>
賊豈足平今若開門以納桃棒桃棒之意尚且難知一<lb/>
旦傾危悔無及矣桃棒又曰今止将所領五百餘人若<lb/>
至城門自皆脱甲乞朝廷賜容事濟之時保禽侯景簡<lb/>
<pb n="KR2d0006_WYG_166-13a"/>
文見其言愈疑之朱异以手搥胷曰今年社稷去矣俄<lb/>
而桃棒軍人魯伯和告景並烹之至是邵陵王綸率西<lb/>
豐公大春新塗公大成永安侯確南安鄉侯駿前譙州<lb/>
刺史趙伯超武州刺史蕭弄璋步兵校尉尹思合等馬<lb/>
步二萬發自京口直據鍾山景黨大駭具舟船咸欲逃<lb/>
散分遣萬餘人距戰綸大破之於愛敬寺下斬首千餘<lb/>
級景初聞綸至懼形於色及敗軍還尤言其盛愈恐命<lb/>
具舟石頭将北濟任約曰去鄉萬里走欲何之戰若不<lb/>
<pb n="KR2d0006_WYG_166-13b"/>
㨗君臣同死草間乞活約所不為景乃留宋子仙守壁<lb/>
自将鋭卒拒綸陣於覆舟山北與綸相持㑹暮景退還<lb/>
南安侯駿帥數十騎挑之景回軍與戰駿退時趙伯超<lb/>
陳於元武湖北見駿急不赴乃率軍前走衆軍因亂遂<lb/>
敗績綸奔回京口賊盡獲其輜重生俘千餘人獲西豐<lb/>
公大春及綸司馬邱慧逺直閣将軍胡子約廣陵令霍<lb/>
雋等來送城下逼令云已禽邵陵王雋獨云王小小失<lb/>
利已全軍還京口城中但堅守援軍尋至語未卒賊以<lb/>
<pb n="KR2d0006_WYG_166-14a"/>
刀傷其口雋辭色如舊景義而釋焉正徳乃収而害之<lb/>
是日鄱陽世子嗣裴之髙至後渚結營于蔡洲景分軍<lb/>
屯南岸十二月景造諸攻具及飛樓橦車登城車鉤堞<lb/>
車階道車火車並髙數丈車至二十輪陳於闕前百道<lb/>
攻城以火焚城東南隅大樓因火勢以攻城城上縦火<lb/>
悉焚其攻具賊乃退是時景土山成城内土山亦成以<lb/>
太府卿韋黯守西土山左衞将軍桞津守東土山山起<lb/>
芙蓉層樓髙四丈飾以錦罽捍以烏笙山峯相近募敢<lb/>
<pb n="KR2d0006_WYG_166-14b"/>
死士厚衣袍鎧名曰僧騰客配二山交矟以戰鼓呌沸<lb/>
騰昬旦不息土山攻戰既苦人不堪命桞津命作地道<lb/>
毁外山擲雉尾炬燒其櫓堞外山崩壓賊且盡賊又作<lb/>
蝦蟇車運土石填塹戰士升之樓車四靣並至城内飛<lb/>
石碎其車賊死積於城下賊又掘城東南角城内作迂<lb/>
城形如却月以捍之賊乃退材官将軍宋嶷降賊因為<lb/>
立計引元武湖水灌臺城城外水起數尺闕前御街並<lb/>
為洪波又燒南津居民營寺莫不咸盡司州刺史李仲<lb/>
<pb n="KR2d0006_WYG_166-15a"/>
禮衡州刺史韋粲南陵太守陳文徹宣猛将軍李孝欽<lb/>
等皆來赴援鄱陽世子嗣裴之高又濟江柳仲禮營朱<lb/>
雀航南裴之髙營南苑韋粲營青塘陳文徹李欽屯丹<lb/>
陽郡鄱陽世子嗣營小航南並縁淮造栅及旦景方覺<lb/>
乃登禪靈寺門樓以望之見韋粲營壘未合渡兵擊之<lb/>
斬粲首徇城下仲禮聞粲敗不遑貫甲與數十人赴之<lb/>
遇賊斬首數百仍投水死者千餘人仲禮深入馬陷泥<lb/>
亦被重創自是賊不敢濟岸邵陵王綸又與臨城公大<lb/>
<pb n="KR2d0006_WYG_166-15b"/>
連等自東道集于南岸荆州刺史湘東王繹遣世子方<lb/>
等兼司馬吳曄天門太守樊文皎下赴京師營于洲子<lb/>
岸前高州刺史李遷仕前司州刺史羊鴉仁又率兵繼<lb/>
至既而鄱陽世子嗣永安侯確羊鴉仁李遷仕樊文皎<lb/>
率衆渡淮攻破賊東府城前栅遂營于青溪水東景遣<lb/>
其儀同宋子仙縁水西立栅以相拒景食稍盡人相食<lb/>
者十五六於是援軍四方雲合至于北岸衆號百萬百<lb/>
姓扶老擕幼以候王師纔過淮便競剥掠徴責金銀列<lb/>
<pb n="KR2d0006_WYG_166-16a"/>
營而立互相疑貳邵陵王綸柳仲禮甚於讐敵臨城公<lb/>
大連永安侯確逾於水火無有鬬心賊黨有欲自㧞者<lb/>
聞之或止賊之始至城中纔得固守平蕩之事期望援<lb/>
軍既而中外斷絶有羊車兒獻計作紙鴉繫以長繩蔵<lb/>
勅於中簡文出太極殿前因西北風而放冀得書逹羣<lb/>
賊駭之謂是厭勝之術又射下之其危急如此是時城<lb/>
中圍逼既久膎味頻絶簡文上厨僅有一肉之膳軍士<lb/>
煑弩燻䑕捕雀食之殿堂舊多鴿羣聚至是殱焉初宫<lb/>
<pb n="KR2d0006_WYG_166-16b"/>
門之閉公卿以食為念男女貴賤並出負米得四十萬<lb/>
斛収諸府蔵錢帛五十億萬並聚徳陽堂魚鹽樵採所<lb/>
取葢寡至是乃壊尚書省為薪撤薦剉以飼馬盡又食<lb/>
飯焉御甘露厨有乾苔味酸鹹分給戰士軍人屠馬於<lb/>
殿省間鬻之雜以人肉食者必病賊又置毒於水竇於<lb/>
是稍行腫滿之疾城中疫死者大半初景之未渡江魏<lb/>
人遣檄極言景反覆猜忍又言帝飾智驚愚将為景欺<lb/>
至是禍敗之状皆如所陳南人或以為䜟時景軍亦饑<lb/>
<pb n="KR2d0006_WYG_166-17a"/>
不能復戰東城有積粟其路為援軍所斷且聞湘東王<lb/>
下荆州兵彭城劉邈乃説景曰大軍頓兵已久攻城不<lb/>
㧞今衆軍雲集未易可破如聞軍糧不支一月運漕路<lb/>
絶野無所掠嬰兒掌上信在於今未若乞和全師而反<lb/>
景乃與王偉計遣任約在城北拜表偽降以河南自効<lb/>
帝曰吾有死而已寧復是議且賊凶逆多詐此言云何<lb/>
可信既而城中日蹙簡文乃請武帝曰侯景圍逼既無<lb/>
勤王之師今欲許和更思後計帝大怒曰和不如死簡<lb/>
<pb n="KR2d0006_WYG_166-17b"/>
文曰城下之盟乃是深恥白刄交前流矢不顧上遲回<lb/>
久之曰爾自圖之無令取笑千載乃聴焉景請割江右<lb/>
四州地并求宣城王大器出送然後解圍濟江仍許遣<lb/>
其儀同于子悦右丞王偉入城為質中領軍傅岐議以<lb/>
宣城王嫡嗣子重有輕言者請劍擊之乃請石城公大<lb/>
欵出送詔許焉遂於西華門外設壇遣尚書僕射王克<lb/>
兼侍中上甲鄉侯韶兼散騎常侍蕭瑳與于子悦王偉<lb/>
等登壇共盟右衞将軍柳津出西華門下景出其柵門<lb/>
<pb n="KR2d0006_WYG_166-18a"/>
與津遥相對刑牲㰱血南兖州刺史南康嗣王㑹理前<lb/>
青冀二州刺史湘潭侯退西昌侯世子彧率衆三萬至<lb/>
于馬卬洲景慮北軍自白下而上斷其江路請悉勒衆<lb/>
南岸勅乃遣北軍並進江潭苑景又啓稱永安侯趙威<lb/>
方頻隔柵詬臣云天子自與爾盟我終當逐汝乞召入<lb/>
城即進發勅並召之景遂運東城米于石頭食乃足又<lb/>
啓云西岸信至髙澄已得夀春鐘離便無處安足權備<lb/>
廣陵譙州須征得夀春鐘離即以奉還朝廷時荆州刺<lb/>
<pb n="KR2d0006_WYG_166-18b"/>
史湘東王繹師于武成河東王譽次巴陵前信州刺史<lb/>
桂陽王慥頓江津並未之進既而有勅班師湘東王欲<lb/>
旋中記室參軍蕭賁曰景以人臣舉兵向闕今若放兵<lb/>
未及渡江童子能斬之必不為也大王以十萬之師未<lb/>
見賊而退若何湘東王不悦賁骨鯁士也毎恨湘東王<lb/>
不入援嘗與王雙六食子未下賁曰殿下都無下意王<lb/>
深為憾遂因事害之景既知援軍號令不一終無勤王<lb/>
之効又聞城中死疾轉多當有應之者既却湘東王等<lb/>
<pb n="KR2d0006_WYG_166-19a"/>
又得城東之米王偉且説景曰王以人臣舉兵背叛圍<lb/>
守宫闕已盈十旬逼辱妃主凌穢宗廟今日持此何處<lb/>
容身願且觀變景然之乃抗表於武帝陳帝十失言辭<lb/>
甚悖三年三月丙辰朔城内於大極殿前設壇使兼太<lb/>
宰尚書僕射王克等告天地神祇以景違盟舉烽鼓譟<lb/>
初城圍之日男女十餘萬貫甲者三萬至是疾疫且盡<lb/>
守陴者止二三千人並悉羸懦横屍滿路無人埋瘞臰<lb/>
氣熏數里爛汁滿溝洫於是羊鴉仁柳敬理鄱陽世子<lb/>
<pb n="KR2d0006_WYG_166-19b"/>
嗣進軍於東府城北柵壘未立為景将宋子仙所敗送<lb/>
首級於闕下景又遣于子悦乞和帝遣御史中丞沈浚<lb/>
至景營景無去意浚因責之景大怒决石闕前水百道<lb/>
攻城晝夜不息丁卯城遂陷邵陵王世子子堅帳内白<lb/>
雲朗董勛華於城西北樓納賊五鼓賊四靣飛梯衆悉<lb/>
上永安侯確與其兄堅力戰不能却乃還見文徳殿言<lb/>
狀須㬰景乃先使王偉儀同陳慶入殿陳謝曰臣既與<lb/>
髙氏有隙所以歸投毎啓不蒙為奏所以入朝而姦佞<lb/>
<pb n="KR2d0006_WYG_166-20a"/>
懼誅深見推拒連兵多日罪合萬誅武帝曰景今何在<lb/>
卿可召來時武帝坐文徳殿景乃入朝以甲士五百自<lb/>
衞帶劍升殿拜訖帝神色不變使引向三公榻坐謂曰<lb/>
卿在戎日久無乃為勞景黙然又問曰卿何州人而來<lb/>
至此乎景又不能對其從者任約代對又問初渡江有<lb/>
㡬千人景曰千人圍臺城有㡬人曰十萬令有㡬人曰<lb/>
率土之内莫非已有帝俛首不言景出謂其廂公王僧<lb/>
貴曰吾嘗據鞍對敵矢刄交下而意氣安緩了無怖心<lb/>
<pb n="KR2d0006_WYG_166-20b"/>
今日見蕭公使人自慴豈非天威難犯吾不可以再見<lb/>
之矣出見簡文于永福省簡文坐與相見亦無懼色初<lb/>
簡文寒夕詩云雪花無有蔕水鏡不安臺又詠月云飛<lb/>
輪了無轍氷鏡不安臺後人以為詩䜟謂無蔕者是無<lb/>
帝不安臺者臺城不安輪無轍者以邵陵名綸空有赴<lb/>
援名也既而景屯兵西州使偽儀同陳慶以甲防太極<lb/>
殿悉鹵掠乘輿服玩後宫嬪妾収王侯朝士送永福省<lb/>
撤二宫侍衛使王偉守武徳殿于子悦屯太極東堂矯<lb/>
<pb n="KR2d0006_WYG_166-21a"/>
詔大赦天下自為大都督都督中外諸軍錄尚書事其<lb/>
侍中使持節大丞相王如故先是城中積屍不暇埋瘞<lb/>
又有已死而未斂或将死而未絶景悉命聚而焚之臰<lb/>
氣聞十餘里尚書外兵郎鮑正疾篤曵出焚之宛轉火<lb/>
中久而方絶景又矯詔令征鎮守将各復本任於是諸<lb/>
軍並散降蕭正徳為侍中大司馬百官皆復其職帝雖<lb/>
外迹不屈而意猶怨憤景欲以宋子仙為司空帝曰調<lb/>
和隂陽豈在此物景又請以文徳主帥鄧仲為城門校<lb/>
<pb n="KR2d0006_WYG_166-21b"/>
尉帝曰不置此官簡文重入奏帝怒曰誰令汝來景聞<lb/>
亦不敢逼後每徴求多不稱㫖至於御膳亦被裁抑遂<lb/>
懐憂憤五月感疾餒崩于文徳殿景祕不發喪權殯于<lb/>
昭陽殿自外文武咸莫之知二十餘日然後升梓宫於<lb/>
太極前殿迎簡文即位及葬修陵使衛士以大釘於要<lb/>
地釘之欲令後世絶㓕矯詔赦北人為奴婢者冀収其<lb/>
力用焉時東揚州刺史臨城公大連據州吴興太守張<lb/>
嵊據郡自南陵以上並各據守景制命所行唯吴郡以<lb/>
<pb n="KR2d0006_WYG_166-22a"/>
西南陵以北而已六月景乃殺蕭正徳於永福省封元<lb/>
羅為西秦王元景襲為陳留王諸元子弟封王者十餘<lb/>
人以柳仲禮為使持節大都督𨽻大丞相參戎事十一<lb/>
月百濟使至見城邑邱墟於端門外號泣行路見者莫<lb/>
不灑泣景聞大怒収小荘嚴寺禁不聴出入大寶元年<lb/>
正月景矯詔自加班劍四十人給前後部羽葆鼓吹置<lb/>
左右長史従事中郎四人三月甲申景請簡文禊宴於<lb/>
樂㳺苑帳飲二日其逆黨悉以妻子自随皇太子以下<lb/>
<pb n="KR2d0006_WYG_166-22b"/>
並令馬射箭中者賞以金錢翌日向晨簡文還宫景拜<lb/>
伏苦請簡文不從及發景即與溧陽主共據御牀南靣<lb/>
並坐羣臣文武列坐侍宴四月辛卯景又召簡文幸西<lb/>
州簡文御素輦侍衛四百人景衆數千浴鐵翼衛簡文<lb/>
至西州景等逆拜上冠下屋白紗帽服白布裠𥜗景服<lb/>
紫袖褶上加金帶與其偽儀同陳慶索超世等西向坐<lb/>
溧陽主與其母范淑妃東向坐上聞絲竹悽然下泣景<lb/>
起謝曰陛下何不樂上為笑曰丞相言索超世聞此聲<lb/>
<pb n="KR2d0006_WYG_166-23a"/>
以為何聲景曰臣且不知豈獨超世上乃命景起舞景<lb/>
即下席應絃而歌上顧命淑妃淑妃固辭乃止景又上<lb/>
禮遂逼上起舞酒闌坐散上抱景于牀曰我念丞相景<lb/>
曰陛下如不念臣臣何以至此上索筌蹄曰我為公講<lb/>
命景離席使其唱經景問超世何經最小超世曰唯觀<lb/>
世音小景即唱爾時無盡意菩薩上大笑夜乃罷時江<lb/>
南大饑江揚彌甚旱蝗相繼年榖不登百姓流亡死者<lb/>
塗地父子擕手共入江湖或兄弟相要俱縁山岳芰實<lb/>
<pb n="KR2d0006_WYG_166-23b"/>
荇花所在皆罄草根木葉為之彫殘雖假命須㬰終死<lb/>
山澤其絶粒久者鳥靣鵠立俯伏牀帷不出户牖者莫<lb/>
不依羅綺懐金玉交相枕籍待命聴終於是千里絶煙<lb/>
人跡罕見白骨成聚如邱隴焉而景虐於用刑酷忍無<lb/>
道於石頭立大舂碓有犯法者𢷬殺之東陽人李瞻起<lb/>
兵為賊所執送詣建鄴景先出之市中斷其手足刻析<lb/>
心腹破出肝腸瞻正色整容言笑自若見其膽者乃如<lb/>
升焉又禁人偶語不許大酺有犯則刑及外族其官人<lb/>
<pb n="KR2d0006_WYG_166-24a"/>
任兼閫外者位必行臺入附凶徙者並稱開府其親寄<lb/>
隆重則號曰左右廂公勇力兼人名為庫真部督七月<lb/>
景遣任約寇江州刺史尋陽王大心以州降之景遂矯<lb/>
詔自進位相國封太山等二十郡為漢王入朝不趨賛<lb/>
拜不名劍履上殿依漢蕭何故事十月景又矯詔自加<lb/>
宇宙大将軍都督六合諸軍事以詔文呈簡文簡文大<lb/>
驚曰将軍乃有宇宙之號乎初武帝既崩景立簡文升<lb/>
重雲殿禮佛為盟曰臣乞自今兩無疑貳臣固不負陛<lb/>
<pb n="KR2d0006_WYG_166-24b"/>
下陛下亦不得負臣及南康王㑹理之事景稍猜懼謂<lb/>
簡文欲謀之王偉因構扇遂懐逆謀矣二年正月景以<lb/>
王克為太宰宋子仙為太保元羅為太傅郭元建為太<lb/>
尉張化仁為司徒任約為司空于慶為太師紇奚斤為<lb/>
太子太傅時靈䕶為太子太保王偉為尚書左僕射索<lb/>
超世為右僕射於大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>跨水築城名曰捍國初元帝聞<lb/>
江州失守乃遣都督秦州刺史徐文盛率軍下武昌拒<lb/>
約相持既久至是元帝又遣巴州刺史王珣率兵助文<lb/>
<pb n="KR2d0006_WYG_166-25a"/>
盛任約以西臺益兵告急於景三月景自率衆三萬西<lb/>
上援約次西陽文盛率水軍邀戰大破之㑹景遣宋子<lb/>
仙襲陷郢州盡獲武昌軍人家口故文盛之衆大潰奔<lb/>
歸江陵景乘勝西上號三十萬聨旗千里江左以來水<lb/>
軍之盛未有也帝聞之謂御史中丞宗懔曰賊若分守<lb/>
巴陵鼓行西上荆郢危殆此上䇿也身頓長沙徇地零<lb/>
桂運糧以至洞庭湘郢非吾有此中䇿也擁衆江口連<lb/>
攻巴陵鋭意盡於攻城士卒饑於半菽此下䇿也吾安<lb/>
<pb n="KR2d0006_WYG_166-25b"/>
枕而卧無所多憂於是元帝遣領軍将軍王僧辯率衆<lb/>
東下次于巴陵㑹景至僧辯沈船卧鼓若将已遁景遂<lb/>
圍城元帝遣平北将軍胡僧祐與居士陸法和救巴陵<lb/>
景遣任約逆撃之僧祐與法和退據赤亭景至與戰大<lb/>
破之禽其将任約景乃夜遁還都左右有泣者景命斬<lb/>
之王僧辯乃率衆軍東下次漢口攻魯山及郢城皆陷<lb/>
之自是衆軍所至皆㨗先是景每出師戒諸将曰若破<lb/>
城邑净殺却使天下知吾威名故諸将以殺人為戲而<lb/>
<pb n="KR2d0006_WYG_166-26a"/>
百姓雖死不從之是年四月景乃廢簡文幽于永福省<lb/>
詔草成逼簡文寫之至先皇念神器之重思社稷之固<lb/>
歔欷嗚咽不能自止是日景迎豫章王棟即皇帝位升<lb/>
太極前殿大赦改元為天正元年有回風自永福省吹<lb/>
其文物皆倒折見者莫不驚駭初景既平京邑便有簒<lb/>
奪之志以四方須定故未自立既而巴陵失守江郢喪<lb/>
師猛将外殱雄心内沮便欲速僭大號遂其姦心又王<lb/>
偉云自古移鼎必須廢立故景從之其太尉郭元建聞<lb/>
<pb n="KR2d0006_WYG_166-26b"/>
之自秦郡馳還諫曰主上仁明何得廢之四方之師所<lb/>
不動者正為二宫萬福若遂行弑逆結怨海内事機一<lb/>
去雖悔無及景曰王偉勸吾元建固陳不可景意遂回<lb/>
欲復帝位以棟為太孫王偉固執不可乃禪位于棟景<lb/>
以哀太子妃賜郭元建元建曰豈有皇太子妃而降為<lb/>
人妾竟不與相見十月壬寅夜遣彭雋王修纂害簡文<lb/>
是月景東道行㙜劉神茂儀同尹思合劉歸義王曄及<lb/>
雲麾将軍元頵等據東陽歸順十一月景以趙伯超鎮<lb/>
<pb n="KR2d0006_WYG_166-27a"/>
錢塘遣田遷謝荅仁東征神茂等景乃矯蕭棟詔自加<lb/>
九錫之禮漢國置丞相以下百官陳備物於庭忽有野<lb/>
鳥翔于景冊書上赤足丹觜形如山鵲都下左右所無<lb/>
賊徒悉駭竟射之不能中南兖獲白麞建康獲白䑕以<lb/>
獻蕭棟棟歸之于景景又矯蕭棟詔追崇其祖為大将<lb/>
軍父為大丞相自加冕十有二旒建天子旌旗出警入<lb/>
蹕乗金根車駕六馬備五時副車置旄頭雲䍐樂儛八<lb/>
佾鐘簴宮懸之樂一如舊儀尋又矯蕭棟詔禪位使偽<lb/>
<pb n="KR2d0006_WYG_166-27b"/>
大宰王克奉璽紱于已先夕景宿大荘嚴寺即南郊柴<lb/>
燎于天升壇受禪大風折木旗蓋盡偃文物並失舊儀<lb/>
既倡警蹕識者以為名景而言警蹕非久祥也景聞惡<lb/>
之改為備蹕人又曰備於此便畢矣有司乃奏改云永<lb/>
蹕乃以廣柳車載鼓吹橐駞負犠牲輦上置垂脚坐焉<lb/>
景所帶劍水精摽無故墮落手自拾取甚惡之将登壇<lb/>
有兎自前而走俄失所在又白虹貫日三重日青無色<lb/>
還将登太極殿醜徒數萬同共吹脣唱吼而上及升御<lb/>
<pb n="KR2d0006_WYG_166-28a"/>
牀牀脚自陷大赦改元為大始元年方饗羣臣中㑹而<lb/>
起觸扆墜地封蕭棟為淮陰王幽之改梁律為漢律改<lb/>
左户尚書為殿中尚書五兵尚書為七兵尚書直殿主<lb/>
帥為直寝景三公之官動置十數儀同尤多或疋馬孤<lb/>
行自執覊紲以宋子仙郭元建張化仁任約為佐命元<lb/>
功並加三公之位王偉索超世為謀主于子恱彭雋主<lb/>
撃斷陳慶吕季畧盧暉略于和史安和為爪牙斯皆尤<lb/>
毒於百姓者其餘如王伯醜任延和等復有十數人梁<lb/>
<pb n="KR2d0006_WYG_166-28b"/>
人而為景用者則故将軍趙伯超前制局監姬石珍内<lb/>
監嚴亶邵陵王記室伏知命此四人盡心竭力者若太<lb/>
宰王克太傅元羅侍中殷不害太常姬𢎞正等雖官尊<lb/>
止從人望非腹心任也景祖名乙羽周及篡以周為廟<lb/>
諱故改周𢎞正周石珍姓姬也其左僕射王偉請立七<lb/>
廟景曰何謂七廟偉曰天子祭七世祖考故置七廟並<lb/>
請七世諱勅太常具祭祀之禮景曰前世吾不復憶惟<lb/>
阿爺名標且在朔州伊那得來噉是衆聞咸竊笑之景<lb/>
<pb n="KR2d0006_WYG_166-29a"/>
黨有知景祖名乙羽周者自外悉是王偉制其名位以<lb/>
漢司徒侯覇為始祖晉徴士侯瑾為七世祖於是追尊<lb/>
其祖周為大丞相父標為元皇帝于時景修飾臺城及<lb/>
朱雀宣陽等門童謡曰的脰馬拂朱雀還與吴又曰脱<lb/>
青袍著芒屩荆州天子挺應著時都下王侯庶姓五等<lb/>
廟樹咸見殘毁唯文宣太后廟四周栢樹獨欝茂及景<lb/>
篡修南郊路偽都官尚書吕季畧説景令伐此樹以立<lb/>
三橋始斫南靣十餘株再宿悉枿生便長數尺時既冬<lb/>
<pb n="KR2d0006_WYG_166-29b"/>
月翠茂若春賊乃大驚惡之使悉斫殺識者以為僵柳<lb/>
起於上林乃表漢宣之興今廟樹重青必彰陜西之瑞<lb/>
又景牀東邊香爐無故墜地景呼東西南北皆謂為廂<lb/>
景曰此東廂香爐那忽下地議者以為湘東軍下之徴<lb/>
十二月謝荅仁李慶等軍至建徳攻元頵李占柵大破<lb/>
之執頵占送京口截其手足殉之經日乃死二年正月<lb/>
朔景臨朝㑹王僧辯軍至蕪湖景遣兵助侯子鑒等守<lb/>
姑熟是月朔馬駒生角謝荅仁攻東陽劉神茂降以送<lb/>
<pb n="KR2d0006_WYG_166-30a"/>
建鄴景為大剉碓先進其脚寸寸斬之至頭方止使衆<lb/>
觀之以示威三月景自往姑熟廵視壘柵又誡子鑒曰<lb/>
西人善水戰不可争鋒往年任約敗績良為此也若得<lb/>
馬步一交必當可破汝但堅壁以觀其變子鑒乃率步<lb/>
騎萬餘人渡洲并水軍俱進僧辯逆撃大破之子鑒僅<lb/>
以身免景聞子鑒敗大懼涕下覆靣引衾而卧良久方<lb/>
起歎曰咄叱咄叱誤殺乃公初景之為丞相居于西州<lb/>
将率謀臣朝必集行列門外謂之牙門以次引進與以<lb/>
<pb n="KR2d0006_WYG_166-30b"/>
酒食言笑談論善惡必同及篡恒坐内不出舊将稀見<lb/>
靣咸有怨心至是登烽火樓望西師看一人以為千人<lb/>
大懼僧辯及諸将遂於石頭城西步上連營立柵至于<lb/>
落星墩景大恐自率侯子鑒等於石頭東北立柵拒守<lb/>
遣掘王僧辯父墓剖棺焚尸僧辯等進營於石頭城北<lb/>
景列陣挑戰僧辯率衆奪撃大破之景既退敗不敢入<lb/>
宫収其散兵屯于闕下遂将逃竄王偉攬轡諫曰自古<lb/>
豈有叛天子今宫中衛士尚足一戰寧可便走棄此欲<lb/>
<pb n="KR2d0006_WYG_166-31a"/>
何之景曰我在北攻賀㧞勝敗葛榮揚名河朔與髙王<lb/>
一種人今來直渡大江取臺城如反掌打邵陵王於北<lb/>
山破柳仲禮於南岸皆乃所親見今日之事恐是天亡<lb/>
乃好守城我當復一决爾仰觀石闕逡廵歎息久之乃<lb/>
以皮囊盛二子掛馬鞍與其儀同田遷范希榮等百餘<lb/>
騎東奔王偉遂委臺城竄逸侯子鑒等奔廣陵王克開<lb/>
臺城門引裴之横入宫縱兵攻掠是夜遺燼燒太極殿<lb/>
及東西堂延閣祕署皆盡羽儀輦輅莫有孑遺王僧辯<lb/>
<pb n="KR2d0006_WYG_166-31b"/>
命武州刺史杜崱救火僅而得滅故武徳五明重雲殿<lb/>
及門下中書尚書省得免僧辯迎簡文梓宫升於朝堂<lb/>
三軍縞素踊於哀次命侯瑱裴之横追賊於東焚偽神<lb/>
主於宣陽門作神主於太廟収圖書八萬卷歸江陵杜<lb/>
崱守臺城都下户口百遺一二大航南岸極目無煙老<lb/>
小相扶競出纔渡淮王琳杜龕軍人掠之甚於寇賊號<lb/>
呌徹于石頭僧辯謂為有變登城門故亦不禁也僉以<lb/>
王師之酷甚於侯景君子以是知僧辯之不終也初景<lb/>
<pb n="KR2d0006_WYG_166-32a"/>
之圍臺城援軍三十萬兵士望青袍則氣消膽奪及赤<lb/>
亭之役胡僧祐以羸卒一千破任約精甲二萬轉戰而<lb/>
東前無横陣既而侯瑱率軍追景景至嘉興趙伯超據<lb/>
錢塘距之景退還吴郡逹松江而侯瑱軍奄至景衆未<lb/>
陣皆舉幡乞降景不能制乃與腹心數十人單舸而走<lb/>
推墮二子於水自滬瀆入海至胡豆洲前太子舍人羊<lb/>
鯤殺之送尸于僧辯景長不滿七尺長上短下眉目踈<lb/>
秀廣顙高權色赤少鬚低視屢顧聲散識者曰此豺狼<lb/>
<pb n="KR2d0006_WYG_166-32b"/>
之聲故能食人亦當為人所食既南奔魏相髙澄悉命<lb/>
先剥景妻子靣皮以大鐵鑊盛油煎殺之女以入宫為<lb/>
婢男三歳者並下蠶室後齊文宣夢彌猴坐御牀乃並<lb/>
煑景子於鑊其子之在北者殱焉景性猜忌好殺戮恒<lb/>
以手刄為戲方食斬人於前言笑自若口不輕飱或先<lb/>
斬手足割舌劓鼻經日乃殺之自篡立後時着白紗帽<lb/>
而尚披青袍或以牙梳挿髻牀上常設胡牀及筌蹄着<lb/>
靴垂脚坐或跂户限或走馬邀遊於宫内及華林園彈<lb/>
<pb n="KR2d0006_WYG_166-33a"/>
射鴉鳥自為天子王偉不許輕出於是欎怏更成失志<lb/>
曰吾無事為帝與受擯不殊及聞義師轉近猜忌彌深<lb/>
牀前蘭錡自遶然後見客毎登武帝所常幸殿若有芒<lb/>
刺在身恒聞咄叱者又處宴居殿一夜驚起若有物扣<lb/>
其心自是凡武帝所常居處並不敢處多在昭陽殿廊<lb/>
下所居殿屋常有鵂鶹鳥鳴呼景惡之每使人窮山野<lb/>
捕鳥景所乗白馬毎戰将勝輙躑躅嘶鳴意氣駿逸其<lb/>
有奔衂必低頭不前及石頭之役精神沮喪卧不肯動<lb/>
<pb n="KR2d0006_WYG_166-33b"/>
景使左右拜請或加箠䇿終不肯起始景左足上有肉<lb/>
瘤状似龜戰應尅㨗瘤則𨼆起分眀如不勝瘤則低至<lb/>
是瘤𨼆陷肉中天監中有釋寶誌曰掘尾狗子自發狂<lb/>
當死未死嚙人傷須㬰之間自滅亡起自汝隂死三湘<lb/>
又曰山家小兒果攘臂太極殿前作虎視狗子景小字<lb/>
山家小兒皆猴状景遂覆陷都邑毒害皇家起自懸瓠<lb/>
即昔之汝南巴陵有地名三湘景奔敗處其言皆驗景<lb/>
常謂人曰侯字人邊作主下作人此明是人主也臺城<lb/>
<pb n="KR2d0006_WYG_166-34a"/>
既陷武帝嘗語人曰侯景必得為帝但不久耳破侯景<lb/>
字成小人百日天子為帝當得百日案景以辛未年十<lb/>
一月十九日簒位壬申年三月十九日敗得一百二十<lb/>
日而景以三月一日便往姑熟計在宫殿足滿十旬其<lb/>
言竟驗又大同中太醫令朱耽嘗直禁省無何夢犬羊<lb/>
各一在御座覺而告人曰犬羊非佳物也今在御座将<lb/>
有變乎既而天子蒙塵景登正殿焉及景将敗有僧通<lb/>
道人者意性若狂飲酒噉肉不異凡等㳺行世間已數<lb/>
<pb n="KR2d0006_WYG_166-34b"/>
十載姓名鄉里人莫能知初言𨼆伏久乃方驗人並呼<lb/>
為闍梨景甚信敬之景常於後堂與其徒共射時僧通<lb/>
在坐奪景弓射景陽山大呼云得奴已景後宴集其黨<lb/>
又召僧通僧通取肉揾鹽以進景問曰好不景荅所恨<lb/>
太鹹僧通曰不鹹則爛及景死僧辯截其二手送齊文<lb/>
宣𫝊首江陵果以鹽五斗置腹中送于建康暴之于市<lb/>
百姓争取屠膾羹食皆盡并溧陽主亦預食例又焚景<lb/>
骨揚灰曾罹其禍者仍以灰和酒飲之首至江陵元帝<lb/>
<pb n="KR2d0006_WYG_166-35a"/>
命梟於市三日然後煑而漆之以付武庫先是江陵謡<lb/>
言苦竹町市南有好井荆州軍殺侯景及景首至元帝<lb/>
付諮議參軍李季長宅宅東即苦竹町也既加鼎鑊即<lb/>
用市南井水焉景儀同謝荅仁行臺趙伯超降于侯瑱<lb/>
生禽賊行臺田遷儀同房世貴蔡夀樂領軍王伯醜凶<lb/>
黨悉平斬房世貴于建康市餘黨送江陵初郭元建以<lb/>
有禮於皇太子妃将降侯子鑒曰此小恵也不足自全<lb/>
乃奔齊<lb/>
<pb n="KR2d0006_WYG_166-35b"/>
　臣謹按李延夀史於侯景𫝊中同異頗多據梁武再<lb/>
　問景景皆不能對令從者代對景退而自歎慴於天<lb/>
　威是也今延夀之史於又不能對之後又問初渡江<lb/>
　有㡬人景曰千人圍臺城有㡬人曰十萬今有㡬人<lb/>
　曰率土之内莫非己有武帝俛首不言如此則景為<lb/>
　辯士矣何因有天威難犯吾不可以再見之語乎又<lb/>
　以簡文寒夕詩與詠月詩為詩䜟復無成言徒費箋<lb/>
　註䜟語殆不如是武帝葬修陵侯景正當朝得免藁<lb/>
<pb n="KR2d0006_WYG_166-36a"/>
　瘞足矣何因相地以取佳城仍更使衞士以大釘於<lb/>
　要地釘之欲令後世絶滅乎此皆取於稗官小説不<lb/>
　典之言延夀之史似此為多故知南北朝之行事當<lb/>
　得識者裁正之爾<lb/>
王偉其先畧陽人父畧仕魏為許昌令因居潁川偉學<lb/>
通周易雅高辭采仕魏為行臺郎景叛後高澄以書招<lb/>
之偉為景報澄書其文辭甚美澄覽書曰誰所作也左<lb/>
右稱偉之文澄曰才如此何由不早使知邪偉既協景<lb/>
<pb n="KR2d0006_WYG_166-36b"/>
謀謨其文檄並偉所製及行簒逆皆偉創謀也景敗與<lb/>
侯子鑒俱走相失潛匿草中直瀆戍主黄公喜禽送之<lb/>
見王僧辯長揖不拜執者促之偉曰各為人臣何事相<lb/>
敬僧辯曰卿為賊相不能死節而求活草間顛而不扶<lb/>
焉用彼相偉曰廢興時也工拙在人向使侯氏早從偉<lb/>
言明公豈有今日之勢僧辯大笑意甚異之命出以徇<lb/>
偉曰昨及朝行八十里願借一驢代步僧辯曰汝頭方<lb/>
行萬里何八十里哉偉曰今日之事乃吾心也前尚書<lb/>
<pb n="KR2d0006_WYG_166-37a"/>
左丞虞騭嘗見辱於偉遇之而唾其靣曰死虜庸復能<lb/>
為惡乎偉曰君不讀書不足與語騭慙而退及吕季畧<lb/>
周石珍嚴亶俱送江陵偉尚望見全於獄為詩贈元帝<lb/>
下要人曰趙壹能為賦鄒陽解獻書可惜西江水不救<lb/>
轍中魚又上五百字詩於帝帝愛其才将捨之朝士多<lb/>
忌乃請曰前日偉作檄文有異辭句元帝求而視之檄<lb/>
云項羽重瞳尚有烏江之敗湘東一目寧為四海所歸<lb/>
帝大怒使以釘釘其舌於柱剜其腸顔色自若仇家臠<lb/>
<pb n="KR2d0006_WYG_166-37b"/>
其肉俛而視之至骨方刑之石珍及亶並夷三族趙伯<lb/>
超趙革子也初至建康王僧辯謂曰卿荷國重恩遂復<lb/>
同逆對曰當今禍福恩在明公僧辯又顧謝荅仁曰聞<lb/>
卿是侯景梟将恨不與卿交兵荅仁曰公英武蓋世荅<lb/>
仁安能仰敵僧辯大笑荅仁以不失禮於簡文見宥伯<lb/>
超及伏知命俱餓死江陵獄中彭雋亦生獲破腹抽出<lb/>
其肝臓雋猶不死然後斬之<lb/>
　通志卷一百四十三<lb/>
</p>
<p>
</p>
  </div>
</body>
</text>
</TEI>
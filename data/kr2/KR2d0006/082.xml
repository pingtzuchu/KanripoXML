<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷七十七上</head> <lb/>
    <p>
<pb n="KR2d0006_WYG_082-1a"/>
欽定四庫全書<lb/>
　通志卷七十七上<lb/>
　　宋　右　廸　功　郎　鄭　樵　漁　仲　撰<lb/>
　周同姓世家第一上<lb/>
　　吳　　魯　　燕　　管蔡　　曹　　衛<lb/>
　　吳<lb/>
吳太伯太伯弟仲雍皆周太王之子而王季歴之兄也<lb/>
季歴賢而有聖子昌太王欲立季歴以及昌於是太伯<lb/>
<pb n="KR2d0006_WYG_082-1b"/>
仲雍二人乃奔荆蠻文身斷髪示不可用以避季歴季<lb/>
歴果立是為王季而昌為文王太伯之奔荆蠻自號勾<lb/>
吳<hi>所居地名</hi>荆蠻義之從而歸者千餘家立為吳太伯太伯<lb/>
卒無子弟仲雍立是為吳仲雍仲雍卒子季簡立季簡<lb/>
卒子叔達立叔達卒子周章立是時武王克殷求太伯<lb/>
仲雍之後得周章周章已君吳因而封之乃封周章弟<lb/>
虞仲於周之北故夏虛是為虞仲列為諸侯周章卒子<lb/>
熊遂立熊遂卒子柯相立柯相卒子彊鳩夷立彊鳩夷<lb/>
<pb n="KR2d0006_WYG_082-2a"/>
卒子餘橋疑吾立餘橋疑吾卒子柯盧立柯盧卒子周<lb/>
繇立周繇卒子屈羽立屈羽卒子夷吾立夷吾卒子禽<lb/>
處立禽處卒子轉立轉卒子頗髙立頗高卒子句畢立<lb/>
是時晉獻公滅周北虞公以開晉伐虢也句畢卒子去<lb/>
齊立去齊卒子夀夢立夀夢立而吳始益大稱王自太<lb/>
伯作吳五世而武王克殷封其後為二其一虞在中國<lb/>
其一吳在夷蠻十二世而晉滅中國之虞中國之虞滅<lb/>
二世而夷蠻之吳興大凡從太伯至夀夢十九世王夀<lb/>
<pb n="KR2d0006_WYG_082-2b"/>
夢二年楚之亡大夫申公巫臣怨楚將子反而奔晉自<lb/>
晉使吳教吳用兵乘車令其子為吳行人吳於是始通<lb/>
於中國遂伐楚十六年楚共王伐吳至衡山二十五年<lb/>
王夀夢卒夀夢有子四人長曰諸樊次曰餘祭次曰餘<lb/>
昧次曰季札季札賢而夀夢欲立之季札譲不可乃立<lb/>
諸樊攝行事當國王諸樊元年已除䘮譲位季札季札<lb/>
固執不許吳人必欲立季札季札棄其室而耕國人舍<lb/>
之是歲秋吳伐楚楚敗我師四年晉平公立十三年王<lb/>
<pb n="KR2d0006_WYG_082-3a"/>
諸樊卒有命授弟餘祭欲傳以次必致國於季札而止<lb/>
以稱先王夀夢之意季札封於延陵故號曰延陵季子<lb/>
王餘祭三年齊相慶封有罪自齊來奔吳吳予慶封朱<lb/>
方之縣以為奉邑以女妻之富於在齊四年吳使季札<lb/>
聘於魯請觀周樂季札審音知道觀舞知意使歌風自<lb/>
二南至於陳各知其俗使歌小雅知東遷之衰使歌大<lb/>
雅知文王之盛使歌頌知周殷魯盛德之所以同也見<lb/>
舞象與大武知西伯之猶有憾不如武王之極美也見<lb/>
<pb n="KR2d0006_WYG_082-3b"/>
舞韶䕶與大夏知成湯慙於始伐不如禹之勤於其身<lb/>
也見舞招箾則曰舜之德至矣大矣無以加矣去魯適<lb/>
齊知齊將有難謂晏平仲宜納邑與政去齊適鄭見子<lb/>
產如舊交去鄭適衞見蘧伯玉史魚等稱衛多君子去<lb/>
衞適晉及戚聞孫文子鐘聲譏其不宜為樂至晉見趙<lb/>
文子韓宣子魏獻子悦之知三卿必柄晉國將去謂叔<lb/>
向曰晉政將有所歸吾子直必思自免於難語具季札<lb/>
傳中七年楚公子圍弑其王夾敖而代立是為靈王十<lb/>
<pb n="KR2d0006_WYG_082-4a"/>
年楚靈王會諸侯伐吳之朱方吳亦攻楚取三邑而去<lb/>
十一年楚伐吳至雩婁十二年楚復來伐次於乾谿楚<lb/>
師敗走十七年王餘祭卒弟餘昧立王餘昧二年楚公<lb/>
子棄疾弑其君靈王代立焉四年王餘昧卒欲授弟季<lb/>
札季札譲逃去於是吳人乃立王餘昧之子僚為王王<lb/>
僚二年公子光伐楚敗而亡王舟光懼襲楚復得王舟<lb/>
而還五年楚之亡臣伍子胥來奔公子光客之公子光<lb/>
者王諸樊之子也常以為吾父兄弟四人當傳至季子<lb/>
<pb n="KR2d0006_WYG_082-4b"/>
季子即不受國光父先立即不傳季子光當立陰納賢<lb/>
士欲以襲王僚八年吳使公子光伐楚敗楚師迎楚故<lb/>
太子建母於居巢以歸因北伐敗陳蔡之師九年公子<lb/>
光伐楚拔居巢鍾離初楚邊邑卑梁氏之處女與吳邊<lb/>
邑之女爭桑二女家怒相滅兩國邊邑長聞之怒因而<lb/>
相攻滅吳之邊邑吳王怒故遂伐楚取兩都而去伍子<lb/>
胥之初奔吳説吳王僚以伐楚之利公子光曰胥之父<lb/>
兄為僇於楚欲自報其仇耳未見其利於是伍員知光<lb/>
<pb n="KR2d0006_WYG_082-5a"/>
有他志乃求勇士專諸見之光喜乃客伍子胥子胥退<lb/>
而耕於野以待專諸之事十二年冬楚平王卒十三年<lb/>
春吳欲因楚喪而伐之使公子蓋餘燭庸以兵圍楚之<lb/>
六灊使季札於晉以觀諸侯之變楚發兵絶吳兵後吳<lb/>
兵不得還於是公子光曰此時不可失也告專諸曰不<lb/>
索何獲我眞王嗣當立吾欲求之季子雖至不吾廢也<lb/>
專諸許之光因伏甲士窟室謁王僚飲使專諸置匕首<lb/>
於炙魚之中以進食遂刺殺王僚王僚死公子光竟伐<lb/>
<pb n="KR2d0006_WYG_082-5b"/>
立為王是為吳王闔廬闔廬乃以專諸子為卿季子至<lb/>
自晉曰茍先君無廢祀人民無廢主社稷有奉乃吾君<lb/>
也吾敢誰怨乎復命哭僚墓復位而待公子燭庸蓋餘<lb/>
二人將兵遇圍於楚者聞公子光弑王僚自立乃以其<lb/>
兵降楚楚封之於舒王闔廬元年舉伍子胥為行人而<lb/>
與謀國事楚誅伯州犂其孫伯嚭亡奔吳吳以為大夫<lb/>
三年吳王闔廬與子胥伯嚭將兵伐楚拔舒殺吳之二<lb/>
公子闔廬謀欲入郢將軍孫武以為未可乃止四年伐<lb/>
<pb n="KR2d0006_WYG_082-6a"/>
楚取六與灊五年伐越敗之六年楚使子常囊瓦伐吴<lb/>
迎而擊之大敗其軍於豫章取楚之居巢而還九年王<lb/>
闔廬用子胥孫武之謀與唐人蔡人西伐楚至於漢水<lb/>
楚亦發兵拒吳夾水陳吳王闔廬弟夫槩欲戰闔廬弗<lb/>
許夫槩曰王已屬臣兵兵以利為上尚何待焉遂以其<lb/>
部五千人襲冒楚楚兵大敗走於是吴王遂縱兵追之<lb/>
比至郢五戰楚五敗楚昭王亡出郢奔鄖鄖公弟欲弑<lb/>
昭王昭王與鄖公奔隨而吳兵遂入郢子胥伯嚭鞭平<lb/>
<pb n="KR2d0006_WYG_082-6b"/>
王之尸以報父讐十年春越聞吳王之在郢國空乃伐<lb/>
吳吳使别兵擊越楚告急秦秦遣兵救楚擊吳吳師敗<lb/>
闔廬弟夫槩見秦越交敗吳吳王留楚不去夫槩亡歸<lb/>
吳自立為吳王闔廬聞之乃引兵歸攻夫槩夫槩敗奔<lb/>
楚楚昭王乃得以九月復入郢而封夫槩於堂谿為堂<lb/>
谿氏十一年吳王使太子夫差伐楚取番楚恐而去郢<lb/>
徙鄀十五年孔子相魯十九年夏吳伐越越王句踐迎<lb/>
擊之檇<hi>音醉</hi>李越使死士挑戰三行造吳師呼自剄吳師<lb/>
<pb n="KR2d0006_WYG_082-7a"/>
觀之越因伐吴敗之姑蘇傷吳王闔廬指軍却七里吳<lb/>
王病傷而死闔廬使立太子夫差謂曰爾而忘句踐殺<lb/>
汝父乎對曰不敢三年乃報越<hi>闔廬冢在吳縣昌門外名曰虎邱下池廣六十</hi>
<hi>歩水深丈五尺銅棺三重澒池六尺玉鳬之流扁諸之劒三千方員之口二千槃郢魚腸之劒在焉卒十萬餘</hi>
<hi>人治冢取土臨湖葬三日白虎居其上故號曰虎邱</hi>王夫差元年以大夫伯嚭為<lb/>
太宰習戰射常以報越為志二年吳悉精兵以伐越敗<lb/>
之夫椒報姑蘇也越王句踐乃以甲兵五千人棲於會<lb/>
稽使大夫種因吴太宰嚭而行成請委國為臣妾吳王<lb/>
<pb n="KR2d0006_WYG_082-7b"/>
將許之伍子胥諫曰昔有過氏殺斟灌以伐斟尋滅夏<lb/>
后帝相帝相之妃后緡方娠逃於有仍而生少康少康<lb/>
為有仍牧正有過又欲殺之少康奔有虞有虞思夏德<lb/>
於是妻以二女而邑之於綸有田一成有衆一旅後遂<lb/>
收夏衆撫其官職使人誘之遂滅有過氏復禹之績祀<lb/>
夏配天不失舊物今吴不如有過之彊而句踐大於少<lb/>
康今不因此而滅之又將寛之不亦難乎且句踐為人<lb/>
能辛苦今不滅後必悔之王不聽聽太宰嚭卒許越平<lb/>
<pb n="KR2d0006_WYG_082-8a"/>
與盟而罷兵去七年吳王夫差聞齊景公死而大臣爭<lb/>
寵新君弱乃興師北伐齊子胥諫曰句踐食不重味衣<lb/>
不重采弔死問疾且欲有所用其衆此人弗死必為吳<lb/>
患今越在腹心疾而王不先而務齊不亦謬乎弗聽遂<lb/>
北伐齊敗齊於艾陵至繒召魯哀公而徴百牢季康子<lb/>
使子貢以周禮説太宰嚭乃得止因留略地於齊魯之<lb/>
南九年為騶伐魯至與魯盟乃去十年因伐齊而歸十<lb/>
一年復伐齊越王句踐率其衆以朝吳厚獻遺之吳王<lb/>
<pb n="KR2d0006_WYG_082-8b"/>
喜惟子胥懼曰是豢吳也諫曰越在腹心今得志於齊<lb/>
猶石田無所用且盤庚之誥有顚越勿遺商之以興吳<lb/>
王不聽使子胥於齊子胥屬其子於齊鮑氏還報吳王<lb/>
吴王聞之大怒賜子胥屬鏤之劔以死是歲也齊鮑氏<lb/>
弑齊悼公吳王聞之哭於軍門外三日乃從海上攻齊<lb/>
齊人敗吳吳王乃引兵歸十三年吳召魯衛之君會於<lb/>
橐臯十四年春吳王北㑹諸侯於黄池欲覇中國以全<lb/>
周室六月戊子越王句踐伐吳乙酉越五千人與吳戰<lb/>
<pb n="KR2d0006_WYG_082-9a"/>
丙戌虜吳太子友丁亥入吳吳人告敗於王夫差夫差<lb/>
惡其聞也或泄其語吳王怒斬七人於幕下七月辛丑<lb/>
吳王與晉定公爭長吳王曰於周室我為長晉定公曰<lb/>
於姬姓我為伯趙鞅怒將伐吳乃長晉定公吳王已盟<lb/>
與晉别欲伐宋太宰嚭曰可勝而不能居也乃引兵歸<lb/>
國國亡太子内空王居外久士皆罷敝於是乃使厚幣<lb/>
以與越平十五年齊田常弑簡公十八年越益彊越王<lb/>
句踐率兵使伐敗吳於笠澤楚滅陳二十年越王句踐<lb/>
<pb n="KR2d0006_WYG_082-9b"/>
復伐吴二十一年遂圍吳二十三年十一月丁卯越敗<lb/>
吴越王句踐欲遷吳王夫差於甬東予百家居之吳王<lb/>
曰孤老矣不能事君王也吾悔不用子胥之言自令陷<lb/>
此乃自剄死蔽其面曰吾無以見子胥也越王滅吳誅<lb/>
太宰嚭以為不忠而歸<lb/>
　　魯<lb/>
周公旦者周武王弟也<hi>周地為其采邑故謂周公</hi>自文王在時旦仁<lb/>
孝加於羣子及武王即位旦輔翼用事居多武王九年<lb/>
<pb n="KR2d0006_WYG_082-10a"/>
東伐至盟津周公輔行十一年伐紂至牧野周公佐武<lb/>
王作牧誓破殷入商宫已殺紂周公把大鉞召公把小<lb/>
鉞以夾武王釁社告紂之罪于天及殷民釋箕子之囚<lb/>
封紂子武庚祿父使管叔蔡叔傅之以續殷祀徧封功<lb/>
臣同姓戚者封周公旦於少昊之虛曲阜是為魯公周<lb/>
公不就封留佐武王武王克殷二年天下未集武王有<lb/>
疾不豫羣臣懼太公召公乃繆卜周公曰未可以戚我<lb/>
先王乃自以為質設三壇周公北面立戴璧秉珪告于<lb/>
<pb n="KR2d0006_WYG_082-10b"/>
太王王季文王史策祝曰惟爾元孫王發勤勞阻疾若<lb/>
爾三王是有負子之責於天以旦代王發之身旦巧能<lb/>
多材多藝能事鬼神乃王發不如旦多材多藝不能事<lb/>
鬼神乃命於帝庭敷佑四方用能定汝子孫于下地四<lb/>
方之民罔不敬畏無墜天之降葆命我先王亦永有所<lb/>
依歸今我其即命於元龜爾之許我我其以璧與珪歸<lb/>
以俟爾命爾不許我我乃屏璧與珪周公已令史策告<lb/>
太王王季文王欲代武王發於是乃即三王而卜卜人<lb/>
<pb n="KR2d0006_WYG_082-11a"/>
皆曰吉發書視之信吉周公喜開籥乃見書遇吉周公<lb/>
入賀武王曰王其無害旦新受命三王惟長終是圗兹<lb/>
道能念予一人周公藏其策金縢匱中誡守者勿敢言<lb/>
明日武王有瘳其後武王既崩成王少在襁褓之中周<lb/>
公恐天下聞武王崩而畔周公乃踐阼代成王攝行政<lb/>
當國管叔及其羣弟流言於國曰周公將不利於成王<lb/>
周公乃告太公望召公奭曰我之所以弗辟而攝行政<lb/>
者恐天下畔周無以告我先王太王王季文王三王之<lb/>
<pb n="KR2d0006_WYG_082-11b"/>
憂勞天下久矣於今而後成武王蚤終成王少將以成<lb/>
周我所以為之若此於是卒相成王而使其子伯禽代<lb/>
就封於魯周公戒伯禽曰我文王之子武王之弟成王<lb/>
之叔父我於天下亦不賤矣然我一沐三握髪一飯三<lb/>
吐哺起以待士猶恐失天下之賢人子之魯愼無以國<lb/>
驕人管蔡武庚等果率淮夷而反周公乃奉成王命興<lb/>
師東伐而作大誥遂誅管叔殺武庚放蔡叔以收殷餘<lb/>
民以封康叔於衛封微子於宋以奉殷祀輯寧淮夷東<lb/>
<pb n="KR2d0006_WYG_082-12a"/>
土二年而畢定諸侯咸服宗周天降祉福康叔得禾異<lb/>
畝同頴獻之成王成王命唐叔以餽周公於東土作餽<lb/>
禾周公既受命禾嘉天子命作嘉禾東土以集周公歸<lb/>
報成王乃為詩貽王命之曰鴟鴞王亦未敢訓周公成<lb/>
王七年二月乙未王朝歩自周至豐使太保召公先之<lb/>
雒相土其三月周公往營成周雒邑卜居焉曰吉遂國<lb/>
之成王長能聽政於是周公乃還政於成王成王臨朝<lb/>
周公之代成王治南面倍依以朝諸侯及七年後還政<lb/>
<pb n="KR2d0006_WYG_082-12b"/>
成王北面就臣位匔匔如畏然初成王少時病周公乃<lb/>
自揃其蚤沈之河以祝於神曰王少未有識姦神命者<lb/>
乃旦也亦藏其策於府成王病有瘳及成王用事人或<lb/>
譖周公周公奔楚成王發府見周公禱書乃泣反周公<lb/>
周公歸恐成王壯治有所淫泆乃作多士作毋逸毋逸<lb/>
稱曰為人父母為業至長久子驕奢忘之以亡其家為<lb/>
人子可不愼乎故昔在殷王中宗嚴㳟敬畏天命自度<lb/>
治民震懼不敢荒寧故中宗饗國七十五年其在高宗<lb/>
<pb n="KR2d0006_WYG_082-13a"/>
久勞于外為與小人作其即位乃有諒闇三年不言言<lb/>
乃驩不敢荒寧密靖殷國至于小大無怨故高宗饗國<lb/>
五十五年其在祖甲不義惟王久為小人于外知小人<lb/>
之依能保施小民不侮鰥寡故祖甲饗國三十三年多<lb/>
士稱曰自成湯至于帝乙無不率祀明德帝無不配天<lb/>
者在今後嗣王紂誕淫厥佚不顧天及民之從也其民<lb/>
皆可誅至于文王日中昃不暇食故饗國五十年作此<lb/>
以誡成王成王在豐天下已安周之官政未次序於是<lb/>
<pb n="KR2d0006_WYG_082-13b"/>
周公作周官官别其宜作立政以便百姓百姓説之周<lb/>
公在豐病將没曰必葬我成周以明吾不敢離成王周<lb/>
公既卒成王亦譲葬周公於畢從文王以明予小子不<lb/>
敢臣周公也周公既卒後秋未穫暴風雷雨禾盡偃大<lb/>
木盡抜周國大恐成王與大夫朝服以開金縢之書王<lb/>
乃得周公所自以為功代武王之説二公及王乃問史<lb/>
百執事史百執事曰信有昔周公命我勿敢言成王執<lb/>
書以泣曰自今後其無繆卜乎昔周公勤勞王家惟予<lb/>
<pb n="KR2d0006_WYG_082-14a"/>
沖人弗及知今天動威以彰周公之德惟朕小子其迎<lb/>
我國家禮亦宜之王出郊天乃雨反風禾盡起二公命<lb/>
邦人凡大木所偃盡起而築之歳則大熟於是成王乃<lb/>
命魯得郊祭文王魯有天子禮樂者以褒周公之德也<lb/>
周公卒子伯禽固已前受封是為魯公伯禽之初受封<lb/>
之魯三年而後報政周公周公曰何遲也伯禽曰變其<lb/>
俗革其禮喪三年然後除之故遲太公亦封於齊五月<lb/>
而報政周公周公曰何疾也太公曰吾簡其君臣禮從<lb/>
<pb n="KR2d0006_WYG_082-14b"/>
其俗為也及後聞伯禽報政遲乃歎曰嗚呼魯後世其<lb/>
北面事齊矣夫政不簡不易民不有近平易近民民必<lb/>
歸之伯禽即位之後有管蔡等反也淮夷徐戎亦並興<lb/>
反於是伯禽率師伐之於肸作肸誓曰陳爾甲胄無敢<lb/>
不善無敢傷牿馬牛其風臣妾逋逃勿敢越逐復之無<lb/>
敢㓂攘踰牆垣魯人三郊三遂峙爾芻茭糗糧楨榦無<lb/>
敢不逮我甲戌築而征徐戎無敢不及有大刑作此肸<lb/>
誓遂平徐戎定魯魯公伯禽卒子考公酋立考公四年<lb/>
<pb n="KR2d0006_WYG_082-15a"/>
卒弟熙立是為煬公煬公築茅闕門六年卒子幽公宰<lb/>
立幽公十四年幽公弟㵒殺幽公而自立是為魏公魏<lb/>
公五十年卒子厲公擢立厲公三十七年卒魯人立其<lb/>
弟具是為獻公獻公三十二年卒子眞公濞立眞公十<lb/>
四年周厲王無道出奔彘共和行政二十九年周宣王<lb/>
即位三十年真公卒弟敖立是為武公武公九年春武<lb/>
公與長子括少子戲西朝周宣王宣王愛戲欲立戲為<lb/>
魯太子周之樊仲山甫諫宣王曰廢長立少不順不順<lb/>
<pb n="KR2d0006_WYG_082-15b"/>
必犯王命犯王命必誅之故出令不可不愼也令之不<lb/>
行政之不立行而不順民將棄上夫下事上少事長所<lb/>
以為順今天子建諸侯立其少是教民逆也若魯從之<lb/>
諸侯効之王命將有所壅若弗從而誅之是自誅王命<lb/>
也誅之亦失不誅亦失王其圗之宣王弗聽卒立戲為<lb/>
魯太子夏武公歸而卒戲立是為懿公懿公九年懿公<lb/>
兄括之子伯御與魯人攻弑懿公而立伯御為君伯御<lb/>
即位十一年周宣王伐魯殺其君伯御而問魯公子能<lb/>
<pb n="KR2d0006_WYG_082-16a"/>
道順諸侯者以為魯侯樊穆仲曰魯懿公弟稱肅恭明<lb/>
神敬事耆老賦事行刑必問於遺訓而資於故實不干<lb/>
所問不犯所知宣王曰然能訓治其民矣乃立稱於夷<lb/>
宫是為孝公自是諸侯多畔孝公二十五年諸侯畔周<lb/>
犬戎殺幽王秦始列為諸侯二十七年孝公卒子弗湟<lb/>
立是為惠公惠公三十年晉人弑其君昭侯四十五年<lb/>
晉人又弑其君孝侯四十六年惠公卒長庻子息攝當<lb/>
國行君事是為隠公初惠公適夫人無子賤妾聲子生<lb/>
<pb n="KR2d0006_WYG_082-16b"/>
息息長為娶於宋宋女至而好惠公奪而自妻之生子<lb/>
允登宋女為夫人以允為太子及惠公卒為允少故魯<lb/>
人共令息攝政不言即位隠公八年與鄭易祊及許田<lb/>
君子譏之十一年冬公子揮諂謂隠公曰百姓便君君<lb/>
其遂立吾請為君殺子允君以我為相隠公曰有先君<lb/>
命吾為允少故攝代今允長矣吾方營菟裘之地而老<lb/>
焉以授子允政揮懼子允聞而反誅之乃反譖隠公於<lb/>
子允曰隱公欲遂立去子子其圖之請為子殺隠公子<lb/>
<pb n="KR2d0006_WYG_082-17a"/>
允許諾十一月隠公祭鍾巫齊于社圃館于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>氏揮使<lb/>
人弑隠公于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>氏而立子允為君是為桓公桓公元年<lb/>
鄭以璧易天子之許田二年以宋之賂鼎入于太廟君<lb/>
子譏之三年使揮迎婦于齊為夫人六年夫人生子與<lb/>
桓公同日故名曰同同長為太子十六年㑹于曹伐鄭<lb/>
入厲公十八年春公將有行遂與夫人如齊齊襄公通<lb/>
桓公夫人公怒夫人夫人以告齊侯夏四月丙子齊襄<lb/>
公饗公公醉使公子彭生抱魯桓公因命彭生摺其脅<lb/>
<pb n="KR2d0006_WYG_082-17b"/>
公死於車魯人告於齊曰寡君畏君之威不敢寧居來<lb/>
修好禮禮成而不反無所歸咎請得彭生以除醜於諸<lb/>
侯齊人殺彭生以説魯立太子同是為莊公莊公母夫<lb/>
人因留齊不敢歸魯莊公五年冬伐衛内衛惠公八年<lb/>
齊公子紏與召忽管仲來奔九年魯欲内子紏於齊後<lb/>
桓公桓公發兵擊魯魯急殺子紏召忽死之齊請魯生<lb/>
致管仲魯人施伯曰齊欲得管仲非殺之也將用之用<lb/>
之則為魯患不如殺以其屍與之莊公不聽遂囚管仲<lb/>
<pb n="KR2d0006_WYG_082-18a"/>
與齊齊人相管仲十三年魯莊公與曹沬會齊桓公於<lb/>
柯曹沬劫齊桓公求魯侵地已盟而釋桓公欲背約管<lb/>
仲諫卒歸魯侵地十五年齊桓公始霸二十三年莊公<lb/>
如齊觀社三十二年初莊公築臺臨黨氏見孟女説而<lb/>
愛之許立為夫人割臂以盟孟女生子斑斑長説梁氏<lb/>
女往觀圉人犖自牆外與梁氏女戲斑怒鞭犖莊公聞<lb/>
之曰犖有力焉遂殺之是未可鞭而置也斑未得殺㑹<lb/>
莊公有疾莊公有三弟長曰慶父次曰叔牙次曰季友<lb/>
<pb n="KR2d0006_WYG_082-18b"/>
莊公取齊女為夫人曰哀姜哀姜無子哀姜娣曰叔姜<lb/>
生子開莊公無適嗣愛斑欲立之莊公病而問嗣於弟<lb/>
叔牙叔牙曰一繼一及魯之常也慶父在君何憂莊公<lb/>
病叔牙之言恐斑不得立以告季友季友請以死立斑<lb/>
遂以莊公命召叔牙鴆殺之語在季友傳中八月癸亥<lb/>
莊公卒季友竟立子斑為君斑侍莊公䘮舍於黨氏先<lb/>
時慶父與哀姜私通欲立哀姜娣子開及莊公卒而季<lb/>
友立斑十月己未慶父使圉人犖殺子斑於黨氏季友<lb/>
<pb n="KR2d0006_WYG_082-19a"/>
奔陳慶父竟立莊公子開是為湣公湣公二年慶父與<lb/>
哀姜通益甚哀姜與慶父謀殺湣公而立慶父慶父使<lb/>
卜齮襲殺湣公於武闈季友聞之自陳與湣公弟申如<lb/>
邾請魯求納之魯人欲誅慶父慶父恐奔莒於是季友<lb/>
奉子申入立之是為釐公哀姜恐奔邾季友以賂如莒<lb/>
求慶父慶父歸使人殺慶父慶父請奔弗聽乃使大夫<lb/>
奚斯行哭而往慶父聞奚斯聲乃自殺齊桓公聞哀姜<lb/>
與慶父亂以危魯乃召之邾而殺之以其屍歸戮之魯<lb/>
<pb n="KR2d0006_WYG_082-19b"/>
魯釐公請而葬之叔牙之後為叔氏慶父之後為孟氏<lb/>
而季友為季氏謂之三桓焉釐公元年以汶陽鄪封季<lb/>
友季友為相九年晉里克殺其君奚齊卓子齊桓公率<lb/>
釐公討晉亂至髙梁而還立晉惠公十七年齊桓公卒<lb/>
二十四年晉文公即位三十三年釐公卒子興立是為<lb/>
文公文公元年楚太子啇臣弑其父成王代立三年文<lb/>
公朝晋襄公十一年十月甲午魯敗翟於鹹獲長翟喬<lb/>
如富父終甥舂其喉以戈殺之埋其首於子駒之門以<lb/>
<pb n="KR2d0006_WYG_082-20a"/>
命宣伯初宋武公之世鄋暪伐宋司徒皇父率師禦之<lb/>
以敗翟于長邱獲長翟縁斯晉之滅潞獲喬如弟棼如<lb/>
齊惠公二年鄋暪伐齊齊王子城父獲其弟榮如埋其<lb/>
首於北門衞人獲其季弟簡如鄋暪由是遂亡十五年<lb/>
季文子使於晋十八年二月文公卒文公有二妃長妃<lb/>
齊女哀姜生子惡及視次妃敬嬴嬖愛生子俀俀私事<lb/>
襄仲襄仲欲立之叔仲曰不可襄仲請齊惠公惠公新<lb/>
立欲親魯許之冬十月襄仲殺子惡及視而立俀是為<lb/>
<pb n="KR2d0006_WYG_082-20b"/>
宣公哀姜歸齊哭而過市曰天乎襄仲為不道殺適立<lb/>
庻市人皆哭魯人謂之哀姜魯由此公室卑三桓彊宣<lb/>
公俀十二年楚莊王彊圍鄭鄭伯降復國之十八年宣<lb/>
公卒子黑肱立是為成公季文子曰使我殺適立庻失<lb/>
大援者㐮仲襄仲立宣公公孫歸父有寵宣公欲去三<lb/>
桓與晉謀伐三桓㑹宣公卒季文子怨之歸父奔齊成<lb/>
公二年春齊伐取我隆夏公與晉郤克敗齊頃公於鞌<lb/>
齊復歸我侵地四年成公如晉晉景公不敬魯魯欲背<lb/>
<pb n="KR2d0006_WYG_082-21a"/>
晉合於楚或諫乃不十年成公如晉晉景公卒因留成<lb/>
公送葬魯諱之十五年始與吴王夀夢會鍾離十六年<lb/>
宣伯告晉欲誅季文子文子有義晉人弗許十八年成<lb/>
公卒子午立是為襄公是時襄公三歳也襄公元年晉<lb/>
悼公立往年冬晉欒書弑其君厲公四年襄公朝晋五<lb/>
年季文子卒家無衣帛之妾廐無食粟之馬府無金玉<lb/>
以相三君君子曰季文子亷忠矣九年與晉伐鄭晉悼<lb/>
公冠㐮公於衛季武子從相行禮十一年三桓氏分為<lb/>
<pb n="KR2d0006_WYG_082-21b"/>
三軍十二年朝晉十六年晉平公即位二十一年朝晉<lb/>
平公二十二年孔丘生二十五年齊崔杼弑其君莊公<lb/>
立其弟景公二十九年吳延陵季子使魯問周樂盡知<lb/>
其意魯人敬焉三十一年六月襄公卒其九月太子卒<lb/>
魯人立齊歸之子裯為君是為昭公昭公年十九猶有<lb/>
童心穆叔不欲立曰太子死有母弟可立不即立長年<lb/>
鈞擇賢義鈞則卜之今裯非適嗣且又居喪意不在戚<lb/>
而有喜色若果立必為季氏憂季武子弗聽卒立之比<lb/>
<pb n="KR2d0006_WYG_082-22a"/>
及葬三易衰君子曰是不終也昭公三年朝晉至河晉<lb/>
平公謝還之魯恥焉七年季武子卒八年楚靈王就章<lb/>
華臺召昭公昭公往賀賜昭公寳器已而悔復詐取之<lb/>
十二年朝晉至河晉平公謝還之十三年楚公子棄疾<lb/>
弑其君靈王代立十五年朝晉晉留之葬晉昭公魯恥<lb/>
之二十年齊景公與晏子狩竟因入魯問禮二十一年<lb/>
朝晉至河晉謝還之二十五年春鸜鵒來巢師已曰文<lb/>
成之世童謡曰鸜鵒來巢公在乾侯鸜鵒入處公在外<lb/>
<pb n="KR2d0006_WYG_082-22b"/>
野季氏與郈氏鬭雞季氏芥雞羽郈氏金距季平子怒<lb/>
而侵郈氏郈昭伯亦怒平子臧昭伯之弟會偽讒臧氏<lb/>
匿季氏臧昭伯囚季氏人季平子怒囚臧氏老臧郈氏<lb/>
以難告昭公昭公九月戊戌伐季氏遂入平子登臺請<lb/>
曰君以讒不察臣罪誅之請遷沂上弗許請囚於鄪弗<lb/>
許請以五乘亡弗許子家駒曰君其許之政自季氏久<lb/>
矣為徒者衆衆將合謀弗聽郈氏曰必殺之叔孫氏之<lb/>
臣戾謂其衆曰無季氏與有孰利皆曰無季氏是無叔<lb/>
<pb n="KR2d0006_WYG_082-23a"/>
孫氏戾曰然救季氏遂敗公師孟懿子聞叔孫氏勝亦<lb/>
殺郈昭伯昭伯為公使故孟氏得之三家共伐公公遂<lb/>
奔己亥公至於齊齊景公曰請致千社待君子家曰棄<lb/>
周公之業而臣於齊可乎乃止子家曰齊景公無信不<lb/>
如早之晉弗從叔孫見公還見平子平子頓首初欲迎<lb/>
昭公孟孫季孫後悔乃止二十六年春齊伐魯取鄆而<lb/>
居昭公焉夏齊景公將内公令無受魯賂申豐汝賈許<lb/>
齊臣髙齕子將粟五千庾子將言於齊侯曰羣臣不能<lb/>
<pb n="KR2d0006_WYG_082-23b"/>
事魯君有異焉宋元公為魯如晉求内之道卒叔孫昭<lb/>
子求内其君無病而死不知天棄魯乎抑魯君有罪于<lb/>
鬼神也願君且待景公從之二十八年昭公如晉求入<lb/>
季平子私於晉六卿六卿受季氏賂諌晉君晉君乃止<lb/>
居昭公乾侯二十九年昭公如鄆齊景公使人賜昭公<lb/>
書自謂主君昭公恥之怒而去乾侯三十一年晉欲内<lb/>
昭公召季平子平子因六卿謝罪六卿為言曰晉欲内<lb/>
昭公衆不從晉人止三十二年昭公卒於乾侯魯人共<lb/>
<pb n="KR2d0006_WYG_082-24a"/>
立昭公弟宋為君是為定公定公立趙簡子問史墨曰<lb/>
季氏亡乎史墨對曰不亡季友有大功於魯受鄪為上<lb/>
卿至於文子武子世增其美魯文公卒東門遂殺適立<lb/>
庻魯君於是失國政政在季氏於今四君矣民不知君<lb/>
何以得國是以為君愼器與名不可以假人定公五年<lb/>
季平子卒陽虎私怒囚季桓子與盟乃舍之七年齊伐<lb/>
我取鄆以為魯陽虎邑以從政八年陽虎欲盡殺三桓<lb/>
適而更立其所善庻子以代之載季桓子將殺之桓子<lb/>
<pb n="KR2d0006_WYG_082-24b"/>
詐而得脱三桓共攻陽虎陽虎居陽關九年魯伐陽虎<lb/>
陽虎奔齊已而奔晉趙氏十年定公與齊景公會於夾<lb/>
谷孔子行相事齊欲襲魯君孔子以禮歴階誅齊淫樂<lb/>
齊侯懼乃止歸魯侵地而謝過十二年使仲由毁三桓<lb/>
城收其甲兵孟氏不肯墮成伐之不克而止季桓子受<lb/>
齊女樂孔子去十五年定公卒子將立是為哀公哀公<lb/>
五年齊景公卒六年齊田乞弑其君孺子七年吴王夫<lb/>
差彊伐齊至繒徴百牢於魯季康子使子貢說吴王及<lb/>
<pb n="KR2d0006_WYG_082-25a"/>
太宰嚭以禮詘之吳王曰我文身不足責禮乃止八年<lb/>
吴為鄒伐魯至城下盟而去齊伐我取三邑十年伐齊<lb/>
南邊十一年齊伐魯季氏用冉有有功思孔子孔子自<lb/>
衞反魯十四年齊田恒弑其君簡公於徐州孔子請伐<lb/>
之哀公不聽十五年使子服景伯子貢為介適齊齊歸<lb/>
我侵地田恒初相欲親諸侯明年孔子卒二十二年越<lb/>
王句踐滅吳王夫差二十七年春季康子卒夏哀公患<lb/>
三桓將欲因諸侯以劫之三桓亦患公之作難故君臣<lb/>
<pb n="KR2d0006_WYG_082-25b"/>
多間公游于陵坡遇孟武伯於衢曰請問余及死乎對<lb/>
曰不知也公欲以越伐三桓八月哀公如陘氏三桓攻<lb/>
公公奔于衞去如鄒遂如越國人迎哀公復歸卒于有<lb/>
山氏子寧立是為悼公悼公之時三桓勝魯如小侯卑<lb/>
於三桓之家十三年三晉滅智伯分其地而有之三十<lb/>
七年悼公卒子嘉立是為元公元公二十一年卒子顯<lb/>
立是為穆公穆公三十三年卒子奮立是為共公共公<lb/>
二十二年卒子屯立是為康公康公九年卒子匽立是<lb/>
<pb n="KR2d0006_WYG_082-26a"/>
為景公景公二十九年卒子叔立是為平公是時六國<lb/>
皆稱王平公十二年秦惠王卒二十二年平公卒子賈<lb/>
立是為文公文公七年楚懐王死于秦二十三年文公<lb/>
卒子讐立是為傾公傾公二年秦拔楚之郢楚傾王東<lb/>
徙于陳十九年楚伐我取徐州二十四年楚考烈王伐<lb/>
滅魯傾公亡遷於卞邑為家人魯絶祀傾公卒於柯魯<lb/>
起周公至傾公凡三十四世<lb/>
　　燕<lb/>
<pb n="KR2d0006_WYG_082-26b"/>
召公奭與周同姓姓姬氏周武王之滅紂封召公於北<lb/>
燕其在成王時召公為三公自陜以西召公主之自陜<lb/>
以東周公主之成王既幼周公攝政當國踐阼召公疑<lb/>
之作君奭君奭不説周公周公乃稱湯時有伊尹假于<lb/>
皇天在大戊時則有若伊陟臣扈假于上帝巫咸治王<lb/>
家在祖乙時則有若巫賢在武丁時則有若甘般率惟<lb/>
兹有陳保乂有殷於是召公乃説召公之治西方甚得<lb/>
兆民和召公廵行郷邑有棠樹决獄政事其下自侯伯<lb/>
<pb n="KR2d0006_WYG_082-27a"/>
至庻人各得其所無失職者召公卒而民思召公之政<lb/>
懷棠樹不敢伐歌詠之作甘棠之詩自召公以下至惠<lb/>
侯惠侯當周厲王奔彘共和之時惠侯卒子釐侯立是<lb/>
歳周宣王初即位釐侯二十一年鄭桓公初封於鄭三<lb/>
十六年釐侯卒子頃侯立頃侯二十年周幽王淫亂為<lb/>
犬戎所弑秦始列為諸侯二十四年頃侯卒子哀侯立<lb/>
哀侯二年卒子鄭侯立鄭侯三十六年卒子繆侯立繆<lb/>
侯七年而魯隠公元年也十八年卒子宣侯立宣侯十<lb/>
<pb n="KR2d0006_WYG_082-27b"/>
三年卒子桓侯立桓侯七年卒子莊公立莊公十二年<lb/>
齊桓公始霸十六年與宋衛共伐周惠王惠王出奔温<lb/>
立惠王弟頽為周王十七年鄭執燕仲父而内惠王于<lb/>
周二十七年山戎來侵我齊桓公救燕遂北伐山戎而<lb/>
還燕君送桓公出境桓公割燕所至地予燕使燕共貢<lb/>
天子如成周時職使燕復修召公之法三十三年卒襄<lb/>
公立襄公二十六年晉文公為踐土之會稱伯三十一<lb/>
年秦師敗于殽三十七年秦穆公卒四十年襄公卒桓<lb/>
<pb n="KR2d0006_WYG_082-28a"/>
公立桓公十六年卒宣公立宣公十五年卒昭公立昭<lb/>
公十三年卒武公立是歳晉滅三郤大夫武公十九年<lb/>
卒文公立文公六年卒懿公立懿公元年齊崔杼弑其<lb/>
君莊公四年卒子惠公立惠公元年齊髙止來奔六年<lb/>
惠公多寵姬公欲去諸大夫而立寵姬宋大夫共誅姬<lb/>
宋惠公懼奔齊四年齊高偃如晉請共伐燕入其君晉<lb/>
平公許與齊伐燕入惠公惠公至燕而死燕立悼公七<lb/>
年卒共公立共公五年卒平公立晉公室卑六卿始彊<lb/>
<pb n="KR2d0006_WYG_082-28b"/>
大平公十八年吳王闔廬破楚入郢十九年卒簡公立<lb/>
簡公十二年卒獻公立晉趙鞅圍范中行於朝歌獻公<lb/>
十二年齊田恒弑其君簡公十四年孔子卒二十八年<lb/>
獻公卒孝公立孝公十二年韓趙魏滅智伯分其地三<lb/>
晉彊十五年孝公卒成公立成公十六年卒湣公立湣<lb/>
公三十一年卒釐公立是歲三晉列為諸侯釐公三十<lb/>
年伐齊敗於林營釐公卒桓公立桓公十一年卒文公<lb/>
立是歲秦獻公卒秦益彊文公十九年齊威王卒二十<lb/>
<pb n="KR2d0006_WYG_082-29a"/>
八年蘇秦始見説文公文公予車馬金帛以至趙趙肅<lb/>
侯用之因約六國為從長秦惠王以其女為燕太子婦<lb/>
二十九年文公卒太子立是為易王易王初立齊宣王<lb/>
因燕喪伐我取十城蘇秦説齊使復歸燕十城十年燕<lb/>
君為王蘇秦與燕文公夫人私通懼誅乃説王使齊為<lb/>
反間欲以亂齊易王立十二年卒子燕噲立燕噲既立<lb/>
齊人殺蘇秦蘇秦之在燕與其相子之為婚而蘇代與<lb/>
子之交及蘇秦死而齊王復用蘇代燕噲三年與楚三<lb/>
<pb n="KR2d0006_WYG_082-29b"/>
晉攻秦不勝而還子之相燕貴重主斷蘇代為齊使於<lb/>
燕燕王問曰齊王何如對曰必不霸燕王曰何也對曰<lb/>
不信其臣蘇代欲以激燕王以尊子之也於是燕王大<lb/>
信子之子之因遺蘇代百金而聽其所使鹿毛壽謂燕<lb/>
王不如以國譲相子之人之謂堯賢者以其譲天下於<lb/>
許由許由不受有譲天下之名而實不失天下今王以<lb/>
國譲於子之子之必不敢受是王與堯同行也燕王因<lb/>
屬國於子之子之大重或曰禹薦益已而以啓人為吏<lb/>
<pb n="KR2d0006_WYG_082-30a"/>
及老而以唘為不足任乎天下傳之於益已而啓與交<lb/>
黨攻益奪之天下謂禹名傳天下於益已而實令唘自<lb/>
取之今王言屬國於子之而吏無非太子人者是名屬<lb/>
子之而實太子用事也王因收印自三百石吏以上而<lb/>
效之子之子之南面行王事而噲老不聽政顧為臣國<lb/>
事皆決於子之三年國大亂百姓恫恐將軍市被與太<lb/>
子平謀將攻子之諸將謂齊湣王曰因而赴之破燕必<lb/>
矣齊王因令人謂太子平曰寡人聞太子之義將廢私<lb/>
<pb n="KR2d0006_WYG_082-30b"/>
而立公飭君臣之義明父子之位寡人之國小不足以<lb/>
為先後雖然則惟太子所以令之太子因要黨聚衆將<lb/>
軍市被圍公宫攻子之不克將軍市被及百姓反攻太<lb/>
子平將軍市被死以徇因構難數月死者數萬衆人恫<lb/>
恐百姓離志孟軻乃謂齊王曰今伐燕此文武之時不<lb/>
可失也齊王因令章子將五都之兵以因北地之衆以<lb/>
伐燕士卒不戰城門不閉燕君噲死齊大勝燕子之亡<lb/>
二年而燕人共立太子平是為昭王昭王於破燕之後<lb/>
<pb n="KR2d0006_WYG_082-31a"/>
即位卑身厚幣以招賢者謂郭隗曰齊因孤之國亂而<lb/>
襲破燕孤極知燕小力少不足以報然誠得賢士以共<lb/>
國以雪先王之恥孤之願也先生視可者得身事之郭<lb/>
隗曰王必欲致士先從隗始况賢於隗者豈逺千里哉<lb/>
於是昭王為隗改築宫而師事之樂毅自魏往鄒衍自<lb/>
齊往劇辛自趙往士爭趨燕燕王弔死問孤與百姓同<lb/>
甘苦二十八年燕國殷富士卒樂軼輕戰於是遂以樂<lb/>
毅為上將軍與秦楚三晉合謀以伐齊齊兵敗湣王出<lb/>
<pb n="KR2d0006_WYG_082-31b"/>
亡於外燕兵獨追北入至臨菑盡取齊寳燒其宫室宗<lb/>
廟齊城之不下者獨唯聊莒即墨其餘皆屬燕六歳昭<lb/>
王三十三年卒子惠王立惠王為太子時與樂毅有隙<lb/>
及即位疑毅使騎劫代將樂毅亡走趙齊田單以即墨<lb/>
擊敗燕軍騎劫死燕兵引歸齊悉復得其故城湣王死<lb/>
于莒乃立其子為襄王惠王七年卒韓魏楚共伐燕燕<lb/>
武城王立武城王七年齊田單伐我抜中陽十三年秦<lb/>
敗趙於長平阬其卒四十餘萬十四年武城王卒子孝<lb/>
<pb n="KR2d0006_WYG_082-32a"/>
王立孝王元年秦圍邯鄲者解去三年卒子王喜立王<lb/>
喜之四年秦昭王卒燕王命相栗腹約歡於趙以五百<lb/>
金為趙王酒還報燕王曰趙王壯者皆死長平其孤未<lb/>
壯可伐也王召昌國君樂間問之對曰趙四戰之國其<lb/>
民習兵不可伐王曰吾以五而伐一對曰不可燕王怒<lb/>
羣臣皆以為可卒起二軍車二千乘栗腹將而攻鄗卿<lb/>
秦攻代唯獨大夫將渠謂燕王曰與人通關約交以五<lb/>
百金飲人之王使者報而反攻之不祥兵無成功燕王<lb/>
<pb n="KR2d0006_WYG_082-32b"/>
不聽自將偏軍隨之將渠引王綬止之曰王必無自往<lb/>
往無成功王蹴之以足將渠泣曰臣非以自為為王也<lb/>
燕軍至宋子趙使廉頗將擊破栗腹於鄗破卿秦樂乘<lb/>
於代樂間奔趙廉頗逐之五百餘里圍其國燕人請和<lb/>
趙人不許必令將渠處和燕相將渠以處和趙聽將渠<lb/>
解燕圍六年秦滅東西周置三川郡七年秦拔趙榆次<lb/>
三十七城秦置太原郡九年秦王政即位十年趙使廉<lb/>
頗將攻繁陽拔之趙孝成王卒悼襄王立使樂乘代廉<lb/>
<pb n="KR2d0006_WYG_082-33a"/>
頗廉頗不聽攻樂乘樂乘走廉頗奔大梁十二年趙使<lb/>
李牧攻燕拔武遂方城劇辛故居趙與龎煖善已而亡<lb/>
走燕燕見趙數困於秦而廉頗去令龎煖將也欲因趙<lb/>
弊攻之問劇辛辛曰龎煖易與耳燕使劇辛將擊趙趙<lb/>
使龎煖擊之取燕軍二萬殺劇辛秦拔魏二十城置東<lb/>
郡十九年秦拔趙之鄴九城趙悼襄王卒二十三年太<lb/>
子丹質扵秦亡歸燕二十五年秦虜滅韓王安置潁川<lb/>
郡二十七年秦虜趙王遷滅趙趙公子嘉自立為代王<lb/>
<pb n="KR2d0006_WYG_082-33b"/>
燕見秦且滅六國秦兵臨易水禍且至燕太子丹陰養<lb/>
壯士二十人使荆軻獻督亢地圗於秦因襲刺秦王秦<lb/>
王覺殺軻使將軍王翦擊燕二十九年秦攻拔我薊燕<lb/>
王亡徙居遼東斬丹獻秦三十年秦滅魏三十三年秦<lb/>
拔遼東虜燕王喜卒滅燕是歳秦將王賁亦虜代王嘉<lb/>
　　管蔡<lb/>
管叔鮮蔡叔度者周文王子而武王弟也武王同母兄<lb/>
弟十人母曰太姒文王正妃也其長子曰伯邑考次曰<lb/>
<pb n="KR2d0006_WYG_082-34a"/>
武王發次曰管叔鮮次曰周公旦次曰蔡叔度次曰曹<lb/>
叔振鐸次曰成叔武次曰霍叔處次曰康叔封次曰冉<lb/>
季載季載最少同母兄弟十人唯發旦賢以左右輔文<lb/>
王故文王舍伯邑考而以發為太子及文王崩而發立<lb/>
是為武王伯邑考既已前卒矣武王已克殷紂平天下<lb/>
封功臣昆弟於是封叔鮮於管<hi>管在滎陽</hi>封叔度於蔡<hi>上蔡</hi>二<lb/>
人相紂子武庚祿父治殷遺民封叔旦於魯而相周為<lb/>
周公封叔振鐸於曹封叔武於成封叔處於霍康叔封<lb/>
<pb n="KR2d0006_WYG_082-34b"/>
冉季載皆少未得封武王既崩成王少周公旦專王室<lb/>
管叔蔡叔疑周公之為不利於成王乃挾武庚以作亂<lb/>
周公旦承成王命伐誅武庚殺管叔而放蔡叔遷之與<lb/>
車十乘徒七十人從而分殷民為二其一封㣲子啟於<lb/>
宋以續殷嗣其一封康叔為衛君是為衛康叔封季載<lb/>
於冉冉季康叔皆有馴行於是周公舉康叔為周司㓂<lb/>
冉季為周司空以佐成王治皆有令名於天下蔡叔度<lb/>
既遷而死其子曰胡胡乃改行率德馴善周公聞之而<lb/>
<pb n="KR2d0006_WYG_082-35a"/>
舉胡以為魯卿士魯國治於是周公言於成王復封胡<lb/>
於蔡<hi>胡徙新蔡</hi>以奉蔡叔之祀是為蔡仲餘五叔皆就國無<lb/>
為天子吏者蔡仲卒子蔡伯荒立蔡伯荒卒子宫侯立<lb/>
宫侯卒子厲侯立厲侯卒子武侯立武侯之時周厲王<lb/>
失國奔彘共和行政諸侯多叛周武侯卒子夷侯立夷<lb/>
侯十一年周宣王即位二十八年夷侯卒子釐侯所事<lb/>
立釐侯三十九年周幽王為犬戎所殺周室卑而東遷<lb/>
秦始得列為諸侯四十八年釐侯卒子共侯興立共侯<lb/>
<pb n="KR2d0006_WYG_082-35b"/>
二年卒子戴侯立戴侯十年卒子宣侯措父立宣侯二<lb/>
十八年魯隠公初立三十五年宣侯卒子桓侯封人立<lb/>
桓侯三年魯弑其君隠公二十年桓侯卒弟哀侯獻舞<lb/>
立哀侯十一年初哀侯娶陳息侯亦娶陳息夫人將歸<lb/>
過蔡蔡侯不敬息侯怒請楚文王來伐我我求救於蔡<lb/>
蔡必來楚因擊之可以有功楚文王從之虜蔡哀侯以<lb/>
歸哀侯留九歲死於楚凡立二十年卒蔡人立其子肸<lb/>
是為繆侯繆侯以其女弟為齊桓公夫人十八年齊桓<lb/>
<pb n="KR2d0006_WYG_082-36a"/>
公與蔡女戲船中夫人蕩舟桓公止之不止公怒歸蔡<lb/>
女而不絶也蔡侯怒嫁其弟齊桓公怒伐蔡蔡潰遂虜<lb/>
繆侯南至楚邵陵已而諸侯為蔡謝齊齊侯歸蔡侯二十<lb/>
九年繆侯卒子荘侯甲午立荘侯二年齊桓公卒十四年晉<lb/>
文公敗楚於城濮二十年楚太子啇臣弑其父成王代<lb/>
立二十五年秦穆公卒三十三年楚莊王即位三十四<lb/>
年莊侯卒子文侯申立文侯十四年楚莊王伐陳殺夏<lb/>
徴舒十五年楚圍鄭鄭降楚楚復釋之二十年文侯卒<lb/>
<pb n="KR2d0006_WYG_082-36b"/>
子景侯同立景侯元年楚莊王卒二十九年景侯為太<lb/>
子般娶婦於楚而景侯通焉太子弑景侯而自立是為<lb/>
靈侯靈侯二年楚公子圍弑其君郟敖以自立是為靈<lb/>
王九年陳司徒招弑其君哀公楚使公子棄疾滅陳而<lb/>
有之十二年楚靈王以靈侯弑其父誘蔡靈侯於申伏<lb/>
甲飲之醉而殺之刑其士卒七十人令公子棄疾圍蔡<lb/>
十一月滅蔡使棄疾為蔡公楚滅蔡三歳楚公子棄疾<lb/>
弑其君靈王代立為平王平王乃求蔡景侯少子廬立<lb/>
<pb n="KR2d0006_WYG_082-37a"/>
之是為平侯是年楚亦復立陳楚平王初立欲親諸侯<lb/>
故復立陳蔡後平侯九年卒靈侯般之孫東國攻平侯<lb/>
子而自立是為悼侯悼侯父曰隠太子友者靈侯之太<lb/>
子平侯立而殺隠太子故平侯卒隠太子之子東國攻<lb/>
平侯子而代立是為悼侯悼侯三年卒弟昭侯申立昭<lb/>
侯十年朝楚昭王持美裘二獻其一昭王而自衣其一<lb/>
楚相子常欲之不與子常讒蔡侯留之楚三年蔡侯知<lb/>
之乃獻其裘於子常子常受之乃言歸蔡侯蔡侯歸而<lb/>
<pb n="KR2d0006_WYG_082-37b"/>
之晉請與晉伐楚十三年春與衛靈公㑹邵陵蔡侯私<lb/>
於周萇𢎞以求長於衛衛使史鰌言康叔之功德乃長<lb/>
衛夏為晉滅沈楚怒攻蔡蔡昭侯使其子為質於吳以<lb/>
共伐楚冬與吳王闔廬遂破楚入郢蔡怨子常子常恐<lb/>
奔鄭十四年吳去而楚昭王復國十六年楚令尹為其<lb/>
民泣以謀蔡蔡昭侯懼二十六年孔子如蔡楚昭王伐<lb/>
蔡蔡恐告急於吳吳為蔡逺約遷以自近易以相救昭<lb/>
侯私許不與大夫計吳人來救蔡因遷蔡於州來二十<lb/>
<pb n="KR2d0006_WYG_082-38a"/>
八年昭侯將朝於吳大夫恐其復遷乃令賊利殺昭侯<lb/>
已而誅賊利以解過而立昭侯子朔是為成侯成侯四<lb/>
年宋滅曹十年齊田恒弑其君簡公十三年楚滅陳十<lb/>
九年成侯卒子聲侯産立聲侯十五年卒子元侯立元<lb/>
侯六年卒子侯齊立侯齊立四年楚惠王滅蔡蔡侯齊<lb/>
亡蔡遂絶祀後陳滅三十三年<lb/>
伯邑考其後不知所封武王發其後為周管叔鮮作亂<lb/>
誅死無後周公旦其後為魯蔡叔度其後為蔡曹叔振<lb/>
<pb n="KR2d0006_WYG_082-38b"/>
鐸其後為曹成叔武其後世無所見霍叔處其後晉獻<lb/>
公時滅霍康叔封其後為衛冉季載其後世無所見周<lb/>
有本紀言魯蔡曹衛有世家言<lb/>
　　曹<lb/>
曹叔振鐸周武王弟也武王已克殷紂封叔振鐸於曹<lb/>
叔振鐸卒子太伯脾立太伯卒子仲君平立仲君平卒<lb/>
子宫伯侯立宫伯侯卒子孝伯雲立孝伯雲卒子夷伯<lb/>
喜立夷伯二十三年周厲王奔於彘三十年卒弟幽伯<lb/>
<pb n="KR2d0006_WYG_082-39a"/>
彊立幽伯九年弟蘇殺幽伯代立是為戴伯戴伯元年<lb/>
周宣王已立三歲三十年戴伯卒子惠伯兕立惠伯二<lb/>
十五年周幽王為犬戎所殺因東徙益卑諸侯畔之秦<lb/>
始列為諸侯三十六年惠伯卒子石甫立其弟武殺之<lb/>
代立是為繆公繆公三年卒子桓公終生立桓公三十<lb/>
五年魯隠公立四十五年魯弑其君隠公四十六年宋<lb/>
華父督弑其君殤公及孔父五十五年桓公卒子莊公<lb/>
夕姑立莊公二十三年齊桓公始霸三十一年莊公卒<lb/>
<pb n="KR2d0006_WYG_082-39b"/>
子釐公夷立釐公九年卒子昭公斑立昭公六年齊桓<lb/>
公敗蔡遂至楚召陵九年昭公卒子共公襄立共公十<lb/>
六年初晉公子重耳其亡過曹曹君無禮欲觀其駢脅<lb/>
釐負覊諫不聽私善於重耳二十一年晉文公重耳伐<lb/>
曹虜共公以歸令軍毋入僖負覊之宗族閭或說文公<lb/>
曰昔齊桓公㑹諸侯復異姓今君囚曹君滅同姓何以<lb/>
令於諸侯晉乃復歸共公二十五年晉文公卒三十五<lb/>
年共公卒子文公壽立文公二十三年卒子宣公彊立<lb/>
<pb n="KR2d0006_WYG_082-40a"/>
宣公十七年卒弟成公負芻立成公三年晉厲公伐曹<lb/>
虜成公以歸已復釋之五年晉欒書中行偃使程滑弑<lb/>
其君厲公二十三年成公卒子武公勝立武公二十六<lb/>
年楚公子棄疾弑其君靈王代立二十七年武公卒子<lb/>
平公頃立平公四年卒子悼公午立是歲宋衛陳鄭皆<lb/>
火悼公八年宋景公立九年悼公朝於宋宋囚之曹立<lb/>
其弟野是為聲公悼公死於宋歸葬聲公五年平公弟<lb/>
通弑聲公代立是為隠公隠公四年聲公弟露弑隠公<lb/>
<pb n="KR2d0006_WYG_082-40b"/>
代立是為靖公靖公四年卒子伯陽立伯陽三年國人<lb/>
有夢衆君子立於社宫謀欲亡曹曹叔振鐸止之請待<lb/>
公孫彊許之旦求之曹無其人夢者戒其子曰我亡爾<lb/>
聞公孫彊為政必去曹無罹曹禍及伯陽即位好田弋<lb/>
之事六年曹野人公孫彊亦好田弋獲白鴈而獻之且<lb/>
言田弋之説因訪政事伯陽大説之使為司城以聽政<lb/>
夢者之子乃亡去公孫彊言覇説於曹伯十四年曹伯<lb/>
從之乃背晉干宋宋景公伐之晉人不救十五年宋滅<lb/>
<pb n="KR2d0006_WYG_082-41a"/>
曹執伯陽及公孫彊以歸而殺之曹遂絶其祀<lb/>
　　衛<lb/>
衞康叔名封周武王同母少弟也其次尚有冉季冉季<lb/>
最少武王已克殷紂復以餘民封紂子武庚祿父比諸<lb/>
侯以奉其先祀勿絶為武庚未集恐其有賊心武王乃<lb/>
令其弟管叔蔡叔傅相武庚祿父以和其民武王既崩<lb/>
成王少周公旦代成王治當國管叔蔡叔疑周公乃與<lb/>
武庚祿父作亂欲攻成周周公以成王命興師伐殷殺<lb/>
<pb n="KR2d0006_WYG_082-41b"/>
武庚祿父管叔放蔡叔以武庚殷餘民封康叔為衛君<lb/>
居河淇間故啇墟周公旦懼康叔齒少乃申告康叔曰<lb/>
必求殷之賢人君子長者問其先殷所以興所以亡而<lb/>
務愛民告以紂所以亡者以淫於酒酒之失婦人是用<lb/>
故紂之亂自此始為梓材示君子可法則故謂之康誥<lb/>
酒誥梓材以命之康叔之國既以此命能和集其民民<lb/>
乃説成王長用事舉康叔為周司宼賜衛寳祭器以章<lb/>
有德康叔卒子康伯代立康伯卒子考伯立考伯卒子<lb/>
<pb n="KR2d0006_WYG_082-42a"/>
嗣伯立嗣伯卒子康伯立康伯卒子靖伯立靖伯卒子<lb/>
貞伯立貞伯卒子頃侯立頃侯厚賂周夷王夷王命衞<lb/>
為侯頃侯立十二年卒子釐侯立釐侯十三年周厲王<lb/>
出奔於彘共和行政焉二十八年周宣王立四十二年<lb/>
釐侯卒太子共伯餘立為君共伯之弟和有寵於釐侯<lb/>
多與之賂和以其賂賂士以襲攻共伯於墓上共伯入<lb/>
釐侯羡自殺衛人因葬之釐侯旁諡曰共伯而立和為<lb/>
衛侯是為武公武公即位能修康叔之政百姓和集四<lb/>
<pb n="KR2d0006_WYG_082-42b"/>
十二年犬戎殺周幽王武公將兵往佐周平戎有功周<lb/>
平王命武公為公五十五年卒子莊公揚立莊公五年<lb/>
娶齊女為夫人好而無子又娶陳女為夫人生子早死<lb/>
陳女女弟亦幸於莊公生子完完母死莊公令夫人齊<lb/>
女子之立為太子莊公有寵妾生子州吁長而好兵莊<lb/>
公使將石碏諫莊公曰庻子好兵使將亂自此起不聽<lb/>
二十三年莊公卒太子完立是為桓公桓公三年州吁<lb/>
驕奢桓公絀之州吁出奔十三年鄭伯弟段攻其兄不<lb/>
<pb n="KR2d0006_WYG_082-43a"/>
勝亡而州吁求與之友十六年州吁收聚衛亡人以襲<lb/>
殺桓公州吁自立為衛君為鄭伯弟段欲伐鄭請宋陳<lb/>
蔡與俱三國皆許州吁州吁新立好兵弑桓公衛人皆<lb/>
不愛石碏乃因桓公母家於陳佯為善州吁至鄭郊石<lb/>
碏與陳侯共謀使右宰醜進食因殺州吁於濮而迎桓<lb/>
公弟晉於邢而立之是為宣公宣公七年魯弑其君隠<lb/>
公九年宋督弑其君殤公及孔父十年晉曲沃莊伯弑<lb/>
其君哀侯十八年初宣公愛夫人夷姜夷姜生子伋以<lb/>
<pb n="KR2d0006_WYG_082-43b"/>
為太子而令右公子傅之右公子為太子娶齊女未入<lb/>
室而宣公見所欲為太子婦者好説而自取之更為太<lb/>
子取他女宣公得齊女生子夀子朔令左公子𫝊之太<lb/>
子伋母死宣公正夫人與朔共讒惡太子伋宣公自以<lb/>
奪太子妻也心惡太子欲廢之及聞其惡大怒乃使太<lb/>
子伋於齊而令盜遮界上而殺之與太子白旄而告界<lb/>
盜見持白旄者殺之且行子朔之兄夀太子異母弟也<lb/>
知朔之惡太子而君欲殺之謂太子曰界盜見太子白<lb/>
<pb n="KR2d0006_WYG_082-44a"/>
旄即殺太子太子可母行太子曰逆父命求生不可遂<lb/>
行夀見太子不止乃盜其白旄先馳至界界盜見其驗<lb/>
即殺之夀已死而太子伋又至謂盜曰所當殺乃我也<lb/>
盜并殺太子伋以報宣公宣公乃以朔為太子十九年<lb/>
宣公卒太子朔立是為惠公惠公四年左右公子怨惠<lb/>
公之讒殺前太子伋而代立乃作亂攻惠公立太子伋<lb/>
之弟黔牟為君惠公奔齊衛君黔牟立八年齊㐮公率<lb/>
諸侯奉王命共伐衛内衛惠公誅左右公子黔牟奔於<lb/>
<pb n="KR2d0006_WYG_082-44b"/>
周惠公復立惠公立三年出亡亡八年復入與前通年<lb/>
凡十年矣二十五年惠公怨周容舍黔牟與燕伐周周<lb/>
惠王奔温衛燕立惠王弟頽為王二十九年鄭復内惠<lb/>
王三十一年惠公卒子懿公赤立懿公即位好鶴淫樂<lb/>
奢侈九年翟伐衛衛懿公欲發兵兵或畔大臣言曰君<lb/>
好鶴鶴可令擊翟翟於是遂入殺懿公懿公之立也百<lb/>
姓大臣皆不服自懿公父惠公朔之讒殺太子伋代立<lb/>
至於懿公常欲敗之卒滅惠公之後而更立黔牟之弟<lb/>
<pb n="KR2d0006_WYG_082-45a"/>
昭伯頑之子申為君是為戴公戴公申元年卒齊桓公<lb/>
乃率諸侯伐翟為衛築楚邱立戴公弟燬為君是為文<lb/>
公文公以亂故奔齊齊人入之文公初立輕賦平罪身<lb/>
自勞與百姓同苦以收衛民十六年晉公子重耳過無<lb/>
禮十七年齊桓公卒二十五年文公卒子成公鄭立成<lb/>
公三年晉欲假道於衛救宋成公不許晉更從南河渡<lb/>
救宋徴師於衛衛大夫欲許成公不肯大夫元咺攻成<lb/>
公成公出奔晉文公重耳伐衛分其地予宋討前過無<lb/>
<pb n="KR2d0006_WYG_082-45b"/>
禮及不救宋患也衛成公遂出奔陳二歲如周求入與<lb/>
晉文公會晉使人鴆成公成公私於周主鴆令薄得不<lb/>
死已而周為請晉文公卒入之衛而誅元咺衛君瑕出<lb/>
奔七年晉文公卒十三年成公朝晉㐮公十四年秦穆<lb/>
公卒二十六年齊邴歜殺其君懿公三十五年成公卒<lb/>
子穆公遫立穆公二年楚莊王伐陳殺夏徴舒三年楚<lb/>
莊王圍鄭鄭降復釋之十一年孫良夫救魯伐齊復得<lb/>
侵地穆公卒子定公臧立定公十二年卒子獻公衎立<lb/>
<pb n="KR2d0006_WYG_082-46a"/>
獻公十三年公令師曹敎宫妾鼔琴妾不善曹笞之妾<lb/>
以幸惡曹於公公亦笞曹三百十八年獻公戒孫文子<lb/>
寗惠子食皆往日旰不召而去射鴻於囿二子從之公<lb/>
不釋射服與之言二子怒如宿孫文子數侍公飲使師<lb/>
曹歌巧言之卒章師曹又怒公之嘗笞三百乃歌之欲<lb/>
以怒孫文子報衞獻公文子語遽伯玉伯玉曰臣不知<lb/>
也遂攻出獻公獻公奔齊齊置獻公於聚邑孫文子寗<lb/>
惠子共立定公弟秋為君是為殤公殤公秋立封孫文<lb/>
<pb n="KR2d0006_WYG_082-46b"/>
子林父於宿十二年寗喜與孫文子爭寵相惡殤公使<lb/>
寗喜攻孫林父林父奔晉復求入故衛獻公獻公在齊<lb/>
齊景公聞之與衛獻公如晉求入晉為伐衛誘與盟衛<lb/>
殤公會晉平公平公執殤公與寗喜而復入衛獻公獻<lb/>
公亡在外十二年而入獻公後元年誅寗喜三年吳延<lb/>
陵季子使過衛見蘧伯玉史鰌曰衛多君子其國無故<lb/>
過宿孫林父為擊磬曰不樂音太悲使衛亂乃此矣是<lb/>
年獻公卒子襄公惡立襄公六年楚靈王會諸侯襄公<lb/>
<pb n="KR2d0006_WYG_082-47a"/>
稱病不往九年襄公卒初襄公有賤妾幸之有身夢有<lb/>
人謂曰我康叔也令若子必有衛名而子曰元妾怪之<lb/>
問孔成子成子曰康叔者衞祖也及生子男也以告襄<lb/>
公襄公曰天所置也名之曰元襄公夫人無子於是乃<lb/>
立元為太子是為靈公靈公五年朝晉昭公六年楚公<lb/>
子棄疾弑靈王自立為平王十一年火三十八年孔子<lb/>
來祿之如魯後有隙孔子去後復來三十九年太子蒯<lb/>
聵與靈公夫人南子有惡欲殺南子蒯聵與其徒戲陽<lb/>
<pb n="KR2d0006_WYG_082-47b"/>
遫謀朝使殺夫人戲陽後悔不果蒯聵數目之夫人覺<lb/>
之懼呼曰太子欲殺我靈公怒太子蒯聵奔宋已而之<lb/>
晉趙氏四十二年春靈公遊於郊令子郢僕郢靈公少<lb/>
子也字子南靈公怨太子出奔謂郢曰我將立若為後<lb/>
郢對曰郢不足以辱社稷君更圗之夏靈公卒夫人命<lb/>
子郢為太子曰此靈公命也郢曰亡人太子蒯聵之子<lb/>
輒在也不敢當於是衞乃以輒為君是為出公六月乙<lb/>
酉趙簡子欲入蒯聵乃令陽虎詐命衛十餘人衰絰歸<lb/>
<pb n="KR2d0006_WYG_082-48a"/>
簡子送蒯聵衛人聞之發兵擊蒯聵蒯聵不得入入宿<lb/>
而保衛人亦罷兵出公輒四年齊田乞弑其君孺子八<lb/>
年齊鮑子弑其君悼公孔子自陳入衞九年孔文子問<lb/>
兵於仲尼仲尼不對其後魯迎仲尼仲尼反魯十二年<lb/>
初孔圉文子取太子蒯聵之姊生悝孔氏之豎渾良夫<lb/>
美好孔文子卒良夫通於悝母太子在宿悝母使良夫<lb/>
於太子太子與良夫言曰茍能入我國報子以乘軒免<lb/>
子三死毋所與與之盟許以悝母為妻閏月良夫與太<lb/>
<pb n="KR2d0006_WYG_082-48b"/>
子入舍孔氏之外圃昬二人䝉衣而乘宧者羅御如孔<lb/>
氏孔氏之老欒寗問之稱姻妾以告遂入適伯姬氏既<lb/>
食悝母杖戈而先太子與五人介輿猳從之伯姬劫悝<lb/>
於厠彊盟之遂劫以登臺欒寗將飲酒炙未熟聞亂使<lb/>
告仲由召䕶駕乘車行爵食炙奉出公輒奔魯仲由入<lb/>
赴孔氏之難為蒯聵所殺語在子路傳中孔悝竟立太<lb/>
子蒯聵是為莊公莊公居外怨大夫莫迎立元年即位<lb/>
欲盡誅大臣曰寡人居外久矣子亦嘗聞之乎羣臣欲<lb/>
<pb n="KR2d0006_WYG_082-49a"/>
作亂乃止二年魯孔丘卒三年莊公上城見戎州曰戎<lb/>
虜何為是戎州病之十月戎州告趙簡子簡子圍衛十<lb/>
一月莊公出奔衛人立公子斑師為衛君齊伐衛虜斑<lb/>
師更立公子起為衛君衛君起元年衛石曼專逐其君<lb/>
起起奔齊衛出公輒自齊復歸立初出公立十二年亡<lb/>
亡在外四年復入出公後元年賞從亡者立二十一年<lb/>
卒出公季父黔攻出公子而自立是為悼公悼公五年<lb/>
卒子敬公弗立敬公十九年卒子昭公紏立是時三晉<lb/>
<pb n="KR2d0006_WYG_082-49b"/>
彊衛如小侯屬之昭公六年公子亹弑之代立是為懐<lb/>
公懐公十一年公子頽弑懐公而代立是為愼公愼公<lb/>
父公子適適父敬公愼公四十二年卒子聲公訓立聲<lb/>
公十一年卒子成侯速立成公十一年公孫鞅入秦十<lb/>
四年衛更貶號曰侯二十九年成侯卒子平侯立平侯<lb/>
八年卒子嗣君立嗣君五年更貶號曰君獨有濮陽四<lb/>
十二年卒子懐君立懐君三十一年朝魏魏囚殺懐君<lb/>
魏更立嗣君弟是為元君元君為魏壻故魏立之元君<lb/>
<pb n="KR2d0006_WYG_082-50a"/>
十四年秦拔魏東地初置東郡更徙衛野王縣而并濮<lb/>
陽為東郡二十五年元君卒子君角立君角九年秦并<lb/>
天下立為始皇帝二十一年二世廢君角為庶人衛祀<lb/>
絶<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_082-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷七十七上<lb/>
</p>
<p>
</p>
  </div>
</body>
</text>
</TEI>
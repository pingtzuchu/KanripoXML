<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十五上</head> <lb/>
    <p>
<pb n="KR2d0006_WYG_021-1a"/>
欽定四庫全書<lb/>
　通志卷十五上<lb/>
　　宋　右　廸　功　郎　鄭　樵　漁　仲　撰<lb/>
　後魏紀第十五上<lb/>
　　聖武帝　神元帝　思帝　昭帝<hi>桓帝穆帝</hi>平文帝<lb/>
　　惠帝　煬帝　烈帝　昭成帝　道武帝　明元<lb/>
　　帝　大武帝　文成帝　獻文帝<lb/>
魏之先出自黄帝軒轅氏黄帝子曰昌意昌意之少子<lb/>
<pb n="KR2d0006_WYG_021-1b"/>
受封北國有大鮮卑山因以為號其後世為君長統幽<lb/>
都之北廣漠之野畜牧遷徙射獵為業淳樸為俗簡易<lb/>
為化不為文字刻木結䋲而已時事逺近人相揚授如<lb/>
史官之紀錄焉黄帝以土徳王北俗謂土為托謂后為<lb/>
跋故以為氏其裔始均仕堯時逐女□於弱水北人賴<lb/>
其勲舜命為田祖歴三代至秦漢獯鬻獫狁山戎匃奴<lb/>
之屬累代作害中州而始均之裔不交南夏是以載籍<lb/>
無聞積六七十代至成皇帝諱毛立統國三十六大姓<lb/>
<pb n="KR2d0006_WYG_021-2a"/>
九十九威振北方成帝崩節皇帝貸立節帝崩莊皇帝<lb/>
觀立莊帝崩明皇帝樓立明帝崩安皇帝越立安帝崩<lb/>
宣皇帝推寅立宣帝南遷大澤方千餘里厥土昏㝠沮<lb/>
洳謀更南徙未行而崩景皇帝利立景帝崩元皇帝俟<lb/>
立元帝崩和皇帝肆立和帝崩定皇帝機立定帝崩僖<lb/>
皇帝蓋立僖帝崩威皇帝澮立威帝崩獻皇帝鄰立時<lb/>
有神人言此土荒遐宜徙建都邑獻帝年老乃以位授<lb/>
子聖武皇帝命南移山谷高深九難八阻於是欲止有<lb/>
<pb n="KR2d0006_WYG_021-2b"/>
神獸似馬其聲類牛導引厯年乃出始居匃奴故地其<lb/>
遷徙䇿畧多出宣獻二帝故時人並號曰推寅蓋俗云<lb/>
鑚研之義<lb/>
聖武皇帝諱詰汾嘗田於山澤欻見輜軿自天而下既<lb/>
至見美婦人自稱天女受命相偶旦日請還期年周時<lb/>
復㑹于此言終而别及朞帝至先田處果見天女以所<lb/>
生男授帝曰此君之子也當世為帝王語訖而去即始<lb/>
祖神元皇帝也故時人諺曰詰汾皇帝無婦家力微皇<lb/>
<pb n="KR2d0006_WYG_021-3a"/>
帝無舅家帝崩神元皇帝立<lb/>
神元皇帝諱力微元年嵗在庚子先是西部内侵依於<lb/>
没鹿回部大人竇賔神元有雄傑之度後與賔攻西部<lb/>
賔軍敗失馬歩走神元使以所乗駿馬給之賔歸求馬<lb/>
主帝隐而不言賔後知大驚將分國之半奉帝帝不受<lb/>
乃進其爱女賔猶思報恩乃從帝所欲徙所部北居長<lb/>
川積數年舊部人咸来歸附及賔臨終戒其二子使謹<lb/>
奉神元其子不從乃隂謀逆帝召殺之盡并其衆諸部<lb/>
<pb n="KR2d0006_WYG_021-3b"/>
大人悉服控弦之士二十餘萬三十九年遷於定㐮之<lb/>
盛樂四月祭天諸部君長皆来助祭唯白部大人觀望<lb/>
不至徴而戮之逺近肅然帝乃告諸大人為與魏和親<lb/>
計四十二年遣子文帝如魏且觀風土是嵗魏景元二<lb/>
年也文帝諱沙漠汗以國太子留洛陽後文帝以神元<lb/>
春秋已髙求歸晋武帝具禮䕶送五十六年文帝復如<lb/>
晋其冬還國晋征北將軍衛瓘以文帝雄異恐為後患<lb/>
請留不遣復請以金錦賂國之大人令致閒隙五十八<lb/>
<pb n="KR2d0006_WYG_021-4a"/>
年方遣帝神元使諸部大人詣隂舘迎帝酒酣帝仰視<lb/>
飛鳥飛丸落之時國俗無彈衆大驚相謂曰太子被服<lb/>
同南夏兼竒術絶人若繼國統變易舊俗吾等必不得<lb/>
志乃謀危害帝並先馳還曰太子引空弓而落飛鳥似<lb/>
得晋人異法自帝在晋後諸子愛寵神元頗有所惑及<lb/>
聞諸大人請因曰當便除之於是諸大人馳詣塞南矯<lb/>
害帝其年神元不豫烏丸王庫賢親近任勢先受衛瓘<lb/>
之貨欲沮動諸部因於庭中礪鉞謂諸大人曰上恨汝<lb/>
<pb n="KR2d0006_WYG_021-4b"/>
曹䜛殺太子欲盡收諸大人長子殺之大人皆信各各<lb/>
散走神元尋崩凡饗國五十八年年一百四嵗道武即<lb/>
位尊為始祖子章皇帝悉鹿立時諸部離散帝九年而<lb/>
崩弟平皇帝綽立七年而崩文帝少子思皇帝立<lb/>
思皇帝諱弗政崇寛簡百姓懐服一年而崩<lb/>
昭皇帝諱祿官神元帝之子也帝立九年分國為三部<lb/>
一居上谷北濡源西東接宇文部自統之一居代郡之<lb/>
参合陂北使文帝長子桓帝諱猗㐌統之一居定㐮之<lb/>
<pb n="KR2d0006_WYG_021-5a"/>
盛樂故城使桓帝弟穆帝猗盧統之自神元以來與晋<lb/>
和好是嵗穆帝始出并州遷雜胡北徙雲中五原朔方<lb/>
又西度河擊匃奴烏丸諸部自杏城以北八十里迄長<lb/>
城原夹道立碣與晋分界二年葬文帝及皇后封氏初<lb/>
思帝欲改葬未果而崩至是述成前意焉三年桓帝度<lb/>
漠北廵因西畧諸國凡積五嵗諸部降附者三十餘國<lb/>
桓帝英傑魁岸馬不能勝常乗安車駕大牛牛角容一<lb/>
石帝曽中蠱嘔吐之地仍生榆参合陂土無榆故時人<lb/>
<pb n="KR2d0006_WYG_021-5b"/>
異之十年匃奴别種劉淵反晋於離石自號漢王并州<lb/>
刺史司馬騰來乞師桓帝與帝大舉以助之大破淵衆<lb/>
於西河上黨桓帝與騰盟於汾東而還乃使輔相衛䧺<lb/>
叚繁於參合陂西累石為亭樹碑以紀行焉十一年晋<lb/>
假桓帝大單于金印紫綬是嵗桓帝崩桓帝統部凡十<lb/>
一年後定㐮侯衛操樹碑於大䢴城以頌功徳子普根<lb/>
代立十三年昭帝崩穆帝總攝三部為一統帝天姿英<lb/>
峙勇畧過人元年劉淵僭帝號自稱大漢三年晋并州<lb/>
<pb n="KR2d0006_WYG_021-6a"/>
刺史劉琨遣子導為質乞師帝使弟子平文皇帝助琨<lb/>
破白部大人次攻鐡弗劉虎晋懐帝進帝大單于封代<lb/>
公帝以封邑去國縣逺從琨求句注陘北地琨大喜乃<lb/>
徙馬邑隂館樓煩繁畤崞五縣人於陘南更立城邑盡<lb/>
獻其地東接代郡西連西河朔方數百里帝乃徙十萬<lb/>
家以充之六年城盛樂以為北都修故平城以為南都<lb/>
帝登平城西山觀望地勢乃更南百里於灅水之陽黄<lb/>
𤓰堆築新平城晋人謂之小平城使子六修鎮之統領<lb/>
<pb n="KR2d0006_WYG_021-6b"/>
南部八年晋愍帝進帝為代王置官屬食代常山二郡<lb/>
先是國俗寛簡至是明刑峻法諸部人多以違命得罪<lb/>
凡後期者皆舉部戮之或有室家相携悉赴死所人問<lb/>
何之曰當就誅其威嚴若此九年帝召六修不至怒討<lb/>
之失利遂崩普根先守外境聞難來攻六修滅之普根<lb/>
立月餘薨普根子始生桓帝后立之又薨思帝子平文<lb/>
皇帝立<lb/>
平文皇帝諱鬱律姿質雄壯甚有威畧元年嵗在丁丑<lb/>
<pb n="KR2d0006_WYG_021-7a"/>
二年劉虎據朔方來侵西部帝大破之西兼烏孫故地<lb/>
東吞勿吉以西控弦士馬將百萬是嵗晋元帝即位於<lb/>
江南劉曜僭帝位帝聞晋愍帝為曜所害顧謂大臣曰<lb/>
今中原無主天其資我乎曜遣使請和帝不納三年石<lb/>
勒自稱趙王遣使乞和請為兄弟帝斬其使以絶之五<lb/>
年晋元帝遣使韓暢加崇爵服帝絶之講武有平南夏<lb/>
志桓帝后以帝得衆心恐不利己子害帝遂崩大人死<lb/>
者數十人天興初追尊曰太祖<lb/>
<pb n="KR2d0006_WYG_021-7b"/>
惠皇帝諱賀傉桓帝中子也以五年為元年帝未親政<lb/>
事太后臨朝遣使與石勒通和時人謂之女國使四年<lb/>
帝始臨朝以諸部人情未悉欵順乃築城於東木根山<lb/>
徙都之五年帝崩<lb/>
煬皇帝諱紇那惠帝之弟也以五年為元年三年石勒<lb/>
遣石虎寇邉部帝禦之不利遷於大寗時平文帝長子<lb/>
烈帝居於舅賀蘭部帝遣使求之賀蘭部帥藹頭擁䕶<lb/>
不遣帝怒召宇文部并力擊藹頭宇文衆敗帝還大寗<lb/>
<pb n="KR2d0006_WYG_021-8a"/>
五年帝出居於宇文部賀蘭及諸部大人共立烈帝<lb/>
烈皇帝諱翳槐以五年為元年石勒遣使求和帝遣弟<lb/>
昭成帝如襄國徙者五千餘家七年藹頭不修臣職召<lb/>
而戮之國人復貳於是煬帝自宇文部還入諸部大人<lb/>
復奉之煬帝以烈帝七年為後元年時烈帝出居於鄴<lb/>
三年石虎納烈帝於大寗國人六千餘家部落叛煬帝<lb/>
出居於慕容部烈帝復立以煬帝三年為後元年城盛<lb/>
樂城在故城東南十里一年而崩弟昭成皇帝立<lb/>
<pb n="KR2d0006_WYG_021-8b"/>
昭成皇帝諱什翼犍平文皇帝之次子也生而竒偉寛<lb/>
仁大度身長八尺隆凖龍顔立髪委地卧則乳垂至席<lb/>
烈帝臨崩顧命迎帝曰立此人則社稷乃安故帝弟孤<lb/>
自詣鄴奉迎與帝俱還十一月即位於繁畤北始稱建<lb/>
國元年時年十九<lb/>
二年春始置百官分掌衆職東自濊貊西及破落那莫<lb/>
不欵附五月朝諸大人於參合陂議定都灅源川連日<lb/>
不決乃從太后計而止聘慕容皝妹為皇后<lb/>
<pb n="KR2d0006_WYG_021-9a"/>
三年春移都雲中之盛樂宫<lb/>
四年築盛樂城於故城南八里皇后慕容氏崩十月劉<lb/>
虎寇西境帝遣軍大破之虎死子務桓立始來歸順帝<lb/>
以女妻之<lb/>
五年五月幸参合陂七月七日諸部畢集設壇埒講武<lb/>
騎射因以為常八月還雲中<lb/>
七年二月遣大人長孫秩迎后慕容氏於和龍皝送女<lb/>
於境七月慕容皝遣使來聘求交婚帝許之以烈帝女<lb/>
<pb n="KR2d0006_WYG_021-9b"/>
妻焉<lb/>
十四年帝以中州紛梗將親率六軍乗石氏之亂廓定<lb/>
中原諸大人諫乃止<lb/>
十八年太后王氏崩<lb/>
十九年正月劉務桓死其弟閼頭立潜謀反<lb/>
二十一年閼頭部人多叛懼而東走度河半濟而冰䧟<lb/>
後衆盡歸其兄子悉勿祈初閼頭之叛悉勿祈兄弟十<lb/>
二人在帝左右盡遣之歸欲其自相猜離至是悉勿祈<lb/>
<pb n="KR2d0006_WYG_021-10a"/>
奪其衆閼頭窮而歸命帝待之如初<lb/>
二十二年春帝東廵桑乾川四月悉勿析死弟衛辰立<lb/>
二十三年六月皇后慕容氏崩七月衛辰來㑹葬因求<lb/>
婚許之<lb/>
二十五年帝南廵君子津<lb/>
二十八年正月衛辰謀反度河東帝討之衛辰懼遁走<lb/>
三十年十月帝征衛辰時河冰未成帝乃以葦絙約澌<lb/>
俄然冰合乃散葦於上冰草相結若浮橋然衆軍利涉<lb/>
<pb n="KR2d0006_WYG_021-10b"/>
衛辰與宗族西走收其部落而還<lb/>
三十四年春長孫斤謀反伏誅斤之反也拔刃向御坐<lb/>
太子實格之傷脇五月薨後追諡焉是為獻明皇帝七<lb/>
月皇孫珪生大赦<lb/>
三十九年秦王苻堅遣其大司馬苻洛帥衆二十萬及<lb/>
其將朱彤張蚝鄧𦍑等諸道來寇王師不利帝時不豫<lb/>
乃率國人避於隂山之北髙車雜種盡叛四面寇鈔不<lb/>
得芻牧復度漠南堅軍稍退乃還十二月至雲中旬有<lb/>
<pb n="KR2d0006_WYG_021-11a"/>
二日皇子實君作亂帝暴崩時年五十七道武即位尊<lb/>
曰髙祖帝性寛厚時國少繒帛代人許謙盗絹二疋守<lb/>
者以告帝匿之謂燕鳯曰吾不忍視謙之面卿勿洩之<lb/>
謙或慙而自殺為財辱士非也帝嘗擊西部叛賊流矢<lb/>
中目賊破後諸大臣見執射者各持錐刀欲屠割之帝<lb/>
曰各為其主何罪也釋之其仁恕若此<lb/>
太祖道武皇帝諱珪昭成皇帝之嫡孫獻明帝之子也<lb/>
母曰獻明賀皇后初后因遷徙游於雲澤寢夢日出室<lb/>
<pb n="KR2d0006_WYG_021-11b"/>
内寤而見光自牖屬天歘然有感以建國三十四年七<lb/>
月七日生帝於参合陂北其夜復有光明昭成大悦羣<lb/>
臣稱慶大赦告于祖宗保母以帝體重倍於常兒竊獨<lb/>
竒怪明年有榆生於藏胞之坎後遂成林帝弱而能言<lb/>
目有光矅廣顙大耳六嵗而昭成崩苻堅遣將内侮將<lb/>
遷帝長安頼燕鳯乃免堅軍既還國衆離散堅使劉庫<lb/>
仁劉衛辰分攝國事南部大人長孫嵩及元他等盡將<lb/>
故人衆南依庫仁帝於是轉在獨孤部<lb/>
<pb n="KR2d0006_WYG_021-12a"/>
元年葬昭成皇帝於金陵營梓宫木柹盡生成林帝雖<lb/>
冲㓜而嶷然不羣劉庫仁常謂其子曰帝有高天下之<lb/>
志必興復洪業<lb/>
七年十月晋敗苻堅于淮南慕容文等殺劉庫仁弟眷<lb/>
代攝國部<lb/>
八年燕慕容暐弟冲僭立苻堅將姚萇自稱大單于萬<lb/>
年秦王慕容垂僭稱燕王<lb/>
九年劉庫仁子顯殺眷而代之乃將謀逆商人王覇知<lb/>
<pb n="KR2d0006_WYG_021-12b"/>
之履帝足於衆中帝乃馳還是時故大人梁盆子六眷<lb/>
為顯謀主盡知其計密使部人穆崇馳告帝乃隂結舊<lb/>
臣長孫犍元他等因幸賀蘭部其日顯果使人殺帝不<lb/>
及語在獻明太后𫝊是嵗乞伏國仁私署秦河二州牧<lb/>
大單于姚萇殺苻堅堅子丕僣即皇帝位於晋陽<lb/>
登國元年春正月戊申帝即代王位郊天建元大㑹於<lb/>
牛川復以長孫嵩為南部大人以叔孫普洛為北部大<lb/>
人是月慕容垂僭即皇帝位于中山國號燕二月幸定<lb/>
<pb n="KR2d0006_WYG_021-13a"/>
㐮之盛樂息衆課農慕容冲為其部下所殺夏四月改<lb/>
稱魏王五月姚萇僭即皇帝位於長安國號大秦秋八<lb/>
月劉顯遣弟亢泥迎皇叔父窟咄于慕容永以兵隨之<lb/>
來逼南境帝左右于桓等與諸部大人謀應之事洩誅<lb/>
造謀者五人餘悉不問帝慮内難乃北踰隂山幸賀蘭<lb/>
部阻山為固遣行人安同長孫賀徴師于慕容垂垂令<lb/>
其子賀驎率師隨同等軍未至而寇逼於是北部大人<lb/>
叔孫普洛等十三人及諸烏丸亡奔衛辰帝自弩山幸<lb/>
<pb n="KR2d0006_WYG_021-13b"/>
牛川屯于延水南出代谷㑹賀驎於髙桞大破窟咄悉<lb/>
收其衆冬十月苻丕為晋將馮該所殺慕容永僭即皇<lb/>
帝位於長子十一月苻登僭即皇帝位於隴東十二月<lb/>
慕容垂遣使奉帝西單于印綬封上谷王帝不納<lb/>
二年夏五月遣行人安同徴兵於慕容垂垂遣子賀驎<lb/>
率衆來㑹六月帝親征劉顯顯奔慕容永盡收其部落<lb/>
冬十二月廵松漠還幸牛川<lb/>
三年夏五月癸亥北征庫莫奚大破之六月乞伏國仁<lb/>
<pb n="KR2d0006_WYG_021-14a"/>
死其弟乾歸立私署河南王秋七月庫莫奚部帥鳩集<lb/>
遺散夜犯行宫縱騎撲討盡滅之八月使九原公儀於<lb/>
慕容垂冬十月垂遣使朝貢<lb/>
四年春正月甲寅襲高車諸部落二月癸巳遂至女水<lb/>
討叱突隣部並大破之是月吕光自稱三河王夏五月<lb/>
使陳留公䖍於慕容垂冬十月垂遣使朝貢<lb/>
五年春三月甲申西征次鹿渾海襲髙車袁紇部大破<lb/>
之慕容垂遣子賀驎來㑹夏四月丙寅行幸意辛山與<lb/>
<pb n="KR2d0006_WYG_021-14b"/>
賀驎討賀蘭紇奚諸部落大破之秋八月還幸牛川使<lb/>
秦王觚於慕容垂九月壬申討叱奴部嚢曲水破之冬<lb/>
十月討髙車豆陳部於狼山破之十二月帝還次白漠<lb/>
六年春正月幸紐垤川三月遣九原公儀陳留公䖍等<lb/>
西討黜弗部大破之夏四月祭天秋七月壬申講武于<lb/>
牛川慕容垂止秦王觚而求名馬帝絶之乃遣使於慕<lb/>
容永永使其大鴻臚慕容鈞奉表勸進尊號九月帝襲<lb/>
五原屠之收其積榖還紐垤川於棝陽塞北樹碑紀功<lb/>
<pb n="KR2d0006_WYG_021-15a"/>
冬十月戊戍北征蠕蠕追破之於大磧南商山下十一<lb/>
月戊辰還幸紐垤川戊寅衛辰遣子直力鞮寇南部壬<lb/>
午帝大破之於鐡岐山南衛辰父子奔遯十二月滅之<lb/>
衛辰少子屈丐亡奔薛干部自河以南諸部悉平收衛<lb/>
辰子弟宗黨無少長五千餘人盡殺之是嵗起河南宫<lb/>
七年春正月幸木根山遂次黒鹽池饗羣臣北之美水<lb/>
三月還幸河南宫秋七月行幸漠南仍築廵臺冬十二<lb/>
月慕容永遣使朝貢<lb/>
<pb n="KR2d0006_WYG_021-15b"/>
八年春正月南廵二月幸羖羊原赴白樓夏六月北廵<lb/>
秋七月臨幸新壇先是衛辰子屈丐奔薛干部徴之不<lb/>
送八月帝南征薛干部屠其城九月還幸河南宫<lb/>
九年春三月北廵使東平公儀屯田於河北五原至於<lb/>
棝陽塞外夏五月田於河東秋七月還幸河南宫冬十<lb/>
月蠕蠕杜崙等率部落西走是嵗姚萇子興僣位殺苻<lb/>
登慕容垂滅永<lb/>
十年秋七月慕容垂遣其子寳來寇五原八月帝親兵<lb/>
<pb n="KR2d0006_WYG_021-16a"/>
於河南冬十月辛未寳燒船夜遁己邜帝進軍濟河乙<lb/>
酉夕至參合陂丙戍大破之禽其王公以下文武將吏<lb/>
數千人於俘虜中擢其才識者賈彝賈閏鼂崇等參謀<lb/>
議憲章故實十二月還幸雲中之盛樂<lb/>
皇始元年春正月大蒐于定㐮因東幸善無北陂三月<lb/>
慕容垂寇桑乾川陳留公䖍死之垂遂至平城西北聞<lb/>
帝將至乃築城自守疾甚遂遁死於上谷子寳秘喪還<lb/>
至中山乃僭立夏六月丁亥皇太后賀氏崩是月葬獻<lb/>
<pb n="KR2d0006_WYG_021-16b"/>
明太后吕光僭稱天王國號涼秋七月左司馬許謙上<lb/>
書勸進尊號於是改元始建天子旌旗出警入蹕八月<lb/>
己亥大舉討慕容寳帝親勒六軍四十餘萬南出馬邑<lb/>
踰句注旌旗絡繹二千餘里鼔行而前人屋皆震别詔<lb/>
將軍封真等從東道襲幽州圍薊九月戊午次陽曲乗<lb/>
西山臨觀晋陽寳并州牧遼西王農棄城遁并州平初<lb/>
建臺省置百官封拜公侯將軍刺史太子尚書郎以下<lb/>
悉用文人帝初拓中原留心慰納諸士大夫詣軍門者<lb/>
<pb n="KR2d0006_WYG_021-17a"/>
無少長皆引入人得盡言茍有微能咸䝉叙用己未詔<lb/>
輔國將軍奚牧畧地晋川獲慕容寳丹陽王買得等於<lb/>
平陶城九月晋孝武帝殂冬十一月庚子朔帝至真定<lb/>
自常山以東守宰或捐城奔竄或稽顙軍門唯中山鄴<lb/>
信都三城不下别詔東平公儀攻鄴冠軍將軍王建左<lb/>
軍將軍李栗等攻信都詔軍行不得傷桑棗戊午進軍<lb/>
中山己未圍之帝曰朕量寳不能出戰必憑城自守急<lb/>
攻則傷士卒乆守則費糧不如先平鄴信都然後還取<lb/>
<pb n="KR2d0006_WYG_021-17b"/>
中山諸將稱善丁夘車駕幸魯口城<lb/>
二年春正月壬戍帝引騎圍信都其夜寳冀州刺史宜<lb/>
都王慕容鳯踰城奔中山癸亥寳輔國將軍張驤䕶軍<lb/>
將軍徐超舉城降是月鮮卑秃髪烏孤私署大單于西<lb/>
平王二月丁丑帝軍于鉅鹿之栢肆塢臨滹沱水其夜<lb/>
寳悉衆犯營燎及行宫兵人駭散帝驚起不及衣冠跣<lb/>
出擊鼓俄而左右及中軍將士稍集帝設竒陣列烽營<lb/>
外縱騎衝之寳衆大敗走還中山獲其器械數十萬計<lb/>
<pb n="KR2d0006_WYG_021-18a"/>
寳尚書閔亮秘書監崔逞等降者相屬賜拜職爵各有<lb/>
差三月己酉車駕次盧奴寳求和請送秦王觚割常山<lb/>
以西奉魏乞守中山以東帝許之已而寳背約辛亥車<lb/>
駕次中山命將圍之是夜寳弟賀驎將妻子走西山寳<lb/>
恐賀驎先據和龍壬子夜北遁城内共立慕容普隣為<lb/>
王夏四月帝以軍糧不繼詔東平公儀罷鄴圍徙屯鉅<lb/>
鹿五月庚子帝以中山城内為普隣所脅乃招喻之甲<lb/>
辰曜兵揚威以示城内命諸軍罷圍南徙以待其變甲<lb/>
<pb n="KR2d0006_WYG_021-18b"/>
寅以東平公儀為左丞相封衛王進㐮城公題爵為王<lb/>
秋七月普隣遣烏丸張<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>率五千餘人出城求食寇靈<lb/>
夀賀驎自丁零中入驤軍因其衆復入中山殺普隣而<lb/>
自立八月丙寅朔帝進軍九門時大疫人馬牛死者十<lb/>
五六中山猶拒守羣下咸思北還帝知之謂曰斯固天<lb/>
命將若之何四海之人皆可與為國在吾所以撫之耳<lb/>
何恤乎無人羣臣乃不敢言九月賀驎飢窮率三萬餘<lb/>
人寇新市甲子晦帝進軍討之太史令鼂崇奏曰不吉<lb/>
<pb n="KR2d0006_WYG_021-19a"/>
帝曰何也對曰紂以甲子亡兵家忌之帝曰周武不以<lb/>
甲子勝乎崇無以對冬十月丙寅帝進軍新市賀驎退<lb/>
阻𣲖水依漸洳澤以自固甲戍帝臨其營戰於義臺塢<lb/>
大破之賀驎單馬走鄴慕容徳殺之甲申賀驎所署公<lb/>
卿尚書將吏士卒降者二萬餘人其將張<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>李沈慕容<lb/>
文等先來降尋皆亡還是日復獲之皆赦而不問獲所<lb/>
𫝊皇帝璽綬圖書府庫珍寳中山平乙酉㐮城王題薨<lb/>
天興元年春正月慕容徳走保滑臺衛王儀尅鄴庚子<lb/>
<pb n="KR2d0006_WYG_021-19b"/>
行幸真定駕還幸鄴百姓有老病不能自存者詔郡縣<lb/>
振䘏之帝至鄴廵登臺榭徧覽宫城將有定都之志乃<lb/>
置行臺遂還中山所過存問百姓詔大軍所經州郡皆<lb/>
復貲租一年除山東人租賦之半車駕將北還發卒萬<lb/>
人通直道自望都鐡關鑿恒嶺至代五百餘里帝慮還<lb/>
後山東有變乃於中山置行臺詔衛王儀鎮之使畧陽<lb/>
公遵鎮勃海之合口右軍將軍尹國先督租于冀州聞<lb/>
帝將還謀反欲襲信都安南將軍長孫嵩執送斬之辛<lb/>
<pb n="KR2d0006_WYG_021-20a"/>
酉車駕發中山至于望都堯山徙山東六州人吏及徒<lb/>
河高麗新夷三十六署百工伎巧十餘萬口以充京師<lb/>
車駕次于恒山之陽博陵勃海章武諸郡羣盗並起略<lb/>
陽公遵等討之是月慕容徳自稱燕王據廣固二月車<lb/>
駕至自中山幸繁畤宫更選屯衛詔給内徙新户耕牛<lb/>
計口受田三月徴左丞相衛王儀還京師詔畧陽公遵<lb/>
代鎮中山夏四月壬戍以歴陽公穆崇為太尉鉅鹿公<lb/>
長孫嵩為司徒進封略陽公遵為常山王南安公順為<lb/>
<pb n="KR2d0006_WYG_021-20b"/>
毗陵王祭天於西郊旗幟有加焉廣平太守遼西公意<lb/>
列謀反與郡人韓竒矯假䜟圖將襲鄴城詔反者就郡<lb/>
賜死是月蘭汗殺慕容寳而自立為大單于昌黎王六<lb/>
月丙子詔有司議定國號羣臣奏曰昔周秦以前帝王<lb/>
居所生之上及王天下即承為號今國家啟基雲代應<lb/>
以代為號詔曰昔朕逺祖總御幽都控制遐國雖踐王<lb/>
位未定九州逮于朕躬掃平中土凶逆蕩除遐邇率服<lb/>
宜仍先號為魏秋七月還都平城始營宫室建宗廟立<lb/>
<pb n="KR2d0006_WYG_021-21a"/>
社稷慕容寳子盛殺蘭汗而自立為長樂王八月詔有<lb/>
司正封畿制郊甸端徑術<graphic n="KR0910" url="https://raw.githubusercontent.com/kanripo/KR-Gaiji/master/images/KR0910.png" mimeType="image/png"/>道里平五權較五量定五<lb/>
度遣使循行郡國舉奏守宰不法者親覽察黜陟之冬<lb/>
十月起天文殿十一月辛亥尚書吏部郎中鄧彦海典<lb/>
官制正爵品定律吕協音樂儀曹郎中董謐撰郊廟社<lb/>
稷朝覲饗宴之儀三公郎中王徳定律令申科禁太史<lb/>
令鼂崇造渾儀考天象吏部尚書崔宏總裁之閏月左<lb/>
丞相衛王儀及王公卿士詣闕上書曰臣等聞宸極居<lb/>
<pb n="KR2d0006_WYG_021-21b"/>
中則列宿齊其晷帝王順天則羣后仰其度伏惟陛下<lb/>
徳協二儀道隆三五仁風被于四海盛化塞于天區澤<lb/>
及昆蟲恩霑行葦謳歌所屬八表歸心而躬履謙虛退<lb/>
身後己宸儀未彰衮服未御非所以上允皇天之意下<lb/>
副樂推之心臣等謹昧死以聞帝三譲乃許之十二月<lb/>
己丑帝臨天文殿太尉司徒進璽綬百官咸稱萬嵗大<lb/>
赦改元追尊成帝以下及后號諡樂用皇始之舞詔百<lb/>
司議定行次尚書崔宏等奏從土徳服色尚黄數用五<lb/>
<pb n="KR2d0006_WYG_021-22a"/>
祖以未臘以辰犧牲用白五郊立氣宣賛時令敬授人<lb/>
時行夏之正徙六州二十二郡守宰豪傑吏人二千家<lb/>
于代都<lb/>
二年春正月甲子初祀上帝于南郊以始祖神元皇帝<lb/>
配降壇視燎成禮而反乙丑赦京師始制三駕之法庚<lb/>
子北廵分命諸將大襲高車常山王遵三軍從東道出<lb/>
長川高原王樂真等七軍從西道出牛川車駕親勒六<lb/>
軍從中道自駮髯水西北出二月丁亥朔諸軍同㑹破<lb/>
<pb n="KR2d0006_WYG_021-22b"/>
高車雜種三十餘部衛王儀督三將别從西北絶漠千<lb/>
餘里破其遺迸七部還次牛川及薄山並刻石紀功以<lb/>
所獲髙車衆起鹿苑於南臺隂北距長城東苞白登屬<lb/>
之西山廣輪數十里鑿渠引武川水注之苑中疏為三<lb/>
溝分流宫城内外又穿鴻鴈池三月己未車駕至自北<lb/>
伐甲子初令五經羣書各置博士増國子太學生員三<lb/>
千人是月氐人李辯叛慕容徳求援於鄴行臺尚書和<lb/>
跋以輕騎應之尅滑臺收徳宫人府藏秋七月起天華<lb/>
<pb n="KR2d0006_WYG_021-23a"/>
殿辛酉大閲于鹿苑八月増啟京城十二門作西武庫<lb/>
除州郡人租賦之半辛亥詔禮官備撰衆儀著于新令<lb/>
范陽人盧溥聚衆海濵稱幽州刺史攻掠郡縣殺幽州<lb/>
刺史封沓于是月秃髪烏孤死其弟利鹿孤立遣使朝<lb/>
貢冬十月太廟成遷神元平文昭成獻明皇帝神主于<lb/>
太廟十二月天華殿成吕光立其子紹為天王自稱太<lb/>
上皇及死庻子纂殺紹而僭立<lb/>
三年春正月戊午材官將軍和突破盧溥於遼西獲之<lb/>
<pb n="KR2d0006_WYG_021-23b"/>
及其子煥𫝊送京師轘之癸亥祀北郊分命諸官循行<lb/>
州郡觀風俗察舉不法二月丁亥詔有司祀日于東郊<lb/>
始耕籍田壬寅皇子聰薨三月戊午立皇后慕容氏是<lb/>
月穿城南渠通於城内作東西魚池夏四月姚興遣使<lb/>
朝貢五月戊辰詔謁者僕射張濟使於姚興己巳東廵<lb/>
遂幸涿鹿遣使者以太牢祀帝堯帝舜廟西幸馬邑觀<lb/>
灅源六月庚辰朔日有蝕之秋七月乞伏乾歸大為姚<lb/>
興所破壬子車駕還宫起中天殿及雲母堂金華室時<lb/>
<pb n="KR2d0006_WYG_021-24a"/>
太史屢奏天文錯亂帝親覽經占多云宜改王易政於<lb/>
是數革官號欲以防塞凶狡消弭災變已而慮臣下疑<lb/>
惑冬十二月丙申下詔述成敗之理鍳殷周之失革秦<lb/>
漢之弊以喻臣下是嵗河右諸郡奉李暠為秦涼二州<lb/>
牧涼公<lb/>
四年春二月丁亥命樂師入學習儛釋菜于先聖先師<lb/>
丁酉分命使者廵行州郡聼察辭訟紏劾不法是月吕<lb/>
光弟子隆弑吕纂而自立三月帝親漁薦于寢廟夏四<lb/>
<pb n="KR2d0006_WYG_021-24b"/>
月辛夘罷鄴行臺詔有司明揚隐逸五月起紫極殿元<lb/>
武樓涼風觀石池鹿苑臺六月盧水胡沮渠䝉遜私署<lb/>
涼州牧張掖公秋七月詔兗州刺史長孫肥南徇許昌<lb/>
彭城詔賜天下鎮戍將士布帛各有差八月叚興殺慕<lb/>
容盛盛叔父熙盡誅段氏僣即皇帝位冬十二月集博<lb/>
士儒生比衆經文字義類相從凡四萬餘字號曰衆文<lb/>
經是嵗涼李暠沮渠䝉遜並遣使朝貢<lb/>
五年春正月帝聞姚興將宼邉庚寅大簡輿徒詔并州<lb/>
<pb n="KR2d0006_WYG_021-25a"/>
諸軍積榖于平陽乾壁三月秃髪利鹿孤死夏五月姚<lb/>
興遣其弟義陽王平來侵平陽攻䧟乾壁秋七月戊辰<lb/>
朔車駕西討八月乙巳至乾壁平固守進軍圍之姚興<lb/>
悉舉其衆來救甲子帝度䝉坑逆擊興軍大破之冬十<lb/>
月平赴水而死俘其餘衆三萬餘人獲興尚書左僕射<lb/>
狄伯支以下四品將軍以上四十餘人獲前亡臣王次<lb/>
多靳勒並斬以徇興頻使請和帝不許羣臣請進平蒲<lb/>
坂帝慮蠕蠕為難戊申班師十一月車駕次晋陽徴相<lb/>
<pb n="KR2d0006_WYG_021-25b"/>
州刺史庾岳為司空十二月辛亥至自西征越勒莫弗<lb/>
率其部萬餘家内屬<lb/>
六年春正月辛未朔方尉遲部别帥率萬家内屬入居<lb/>
雲中夏四月癸巳朔日有蝕之五月大簡輿徒將畧江<lb/>
淮秋七月鎮西大將軍司𨽻校尉毗陵王順有罪以王<lb/>
還第戊子北廵築離宫于豺山縱士校獵東北踰罽嶺<lb/>
出参合代谷九月行幸南平城規度灅南夏屋山背黄<lb/>
𤓰堆將建新邑辛未車駕還宫冬十月起西昭陽殿乙<lb/>
<pb n="KR2d0006_WYG_021-26a"/>
夘立皇子嗣為齊王加車騎大將軍位相國紹為清河<lb/>
王加征南大將軍熙為陽平王曜為河南王封故秦愍<lb/>
王子䕫為豫章王陳留桓王子悦為朱提王丁巳晉人<lb/>
來聘十一月庚子將軍伊謂大破高車十二月晋桓元<lb/>
廢其主司馬徳宗為平固王而自立僣號楚<lb/>
天賜元年春二月晋劉裕起兵誅桓元三月初限縣户<lb/>
不滿百罷之夏五月置山東諸治發州郡徒謫造兵甲<lb/>
秋九月帝臨昭陽殿分置衆職引朝臣文武親自簡擢<lb/>
<pb n="KR2d0006_WYG_021-26b"/>
量能叙用制爵四等曰王公侯子除伯男之號追録舊<lb/>
臣加封爵各有差是秋江南大亂流人襁負奔淮北者<lb/>
行道相尋冬十月辛巳大赦改元築西宫十一月幸西<lb/>
宫大選臣寮令各辯宗黨保舉才行諸部子孫失業賜<lb/>
爵者二千餘人<lb/>
二年春正月晉主司馬徳宗復位夏四月祀西郊車旗<lb/>
盡黒冬十月慕容徳死<lb/>
三年春正月甲申北廵幸豺山宫校獵還至屈孤山二<lb/>
<pb n="KR2d0006_WYG_021-27a"/>
月乙亥幸代園山建五石亭三月庚子車駕還宫夏四<lb/>
月庚申復幸豺山宫占授著作郎王宜弟造兵法孤虛<lb/>
立成圖三百六十時遂登定㐮角史山又幸馬城甲戍<lb/>
車駕還宫六月發八部五百里内男丁築灅南宫門闕<lb/>
高十餘丈引溝穿池廣苑囿規立外城方二十里分置<lb/>
市里經途洞逹三十日罷秋七月太尉穆崇薨八月甲<lb/>
辰行幸豺山宫遂至青牛山丙辰西登武要北原觀九<lb/>
十九泉造石亭遂之石漠九月甲戍朔幸漠南鹽池壬<lb/>
<pb n="KR2d0006_WYG_021-27b"/>
午至漠中觀天鹽池度漠北之吐鹽池癸巳南還長川<lb/>
丙申臨觀長陂冬十月庚申車駕還宫<lb/>
四年春二月封皇子修為河間王處文為長樂王連為<lb/>
廣平王黎為京兆王夏五月北廵自参合陂東過蟠羊<lb/>
山大雨暴水流輜重數百乘殺百餘人遂東北踰石漠<lb/>
至長川幸濡源常山王遵有罪賜死六月赫連屈丐自<lb/>
稱大單于大夏天王秋七月西幸参合陂築北宫垣三<lb/>
旬而罷乃還宫慕容寳飬子高雲殺慕容熙而自立僣<lb/>
<pb n="KR2d0006_WYG_021-28a"/>
號天王八月誅司空庾岳<lb/>
五年春正月行幸豺山宫遂如参合陂觀漁于延水至<lb/>
寗川三月姚興遣使朝貢秋七月戊戍朔日有蝕之冬<lb/>
十月秃髪傉檀僣即涼王位<lb/>
六年夏帝不豫初帝服寒食㪚自太毉令隂𦍑死後藥<lb/>
數動發至此愈甚而災變屢見憂懣不安或數日不食<lb/>
或不寢逹旦歸咎羣下喜怒乖常謂百寮左右不可信<lb/>
慮如天文之占或有肘腋之虞追思既往成敗得失終<lb/>
<pb n="KR2d0006_WYG_021-28b"/>
日竟夜獨語不止若傍有鬼物對揚者朝臣至前追其<lb/>
舊惡便見殺害其餘或以顔色變動或以喘息不調或<lb/>
以行歩乖節或以言辭失措帝以為懐惡在心變見於<lb/>
外乃手自毆擊死者皆陳天安殿前於是朝野人情各<lb/>
懐危懼有司廢怠莫相督攝百工偷刼盗賊公行巷里<lb/>
之間人為稀少帝亦聞之曰朕故縱之使然幸過災年<lb/>
當更清整之耳秋七月慕容氏支屬百餘家謀欲外奔<lb/>
發覺伏誅死者三百餘人八月衛王儀謀叛賜死十月<lb/>
<pb n="KR2d0006_WYG_021-29a"/>
戊辰清河王紹作亂帝崩於天安殿時年三十九永興<lb/>
二年九月甲寅上諡曰宣武皇帝葬於盛樂金陵廟號<lb/>
太祖泰恒五年改諡曰道武帝<lb/>
　　道武九年始稱年號登國十年皇始二年天興六<lb/>
　　年天賜六年即位三十二年<lb/>
太宗明元皇帝諱嗣道武皇帝之長子也母曰劉貴人<lb/>
登國七年生於雲中宫道武晚有男聞而大悦乃大赦<lb/>
帝明叡寛毅非禮不動天興六年封齊王拜相國初帝<lb/>
<pb n="KR2d0006_WYG_021-29b"/>
母既賜死道武召帝告曰昔漢武將立其子而殺其母<lb/>
不令婦人與國政汝當繼統故吾遠同漢武帝素純孝<lb/>
哀不自勝道武怒帝還宫哀不自止道武知而又召帝<lb/>
帝欲入左右諫請待和解而進帝從之及元紹之逆帝<lb/>
還而誅之<lb/>
永興元年冬十月壬午皇帝即位大赦改元追尊皇妣<lb/>
為宣穆皇后公卿大臣先罷歸第者悉復登用之詔南<lb/>
平公長孫嵩北新侯安同對理人訟簡賢任能是月馮<lb/>
<pb n="KR2d0006_WYG_021-30a"/>
跋殺其主高雲僣號天王國號北燕閏十月丁亥朱提<lb/>
王悦謀反賜死詔都兵將軍山陽侯奚斤廵諸州問人<lb/>
疾苦十二月戊戍封衛王儀子良為南陽王進隂平公<lb/>
烈爵為王改封高涼王樂真為平陽王己亥帝始居西<lb/>
宫御天文殿蠕蠕犯塞是嵗乞伏乾歸自稱秦王<lb/>
二年春正月甲寅朔詔南平公長孫嵩等北征蠕蠕因<lb/>
留屯漠南夏五月嵩等自大漠還蠕蠕追圍之於牛川<lb/>
壬申帝北伐蠕蠕蠕蠕聞而遁走車駕還幸参合陂六<lb/>
<pb n="KR2d0006_WYG_021-30b"/>
月晋將劉裕滅慕容起秋七月丁巳立射臺於陂西仍<lb/>
講武乙丑至自北伐<lb/>
三年春二月戊戍詔簡宫人非御及伎巧者悉以賜鰥<lb/>
人己亥詔北新侯安同等持節巡行并定二州及諸山<lb/>
居雜胡丁零問其疾苦察舉守宰不法者辛丑簡宫人<lb/>
工伎之不急者出賜人不能自存者三月己未詔侍臣<lb/>
常佩劒夏五月丙寅復出宫人賜鰥人辛夘車駕謁金<lb/>
陵於盛樂己巳昌黎王慕容伯兒謀反伏誅六月姚興<lb/>
<pb n="KR2d0006_WYG_021-31a"/>
遣使朝貢秋七月戊申賜衛士酺三日冬十一月丁未<lb/>
大閲于東郊<lb/>
四年春二月癸未登虎圈射猛虎夏四月乙未宴羣臣<lb/>
於西宫使各獻直言勿有所諱六月乞伏乾歸為兄子<lb/>
公府所弑閏月丙辰大閲于東郊秋七月己巳朔東巡<lb/>
置四廂大將又放十二時置十二小將以山陽侯奚斤<lb/>
元城公屈行左右丞相己夘大獮于石㑹山戊子臨去<lb/>
畿陂觀漁庚寅至于濡源西巡幸北部諸落八月壬子<lb/>
<pb n="KR2d0006_WYG_021-31b"/>
幸西宫臨板殿大饗羣臣命百姓大酺三日乙夘賜王<lb/>
公以下至宿衛將士布帛有差冬十一月己丑賜宗室<lb/>
近屬南陽王良以下至於緦麻親布帛各有差是月沮<lb/>
渠䝉遜僭稱西河王十二月丁巳北廵至長城而旋<lb/>
五年春正月己巳大閲畿内男年十二以上悉集己邜<lb/>
幸西宫頞拔大渠帥四十餘人詣闕奉貢賜以繒帛錦<lb/>
罽各有差乙酉詔諸州六十户出戎馬一疋庚寅大閲<lb/>
于東郊署將帥以山陽侯奚斤為前軍衆三萬陽平王<lb/>
<pb n="KR2d0006_WYG_021-32a"/>
熙等十二將各一萬騎帝臨白登躬自校覽二月庚戍<lb/>
幸高桞川癸丑穿魚池於北苑庚午姚興遣使朝貢己<lb/>
夘詔使者巡行天下招延雋彦捜揚隐逸夏四月乙邜<lb/>
西巡五月乙亥行幸雲中舊宫之大室丙子大赦六月<lb/>
西幸五原校獵于骨羅山獲獸十萬秋七月己巳還幸<lb/>
薄山帝登觀宣武游幸刻石頌徳之處乃於其旁起石<lb/>
壇而薦饗焉賜從者大酺於山下前軍奚斤等破越勒<lb/>
倍泥部於䟦那山西徙二萬餘家而旋丙戍車駕自大<lb/>
<pb n="KR2d0006_WYG_021-32b"/>
室西南廵諸部落遂南次定㐮大洛城東踰七嶺山田<lb/>
于善無川八月癸邜車駕還宫癸丑奚斤等班師甲寅<lb/>
帝臨白登山觀降人數軍實置新人於大寗給農噐計<lb/>
口受田冬十一月癸酉大饗于西宫姚興遣使朝貢請<lb/>
進女帝許之<lb/>
神瑞元年春正月辛酉以禎瑞頻集大赦改元辛巳行<lb/>
幸繁畤賜王公以下至于士卒百工布帛各有差二月<lb/>
戊戍車駕還宫乙邜起豐宫於平城東北夏六月乞伏<lb/>
<pb n="KR2d0006_WYG_021-33a"/>
熾磐滅秃髪傉檀秋七月晋將朱齡石滅蜀八月戊子<lb/>
詔馬邑侯元陋孫使於姚興姚興遣使朝貢九月丁巳<lb/>
朔日有蝕之冬十一月壬午詔使者廵行諸州校閲守<lb/>
宰資財非自家所齎悉簿為贜守宰不如法聼百姓詣<lb/>
闕告之十二月丙戍朔蠕蠕犯塞丙申車駕北伐<lb/>
二年春正月丙辰車駕至自北伐二月丁亥大饗于西<lb/>
宫甲辰立宣武廟于白登西三月丁丑詔以刺史守宰<lb/>
率多逋惰今年貲調縣違者謫出家財以充不聼徴發<lb/>
<pb n="KR2d0006_WYG_021-33b"/>
於人夏四月晋人來聘己邜北廵五月丁亥次於参合<lb/>
東幸大寗丁未田于四岬山六月戊午臨去畿陂觀漁<lb/>
辛酉次于濡源立蜯臺遂射白熊於頽牛山獲之丁邜<lb/>
幸赤城親見長老問民疾苦復租一年南次石亭幸上<lb/>
谷問百年訪賢雋復田租之半壬申幸涿鹿登嶠山觀<lb/>
温泉使以大牢祠黄帝唐堯廟癸酉幸廣寗事如上谷<lb/>
乙邜登廣寗之歴山以太牢祠舜廟帝親加禮焉庚辰<lb/>
幸代秋七月癸未車駕還宫復所過田租之半八月庚<lb/>
<pb n="KR2d0006_WYG_021-34a"/>
辰晦日有蝕之九月京師人飢聼就食山東冬十月壬<lb/>
子姚興使奉其西平公主至帝以后禮納之辛酉行幸<lb/>
沮洳城癸亥車駕還宫丙寅詔以頻遇霜旱年榖不登<lb/>
命出布帛倉榖以振貧窮<lb/>
泰常元年春二月丁未姚興死三月己丑長樂王處文<lb/>
薨夏四月壬子大赦改元庚申河間王修薨五月甲申<lb/>
彗星二見六月丁巳北巡秋七月甲申大獵于牛川發<lb/>
釡山臨殷繁水南觀于九十九泉戊戍車駕還宫辛亥<lb/>
<pb n="KR2d0006_WYG_021-34b"/>
晦日有蝕之九月晋劉裕溯河伐姚泓遣部將王仲徳<lb/>
從陸道至梁城兖州刺史尉建畏懦棄守北渡仲徳遂<lb/>
入滑臺詔將軍叔孫建等度河耀威斬尉建於城下冬<lb/>
十一月戊寅起蓬臺于北苑十二月南陽王良薨<lb/>
二年春正月甲戍朔日有蝕之二月丙午詔使者廵行<lb/>
天下觀風俗問其所苦是月西涼李暠死五月西廵至<lb/>
雲中遂濟河田于大漠秋七月乙亥車駕還宫乙酉起<lb/>
白臺於城南髙二十丈是月晋劉裕滅姚泓冬十月癸<lb/>
<pb n="KR2d0006_WYG_021-35a"/>
丑豫章王䕫薨十一月己酉詔河東河内購泓子弟播<lb/>
越人間者<lb/>
三年春三月晋人來聘庚戍幸西宫以渤海范陽郡去<lb/>
年大水復其租税夏四月己巳徙冀定幽三州徒河於<lb/>
京師五月壬子東廵至濡源及甘松遣征東將軍長孫<lb/>
道生帥師襲馮跋遂至龍城徙其居人萬餘家而還秋<lb/>
七月戊午車駕至京師八月鴈門河内大雨水復其租<lb/>
税冬十月戊辰築宫於西苑十一月赫連屈丐尅長安<lb/>
<pb n="KR2d0006_WYG_021-35b"/>
十二月晋安帝殂<lb/>
四年春正月壬辰朔車駕臨河大蒐于犢渚癸邜還宫<lb/>
二月赫連屈丐僣即皇帝位癸丑築宫於蓬臺北夏四<lb/>
月庚辰享東廟逺蕃助祭者數百國辛巳南廵幸鴈門<lb/>
賜所過無出今年租賦五月庚寅朔觀漁于灅水己亥<lb/>
車駕還宫秋八月辛未東廵遣使祠恒岳甲申車駕還<lb/>
宫賜所過無出今年田租九月甲寅築宫於白登山冬<lb/>
十一月丁亥朔日有蝕之十二月癸亥西廵至雲中踰<lb/>
<pb n="KR2d0006_WYG_021-36a"/>
白道北獵野馬於辱孤山至於黄河從君子津西度大<lb/>
狩於薛林山<lb/>
五年春正月丙戍朔自薛林東還至屋竇城饗勞將士<lb/>
大酺二日班禽以賜之己亥車駕還宫三月丙戍南陽<lb/>
王意文薨夏四月丙寅起灅南宫五月乙酉詔曰宣武<lb/>
皇帝體得一之元逺應自然之冲妙大行大名未盡盛<lb/>
美今啟緯圖始覩尊號其更上尊諡曰道武皇帝以章<lb/>
靈命之先啟聖徳之元同庚戍淮南侯司馬國璠池陽<lb/>
<pb n="KR2d0006_WYG_021-36b"/>
侯司馬道賜等謀反伏誅六月丙寅幸翳犢山是月晋<lb/>
㳟帝禪位于宋秋七月丁酉西至五原丁未幸雲中大<lb/>
室賜從者大酺八月癸亥車駕還宫閏月甲午隂平王<lb/>
烈薨是嵗西涼亡<lb/>
六年春二月己亥詔天下户二十輸戎馬一匹大牛一<lb/>
頭三月甲子陽平王熙薨乙亥制六部人羊滿百口者<lb/>
調戎馬一匹發京師六千餘人築苑起自舊苑東苞白<lb/>
登周回四十餘里夏六月乙酉北廵至於蟠羊山秋七<lb/>
<pb n="KR2d0006_WYG_021-37a"/>
月乙邜車駕還宫癸酉西廵獵于祚山親射猛獸獲之<lb/>
遂至于河八月庚子大獮于犢渚九月庚戍車駕還宫<lb/>
壬申宋人來聘冬十月己亥行幸代十二月丙申西廵<lb/>
于雲中<lb/>
七年春正月甲辰朔自雲中西幸屋竇城賜從者大酺<lb/>
三日二月丙戍車駕還宫三月乙丑河南王曜薨夏四<lb/>
月甲戍封皇子燾為太平王拜相國加大將軍丕為樂<lb/>
平王加車騎大將軍彌為安定王加衛大將軍範為樂<lb/>
<pb n="KR2d0006_WYG_021-37b"/>
安王加中軍大將軍健為永昌王加撫軍大將軍崇為<lb/>
建寕王加輔國大將軍俊為新興王加鎮軍大將軍獻<lb/>
懐長公主子稽敬為長樂王拜大司馬大將軍初帝服<lb/>
寒食散頻年發動不堪萬機五月立太平王燾為皇太<lb/>
子臨朝聼政是月宋武帝殂秋九月詔司空奚斤等帥<lb/>
師伐宋乙巳幸灅南宫遂如廣寗己酉詔皇太子率百<lb/>
國以法駕田于東苑車乗服物皆以乗輿之副辛亥築<lb/>
平城外郭周回三十二里辛酉幸嶠山遣使者祠黄帝<lb/>
<pb n="KR2d0006_WYG_021-38a"/>
唐堯廟因東幸幽州見耆年問其所苦賜以爵號分遣<lb/>
使者廵行州郡觀察風俗冬十月甲戍車駕還宫復所<lb/>
過田租之半奚斤等濟河攻滑臺不拔求濟師帝怒不<lb/>
許議親南征為其聲援壬辰南廵出自天門關踰恒嶺<lb/>
四方蕃附大人各帥所部從者五萬餘人十一月皇太<lb/>
子親統六軍鎮塞上安定王彌與北新公安同居守丙<lb/>
午曲赦司州殊死以下丙辰次於中山問民疾苦十二<lb/>
月丙戍行幸冀州存問民俗遣夀光侯叔孫建等率衆<lb/>
<pb n="KR2d0006_WYG_021-38b"/>
自平原東度狥下青兖諸郡<lb/>
八年春正月丙辰行幸鄴存問風俗司空奚斤既平兖<lb/>
豫還圍虎牢宋守將毛徳祖距守不下蠕蠕犯塞二月<lb/>
戊辰築長城於長川之南起自赤城西至五原延袤二<lb/>
千餘里備置戍衛三月乙邜濟自靈昌夏四月丁邜幸<lb/>
成臯觀虎牢而城内乏水縣綆汲河帝令連艦上施轒<lb/>
輼絶其汲路又穿地道以奪其井丁丑幸洛陽觀石經<lb/>
閏月丁未還幸河内北登太行幸髙都己未虎牢潰士<lb/>
<pb n="KR2d0006_WYG_021-39a"/>
衆大疫死者十二三辛酉幸晋陽班賜王公以下至於<lb/>
厮役五月丙寅還次鴈門皇太子率留臺王公迎于句<lb/>
注之北庚寅車駕至自南廵六月己亥太尉宜都公穆<lb/>
觀薨丙辰北廵至参合陂秋七月幸三㑹屋侯泉詔皇<lb/>
太子率百官以從八月幸馬邑觀于灅源九月乙亥車<lb/>
駕還宫冬十月癸邜廣西宫起外牆周囬二十里是嵗<lb/>
飢詔所在開倉振給十一月己巳帝崩於西宫時年三<lb/>
十二遺詔以司空奚斤所獲軍實賜大臣自司徒長孫<lb/>
<pb n="KR2d0006_WYG_021-39b"/>
嵩以下至於士卒各有差十二月庚子上諡曰明元皇<lb/>
帝葬于雲中金陵廟稱太宗帝兼資文武禮爱儒生好<lb/>
覽史𫝊以劉向所撰新序説苑於經典正義多有所闕<lb/>
乃撰新集三十篇採諸經史該洽古義云<lb/>
　　明元帝永興五年神瑞二年泰恒八年即位十五<lb/>
　　年<lb/>
世祖太武皇帝諱燾明元皇帝之長子也母曰杜貴嬪<lb/>
天賜五年生於東宫體貎瓌異道武竒之曰成吾業者<lb/>
<pb n="KR2d0006_WYG_021-40a"/>
必此兒也泰常七年四月封太平王五月立為皇太子<lb/>
及明元帝疾命帝總攝百揆帝聰明大度意豁如也八<lb/>
年十一月己巳明元帝崩壬申太子即皇帝位大赦天<lb/>
下十二月追尊皇妣為密皇太后進司徒長孫嵩爵為<lb/>
北平王司空奚斤為宜城王藍田公長孫翰為平陽王<lb/>
其餘普増爵位各有差於是除禁錮釋嫌疑開倉庫振<lb/>
窮乏河南流人相率内屬者甚衆<lb/>
始光元年春正月丙寅安定王彌薨夏四月甲辰東廵<lb/>
<pb n="KR2d0006_WYG_021-40b"/>
幸大寗六月宋徐羡之弑其主義符秋七月車駕還宫<lb/>
八月蠕蠕六萬騎入雲中殺畧人吏攻䧟盛樂帝帥輕<lb/>
騎討之虜乃退走九月大簡輿徙於東郊將北討冬十<lb/>
二月遣平陽王長孫翰等討蠕蠕車騎次祚山蠕蠕北<lb/>
遁諸軍追之大獲而還<lb/>
二年春正月己邜車駕至自北伐三月丙辰尊保母竇<lb/>
氏曰保太后丁巳以北平王長孫嵩為太尉平陽王長<lb/>
孫翰為司徒宜城王奚斤為司空庚申營故東宫為萬<lb/>
<pb n="KR2d0006_WYG_021-41a"/>
夀宫起永安安樂二殿臨望觀九華堂初造新字千餘<lb/>
夏四月詔龍驤將軍步堆使宋五月詔天下十家發大<lb/>
牛一頭運粟塞上秋八月赫連屈丐死九月永安安樂<lb/>
二殿成丁邜大饗以落之冬十月癸邜車駕北伐東西<lb/>
五道並出平陽王長孫翰等絶漠追寇蠕蠕北走<lb/>
三年春正月壬申車駕至自北伐乞伏熾磐遣使朝貢<lb/>
請討赫連昌二月起大學於城東祀孔子以顔回配夏<lb/>
五月辛邜進中山公纂爵為王復南安公素先爵常山<lb/>
<pb n="KR2d0006_WYG_021-41b"/>
王六月幸雲中舊宫謁陵廟西至五原田於隂山東至<lb/>
和兠山秋七月築馬射臺于長川帝親登臺走馬王公<lb/>
諸國君長馳射中者賜金錦繒絮各有差八月車駕還<lb/>
宫宋人來聘帝以赫連屈丐死諸子相攻冬十月丁巳<lb/>
車駕西伐幸雲中臨君子津㑹天暴寒數日冰合十一<lb/>
月戊寅率輕騎襲赫連昌壬午徙萬餘家而還至祚山<lb/>
班虜獲以賜將士各有差十二月詔奚斤西據長安秦<lb/>
隴氐𦍑皆叛昌詣斤降武都王楊元及沮渠䝉遜等使<lb/>
<pb n="KR2d0006_WYG_021-42a"/>
使内附<lb/>
四年春正月乙酉車駕至自西伐賜留臺文武各有差<lb/>
從人在道多死到者裁十六七己亥行幸幽州赫連昌<lb/>
遣其弟定向長安帝聞之遣就隂山伐木造攻具二月<lb/>
車駕還宫三月丙午詔執金吾桓貸造橋於君子津丁<lb/>
丑廣平王連薨夏四月丁未詔員外散騎常侍步堆使<lb/>
於宋五月車駕西討赫連昌次拔隣山築城舍輜重以<lb/>
輕騎三萬先行戊戍至黒水帝親祈天告祖宗之靈而<lb/>
<pb n="KR2d0006_WYG_021-42b"/>
誓衆六月癸邜朔日有蝕之甲辰大破赫連昌昌奔上<lb/>
邽乙巳車駕入城虜昌羣弟及其母妹妻妾宫人萬數<lb/>
府庫珍寳車旗噐物不可勝計辛酉班師留常山王素<lb/>
執金吾桓貸鎮統萬秋七月己邜築壇於祚嶺戯馬馳<lb/>
射賜中者金帛繒絮各有差蠕蠕寇雲中聞破赫連昌<lb/>
懼而逃八月壬子車駕至自西伐飲至䇿勲告宗廟班<lb/>
軍實以賜留臺百寮各有差冬十一月以氐王楊元為<lb/>
假征南大將軍都督梁州刺史南秦王十二月行幸中<lb/>
<pb n="KR2d0006_WYG_021-43a"/>
山守宰貪汚免者十數人癸邜車駕還宫復所過田租<lb/>
之半<lb/>
神䴥元年春正月以天下守令多非法精選忠良悉代<lb/>
之辛未京兆王黎薨二月改元司空奚斤進軍安定監<lb/>
軍侍御史安頡出戰禽昌其餘衆立昌弟定為主走還<lb/>
平涼三月辛巳侍中古弼送赫連昌至于京師司空奚<lb/>
斤追赫連定於平涼馬髦嶺為定所禽將軍邱堆先在<lb/>
安定聞斤敗東走長安帝大怒詔頡令斬之夏四月赫<lb/>
<pb n="KR2d0006_WYG_021-43b"/>
連定遣使朝貢壬子西廵戊午田于河西大赦南秦王<lb/>
楊元遣使朝貢五月乞伏熾磐死秋八月東幸廣寗臨<lb/>
觀温泉以太牢祭黄帝堯舜廟九月車駕還宫冬十一<lb/>
月乙未朔日有蝕之是月行幸河西大校獵十二月甲<lb/>
申車駕還宫<lb/>
二年夏四月宋人來聘庚寅車駕北伐五月丁未次于<lb/>
沙漠舍輜重輕騎兼冀馬至栗水蠕蠕震怖焚廬舍遁<lb/>
跡西走冬十月振旅凱旋于京師告于宗廟列置新人<lb/>
<pb n="KR2d0006_WYG_021-44a"/>
于漠南東至濡源西暨五原隂山竟三千里十一月西<lb/>
廵田于河西至祚山而還<lb/>
三年春正月庚子車駕還宫壬寅大赦癸邜行幸廣寗<lb/>
臨温泉作温泉歌二月丁邜司徒平陽王長孫翰薨戊<lb/>
辰車駕還宫三月壬寅進㑹稽公赫連昌為秦王夏四<lb/>
月甲子行幸雲中勅勒萬餘家叛走詔尚書封鐡追滅<lb/>
之五月戊午論討勅勒功大明賞罸秋七月己亥詔諸<lb/>
征鎮將軍王公仗節邉逺者聼開府辟召其次増設吏<lb/>
<pb n="KR2d0006_WYG_021-44b"/>
員庚子詔大鴻臚卿杜超假節都督冀定相三州諸軍<lb/>
事行征南大將軍太宰進爵為王鎮鄴為諸軍節度八<lb/>
月宋將到彦之自清水入河泝流西行丙寅彦之遣將<lb/>
度河攻蒲坂冠軍將軍安頡督諸軍擊破之九月癸邜<lb/>
立密皇太后廟于鄴甲辰行幸統萬遂征平涼是月馮<lb/>
䟦死冬十月乙邜冠軍將軍安頡濟河攻洛陽甲子㧞<lb/>
之辛巳安頡平虎牢十一月乙酉車駕至平涼己亥行<lb/>
幸安定庚子帝自安定還臨平涼遂掘塹圍守之行幸<lb/>
<pb n="KR2d0006_WYG_021-45a"/>
紐城安慰初附赦秦隴之人賜復十年辛酉安頡帥諸<lb/>
軍攻滑臺沮渠䝉遜遣使朝貢壬寅封夀光侯叔孫建<lb/>
為丹陽王十二月丁邜赫連定弟杜于度洛孤面縛出<lb/>
降平涼收其珍寳定長安臨晋武功守將皆遁走關中<lb/>
平壬申車駕還東留巴東公延普等鎮安定<lb/>
四年春正月壬午車駕次木根山大饗羣臣丙申宋將<lb/>
檀道濟王仲徳從清水救滑臺丹陽王叔孫建汝隂公<lb/>
長孫道生拒之道濟等不敢進是月赫連定滅乞伏慕<lb/>
<pb n="KR2d0006_WYG_021-45b"/>
末二月辛酉安頡司馬楚之尅滑臺癸酉車駕還宫飲<lb/>
至䇿勲告于宗廟賜留臺百官各有差青土賜復十年<lb/>
定州人饑詔開倉以振之宋將檀道濟王仲徳東走三<lb/>
月庚戍冠軍將軍安頡獻宋俘萬餘人甲兵三萬夏六<lb/>
月赫連定北襲沮渠䝉遜為吐谷渾慕璝所執閏月乙<lb/>
未蠕蠕國遣使朝貢詔散騎侍郎周紹使于宋秋七月<lb/>
己酉行幸河西起承華宫八月乙酉沮渠䝉遜遣子安<lb/>
周入侍吐谷渾慕璝遣使奉表請送赫連定己丑以慕<lb/>
<pb n="KR2d0006_WYG_021-46a"/>
璝為大將軍封西秦王九月癸丑車駕還宫庚申加太<lb/>
尉長孫嵩柱國大將軍以左光祿大夫崔浩為司徒征<lb/>
西大將軍長孫道生為司空癸亥詔兼太常李順持節<lb/>
拜西河王沮渠䝉遜為假節加侍中都督涼州持節及<lb/>
西域羗戎諸軍事行征西大將軍太傅涼州牧涼王壬<lb/>
申詔曰范陽盧元博陵崔綽趙郡李靈河間邢頴勃海<lb/>
高允廣平游雅太原張偉等皆賢儁之胄冠冕州邦有<lb/>
羽儀之用易曰我有好爵吾與爾縻之如元之比隠跡<lb/>
<pb n="KR2d0006_WYG_021-46b"/>
衡門不曜名譽者盡敕州郡以禮發遣遂徴元等州郡<lb/>
所遣至者數百人皆差次叙用冬十月戊寅詔司徒崔<lb/>
浩改定律令行幸漠南十一月丙辰北部敕勒莫弗庫<lb/>
若干率其部數萬騎驅鹿獸數百萬詣行在所帝因而<lb/>
大狩以賜從者勒石漠南以紀功徳宜城王奚斤坐事<lb/>
降爵為公十二月車駕還宫<lb/>
延和元年春正月丙午尊保太后為皇太后立皇后赫<lb/>
連氏以皇子晃為皇太子謁于太廟大赦改元三月丁<lb/>
<pb n="KR2d0006_WYG_021-47a"/>
未追贈夫人賀氏為皇后壬申西秦王吐谷渾慕璝送<lb/>
赫連定於京師夏五月宋人來聘六月庚寅車駕伐和<lb/>
龍詔尚書左僕射安原等屯于漠南以備蠕蠕辛邜詔<lb/>
兼散騎常侍鄧頴使於宋秋七月己巳車駕至和龍穿<lb/>
塹以守之是月築東宫九月乙邜車駕西還徙營邱成<lb/>
周遼東樂浪帶方元莵六郡人三萬家于幽州開倉以<lb/>
振之冬十月吐谷渾慕璝遣使朝貢十一月己巳車駕<lb/>
至自和龍十二月己丑馮𢎞子長樂公崇及其母弟朗<lb/>
<pb n="KR2d0006_WYG_021-47b"/>
朗弟邈以遼西内屬先是辟召賢良而州郡多逼遣之<lb/>
詔以禮申喻任其進退<lb/>
二年春二月庚午詔兼鴻臚卿李繼持節假馮崇車騎<lb/>
大將軍遼西王承制聼置尚書已下壬午詔兼散騎常<lb/>
侍宋宣使於宋夏四月沮渠䝉遜死以其子牧犍為車<lb/>
騎將軍改封西河王六月遣永昌王健尚書左僕射安<lb/>
原督諸軍討和龍辛巳詔樂安王範發秦雍兵一萬築<lb/>
小城於長安城内秋八月遼西王馮崇上表求説降其<lb/>
<pb n="KR2d0006_WYG_021-48a"/>
父帝不聼九月宋人來聘并獻馴象一戊午詔兼大鴻<lb/>
臚卿崔頥持節拜征虜將軍楊難當為征南大將軍儀<lb/>
同三司封南秦王冬十二月己巳大赦天下辛未幸隂<lb/>
山北詔兼散騎常侍盧元使於宋<lb/>
三年春正月乙未車駕次于女水大饗羣臣戊戍馮𢎞<lb/>
遣使求和帝不許丙辰南秦王楊難當尅漢中送雍州<lb/>
流人七千家于長安二月戊寅詔以頻年屢征有事西<lb/>
北運輸之役百姓勤勞令郡縣括貧富以為三級富者<lb/>
<pb n="KR2d0006_WYG_021-48b"/>
租賦如常中者復二年下窮者復三年辛邜車駕還宫<lb/>
三月甲寅行幸河西閏月甲戍秦王赫連昌叛走丙子<lb/>
河西侯將格殺之騐其謀反羣弟皆伏誅己邜車駕還<lb/>
宫進彭城公栗爵為王秋七月辛巳東宫成備置屯衛<lb/>
三分西宫之一壬午行幸美稷遂至隰城命諸軍討山<lb/>
胡白龍于河西九月戊子尅之斬白龍及其將帥屠其<lb/>
城冬十一月車駕還宫十二月甲辰行幸雲中<lb/>
太延元年春正月乙未朔日有蝕之壬午降死罪刑已<lb/>
<pb n="KR2d0006_WYG_021-49a"/>
下各一等癸未出道武明元宫人令得嫁甲申大赦改<lb/>
元二月庚子蠕蠕焉耆車師各遣使朝貢詔長安及平<lb/>
涼人徙在京師其孤老不能自存者聼還鄉里丁未車<lb/>
駕還宫夏五月庚申進宜都公穆夀為宜都王汝隂公<lb/>
長孫道生為上黨王宜城公奚斤為恒農王廣陵公婁<lb/>
伏連為廣陵王遣使者二十軰使西域甲戍行幸雲中<lb/>
六月甲午詔曰去春小旱東作不茂憂勤尅已祈請靈<lb/>
祗豈朕精誠有感何報應之速雲雨震灑流澤霑渥有<lb/>
<pb n="KR2d0006_WYG_021-49b"/>
鄙婦人持方寸玉印詣潞縣侯孫家既而亡去莫知所<lb/>
在印有三字為龍鳥之形要妙竒巧不涉人迹文曰旱<lb/>
疫平推尋其理蓋神靈之報應也比者以來禎瑞仍臻<lb/>
甘露流液降於殿内嘉𤓰合蒂生于中山野木連理殖<lb/>
於魏郡在先后載誕之鄉白鷰集于盛樂舊都元鳥隨<lb/>
之蓋有千數嘉禾頻嵗合秀於恒農白兎並見於勃海<lb/>
白雉三隻又集於平陽太祖之廟天降嘉貺將何徳以<lb/>
酬之其令天下大酺五日禮報百神守宰祭界内名山<lb/>
<pb n="KR2d0006_WYG_021-50a"/>
大川上答天意丙午高麗鄯善國並遣使朝貢秋七月<lb/>
田於棝陽己邜樂平王丕等五將東伐至和龍徙男女<lb/>
六千口而還八月丙戍行幸河西粟特國遣使朝貢九<lb/>
月車駕還宫冬十月癸邜尚書左僕射安原謀反伏誅<lb/>
甲辰行幸定州次于新城宫十一月己巳校獵于廣川<lb/>
丙子行幸鄴祀密太后廟諸所過親問高年褒禮賢俊<lb/>
十二月癸邜遣使者以太牢祀北嶽<lb/>
二年春正月甲寅車駕還宫二月戊子馮𢎞遣使朝貢<lb/>
<pb n="KR2d0006_WYG_021-50b"/>
來送侍子帝不許壬辰遣使者十餘軰詣高麗東夷諸<lb/>
國詔諭之三月丙辰宋人來聘辛未遣平東將軍娥清<lb/>
安西將軍古弼討馮𢎞𢎞求救於高麗高麗遣其大將<lb/>
葛蔓盧迎之夏四月甲寅皇子小兒苖兒並薨五月乙<lb/>
夘馮𢎞奔高麗戊午詔散騎常侍封揆使高麗徴送馮<lb/>
𢎞丁邜行幸河西赫連定之西也楊難當竊據上邽秋<lb/>
七月庚戍命樂平王丕等討之詔散騎常侍游雅使於<lb/>
宋八月丁亥遣使六軰使西域帝校獵于河西詔廣平<lb/>
<pb n="KR2d0006_WYG_021-51a"/>
公張黎發定州七郡一萬二千人通莎泉道甲辰高車<lb/>
國遣使朝貢九月庚戍樂平王丕等至略陽公楊難當<lb/>
奉詔攝上邽守高麗不送馮𢎞帝將伐之納樂平王丕<lb/>
計而止冬十一月己酉幸棝陽驅野馬於雲中置野馬<lb/>
苑閏月壬午車駕還宫乙丑改封頴川王提為武昌王<lb/>
河西王沮渠牧犍遣使朝貢是嵗吐谷渾慕璝死<lb/>
三年春正月癸未中山王纂薨戊子太尉北平王長孫<lb/>
嵩薨乙巳丹陽王叔孫建薨二月乙邜行幸幽州存恤<lb/>
<pb n="KR2d0006_WYG_021-51b"/>
孤老問民疾苦還幸上谷遂至代所過復田租之半三<lb/>
月己邜車駕還宫丁酉宋人來聘夏五月己丑詔天下<lb/>
吏民得舉告守令不如法者丙申行幸雲中秋七月戊<lb/>
子使永昌王健上黨王長孫道生討山胡白龍餘黨於<lb/>
西河滅之八月甲辰行幸河西九月甲申車駕還宫丁<lb/>
丑遣使者拜西秦王慕璝弟慕利延為鎮西大將軍儀<lb/>
同三司改封西平王冬十月癸邜行幸雲中十一月壬<lb/>
申車駕還宫是嵗河西王沮渠牧犍世子封壇來朝高<lb/>
<pb n="KR2d0006_WYG_021-52a"/>
麗契丹龜兹悦般焉耆車師粟特疏勒烏孫渇盤陁鄯<lb/>
善破落者舌等國各遣使朝貢<lb/>
四年春三月庚辰鄯善王弟素延耆來朝癸未罷沙門<lb/>
年五十已下江陽王根薨是月高麗殺馮𢎞夏五月戊<lb/>
寅大赦秋七月壬申車駕北伐冬十一月丁夘朔日有<lb/>
蝕之十二月車駕至自北伐上洛巴泉蕇等相帥内附<lb/>
詔兼散騎常侍高雅使于宋<lb/>
五年春正月庚寅行幸定州三月辛未車駕還宫庚寅<lb/>
<pb n="KR2d0006_WYG_021-52b"/>
以故南秦王世子楊保宗為征南大將軍秦州牧武都<lb/>
王鎮上邽夏五月癸未遮逸國獻汗血馬六月甲辰車<lb/>
駕西討沮渠牧犍侍中宜都王穆等輔皇太子決留臺<lb/>
事大將軍長樂王嵇敬輔國大將軍建寕王崇二萬人<lb/>
屯漠南以備蠕蠕秋七月己巳車駕至上都屬國城大<lb/>
饗羣臣講武馬射壬午留輜重分部諸軍八月丙申車<lb/>
駕至姑臧牧犍兄子祖踰城來降乃分軍圍之九月丙<lb/>
戍牧犍與左右文武五千人靣縛軍門帝解其縛待以<lb/>
<pb n="KR2d0006_WYG_021-53a"/>
藩臣之禮收其城内户口二十餘萬倉庫珍寳不可勝<lb/>
計進張掖公秃髪保周爵為王與龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>將軍穆羆安逺<lb/>
將軍源賀分略諸郡牧犍弟張掖太守宜得西奔酒泉<lb/>
太守無諱後奔晋昌樂都太守安周南奔吐谷渾戊子<lb/>
蠕蠕犯塞遂至七介山京都大駭皇太子命上黨王長<lb/>
孫道生等拒之冬十月辛酉車駕還宫徙涼州人三萬<lb/>
餘家于京師留樂平王丕征西將軍賀多羅鎮涼州癸<lb/>
亥遣張掖王秃髪保周喻諸部鮮卑保周因率諸部叛<lb/>
<pb n="KR2d0006_WYG_021-53b"/>
於張掖十一月乙巳宋人來聘并獻馴象一十二月壬<lb/>
午車駕至自西伐飲至䇿勲告于宗廟楊難當寇上邽<lb/>
鎮將元勿頭討走之是嵗鄯善龜兹踈勒焉耆高麗粟<lb/>
特渇盤陁郍悉半居等國並遣使朝貢<lb/>
太平真君元年春正月己酉沮渠無諱圍酒泉辛亥分<lb/>
遣侍臣巡行州郡觀察風俗問民疾苦三月己巳詔假<lb/>
通直常侍邢頴使於宋發長安人五千浚昆明池三月<lb/>
酒泉䧟夏四月戊午朔日有蝕之庚辰沮渠無諱寇張<lb/>
<pb n="KR2d0006_WYG_021-54a"/>
掖禿髪保周屯郍舟六月丁丑皇孫濬生大赦改元秋<lb/>
七月行幸隂山己丑永昌王健大破秃髪保周走之丙<lb/>
申保太后寳氏崩于行宫癸丑保周自殺𫝊首京師八<lb/>
月甲申沮渠無諱降九月壬寅車駕還宫是嵗州鎮十<lb/>
五饑詔開倉振恤之以河南王曜子羯兒為河間王後<lb/>
改封略陽王<lb/>
二年春正月癸邜拜沮渠無諱為征西大將軍涼州牧<lb/>
酒泉王三月辛邜葬恵太后於崞山庚戍新興王俊略<lb/>
<pb n="KR2d0006_WYG_021-54b"/>
陽王羯兒有罪黜為公辛亥封蠕蠕郁乆閭乞歸為朔<lb/>
方王沮渠萬年為張掖王夏四月丁巳宋人來聘秋八<lb/>
月辛亥詔㪚騎侍郎張偉使于宋九月戊戍永昌王健<lb/>
薨冬十一月庚子鎮南大將軍奚眷平酒泉十二月丙<lb/>
子宋人來聘<lb/>
三年春正月甲申帝至道壇親受符籙備法駕旗幟盡<lb/>
青三月壬寅北平王長孫頽有罪削爵為侯夏四月酒<lb/>
泉王沮渠無諱走渡流沙據鄯善西涼李嵩孫李寳據<lb/>
<pb n="KR2d0006_WYG_021-55a"/>
敦煌遣使内附五月行幸隂山北六月丙戍楊難當朝<lb/>
於行宫先是起殿於隂山北殿成而難當至因曰廣徳<lb/>
焉秋八月甲戍晦日有蝕之冬十月己邜封皇子伏羅<lb/>
為晋王翰為秦王譚為燕王建為楚王余為吳王十二<lb/>
月辛巳太保㐮城公盧魯元薨丁酉車駕還宫李寳遣<lb/>
使朝貢以寶為鎮西大將軍開府儀同三司沙州牧敦<lb/>
煌公<lb/>
四年春正月庚午行幸中山二月丙子次于恒山之陽<lb/>
<pb n="KR2d0006_WYG_021-55b"/>
詔有司刋石勒銘是月尅仇池三月庚申車駕還宫夏<lb/>
四月武都王楊保宗謀反諸將禽送京師氐𦍑復推保<lb/>
宗弟文徳為主圍仇池六月庚寅詔復民資賦三年其<lb/>
田租嵗輸如常牧守不得妄有徴發癸巳大閲于西郊<lb/>
九月辛丑行幸漠南甲辰捨輜重以輕騎襲蠕蠕分軍<lb/>
為四道冬十一月甲子車駕還至朔方詔曰夫隂陽有<lb/>
往復四時有代謝授子任賢葢古今不易之令典也其<lb/>
令皇太子副理萬機總統百揆諸功臣勤勞日乆皆當<lb/>
<pb n="KR2d0006_WYG_021-56a"/>
以爵歸第随時朝請饗宴朕前論道陳謨而已不宜復<lb/>
煩以劇職更舉賢俊以備百官明為科制以稱朕心十<lb/>
二月辛邜車駕至自北伐<lb/>
五年春正月壬寅皇太子始總百揆侍中中書監冝都<lb/>
王穆夀司徒東都公崔浩侍中廣平公張黎侍中建興<lb/>
公古弼輔太子以決庻政諸上書者皆稱臣上疏儀與<lb/>
表同戊申詔自王公以下至於庻人私養沙門師巫及<lb/>
金銀工巧之人在其家者皆遣詣官曹限今年二月二<lb/>
<pb n="KR2d0006_WYG_021-56b"/>
十五日過期不出巫沙門身死主人門誅庚戍詔自王<lb/>
公已下至於卿士其子息皆詣太學其百工伎巧騶卒<lb/>
子息當習其父兄所業不聼私立學校違者師身死主<lb/>
人門誅二月辛未中山王辰等八人以北伐後期斬于<lb/>
都南癸酉樂平王丕薨庚辰行幸廬三月戊辰大㑹于<lb/>
郍南遣使者四軰使西域甲辰車駕還宫夏四月乙亥<lb/>
太宰陽平王杜超為帳下所殺五月丁酉行幸隂山北<lb/>
六月西平王吐谷渾慕利延殺其兄子緯代立緯弟叱<lb/>
<pb n="KR2d0006_WYG_021-57a"/>
力延等來奔乞師以叱力延為歸義王秋八月乙丑田<lb/>
于河西壬午詔員外㪚騎常侍髙濟使於宋九月帝自<lb/>
河西至于馬邑觀于崞川乙亥車駕還宫丁未行幸漠<lb/>
南冬十月癸未晋王伏羅大破慕利延慕利延走奔白<lb/>
蘭其部一萬三千内附十一月宋人來聘十二月丙戍<lb/>
車駕還宫<lb/>
六年春正月辛亥行幸定州引見長老存問之詔兼員<lb/>
外㪚騎常侍宋愔使于宋二月遂西幸上黨觀連理樹<lb/>
<pb n="KR2d0006_WYG_021-57b"/>
於元氏至吐京討徙叛胡出配郡縣三月庚申車駕還<lb/>
宫詔諸有疑獄皆付中書以經義量決夏六月戊子朔<lb/>
日有蝕之壬辰北廵秋八月壬辰散騎常侍成周公萬<lb/>
度歸以輕騎至鄯善執其王真逹與詣京師帝大悦厚<lb/>
待之車駕幸隂山北次于廣徳宫詔發天下兵三取一<lb/>
各當戒嚴以湏後命徙諸種雜人五千餘家於北邉令<lb/>
人北徙畜牧至廣漠以餌蠕蠕壬寅征西大將軍高涼<lb/>
王郍等討吐谷渾慕利延軍到㬅頭城慕利延驅其部<lb/>
<pb n="KR2d0006_WYG_021-58a"/>
落西度流沙郍急追故西秦王慕璝世子被嚢逆軍拒<lb/>
戰郍擊破之中山公杜豐追度三危至雪山禽被嚢及<lb/>
慕利延元子什歸熾盤子成龍送于京師慕利延遂西<lb/>
入于闐國九月盧水胡葢吳聚衆反於杏城冬十一月<lb/>
高涼王郍振旅還京師庚申遼東王竇漏頭薨河東蜀<lb/>
薛永宗聚黨入汾曲西通葢吳受其位號葢吳自號天<lb/>
台王署百官辛未車駕還宫選六州兵勇猛者使永昌<lb/>
王仁高涼王郍分領為二道南略淮泗以北徙青徐之<lb/>
<pb n="KR2d0006_WYG_021-58b"/>
人以實河北癸未西廵<lb/>
七年春正月戊辰車駕次東雍禽薛永宗斬之其男女<lb/>
無少長皆赴水死辛未南幸汾隂葢吳退走北地二月<lb/>
丙戍幸長安存問父老丁亥幸昆明池遂田于岐山之<lb/>
陽所過誅與葢吳通謀反害守將者三月詔諸州坑沙<lb/>
門毁諸佛像徙長安城内工巧三千家於京師夏四月<lb/>
甲申車駕至自長安戊子毁鄴城五層佛圖於泥像中<lb/>
得玉璽二其文皆曰受命於天既夀永昌其一刻其旁<lb/>
<pb n="KR2d0006_WYG_021-59a"/>
曰魏所受漢𫝊國璽五月葢吳復聚杏城自號秦地王<lb/>
丙戍發司幽定冀四州十萬人築畿上塞圍起上谷西<lb/>
至于河廣袤皆千里六月癸未朔日有蝕之秋八月蓋<lb/>
吳為其下人所殺𫝊首京師復略陽公羯兒王爵<lb/>
八年春正月癸未行幸中山三月河西王沮渠牧犍謀<lb/>
反伏誅夏五月車駕還宫六月西征諸將扶風公處真<lb/>
等八將坐盗没軍資所在虜掠贓各千萬計並斬之秋<lb/>
八月樂安王範薨冬十一月侍中中書監宜都王穆夀<lb/>
<pb n="KR2d0006_WYG_021-59b"/>
薨十二月晋王伏羅薨<lb/>
九年春正月宋人來聘二月癸邜行幸定州山東人饑<lb/>
詔開倉振之罷塞圍作遂西幸上黨詔於壺關東北大<lb/>
王山累石為三封又塹其鳯皇山南足以斷之三月車<lb/>
駕還宫夏五月甲戍以交阯公韓㧞為假征西將軍領<lb/>
䕶西戎校尉鄯善王鎮鄯善賦役其人比之郡縣六月<lb/>
辛酉行幸廣徳宫丁邜悦般國遣使求與王師俱討蠕<lb/>
蠕帝許之秋八月詔中外諸軍戒嚴九月乙酉練兵于<lb/>
<pb n="KR2d0006_WYG_021-60a"/>
西郊丙戍幸隂山是月成周公萬度歸千里驛上大破<lb/>
焉耆國其王鳩尸卑那奔龜兹冬十月辛丑恒農王奚<lb/>
斤薨癸邜以婚姻奢靡䘮葬過度詔有司更為科限癸<lb/>
亥大赦十二月詔成周公萬度歸自焉耆西討龜兹皇<lb/>
太子朝于行宫遂從北討至受降城不見蠕蠕因積糧<lb/>
城内留守而還北平王長孫敦坐事降爵為公<lb/>
十年春正月戊辰朔帝在漠南大饗百寮甲戍蠕蠕吐<lb/>
賀真懼逺遁三月蒐于河西庚寅車駕還宫夏四月丙<lb/>
<pb n="KR2d0006_WYG_021-60b"/>
申朔日有蝕之九月閲武於磧上遂北伐冬十月庚子<lb/>
皇太子及羣官奉迎於行宫十二月戊申車駕至自北<lb/>
伐己酉以平昌公託真為中山王<lb/>
十一年春正月乙丑行幸洛陽所過郡國皆親對高年<lb/>
存恤孤寡二月甲午大蒐於梁川皇子真薨是月大修<lb/>
宫室皇太子居于北宫車駕遂征懸瓠夏四月癸邜車<lb/>
駕還宫賜從者及留臺郎吏已上生口各有差六月己<lb/>
亥誅司徒崔浩辛丑北廵隂山秋七月宋將王元謨攻<lb/>
<pb n="KR2d0006_WYG_021-61a"/>
滑臺八月辛亥田于河西癸未練兵於西郊九月辛邜<lb/>
車駕南伐癸巳皇太子北伐屯于漠南吳王余留守京<lb/>
都庚子曲赦定冀相三州死罪已下冬十月乙丑車駕<lb/>
濟河元謨棄軍而走乃命諸將分道並進車駕自中道<lb/>
十一月辛邜至鄒山使使者以太牢祀孔子是月頞盾<lb/>
國獻師子一十二月丁邜車駕至淮詔刈雚葦作筏數<lb/>
萬而濟淮南皆降癸未車駕臨江起行宫於𤓰步山諸<lb/>
軍同日皆臨江所過城邑莫不望塵奔潰其降附者不<lb/>
<pb n="KR2d0006_WYG_021-61b"/>
可勝數甲申宋文帝使獻百牢貢其方物又請進女於<lb/>
皇孫以求和好帝以師婚非禮許和而不許婚使㪚騎<lb/>
侍郎夏侯野報之帝詔皇孫為書致馬通問焉<lb/>
正平元年春正月丙戌朔大㑹羣臣於江上文武受爵<lb/>
者二百餘人丁亥車駕北旋二月癸未次于魯口皇太<lb/>
子朝于行宫三月己亥車駕至自南伐飲至策勲告於<lb/>
宗廟以降人五萬餘家分置近畿賜留臺文武所獲軍<lb/>
資生口各有差夏五月壬寅大赦六月壬戍改元車師<lb/>
<pb n="KR2d0006_WYG_021-62a"/>
國王遣子入侍詔以刑網太密犯者更衆命有司具案<lb/>
律令務求厥中自餘有不便於民者依比増損詔太子<lb/>
少𫝊游雅中書侍郎胡方回等改定律制略陽王羯兒<lb/>
高涼王郍有罪賜死戊辰皇太子薨壬申葬景穆太子<lb/>
於金陵秋七月丁亥行幸隂山省諸曹吏員三分之一<lb/>
九月癸巳車駕還宫冬十月庚申行幸隂山宋人來聘<lb/>
詔殿中將軍郎法祐使於宋己巳司空上黨王長孫道<lb/>
生薨十二月丁丑車駕還宫封皇孫濬為高陽王尋以<lb/>
<pb n="KR2d0006_WYG_021-62b"/>
皇孫世嫡不宜在藩乃止改封秦王翰為東平王燕王<lb/>
譚為臨淮王楚王建為廣陽王吳王余為南安王<lb/>
二年春正月庚辰朔南來降人五千餘家於中山謀叛<lb/>
州軍討平之冀州刺史張掖王沮渠萬年與降人通謀<lb/>
賜死三月甲寅中常侍宗爱構逆帝崩於永安宫時年<lb/>
四十五祕不發䘮爱又矯皇后令殺東平王翰迎南安<lb/>
王余立大赦改元為承平尊諡帝曰太武皇帝葬於雲<lb/>
中金陵廟號世祖帝生不逮密太后及有所識言則悲<lb/>
<pb n="KR2d0006_WYG_021-63a"/>
慟哀感傍人明元聞而嘉歎及明元不豫衣不釋帶性<lb/>
清儉率素服御飲膳取給而已不好珍麗食不二味所<lb/>
幸昭儀衣無兼綵羣臣白帝更峻京邑城隍以從周易<lb/>
設險之義又陳蕭何壯麗之説帝曰古人有言在徳不<lb/>
在險屈丐蒸土築城而朕滅之豈在城也今天下未平<lb/>
方湏人力土功之事朕所未為蕭何之對非雅言也每<lb/>
以財者軍國之本無所輕費至於賞賜皆是勲績之家<lb/>
親戚爱寵未曽横有所及臨敵常與士卒同在矢石間<lb/>
<pb n="KR2d0006_WYG_021-63b"/>
左右死傷相繼而帝神色自若是以人思効命所向無<lb/>
前命將出師指授節度從命者無不制勝違爽者率多<lb/>
敗失性又知人㧞士於卒伍之中唯其才效所長不論<lb/>
本末兼甚嚴斷明於刑賞功者賞不遺賤罪者刑不避<lb/>
親雖寵爱之終不虧法常曰法者朕與天下共之何敢<lb/>
輕也故大臣犯法無所寛假雅長聼察瞬息之間下無<lb/>
以措其姦隐然果於誅戮後多悔之司徒崔浩死後帝<lb/>
北伐時宣城公李孝伯疾篤𫝊者以為卒帝聞而悼之<lb/>
<pb n="KR2d0006_WYG_021-64a"/>
謂左右曰李宣城可惜又曰朕向失言崔司徒可惜李<lb/>
宣城可哀褒貶雅意皆此類也<lb/>
　　太武帝始光神䴥各四年延和三年太延五年太<lb/>
　　平真君十一年正平二年即位二十九年<lb/>
　臣謹按景穆太子未嘗即位後追諡為皇帝既無年<lb/>
　號不當立紀太子諱晃太武之長子也母曰賀夫人<lb/>
　延和元年正月丙午立為皇太子時年五嵗明慧彊<lb/>
　識聞則不忘及長好讀經史皆通大義太武甚竒之<lb/>
<pb n="KR2d0006_WYG_021-64b"/>
　及西征涼州皇太子監國初太武之伐河西李順等<lb/>
　咸言姑臧無水草不可行師太子有疑色及車駕至<lb/>
　姑臧乃詔太子曰姑臧城東西門外涌泉合於城北<lb/>
　其大如河澤草茂盛可供大軍數年人之多言亦可<lb/>
　惡也太子謂宫臣曰為人臣不實若此豈為忠乎吾<lb/>
　初聞有疑但帝决行耳幾誤人大事言者復何面目<lb/>
　見帝也太平真君四年從征蠕蠕至鹿渾谷與賊遇<lb/>
　虜惶怖擾亂太子言於太武曰宜速進擊掩其不備<lb/>
<pb n="KR2d0006_WYG_021-65a"/>
　中書令劉潔固諫以為塵盛賊多湏軍大集太子曰<lb/>
　此塵之盛當由賊驚故也太武疑之遂不急擊蠕蠕<lb/>
　逺遁既而獲虜候騎乃云不覺官軍卒至上下惶懼<lb/>
　北走經六七日知無追者乃徐行帝深恨之自是太<lb/>
　子所言軍國大事多見納用遂知萬機及監國命有<lb/>
　司使百姓有牛家以人牛相貿又禁飲酒雜戯棄本<lb/>
　酤販者於是墾田大増正平元年六月戊辰薨於東<lb/>
　宫時年二十四庚午命持節兼太尉張黎兼司空竇<lb/>
<pb n="KR2d0006_WYG_021-65b"/>
　瑾奉策即柩諡曰景穆太子文成即位追尊為景穆<lb/>
　皇帝廟號恭宗<lb/>
高宗文成皇帝諱濬景穆皇帝之長子也母曰閭氏太<lb/>
平真君元年六月生於東宫帝少聰逹太武常置左右<lb/>
號世嫡皇孫年五嵗太武北廵帝從在後逢虜帥桎一<lb/>
奴將加罰帝謂曰奴今遭我汝宜釋之帥奉命觧縛太<lb/>
武聞之曰此兒雖小欲以天子自處意竒之及長風格<lb/>
異常每参決大政可否正平二年三月中常侍宗爱弑<lb/>
<pb n="KR2d0006_WYG_021-66a"/>
逆立南安王余十月丙午朔又賊殺余於是殿中尚書<lb/>
長孫渇侯與尚書陸麗奉迎世嫡皇孫<lb/>
興安元年冬十月戊申皇帝即位於永安前殿大赦改<lb/>
正平二年為興安元年以驃騎大將軍元夀樂為太宰<lb/>
都督中外諸軍録尚書事以尚書長孫渴侯為尚書令<lb/>
儀同三司十一月丙子二人争權並賜死癸未廣陽王<lb/>
建臨淮王譚薨甲申皇妣閭氏薨進平南將軍宋子侯<lb/>
周忸爵為樂陵王南部尚書常安子陸麗為平原王文<lb/>
<pb n="KR2d0006_WYG_021-66b"/>
武各加位一等壬寅追尊皇考景穆太子為景穆皇帝<lb/>
妣閭氏為恭皇后尊保母常氏為保太后十二月戊申<lb/>
祔葬恭皇后於金陵乙邜初復佛法丁巳以樂陵王周<lb/>
忸為太尉平原王陸麗為司徒鎮西將軍杜元寳為司<lb/>
空保達沙獵等國各遣使朝貢戊寅進建業公陸俟爵<lb/>
為東平王進廣平公杜遺爵為王癸亥詔以營州蝗開<lb/>
倉振恤甲子太尉樂陵王周忸有罪賜死進濮陽公閭<lb/>
若文爵為王<lb/>
<pb n="KR2d0006_WYG_021-67a"/>
二年春正月辛巳進司空杜元寳爵為京兆王廣平王<lb/>
杜遺薨進尚書僕射東安公劉尼爵為王封建寕王崇<lb/>
子麗為濟南王癸未詔與百姓雜調十五丙戍進尚書<lb/>
西平公源賀爵為王二月己未司空京兆王杜元寳謀<lb/>
反伏誅建寕王崇崇子濟南王麗為元寳所引各賜死<lb/>
乙丑發京師五千人穿天泉池是月宋太子劭弑文帝<lb/>
三月尊保太后為皇太后進安豐公閭虎皮爵為河間<lb/>
王夏五月宋孝武帝殺太子劭而自立閏月乙亥太皇<lb/>
<pb n="KR2d0006_WYG_021-67b"/>
太后赫連氏崩秋七月辛亥行幸隂山濮陽王閭若文<lb/>
永昌王仁謀反乙邜仁賜死若文伏誅己巳車駕還宫<lb/>
是月築馬射臺於南郊八月戊戍詔曰朕即位已來風<lb/>
雨順序邉方無事衆瑞兼呈又於苑内獲方寸玉印其<lb/>
文曰子孫長夀羣公卿士咸曰休哉豈朕一人克臻斯<lb/>
應實由天地祖宗降祐之所致也思與兆庻共兹嘉慶<lb/>
其令百姓大酺三日降殊死已下囚九月壬子閲武於<lb/>
南郊冬十一月辛酉行幸信都中山觀察風俗十二月<lb/>
<pb n="KR2d0006_WYG_021-68a"/>
甲午車駕還宫復北平公長孫敦王爵是嵗踈勒渇盤<lb/>
陁庫莫奚契丹罽賔等國各遣使朝貢<lb/>
興光元年春正月乙丑以侍中河南公伊馛為司空二<lb/>
月甲午帝至道壇登受圖籙禮畢曲赦京師夏六月行<lb/>
幸隂山秋七月丙申朔日有蝕之庚子皇子𢎞生辛丑<lb/>
大赦改元八月甲戍趙王深薨乙亥車駕還宫乙丑皇<lb/>
叔虎頭龍頭薨九月庫莫奚國獻名馬有一角狀如麟<lb/>
閉都門大索三日獲姦人亡命數百人冬十一月戊戍<lb/>
<pb n="KR2d0006_WYG_021-68b"/>
行幸中山遂幸信都十二月丙子還幸靈邱至温泉宫<lb/>
庚辰車駕還宫出于叱萬單等國各遣使朝貢<lb/>
太安元年春正月辛酉奉太武景穆神主于太廟樂平<lb/>
王㧞有罪賜死二月癸未武昌王提薨三月己亥以太<lb/>
武景穆神主入太廟改元曲赦京師死囚已下夏六月<lb/>
壬戍詔名皇子𢎞曲赦癸酉詔尚書穆真等二十人廵<lb/>
行州郡　察風俗大明賞罰冬十月庚午以遼西公常<lb/>
英為太宰進爵為王是嵗遮逸波斯踈勒等國各遣使<lb/>
<pb n="KR2d0006_WYG_021-69a"/>
朝貢<lb/>
二年春正月乙邜立皇后馮氏二月丁巳立皇子𢎞為<lb/>
皇太子大赦夏六月羽林中郎于判元提等謀逆誅秋<lb/>
八月田於河西平西將軍漁陽公尉眷北擊伊吾尅其<lb/>
城大獲而還九月辛巳進河東公閭毗零陵公閭紇爵<lb/>
並為王冬十月甲申車駕還宫甲午曲赦京師十一月<lb/>
改封西平王源賀隴西王嚈噠普嵐等國各遣使朝貢<lb/>
三年春正月徴漁陽公尉眷拜太尉進爵為王録尚書<lb/>
<pb n="KR2d0006_WYG_021-69b"/>
事夏五月封皇弟新成為陽平王六月癸邜行幸隂山<lb/>
秋八月田於隂山之北己亥還宫冬十月將東廵詔大<lb/>
宰常英起行宫於遼西黄山十二月州鎮五蝗百姓饑<lb/>
使開倉振給之是嵗粟特于闐等五十餘國並遣使朝<lb/>
貢<lb/>
四年春正月丙午朔初設酒禁乙邜行幸廣寗温泉宫<lb/>
遂東廵庚午至遼西黄山宫遊宴数日親對高年勞問<lb/>
疾苦二月丙子登碣石山觀滄海大饗羣臣於山上班<lb/>
<pb n="KR2d0006_WYG_021-70a"/>
賞進爵各有差改碣石山為樂遊山築壇記行於海濵<lb/>
戊寅南幸信都田於廣川三月丁未觀馬射於中山所<lb/>
過郡國賜復一年丙辰車駕還宫起太華殿乙丑東平<lb/>
王陸俟薨夏五月壬戍詔曰比年以來雜調減省而所<lb/>
在州郡咸有逋懸非在職之官緩惰失所貪穢過度誰<lb/>
使之然自今常調不充人不安業宰民之徒加以死罪<lb/>
六月丙申田於松山秋七月庚午行幸河西九月丁巳<lb/>
還宫辛亥太華殿成丙寅饗羣臣大赦冬十月甲戍北<lb/>
<pb n="KR2d0006_WYG_021-70b"/>
廵至隂山有故冢毁廢詔曰昔姬文葬枯骨天下歸仁<lb/>
自今有穿墳壠者斬之辛邜次于車輪山累石紀行十<lb/>
一月車駕度漠蠕蠕絶迹逺遁十二月中山王託真薨<lb/>
五年春二月己酉司空河南公伊馛薨三月庚寅曲赦<lb/>
京師死罪已下夏四月乙巳封皇弟子推為京兆王五<lb/>
月常居國遣使朝貢六月戊申行幸隂山秋八月庚戍<lb/>
遂幸雲中壬戍還宫九月戊辰儀同三司敦煌公李寳<lb/>
薨冬十二月戊申詔以六鎮雲中高平二雍秦州徧遇<lb/>
<pb n="KR2d0006_WYG_021-71a"/>
災旱年榖不收開倉廪振乏有徙流者喻還桑梓<lb/>
和平元年春正月甲子朔大赦改元庚午詔散騎侍郎<lb/>
馮闡使於宋夏四月戊戍皇太后常氏崩於夀安宫五<lb/>
月癸酉葬昭太后於廣寗鳴鷄山六月甲午詔征西大<lb/>
將軍陽平王新成等討吐谷渾什寅崔浩之誅也史官<lb/>
遂廢至是復置秋七月西征諸軍至西平什寅走保南<lb/>
山九月庚申朔日有蝕之是月諸軍濟河追什寅遇瘴<lb/>
氣多病疫乃引還庚午車駕還宫冬十月居常王獻馴<lb/>
<pb n="KR2d0006_WYG_021-71b"/>
象三十一月詔散騎侍郎盧度世使於宋<lb/>
二年春正月乙酉詔曰刺史牧民為萬里之表自頃毎<lb/>
因發調逼人假貸大商富賈要射時利上下通同分以<lb/>
潤屋為政之弊莫過於此其一切禁絶犯者十疋以上<lb/>
皆死布告天下咸令知禁二月行幸中山遂幸信都三<lb/>
月宋人來聘車駕所過皆親對高年問疾苦詔年八十<lb/>
一子不從役靈邱南有山髙四百餘丈乃詔羣臣仰射<lb/>
山峯無能踰者帝彎弧發矢出三十餘丈過山南二百<lb/>
<pb n="KR2d0006_WYG_021-72a"/>
二十步遂刋石勒銘是月發并肆州五千餘人修河西<lb/>
獵道辛巳車駕還宫夏四月乙未河東王閭毗薨五月<lb/>
癸未詔南部尚書黄盧頭李敷業考課諸州秋七月戊<lb/>
寅封皇弟小新成為濟隂王天賜為汝隂王萬夀為樂<lb/>
良王洛侯為廣平王八月波斯國遣使朝貢冬十月詔<lb/>
假員外散騎常侍游明根使于宋廣平王洛侯薨<lb/>
三年春正月壬午以東郡公乙渾為太原王癸未樂良<lb/>
王萬夀薨二月壬子朔日有蝕之癸酉田於崞山遂觀<lb/>
<pb n="KR2d0006_WYG_021-72b"/>
漁于旋馬池三月甲申宋人來聘高麗蓰王契嚙思厭<lb/>
於師疏勒石那悉居半渇盤陁等國並遣使朝貢夏六<lb/>
月庚申行幸隂山秋七月壬寅幸河西九月壬辰常山<lb/>
王素薨冬十月詔員外散騎常侍游明根使于宋十一<lb/>
月壬寅車駕還宫十二月乙邜制戰陣之法十有餘條<lb/>
因大儺耀兵有飛龍騰虵魚麗之變以示威武戊午零<lb/>
陵王閭㧞薨<lb/>
四年春三月乙未賜京師人年七十以上太官厨食以<lb/>
<pb n="KR2d0006_WYG_021-73a"/>
終其年皇子胡仁薨追封樂陵王夏四月癸亥上幸西<lb/>
苑親射猛虎三頭五月壬辰侍中漁陽王尉眷薨壬寅<lb/>
行幸隂山秋七月壬午詔曰朕毎嵗閑月命羣臣講武<lb/>
所幸之處必立宫壇靡費之功勞損非一宜仍舊貫何<lb/>
必改作也八月丙寅遂田于河西九月辛巳車駕還宫<lb/>
冬十月以定相二州霣霜傷稼免其田租詔員外散騎<lb/>
常侍游明根使於宋十二月辛丑詔以䘮葬嫁娶大禮<lb/>
未備命有司為之條格使貴賤有章上下咸序著之于<lb/>
<pb n="KR2d0006_WYG_021-73b"/>
令壬寅詔曰婚姻者人道之始比者以來貴族之門多<lb/>
不率法或貪利財賂或因縁私好在於茍合無所擇選<lb/>
塵穢清化虧損人倫將何以宣示典謨垂之來裔今制<lb/>
皇族肺腑王公侯伯及士庻之家不得與百工伎巧卑<lb/>
姓為婚犯者加罪<lb/>
五年春正月丁亥封皇弟雲為任城王二月詔以州鎮<lb/>
十四去嵗蟲水開倉振恤夏四月癸邜進封頓邱公李<lb/>
峻為王閏月戊子帝以旱故減膳責身是夜㴻雨大降<lb/>
<pb n="KR2d0006_WYG_021-74a"/>
五月宋孝武帝殂六月丁亥行幸隂山秋七月壬寅行<lb/>
幸河西九月辛丑車駕還宫冬十月琅邪侯司馬楚之<lb/>
薨十二月南秦王楊難當薨吐呼羅國遣使朝貢<lb/>
六年春正月丙申大赦二月丁丑行幸樓煩宫高麗蓰<lb/>
王對㬅等國各遣使朝貢三月戊戍相州刺史西平郡<lb/>
王吐谷渾權薨乙巳車駕還宫夏四月破洛郍國獻汗<lb/>
血馬普嵐國獻寳劔五月癸夘帝崩于太華殿時年二<lb/>
十六六月丙寅奉尊諡曰文成皇帝廟號髙宗八月葬<lb/>
<pb n="KR2d0006_WYG_021-74b"/>
雲中之金陵<lb/>
　　文成帝興安二年興光元年太安五年和平六年<lb/>
　　即位十四年<lb/>
顯祖獻文皇帝諱𢎞文成皇帝之長子也母曰李貴人<lb/>
興光元年七月生於隂山之北大安二年二月立為皇<lb/>
太子和平六年五月甲辰即皇帝位大赦尊皇后曰皇<lb/>
太后車騎大將軍乙渾矯詔殺尚書楊保年平陽公賈<lb/>
爱仁南陽公張天度于禁中戊申司徒公平原王陸麗<lb/>
<pb n="KR2d0006_WYG_021-75a"/>
自湯泉入廟又殺之己酉以渾為太尉公以録尚書事<lb/>
東安王劉尼為司徒公以尚書左僕射和其奴為司空<lb/>
公六月封繁陽侯李嶷為丹陽王征東大將軍馮熈為<lb/>
昌黎王秋七月癸巳以太尉乙渾為丞相位居諸王上<lb/>
事無大小皆決焉九月庚子曲赦京師丙午詔曰先朝<lb/>
以州牧親民宜置良佐故頼有司班九條之制使前政<lb/>
選吏以待後人然牧司舉非其人愆于典度今制刺史<lb/>
守宰到官之日仰自舉人望忠信以為選官不論前政<lb/>
<pb n="KR2d0006_WYG_021-75b"/>
共相平置若簡任失所以罔上論是月宋義陽王劉昶<lb/>
自彭城來奔冬十月徴陽平王新成京兆王子推濟隂<lb/>
王小新成汝隂王天賜任城王雲入朝十一月宋湘東<lb/>
王彧弑其主子業而自立<lb/>
天安元年春正月己丑朔大赦改元二月庚申丞相太<lb/>
原王乙渾謀反伏誅乙亥以侍中元孔雀為濮陽王侍<lb/>
中陸定國為東郡王三月庚子以隴西王源賀為太尉<lb/>
公辛丑高宗文成皇帝神主祔于太廟辛亥帝幸道壇<lb/>
<pb n="KR2d0006_WYG_021-76a"/>
親受符籙曲赦京師秋九月己酉初立鄉學郡置博士<lb/>
二人助教二人學生六十人冬十二月皇弟安平王薨<lb/>
是嵗州鎮十一旱民饑開倉振恤<lb/>
皇興元年春正月癸巳鎮南大將軍尉元大破宋將張<lb/>
永沈攸之於吕梁東宋人來聘庚子東平王道符謀反<lb/>
於長安其司馬段太陽斬之𫝊首京師道符兄弟皆伏<lb/>
誅閏月以頓邱王李峻為太宰二月濟隂王小新成薨<lb/>
宋東平太守申纂戍無鹽遏絶王使詔征南大將軍慕<lb/>
<pb n="KR2d0006_WYG_021-76b"/>
容白曜督諸軍徃討三月甲寅尅之秋八月丁酉幸武<lb/>
州山石窟寺戊申皇子宏生大赦改元九月己巳進馮<lb/>
翊公李白為梁郡王冬十月己亥朔日有蝕之癸邜田<lb/>
於郍男池濮陽王孔雀坐怠慢降為公<lb/>
二年春二月癸未田于西山親射虎豹三月慕容白曜<lb/>
進圍東陽戊午宋人來聘夏四月丙子朔日有蝕之辛<lb/>
丑進南郡公李恵爵為王五月乙邜田于崞山遂幸繁<lb/>
畤辛酉車駕還宫六月庚辰以河南闢地曲赦京師殊<lb/>
<pb n="KR2d0006_WYG_021-77a"/>
死以下以昌黎王馮熈為太傅秋九月辛亥封皇叔禎<lb/>
為南安王長夀為城陽王太洛為章武王休為安定王<lb/>
冬十月癸酉朔日有蝕之辛丑田于泠泉十一月州鎮<lb/>
二十七水旱詔開倉振恤十二月甲午詔曰頃張永敢<lb/>
拒王威暴骨原隰天下之人一也其永軍殘廢之士聼<lb/>
還江南露骸草莽者勅州縣收瘞之<lb/>
三年春正月乙丑東陽潰虜沈文秀戊辰司空平昌公<lb/>
和其奴薨三月己邜進上黨公慕容白曜爵為濟南王<lb/>
<pb n="KR2d0006_WYG_021-77b"/>
夏四月壬辰宋人來聘丙申名皇子宏大赦丁酉田于<lb/>
崞山五月徙青齊人於京師六月辛未立皇子宏為皇<lb/>
太子冬十月丁邜朔日有蝕之是月太宰頓邱王李峻<lb/>
薨十一月進㐮城公韓頽爵為王<lb/>
四年春正月州鎮大饑詔開倉振恤二月以東郡王陸<lb/>
定國為司空公詔征西大將軍上黨王長孫觀討吐谷<lb/>
渾什寅廣陽王石侯薨三月丙戍詔天下人病者所在<lb/>
官司遣醫就家診視所湏藥任醫所量給之夏四月辛<lb/>
<pb n="KR2d0006_WYG_021-78a"/>
丑大赦戊申長孫觀軍至曼頭山大破什寅五月封皇<lb/>
弟長樂為建昌王六月宋人來聘秋八月蠕蠕犯塞九<lb/>
月丙寅車駕北伐諸將俱㑹于女水大破虜軍司徒東<lb/>
安公劉尼坐事免壬申車駕至自北伐飲至䇿勲告于<lb/>
宗廟冬十月誅濟南王慕容白曜高平公李敷十一月<lb/>
詔弛山澤禁十二月甲辰幸鹿野苑石窟寺陽平王新<lb/>
成薨<lb/>
五年春二月乙亥詔假員外散騎常侍邢祐使于宋夏<lb/>
<pb n="KR2d0006_WYG_021-78b"/>
四月北平王長孫敦薨六月丁未行幸河西秋七月丙<lb/>
寅遂至隂山八月丁亥車駕還宫帝幼而神武聰睿機<lb/>
悟有濟人之規仁孝純至禮敬師友及即位雅薄時務<lb/>
常有遺世之心欲禪位於叔父京兆王子推羣臣固請<lb/>
帝乃止丙午使太保建安王陸馛太尉源賀持節奉皇<lb/>
帝璽綬冊命皇大子升帝位於是羣公奏上尊號太上<lb/>
皇帝乃從之己酉太上皇帝徙御崇光宫彩椽不斵土<lb/>
階而已國之大事咸以聞承明元年文明太后有憾於<lb/>
<pb n="KR2d0006_WYG_021-79a"/>
帝帝崩於永安殿時年二十三上尊諡曰獻文皇帝廟<lb/>
號顯祖葬雲中金陵<lb/>
　　獻文帝天安元年皇興五年即位六年<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_021-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷十五上<lb/>
</p>
<p>
</p>
  </div>
</body>
</text>
</TEI>
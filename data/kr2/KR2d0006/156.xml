<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百三十三</head> <lb/>
    <p>
<pb n="KR2d0006_WYG_156-1a"/>
欽定四庫全書<lb/>
　通志卷一百三十三<lb/>
　　宋　右　廸　功　郎　鄭　樵　漁　仲　撰<lb/>
　列傳第四十六<lb/>
　宋<lb/>
　　王誕<hi>兄子偃偃子藻</hi>王華<hi>父廞子/孔寗</hi>王惠<hi>從父/弟球</hi>王彧<hi>子絢蘊兄子</hi>
　　王裕之　王鎭之<hi>弟𢎞之阮𢎞之子曇生    萬齡</hi>王韶之　王<lb/>
　　悅之　王准之<hi>族子素</hi>王懿<hi>兄孫文和</hi>到彦之　垣護之<lb/>
<pb n="KR2d0006_WYG_156-1b"/>
　　　張興世　袁湛<hi>弟豹顗豹孫</hi>孔靖<hi>子靈符之靈符子深</hi>孔琳<lb/>
　　之<hi>孫顗</hi>殷景仁<hi>從弟淳弟淳子孚弟孚子臻  淳  冲  冲  淡</hi>
王誕字茂世琅邪臨沂人太保𢎞從祖兄也祖恬晉中<lb/>
軍將軍父混太常卿誕少有才藻晉孝武帝崩從叔尚<lb/>
書令珣為哀策文久而未就謂誕曰猶恨少序節物一<lb/>
句因出本示之誕攬筆便益之接其秋冬代變後云霜<lb/>
繁廣除風迴高殿珣嗟歎其清拔因而用之襲爵雉鄉<lb/>
侯會稽王世子元顯開府以誕為功曹累遷後軍長史<lb/>
<pb n="KR2d0006_WYG_156-2a"/>
琅邪内史誕結事元顯嬖人張法順故為元顯所寵元<lb/>
顯納妾誕為之親迎隨府轉驃騎長史内史如故元顯<lb/>
討桓元欲悉誅桓氏誕固陳桓脩等與元志趣不同遂<lb/>
得免脩誕甥也及元得志誕將見誅脩為之陳請得徙<lb/>
廣州盧循據廣州以誕為其平南長史甚賔禮之誕久<lb/>
客思歸乃說循曰被蒙殊眷士感知己實思報答下官<lb/>
與劉鎭軍情味不淺若得北歸必蒙任寄公私際會思<lb/>
報厚恩循然之時廣州刺史吳隱之亦為循所留誕又<lb/>
<pb n="KR2d0006_WYG_156-2b"/>
曰將軍今留吳公竊謂將軍非計也昔孫伯符豈不欲<lb/>
留華子魚但以一境不容二君耳於是誕及隱之並得<lb/>
還武帝請為太尉諮議參軍盡心歸奉日夜不懈帝甚<lb/>
委仗之盧循自蔡洲南走劉毅固求追討帝持疑未決<lb/>
誕密白曰公既平廣固復滅盧循則功蓋終古勲無與<lb/>
二如此大威豈可使餘人分之毅與公同起布衣一時<lb/>
相推耳今既已喪敗不宜復使立功武帝納其說七年<lb/>
遷吳國内史以母憂去職武帝伐劉毅起為輔國將軍<lb/>
<pb n="KR2d0006_WYG_156-3a"/>
誕固辭以墨縗從行時諸葛長民掌留府事心不自安<lb/>
高祖甚慮之毅既平誕求先下帝曰長民似有自疑心<lb/>
卿詎宜便去誕曰長民知下官䝉公垂眄今輕身單下<lb/>
必當以為無虞可少安其意帝笑曰卿勇過賁育矣於<lb/>
是先還九年卒後追封作唐縣五等侯子詡早卒誕兄<lb/>
嘏字偉世侍中左户尚書始興公嘏子偃字子游母晉<lb/>
孝武帝女鄱陽公主宋受禪封永成君偃尚武帝第二<lb/>
女吳興長公主諱榮男常倮偃縛諸庭樹時天夜雪噤<lb/>
<pb n="KR2d0006_WYG_156-3b"/>
凍久之偃兄恢排閣詬主乃免偃謙虛恭謹不以世事<lb/>
關懷位右光祿大夫贈開府儀同三司諡恭公長子藻<lb/>
位東陽太守尚文帝第六女臨川長公主諱英媛公主<lb/>
性妬而藻别愛左右人吳崇祖景和中主讒之於廢帝<lb/>
藻下獄死主與王氏離昬宋世諸主莫不嚴妬明帝每<lb/>
疾之湖熟令袁焰妻以妬賜死使近臣虞通之撰妬婦<lb/>
記左光祿大夫江湛孫斆當尚孝武帝女上乃使人為<lb/>
斆作表讓㛰首敘晉氏以來配尚王姬者雖累經美胄<lb/>
<pb n="KR2d0006_WYG_156-4a"/>
亟有才名至如王敦懾氣桓温歛威眞長佯愚以求免<lb/>
子敬炙足以違禍王偃無仲都之質而倮雪於北階何<lb/>
瑀闕龍工之姿而投軀於深井謝莊殆自害於矇叟殷<lb/>
仲幾不免於彊鉏爰及王藻戲笑遂為寃魂褚曖憂憤<lb/>
橫致夭絶其言驕妬之狀曲盡形容上因以其表遍示<lb/>
諸主用諷切之并為戲笑元徽中臨川主表求還身王<lb/>
族守養弱嗣許之藻弟懋字昌業位光祿大夫封南鄉<lb/>
侯懋子瑩梁史有傳<lb/>
<pb n="KR2d0006_WYG_156-4b"/>
王華字子陵輔國將軍誕從祖弟也祖薈衛將軍會稽<lb/>
内史父廞司徒右長史晉安帝隆安初王恭起兵討王<lb/>
國寳時廞丁母憂在家恭檄令起兵廞即聚衆應之以<lb/>
女為貞烈將軍以女人為官屬及國寳死恭檄廞罷兵<lb/>
廞起兵之際多所誅戮至是不復得已因舉兵以討恭<lb/>
為名恭遣劉牢之擊廞廞敗走不知所在長子㤗為恭<lb/>
所殺華時年十三在軍中與廞相失隨沙門釋曇冰逃<lb/>
使提衣襆從後津邏咸疑焉華行遲曇冰罵曰奴子怠<lb/>
<pb n="KR2d0006_WYG_156-5a"/>
懈行不及我以杖捶華數十衆乃不疑由此得免遇赦<lb/>
還吳少有志行以父存没不測布衣蔬食不交遊如此<lb/>
者十餘年為時人所稱美武帝欲收其才用乃發廞喪<lb/>
問使華制服服闋武帝北伐長安領鎭西將軍北徐州<lb/>
刺史辟華為州主簿後為别駕歴職著稱文帝鎭江陵<lb/>
以為西中郎主簿諮議參軍文帝未親政事悉委司馬<lb/>
張邵華性尚物不欲人在已前邵性豪侈每行來常引<lb/>
夾轂華出入乘牽車從者不過兩三人以矯之嘗相逢<lb/>
<pb n="KR2d0006_WYG_156-5b"/>
華陽若不知是邵謂左右曰此鹵簿甚盛必是殿下乃<lb/>
下牽車立於道側及邵至乃驚邵白服登城為華所糾<lb/>
邵坐被徵華代為司馬文帝將入奉大統以少帝見害<lb/>
不敢下華曰先帝有大功於天下四海所服雖嗣主不<lb/>
綱人望未改徐羡之中才寒士傅亮布衣諸生非有晉<lb/>
宣帝王大將軍之心明矣獨畏廬陵嚴斷將來必不自<lb/>
容殿下寛叡慈仁天下所知且越次奉迎冀以見德悠<lb/>
悠之論殆必不然羡之亮謝晦又要檀道濟王𢎞五人<lb/>
<pb n="KR2d0006_WYG_156-6a"/>
同功勢均體敵莫肯相讓脫有異論勢必不行今日就<lb/>
徵萬無所慮文帝從之曰卿復為吾之宋昌矣乃留華<lb/>
總後任上即位以華為侍中領右衛將軍先是會稽孔<lb/>
寗子為文帝鎭西諮議參軍以文義見賞至是為黃門<lb/>
侍郎領歩兵校尉寗子先為何無忌安成國侍郎還東<lb/>
脩宅令門可容高蓋隣里笑之寗子曰大丈夫何常之<lb/>
有寗子與華竝有富貴之願自羡之等執權日夜構之<lb/>
於帝寗子嘗東歸至金昌亭左右欲泊船寗子命去之<lb/>
<pb n="KR2d0006_WYG_156-6b"/>
曰此弑君亭不可泊也華每閑居諷詠嘗誦王粲登樓<lb/>
賦曰冀王道之一平假高衢而騁力出入逢羡之等每<lb/>
切齒憤咤歎曰當見太平時否元嘉二年寗子卒三年<lb/>
誅羡之等華遷護軍將軍侍中如故宋世唯華與南陽<lb/>
劉湛不為飾讓得官即拜以此為常華以情事異人未<lb/>
嘗預宴集終身不飲酒有宴不之詣若有論事者乘車<lb/>
造門主人出車就之及王𢎞輔政而𢎞弟曇首為文帝<lb/>
所任與華相埓華嘗謂己力用不盡每歎曰宰相頓有<lb/>
<pb n="KR2d0006_WYG_156-7a"/>
數人天下何由得治四年卒時年四十三九年以誅羡<lb/>
之功追封新建縣侯諡曰宣孝武即位配饗文帝廟庭<lb/>
子定侯嗣卒子長嗣坐罵母奪爵以長弟佟紹封齊受<lb/>
禪國除<lb/>
王惠字令明誕從祖弟也祖劭車騎將軍父黙左光祿<lb/>
大夫惠㓜而夷簡為叔父司徒謐所知恬靜不交遊未<lb/>
嘗有雜事陳郡謝瞻才辯有風氣嘗與兄弟羣從造惠<lb/>
談論鋒起文史間發惠時相酬應言清理遠瞻等慙而<lb/>
<pb n="KR2d0006_WYG_156-7b"/>
退武帝聞其名以問其從兄誕誕曰惠後來秀令鄙宗<lb/>
之美也即以為太尉行參軍累遷世子中軍長史時會<lb/>
稽内史劉懷敬之郡送者傾京師惠亦造别還過從弟<lb/>
球球問向何所見惠曰唯覺即時逢人耳素不與謝靈<lb/>
運相識嘗得交言靈運愽辯辭義鋒起惠時然後言時<lb/>
荀伯子在坐退而告人曰靈運固自蕭散直上王郎有<lb/>
如萬頃波焉嘗臨曲水風雨暴至坐者皆馳散惠獨徐<lb/>
起姿制不異常時任其沾濡宋國初建當置郎中令武<lb/>
<pb n="KR2d0006_WYG_156-8a"/>
帝難其人謂傅亮曰今用郎中令不可減袁曜卿既而<lb/>
曰吾得其人矣曜卿不得獨擅其竒乃以惠居之少帝<lb/>
即位以蔡廓為吏部尚書不肯拜乃以惠代焉惠被召<lb/>
即拜未嘗接客人有與書求官者輒聚置閣上及去職<lb/>
印封如初談者以廓之不拜惠即拜雖事異而意同也<lb/>
兄鑒頗好聚歛廣營田業惠意甚不同謂鑒曰何用田<lb/>
為鑒怒曰無田何由得食惠曰亦復何用得食其標寄<lb/>
如此元嘉初卒贈太常無子惠從父弟球字蒨玉司徒<lb/>
<pb n="KR2d0006_WYG_156-8b"/>
謐之子也少與惠齊名武帝受命為太子中舍人宜都<lb/>
王友轉諮議參軍文帝即位王𢎞兄弟貴動朝廷球終<lb/>
日端坐未嘗相往來𢎞亦雅敬之歴位侍中中書令吏<lb/>
部尚書時中書舍人徐爰有寵於上上嘗命球及殷景<lb/>
仁與之相知球辭曰士庶區别國之章也臣不敢奉詔<lb/>
上改容謝焉球簡貴不喜交游筵席虛靜門無異客曇<lb/>
首常云蒨玉亦是玉巵無當耳既而尚書僕射殷景仁<lb/>
領軍將軍劉湛竝執重權傾動内外球雖通家姻戚未<lb/>
<pb n="KR2d0006_WYG_156-9a"/>
嘗往來居選職接客甚希不視求官書疏而銓衡有序<lb/>
遷光祿大夫領廬陵王師時大將軍彭城王義康專以<lb/>
政事為本刀筆簡練者多被意遇謂劉湛曰王敬𢎞王<lb/>
球之屬竟何所堪施為自富貴復那可解球兄子履深<lb/>
結劉湛委誠義康與劉斌等球每訓厲不納自大將軍<lb/>
從事中郎轉太子中庶子流涕訴義康不願違離故復<lb/>
爲從事中郎文帝甚衘之及誅湛之夕履徒跣告球球<lb/>
命為取履先温酒與之謂曰常日謂汝云何履怖不得<lb/>
<pb n="KR2d0006_WYG_156-9b"/>
答球徐曰阿父在汝何憂左右扶郎還齋上亦以球故<lb/>
免死廢於家殷景仁卒球除尚書僕射王師如故素有<lb/>
腳疾多病還家朝直至少錄尚書江夏王義恭謂尚書<lb/>
何尚之曰當今乏才羣下宜加戮力而王球放恣如此<lb/>
宜以法糾之尚之曰球有素尚加又多疾公應以淡退<lb/>
求之未可以文案責也義恭又面啓文帝曰王球誠有<lb/>
素譽頗以物外自許端任要切或非所長帝曰誠知如<lb/>
此要是時望所歸昔周伯仁終日飲酒而居此任蓋所<lb/>
<pb n="KR2d0006_WYG_156-10a"/>
以崇素德也遂見優容後以白衣領職十八年卒時年<lb/>
四十九贈特進金紫光祿大夫無子以從孫奐為後奐<lb/>
齊史有傳<lb/>
王彧字景文球從子也祖穆字伯遠司徒謐之長兄位<lb/>
臨海太守父僧朗仕宋位尚書右僕射明帝初以后父<lb/>
加特進贈開府儀同三司諡元公彧名與明帝諱同故<lb/>
以字行伯父智少簡貴有高名武帝甚重之常言見王<lb/>
智使人思仲祖武帝與劉穆之謀討劉毅而智在焉他<lb/>
<pb n="KR2d0006_WYG_156-10b"/>
日穆之白武帝曰伐國重事公言何乃使王智知武帝<lb/>
笑曰此人高簡豈聞此輩論議其見知如此為宋國五<lb/>
兵尚書封建陵縣五等子追贈太常智無子故父僧朗<lb/>
以景文繼智幼為從叔球所知憐美風姿為一時所推<lb/>
讓袁粲見之歎曰景文非但風流可悅乃哺歠亦復可<lb/>
觀有一客少時及見謝混答曰景文方謝叔源則為野<lb/>
父矣粲惆悵良久曰恨眼中不見此人景文好言理少<lb/>
與陳郡謝莊齊名文帝嘗與羣臣臨天泉池帝埀綸良<lb/>
<pb n="KR2d0006_WYG_156-11a"/>
久不獲景文越席曰臣以為垂綸者清故不獲貪餌衆<lb/>
皆稱善文帝甚相欽重故為明帝娶其妹而以景文之<lb/>
名名之武帝第五女新安公主先適太原王景深離絶<lb/>
當以適景文景文固辭以疾故不成婚襲爵建陵子起<lb/>
家太子太傅主簿轉太子舍人累遷宣城太守元凶弑<lb/>
立以為黃門侍郎未及就孝武入討景文遣間使歸欵<lb/>
以父在都下不獲致身事平頗見嫌責猶以舊恩累遷<lb/>
司徒左長史上以散騎常侍舊與侍中俱掌獻替欲高<lb/>
<pb n="KR2d0006_WYG_156-11b"/>
其選以景文及㑹稽孔覬俱南北之望以補之尋復為<lb/>
司徒左長史以姊墓開不臨赴免官後拜侍中領射聲<lb/>
校尉左衞將軍加給事中太子中庶子坐與奉朝請毛<lb/>
法因蒱戲得錢百二十萬白衣領職永光初為吏部尚<lb/>
書景和元年遷尚書右僕射後出為安南將軍江州刺<lb/>
史明帝剪除暴主又平四方欲引朝望以佐大業乃下<lb/>
詔徵景文為領左衞將軍尋加丹陽尹遭父憂起為尚<lb/>
書左僕射丹陽尹固辭僕射出為江州刺史加都督服<lb/>
<pb n="KR2d0006_WYG_156-12a"/>
闋乃受詔封江安縣侯固讓不許後徵為尚書左僕射<lb/>
領吏部揚州刺史加太子詹事不願還朝求為湘州不<lb/>
許時又謂景文在江州不能潔已景文與上幸臣王道<lb/>
隆書深自申理景文屢辭内授上手詔譬之曰尚書左<lb/>
僕射卿已經此任東宮詹事用人雖美職次政可比中<lb/>
書令耳庶好作揚州徐干木王休元殷鐵並處之不辭<lb/>
卿清才令望何愧休元毗贊中興豈謝干木綢繆相與<lb/>
何後殷鐵邪司徒以宰相不應帶神州遠遵先㫖京口<lb/>
<pb n="KR2d0006_WYG_156-12b"/>
鄉基義重密邇畿内又不得不同驃騎陜西任要由來<lb/>
用宗室驃騎既云巴陵理應居之中流雖曰閑地控帶<lb/>
二江通接荆郢經塗之要由來有重鎭如此則揚州自<lb/>
成闕刺史卿若有辭便不知誰應處之此選大備與公<lb/>
卿疇懷非聊爾也固辭詹事領選徙為中書令常侍僕<lb/>
射揚州如故又進中書監領太子太傅常侍僕射揚州<lb/>
如故景文固辭太傅上遣新除尚書右僕射褚淵宣㫖<lb/>
以古來比例六事難之不得已乃受拜時太子及諸皇<lb/>
<pb n="KR2d0006_WYG_156-13a"/>
子小上稍為身後之計諸將帥吳喜壽寂之之徒慮其<lb/>
不能奉㓜主並殺之而景文外戚貴盛張永累經軍旅<lb/>
又疑其將來難信乃自為謠言曰一士不可親弓長射<lb/>
殺人一士王字指景文弓長張字指張永景文彌懼乃<lb/>
自陳求解揚州上答詔頗以貴滿誡之大抵欲其離權<lb/>
也時上既有疾而諸弟並己見殺惟桂陽王休範人才<lb/>
本劣不見疑出為江州刺史慮一旦晏駕皇后臨朝則<lb/>
景文自然成宰相門族彊盛藉元舅之重歲暮不為純<lb/>
<pb n="KR2d0006_WYG_156-13b"/>
臣泰豫元年春上疾篤遣使送藥賜景文死使謂曰朕<lb/>
不謂卿有罪然吾不能獨死請子先之因手詔云與卿<lb/>
周旋欲全卿門户故有此處分敇至之夜景文正與客<lb/>
棊扣函看復封還置局下神色怡然不變方與客棊思<lb/>
行爭刼竟歛子内奩畢徐謂客曰奉勑見賜以死方以<lb/>
勑示客酒至未飲門客焦度在側憤怒發酒覆地曰大<lb/>
丈夫安能坐受死州中文武可數百人足以一奮景文<lb/>
曰知卿至心若見念者為我百口計乃墨啓答勑并謝<lb/>
<pb n="KR2d0006_WYG_156-14a"/>
賜詔酌謂客曰此酒不可相勸自仰而飲之時年六十<lb/>
追贈開府儀同三司諡曰懿長子絢絢字長素早惠年<lb/>
五六歲讀論語至周監於二代外祖何尚之戲之曰可<lb/>
改耶耶乎文哉絢應聲答曰尊者之名安可戲寧可道<lb/>
草翁之風必舅尚之子名偃故絢云云及長篤志好學<lb/>
位祕書丞先景文卒諡曰恭絢弟繢齊史有傳彧兄子<lb/>
藴字彦深父揩太中大夫揩人才凡劣故藴不為羣從<lb/>
所禮常懷耻慨家貧為廣德令明帝即位四方叛逆欲<lb/>
<pb n="KR2d0006_WYG_156-14b"/>
以將領自奮每撫刀曰龍泉太阿汝知我者叔父景文<lb/>
常誡之曰阿答汝滅我門户藴曰答與童烏貴賤異童<lb/>
烏絢小字答藴小字也及事寧封吉陽縣男歴晉陵義<lb/>
興太守所莅並貪縱後為給事黃門侍郎桂陽之逼京<lb/>
師王道隆為亂兵所殺藴力戰御溝側被重創或扶以<lb/>
免事平撫軍長史褚澄為吳郡太守司徒左長史蕭開<lb/>
明言於朝曰褚澄開城以納賊更為股肱大郡王藴被<lb/>
甲死戰棄而不收賞罰如此何憂不亂褚淵慙乃議用<lb/>
<pb n="KR2d0006_WYG_156-15a"/>
藴為湘州刺史及齊高帝輔政藴與沈攸之連謀事敗<lb/>
斬於秣陵市<lb/>
王裕之字敬𢎞琅邪臨沂人也與武帝同諱故以字行<lb/>
曾祖<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>晉驃騎將軍祖胡之司州刺史父茂之字興元<lb/>
晉陵太守敬𢎞少有清尚起家本國常侍衞軍參軍性<lb/>
恬靜樂山水求為天門太守其妻桓元姊也敬𢎞之郡<lb/>
元時為荆州遣信要令過已敬𢎞至巴陵謂人曰靈寳<lb/>
正當欲與其姊集聚耳我不能為桓氏贅壻乃遣别船<lb/>
<pb n="KR2d0006_WYG_156-15b"/>
送妻往江陵妻在江陵彌年不迎山郡無事恣其遊適<lb/>
意甚好之轉安西長史後為南平太守去官居作唐縣<lb/>
界桓元輔政及簒位屢召不下武帝以為車騎將軍從<lb/>
事中郎徐州中從事史征西將軍道規諮議參軍時府<lb/>
主簿宋協亦有高趣道規並以事外相期嘗共酣飲敬<lb/>
𢎞因醉失禮為外司所白道規即便引還重申初讌永<lb/>
初中累遷吏部尚書敬𢎞每被召即便祗奉既到宜退<lb/>
旋復解官武帝嘉其志不茍違也除廬陵王師加散騎<lb/>
<pb n="KR2d0006_WYG_156-16a"/>
常侍敬𢎞自陳無德不可師範令王固讓不拜元嘉三<lb/>
年為尚書僕射關署文案初不省讀嘗豫聽訟上問以<lb/>
疑獄敬𢎞不對上變色問左右何故不以訊牒副僕射<lb/>
敬𢎞曰臣乃得訊牒讀之政自不解上甚不悅雖以禮<lb/>
敬亦不以時務及之六年遷尚書令敬𢎞固讓表求還<lb/>
東上不能奪改授侍中特進左光祿大夫給親信三十<lb/>
人及東歸車駕幸冶亭餞送十二年徵為太子少傅敬<lb/>
𢎞詣京師上表固辭不拜東歸上時不豫自力見焉十<lb/>
<pb n="KR2d0006_WYG_156-16b"/>
六年以為左光祿大夫開府儀同三司侍中如故又詣<lb/>
都表辭竟不拜東歸二十三年重申前命復辭明年薨<lb/>
於餘杭之舍亭山年八十八歲順帝昇明二年追諡文<lb/>
貞公敬𢎞形狀短小而坐起端方桓元謂之彈碁發八<lb/>
勢所居舍亭山林澗環周備登臨之美時人謂之王東<lb/>
山文帝嘗問為政得失敬𢎞對曰天下有道庶人不議<lb/>
上高其言左右嘗使二老婦女戴五絛五辮着青紋袴<lb/>
<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>飾以朱粉女適尚書僕射何尚之弟述之敬𢎞嘗往<lb/>
<pb n="KR2d0006_WYG_156-17a"/>
何氏看女値尚之不在因寄齋中卧俄頃尚之還敬𢎞<lb/>
使二婦女子守閤不聽尚之入云政熱不堪相見君可<lb/>
且去尚之於是移於他室上將為廬陵王納其女辭曰<lb/>
臣女㓜既許孔淳之息矣上亦不彊也子恢之被召為<lb/>
祕書郎敬𢎞求為奉朝請與恢之書曰祕書有限故有<lb/>
競朝請無限故無競吾欲使汝處於不競之地文帝嘉<lb/>
而竝許之敬𢎞見兒孫歲中不過一再相見見輒尅日<lb/>
未嘗教子孫以學問各隨所欲人或問之答曰丹朱不<lb/>
<pb n="KR2d0006_WYG_156-17b"/>
應乏教寗越不聞被捶恢之位新安太守嘗請假還東<lb/>
定省敬𢎞尅日見之至日輒不果假日將盡恢之乞求<lb/>
奉辭敬𢎞呼前至閤復不見恢之於閤外拜辭流涕而<lb/>
去恢之弟瓚之官至吏部尚書金紫光祿大夫諡曰貞<lb/>
子瓚之弟昇之位都官尚書昇之子延之瓚之子秀之<lb/>
列在齊史<lb/>
王鎭之字伯重晉司州刺史胡之之從孫而裕之從祖<lb/>
弟也祖耆之位中書郎父隨之上虞令鎭之為剡上虞<lb/>
<pb n="KR2d0006_WYG_156-18a"/>
令並有能名桓元輔政以為大將軍錄事參軍時三吳<lb/>
饑荒遣鎭之衘命賑䘏而會稽内史王愉不奉符㫖鎭<lb/>
之依事糾奏愉子綏元之外甥當時貴盛鎭之為所排<lb/>
抑以母老求補安成太守以母憂去職在官清潔妻子<lb/>
無以自反乃棄官致喪還上虞舊墓葬畢為子摽之求<lb/>
安復令隨子之官服闋為征西道規司馬南平太守後<lb/>
為御史中丞執正不撓百僚憚之出為建威將軍平越<lb/>
中郎將廣州刺史加都督武帝謂人曰鎭之少著清績<lb/>
<pb n="KR2d0006_WYG_156-18b"/>
必將繼美吳隱嶺南弊俗非此不康也在鎭不受俸祿<lb/>
蕭然無營去官之日不異初至武帝初建相國府為諮<lb/>
議參軍領錄事善於吏職嚴而不殘遷宋臺祠部尚書<lb/>
武帝踐阼卒於宣訓衞尉弟𢎞之少孤貧育於外祖徵<lb/>
士何凖從叔獻之及太原王恭並貴重之晉安帝隆安<lb/>
中為司徒主簿性好山水求為烏傷令尋以病歸桓元<lb/>
輔政桓謙以為衞軍參軍時殷仲文還姑熟祖送傾朝<lb/>
謙要𢎞之同行答曰凡祖離送别必在有情下官與殷<lb/>
<pb n="KR2d0006_WYG_156-19a"/>
風馬不接無緣扈從謙貴其言母隨兄鎭之之安成郡<lb/>
𢎞之解職同行義熙中何無忌及武帝辟召一無所就<lb/>
從兄敬𢎞為吏部尚書表薦𢎞之為太子庶子不就文<lb/>
帝即位敬𢎞為尚書左僕射又陳𢎞之高行表於初筮<lb/>
苦節彰於暮年當今内外晏然脩太平之化宜招空谷<lb/>
以敦冲退之美又徵為通直散騎常侍不就敬𢎞嘗解<lb/>
貂裘與之即著以採藥家在會稽上虞性好釣上虞江<lb/>
有一處名三石頭𢎞之每埀釣於此經過者不識之或<lb/>
<pb n="KR2d0006_WYG_156-19b"/>
問漁師得魚賣不𢎞之曰亦自不得得亦不賣日夕載<lb/>
魚入上虞郭經親故門各以一兩頭置門内而去始寧<lb/>
沃川有佳山水𢎞之又依巖築室謝靈運顔延之並相<lb/>
欽重靈運與廬陵王義眞牋曰會稽既豐山水是以江<lb/>
左嘉遁並多居之但季世慕榮幽栖者寡若王𢎞之拂<lb/>
衣歸耕踰歴三紀孔淳之隱約窮岫自始迄今阮萬齡<lb/>
辭事就閑纂成先業既遠同羲唐亦激貪厲競浙河之<lb/>
外栖遲山澤如斯而已殿下愛素好古夢想巖穴若遺<lb/>
<pb n="KR2d0006_WYG_156-20a"/>
一介有以相存眞可謂千載盛美也𢎞之元嘉四年卒<lb/>
後顔延之欲為作誄終不就𢎞之子曇生好文義以謙<lb/>
和見稱歴吏部尚書太常卿孝武末為吳興太守明帝<lb/>
初吳興與四方同逆戰敗歸降被宥終於中散大夫阮<lb/>
萬齡陳留尉氏人祖思曠左光祿大夫父寧黃門侍郎<lb/>
萬齡少知名為孟昶建威長史時袁豹江夷相繼為昶<lb/>
司馬時人謂昶府有三素望萬齡家在會稽剡縣頗有<lb/>
素情位左户尚書太常出為湘州刺史無政績後為散<lb/>
<pb n="KR2d0006_WYG_156-20b"/>
騎常侍金紫光祿大夫卒曇生弟普曜位祕書監普曜<lb/>
子晏自有傳<lb/>
王韶之字休泰胡之從孫而敬𢎞從祖弟也祖羡之鎭<lb/>
軍掾父偉之少有志尚當世詔命表奏輒手自書寫太<lb/>
元隆安時事小大悉撰錄位本國郎中令韶之家貧好<lb/>
學嘗三日絶糧而執卷不輟家人誚之曰困窮如此何<lb/>
為不耕答曰我常自耕耳父偉之為烏程令韶之因居<lb/>
縣境好史籍博學多聞初為衞將軍謝琰行參軍得父<lb/>
<pb n="KR2d0006_WYG_156-21a"/>
舊書韶之因私撰晉安帝陽秋既成時人謂宜居史職<lb/>
即除著作佐郎使續後事訖義熙九年善敘事辭論可<lb/>
觀為後代佳史遷尚書祠部郎晉帝自孝武以來常居<lb/>
内殿武官主書於中通呈以省官一人管司詔誥住在<lb/>
西省因謂之西省郎傅亮羊徽相代領西省事義熙十<lb/>
一年武帝以韶之博學有文辭補通直郎領西省事轉<lb/>
中書侍郎安帝之崩也武帝使韶之與帝左右密加酖<lb/>
毒恭帝即位遷黃門侍郎領著作西省如故凡諸詔奏<lb/>
<pb n="KR2d0006_WYG_156-21b"/>
皆其辭也武帝受禪加驍騎將軍本郡中正黃門如故<lb/>
西省職解復掌宋書坐璽制謬誤免黃門事在謝晦傳<lb/>
韶之為晉史序王珣貨殖王廞作亂珣子𢎞廞子華並<lb/>
貴顯韶之懼為所陷深結徐羡之傅亮等景平元年遷<lb/>
侍中出為吳郡太守羡之被誅王𢎞入為相領揚州刺<lb/>
史𢎞雖與韶之不絶諸弟未相識者皆不復往來韶之<lb/>
在郡常慮為𢎞所繩夙夜勉勵政績甚美𢎞亦抑甚私<lb/>
憾文帝兩嘉之韶之在任積年稱為良守徵為祠部尚<lb/>
<pb n="KR2d0006_WYG_156-22a"/>
書加給事中坐去郡長取送故免官十二年又為吳興<lb/>
太守卒撰孝經傳三卷文集行於世宋七廟歌辭韶之<lb/>
所制也子曄位臨賀太守<lb/>
王悅之字少明晉右軍將軍羲之曾孫也祖獻之中書<lb/>
令父靖之司徒左長史為劉穆之所厚就穆之求侍中<lb/>
如此非一穆之曰卿若不求久自得之遂不果悅之少<lb/>
厲清操亮直有風檢為吏部郎隣省有會同者遺悅之<lb/>
餅一甌辭不受曰此費誠小然少來不願當之明帝泰<lb/>
<pb n="KR2d0006_WYG_156-22b"/>
始中為黃門郎御史中丞上以其廉介賜良田五頃以<lb/>
為侍中在門下盡其心力掌檢校御府太官太醫諸署<lb/>
時承奢汰之後姦竊者衆悅之案覆無所避得姦甚多<lb/>
於是衆署共咒詛悅之悅之病甚恒見兩烏衣人捶之<lb/>
及卒上乃收典掌者十許人桎梏之送淮隂密令度𤓰<lb/>
歩江投之中流<lb/>
王准之字元魯晉尚書僕射彬元孫也曾祖彪之位尚<lb/>
書令祖臨之父納之並御史中丞彪之博聞多識練悉<lb/>
<pb n="KR2d0006_WYG_156-23a"/>
朝儀自是家世相傳並諳江左舊事緘之青箱世人謂<lb/>
王氏青箱學准之兼明禮傳贍於文辭起家為本國右<lb/>
常侍桓元簒位以為尚書祠部郎武帝起兵為太尉主<lb/>
簿出為山隂令有能名豫討盧循功封都亭侯宋臺建<lb/>
除御史中丞為百僚所憚自彪之至准之四世居此職<lb/>
准之嘗作五言詩范泰嘲之云卿唯解彈事耳准之正<lb/>
色答曰猶差卿世載雄狐坐世子右衞率謝靈運殺人<lb/>
不舉免官武帝受命拜黃門侍郎永初中奏曰鄭元注<lb/>
<pb n="KR2d0006_WYG_156-23b"/>
禮三年之喪二十七月而吉古今學者多謂得禮之宜<lb/>
晉初用王肅議祥禫共月故二十五月而除遂以為制<lb/>
江左以來凖晉朝施用搢紳之士多遵元義夫先王制<lb/>
禮以大順羣心喪也寧戚著在前經今大宋開泰品物<lb/>
遂理愚謂宜同即物情以元義為制朝野一禮則家無<lb/>
殊俗從之元嘉中歴位侍中郎官尚書改領吏部性峭<lb/>
急頗失縉紳之望出為丹陽尹准之究識舊儀問無不<lb/>
知時大將軍彭城王義康錄尚書事每歎曰何須高論<lb/>
<pb n="KR2d0006_WYG_156-24a"/>
元虛正得如王准之兩三人便足了天下矣然寡乏風<lb/>
素不為時流所重所撰儀注朝廷咸見遵用年二十九<lb/>
卒贈太常子輿之位征虜主簿輿之子進之列在梁史<lb/>
准之族子素字休業高祖翹之晉光祿大夫曾祖望之<lb/>
祖泰之並不仕父元𢎞位平固令素少有志行家貧母<lb/>
老初為廬陵王國侍郎母憂去職往東陽隱居不仕頗<lb/>
管田園之資得以自立愛好文義不以人俗累懷孝武<lb/>
帝下詔徵素與處士朱百年並為太子舍人不就素既<lb/>
<pb n="KR2d0006_WYG_156-24b"/>
屢被徵辟聲譽甚高山中有蚿蟲聲甚清長聽之使人<lb/>
不厭而其形甚醜素乃為蚿賦以自况泰始七年卒年<lb/>
五十四<lb/>
王懿字仲德太原祁人自言漢司徒允弟幽州刺史懋<lb/>
七世孫也祖宏仕石虎父苖仕苻堅皆至二千石仲德<lb/>
少沉審有意畧事母甚謹學通隂陽精解聲律苻氏之<lb/>
敗仲德年十七與兄叡字元德同起義兵與慕容垂戰<lb/>
敗仲德被重創走與家屬相失路徑大澤不能前困憊<lb/>
<pb n="KR2d0006_WYG_156-25a"/>
卧於林中忽有一小兒青衣年可七八歲騎牛行見仲<lb/>
德驚問曰漢已食未仲德言饑小兒去須臾復來得飯<lb/>
與之仲德食畢欲行會暴雨江溢莫知津逕遇有一白<lb/>
狼至前仰天而號號訖衘仲德衣因渡水仲德隨之得<lb/>
濟與元德相及渡河至滑臺復為翟遼所留使為將帥<lb/>
積年仲德欲南歸乃棄遼奔泰山遼遣騎追之急夜行<lb/>
忽見前有猛炬導之乘火行百許里得免晉太元末徙<lb/>
居彭城兄弟名犯晉宣元二帝諱故以字行北土重同<lb/>
<pb n="KR2d0006_WYG_156-25b"/>
姓並謂之骨肉有遠來相投者莫不竭力營贍若有一<lb/>
人不至者以為不義不為鄉邑所容仲德聞王愉在江<lb/>
南貴盛是太原人乃遠來歸之愉接遇甚薄因至姑熟<lb/>
投桓元値元簒位見輔國將軍張暢言及世事仲德曰<lb/>
自古革命誠非一族然今之起者恐不足以濟大事元<lb/>
德果勁有計畧仕元為殿中將軍武帝甚知之告以義<lb/>
舉使元德於京邑襲元仲德聞其謀謂元德曰天下大<lb/>
事不可不密且兵家務拙速不貴巧遲元無遠慮好冐<lb/>
<pb n="KR2d0006_WYG_156-26a"/>
夜出入今取之正須一夫力耳事泄元德為元所誅仲<lb/>
德竄走會義軍尅京邑仲德抱元德子方回出候武帝<lb/>
帝於馬上抱方回與仲德相對號慟追贈元德給事中<lb/>
封安復縣侯以仲德為鎭軍中兵參軍武帝伐廣固仲<lb/>
德率諸軍為前鋒小大二十餘戰每戰輒克盧循冦逼<lb/>
敗劉毅於桑落帝北伐始還衆議並欲遷都仲德正色<lb/>
曰今天子當陽而治明公命世作輔新建大功威震六<lb/>
合妖冦豕突乘我遠征既聞凱入將自奔散且四海之<lb/>
<pb n="KR2d0006_WYG_156-26b"/>
内所以奉明公者道存故爾今自投草莾則同之匹夫<lb/>
匹夫號令何以威物義士英豪當求其主耳此謀若行<lb/>
請從此辭武帝甚悅除輔國將軍使戍白石及循退仲<lb/>
德率劉鍾追討大破之功冠諸將封新淦縣侯義熙十<lb/>
二年北伐進仲德征虜將軍加冀州刺史督前鋒諸軍<lb/>
事冠軍將軍檀道濟龍驤將軍王鎭惡向洛陽寧朔將<lb/>
軍劉遵考建武將軍沈林子出石門寧朔將軍朱超石<lb/>
胡藩向半城咸受統於仲德仲德率龍驤將軍朱牧寧<lb/>
<pb n="KR2d0006_WYG_156-27a"/>
遠將軍竺靈秀嚴綱等開鉅野入河乃總衆軍進據潼<lb/>
關武帝遂平長安以仲德為太尉諮議參軍武帝欲遷<lb/>
都洛陽衆咸以為宜仲德曰反宅中華誠是億兆顒顒<lb/>
之望然天下艱難羣虜孔熾暴師經載士有歸心王化<lb/>
始通新邦未附以衆情言之恐未易可立今當以建業<lb/>
為王基江左為始本遷都之計以俟文軌大同帝深納<lb/>
之使衞送姚泓先還彭城武帝受命累遷徐州刺史加<lb/>
都督元嘉三年進號安北將軍與到彦之北伐大破魏<lb/>
<pb n="KR2d0006_WYG_156-27b"/>
軍魏棄河南司兗而去三州既定三軍咸喜而仲德獨<lb/>
有憂色曰胡虜雖仁義不足而凶狡有餘今雖歛戈北<lb/>
歸若河冰合豈不能為三軍患諸賢不諳北土情偽必<lb/>
墮其計諸軍進屯靈昌十月虜於委粟津渡河進逼金<lb/>
墉而洛陽虎牢並不守彦之聞二城並没欲焚舟歩走<lb/>
仲德曰洛陽既敗虎牢無以自立理必然也虜去我猶<lb/>
自千里滑臺尚有彊兵若便捨舟士卒必散且當入濟<lb/>
至馬耳谷口更詳所宜乃回軍㳂濟南歴城歩上焚舟<lb/>
<pb n="KR2d0006_WYG_156-28a"/>
棄甲還至彭城仲德坐免官尋與檀道濟共救滑臺糧<lb/>
盡乃歸自是復失河南九年又為鎭北將軍徐州刺史<lb/>
仲德三臨徐州威惠宣著於彭城立佛寺作白狼童子<lb/>
像於塔中以存河北所遇也十三年進號鎭北大將軍<lb/>
十五年卒年九十諡曰桓侯亦於廟中立白狼童子壇<lb/>
每祭必祠之子正循嗣為家童所殺仲德兄孫文和景<lb/>
和中為征北義陽王昶府佐昶於彭城奔魏部曲皆散<lb/>
文和獨送至界上昶謂曰諸人皆去卿有老母何獨不<lb/>
<pb n="KR2d0006_WYG_156-28b"/>
去文和乃去昇明中為巴陵内史沈攸之事起文和斬<lb/>
其使馳白齊武帝及齊永明年中歴青冀兖益四州刺<lb/>
史<lb/>
到彦之字道豫彭城武原人楚大夫屈到之後也少以<lb/>
寒苦自立武帝討孫恩以鄉里樂從每有戰功義旗將<lb/>
起彦之家在廣陵臨川武烈王道規兢桓𢎞彦之時近<lb/>
行不在聞事捷馳歸而道規已南渡江彦之倉卒晚方<lb/>
獲濟至京口武帝已向京邑孟昶居守留之及事定武<lb/>
<pb n="KR2d0006_WYG_156-29a"/>
帝謂同義曰到彦之應來而不至必有故也及彦之至<lb/>
帝責之亦不自陳昶又不申理故不加官爵白衣隨道<lb/>
規追桓元於崢嶸洲力戰有功義熙元年補鎭軍行參<lb/>
軍六年盧循逼京都彦之與檀道濟掩循輜重與循黨<lb/>
荀林戰敗免官後以軍功封佷山縣子為太尉中兵參<lb/>
軍遷道規輔國參軍建平太守武帝討司馬休之休之<lb/>
苻郡發兵彦之斬休之使率軍出峽口進次宜都宜都<lb/>
太守師寂說彦之曰司馬平西宗室之重寛仁得衆魯<lb/>
<pb n="KR2d0006_WYG_156-29b"/>
雍州父子一世驍雄今據六州之地率用命之士國富<lb/>
兵精難以為敵劉公遠軍師疲衆老轉禍為福子其圖<lb/>
之彦之慨然曰我受恩過分託身劉氏如其王旅不振<lb/>
受屈勍敵當以死報國家况倚天子之威馮泰山之固<lb/>
劉公果決獨斷用兵如神奮百勝之威責不臣之罪廻<lb/>
山壓卵何憂不濟彦之進見武帝帝大悅更配百艦以<lb/>
為先登事平驃騎將軍道憐鎭江陵以彦之為驃騎諮<lb/>
議參軍尋遷司馬南郡太守武帝受命以佐命功進爵<lb/>
<pb n="KR2d0006_WYG_156-30a"/>
佷山縣侯彦之佐守荆楚垂二十載威信為士民所懷<lb/>
又從文帝西鎭除使持節南蠻校尉及徐羡之等廢少<lb/>
帝與傅亮等率百僚奉迎文帝帝以少帝及廬陵王並<lb/>
見殺疑不敢下彦之與司馬王華以為羡之等必無異<lb/>
志從之又欲使彦之領兵前驅彦之曰彼既不貳便應<lb/>
朝服順流若使有虞此師既不足恃更開嫌隙之端非<lb/>
所以允答羣情副遠邇之望也會雍州刺史褚叔度卒<lb/>
乃遣彦之權鎭襄陽羡之等欲即以彦之為雍州上不<lb/>
<pb n="KR2d0006_WYG_156-30b"/>
許徵為中領軍委以戎政彦之自襄陽下謝晦已至鎭<lb/>
慮彦之不過已彦之至楊口乃歩往江陵深布誠欵晦<lb/>
亦厚自結納彦之船出楊口留馬數十匹及利劒名刀<lb/>
悉以與晦晦意由此大安元嘉三年討晦進彦之鎭軍<lb/>
將軍彦之於彭城洲戰不利咸欲退還夏口彦之不回<lb/>
會檀道濟至晦乃敗走江陵平因監荆州州府事改封<lb/>
建昌縣公其秋遷南豫州刺史監六州諸軍事鎭歴陽<lb/>
上於彦之恩寵隆密將加開府欲先令立功七年遣彦<lb/>
<pb n="KR2d0006_WYG_156-31a"/>
之督王仲德竺靈秀尹冲叚宏趙伯符竺靈眞庾俊之<lb/>
朱脩之等八軍北伐自淮入泗泗水峻日裁行十里自<lb/>
四月至七月始至東平須昌縣魏濟州刺史庫悉吉戍<lb/>
碻磝焚城走兗州刺史叱羅俊燒滑臺率衆奔河北遣<lb/>
將軍王元謨向虎牢魏大將赤歇據城戰大破之斬赤<lb/>
歇等六人首魏洛州刺史亦棄洛陽奔彦之留朱脩之<lb/>
守滑臺尹冲守虎牢杜驥守金墉十月魏軍向金墉次<lb/>
至虎牢杜驥奔走尹冲衆潰而死十一月朔魏軍向滑<lb/>
<pb n="KR2d0006_WYG_156-31b"/>
臺時河冰將合糧食又罄彦之先有目疾至是大動將<lb/>
士疾疫乃廻軍入濟焚舟歩上依險南出得至彭城初<lb/>
遣彦之資實甚盛及還凡百蕩盡府藏為空彦之上章<lb/>
節謝罪文帝遣檀道濟北救滑臺收彦之下獄免官兗<lb/>
州刺史竺靈秀弃軍伏誅明年夏起彦之為護軍九年<lb/>
復封爵邑固辭明年卒乃復先户邑諡曰忠公孝建三<lb/>
年詔彦之與王華王曇首配食文帝廟庭長子元度位<lb/>
益州刺史少子仲度嗣位驃騎從事中郎兄弟並有才<lb/>
<pb n="KR2d0006_WYG_156-32a"/>
用皆早卒仲度子撝列在陳史<lb/>
垣護之字彦宗略陽垣道人也族姓豪彊石虎時自略<lb/>
陽徙鄴祖敞仕苻氏為長樂國郎中令伯父遵父苖仕<lb/>
慕容超並見委任遵為尚書苖為京兆太守武帝圍廣<lb/>
固遵苖踰城歸降並以為太尉行參軍元嘉中遵為員<lb/>
外散騎常侍苖屯騎校尉仍家下邳護之少倜儻不拘<lb/>
小節形狀短陋而氣幹彊果元嘉初為殿中將軍隨到<lb/>
彦之北侵魏彦之將回師護之以書諫彦之不納散敗<lb/>
<pb n="KR2d0006_WYG_156-32b"/>
而歸文帝聞而喜之累遷鍾離太守隨王元謨入河元<lb/>
謨攻滑臺護之以百舸為前鋒進據石濟及魏救將至<lb/>
馳書勸元謨急攻之不見從元謨敗退不暇報護之而<lb/>
魏軍悉牽元謨水軍大艚連以鐵鏁三重斷河以絶護<lb/>
之還路河水迅急護之中流而下每至鐵鏁以長柯斧<lb/>
斷之魏人不能禁唯失一舸餘舸並全留戍麋溝城還<lb/>
為江夏王義恭驃騎户曹參軍戍淮隂領濟北太守三<lb/>
十年文帝崩還屯歴下孝武入討率所領馳赴帝以為<lb/>
<pb n="KR2d0006_WYG_156-33a"/>
冀州刺史及南郡王義宣反兗州刺史徐遺寳護之妻<lb/>
弟也與護之書勸使同逆護之馳使以聞率軍隨沈慶<lb/>
之等擊魯爽義宣率大衆至梁山與王元謨相持柳元<lb/>
景率護之及護之弟詢之柳叔仁鄭琨等出鎭新亭元<lb/>
謨求上遺元景等進據西州護之水軍先發大破賊將<lb/>
龐法起元景乃以精兵配護之追討會朱脩之已平江<lb/>
陵至尋陽而還遷徐州刺史封益陽縣侯後拜青冀二<lb/>
州刺史鎭歴城大明二年徵為右衞將軍還於道聞竟<lb/>
<pb n="KR2d0006_WYG_156-33b"/>
陵王誕據廣陵反護之即率部曲受車騎大將軍沈慶<lb/>
之節度事平轉臨淮太守徙豫州刺史護之所莅多聚<lb/>
歛貨賄七年坐下獄免官明年起為太中大夫未拜以<lb/>
憤卒諡壯侯護之弟子崇祖齊史有傳<lb/>
張興世字文德竟陵人也本名世明帝益為興世少家<lb/>
貧白衣隨王元謨伐蠻每戰輒禽獲諸將不及元謨甚<lb/>
奇之孝武鎭尋陽以補南中郎參軍督護從入討元凶<lb/>
𨽻柳元景為前鋒及南郡王義宣反又隨元謨出梁山<lb/>
<pb n="KR2d0006_WYG_156-34a"/>
有戰功明帝即位四方反叛進興世號龍驤將軍領水<lb/>
軍拒南賊時臺軍據赭圻朝廷遣吏部尚書褚淵就赭<lb/>
圻行選是役也皆先戰授位檄版不供由是有黃紙札<lb/>
南賊屯鵲尾相持久不決興世建議曰賊據上流兵張<lb/>
地勝我今相持有餘而制敵不足若以奇兵潛出其上<lb/>
因險自固隨宜斷截使其首尾周惶進退疑沮中流一<lb/>
梗糧運自艱乃制勝之奇也沈攸之吳喜並贊其計分<lb/>
戰士七千配之興世乃令輕舸泝流而上旋復廻還一<lb/>
<pb n="KR2d0006_WYG_156-34b"/>
二日中輒復如此使賊不為之備賊師劉故聞興世欲<lb/>
上笑之曰我尚不敢越彼下取揚州張興世何人欲輕<lb/>
據我上興世謂攸之等曰上流唯有錢溪可據今往據<lb/>
之其夜四更値便風乃舉颿直前徑據錢溪劉胡來攻<lb/>
將士欲迎擊之興世曰賊來尚遠而氣驟盛夫驟既力<lb/>
盡盛亦易衰此曹翽所以破齊也將士不得妄動賊來<lb/>
轉近興世乃命壽寂之任農夫率壯士擊走之袁顗愠<lb/>
曰賊據人肝藏裏云何得活是月朔赭圻軍士伐木為<lb/>
<pb n="KR2d0006_WYG_156-35a"/>
柵於青山遇一童子曰賊下旬當平無為自苦忽不見<lb/>
至是果敗興世又遏其糧道賊衆漸饑劉胡棄軍走袁<lb/>
顗仍亦奔散興世遂與吳喜共平江陵遷右軍將軍封<lb/>
作唐縣侯泰豫元年為雍州刺史左衞將軍以疾徙光<lb/>
祿大夫尋卒興世居臨沔水沔水自襄陽以下至于九<lb/>
江二千里中先無洲嶼興世初生當其門前水中一旦<lb/>
忽生洲年年漸大及至興世為方伯洲大十餘頃父仲<lb/>
子由興世致位給事中興世欲將往襄陽仲子愛戀鄉<lb/>
<pb n="KR2d0006_WYG_156-35b"/>
里不肯去嘗謂興世曰我雖田舍老公樂聞彭角汝可<lb/>
送一部行田時欲吹之興世素恭謹畏法譬之曰此是<lb/>
天子鼓角非田舍公所吹興世欲拜墓仲子謂曰汝衞<lb/>
從太多先人必當驚怖興世減撤而後行子欣泰齊史<lb/>
有傳<lb/>
袁湛字士深陳郡陽夏人也祖耽晉歴陽太守父質琅<lb/>
邪内史竝知名湛少與弟豹並為從外祖謝安所知安<lb/>
以其兄子元女妻湛武帝起兵以為鎭軍諮議參軍以<lb/>
<pb n="KR2d0006_WYG_156-36a"/>
從征功封晉寧縣五等男義熙十二年為尚書左僕射<lb/>
武帝北伐湛兼太尉與兼司空尚書范泰奉九命禮物<lb/>
拜授武帝帝冲讓湛等隨軍至洛陽住栢谷塢泰議受<lb/>
使未畢不拜晉帝諸陵湛獨至五陵展禮時人美之初<lb/>
陳郡謝重王胡之外孫也於諸舅敬禮多闕重子絢湛<lb/>
之甥也嘗於公坐謾湛湛正色謂曰汝便是兩世無渭<lb/>
陽情絢有愧色十四年卒贈左光祿大夫文帝即位以<lb/>
后父贈侍中左光祿大夫開府儀同三司諡曰敬公大<lb/>
<pb n="KR2d0006_WYG_156-36b"/>
明三年孝武幸藉田經湛墓遣使致祭增守墓五户子<lb/>
淳淳子植並早卒湛弟豹字士蔚好學博聞窮覽典籍<lb/>
初為著作佐郎累遷劉毅諮議參軍領記室豹善談雅<lb/>
俗每商較古今兼以誦詠聽者忘疲為御史中丞時鄱<lb/>
陽縣侯孟懷玉上母檀氏拜國太夫人有司奏許之豹<lb/>
以為婦人從夫之爵懷玉父大司農綽見居列卿妻不<lb/>
宜從子奏免尚書右僕射劉柳左丞徐羡之郎何劭之<lb/>
等官詔並贖論後坐事降為丹陽尹太尉長史從朱齡<lb/>
<pb n="KR2d0006_WYG_156-37a"/>
石伐蜀武帝使豹為檄文甚工義熙九年卒後以參伐<lb/>
蜀之謀追封南昌縣五等子子洵吳郡太守洵弟淑太<lb/>
子左衞率不從元凶之亂為其所殺在忠義傳洵子顗<lb/>
字國章初為豫州主簿累遷晉陵太守襲南昌縣五等<lb/>
子大明末拜侍中領前軍將軍時新安王子鸞以母嬖<lb/>
有盛寵太子在東宮多過上微有廢太子立子鸞之意<lb/>
從容言之顗盛稱太子好學有日新之美帝怒振衣而<lb/>
入顗亦厲色而出左丞徐爰言於帝請宥之帝意解後<lb/>
<pb n="KR2d0006_WYG_156-37b"/>
帝又以沈慶之才用不多言論頗相嗤毁顗又陳慶之<lb/>
忠勤有幹畧堪當重任由是前廢帝深感顗慶之亦懷<lb/>
其德景和元年誅羣公欲引進顗任以朝政遷為吏部<lb/>
尚書封新淦縣子俄而意趣乖異寵待頓衰始令顗與<lb/>
沈慶之徐爰參知選事尋復反以為罪使有司糾奏坐<lb/>
白衣領職從幸湖熟往反數日不被命顗慮禍求出乃<lb/>
除建安王休仁安西長史休仁不行即以顗為寧蠻校<lb/>
尉雍州刺史加都督顗舅蔡興宗謂曰襄陽星惡豈可<lb/>
<pb n="KR2d0006_WYG_156-38a"/>
冐邪顗曰白刄交前不救流矢令者之行本願生出虎<lb/>
口且天道遼遠何必皆驗如其有徵當脩德以禳之於<lb/>
是狼狽上路恒慮見追行至尋陽曰今知免矣與鄧琬<lb/>
欵狎過常每清閑必盡日窮夜顗與琬人地本殊衆知<lb/>
其有異志矣及至襄陽使劉胡繕脩兵械會明帝定大<lb/>
事進顗號右將軍遣荆州典籖邵宰乘驛還江陵道由<lb/>
襄陽顗反意已定而糧仗未足且欲奉表於明帝顗子<lb/>
祕書丞戩曰一奉表疏便為彼臣以臣伐君於義不可<lb/>
<pb n="KR2d0006_WYG_156-38b"/>
顗從之顗詐云被太皇太后令使其起兵便建牙馳驛<lb/>
奉勸晉安王子勛即大位與琬書使勿解甲子勛即位<lb/>
進號顗安北將軍加尚書左僕射顗本無將畧在軍中<lb/>
未嘗戎服語不及戰陣唯賦詩談議而已不能撫接諸<lb/>
將劉胡每論事酬對甚簡由此大失人情胡常切齒恚<lb/>
恨胡以南軍未至軍士匱乏就顗換襄陽之資顗答曰<lb/>
都下兩宅未成方應經理不可損徹又信往來之言言<lb/>
都下米貴斗至數百以為不勞攻伐行自離散於是擁<lb/>
<pb n="KR2d0006_WYG_156-39a"/>
甲以待之明帝使顗舊門生徐碩奉手詔譬顗曰卿未<lb/>
經為臣今追蹤竇融猶未晚也及劉胡叛走不告顗顗<lb/>
至夜方知大怒罵曰今年為小子所誤呼取飛鷰謂其<lb/>
衆曰我當自出追之因又遁走至鵲頭與戍主薛伯珍<lb/>
及其所領數千歩青林欲向尋陽夜止山間宿殺馬勞<lb/>
士顗顧伯珍曰我舉八州以謀王室未一戰而敗豈非<lb/>
天邪非不能死蓋欲草間求活望一至尋陽謝罪主上<lb/>
然後自刎耳因慷慨叱左右索節無復應者及旦伯珍<lb/>
<pb n="KR2d0006_WYG_156-39b"/>
請求間言乃斬顗首詣錢溪馬軍主襄陽俞湛之降湛<lb/>
之因斬伯珍併送首以為己功明帝忿顗違叛流尸於<lb/>
江弟子彖收瘞於石頭後岡後廢帝即位方得改葬顗<lb/>
子戩昻戩為黃門侍郎戌湓城尋陽敗伏誅昻知名梁<lb/>
世有傳顗從父弟粲順帝初遷中書監司徒侍中時齊<lb/>
高帝將革命粲於石頭舉兵匡復不克死之列在忠義<lb/>
傳<lb/>
孔靖字季恭會稽山隂人也名與武帝祖諱同故以字<lb/>
<pb n="KR2d0006_WYG_156-40a"/>
稱祖瑜晉車騎將軍父誾散騎常侍季恭始察孝廉累<lb/>
遷司徒左西掾未拜遭母憂隆安五年被起為山隂令<lb/>
不就武帝東征孫恩屢至會稽過季恭宅季恭正晝卧<lb/>
有神人衣服非常謂曰起天子在門既而失之遽出適<lb/>
見帝延入結交執手曰卿後當大貴願以身為託於是<lb/>
曲意禮接贍給甚厚帝後討孫恩時桓元簒形已著帝<lb/>
欲於山隂建義季恭以山險路遠且元未居極位不如<lb/>
待其簒後於京口圖之帝以為然時虞嘯父為會稽内<lb/>
<pb n="KR2d0006_WYG_156-40b"/>
史季恭求為府司馬不得乃出詣都及帝定桓元以季<lb/>
恭為會稽内史使齎封版拜授正與季恭遇季恭便回<lb/>
舟夜還至即叩扉入郡嘯父本為桓元所授聞元敗開<lb/>
門請罪季恭慰勉使且安所住明日乃移季恭到任釐<lb/>
整浮華剪罰游惰由是竟内肅清累遷吳興太守加冠<lb/>
軍先是吳興頻喪太守言項羽神為卞山王居郡聽事<lb/>
二千石常避之季恭居聽事竟無害也遷尚書左僕射<lb/>
固讓義熙八年復為會稽内史脩飾學校督課誦習十<lb/>
<pb n="KR2d0006_WYG_156-41a"/>
年復為右僕射又讓不拜除領軍加散騎常侍十二年<lb/>
致仕拜金紫光祿大夫是歲武帝北伐季恭求從以為<lb/>
太尉軍諮祭酒從平關洛宋臺初建以為尚書令又讓<lb/>
乃拜侍中特進左光祿大夫辭事東歸帝餞之戲馬臺<lb/>
百僚咸賦詩以述其美及受命加開府儀同三司季恭<lb/>
讓累年不受薨以為贈子靈符位丹陽尹會稽太守尋<lb/>
加豫章王子尚撫軍長史靈符家本豐富産業甚廣又<lb/>
於永興立墅周回三十三里水陸地二百六十五頃含<lb/>
<pb n="KR2d0006_WYG_156-41b"/>
帶二山又有果園九處為有司所糺詔原之而靈符對<lb/>
答不實坐免尋又復官靈符慤實有堪幹不存華飾每<lb/>
所莅官政績脩理廢帝景和中犯忤近臣為所讒構遣<lb/>
使鞭殺之二子湛之深之於都賜死明帝即位追贈靈<lb/>
符金紫光祿大夫深之大明中為尚書比部郎時安陸<lb/>
應城縣人張江陵與妻吳共罵母黃令死黃忿恨自經<lb/>
死已値赦案律子賊殺傷歐父母梟首罵詈棄市謀殺<lb/>
夫之父母亦棄市㑹赦免刑補治江陵罵母母以自裁<lb/>
<pb n="KR2d0006_WYG_156-42a"/>
重於傷歐若同殺科則疑重用傷歐及詈科則疑輕制<lb/>
唯有打母遇赦猶梟首無詈母致死會赦之科深之議<lb/>
曰夫題里逆心而仁者不入名且惡之况乃人事故毆<lb/>
傷呪詛法所不原詈之致盡則理無可宥罰有從輕蓋<lb/>
疑失善求之文㫖非此之謂江陵雖遇赦恩故合梟首<lb/>
婦本以義愛非天屬黃之所恨情不在吳原死補治有<lb/>
允正法詔如深之議靈符弟靈運位著作郎靈運子琇<lb/>
之齊史有傳<lb/>
<pb n="KR2d0006_WYG_156-42b"/>
孔琳之字彦琳會稽山隂人也曾祖羣晉御史中丞祖<lb/>
沈丞相掾父廞光祿大夫琳之彊正有志力少好文義<lb/>
解音律能彈棊妙善草𨽻桓元輔政為太尉以為西閤<lb/>
祭酒元時議欲廢錢用榖帛琳之議曰洪範八政以貨<lb/>
次食豈不以交易之所資為用之至要者乎故聖王制<lb/>
無用之貨以通有用之財既無毁敗之費又省難運之<lb/>
苦此錢所以嗣功龜貝歴代不廢者也穀帛為寳本充<lb/>
衣食今分以為貨則致損甚多又勞毁於商販之手耗<lb/>
<pb n="KR2d0006_WYG_156-43a"/>
棄於割截之用此之為弊著於昔曩故鍾繇曰巧偽之<lb/>
人競濕穀以要利制薄絹以充資魏世制以嚴刑弗能<lb/>
禁也是以司馬芝以為用錢非徒豐國亦所以省刑今<lb/>
既用而廢之則百姓頓亡其財是有錢無糧之人皆坐<lb/>
而饑困此斷之之弊也魏明帝時錢廢穀用四十年矣<lb/>
以不便於人乃舉朝大議精才達故之士莫不以宜復<lb/>
用錢彼尚舍穀帛而用錢足以明穀帛之弊著於已試<lb/>
也元又議復肉刑琳之以為三代風純而事簡故罕蹈<lb/>
<pb n="KR2d0006_WYG_156-43b"/>
刑辟季末俗巧而務殷故動陷憲網若三千行於叔世<lb/>
必有踊貴之尤此五帝不相循法肉刑不可悉復者也<lb/>
漢文發仁惻之意傷自新之路莫由革古創制號稱刑<lb/>
厝然名輕而實重反更傷人故孝景嗣位輕之以緩緩<lb/>
而人慢又不禁邪期于刑罰之中所以見美於昔歴代<lb/>
詳論而未獲厥中者也兵荒已後罹法更多棄市之而<lb/>
本斬右趾漢文一謬承而弗革所以前賢恨恨議之而<lb/>
未辯鍾繇陳羣之意雖小有不同欲以右趾代棄市若<lb/>
<pb n="KR2d0006_WYG_156-44a"/>
從其言則所活者衆矣降死之生誠為輕法可以全其<lb/>
性命蕃其産育仁既濟物功亦益衆又今之所患逋逃<lb/>
為先屢叛不革宜令竄身靡所亦以肅戒未犯永絶惡<lb/>
原至於餘條宜且依舊元好人附悅而琳之不能順㫖<lb/>
是以不見知累遷尚書左丞揚州中從事史所居著績<lb/>
時責衆官獻便宜議者以為宜脩庠序䘏典刑審官方<lb/>
明黜陟舉逸拔才務農簡調琳之於衆議之外别建言<lb/>
曰夫璽印者所以辯章官爵立契符信官莫大於皇帝<lb/>
<pb n="KR2d0006_WYG_156-44b"/>
爵莫尊於公侯而傳國之璽歴代遞用襲封之印奕世<lb/>
相傳貴在仍舊無取改作今世唯尉一職獨用一印至<lb/>
於内外羣官每遷悉改討尋其義私所未喻若謂官各<lb/>
異姓與傳習不同則未若異代之為殊也若論其名器<lb/>
雖有公卿之貴未若帝王之重若以或有誅夷之臣忌<lb/>
其凶穢則漢用秦璽延祚四百未聞以子嬰身戮國亡<lb/>
而棄不佩帝王公侯之尊不疑於傳璽人臣衆僚之卑<lb/>
何嫌於即印載籍未聞其說推别自乖其凖而終年刻<lb/>
<pb n="KR2d0006_WYG_156-45a"/>
鑄喪功消實金銀銅炭之費不可稱言非所以因循舊<lb/>
貫易簡之道愚謂衆官即用一印無煩改作若新置官<lb/>
又官多印少文或零失然後乃鑄則仰禆天府非唯小<lb/>
益又曰凶門栢歴不出禮典起自末代積習生常遂成<lb/>
舊俗爰自天子達于庶人誠行之有由卒改必駭然茍<lb/>
無關於情而有愆禮度存之未有所明去之未有所失<lb/>
固當式遵先典釐革後謬况復兼以游費實為人患者<lb/>
乎凡人士喪儀多出閭里每有此須動十數萬損人財<lb/>
<pb n="KR2d0006_WYG_156-45b"/>
力而義無所取至於寒庶則人思自竭雖復室如縣磬<lb/>
莫不傾産單財所謂葬之以禮其若是乎愚謂宜一切<lb/>
罷凶門之式遷尚書吏部郎義熙十二年除武帝平北<lb/>
征西長史遷侍中宋臺初建除宋國侍史永初二年為<lb/>
御史中丞明憲直法無所屈撓奏劾尚書令徐羡之虧<lb/>
違憲典時羡之領揚州刺史琳之弟璩之為中從事羡<lb/>
之使璩之解釋琳之使停寢其事琳之不許曰我觸忤<lb/>
宰相正當罪止一身汝必不應從坐何須勤勤邪自是<lb/>
<pb n="KR2d0006_WYG_156-46a"/>
羣僚震肅莫敢犯禁武帝甚嘉之行經蘭臺親加臨幸<lb/>
遷祠部尚書不事産業家尤貧素景平元年卒追贈太<lb/>
常卿子邈有父風官至揚州中從事邈子顗字思遠少<lb/>
骨鯁有風力以是非為己任口吃好讀書早知名初舉<lb/>
揚州秀才衡陽王義季以為安西記室顗奉牒固辭義<lb/>
季不能奪累遷黃門侍郎初晉安帝時散騎常侍遷望<lb/>
甚重與侍中不異其後職任閑散用人漸輕孝建三年<lb/>
孝武欲重其選於是吏部尚書顔竣舉顗及司徒左長<lb/>
<pb n="KR2d0006_WYG_156-46b"/>
史王景文並堪散騎常侍帝不欲威權在下其後分吏<lb/>
部尚書置二人以輕其任侍中蔡興宗謂人曰選曹要<lb/>
重常侍閑淡改之以名而不以實雖主意欲為輕重人<lb/>
心豈可變邪既而常侍之選復卑選部之貴不異大明<lb/>
元年徙太子中庶子領翊軍校尉歴祕書監廷尉卿為<lb/>
御史中丞坐鞭令史為有司所糺原不問六年除顗安<lb/>
陸王子綏冠軍長史江夏内史復隨府轉後軍長史内<lb/>
史如故為人仗酒使氣每醉輒彌日不醒僚類間多所<lb/>
<pb n="KR2d0006_WYG_156-47a"/>
陵忽尤不能曲意權倖莫不畏而疾之不治産業居常<lb/>
貧罄無有豐約未嘗關懷為府長史典籖諮事不呼前<lb/>
不敢前不令去不敢去雖醉日居多而明曉政事醒時<lb/>
判決未嘗有壅衆咸云孔公一月二十九日醉勝他人<lb/>
二十九日醒也孝武每欲引見先遣人覘其醉否性眞<lb/>
素不尚矯飾遇得寳玩服用不疑而他物麤敗終不改<lb/>
易時吳郡顧顗之亦尚儉素衣裘器服皆擇其陋者宋<lb/>
世言清約稱此二人顗弟道存從弟徽之頗營産業二<lb/>
<pb n="KR2d0006_WYG_156-47b"/>
弟請假東還顗出渚迎之輜重十餘船皆是綿絹紙席<lb/>
之屬覬見之偽喜謂曰我比乏得此甚要因令上置岸<lb/>
側既而正色謂道存等曰汝輩忝預士流何至還東作<lb/>
賈客邪命燒盡乃去先是庾徽之為御史中丞性豪麗<lb/>
服玩甚華覬代之衣冠器用莫不麤率蘭臺令史並三<lb/>
吳富人並有輕之之意顗蓬首緩帶風貌清嚴皆重跡<lb/>
屏氣莫敢欺犯庾徽之字景猷潁川鄢陵人也後卒於<lb/>
南東海太守顗後為司徒左長史道存代顗為後軍長<lb/>
<pb n="KR2d0006_WYG_156-48a"/>
史江夏内史時東土大旱都邑米貴一斗將百錢道存<lb/>
慮顗甚乏遣吏載五百斛米餉之顗呼吏謂之曰我在<lb/>
彼三載去官之日不辦有路糧郎至彼未幾那能便得<lb/>
此米邪可載米還彼吏曰自古以來無有載米上水者<lb/>
都下米貴乞於此貨之不聽吏乃載米而去永光元年<lb/>
遷侍中後為尋陽王右軍長史行㑹稽郡事明帝即位<lb/>
召為太子詹事遣顗佐平西司馬庾業為右軍司馬代<lb/>
顗行㑹稽郡事時上流反叛上遣都水使者孔璪入東<lb/>
<pb n="KR2d0006_WYG_156-48b"/>
慰勞璪至說顗以廢帝侈費都下罄匱今南北並起遠<lb/>
近離叛若擁五郡之銳招動三吳事無不尅顗然其言<lb/>
遂發兵馳檄顗長子公璪二子淹元並在都馳信密報<lb/>
泰始二年正月並逃叛東歸遣書要吳郡太守顧琛琛<lb/>
以母年篤老又密邇建鄴與長子寳素謀議未判少子<lb/>
寳先時為山隂令馳書報琛以為南師已近朝廷孤弱<lb/>
不時順從必有覆滅之禍時顗前鋒已渡浙江琛遂據<lb/>
郡同反吳興太守王曇生義興太守劉延熙晉陵太守<lb/>
<pb n="KR2d0006_WYG_156-49a"/>
袁標一時響應庾業既東明帝即以代延熙為義興以<lb/>
延熙為巴陵王休若鎭東長史業至長塘湖即與延熙<lb/>
合明帝遣建威將軍沈懷明東討尚書張永繼進巴陵<lb/>
王休若董統東討諸軍顗所遣孫曇瓘等軍頓晉陵九<lb/>
里部陣甚盛懷明至奔牛所領寡弱張永至曲阿未知<lb/>
懷明安否退還延陵就休若諸將咸勸退破岡休若宣<lb/>
令敢有言退者斬衆少定乃築壘息甲建武將軍吳喜<lb/>
及督護任農夫等繼至先是龍驤將軍阮佃夫募得蜀<lb/>
<pb n="KR2d0006_WYG_156-49b"/>
人數百多壯勇便捷皆着犀皮鎧執短兵遂配農夫及<lb/>
戰每先登東人並畏憚又怪其形飾殊異舊傳狐獠食<lb/>
人東人見之輒奔農夫進義興與吳喜擊諸柵大破之<lb/>
義興平劉延熙投水死時齊高帝率張永劉亮等諸軍<lb/>
至晉陵九里西結營與東軍相持上遣積射將軍江方<lb/>
興南臺御史王道隆至晉陵視賊形勢賊帥孫曇瓘程<lb/>
扞宗陳景達凡有五城互相連帶扞宗城猶未固道隆<lb/>
率所領急攻之俄頃城陷斬扞宗首劉亮果勁以刀楯<lb/>
<pb n="KR2d0006_WYG_156-50a"/>
直入重栅衆軍隨之即皆摧破高帝與永等乘勝馳擊<lb/>
又大破之曇瓘因此敗走孔璪與曇生焚倉庫奔錢唐<lb/>
㑹稽聞西軍稍近將士多奔亡顗不能復制上虞令王<lb/>
晏起兵攻郡顗以東西交逼憂遽不知所為其夕率千<lb/>
人聲云東討實趨石瀃遇潮涸不得去衆叛都盡門生<lb/>
載以小船竄于山嵴村村人縛以送晏晏調曰此事孔<lb/>
璪之為無豫卿事可作首辭當相為申理顗曰江東處<lb/>
分莫不由身委罪求活便是君輩行意耳晏乃斬之東<lb/>
<pb n="KR2d0006_WYG_156-50b"/>
閣外臨死求酒曰此是平生所好偽中郎張綏封倉庫<lb/>
以待王師晏至郡殺綏執尋陽王子房縱兵大掠府庫<lb/>
空盡孔璪投門生陸林夫林夫斬首以送顧琛王曇生<lb/>
袁標等並詣吳喜歸罪喜皆宥之東軍主凡七十六人<lb/>
於陣斬十七人餘皆原宥顗之起兵也夢行宣陽門道<lb/>
上顧望皆邱陵顗寤私告人曰邱陵者弗平建康其殆<lb/>
難尅顗弟道存位黃門侍郎南海太守晉安王子勛建<lb/>
偽號以為侍中行雍州事事敗見殺<lb/>
<pb n="KR2d0006_WYG_156-51a"/>
殷景仁陳郡長平人也曾祖融晉太常祖茂之特進左<lb/>
光祿大夫父道裕早亡景仁少有大成之量司徒王謐<lb/>
見而以女妻之為武帝太尉行參軍歴位中書侍郎景<lb/>
仁學不為文而敏有思致口不談議而深達理至於國<lb/>
典朝議舊章記注莫不撰錄識者知其有當世之志也<lb/>
嘗建議請百官舉才以所薦能否黜陟武帝甚知之遷<lb/>
太子庶子少帝即位入補侍中累表辭讓詔曰景仁退<lb/>
挹之懷有不可奪可改除黃門侍郎以申君子之請後<lb/>
<pb n="KR2d0006_WYG_156-51b"/>
歴左衞將軍文帝即位委遇彌厚俄遷侍中左衞如故<lb/>
時與王華王曇首劉湛四人並時為侍中俱居門下皆<lb/>
以風力局幹冠冕一時同升之美近代莫及元嘉三年<lb/>
車駕征謝晦司徒王𢎞入居中書下省景仁長直共掌<lb/>
留任晦平代到彦之為中領軍侍中如故文帝所生章<lb/>
太后早亡上奉太后所生蘇氏甚謹六年蘇氏卒車駕<lb/>
親往臨哭詔遵二漢推恩之典景仁議以為漢氏推恩<lb/>
加爵于時承秦之弊儒術蔑如懼非盛明所宜軌蹈晉<lb/>
<pb n="KR2d0006_WYG_156-52a"/>
監二代朝政之所因君舉必書哲王之所愼體至公者<lb/>
懸爵賞於無私奉天統者每屈情以申制所以作孚萬<lb/>
國貽則後昆上從之丁母憂葬竟起為領軍將軍固辭<lb/>
上使綱紀代拜遣中書舍人周起輿載還府服闋遷尚<lb/>
書僕射太子詹事劉湛代為領軍湛與景仁素善初皆<lb/>
被遇於武帝俱以宰相許之湛嘗居外任㑹王𢎞王華<lb/>
王曇首相繼亡景仁引湛還朝共參朝政湛既入以景<lb/>
仁位遇本不踰已而一旦居前意甚憤憤知文帝信仗<lb/>
<pb n="KR2d0006_WYG_156-52b"/>
景仁不可移奪乃深結司徒彭城王義康欲倚宰相之<lb/>
重以傾之十二年景仁遷中書令護軍將軍僕射如故<lb/>
尋復加領吏部湛愈怒義康納湛言毁景仁於帝帝遇<lb/>
之益隆景仁密陳相王權重非社稷計上以為然景仁<lb/>
對親舊歎曰引之令入入便噬人乃稱疾解職表疏累<lb/>
上不見許使停家養病湛議欲遣人若劫盗者於外殺<lb/>
之以為文帝雖知當不能傷至親之愛上微聞之徙景<lb/>
仁於西掖門外晉鄱陽王第以為護軍府密邇宮禁故<lb/>
<pb n="KR2d0006_WYG_156-53a"/>
其計不行景仁卧疾者五年雖不見上而密函去來日<lb/>
中以十數朝政大小必以問焉影迹周密莫有窺其際<lb/>
者及將收湛之日景仁便拂拭衣冠寢疾既久左右皆<lb/>
不悟其意其夜上出華林園延賢堂召景仁景仁猶稱<lb/>
脚疾小牀輿以就坐誅討處分一皆委之代義康為揚<lb/>
州刺史僕射吏部如故遣使者授印綬主簿代拜拜畢<lb/>
便覺疾甚情理乖錯性本寛厚而忽更苛暴問左右曰<lb/>
今年男婚多女嫁多是冬大雪景仁乘輿出聽事觀望<lb/>
<pb n="KR2d0006_WYG_156-53b"/>
忽驚曰當閤何得有大樹既而曰我誤耳疾篤文帝謂<lb/>
不利在州使還住僕射下省為州凡月餘日卒或云見<lb/>
劉湛為祟追贈侍中司空諡曰文成公大明五年孝武<lb/>
行經景仁墓詔遣致祭子道矜幼而不慧位太中大夫<lb/>
道矜子恒明帝時位侍中度支尚書屬父疾積久為有<lb/>
司所奏詔曰道矜生便有病更無橫疾恒因愚習惰久<lb/>
妨清序可除散騎常侍景仁從祖弟淳字粹遠祖允晉<lb/>
太常父穆以和謹致稱自五兵尚書為武帝相國左長<lb/>
<pb n="KR2d0006_WYG_156-54a"/>
史元嘉中位特進右光祿大夫始興王師卒諡曰元淳<lb/>
少好學有美名歴中書黃門侍郎黃門清切直下應留<lb/>
下省以父老特聽還家高簡寡欲早有清尚愛好文義<lb/>
未嘗違捨在祕書閣撰四部書大目凡四十卷行於世<lb/>
元嘉十一年卒朝廷痛惜之子孚有父風嘗與侍中何<lb/>
朂共食孚羮盡朂云益殷蓴羮朂司空無忌子也孚徐<lb/>
輟筯曰何無忌諱孚位吏部郎為順帝撫軍長史子臻<lb/>
字後同㓜有名行袁粲禇淵並賞異之每造二公之席<lb/>
<pb n="KR2d0006_WYG_156-54b"/>
輒清言畢景王儉為丹陽尹引為郡丞袁昻先拜祕書<lb/>
丞求臻為到省表臻答曰何不見倩拜而見倩作表遂<lb/>
不為作歴位太子洗馬淳弟冲字希遠位御史中丞有<lb/>
司直之稱再遷度支尚書元凶妃即淳女而冲在東宫<lb/>
為劭所知遇劭弑立以為司𨽻校尉冲有學義文辭劭<lb/>
使尚書符罪狀孝武亦為劭盡力建鄴平賜死冲弟淡<lb/>
字夷遠亦歴黃門吏部郎太子中庶子大明中又以文<lb/>
章見知<lb/>
<pb n="KR2d0006_WYG_156-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_156-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百三十三<lb/>
</p>
<p>
</p>
  </div>
</body>
</text>
</TEI>
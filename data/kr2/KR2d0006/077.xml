<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷七十二</head> <lb/>
    <p>
<pb n="KR2d0006_WYG_077-1a"/>
欽定四庫全書<lb/>
　通志卷七十二<lb/>
　　宋　右　廸　功　郎　鄭　樵　漁　仲　撰<lb/>
　圖譜略第一<lb/>
　　索象　原學　明用　記有　記無<lb/>
　　索象<lb/>
河出圖天地有自然之象洛出書天地有自然之理天<lb/>
地出此二物以示聖人使百代憲章必本於此而不可<lb/>
<pb n="KR2d0006_WYG_077-1b"/>
偏廢者也圖經也書緯也一經一緯相錯而成文圖植<lb/>
物也書動物也一動一植相湏而成變化見書不見圖<lb/>
聞其聲不見其形見圖不見書見其人不聞其語圖至<lb/>
約也書至博也即圖而求易即書而求難古之學者為<lb/>
學有要置圖扵左置書扵右索象扵圖索理扵書故人<lb/>
亦易為學學亦易為功舉而措之如執左契後之學者<lb/>
離圖即書尚辭務説故人亦難為學學亦難為功雖平<lb/>
日胷中有千章萬卷及寘之行事之間則茫茫然不知<lb/>
<pb n="KR2d0006_WYG_077-2a"/>
所向秦人雖棄儒學亦未甞棄圖書誠以為國之具不<lb/>
可一日無也蕭何知取天下易守天下難當衆人爭取<lb/>
之時何則入咸陽先取秦圖書以為守計一旦干戈既<lb/>
定文物悉張故蕭何定律令而刑罰清韓信申軍法而<lb/>
號令明張蒼定章程而典故有倫叔孫通制禮儀而名<lb/>
分有别且髙祖以馬上得之一時間武夫役徒知詩書<lb/>
為何物而此數公又非老師宿儒博通古今者若非圖<lb/>
書有在指掌可明見則一代之典未易舉也然是時挟<lb/>
<pb n="KR2d0006_WYG_077-2b"/>
書之律未除屋壁之藏不啓所謂書者有㡬無非按圖<lb/>
之效也後世書籍既多儒生接武及乎議一典禮有如<lb/>
聚訟玩嵗愒日紛紛紜紜縦有所獲披一斛而得一粒<lb/>
所得不償勞矣何為其然㢤歆向之罪上通扵天漢初<lb/>
典籍無紀劉氏創意總括羣書分為七略只收書不收<lb/>
圖藝文之目逓相因習故天禄蘭臺三館四庫内外之<lb/>
藏但聞有書而已蕭何之圖自此委地後之人將慕劉<lb/>
班之不暇故圖消而書日盛惟任宏校兵書一類分為<lb/>
<pb n="KR2d0006_WYG_077-3a"/>
四種有書五十三家有圖四十三卷載在七略獨異於<lb/>
他宋齊之間羣書失次王儉於是作七志以為之紀六<lb/>
志收書一志専收圖譜謂之圖譜志不意末學而有此<lb/>
作也且有専門之書則有専門之學有専門之學則其<lb/>
學必𫝊而書亦不失任宏之略劉歆不能廣之王儉之<lb/>
志阮孝緒不能續之孝緒作七録散圖而歸部録雜譜<lb/>
而歸記注蓋積書猶調兵也聚則易固散則易亡積書<lb/>
猶賦粟也聚則易贏散則易乏按任宏之圖與書㡬相<lb/>
<pb n="KR2d0006_WYG_077-3b"/>
等王儉之志自當七之一孝緒之錄雖不専收猶有總<lb/>
記内篇有圖七百七十卷外篇有圖百卷未知譜之如<lb/>
何耳隋家藏書富於古今然圖譜無所繫自此以来蕩<lb/>
然無紀至今虞夏商周秦漢上代之書具在而圖無𫝊<lb/>
焉圖既無𫝊書復日多兹學者之難成也天下之事不<lb/>
務行而務説不用圖譜可也若欲成天下之事業未有<lb/>
無圖譜而可行於世者作圖譜略<lb/>
　　原學<lb/>
<pb n="KR2d0006_WYG_077-4a"/>
何為三代之前學術如彼三代之後學術如此漢微有<lb/>
遺風魏晉以降日以陵夷非後人之用心不及前人之<lb/>
用心實後人之學術不及前人之學術也後人學術難<lb/>
及大槩有二一者義理之學二者辭章之學義理之學<lb/>
尚攻擊辭章之學務雕捜耽義理者則以辭章之士為<lb/>
不達淵源玩辭章者則以義理之士為無文彩要之辭<lb/>
章雖富如朝霞晚照徒焜耀人耳目義理雖深如空谷<lb/>
尋聲靡所底止二者殊塗而同歸是皆從事於語言之<lb/>
<pb n="KR2d0006_WYG_077-4b"/>
末而非為實學也所以學術不及三代又不及漢者抑<lb/>
有由也以圖譜之學不𫝊則實學盡化為虛文矣其間<lb/>
有屹然特立風雨不移者一代得一二人實一代典章<lb/>
文物法度紀綱之盟主也然物希則價難平人希則人<lb/>
罕識世無圖譜人亦不識圖譜之學張華晉人也漢之<lb/>
宫室千門萬户其應如響時人服其博物張華固博物<lb/>
矣此非博物之效也見漢宫室圖焉武平一唐人也問<lb/>
以魯三桓鄭七穆春秋族系無有遺者時人服其明春<lb/>
<pb n="KR2d0006_WYG_077-5a"/>
秋平一固熟扵春秋矣此非明春秋之效也見春秋世<lb/>
族譜焉使華不見圖雖讀盡漢人之書亦莫知前代宫<lb/>
室之出處使平一不見譜雖誦春秋如建瓴水亦莫知<lb/>
古人氏族之始終當時作者後世史臣皆不知其學之<lb/>
所自况他人乎臣舊亦不之知及見楊佺期洛京圖方<lb/>
省張華之由見杜預公子譜方覺平一之故由是益知<lb/>
圖譜之學學術之大者且蕭何刀筆吏也知炎漢一代<lb/>
憲章之所自歆向大儒也父子紛争扵言句之末以計<lb/>
<pb n="KR2d0006_WYG_077-5b"/>
較毫釐得失而失其學術之大體何秦人之典蕭何能<lb/>
收扵草昧之初蕭何之典歆向不能紀於承平之後是<lb/>
所見有異也逐鹿之人意在扵鹿而不知有山求魚之<lb/>
人意在於魚而不知有水劉氏之學意在章句故知有<lb/>
書而不知有圖嗚呼圖譜之學絶紐是誰之過與<lb/>
　　明用<lb/>
善為學者如持軍治獄若無部伍之法何以得書之紀<lb/>
若無覈實之法何以得書之情今總天下之書古今之<lb/>
<pb n="KR2d0006_WYG_077-6a"/>
學術而條其所以為圖譜之用者十有六一曰天文二<lb/>
曰地理三曰宫室四曰器用五曰車旗六曰衣裳七曰<lb/>
壇兆八曰都邑九曰城築十曰田里十一曰㑹計十二<lb/>
曰法制十三曰班爵十四曰古今十五曰名物十六曰<lb/>
書凡此十六類有書無圖不可用也人生覆載之間而<lb/>
不知天文地理此學者之大患也在天成象在地成形<lb/>
星辰之次舍日月之往来非圖無以見天之象山川之<lb/>
紀夷夏之分非圖無以見地之形天官有書書不可以<lb/>
<pb n="KR2d0006_WYG_077-6b"/>
仰觀地理有志志不可以俯察故曰天文地理無圖有<lb/>
書不可用也稽之人事有宫室之制有宗廟之制有明<lb/>
堂辟廱之制有居廬琧室之制有臺省府寺之制有庭<lb/>
霤户牗之制凡宫室之屬非圖無以作室有尊彛爵斝<lb/>
之制有簠簋爼豆之制有弓矢鈇鉞之制有圭璋壁琮<lb/>
之制有璽節之制有金鼓之制有棺槨之制有重主之<lb/>
制有明器祭噐之制有鈎盾之制凡器用之屬非圖無<lb/>
以制噐為車旂者則有車輿之制有驂服之制有旟旐<lb/>
<pb n="KR2d0006_WYG_077-7a"/>
之制有儀衛鹵簿之制非圖何以明章程為衣服者則<lb/>
有弁冕之制有衣裳之制有屨舄之制有笄總之制有<lb/>
襚含之制有杖絰之制非圖何以明制度為壇域者則<lb/>
有壇墠之制有邱澤之制有社稷之制有兆域之制大<lb/>
小髙深之形非圖不能辨為都邑者則有京輔之制有<lb/>
郡國之制有閭井之制有市朝之制有蕃服之制内外<lb/>
重輕之勢非圖不能紀為城築者則有郛郭之制有苑<lb/>
囿之制有臺門魏闕之制有營壘斥候之制非圖無以<lb/>
<pb n="KR2d0006_WYG_077-7b"/>
眀闗要為田里者則有夫家之制有溝洫之制有原隰<lb/>
之制非圖無以别經界為㑹計者則有貨泉之制有貢<lb/>
賦之制有户口之制非圖無以知本末法有制非圖無<lb/>
以定其制爵有班非圖無以正其班有五刑有五服五<lb/>
刑之屬有適輕適重五服之别有大宗小宗權量所以<lb/>
同四海規矩所以正百工五聲八音十二律有節三歌<lb/>
六舞有序昭夏肆夏宫陳軒陳皆法制之目也非圖不<lb/>
能舉内而公卿大夫外而州牧侯伯貴而妃嬪賤而妾<lb/>
<pb n="KR2d0006_WYG_077-8a"/>
媵官有品命有數禄秩有多寡考課有殿最繅籍有數<lb/>
玉帛有等上下異儀尊卑異事皆班爵之序也非圖不<lb/>
能舉要通古今者不可以不識三統五運而三統之數<lb/>
五運之紀非圖無以通要别名物者不可以不識蟲魚<lb/>
草木而蟲魚之形草木之状非圖無以别要明書者不<lb/>
可以不識文字音韻而音韻之清濁文字之子母非圖<lb/>
無以明凡此十六種可以類舉為學者而不知此則章<lb/>
句無所用為治者而不知此則綱紀文物無所施<lb/>
<pb n="KR2d0006_WYG_077-8b"/>
　　記有<lb/>
楊佺期唐洛陽京城圖　唐長安京城圖　呂大防唐<lb/>
長安京城圖　唐太極宫圖　唐大明宫圖　唐興慶<lb/>
宫圖　三宫合為一圖　洛陽宫闕圖　宋朝宫闕圖<lb/>
　汴京圖　唐九嵕山昭陵建陵合為一圖　梁元帝<lb/>
二十八國職貢圖　閻立本西域諸國風物圖　大遼<lb/>
對境圖　大金接境圖　契丹地里圖　西夏賀蘭山<lb/>
圖　山海經圖　勃海圖　三輔黄圖　天文横圖<lb/>
<pb n="KR2d0006_WYG_077-9a"/>
隔子横圖　天文圓圖　隔子圓圖　紫微天心圖<lb/>
璇璣圖　日食圖　月暈圖　分野圖　七曜災祥圖<lb/>
　七曜厯文圖　刻漏圖　九江刻漏圖　氣象圖<lb/>
雲氣圖　日出長短圖　海潮時刻四應圖　華夷圖<lb/>
　守令圖　百川源委圖　澚閘圖　交廣圖　諸路<lb/>
至京驛程圖　江行備用圖　禹穴圖經　春秋世系<lb/>
圖　春秋機要圖　春秋盟㑹圖　春秋列國圖　春<lb/>
秋十二國年厯　杜預釋例地名譜　杜預小公子譜<lb/>
<pb n="KR2d0006_WYG_077-9b"/>
　春秋明例總括圖　荆定易圖　先天圖　漢上易<lb/>
圖　八卦小成圖　乾生歸一圖　龍圖　伏羲俯仰<lb/>
畫卦圖　陳希夷易圖　劉牧鈎隐圖　稽覽圖　尚<lb/>
書治要圖　鄭康成詩圖　小戎圖　王制井田圖<lb/>
方田圖　鄊遂圖　封建圖　律呂圖　聶崇義三禮<lb/>
圖　博古圖　考古圖　釋奠祭器圖　考正禮器圖<lb/>
　鄊飲禮圖　五服年月圖　大宗小宗圖　宫架圖<lb/>
　舞鑑圖　琴式尚象圖　景祐大樂圖　三樂圖<lb/>
<pb n="KR2d0006_WYG_077-10a"/>
衙鼓格　投壺格　摴蒱格　象戲格　聲韻圖　指<lb/>
歸圖　僧守温三十六字母圖　定韻清濁鈐　内外<lb/>
轉歸字圖　徐浩書譜　筆陣圖　國相成名圖　厯<lb/>
代君臣圖　古今類聚年號圖　帝王年代圖　五運<lb/>
厯年紀　劉恕十國年表　閩中王氏啓運圖　唐孟<lb/>
冬祫饗于太廟禮科　帝系圖　唐貞元孟冬祫祭圖<lb/>
　唐朝功臣配享圖　唐貞元孟夏禘饗圖　司馬溫<lb/>
公厯年圖　宋氏紹宗圖　仙源積慶圖　衣冠盛事<lb/>
<pb n="KR2d0006_WYG_077-10b"/>
圖　太廟圖　治平八廟圖　熈寧廟圖　大宋配享<lb/>
功臣圖　文武合班圖　朔日視朝儀注圖　正冬大<lb/>
慶殿朝㑹立班圖　大慶殿再坐上夀立班圖　垂拱<lb/>
殿五日一次起居門外敘班圖　文徳殿常朝朝堂敘<lb/>
班圖　文徳殿常朝立班圖　東上閤門拜表立班圖<lb/>
　賀祥瑞勝㨗紫宸殿外叙班圖　同天節紫宸殿上<lb/>
夀圖　集英殿大宴坐次圖　大禮尚書省受誓戒圖<lb/>
　大禮大慶殿奏請致齋立班圖　正冬御殿朝賀上<lb/>
<pb n="KR2d0006_WYG_077-11a"/>
夀垂拱殿樞宻使以下稱賀圖　紫宸殿上夀賜宴圖<lb/>
　紫宸殿常朝起居圖　垂拱殿常朝起居圖　集英<lb/>
殿大宴門外立班圖　集英殿大宴樞宻使以下起居<lb/>
圖　唐宰相表　唐官品圖　武侯八陣圖　攻守器<lb/>
械圖　五陣圖　文教圖　閻立本厯代帝王圖　厯<lb/>
代聖賢圖　銅人俞穴鍼炙圖　仙人水鑑圖　明堂<lb/>
偃側人圖　難經圖　素問氣圖　金丹圖　煙蘿圖<lb/>
　含象鑑圖　黄庭五藏圖　黄庭五藏道引圖　六<lb/>
<pb n="KR2d0006_WYG_077-11b"/>
氣道引圖　道源宗師圖　仙班朝會圖　告元圖<lb/>
内外二景圖　上清天闗三圖經　上清混合變化圖<lb/>
　三五含景圖　五常雜修行圖　河圖寳錄　結璘<lb/>
奔日月圖　九宮紫房圖　長生寳鑑圖　八道祕言<lb/>
圖　五嶽真形神仙圖　古今五嶽真形圖　嶽瀆名<lb/>
山圖　大洞九天圖　山水穴實圖　萬靈朝真圖<lb/>
三皇真形圖　列宿朝真圖　攝生月令圖　伏承圖<lb/>
<hi>藝文略作永此作承當考</hi>狐剛子粉圖　三才定位圖　二十四鼎<lb/>
<pb n="KR2d0006_WYG_077-12a"/>
鑪圖　黄帝鼎圖　西傳宗𣲖圖　聲鐘圖　趙少保<lb/>
辨才法師繫念圖　六想圖　重元圖　綱格圖　北<lb/>
齊六學士勘書圖　慶厯彩選圖　秦府十八學士圖<lb/>
　明皇擊桐圖<hi>桐字當考</hi>明皇試馬圖　王維春社圖　王<lb/>
維輞川圖　蓮社圖　顧凱之列女圖　月令圖　郭<lb/>
子儀宴魚朝恩圖　選日立成圖　三元遁甲圖九<lb/>
宫八門圖　山形總載圖　寳星圖　鬼谷子觀氣色<lb/>
出相圖　勅律指掌圖　姓氏譜　錢譜<lb/>
<pb n="KR2d0006_WYG_077-12b"/>
　　記無<lb/>
　　地理<lb/>
地域方丈圖　地域方尺圖　僧道安江圖　賈耽地<lb/>
圖　裴矩西域圖　華夷列國入貢圖　馬寔諸道行<lb/>
程血脉圖　開元分野圖　冀州圖　十七路轉運圖<lb/>
　河北四十四郡圖　十七路圖　蜀程圖　沈括使<lb/>
北圖　洞庭譜　嶽瀆福地圖　蔣炳西山圖<lb/>
　　會要<lb/>
<pb n="KR2d0006_WYG_077-13a"/>
南卓唐朝綱領圖　王彦威占額圖　孫結大唐國照<lb/>
圖　大唐國要圖　曹臻圖照　夏侯頗鹽鐡轉運圖<lb/>
　　紀運<lb/>
王氏五運圖　廣五運圖　年厯圖　帝王正閏五運<lb/>
圖　路惟衡帝王厯數圖　薛璫唐聖運圖　劉恕年<lb/>
略譜　魏森古今通系圖　侯利建視古圖　劉軻唐<lb/>
年厯　龔頴運厯圖　徐鍇厯年年譜　古今年表<lb/>
帝王接受圖　盧元福共和以来甲乙紀　帝王真偽<lb/>
<pb n="KR2d0006_WYG_077-13b"/>
圖　徐整三五厯紀　國朝年表<lb/>
　　百官<lb/>
唐宰輔譜　桞芳大唐宰相表　萬當世文武百官圖<lb/>
　<hi>缺</hi>牧圖<lb/>
　　易<lb/>
唐一行大衍元圖　范諤昌易源流圖<lb/>
　　詩<lb/>
成伯璵毛詩圖　草木蟲魚圖<lb/>
<pb n="KR2d0006_WYG_077-14a"/>
　　禮<lb/>
賀循䘮服圖　子游䘮服圖　蔡謨䘮服圖　張薦五<lb/>
服圖　仲陵子五服圖　夏侯伏明三禮圖　張鎰三<lb/>
禮圖　梁正三禮圖　紀僧真玉璽譜　袁郊二儀實<lb/>
錄衣服名義圖　鹵簿圖　南郊圖　唐志凶儀圖<lb/>
梁隐列國祖廟式<lb/>
　　樂<lb/>
十二律譜　唐郊祀樂章譜　吕渭廣陵正息譜　王<lb/>
<pb n="KR2d0006_WYG_077-14b"/>
大力琴聲律譜　李良輔廣陵正息譜　陳康士琹譜<lb/>
　離騷譜　李約東杓引譜　琴式譜　阮咸譜　琴<lb/>
指圖　觱栗格　沈括樂律圖<lb/>
　　春秋<lb/>
嚴彭祖春秋圖　張傑春秋圖　顧啓期大夫圖　春<lb/>
秋車服圖　春秋宗族名氏圖　演左傳氏族圖　春<lb/>
秋名號歸一圖　春秋圖鑑　春秋手鑑圖<lb/>
　　孝經<lb/>
<pb n="KR2d0006_WYG_077-15a"/>
應瑞圖<lb/>
　　論語<lb/>
井田義圖　論語世譜<lb/>
　　經學<lb/>
授經圖　韋表微九經歸授譜<lb/>
　　小學<lb/>
郭璞爾雅圖　辨字圖<lb/>
　　刑法<lb/>
<pb n="KR2d0006_WYG_077-15b"/>
路仁恕五刑旁通圖<lb/>
　　天文<lb/>
張衡靈憲圖　髙文𢎞天文横圖　孝經内記星圖<lb/>
周易八野星圖　太白會運逆兆通代記圖　大象列<lb/>
星圖　長慶筭五星所在宿度圖　南陽化元元黄十<lb/>
二次分野圖<lb/>
　　時令<lb/>
王涯月令圖<lb/>
<pb n="KR2d0006_WYG_077-16a"/>
　　筭數<lb/>
劉徽九章重差圖<lb/>
　　隂陽<lb/>
三隂圖　二宅圖　五行家國通用圖　太一遊圖<lb/>
五符圖　八曜圖　五虎圖　古墓圖　氣神随日用<lb/>
局圖　揲蓍圖　皮日休支干定命圖　遁甲天目圖<lb/>
　占氣色要訣圖<lb/>
　　道家<lb/>
<pb n="KR2d0006_WYG_077-16b"/>
二十八宿真形圖　正一真人二十四治圖　正一氣<lb/>
化圖　五帝修行圖　四氣攝生圖　參同契大丹圖<lb/>
　太易隂陽手鑑圖　鈆永五行圖　八封真形圖<lb/>
掌訣圖　八仙圖　元化圖　五禽道引圖　大象握<lb/>
機圖　皇人三一圖　存五星圖　火鑑周天圖<lb/>
　　釋氏<lb/>
法界僧圖　道綽行圖　古今譯圖<lb/>
　　符瑞<lb/>
<pb n="KR2d0006_WYG_077-17a"/>
玉芝瑞草圖　靈芝圖　侯亶祥瑞圖　孫之柔瑞應<lb/>
圖　顧野王符瑞圖　張掖郡元石圖　上黨十九瑞<lb/>
圖　貫怪圖<lb/>
　　兵家<lb/>
解忠鯁龍武元兵圖　神機靈祕圖　五行陣圖<lb/>
　　藝術<lb/>
欹器圖　射鑑九圖　禮圖等雜畫　董蕚畫盤車圖<lb/>
　曹元廓畫後周北齊梁陳隋武徳貞觀永徽等朝臣<lb/>
<pb n="KR2d0006_WYG_077-17b"/>
圖　韓幹畫龍朔功臣圖　王象畫鹵簿圖　寳師綸<lb/>
畫内庫瑞錦對雉闘羊翔鳯游麟圖　八駿圖　辨馬<lb/>
圖<lb/>
　　食貨<lb/>
于公甫古今泉貨圖<lb/>
　　醫藥<lb/>
孔穴蝦蟆圖　黄帝明堂五藏圖　秦承祖明堂圖<lb/>
明堂人形圖　指難圖　王惟一鍼炙圖　五藏攝養<lb/>
<pb n="KR2d0006_WYG_077-18a"/>
明鑑圖　崔知悌産圖　安濟圖　侍膳圖　原平仲<lb/>
靈秀本草圖　藥圖<lb/>
　　世系<lb/>
帝系之譜　皇帝之譜　戚里之譜　百官族姓之譜<lb/>
　諸家譜<lb/>
　<lb/>
　<lb/>
　<lb/>
<pb n="KR2d0006_WYG_077-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷七十二<lb/>
</p>
<p>
</p>
  </div>
</body>
</text>
</TEI>
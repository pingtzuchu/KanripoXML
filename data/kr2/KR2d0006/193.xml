<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百六十九</head> <lb/>
    <p>
<pb n="KR2d0006_WYG_193-1a"/>
欽定四庫全書<lb/>
　通志卷一百六十九<lb/>
　　宋　右　廸　功　郎　鄭　樵　漁　仲　撰<lb/>
　循吏傳第一<lb/>
　　史記始作而有循吏傳後世因之不能易也雖晉<lb/>
　　宋梁後魏曰良吏南齊曰良政其實皆循吏也<lb/>
　史記<lb/>
　　孫叔敖　子産　公儀休　石奢　李離<lb/>
<pb n="KR2d0006_WYG_193-1b"/>
　前漢<lb/>
　　文翁　王成　黄霸　朱邑　龔遂　召信臣<lb/>
　後漢<lb/>
　　衛颯<hi>茨充</hi>任延　王景　秦彭　王渙<hi>鐔顯/任峻</hi>許荆<hi>祖父</hi>
　　<hi>武</hi>孟嘗　第五訪　劉矩　劉寵<hi>弟子岱  繇</hi>仇覧<lb/>
　　童恢<hi>弟翊</hi>
　　史記<lb/>
孫叔敖者楚之處士也虞邱相進之於楚莊王以自代<lb/>
<pb n="KR2d0006_WYG_193-2a"/>
也三月爲楚相施敎導民上下和合世俗盛美政緩禁<lb/>
立吏無姦邪盜賊不起秋冬則勸民山採春夏以水各<lb/>
得其所便民皆樂其生莊王以爲幣輕更以小爲大百<lb/>
姓不便皆去其業市令言之相曰市亂民莫安其處次<lb/>
行不定相曰如此幾何頃乎市令曰三月頃相曰罷吾<lb/>
今令之復矣後五日朝相言之王曰前日更幣以爲輕<lb/>
今市令來言曰市亂民莫安其處次行之不定臣請遂<lb/>
令復如故王許之下令三日而市復如故楚民俗好庳<lb/>
<pb n="KR2d0006_WYG_193-2b"/>
車王以爲庳車不便馬欲下令使髙之相曰令數下民<lb/>
不知所從王必欲髙車臣請敎閭里使髙其梱乗車者<lb/>
皆君子君子不能數下車王許之居半嵗民悉自髙其<lb/>
車此不敎而民從其化近者視而效之遠者四面望而<lb/>
法之故三得相而不喜知其材自得之也三去相而不<lb/>
悔知非已之罪也<lb/>
子産者鄭之列大夫也鄭昭君之時以所愛徐摯爲相<lb/>
國亂上下不親父子不和大宫子期言之君以子産爲<lb/>
<pb n="KR2d0006_WYG_193-3a"/>
相爲相一年豎子不戲狎斑白不提挈僮子不犂畔二<lb/>
年市不豫賈三年門不夜關道不拾遺四年田器不歸<lb/>
五年市無尺籍喪期不令而治治鄭二十六年而死丁<lb/>
壯號哭老人兒啼曰子産去我死乎民將安歸<lb/>
公儀休者魯博士也以髙第爲魯相奉法循理無所變<lb/>
更百官自正使食祿者不得與下民爭利受大者不得<lb/>
取小客有遺相魚者相不受客曰聞君嗜魚遺君魚何<lb/>
故不受也相曰以嗜魚故不受也今爲相能自給魚今<lb/>
<pb n="KR2d0006_WYG_193-3b"/>
受魚而免誰復給我魚者吾故不受也食茹而美拔其<lb/>
園葵而棄之見其家織布好而疾出其家婦燔其機云<lb/>
欲令農士女工安所讐其貨乎<lb/>
石奢者楚昭王相也堅直亷正無所阿避行縣道有殺<lb/>
人者相追之乃其父也縱其父而還自繋焉使人言之<lb/>
王曰殺人者臣之父也夫以父立政不孝也廢法縱罪<lb/>
非忠也臣罪當死王曰追而不及不當伏罪子其治事<lb/>
矣奢曰不私其父非孝子也不奉主法非忠臣也王赦<lb/>
<pb n="KR2d0006_WYG_193-4a"/>
其罪上惠也伏誅而死臣職也遂不受令自刎而死<lb/>
李離者晉文公之理也過聽殺人自拘當死文公曰官<lb/>
有貴賤罰有輕重下吏之過非子之罪也離曰臣居官<lb/>
爲長不與吏讓位受祿爲多不與下分利今過聽殺人<lb/>
傅其罪下吏非所聞也辭不受令文公曰子則自以爲<lb/>
有罪寡人亦有罪邪離曰理有法失刑則刑失死則死<lb/>
公以臣能聽㣲決疑故使爲理今過聽殺人罪當死遂<lb/>
不受令伏劍而死<lb/>
<pb n="KR2d0006_WYG_193-4b"/>
　　前漢<lb/>
文翁廬江舒人也少好學通春秋以郡縣吏察舉景帝<lb/>
末爲蜀郡守仁愛好敎化見蜀地僻陋有蠻夷風文翁<lb/>
欲誘進之乃選郡縣小吏開敏有材者張叔等十餘人<lb/>
親自飭勵遣詣京師受業博士或學律令減省少府用<lb/>
度買刀布蜀物齎計吏以遺博士數歲蜀生皆成就還<lb/>
歸文翁以爲右職用次察舉官有至郡守刺史者又修<lb/>
起學官於成都市中招下縣子弟以爲學官弟子爲除<lb/>
<pb n="KR2d0006_WYG_193-5a"/>
更繇髙者以補郡縣吏次爲孝弟力田常選學官僮子<lb/>
使在便坐受事每出行縣益從學官諸生明經飭行者<lb/>
與俱使傳敎令出入閨閤縣邑吏民見而榮之數年爭<lb/>
欲爲學官弟子富人至出錢以求之繇是大化蜀地學<lb/>
於京師者比齊魯焉至武帝時乃令天下郡國皆立學<lb/>
校官自文翁爲之始云文翁終於蜀吏民爲立祠堂歲<lb/>
時祭祀不絶至今巴蜀好文雅文翁之化也<lb/>
王成不知何郡人也爲膠東相治甚有聲宣帝最先襃<lb/>
<pb n="KR2d0006_WYG_193-5b"/>
之地節三年下詔曰蓋聞有功不賞有罪不誅雖唐虞<lb/>
不能以化天下今膠東相成勞來不怠流民自占八萬<lb/>
餘口治有異等之效其賜成爵關内侯秩中二千石未<lb/>
及徵用㑹病卒官後詔使丞相御史問郡國上計長吏<lb/>
守丞以政令得失或對前膠東相成僞自増加以䝉顯<lb/>
賞是後俗吏多爲虚名云<lb/>
黄霸字次公淮陽陽夏人也以豪傑役使徙雲陵霸少<lb/>
學律令喜爲吏武帝末以待詔入錢賞官補侍郎謁者<lb/>
<pb n="KR2d0006_WYG_193-6a"/>
坐同産有罪劾免後復入穀沈黎郡補左馮翊二百石<lb/>
卒史馮翊以霸入財爲官不署右職使領郡錢穀計簿<lb/>
書正以亷稱察補河東均輸長復察廉爲河南太守丞<lb/>
霸爲人明察内敏又習文法然温良有讓足知善御衆<lb/>
爲丞處議當於法合人心太守甚任之吏民愛敬焉自<lb/>
武帝末用法深昭帝立幼大將軍霍光秉政大臣爭權<lb/>
上官桀與燕王謀作亂光既誅之遂遵武帝法度以刑<lb/>
罰痛繩羣下繇是俗吏尚嚴酷以爲能而獨霸用法寛<lb/>
<pb n="KR2d0006_WYG_193-6b"/>
和爲名㑹宣帝即位在民間時知百姓苦吏急也聞霸<lb/>
持法平召以爲廷尉正數決疑獄廷中稱平守丞相長<lb/>
史坐公卿大議廷中知長信少府夏侯勝非議詔書大<lb/>
不敬霸阿從不舉劾皆下廷尉繫獄當死霸因從勝受<lb/>
尚書獄中再踰冬積三歲廼出語在勝傳勝出復爲諫<lb/>
大夫令左馮翊宋畸舉霸賢良勝又口薦覇扵上擢霸<lb/>
爲揚州刺史三歲宣帝下詔曰制詔御史其以賢良髙<lb/>
第揚州刺史霸爲頴川太守秩比二千石居官賜車蓋<lb/>
<pb n="KR2d0006_WYG_193-7a"/>
特髙一丈别駕主簿車緹油屏泥於軾前以章有德時<lb/>
上垂意於治數下恩澤詔書吏不奉宣太守霸爲選擇<lb/>
良吏分部宣布詔令令民咸知上意使郵亭鄉官皆畜<lb/>
雞豚以贍鰥寡貧窮者然後爲條敎置父老師帥伍長<lb/>
班行之於民間勸以爲善防姦之意及務耕桑節用殖<lb/>
財種樹畜養去食穀馬米鹽靡密初若煩碎然霸精力<lb/>
能推行之吏民見者語次尋繹問他隂伏以相參考嘗<lb/>
欲有所司察擇長年廉吏遣行屬令周密吏出不敢舎<lb/>
<pb n="KR2d0006_WYG_193-7b"/>
郵亭食於道傍烏攫其肉民有欲詣府口言事者適見<lb/>
之霸與語道此後日吏還謁霸霸見迎勞之曰甚苦食<lb/>
於道旁乃爲烏所盜肉吏大驚以霸具知其起居所問<lb/>
毫釐不敢有所隐鰥寡孤獨有死無以葬者鄉部書言<lb/>
霸具爲區處某所大木可以爲棺某亭猪子可以祭吏<lb/>
往皆如言其識事聰明如此吏民不知所出咸稱神明<lb/>
姦人去入他郡盜賊日少霸力行敎化而後誅罰務在<lb/>
成就全安長吏許丞老病聾督郵白欲逐之霸曰許丞<lb/>
<pb n="KR2d0006_WYG_193-8a"/>
廉吏雖老尚能拜起送迎正頗重聽何傷且善助之無<lb/>
失賢者意或問其故霸曰數易長吏送故迎新之費及<lb/>
姦吏縁絶簿書盜財物公私費耗甚多皆當出於民所<lb/>
易新吏又未必賢或不如其故徒相益爲亂凡治道去<lb/>
其泰甚者耳霸以外寛内明得吏民心户口歲増治爲<lb/>
天下第一徵守京兆尹秩二千石坐發民治馳道不先<lb/>
以聞又發騎士詣北軍馬不適士劾乏軍興連貶秩有<lb/>
詔歸潁川太守官以八百石居治如其前前後八年郡<lb/>
<pb n="KR2d0006_WYG_193-8b"/>
中愈治是時鳳凰神爵數集郡國潁川尤多天子以霸<lb/>
治行終長者下詔稱揚賜爵關内侯黄金百斤秩中二<lb/>
千石而潁川孝弟有行義民三老力田皆以差賜爵及<lb/>
帛後數月徵霸爲太子太傅遷御史大夫五鳳三年代<lb/>
邴吉爲丞相封建成侯食邑六百户霸材長於治民及<lb/>
爲丞相總綱紀號令風采不及邴魏于定國功名損於<lb/>
治郡時京兆尹張敞舎鶡雀飛集丞相府霸以爲神爵<lb/>
議欲以聞敞奏霸曰竊見丞相以中二千石博士雜問<lb/>
<pb n="KR2d0006_WYG_193-9a"/>
郡國上計長吏守丞爲民興利除害成大化條其對有<lb/>
耕者讓畔男女異路道不拾遺及舉孝子弟弟貞婦者<lb/>
爲一輩先上殿舉而不知其人數者次之不爲條教者<lb/>
在後叩頭謝丞相雖口不言而心欲其爲之也長吏守<lb/>
丞對時臣敞舍有鶡雀飛止丞相府屋上丞相以下見<lb/>
者數百人邊吏多知鶡雀者問之皆陽不知丞相圖議<lb/>
上奏曰臣問上計長吏守丞以興化條皇天報下神雀<lb/>
後知從臣敞舍來乃止郡國吏竊笑丞相仁厚有知畧<lb/>
<pb n="KR2d0006_WYG_193-9b"/>
㣲信竒怪也昔汲黯爲淮陽守辭去之官謂大行李息<lb/>
曰御史大夫張湯懷詐阿意以傾朝廷公不早白與俱<lb/>
受戮矣息畏湯不敢言後湯敗上聞黯與息語乃扺息<lb/>
罪而秩黯諸侯相取其思竭忠也臣敞非敢毁丞相也<lb/>
誠恐羣臣莫白而長吏守丞畏丞相指歸舎法令各爲<lb/>
私敎務相増加澆淳散樸並行僞貌有名亡實傾摇解<lb/>
怠甚者爲妖假令京師先行讓畔異路道不拾遺其實<lb/>
亡益廉貪貞滛之行而以僞先天下固未可也即諸侯<lb/>
<pb n="KR2d0006_WYG_193-10a"/>
先行之僞聲軼於京師非細事也漢家承敝通變造起<lb/>
律令所以勸善禁姦條貫詳備不可復加宜令貴臣明<lb/>
飭長吏守丞歸告二千石舉三老孝弟力田孝廉廉吏<lb/>
務得其人郡事皆以義法令檢式毋得擅爲條敎敢挾<lb/>
詐僞以奸名譽者必先受戮以正明好惡天子嘉納敞<lb/>
言召上計吏使侍中臨飭如敞指意霸甚慙又樂陵侯<lb/>
史髙以外屬舊恩侍中貴重霸薦髙可太尉天子使尚<lb/>
書召問霸太尉官罷乆矣丞相兼之所以偃武興文也<lb/>
<pb n="KR2d0006_WYG_193-10b"/>
如國家不虞邊境有事左右之臣皆將帥也夫宣明敎<lb/>
化通達幽隐使獄無冤刑邑無盜賊君之職也将相之<lb/>
官朕之任焉侍中樂陵侯髙帷幄近臣朕之所自親君<lb/>
何越職而舉之尚書令受丞相對霸免冠謝罪數日乃<lb/>
決自是後不敢復有所請然自漢興言治民吏以霸爲<lb/>
首爲丞相五歲甘露三年薨謚曰定侯霸死後樂陵侯<lb/>
髙竟爲大司馬霸子思侯賞嗣爲關都尉薨子忠侯輔<lb/>
嗣至衛尉九卿薨子忠嗣侯訖王莽廼絶子孫爲吏二<lb/>
<pb n="KR2d0006_WYG_193-11a"/>
千石者五六人始霸少爲陽夏游徼與善相人者共載<lb/>
出見一婦人相者言此婦人當富貴不然相書不可用<lb/>
也霸推問之乃其鄰里巫家女也霸即娶爲妻與之終<lb/>
身爲丞相後徙杜陵<lb/>
朱邑字仲卿廬江舒人也少時爲舒桐鄉嗇夫㢘平不<lb/>
苛以愛利爲行未嘗笞辱人存問耆老孤寡遇之有恩<lb/>
所部吏民愛敬焉遷補太守卒史舉賢良爲大司農丞<lb/>
遷北海太守以治行第一入爲大司農爲人惇厚篤於<lb/>
<pb n="KR2d0006_WYG_193-11b"/>
故舊然性公正不可交以私天子器之朝廷敬焉是時<lb/>
張敞爲膠東相與邑書曰明主游心太古廣延茂士此<lb/>
誠忠臣竭思之時也直敞逺守劇郡馭於繩墨匈臆約<lb/>
結固亡竒也雖有亦安所施足下以清明之德掌周稷<lb/>
之業猶饑者甘糟糠穰歲餘粱肉何則有無之勢異也<lb/>
昔陳平雖賢須魏倩而後進韓信雖竒賴蕭公而後信<lb/>
故各逹其時之英俊必若伊尹吕望而後薦之則此人<lb/>
不因足下而進矣邑感敞言貢薦賢士大夫多得其助<lb/>
<pb n="KR2d0006_WYG_193-12a"/>
者身爲列卿居處儉節禄賜以共九族鄉黨家亡餘財<lb/>
神爵元年卒天子閔惜下詔宣揚其德復賜邑子黄金<lb/>
百斤以奉其祭祀初邑病且死屬其子曰我故爲桐鄉<lb/>
吏其民愛我必葬我桐鄉後世子孫奉嘗我不如桐鄉<lb/>
民及死其子遂葬之桐鄉西郊外民果然共爲邑起冢<lb/>
立祠歲時祀祭至今不絶<lb/>
龔遂字少卿山陽南平陽人也以明經爲官至昌邑郎<lb/>
中令事王賀賀動作多不正遂爲人忠厚剛毅有大節<lb/>
<pb n="KR2d0006_WYG_193-12b"/>
内諫爭於王外責傅相引經義陳禍福至於涕泣蹇蹇<lb/>
亡已面刺王過王至掩耳起走曰郎中令善愧人及國<lb/>
中皆畏憚焉王嘗乆與騶奴宰人游戲飲食賞賜亡度<lb/>
遂入見王涕泣䣛行左右侍御皆出涕王曰郎中令何<lb/>
爲哭遂曰臣痛社稷危也願賜清間竭愚王辟左右遂<lb/>
曰大王知膠西王所以爲無道亡乎王曰不知也曰臣<lb/>
聞膠西王有諛臣侯得王所爲儗於桀紂也得以爲堯<lb/>
舜也王説其諛謟嘗與寢處唯得所言以至於是今大<lb/>
<pb n="KR2d0006_WYG_193-13a"/>
王親近羣小漸漬邪惡所習存亡之機不可不慎也臣<lb/>
請選郎通經術有行義者與王起居坐則誦詩書立則<lb/>
習禮容宜有益王許之遂迺選郎中張安等十人侍王<lb/>
居數日王皆逐去安等乆之宫中數有妖怪王以問遂<lb/>
遂以爲有大憂宫室將空語在昌邑王傳㑹昭帝崩亡<lb/>
子昌邑王賀嗣立官屬皆徵入王相安樂遷長樂衛尉<lb/>
遂見安樂流涕謂曰王立爲天子日益驕溢諫之不復<lb/>
聽今哀痛未盡日與近臣飲食作樂鬭虎豹召皮軒車<lb/>
<pb n="KR2d0006_WYG_193-13b"/>
九流驅馳東西所爲誖道古制寛大臣有隐退今去不<lb/>
得陽狂恐知身死爲世戮奈何君陛下故相宜極諫爭<lb/>
王即位二十七日卒以淫亂廢昌邑羣臣坐䧟王於惡<lb/>
不道皆誅死者二百餘人唯遂與中尉王陽以數諫爭<lb/>
得減死髠爲城旦宣帝即位乆之渤海左右郡嵗饑盜<lb/>
賊並起二千石不能禽制上選能治者丞相御史舉遂<lb/>
可用上以爲渤海太守時遂年七十餘召見形貌短小<lb/>
宣帝望見不副所聞心内輕焉謂遂曰渤海廢亂朕甚<lb/>
<pb n="KR2d0006_WYG_193-14a"/>
憂之君欲何以息其盜賊以稱朕意遂對曰海瀕遐遠<lb/>
不霑聖化其民困於饑寒而吏不恤故使陛下赤子盜<lb/>
弄陛下之兵於潢池中耳今欲使臣勝之邪將安之也<lb/>
上聞遂對甚説答曰選用賢良固欲安之也遂曰臣聞<lb/>
治亂民猶治亂繩不可急也唯緩之然後可治臣願丞<lb/>
相御史且無拘臣以文法得一切便宜從事上許焉加<lb/>
賜黄金贈遣乗傳至渤海界郡聞新太守至發兵以迎<lb/>
遂皆遣還移書勅屬縣悉罷逐捕盜賊吏諸持鉏鉤田<lb/>
<pb n="KR2d0006_WYG_193-14b"/>
器者皆爲良民吏無得問持兵者廼爲盜賊遂單車獨<lb/>
行至府郡中翕然時盜賊亦皆罷渤海又多刦畧相隨<lb/>
聞遂教令即時解散棄其兵弩而持鉤鉏盜賊於是悉<lb/>
平民得安土樂業遂迺開倉廪假貧民選用良吏尉安<lb/>
牧養焉遂見齊俗奢侈好末技不田作乃躬率以儉約<lb/>
勸民務農桑令口種一樹榆百夲䪥五十夲葱一畦韭<lb/>
家二母彘五雞民有帶持刀劍者使賣劍買牛賣刀買<lb/>
犢曰何爲帶牛佩犢春夏不得不趨田畝秋冬課收斂<lb/>
<pb n="KR2d0006_WYG_193-15a"/>
益畜果實菱芡勞來循行郡中皆有畜積吏民皆富實<lb/>
獄訟止息數年上遣使者徵遂議曹王生願從功曹以<lb/>
王生素嗜酒亡節度不可使遂不忍逆從至京師王生<lb/>
日飲酒不視太守㑹遂引入宫王生醉從後呼曰明府<lb/>
且止願有所白遂還問其故王生曰天子即問君何以<lb/>
治渤海君不可有所陳對宜曰皆聖主之德非小臣之<lb/>
力遂受其言既至前上果問以治狀遂對如王生言天<lb/>
子説其有讓笑曰君安得長者之言而稱之遂因前曰<lb/>
<pb n="KR2d0006_WYG_193-15b"/>
臣非知此乃臣議曹敎戒臣也上以遂年老不任公卿<lb/>
拜爲水衡都尉議曹王生爲水衡丞以襃顯遂云水衡<lb/>
典上林禁苑共張宫館爲宗廟取牲官職親近上甚重<lb/>
之以官壽卒<lb/>
召信臣字翁卿九江夀春人也以明經甲科爲郎出補<lb/>
穀陽長舉髙第遷上蔡長其治視民如子所居見稱述<lb/>
超爲零陵太守病歸復徵爲諫大夫遷南陽太守其治<lb/>
如上蔡信臣爲人勤力有方畧好爲民興利務在富之<lb/>
<pb n="KR2d0006_WYG_193-16a"/>
躬勸耕農出入阡陌止舍離鄉亭稀有安居時行視郡<lb/>
中水泉開通溝瀆起水門堤閼凡數十處以廣溉灌歲<lb/>
歲增加多至三萬頃民得其利畜積有餘信臣爲民作<lb/>
均水約束刻石立於田畔以防分爭禁止嫁娶送終奢<lb/>
侈務出於儉約府縣吏家子弟好遊敖不以田作爲事<lb/>
者輙斥罷之甚者按其不法以視好惡其化大行郡中<lb/>
莫不耕稼力田百姓歸之户口増倍盜賊獄訟衰止吏<lb/>
民親愛信臣號之曰召父荆州刺史奏信臣爲百姓興<lb/>
<pb n="KR2d0006_WYG_193-16b"/>
利郡以殷富賜黄金四十斤遷河南太守治行常爲天<lb/>
下第一復數増秩賜金竟寜中徵爲少府列於九卿奏<lb/>
請上林諸離遠宫館稀御幸者勿復繕治共張又奏省<lb/>
樂府黄門倡優諸戲及宫館兵弩什器減過太半太官<lb/>
園種冬生葱韭菜茹覆以屋廡晝夜㸐藴火待温氣乃<lb/>
生信臣以爲此皆不時之物有傷於人不宜以奉供養<lb/>
及他非法食物悉奏罷省費歲數千萬信臣年老以官<lb/>
卒元始四年詔書祀百辟卿士有益於民者蜀郡以文<lb/>
<pb n="KR2d0006_WYG_193-17a"/>
翁九江以召父應詔書嵗時郡二千石率官屬行禮奉<lb/>
祠信臣冢而南陽亦爲立祠<lb/>
　　後漢<lb/>
衛颯字子産<hi>颯音立</hi>河内脩武人也家貧好學問隨師無<lb/>
糧常傭以自給王莽時仕歷州宰建武二年辟大司徒<lb/>
鄧禹府舉能案劇除侍御史襄城令政有名迹遷桂陽<lb/>
太守郡與交州接境頗染其俗不知禮則颯下車脩庠<lb/>
序之敎設婚姻之禮朞年間邦俗從化先是含洭湞陽<lb/>
<pb n="KR2d0006_WYG_193-17b"/>
曲江三縣越之故地武帝平之内屬桂陽民居深山濱<lb/>
溪谷習其風土不出田租去郡逺者或且千里吏事往<lb/>
來輙發民乗船名曰傳役每一吏出徭及數家百姓苦<lb/>
之颯乃鑿山通道五百餘里列亭傳置郵驛於是役省<lb/>
勞息姦吏杜絶流民稍還漸成聚邑使輸租賦同之平<lb/>
民又耒陽縣出鐵石他郡民庶常依因聚㑹私爲冶鑄<lb/>
遂招來亡命多致姦盜颯乃上起鐵官罷斥私鑄歲所<lb/>
増入五百餘萬颯理䘏民事居官如家其所施政莫不<lb/>
<pb n="KR2d0006_WYG_193-18a"/>
合於物宜視事十年郡内清理二十五年徴還光武欲<lb/>
以爲少府㑹颯被疾不能拜起勅以桂陽太守歸家須<lb/>
後詔書居二歲載病詣闕自陳困篤乃收印綬賜錢十<lb/>
萬後卒於家南陽茨充代颯爲桂陽亦善其政敎民種<lb/>
植桑柘麻紵之屬勸令養蠶織屨民得利益焉<lb/>
任延字長孫南陽宛人也年十二爲諸生學於長安明<lb/>
詩易春秋顯名太學學中號爲任聖童值倉卒避兵之<lb/>
隴西時隗囂已據四郡遣使請延延不應更始元年以<lb/>
<pb n="KR2d0006_WYG_193-18b"/>
延爲大司馬屬拜㑹稽都尉時年十九迎官驚其壯及<lb/>
到静泊無爲唯先遣饋禮祠延陵季子時天下新定道<lb/>
路未通避亂江南者皆未還中土㑹稽頗稱多士延到<lb/>
皆聘請髙行如董子儀嚴子陵等敬待以師友之禮掾<lb/>
吏貧者輙分奉禄以賑給之省諸卒令耕公田以周窮<lb/>
急每時行縣輙使慰勉孝子就餐飯之吳有龍邱萇者<lb/>
隐居太末志不降辱王莽時四輔三公連辟不到掾吏<lb/>
白請召之延曰龍邱先生躬德履義有原憲伯夷之節<lb/>
<pb n="KR2d0006_WYG_193-19a"/>
都尉埽洒其門猶懼辱焉召之不可遣功曹奉謁脩書<lb/>
記致醫藥吏使相望於道積一嵗萇乃乗輦詣府門願<lb/>
得先死備錄延辭讓再三遂署議曹祭酒萇尋病卒延<lb/>
自臨殯不朝三日是以郡中賢士大夫爭往官焉建武<lb/>
初上書乞骸骨歸拜王庭詔徵爲九真太守光武引見<lb/>
賜馬及雜繒令妻子留洛陽九真俗以射獵爲業不知<lb/>
牛耕民常告糴交阯每致困乏延乃令鑄作田器敎之<lb/>
墾闢田疇歲歲開廣百姓充給又駱越之俗無嫁娶禮<lb/>
<pb n="KR2d0006_WYG_193-19b"/>
法各因淫好無適對匹不識父子之性夫婦之道延乃<lb/>
移書屬縣各使男年二十至五十女年十五至四十皆<lb/>
以年齒相配其貧無禮聘者令長吏以下各省奉禄以<lb/>
賑助之同時相娶者二千餘人是歲風雨順節穀稼豐<lb/>
衍其産子者始知種姓咸曰使我有是子者任君也多<lb/>
名子爲任於是徼外蠻夷夜郎等慕義保塞延遂止罷<lb/>
偵候戍卒初平帝時漢中錫光爲交阯太守敎導民夷<lb/>
漸以禮義化聲侔於延王莽末閉境拒守建武初遣使<lb/>
<pb n="KR2d0006_WYG_193-20a"/>
貢獻封鹽水侯嶺南華風始於二守焉延視事四年徵<lb/>
詣洛陽以病稽留左轉睢陽令九真吏民生爲立祠拜<lb/>
武威太守帝親見戒之曰善事上官無失名譽延對曰<lb/>
臣聞忠臣不私私臣不忠履正奉公臣子之節上下雷<lb/>
同非陛下之福善事上官臣不敢奉詔帝歎息曰卿言<lb/>
是也既至武威時將兵長史田紺郡之大姓其子弟賓<lb/>
客爲人暴害延收紺繫之子弟賓客伏法者五六人紺<lb/>
少子尚乃聚㑹輕薄數百人自號將軍夜來攻郡延即<lb/>
<pb n="KR2d0006_WYG_193-20b"/>
發兵破之自是威行境内吏民累息郡北當匈奴南接<lb/>
種羗民畏冦抄多廢田業延到選集武畧之士千人明<lb/>
其賞罸令將雜種胡騎休屠黄石屯據要害其有警急<lb/>
逆撃追討虜恒多殘傷遂絶不敢復出河西舊少雨澤<lb/>
乃爲置水官吏修理溝渠皆䝉其利又造立校官自掾<lb/>
吏子孫皆令詣學受業復其徭役章句既通悉顯抜榮<lb/>
進之郡遂有儒雅之士後坐擅誅𦍑不先上左轉召陵<lb/>
令顯宗即位拜頴川太守永平二年徵㑹辟雍因以爲<lb/>
<pb n="KR2d0006_WYG_193-21a"/>
河内太守視事九年病卒少子愷官至太常<lb/>
王景字仲通樂浪<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>邯人也<hi>
                        <graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>音諾甘反邯音下甘反縣名</hi>八世祖仲<lb/>
本琅邪不其人好道術明天文諸吕作亂齊哀王襄謀<lb/>
發兵而數問於仲及濟北王興居反欲委兵師仲仲懼<lb/>
禍及乃浮海東奔樂浪山中因而家焉父閎爲郡三老<lb/>
更始敗土人王調殺郡守劉憲自稱大將軍樂浪太守<lb/>
建武六年光武遣太守王遵將兵撃之至遼東閎與決<lb/>
曹史楊邑等共殺調迎遵皆封爲列侯閎獨讓爵帝竒<lb/>
<pb n="KR2d0006_WYG_193-21b"/>
而徵之道病卒景少學易遂廣窺衆書又好天文術數<lb/>
之事沉深多伎藝辟司空伏恭府時有薦景能治水者<lb/>
顯宗詔與將作謁者王吳共脩作浚儀渠吳用景墕流<lb/>
法水乃不復爲害初平帝時河汴決壊未及得修建武<lb/>
十年陽武令張汜上言河決積乆日月侵毁濟渠所漂<lb/>
數十許縣修理之費其功不難宜改修隄防以安百姓<lb/>
書奏光武即爲發卒方營河功而浚儀令樂俊復上言<lb/>
昔元光之間人庶熾盛縁隄墾殖而瓠子河決尚二十<lb/>
<pb n="KR2d0006_WYG_193-22a"/>
餘年不即壅塞今居家稀少田地饒廣雖未修理其患<lb/>
猶可且新被兵革方興力役勞怨既多民不堪命宜須<lb/>
平静更議其事光武得此遂止後汴渠東侵日月彌廣<lb/>
而水門故處皆在河中兖豫百姓怨歎以爲縣官恒興<lb/>
他役不先民急永平十二年議修汴渠乃引見景問以<lb/>
治水形便景陳其利害應對敏給帝善之又以嘗修浚<lb/>
儀功業有成乃賜景山海經河渠書禹貢圖及錢帛衣<lb/>
物夏遂發卒數十萬遣景與王吳修渠築堤自滎陽東<lb/>
<pb n="KR2d0006_WYG_193-22b"/>
至千乗海口千餘里景乃商度地勢鑿山阜破砥磧直<lb/>
<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>溝澗防遏衝要疏決壅積十里立一水門令更相洄<lb/>
注無潰漏之患景雖簡省役費然猶以百億計明年夏<lb/>
渠成帝親自廵行詔濱河郡國置河堤員吏如西京舊<lb/>
制景由是知名王吳及諸從事掾吏皆増秩一等景三<lb/>
遷爲侍御史十五年從駕東廵狩至無鹽帝美其功績<lb/>
拜河堤謁者賜車馬縑錢建初七年遷徐州刺史先是<lb/>
杜篤奏上論都欲令車駕遷還長安耆老聞者皆動懷<lb/>
<pb n="KR2d0006_WYG_193-23a"/>
土之心莫不眷然佇立西望景以宫廟已立恐人情疑<lb/>
惑㑹時有神雀諸瑞乃作金人論頌洛邑之美天人之<lb/>
符文有可採明年遷廬江太守先是百姓不知牛耕致<lb/>
地力有餘而食常不足郡界有楚相孫叔敖所起芍陂<lb/>
稻田景乃驅率吏民脩起蕪廢教用犂耕由是墾闢倍<lb/>
多境内豐給遂銘石刻誓令民知常禁又訓令蠶織爲<lb/>
作法制皆著於鄉亭廬江傳其文辭卒於官景以爲六<lb/>
經所載皆有卜筮作事舉止質於蓍龜而衆書錯糅吉<lb/>
<pb n="KR2d0006_WYG_193-23b"/>
凶相反乃參紀衆家數術文書冢宅禁忌堪輿日相之<lb/>
屬適於事用者集爲大衍元機云<lb/>
秦彭字伯平扶風茂陵人也自漢興之後世位相承六<lb/>
世祖襲爲潁川太守與羣從同時爲二千石者五人故<lb/>
三輔號曰萬石秦氏彭同産女弟顯宗時入掖庭爲貴<lb/>
人有寵永平七年以彭貴人兄隨四姓小侯擢爲開陽<lb/>
城門候十五年拜騎都尉副駙馬都尉耿秉北征匈奴<lb/>
建初元年遷山陽太守以禮訓人不任刑罰崇好儒雅<lb/>
<pb n="KR2d0006_WYG_193-24a"/>
敦明庠序每春秋饗射輙修升降揖譲之儀乃爲人設<lb/>
四誡以定六親長幼之禮有遵奉敎化者擢爲鄉三老<lb/>
常以八月致酒肉以勸勉之吏有過咎罷遣而已不加<lb/>
恥辱百姓懷愛莫有欺犯興起稻田數千頃每於農月<lb/>
親度頃畝分别肥瘠差爲三品各立文簿蔵之鄉縣於<lb/>
是姦吏跼蹐無所容詐彭乃上言宜令天下齊同其制<lb/>
詔書以其所立條式班令三府並下州縣在職六年轉<lb/>
潁川太守有鳳凰麒麟嘉禾甘露之瑞集其郡境肅宗<lb/>
<pb n="KR2d0006_WYG_193-24b"/>
廵行再幸潁川輙賞賜錢穀恩寵甚異章和二年卒彭<lb/>
弟惇襃並爲射聲校尉<lb/>
王渙字稚子廣漢郪人也父順安定太守渙少好俠尚<lb/>
氣力數通剽輕少年晚而改節敦儒學習尚書讀律令<lb/>
畧舉大義爲太守陳寵功曹當職割斷不避豪右寵風<lb/>
聲大行入爲大司農和帝問曰在郡何以爲治寵頓首<lb/>
謝曰臣任功曹王渙以簡賢選能主簿鐔顯拾遺補闕<lb/>
臣奉宣詔書而已帝大悦渙由是顯名州舉茂才除温<lb/>
<pb n="KR2d0006_WYG_193-25a"/>
令縣多姦猾積爲人患渙以方畧討擊悉誅之境内清<lb/>
夷商人露宿於道其有放牛者輙云以屬稚子終無侵<lb/>
犯在温三年遷兖州刺史繩正部郡風威大行後坐考<lb/>
妖言不實論嵗餘徵拜侍御史永元十五年從駕南廵<lb/>
還爲洛陽令以平正居身得寛猛之宜其冤嫌乆訟歷<lb/>
政所不斷法理所難平者莫不曲盡情詐壓塞羣疑又<lb/>
能以譎數發擿姦伏京師稱歎以爲渙有神算元興元<lb/>
年病卒百姓帀道莫不咨歎男女老壯皆相與賦歛致<lb/>
<pb n="KR2d0006_WYG_193-25b"/>
奠醊以千數渙喪西歸道經宏農民庶皆設槃案於路<lb/>
吏問其故咸言平常持米到洛爲卒司所鈔恒亡其半<lb/>
自王君任事不見侵枉故來報恩其政化懷物如此民<lb/>
思其德爲立祠安陽亭西每食輙弦歌而薦之永初二<lb/>
年鄧太后下詔襃渙清節以其子石爲郎中延熹中桓<lb/>
帝事黄老道悉毁諸方祀唯特詔密縣存故太傅卓茂<lb/>
廟洛陽留王渙祠焉鐔顯後亦知名安帝時爲豫州刺<lb/>
史時天下饑荒競爲盜賊州界收捕且萬餘人顯愍其<lb/>
<pb n="KR2d0006_WYG_193-26a"/>
窮困自陷刑辟輙擅赦之因自劾奏有詔勿理後位至<lb/>
長樂衛尉自渙卒後連詔三公特選洛陽令皆不稱職<lb/>
永和中以劇令渤海任峻補之峻擢用文武吏皆盡其<lb/>
能糾剔姦盜不得旋踵一嵗斷獄不過數十威風猛於<lb/>
渙而文理不及之峻字叔髙終於太山太守<lb/>
許荆字少張㑹稽陽羡人也祖父武太守第五倫舉爲<lb/>
孝亷武以二弟晏普未顯欲令成名乃謂之曰禮有分<lb/>
異之義家有别居之道於是共割財産以爲三分武自<lb/>
<pb n="KR2d0006_WYG_193-26b"/>
取肥田廣宅奴婢彊者二弟所得並悉劣少鄉人皆稱<lb/>
弟克讓而鄙武貪婪晏等以此並得選舉武乃㑹宗親<lb/>
泣曰吾爲兄不肖盗聲竊位二弟年長未豫榮禄所以<lb/>
求得分財自取大譏今治産所増三倍於前悉以推與<lb/>
二弟一無所留於是郡中翕然逺近稱之位至長樂少<lb/>
府荆少爲郡吏兄子世嘗報讐殺人怨者操兵攻之荆<lb/>
聞乃出門逆怨者跪而言曰世前無狀相犯咎皆在荆<lb/>
不能訓導兄既早歿一子爲嗣如令死者傷其絶滅願<lb/>
<pb n="KR2d0006_WYG_193-27a"/>
殺身代之怨家扶荆起曰許掾郡中稱賢吾何敢相侵<lb/>
因遂委去荆名譽益著太守黄兢舉孝廉和帝時稍遷<lb/>
桂陽太守郡濵南州風俗脆薄不識學義荆爲設喪紀<lb/>
婚姻制度使知禮禁嘗行春到耒陽縣民有蔣均者兄<lb/>
弟爭財互相言訟荆對之歎曰吾荷國重任而敎化不<lb/>
行咎在太守乃顧使吏上書陳狀乞詣廷尉均兄弟改<lb/>
悔各求受罪在事十二年父老稱歌以病自上徵拜諫<lb/>
議大夫卒於官桂陽人爲立廟樹碑荆孫<graphic n="KR1442" url="https://raw.githubusercontent.com/kanripo/KR-Gaiji/master/images/KR1442.png" mimeType="image/png"/>靈帝時爲<lb/>
<pb n="KR2d0006_WYG_193-27b"/>
太尉<lb/>
孟嘗字伯周㑹稽上虞人也其先三世爲郡吏並仗節<lb/>
死難嘗少修操行仕郡爲户曹史上虞有寡婦養姑至<lb/>
孝姑年老壽終夫女弟先懷嫌忌乃誣婦厭苦供養加<lb/>
鴆其母列訟縣庭郡不加尋察遂結竟其罪嘗先知枉<lb/>
狀備言之於太守太守不爲理嘗夜泣外門因謝病去<lb/>
婦竟冤死自是郡中連旱二年禱請無所獲後太守殷<lb/>
丹到官訪問其故嘗詣府具陳寡婦冤誣之事因曰昔<lb/>
<pb n="KR2d0006_WYG_193-28a"/>
東海孝婦感天致旱于公一言甘澤時降宜戮訟者以<lb/>
謝冤魂庶幽枉獲申時雨可期丹從之即刑訟女而祭<lb/>
婦墓天應時㴻雨穀稼以登嘗後策孝亷舉茂才拜徐<lb/>
令州郡表其能遷合浦太守郡不産穀實而海出珠寳<lb/>
與交阯比境常通商販貿糴糧食先時宰守並多貪穢<lb/>
詭人採求不知紀極珠遂漸徙於交阯郡界於是行旅<lb/>
不至人物無資貧者死餓於道嘗到官革易前弊求民<lb/>
病利曾未踰嵗去珠復還百姓皆反其業商賈流通稱<lb/>
<pb n="KR2d0006_WYG_193-28b"/>
爲神明以病自上被徵當還吏民攀車請之嘗既不得<lb/>
進乃載鄉民船夜遁去隐處窮澤身自耕傭隣縣士民<lb/>
慕德就居止者百餘家桓帝時尚書郎同郡楊喬凡八<lb/>
上書薦嘗而朝廷竟不見用年七十卒於家<lb/>
第五訪字仲謀京兆長陵人司空倫之族孫也少孤貧<lb/>
常傭耕以養兄嫂有間暇則以學文仕郡爲功曹察孝<lb/>
亷補新都令政平化行三年之間鄰縣歸之户口十倍<lb/>
遷張掖太守歲饑粟石數千訪乃開倉賑給以救其敝<lb/>
<pb n="KR2d0006_WYG_193-29a"/>
吏懼譴爭欲上言訪曰若上湏報是棄民也太守樂以<lb/>
一身救百姓遂出穀賦人順帝璽書嘉之由是一郡得<lb/>
全歲餘官民並豐界無姦盜遷南陽太守去官拜䕶羌<lb/>
校尉邊境服其威信卒於官<lb/>
劉矩字叔方沛國蕭人也叔父光順帝時爲司徒矩少<lb/>
有髙節以叔父遼未得仕進遂絶州郡之命太尉朱寵<lb/>
太傅桓焉嘉其志義故叔遼以此爲諸公所辟拜議郎<lb/>
矩乃舉孝亷稍遷雍邱令以禮讓化民其無孝義者皆<lb/>
<pb n="KR2d0006_WYG_193-29b"/>
感悟自革民有争訟矩常引之於前提耳訓告以爲忿<lb/>
恚可忍縣官不可入使歸更尋思訟者感之輙各罷去<lb/>
其有路得遺者皆推尋其主在縣四年以母憂去官後<lb/>
太尉胡廣舉矩賢良方正四遷爲尚書令矩性亮直不<lb/>
能諧附貴勢以是失大將軍梁冀意出爲常山相以疾<lb/>
去官時冀妻兄孫祉爲沛相矩懼爲所害不敢還鄉里<lb/>
乃投彭城友人家歲餘冀意少悟乃止補從事中郎復<lb/>
爲尚書令遷宗正太常延熹四年代黄瓊爲太尉瓊復<lb/>
<pb n="KR2d0006_WYG_193-30a"/>
爲司空矩與瓊及司徒种暠同心輔政號爲賢相時連<lb/>
有災異司𨽻校尉以劾三公尚書朱穆上疏稱矩等良<lb/>
輔及言殷湯髙宗不罪臣下之義帝不省竟以蠻夷反<lb/>
叛免後復拜大中大夫靈帝初代周景爲太尉矩再爲<lb/>
上公所辟召皆名儒宿德不與諸郡交通順辭黙諫多<lb/>
見省用復以日食免因乞骸骨卒於家<lb/>
劉寵字祖榮東萊牟平人齊悼惠王之後也悼惠王子<lb/>
孝王將閭將閭少子封牟平侯子孫家焉父丕博學號<lb/>
<pb n="KR2d0006_WYG_193-30b"/>
爲通儒寵少受父業以明經舉孝亷除東平陵令以仁<lb/>
惠爲吏民所愛母疾去官百姓將送塞道車不得進乃<lb/>
輕服遁歸後四遷爲豫章太守又三遷拜㑹稽太守山<lb/>
民愿朴乃有白首不入市井者頗爲官吏所擾寵簡除<lb/>
煩苛禁察非法郡中大化徵爲將作大匠山隂縣有五<lb/>
六老叟龎眉皓髪自若邪山谷間出人齎百錢以送寵<lb/>
寵勞之曰父老何自苦對曰山谷鄙生未嘗識郡朝他<lb/>
守時吏發求民間至夜不絶或狗吠竟夕民不得安自<lb/>
<pb n="KR2d0006_WYG_193-31a"/>
明府下車以來狗不夜吠民不見吏年老遭值聖明今<lb/>
聞當見棄去故自扶奉送寵曰吾政何能及公言邪勤<lb/>
苦父老爲人選一大錢受之轉爲宗正大鴻臚延熹四<lb/>
年代黄瓊爲司空以隂霧愆陽免頃之拜將作大匠復<lb/>
爲宗正建寧元年代王暢爲司空頻遷司徒太尉二年<lb/>
以日食策免歸鄉里寵前後歷宰二郡累登卿相而清<lb/>
約省素家無貨積嘗出京師欲息亭舍亭吏止之曰整<lb/>
頓洒埽以待劉公不可得也寵無言而去時人稱其長<lb/>
<pb n="KR2d0006_WYG_193-31b"/>
者以老病卒於家弟方官至山陽太守方有二子岱字<lb/>
公山繇字正禮兄弟齊名稱董卓入洛陽岱從侍中出<lb/>
爲兖州刺史虛已愛物爲士人所附初平三年青州黄<lb/>
巾賊入兖州殺任城相鄭遂轉入東平岱撃之戰死興<lb/>
平中繇爲揚州牧振威將軍時袁術據淮南繇乃移居<lb/>
曲阿術遣孫策攻破繇因奔豫章病卒繇仕吳有傳<lb/>
仇覽字季智一名香陳留考城人也少爲書生淳黙鄉<lb/>
里無知者年四十縣召補吏選爲蒲亭長勸人生業爲<lb/>
<pb n="KR2d0006_WYG_193-32a"/>
制科令至於果菜爲限雞豕有數農事既畢乃令子弟<lb/>
羣居還就黌學其剽輕游恣者皆役以田桑嚴設科罰<lb/>
躬助喪事賑䘏窮寡朞年大化覽初到亭民有陳元者<lb/>
獨與母居而母詣覽告元不孝覽驚曰吾近日過舎廬<lb/>
落整頓耕耘以時此非惡人當是教化未至耳母守寡<lb/>
養孤苦身投老奈何肆忿於一朝欲致子以不義乎母<lb/>
聞感悔涕泣而去覽乃親到元家與其母子飲因爲陳<lb/>
人倫孝行譬以禍福之言元卒成孝子鄉邑爲之諺曰<lb/>
<pb n="KR2d0006_WYG_193-32b"/>
父母何在在我庭化我鳴梟哺所生時考城令河内王<lb/>
渙政尚嚴猛聞覽以徳化人辟爲主簿謂覽曰主簿聞<lb/>
陳元之過不罪而化之得無少鷹鸇之志邪覽曰以爲<lb/>
鷹鸇不若鸞鳳渙謝遣曰枳棘非鸞鳳所棲百里豈大<lb/>
賢之路今日太學曵長裾飛名譽皆主簿後耳以一月<lb/>
奉爲資勉卒景行覽入太學時諸生同郡符融有髙名<lb/>
與覽比宇賓客盈室覽嘗自守不與融言融觀其容止<lb/>
心獨竒之乃謂曰與先生同郡壤鄰房牖今京師英雄<lb/>
<pb n="KR2d0006_WYG_193-33a"/>
四集志士交結之秋雖務經學守之何固覽乃正色曰<lb/>
天子修設太學豈但使人遊談其中高揖而去不復與<lb/>
言後融以告郭林宗林宗因與融齎刺就房謁之遂請<lb/>
留宿林宗嗟嘆下牀爲拜覽學畢歸鄉里州郡並請皆<lb/>
以疾辭雖在宴居必以禮自整妻子有過輙免冠自責<lb/>
妻子庭謝候覽冠乃敢升堂家人莫見其喜怒聲色之<lb/>
異後徵方正遇疾而卒三子皆有文史才少子元最知<lb/>
名<lb/>
<pb n="KR2d0006_WYG_193-33b"/>
童恢字漢宗琅邪姑幕人也父仲玉遭世凶荒傾家賑<lb/>
䘏九族鄉里賴全者以百數仲玉早卒恢少仕州郡爲<lb/>
吏司徒楊賜聞其執法廉平乃辟之及賜被劾當免掾<lb/>
屬悉投刺去恢獨詣闕爭之及得理掾屬悉歸府恢杖<lb/>
策而逝由是論者歸美復辟公府除不其令吏民有犯<lb/>
違禁法輙隨方曉示若吏稱其職民行善事皆賜以酒<lb/>
肴之禮而勸勵之耕織種收各有條章一境清浄牢獄<lb/>
連年無囚比縣流人歸化徙居二萬餘户民嘗爲虎所<lb/>
<pb n="KR2d0006_WYG_193-34a"/>
害乃投檻捕之生獲二虎恢聞而出呪虎曰天生萬物<lb/>
唯人爲貴虎狼當食六畜而殘暴於人王法殺人者死<lb/>
傷人則論法汝若是殺人者當垂頭伏罪自知非者當<lb/>
號呼稱寃一虎低頭閉目狀如震懼即時殺之其一視<lb/>
恢鳴吼踊躍自奮遂令放釋吏民爲之歌頌青州舉尤<lb/>
異遷丹陽太守暴疾而卒弟翊字漢文名髙於恢宰府<lb/>
先辟之翊陽喑不肯仕及恢被命乃就孝廉除須昌長<lb/>
化有異政吏民生爲立碑聞舉將喪棄官歸後舉茂才<lb/>
<pb n="KR2d0006_WYG_193-34b"/>
不就卒於家<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百六十九<lb/>
</p>
<p>
</p>
  </div>
</body>
</text>
</TEI>
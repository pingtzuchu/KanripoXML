<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通志卷一百二十九上<lb/>
                </head>
    <p>
<pb n="KR2d0006_WYG_151-1a"/>
欽定四庫全書卷<lb/>
　通志卷一百二十九上<lb/>
　　宋　右　廸　功　郎　鄭　樵　漁　仲　撰<lb/>
　列傳第四十二上<lb/>
　晉<lb/>
　　王羲之<hi>子元之之凝之之徽之之徽之子楨之  徽  弟操    獻    許邁</hi>王遜<lb/>
　　　蔡豹　羊鑒　劉允　桓宣<hi>族子伊</hi>朱伺　毛寳<lb/>
　　<hi>子穆之宗安之祖孫璩    人徳</hi>劉遐　鄧嶽<hi>子遐</hi>朱序　陳壽<lb/>
<pb n="KR2d0006_WYG_151-1b"/>
　　王長文　虞溥　司馬彪　王隠　虞預　孫盛<lb/>
　　　干寳　鄧粲　謝沉　習鑿齒　顧和　袁瓌<lb/>
　　<hi>子喬祖喬孫山松耽瓌弟猷質瓌從  準  準孫    耽子</hi>江逌<hi>從弟灌灌子績</hi>車允<lb/>
　　　殷覬　王雅　王恭　庾楷　劉牢之　殷仲<lb/>
　　堪　楊佺期　劉毅<hi>兄邁</hi>諸葛長民　何無忌　檀<lb/>
　　憑之　魏詠之<lb/>
王羲之字逸少司徒導之從子也祖正尚書郎父曠淮<lb/>
南太守元帝之過江也曠首創其義羲之㓜訥於言人<lb/>
<pb n="KR2d0006_WYG_151-2a"/>
未之竒年十三嘗謁周顗顗察而異之時重牛心炙坐<lb/>
客未噉顗先割噉羲之於是始知名及長辯贍以骨鯁<lb/>
稱尤善𨽻書為古今之冠論者稱其筆勢以為飄若遊<lb/>
雲矯若驚龍深為從伯敦導所器重時陳留阮裕有重<lb/>
名為敦主簿敦常謂羲之曰汝是吾家佳子弟當不減<lb/>
阮主簿裕亦目羲之與王承王悦為王氏三少時太尉<lb/>
郗鑒使門生求壻於導導令就東廂徧觀子弟門生歸<lb/>
謂鑒曰王氏諸少並佳然聞信至咸自矜持唯一人在<lb/>
<pb n="KR2d0006_WYG_151-2b"/>
東牀坦腹食獨若不聞鑒曰正此佳壻邪訪之乃羲之<lb/>
也遂以女妻之起家秘書郎征西将軍庾亮請為恭軍<lb/>
累遷長史亮臨薨上疏稱羲之清貴有鑒裁遷寜逺将<lb/>
軍江州刺史羲之既少有美譽公卿皆愛其才器頻召<lb/>
為侍中吏部尚書皆不就復授䕶軍将軍又推遷不拜<lb/>
揚州刺史殷浩素雅重之勸使應命乃遺羲之書曰悠<lb/>
悠者以足下出處足觀政之隆替如吾等亦謂為然至<lb/>
如足下出處正與隆替對豈可以一世之存亡必從足<lb/>
<pb n="KR2d0006_WYG_151-3a"/>
下從容之適幸徐求衆心卿不時起復可以求美政不<lb/>
若豁然開懐當知萬物之情也羲之遂報書曰吾素自<lb/>
無廊廟意王丞相時果欲内吾誓不許之手跡猶存由<lb/>
來尚矣不於足下參政而方進退自皃娶女嫁便懐尚<lb/>
子平之志數與親知言之非一日也若䝉驅使闗隴巴<lb/>
蜀皆所不辭吾雖無専對之能直謹守時命宣國家威<lb/>
徳故當不同於凡使必令逺近咸知朝廷留心於無外<lb/>
此所益殊不同居䕶軍也漢末使太傅馬日磾慰撫闗<lb/>
<pb n="KR2d0006_WYG_151-3b"/>
東若不以吾輕㣲無所為疑冝及初冬以行吾惟恭以<lb/>
待命羲之既拜䕶軍又苦求宣城郡不許乃以為右将<lb/>
軍會稽内史時殷浩與桓温不協羲之以國家之安在<lb/>
於内外和因與浩書以誡之浩不從及浩将北伐羲之<lb/>
以為必敗以書止之言甚切至浩遂行果為姚襄所敗<lb/>
復圖再舉又遺浩書曰知安西敗喪公私惋怛不能須<lb/>
臾去懐以區區江左所營綜如此天下寒心固以久矣<lb/>
而加之敗喪此可熟念往事豈復可追願思𢎞将来令<lb/>
<pb n="KR2d0006_WYG_151-4a"/>
天下寄命有所自隆中興之業政以道勝寛和為本力<lb/>
爭武功作非所當因循所長以固大業想識其由來也<lb/>
自㓂亂以來處内外之任者未有深謀逺慮括囊至計<lb/>
而疲竭根本各從所志竟無一功可論一事可紀忠言<lb/>
嘉謀棄而莫用遂令天下将有土崩之勢何能不痛心<lb/>
悲慨也任其事者豈得辭四海之責追咎往事亦何所<lb/>
復及冝更虚已求當與有識共之不可復令忠允之言<lb/>
常屈於當權今軍破於外資竭於内保淮之志非復所<lb/>
<pb n="KR2d0006_WYG_151-4b"/>
及莫過還保長江都督将各復舊鎮自長江以外羈縻<lb/>
而已任國圴者引咎責躬深自貶降以謝百姓更與朝<lb/>
賢思布平政除其煩苛省其賦役與百姓更始庶可以<lb/>
允塞羣望救倒懸之急使君起於布衣任天下之重尚<lb/>
徳之舉未能事事允稱當董統之任而敗䘮至此恐闔<lb/>
朝羣賢未有與人分其謗者今亟修徳補闕廣延羣賢<lb/>
與之分任尚未知獲濟所期若猶以前事為未工故復<lb/>
求之分外宇宙雖廣自容無所知言不必用或取怨執<lb/>
<pb n="KR2d0006_WYG_151-5a"/>
政然當情慨所在正自不能不盡懐極言若必親征未<lb/>
逹此㫖果行者愚智所不解也願復與衆共之復被州<lb/>
符増運千石徴役兼至皆以軍期對之喪氣罔知所厝<lb/>
自頃年割剥遺黎刑徒竟路殆同秦政惟未加參夷之<lb/>
刑耳恐勝廣之憂無復日矣又與㑹稽王牋陳浩不冝<lb/>
北伐并論時事曰古人恥其君不為堯舜北靣之道豈<lb/>
不願尊其所事比隆往代况遇千載一時之運顧智力<lb/>
屈於當年何得不權輕重而處之也今雖有可欣之㑹<lb/>
<pb n="KR2d0006_WYG_151-5b"/>
内求諸已而所憂乃重於所欣傳云自非聖人外寜必<lb/>
有内憂今外不寜内憂以深古之𢎞大業者或不謀於<lb/>
衆頃國以濟一時功者亦往往而有之誠獨運之明足<lb/>
以邁衆暫勞之弊終獲永逸者可也求之於今可得擬<lb/>
議乎夫廟算决勝必冝審量彼我萬全而後動功就之<lb/>
日便當因其衆而即其實今功未可期而遺黎殱盡萬<lb/>
不餘一且千里饋糧自古為難况今轉運供給西輸許<lb/>
洛北入黄河雖秦政之弊未至於此而十室之憂便以<lb/>
<pb n="KR2d0006_WYG_151-6a"/>
交至今運無還期徴求日重以區區吳越經緯天下十<lb/>
分之九不亡何待而不度徳量力不弊不已此封内之<lb/>
所以痛心歎悼而莫敢吐誠往者不可諌来者猶可追<lb/>
願殿下更垂三思解而更張今殷浩荀羡還據合肥廣<lb/>
陵許昌譙郡梁彭城諸軍皆還保淮為不可勝之基湏<lb/>
根立勢舉謀之未晚此實當今䇿之上者若不行此社<lb/>
稷之憂可計日而待安危之機易於反掌考之虚實著<lb/>
於目前願運獨斷之明定之於一朝也地淺而言深豈<lb/>
<pb n="KR2d0006_WYG_151-6b"/>
不知其未易然古人處閻閭行陣之間尚或干時謀國<lb/>
評裁者不以為譏况厠大臣末行豈可黙而不言哉存<lb/>
亡所係决在行之不可復持疑後機不定之於此後欲<lb/>
悔之亦無及也殿下徳冠宇内以公室輔朝最可直道<lb/>
行之致隆當年而未允物望受殊遇者所以寤寐長歎<lb/>
實為殿下惜之國家之慮深矣常恐伍員之憂不獨在<lb/>
昔麋鹿之游將不止林藪而已願殿下暫廢虚逺之懐<lb/>
以救倒懸之急可謂以亡為存轉禍為福則宗廟之慶<lb/>
<pb n="KR2d0006_WYG_151-7a"/>
四海有頼矣時東土饑荒羲之輙開倉賑貸然朝廷賦<lb/>
役繁重吳㑹尤甚羲之毎上疏爭之事多見從又與尚<lb/>
書僕射謝安書曰頃所陳論毎䝉允納所以令下小得<lb/>
蘓息各安其業若不爾此一郡久以蹈東海矣今事之<lb/>
大者未布運漕是也吾意望朝廷可申下定期委之所<lb/>
司勿復催下但當嵗終考其殿最長吏尤殿命檻車送<lb/>
詣天臺三縣不舉二千石必免或可左降今在彊塞極<lb/>
難之地又自吾到此從事常有四五兼以臺司及都水<lb/>
<pb n="KR2d0006_WYG_151-7b"/>
御史行臺文符如兩倒錯違背不復可知吾又瞑目循<lb/>
常推前取重者及綱紀輕者在五曹主者涖事未嘗得<lb/>
十日吏民趨走功費萬計卿方任其重可徐尋所言江<lb/>
左平日揚州一良刺史便足統之况以羣才而更不理<lb/>
正由為法不一牽制者衆思簡而易從便足以保守成<lb/>
業倉督監耗盗官米動以萬計吾謂誅翦一人其後便<lb/>
斷而時意不同近檢校諸縣無不皆爾餘姚近十萬斛<lb/>
重斂以資官吏令國用空乏良可歎也自軍興以来征<lb/>
<pb n="KR2d0006_WYG_151-8a"/>
役及充運死亡叛散不反者衆虚耗至此而補代循常<lb/>
所在凋困莫知所出上命所差上道多叛則吏及叛者<lb/>
席卷同去又有常制輙令其家及同伍課捕課捕不擒<lb/>
家及同伍尋復亡叛百姓流亡户口日減其源在此又<lb/>
有百工醫寺死亡絶沒家户空盡差代無所上命不絶<lb/>
事起或十年十五年彈舉獲罪無懈息而無益實事何<lb/>
以堪之謂自今諸死罪原輕者及五嵗刑可以充此其<lb/>
減死者可長充兵役五歳者可充雜工醫寺皆令移其<lb/>
<pb n="KR2d0006_WYG_151-8b"/>
家以實都邑都邑既實是政之本又可絶其亡叛不移<lb/>
其家逃亡之患復如初耳今除罪而充雜役盡移其家<lb/>
小人愚迷或以為重於殺戮可以絶姦刑名雖輕懲肅<lb/>
實重豈非適時之冝邪羲之雅好服食養性不樂在京<lb/>
師初渡浙江便有終焉之志㑹稽有佳山水名士多居<lb/>
之太傅謝安未仕時亦居焉孫綽李充許詢支遁等皆<lb/>
以文義冠世並築室東土與羲之同好嘗與同志宴集<lb/>
於㑹稽山隂之蘭亭羲之自為之序以申其志曰永和<lb/>
<pb n="KR2d0006_WYG_151-9a"/>
九年嵗在癸丑暮春之初㑹于會稽山隂之蘭亭修禊<lb/>
事也羣賢畢至少長咸集此地有崇山峻嶺茂林修竹<lb/>
又有清流激湍映帶左右引以為流觴曲水列坐其次<lb/>
雖無絲竹管絃之盛一觴一詠亦足以暢叙幽情是日<lb/>
也天朗氣清恵風和暢仰觀宇宙之大俯察品類之盛<lb/>
所以游目騁懐足以極視聼之娛信可樂也夫人之相<lb/>
與俯仰一世或取諸懐抱悟言一室之内或因寄所託<lb/>
放浪形骸之外雖趣舍萬殊静躁不同當其欣於所遇<lb/>
<pb n="KR2d0006_WYG_151-9b"/>
暫得於已快然自足不知老之將至及其所之既倦情<lb/>
隨事遷感慨係之矣向之所欣俛仰之間以為陳迹猶<lb/>
不能不以之興懐况修短隨化終期於盡古人云死生<lb/>
亦大矣豈不痛哉毎覽昔人興感之由若合一契未嘗<lb/>
不臨文嗟悼不能喻之於懐固知一死生為虚誕齊彭<lb/>
殤為妄作後之視今亦猶今之視昔悲夫故列叙時人<lb/>
録其所述雖世殊事異所以興懐其致一也後之覽者<lb/>
亦將有感於斯文或以潘岳金谷詩序方其文羲之比<lb/>
<pb n="KR2d0006_WYG_151-10a"/>
於石崇聞而甚喜性愛鵞㑹稽有孤居姥養一鵞善鳴<lb/>
求市未能得遂攜親友命駕就觀姥聞羲之將至烹以<lb/>
待之羲之歎惜彌日又山隂有道士養好鵞羲之往觀<lb/>
焉意甚悦固求市之道士云為冩道徳經當舉羣相贈<lb/>
耳羲之欣然冩畢籠鵞而歸甚以為樂其任率如此嘗<lb/>
詣門生家見棐几滑淨因書之真草相半後為其父誤<lb/>
刮去之門生驚懊者累日又嘗在蕺山見一姥持六角<lb/>
竹扇賣之羲之書其扇各為五字姥初有慍色因謂姥<lb/>
<pb n="KR2d0006_WYG_151-10b"/>
曰但言是王右軍書以求百錢邪姥如其言人競買之<lb/>
他日姥又持扇來羲之笑而不答其書為世所重皆此<lb/>
類也每自稱我書比鍾繇當抗行比張芝草猶當鴈行<lb/>
曾與人書云張芝臨池學書池水盡黒使人耽之若是<lb/>
未必後之也羲之書初不勝庾翼郗愔及其暮年方妙<lb/>
嘗以章草答庾亮而翼深歎伏因與羲之書云吾昔有<lb/>
伯英章草十紙過江顛狽遂乃亡失嘗嘆妙迹永絶忽<lb/>
見足下答家兄書煥若神明頓還舊觀時驃騎將軍王<lb/>
<pb n="KR2d0006_WYG_151-11a"/>
述少有美譽與羲之齊名而羲之甚輕之由是情好不<lb/>
協述先為會稽以母喪居郡境羲之代述止一弔遂不<lb/>
重詣述毎聞角聲謂羲之當候已輒灑埽而待之如此<lb/>
者累年而羲之竟不顧述深以為恨及述為揚州刺史<lb/>
將就徴周行郡界而不過羲之臨發一别而去先是羲<lb/>
之常謂賓客曰懐祖正當作尚書耳投老可得僕射更<lb/>
求會稽便自邈然及述䝉顯授羲之恥為之下遣使詣<lb/>
朝廷求分㑹稽為越州行人失辭大為時賢所笑既而<lb/>
<pb n="KR2d0006_WYG_151-11b"/>
内懐愧嘆謂其諸子曰吾不減懐祖而位遇懸邈當由<lb/>
汝等不及坦之故邪述後檢察㑹稽郡辨其刑政主者<lb/>
疲於簡對羲之深恥之遂稱疾去郡於父母墓前自誓<lb/>
曰維永和十一年三月癸卯朔九日辛亥小子羲之敢<lb/>
告二尊之靈羲之不天夙遭閔凶不䝉過庭之訓母兄<lb/>
鞠飬得漸庶㡬遂因人乏䝉國寵榮進無忠孝之節退<lb/>
無推賢之義每仰詠老氏周任之誡常恐斯亡無日憂<lb/>
及宗社豈惟㣲身而已是用寤寐永歎若墜深谷止足<lb/>
<pb n="KR2d0006_WYG_151-12a"/>
之分定之於今謹以今月吉辰肆筵設席稽顙歸誠告<lb/>
誓先靈自今之後敢渝此心貪冐茍進是有無尊之心<lb/>
而不子也子而不子天地所不覆載名教所不得容信<lb/>
誓之誠有如皦日羲之既去官與東土人士盡山水之<lb/>
遊弋釣為娯又與道士許邁共修服食採藥石不逺千<lb/>
里徧遊東中諸郡窮諸名山泛滄海歎曰我卒當以樂<lb/>
死謝安嘗謂羲之曰中年以來傷於哀樂與親友别輒<lb/>
作數日惡羲之曰年在桑榆自然至此頃正頼絲竹陶<lb/>
<pb n="KR2d0006_WYG_151-12b"/>
冩常恐皃軰覺損其歡樂之趣朝廷以其誓苦亦不復<lb/>
徴之時劉惔為丹陽尹許詢嘗就惔宿牀帷新麗飲食<lb/>
豐甘詢曰若此保全殊勝東山惔曰卿若知吉凶由人<lb/>
吾安得保此羲之在坐曰令巢許遇稷契當無此言二<lb/>
人並有愧色初羲之既優游無事與吏部郎謝万書曰<lb/>
古之辭世者或被髪陽狂或汚身穢跡可謂艱矣今僕<lb/>
坐而獲逸遂其宿心其為慶幸豈非天賜違天不祥頃<lb/>
東遊還脩植桑果今盛敷榮率諸子抱弱孫游觀其間<lb/>
<pb n="KR2d0006_WYG_151-13a"/>
有一味之甘割而分之以娱目前雖植徳無殊邈猶欲<lb/>
教飬子孫以敦厚退讓或有輕薄庶令舉䇿數馬彷彿<lb/>
萬石之風君謂此何如比當與安石東游山海并行田<lb/>
視地利頤飬閑暇衣食之餘欲與親知時共懽讌雖不<lb/>
能興言高詠銜杯引滿語田里所行故以為撫掌之資<lb/>
其為得意可勝言邪常依依陸賈班嗣楊王孫之處世<lb/>
其欲希風數子老夫志願盡於此也万後為豫州都督<lb/>
又遺万書誡之曰以君邁往不屑之韻而俯同羣碎誠<lb/>
<pb n="KR2d0006_WYG_151-13b"/>
難為意也然所謂通識正當隨事行藏乃為逺耳願君<lb/>
每與士之下者同則盡善矣食不二味居不重席此復<lb/>
何用而古人以為美談濟否所由實在積小以致高大<lb/>
君其存之万不能用果敗年五十九卒贈紫金光禄大<lb/>
夫諸子遵父先㫖固讓不受有七子知名者五人元之<lb/>
早卒次凝之亦工草𨽻仕歴江州刺史左將軍㑹稽内<lb/>
史王氏世事張氏五斗米道凝之彌篤孫恩之攻㑹稽<lb/>
僚佐請為之備凝之不從方入靖室請禱出語諸將曰<lb/>
<pb n="KR2d0006_WYG_151-14a"/>
吾已請大道許鬼兵相助賊自破矣既不設備遂為恩<lb/>
所害凝之弟徽之字子猷性卓犖不覊為大司馬桓温<lb/>
叅軍蓬首散帶不綜府事又為車騎桓冲騎兵恭軍冲<lb/>
問卿署何曹對曰似是馬曹又問管㡬馬曰不知馬何<lb/>
由知數又問馬比死多少曰未知生焉知死嘗從冲行<lb/>
值暴雨徽之因下馬排入車中謂冲曰公豈得獨擅一<lb/>
車冲嘗謂徽之曰卿在府日久比當相料理徽之初不<lb/>
酬答直高視以手版拄頰云西山朝來致有爽氣耳時<lb/>
<pb n="KR2d0006_WYG_151-14b"/>
吴中一士大夫家有好竹欲觀之便出坐輿造竹下諷<lb/>
嘯良久主人灑埽請坐徽之不顧將出主人乃閉門徽<lb/>
之便以此賞之盡懽而去嘗寄居空宅中便令種竹或<lb/>
問其故徽之但嘯詠指竹曰何可一日無此君邪嘗居<lb/>
山隂夜雪初霽月色清朗四望皓然獨酌酒詠左思招<lb/>
隠詩忽憶戴逵逵時在剡便夜乘小船詣之經宿方至<lb/>
造門不前而返人問其故徽之曰本乘興而行興盡而<lb/>
返何必見安道邪性放誕好聲色嘗與弟獻之共讀高<lb/>
<pb n="KR2d0006_WYG_151-15a"/>
士傳讚獻之賞井丹高潔徽之曰未若長卿慢世也其<lb/>
傲逹如此時人皆欽其才而穢其行後為黄門侍郎棄<lb/>
官東歸與獻之俱病篤時有術人云人命應終而有生<lb/>
人樂代者則死者可生徽之謂曰吾才位不如弟請以<lb/>
餘年代之術者曰代死者以已年有餘得以足亡者耳<lb/>
今君與弟算俱盡何代也未㡬獻之卒徽之奔喪不哭<lb/>
直上靈牀坐取獻之琴彈之久而不調歎曰嗚呼子敬<lb/>
人琴俱亡因頓絶先有背疾遂潰裂月餘亦卒子楨之<lb/>
<pb n="KR2d0006_WYG_151-15b"/>
字公幹歴位侍中大司馬長史桓元為太尉朝臣畢集<lb/>
問楨之我何如君亡叔在坐咸為氣咽楨之曰亡叔一<lb/>
時之標公是千載之英一坐皆悦徽之弟操之字子重<lb/>
歴侍中尚書豫章太守操之弟獻之字子敬少有盛名<lb/>
而高邁不覊雖閑居終日容止不怠風流為一時之冠<lb/>
年數嵗嘗觀門生摴蒱曰南風不競門生曰此郎亦管<lb/>
中闚豹時見一班獻之怒曰逺慙荀奉倩近愧劉真長<lb/>
遂拂衣而去嘗與兄徽之操之俱詣謝安二兄多言俗<lb/>
<pb n="KR2d0006_WYG_151-16a"/>
事獻之寒温而已既出客問安王氏兄弟優劣安曰小<lb/>
者佳客問其故安曰吉人之辭寡以其少言故知之嘗<lb/>
與徽之共在一室忽然火發徽之遽走不遑取履獻之<lb/>
神色怡然徐呼左右扶出夜卧齋中而有偷人入其室<lb/>
盗物都盡獻之徐曰偷皃青氊我家舊物可特置之羣<lb/>
偷驚走工草𨽻善丹青七八歳時學書羲之密從後掣<lb/>
其筆不得歎曰此皃後當復有大名嘗書壁為方丈大<lb/>
字羲之甚以為能觀者數百人桓温嘗使書扇筆誤落<lb/>
<pb n="KR2d0006_WYG_151-16b"/>
因畫作烏駮㹀牛甚妙起家州主簿祕書郎轉丞以選<lb/>
尚新安公主嘗經吳郡聞顧辟彊有名園先不相識乘<lb/>
平肩輿徑入時辟彊方集賓友而獻之游歴既畢傍若<lb/>
無人辟彊勃然數之曰慠主人非禮也以貴驕士非道<lb/>
也失是二者不足齒之傖耳便驅出門獻之慠如也不<lb/>
以屑意謝安甚欽愛之請為長史安進號衛将軍復為<lb/>
長史太元中新起太極殿安欲使獻之題榜以為萬代<lb/>
寳而難言之試謂曰魏時陵雲殿榜未題而匠者誤釘<lb/>
<pb n="KR2d0006_WYG_151-17a"/>
之不可下乃使韋仲將懸橙書之比訖鬚鬢盡白裁餘<lb/>
氣息還語子弟冝絶此法獻之揣知其㫖正色曰仲將<lb/>
魏之大臣寜有此事使其若此有以知魏徳之不長安<lb/>
遂不之逼安又問曰君書何如君家尊答曰故當不同<lb/>
安曰外論不爾答曰人那得知尋除建威將軍吳興太<lb/>
守徴拜中書令及安薨贈禮有異同之議惟獻之與徐<lb/>
邈其明安之忠勲獻之復上疏叙安功績孝武帝遂加<lb/>
安殊禮未幾獻之遇疾家人為上章道家法應首過問<lb/>
<pb n="KR2d0006_WYG_151-17b"/>
其有何得失對曰不覺唯憶與郗家離婚獻之前妻郗<lb/>
曇女也俄而卒於官安僖皇后立以后父追贈侍中特<lb/>
進光禄大夫太宰諡曰憲無子以兄静之嗣位至義興<lb/>
太守時議者以為羲之草𨽻江左中朝莫有及者獻之<lb/>
骨力逺不及父而頗有媚趣桓元雅愛其父子書各為<lb/>
一袠置左右以翫之始羲之所與共遊者許邁邁字叔<lb/>
元一名映丹陽句容人也家世士族而邁少恬静不慕<lb/>
仕進未弱冠嘗造郭璞璞為之筮遇㤗其上六爻發璞<lb/>
<pb n="KR2d0006_WYG_151-18a"/>
謂曰君元吉自天冝學升遐之道時南海太守鮑靚隠<lb/>
迹潛遁人莫之知邁往候之探其至要邁以父母存未<lb/>
忍違親謂餘杭懸霤山近延陵之茅山是洞庭西門潛<lb/>
通五嶽陳安世茅季偉常所游處於是立精舍於懸霤<lb/>
而往來茅嶺之洞室放絶世務以尋仙館朔望時節還<lb/>
家定省而已父母既終乃遣婦孫氏還家遂攜其司志<lb/>
徧遊名山焉初採藥於桐廬縣之桓山餌术渉三年映<lb/>
欲斷糓以此山近人不得専一乃四靣藩之好道之徒<lb/>
<pb n="KR2d0006_WYG_151-18b"/>
欲相見者登樓與語以此為樂常服氣一氣千餘息永<lb/>
和二年移入臨安西山登巖茹芝𦕈爾自得有終焉之<lb/>
志乃改名元字逺遊與婦書告别著詩十二首論神仙<lb/>
之事焉羲之造之未嘗不彌日忘歸相與為世外之交<lb/>
元遺羲之書云自山隂南至臨安多有金堂玉室仙人<lb/>
芝草左元放之徒漢末諸得道者皆在焉羲之自為之<lb/>
傳述靈異之跡甚多不可詳記元自後莫測所終好道<lb/>
者皆謂之羽化矣<lb/>
<pb n="KR2d0006_WYG_151-19a"/>
王遜字邵伯魏興人仕郡察孝㢘為吏部令史轉殿中<lb/>
將軍累遷上洛太守私牛馬在郡生駒犢者秩滿悉以<lb/>
付官云郡中所産也轉魏興太守恵帝末西南夷叛寜<lb/>
州刺史李毅卒城中百餘人奉毅女固守經年永嘉四<lb/>
年治中毛孟詣京師求刺史不見省孟固陳曰君亡親<lb/>
喪幽閉窮城萬里訴哀不垂愍救既慙包胥無哭秦之<lb/>
感又愧梁妻無崩城之驗存不若亡乞賜臣死朝廷憐<lb/>
之以遜為南夷校尉寜州刺史使於郡便之鎮遜與孟<lb/>
<pb n="KR2d0006_WYG_151-19b"/>
俱行道遇㓂賊踰年乃至外逼李雄内有夷㓂吏士散<lb/>
沒城邑邱墟遜披荒紏厲收聚離散専仗威刑鞭撻殊<lb/>
俗遜未到州遥舉董聨為秀才建寜功曹周悦謂聨非<lb/>
才不下版檄遜既到收悦殺之悦弟潛謀殺遜以前建<lb/>
寜太守趙混子濤代為刺史事覺並誅之又誅豪右不<lb/>
奉法度者數十家征伐諸夷俘馘千計獲馬及牛羊數<lb/>
萬餘於是莫不振服威行寜土遣子澄奉表勸進於元<lb/>
帝帝嘉之累加散騎常侍安南將軍假節校尉刺史如<lb/>
<pb n="KR2d0006_WYG_151-20a"/>
故賜爵褒中縣公遜以地勢形便上分䍧牱為平夷郡<lb/>
分朱提為南廣郡分建寜為夜郎郡分永昌為梁水郡<lb/>
又改益州郡為晋寜郡事皆施行先是越嶲太守李釗<lb/>
為李雄所執自蜀逃歸遜復以釗為越嶲太守李雄遣<lb/>
李驤任回攻釗釗自南秦與漢嘉太守王載共距之戰<lb/>
於温水釗敗績載遂以二郡附雄後驤等又渡瀘水㓂<lb/>
寜州遜使將軍姚崇爨琛距之戰於堂狼大破驤等崇<lb/>
追至瀘水赴水死者千餘人崇以道逺不敢渡水遜以<lb/>
<pb n="KR2d0006_WYG_151-20b"/>
崇不窮追也怒囚羣帥執崇鞭之怒甚髪上衝冠冠為<lb/>
之裂夜中卒遜在州十四年州人復立遜中子堅行州<lb/>
府事詔除堅為南夷校尉寜州刺史假節諡遜曰壯陶<lb/>
侃懼堅不能抗對蜀人太寜末表以零陵太守尹奉為<lb/>
寜州徴堅還京病卒兄澄襲爵歴魏興太守散騎常侍<lb/>
蔡豹字士宣陳留圉城人高祖質漢衛尉左中郎將邕<lb/>
之叔父也祖睦魏尚書父宏隂平太守豹有氣幹歴河<lb/>
南丞長樂清河太守避亂南渡元帝以為振武將軍臨<lb/>
<pb n="KR2d0006_WYG_151-21a"/>
淮太守遷建威將軍徐州刺史初祖逖為徐州豹為司<lb/>
馬素易豹至是逖為豫州而豹為徐州俱受征討之寄<lb/>
逖甚愧之是時太山太守徐龕與彭城内史劉遐同討<lb/>
反賊周撫於寒山龕將於藥斬撫及論功而遐先之龕<lb/>
怒以太山叛自號安北將軍兖州刺史攻破東莞太守<lb/>
侯史旄而據其塢石虎伐之龕懼求降元帝許焉既而<lb/>
復叛歸石勒勒遣其將王伏都張景等數百騎助龕詔<lb/>
征虜將軍羊鑒武威將軍侯禮臨淮太守劉遐鮮卑叚<lb/>
<pb n="KR2d0006_WYG_151-21b"/>
文鴛等與豹共討之諸將畏愞頓兵下邳不敢前豹欲<lb/>
進軍鑒固執不許龕遣使請救於勒勒辭以外難而多<lb/>
求於龕又王伏都等淫其室龕知勒不救且患伏都等<lb/>
縱暴乃殺之復求降元帝惡其反覆不納敕豹鑒以時<lb/>
進討鑒及劉遐等並疑憚不相聼從互有表聞故豹久<lb/>
不得進尚書令刁協奏曰臣等伏思淮北征軍已失不<lb/>
速今方盛暑冐渉山險山人便弓弩習土俗一人守阨<lb/>
百夫不當且運漕至難一朝糧乏非復智力所能防禦<lb/>
<pb n="KR2d0006_WYG_151-22a"/>
也書云寜致人不致於人冝頓兵所在深壁固壘至秋<lb/>
不了乃進大軍詔曰知難而退誠合兵家之言然小賊<lb/>
雖狡猾故成擒耳未戰而退先自摧衂亦古之所忌且<lb/>
邵存已據賊壘威勢既振不可退一歩也於是遣治書<lb/>
御史郝嘏為行臺催攝令進討豹欲徑進鑒執不聼協<lb/>
又奏免鑒官委豹為前鋒以鑒兵配之降號折衝將軍<lb/>
以責後効豹進據卞城欲以逼龕時石虎屯鉅平將攻<lb/>
豹豹夜遁退守下邳徐龕襲取豹輜重於檀邱將軍留<lb/>
<pb n="KR2d0006_WYG_151-22b"/>
寵陸黨力戰死之豹既敗將歸謝罪北中郎將王舒止<lb/>
之曰胡㓂方至使君且攝職為百姓障扞賊退謝罪不<lb/>
晚也豹從之元帝聞豹退使收之使者至王舒夜以兵<lb/>
圍豹豹以為他難率麾下撃之聞有詔乃止舒執豹至<lb/>
建康斬之尸於市三日時年五十二豹在徐土内撫將<lb/>
士外懐諸衆甚得逺近情聞其死多悼惜之無子兄子<lb/>
裔字元子散騎常侍兖州刺史高陽鄉侯殷浩北伐使<lb/>
裔率衆出彭城卒於軍<lb/>
<pb n="KR2d0006_WYG_151-23a"/>
羊鑒字景期太山人也父濟匈奴中郎將兄煒歴太僕<lb/>
兖徐二州刺史鑒為東陽太守累遷太子左衛率時徐<lb/>
龕反叛司徒王導以鑒是龕州里冠族必能制之請遣<lb/>
北討鑒深辭才非將帥太尉郗鑒亦表謂鑒非才不冝<lb/>
妄使導不納疆啟授以征討都督果敗績導以舉鑒非<lb/>
才請自貶帝不從有司正鑒斬刑元帝詔以鑒太妃外<lb/>
屬特免死除名久之為少府及王敦反明帝以鑒敦舅<lb/>
又素相親黨㣲被嫌責及成帝即位豫討蘓峻以功封<lb/>
<pb n="KR2d0006_WYG_151-23b"/>
豐城縣侯徙光禄勲卒<lb/>
劉允字承允東莱掖人漢齊悼恵王肥之後也美姿容<lb/>
善自任遇交結時豪名著海岱間人士咸慕之舉賢良<lb/>
辟司空掾並不就㑹天下大亂攜母欲避地遼東路經<lb/>
幽州刺史王浚留允表為渤海太守浚敗轉依冀州刺<lb/>
史邵續續徒衆寡弱謀降於石勒允言於續曰夫田單<lb/>
包胥齊楚之小吏猶能存己滅之邦全喪敗之國今將<lb/>
軍仗精鋭之衆居全勝之城如何墜將登之功於一簣<lb/>
<pb n="KR2d0006_WYG_151-24a"/>
委忠信之人於豺狼乎且項羽袁紹非不疆也高祖縞<lb/>
冠人應如響曹公奉帝而諸侯綏穆何者盖逆順之理<lb/>
殊自然之數定也况夷戎醜類屯結無賴雖有犬羊之<lb/>
盛終有庖宰之患而欲託根結援無乃殆哉續曰若如<lb/>
君言計將安出允曰琅邪王以聖徳欽明創基江左中<lb/>
興之隆可企踵而待今為將軍計者莫若抗大順以激<lb/>
義士之心奉忠正以厲軍人之志夫機事在密時至難<lb/>
違存亡廢興在此舉矣續從之乃殺異議者數人遣使<lb/>
<pb n="KR2d0006_WYG_151-24b"/>
江南朝廷嘉之允仍求自行續厚遣之既至元帝命為<lb/>
丞相叅軍累遷尚書吏部郎允聞石虎攻厭次言於元<lb/>
帝曰北方方鎮皆沒惟餘邵續而已如使復為石虎所<lb/>
制孤義士之心阻歸本之路愚謂冝存救援元帝將遣<lb/>
救之㑹續已沒而止王敦素與允交甚欽貴之請為右<lb/>
司馬允知敦有不臣之志託疾不視事以是忤敦意出<lb/>
為豫章太守辭以脚疾詔就家授印綬郡人莫鴻南土<lb/>
豪族因亂殺本縣令横恣無道百姓患之允至誅鴻及<lb/>
<pb n="KR2d0006_WYG_151-25a"/>
諸豪右界内肅然咸和初為平南軍司加散騎常侍蘇<lb/>
峻作逆温嶠率衆而下留允等守湓口事平以勲賜爵<lb/>
豐城子俄而代嶠為平南將軍都督江州諸軍事領江<lb/>
州刺史假節允位任轉高矜豪日甚縱酒耽樂不恤政<lb/>
事大殖財貨啇販百萬初允之代嶠也逺近皆謂非選<lb/>
陶侃郗鑒咸云允非方伯才朝廷不從或謂王悦曰今<lb/>
大難之後綱紀弛頓自江陵至於建康三千餘里流人<lb/>
萬計布在江州江州國之南藩要害之地而允以侈忲<lb/>
<pb n="KR2d0006_WYG_151-25b"/>
之性卧而對之不有外憂必有内患悦曰聞温平南語<lb/>
家公云連得惡夢思見代者尋云可用劉允此乃温意<lb/>
非家公也是時朝廷空罄百官無禄唯資江州運漕而<lb/>
允啇旅繼路以私廢公有司奏免允官書始下而允為<lb/>
郭黙所害年四十九子赤松嗣尚南平公主位至黄門<lb/>
郎義興太守<lb/>
桓宣譙國銍人也祖詡義陽太守父弼冠軍長史宣開<lb/>
濟篤素為元帝丞相舍人時塢主張平自稱豫州刺史<lb/>
<pb n="KR2d0006_WYG_151-26a"/>
樊雅自號譙郡太守各據一城衆數千人帝以宣信厚<lb/>
又與平雅同州里轉宣為行叅軍使就平雅平雅遣軍<lb/>
主簿隨宣詣丞相府受節度帝皆加四品將軍即其所<lb/>
部使扞禦北方南中郎將王含請宣為叅軍頃之豫州<lb/>
刺史祖逖出屯蘆州遣恭軍殷乂詣平雅乂意輕平視<lb/>
其屋云當持作馬廐見大鑊欲鑄作鐡器平曰此是帝<lb/>
王大鑊天下定後方當用之奈何打破乂曰卿能保頭<lb/>
不而惜大鑊邪平大怒於坐斬乂阻兵固守嵗餘逖攻<lb/>
<pb n="KR2d0006_WYG_151-26b"/>
平殺之而雅據譙城逖以力弱求助於含含遣宣領兵<lb/>
五百助逖逖謂宣曰卿先已説平雅信義大著於彼今<lb/>
復為我説雅雅若降者方相擢用不但免死而已宣復<lb/>
單馬從兩人詣雅曰祖逖方欲平蕩二㓂每倚卿為援<lb/>
前殷乂輕薄非豫州意今若和解則忠勲可立冨貴可<lb/>
保若猶固執東府赫然更遣猛將以卿烏合之衆憑阻<lb/>
窮城彊賊伺其北國家攻其南萬無一全也願善量之<lb/>
雅與宣置酒結交遣子隨宣詣逖少日雅便自詣逖逖<lb/>
<pb n="KR2d0006_WYG_151-27a"/>
遣雅還撫其衆雅僉謂前數罵辱懼罪不敢降雅復閉<lb/>
城自守逖徃攻之復遣宣入説雅雅即斬異已者遂出<lb/>
降未㡬石勒别將圍譙城含又遣宣率衆救逖未至而<lb/>
賊退逖留宣討諸未服皆破之遷譙國内史祖約之棄<lb/>
譙城也宣以牋諌不從由是石勒遂有陳留及約與蘓<lb/>
峻同反宣謂祖智曰今彊胡未滅將勠力以討之而與<lb/>
峻俱反此安得久乎使君若欲為雄霸何不助國討峻<lb/>
威名自舉智等不能用宣欲諌約遣其子戎白約求入<lb/>
<pb n="KR2d0006_WYG_151-27b"/>
約知宣必諌不聼宣遂距約不與之同邵陵人陳光率<lb/>
部落數百家降宣宣皆慰撫之約還歴陽宣將數千家<lb/>
欲南投尋陽營於馬頭山值祖煥欲襲湓口陶侃使毛<lb/>
寳救之煥遣衆攻宣宣使戎求救於寳寳撃煥破之宣<lb/>
因投温嶠嶠以戎為恭軍賊平宣居於武昌戎復為劉<lb/>
允叅軍郭黙害允復以戎為恭軍陶侃討黙黙遣戎求<lb/>
救於宣宣偽許之西陽太守鄧嶽武昌太守劉詡皆疑<lb/>
宣與黙同豫州西曹王隨曰宣尚背祖約何縁同郭黙<lb/>
<pb n="KR2d0006_WYG_151-28a"/>
邪嶽詡乃遣隨詣宣以觀之隨謂宣曰明府心雖不爾<lb/>
無以自明惟有以戎付隨耳宣乃遣戎與隨俱詣陶侃<lb/>
辟戎為椽上宣為武昌太守尋遷監沔中軍事南中郎<lb/>
將江夏相石勒荆州刺史郭敬戍襄陽陶侃使其子平<lb/>
西叅軍斌與宣俱攻樊城㧞之竟陵太守李陽又破新<lb/>
野敬懼遁走宣與陽遂平襄陽侃使宣鎮之以其淮南<lb/>
部曲立義成郡宣招懐初附勸課農桑簡刑罰略威儀<lb/>
或載鉏耒於軺軒或親芸穫於隴畆十餘年間石虎再<lb/>
<pb n="KR2d0006_WYG_151-28b"/>
遣騎攻之宣能得衆心每以寡弱距守論者以為次於<lb/>
祖逖周訪侃方欲使宣北事中原㑹侃薨後庾亮為荆<lb/>
州將謀北伐以宣為都督沔北前鋒征討軍事平北將<lb/>
軍司州刺史假節鎮襄陽石虎使騎七千渡沔攻之亮<lb/>
遣司馬王愆期輔國將軍毛寳救宣賊三靣為地窟攻<lb/>
城宣募精勇出其不意殺傷數百多獲鎧馬賊解圍退<lb/>
走久之宣遣歩騎收南陽諸郡百姓沒賊者八千餘人<lb/>
以歸庾翼代亮欲傾國北討更以宣為都督司雍梁三<lb/>
<pb n="KR2d0006_WYG_151-29a"/>
州荆州之南陽襄陽新野南鄉四郡軍事梁州刺史持<lb/>
節將軍如故以前後功封竟陵縣男宣久在襄陽綏撫<lb/>
僑舊甚有稱績庾翼遷鎮襄陽令宣進伐石虎將李羆<lb/>
軍次丹水為賊所敗翼怒貶宣為建威将軍使移戍峴<lb/>
山宣望實俱喪兼以老疾時南蠻校尉王愆期守江陵<lb/>
以疾求代翼以宣為鎮南将軍南郡太守代愆期宣不<lb/>
得志未之官發憤卒追贈鎮南將軍戎官至新野太守<lb/>
宣族子伊字叔夏父景有當世才幹仕至侍中丹陽尹<lb/>
<pb n="KR2d0006_WYG_151-29b"/>
中領軍䕶軍將軍長社侯伊有武幹摽悟簡率為王濛<lb/>
劉惔所知頻恭諸府軍事累遷大司馬叅軍時苻堅疆<lb/>
盛邉鄙多虞朝議選能拒捍疆埸者乃授伊淮南太守<lb/>
以綏御有方進督豫州之十二郡揚州之江西五郡軍<lb/>
事建威將軍歴陽太守淮南如故與謝元共破賊别将<lb/>
王鑒張蚝等以功封宣城縣子又進都督豫州諸軍事<lb/>
西中郎将豫州刺史及苻堅南㓂伊與冠軍将軍謝元<lb/>
輔國將軍謝琰俱破堅於肥水以功封永脩縣侯進號<lb/>
<pb n="KR2d0006_WYG_151-30a"/>
右將軍賜錢百萬袍表千端伊性謙素雖有大功而終<lb/>
始不替善音樂盡一時之妙為江左第一有蔡邕柯亭<lb/>
笛常自吹之王徽之赴召京師泊舟青溪側素不與徽<lb/>
之相識伊於岸上過船中客稱伊小字曰此桓野王也<lb/>
徽之便令人謂伊曰聞君善吹笛試為我一奏伊是時<lb/>
已貴顯素聞徽之名便下車踞胡牀為作三調弄畢便<lb/>
上車去客主不交一言時謝安女壻王國寳専利無檢<lb/>
行安惡其為人每抑制之及孝武末年嗜酒好内而㑹<lb/>
<pb n="KR2d0006_WYG_151-30b"/>
稽王道子昬醟尤甚惟狎昵讒邪於是國寳諂諛之計<lb/>
稍行於主相之間而好利險詖之徒以安功名盛極而<lb/>
構會之嫌隙遂成帝召伊飲醼安侍坐帝命伊吹笛伊<lb/>
神色無迕即吹為一弄乃放笛云臣於筝分乃不及笛<lb/>
然自足以韻合歌管請以筝歌并請一吹笛人帝善其<lb/>
調逹乃敕御妓奏笛伊又云御府人於臣必自不合臣<lb/>
有一奴善相便串帝彌賞其放率乃許召之奴既吹笛<lb/>
伊撫筝而歌怨詩曰為君既不易為臣良獨難忠信事<lb/>
<pb n="KR2d0006_WYG_151-31a"/>
不顕乃有見疑患周旦佐文武金縢功不刋推心輔王<lb/>
政二叔反流言聲節忼慨俯仰可觀安泣下沾衿乃越<lb/>
席而就之捋其鬚曰使君於此不凡帝甚有愧色伊在<lb/>
州十年綏撫荒雜甚得物情桓冲卒遷都督江州荆州<lb/>
十郡豫州四郡軍事江州刺史將軍如故假節伊到鎮<lb/>
以邉境無虞冝以寛䘏為務乃上疏以江州虚耗加連<lb/>
嵗不登今餘户有五萬六千冝并合小縣除諸郡逋米<lb/>
移州還鎮豫章詔令移州尋陽其餘皆聼之伊隨冝拯<lb/>
<pb n="KR2d0006_WYG_151-31b"/>
撫百姓賴焉在任累年徴拜䕶軍將軍以右軍府千人<lb/>
自隨配䕶軍府卒官贈右將軍加散騎常侍諡曰烈初<lb/>
伊有馬歩鎧六百領豫為表令死乃上之以明欲為國<lb/>
家輸命而不就也表上詔哀傷之子肅之嗣卒子陵嗣<lb/>
宋受禪國除伊弟不才亦有將畧討孫恩至冠軍將軍<lb/>
朱伺字仲文安陸人少為吳牙門將陶丹給使吳平内<lb/>
徙江夏伺有武勇而訥口不知書為郡將督見鄉里士<lb/>
大夫揖稱名而已及為將遂以謙恭稱張昌之逆太守<lb/>
<pb n="KR2d0006_WYG_151-32a"/>
弓欽走灄口伺與同軰郴寳布興合衆討之不克乃與<lb/>
欽奔武昌後更率部黨攻滅之轉騎部曲督加綏夷都<lb/>
尉伺部曲等以諸縣附昌惟本部唱義討逆逆順有嫌<lb/>
求别立縣因此遂割安陸東界為灄陽縣而貫焉其後<lb/>
陳敬作亂陶侃時鎮江夏以伺能水戰曉作舟艦乃遣<lb/>
作大艦署為左甄據江口摧破敏前鋒敏弟恢稱荆州<lb/>
刺史在武昌侃率伺及諸軍進討破之敏恢既卒伺以<lb/>
功封亭侯領騎督時西陽夷賊抄掠江夏太守楊珉每<lb/>
<pb n="KR2d0006_WYG_151-32b"/>
請督將議拒賊之計伺獨不言珉曰朱將軍何以不言<lb/>
伺答曰諸人以舌撃賊伺唯以力耳珉又問將軍前後<lb/>
撃賊何以毎得勝邪伺曰兩敵共對唯當忍之彼不能<lb/>
忍我能忍是以勝耳珉大笑永嘉中石勒破江夏伺與<lb/>
楊珉走夏口及陶侃來戍夏口伺依之加明威將軍隨<lb/>
侃討杜弢有殊功語在侃傳夏口之戰伺用鐡靣自衛<lb/>
以弩的射賊大帥數人皆殺之賊挽船上岸於水邉作<lb/>
陣伺逐水上下以邀之箭中其脛氣色不變諸軍尋至<lb/>
<pb n="KR2d0006_WYG_151-33a"/>
賊潰追撃之皆棄船投水死者大半賊夜還長沙伺追<lb/>
至蒲圻不及而反加威逺將軍赤幢曲蓋建興中陳聲<lb/>
率諸無頼二千餘家斷江抄掠侃遣伺為督䕶討聲聲<lb/>
衆雖少伺容之不擊求遣弟詣侃降伺外許之及聲去<lb/>
伺乃遣勁勇要聲弟斬之潛軍襲聲聲正旦並出祭祀<lb/>
飲食伺軍入其門方覺聲將閻晋鄭進皆死戰伺軍人<lb/>
多傷乃還營聲東走保董城伺又率諸軍圉守之遂重<lb/>
柴繞城作高櫓以勁弩下射之又斷其水道城中無水<lb/>
<pb n="KR2d0006_WYG_151-33b"/>
殺牛飲血閻晋聲婦弟也乃斬聲首出降又以平蜀賊<lb/>
襲高之功加伺廣威將軍竟陵内史時王敦欲用從弟<lb/>
廙代侃為荆州侃故將鄭攀馬雋等乞侃於敦敦不許<lb/>
攀等以侃始滅大賊人皆樂附又以廙忌戾難事謀共<lb/>
距之遂結屯溳口遣使告伺伺外許之而稱疾不赴攀<lb/>
等遂進距廙既而士衆疑阻復散還横桑口欲入杜㑹<lb/>
時朱軌趙誘李桓率衆將擊之攀等懼誅以司馬孫景<lb/>
造謀距廙因斬之降軌等廙將西出遣長史劉浚留鎮<lb/>
<pb n="KR2d0006_WYG_151-34a"/>
揚口壘時杜會請討第五猗於襄陽伺謂廙曰㑹是猾<lb/>
賊外示西還以疑衆心欲誘引官軍使西然後兼道襲<lb/>
揚口耳冝大部分未可便西廙性矜厲自用兼以伺老<lb/>
怯難信遂西行會等果馳還廙乃遣伺歸裁至壘即為<lb/>
㑹等所圍劉浚以壘北門危欲令伺守之或説浚云伺<lb/>
與鄭攀同者乃轉守南門賊知之攻其北門時鄭攀黨<lb/>
馬雋等亦来攻壘雋妻子先在壘内或請皮其靣以示<lb/>
之伺曰殺其妻子未能解圍但益其怒耳乃止伺常所<lb/>
<pb n="KR2d0006_WYG_151-34b"/>
調弩忽噤不發伺甚惡之及賊攻䧟北門伺被傷退入<lb/>
船初浚開諸船底以木掩之名為船械伺既入賊舉鋋<lb/>
摘伺伺逆接得鋋反以摘賊賊走上船屋大喚云賊帥<lb/>
在此伺從船底沉行五十歩乃免遇醫療創小差杜會<lb/>
遣説伺云馬雋等感卿恩妻拏得活盡以卿家内外百<lb/>
口付雋已盡心收視卿可來也伺答曰賊無白首者吾<lb/>
年六十餘不能復與卿作賊吾死當歸南妻子付汝乃<lb/>
還甑山時王廙與李桓社㑹相持累戰甑山下軍士數<lb/>
<pb n="KR2d0006_WYG_151-35a"/>
驚喚云賊欲至伺驚創而卒因葬甑山<lb/>
毛寳字碩真滎陽陽武人也王敦以為臨湘令敦卒為<lb/>
温嶠平南恭軍蘓峻作逆嶠將赴難而征西將軍陶侃<lb/>
懐疑不從嶠屢説不能廻更遣使順侃意曰仁公且守<lb/>
僕冝先下遣信已一日㑹寳别使還聞之説嶠曰凡舉<lb/>
大事當與天下共同衆克在和不聞有異假令可疑猶<lb/>
當外示不覺况自作疑邪便冝急追信改舊書説必應<lb/>
俱征若不及前信冝更遣使嶠意悟即追信改書侃果<lb/>
<pb n="KR2d0006_WYG_151-35b"/>
共征峻寳領千人為嶠前鋒俱次茄子浦初嶠以南軍<lb/>
習水峻軍便歩欲以所長制之宣令三軍有上岸者死<lb/>
時蘓峻送米萬斛遺祖約約遣司馬桓撫等迎之寳告<lb/>
其衆曰兵法軍令有所不從豈可不上岸邪乃設變力<lb/>
戰悉獲其米虜殺萬計約用大饑嶠嘉其勲上為廬江<lb/>
太守約遣祖煥桓撫等欲襲湓口陶侃將自撃之寳曰<lb/>
義軍恃公公不可動寳請討之侃顧謂坐客曰此年少<lb/>
言可用也乃使寳行先是桓宣背約南屯馬頭山為煥<lb/>
<pb n="KR2d0006_WYG_151-36a"/>
撫所攻求救於寳寳衆以宣本是約黨疑之宣遣子戎<lb/>
重請寳即隨戎赴之未至而賊已與宣戰寳軍懸逺而<lb/>
兵少器仗濫惡大為煥撫所破寳中箭貫髀徹鞍使人<lb/>
踏鞍拔箭血流滿靴夜奔船所百餘里望星而行到先<lb/>
哭戰亡將士洗瘡訖夜還救宣寳至宣營而煥撫亦退<lb/>
寳進攻祖約軍次東闗破合肥尋召歸石頭陶侃温嶠<lb/>
未能破賊侃欲率衆南還寳謂嶠曰下官能留之乃往<lb/>
説侃曰公本應領蕪湖為南北勢援前既已下勢不可<lb/>
<pb n="KR2d0006_WYG_151-36b"/>
還且軍政有進無退非直整齊三軍示衆必死而已亦<lb/>
謂退無所據終至滅亡往者杜弢非不彊盛公竟滅之<lb/>
何至於峻獨不可破邪賊亦畏死非皆勇健公可試與<lb/>
寳兵使上岸斷賊糧運出其不意使賊困蹙若寳不立<lb/>
效然後公去人心不恨侃然之加寳督䕶寳燒句容湖<lb/>
熟積聚峻頗乏食侃遂留不去峻既死匡術以苑城降<lb/>
侃使寳守南城鄧嶽守西城賊使韓晃攻之寳登城射<lb/>
殺數十人晃問寳曰君是毛廬江邪寳曰是晃曰君名<lb/>
<pb n="KR2d0006_WYG_151-37a"/>
壯勇何不出鬬寳曰君名健將何不入鬬晃笑而退賊<lb/>
平封州陵縣開國侯千六百户庾亮西鎮請為輔國將<lb/>
軍江夏相督隨義陽二郡鎮上明又進南中郎隨亮討<lb/>
郭黙黙平與亮司馬王愆期等救桓宣於章山擊賊將<lb/>
石遇破之進征虜將軍亮謀北伐上疏解豫州請以授<lb/>
寳於是詔以寳監揚州之江西諸軍事豫州刺史將軍<lb/>
如故與西陽太守樊峻以萬餘人守邾城石虎惡之乃<lb/>
遣其子鑒與其將䕫安李菟等五萬人來㓂張終渡二<lb/>
<pb n="KR2d0006_WYG_151-37b"/>
萬騎攻邾城寳求救於亮亮以城固不時遣軍城遂䧟<lb/>
寳峻等率左右突圍出赴江死者六千人寳亦溺死亮<lb/>
哭之慟因發疾薨詔曰寳之傾敗冝在裁貶然蘇峻之<lb/>
難致力王室今咎其過故不加贈祭之可也其後公卿<lb/>
言寳有重勲加死王事不冝奪爵升平三年乃下詔復<lb/>
本封初寳在武昌軍人有於市買得一白龜長四五寸<lb/>
飬之漸大放諸江中邾城之敗飬龜人被鎧持刀自投<lb/>
於水中如覺墮一石上視之乃先所飬白龜長五六尺<lb/>
<pb n="KR2d0006_WYG_151-38a"/>
送至東岸遂得免焉寳二子穆之安之穆之字憲祖小<lb/>
字武生名犯王靖后諱故行字後又以桓温母名憲乃<lb/>
更稱小字穆之果毅有父風安西將軍庾翼以為叅軍<lb/>
襲爵州陵侯翼等専威陜西以子方之為建武將軍守<lb/>
襄陽方之年少翼選武將可信仗者為輔弼乃以穆之<lb/>
為建武司馬俄而翼薨大將於瓚戴羲等作亂穆之與<lb/>
安西長史江虨司馬朱燾等共平之桓温代翼復取為<lb/>
叅軍後温平蜀以功賜次子都鄉侯尋除揚威將軍頴<lb/>
<pb n="KR2d0006_WYG_151-38b"/>
川太守隨温平洛入闗温將旋師以謝尚未至留穆之<lb/>
以二千人衛山陵升平初遷督寜州諸軍事揚威將軍<lb/>
寜州刺史以桓温封南郡徙穆之為建安侯復為温太<lb/>
尉叅軍加冠軍將軍以所募兵配之温伐慕容暐使穆<lb/>
之監鑿鉅野百餘里引汶㑹於濟川及温焚舟歩歸使<lb/>
穆之督東燕四郡軍事領東燕太守本官如故袁真以<lb/>
壽陽叛温將征之穆之以冠軍領淮南太守守歴陽真<lb/>
平餘黨分散乃以穆之督揚州之江西軍事復領陳郡<lb/>
<pb n="KR2d0006_WYG_151-39a"/>
太守俄而徙督揚州之義城荆州五郡雍州之京兆軍<lb/>
事襄陽義城河南三郡太守將軍如故尋進領梁州刺<lb/>
史頃之以疾解職詔以冠軍徴還苻堅别將㓂彭城復<lb/>
以將軍假節監江北軍事鎮廣陵遷右將軍宣城内史<lb/>
假節鎮姑熟穆之以為戍在近畿無復軍驚不冝加節<lb/>
上疏辭讓許之苻堅别將圍襄陽詔穆之就上明受桓<lb/>
冲節度冲使穆之游軍沔中穆之始至而朱序䧟沒引<lb/>
軍還郡堅衆又㓂蜀漢梁州刺史楊亮益州刺史周仲<lb/>
<pb n="KR2d0006_WYG_151-39b"/>
孫奔退冲使穆之督梁州之三郡軍事右將軍西蠻校<lb/>
尉益州刺史領建平太守假節戍巴郡以子球為梓潼<lb/>
太守穆之與球伐堅至於巴西郡以糧運乏少退屯巴<lb/>
東病卒追贈中軍將軍諡曰烈子珍嗣位至天門太守<lb/>
珍弟璩球璠瑾瑗璩最知名璩字叔璉弱冠右將軍桓<lb/>
豁以為恭軍尋遭父憂服闋為謝安衛將軍叅軍除尚<lb/>
書郎安復請為恭軍轉安子琰征虜司馬合肥之役苻<lb/>
堅迸走璩與田次之共躡堅至中陽不及而歸遷寜朔<lb/>
<pb n="KR2d0006_WYG_151-40a"/>
將軍淮南太守尋補鎮北將軍譙王恬司馬海陵縣界<lb/>
地名青蒲四靣湖澤皆是菰葑逃亡所聚威令不能及<lb/>
璩建議率千人封之時大旱璩因放火菰葑盡然亡户<lb/>
窘廹悉出詣璩自首近有萬户皆以補兵朝廷嘉之轉<lb/>
西中郎司馬龍驤將軍譙梁二郡内史尋代郭銓為建<lb/>
威将軍益州刺史安帝初進征虜將軍及桓元簒位遣<lb/>
使加璩散騎常侍左將軍璩執留元使不受命元以桓<lb/>
希為梁州刺史王异據涪郭法戍宕渠師寂戍巴郡周<lb/>
<pb n="KR2d0006_WYG_151-40b"/>
道子戍白帝以防之璩傳檄逺近列元罪狀遣巴東太<lb/>
守柳約之建平太守羅述征虜司馬甄季之擊破希等<lb/>
仍率衆次於白帝武陵王令曰益州刺史毛璩忠誠殻<lb/>
亮自桓元萌禍常思躡其後今若平殄兇逆肅清荆郢<lb/>
者便當即授上流之任初璩弟寜州刺史璠卒官璩兄<lb/>
球孫祐之及叅軍費恬以數百人送喪葬江陵㑹元敗<lb/>
謀奔梁州璩弟瑾子脩之時為元屯騎校尉誘元使入<lb/>
蜀既而脩之與祐之費恬及漢嘉人馮遷共殺元約之<lb/>
<pb n="KR2d0006_WYG_151-41a"/>
等聞元死進軍到枝江而桓振復攻沒江陵劉毅等還<lb/>
尋陽約之亦退俄而季之述之皆病約之詣振偽降因<lb/>
欲襲振事泄被害約之司馬時延祖涪陵太守文處茂<lb/>
等撫其餘衆保涪陵振遣桓放之為益州屯西陵處茂<lb/>
距擊破之振死安帝反正詔進璩為征西將軍加散騎<lb/>
常侍都督益梁秦凉寜五州軍事行冝都寜蜀太守文<lb/>
處茂輔國將軍西夷校尉巴西梓潼二郡太守又詔西<lb/>
夷校尉瑾為持節監梁秦二州軍事征虜將軍梁秦二<lb/>
<pb n="KR2d0006_WYG_151-41b"/>
州刺史畧陽武都太守瑾弟蜀郡太守瑗為輔國將軍<lb/>
寜州刺史初璩聞振䧟江陵率衆赴難使瑾瑗順外江<lb/>
而下使恭軍譙縱領巴西梓潼二郡軍下涪水當與璩<lb/>
軍會於巴郡蜀人不樂東征縱因人情思歸於五城水<lb/>
口反還襲涪害瑾瑾留府長史鄭純之自成都馳使告<lb/>
璩璩時在畧城去成都四百里遣恭軍王瓊討反者相<lb/>
距於廣漢僰道令何林聚黨助縱而璩下人受縱誘説<lb/>
遂共害璩及瑗并子姪之在蜀者一時殄沒璩子𢎞之<lb/>
<pb n="KR2d0006_WYG_151-42a"/>
嗣義熙中時廷祖為始康太守上疏訟璩兄弟於是詔<lb/>
曰故益州刺史璩西夷校尉瑾蜀郡太守瑗勤王忠烈<lb/>
事乖慮外葬送日近益懐惻愴可皆贈先所授官給錢<lb/>
三十萬布三百疋論璩討桓元功追封歸鄉公千五百<lb/>
户又以祐之斬元功封夷道縣侯自寳至璩三葉擁旄<lb/>
開國者四人將帥之家與尋陽周氏為軰而人物不及<lb/>
也瑾子脩之頻歴清顯至右衛將軍從劉裕平姚泓後<lb/>
為安西司馬沒於魏安之字仲祖亦有武幹累遷撫軍<lb/>
<pb n="KR2d0006_WYG_151-42b"/>
將軍魏郡太守簡文輔政委以𤓰牙及登阼安之領兵<lb/>
從駕使止宿宫中尋拜游擊將軍時庾希入京口朝廷<lb/>
震動命安之督城門諸軍事孝武即位妖賊盧悚突入<lb/>
殷廷安之聞難率衆直入雲龍門手自奮擊既而左衛<lb/>
將軍殷康領軍將軍桓祕等至與安之并力悚因勦滅<lb/>
遷右衛將軍定后崩領將作大匠卒官追贈光禄勲四<lb/>
子潭㤗䆳遁潭嗣爵官至江夏相㤗歴太傅從事中郎<lb/>
後軍諮議叅軍與䆳俱為㑹稽王父子所昵乃追論安<lb/>
<pb n="KR2d0006_WYG_151-43a"/>
之討盧悚勲賜爵平都子命潭襲爵元顯嘗宴㤗家既<lb/>
而欲去㤗苦留之曰公若遂去當取公脚元顯大怒奮<lb/>
衣而出遂與元顯有隙及元顯敗㤗時為冠軍将軍堂<lb/>
邑太山二郡太守䆳為游撃將軍遁為太傅主簿桓元<lb/>
得志使㤗收元顕送於新亭㤗因宿恨手加毆辱俄並<lb/>
為元所殺惟遁被徙廣州義熙初得還至冝都太守徳<lb/>
祖璩宗人也父祖並沒於賊中徳祖兄弟五人相擕南<lb/>
渡皆有武幹荆州刺史劉道規以祖徳為建武將軍始<lb/>
<pb n="KR2d0006_WYG_151-43b"/>
平太守又徙涪陵太守盧循之役道規又以為叅軍伐<lb/>
徐道覆於始興尋遭母憂劉裕伐司馬休之版補太尉<lb/>
叅軍義陽太守賜爵遷陵縣侯轉南陽太守從劉裕伐<lb/>
姚泓頻攻滎陽扶風南安馮翊數郡所在克㨗裕嘉之<lb/>
以為龍驤將軍秦州刺史裕留第二子義真為安西將<lb/>
軍雍州刺史以徳祖為中兵恭軍領天水太守從義真<lb/>
還裕以徳祖督河東平陽二郡軍事輔國將軍河東太<lb/>
守代劉遵考守蒲坂及河北覆敗徳祖全軍而歸裕方<lb/>
<pb n="KR2d0006_WYG_151-44a"/>
欲蕩平闗洛先以徳祖督九郡軍事冠軍將軍滎陽京<lb/>
兆太守以前後功賜爵灌陽縣男尋還督司雍并三州<lb/>
諸軍事冠軍將軍司州刺史戍虎牢為魏所沒徳祖次<lb/>
弟嶷嶷弟辯並有志節嶷死於盧循之難辯沒於魯宗<lb/>
之之役並奮不顧命為世所歎<lb/>
劉遐字正長廣平易陽人也性果毅便弓馬開豁勇壯<lb/>
值天下大亂遐為塢主每擊賊率壯士䧟堅摧鋒冀方<lb/>
比之張飛闗羽鄉人冀州刺史邵續深器之以女妻焉<lb/>
<pb n="KR2d0006_WYG_151-44b"/>
遂壁於河濟之間賊不敢逼遐間道遣使受元帝節度<lb/>
朝廷嘉之璽書慰勉以為龍驤將軍平原内史建武初<lb/>
元帝令以遐為下邳内史將軍如故初沛人周堅一名<lb/>
撫與同郡周黙因天下亂各為塢主以㓂抄為事黙降<lb/>
祖逖撫怒遂襲殺黙以彭城叛石勒遣騎援之詔遐領<lb/>
彭城内史與徐州刺史蔡豹太山太守徐龕共討撫戰<lb/>
於寒山撫敗走詔徙遐為臨淮太守徐龕復反事平以<lb/>
遐為北中郎將兖州刺史太寜初自彭城移屯泗口王<lb/>
<pb n="KR2d0006_WYG_151-45a"/>
含反遐與蘓峻俱赴京都含敗隨丹陽尹温嶠追含至<lb/>
於淮南遐頗放兵虜掠嶠曰天道助順故王含勦絶不<lb/>
可因亂為亂也遐深自陳而拜謝事平以功封泉陵公<lb/>
遷散騎常侍監淮北軍事北軍中郎將徐州刺史假節<lb/>
代王䆳鎮淮隂咸和元年卒追贈安北將軍子肇年㓜<lb/>
成帝以徐州授郗鑒以郭黙為北中郎將領遐部曲遐<lb/>
妹夫田防及遐故將史迭卞咸李龍等不樂他屬共立<lb/>
肇襲遐故位以叛成帝遣郭黙等率諸郡討之黙等始<lb/>
<pb n="KR2d0006_WYG_151-45b"/>
上道而臨淮太守劉矯率將士數百襲掩遐營迭等迸<lb/>
走斬田防及督䕶卞咸等追斬迭龍於下邳傳首詣闕<lb/>
遐母妻子參佐將士悉還建康遐妻驍果有父風遐嘗<lb/>
為石虎所圍妻單將數騎㧞遐於萬衆之中及田防等<lb/>
為亂遐妻止之不從乃密起火焼甲仗都盡肇襲爵官<lb/>
至㪚騎侍郎肇卒子舉嗣卒子遵之嗣卒子伯齡嗣宋<lb/>
受禪國除<lb/>
鄧嶽字伯山陳郡人也本名岳以犯康帝諱改為嶽後<lb/>
<pb n="KR2d0006_WYG_151-46a"/>
竟改名為岱焉少有將帥才略為王敦叅軍轉從事中<lb/>
郎西陽太守王含搆逆嶽領兵隨含向京都及含敗嶽<lb/>
與周撫俱奔蠻王向蠶後遇赦與撫俱出久之司徒王<lb/>
導命為從事中郎後復為西陽太守及蘇峻反平南將<lb/>
軍温嶠遣嶽督䕶王愆期鄱陽太守紀睦等率舟軍赴<lb/>
難峻平還郡郭黙之殺劉允也大司馬陶侃使嶽率西<lb/>
陽之衆討之黙平遷督交廣二州軍事建武將軍領平<lb/>
越中郎將廣州刺史假節録前後功封冝城縣伯咸康<lb/>
<pb n="KR2d0006_WYG_151-46b"/>
三年嶽遣軍伐夜郎破之加督寜州進征虜將軍遷平<lb/>
南將軍卒子遐嗣遐字應逺勇力絶人氣蓋當時時人<lb/>
方之樊噲桓温以為叅軍數從温征伐歴冠軍將軍數<lb/>
郡太守號為名將襄陽城北沔水中有蛟常為人害遐<lb/>
遂㧞劍入水蛟繞其足遐揮劍截蛟數叚而出枋頭之<lb/>
役温既懐恥忿且忌憚遐之勇果因免遐官尋卒寜康<lb/>
中追贈廬陵太守嶽弟逸字茂山亦有武幹嶽卒後以<lb/>
逸監交廣州建威將軍平越中郎將廣州刺史假節<lb/>
<pb n="KR2d0006_WYG_151-47a"/>
朱序字次倫義陽人也父燾以才幹歴西蠻校尉益州<lb/>
刺史序世為名將累遷鷹揚將軍江夏相興寜末梁州<lb/>
刺史司馬勲反桓温表序為征討都䕶徃討之以功拜<lb/>
征虜將軍封襄平子太和中遷兖州刺史時長城人錢<lb/>
𢎞聚黨百餘人藏匿原鄉山以序為中軍司馬吳興太<lb/>
守序至郡討禽之事訖還兖州寜康初拜使持節監沔<lb/>
中諸軍事南中郎將梁州刺史鎮襄陽是嵗苻堅遣其<lb/>
將苻丕等率衆圍序序固守賊粮將盡率衆苦攻之初<lb/>
<pb n="KR2d0006_WYG_151-47b"/>
苻丕之來也序母韓自登城履行謂西北角當先受弊<lb/>
遂領百餘婢并城中女丁於其角斜築城二十餘丈賊<lb/>
攻西北角果潰衆便固新築城丕遂引退襄陽人謂此<lb/>
城為夫人城序累戰破賊人情勞懈又以賊退稱逺疑<lb/>
未能來守偹不謹督䕶李伯䕶密與賊相應襄陽遂沒<lb/>
序陷於苻堅堅殺伯䕶狥之以其不忠也序欲逃歸潛<lb/>
至宜陽藏夏揆家堅疑揆収之序乃詣苻暉自首堅嘉<lb/>
而不問以為尚書太元中苻堅南侵謝石率衆拒之時<lb/>
<pb n="KR2d0006_WYG_151-48a"/>
堅大兵尚在項苻融以三十萬衆先至堅遣序說謝石<lb/>
稱己兵威序反謂石曰若堅百萬之衆悉到莫可與敵<lb/>
及其未㑹撃之可以得志於是石遣謝琰選勇士八千<lb/>
人渉肥水挑戰堅衆小却序時在軍後唱云堅敗衆遂<lb/>
大奔序乃得歸拜龍驤將軍琅邪内史轉揚州豫州五<lb/>
郡軍事豫州刺史屯洛陽後丁零翟遼反序遣將軍秦<lb/>
膺童斌與淮泗諸郡共討之又監兖青二州諸軍事二<lb/>
州刺史將軍如故進鎮彭城序求鎮淮隂帝許焉翟遼<lb/>
<pb n="KR2d0006_WYG_151-48b"/>
又使其子釗㓂陳頴序還遣秦膺討釗走之拜征虜將<lb/>
軍表求運江州米十萬斛布五千疋以資軍費詔聼之<lb/>
加都督司雍梁秦四州軍事帝遣廣威將軍河南太守<lb/>
楊佺期南陽太守趙睦各領兵千人𨽻序序又表求故<lb/>
荆州桓石生府田百頃并榖八萬斛給之仍戍洛陽衛<lb/>
山陵也其後慕容永率衆出洛陽序自河隂北濟與永<lb/>
偽將王次等相遇乃戰於沁水次敗走斬其支將勿支<lb/>
首叅軍趙睦江夏相桓不才追永破之於太行永歸上<lb/>
<pb n="KR2d0006_WYG_151-49a"/>
黨時楊楷聚衆數千在湖陕聞永敗遣任子詣序乞降<lb/>
序追永至上黨之白水與永相持二旬聞翟遼欲向金<lb/>
墉乃還遂攻翟釗於石門遣叅軍趙蕃破翟遼於懐縣<lb/>
遼宵遁序退次洛陽留鷹揚將軍朱黨戍石門序仍使<lb/>
子略督䕶洛城趙蕃為助序還襄陽㑹稽王道子以序<lb/>
勝負相補不加褒貶其後東羌校尉竇衝欲入漢川安<lb/>
定人皇甫釗京兆人周勲等謀納之梁州刺史周瓊失<lb/>
巴西三郡衆寡力弱告急於序序遣將軍皇甫貞率衆<lb/>
<pb n="KR2d0006_WYG_151-49b"/>
赴之衝據長安東釗勲散走序以老病累表解職不許<lb/>
詔斷表遂輙去任數旬歸罪廷尉詔原不問太元十八<lb/>
年卒贈左將軍散騎常侍<lb/>
陳壽字承祚巴西安漢人也少好學師事同郡譙周仕<lb/>
蜀為觀閣令史宦人黄皓専弄威權大臣皆曲意附之<lb/>
壽獨不為之屈由是屢被譴黜遭父喪有疾使婢丸藥<lb/>
客往見之鄉黨以為貶議及蜀平坐是沉滯者累年司<lb/>
空張華愛其才以壽雖不逺嫌原情不至貶廢舉為孝<lb/>
<pb n="KR2d0006_WYG_151-50a"/>
㢘除佐著作郎出補陽平令壽撰蜀相諸葛亮集奏之<lb/>
除著作郎領本郡中正撰魏吳蜀三國志凡六十五篇<lb/>
時人稱其善叙事有良史之才夏侯湛時著魏書見壽<lb/>
所作便壊已書而罷張華深善之謂壽曰當以晉書相<lb/>
付耳其為時所重如此或云丁儀丁廙有盛名於魏壽<lb/>
謂其子曰可覔千斛米見與當為尊公作佳傳丁不與<lb/>
之竟不為立傳壽父為馬謖叅軍謖為諸葛亮所誅壽<lb/>
父亦坐被髠亮子瞻又輕侮壽故壽為亮立傳言亮將<lb/>
<pb n="KR2d0006_WYG_151-50b"/>
畧非長無應敵之才言瞻惟工書名過其實議者以此<lb/>
少之張華將舉壽為中書郎荀朂忌華而疾壽遂諷吏<lb/>
部遷壽為長廣太守辭母老不就杜預將之鎮復薦之<lb/>
於帝冝補黄散由是授御史治書以母憂去職母遺言<lb/>
令葬洛陽壽遵其志坐不以母歸葬竟被貶議初譙周<lb/>
嘗謂壽曰卿必以才學成名當被損折亦非不幸也冝<lb/>
深慎之壽至此再致廢辱皆如周言後數嵗起為太子<lb/>
中庶子未拜元康七年病卒時年六十五梁州大中正<lb/>
<pb n="KR2d0006_WYG_151-51a"/>
尚書郎范頵等上表曰昔漢武帝詔曰司馬相如病甚<lb/>
可遣悉取其書使者得其遺書言封禪事天子異焉臣<lb/>
等案故治書侍御史陳壽作三國志辭多勸誡明乎得<lb/>
失有益風化雖文豔不及相如而質直過之願垂採録<lb/>
於是詔下河南尹洛陽令就家冩其書壽又撰古國志<lb/>
五十篇益部耆舊傳十篇餘文章傳於世<lb/>
王長文字徳叡廣漢郪人也少以才學知名而放蕩不<lb/>
覊州府辟命皆不就州辟别駕乃以㣲服竊出舉州莫<lb/>
<pb n="KR2d0006_WYG_151-51b"/>
知所之後於成都市中蹲踞齧胡餅刺史知其不屈禮<lb/>
遣之閉門自守不交人事著書四卷擬易名曰通元經<lb/>
有文言卦象可用卜筮時人比之揚雄太元同郡馬秀<lb/>
曰揚雄作太元唯桓譚以為必傳於世末遭陸績元道<lb/>
遂明長文通元經未遭陸績君山耳太康中蜀土荒饉<lb/>
開倉賑貸長文居貧貸多後無以償郡縣切責送長文<lb/>
到州刺史徐幹捨之不謝而去後成都王頴引為江源<lb/>
令或問前不降志今何為屈長文曰禄以養親非為身<lb/>
<pb n="KR2d0006_WYG_151-52a"/>
也梁王彤為丞相引為從事中郎在洛出行輙着白㫋<lb/>
小鄣以載車當時異焉後終於洛陽<lb/>
虞溥字允源髙平昌邑人也父祕為偏將軍鎮隴西溥<lb/>
從父之官專心墳籍時疆埸閲武人争視之溥未嘗寓<lb/>
目郡察孝廉除郎中補尚書都令史尚書令衞瓘尚書<lb/>
禇䂮並器重之溥謂瓘曰徃者金馬啟符大晋應天宜<lb/>
復先王五等之制以綏長乆不可承暴秦之法遂漢魏<lb/>
之失也瓘曰歴代歎此而終未能改稍遷公車司馬令<lb/>
<pb n="KR2d0006_WYG_151-52b"/>
除鄱陽内史大修庠序廣招學徒移告屬縣具為條制<lb/>
於是生徒至者七百人溥乃作誥以奨訓之曰夫聖人<lb/>
之道淡而寡味故始學者不好也及至朞月所觀彌博<lb/>
所習彌多日聞所不聞日見所不見然後心開意朗敬<lb/>
業樂羣忽然不覺大化之陶已至道之入神也故學之<lb/>
染人甚於丹青丹青吾見其乆而渝矣未見乆學而渝<lb/>
者也夫工人之染先脩其質後事其色質脩色積而染<lb/>
工畢矣學亦有質孝悌忠信是也君子内正其心外脩<lb/>
<pb n="KR2d0006_WYG_151-53a"/>
其行行有餘力則以學文文質彬彬然後為徳夫學者<lb/>
不患才不及而患志不立故曰希驥之馬亦驥之乘希<lb/>
顔之徒亦顔之倫也又曰㓶而舍之朽木不知㓶而不<lb/>
舍金石可虧斯非其效乎今諸生口誦聖人之典體閑<lb/>
庠序之訓比及三年可以有成而令名宣流雅譽日新<lb/>
朋友欽而樂之朝士敬而歎之於是州府交命擇官而<lb/>
仕不亦美乎若乃含章舒藻揮翰流離稱述世務探賾<lb/>
䆒竒使揚班韜筆仲舒結舌亦惟才所居固無常人也<lb/>
<pb n="KR2d0006_WYG_151-53b"/>
然積一勺以成江河累㣲塵以崇峻極匪志匪勤理無<lb/>
由濟也諸生若絶人間之務心専親學累一以貫之積<lb/>
漸以進之則亦或遲或速或先或後耳何滯而不通何<lb/>
逺而不至邪時祭酒求更起屋行禮溥曰君子行禮無<lb/>
常處也孔子射於矍相之圃而行禮於大樹之下况今<lb/>
學庭庠序高堂顯敞乎溥為政嚴而不猛風化大行有<lb/>
白鳥集於郡庭注春秋經傳撰江表傳及文章詩賦數<lb/>
十篇卒於洛時年六十三子㪍過江上江表傳於元帝<lb/>
<pb n="KR2d0006_WYG_151-54a"/>
詔藏於祕書<lb/>
司馬彪字紹統高陽睦王之長子也出後宣帝弟敏少<lb/>
篤學不倦然好色薄行為睦所責故不得為嗣雖名出<lb/>
繼實廢之也彪由此不交人事而専精學習故得博覽<lb/>
羣籍終其綴集之務初拜騎都尉㤗始中為祕書郎轉<lb/>
丞注荘子作九州春秋以為先王立史官以書時事載<lb/>
善惡以為沮勸撮敎世之要也是以春秋不脩則仲尼<lb/>
理之闗雎之亂則師摯脩之前哲豈好煩哉蓋不得已<lb/>
<pb n="KR2d0006_WYG_151-54b"/>
故也漢氏中興訖於建安忠臣義士亦以昭著而時無<lb/>
良史記述煩雜譙周雖已刪除然猶未盡安順以下亡<lb/>
缺者多彪乃討論衆書紹其所聞起於世祖終於孝獻<lb/>
編年二百録世十二通綜上下旁貫庶事為紀志傳凡<lb/>
八十篇號曰續漢書㤗始初武帝親祠南郊彪上疏定<lb/>
其議上多從之後拜散騎侍郎恵帝末年卒時年六十<lb/>
餘初譙周以司馬遷史記書周秦以上或採俗語百家<lb/>
之言不専據正經周於是作古史考二十五篇皆憑舊<lb/>
<pb n="KR2d0006_WYG_151-55a"/>
典以紏遷之謬誤彪復以周未盡善也條古史考中凡<lb/>
百二十二事為不當多據汲冡紀年之義亦行於世<lb/>
王隠字處叔陳郡陳人也世寒素父銓歴陽令少好學<lb/>
有著述之志每私録晉事及功臣行状未就而卒隐以<lb/>
儒素自守不交勢援博學多聞受父遺業西都舊事多<lb/>
所諳䆒建興中過江丞相軍諮祭酒涿郡祖納雅相知<lb/>
重納好博奕毎諌止之納曰聊用忘憂耳隐曰蓋古人<lb/>
遭時則以功逹其道不遇則以言逹其才故否㤗不窮<lb/>
<pb n="KR2d0006_WYG_151-55b"/>
也當今晋未有書天下大亂舊事蕩滅非凡才所能立<lb/>
君少長五都游宦四方華夷成敗皆在耳目何不述而<lb/>
裁之應仲逺作風俗通崔子真作政論蔡伯喈作勸學<lb/>
篇史游作急就章猶行於世便為沒而不朽當同其時<lb/>
人豈少哉而了無聞皆由無所述作也故君子疾沒世<lb/>
而無聞易稱自彊不息况國史明乎得失之跡何必博<lb/>
奕而後忘憂哉納喟然嘆曰非不悦子之道力不足也<lb/>
乃上疏薦隠元帝以草創務殷未遑史官遂寝不報大<lb/>
<pb n="KR2d0006_WYG_151-56a"/>
興初典章稍備乃召隠及郭璞俱為著作郎令撰晉史<lb/>
豫平王敦功賜爵平陵鄉侯時著作郎虞預私撰晋書<lb/>
而生長東南不知中朝事數訪於隠并借隠所著書竊<lb/>
冩之所聞漸廣是後更疾隠形於言色預既豪族交結<lb/>
權貴共為朋黨以斥隠竟以謗免黜歸於家貧無資用<lb/>
書遂不就乃依征西將軍庾亮於武昌亮供其紙筆書<lb/>
乃得成詣闕上之隠雖好著述而文辭鄙拙蕪舛不倫<lb/>
其書次第可觀者皆其父所撰文體混漫義不可解者<lb/>
<pb n="KR2d0006_WYG_151-56b"/>
隠之作也年七十餘卒於家隠兄瑚字處仲少重武節<lb/>
成都王頴舉兵向洛以為冠軍叅軍積功累遷游撃將<lb/>
軍與司𨽻滿奮河南尹周馥等俱屯大司馬門以衛宫<lb/>
掖時上官已縱暴瑚與奮等共謀除之反為所害<lb/>
　<lb/>
　<lb/>
　<lb/>
　通志卷一百二十九上<lb/>
</p>
<p>
</p>
  </div>
</body>
</text>
</TEI>
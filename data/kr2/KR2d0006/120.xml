<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百六</head> <lb/>
    <p>
<pb n="KR2d0006_WYG_120-1a"/>
欽定四庫全書<lb/>
　通志卷一百六<lb/>
　　宋　右　廸　功　郎　鄭　樵　漁　仲　撰<lb/>
　列傳第十九<lb/>
　後漢<lb/>
　　耿弇<hi>弟國弟䕫</hi>　<hi>國子秉恭秉/國弟子</hi>銚期　王霸　祭遵<hi>從弟</hi>
　　<hi>彤</hi>任光<hi>子隗</hi>李忠　萬修　邳彤　劉植　耿純<lb/>
　　朱祐　景丹　王梁　杜茂　馬成　劉隆　傅<lb/>
<pb n="KR2d0006_WYG_120-1b"/>
　　俊　堅鐔　馬武　竇融<hi>弟子固孫曾孫憲  元  章</hi>馬援<hi>子廖</hi>
　　<hi>嚴子防孫兄子    族  棱</hi>
耿弇字伯昭扶風茂陵人也其先武帝時以吏二千石<lb/>
自鉅鹿徙焉父况字俠㳺以眀經為郎與王莽從弟伋<lb/>
共學老子於安邱先生<hi>先生姓安邱名望之字仲都京兆長陵人成帝欲見之辭不肯</hi>
<hi>隠於醫巫</hi>後為朔調連率弇少好學習父業常見郡尉試騎<lb/>
士建旗鼔隸馳射由是好將帥之事及王莽敗更始立<lb/>
諸將略地者前後多擅威權輙改易守令况自以莽之<lb/>
<pb n="KR2d0006_WYG_120-2a"/>
所置懐不自安時弇年二十一乃辭况奉奏詣更始因<lb/>
齎貢獻以求自固之宜至宋子㑹王郎詐稱成帝子輿<lb/>
起兵邯鄲弇從吏孫倉衛包於道共謀曰劉子輿成帝<lb/>
正統捨此不歸逺行安之弇按劒曰子輿敝賊卒為降<lb/>
虜耳我至長安與國家陳漁陽上谷兵馬之用還出太<lb/>
原代郡反覆數十日歸發突騎以轔烏合之衆如摧枯<lb/>
折腐耳觀公等不識去就族㓕不乆也倉包不從遂亡<lb/>
降王郎弇道聞光武在盧奴乃馳北上謁光武留署門<lb/>
<pb n="KR2d0006_WYG_120-2b"/>
下吏弇因説䕶軍朱祐求歸發兵以定邯鄲光武笑曰<lb/>
小兒曺乃有大意哉因數召見加恩慰弇因從光武北<lb/>
至薊聞邯鄲兵方到光武將欲南歸召官屬計議弇曰<lb/>
今兵從南来不可南行漁洋太守彭寵公之邑人上谷<lb/>
太守即弇父也𤼵此兩郡控弦萬騎邯鄲不足慮也光<lb/>
武官屬腹心皆不肯曰死尚南首柰何北行入囊中光<lb/>
武指弇曰是我北道主人也㑹薊中亂光武遂南馳官<lb/>
屬各分散弇走昌平就况因說况使冦恂東約彭寵各<lb/>
<pb n="KR2d0006_WYG_120-3a"/>
𤼵突騎二千匹歩兵千人弇與景丹冦恂及漁陽兵合<lb/>
軍而南所過擊斬王郎大將九卿校尉以下四百餘級<lb/>
得印綬百二十五節二斬首三萬級定涿郡中山鉅鹿<lb/>
清河河間凡二十二縣遂及光武於廣阿是時光武方<lb/>
攻王郎傳言二郡兵為邯鄲來衆皆恐既而悉詣營上<lb/>
謁光武見弇等說曰當與漁陽上谷士大夫共此大功<lb/>
乃皆以為偏將軍使還領其兵加况大將軍興義侯得<lb/>
自置偏裨弇等遂從㧞邯鄲時更始徴代郡太守趙永<lb/>
<pb n="KR2d0006_WYG_120-3b"/>
而况勸永不應召令詣于光武光武遣永復郡永北還<lb/>
而代令張曄據城反畔乃招迎匈奴烏桓以為援助光<lb/>
武以弇弟舒為復胡將軍使擊曄破之永乃得復郡時<lb/>
五校賊二十餘萬北冦上谷况與舒連擊破之賊皆敗<lb/>
走更始見光武威聲日盛君臣疑慮乃遣使立光武為<lb/>
蕭王令罷兵與諸將有功者還長安遣苗曾為幽州牧<lb/>
韋順為上谷太守蔡充為漁陽太守並北之郡時光武<lb/>
居邯鄲宫晝臥温眀殿弇入造牀下請間因說曰今更<lb/>
<pb n="KR2d0006_WYG_120-4a"/>
始失政君臣淫亂諸將擅命於畿内貴戚縱横於都内<lb/>
天子之命不出城門所在牧守輙自遷易百姓不知所<lb/>
從士人莫敢自安虜掠財物刼掠婦女懐金玉者至不<lb/>
生歸元元叩心更思莽朝又銅馬赤眉之屬數十輩輩<lb/>
數十百萬聖公不能辦也其敗不乆公首事南陽破百<lb/>
萬之軍今定河北據天府之地以義征伐發號響應天<lb/>
下可𫝊檄而定天下至重不可令他姓得之聞使者從<lb/>
西方來欲罷兵不可從也今吏士死亡者多弇願歸幽<lb/>
<pb n="KR2d0006_WYG_120-4b"/>
州益𤼵其精兵以集大計光武大說乃拜弇為大將軍<lb/>
與吳漢北𤼵幽州十郡兵弇到上谷收韋順蔡充斬之<lb/>
漢亦誅苗曾於是悉𤼵幽州兵引而南從光武擊破銅<lb/>
馬髙湖赤眉青犢又追尤來大槍五幡於元氏弇常將<lb/>
精騎為軍鋒輙破走之光武乘勝戰慎水上虜危急殊<lb/>
死戰時軍士疲敝遂大敗奔還壁范陽數日乃振賊亦<lb/>
退去從追至容城小廣陽安次連戰破之光武還薊復<lb/>
遣弇與吳漢景丹蓋延朱祐邳彤耿純劉植岑彭祭遵<lb/>
<pb n="KR2d0006_WYG_120-5a"/>
堅鐔王霸陳俊馬武十三將軍追賊至潞東及平谷再<lb/>
戰斬首萬三千餘級遂窮追於右北平無終土垠之間<lb/>
至浚靡而還賊散入遼西遼東或為烏桓貊人所鈔擊<lb/>
略盡光武即位拜弇為建威大將軍與驃騎大將軍景<lb/>
丹彊努將軍陳俊攻厭新賊於敖倉皆破降之建武二<lb/>
年更封好畤侯食好畤羙陽二縣三年延岑自武關攻<lb/>
南陽下數城穰人杜𢎞率其衆以從岑弇與岑等戰於<lb/>
穰大破之斬首三千餘級生獲其將士五千餘人得印<lb/>
<pb n="KR2d0006_WYG_120-5b"/>
綬三百杜𢎞降岑與數騎遁走東陽弇從幸舂陵因見<lb/>
自請北收上谷兵未發者定彭寵於漁陽取張豐於涿<lb/>
郡還收富平獲索東攻張歩以平齊地帝壯其意乃許<lb/>
之四年詔弇進攻漁陽弇以父據上谷本與彭寵同功<lb/>
又兄弟無在京師者自疑不敢獨進上書求詣洛陽詔<lb/>
報曰將軍出身舉宗為國所向陷陣功効尤著何嫌何<lb/>
疑而欲求徴且與王常共屯涿郡勉思方略况聞弇求<lb/>
徴亦不自安遺舒弟國入侍帝善之進封况為隃麋侯<lb/>
<pb n="KR2d0006_WYG_120-6a"/>
乃命弇與建義大將軍朱祐漢忠將軍王常等擊望都<lb/>
故安西山賊十餘營皆破之時征虜將軍祭遵屯良鄉<lb/>
驍騎將軍劉喜屯陽鄉以拒彭寵寵遣弟純將匈奴二<lb/>
千餘騎寵自引兵數萬分為兩道以擊遵喜胡騎經軍<lb/>
都舒襲破其衆斬匈奴兩王寵乃退走况復與舒攻寵<lb/>
取軍都五年寵死天子嘉况功使光禄大夫持節迎况<lb/>
賜甲第奉朝請封牟平侯遣弇與吳漢擊富平獲索賊<lb/>
於西原大破之降者四萬餘人因詔弇進討張歩弇悉<lb/>
<pb n="KR2d0006_WYG_120-6b"/>
收集降卒結部曲置將吏率騎都尉劉歆泰山太守陳<lb/>
俊引兵而東從朝陽橋濟河以渡張歩聞之乃使其大<lb/>
將軍費邑軍歴下又分兵屯祝阿别於泰山鍾城列營<lb/>
數十以待弇弇渡河先擊祝阿自旦攻城未中而㧞之<lb/>
故開圍一角令其衆得奔歸鍾城鍾城人聞祝阿已潰<lb/>
大恐遂空壁亡去費邑分遣弟敢守巨里弇進兵先脇<lb/>
巨里使多伐木揚言以塡塞坑塹數日有降者言邑聞<lb/>
弇欲攻巨里謀來救之弇乃嚴令軍中趣修攻具宣勑<lb/>
<pb n="KR2d0006_WYG_120-7a"/>
諸部後三日當悉力攻巨里城隂緩生口令得亡歸歸<lb/>
者以告邑邑至日果自將精兵三萬餘人來救之弇喜<lb/>
謂諸將曰吾所以修攻具者欲誘致邑耳今來適其所<lb/>
求也即分三千人守巨里自引精兵上岡阪乗髙合戰<lb/>
大破之臨陣斬邑既而收首級以示巨里城中城中兇<lb/>
懼費敢悉衆亡歸張歩弇復收其積聚縱兵擊諸未下<lb/>
者平四十餘營遂定濟南時張歩都劇使其弟藍將精<lb/>
兵二萬守西安諸郡太守合萬餘人守去淄相去四十<lb/>
<pb n="KR2d0006_WYG_120-7b"/>
里弇進軍晝中居二城之間弇視西安城小而堅且藍<lb/>
兵又精臨淄名雖大而實易攻乃勑諸校㑹後五日攻<lb/>
西安藍聞之晨夜儆守至期夜半弇勑諸將皆蓐食㑹<lb/>
明至臨淄城䕶軍荀梁等争之以為宜速攻西安弇曰<lb/>
不然西安聞吾欲攻之日夜為備臨淄出不意而至必<lb/>
驚擾吾攻之一日必㧞㧞臨淄即西安孤藍與歩隔絶<lb/>
必復亡去所謂擊一而得二者也若先攻西安不卒下<lb/>
頓兵堅城死傷必多縱能㧞之藍引軍還奔臨淄并兵<lb/>
<pb n="KR2d0006_WYG_120-8a"/>
合勢觀人虛實吾深入敵地後無轉輸旬月之間不戰<lb/>
而困諸君之言未見其宜遂攻臨淄半日㧞之入據其<lb/>
城張藍聞懼遂將其衆亡歸劇弇乃令軍中毋得妄掠<lb/>
劇下須張歩至乃取之以激怒歩歩聞大笑曰以尤來<lb/>
大彤十餘萬衆吾皆即其營而破之今大耿兵少於彼<lb/>
又皆疲勞足可摧乎乃與三弟藍𢎞夀及故大彤渠帥<lb/>
重異等兵號二十萬至臨淄大城東將攻弇弇先出淄<lb/>
水上與重異遇突騎欲縱弇恐挫其鋒令歩不敢進故<lb/>
<pb n="KR2d0006_WYG_120-8b"/>
示弱以盛其氣乃引歸小城陳兵於内歩氣盛直攻弇<lb/>
營與劉歆等合戰弇升王宫壊臺望之視歆等鋒交乃<lb/>
自引精兵以横突歩陳於東城下大破之飛矢中弇股<lb/>
弇以佩刀截之左右無知之者至暮罷眀旦復勒兵出<lb/>
是時帝在魯聞弇為歩所攻自徃救之未至陳俊謂弇<lb/>
曰劇虜兵盛可且閉營休士以須上来弇曰乘輿且到<lb/>
臣子當擊牛釃酒以待百官反欲以賊虜遺君父邪乃<lb/>
出兵大戰自旦及昏復大破之殺傷無數城外溝塹皆<lb/>
<pb n="KR2d0006_WYG_120-9a"/>
滿弇知歩困將退豫置左右翼為伏以待之人定時歩<lb/>
果引去伏兵起縦擊追至鉅昧水上八九十里僵尸相<lb/>
屬收得輜重二千餘兩歩還劇兄弟各分兵散去後數<lb/>
日車駕至臨淄自勞軍羣臣大㑹帝謂弇曰昔韓信破<lb/>
歴下以開基今將軍攻祝阿以𤼵迹此皆齊之西界功<lb/>
足相方而韓信襲擊已降將軍獨㧞勍敵其功乃難於<lb/>
信也又田横烹酈生及田横降髙帝詔衞尉不聼為仇<lb/>
張歩前亦殺伏隆若歩來歸命吾當詔大司徒釋其怨<lb/>
<pb n="KR2d0006_WYG_120-9b"/>
又事尤相類也將軍前在南陽建此大筞常以為落落<lb/>
難合有志者事竟成也弇因復追歩歩奔平夀乃肉袒<lb/>
負斧鑕於軍門弇𫝊歩詣行在所而勒兵入據其城樹<lb/>
十二郡旗鼓令歩兵各以郡人詣旗下衆尚十餘萬輜<lb/>
重七千餘兩皆罷遣歸郷里弇復引兵至城陽降五校<lb/>
餘黨齊地悉平振旅還京師六年西拒隗囂屯兵於漆<lb/>
八年従上隴眀年與中郎將來歙分部徇安定北地諸<lb/>
營堡皆下之弇凡所平郡四十六屠城三百未嘗挫折<lb/>
<pb n="KR2d0006_WYG_120-10a"/>
十二年况疾病乘輿數至臨幸復以國弟廣舉並為中<lb/>
郎將弇兄弟六人皆垂青紫省侍醫藥當代以為榮及<lb/>
况卒諡烈侯少子霸襲况爵十三年増弇户邑上大將<lb/>
軍印綬罷以列侯奉朝請每有四方異議輙召入問籌<lb/>
策年五十六永平元年卒諡愍侯子忠嗣忠以騎都尉<lb/>
擊匈奴於天山有功忠卒子馮嗣馮卒子良嗣一名無<lb/>
禁延光中尚安帝妹濮陽長公主位至侍中良卒子協<lb/>
嗣隃麋侯霸卒子文金嗣文金卒子喜嗣喜卒子顯嗣<lb/>
<pb n="KR2d0006_WYG_120-10b"/>
為羽林左監顯卒子援嗣尚桓帝妹長社公主為河陽<lb/>
太守後曹操誅耿氏惟援孫𢎞存焉牟平侯舒卒子襲<lb/>
嗣尚顯宗女隆慮公主襲卒子寳嗣寳女弟為清河孝<lb/>
王妃及安帝立尊孝王母為孝徳皇后以妃為甘園大<lb/>
貴人帝以寳元舅之重使監羽林左車騎位至大將軍<lb/>
而附事内寵與中常侍樊豐帝乳母王聖等請廢皇太<lb/>
子為濟隂王及排陷太尉楊震議者怨之寳弟子承襲<lb/>
公主爵為隆慮侯位至侍中安帝崩閻太后以寳等阿<lb/>
<pb n="KR2d0006_WYG_120-11a"/>
附嬖倖共為不道策免寳及承皆貶爵為亭侯遣就國<lb/>
寳於道自殺國除大貴人數為耿氏請陽嘉三年順帝<lb/>
遂詔封寳子箕牟平侯為侍中以恒為陽亭侯承為羽<lb/>
林中郎將其後貴人薨大將軍梁冀從承求貴人珍玩<lb/>
不能得冀怒風有司奪其封承惶恐遂亡匿於穰數年<lb/>
冀推迹得之乃并族其家十餘人弇弟國字叔慮建武<lb/>
四年初入侍光武拜為黃門侍郎應對左右帝以為能<lb/>
遷射聲校尉七年射聲官罷拜駙馬都尉父况卒國於<lb/>
<pb n="KR2d0006_WYG_120-11b"/>
次當嗣上䟽以先侯愛少子霸固自陳讓有詔許焉後<lb/>
歴頓邱陽翟上蔡令所在吏人稱之徴為五官中郎將<lb/>
是時烏桓鮮卑屢冦外境國有籌策數言邊事帝器之<lb/>
及匈奴薁鞬日逐王比自立為呼韓邪單于欵塞稱藩<lb/>
願扞禦北虜事下公卿議者皆以為天下初定中國空<lb/>
虛夷狄情偽難知不可許國獨曰臣以為宜如孝宣故<lb/>
事受之令東扞鮮卑北拒匈奴率厲四夷完復邊郡使<lb/>
塞下無晏開之警萬世有安寧之策也帝従其議遂立<lb/>
<pb n="KR2d0006_WYG_120-12a"/>
比為南單于由是烏桓鮮卑保塞自守北虜逺遁中國<lb/>
少事二十七年代馮勤為大司馬又上言宜置度遼將<lb/>
軍左右校尉屯兵原以防逃亡永平元年卒官顯宗追<lb/>
思國言後遂置度遼將軍左右校尉如其議焉國二子<lb/>
秉䕫秉字伯初有偉體腰帶八圍博通書記能説司馬<lb/>
兵法尤好將帥之畧以父任為郎數上言兵事常以中<lb/>
國虛費邊陲不寕其患尃在匈奴以戰去戰盛王之道<lb/>
顯宗既有志北伐隂然其言永平中召詣省闥問前後<lb/>
<pb n="KR2d0006_WYG_120-12b"/>
所上便宜方略拜謁者僕射遂見親幸每公鄉㑹議常<lb/>
引秉上殿訪以邊事多簡帝心十五年拜駙馬都尉十<lb/>
六年以騎都尉秦彭為副與奉車都尉竇固等俱伐匈<lb/>
奴虜皆奔走不戰而還十七年夏詔秉與固合兵萬四<lb/>
千騎復出白山擊車師車師有後王前王前王即後王<lb/>
之子其廷相去五百餘里固以後王道逺山谷深士卒<lb/>
寒苦欲攻前王秉議先赴後王以為并力根本則前王<lb/>
自服固計未決秉奮身而起曰請行前乃上馬引兵北<lb/>
<pb n="KR2d0006_WYG_120-13a"/>
入衆軍不得已遂進並縦兵抄掠斬首數千級收馬牛<lb/>
十餘萬頭後王安得震怖從數百騎出迎秉而固司馬<lb/>
蘇安欲全功歸固即馳謂安得曰漢貴將獨有奉車都<lb/>
尉天子姊壻爵為通侯當先降之安得乃還更令其諸<lb/>
將迎秉秉大怒被甲上馬麾其精騎徑造固壁言曰車<lb/>
師降訖今不至請徃梟其首固大驚曰且止將敗事秉<lb/>
厲聲曰受降如受敵遂馳赴之安得惶恐出門脫㡌抱<lb/>
馬足降秉將以詣固其前王亦來歸命遂定車師而還<lb/>
<pb n="KR2d0006_WYG_120-13b"/>
眀年秋肅宗即位拜秉征西將軍遣案行涼州邊境勞<lb/>
賜保塞羌胡進屯酒泉置戊巳校尉建初元年拜度遼<lb/>
將軍視事七年匈奴懐其恩信徴為執金吾甚見親重<lb/>
帝每廵郡國及幸宫觀秉常領禁兵宿衞左右除三子<lb/>
為郎章和二年復拜征西將軍副車騎將軍竇憲擊北<lb/>
匈奴大破之事並見憲𫝊封秉美陽侯邑三千户秉性<lb/>
勇壯而簡易於事軍行常自被甲在前休止不結營部<lb/>
然遠斥堠明要誓有警軍陣立成士卒皆樂為死永元<lb/>
<pb n="KR2d0006_WYG_120-14a"/>
二年代桓虞為光禄勲眀年夏卒時年五十餘賜以朱<lb/>
棺玉衣將作大匠穿冢假鼓吹五營騎士三百餘人送<lb/>
葬諡曰桓侯匈奴聞秉卒舉國號哭或至棃面流血<hi>棃即</hi>
<hi>𠢐字古通用𠢐割也力利反</hi>長子冲嗣及竇憲敗以秉竇氏黨國除<lb/>
冲官至漢陽太守曾孫紀少有美名辟公府曹操甚敬<lb/>
異之稍遷少府紀以操將簒漢建安二十三年與太醫<lb/>
令吉平丞相司直韋况晃曄謀起兵誅操不克夷三族<lb/>
于時衣冠盛門坐紀罹禍滅者衆矣䕫字定公少有氣<lb/>
<pb n="KR2d0006_WYG_120-14b"/>
決永元初為車騎將軍竇憲假司馬北擊匈奴轉車騎<lb/>
都尉二年憲復出河西以䕫為大將軍左校尉將精騎<lb/>
八百出居延塞直奔北單于廷於金微山斬閼氏名王<lb/>
已下五千餘級單于與數騎脫亡盡獲其匈奴珍寳財<lb/>
畜去塞五千餘里而還自漢出師所未嘗至也乃封䕫<lb/>
栗邑侯㑹北單于弟左鹿蠡王於除鞬自立為單于衆<lb/>
八部二萬餘人來居蒲類海上遣使款塞以䕫為中郎<lb/>
將持節衞䕶之及竇憲敗䕫亦免官奪爵土後復為長<lb/>
<pb n="KR2d0006_WYG_120-15a"/>
水校尉拜五原太守遷遼東太守元興元年貊人冦郡<lb/>
界䕫追斬其渠帥永初三年南單于檀反畔使䕫率鮮<lb/>
卑及諸郡兵屯鴈門與車騎將軍何熙共擊之熙推䕫<lb/>
為先鋒而遣其司馬耿溥劉祉將二千人與䕫俱進到<lb/>
屬國故城單于遣薁鞬日逐王三千餘人遮漢兵䕫自<lb/>
擊其左右鮮卑攻其右虜遂敗走追斬千餘級殺其名<lb/>
王六人獲穹廬車重千餘兩馬畜生口甚衆鮮卑馬多<lb/>
羸病遂畔出塞䕫不能獨進以不窮追左轉雲中太守<lb/>
<pb n="KR2d0006_WYG_120-15b"/>
後遷行度遼將軍事䕫勇而有氣數侵陵匈奴中郎將<lb/>
鄭戬元初元年坐徴下獄以減死論笞二百建光中復<lb/>
拜度遼將軍時鮮卑攻殺雲中太守成嚴圍烏桓校尉<lb/>
徐常於馬城䕫與幽州刺史龎參救之追虜出塞而還<lb/>
後坐法免卒於家國弟廣廣子恭字伯宗少孤慷慨多<lb/>
大略有將帥才永平十七年冬騎都尉劉張出擊車師<lb/>
請恭為司馬與奉車都尉竇固及從弟駙馬都尉秉破<lb/>
降之始置西域都䕶戊巳校尉乃以恭為戊巳校尉屯<lb/>
<pb n="KR2d0006_WYG_120-16a"/>
後王部金蒲城謁者關寵為戊己校尉屯前王栁中城<lb/>
屯各置數百人恭至部移檄烏孫示漢威徳大昆彌已<lb/>
下皆歡喜遣使獻名馬及奉宣帝時所賜公主博具願<lb/>
遣子入侍恭乃發使齎金帛迎其侍子眀年三月北單<lb/>
于遣左鹿蠡王二萬騎擊車師恭遣司馬將兵三百人<lb/>
救之道逢匈奴騎多皆為所没匈奴遂破殺後王安得<lb/>
而攻金蒲城恭乘城搏戰以毒藥傅矢𫝊語匈奴曰漢<lb/>
家箭神其中瘡者必有異因發彊努射之虜中矢者視<lb/>
<pb n="KR2d0006_WYG_120-16b"/>
瘡皆沸遂大驚㑹天暴風雨隨雨擊之殺傷甚衆匈奴<lb/>
震怖相謂曰漢兵神真可畏也遂解去恭以疏勒城傍<lb/>
有澗水可固五月乃引兵據之七月匈奴復來攻恭恭<lb/>
募先登數千人直馳之胡騎散走匈奴遂於城下擁絶<lb/>
澗水恭於城中穿井十五丈不得水吏士渴乏笮馬糞<lb/>
汁而飲之恭仰天嘆曰聞昔貳師將軍㧞佩刀刺山飛<lb/>
泉涌出今漢徳神眀豈有窮哉乃整衣服向井再拜為<lb/>
吏士禱有頃水泉奔出衆皆稱萬嵗乃令士卒揚水以<lb/>
<pb n="KR2d0006_WYG_120-17a"/>
示虜虜出不意以為神眀遂引兵去時焉耆龜兹攻殁<lb/>
都䕶陳睦北虜亦圍關寵於栁中㑹顯宗崩救兵不至<lb/>
車師復叛與匈奴共攻恭恭厲士衆擊走之後王夫人<lb/>
先世漢人常私以虜情告恭又給以糧餉數月食盡窮<lb/>
困乃煑鎧努食其筋革恭與士推誠同死生故皆無二<lb/>
心而稍稍死亡餘數十人單于知恭困必欲降之復遣<lb/>
使招恭曰若降者當封為白屋王妻以女子恭乃誘其<lb/>
使上城手擊殺之炙諸城上虜官屬望見號哭而去單<lb/>
<pb n="KR2d0006_WYG_120-17b"/>
于大怒更益兵圍恭不能下初關寵上書求救時肅宗<lb/>
新即位詔公卿㑹議司空第五倫謂不宜救司徒鮑昱<lb/>
曰今使人於危急之地急而棄之外則縱蠻夷之暴内<lb/>
則傷死難之臣誠令權時後無邊事可也匈奴如復犯<lb/>
塞為冦陛下將何以使將又二部兵人裁各數十匈奴<lb/>
圍之歴旬不下是其寡弱盡力之效也可令敦煌酒泉<lb/>
太守各將精騎二千多其幡幟倍道兼行以赴其急匈<lb/>
奴疲極之兵必不敢當四十日間足還入塞帝然之乃<lb/>
<pb n="KR2d0006_WYG_120-18a"/>
遣征西將軍耿秉屯酒泉行太守事遣秦彭與謁者王<lb/>
蒙皇甫援發張掖酒泉敦煌三郡及鄯善兵合七千餘<lb/>
人建初元年正月會栁中擊車師攻交河城斬首三千<lb/>
八百級獲生口三千餘人駝驢馬牛羊三萬七千頭北<lb/>
虜驚走車師復降會關寵已殁蒙等聞之便欲引兵還<lb/>
先是恭遣軍吏范羌至敦煌迎兵士寒服羌因隨王蒙<lb/>
軍俱出塞羌固請迎恭諸將不敢前乃分兵二千人與<lb/>
羌從山北迎恭時遇大雪丈餘軍僅能至城中夜聞兵<lb/>
<pb n="KR2d0006_WYG_120-18b"/>
馬聲以為虜來大恐羌乃遙呼曰我范羌也漢遣軍迎<lb/>
校尉耳城中皆稱萬嵗開門共相持涕泣眀日遂相隨<lb/>
俱歸虜兵追之且戰且行吏士素饑困𤼵疏勒時尚有<lb/>
二十六人隨路死殁三月至玉門惟餘十三人衣屨穿<lb/>
決形容枯槁中郎將鄭衆為恭已下洗沐昜衣冠上疏<lb/>
曰耿恭以單兵固守孤城當匈奴之衝對數萬之衆連<lb/>
月踰年心力困盡鑿山為井煑努為糧出於萬死無一<lb/>
生之望前後殺傷醜虜數千百計卒全忠勇不為大漢<lb/>
<pb n="KR2d0006_WYG_120-19a"/>
恥恭之節義古今未有宜䝉顯爵以厲將帥及恭至洛<lb/>
陽鮑昱奏恭節過蘇武宜蒙爵賞於是拜為騎都尉以<lb/>
恭司馬石修為雒陽市丞張封為雍營司馬軍吏范羌<lb/>
為共丞餘九人皆補羽林恭母先卒及還追行䘮制有<lb/>
詔使五官中郎將齎牛酒釋服眀年遷長水校尉其秋<lb/>
金城隴西羌反恭上疏言方略詔召入問狀乃遣恭將<lb/>
五校士三千人副車騎將軍馬防討西羌恭屯枹罕數<lb/>
與羌接戰眀年秋燒當羌降防還京師恭留擊諸未服<lb/>
<pb n="KR2d0006_WYG_120-19b"/>
者首虜千餘人獲牛羊四萬餘頭勒姐燒何羌等十三<lb/>
種數萬人皆詣恭降初恭出隴西上言故安豐侯竇融<lb/>
昔在西州甚得羌胡腹心今大鴻臚固即其子孫前擊<lb/>
白山功冠三軍宜奉大使鎮撫涼部令車騎將軍防屯<lb/>
軍漢陽以為威重由是大忤於防及防還監營謁者李<lb/>
譚承㫖奏恭不憂軍事被詔怨望坐徴下獄免官歸本<lb/>
郡卒於家子溥為京兆虎牙都尉元初二年擊畔羌於<lb/>
丁奚城軍敗遂殁詔拜溥子宏曄並為郎曄字季遇順<lb/>
<pb n="KR2d0006_WYG_120-20a"/>
帝初為烏桓校尉時鮮卑冦緣邊殺代郡太守曄調烏<lb/>
桓及諸郡卒出塞討擊大破之鮮卑震怖數萬人詣遼<lb/>
東降自後頻出輙克獲威振北方遷度遼將軍耿氏自<lb/>
中興已後迄建安之末大將軍二人將軍九人卿十三<lb/>
人尚公主三人列侯十九人中郎將䕶羌校尉及刺史<lb/>
二千石數十百人遂與漢興衰云<lb/>
銚<hi>音姚</hi>期字次况潁川郟人也長八尺二寸容貌絶異矜<lb/>
嚴有威父猛為桂陽太守卒期服䘮三年鄉里稱之光<lb/>
<pb n="KR2d0006_WYG_120-20b"/>
武略地潁川聞期志義召署賊曺掾從徇薊時王郎檄<lb/>
書至薊薊中起兵應郎光武趨駕出百姓聚觀諠呼滿<lb/>
道遮路不得行期騎馬奮㦸瞋目大呼左右曰䟆<hi>與蹕同止</hi>
<hi>行清道</hi>衆皆披靡及至城門門已閉攻之得出行至信都<lb/>
以期為裨將與傅寛呂晏俱屬鄧禹徇傍縣又發房子<lb/>
兵禹以期為能獨拜偏將軍授兵二千人寛晏各數百<lb/>
人還言其狀光武甚善之使期别徇真定宋子攻㧞樂<lb/>
陽槀肥纍從擊王郎將兒宏劉奉於鉅鹿下期先登陷<lb/>
<pb n="KR2d0006_WYG_120-21a"/>
陣手殺五十餘人被創中額攝幘復戰遂大破之王郎<lb/>
滅拜期虎牙大將軍乃因間說光武曰河北之地界接<lb/>
邊塞人習兵戰號為精勇今更始失政大統危殆海内<lb/>
無所歸徃眀公據山河之固擁精銳之衆以順萬民思<lb/>
漢之心則天下誰敢不從光武笑曰卿欲遂前䟆邪時<lb/>
銅馬賊數十萬衆入清陽博平期與諸將迎擊之連戰<lb/>
不利期乃更背水而戰所殺傷甚多㑹光武救至遂大<lb/>
破之追至館陶皆降之從擊青犢赤眉於射犬賊襲期<lb/>
<pb n="KR2d0006_WYG_120-21b"/>
輜重期還擊之手殺傷數十人身被三創而戰方力遂<lb/>
破走之光武即位封安成侯食邑五千户時檀鄉五樓<lb/>
賊入繁陽内黄又魏郡大姓數反覆而更始將卓京謀<lb/>
欲相率反鄴城帝以期為魏郡太守行大將軍事期𤼵<lb/>
郡兵擊卓京破之斬首六百餘級京亡入山追斬其將<lb/>
校數十人獲京妻子進擊繁陽内黃復斬數百級郡界<lb/>
清平督盗賊李熊鄴中之豪而熊弟陸謀欲反城迎檀<lb/>
鄉賊或以告期期不應告者三四期乃召問熊熊叩頭<lb/>
<pb n="KR2d0006_WYG_120-22a"/>
首服願與老母俱就死期曰為吏儻不若為賊樂者可<lb/>
歸與母徃就陸也使吏送出城熊行求得陸將詣鄴城<lb/>
西門陸不勝愧感自殺以謝期期嗟歎以禮葬之而還<lb/>
熊故職郡中服其威信建武五年行幸魏郡以期為太<lb/>
中大夫從還洛陽又拜衞尉期重於信義為將有所降<lb/>
下未嘗虜掠及在朝廷憂國愛主其有不得於心必犯<lb/>
顔諫諍帝嘗䡖與期門近出<hi>前漢書武帝將出必與北地良家子期於殿門故曰</hi>
<hi>期門</hi>期頓首車前曰臣聞古今之誡變生不意誠不願陛<lb/>
<pb n="KR2d0006_WYG_120-22b"/>
下數得微出帝為之回輿而還十年卒帝親臨襚歛贈<lb/>
以衛尉安成侯印綬諡曰忠侯子丹嗣復封丹弟統為<lb/>
建平侯後徙封丹葛陵侯丹卒子舒嗣舒卒子羽嗣羽<lb/>
卒子蔡嗣<lb/>
王霸字元伯潁川潁陽人也世好文法父為郡決曺掾<lb/>
霸亦少為獄吏常慨慷不樂吏職其父竒之遣西學長<lb/>
安及漢兵起光武過潁陽霸率賓客上謁曰將軍興義<lb/>
兵竊不自知量貪慕威徳願充行伍光武曰夢想賢士<lb/>
<pb n="KR2d0006_WYG_120-23a"/>
共成功業豈有二哉遂從擊破王尋王邑於昆陽還休<lb/>
鄉里及光武為司隸校尉道過潁陽霸請其父願從父<lb/>
曰吾老矣不任軍旅汝徃勉之霸從至洛陽及光武為<lb/>
大司馬以霸為功曺令史從度河北賓客從霸者數十<lb/>
人稍稍引去光武謂霸曰潁川從我者皆逝而子獨留<lb/>
努力疾風知勁草及王郎起光武在薊郎移檄購光武<lb/>
光武令霸市中募人將以擊郎市人皆大笑舉手邪揄<lb/>
之霸慚懅而還光武即南馳至下曲陽傳聞王郎兵在<lb/>
<pb n="KR2d0006_WYG_120-23b"/>
後從者皆恐及至滹沱河侯吏還白河水流澌無船不<lb/>
可濟官屬大懼光武令霸徃視之霸恐驚衆欲且前阻<lb/>
水還即詭曰氷堅可渡官屬皆喜光武笑曰候吏果妄<lb/>
語也遂前比至河河氷亦合乃令霸䕶渡未畢數騎而<lb/>
氷解光武謂霸曰安吾衆得濟免者卿之力也霸謝曰<lb/>
此眀公至徳神靈之祐雖武王白魚之應無以加此光<lb/>
武謂官屬曰王霸權以濟事殆天瑞也以為軍正爵關<lb/>
内侯既至信都𤼵兵攻㧞邯鄲霸追斬王郎得其璽綬<lb/>
<pb n="KR2d0006_WYG_120-24a"/>
封王鄉侯從平河北常與臧宫傅俊共營霸獨善撫士<lb/>
卒死者脫衣以歛之傷者躬親以養之光武即位以霸<lb/>
曉兵愛士可獨任拜偏將軍并將臧宮傅俊兵而以宫<lb/>
俊為騎都尉建武二年更封富波侯四年秋帝幸譙使<lb/>
霸與捕虜將軍馬武東討周建於垂恵蘇茂將五校兵<lb/>
四千餘人救建而先遣精騎遮擊馬武軍糧武徃救之<lb/>
建從城中出兵夾擊武武恃霸之援戰不甚力為茂建<lb/>
所敗武軍奔過霸營大呼求救霸曰賊兵盛出必兩敗<lb/>
<pb n="KR2d0006_WYG_120-24b"/>
努力而已乃閉營堅壁軍吏皆争之霸曰茂兵精銳其<lb/>
衆又多吾吏士心恐而捕虜與吾相持兩軍不一此敗<lb/>
道也今閉營固守示不相援賊必乗勝輕進捕虜無救<lb/>
其戰自倍如此茂衆疲勞吾乘其弊乃可克也茂建果<lb/>
悉出攻武合戰良乆霸軍中壯士路潤等數十人斷髮<lb/>
請戰霸知士心銳乃開營後出精騎襲其背茂建前後<lb/>
受敵驚亂敗走霸武各歸營賊復聚衆挑戰霸堅臥不<lb/>
出方饗士作倡樂茂雨射營中中霸前酒樽安坐不動<lb/>
<pb n="KR2d0006_WYG_120-25a"/>
軍吏皆曰茂前日已破今易擊也霸曰不然蘇茂客兵<lb/>
逺來糧食不足故數挑戰以擊一切之勝今閉營休兵<lb/>
所謂不戰而屈人之兵善之善者也茂建既不得戰乃<lb/>
引還營其夜建兄子誦反閉城門拒之茂建遁去誦以<lb/>
城降五年春帝使太中大夫持節拜霸為討虜將軍六<lb/>
年屯田新安八年屯田函谷關擊榮陽中牟盗賊皆平<lb/>
之九年霸與吳漢及横野大將軍王常建義大將軍朱<lb/>
祐破姦將軍侯進等五萬餘人擊盧芳將賈覽閔堪於<lb/>
<pb n="KR2d0006_WYG_120-25b"/>
髙桞匈奴遣騎助芳漢軍遇雨戰不利吳漢還洛陽令<lb/>
朱祐屯常山王常屯涿郡侯進屯漁洋璽書拜霸上谷<lb/>
太守領屯兵如故捕擊胡虜無拘郡界明年霸復與吳<lb/>
漢等四將軍六萬人出髙桞擊賈覽詔霸與漁陽太守<lb/>
陳訢將兵為諸軍鋒匈奴左南將軍將數千騎救覽霸<lb/>
等連戰於平城下破之追出塞斬首數百級霸及諸將<lb/>
還入鴈門與驃騎大將軍杜茂㑹攻盧芳將尹由於崞<lb/>
繁畤不克十三年増户邑更封向侯是時盧芳與匈奴<lb/>
<pb n="KR2d0006_WYG_120-26a"/>
烏桓連兵冦盗尤數緣邊愁苦詔霸將弛刑徒六千餘<lb/>
人與杜茂治飛狐道堆石布土築起亭障自代至平城<lb/>
三百餘里凡與匈奴烏桓大小數十百戰頗識邊事數<lb/>
上言宜與匈奴結和親又陳委輸可從温水漕以省轉<lb/>
輸之勞事皆施行後南單于烏桓降服北邊無事霸在<lb/>
上谷二十餘嵗三十年定封淮陵侯永平二年以病免<lb/>
後數月卒子符嗣徙封[車*犬]侯符卒子度嗣度尚顯宗女<lb/>
浚儀長公主為黃門郎度卒子歆嗣<lb/>
<pb n="KR2d0006_WYG_120-26b"/>
祭遵字弟孫潁川潁陽人也少好經書家富給而遵恭<lb/>
儉惡衣服䘮母負土起墳常為部吏所侵結客殺之初<lb/>
縣中以其柔也既而皆憚焉及光武破王尋等還過潁<lb/>
陽遵以縣吏數進見光武愛其儀容署為門下史從征<lb/>
河北為軍市令舎中兒犯法遵格殺之光武怒命收遵<lb/>
時主簿陳副諌曰明公常欲衆軍整齊今遵奉法不避<lb/>
是教令所行也光武乃貰之以為刺姦將軍謂諸將曰<lb/>
當避祭遵吾舎中兒犯法尚殺之必不私諸卿也尋拜<lb/>
<pb n="KR2d0006_WYG_120-27a"/>
為偏將軍從平河北以功封列侯建武二年春拜征虜<lb/>
將軍定封潁陽侯與驃騎大將軍景丹建義大將軍朱<lb/>
祐漢忠將軍王常騎都尉王梁臧宫等入箕關南擊𢎞<lb/>
農厭新栢華蠻中賊弩中遵口洞出流血衆見遵傷稍<lb/>
引退遵呼叱止之士卒戰皆自倍遂大破之時新城蠻<lb/>
中山賊張滿屯結險隘為人害詔遵攻之遵絶其糧道<lb/>
滿數挑戰遵堅壁不出而厭新栢華餘賊復與滿合遂<lb/>
攻得霍陽聚遵乃分兵擊破降之眀年春張滿饑困城<lb/>
<pb n="KR2d0006_WYG_120-27b"/>
㧞生獲之初滿祭祀天地自云當王既執嘆曰讖文誤<lb/>
我乃斬之夷其妻子遵引兵南擊鄧奉弟終於杜衍破<lb/>
之時涿郡太守張豐執使者舉兵反自稱無上大將軍<lb/>
與彭寵連兵四年遵與朱祐及建威大將軍耿弇驍騎<lb/>
將軍劉喜俱擊之遵兵先至急攻豐豐功曹孟厷<hi>公𢎞切</hi>
執豐降初豐好方術有道士言豐當為天子以五綵囊<lb/>
裹石繫豐肘云石中有玉璽豐信之遂反既執當斬猶<lb/>
曰肘石有玉璽遵為椎破之豐乃知被詐仰天歎曰當<lb/>
<pb n="KR2d0006_WYG_120-28a"/>
死無所恨諸將皆引還遵受詔留屯良鄉拒彭寵因遣<lb/>
䕶軍傅元襲擊寵將李豪於潞大破之斬首千餘級相<lb/>
拒嵗餘數挫其鋒黨與多降者及寵死遵進定其地六<lb/>
年春詔遵與建威大將軍耿弇虎牙大將軍蓋延漢忠<lb/>
將軍王常捕虜將軍馬武驍騎將軍劉歆武威將軍劉<lb/>
尚等從天水伐公孫述師次長安時車駕亦至而隗囂<lb/>
不欲漢兵上隴辭說解故帝召諸將議皆曰可且延囂<lb/>
日月之期益封其將帥以消散之遵曰囂挾姦久矣今<lb/>
<pb n="KR2d0006_WYG_120-28b"/>
若按甲引時則使其詐謀益深而蜀警増倍固不如遂<lb/>
進帝從之乃遣遵為前行隗囂使其將王元拒隴坻遵<lb/>
進擊破之追至新關及諸將到與囂戰並敗引退下隴<lb/>
乃詔遵軍汧耿弇軍漆征西大將軍馮異軍栒邑大司<lb/>
馬吳漢等還屯長安自是後遵數挫隗囂事已見馮異<lb/>
傳八年秋復從車駕上隴及囂破帝東歸過汧幸遵營<lb/>
勞饗士卒作黃門武樂良夜乃罷時遵有疾詔賜重茵<lb/>
覆以御蓋復令進屯隴下及公孫述遣兵救隗囂吳漢<lb/>
<pb n="KR2d0006_WYG_120-29a"/>
耿弇等悉奔還遵獨留不卻九年春卒於軍遵為人廉<lb/>
約小心克己奉公賞賜輙盡與士卒家無私財身衣韋<lb/>
袴布被夫人裳不加緣帝以是重焉及卒愍悼之尤甚<lb/>
遵䘮至河南縣詔遣百官先㑹䘮所車駕素服臨哭哀<lb/>
慟還幸城門過其車騎涕泣不能已䘮禮成復親祠以<lb/>
太牢如宣帝臨霍光故事詔大長秋謁者河南尹䕶䘮<lb/>
事大司農給費博士范升上疏追稱遵曰臣聞先王崇<lb/>
政尊羙屏惡昔髙祖大聖深見逺慮班爵割地與下分<lb/>
<pb n="KR2d0006_WYG_120-29b"/>
功著録勲臣頌其徳羙生則寵以殊禮奏事不名入門<lb/>
不趨死則疇其爵邑世無絶嗣丹書鐡劵𫝊於無窮斯<lb/>
誠大漢厚下安人長乆之徳所以累世十餘歴載數百<lb/>
廢而復興絶而復續者也陛下以至徳受命先眀漢道<lb/>
襃序輔佐封賞功臣同符祖宗征虜將軍潁陽侯遵不<lb/>
幸早薨陛下仁恩為之感傷逺迎河南惻怛之慟形於<lb/>
聖躬䘮事用度仰給縣官重賜妻子不可勝數送死有<lb/>
以加生厚亡有以過存矯俗厲化卓如日月古者臣疾<lb/>
<pb n="KR2d0006_WYG_120-30a"/>
君視臣卒君弔徳之厚者也陵遲已来久矣及至陛下<lb/>
復興斯禮羣下感動莫不自勵臣竊見遵修行積善竭<lb/>
忠於國北平漁陽西拒隴蜀先登坻上深取略陽衆兵<lb/>
既退獨守衝難制御士心不越法度所在吏人不知有<lb/>
軍清名聞於海内廉白著於當世所得賞賜輙盡與吏<lb/>
士身無良衣家無私財同産兄午以遵無子娶妾送之<lb/>
遵乃使人逆而不受自以身任於國不敢圖生慮繼嗣<lb/>
之計臨死遺誡牛車載䘮薄葬洛陽問以家事終無所<lb/>
<pb n="KR2d0006_WYG_120-30b"/>
言遵為將軍取士皆用儒術對酒設樂必雅歌投壺又<lb/>
建為孔子立後奏置五經大夫雖在軍旅不忘俎豆可<lb/>
為好禮悦樂守死善道者也禮生有爵死有諡爵以殊<lb/>
尊卑諡以明善惡臣愚以為宜因遵薨論叙衆功詳案<lb/>
諡法以禮成之顯章國家篤古之制為後嗣法帝乃下<lb/>
升章以示公卿至葬車駕復臨贈以將軍侯印綬朱輪<lb/>
容車介士軍陳送葬諡曰成侯既葬車駕復臨其墳存<lb/>
見夫人室家其後會朝帝每嘆曰安得憂國奉公之臣<lb/>
<pb n="KR2d0006_WYG_120-31a"/>
如祭征虜者乎遵之見思如此無子國除兄午官至酒<lb/>
泉太守從弟彤字次孫早孤以至孝見稱遇天下亂野<lb/>
無煙火而獨在冢側每賊過見其尚幼而有志節皆竒<lb/>
而哀之光武初以遵故拜彤為黃門侍郎常在左右及<lb/>
遵卒無子帝追傷之以彤為偃師長令近遵墳墓四時<lb/>
奉祠之彤有權略視事五嵗縣無盗賊課為第一遷襄<lb/>
賁<hi>音肥</hi>令時天下郡國尚未悉平襄賁盗賊白日公行彤<lb/>
至誅破姦猾殄其支黨數年襄賁政清璽書増秩一等<lb/>
<pb n="KR2d0006_WYG_120-31b"/>
賜縑百疋當是時匈奴鮮卑及赤山烏桓連和彊盛數<lb/>
入塞殺掠吏人朝廷以為憂益増緣邊兵郡有數千人<lb/>
又遣諸將分屯障塞帝以彤為能建武十七年拜遼東<lb/>
太守至則厲兵馬廣斥堠彤有力能貫三百斤弓虜每<lb/>
犯塞常為士卒鋒數破走之二十一年鮮卑萬餘騎冦<lb/>
遼東彤率數千人迎擊之自被甲陷陣虜大奔投水死<lb/>
者過半遂窮追出塞虜急皆棄兵祼身散走斬首三千<lb/>
餘級獲馬數千匹自是鮮卑震怖畏彤不敢復窺塞彤<lb/>
<pb n="KR2d0006_WYG_120-32a"/>
以三虜連和卒為邊害二十五年乃使招呼鮮卑示以<lb/>
財利其大都䕶偏何遣使奉獻願得歸化彤慰納賞賜<lb/>
稍復親附其異種滿離髙句驪之屬遂駱驛欵塞上貂<lb/>
裘好馬帝輙倍其賞賜其後偏何邑落諸豪並歸義願<lb/>
自効彤曰審欲立功當歸擊匈奴斬送頭首乃可信耳<lb/>
偏何等仰天指心曰必自効即擊匈奴左伊秩訾部斬<lb/>
首二千餘級持頭詣郡其後嵗嵗相攻輙送首級受賞<lb/>
賜自是匈奴衰弱邊無冦警鮮卑烏桓並入朝貢彤為<lb/>
<pb n="KR2d0006_WYG_120-32b"/>
人質厚重毅體貌絶衆撫夷狄以恩信皆畏而愛之故<lb/>
得其死力初赤山烏桓數犯上谷為邊害詔書投購賞<lb/>
功責州郡不能禁彤乃率厲偏何遣徃討之永平元年<lb/>
偏何擊破赤山斬其魁帥持首詣彤塞外震讋彤之威<lb/>
聲震於北方西自武威東盡元莵及樂浪胡夷皆来内<lb/>
附野無風塵乃悉罷緣邊屯兵十二年徴為太僕彤在<lb/>
遼東㡬三十年衣無兼副顯宗既嘉其功又羙彤清約<lb/>
拜日賜錢百萬馬三匹衣被刀劒下至居室什物大小<lb/>
<pb n="KR2d0006_WYG_120-33a"/>
無不悉備帝每見彤常歎息以為可屬以重任後從東<lb/>
廵狩過魯坐孔子講堂顧指子路室謂左右曰此太僕<lb/>
之室太僕吾之禦侮也十六年使彤將萬餘騎與南單<lb/>
于左賢王信伐北匈奴期至涿邪山信初有嫌於彤行<lb/>
至髙闕塞九百餘里得小山乃妄言以為涿邪山彤到<lb/>
不見虜而還坐逗遛畏懦下獄免彤性沉毅内重自恨<lb/>
見詐無功出獄數日嘔血死臨終謂其子曰吾蒙國厚<lb/>
恩奉使不稱微績不立身死慚恨義不可以無功受賞<lb/>
<pb n="KR2d0006_WYG_120-33b"/>
死後若悉簿上所得賜物身自詣兵屯效死前行以副<lb/>
吾心既卒其子逢上疏具陳遺言帝雅重彤方更任用<lb/>
聞之大驚召問逢疾狀嗟歎者良乆焉烏桓鮮卑追思<lb/>
彤無已每朝賀京師常過冢拜謁仰天號泣乃去遼東<lb/>
吏人為立祠四時奉祭焉彤既葬子參遂詣奉車都尉<lb/>
竇固從軍擊車師有功稍遷遼東太守永元中鮮卑入<lb/>
郡界參坐沮敗下獄死彤子孫多為邊吏者皆有名稱<lb/>
任光字伯卿南陽宛人也少忠厚為鄉里所愛初為鄉<lb/>
<pb n="KR2d0006_WYG_120-34a"/>
嗇夫郡縣吏漢兵至宛軍人見光冠服鮮明令解衣將<lb/>
殺而奪之會光禄勲劉賜適至視光容貌長者乃救全<lb/>
之光因率黨與從賜為安集掾拜偏將軍與世祖破王<lb/>
尋王邑更始至洛陽以光為信都太守及王郎起郡國<lb/>
皆降之光獨不肯遂與都尉李忠令萬修功曹阮況五<lb/>
官掾郭唐等同心固守廷掾持王郎檄詣府白光光斬<lb/>
之於市以徇百姓發精兵四千人城守更始二年春世<lb/>
祖自薊還狼狽不知所向傳聞信都獨為漢拒邯鄲即<lb/>
<pb n="KR2d0006_WYG_120-34b"/>
馳赴之光等孤城獨守恐不能全聞世祖至大喜吏民<lb/>
皆稱萬嵗即時開門與李忠萬修率官屬迎謁世祖入<lb/>
𫝊舎謂光曰伯卿今勢力虛弱欲俱入城頭子路力子<lb/>
都兵中何如邪光曰不可世祖曰卿兵少如何光曰可<lb/>
募𤼵奔命出攻傍縣若不降者恣聼掠之民貪財物則<lb/>
兵可招而致也世祖從之拜光為左大將軍封武成侯<lb/>
留南陽宗廣領信都太守事使光將兵從光乃多作檄<lb/>
文曰大司馬劉公將城頭子路力子都兵百萬衆從東<lb/>
<pb n="KR2d0006_WYG_120-35a"/>
方来擊諸反虜遣騎馳至鉅鹿界中吏民得檄轉相告<lb/>
語光武遂與光等投暮入堂陽界使騎各持炬火彌滿<lb/>
澤中光燄燭天地舉城莫不震驚惶怖其夜即降旬日<lb/>
之間兵衆大盛因攻破城邑遂屠邯鄲乃遣光歸郡城<lb/>
頭子路者東平人姓爰名曾字子路與肥城劉詡起兵<lb/>
盧城頭故號其兵為城頭子路曾自稱都從事詡稱校<lb/>
三老寇掠河濟間衆至二十餘萬更始立曾遣使降拜<lb/>
曾東萊郡太守詡濟南太守皆行大將軍事是嵗曾為<lb/>
<pb n="KR2d0006_WYG_120-35b"/>
其將所殺衆推詡為主更始封詡助國侯令罷兵歸本<lb/>
郡力子都者東海人也起兵鄉里鈔擊徐兖界衆有六<lb/>
七萬更始立遣使降拜子都徐州牧為其部曲所殺餘<lb/>
黨復相聚與諸賊會於檀鄉因號為檀鄉檀鄉渠帥董<lb/>
次仲始起茌平遂渡河入魏郡清河與五校合衆十餘<lb/>
萬建武元年世祖入洛陽遣大司馬吳漢等擊檀鄉明<lb/>
年春大破降之是嵗更封光阿陵侯食邑萬户五年徴<lb/>
詣京師奉朝請其冬卒子隗嗣後阮況為南陽太守郭<lb/>
<pb n="KR2d0006_WYG_120-36a"/>
唐至河南尹皆有能名隗字仲和少好黄老清靜寡欲<lb/>
所得奉秩常以賑恤宗族收養孤寡顯宗聞之擢奉朝<lb/>
請遷羽林左監虎賁中郎將長水校尉肅宗即位雅相<lb/>
敬愛數稱其行以為將作大匠將作大匠自建武以來<lb/>
常謁者兼之至隗乃置真焉建初五年遷太僕八年代<lb/>
竇固為光禄勲所歴皆有稱章和元年拜司空隗義行<lb/>
内修不求名譽而以沉正見重於世和帝即位大將軍<lb/>
竇憲秉權専作威福内外朝臣莫不震懾時憲擊匈奴<lb/>
<pb n="KR2d0006_WYG_120-36b"/>
國用勞費隗奏議徴憲還前後十上獨與司徒袁安同<lb/>
心畢力持重處正鯁言直議無所回隱語在袁安傳永<lb/>
元四年薨子屯嗣帝追思隗忠擢屯為歩兵校尉徙封<lb/>
西陽侯屯卒子勝嗣勝卒子世嗣徙封北鄉侯<lb/>
李忠字仲都東萊黃人也父為髙宻都尉忠元始中以<lb/>
父任為郎署中數十人忠獨以好禮修整稱王莽時為<lb/>
新博屬長郡中咸敬信之更始立使使者行郡國即拜<lb/>
忠都尉官忠遂與任光同奉世祖以為右大將軍封武<lb/>
<pb n="KR2d0006_WYG_120-37a"/>
固侯時世祖自解所佩綬以帶忠因從攻下屬縣至苦<lb/>
陘世祖會諸將問所得財物惟忠獨無所掠世祖曰我<lb/>
欲特賜李忠諸將得無望乎即以所乘大驪馬及繡被<lb/>
衣物賜之進圍鉅鹿未下王郎遣將攻信都信都大姓<lb/>
馬寵等開城内之收太守宗廣及忠母妻而令親屬招<lb/>
呼忠時寵弟從忠為校尉忠即時責數以背恩反城因<lb/>
格殺之諸將皆驚曰家屬在人手中殺其弟何猛也忠<lb/>
曰若縱賊不誅則二心也世祖聞而羙之謂忠曰今吾<lb/>
<pb n="KR2d0006_WYG_120-37b"/>
兵已成矣將軍可歸救老母妻子宜自募吏民能得家<lb/>
屬者賜錢千萬來從我取忠曰蒙眀公大恩思得効命<lb/>
誠不敢内顧宗親世祖乃使任光將兵救信都光兵於<lb/>
道散降王郎無功而還會更始遣將攻破信都忠家屬<lb/>
得全世祖因使忠還行太守事收郡中大姓附邯鄲者<lb/>
誅殺數百人及任光歸郡忠乃還復都尉建武二年更<lb/>
封中水侯食邑三千戸其年徴拜五官中郎將從平龐<lb/>
萌董憲等六年遷丹陽太守是時海内新定南方海濱<lb/>
<pb n="KR2d0006_WYG_120-38a"/>
江淮多擁兵據土忠到郡招懐降附其不服者悉誅之<lb/>
旬月皆平忠以丹陽越俗不好學嫁娶禮儀衰於中國<lb/>
乃為起學校習禮容春秋鄉飲選用眀經郡中向慕之<lb/>
墾田增多三嵗間流民占著者五萬餘口十四年三公<lb/>
奏課為天下第一遷豫章太守病去官徴詣京師十九<lb/>
年卒子威嗣威卒子純嗣永平九年坐母殺純叔父國<lb/>
除永初七年鄧太后復封純琴亭侯純卒子廣嗣<lb/>
萬修字君游扶風茂陵人也更始時為信都令與太守<lb/>
<pb n="KR2d0006_WYG_120-38b"/>
任光都尉李忠共城守迎世祖拜為偏將軍封造義侯<lb/>
及破邯鄲拜右將軍從平河北建武二年更封槐里侯<lb/>
與揚化將軍堅鐔俱擊南陽未克而病卒于軍子普嗣<lb/>
徙封泫氏侯普卒子親嗣徙封扶栁侯親卒無子國除<lb/>
永初七年鄧太后紹封修曾孫豐為曲平亭侯豐卒子<lb/>
熾嗣永建元年熾卒無子國除延熹二年桓帝紹封修<lb/>
元孫恭為門徳亭侯<lb/>
邳彤字偉君信都人也父吉為遼西太守彤初為王莽<lb/>
<pb n="KR2d0006_WYG_120-39a"/>
和成卒正世祖徇河北至下曲陽彤舉城降復以為太<lb/>
守留止數日世祖北至薊會王郎兵起使其將徇地所<lb/>
到縣莫不奉迎唯和成信都堅守不下彤聞世祖從薊<lb/>
還失軍欲至信都乃先使五官掾張萬督郵尹綏選精<lb/>
騎二千餘匹緣路迎世祖軍彤尋與世祖會信都世祖<lb/>
雖得二郡之助而兵衆未合議者多言可因信都兵自<lb/>
送西還長安彤廷對曰議者之言皆非也吏民謳吟思<lb/>
漢乆矣故更始舉尊號而天下響應三輔清宫除道以<lb/>
<pb n="KR2d0006_WYG_120-39b"/>
迎之一夫荷㦸大呼則千里之將無不捐城逃遁虜伏<lb/>
請降自古以來亦未有感物動民其如此者也又卜者<lb/>
王郎假名因勢驅集烏合之衆遂震燕趙之地况眀公<lb/>
奮二郡之兵揚嚮應之威以攻則何城不克以戰則何<lb/>
軍不服今釋此而歸豈徒空失河北必更驚動三輔墮<lb/>
損威重非計之得者也若眀公無復征戰之意則信都<lb/>
之兵猶難㑹也何者眀公既西則邯鄲城民不肯捐父<lb/>
母背城主而千里送公其離散亡逃可必也世祖善其<lb/>
<pb n="KR2d0006_WYG_120-40a"/>
言而止即日拜彤為後大將軍和成太守如故使將兵<lb/>
居前北至堂陽堂陽已反屬王郎彤使張萬尹綏先曉<lb/>
譬吏民世祖夜至即開門出迎引兵擊破白奢賊於中<lb/>
山自此常從戰攻信都復反為王郎郎所置信都王捕<lb/>
繫彤父弟及妻子使為手書呼彤曰降者封爵不降族<lb/>
滅彤涕泣報曰事君者不得顧家彤親屬所以至今得<lb/>
安於信都者劉公之恩也公方爭國事彤不得復念私<lb/>
也㑹更始所遣將攻㧞信都王郎兵敗走彤家屬得免<lb/>
<pb n="KR2d0006_WYG_120-40b"/>
及㧞邯鄲封武義侯建武元年更封靈夀侯行大司空<lb/>
事帝入洛陽拜彤太常月餘日轉少府是年免復為左<lb/>
曹侍中常從征伐六年就國彤卒子湯嗣九年徙封樂<lb/>
陵侯十九年湯卒子某嗣無子國除元初元年鄧太后<lb/>
紹封彤孫音為平亭侯音卒子柴嗣初張萬尹綏與彤<lb/>
俱迎世祖皆拜偏將軍亦從征伐張萬封重平侯綏封<lb/>
平臺侯<lb/>
劉植字伯先鉅鹿昌城人也王郎起植與弟喜從兄歆<lb/>
<pb n="KR2d0006_WYG_120-41a"/>
率宗黨賓客聚兵數千人據昌城聞世祖從薊還廼開<lb/>
門迎世祖以植為驍騎將軍喜歆偏將軍皆為列侯時<lb/>
真定王劉揚起兵以附王郎衆十餘萬世祖遣植説揚<lb/>
揚乃降世祖因留真定納郭后后即揚之甥也故以此<lb/>
結之廼與揚及諸將置酒郭氏漆里舎揚擊筑為歡因<lb/>
得進兵㧞邯鄲從平河北建武二年更封植為昌城侯<lb/>
討宻縣賊戰殁子向嗣帝使喜代將植營復為驍騎將<lb/>
軍封觀津侯喜卒復以歆為驍騎將軍封浮陽侯喜歆<lb/>
<pb n="KR2d0006_WYG_120-41b"/>
從征伐皆𫝊國于後向徙封東武陽侯卒子述嗣永平<lb/>
十五年坐與楚王英謀反國除<lb/>
耿純字伯山鉅鹿宋子人也父艾為王莽濟平尹純學<lb/>
於長安因除為納言士王莽敗更始立使舞隂王李軼<lb/>
降諸郡國純父艾降還為濟南太守時李軼兄弟用事<lb/>
専制方面賓客游説者甚衆純連求謁不得通久之乃<lb/>
得見因説軼曰大王以龍虎之姿遭風雲之時奮迅㧞<lb/>
起期月之間兄弟稱王而徳信不聞於士民功勞未施<lb/>
<pb n="KR2d0006_WYG_120-42a"/>
於百姓寵禄暴興此智者之所忌也兢兢自危猶懼不<lb/>
終而况沛然自足可以成功者乎軼竒之且以其鉅鹿<lb/>
大姓廼承制拜為騎都尉授以節令安集趙魏㑹世祖<lb/>
渡河至邯鄲純即詣見世祖深接之純退見官屬將兵<lb/>
法度不與他將同遂求自結納獻馬及縑帛數百疋世<lb/>
祖北至中山留純邯鄲㑹王郎反世祖自薊東南馳純<lb/>
與從昆弟訢宿植共率宗族賓客二千餘人老病者皆<lb/>
載木自隨<hi>木者棺也</hi>奉迎於育拜純為前將軍封耿鄉侯訢<lb/>
<pb n="KR2d0006_WYG_120-42b"/>
宿植皆偏將軍使與純居前降宋子從攻下曲陽及中<lb/>
山是時郡國多降邯鄲者純恐宗家懐異心乃使訢宿<lb/>
歸燒其廬舎世祖問純故對曰竊見眀公單車臨河北<lb/>
非有府藏之畜重賞甘餌可以聚人者也徒以恩徳懷<lb/>
之是故士衆樂附今邯鄲自立北州疑惑純雖舉族歸<lb/>
命老弱在行猶恐宗人賓客半有不同心者故燔燒屋<lb/>
室絶其反顧之望世祖歎息及至鄗光武止𫝊舎鄗大<lb/>
姓蘇公反城開門内王郎將李惲純先覺知將兵逆與<lb/>
<pb n="KR2d0006_WYG_120-43a"/>
惲戰大破斬之從平邯鄲又破銅馬時赤眉青犢上江<lb/>
大彤鐵脛五幡十餘萬衆並在射犬世祖引兵將擊之<lb/>
純軍在前去衆營數里賊忽夜攻純雨射營中士多死<lb/>
傷純勒部曲堅守不動選敢死士二千人俱持彊努各<lb/>
傅三矢使御枚間行繞出賊後齊聲呼譟彊努並𤼵賊<lb/>
衆驚走追擊遂大破之馳騎白世祖世祖眀旦與諸將<lb/>
俱至營勞純曰昨夜困乎純曰賴明公威徳幸而獲全<lb/>
世祖曰大兵不可夜動故不相救耳軍營進退無常卿<lb/>
<pb n="KR2d0006_WYG_120-43b"/>
宗族不可悉居軍中廼以純族人耿伋為蒲吾長悉令<lb/>
將親屬居焉世祖即位封純髙陽侯擊劉永於濟隂下<lb/>
定陶初純從攻王郎墮馬折肩時疾發廼還詣懷宫帝<lb/>
問卿兄弟誰可使者純舉從弟植於是使植將純營純<lb/>
猶以前將軍從時真定王劉揚復造作讖記云赤九之<lb/>
後癭揚為主揚病癭欲以惑衆與綿曼賊交通建武二<lb/>
年春遣騎都尉陳副游擊將軍鄧隆徴揚揚閉城門不<lb/>
内副等乃復遣純持節行赦令於幽冀所過並使慰勞<lb/>
<pb n="KR2d0006_WYG_120-44a"/>
王侯宻勑純曰劉揚若見因而收之純從百餘騎與副<lb/>
隆會元氏俱至真定止𫝊舎揚稱病不謁以純真定宗<lb/>
室之出遣使與純書欲相見純報曰奉使見王侯牧守<lb/>
不得先詣如欲面會宜出𫝊舍時揚弟林邑侯讓及從<lb/>
兄細各擁兵萬餘人揚自恃衆彊而純意安静即從官<lb/>
屬詣之兄弟並將䡖兵在門外揚入見純純接以禮敬<lb/>
因延請其兄弟皆入乃閉閤悉誅之因勒兵而出真定<lb/>
震怖無敢動者帝憐揚釀謀未𤼵並封其子復故國純<lb/>
<pb n="KR2d0006_WYG_120-44b"/>
還京師因自請曰臣本吏家子孫幸遭大漢復興聖帝<lb/>
受命備位列將爵為通侯天下略定臣無所用志願試<lb/>
治一郡盡力自效帝笑曰卿既治武復欲修文邪乃拜<lb/>
純為東郡太守時東郡未平純視事數月盗賊清寧四<lb/>
年詔純將兵擊更始東平太守范荆荆降進擊泰山濟<lb/>
南及平原賊皆平之居東郡四嵗時𤼵干長有罪純按<lb/>
奏圍守之奏未下長自殺純坐免以列侯奉朝請從擊<lb/>
董憲道過東郡百姓老小數千隨車駕涕泣云願復得<lb/>
<pb n="KR2d0006_WYG_120-45a"/>
耿君帝謂公卿曰純年少被甲胄為軍吏耳治郡乃能<lb/>
見思若是乎六年定封為東光侯純辭就國帝曰文帝<lb/>
謂周勃丞相吾所重君為我率諸侯就國今亦然也純<lb/>
受詔而去至鄴賜榖萬斛到國弔死問病民愛敬之八<lb/>
年東郡濟隂盗賊羣起遣大司空李通橫野大將軍王<lb/>
常擊之帝以純威信著於衛地遣使拜太中大夫使與<lb/>
大兵會東郡東郡聞純入界盗賊九千餘人皆詣純降<lb/>
大兵不戰而還璽書復以為東郡太守吏民悅服十三<lb/>
<pb n="KR2d0006_WYG_120-45b"/>
年卒於官諡曰成侯子阜嗣植後為輔威将軍封武邑<lb/>
侯宿至代郡太守封遂鄊侯訢為赤眉將軍封著武侯<lb/>
從鄧禹西征戰死雲陽凡宗族封列侯者四人關内侯<lb/>
者三人為二千石者九人阜徙封為莒鄊侯永平十四<lb/>
年坐同族耿歙與楚人顏忠辭語相連國除建初二年<lb/>
肅宗追思純功紹封阜子盱為髙亭侯盱卒無嗣帝復<lb/>
封盱弟騰騰卒子忠嗣忠卒孫緒嗣<lb/>
朱祐字仲先南陽宛人也少孤歸外家復陽劉氏往來<lb/>
<pb n="KR2d0006_WYG_120-46a"/>
舂陵世祖與伯升皆親愛之伯升拜大司徒以祐為䕶<lb/>
軍及世祖為大司馬討河北復以祐為䕶軍常見親幸<lb/>
舎止於中祐侍讌從容曰長安政亂公有日角之相此<lb/>
天命也世祖曰召刺姦收䕶軍祐乃不敢復言從征河<lb/>
北常力戰陷陣以為偏將軍封安陽侯世祖即位拜建<lb/>
義大將軍建武二年更封堵陽侯冬與諸將擊鄧奉於<lb/>
淯陽祐軍敗為奉所獲眀年奉破乃肉袒因祐降帝復<lb/>
祐位而厚加慰賜遣擊新野隨皆平之延岑自敗於穰<lb/>
<pb n="KR2d0006_WYG_120-46b"/>
遂與秦豐將張成合祐率征虜将軍祭遵與戰於東陽<lb/>
大破之臨陣斬成延岑敗走歸豐祐收得印綬九十七<lb/>
進擊黄郵降之賜祐黄金三十斤四年率破姦將軍侯<lb/>
進輔威將軍耿植代征南大将軍岑彭圍秦豐於黎邱<lb/>
破其将張康於蔡陽斬之帝自至黎邱使御史中丞李<lb/>
由持璽書招豐豐出惡言不肯降車駕引還勑祐方畧<lb/>
祐盡力攻之眀年夏城中窮困豐乃将其母妻子九人<lb/>
肉袒降祐檻車𫝊豐送洛陽斬之大司馬吳漢劾奏祐<lb/>
<pb n="KR2d0006_WYG_120-47a"/>
廢詔受降違將帥之任帝不加罪祐還與騎都尉臧宫<lb/>
會擊延岑餘黨隂酇筑陽三縣賊悉平之祐為人質直<lb/>
尚儒學将兵率衆多受降以克定城邑為本不存首級<lb/>
之功又禁制士卒不得虜掠百姓軍人樂放縱多以此<lb/>
怨之九年屯南行唐拒匈奴十三年増邑定封鬲侯食<lb/>
邑七千三百戸十五年朝京師上大將軍印綬因留奉<lb/>
朝請祐奏古者人臣受封不加王爵可改諸王為公帝<lb/>
即施行又奏宜令三公並去大名以法經典後遂從其<lb/>
<pb n="KR2d0006_WYG_120-47b"/>
議祐初學長安帝往候之祐不時相勞苦而先升講舎<lb/>
後車駕幸其第帝因笑曰主人得無舎我講乎以有舊<lb/>
恩數蒙賞賚二十四年卒子商嗣商卒子演嗣永元十<lb/>
四年坐從兄伯為外孫隂皇后巫蠱事免為庶人永初<lb/>
七年鄧太后紹封演子冲為鬲侯<lb/>
景丹字孫卿馮翊櫟陽人也少學長安王莽時舉四科<lb/>
丹以言語為固徳侯相有幹事稱遷朔調連率副貳更<lb/>
始立遣使者狥上谷丹與連率耿況降復為上谷長史<lb/>
<pb n="KR2d0006_WYG_120-48a"/>
王郎起丹與况共謀拒之况使丹與子弇及宼恂等将<lb/>
兵南歸世祖世祖引見丹等笑曰邯鄲將帥數言我發<lb/>
漁陽上谷兵吾聊應言然何意二郡良為吾來方與士<lb/>
大夫共此功名耳拜丹為偏將軍號奉義侯從擊王郎<lb/>
将皃宏於南<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>郎兵迎戰漢軍退却丹等縦突騎擊大<lb/>
破之追奔十餘里死者縱横丹還世祖謂曰吾聞突騎<lb/>
天下精兵今乃見其戰樂可言邪遂從征河北世祖即<lb/>
位以讖文用平狄将軍孫咸行大司馬衆咸不恱詔舉<lb/>
<pb n="KR2d0006_WYG_120-48b"/>
可為大司馬者羣臣所推惟吳漢與丹帝曰景將軍北<lb/>
州大將軍是其人也然吳將軍有建大䇿之勲又誅苖<lb/>
幽州謝尚書其功大舊制驃騎將軍與大司馬相兼也<lb/>
乃以吳漢為大司馬而拜丹為驃騎大将軍建武二年<lb/>
定封櫟陽侯帝謂丹曰今關東故王國雖數縣不過櫟<lb/>
陽萬戸邑夫富貴不歸故郷如衣繡夜行故以封卿耳<lb/>
丹頓首謝秋與吳漢建威大將軍耿弇建義大將軍朱<lb/>
祐執金吾賈復偏將軍馮異彊弩将軍陳俊左曹王常<lb/>
<pb n="KR2d0006_WYG_120-49a"/>
騎都尉臧宫等從擊破五校於羛陽降其衆五萬人㑹<lb/>
陜賊蘇况攻破𢎞農生獲郡守丹時病帝以其舊將欲<lb/>
令彊起領郡事乃夜召入謂曰賊廹近京師但得将軍<lb/>
威重卧以鎮之足矣丹不敢辭乃力疾將營到郡十餘<lb/>
日薨子尚嗣徙封余吾侯尚卒子苞嗣苞卒子臨嗣無<lb/>
子國絶永初七年鄧太后紹封苞弟遽為監亭侯<lb/>
王梁字君嚴漁陽安陽人也為郡吏太守彭寵以梁守<lb/>
狐奴令與蓋延吳漢俱將兵南及世祖於廣阿拜偏將<lb/>
<pb n="KR2d0006_WYG_120-49b"/>
軍既㧞邯鄲賜爵關内侯從平河北拜野王令與河内<lb/>
太守宼恂南拒洛陽北守天井關朱鮪等不敢出兵世<lb/>
祖以為梁功及即位議選大司空而赤伏符曰王梁主<lb/>
衛作元武帝以野王衛之所徙元武水神之名司空水<lb/>
土之官也於是拜梁為大司空封武彊侯建武二年與<lb/>
大司馬吳漢等俱擊檀鄊有詔軍事一屬大司馬而梁<lb/>
輙發野王兵帝以其不奉詔勑令止所在縣而梁復以<lb/>
便宜進軍帝以梁前後違命大怒遣尚書宗廣持節即<lb/>
<pb n="KR2d0006_WYG_120-50a"/>
軍中斬之廣不忍乃檻車送京師既至赦之月餘以為<lb/>
中郎將行執金吾事北守箕關擊赤眉别校降之三年<lb/>
春轉撃五校追至信都趙國破之悉平諸屯聚冬遣使<lb/>
者持節拜梁前將軍四年春擊肥城文陽抜之進與驃<lb/>
騎大將軍杜茂擊佼彊蘇茂於楚沛間㧞大梁齧桑而<lb/>
捕虜将軍馬武偏将軍王霸亦分道並進歲餘悉平之<lb/>
五年從救桃城破龎萌等梁戰尤力拜山陽太守鎮撫<lb/>
新附将兵如故數月徴入代歐陽歙為河南尹梁穿渠<lb/>
<pb n="KR2d0006_WYG_120-50b"/>
引穀水注洛陽城下東寫鞏川及渠成而水不流有司<lb/>
劾奏之梁慚懼上書乞骸骨詔書切責然猶以為濟南<lb/>
太守十三年増邑定封阜成侯十四年卒官子禹嗣禹<lb/>
卒子堅石嗣堅石追坐父禹及弟平與楚王英謀反棄<lb/>
市國除<lb/>
杜茂字諸公南陽冠軍人也初歸光武於河北為中堅<lb/>
将軍常從征伐世祖即位拜大將軍封樂鄊侯北撃五<lb/>
校於真定進降廣平建武二年更封苦陘侯與中郎將<lb/>
<pb n="KR2d0006_WYG_120-51a"/>
王梁撃五校賊於魏郡清河東郡悉平諸營保降其持<lb/>
節大将三十餘人三郡清靜道路流通明年遣使拜茂<lb/>
為驃騎大将軍撃沛郡㧞芒時西防復反迎佼彊五年<lb/>
春茂率捕虜将軍馬武進攻西防數月拔之彊奔董憲<lb/>
東方既平七年詔茂引兵北屯田晉陽廣武以備胡宼<lb/>
九年與鴈門太守郭涼撃盧芳将尹由於繁畤芳将賈<lb/>
覽率胡騎萬餘救之茂戰軍敗引入樓煩城時盧芳據<lb/>
髙栁與匈奴連兵數宼邉民帝患之十二年遣謁者段<lb/>
<pb n="KR2d0006_WYG_120-51b"/>
忠將衆郡弛刑配茂鎮守北邉因發邉卒築亭候修烽<lb/>
火又發委輸金帛繒絮供給軍士并賜邊民冠盖相望<lb/>
茂亦遣屯田驢車轉運先是鴈門人賈丹霍匡解勝等<lb/>
為尹由所略由以為將率與共守平城丹等聞芳敗遂<lb/>
共殺由詣郭涼涼上狀皆封為列侯詔送委輸金帛賜<lb/>
茂涼軍吏及平城降民自是盧芳城邑稍稍來降涼誅<lb/>
其豪右郇氏之屬鎮撫羸弱旬月間鴈門且平芳遂亡<lb/>
入匈奴帝擢涼子為中郎宿衛左右涼字公文右北平<lb/>
<pb n="KR2d0006_WYG_120-52a"/>
人也身長八尺氣力壯猛雖武將然通經書多智略尤<lb/>
曉邉事有名北方初幽州牧朱浮辟為兵曹掾擊彭寵<lb/>
有功封廣武侯十三年増茂邑更封修侯十五年坐斷<lb/>
兵馬廪縑使軍吏殺人免官削戸邑定封參蘧郷侯十<lb/>
九年卒子元嗣永平十四年坐與東平王等謀反減死<lb/>
一等國除永初七年鄧太后紹封茂孫奉為安樂亭侯<lb/>
馬成字君遷南陽棘陽人也少為縣吏世祖徇頴川以<lb/>
成為安集掾調守郏令及世祖討河北成即棄官步負<lb/>
<pb n="KR2d0006_WYG_120-52b"/>
追及於滿陽以成為期門從征伐世祖即位再遷䕶軍<lb/>
都尉建武四年拜揚武将軍督誅虜將軍劉隆振威將<lb/>
軍宋登射聲校尉王賞發㑹稽丹陽九江六安四郡兵<lb/>
擊李憲時帝幸夀春設壇場祖禮遣之進圍憲於舒令<lb/>
諸軍各深溝髙壘憲數挑戰成堅壁不出守之嵗餘至<lb/>
六年春城中食盡乃攻之遂屠舒斬李憲追擊其黨與<lb/>
盡平江淮地七年夏封平舒侯八年從征破隗囂以成<lb/>
為天水太守將軍如故冬徴還京師九年代來歙守中<lb/>
<pb n="KR2d0006_WYG_120-53a"/>
郎將率武威將軍劉尚等破河池遂平武都明年大司<lb/>
空李通罷以成行司空事居府如真數月復拜揚武將<lb/>
軍十四年詔屯常山中山以備北邉并領建義大将軍<lb/>
朱祐營又代驃騎大将軍杜茂繕治障塞自西河至渭<lb/>
橋河上至安邑太原至井陘中山至鄴皆築堡壁起烽<lb/>
燧十里一堠在事五六年帝以成勤勞徴還京師邉人<lb/>
多上書求請者復遣成還屯及南單于保塞北方無事<lb/>
拜為中山太守上将軍印綬領屯兵如故二十四年南<lb/>
<pb n="KR2d0006_WYG_120-53b"/>
擊武谿蠻賊無功上太守印綬二十七年定封全椒侯<lb/>
就國三十二年卒子衛嗣衛卒子香嗣徙封棘陵侯香<lb/>
卒子豐嗣豐卒子元嗣元卒子邑嗣邑卒子醜嗣桓帝<lb/>
時以罪失國延熹二年帝復封成元孫昌為益陽亭侯<lb/>
劉隆字元伯南陽安衆侯宗室也王莽居攝中隆父禮<lb/>
與安衆侯崇起兵誅莽事泄隆以年未七嵗故得免及<lb/>
壯學於長安更始拜為騎都尉謁歸迎妻子置洛陽聞<lb/>
世祖在河内追及於射犬以為騎都尉與馮異共拒朱<lb/>
<pb n="KR2d0006_WYG_120-54a"/>
鮪李軼等軼遂殺隆妻子建武二年封亢父侯四年拜<lb/>
誅虜將軍討李憲憲平遣隆屯田武當十一年守南郡<lb/>
太守嵗餘上將軍印綬十三年増邑更封竟陵侯是時<lb/>
天下墾田多不以實又戸口年紀互有増減十五年詔<lb/>
下州郡檢覈其事而刺史太守多不均平猶優饒豪右<lb/>
侵刻羸弱百姓嗟怨遮道號呼時諸郡遣使奏事帝見<lb/>
陳留吏牘上有書視之云潁川𢎞農可問河南南陽不<lb/>
可問帝詰吏由趣吏不肻服抵言於長夀街上得之帝<lb/>
<pb n="KR2d0006_WYG_120-54b"/>
怒時顯宗為東海公年十二在幄後言曰吏受郡勑當<lb/>
欲以墾田相方耳帝曰即如此何故言河南南陽不可<lb/>
問對曰河南帝城多近臣南陽帝郷多近親田宅踰制<lb/>
不可為凖帝令虎賁将詰問吏吏乃實首服如顯宗對<lb/>
於是遣謁者考實具知姦狀明年隆坐徴下獄其儔輩<lb/>
十餘人皆死帝以隆功臣特免為庶人明年復封為扶<lb/>
樂鄊侯以中郎将副伏波將軍馬援擊交趾蠻夷徴側<lb/>
等隆别於禁谿口破之獲其帥徴貳斬首千餘級降者<lb/>
<pb n="KR2d0006_WYG_120-55a"/>
二萬餘人還更封大國為長平侯及大司馬吳漢薨隆<lb/>
為驃騎將軍行大司馬事隆奉法自守視事八嵗上將<lb/>
軍印綬罷賜養牛上樽酒十斛以列侯奉朝請三十年<lb/>
定封慎侯中元二年卒諡曰靖侯子安嗣<lb/>
傅俊字子衛潁川襄城人也世祖徇襄城俊以縣亭長<lb/>
迎軍拜為校尉襄城收其母弟宗族皆滅之從破王尋<lb/>
等以為偏将軍别擊京宻破之遣歸潁川收葬家屬及<lb/>
世祖討河北俊與賔客十餘人北追及於邯鄲上謁世<lb/>
<pb n="KR2d0006_WYG_120-55b"/>
祖使将潁川兵常從征伐世祖即位以俊為侍中建武<lb/>
二年封昆陽侯三年拜俊積弩將軍與征南大将軍岑<lb/>
彭撃破秦豐因将兵徇江東揚州悉定七年卒諡曰威<lb/>
侯子昌嗣徙封蕪湖侯建初中遭母憂因上書以國貧<lb/>
不願之封乞錢五十萬為闗内侯肅宗怒貶為關内侯<lb/>
竟不賜錢永初七年鄧太后復封昌子鐵為髙置亭侯<lb/>
堅鐔字子伋潁川襄城人也為郡縣吏世祖討河北或<lb/>
薦鐔者因得召見以其吏能署主簿又拜偏将軍從平<lb/>
<pb n="KR2d0006_WYG_120-56a"/>
河北别撃破大槍於盧奴世祖即位拜鐔揚化将軍封<lb/>
㶏彊侯與諸将攻洛陽而朱鮪别将守東城者為反間<lb/>
私謁鐔晨開上東門鐔與建義大将軍朱祐乗朝而入<lb/>
與鮪大戰武庫下殺傷甚衆至旦食及罷鮪由是遂降<lb/>
又别擊内黄平之建武二年與右将軍萬修徇南陽諸<lb/>
縣而堵鄊人董訢反宛城獲南陽太守劉驎鐔乃引軍<lb/>
赴宛選敢死士夜自登城斬關而入訢遂棄城走還堵<lb/>
鄊鄧奉復反新野攻破吳漢時萬修病卒鐔獨孤絶南<lb/>
<pb n="KR2d0006_WYG_120-56b"/>
拒鄧奉北當董訢一年間道路隔塞糧饋不至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>食蔬<lb/>
菜與士卒共勞苦每急輙先當矢石身被三創以此能<lb/>
全其衆及帝征南陽擊破訢奉以鐔為左曹常從征伐<lb/>
六年定封合肥侯二十六年卒子鴻嗣鴻卒子浮嗣浮<lb/>
卒子雅嗣<lb/>
馬武字子張南陽湖陽人也少時避讎客居江夏王莽<lb/>
末竟陵西陽三老兵起於郡界武徃從之後入緑林中<lb/>
遂與漢軍合更始立以武為侍郎與世祖破王尋等拜<lb/>
<pb n="KR2d0006_WYG_120-57a"/>
為振威将軍與尚書令謝躬俱攻王郎及世祖㧞邯鄲<lb/>
請躬與武置酒髙㑹因欲以圗躬不克既罷獨與武登<lb/>
叢臺從容謂武曰吾得漁陽上谷突騎欲令将軍将之<lb/>
何如武曰駑怯無方畧世祖曰将軍久将習兵豈與我<lb/>
掾史同哉武由是歸心及謝躬誅死武馳至射犬降世<lb/>
祖見之甚悅引置左右每勞饗諸将武輙起斟酌於前<lb/>
世祖以為歡復使将其部曲至鄴武叩頭辭以不願世<lb/>
祖愈羙其意因從撃羣賊世祖撃尢來五幡等敗於慎<lb/>
<pb n="KR2d0006_WYG_120-57b"/>
水武獨殿還陷陣故賊不得廹及進至安定次小廣陽<lb/>
武常為軍鋒力戰無前諸将皆引而隨之故遂破賊窮<lb/>
追至平谷浚靡而還世祖即位以武為侍中騎都尉封<lb/>
山都侯建武四年與虎牙将軍蓋延等討劉永武别撃<lb/>
濟隂下成武楚邱拜捕虜将軍明年龎萌反攻桃城武<lb/>
先與戰破之㑹車駕至萌遂敗走六年夏與建威大将<lb/>
軍耿弇西撃隗囂漢軍不利引下隴囂追急武選精騎<lb/>
還為後拒身被甲持㦸奔撃殺數十人囂兵乃退諸軍<lb/>
<pb n="KR2d0006_WYG_120-58a"/>
得還長安十三年増邑更封鄃侯将兵北屯下曲陽備<lb/>
匈奴坐殺軍吏受詔将妻子就國武徑詣洛陽上将軍<lb/>
印綬削戸五百定封為揚虚侯因留奉朝請帝後與功<lb/>
臣諸侯讌語從容言曰諸卿不遭際㑹自度爵祿何所<lb/>
至乎髙密侯鄧禹先對曰臣少嘗學問可郡文學博士<lb/>
帝曰何言之謙乎卿鄧氏子志行修整何不為掾功曺<lb/>
餘各以次對至武曰臣以武勇可守尉督盗賊帝笑曰<lb/>
且勿為盗賊自致亭長斯可矣武為人嗜酒濶逹敢言<lb/>
<pb n="KR2d0006_WYG_120-58b"/>
時醉在御前靣折同列言其短長無所避忌帝故縱之<lb/>
以為笑樂帝雖制御功臣而每能回容宥其小失逺方<lb/>
貢珍甘必先徧賜列侯而太官無餘有功輙増邑賞不<lb/>
任以吏職故皆保其福禄終無誅譴者二十五年武以<lb/>
中郎将将兵擊武谿蠻還上印綬顯宗初西羗宼隴右<lb/>
覆軍殺将朝廷患之復拜武捕虜将軍以中郎将王豐<lb/>
副與監軍使者竇固右䕶都尉陳訢将烏桓黎陽營三<lb/>
輔募士涼州諸郡羌胡兵及弛刑合四萬人擊之到金<lb/>
<pb n="KR2d0006_WYG_120-59a"/>
城浩舋與羌戰<hi>浩音閤舋音門</hi>斬首六百級又戰於洛都谷為<lb/>
羌所敗死者千餘人羌乃率衆引出塞武復追擊到東<lb/>
西邯大破之斬首四千六百級獲生口千六百人餘皆<lb/>
降散武振旅還京師増邑七百戸并前千八百戸永平<lb/>
四年卒子檀嗣坐兄伯濟與楚王英黨顏忠謀反國除<lb/>
永初七年鄧太后紹封武孫震為漻亭侯震卒子側嗣<lb/>
　范曄論略曰中興二十八將前世以為上應二十八<lb/>
　宿未之詳也然咸能感㑹風雲奮其智勇稱為佐命<lb/>
<pb n="KR2d0006_WYG_120-59b"/>
　亦各智能之士也議者多非光武不以功臣任職至<lb/>
　使英姿茂績委而勿用原夫深圗逺算固将有以焉<lb/>
　若乃王道既衰降及覇徳猶能授受惟庸勲賢皆序<lb/>
　如管隰之迭升桓世先趙之同列文朝可謂兼通矣<lb/>
　降自秦漢世資戰力至於翼扶丕運皆武人屈起亦<lb/>
　有鬻繒屠狗輕滑之徒或崇以連城之賞或任以阿<lb/>
　衡之地故勢疑則隙生力侔則亂起蕭樊且猶縲紲<lb/>
　信越終見葅戮不其然乎自兹以降迄於孝武宰輔<lb/>
<pb n="KR2d0006_WYG_120-60a"/>
　五世莫非公侯遂使縉紳道塞賢能蔽壅朝有世及<lb/>
　之私下多抱關之怨其懐道無聞委身草莽者亦何<lb/>
　可勝言故光武監前事之違存矯枉之志雖宼鄧之<lb/>
　髙勲耿賈之鴻烈分土不過大縣數四所加特進朝<lb/>
　請而已觀其治平臨政課職責咎將所謂導之以政<lb/>
　齊之以刑者乎若格之功臣其傷已甚何者直繩則<lb/>
　虧䘮恩舊撓情則違廢禁典選徳則功不必厚舉勞<lb/>
　則人或未賢參任則羣心離塞並列則其弊未逺不<lb/>
<pb n="KR2d0006_WYG_120-60b"/>
　得不較其勝否即以事相權故髙秩厚禮允答元功<lb/>
　峻文深憲責成吏職建武之世侯者百餘若夫數公<lb/>
　者則與參國議分均休咎其餘並優以寛科完其封<lb/>
　禄莫不終以功名延慶於後昔留侯以為高祖悉用<lb/>
　蕭曹故人而郭伋亦譏南陽多顯鄭興又戒功臣専<lb/>
　任夫崇恩偏授易啓私溺之失至公均被必廣招賢<lb/>
　之路意者不其然乎永平中顯宗追感前世功臣乃<lb/>
　圗畫二十八将於南宫雲臺其外又有王常李通竇<lb/>
<pb n="KR2d0006_WYG_120-61a"/>
　融卓茂合三十二人故依其本第係之篇末以志功<lb/>
　臣之次云爾<lb/>
太傅髙密侯鄧禹　中山太守全椒侯馬成　大司馬<lb/>
廣平侯吳漢　河南尹阜成侯王梁　左将軍膠東侯<lb/>
賈復　瑯邪太守祝阿侯陳俊　建威大将軍好畤侯<lb/>
耿弇　驃騎大將軍參蘧侯杜茂　執金吾雍奴侯宼<lb/>
恂　積弩將軍昆陽侯傅俊　征南大將軍舞陽侯岑<lb/>
彭　左曹合肥侯堅鐔　征西大將軍陽夏侯馮異<lb/>
<pb n="KR2d0006_WYG_120-61b"/>
上谷太守淮陽侯王霸　建義大將軍鬲侯朱祐　信<lb/>
都太守阿陵侯任光　征虜將軍潁陽侯祭遵　豫章<lb/>
太守中水侯李忠　驃騎大將軍擽陽侯景丹　右将<lb/>
軍槐里侯萬修　虎牙大將軍安平侯蓋延　太常靈<lb/>
夀侯邳彤　衛尉安成侯銚期　驃騎將軍昌成侯劉<lb/>
植　東郡太守東光侯耿純　横野大將軍山桑侯王<lb/>
常　城門校尉朗陵侯臧宫　大司空固始侯李通<lb/>
捕虜将軍揚虚侯馬武　大司空安豐侯竇融　驃騎<lb/>
<pb n="KR2d0006_WYG_120-62a"/>
將軍慎侯劉隆　太傅宣徳侯卓茂<lb/>
竇融字周公扶風平陵人也七世祖廣國孝文皇后之<lb/>
弟封章武侯融髙祖父宣帝時以吏二千石自常山徙<lb/>
焉融早孤王莽居攝中為彊弩將軍司馬東撃翟義還<lb/>
攻槐里以軍功封建武男女弟為大司空王邑小妻家<lb/>
長安中出入貴戚連結閭里豪傑以任俠為名然事母<lb/>
兄養弱弟内脩行義王莽末青徐賊起太師王匡請融<lb/>
為助軍與共東征及漢兵起融復從王邑敗於昆陽下<lb/>
<pb n="KR2d0006_WYG_120-62b"/>
歸長驅入關王邑薦融拜為波水將軍賜黄金千斤引<lb/>
兵至新豐莽敗以軍降更始大司馬趙萌萌以為校尉<lb/>
甚重之薦融為鉅鹿太守融見更始新立東方尚擾不<lb/>
欲出闗而髙祖父嘗為張掖太守從祖父為䕶羌校尉<lb/>
從弟亦為武威太守累世在河西知其土俗獨謂兄弟<lb/>
曰天下安危未可知河西殷富帶河為固張掖屬國精<lb/>
兵萬騎一旦緩急杜絶河津足以自守此遺種處也兄<lb/>
弟皆然之融於是日徃守萌辭讓鉅鹿圗出河西萌為<lb/>
<pb n="KR2d0006_WYG_120-63a"/>
言於更始乃得為張掖屬國都尉融大喜即将家屬而<lb/>
西既到撫結豪傑懐輯羌虜甚得其歡心西河翕然歸<lb/>
之是時酒泉太守梁統金城太守庫鈞張掖都尉史苞<lb/>
酒泉都尉竺曾敦煌都尉辛彤並州郡英俊融皆與為<lb/>
厚善及更始敗融與梁統等計議曰今天下擾亂未知<lb/>
所歸河西斗絶在羌胡中不同心戮力則不能自守權<lb/>
均力齊復無以相率當推一人為大將軍共全五郡觀<lb/>
時變動議既定而各謙讓咸以融世任河西為吏人所<lb/>
<pb n="KR2d0006_WYG_120-63b"/>
敬向乃推融行河西五郡大将軍事是時武威太守馬<lb/>
期張掖太守任仲並孤立無黨乃共移書告示之二人<lb/>
即解印綬去於是以梁統為武威太守史苞為張掖太<lb/>
守竺曾為酒泉太守辛彤為敦煌太守庫鈞為金城太<lb/>
守融居屬國領都尉職如故置從事監察五郡河西民<lb/>
俗質朴而融等政亦寛和上下相親晏然富殖修兵馬<lb/>
習戰射眀烽燧之警羌胡犯塞融自將與諸郡相救皆<lb/>
如符要每輙自破之其後匈奴懲艾希復侵宼而保塞<lb/>
<pb n="KR2d0006_WYG_120-64a"/>
羌胡皆震服親附安定北地上郡流人歸之不絶融等<lb/>
遥聞光武即位而心欲東向以河西隔逺未能自通時<lb/>
隗囂先稱建武年號融等從受正朔囂皆假其將軍印<lb/>
綬囂外順人望内懐異心使辨士張元㳺說河西曰更<lb/>
始事業已成尋復亡滅此一姓不再興之效今即有所<lb/>
主便相係屬一旦拘制自令失柄後有危殆雖悔無及<lb/>
今豪傑競逐雌雄未决當各據其土宇與隴蜀合從髙<lb/>
可為六國下不失尉佗融等於是召豪傑及諸太守計<lb/>
<pb n="KR2d0006_WYG_120-64b"/>
議其中智者皆曰漢承堯運歴數延長今皇帝姓號見<lb/>
於圗書自前世博物道術之士谷子雲夏賀良等建眀<lb/>
漢有再受命之符故劉子駿改易名字冀應其占及莽<lb/>
末道士西門君恵言劉秀當為天子遂謀立子駿事覺<lb/>
被殺出謂百姓觀者曰劉秀真汝主也皆近事暴著智<lb/>
者所共見也除言天命且以人事論之今稱帝者數人<lb/>
而洛陽土地㝡廣甲兵㝡强號令最眀觀符命而察人<lb/>
事他姓殆未能當也諸郡太守各有賔客或同或異融<lb/>
<pb n="KR2d0006_WYG_120-65a"/>
小心精詳遂决䇿東向五年夏遣長史劉鈞奉書獻馬<lb/>
先是帝聞河西完富地接隴蜀帝欲招之以逼囂術亦<lb/>
發使遺融書遇鈞於道即與俱還帝見鈞歡甚禮饗畢<lb/>
乃遣令還賜融璽書曰制詔行河西五郡大将軍事屬<lb/>
國都尉勞鎮守邉五郡兵馬精彊倉庫有蓄民庶殷富<lb/>
外則折挫羌胡内則百姓䝉福威徳流聞虚心相望道<lb/>
路隔塞邑邑何已長史所奉書獻馬悉至深知厚意今<lb/>
益州有公孫子陽天水有隗將軍方蜀漢相攻權在將<lb/>
<pb n="KR2d0006_WYG_120-65b"/>
軍舉足左右便有輕重以此言之欲相厚豈有量哉諸<lb/>
事具長史所見將軍所知王者迭興千載一㑹欲遂立<lb/>
桓文輔㣲國當勉卒功業欲三分鼎足連衡合從亦宜<lb/>
以時定天下未并吾與爾絶域非相吞之國今之議者<lb/>
必有任囂效尉佗制七郡之計王者有分土無分民自<lb/>
適己事而已今以黄金二百斤賜將軍便宜輙言因授<lb/>
融為涼州牧璽書既至河西咸驚以為天子明見萬里<lb/>
之外網羅張元之情融即復遣鈞上書曰臣融竊伏自<lb/>
<pb n="KR2d0006_WYG_120-66a"/>
惟幸得託先后末屬䝉恩為外戚累世二千石至臣之<lb/>
身復備列位假歴將帥守持一隅以委質則易為辭以<lb/>
納忠則易為力書不足以深逹至誠故遣劉鈞口陳肝<lb/>
膽自以底裏上露長無纎介而璽書盛稱蜀漢二主三<lb/>
分鼎足之權任囂尉佗之謀竊自痛傷臣融雖無識猶<lb/>
知利害之際逆順之分豈可背真舊之主事姦偽之人<lb/>
廢忠貞之節為傾覆之事棄已成之基求無冀之利此<lb/>
三者雖問狂夫猶知去就而臣獨何以用心謹遣同產<lb/>
<pb n="KR2d0006_WYG_120-66b"/>
弟友詣闕口陳區區友至髙平㑹囂反畔道絶馳歸遣<lb/>
司馬席封間行通書帝復遣席封賜融友書所以慰藉<lb/>
之甚備融既深知帝意乃與隗囂書責讓之曰伏惟將<lb/>
軍國富政修士兵懐附親遇戹㑹之際國家不利之時<lb/>
守節不囬承事本朝後遣伯春委身於國無疑之誠於<lb/>
斯有效融等所以欣服髙義願從役於將軍者良為此<lb/>
也而忿悁之閒改節易圗君臣分爭上下接兵委成功<lb/>
造難就去從義為横謀百年累之一朝毁之豈不惜乎<lb/>
<pb n="KR2d0006_WYG_120-67a"/>
殆執事者貪功建謀以至於此融竊痛之當今西州地<lb/>
勢局廹人兵離散易以輔人難以自建計若失路不反<lb/>
聞道猶迷不南合子陽則北入文伯耳夫負虚交而易<lb/>
彊禦恃逺救而輕近敵未見其利也融聞智者不危衆<lb/>
以舉事仁者不違義以要功今以小敵大於衆何如棄<lb/>
子徼功於義何如且初事本朝稽首北面忠臣節也及<lb/>
遣伯春垂涕相送慈父恩也俄而背之謂吏士何忍而<lb/>
棄之謂留子何自起兵以來轉相攻擊城郭皆為邱墟<lb/>
<pb n="KR2d0006_WYG_120-67b"/>
生人轉於溝壑今其存者非鋒刃之餘則流亡之孤迄<lb/>
今傷痍之恥未愈哭泣之聲尚聞幸賴天運少還而大<lb/>
將軍復重於難是使積痾不得遂瘳孤幼將復流離其<lb/>
為悲痛尤足愍傷言之可為酸鼻庸人且猶不忍况仁<lb/>
者乎融聞為忠甚易得冝實難憂人太過以徳取怨知<lb/>
且以言獲罪也區區所獻唯將軍省焉囂不納融乃與<lb/>
五郡太守共砥厲兵馬上疏請師期帝甚嘉羙之乃賜<lb/>
融以外屬圗及太史公五宗外戚世家魏其侯列傳詔<lb/>
<pb n="KR2d0006_WYG_120-68a"/>
報曰每追念及外屬孝景皇帝出自竇氏定王景帝之<lb/>
子朕之所祖昔魏其一言繼綂以正長君少君尊奉師<lb/>
傅修成淑徳施及子孫此皇太后神靈上天祐漢也從<lb/>
天水來者寫將軍所讓隗囂書痛入骨髓畔臣見之當<lb/>
股慄慚愧忠臣則酸鼻流涕義士則曠若發矇非忠孝<lb/>
慤誠孰能如此豈其徳薄者所能克堪囂自知失河西<lb/>
之助族禍將及欲設離閒之說亂惑真心轉相解搆以<lb/>
成其姦又京師百僚不曉國家及將軍本意多能採取<lb/>
<pb n="KR2d0006_WYG_120-68b"/>
虚偽誇誕妄談令忠孝失望傳言乖實毁譽之來皆不<lb/>
徒然不可不思今關東盗賊已定大兵今當悉西將軍<lb/>
其抗厲威武以應期㑹融被詔即與諸郡守將兵入金<lb/>
城初更始時先零羌封何諸種殺金城太守居其郡隗<lb/>
囂使使賂遺封何與共結盟欲發其衆融等因軍出進<lb/>
撃封何大破之斬首千餘級得牛馬羊萬頭榖數萬斛<lb/>
因並河揚威武伺候車駕時大兵未進融乃引還帝以<lb/>
融信效著明益嘉之詔扶風修理融父墳塋祠以太牢<lb/>
<pb n="KR2d0006_WYG_120-69a"/>
數馳輕使致遺四方珍羞梁綂乃使人刺殺張元遂與<lb/>
囂絶皆解所假将軍印綬七年夏酒泉太守竺曾以弟<lb/>
報怨殺人而去郡融承制拜曾為武鋒將軍更以辛彤<lb/>
代之秋隗囂發兵宼安定帝将自西征之先戒融期㑹<lb/>
遇雨道斷且囂兵已退乃止融至姑臧被詔罷歸融恐<lb/>
大兵遂久不出乃上書曰囂聞車駕當西臣融東下士<lb/>
衆騷動計且不戰囂将髙峻之屬皆欲逢迎大軍後聞<lb/>
兵罷峻等復疑囂揚言東方有變西州豪傑遂復附從<lb/>
<pb n="KR2d0006_WYG_120-69b"/>
囂又引公孫述将令守突門臣融孤弱介在其間雖承<lb/>
威靈宜速救助國家當其前臣融促其後緩急迭用首<lb/>
尾相資囂勢排迮不得進退此必破也若兵不早進久<lb/>
生持疑則外長宼讐内示困弱復令讒邪得有因縁臣<lb/>
竊憂之惟陛下哀憐帝深羙之八年夏車駕西征隗囂<lb/>
融率五郡太守及羌虜小月氐等步騎數萬輜重五千<lb/>
餘兩與大軍㑹髙平第一融先遣從事問㑹見儀適是<lb/>
時軍旅代興諸将與三公交錯道中或背使者交私語<lb/>
<pb n="KR2d0006_WYG_120-70a"/>
帝聞融先問禮儀甚善之以宣告百僚乃置酒髙㑹引<lb/>
見融等待以殊禮拜弟友為奉車都尉從弟士大中大<lb/>
夫遂共進軍囂衆大潰城邑皆降帝髙融功下詔以安<lb/>
豐陽泉蓼安安風四縣封融為安豐侯弟友為顯親侯<lb/>
遂以次封諸将帥武鋒将軍竺曾為助義侯武威太守<lb/>
梁綂為成義侯張掖太守史苞為襃義侯金城太守庫<lb/>
鈞為輔義侯酒泉太守辛彤為扶義侯封爵既畢乘輿<lb/>
東歸悉遣融等西還所鎮融以兄弟並受爵位久専方<lb/>
<pb n="KR2d0006_WYG_120-70b"/>
面懼不自安數上書求代詔報曰吾與将軍如左右手<lb/>
數執謙退何不曉人意勉循士民無擅離部曲及隴蜀<lb/>
平詔融與五郡太守奏事京師官屬賔客相隨駕乗千<lb/>
餘兩牛馬羊被野融到洛陽城門上涼州牧張掖屬國<lb/>
都尉安豐侯印綬詔遣使者還侯印綬引見就諸侯位<lb/>
賞賜恩寵傾動京師數月拜冀州牧十餘日又遷大司<lb/>
空融自以非舊臣一旦入朝位在功臣之右每召㑹進<lb/>
見容貌辭氣卑恭已甚帝以此愈親厚之融小心久不<lb/>
<pb n="KR2d0006_WYG_120-71a"/>
自安數辭讓爵位因侍中金遷口達至誠又上疏曰臣<lb/>
融年五十三有子年十五質性頑鈍臣融朝夕教導以<lb/>
經藝不得令觀天文見䜟記誠欲令恭肅畏事恂恂循<lb/>
道不願其有才能何况乃當傳以連城廣土享故諸侯<lb/>
王國哉因復請間求見帝不許後朝罷逡巡席後帝知<lb/>
欲有讓遂使左右傳出他日會見迎詔融曰日者知公<lb/>
欲讓職還土故命公暑熱且自便今相見宜論他事勿<lb/>
得復言融不敢陳請二十年大司徒戴涉坐舉人盗金<lb/>
<pb n="KR2d0006_WYG_120-71b"/>
下獄帝以三公參職不得已亦策免融明年加位特進<lb/>
二十三年代陰興行衛尉事特進如故又兼領將作大<lb/>
匠弟友為城門校尉兄弟並典禁兵融復乞骸骨輙賜<lb/>
錢帛太官致珍奇及友卒帝愍融年衰遣中常侍中謁<lb/>
者即其臥内彊進酒食融長子穆尚内黄公主代友為<lb/>
城門校尉穆子勲尚東海恭王彊女泚陽公主友子固<lb/>
亦尚光武女湼陽公主顯宗即位以融従兄子林為獲<lb/>
羌校尉竇氏一公兩侯三公主四二千石相與並時自<lb/>
<pb n="KR2d0006_WYG_120-72a"/>
祖及孫官府邸第相望京邑奴婢以千數於親戚功臣<lb/>
中莫與為北永平二年林以受羌贓罪下獄死帝由是<lb/>
數下詔切責融戒以竇嬰田蚡禍敗之事融惶恐乞骸<lb/>
骨詔令歸第養病嵗餘聽上衛尉印綬賜養牛上樽酒<lb/>
融在宿衛十餘年年老子孫縱誕多不法穆等遂交通<lb/>
輕薄屬託郡縣干亂政事以封在安豐欲令姻戚悉據<lb/>
故六安國遂矯稱陰太后詔令六安侯劉盱去婦因以<lb/>
女妻之五年盱婦家上書言狀帝大怒乃盡免穆等官<lb/>
<pb n="KR2d0006_WYG_120-72b"/>
諸竇為郞吏者皆將家屬歸故郡獨留融在京師穆等<lb/>
西至函谷關有詔悉復追還會融卒時年七十八諡曰<lb/>
戴侯賻送甚厚帝以穆不能修尚而擁富貲居大第常<lb/>
令謁者一人監獲其家居數年謁者奏穆父子自失勢<lb/>
數出怨望語帝令將家屬歸本郡唯勲以泚陽主壻留<lb/>
京師穆坐賂遺小吏郡捕繫與子宣俱死平陵獄勲亦<lb/>
死洛陽獄久之詔還融夫人與小孫一人居洛陽家舍<lb/>
十四年封勲弟嘉爲安豐侯食邑二千戸奉融後和帝<lb/>
<pb n="KR2d0006_WYG_120-73a"/>
初為少府及勲子大將軍憲被誅免就國嘉卒子萬全<lb/>
嗣萬全卒子會宗嗣萬全弟子武别有𫝊固字孟孫少<lb/>
以尚公主為黄門侍郎好覽書傳喜兵法貴顯用事中<lb/>
元元年襲父友封顯親侯顯宗即位遷中郎將監羽林<lb/>
士後坐従兄穆有罪廢于家十餘年時天下乂安帝欲<lb/>
遵武帝故事擊匈奴通西域以固明習邊事十五年冬<lb/>
拜為奉車都尉以騎都尉耿忠為副謁者僕射耿秉為<lb/>
駙馬都尉秦彭為副皆置従事司馬並出屯涼州明年<lb/>
<pb n="KR2d0006_WYG_120-73b"/>
固與忠率酒泉敦煌張掖甲卒及盧水羌胡萬二千騎<lb/>
出酒泉塞耿秉秦彭率武威隴西天水募士及羌胡萬<lb/>
騎出居延塞又太僕祭彤度遼將軍吳棠將河東北地<lb/>
西河羌胡及南單于兵萬一千騎出高闕塞騎都尉来<lb/>
苖獲烏桓校尉文穆將太原鴈門代郡上谷漁陽右北<lb/>
平定襄郡兵及烏桓鮮卑萬一千騎出平城塞固忠至<lb/>
天山擊呼衍王斬首千餘級呼衍王走追至蒲類海留<lb/>
吏士屯伊吾盧城耿秉秦彭絶漠六百餘里至三木樓<lb/>
<pb n="KR2d0006_WYG_120-74a"/>
山来苖文穆至匈奴河水上虜皆奔走無所獲祭彤吳<lb/>
棠坐不至涿邪山免為庶人時諸將唯固有功加位特<lb/>
進明年復出玉門擊西域詔耿秉及騎都尉劉張皆去<lb/>
符傳以屬固固遂破白山降車師事已具耿秉傳固在<lb/>
邊數年羌胡服其恩信肅宗即位以公主修勑慈愛累<lb/>
世崇重加號長公主增邑三千戸徴固代魏應為大鴻<lb/>
臚帝以其曉習邊事每被訪及建初二年追錄前功増<lb/>
邑一千三百戸七年代馬防為光祿勲明年復代馬防<lb/>
<pb n="KR2d0006_WYG_120-74b"/>
為衛尉固久歴大位甚見尊貴賞賜租祿貲累鉅億而<lb/>
性謙儉愛人好施士以此稱之章和二年卒諡曰文侯<lb/>
子彪至射聲校尉先固卒無子國除融曾孫憲字伯度<lb/>
父勲被誅憲少孤建初二年女弟立為皇后拜憲為郞<lb/>
稍遷侍中虎賁中郞將弟篤為黄門侍郞兄弟親幸並<lb/>
侍宮省寵貴日盛自王主及陰馬諸家莫不畏憚憲恃<lb/>
宮掖聲勢遂以賤直請奪沁水公主園田<hi>公主明帝女也</hi>主逼<lb/>
畏不敢計後肅宗駕出過園指以問憲憲陰喝<hi>一介反</hi>不<lb/>
<pb n="KR2d0006_WYG_120-75a"/>
得對後發覺帝大怒召憲切責曰深思前過奪主田園<lb/>
時何用愈趙高指鹿為馬<hi>愈猶差也</hi>久念使人驚怖昔永平<lb/>
中常令陰黨陰博鄧疊三人更相紏察故諸豪戚莫敢<lb/>
犯法者而詔書切切猶以舅氏田宅為言今貴主尚見<lb/>
枉奪何况小人哉國家棄憲如孤雛腐鼠耳憲大震懼<lb/>
皇后為毁服深謝良久乃得解使以田還主遂不繩其<lb/>
罪然亦不授以重任和帝即位太后臨朝憲以侍中内<lb/>
幹機密出宣誥命肅宗遺詔以篤為虎賁中郞將篤弟<lb/>
<pb n="KR2d0006_WYG_120-75b"/>
景瓌並中常侍於是兄弟皆在親要之地憲以前太尉<lb/>
鄧彪有義讓先帝所敬而仁厚委隨故尊崇之以為太<lb/>
傅令百官總己以聽其所施為輙外令彪奏内白太后<lb/>
事無不従又屯騎校尉桓郁累世帝師而性和退自守<lb/>
故上書薦之令授經禁中以内外協附莫生疑異憲性<lb/>
果急睚眦之怨莫不報復初永平時謁者韓紆嘗考劾<lb/>
父勲獄憲遂令客斬紆子以首祭勲冡齊殤王子都鄉<lb/>
侯暢来弔國憂暢素行邪僻與歩兵校尉鄧疊親屬數<lb/>
<pb n="KR2d0006_WYG_120-76a"/>
徃来京師因疉母元自通長樂宫得幸太后被詔召詣<lb/>
上東門憲懼見幸分宫省之權遣刺客殺暢於屯衛之<lb/>
中而歸罪於暢弟利侯剛乃使侍御史與靑州刺史雜<lb/>
考剛等後事發覺太后怒閉憲於内宫憲懼誅自求擊<lb/>
匈奴以贖死會南單于請兵北伐乃拜憲車騎將軍金<lb/>
印紫綬官屬依司空以執金吾耿秉為副發北軍五校<lb/>
黎陽雍營緣邊十二郡騎士及羌胡兵士出塞明年憲<lb/>
與秉各將四千騎及南匈奴左谷蠡王師子萬騎出朔<lb/>
<pb n="KR2d0006_WYG_120-76b"/>
方雞鹿塞南單于屯屠河將萬餘騎出滿夷谷度遼將<lb/>
軍鄧鴻及緣邉義従羌胡八千騎與左賢王安國萬騎<lb/>
出㧽陽塞皆會涿邪山憲分遣副校尉閻盤司馬耿䕫<lb/>
耿譚將左谷蠡王師子右呼衍王須訾等精騎萬餘與<lb/>
北單于戰於稽落山大破之虜衆崩潰單于遁走追擊<lb/>
諸部遂臨私渠北鞮海斬名王以下萬三千級獲生口<lb/>
馬牛羊橐駞百餘萬頭於是溫犢須日逐溫吾夫渠王<lb/>
栁鞮等八十一部率衆降者前後二十餘萬人憲秉遂<lb/>
<pb n="KR2d0006_WYG_120-77a"/>
登燕然山去塞三千餘里刻石勒功紀漢威徳令班固<lb/>
作銘曰惟永元元年秋七月有漢元舅曰車騎將軍竇<lb/>
憲寅亮聖明登翼王室納于大麓惟清緝熙乃與執金<lb/>
吾耿秉述職廵御理兵於朔方鷹揚之校螭虎之士爰<lb/>
該六師暨南單于東烏桓西戎氐羌侯王君長之羣驍<lb/>
騎三萬元戎輕武長轂四分雲輜蔽路萬有三千餘乘<lb/>
勒以八陣莅以威神元甲耀日朱旗絳天遂陵髙闕下<lb/>
雞鹿經磧鹵絶大漠斬温禺以釁鼓血尸逐以染鍔然<lb/>
<pb n="KR2d0006_WYG_120-77b"/>
後四校横徂星流彗埽蕭條萬里野無遺冦於是域滅<lb/>
區單反斾而旋考傳驗圖窮覽其山川遂踰涿邪跨安<lb/>
侯乗燕然躡冐頓之區落焚老上之龍庭上以攄髙丈<lb/>
之宿憤光祖宗之神靈下以安固後嗣恢拓境宇振大<lb/>
漢之天聲兹所謂一勞而久逸暫費而永寧者也乃遂<lb/>
封山刋石昭銘上徳其辭曰鑠王師兮征荒裔勦凶虐<lb/>
兮截海外夐其邈兮亘地界封神邱兮建隆嵑熙帝載<lb/>
兮振萬世憲乃班師而還遣軍司馬呉氾梁諷奉金帛<lb/>
<pb n="KR2d0006_WYG_120-78a"/>
遺北單于宣明國威而兵随其後時虜中乖亂氾諷所<lb/>
到輙招降之前後萬餘人遂及單于於西海上宣國威<lb/>
信致以詔賜單于稽首拜受諷因説宜修呼韓邪故事<lb/>
保國安人之福單于喜悦即將其衆與諷俱還到私渠<lb/>
海聞漢軍已入塞乃遣弟右温禺鞮王奉貢入侍随諷<lb/>
詣闕憲以單于不自身到奏還其侍弟南單于於漠北<lb/>
遺憲古鼎容五斗其傍銘曰仲山甫鼎其萬年子子孫<lb/>
孫永保用憲乃上之詔使中郎將持節即五原拜憲大<lb/>
<pb n="KR2d0006_WYG_120-78b"/>
將軍封武陽侯食邑二萬戸憲固辭封爵策許焉舊大<lb/>
將軍位在三公下置官屬依太尉憲威權震朝廷公卿<lb/>
希旨奏憲位次太𫝊下三公上長史司馬秩中二千石<lb/>
從事中郎二人六百石自下各有增振旅還京師於是<lb/>
大開府庫勞賜士吏其所將諸郡二千石子弟從征者<lb/>
悉除太子舍人是時篤為衛尉景瓌皆侍中奉車都尉<lb/>
四家競修第宅窮極工匠明年詔曰大將軍憲前歲出<lb/>
征克滅北狄朝加封賞固讓不爱舅氏舊典並䝉爵土<lb/>
<pb n="KR2d0006_WYG_120-79a"/>
其封憲冠軍侯邑二萬戸篤郾侯景汝陽侯瓌夏陽侯<lb/>
各六千戸憲獨不受封遂將兵出鎮涼州以侍中鄧疊<lb/>
行征西軍事為副北單于以漢還侍弟復奉車諧儲王<lb/>
等款居延塞欲入朝見願請大使憲上遣大將軍中䕶<lb/>
軍班固行中郎將與司馬梁諷迎之㑹北單于為南單<lb/>
于所破被創遁走固至私渠海而還憲以北虜微弱欲<lb/>
遂滅之明年復遣右校尉耿䕫司馬任尚趙博等將兵<lb/>
撃北虜於金微山大破之克獲甚衆北單于遁逃不知<lb/>
<pb n="KR2d0006_WYG_120-79b"/>
所在憲既平匈奴威名大盛以耿䕫任尚為爪牙鄧疊<lb/>
郭璜為腹心班固傅毅之徒皆置幕府以典文章刺史<lb/>
郡守多出其門尚書僕射郅壽樂恢並以忤意相繼自<lb/>
殺由是朝臣震懾望風承㫖而篤進位特進得舉吏見<lb/>
禮依三公景為執金吾瓌光禄勲權貴顯赫傾動京師<lb/>
雖俱驕縱而景為尤甚奴客緹騎依倚形勢侵陵小人<lb/>
彊奪財貨簒取罪人妻掠婦女啇賈閉塞如避寇讐有<lb/>
司畏懦莫敢舉奏太后聞之使謁者策免景官以特進<lb/>
<pb n="KR2d0006_WYG_120-80a"/>
就朝位瓌少好經書節約自修出為魏郡遷潁川太守<lb/>
竇氏父子兄弟並居列位充滿朝廷叔父霸為城門校<lb/>
尉霸弟襃將作大匠襃弟嘉少府其為侍中將大夫郎<lb/>
吏十餘人憲既負重勞陵肆滋甚四年封鄧疊為穰侯<lb/>
疊與其弟歩兵校尉磊及母元又憲女壻射聲校尉郭<lb/>
舉舉父長樂少府璜皆相交結元舉並出入禁中舉得<lb/>
幸太后遂共圖為殺害帝隂知其謀乃與近幸中常侍<lb/>
鄭衆定議誅之以憲在外慮其懼禍為亂忍而未發㑹<lb/>
<pb n="KR2d0006_WYG_120-80b"/>
憲及鄧疊班師還京師詔使大鴻臚持節郊迎賜軍吏<lb/>
各有差憲等既至帝乃幸北宫詔執金吾五校尉勒兵<lb/>
屯衛南北宫閉城門收捕疊磊璜舉皆下獄誅家屬徙<lb/>
合浦遣謁者僕射收憲大將軍印綬更封為冠軍侯憲<lb/>
及篤景瓌皆遣就國帝以太后故不欲明誅憲為選嚴<lb/>
能相督察之憲篤景到國皆廹令自殺宗族賔客以憲<lb/>
為官者皆免歸本郡瓌以素自修不被逼廹明年坐廪<lb/>
假貧人徙封羅侯不得臣吏人初竇后之譖梁氏憲等<lb/>
<pb n="KR2d0006_WYG_120-81a"/>
豫有謀焉永元十年梁棠兄弟徙九眞還路由長沙逼<lb/>
瓌令自殺後和熹鄧后臨朝永初二年詔諸竇前歸本<lb/>
郡者與安豐侯萬全俱還京師萬全少子章字伯尚少<lb/>
好學有文章與馬融崔瑗同好更向推薦永初中三輔<lb/>
遭羌寇章避難東國家於外黄居貧蓬戸蔬食躬勤孝<lb/>
養然誦讀不輟太僕鄧康聞其名請欲與交章不肯徃<lb/>
康以此益重焉是時學者稱東觀為老氏蔵室道家蓬<lb/>
萊山康遂薦章入東觀為校書即順帝初章女年十二<lb/>
<pb n="KR2d0006_WYG_120-81b"/>
能屬文以才貎選入掖庭有寵與梁皇后並為貴人擢<lb/>
章為羽林郎將遷屯騎校尉章謙虗下士收進時軰甚<lb/>
得名譽是時梁竇並貴各有賓客多交搆其間章推心<lb/>
待之故得免其患貴人早卒帝追思之無已詔史官樹<lb/>
碑頌徳章自為之辭貴人殁後帝禮待之無衰永和五<lb/>
年遷少府漢安二年轉大鴻臚建康元年梁后稱制章<lb/>
自免卒于家中子唐有俊才官至虎賁中郎將<lb/>
馬援字文淵扶風茂陵人也其先趙奢為趙將號曰馬<lb/>
<pb n="KR2d0006_WYG_120-82a"/>
服君子孫因為氏武帝時以吏二千石自邯鄲徙焉曽<lb/>
祖父通以功封重合侯坐兄何羅反被誅故援再世不<lb/>
顯援三兄况余員並有才能王莽時皆二千石援年十<lb/>
二而孤少有大志諸兄竒之常受齊詩不能守章句乃<lb/>
辭况欲就邉郡田牧况曰汝大才當晚成良工不示人<lb/>
以朴且從所好㑹况卒援行服朞年不離墓所事寡嫂<lb/>
不冠不入廬後為郡督郵送囚至司命府囚有重罪援<lb/>
哀而縱之遂亡命北地遇赦因留牧畜賓客多歸附者<lb/>
<pb n="KR2d0006_WYG_120-82b"/>
遂役屬數百家轉游隴漢間常謂賓客曰丈夫為志窮<lb/>
當益堅老當益壯因處田牧至有馬牛羊數千頭榖數<lb/>
萬斛既而嘆曰凡殖貨財貴其能施賑也否則守錢虜<lb/>
耳乃盡散以頒昆弟故舊身衣羊裘皮袴王莽末四方<lb/>
兵起莽從弟衛將軍林廣招雄俊乃辟援及同縣原涉<lb/>
為掾薦之於莽莽以涉為鎭戎大尹援為新成大尹及<lb/>
莽敗援兄員時為增山連率與援俱去郡復避地涼州<lb/>
光武即位員先詣洛陽帝遣員復郡卒於官援因留西<lb/>
<pb n="KR2d0006_WYG_120-83a"/>
州隗囂甚敬重之以為綏徳將軍與决籌策時公孫述<lb/>
稱帝於蜀囂使援往觀之援素與述同里閈相善以為<lb/>
既至當握手歡如平生而述乃盛陳陛衞以延援入交<lb/>
拜禮畢使出就舘更為援制都布單衣交讓冠㑹百官<lb/>
於宗廟中立舊交之位述鸞旗旄騎警蹕就車罄折而<lb/>
入禮饗官屬甚盛欲授援以封侯大將軍位賓客皆樂<lb/>
留援曉之曰天下雌雄未定公孫不吐哺走迎國士與<lb/>
圖成敗反修餙邊幅如偶人形此子何足久稽天下士<lb/>
<pb n="KR2d0006_WYG_120-83b"/>
乎遂辭歸謂囂曰子陽井底蛙耳而妄自尊大不如專<lb/>
意東方建武四年冬囂使援奉書洛陽援至引見於宣<lb/>
徳殿光武迎笑謂援曰卿遨遊二帝間今見卿使人大<lb/>
慙援頓首辭謝因曰當今之世非獨君擇臣也臣亦擇<lb/>
君耳臣與公孫述同縣少相善臣前至蜀述陛㦸而後<lb/>
進臣臣今逺來陛下何知臣非刺客姦人而簡易若是<lb/>
帝復笑曰卿非刺客顧説客耳援曰天下反覆盜名字<lb/>
者不可勝數今見陛下恢廓大度同符高祖乃知帝王<lb/>
<pb n="KR2d0006_WYG_120-84a"/>
自有眞也帝甚壯之援從南幸黎邱轉至東海及還以<lb/>
為待詔使太中大夫來歙持節送援西歸隴右隗囂與<lb/>
援同卧起問以東方流言及京師得失援説囂曰前到<lb/>
朝廷上引見數十每接讌語自夕至旦才明勇畧非人<lb/>
敵也且開心見誠無所隱伏闊達多大節畧與髙祖同<lb/>
經學博覽政事文辯前世無比囂曰卿謂何如髙帝援<lb/>
曰不如也髙帝無可無不可今上好吏事動如節度又<lb/>
不喜飲酒囂意不懌曰如卿言反復勝耶然雅信援故<lb/>
<pb n="KR2d0006_WYG_120-84b"/>
遂使長子恂入質援因將家屬随恂歸洛陽居數月無<lb/>
他職任援以三輔地曠土沃而所將賓客猥多乃上書<lb/>
求屯田上林苑中帝許之㑹隗囂用王元計意更狐疑<lb/>
援數以書記責譬於囂囂怨援背己得書増怒遂發兵<lb/>
拒漢援乃上疏曰臣援自念歸身聖朝奉事陛下本無<lb/>
公輔一言之薦左右為容之助臣不自陳陛下何因聞<lb/>
之夫居前不能令人輊居後不能令人軒與人怨不能<lb/>
為人患臣所恥也故敢觸冒罪忌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>死陳誠臣與隗囂<lb/>
<pb n="KR2d0006_WYG_120-85a"/>
本實交友初囂遣臣東謂臣曰本欲為漢願足下徃觀<lb/>
之於汝意可即專心矣而臣還反報以赤心實欲導之<lb/>
於善非敢譎以非義而囂自挾姦心盗憎主人怨毒之<lb/>
情遂歸臣臣欲不言則無以上聞願聼詣詣行在所極<lb/>
陳滅囂之術得空胸腹申愚策退就隴畝死無所恨帝<lb/>
乃召援計事援具言謀畫因使援將突騎五千往來游<lb/>
説囂將髙峻任禹之屬下及𦍑豪為陳禍福以離囂支<lb/>
黨援又為書與囂將楊廣使曉勸於囂曰春卿無恙前<lb/>
<pb n="KR2d0006_WYG_120-85b"/>
别冀南寂無音驛援閒還長安因留上林援竊見四海<lb/>
已安兆民同情而季孟閉拒背畔為天下表的常懼海<lb/>
内切齒思相屠裂故遺書戀戀以致惻隱之計乃聞季<lb/>
孟歸罪於援而納王游翁諂邪之説自為函谷以西舉<lb/>
足可定以今而觀竟何如邪援閒至河内過存伯春見<lb/>
其奴吉從西方還説伯春小弟仲舒望見吉欲問伯春<lb/>
無他否竟不能言曉夕號泣婉轉塵中又説其家悲愁<lb/>
之狀不可言也夫怨讐可刺不可毁援聞之不自知泣<lb/>
<pb n="KR2d0006_WYG_120-86a"/>
下也援素知季孟孝愛曾閔不過夫孝於其親豈不慈<lb/>
於其子可有子抱三木而跳梁妄作自同分羮之事乎<lb/>
季孟平生自言所以擁兵衆者欲以保全父母之國而<lb/>
完墳墓也又言茍厚士大夫而已而今所欲全者將破<lb/>
亡之所欲完者將毁傷之所欲厚者將反薄之季孟常<lb/>
折媿子陽而不受其爵今更共陸陸欲往附之將難為<lb/>
顔乎若復責以重質當安從得子主給是哉往時子陽<lb/>
獨欲以王相待而春鄉拒之今者歸老更欲低頭與小<lb/>
<pb n="KR2d0006_WYG_120-86b"/>
兒曹共槽櫪而食並肩側身於怨家之朝乎男兒溺死<lb/>
何傷而拘於游哉今國家待春卿意深宜使牛孺卿與<lb/>
諸耆老大人共説季若計畫不從從眞可引領去矣前<lb/>
披輿地圖見天下郡國百有六所柰何欲以區區二邦<lb/>
以當諸夏百有四乎春卿事季孟外有君臣之義内有<lb/>
朋友之道言君臣邪故當諫爭語朋友邪應有切磋豈<lb/>
有知其無成而但萎腇咋舌义手從族乎及今成計殊<lb/>
尚善也過是欲少味矣且來君叔天下信士朝廷重之<lb/>
<pb n="KR2d0006_WYG_120-87a"/>
其意依依常獨為西州言援啇朝廷猶欲立信於此必<lb/>
不負約援不得久留願急賜報廣竟不答八年帝自西<lb/>
征囂至漆諸將多以王師之重不宜逺入險阻計冗豫<lb/>
未决㑹召援夜至帝大喜引入具以羣議質之援因説<lb/>
隗囂將帥有土崩之勢進有必破之狀又於帝前聚米<lb/>
為山谷指畫形勢開示衆軍所從道徑往來分析曲折<lb/>
昭然可曉帝曰虜在吾目中矣明旦遂進軍至第一囂<lb/>
衆大潰九年拜援太中大夫副來歙監諸將平涼州自<lb/>
<pb n="KR2d0006_WYG_120-87b"/>
王莽末西羌寇邉遂入居塞内金城屬縣皆為虜有來<lb/>
歙奏言隴西侵殘非馬援莫能定十一年夏璽書拜援<lb/>
隴西太守援乃發步騎三千人撃破先零羌於臨洮斬<lb/>
首數百級獲馬牛羊萬餘頭守塞諸羌八千餘人詣援<lb/>
降諸種有數萬屯聚寇鈔拒浩舋隘援與揚武將軍馬<lb/>
成撃之羌因將其妻子輜重移阻於允吾谷<hi>允音鉛吾音牙</hi>援<lb/>
乃潛行閒道掩赴其營羌大驚擾復逺徙唐翼谷中援<lb/>
復追討之羌引精兵聚北山上援陳兵向山而分遣數<lb/>
<pb n="KR2d0006_WYG_120-88a"/>
百騎繞襲其後乗夜放火撃鼓呌譟虜遂大潰凡斬首<lb/>
千餘級以兵少少不得窮追收其榖糧畜産而還援中<lb/>
矢貫脛帝以璽書勞之賜牛羊數千頭援盡班諸賓客<lb/>
是時朝臣以金城破羌之西塗逺多寇議欲棄之援上<lb/>
言破羌以西城多完牢易可依固其田土肥壤灌溉流<lb/>
通如令羌在湟中則為害不休不可棄也帝然之於是<lb/>
詔武威太守令悉還金城客民歸者三千餘口使各反<lb/>
舊邑援奏為置長吏繕城郭起塢候開𨗳水田勸以耕<lb/>
<pb n="KR2d0006_WYG_120-88b"/>
牧郡中樂業又遣羌豪楊封譬説塞外羌皆來和親又<lb/>
武氏都人背公孫述者降者援皆上復其侯王君長賜<lb/>
印綬帝悉從之乃罷馬成軍十三年武都參狼羌與塞<lb/>
外諸種為寇殺長吏援將四千餘人撃之至氐道縣羌<lb/>
在山上援軍據便地奪其水草不與戰羌遂窮困豪帥<lb/>
數十萬戸亡出塞諸種萬餘人悉降於是隴右清静援<lb/>
務開寛信恩以待下任吏以職但總大體而已賓客故<lb/>
人日滿其門諸曹時白外事援輙曰此丞掾之任何足<lb/>
<pb n="KR2d0006_WYG_120-89a"/>
相煩頗哀老子使得遨遊若大姓侵小民黠羌欲旅拒<lb/>
此乃太守事耳傍縣嘗有報仇者吏民驚言羌反百姓<lb/>
奔入城郭狄道長詣門請閉城𤼵兵援時與賓客飲大<lb/>
笑曰燒虜何敢復犯我曉狄道長歸守寺舍良怖急者<lb/>
可狀下伏後稍定郡中服之視事六年徵入為虎賁中<lb/>
郎將初援在隴西上書言宜如舊鑄五銖錢事下三府<lb/>
三府奏以為未可許事遂寢及援還從公府求得前奏<lb/>
難十餘條乃随牒觧釋更具表言帝從之天下頼其便<lb/>
<pb n="KR2d0006_WYG_120-89b"/>
援自還京師數被進見為人明爽須髮眉目如畫閑於<lb/>
進對尤善述前世行事每言及三輔長者下至閭里少<lb/>
年皆可觀聼自皇太子諸王侍聞者莫不屬耳忘倦又<lb/>
善兵策帝嘗言伏波論兵與我意合每有所謀未嘗不<lb/>
用初卷人維汜訞言稱神有弟子數百人坐伏誅其後<lb/>
弟子李廣等宣言汜神化不死誑惑百姓十七年遂聚<lb/>
黨攻没皖城殺皖侯劉閔自稱南嶽太師遣謁者張宗<lb/>
將兵數千人討之復為廣所敗於是使援𤼵諸郡兵合<lb/>
<pb n="KR2d0006_WYG_120-90a"/>
萬餘人撃破廣等斬之又交趾女子徵側反女弟徵貳<lb/>
反攻没其郡九眞日南合浦蠻夷皆應之寇畧嶺外六<lb/>
十餘城側自立為王於是璽書拜援伏波將軍以扶樂<lb/>
侯劉隆為副督樓船將軍段志等南撃交趾軍至合浦<lb/>
而志病卒詔援並將其兵遂緣海而進随山刋道千餘<lb/>
里十八年軍至浪泊上與賊戰破之斬首數千級降者<lb/>
萬餘人援追徵側等至禁谿數敗之賊遂散走明年正<lb/>
月斬徵側徵貳傳首洛陽封援為新息侯食邑三千戸<lb/>
<pb n="KR2d0006_WYG_120-90b"/>
援乃撃牛釃酒勞饗軍士從容謂官屬曰吾從弟少游<lb/>
常哀吾慷慨多大志曰士生一世但取衣食裁足乗下<lb/>
澤車御款段馬為郡掾吏守墳墓鄉里稱善人斯可矣<lb/>
致求盈餘但自苦耳當吾在浪泊西里間虜未滅之時<lb/>
下潦上霧毒氣熏蒸仰視飛鳶跕跕墮水中臥念少游<lb/>
平生時語何可得也今頼士大夫之力被䝉大恩猥先<lb/>
諸君紆佩金紫且喜且慙吏士皆伏稱萬歲援遂將樓<lb/>
船大小二千餘艘戰士二萬餘人撃九眞賊徵側餘黨<lb/>
<pb n="KR2d0006_WYG_120-91a"/>
都羊等自無功至居風斬獲五千餘人嶠南悉平援奏<lb/>
言西于縣戸有三萬二千逺界去庭千餘里請分為封<lb/>
溪望海二縣許之援所過輙為郡縣治城郭穿渠灌溉<lb/>
以利其民條奏越律與漢律駮者十餘事與越人申明<lb/>
舊制以約束之自後駱越奉行馬將軍故事二十年秋<lb/>
振旅還京師軍吏經瘴疫死者十四五賜援兵車一乗<lb/>
朝見位次九卿援好騎善别名馬於交趾得駱越銅鼔<lb/>
乃鑄為馬式還上之因表曰夫行天莫如龍行地莫如<lb/>
<pb n="KR2d0006_WYG_120-91b"/>
馬馬者甲兵之本國之大用安寧則以别尊卑之序有<lb/>
變則以濟遠近之難昔有騏驥一日千里伯樂見之昭<lb/>
然不惑近有西河子輿亦明相法子輿傳西河儀長孺<lb/>
長孺傳茂陵丁君都君都傳成紀楊子阿臣援常師事<lb/>
子阿受相馬骨法考之於行事輙有驗效臣愚以為傳<lb/>
聞不如親見視景不如察形今欲形之於生馬則骨法<lb/>
難備又不可傳之於後孝武皇帝時善相馬者東門京<lb/>
鑄作銅馬法獻之有詔立於魯班門外則更名魯班門<lb/>
<pb n="KR2d0006_WYG_120-92a"/>
曰金馬門臣謹依儀氏䩭中帛氏口齒謝氏㫳鬐丁氏<lb/>
身中備此數家骨相以為法馬髙三尺五寸圍四尺四<lb/>
寸謹以上之有詔置於宣徳殿下以為名馬式焉初援<lb/>
軍還將至故人多迎勞之平陵人孟冀名有計謀於坐<lb/>
賀援援謂之曰吾望子有善言反同衆人邪昔伏波將<lb/>
軍路博徳開置七郡裁封數百户今我微勞猥享大縣<lb/>
功薄賞厚何以能長久乎先生奚用相濟冀曰愚不及<lb/>
援曰方今匃奴烏桓尚擾北邉欲請撃之男兒要當死<lb/>
<pb n="KR2d0006_WYG_120-92b"/>
於邉野以馬革裹屍還葬耳何能臥牀上在兒女子手<lb/>
中邪冀曰諒為烈士當如此矣還月餘㑹匃奴烏桓寇<lb/>
扶風援以三輔侵擾園陵危逼因請行許之自九月至<lb/>
京師十二月復出屯襄國詔百官祖道援謂黄門郎梁<lb/>
松竇固曰凡人為貴當使可賤如卿等欲不可復賤居<lb/>
髙堅自持勉思鄙言松後果以貴滿致災固亦幾不免<lb/>
明年秋援將三千騎出髙栁行鴈門代郡上谷障塞烏<lb/>
桓侯者見漢軍至虜遂散去援無所得而還援嘗有疾<lb/>
<pb n="KR2d0006_WYG_120-93a"/>
梁松來候之獨拜牀下援不答松去後諸子問曰梁伯<lb/>
孫帝壻貴重朝廷公卿已下莫不憚之大人奈何不為<lb/>
禮援曰我乃松父友也雖貴何得失其序乎松由是恨<lb/>
之二十四年武威將軍劉尚撃武陵五谿蠻夷深入軍<lb/>
没援復請行時年六十二帝愍其老未許之援自請曰<lb/>
臣尚能披甲上馬帝令試之援據鞍顧盻以示可用帝<lb/>
笑曰矍鑠哉是翁也遂遣援率中郎將馬武耿舒劉匡<lb/>
孫永等將十二郡募士及弛刑四萬餘人征五谿援夜<lb/>
<pb n="KR2d0006_WYG_120-93b"/>
與送者訣謂友人謁者杜愔曰吾受厚恩年廹餘日索<lb/>
常恐不得死國事今獲所願甘心瞑目但畏長者家兒<lb/>
或在左右或與從事殊難得調介介獨惡是耳明年春<lb/>
軍至臨鄉遇賊攻縣援迎擊破之斬獲二千餘人皆散<lb/>
走入竹林中時軍次下雋<hi>字兖反</hi>有兩道可入從壺頭則<lb/>
路近而水嶮從充則塗夷而運逺帝初以為疑及軍至<lb/>
耿舒欲從充道援以為棄日費糧不如進壺頭搤其喉<lb/>
咽充賊自破以事上之帝從援策三月進軍壺頭賊乗<lb/>
<pb n="KR2d0006_WYG_120-94a"/>
髙守隘水疾船不得上㑹暑甚士卒多疫死援亦中病<lb/>
遂困乃穿岸為室以避炎氣賊每升險鼓譟援輙曵足<lb/>
以觀之左右哀其壯意莫不為之流涕耿舒與兄好畤<lb/>
侯弇書曰前舒上書當先撃充糧雖難運而兵馬得用<lb/>
軍人數萬争欲先奮今壺頭竟不得進大衆怫鬱行死<lb/>
誠可痛惜前到臨鄉賊無故自致若夜擊之即可殄滅<lb/>
伏波類西域賈胡到一處輙止以是失利今果疾疫皆<lb/>
如舒言弇得書奏之帝乃使虎賁中郎將梁松乗驛責<lb/>
<pb n="KR2d0006_WYG_120-94b"/>
問援因代監軍㑹援病卒松素懐不平遂因事䧟之帝<lb/>
大怒追收新息侯印綬初援兄子嚴敦並喜譏議而通<lb/>
輕侠客援前在交趾還書誡之曰吾欲汝曹聞人過失<lb/>
如聞父母之名耳可得聞口不可得言也好議論人長<lb/>
短妄是非正法此吾所大惡也寧死不願聞子孫有此<lb/>
行也汝曹知吾惡之甚矣所以復言者施衿結䄜申父<lb/>
母之誡欲使汝曹不忘之耳龍伯髙敦厚周愼口無擇<lb/>
言謙約節儉廉公有威吾愛之重之願汝曹效之杜季<lb/>
<pb n="KR2d0006_WYG_120-95a"/>
良豪俠好義憂人之憂樂人之樂清濁無所失父䘮致<lb/>
客數郡畢至吾愛之重之不願汝曹效也效伯髙不得<lb/>
猶為謹勅之士所謂刻鵠不成尚類鶩者也效季良不<lb/>
得陷為天下輕薄子所謂畫虎不成反類狗者也訖今<lb/>
季良尚未可知郡將下車輙切齒州郡以為言吾常為<lb/>
寒心是以不願子孫效也季良名保京兆人時為越騎<lb/>
司馬保仇人上書訟保為行浮薄亂羣惑衆伏波將軍<lb/>
萬里還書以誡兄子而梁松竇固以之交結將扇其輕<lb/>
<pb n="KR2d0006_WYG_120-95b"/>
偽敗亂諸夏書奏帝召責松固以訟書及援誡書示之<lb/>
松固叩頭流血而得不罪詔免保官伯髙名述亦京兆<lb/>
人為山都長由此擢拜零陵太守初援在交趾常餌薏<lb/>
苡實用能輕身省慾以勝瘴氣南方薏苡實大援欲以<lb/>
為種軍還載之一車時人以為南土珍怪權貴皆望之<lb/>
援時方有寵故莫敢以聞及卒後有人上書譖之者以<lb/>
為前所載還皆明珠文犀馬武與於陵侯侯昱等皆以<lb/>
章言其狀帝益怒援妻子惶懼不敢以䘮還舊塋裁買<lb/>
<pb n="KR2d0006_WYG_120-96a"/>
城西數畝地藁葬而已賓客故人莫敢弔㑹嚴與援妻<lb/>
子草索相連詣闕請罪帝乃出松書以示之方知所坐<lb/>
上書訴寃前後六上辭甚哀切然後得葬又前雲陽令<lb/>
同郡朱勃指闕上書言援有大功於國身死絶地而横<lb/>
被誣罔之讒家屬杜門葬不歸墓怨隙並興宗親怖慄<lb/>
死者不能自列生者莫為之訟臣竊傷之願下公卿平<lb/>
援功罪宜絶宜續以厭海内之望書奏報歸田里勃字<lb/>
叔陽年十二能誦詩書常候援兄况勃衣方領能矩步<lb/>
<pb n="KR2d0006_WYG_120-96b"/>
言辭嫺雅援裁知書見之自失况知其意乃自酌酒慰<lb/>
援曰朱勃小器速成智盡此耳卒當從汝禀學勿畏也<lb/>
勃未二十右扶風請試守渭城宰乃援為將軍封侯而<lb/>
勃位不過縣令援後雖貴常待以舊恩而卑侮之勃愈<lb/>
身自親及援被誣惟勃能終焉肅宗即位追賜勃子榖<lb/>
二千斛初援兄子壻王磐子石王莽從兄平阿侯仁之<lb/>
子也莽敗磐擁富貲居故國為人尚氣節而愛士好施<lb/>
有名江淮間後游京師與衛尉隂興大司空朱浮齊王<lb/>
<pb n="KR2d0006_WYG_120-97a"/>
章共相友善援謂姊子曹訓曰王氏廢姓也子石當屏<lb/>
居自守而反游京師長者用氣自行多所陵折其敗必<lb/>
也後歲餘磐果與司𨽻校尉蘇鄴丁鴻事相連坐死洛<lb/>
陽獄而磐子肅復出入北宫及王侯邸第援謂司馬吕<lb/>
种曰建武之元名為天下重開自今以往海内日當安<lb/>
耳但憂國家諸子並壯而舊防未立若多通賓客則大<lb/>
獄起矣卿曹戒愼之及郭后薨有上書者以為肅等受<lb/>
誅之家客因事生亂慮致貫髙任章之變帝怒乃下郡<lb/>
<pb n="KR2d0006_WYG_120-97b"/>
縣收捕諸王賓客更相牽引死者以千數吕种亦豫其<lb/>
禍臨命歎曰馬將軍誠神人也永平初援女立為皇后<lb/>
顯宗圖畫建武功臣於雲臺以椒房故獨不及援東平<lb/>
王蒼觀圖言於帝曰何故不畫伏波將軍像帝笑而不<lb/>
言至十七年援夫人卒乃更脩封樹起祠堂建初三年<lb/>
肅宗使五官中即持節追策諡援曰忠成侯四子廖防<lb/>
光客卿客卿幼而岐嶷年六嵗能應接諸公專對賓客<lb/>
嘗有死罪亡命來過客卿逃匿不令人知外若訥而内<lb/>
<pb n="KR2d0006_WYG_120-98a"/>
沈敏援甚竒之以為將相器故以客卿字焉援卒後客<lb/>
卿亦夭没廖字敬平以父任為即明徳皇后既立拜廖<lb/>
為羽林左監虎賁中即將顯宗崩受遺詔典掌門禁遂<lb/>
代趙熹為衛尉肅宗甚尊重之時皇太后躬履節儉事<lb/>
從簡約廖慮羙業難終上疏長樂宫以勸成徳政曰臣<lb/>
案前世詔令以百姓不足起於世尚奢靡故元帝罷服<lb/>
官成帝御浣衣哀帝去樂府然而侈費不息至於衰亂<lb/>
者百姓從行不從言也夫改政移風必有其本傳曰吳<lb/>
<pb n="KR2d0006_WYG_120-98b"/>
王好劍客天下多創瘢楚王好細腰宫中多餓死長安<lb/>
語曰城中好髙髻四方髙一尺城中好廣眉四方且半<lb/>
額城中好大䄂四方全匹帛斯言如戲有切事實前下<lb/>
制度未幾後稍不行雖或吏不奉法良田慢起京師今<lb/>
陛下躬服厚繒斥去華餙素簡所安發自聖性此誠上<lb/>
合天心下順民望浩大之福莫尚於此陛下既已得之<lb/>
自然猶宜加以勉朂法太宗之隆徳戒成哀之不終易<lb/>
曰不恒其徳或承之羞誠令斯事一竟則四海誦徳聲<lb/>
<pb n="KR2d0006_WYG_120-99a"/>
薰天地神明可通金石可勒而况於行仁心乎况於行<lb/>
令乎願置章坐側以當瞽人夜誦之音太后深納之朝<lb/>
廷大議輙以詢訪廖性質誠畏愼不愛權勢聲名盡心<lb/>
納忠不屑毁譽有司連據舊典奏封廖等累讓不得已<lb/>
建初四年遂受封為順陽侯以特進就第每有賞賜輙<lb/>
辭讓不敢當京師以是稱之子豫為步兵校尉太后崩<lb/>
後馬氏失勢廖性寛緩不能教勅子孫豫遂投書怨誹<lb/>
又防光奢侈好樹黨與八年有司奏免豫遣廖防光就<lb/>
<pb n="KR2d0006_WYG_120-99b"/>
封豫随廖歸國考撃物故後詔還廖京師永元四年卒<lb/>
和帝以廖先帝之舅厚加賻贈使者弔祭王主㑹䘮諡<lb/>
曰哀侯子遵嗣徙封程鄉侯遵卒無子國除元初三年<lb/>
鄧太后紹封廖孫度為潁陽侯防字江平永平十二年<lb/>
與弟光俱為黄門侍郎肅宗即位拜防中即將稍遷城<lb/>
門校尉建初二年金城隴西保塞羌皆反拜防行車騎<lb/>
將軍以長水校尉耿恭副將北軍五校兵及諸郡積射<lb/>
士三萬人擊之軍到冀而羌豪布橋等圍南部都尉於<lb/>
<pb n="KR2d0006_WYG_120-100a"/>
臨洮防欲救之臨洮道險車騎不得方駕防乃别使兩<lb/>
司馬將數百騎分為前後軍去臨洮十餘里為大營多<lb/>
樹幡幟揚言大兵旦當進羌候見之馳還言漢兵盛不<lb/>
可當明旦遂鼓譟而前羌虜驚走因追撃破之斬首虜<lb/>
四千餘人遂解臨洮圍防開以恩信燒當種皆降唯布<lb/>
橋等二萬餘人在臨洮西南望曲谷十二月羌又敗耿<lb/>
恭司馬及隴西長史於和羅谷死者數百人明年春防<lb/>
遣司馬夏駿將五千人從大道向其前潛遣司馬馬彭<lb/>
<pb n="KR2d0006_WYG_120-100b"/>
將五千人從間道衝其心腹又令將兵長史李調等將<lb/>
四千人繞其西三道俱撃復破之斬獲千餘人得牛羊<lb/>
十餘萬頭羌退走夏駿追之反為所敗防乃引兵與戰<lb/>
於索西又破之布穚廹急將種人萬餘降詔徴防還拜<lb/>
車騎將軍城門校尉如故防貴寵最盛與九卿絶席光<lb/>
自越騎校尉遷執金吾四年封防頴陽侯光為許陽侯<lb/>
兄弟二人各六千户防以顯宗寢疾入參醫藥又平定<lb/>
西羌增邑一千三百五十户屢上表讓位俱以特進就<lb/>
<pb n="KR2d0006_WYG_120-101a"/>
第皇太后崩明年拜防光禄勲光為衛尉防數言政事<lb/>
多見采用是冬始施行十二月迎氣樂防所上也子鉅<lb/>
為常從小侯六年正月以鉅當冠特拜為黄門侍即肅<lb/>
宗親御章臺下殿陳鼎爼自臨冠之明年防復以病乞<lb/>
骸骨詔賜故中山王田廬以特進就第防兄弟貴盛奴<lb/>
婢各千人已上資産巨億皆買京師膏腴羙田又大起<lb/>
第觀連閣臨道彌亘街路多聚聲樂曲度比諸郊廟賓<lb/>
客奔凑四方畢至京兆杜篤之徒數百人常為食客門<lb/>
<pb n="KR2d0006_WYG_120-101b"/>
下刺史守令多出其家嵗時賑給鄉閭故人莫不周給<lb/>
防又多牧馬畜賦歛羌胡帝不喜之數加譴勅所以禁<lb/>
遏甚備由是權勢稍損賓客亦衰八年因兄子豫怨謗<lb/>
事有司奏防兄弟奢侈踰僭濁亂聖化悉免就國臨上<lb/>
路詔曰舅氏一門俱就國封四時陵廟無助祭先后者<lb/>
朕甚傷之其令許侯思愆田廬有司勿復請以慰朕渭<lb/>
陽之情光為人小心周密䘮母過哀帝以是特親愛之<lb/>
乃復位特進子康黄門侍即永元二年光為太僕康為<lb/>
<pb n="KR2d0006_WYG_120-102a"/>
侍中及竇憲誅光坐與厚善復免就封後憲奴誣光與<lb/>
憲謀逆自殺家屬歸本郡復殺康而防及廖子遵皆坐<lb/>
徙封丹陽防為翟鄉侯租嵗限三百萬不得臣吏民防<lb/>
後以江南下濕上書乞歸本郡和帝聽之十三年卒子<lb/>
鉅嗣後為長水校尉永初七年鄧太后詔諸馬子孫還<lb/>
京師随四時見㑹如故事復紹封光子朗為合鄉侯援<lb/>
兄子嚴字威卿父余王莽時為揚州牧嚴少孤而好撃<lb/>
劍習騎射後乃白援從平原楊太伯講學專心墳典能<lb/>
<pb n="KR2d0006_WYG_120-102b"/>
通春秋左氏因覽百家羣言遂交結英賢京師大人咸<lb/>
器異之仕郡督郵援常與計議委以家事弟敦字孺卿<lb/>
亦知名援卒後嚴乃與敦俱歸安陵居鉅下三輔稱其<lb/>
行義號曰鉅下二卿眀徳皇后既立嚴乃閉門自守猶<lb/>
復慮致譏嫌更徙北地斷絶賓客永平十五年皇后勑<lb/>
使移居洛陽顯宗召見嚴進退閑雅意甚異之有詔留<lb/>
仁壽闥與校書郎杜撫班固等雜定建武注記常與宗<lb/>
室近親臨邑侯劉復等論議政事甚見寵幸後拜將軍<lb/>
<pb n="KR2d0006_WYG_120-103a"/>
長史將北軍五校士羽林禁兵三千人屯西河羙稷衞<lb/>
䕶南單于聼置司馬從事牧守謁敬同之將軍勑嚴過<lb/>
武庫祭蚩尤帝親御阿閣觀其士衆時人榮之肅宗即<lb/>
位徵拜侍御史中丞除子鱄為郎令勸學省中其冬有<lb/>
日食之異嚴上封事曰臣聞日者衆陽之長食者隂侵<lb/>
之徵書曰無曠庻官天工人其代之言王者代天官人<lb/>
也故考績黜陟以明襃貶無功不黜明隂盛陵陽臣伏<lb/>
見方今刺史太守專典州郡不務奉事盡心為國而司<lb/>
<pb n="KR2d0006_WYG_120-103b"/>
察偏阿取與自已同則舉為尤異異則中為刑法不即<lb/>
垂頭塞耳採取財賂今益州刺史朱酺揚州刺史倪說<lb/>
涼州刺史尹業等每行考事輙有物故又選舉不實曽<lb/>
無貶坐是使臣下得作威福也故事州部所舉上奏司<lb/>
直察能否以懲虚實今宜加防檢式遵前制舊丞相御<lb/>
史親治職事唯丙吉以年老優游不案吏罪於是宰府<lb/>
習為常俗更共罔養以崇虚名或未曉其職便復遷徙<lb/>
誠非建官賦禄之意宜勅正百司各責以事州郡所舉<lb/>
<pb n="KR2d0006_WYG_120-104a"/>
必得其人若不如言裁以法令傳曰上徳以寛服民其<lb/>
次莫如猛故火烈則人望而畏之水懦則人狎而翫之<lb/>
為政者寛以濟猛猛以濟寛如此綏御有體災眚消矣<lb/>
書奏帝納其言而免酺等官建初元年遷五官中郎將<lb/>
除三子為郎嚴數薦達賢能申理寃結多見納用復以<lb/>
五官中郎將行長樂衛尉事二年拜陳留太守嚴當之<lb/>
職乃言於帝曰昔顯親侯竇固誤先帝出兵西域置伊<lb/>
吾盧屯煩費無益又竇勲受誅其家不宜親近京師是<lb/>
<pb n="KR2d0006_WYG_120-104b"/>
時勲女為皇后竇氏方寵時有側聽嚴言者以告竇憲<lb/>
兄弟由是失權貴心嚴下車明賞罰發姦慝郡界清静<lb/>
時京師訛言賊從東方来百姓奔走轉相驚動諸郡惶<lb/>
急各以狀聞嚴察其虚妄獨不為偹詔書勅問使驛係<lb/>
道嚴固執無賊後卒如言典郡四年坐與宗正劉軼少<lb/>
府丁鴻等更相屬託徵拜太中大夫十餘日遷將作大<lb/>
匠七年復坐事免後既為竇氏所忌遂不復在位及帝<lb/>
崩竇太后臨朝嚴乃退居自守訓教子孫永元十年卒<lb/>
<pb n="KR2d0006_WYG_120-105a"/>
於家時年八十二弟敦官至虎賁中郎將嚴七子唯續<lb/>
融知名續字季則七歲能通論語十三明尚書十六治<lb/>
詩博觀羣籍善九章算術順帝時為䕶羌校尉遷度遼<lb/>
將軍所在有威恩稱融自有傳援族孫棱字伯威少孤<lb/>
依從兄毅共居業恩猶同産毅卒無子棱心喪三年建<lb/>
初中仕郡功曹舉孝亷及馬氏廢肅宗以棱行義徵拜<lb/>
謁者章和元年遷廣陵太守時榖貴民饑奏罷監官以<lb/>
利百姓賑貧羸薄税賦興復陂湖溉田二萬餘頃吏民<lb/>
<pb n="KR2d0006_WYG_120-105b"/>
刻石頌之永元二年轉漢陽太守有威嚴稱大將軍竇<lb/>
憲西屯武威棱多奉軍費侵賦百姓憲誅坐抵罪後數<lb/>
年江湖多劇賊以稜為丹陽太守稜𤼵兵掩撃皆禽滅<lb/>
之轉㑹稽太守治亦有聲轉河内太守永初中坐事抵<lb/>
罪卒于家<lb/>
　<lb/>
　<lb/>
　通志卷一百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百九十二</head> <lb/>
    <p>
<pb n="KR2d0006_WYG_216-1a"/>
欽定四庫全書<lb/>
　通志卷一百九十二<lb/>
　　宋　右　廸　功　郎　鄭　樵　漁　仲　撰<lb/>
　載記第七<lb/>
　南涼<lb/>
　　秃髪烏孤　利鹿孤　傉檀<lb/>
　南燕<lb/>
　　慕容徳　超　慕容鍾　封孚<lb/>
<pb n="KR2d0006_WYG_216-1b"/>
　北涼<lb/>
　　沮渠䝉遜　牧犍<lb/>
　　南涼<lb/>
秃髮烏孤河西鮮卑人也其先與後魏同出八世祖匹<lb/>
孤率其部自塞北遷于河西其地東至麥田牽屯西至<lb/>
濕羅南至澆河北接大漠匹孤卒子夀闐立初夀闐之<lb/>
在孕母胡掖氏因寝而産扵被中鮮卑謂被為秃髪因<lb/>
而氏焉夀闐卒孫樹機能立壮果多謀略泰始中殺秦<lb/>
<pb n="KR2d0006_WYG_216-2a"/>
州刺史胡烈扵萬斛堆敗涼州刺史蘇愉于金山盡有<lb/>
涼州之地武帝為之旰食後為馬隆所敗部下殺之以<lb/>
降從弟務丸立死孫推斥立死子思復鞬立部衆稍盛<lb/>
烏孤即思復鞬之子也及嗣位務農桑修鄰好吕光遣<lb/>
使署為假節冠軍大将軍河西鮮卑大都統廣武縣侯<lb/>
烏孤謂諸将曰吕氏逺来假授當可受不衆咸曰吾士<lb/>
衆不少何故屬人烏孤将従之其将石真若留曰今夲<lb/>
根未固理宜随時光徳刑修眀境内無虞若致死扵我<lb/>
<pb n="KR2d0006_WYG_216-2b"/>
者大小不敵後雖悔之無所及也不如受而遵養之以<lb/>
待其釁烏孤乃受之烏孤討乙弗折掘二部大破之遣<lb/>
其将石亦干築㢘川堡以都之烏孤登㢘川大山泣而<lb/>
不言石亦干進曰臣聞主憂臣辱主辱臣死大王所為<lb/>
不樂者将非吕光乎光年已衰老師徒屢敗今我以士<lb/>
馬之盛保據大川乃可以一擊百光何足懼也烏孤曰<lb/>
光之衰老亦吾所知但我祖宗以徳懐逺殊俗憚威盧<lb/>
陵契汗萬里委順及吾承業諸部背叛邇既乖違逺何<lb/>
<pb n="KR2d0006_WYG_216-3a"/>
以附所以泣耳其将苻渾曰大王何不振旅誓衆以討<lb/>
其罪烏孤従之大破諸部吕光封烏孤廣武郡公又討<lb/>
意云鮮卑大破之光又遣使署烏孤征南大将軍益州<lb/>
牧左賢王烏孤謂使者曰吕王昔以専征之威遂有此<lb/>
州不能以徳柔逺恵安黎庶諸子貪淫三甥肆暴郡縣<lb/>
土崩下無生頼吾安可違天下之心受不義之爵帝王<lb/>
之起豈有常㢤無道則滅有徳則昌吾将順天人之望<lb/>
為天下之主留其鼓吹羽儀謝其使而遣之隆安元年<lb/>
<pb n="KR2d0006_WYG_216-3b"/>
自稱大都督大将軍大單于西平王赦其境内年號太<lb/>
初曜兵廣武攻克金城光遣将軍竇茍来伐戰于街亭<lb/>
大敗之降光樂都湟河澆河三郡嶺南羌胡數萬落皆<lb/>
附之光将楊軌王乞基率户數千来奔烏孤更稱武威<lb/>
王後三嵗徙于樂都署弟利鹿孤為驃騎大将軍西平<lb/>
公鎮安夷傉檀為車騎大将軍廣武公鎮西平以楊軌<lb/>
為賓客金石生時連珍四夷之豪儁隂訓郭倖西州之<lb/>
徳望楊統楊貞衛殷麴丞眀郭黄郭奮史暠鹿嵩文武<lb/>
<pb n="KR2d0006_WYG_216-4a"/>
之秀傑梁昶韓疋張昶郭韶中州之才令金樹薛翹趙<lb/>
振王忠趙晁蘇覇秦雍之世門皆内居顯位外宰郡縣<lb/>
官方授才咸得其所烏孤従容謂其羣下曰隴右區區<lb/>
數郡地耳因其兵亂分裂遂至十餘乾歸擅命河南段<lb/>
業阻兵張掖虐氐假息偷據姑臧吾藉父兄遺烈思廓<lb/>
清西夏兼弱攻昧三者何先楊統進曰乾歸夲我所部<lb/>
終必歸服叚業儒生才非經世權臣擅命制不由已千<lb/>
里伐人糧運懸絶且與我鄰好許以分災共患乗其危<lb/>
<pb n="KR2d0006_WYG_216-4b"/>
弊非義舉也吕光衰老嗣紹冲闇二子纂𢎞雖頗有文<lb/>
武而内相猜忌若天威臨之必應鋒瓦解宜遣車騎鎮<lb/>
浩舋鎮北據㢘川乗虚迭出多方以誤之救右則擊其<lb/>
左救左則擊其右使纂疲扵奔命人不得安其農業兼<lb/>
弱攻昧扵是乎在不出二年可以坐定姑臧姑臧既拔<lb/>
二㓂不待兵戈自然服矣烏孤然之遂隂有吞并之志<lb/>
叚業為吕纂所侵遣利鹿孤救之纂懼燒氐池張掖榖<lb/>
麥而還以利鹿孤為涼州牧鎮西平追傉檀入録府國<lb/>
<pb n="KR2d0006_WYG_216-5a"/>
事是嵗烏孤因酒墜馬傷脅笑曰㡬使吕光父子大喜<lb/>
俄而患甚顧謂羣下曰方難未静宜立長君言終而死<lb/>
在王位三年偽諡武王廟號烈祖弟利鹿孤立<lb/>
利鹿孤以隆安三年即偽位赦其境内殊死已下又徙<lb/>
居于西平使記室監麴梁眀聘于段業業曰貴主先王<lb/>
創業唘運功髙先世宜為國之太祖有子何以不立梁<lb/>
眀曰有子羌奴先王之命也業曰昔成王弱齡周召作<lb/>
宰漢昭八嵗金霍夹輔雖嗣子冲㓜而二叔休眀左提<lb/>
<pb n="KR2d0006_WYG_216-5b"/>
右挈不亦可乎梁眀曰宋宣能以國譲春秋美之孫伯<lb/>
符委事仲謀終開有吴之業且兄終弟及殷湯之制也<lb/>
亦聖人之格言萬代之通式何必允已為是紹兄為非<lb/>
業曰美㢤使乎之義也利鹿孤聞吕光死遣其将金樹<lb/>
蘇翹率騎五千屯于昌松漠口既逾年赦其境内改元<lb/>
曰建和二千石長吏清髙有恵化者皆封亭侯闗内侯<lb/>
吕纂来伐使傉檀距之纂士卒精鋭進度三堆三軍擾<lb/>
懼傉檀下馬據胡牀而坐士衆心乃始安與纂戰敗之<lb/>
<pb n="KR2d0006_WYG_216-6a"/>
斬二千餘級纂西擊段業傉檀率騎一萬乗虚襲姑臧<lb/>
纂弟緯守南北城以自固傉檀置酒于朱眀門上鳴鐘<lb/>
鼓以饗将士耀兵于青陽門虜八千餘户而歸乞伏乾<lb/>
歸為姚興所敗率騎數百来奔處之晋興待以上賓之<lb/>
禮乾歸遣子謙等質于西平鎮北将軍俱延言扵利鹿<lb/>
孤曰乾歸夲我之屬國妄自尊立理窮歸命非有欵誠<lb/>
若奔東秦必引師西侵非我利也宜徙扵乙弗之間防<lb/>
其越逸之路利鹿孤曰吾方𢎞信義以收天下之心乾<lb/>
<pb n="KR2d0006_WYG_216-6b"/>
歸投誠而徙之四海将謂我不可以誠信託也俄而乾<lb/>
歸果奔于姚興利鹿孤謂延曰不用卿言乾歸果叛卿<lb/>
為吾行也延追乾歸至河不及而還利鹿孤立二年龍<lb/>
見于長寜麒麟㳺于綏羌扵是羣臣勸進以隆安五年<lb/>
僭稱河西王其将鍮勿崘進曰昔我先君肇自幽朔被<lb/>
髮左袵無冠冕之儀遷徙不常無城邑之制用能中分<lb/>
天下威振殊境今建大號誠順天心然寜居樂士非貽<lb/>
厥之規倉府粟帛生敵人之志且首兵始號事必無成<lb/>
<pb n="KR2d0006_WYG_216-7a"/>
陳勝項籍前鑒不逺宜署晋人扵諸城勸課農桑以供<lb/>
軍國之用我則習戰法以誅未賓若東西有變長算以<lb/>
縻之如其敵彊扵我徙而以避其鋒不亦善乎利鹿孤<lb/>
然其言扵是率師伐吕隆大敗之獲其右僕射楊桓傉<lb/>
檀謂之曰安寝危邦不思擇木老為囚虜豈曰智也桓<lb/>
曰受吕氏厚恩位忝端貳雖洪水淊天猶欲濟彼俱溺<lb/>
實恥為叛臣以見眀主傉檀曰卿忠臣也以為左司馬<lb/>
祠部郎中史暠謂利鹿孤曰古之王者行師以全軍為<lb/>
<pb n="KR2d0006_WYG_216-7b"/>
上破國次之拯溺救焚東征西怨今不以綏寜為先唯<lb/>
以徙户為務安土重遷故有離叛所以斬将克城土不<lb/>
加廣今取士拔才必先弓馬文章學藝為無用之條非<lb/>
所以来逺人垂不朽也孔子曰不學禮無以立宜建學<lb/>
校開庠序選耆徳碩儒以訓胄子利鹿孤善之扵是以<lb/>
田元冲趙誕為博士祭酒以教胄子時利鹿孤雖僭位<lb/>
尚臣姚興楊桓兄經佐命姚萇早死興聞桓有徳望徴<lb/>
之利鹿孤不敢留為之流涕而遣之利鹿孤又遣傉檀<lb/>
<pb n="KR2d0006_WYG_216-8a"/>
攻吕隆昌松太守孟褘于顯美克之傉檀執褘而數以<lb/>
不降之罪褘曰夫能忠扵彼者必亦忠扵此褘受吕氏<lb/>
厚恩受藩屏之任眀公至而歸命執事謂何傉檀大說<lb/>
釋其縛待以客禮徙顯美䴡靬二千餘户而歸嘉褘忠<lb/>
烈拜左司馬褘請曰為人守而不全復忝顯任竊所未<lb/>
安如得眀公之恩俾就戮扵姑臧死且不朽傉檀義而<lb/>
許之吕隆為沮渠䝉遜所伐遣使乞師利鹿孤引羣下<lb/>
議之尚書左丞婆衍崘曰二宼相殘適足為吾取之資<lb/>
<pb n="KR2d0006_WYG_216-8b"/>
不宜救也傉檀曰姑臧河西一都之㑹不可使䝉遜據<lb/>
之宜在速救利鹿孤曰車騎之言吾之心也遂遣傉檀<lb/>
率騎一萬救之至昌松而䝉遜已退傉檀徙涼澤叚冡<lb/>
五百餘家而歸利鹿孤寝疾令曰内外多虞國機務廣<lb/>
其令車騎嗣業以成先王之志在位三年而死𦵏于西<lb/>
平之東偽諡曰康王弟傉檀嗣<lb/>
傉檀少機警有才略其父竒之謂諸子曰傉檀眀識幹<lb/>
藝非汝等軰也是以諸兄不以授子欲傳之扵傉檀及<lb/>
<pb n="KR2d0006_WYG_216-9a"/>
利鹿孤即位垂拱而已軍國大事皆以委之以元興元<lb/>
年僭號涼王遷于樂都改元曰𢎞昌初乞伏乾歸之在<lb/>
晋興也以世子熾磐為質後熾磐逃歸為追騎所執利<lb/>
鹿孤命殺之傉檀曰臣子逃歸君父振古通義故魏武<lb/>
善闗羽之奔秦昭恕頃襄之逝熾磐雖逃叛孝心可嘉<lb/>
宜垂全宥以𢎞海岳之量乃赦之至是熾磐又奔允街<lb/>
傉檀歸其妻子姚興遣使拜傉檀車騎将軍廣武公傉<lb/>
檀大城樂都姚興遣将齊難率衆迎吕隆扵姑臧傉檀<lb/>
<pb n="KR2d0006_WYG_216-9b"/>
攝昌松魏安二戍以避之興涼州刺史王尚遣主簿宗<lb/>
敞来聘敞父爕吕光時自湟河太守入為尚書郎見傉<lb/>
檀于廣武執其手曰君神爽宏拔逸氣凌雲命世之傑<lb/>
也必當克清世難恨吾年老不及見耳以敞兄弟託君<lb/>
至是傉檀謂敞曰孤以常才謬為尊先君所見稱每自<lb/>
恐有累大人水鏡之眀及忝家業竊有懐君子詩云中<lb/>
心藏之何日忘之不圗今日得見卿也敞曰大王仁侔<lb/>
魏祖存念先人雖朱暉眄張堪之孤叔向撫汝齊之子<lb/>
<pb n="KR2d0006_WYG_216-10a"/>
無以加也酒酣語及平生傉檀曰卿魯子敬之儔恨不<lb/>
與卿共成大業耳傉檀以姚興之盛又密圗姑臧乃去<lb/>
其年號罷尚書丞郎官遣參軍闗尚聘于興興謂尚曰<lb/>
車騎投誠獻欵為國藩屏擅興兵衆輙造大城為臣之<lb/>
道固若是乎尚曰王侯設險以自固先王之制也所以<lb/>
安人衛衆豫備不虞車騎僻在遐藩密邇勍㓂南則逆<lb/>
羌未賓西則䝉遜跋扈盖為國家重門之防不圖陛下<lb/>
忽以為嫌興笑曰卿言是也傉檀遣其将文支討南羌<lb/>
<pb n="KR2d0006_WYG_216-10b"/>
西虜大破之上表姚興求涼州不許加傉檀𣪚騎常侍<lb/>
增邑二千户傉檀扵是率師伐沮渠䝉遜次于氐池䝉<lb/>
遜嬰城固守芟其禾苗至于赤泉而還獻興馬三千匹<lb/>
羊三萬頭興乃署傉檀為使持節都督河右諸軍事車<lb/>
騎大将軍領䕶匈奴中郎将涼州刺史常侍公如故鎮<lb/>
姑臧傉檀率歩騎三萬次于五澗興涼州刺史王尚遣<lb/>
辛鼂孟褘彭敏出迎尚出自清陽門鎮南文支入自涼<lb/>
風門宗敞以别駕送尚還長安傉檀曰吾得涼州三千<lb/>
<pb n="KR2d0006_WYG_216-11a"/>
餘家情之所寄唯卿一人柰何捨我去乎敞曰今送舊<lb/>
君所以忠扵殿下傉檀曰吾今新牧貴州懐逺安邇之<lb/>
略為之若何敞曰涼土雖弊形勝之地道由人𢎞實在<lb/>
殿下段懿孟褘武威之宿望辛鼂彭敏秦隴之冠冕裴<lb/>
敏馬輔中州之令族張昶涼國之舊允張穆邉憲文齊<lb/>
楊班梁崧趙昌武同飛羽以大王之神略撫之以威信<lb/>
農戰並修文教兼設可以從横扵天下河右豈足定乎<lb/>
傉檀大悦賜敞馬二十匹扵是大饗文武扵謙光殿班<lb/>
<pb n="KR2d0006_WYG_216-11b"/>
賜金馬各有差遣西曹從事史暠聘于姚興興謂暠曰<lb/>
車騎坐定涼州衣錦夲國其徳我乎暠曰車騎積徳河<lb/>
西少播英問王威未接投誠萬里陛下官方任才量功<lb/>
授職彛倫之常何徳之有興曰朕不以州授車騎者車<lb/>
騎何従得之暠曰使河西雲擾吕氏顛狽者實由車騎<lb/>
兄弟傾其根夲陛下雖鴻羅遐被涼州猶在天網之外<lb/>
故征西以周召之重力屈姑臧齊難以王旅之盛勢挫<lb/>
張掖王尚孤城獨守外逼羣狄陛下不連兵十年殫竭<lb/>
<pb n="KR2d0006_WYG_216-12a"/>
中國涼州未易取也今以虚名假人内收大利乃知妙<lb/>
算自天聖與道合雖云遷授盖亦時宜興悦其言拜騎<lb/>
都尉傉檀讌羣寮于宣徳堂仰視而歎曰古人言作者<lb/>
不居居者不作信矣孟褘曰張文王築城苑繕宫廟為<lb/>
貽厥之資萬世之業秦師濟河漼然瓦解梁熙據全州<lb/>
之地擁十萬之衆軍敗扵酒泉身死扵彭濟吕氏以排<lb/>
山之勢王有西夏率土崩離銜璧秦雍寛饒有言富貴<lb/>
無常忽輙易人此堂之建年垂百載十有二主唯信順<lb/>
<pb n="KR2d0006_WYG_216-12b"/>
可以久安仁義可以永固願大王勉之傉檀曰非君無<lb/>
以聞讜言也傉檀雖受制扵姚興然車服禮章一如王<lb/>
者以宗敞為太府主簿録記室事傉檀偽㳺澆河襲徙<lb/>
西平湟河諸羌三萬餘户于武興番禾武威昌松四郡<lb/>
徴集戎夏之兵五萬餘人大閱扵方亭遂伐沮渠䝉遜<lb/>
入西硖䝉遜率衆来距戰扵均石為䝉遜所敗傉檀率<lb/>
騎二萬運榖四萬石以給西郡䝉遜攻西郡陷之其後<lb/>
傉檀又與赫連勃勃戰扵陽武為勃勃所敗将佐死者<lb/>
<pb n="KR2d0006_WYG_216-13a"/>
十餘人傉檀與數騎奔南山㡬為追騎所得傉檀懼東<lb/>
西㓂至徙三百里内百姓入扵姑臧國中駭怨屠各成<lb/>
七免因百姓之擾也率其屬三百人叛傉檀扵北城推<lb/>
梁貴為盟主貴閉門不應一夜衆至數千殿中都尉張<lb/>
猛大言扵衆曰主上陽武之敗盖恃衆故也責躬悔過<lb/>
眀君之義諸君何故従此小人作不義之事殿内虎旅<lb/>
正爾相尋目前之危悔将無及衆聞之咸𣪚七免奔晏<lb/>
然殿中騎将白路䓁追斬之軍諮祭酒梁裒輔國司馬<lb/>
<pb n="KR2d0006_WYG_216-13b"/>
邉憲等七人謀反傉檀悉誅之姚興以傉檀外有陽武<lb/>
之敗内有邉梁之亂遣其尚書郎韋宗来觀釁傉檀與<lb/>
宗論六國従横之規三家戰争之略逺言天命廢興近<lb/>
陳人事成敗機變無窮辭致清辯宗出而歎曰命世大<lb/>
才經綸名教者不必華宗夏士撥煩理亂澄氣濟世者<lb/>
亦未必八索九邱五經之外冠冕之表復自有人車騎<lb/>
神機秀發信一代之偉人由余日磾豈足為多也宗還<lb/>
長安言扵興曰涼州雖殘弊之後風化未頽傉檀權詐<lb/>
<pb n="KR2d0006_WYG_216-14a"/>
多方憑山河之固未可圗也興曰勃勃以烏合之衆尚<lb/>
能破之吾以天下之兵何足克也宗曰形移勢變終始<lb/>
殊途陵人者易敗自守者難攻陽武之役傉檀以輕勃<lb/>
勃致敗今以大軍臨之必自固求全臣竊料羣臣無傉<lb/>
檀匹也雖以天威臨之未見其利興不從乃遣其将姚<lb/>
弼及斂成等率歩騎三萬来伐又使其将姚顯為弼等<lb/>
後繼遺傉檀書云遣尚書左僕射齊難討勃勃懼其西<lb/>
逸故令弼等扵河西邀之傉檀以為然遂不設備弼衆<lb/>
<pb n="KR2d0006_WYG_216-14b"/>
至漠口昌松太守蘇覇嬰城固守弼喻覇令降覇曰汝<lb/>
違負盟誓伐委順之藩天地有靈将不祐汝吾寜為涼<lb/>
鬼何降之有城陷斬覇弼至姑臧屯扵西苑州人王鍾<lb/>
宋鍾王娥䓁密為内應候人執其使送之傉檀欲誅其<lb/>
元首前軍伊力延侯曰今彊敵在外内有姦豎兵交勢<lb/>
踧禍難不輕宜悉坑之以安内外傉檀従之殺五千餘<lb/>
人以婦女為軍賞命諸郡縣悉驅牛羊扵野斂成縦兵<lb/>
虜掠傉檀遣其鎮北俱延鎮軍敬歸䓁十将率騎分擊<lb/>
<pb n="KR2d0006_WYG_216-15a"/>
大敗之斬首七千餘級姚弼固壘不出傉檀攻之未克<lb/>
乃斷水上流欲以持久斃之㑹雨甚堰壊弼軍乃振姚<lb/>
顯聞弼敗兼道赴之軍勢甚盛遣射将孟欽䓁五人挑<lb/>
戰于涼風門弦未及發材官将軍宋益䓁馳擊斬之顯<lb/>
乃委罪斂成遣使謝傉檀引師而歸傉檀扵是僭即涼<lb/>
王位赦其境内改年為嘉平置百官立夫人折掘氏為<lb/>
王后世子虎臺為太子録尚書事左長史趙鼂右長史<lb/>
郭倖為尚書左右僕射鎮北俱延為太尉鎮軍敬歸為<lb/>
<pb n="KR2d0006_WYG_216-15b"/>
司𨽻校尉自餘封署各有差遣其左将軍枯木駙馬都<lb/>
尉胡康伐沮渠䝉遜掠臨松人千餘户而還䝉遜大怒<lb/>
率騎五千至扵顯美方亭破車盖鮮卑而還俱延又伐<lb/>
䝉遜大敗而歸傉檀将親率衆伐䝉遜趙鼂及太史令<lb/>
景保諌曰今太白未出嵗星在西宜以自守難以伐人<lb/>
傉檀怒以為沮衆保復切諌傉檀遂鏁保而行曰有功<lb/>
當殺汝以徇無功封汝百户侯既而䝉遜率衆来距戰<lb/>
于窮泉傉檀大敗單馬奔還景保為䝉遜所擒讓之曰<lb/>
<pb n="KR2d0006_WYG_216-16a"/>
卿眀於天文為彼國所任違天犯順智安在乎保曰臣<lb/>
匪為無智但言而不従䝉遜曰昔漢祖困扵平城以婁<lb/>
敬為功袁紹敗扵官渡而田豐為戮卿䇿同二子貴主<lb/>
未可量也卿必有婁敬之賞者吾今放卿但恐有田豐<lb/>
之禍耳保曰寡君雖才非漢祖猶不同夲初正可不得<lb/>
封侯豈慮禍也䝉遜乃免之至姑臧傉檀謝之曰卿孤<lb/>
之蓍龜也而不能従之孤之深罪封保安亭侯䝉遜進<lb/>
圍姑臧百姓懲東苑之戮悉皆驚散疊掘麥田車盖諸<lb/>
<pb n="KR2d0006_WYG_216-16b"/>
部盡降扵䝉遜傉檀遣使請和䝉遜許之乃遣司𨽻校<lb/>
尉敬歸及子他為質歸至胡坑逃還他為追兵所執䝉<lb/>
遜徙其衆八千餘户而歸右衛折掘竒鎮據石驢山以<lb/>
叛傉檀懼為䝉遜所滅又慮竒鎮克嶺南乃遷扵樂都<lb/>
留大司農成公緒守姑臧傉檀始出城焦諶王侯䓁閉<lb/>
門作難收合三千餘家保據南城諶推焦眀為大都督<lb/>
龍驤大将軍諶為涼州刺史降扵䝉遜鎮軍敬歸討竒<lb/>
鎮扵石驢山戰敗死之䝉遜因克姑臧之威来伐傉檀<lb/>
<pb n="KR2d0006_WYG_216-17a"/>
遣其安北叚茍左将軍雲連乗虚出番禾以襲其後徙<lb/>
三千餘家扵西平䝉遜圍樂都三旬不克遣使謂傉檀<lb/>
曰若以寵子為質我當還師傉檀曰去否任卿兵勢卿<lb/>
違盟無信何質以供䝉遜怒築室返耕為持久之計羣<lb/>
臣固請乃以子安周為質䝉遜引歸吐谷渾樹洛干率<lb/>
衆来伐傉檀遣其太子虎臺距之為洛干所敗傉檀又<lb/>
将伐䝉遜邯川䕶軍孟愷諫曰䝉遜初并姑臧兇勢甚<lb/>
盛宜固守伺隙不可妄動不從五道俱進至番禾苕藋<lb/>
<pb n="KR2d0006_WYG_216-17b"/>
掠五千餘户其将屈右進曰陛下轉戰千里前無完陣<lb/>
徙户資財盈溢衢路宜倍道旋師早度峻險䝉遜善扵<lb/>
用兵士衆習戰若輕軍卒至出吾慮表大敵外逼徙户<lb/>
内攻危之道也衛尉伊力延曰我軍勢方盛将士勇氣<lb/>
自倍彼徒我騎勢不相及若倍道旋師必捐棄資財示<lb/>
人以弱非計也屈右出而告其諸弟曰吾言不用天命<lb/>
也此吾兄弟死地俄而昬霧風雨䝉遜軍大至傉檀敗<lb/>
績而還䝉遜進圍樂都傉檀嬰城固守以子染干為質<lb/>
<pb n="KR2d0006_WYG_216-18a"/>
䝉遜乃歸久之遣安西紇勃耀兵西境䝉遜侵西平徙<lb/>
户掠牛馬而還邯川䕶軍孟愷表鎮南湟河太守文支<lb/>
荒酒愎諌不䘏政事傉檀召文支而讓之文支頓首陳<lb/>
謝邯川人衛章等謀殺孟愷南唘乞伏熾磐郭越止之<lb/>
密以告愷愷誘章等飲酒殺四十餘人愷懼熾磐軍之<lb/>
至馳告文支文支遣将軍匹珍赴之熾磐軍到城聞珍<lb/>
将至引歸䝉遜又攻樂都二旬不克而還鎮南文支以<lb/>
湟河降䝉遜徙五千餘户扵姑臧䝉遜又来伐傉檀以<lb/>
<pb n="KR2d0006_WYG_216-18b"/>
太尉俱延為質䝉遜乃引還傉檀議欲西征乙弗孟愷<lb/>
切諌弗聼謂其太子虎臺曰今不種多年内外俱窘事<lb/>
宜西行以拯此弊䝉遜近去不能卒来旦夕所慮唯在<lb/>
熾磐彼名微衆寡易以討禦吾不過一月自足周旋汝<lb/>
謹守樂都無使失墜傉檀乃率騎七千襲乙弗大破之<lb/>
獲牛馬羊四十餘萬熾磐乗虚来襲撫軍従事中郎尉<lb/>
肅言扵虎臺曰今外城廣大難以固守宜聚國人扵内<lb/>
城肅䓁率諸晋人距戰扵外如或不㨗猶有萬全虎臺<lb/>
<pb n="KR2d0006_WYG_216-19a"/>
曰小賊蕞爾旦夕當走卿何慮之過也虎臺懼晋人有<lb/>
二心也乃召豪望有勇謀者閉之扵内孟愷泣曰熾磐<lb/>
不道人神同憤愷等進則荷恩重遷退顧妻子之累豈<lb/>
有二乎今事已急矣人思自効有何猜邪虎臺曰吾豈<lb/>
不知子忠實懼餘人脱生意表以君等安之耳一旬而<lb/>
城潰安西樊尼自西平奔告傉檀傉檀謂衆曰今樂郡<lb/>
為熾磐所陷男夫盡殺婦女賞軍雖欲歸還無所赴也<lb/>
卿䓁能與吾籍乙弗之資取契汗以贖妻子者是所望<lb/>
<pb n="KR2d0006_WYG_216-19b"/>
也不爾歸熾磐便為奴僕矣豈忍見妻子在他懐抱中<lb/>
遂引師而西衆多逃返遣鎮北段茍追之茍亦不還扵<lb/>
是将士皆散唯中軍紇勃後軍洛肱安西樊尼散騎侍<lb/>
郎隂利鹿在焉傉檀曰䝉遜熾磐昔皆委質扵吾今而<lb/>
歸之不亦鄙㢤四海之廣匹夫無所容其身何其痛也<lb/>
䝉遜與吾名齊年比熾磐姻好少年俱其所忌勢皆不<lb/>
濟與其聚而同死不如分而或全樊尼長兄之子宗部<lb/>
所寄吾衆在北者户垂一萬䝉遜方招懐遐邇存亡繼<lb/>
<pb n="KR2d0006_WYG_216-20a"/>
絶汝其西也紇勃洛肱亦與尼俱吾年老矣所適不容<lb/>
寜見妻子而死遂歸熾磐唯隂利鹿随之傉檀謂利鹿<lb/>
曰去危就安人之常也吾親屬皆𣪚卿何獨留利鹿曰<lb/>
臣老母在家方寸實亂但忠孝之義義不俱全雖不能<lb/>
西哭沮渠申包胥之誠東感秦援展毛遂之操負羈靮<lb/>
而侍陛下者臣之分也惟願開𢎞逺猷審進止之算傉<lb/>
檀歎曰知人固未易人亦未易知大臣親戚皆棄我去<lb/>
終始不虧者唯卿一人嵗寒不凋見之扵卿傉檀至西<lb/>
<pb n="KR2d0006_WYG_216-20b"/>
平熾磐遣使郊迎待以上賓之禮初樂都之潰也諸城<lb/>
皆降扵熾磐傉檀将尉賢政固守浩舋不下熾磐呼之<lb/>
曰樂都已潰卿妻子皆在吾間孤城獨守何所為也賢<lb/>
政曰受涼王厚恩為國家藩屏雖知樂都已䧟妻子為<lb/>
擒先歸獲賞後順受誅然不知主上存亡未敢歸命妻<lb/>
子小事豈足動懐昔羅憲待命晋文亮之文聘後来魏<lb/>
武不責邀一時之榮忘委付之重竊用恥焉大王亦安<lb/>
用之㢤熾磐乃遣虎臺手書喻政政曰汝為國儲不能<lb/>
<pb n="KR2d0006_WYG_216-21a"/>
盡節面縛扵人棄父負君虧萬世之業賢政義士豈如<lb/>
汝乎既而聞傉檀至左南乃降熾磐以傉檀為驃騎大<lb/>
将軍封左南公嵗餘為熾磐所鴆左右勸傉檀解藥傉<lb/>
檀曰吾病豈宜療邪遂死時年五十一在位十三年偽<lb/>
諡景王虎臺後亦為熾磐所殺傉檀少子保周獵扵破<lb/>
羌俱延子覆龍鹿孤孫副周烏孤孫承鉢皆奔沮渠䝉<lb/>
遜久之歸魏魏以保周為張掖王覆龍酒泉公破羌西<lb/>
平公副周永平公承鉢昌松公烏孤以安帝隆安元年<lb/>
<pb n="KR2d0006_WYG_216-21b"/>
僭立至傉檀三世凡十八年以安帝義熙十年滅<lb/>
　　南燕<lb/>
慕容徳字元眀皝之少子也母公孫氏夢日入臍中晝<lb/>
寝而生徳年未弱冠身長八尺二寸姿貌雄偉額有日<lb/>
角偃月重文博觀羣書性清慎多才藝慕容儁之僭立<lb/>
也封為梁公厯幽州刺史左衛将軍及暐嗣位改封范<lb/>
陽王稍遷魏尹加散騎常侍俄而苻堅将苻䨇據陕以<lb/>
叛堅将苻栁起兵枹罕将應之徳勸暐乗釁討堅辭旨<lb/>
<pb n="KR2d0006_WYG_216-22a"/>
慷慨識者言其有逺略暐竟不能用徳兄垂甚壮之因<lb/>
共論軍國大謀言必切至垂謂之曰汝器識長進非復<lb/>
吴下阿䝉也枋頭之役徳以征南将軍與垂擊敗晋師<lb/>
及垂奔苻堅徳坐免職後遇暐敗徙扵長安苻堅以為<lb/>
張掖太守數嵗免歸及堅以兵臨江拜徳為奮威将軍<lb/>
堅之敗也堅與張夫人相失慕容暐将䕶致之徳正色<lb/>
謂暐曰昔楚荘滅陳納巫臣之諫而棄夏姬此不祥之<lb/>
人惑亂人主戎事不邇女器秦之敗師當由扵此宜掩<lb/>
<pb n="KR2d0006_WYG_216-22b"/>
目而過柰何将衛之也暐不従徳馳馬而去之還次滎<lb/>
陽言扵暐曰昔句踐㨗扵㑹稽終獲吴國聖人相時而<lb/>
動百舉百全天将悔禍故使秦師喪敗宜乗其弊以復<lb/>
社稷暐不納乃従垂如鄴及垂稱燕王以徳為車騎大<lb/>
将軍復封范陽王居中鎮衛參斷政事久之遷司徒扵<lb/>
時慕容永據長子有衆十萬垂議討之羣臣咸以為疑<lb/>
獨徳議與垂合遂以滅永垂臨終戒其子寳以鄴城委<lb/>
徳寳既嗣位以徳為使持節都督冀兖青徐荆豫六州<lb/>
<pb n="KR2d0006_WYG_216-23a"/>
諸軍事特進車騎大将軍冀州牧領南蠻校尉鎮鄴罷<lb/>
留臺以都督専總南夏魏将拓拔章攻鄴徳遣南安王<lb/>
慕容青䓁夜擊敗之魏師退次新城青等請擊之别駕<lb/>
韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>進曰古人先决勝廟堂然後攻戰今魏不可擊者<lb/>
四燕不宜動者三魏懸軍逺入利在野戰一不可擊也<lb/>
深入近畿頓兵死地二不可擊也前鋒既敗後陣方固<lb/>
三不可擊也彼衆我寡四不可擊也官軍自戰其地一<lb/>
不宜動動而不勝衆心難固二不宜動城隍未修敵来<lb/>
<pb n="KR2d0006_WYG_216-23b"/>
無備三不宜動此皆兵家所忌不如深溝髙壘以逸待<lb/>
勞彼千里餽糧野無所掠久則三軍靡資攻則衆旅多<lb/>
斃師老釁生詳而圖之可以㨗矣徳曰韓别駕之言良<lb/>
平之䇿也扵是召青還師魏又遣遼西公賀頼盧率騎<lb/>
與章圍鄴徳遣其參軍劉藻請救扵姚興且參母兄之<lb/>
問而興師不至衆大懼徳扵是親饗戰士厚加撫接人<lb/>
感其恩皆樂為致命㑹章盧内相乖争各引軍潜遁章<lb/>
司馬丁建率衆来降言章師老可以敗之徳遣将追破<lb/>
<pb n="KR2d0006_WYG_216-24a"/>
章軍人心始固時魏師入中山慕容寳出奔扵薊慕容<lb/>
詳又僭號㑹劉藻自姚興而至興太史令髙魯遣其甥<lb/>
王景暉随藻送玉璽一紐并圗䜟祕文曰有徳者昌無<lb/>
徳者亡徳受天命柔而復剛又有謡曰大風蓬勃揚塵<lb/>
埃八井三刀卒起来四海鼎沸中山頽惟有惡人據三<lb/>
臺扵是徳之羣臣議以慕容詳僭號中山魏師盛扵冀<lb/>
州未審寳之存亡因勸徳即尊號徳不従㑹慕容達自<lb/>
龍城奔鄴稱寳猶存羣議乃止尋而寳以徳為丞相領<lb/>
<pb n="KR2d0006_WYG_216-24b"/>
冀州牧承制南夏徳兄子麟自羲臺奔鄴因説徳曰中<lb/>
山既沒魏必乗勝攻鄴雖糧儲素積而城大難固且人<lb/>
情沮動不可以戰及魏軍未至擁衆南渡就魯陽王和<lb/>
據滑臺而聚兵積榖伺隙而動計之上也魏雖拔中山<lb/>
勢不久留不過驅掠而返人不樂徙理自生變然後振<lb/>
威以援之魏則内外受敵使戀舊之士有所依憑廣開<lb/>
恩信招集遺黎可一舉而取之先是慕容和亦勸徳南<lb/>
徙扵是許之隆安二年乃率户四萬車二萬七千乗自<lb/>
<pb n="KR2d0006_WYG_216-25a"/>
鄴将徙扵滑臺遇風船沒魏軍垂至衆懼議欲退保黎<lb/>
陽其夕流澌凍合是夜濟師旦魏師至而冰泮若有神<lb/>
焉遂改黎陽津為天橋津及至滑臺景星見扵尾箕漳<lb/>
水得白玉状若璽扵是徳依燕元故事稱元年大赦境<lb/>
内殊死已下置百官以慕容麟為司空領尚書令慕容<lb/>
法為中軍将軍慕輿拔為尚書左僕射丁通為尚書右<lb/>
僕射自餘封授各有差初河間有麟見慕容麟以為已<lb/>
瑞及此潛謀為亂事覺賜死其夏魏将賀頼盧率衆附<lb/>
<pb n="KR2d0006_WYG_216-25b"/>
之至是慕容寳自龍城南奔至黎陽遣其中黄門令趙<lb/>
思召慕容鍾来迎鍾夲首議勸徳稱尊號聞而惡之執<lb/>
思付獄馳使白状徳謂其下曰卿䓁前以社稷大計勸<lb/>
吾攝政吾亦以嗣帝奔亡人神曠主故權順羣議以繫<lb/>
衆望今天方悔禍嗣帝得還吾将具駕奉迎謝罪行闕<lb/>
然後角巾私第卿䓁以為何如其黄門侍郎張華進曰<lb/>
夫争奪之世非雄才不振従横之時豈懦夫能濟陛下<lb/>
若蹈匹婦之仁捨天授之業威權一去則身首不保何<lb/>
<pb n="KR2d0006_WYG_216-26a"/>
退讓之有乎徳曰吾以古人逆取順守其道未足所以<lb/>
中路徘徊悵然未决耳慕輿䕶請馳問寳虚實徳流涕<lb/>
而遣之乃率壮士數百随思而北因謀殺寳初寳遣思<lb/>
之後知徳攝位懼而北奔䕶至無所見執思而還徳以<lb/>
思閑習典故将任之思曰昔闗羽見重曹公猶不忘先<lb/>
主之恩思雖刑餘賤𨽻荷國寵靈犬馬有心而况人乎<lb/>
乞還就上以眀微節徳固留之思怒曰周室衰微晋鄭<lb/>
夹輔漢有七國之難實頼梁王殿下親則叔父位則上<lb/>
<pb n="KR2d0006_WYG_216-26b"/>
台不能率先羣后以匡王室而幸根夲之傾為趙倫之<lb/>
事思雖無申胥哭秦之效猶慕君賓不生莽世徳怒斬<lb/>
之晋南陽太守閭邱羡寜朔将軍鄧唘方率衆二萬来<lb/>
伐師次管城徳遣其中軍慕容法撫軍慕容和䓁距之<lb/>
王師敗績徳怒法不窮追晋師斬其撫軍司馬靳瓌初<lb/>
苻登既為姚興所滅登弟廣率部落降扵徳拜冠軍将<lb/>
軍處之乞活堡會熒惑守東井或言秦當復興者廣乃<lb/>
自稱秦王敗徳将慕容鍾時徳始都滑臺介於晋魏之<lb/>
<pb n="KR2d0006_WYG_216-27a"/>
間地無十城衆不過數萬及鍾喪師反側之徒多歸扵<lb/>
廣徳乃留慕容和守滑臺親率衆討廣斬之初寳之至<lb/>
黎陽也和長史李辯勸和納之和不従辯懼謀洩乃引<lb/>
晋軍至管城冀徳親率師於後作亂會徳不出愈不自<lb/>
安及徳此行也辯又勸和反和不従辯怒殺和以滑臺<lb/>
降扵魏時将士家悉在城内徳将攻之韓範言扵徳曰<lb/>
魏師已入城據國成資客主之勢翻然復異人情既危<lb/>
不可以戰宜先據一方為闗中之基然後畜力而圖之<lb/>
<pb n="KR2d0006_WYG_216-27b"/>
計之上也徳乃止徳右衛将軍慕容雲斬李辯率将士<lb/>
家累二萬餘人而出三軍慶悦徳謀扵衆曰苻廣雖平<lb/>
而撫軍失據進有彊敵退無所託計将安出張華進曰<lb/>
彭城阻帶山川楚之舊都地嶮人殷可攻而據之以為<lb/>
基夲慕容鍾慕輿䕶封逞韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>䓁固勸攻滑臺潘聪曰<lb/>
滑臺四通八逹非帝王之居且北通大魏西接彊秦此<lb/>
二國者未可以髙枕而待之彭城土曠人稀地平無嶮<lb/>
晋之舊鎮必距王師又密邇江淮水路通浚秋夏霖潦<lb/>
<pb n="KR2d0006_WYG_216-28a"/>
十里為湖且水戰國之所短吴之所長今雖克之非久<lb/>
安之計也青齊沃壤號曰東秦土方二千户餘十萬四<lb/>
塞之固負海之饒可謂用武之國三齊英傑蓄志以待<lb/>
孰不思得眀主以立尺寸之功廣固者曹嶷之所營山<lb/>
川阻峻足為帝王之都宜遣辯士馳說於前大兵繼進<lb/>
於後辟閭渾昔負國恩必翻然向化如其守迷不順大<lb/>
軍臨之自然瓦解既據之後閉闗養鋭伺隙而動此亦<lb/>
二漢之有闗中河内也徳猶豫未决沙門朗公素知占<lb/>
<pb n="KR2d0006_WYG_216-28b"/>
候徳因訪其所適朗曰敬覽三筞潘尚書之議可謂興<lb/>
邦之術矣今嵗初長星起扵奎婁遂埽虚危而虚危齊<lb/>
之分野除舊布新之象宜先定舊魯廵撫琅邪待秋風<lb/>
戒節然後北轉臨齊天之道也徳大悦引師而南兖州<lb/>
北鄙諸縣悉降置守宰以撫之存問髙年軍無私掠百<lb/>
姓安之牛酒屬路徳遣使喻齊郡太守辟閭渾渾不從<lb/>
遣慕容鍾率歩騎二萬擊之徳進據琅邪徐兖之士附<lb/>
者十餘萬自琅邪而北迎者四萬餘人徳進㓂莒城守<lb/>
<pb n="KR2d0006_WYG_216-29a"/>
将任安委城而遁以潘聪鎮莒城鍾傳檄青州諸郡開<lb/>
曉禍福令有能斬送渾者賞同佐命渾聞徳軍将至徙<lb/>
八千餘家入廣固諸郡皆承檄降扵徳渾懼将妻子奔<lb/>
扵魏徳遣射聲校尉劉綱追斬扵莒城渾參軍張瑛嘗<lb/>
與渾作檄辭多不遜及此徳擒而讓之瑛神色自若徐<lb/>
對曰渾之有臣猶韓信之有蒯通通遇漢祖而䝉恕臣<lb/>
遭陛下而嬰戮比之古人竊為不幸防風之誅臣實甘<lb/>
之但恐堯舜之化未𢎞扵四海耳徳初善其言後竟殺<lb/>
<pb n="KR2d0006_WYG_216-29b"/>
之徳遂入廣固四年僭即皇帝位於南郊大赦改元為<lb/>
建平設行廟扵宫南遣使奉筞告成焉進慕容鍾為司<lb/>
徒慕輿拔為司空封孚為左僕射慕輿䕶為右僕射遣<lb/>
其度支尚書封愷中書侍郎封逞觀省風俗所在大饗<lb/>
将士以其妻叚氏為皇后建立學官簡公卿已下子弟<lb/>
及二品士門二百人為太學生後因讌其羣臣酒酣笑<lb/>
而言曰朕雖寡薄恭已南面而朝諸侯在上不驕夕惕<lb/>
扵位可方自古何等主也其青州刺史鞠仲曰陛下中<lb/>
<pb n="KR2d0006_WYG_216-30a"/>
興之聖后少康光武之儔也徳顧命左右賜仲帛千匹<lb/>
仲以賜多為讓徳曰卿知調朕朕不知調卿乎卿飾對<lb/>
非實故亦以虚言相賞賞不謬加何足謝也韓範進曰<lb/>
臣聞天子無戱言忠臣無妄對今日之論上下相欺可<lb/>
謂君臣俱失徳大悦賜範絹五十匹自是昌言競進朝<lb/>
多直士矣徳母兄先在長安遣平原人杜𢎞如長安問<lb/>
存否𢎞曰臣至長安若不奉太后動止便即西如張掖<lb/>
以死為効臣父雄年踰六十未沾榮貴乞夲縣之禄以<lb/>
<pb n="KR2d0006_WYG_216-30b"/>
申烏鳥之情張華進曰杜𢎞未行而求禄要利情深不<lb/>
可使也徳曰吾方散所輕之財招所重之死况為親尊<lb/>
而可吝乎且𢎞為君迎親為父求禄雖外如要利而實<lb/>
忠孝乃以雄為平原令𢎞至張掖為盗所殺徳聞而悲<lb/>
之厚撫其妻子眀年徳如齊城登營邱望晏嬰冡顧謂<lb/>
左右曰禮大夫不逼城𦵏平仲古之賢人逹禮者也而<lb/>
生居近市死𦵏近城豈有意乎青州秀才晏謨對曰孔<lb/>
子稱臣先人平仲賢則賢矣豈不知髙其梁豐其禮盖<lb/>
<pb n="KR2d0006_WYG_216-31a"/>
政在家門故儉以矯世存居湫隘卒豈擇地而𦵏乎所<lb/>
以不逺門者猶兾悟平生意也遂以謨従至漢城陽景<lb/>
王廟讌庶老扵申池北登社首山東望鼎足因目牛山<lb/>
而歎曰古無不死愴然有終焉之志遂問謨以齊之山<lb/>
川邱陵賢哲舊事謨厯對詳辯畫地成圗徳深嘉之拜<lb/>
尚書郎立冶扵商山置鹽官扵烏常澤以廣軍國之用<lb/>
徳故吏趙融自長安来始具母兄㐫問徳號慟吐血因<lb/>
而寝疾其司𨽻校尉慕容達因此謀反遣牙門皇璆率<lb/>
<pb n="KR2d0006_WYG_216-31b"/>
衆攻端門殿中師侯赤眉開門應之中黄門孫進扶徳<lb/>
踰城隐扵進舍叚宏䓁聞宫中有變勒兵屯四門徳入<lb/>
宫誅赤眉等逹懼而奔魏慕容法及魏師戰扵濟北之<lb/>
標榆谷魏師敗績其尚書韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>上䟽言百姓因秦晋之<lb/>
弊迭相䕃冐或百室合户或千户共籍公避課役擅為<lb/>
姦宄宜隐實黎萌正其編貫庶益軍國兵資之用徳納<lb/>
之遣其車騎将軍慕容鎮率騎三千縁邉嚴防備百姓<lb/>
逃竄以<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>為使持節散騎常侍行臺尚書廵郡縣隐實<lb/>
<pb n="KR2d0006_WYG_216-32a"/>
得䕃户五萬八千<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>公㢘正直所在野次人不擾焉徳<lb/>
大集諸生親臨筞試既而饗宴乗髙逺矚顧謂其尚書<lb/>
魯邃曰齊魯固多君子當昔全盛之時梓慎巴生淳于<lb/>
鄒田之徒䕃修檐臨清沼馳朱輪佩長劔恣非馬之雄<lb/>
辭奮談天之逸辯指麾則紅紫成章俛仰則邱陵生韻<lb/>
至扵今日荒草頽墳氣消煙滅永言千載能不依然邃<lb/>
答曰武王封比干之墓漢祖祭信陵之墳皆留心賢哲<lb/>
每懐往事陛下慈深二主澤被九泉若使彼而有知寜<lb/>
<pb n="KR2d0006_WYG_216-32b"/>
不銜荷矣先是妖賊王始聚衆扵泰山自稱太平皇帝<lb/>
號其父為太上皇兄為征東将軍弟征西将軍慕容鎮<lb/>
討擒之斬扵都市臨刑或問其父及兄弟所在始答曰<lb/>
太上皇帝䝉塵扵外征東征西亂兵所害惟朕一身獨<lb/>
無聊頼其妻怒之曰止坐此口以至扵此柰何復爾始<lb/>
曰皇后自古豈有不破之家不亡之國邪行刑者以刀<lb/>
鐶築之仰視曰崩即崩矣終不改帝號徳聞而哂之時<lb/>
桓元将行篡逆誅不附已者冀州刺史劉軌襄城太守<lb/>
<pb n="KR2d0006_WYG_216-33a"/>
司馬休之征虜将軍劉敬宣廣陵相髙雅之江都長張<lb/>
誕並内不自安皆奔扵徳扵是徳中書侍郎韓範上疏<lb/>
請乗晋亂奄有吴㑹徳下令王公詳議兹事其下咸以<lb/>
桓元新得志未可圗乃止扵是講武扵城西歩兵三十<lb/>
七萬車一萬七千乗鐡騎五萬三千周亘山澤旌旗彌<lb/>
漫鉦鼓之聲振動天地徳登髙望之顧謂劉軌髙雅之<lb/>
曰昔郤克忿齊子胥怨楚終能暢其剛烈名流千載卿<lb/>
等既知投身有道當使無慙昔人也雅之等頓首答曰<lb/>
<pb n="KR2d0006_WYG_216-33b"/>
幸䝉陛下天覆之恩大造之澤存亡繼絶實在聖時雖<lb/>
則萬隕何以上報俄聞桓元敗徳以慕容鎮為前鋒慕<lb/>
容鍾為大都督配以歩卒二萬騎五千剋期将發而徳<lb/>
寝疾扵是罷兵初徳迎其兄子超扵長安及是而至徳<lb/>
夜夢其父曰汝既無子何不早立超為太子不爾惡人<lb/>
生心寤而告其妻曰先帝神眀所勑觀此夢意吾将死<lb/>
矣乃下書以超為皇太子大赦境内子為父後者人爵<lb/>
二級其月死即義熙元年也時年七十乃夜為十餘棺<lb/>
<pb n="KR2d0006_WYG_216-34a"/>
分出四門潛𦵏山谷竟不知其尸之所在在位五年偽<lb/>
諡獻武皇帝<lb/>
超字祖眀徳兄北海王納之子苻堅破鄴以納為廣武<lb/>
太守數嵗去官家扵張掖徳之南征留金刀而去及垂<lb/>
起兵山東苻昌收納及徳諸子皆誅之納母公孫氏以<lb/>
耄獲免納妻段氏方娠未决囚之扵郡獄獄掾呼延平<lb/>
徳之故吏也嘗有死罪徳免之至是将公孫及段氏逃<lb/>
扵羌中而生超焉年十嵗而公孫氏卒臨終授超以金<lb/>
<pb n="KR2d0006_WYG_216-34b"/>
刀曰若天下太平汝得東歸可以此刀還汝叔也平又<lb/>
将超母子奔扵吕光及吕隆降扵姚興超又随凉州人<lb/>
徙扵長安超母謂超曰吾母子全濟呼延氏之力平今<lb/>
雖死吾欲為汝納其女以答厚意扵是娶之超自以謂<lb/>
父在東恐為姚氏所録乃陽狂行乞秦人賤之惟姚紹<lb/>
見而異焉勸興拘以爵位召見與語超深自晦匿興大<lb/>
鄙之謂紹曰諺云妍皮不褁癡骨妄語耳由是得去来<lb/>
無禁徳遣使迎之超不告母妻乃歸及至廣固呈以金<lb/>
<pb n="KR2d0006_WYG_216-35a"/>
刀具宣祖母臨終之言徳撫之號慟超身長八尺腰帶<lb/>
九圍精彩秀發容止可觀徳甚加禮遇始名之曰超封<lb/>
北海王拜侍中驃騎大将軍司隷校尉開府置佐吏徳<lb/>
無子欲以超為嗣故為超起第扵萬春門内朝夕觀之<lb/>
超亦深逹徳㫖入則盡歡承奉出則傾身下士扵是内<lb/>
外稱羙焉頃之立為太子及徳死以義熙元年僭嗣偽<lb/>
位大赦境内改元曰太上尊徳妻段氏為皇太后以慕<lb/>
容鍾都督中外諸軍録尚書事慕容法為征南都督徐<lb/>
<pb n="KR2d0006_WYG_216-35b"/>
兖揚南兖四州諸軍事慕容鎮加開府儀同三司尚書<lb/>
令封孚為太尉麴仲為司空潘聪為左光禄大夫封嵩<lb/>
為尚書左僕射自餘封拜各有差後又以鍾為青州牧<lb/>
段宏為徐州刺史公孫五樓為武衛将軍領屯騎校尉<lb/>
内參政事封孚言扵超曰臣聞五大不在邉五細不在<lb/>
庭鍾國之宗臣社稷所頼宏外戚懿望親賢具瞻正應<lb/>
參翼百揆不宜逺鎮方外今鍾等出藩五樓内輔臣竊<lb/>
未安超新即位害鍾等權逼以問五樓五樓欲専斷朝<lb/>
<pb n="KR2d0006_WYG_216-36a"/>
政不欲鍾等在内屢有間言孚說竟不行鍾宏俱有不<lb/>
平之色相謂曰黄犬之皮恐當終補狐裘也五樓聞之<lb/>
嫌隙漸構初超自長安行至梁父慕容法時為兖州鎮<lb/>
南長史悦夀還謂法曰向見北海王子天資𢎞雅神爽<lb/>
髙邁始知天族多竒玉林皆寳法曰昔成方遂詐稱衛<lb/>
太子人莫辯之此復天族乎超聞而恚恨形扵言色法<lb/>
亦怒處之外館由是結憾及徳死法又不奔喪超遣使<lb/>
讓焉法常懼禍至因此遂與慕容鍾段宏等謀反超知<lb/>
<pb n="KR2d0006_WYG_216-36b"/>
而徴之鍾稱疾不赴扵是收其黨侍中慕容統右衛慕<lb/>
容根散騎常侍段封誅之車裂僕射封嵩扵東門之外<lb/>
西中郎将封融奔扵魏超尋遣慕容鎮等攻青州慕容<lb/>
昱䓁攻徐州慕容凝韓範攻梁父昱䓁攻莒城拔之徐<lb/>
州刺史段宏奔扵魏封融又集羣盗襲石塞城殺鎮西<lb/>
大将軍餘欝青土震恐人懐異議慕容凝謀殺韓範将<lb/>
襲廣固範知而攻之凝奔梁父範并其衆攻梁父克之<lb/>
凝奔姚興慕容法出奔扵魏慕容鎮克青州鍾殺其妻<lb/>
<pb n="KR2d0006_WYG_216-37a"/>
子為地道而出單馬奔姚興扵時超不恤政事畋㳺是<lb/>
好百姓苦之其僕射韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>切諌不納超議復肉刑九䓁<lb/>
之選羣下議多不同乃止超母妻既先在長安為姚興<lb/>
所拘責超稱藩求太樂諸伎若不可使送吴口千人超<lb/>
下書遣羣臣詳議左僕射段暉議曰太上囚楚髙祖不<lb/>
廻今陛下嗣守社稷不宜以私親之故而降統天之尊<lb/>
又太樂諸伎皆是前世伶人不可與彼使移風易俗宜<lb/>
掠吴口與之尚書張華曰若侵掠吴邉必成鄰怨此既<lb/>
<pb n="KR2d0006_WYG_216-37b"/>
能往彼亦能来兵連禍結非國之福也昔孫權重黎庶<lb/>
之命屈已以臣魏惠施惜愛子之頭捨志以尊齊况陛<lb/>
下慈徳在秦方寸崩亂宜暫降大號以申至孝之情權<lb/>
變之道典謨所許韓範智能迴物辯足傾人昔與姚興<lb/>
俱為秦太子中舍人可遣将命降號修和所謂屈扵一<lb/>
人之下申扵萬人之上也超大悦曰張尚書得吾心矣<lb/>
使範聘扵興及至長安興謂範曰封愷前来燕王與朕<lb/>
抗禮及卿至也欵然而附為依春秋以小事大之義為<lb/>
<pb n="KR2d0006_WYG_216-38a"/>
當専以孝敬為母屈也範曰昔周爵五䓁公侯異品小<lb/>
大之禮因而生焉今陛下命世龍興光宅西秦夲朝主<lb/>
上承祖宗遺烈定鼎東齊中分天曜南面並帝通聘結<lb/>
好義尚謙沖便至矜誕茍折行人殊似吴晋争盟滕薛<lb/>
競長恐傷大秦堂堂之盛有損皇燕巍巍之羙彼我俱<lb/>
失竊未安之興怒曰若如卿言便是非為大小而来範<lb/>
曰雖由大小之義亦縁寡君純孝過扵重華願陛下體<lb/>
敬親之道霈然垂愍興曰吾久不見賈生自謂過之今<lb/>
<pb n="KR2d0006_WYG_216-38b"/>
不及矣扵是為範設舊交之禮申叙平生謂範曰燕王<lb/>
在此朕亦見之風表乃可扵機辯未也範曰大辯若訥<lb/>
聖人美之况爾日龍潛鳳戢和光同塵若使負日月而<lb/>
行則無繼天之業矣興笑曰可謂使乎延譽者也範承<lb/>
間逞説姚興大悦賜範千金許以超母妻還之慕容凝<lb/>
自梁父奔扵姚興言扵興曰燕王稱藩夲非推徳權為<lb/>
母屈耳古之帝王尚興師徴質豈可虚還其母乎母若<lb/>
一還必不復臣也宜先制其送伎然後歸之興意乃變<lb/>
<pb n="KR2d0006_WYG_216-39a"/>
遣使聘扵超超遣其僕射張華給事中宗正元入長安<lb/>
送太樂伎一百二十人扵姚興興大悦延華入讌酒酣<lb/>
樂作興黄門侍郎尹雅謂華曰昔殷之将亡樂師歸周<lb/>
今皇秦道盛燕樂来庭廢興之兆見扵此矣華曰自古<lb/>
帝王為道不同權譎之理㑹扵功成故老子曰将欲取<lb/>
之必先與之今縂章西入必由余東歸禍福之驗此其<lb/>
兆乎興怒曰昔齊楚競辯二國連師卿小國之臣何敢<lb/>
抗衡朝士華遜辭曰奉使之始實願交歡上國上國既<lb/>
<pb n="KR2d0006_WYG_216-39b"/>
遺小國之臣辱及寡君社稷臣亦何心而不仰酬興善<lb/>
之扵是還超母妻義熙三年追尊其父為穆皇帝立其<lb/>
母段氏為皇太后妻呼延氏為皇后祀南郊将登壇有<lb/>
獸大如馬状類鼠而色赤集扵圜丘之側俄而不知所<lb/>
在湏臾大風暴起天地晝昏其行宫羽儀皆振裂超懼<lb/>
密問其太史令成公綏對曰陛下信用姦臣誅戮賢良<lb/>
賦斂繁多事役殷苦所致也超懼而大赦譴責公孫五<lb/>
樓等俄而復之是嵗廣固地震天齊水湧井水溢汝水<lb/>
<pb n="KR2d0006_WYG_216-40a"/>
竭河濟凍合而澠水不冰超正旦朝羣臣扵東陽殿聞<lb/>
樂作歎音佾不備悔送伎扵姚興遂議入宼其領軍韓<lb/>
<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>諌曰先帝以舊京傾沒戢翼三齊茍時運未可上智<lb/>
輟謀今陛下嗣守成規宜閉闗養士以待賊釁不可結<lb/>
怨南鄰廣樹仇隙超曰我計已定不與卿言扵是遣其<lb/>
将斛榖提公孫歸等率騎宼宿豫䧟之執陽平太守劉<lb/>
千載濟隂太守徐阮大掠而去簡男女二千五百付太<lb/>
樂教之時公孫五樓為侍中尚書領左衛将軍専縂朝<lb/>
<pb n="KR2d0006_WYG_216-40b"/>
政兄歸為冠軍常山公叔父頽為武衛興樂公五樓宗<lb/>
親皆夹輔左右王公内外無不憚之超論宿豫之功封<lb/>
斛榖提等並為郡縣公慕容鎮諫曰臣聞懸賞待勲非<lb/>
功不侯今公孫歸結禍延兵殘賊百姓陛下封之得無<lb/>
不可乎夫忠言逆耳非親不發臣雖庸朽忝國戚藩輙<lb/>
盡愚欵惟陛下圗之超怒不答自是百僚杜口莫敢開<lb/>
言尚書都令史王儼諂事五樓遷尚書郎出為濟南太<lb/>
守入為尚書左丞時人為之語曰欲得侯事五樓又遣<lb/>
<pb n="KR2d0006_WYG_216-41a"/>
公孫歸等率騎五千入宼濟南執太守趙元略男女千<lb/>
餘人而去劉裕率師将討之超引見羣臣扵東陽殿議<lb/>
距王師公孫五樓曰吴兵輕果所利在戰初鋒勇鋭不<lb/>
可争也宜據大峴使不得入曠日延時沮其鋭氣可徐<lb/>
簡精騎二千循海而南絶其糧運别𠡠段暉率兖州之<lb/>
軍縁山東下腹背擊之上筞也各命守宰依險自固校<lb/>
其資儲之外餘悉焚蕩芟除粟苗使敵無所資堅壁清<lb/>
野以待其釁中筞也縦賊入峴出城逆戰下筞也超曰<lb/>
<pb n="KR2d0006_WYG_216-41b"/>
京都殷盛户口衆多非可一時入守青苗布野非可卒<lb/>
芟設使芟苗城守以全性命朕所不能今據五州之彊<lb/>
帶山河之固戰車萬乗鐵馬萬羣縦令過峴至扵平地<lb/>
徐以精騎踐之此成擒也賀頼盧苦諌不従退謂五樓<lb/>
曰上不用吾計亡無日矣慕容鎮曰若如聖旨必湏平<lb/>
原用馬為便宜出峴逆戰戰而不勝猶可退守不宜縦<lb/>
敵入峴自貽窘逼昔成安君不守井陘之闗終屈扵韓<lb/>
信諸葛瞻不據束馬之嶮卒擒扵鄧艾臣以為天時不<lb/>
<pb n="KR2d0006_WYG_216-42a"/>
如地利阻守大峴筞之上也超不従鎮出謂韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰主<lb/>
上既不能芟苗守嶮又不肯徙人逃宼酷似劉璋矣今<lb/>
年國滅吾必死之卿等中華之士復為文身矣超聞而<lb/>
大怒收鎮下獄乃攝莒梁父二戍修城隍簡士馬畜鋭<lb/>
以待之其夏王師次東莞超遣其左軍段暉輔國賀頼<lb/>
盧等六将歩騎五萬進據臨朐俄而王師度峴超懼率<lb/>
卒四萬就暉等扵臨朐謂公孫五樓曰宜進據川源晋<lb/>
軍至而失水亦不能戰矣五樓馳騎據之劉裕前驅将<lb/>
<pb n="KR2d0006_WYG_216-42b"/>
軍孟龍符已至川源五樓戰敗而返裕遣諮議參軍檀<lb/>
韶率鋭卒攻破臨朐超大懼單騎奔段暉扵城南暉衆<lb/>
又戰敗裕軍人斬暉超又奔還廣固徙郭内人入保小<lb/>
城使其尚書郎張綱乞師扵姚興赦慕容鎮進録尚書<lb/>
都督中外諸軍事引見羣臣謝之曰朕嗣奉成業不能<lb/>
委賢任善而専固自由覆水不收悔将何及智士逞謀<lb/>
必在事危忠臣立節亦在臨難諸君其勉思六竒共濟<lb/>
艱運鎮進曰百姓之心係扵一人陛下既躬率六軍身<lb/>
<pb n="KR2d0006_WYG_216-43a"/>
先奔敗羣臣解心士庶䘮氣内外之情不可復恃如聞<lb/>
西秦自有内難恐不暇分兵救人正當更决一戰以争<lb/>
天命今散卒還者猶有數萬可悉出金帛宫女餌令一<lb/>
戰天若相我足以破賊如其不濟死尚為羙不可閉門<lb/>
坐受圍擊司徒慕容惠曰不然今晋軍乗勝有陵人之<lb/>
氣敗軍之将何以禦之秦雖與勃勃相持不足為患且<lb/>
二國連衡勢成脣齒今有寇難秦必救我但自古乞援<lb/>
不遣大臣則不致重兵是以趙𨽻三請楚師不出平原<lb/>
<pb n="KR2d0006_WYG_216-43b"/>
一使援至從成尚書令韓範徳望具瞻燕秦所重宜遣<lb/>
乞援以濟時艱扵是遣範與王薄乞師扵姚興未㡬裕<lb/>
師圍城四面皆合人有竊告裕軍曰若得張綱為攻具<lb/>
者城乃可得耳是月綱自長安歸遂奔扵裕裕令綱周<lb/>
城大呼曰勃勃大破秦軍無兵相救超怒伏弩射之乃<lb/>
退右僕射張華中丞封愷並為裕軍所獲裕令華愷與<lb/>
超書勸令早降超乃遺裕書請為藩臣以大峴為界并<lb/>
獻馬千匹以通和好裕弗許江南繼兵相尋而至尚書<lb/>
<pb n="KR2d0006_WYG_216-44a"/>
張俊自長安還又降扵裕説裕曰今燕人所以固守者<lb/>
外仗韓範冀得秦援範既時望又與姚興舊昵若勃勃<lb/>
敗後秦必救燕宜密信誘範啗以重利範来則燕人絶<lb/>
望自然降矣裕従之表範為散騎常侍遺範書以招之<lb/>
時姚興乃遣其将姚強率歩騎一萬随範就其将姚紹<lb/>
扵洛陽并兵来援㑹赫連勃勃大破秦軍興追强還長<lb/>
安範歎曰天其滅燕乎㑹得裕書遂降扵裕裕謂範曰<lb/>
卿欲立申包胥之功何以虚還也範曰自亡祖司空世<lb/>
<pb n="KR2d0006_WYG_216-44b"/>
荷燕寵故泣血秦庭冀匡禍難屬西朝多故丹誠無效<lb/>
可謂天喪弊邑而賛眀公智者見㡬而作敢不至乎翌<lb/>
日裕将範循城由是人情離駭無復固志裕謂範曰卿<lb/>
宜至城下告以禍福範曰雖䝉殊寵猶未忍謀燕裕嘉<lb/>
而不彊左右勸超誅範家以止後叛超知敗在旦夕又<lb/>
弟<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>盡忠無貳故不罪焉是嵗東莱雨血廣固城門鬼<lb/>
夜哭眀年朔旦超登天門朝羣臣扵城上殺馬以饗将<lb/>
士文武皆有遷授超幸姬魏夫人従超登城見王師之<lb/>
<pb n="KR2d0006_WYG_216-45a"/>
盛握超手而相對泣韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>諫曰陛下遭百六之㑹正是<lb/>
勉彊之秋而反對女子悲泣何其鄙也超拭目謝之其<lb/>
尚書令董鋭勸超出降超大怒繫之扵獄扵是賀頼盧<lb/>
公孫五樓為地道出戰王師不利河間人元文説裕曰<lb/>
昔趙攻曹嶷望氣者以為澠水帶城非可攻拔若塞五<lb/>
龍口城必自陷石虎従之而嶷請降後慕容恪之圍段<lb/>
龕亦如之而龕降降後無㡬又震開之今舊基猶在可<lb/>
塞之裕従其言至是城中男女患脚弱病者大半超輦<lb/>
<pb n="KR2d0006_WYG_216-45b"/>
而升城尚書悦夀言扵超曰天地不仁助宼為虐戰士<lb/>
尫病日就凋隕守困窮城息望外援天時人事亦可知<lb/>
矣茍厯運有終堯舜降位轉禍為福聖逹以先宜追許<lb/>
鄭之蹤以存宗廟之重超歎曰廢興命也吾寜奮劔决<lb/>
死不能銜璧求生扵是張綱為裕造衝車覆以版屋䝉<lb/>
之以皮并設諸竒巧城上火石弓矢無所施用又為飛<lb/>
樓懸梯木幔之屬遥臨城上超大怒懸其母而支解之<lb/>
城中出降者相繼裕四面進攻殺傷甚衆悦夀遂開門<lb/>
<pb n="KR2d0006_WYG_216-46a"/>
以納王師超與左右數十騎出亡為裕軍所執裕數之<lb/>
以不降之状超神色自若一無所言惟以毋託裕将劉<lb/>
敬宣而已裕送建康市斬之時年二十六在位六年始<lb/>
徳以安帝隆安四年僭立至超二世凡十一年以義熙<lb/>
六年滅<lb/>
慕容鍾字道眀徳従弟也少有識量喜怒不形扵色機<lb/>
神秀發言論清辯至扵臨難對敵智勇兼濟累進竒筞<lb/>
徳用之頗中由是政無大小皆以委之遂為佐命元勲<lb/>
<pb n="KR2d0006_WYG_216-46b"/>
後公孫五樓規挟威權慮鍾抑已因勸超誅之鍾遂謀<lb/>
反事敗奔扵姚興興拜始平太守歸義侯<lb/>
封孚字處道渤海蓚人也祖悛振威将軍父放慕容暐<lb/>
之世吏部尚書孚㓜而聪敏和裕有士君子之稱寳僭<lb/>
位累遷吏部尚書及蘭汗之篡南奔辟閭渾渾表為渤<lb/>
海太守徳至莒城孚出降徳曰朕平青州不以為慶喜<lb/>
扵得卿也常外縂機事内參密謀雖位任崇重謙虚博<lb/>
納甚有大臣之體及超嗣位政出權嬖多違舊章軌憲<lb/>
<pb n="KR2d0006_WYG_216-47a"/>
日頽殘虐滋甚孚屢盡匡救超不能納也後臨軒謂孚<lb/>
曰朕扵百王可方誰孚對曰桀紂之主超大慙怒孚徐<lb/>
歩而出不為改容司空鞠仲失色謂孚曰與天子言何<lb/>
其亢厲宜應還謝孚曰行年七十墓木已拱惟求死所<lb/>
耳竟不謝以超三年死扵家時年七十一文筆多傳于<lb/>
世<lb/>
　　北涼<lb/>
沮渠䝉遜臨松盧水胡人也其先世為匈奴左沮渠遂<lb/>
<pb n="KR2d0006_WYG_216-47b"/>
以官為氏焉䝉遜博渉羣史頗曉天文雄傑有英略滑<lb/>
稽善權變梁熙吕光皆竒而憚之故常㳺飲自晦㑹伯<lb/>
父羅仇麴粥従吕光征河南光前軍大敗麴粥言扵兄<lb/>
羅仇曰主上荒耄驕縦諸子朋黨相傾䜛人側目今軍<lb/>
敗将死正是智勇見猜之日可不懼乎吾兄弟素為所<lb/>
憚與其經死溝瀆豈若勒衆向西平出苕藋奮臂大呼<lb/>
涼州不足定也羅仇曰理如汝言但吾家累世忠孝為<lb/>
一方所歸寜人負我無我負人俄而皆為光所殺宗姻<lb/>
<pb n="KR2d0006_WYG_216-48a"/>
諸部會𦵏者萬餘人䝉遜哭謂衆曰昔漢祚中微吾之<lb/>
乃祖翼奨竇融保寜河右吕王昏耄荒虐無道豈可不<lb/>
上繼先祖安時之志使二父有恨黄泉衆咸稱萬嵗遂<lb/>
斬光中田䕶軍馬邃臨松令井祥以盟一旬之間衆至<lb/>
萬餘屯據金山與従兄男成推光建康太守段業為使<lb/>
持節大都督龍驤大将軍涼州牧建康公改吕光龍飛<lb/>
二年為神璽元年業以䝉遜為張掖太守男成為輔國<lb/>
将軍委以軍國之任業将使䝉遜攻西郡衆咸疑之䝉<lb/>
<pb n="KR2d0006_WYG_216-48b"/>
遜曰此郡據嶺之要不可不取業曰卿言是也遂遣之<lb/>
䝉遜引水灌城城潰執太守吕純以歸扵是王徳以晋<lb/>
昌孟敏以敦煌降業業封䝉遜臨池侯吕𢎞去張掖将<lb/>
東走業議欲擊之䝉遜諫曰歸師勿遏窮宼弗追此兵<lb/>
家之戒也不如縦之以為後圖業曰一日縦敵悔将無<lb/>
及遂率衆追之為𢎞所敗業頼䝉遜而免歎曰孤不能<lb/>
用子房之言以至扵此業築西安城以其将臧莫孩為<lb/>
太守䝉遜曰莫孩勇而無謀知進忘退所謂為之築冡<lb/>
<pb n="KR2d0006_WYG_216-49a"/>
非築城也業不従俄而為吕纂所敗䝉遜懼業不能容<lb/>
已每匿智以避之業僭稱涼王以䝉遜為尚書左丞梁<lb/>
中庸為右丞吕光遣其二子紹纂伐業業請救扵秃髮<lb/>
烏孤烏孤遣其弟鹿孤及楊軌救業紹以業䓁軍盛欲<lb/>
従三門闗挟山而東纂曰挟山示弱取敗之道不如結<lb/>
陣衝之彼必憚我而不戰也紹乃引軍而南業将擊之<lb/>
䝉遜諌曰楊軌恃虜騎之彊有窺覦之志紹纂兵在死<lb/>
地必决戰求生不戰則有泰山之安戰則有累卵之危<lb/>
<pb n="KR2d0006_WYG_216-49b"/>
業曰卿言是也乃按兵不戰紹亦難之各引兵歸業憚<lb/>
䝉遜雄武微欲逺之乃以䝉遜従叔益生為酒泉太守<lb/>
䝉遜為臨池太守業門下侍郎馬權儁爽有逸氣武略<lb/>
過人業以權代䝉遜為張掖太守甚見稱重每輕陵䝉<lb/>
遜䝉遜亦憚而怨之乃譖之扵業曰天下不足慮惟當<lb/>
憂馬權耳業遂殺之䝉遜謂男成曰段業愚闇非濟亂<lb/>
之才信䜛愛佞無鑒斷之眀所憚惟索嗣馬權今皆死<lb/>
矣䝉遜欲除業以奉兄何如男成曰業羇旅孤飄我所<lb/>
<pb n="KR2d0006_WYG_216-50a"/>
建立有吾兄弟猶魚之有水人既親我背之不祥乃止<lb/>
䝉遜既為業所憚内不自安請為西安太守業亦以䝉<lb/>
遜有大志懼為朝夕之變乃許焉䝉遜期與男成同祭<lb/>
蘭門山密遣司馬許咸告業曰男成欲謀叛許以取假<lb/>
日作逆若求祭蘭門山臣言驗矣至期日果然業收男<lb/>
成令自殺男成曰䝉遜欲謀叛先已告臣臣以兄弟之<lb/>
故隐忍不言以臣今在恐部人不従與臣剋期祭山返<lb/>
相誣告臣若朝死䝉遜必夕發乞詐言臣死説臣罪惡<lb/>
<pb n="KR2d0006_WYG_216-50b"/>
䝉遜必作逆臣投袂討之事無不㨗業不従䝉遜聞男<lb/>
成死泣告衆曰男成忠扵段公枉見屠害諸君能為報<lb/>
仇乎且州土兵亂似非業所能濟吾所以初奉之者以<lb/>
之為陳吴耳而信䜛多忌枉害忠良豈可安枕卧觀使<lb/>
百姓離扵塗炭男成素有恩信衆皆憤泣而従之比至<lb/>
氐池衆逾一萬鎮軍臧莫孩率部衆附之羌胡多起兵<lb/>
響應䝉遜壁扵侯塢業先疑其右将軍田昻幽之扵内<lb/>
至是謝而赦之使與武衛梁中庸等攻䝉遜業将王豐<lb/>
<pb n="KR2d0006_WYG_216-51a"/>
孫言扵業曰西平諸田世有反者昻貌恭而心佷志大<lb/>
而情險不可信也業曰吾疑之久矣但非昻無可以討<lb/>
遜豐孫言既不従昻至侯塢率騎五百歸扵䝉遜䝉遜<lb/>
至張掖昻兄子承愛斬闗内之業左右皆散䝉遜大呼<lb/>
曰鎮西何在軍人曰在此業曰孤單飄一已為貴門所<lb/>
推可見匄餘命投身嶺南庶得東遷與妻子相見䝉遜<lb/>
遂斬之業京兆人也愽渉史傳有尺牘之才為杜進記<lb/>
室従征塞表儒素長者無他權略威禁不行羣下擅命<lb/>
<pb n="KR2d0006_WYG_216-51b"/>
尤信卜筮䜟記巫覡徴祥故為姦佞所誤隆安五年梁<lb/>
中庸房晷田昻等推䝉遜為使持節大都督大将軍涼<lb/>
州牧張掖公赦其境内改元永安署従兄伏奴為鎮軍<lb/>
将軍張掖太守和平侯弟拏為建忠将軍都谷侯田昻<lb/>
為鎮南将軍西郡太守臧莫孩為輔國将軍房晷梁中<lb/>
庸為左右長史張騭謝正禮為左右司馬擢任賢才文<lb/>
武咸悦時姚興遣将姚碩徳攻吕隆扵姑臧䝉遜遣従<lb/>
事中郎李典聘扵興以通和好䝉遜以吕隆既降扵興<lb/>
<pb n="KR2d0006_WYG_216-52a"/>
酒泉涼寜二郡叛降李暠乃遣建忠拏牧府長史張潜<lb/>
見碩徳扵姑臧請軍迎接率郡人東遷碩徳大悦拜潜<lb/>
張掖太守拏建康太守潜勸䝉遜東遷拏私扵䝉遜曰<lb/>
吕氏猶存姑臧未拔碩徳糧竭将還不能久也何故違<lb/>
離桑梓受制扵人輔國莫孩曰建忠之言是也䝉遜乃<lb/>
斬張潜因下書蠲省百徭専功南畆眀設科條務盡地<lb/>
利時梁中庸為西郡太守西奔李暠䝉遜聞之笑曰吾<lb/>
與中庸義深一體而不信我但自負耳孤豈恨之乃盡<lb/>
<pb n="KR2d0006_WYG_216-52b"/>
歸其妻孥䝉遜下令求言令内外羣僚各搜揚賢儁廣<lb/>
進芻蕘以聞遣輔國臧莫孩襲山北虜大破之姚興遣<lb/>
将齊難率衆四萬迎吕隆隆勸難伐䝉遜難従之莫孩<lb/>
敗其前軍難乃結盟而還䝉遜伯父中田䕶軍親信臨<lb/>
松太守孔篤並驕奢侵害百姓苦之䝉遜曰亂吾國者<lb/>
二伯父也何以綱紀百姓乎皆令自殺䝉遜襲狄洛磐<lb/>
扵番禾不剋遷其五百餘户而還姚興遣使人梁斐張<lb/>
構等拜䝉遜鎮西大将軍沙州刺史西海侯時興亦拜<lb/>
<pb n="KR2d0006_WYG_216-53a"/>
秃髮傉檀為車騎将軍封廣武公䝉遜聞之不悦謂斐<lb/>
等曰傉檀上公之位而身為侯者何也構對曰傉檀輕<lb/>
狡不仁欵誠未著聖朝所以加其重爵者褒其歸善即<lb/>
叙之義耳将軍忠貫白日勲髙一時當入諧鼎味匡賛<lb/>
帝室安可以不信待也聖朝爵必稱功官不越徳如尹<lb/>
緯姚晃佐命初基齊難徐洛元勲驍将並位纔二品爵<lb/>
止侯伯将軍何以先之乎竇融殷勤固讓不欲居舊臣<lb/>
之右未解将軍忽有此問䝉遜曰朝廷何不即以張掖<lb/>
<pb n="KR2d0006_WYG_216-53b"/>
見封乃更逺封西海邪構曰張掖規畫之内将軍已自<lb/>
有之所以逺授西海者盖欲逺大将軍之國耳䝉遜大<lb/>
悦乃受拜時地震山崩折木太史令劉梁言扵䝉遜曰<lb/>
辛酉金也地動扵金金動刻木大軍東行無前之徴時<lb/>
張掖城每有光色䝉遜曰王氣将成百戰百勝之象也<lb/>
遂攻秃髪西郡太守楊統扵日勒統降拜為右長史寵<lb/>
踰功舊張掖太守句呼勒出奔西涼以従弟成都為金<lb/>
山太守羅仇子也鄯為西郡太守麴粥子也句呼勒自<lb/>
<pb n="KR2d0006_WYG_216-54a"/>
西涼奔還待之如初䝉遜率騎二萬東征次扵丹嶺北<lb/>
虜大人思盤率部落三千降之時木連理生于永安䝉<lb/>
遜率歩騎三萬伐秃髪傉檀次扵西郡大風従西北来<lb/>
氣有五色俄而晝昏至顯美徙數千户而還傉檀追及<lb/>
䝉遜扵窮泉䝉遜将擊之諸将皆曰賊已安營弗可犯<lb/>
也䝉遜曰傉檀謂吾逺来疲弊必輕而無備及其壘壁<lb/>
未成可以一鼓而㓕進擊敗之乗勝至扵姑臧夷夏降<lb/>
者萬數千户傉檀懼請和許之而歸及傉檀南奔樂都<lb/>
<pb n="KR2d0006_WYG_216-54b"/>
魏安人焦朗據姑臧自立䝉遜率歩騎三萬攻朗剋而<lb/>
宥之饗文武将士扵謙光殿班賜金馬有差以敦煌張<lb/>
穆博通經史才藻清贍擢拜中書侍郎委以機密之任<lb/>
以其弟挐為䕶羌校尉秦州刺史封安平侯鎮姑臧旬<lb/>
餘而挐死又以従祖益子為鎮京将軍䕶羌校尉秦州<lb/>
刺史鎮姑臧俄而䝉遜遷扵姑臧以義熙八年僭即河<lb/>
西王位大赦境内改元元始置官僚如吕光為三河王<lb/>
故事繕宫殿起城門諸觀立其子政徳為世子加鎮衛<lb/>
<pb n="KR2d0006_WYG_216-55a"/>
大将軍録尚書事傉檀来伐䝉遜敗之扵若厚塢傉檀<lb/>
湟河太守文支據湟州䕶軍成宜侯率衆降之署文支<lb/>
鎮東大将軍廣武太守振武侯成宜侯為振威将軍湟<lb/>
川太守以殿中将軍王建為湟河太守䝉遜西如苕藋<lb/>
遣冠軍伏恩率騎一萬襲卑和烏啼二虜大破之俘二<lb/>
千餘落而還䝉遜寝扵新臺閹人王懐祖擊䝉遜傷足<lb/>
其妻孟氏擒斬之夷其三族䝉遜母車氏疾篤䝉遜升<lb/>
南景門散錢以賜百姓下書大赦殊死已下俄而車氏<lb/>
<pb n="KR2d0006_WYG_216-55b"/>
死䝉遜遣其将運糧扵湟河自率衆攻剋乞伏熾磐廣<lb/>
武郡以運糧不繼自廣武如湟河度浩舋熾磐遣将乞<lb/>
伏魋尼寅距䝉遜䝉遜擊斬之熾磐又遣将王衡折斐<lb/>
麴景等率騎一萬據勒姐嶺䝉遜且戰且前大破之擒<lb/>
折斐䓁七百餘人麴景奔還䝉遜以弟漢平為折衝将<lb/>
軍湟河太守乃引還晋益州刺史朱齡石遣使来聘䝉<lb/>
遜遣舎人黄迅報聘益州因表朝廷願率河西戎卒為<lb/>
晋右翼前驅以圗剋復熾磐率衆三萬襲湟河漢平力<lb/>
<pb n="KR2d0006_WYG_216-56a"/>
戰固守遣司馬隗仁夜出擊熾磐斬級數百熾磐将引<lb/>
退先遣老弱漢平長史焦昶将軍段景密信招熾磐熾<lb/>
磐復進攻漢平漢平納昶景之説面縛出降仁勒壮士<lb/>
百餘據南門樓上三日不下衆寡不敵為熾磐所擒熾<lb/>
磐怒命斬之段暉諫曰仁臨難履危奮不顧命忠也宜<lb/>
宥之以厲事君熾磐乃執之而歸在熾磐所五年暉又<lb/>
為之固請乃得還姑臧及至䝉遜執其手曰卿孤之蘇<lb/>
武也以為髙昌太守為政有威恵之稱然頗以愛財為<lb/>
<pb n="KR2d0006_WYG_216-56b"/>
失䝉遜西祀金山遣沮渠廣宗率騎一萬襲烏啼虜大<lb/>
㨗而還䝉遜西至苕藋遣前将軍沮渠成都将騎五千<lb/>
襲卑和虜䝉遜率中軍三萬繼之卑和虜率衆迎降遂<lb/>
循海而西至鹽池祀西王母寺寺中有元石神圖命其<lb/>
中書侍郎張穆賦焉銘之於寺前遂如金山而歸䝉遜<lb/>
下書曰頃自春炎旱害及時苗碧原青野倐為枯壤将<lb/>
刑政失中下有寃獄乎役繁賦重上天所譴乎内省多<lb/>
缺孤之罪也書不云乎百姓有過罪予一人可大赦殊<lb/>
<pb n="KR2d0006_WYG_216-57a"/>
死已下翌日而澍雨大降䝉遜聞劉裕滅姚泓怒甚門<lb/>
下校郎劉祥言事扵䝉遜䝉遜曰汝聞劉裕入闗敢研<lb/>
研然也遂殺之其峻暴如是顧謂左右曰古之行師不<lb/>
犯嵗鎮所在姚氏舜後軒轅之苗裔也今鎮星在軒轅<lb/>
而裕滅之亦不能久守闗中䝉遜為李歆敗扵解支澗<lb/>
復收散卒欲戰前将軍成都諫曰臣聞髙祖有彭城之<lb/>
敗終成大業宜旋師以為後圗䝉遜従之城建康而歸<lb/>
其羣下上書言朝士多違憲制不遵典章或公文御案<lb/>
<pb n="KR2d0006_WYG_216-57b"/>
而在家卧署或事無可否望空而過至今黜陟無紀駁<lb/>
議不聞宜肅振綱維申修舊則䝉遜納之命征南姚艾<lb/>
尚書左丞房晷撰朝堂制行之旬日百僚振肅太史令<lb/>
張衍言扵䝉遜曰今嵗臨澤城西當有破兵䝉遜乃遣<lb/>
其世子政徳屯兵若厚塢䝉遜西至白岸謂張衍曰吾<lb/>
今年當有所定但太嵗在申月又建申未可西行且當<lb/>
南廵要其歸會主而勿客以順天心計在臨機慎勿露<lb/>
也遂攻浩舋而虵盤扵帳前䝉遜笑曰前一為騰虵今<lb/>
<pb n="KR2d0006_WYG_216-58a"/>
盤在吾帳天意欲吾廻師先定酒泉燒攻具而還次扵<lb/>
川巖聞李歆徴兵欲攻張掖䝉遜曰入吾計矣但恐聞<lb/>
吾廽軍不敢前也兵事尚權乃露布西境稱得浩舋将<lb/>
進軍黄谷歆聞而大悦進入都瀆澗䝉遜潛軍逆之敗<lb/>
歆扵壊城遂進克酒泉百姓安堵如故軍無私焉以子<lb/>
牧犍為酒泉太守歆之舊臣皆随才擢叙䝉遜既克酒<lb/>
泉扵是西域諸國皆詣䝉遜朝貢稱臣䝉遜僭立九年<lb/>
而宋氏受禪䝉遜前既稱藩扵晋宋景平初遂受宋命<lb/>
<pb n="KR2d0006_WYG_216-58b"/>
為都督涼秦河沙四州諸軍事驃騎大将軍涼州牧河<lb/>
西王是嵗遣其世子政徳擊柔然兵敗見殺遂立次子<lb/>
興國為世子元嘉五年改年承元眀年遣世子興國攻<lb/>
秦為秦王慕末所禽復立興國母弟菩提為世子䝉遜<lb/>
嘗遣使求書扵宋文帝並給之又就司徒王𢎞求搜神<lb/>
記𢎞亦與之八年復遣其尚書郎宗舒左常侍髙猛稱<lb/>
臣朝貢扵魏繼遣其子安周内侍八年魏太武遣兼太<lb/>
常李順持節拜䝉遜為假節加侍中都督涼州西域羌<lb/>
<pb n="KR2d0006_WYG_216-59a"/>
戎諸軍事太傅行征西大将軍涼州牧涼王王七郡置<lb/>
将相羣卿百官建天子旌旗出入警蹕如漢初諸侯王<lb/>
故事使司徒崔浩為冊書以褒賞之䝉遜復改年為義<lb/>
和元嘉十年夏四月䝉遜死時年六十六䝉遜在位三<lb/>
十三年偽諡武宣王廟號太祖<lb/>
牧犍亦曰茂䖍䝉遜諸子也䝉遜滅西涼使鎮酒泉後<lb/>
徙敦煌太守牧犍聪頴好學和雅有度量䝉遜病甚國<lb/>
人議以世子菩提㓜弱廢之立牧犍為世子加中外大<lb/>
<pb n="KR2d0006_WYG_216-59b"/>
都督大将軍録尚書事至是遂襲偽位改年永和遣使<lb/>
告命扵魏先是魏太武遣李順迎䝉遜女為夫人㑹䝉<lb/>
遜死牧犍受䝉遜遺意送妹扵代太武拜為昭儀復遣<lb/>
李順拜牧犍為使持節侍中都督涼沙河三州西域羌<lb/>
戎諸軍事車騎将軍開府儀同三司領䕶西戎校尉涼<lb/>
州刺史河西王牧犍上表乞安平一號太武不許元嘉<lb/>
十一年牧犍復奉表扵宋宋亦冊命為涼州刺史河西<lb/>
王牧犍尚魏太武妺武威公主遣其相宋繇表謝獻馬<lb/>
<pb n="KR2d0006_WYG_216-60a"/>
五百匹黄金百斤繇又表請公主及牧犍母妃后定號<lb/>
太武命其臣議之皆曰母以子貴妻従夫爵牧犍母宜<lb/>
稱河西國太后公主扵其國稱王后扵京師則稱公主<lb/>
太武従之牧犍遣建節将軍沮渠旁周朝魏太武遣侍<lb/>
中古弼尚書李順賜牧犍侍臣衣服有差并徴其世子<lb/>
封壇入侍牧犍遣封壇朝扵平城先是牧犍滛扵其嫂<lb/>
李氏兄弟三人傳嬖之李與牧犍姊共毒公主太武遣<lb/>
醫乗傳救公主得愈太武徴李氏牧犍不遣厚送居扵<lb/>
<pb n="KR2d0006_WYG_216-60b"/>
酒泉十六年魏使者自西域還至武威牧犍左右有告<lb/>
使者曰我君承蠕蠕可汗妄言云去嵗魏天子自来伐<lb/>
我士馬疲死大敗而還我君大喜宣言於國使者還以<lb/>
聞太武遣尚書賀多羅使涼州觀虚實賀多羅還亦言<lb/>
牧犍雖外修臣禮内實乖悖是嵗夏六月太武親討牧<lb/>
犍命公卿為書數其十二罪且曰若親帥羣臣迎拜馬<lb/>
首上筞也六軍既臨面縳輿櫬其次也若守迷不悟身<lb/>
死族滅為世大戮宜思厥中自求多福七月太武至上<lb/>
<pb n="KR2d0006_WYG_216-61a"/>
郡屬國城以安逺将軍源賀為鄊導牧犍聞魏師濟河<lb/>
用其左丞姚定國計不肯出迎求救扵蠕蠕遣其弟征<lb/>
南大将軍董来将萬餘人出戰望風奔潰太武至姑臧<lb/>
遣使諭牧犍出降牧犍聞蠕蠕欲入魏邉冀幸太武東<lb/>
還遂嬰城固守太武分軍圍之源賀引兵招慰諸部鮮<lb/>
卑下三萬餘落故太武得専攻姑臧無復外慮既而牧<lb/>
犍兄子祖踰城出降太武具知城中情實因急攻之牧<lb/>
犍兄子萬年復率麾下来降九月姑臧城潰牧犍率其<lb/>
<pb n="KR2d0006_WYG_216-61b"/>
文武五千人面縛請降太武釋而禮之收其城内户口<lb/>
二十餘萬使張掖王秃髪保周及龍驤将軍穆羆與源<lb/>
賀分徇諸部雜胡降者又數十萬擊取張掖樂都酒泉<lb/>
武威皆置将守之徙牧犍宗族及吏民三萬户扵平城<lb/>
初牧犍即位之三年有老父投書扵敦煌東門求之不<lb/>
獲書曰涼王三十年若七年牧犍以問奉常張慎慎對<lb/>
曰昔虢之将亡神降扵莘願陛下崇徳修政以享三十<lb/>
年之祚若盤扵逰田荒扵酒色臣恐七年将有大變牧<lb/>
<pb n="KR2d0006_WYG_216-62a"/>
犍不悦又有人扵震電所得石丹書曰河西河西三十<lb/>
年破帶石樂七年帶石青山名在姑臧南舊有神祀傍<lb/>
泥䧟不通董来曰祀豈有知乎遂毁祀伐木通道而行<lb/>
至是果七年而滅始䝉遜以晋安帝隆安五年僭立至<lb/>
牧犍二世三十九年而滅太武克姑臧猶以妹壻待牧<lb/>
犍其母死以王太妃禮𦵏焉又為䝉遜置守冡三十家<lb/>
牧犍至平城太武授征西大将軍河西王如故當姑臧<lb/>
之未破也牧犍使人斫開庫取金銀珠玉及珍竒器物<lb/>
<pb n="KR2d0006_WYG_216-62b"/>
不更封閉百姓因之入盗巨細蕩盡有司求賊不得元<lb/>
嘉二十四年其所親人及守藏者告之乃窮竟其事搜<lb/>
其家中悉得所蔵器物又告牧犍父子多畜毒藥前後<lb/>
隐竊殺人乃有百數姊妹皆為左道朋行滛佚曾無媿<lb/>
顔又䝉遜在時有罽賓沙門曇無䜟者東入鄯善自云<lb/>
能使鬼物療病令婦人多子與鄯善王妹□頭陁林淫<lb/>
通發覺亡奔涼州䝉遜寵之號曰聖人曇無䜟以男女<lb/>
交接術教授婦女䝉遜諸女子婦皆往受法太武聞諸<lb/>
<pb n="KR2d0006_WYG_216-63a"/>
行人言曇無䜟術乃召之䝉遜不遣乃發露其事栲訊<lb/>
殺之至是告者亦言太武追記其事遂賜昭儀沮渠氏<lb/>
死誅其宗族唯萬年及祖以前降得免是嵗又有人告<lb/>
牧犍與故臣交通謀反太武詔司徒崔浩就公主第賜<lb/>
牧犍死牧犍與主決良久乃自裁太武𦵏以王禮諡曰<lb/>
哀及公主死詔與牧犍合𦵏公主無男有女以國甥得<lb/>
襲母爵為武威公主䝉遜子季義為魏東雍州刺史後<lb/>
與河東薛安都謀逆召至平城使其兄弟扼殺之萬年<lb/>
<pb n="KR2d0006_WYG_216-63b"/>
以先降故封張掖王祖廣武公後亦坐謀逆賜死牧犍<lb/>
弟樂安太守安周當牧犍之敗奔于吐谷渾太武遣鎮<lb/>
南将軍奚眷討之牧犍弟酒泉太守無諱奔晋昌太武<lb/>
使弋陽公元絜守酒泉無諱圍酒泉陷之又圍張掖不<lb/>
能克退保臨松太武以詔諭之時永昌王健鎮涼州無<lb/>
諱使其中尉詣健求奉酒泉及送絜還朝太武扵是拜<lb/>
無諱征西大将軍涼州牧酒泉王尋以無諱謀規叛亂<lb/>
復遣奚眷討酒泉克之無諱遂謀渡流沙遣安周西擊<lb/>
<pb n="KR2d0006_WYG_216-64a"/>
鄯善鄯善欲降㑹魏使者勸令拒守安周不能克退保<lb/>
東城既而鄯善王比龍西奔且末其世子乃従安周鄯<lb/>
善大亂無諱遂渡流沙士卒渇死者大半因據鄯善先<lb/>
是髙昌太守闞爽為敦煌公李寳舅唐契所攻聞無諱<lb/>
至鄯善使人詐降欲令無諱與唐契相擊留安周住鄯<lb/>
善従焉耆東北趣髙昌㑹蠕蠕殺唐契爽遂拒無諱無<lb/>
諱将衛興奴遂屠其城爽奔蠕蠕無諱復據髙昌元嘉<lb/>
二十一年夏無諱病死安周立後為蠕蠕所并沮渠氏<lb/>
<pb n="KR2d0006_WYG_216-64b"/>
遂絶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百九十二<lb/>
</p>
<p>
</p>
  </div>
</body>
</text>
</TEI>
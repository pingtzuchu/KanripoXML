<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百三十四</head> <lb/>
    <p>
<pb n="KR2d0006_WYG_157-1a"/>
欽定四庫全書<lb/>
　通志卷一百三十四<lb/>
　宋　右　迪　功　郎　鄭　樵　漁　仲　撰<lb/>
　列傳第四十七<lb/>
　宋<lb/>
　　褚裕之<hi>兄秀之子淡之  秀之  湛之</hi>蔡廓<hi>子興/宗</hi>何尚之<hi>父叔度  子偃</hi>
　　張裕<hi>子永</hi>張邵<hi>子敷/弟悦</hi>　<hi>兄子暢/暢子浩</hi>　<hi>暢/淹</hi>范泰<hi>子煜先孔熙</hi>荀<lb/>
　　伯子<hi>族弟昶秋昶子萬</hi>徐廣<hi>郄紹</hi>鄭鮮之　裴松之　何承<lb/>
<pb n="KR2d0006_WYG_157-1b"/>
　　天<lb/>
褚裕之字叔度河南陽翟人晉太傅裒之曽孫也祖歆<lb/>
祕書監父爽金紫光祿大夫長兄秀之字長倩歴大司<lb/>
馬琅邪王從事中郎黄門侍郎武帝鎮西長史秀之妹<lb/>
晉恭帝后也秀之雖晉氏姻戚而盡心於武帝遷侍中<lb/>
出補大司馬右司馬晉恭帝即位為祠部尚書宋受命<lb/>
徙太常元嘉初卒於官秀之弟淡之字仲原亦歴顯官<lb/>
為武帝車騎從事中郎尚書吏部郎廷尉卿左衞將軍<lb/>
<pb n="KR2d0006_WYG_157-2a"/>
宋受命為侍中淡之兄弟並盡忠事武帝恭帝每生男<lb/>
輙令方便殺焉或誘賂内人或宻加毒害前後如此非<lb/>
一及恭帝遜位居秣陵宫常懼見禍與褚后共止一室<lb/>
慮有酖毒自煮食於前武帝將害之不欲遣人入内令<lb/>
淡之兄弟視后褚后出别室相見兵人乃踰垣而入進<lb/>
藥於恭帝帝不肯飲曰佛教自殺者不復得人身乃以<lb/>
被掩殺之後㑹稽郡缺朝議欲用蔡廓武帝曰彼自是<lb/>
蔡家佳兒何關人事可用褚佛佛淡之小字也乃用淡<lb/>
<pb n="KR2d0006_WYG_157-2b"/>
之為㑹稽太守景平二年富陽孫氏聚合門宗族反其<lb/>
支黨在永興縣潛相影響永興令羊恂覺其謀以告淡<lb/>
之淡之不信乃以誣人之罪収縣職局於是孫法先自<lb/>
號冠軍大將軍與孫道慶等攻沒縣邑更相樹置遥以<lb/>
鄮令司馬文宣為征西大將軍建旗鳴鼓直攻山隂淡<lb/>
之自假陵江將軍以山隂令陸邵領司馬加振武將軍<lb/>
前員外散騎常侍王茂之為長史前國子博士孔欣前<lb/>
員外散騎常侍謝苓之並參軍事召行參軍七十餘人<lb/>
<pb n="KR2d0006_WYG_157-3a"/>
前鎮西諮議參軍孔甯子左光祿大夫孔季恭子山士<lb/>
並在艱中皆起為將軍遣隊主陳願郡議曹掾虞道納<lb/>
二軍過浦陽江願等戰敗賊遂推鋒而前去城二十餘<lb/>
里淡之遣陸邵水軍拒之而身率所領出次近郊邵與<lb/>
行參軍漏恭期合力大破賊於柯亭淡之尋卒諡曰質<lb/>
子裕之名與武帝同故行字焉初為太宰琅邪王行參<lb/>
軍武帝車騎參軍司徒左西屬中軍諮議參軍署中兵<lb/>
加建威將軍從征鮮卑盡其誠力盧循攻查浦叔度力<lb/>
<pb n="KR2d0006_WYG_157-3b"/>
戰有功循南走武帝版行廣州刺史加都督建威將軍<lb/>
領平越中郎將在任四年廣營賄貨資財豐積坐免官<lb/>
禁錮終身還至都凡詣親友及一面之款無不厚加贈<lb/>
遺尋除太尉諮議參軍相國右司馬武帝受命為右衞<lb/>
將軍武帝以其名家而能竭盡心力甚嘉之封番禺縣<lb/>
男尋加散騎常侍永初四年出為雍州刺史領寧蠻校<lb/>
尉在任三年以清簡致稱景平二年卒子恬之嗣恬之<lb/>
弟寂之著作佐郎早卒寂之子曖尚文帝第六女琅邪<lb/>
<pb n="KR2d0006_WYG_157-4a"/>
真長公主位太宰參軍亦早卒曖子繢位太子舎人亦<lb/>
尚公主繢子球梁史有傳秀之子湛之字休元尚武帝<lb/>
第七女始安哀公主拜駙馬都尉著作佐郎哀公主薨<lb/>
復尚武帝第五女吳郡宣公主諸尚主者並因世胄不<lb/>
必皆有才能湛之謹實有意幹故為文帝所知歴顯位<lb/>
為太子中庶子司徒左長史侍中左衞將軍左户尚書<lb/>
丹陽尹元凶弑逆以為吏部尚書復出為丹陽尹統石<lb/>
頭戍事孝武入伐劭自攻新亭壘使湛之率水師俱進<lb/>
<pb n="KR2d0006_WYG_157-4b"/>
湛之因携二息淵澄登輕舟南奔淵時始生一男為劭<lb/>
所殺孝武即位以為尚書右僕射孝建元年為中書令<lb/>
丹陽尹後拜尚書左僕射以南奔賜爵都鄉侯大明四<lb/>
年卒諡敬侯淵列在齊史<lb/>
蔡廓字子度濟陽考城人晉司徒謨之曽孫也祖系撫<lb/>
軍長史父綝司徒左西屬廓博涉羣書言行以禮起家<lb/>
著作佐郎後為武帝太尉參軍中書黄門郎以方梗閑<lb/>
素為武帝所知再遷太尉從事中郎未拜遭母憂性至<lb/>
<pb n="KR2d0006_WYG_157-5a"/>
孝三年不櫛沐殆不勝䘮宋臺建為侍中建議以為鞫<lb/>
獄不宜令子孫下辭明言父祖之罪虧教傷情莫此為<lb/>
大自今但令家人與囚相見無乞鞫之訴便足以明伏<lb/>
罪不須責家人下辭朝議從之世子左衞率謝靈運輙<lb/>
殺人御史中丞王准之坐不糾免官武帝以廓剛直不<lb/>
容邪枉補御史中丞多所糾奏百僚震肅時中書令傅<lb/>
亮任寄隆重學冠當時朝廷儀典皆取定於亮亮每事<lb/>
諮廓然後行亮意若有不同廓終不為屈遷司徒左長<lb/>
<pb n="KR2d0006_WYG_157-5b"/>
史出為豫章太守徴為吏部尚書廓因北地傅隆問亮<lb/>
選事若悉以見付不論不然不能拜也亮以語錄尚書<lb/>
事徐羡之羡之曰黄門郎以下悉以委蔡吾徒不復措<lb/>
懷自此已上故宜共參同異廓曰吾不能為徐干木署<lb/>
紙尾遂不肯拜干木羡之小字也選案黄紙錄尚書與<lb/>
吏部尚書連名故廓言書紙尾也羡之亦以廓正直不<lb/>
欲使居權要徙為祠部尚書文帝入奉大統尚書令傅<lb/>
亮率百寮奉迎廓亦俱行至尋陽遇疾不堪前亮將進<lb/>
<pb n="KR2d0006_WYG_157-6a"/>
路詣别廓謂曰營陽在吳宜厚加供奉一旦不幸卿諸<lb/>
人有弑主之名欲立於世何可得邪時亮已與羡之議<lb/>
害少帝乃馳信止之信至已不及羡之大怒曰與人共<lb/>
計云何裁轉背便賣惡於人及文帝即位謝晦將之荆<lb/>
州與廓别屏人問曰吾其免乎廓曰卿受先帝顧命任<lb/>
以社稷廢昏立明義無不可但殺人二昆而以之北面<lb/>
挾震主之威據上流之重以古推今自免為難也廓年<lb/>
位並輕而為時流所推重每至嵗時皆束帶詣門奉兄<lb/>
<pb n="KR2d0006_WYG_157-6b"/>
軌如父家事大小皆諮而後行公祿賞賜一皆入軌有<lb/>
所資須皆就典者請焉從武帝在彭城妻郗氏以書求<lb/>
夏服廓答曰知須夏服計給事自應相供無容別寄時<lb/>
軌為給事中元嘉二年廓卒武帝常云羊徽蔡廓可平<lb/>
世三公少子興宗字興宗幼為父廓所重謂有己風與<lb/>
親故書曰小兒四嵗神氣似可不入非類室不與小人<lb/>
㳺故以興宗為之名興宗為之字年十嵗䘮父哀毁有<lb/>
異凡童廓罷豫章郡還起二宅先成東宅以與兄軌軌<lb/>
<pb n="KR2d0006_WYG_157-7a"/>
罷長沙郡還送錢五十萬以裨宅直興宗年十一白母<lb/>
曰一家由來豐儉必共今日宅直不宜受也母悦而從<lb/>
焉軌深有愧色謂其子淡曰我年六十行事不及十嵗<lb/>
小兒尋又䘮母少好學以業尚素立見稱為中書侍郎<lb/>
中書令建平王宏侍中王僧綽並與之厚善元凶弑立<lb/>
僧綽被誅凶威方盛親故莫敢往興宗獨臨哭甚哀孝<lb/>
武踐阼累遷尚書吏部侍郎時尚書何偃疾患上謂興<lb/>
宗曰卿詳練清濁今以選事相付便可開門當之無所<lb/>
<pb n="KR2d0006_WYG_157-7b"/>
辭也後拜侍中每正言得失無所顧憚孝武新年拜陵<lb/>
興宗負璽陪乗及還上欲因以射雉興宗正色曰今致<lb/>
䖍園林情敬兼重從禽猶有餘日請待他辰上大怒遣<lb/>
令下車由是失㫖竟陵王誕據廣陵為逆事平孝武輿<lb/>
駕出宣陽門勅左右文武呌稱萬嵗興宗時陪輦帝顧<lb/>
曰卿獨不呌興宗從容正色答曰陛下今日政應涕泣<lb/>
行誅豈得軍中皆稱萬嵗帝不悦興宗奉㫖慰勞廣陵<lb/>
州別駕范羲與興宗素善在城内同誅興宗至躬自収<lb/>
<pb n="KR2d0006_WYG_157-8a"/>
殯致䘮還豫章舊墓上聞謂曰卿何敢故爾觸網興宗<lb/>
抗言答曰陛下自殺賊臣自𦵏周旋既犯嚴制政當甘<lb/>
於斧鉞耳帝有慙色又廬江内史周朗以正言得罪鏁<lb/>
付寧州親戚故人無敢贍送興宗時在直請急詣朗别<lb/>
上知之尤怒坐屬疾多日白衣領職後為廷尉卿有解<lb/>
士先者告申坦昔與丞相義宣同謀時坦已死子令孫<lb/>
作山陽郡自繫廷尉興宗議曰若坦昔為戎首今身尚<lb/>
存累經肆𤯝猶當䝉宥令孫天屬理相為隠况人亡事<lb/>
<pb n="KR2d0006_WYG_157-8b"/>
逺追相誣訐斷以禮律義不合關見從出為東陽太守<lb/>
後為左户尚書轉掌吏部時上方盛淫宴虐侮羣臣自<lb/>
江夏王義恭以下咸加穢辱唯興宗以方直見憚不被<lb/>
侵媟尚書僕射顔師伯謂儀曹王耽之曰蔡尚書常免<lb/>
昵戲去人實逺耽之曰蔡豫章昔在相府亦以方嚴不<lb/>
狎武帝宴私之日未嘗相召每至官賭常在勝朋蔡尚<lb/>
書今日可謂能荷矣大明末前廢帝即位興宗告太宰<lb/>
江夏王義恭應須策文義恭曰建立儲副本為今日復<lb/>
<pb n="KR2d0006_WYG_157-9a"/>
安用此興宗曰累朝故事莫不皆然近永初之末營陽<lb/>
王即位亦有文策今在尚書可檢視也義恭不從時義<lb/>
恭錄尚書受遺輔政阿衡幼主而引身避事政歸近習<lb/>
越騎校尉戴法興中書舎人巢尚之專制朝權威行逺<lb/>
近興宗職管九流銓衡所寄每至上朝輙與令錄以下<lb/>
陳欲登賢進士之意又箴規得失博論朝政義恭素性<lb/>
恇撓阿順法興恒慮失㫖每聞興宗言輙戰懼無計先<lb/>
是大明世奢侈無度多所造立賦調煩嚴征役過苦至<lb/>
<pb n="KR2d0006_WYG_157-9b"/>
是發詔悉皆削除由是紫極殿南北馳道之屬皆被毁<lb/>
壞自孝建以來至大明末凡諸制度無或存者興宗於<lb/>
都坐慨然謂顔師伯曰先帝雖非盛徳要以道始終三<lb/>
年無改古典所貴今殯宫始撤山陵未逺而凡諸制度<lb/>
興造不論是非一皆刊削雖復禪代亦不至爾天下有<lb/>
識當以此窺人師伯不能用興宗每奏選事法興尚之<lb/>
等輙㸃定回換僅有存者興宗於朝堂謂義恭及師伯<lb/>
曰主上諒闇不親萬機選舉宻事多被刪改非復公筆<lb/>
<pb n="KR2d0006_WYG_157-10a"/>
迹不知是何天子意王景文謝莊等遷授失序興宗又<lb/>
欲改為美選時薛安都為散騎常侍征虜將軍太子率<lb/>
殷恒為中庶子興宗先遷安都為左衞將軍常侍如故<lb/>
殷恒為黄門領校太宰嫌安都為多欲單為左衞興宗<lb/>
曰率衞相去㡬何之間且已失征虜非乃超越復奪常<lb/>
侍則頓為降貶若謂安都晚遇微人本宜裁抑今名器<lb/>
不輕宜有選序謹依選體非私安都義恭曰若宫官宜<lb/>
加越授者殷恒便應侍中那得為黄門而已興宗又曰<lb/>
<pb n="KR2d0006_WYG_157-10b"/>
中庶侍中相去實逺且安都作率十年殷恒中庶百日<lb/>
今又領校為不少也使選令史顔褘之薛慶先等往復<lb/>
論執義恭然後署案既而中㫖以安都為右衞加給事<lb/>
中由是大忤義恭及法興等出興宗為吳郡太守固辭<lb/>
又轉南東海太守又不拜苦求益州義恭由是大怒上<lb/>
表言興宗之罪詔付外詳議義恭因使尚書令桞元景<lb/>
奏興宗及尚書袁愍孫私相許與自相選署亂羣害政<lb/>
混穢大猷於是除興宗永昌太守郡屬交州朝廷喧然<lb/>
<pb n="KR2d0006_WYG_157-11a"/>
莫不嗟駭先是興宗納何后寺尼智尼為妾姿貌甚美<lb/>
迎車已去而師伯宻遣人誘之潛往載取興宗迎人不<lb/>
覺及興宗被徙論者並言由師伯師伯甚病之法興等<lb/>
既不欲以徙大臣為名師伯又欲止息物議由此停行<lb/>
頃之法興見殺尚之被繫義恭師伯並誅復起興宗為<lb/>
臨海王子頊前軍長史南郡太守行荆州事不行時前<lb/>
廢帝凶暴興宗外甥袁顗為雍州刺史固勸興宗行曰<lb/>
朝廷形勢人情所見在内大臣朝夕難保舅今出居陜<lb/>
<pb n="KR2d0006_WYG_157-11b"/>
西為八州行事顗在襄沔地勝兵彊去江陵咫尺水陸<lb/>
通便若一朝有事可共立桓文之功豈與受制凶狂禍<lb/>
難不測同年而語乎興宗曰吾素門平進與主上甚疎<lb/>
未容有患宫省内外既久不自保比者㑹應有變若内<lb/>
難得弭外釁未可量汝欲在外求全我欲居内免禍各<lb/>
有所見不亦善乎時士庶危懼衣冠咸欲逺徙後皆流<lb/>
離外難百不一存重除吏部尚書太尉沈慶之深慮危<lb/>
禍閉門不通賔客嘗遣左右范羡詣興宗屬事興宗謂<lb/>
<pb n="KR2d0006_WYG_157-12a"/>
羡曰公關門絶客以避悠悠之請謁耳身非有求何為<lb/>
見拒羡復命慶之使要興宗興宗因説之曰主上比者<lb/>
所行人倫道盡今所忌憚唯在於公公威名素著天下<lb/>
所服今舉朝惶惶人懐憂怖指麾之日誰不景從如其<lb/>
不斷旦暮禍及僕昔佐貴府䝉眷異常故敢盡言願思<lb/>
其計慶之曰僕比日前慮不復自保但盡忠奉國始終<lb/>
以之正當委天任命耳加老罷私門兵力頓闕雖有其<lb/>
意事亦無從興宗曰當今懐謀思奮者非欲要富貴期<lb/>
<pb n="KR2d0006_WYG_157-12b"/>
功賞各欲救死朝夕耳殿内將帥正聴外間消息若一<lb/>
人唱首則俯仰可定况公威風先著統戎累朝諸舊部<lb/>
曲布在宫省誰敢不從僕在尚書中自當唱率百僚案<lb/>
前世故事更簡賢明以奉社稷又朝廷諸所行造人間<lb/>
皆言公悉豫之今若沈疑不決當有先公起事者公亦<lb/>
不免附惡之禍也且車駕屢幸貴第酣醉彌留又聞斥<lb/>
屏左右獨入閤内此萬世一時機不可失僕荷眷深重<lb/>
故吐去梯之言公宜詳其禍福慶之曰此事大非僕所<lb/>
<pb n="KR2d0006_WYG_157-13a"/>
能行事至政當抱忠以沒耳頃之慶之果以見忌致禍<lb/>
時領軍將軍王元謨大將有威名邑里訛言元謨當建<lb/>
大事或言已見誅元謨典籖包法榮家在東陽興宗故<lb/>
郡人也為元謨所信使至興宗間興宗謂曰領軍比日<lb/>
殊當憂懼法榮曰頃者殆不復食夜亦不眠常言収已<lb/>
在門不保俄頃興宗因法榮勸元謨舉事元謨又使法<lb/>
榮報曰此亦未易可行其當不泄君語右衞將軍劉道<lb/>
隆為帝所寵信專統禁兵乗輿嘗夜幸著作佐郎江斆<lb/>
<pb n="KR2d0006_WYG_157-13b"/>
宅興宗乗馬車從道隆從車後過興宗謂曰劉公比日<lb/>
思一閑道隆深達此㫖掐興宗手曰蔡公勿言時帝每<lb/>
因朝宴捶毆羣臣自驃騎大將軍建安王休仁以下侍<lb/>
中袁愍孫等咸見陵曳唯興宗得免頃之明帝定大事<lb/>
元謨責所親故吏郭季産女壻韋希真等曰當艱難時<lb/>
周旋輩無一言相叩發者季産曰蔡尚書令包法榮所<lb/>
道非不㑹機但大事難行耳季産言亦何益元謨有慙<lb/>
色當明帝起事之夜廢帝横屍太醫閤口興宗謂尚書<lb/>
<pb n="KR2d0006_WYG_157-14a"/>
左僕射王景文曰此雖凶悖要是天下之主宜使䘮禮<lb/>
粗足若直如此四海必將乗人時諸方並舉兵反朝廷<lb/>
所保唯丹陽淮南數郡其間諸縣或已應賊東兵已至<lb/>
永世宫省危懼上集羣臣以謀成敗興宗曰宜鎮之以<lb/>
靜以至信待人比者逆徒親戚布在宫省若繩之以法<lb/>
則土崩立至宜明罪不相及之義上從之遷尚書右僕<lb/>
射尋領衞尉明帝謂興宗曰頃日人情言何事當濟不<lb/>
興宗曰今米甚豐賤而人情更安以此算之清蕩可必<lb/>
<pb n="KR2d0006_WYG_157-14b"/>
但臣之所憂更在事後猶羊公言平吳之後方當勞聖<lb/>
慮耳尚書褚淵以手版築興宗興宗言之不已上曰誠<lb/>
如卿言赭圻平函送袁顗首勅從登南掖門樓以觀之<lb/>
興宗澘然流涕上不悦事平封興宗始昌縣伯固讓而<lb/>
許之復封樂安縣伯國秩吏力終不以受時殷琰據夀<lb/>
陽為逆遣衞國將軍劉勔攻圍之四方既平琰嬰城固<lb/>
守上使中書為詔譬琰興宗曰天下既定是琰思順之<lb/>
日陛下宜賜手詔數行今直使中書為詔彼必疑非真<lb/>
<pb n="KR2d0006_WYG_157-15a"/>
不從琰得詔謂劉勔詐造不敢降久乃歸順先是徐州<lb/>
刺史薛安都據彭城反後遣使歸欵泰始二年冬遣鎮<lb/>
軍將軍張永率軍迎之興宗曰安都遣使歸順此誠不<lb/>
虚今不過須單使一人咫尺書耳若以重兵迎之勢必<lb/>
疑懼或能招引北虜為患不測時張永已行不見信安<lb/>
都聞大軍過淮果引魏軍永戰大敗遂失淮北四州其<lb/>
先見如此初永敗問至上在乾明殿先召司徒建安王<lb/>
休仁又召興宗謂休仁曰吾慙蔡僕射以敗書示興宗<lb/>
<pb n="KR2d0006_WYG_157-15b"/>
曰我愧卿三年出為郢州刺史初吳興邱珍孫言論常<lb/>
侵興宗珍孫子景元人才甚美興宗與之周旋及景元<lb/>
為鄱陽郡㑹晉安王子勛為逆轉在竟陵為吳喜所殺<lb/>
母老女幼流離夏口興宗至郢州親自臨哭致其䘮柩<lb/>
家累皆得東還遷㑹稽太守領兵置佐加都督㑹稽多<lb/>
諸豪右不遵王憲幸臣近習參半宫省封略山湖妨民<lb/>
害政興宗皆以法繩之又以王宫妃主多立邸舎子息<lb/>
滋長督責無窮啓罷省之并陳原諸逋負解遣雜役並<lb/>
<pb n="KR2d0006_WYG_157-16a"/>
見從三吳舊有鄉射禮元嘉中羊元保為吳郡行之久<lb/>
不復修興宗行之禮儀甚整明帝崩興宗與尚書令袁<lb/>
粲右僕射褚淵中領軍劉勔鎮軍將軍沈攸之同被顧<lb/>
命以興宗為征西將軍開府儀同三司都督荆州刺史<lb/>
加班劍二十人被徴還都時右軍將軍王道隆任參國<lb/>
政權重一時躡履到興宗前不敢就席良久方去竟不<lb/>
呼坐元嘉初中書舎人狄當詣太子詹事王曇首不敢<lb/>
坐其後中書舎人𢎞興宗為文帝所愛遇上謂曰卿欲<lb/>
<pb n="KR2d0006_WYG_157-16b"/>
作士人得就王球坐乃當判耳殷劉並雜無所益也若<lb/>
往詣球可稱㫖就席及至球舉扇曰君不得爾𢎞還依<lb/>
事啓聞帝曰我便無如此何至是興宗復爾道隆等以<lb/>
興宗彊正不欲使擁兵上流改為中書監左光祿大夫<lb/>
開府儀同三司固辭不拜興宗行已恭恪光祿大夫北<lb/>
地傅隆與父廓善興宗常脩父友之敬又太原孫敬玉<lb/>
常通興宗侍兒被禽反接興宗命與杖敬玉了無怍容<lb/>
興宗竒其言對命釋縛試以伎能髙其筆扎因以侍兒<lb/>
<pb n="KR2d0006_WYG_157-17a"/>
賜之為立室宇位至尚書右丞其遏惡揚善若此敬玉<lb/>
子亷仕梁以清能位至御史中丞興宗家行尤謹奉歸<lb/>
宗姑事寡嫂養孤兄子有聞於世太子左率王錫妻范<lb/>
聰明婦人也有才學書讓錫弟僧達曰昔謝太傅奉寡<lb/>
嫂王夫人如慈母今蔡興宗亦有恭和之稱其為世所<lb/>
重如此妻劉氏早卒一女甚幼外甥袁顗始生子彖而<lb/>
妻劉氏亦亡興宗姊即顗母也一孫一姪躬自撫養年<lb/>
齒相比欲為婚姻每見興宗輙言此意大明初詔興宗<lb/>
<pb n="KR2d0006_WYG_157-17b"/>
女與南平王敬猷婚興宗以姊生平之懐屢經陳啟帝<lb/>
答曰卿諸人欲各行己意則國家何由得婚且姊言豈<lb/>
是不可違之處邪舊意既乖彖亦他娶其後彖家好不<lb/>
終顗又禍敗彖等淪廢當時孤微理盡敬猷遇害興宗<lb/>
女無子嫠居名門髙胄多欲結姻明帝亦勅適謝氏興<lb/>
宗並不許以女適彖泰豫元年卒年五十八遺命薄𦵏<lb/>
奉還封爵追贈後授子順固辭不受又奉表䟽十餘上<lb/>
詔特申其請以旌克讓之風初興宗為郢州府參軍彭<lb/>
<pb n="KR2d0006_WYG_157-18a"/>
城顔敬以式卜曰亥年當作公官有大字者不可受也<lb/>
及有開府之授而太嵗在亥果薨於左光祿大夫云文<lb/>
集行於世子順字景元方雅有父風位太尉從事中郎<lb/>
昇明末卒順弟約樽齊史有傳<lb/>
何尚之字彦徳廬江灊人也曽祖凖髙尚不應徴辟祖<lb/>
恢南康太守父叔度恭謹有行業姨適沛郡劉璩與叔<lb/>
度母情愛甚篤叔度母早卒奉姨若所生姨亡朔望必<lb/>
往致哀并設祭奠食並珍新躬自臨視若朔望應有公<lb/>
<pb n="KR2d0006_WYG_157-18b"/>
事則先遣送祭皆手自料簡流涕對之公事畢即往致<lb/>
哀以是為常三年服竟義熙三年吳興武康縣人王延<lb/>
祖為劫父睦以告官新制凡劫身斬刑家人棄市睦既<lb/>
自告於法有疑時叔度為尚書議曰設法止姦必本於<lb/>
情理非謂一人為劫闔門應刑所以罪及同産者欲開<lb/>
其相告以出造惡之身睦父子至親容可悉共逃亡而<lb/>
割其天屬還相縳送解腕求存於情可愍並合從原從<lb/>
之後為金紫光祿大夫吳郡太守太保王𢎞每稱其清<lb/>
<pb n="KR2d0006_WYG_157-19a"/>
身潔己尚之少頗輕薄好摴蒱既長折節蹈道以操立<lb/>
見稱為陳郡謝混所知與之㳺處家貧初為臨津令武<lb/>
帝領征西補府主簿從征長安以公事免還都因患勞<lb/>
病積年飲婦人乳乃得差以從征之勞賜爵都鄉侯少<lb/>
帝即位為廬陵王義真車騎諮議參軍義真與司徒徐<lb/>
羡之尚書令傅亮等不協每有不平之言尚之諫戒不<lb/>
納義真被廢入為中書侍郎遷吏部郎告休定省傾朝<lb/>
送别於冶渚及至郡叔度謂曰聞汝來此傾朝相送可<lb/>
<pb n="KR2d0006_WYG_157-19b"/>
有㡬客答曰殆數百人叔度笑曰此是送吏部郎耳非<lb/>
關何彦徳也昔殷浩亦嘗作豫章定省送别者甚衆及<lb/>
廢徙東陽船泊征虜亭積日乃至親舊無復相窺者後<lb/>
拜左衞將軍領太子中庶子尚之雅好文義從容賞㑹<lb/>
其為文帝所知元嘉十三年彭城王義康欲以司徒左<lb/>
長史劉斌為丹陽尹上不許乃以尚之為之立宅南郭<lb/>
外置學聚徒東海徐秀廬江何曇黄回頴川荀子華太<lb/>
原孫宗昌王延秀魯郡孔惠並慕道來㳺謂之南學王<lb/>
<pb n="KR2d0006_WYG_157-20a"/>
球嘗云尚之西河之風不墜尚之亦云球正始之風尚<lb/>
在尚之女適劉湛子黯而湛與尚之意好不篤湛欲領<lb/>
丹陽乃徙尚之為祠部尚書尚之甚不平湛誅遷吏部<lb/>
尚書時左衞將軍范曄任參機宻尚之察其意趣異常<lb/>
白文帝宜出為廣州若在内釁成不得不加鈇鉞屢誅<lb/>
大臣有虧皇化上曰始誅劉湛等方欲引升後進曄事<lb/>
迹未彰便豫相黜斥萬方將謂卿等不能容才以我為<lb/>
信受讒説但使共知如此不憂大變也曄後謀反伏誅<lb/>
<pb n="KR2d0006_WYG_157-20b"/>
上嘉其先見國子學建領祭酒二十三年遷尚書右僕<lb/>
射是嵗造元武湖上欲於湖中立方丈蓬萊瀛洲三神<lb/>
山尚之固諫乃止時又造華林園並盛暑興役尚之又<lb/>
諫宜加休息上不許曰小人常自曝背此不足為勞時<lb/>
上行幸還多侵夕尚之又表諫上優詔納之先是患貨<lb/>
少鑄四銖錢民間頗盜鑄多剪鑿古錢以取銅上患之<lb/>
二十四年錄尚書江夏王義恭建議以一大錢當兩以<lb/>
防翦鑿議者多同尚之議曰凡創制改法宜順人情未<lb/>
<pb n="KR2d0006_WYG_157-21a"/>
有違衆矯物而可久也泉布廢興未容驟議前代赤仄<lb/>
白金俄而罷息六貨憒亂人泣於市良由事不畫一難<lb/>
用遵行自非急病權時宜守長世之業若今制遂行富<lb/>
人之貲自倍貧者彌増其困懼非所以欲均之意中領<lb/>
軍沈演之等以為龜貝行於上古泉刀興自有周皆所<lb/>
以阜財通利實國富民者也歴代雖逺資用彌便若以<lb/>
一大錢當兩則國傳難朽之寳家贏一倍之利不俟加<lb/>
憲巧源自絶上從演之議遂以一錢當兩行之經時公<lb/>
<pb n="KR2d0006_WYG_157-21b"/>
私非便乃罷二十八年遷尚書令領太子詹事二十九<lb/>
年致仕於方山著退居賦以明所守或謂尚之不能固<lb/>
志文帝與江夏王義恭詔曰羊孟尚不得告謝尚之任<lb/>
遇有殊便當未宜申許尚之遂還攝職羊即羊元保孟<lb/>
即孟顗尚之既任事上待之愈隆於是袁淑乃錄古來<lb/>
隠士有迹無名者為真隠傳以嗤焉時復遣軍北侵資<lb/>
給戎旅悉以委之元凶弑立進位司空尚書令時三方<lb/>
興義將佐家在都邑劭悉欲誅之尚之誘説百端並得<lb/>
<pb n="KR2d0006_WYG_157-22a"/>
免孝武即位復為尚書令丞相南郡王義宣車騎將軍<lb/>
臧質反義宣司馬竺超民質長史陸展兄弟並應從誅<lb/>
尚之上言於法為重於是坐者並得原時欲分荆州置<lb/>
郢州議其所居江夏王義恭蕭思話以為宜在巴陵尚<lb/>
之議曰夏口在荆江之中正對沔口通接雍梁實為津<lb/>
要於事為允上從其議荆揚二州户口居江南之半江<lb/>
左以來揚州為根本委荆州以閫外至是並欲分之以<lb/>
削臣下之權而荆揚並因此虚耗尚之建言宜復合二<lb/>
<pb n="KR2d0006_WYG_157-22b"/>
州上不許大明二年以為左光祿大夫開府儀同三司<lb/>
侍中如故尚之在家常著鹿皮㡌及拜開府天子臨軒<lb/>
百寮陪位沈慶之於殿庭戲之曰今日何不著鹿皮冠<lb/>
慶之累辭爵命朝廷敦勸甚苦尚之謂曰今主上虚懐<lb/>
側席詎宜固辭慶之曰沈公不效何公去而復還也尚<lb/>
之有愧色尚之愛尚文義老而不休與太常顔延之少<lb/>
相好狎二人並短小尚之常謂延之為猨延之目尚之<lb/>
為猴同㳺太子西池延之問路人云吾二人誰似猴路<lb/>
<pb n="KR2d0006_WYG_157-23a"/>
人指尚之為似延之喜笑路人曰彼似猴耳君乃真猴<lb/>
有人嘗求為吏部郎尚之歎曰此敗風俗也官當圖人<lb/>
安得圖官延之大笑曰我聞古者官人以才今官人以<lb/>
勢彼乃勢之所求子何疑焉所與延之論議往反並傳<lb/>
於世尚之立身簡約車服率素妻亡不娶又無姬妾秉<lb/>
衡當朝畏逺權柄親戚故舊一無薦舉既以此致怨亦<lb/>
以此見稱復以本官領中書令四年薨年七十九追贈<lb/>
司空諡曰簡穆公子偃字仲𢎞元嘉中位太子中庶子<lb/>
<pb n="KR2d0006_WYG_157-23b"/>
元凶弑立以偃為侍中掌詔誥時尚之為司空尚書令<lb/>
偃居門下父子並處權要時為寒心而尚之及偃善攝<lb/>
機宜曲得名譽㑹孝武即位任遇無改歴位侍中領太<lb/>
子中庶子時求讜言偃以為宜重農䘏本并官省事考<lb/>
課以能否増奉以除吏姦責成良守久於其職都督刺<lb/>
史宜别其任改領驍騎將軍親遇隆宻有加舊臣轉吏<lb/>
部尚書尚之去選未五載偃復襲其迹世以為榮侍中<lb/>
顔竣至是始貴與偃俱在門下以文義賞㑹相得甚歡<lb/>
<pb n="KR2d0006_WYG_157-24a"/>
竣既任遇隆宻謂宜居重大而位次與偃等未殊意稍<lb/>
不悦及偃代竣領選竣逾憤懣與偃遂隙竣時權傾朝<lb/>
野偃不自安遂發悸病意慮乖僻上表解職告醫不仕<lb/>
孝武遇偃既深備加醫療乃得差偃素好談元注莊子<lb/>
逍遥篇傳於時卒官孝武與顔竣詔甚傷惜之諡曰靖<lb/>
子戢事在後史<lb/>
張裕字茂度吳郡吳人也名與武帝諱同故以字稱曽<lb/>
祖澄晉光祿大夫祖彭祖廣州刺史父敞侍御史度支<lb/>
<pb n="KR2d0006_WYG_157-24b"/>
尚書吳國内史茂度仕為武帝太尉主簿揚州中從事<lb/>
累遷别駕武帝西伐劉毅北伐關洛皆居守留任州事<lb/>
出為都督廣州刺史平越中郎將綏静百越嶺外安之<lb/>
元嘉元年為侍中都督益州刺史帝討荆州刺史謝晦<lb/>
詔益州遣軍襲江陵晦平西軍始至白帝茂度與晦素<lb/>
善議者疑其出軍遲留弟邵時為湘州刺史起兵應大<lb/>
駕上以邵誠節故不加罪累遷太常以脚疾出為義興<lb/>
太守上從容謂曰勿以西蜀介懐對曰臣不遭陛下之<lb/>
<pb n="KR2d0006_WYG_157-25a"/>
明墓木拱矣後為都官尚書以疾就拜光祿大夫加金<lb/>
章紫綬茂度内足於財自絶人事經始本縣之華山為<lb/>
居止優㳺野澤如此者七年十八年除㑹稽太守素有<lb/>
吏能職事甚理卒於官諡曰恭子演位太子中舎人演<lb/>
有四弟鏡永辯岱俱知名時謂之張氏五龍鏡少與光<lb/>
祿大夫顔延之隣居顔談議飲酒喧呼不絶而鏡靜嘿<lb/>
無言聲後鏡與客談延之從籬邊聞之取胡牀坐聴辭<lb/>
義清元延之心服謂客曰彼有人焉由是不復酣呌仕<lb/>
<pb n="KR2d0006_WYG_157-25b"/>
至新安太守演鏡兄弟中名最髙餘並不及初裕曽祖<lb/>
登當𦵏父郭璞為占墓地曰𦵏某處年過百嵗位至三<lb/>
司而子孫不蕃某處年㡬減半位纔卿校而累世貴顯<lb/>
澄乃𦵏其劣處位至光祿卿年六十四而亡其子孫遂<lb/>
昌云永字景雲初為郡主簿累遷尚書中兵郎先是尚<lb/>
書中條制繁雜元嘉十八年欲加脩撰徙永為刪定郎<lb/>
掌其任二十二年除建康令所居皆有稱績又除廣陵<lb/>
王誕北中郎錄事參軍永涉獵書史能為文章善𨽻書<lb/>
<pb n="KR2d0006_WYG_157-26a"/>
騎射雜蓺觸類兼善又有巧思益為文帝所知紙墨皆<lb/>
自營造上每得永表啓輙執玩咨嗟自歎供御者了不<lb/>
及也二十三年造華林園元武湖並使永監統凡所制<lb/>
置皆受則於永永既有才能每盡心力文帝謂堪為將<lb/>
二十九年以永為揚威將軍冀州刺史加都督王元謨<lb/>
申坦等諸將經畧河南進攻碻磝累旬不拔為魏軍所<lb/>
殺甚衆永即夜撤圍退軍不報告諸將衆軍驚擾為魏<lb/>
所乗死敗塗地永及申坦並為統府撫軍將軍蕭思話<lb/>
<pb n="KR2d0006_WYG_157-26b"/>
所収繫於歴城獄文帝以屢征無功諸將不可任詔責<lb/>
永等與思話又與江夏王義恭書曰早知諸將軍如此<lb/>
恨不以白刃驅之今者悔何所及三十年元凶弑立起<lb/>
永為青州刺史及司空南醮王義宣起義又改永為冀<lb/>
州刺史加都督永遣司馬崔勲之中兵參軍劉宣則二<lb/>
軍馳赴國難時蕭思話在彭城義宣慮二人不相諧緝<lb/>
與思話書勸與永坦懐又使永從兄長史張暢與永書<lb/>
勗之使逺慕亷藺在公之徳近效平勃亡私之美事平<lb/>
<pb n="KR2d0006_WYG_157-27a"/>
召為江夏王義恭大司馬從事中郎領中兵孝武帝建<lb/>
元二年臧質反遣永輔武昌王渾鎮京口大明三年累<lb/>
遷廷尉上謂曰卿既與釋之同姓欲使天下無復寃人<lb/>
永曉音律太極殿前鐘聲頗嘶孝武嘗以問永永答鐘<lb/>
有銅滓乃扣鐘求其處鑿而去之聲遂清越明帝即位<lb/>
為青冀二州刺史監四州諸軍事統諸將討徐州刺史<lb/>
薛安都累戰克㨗破薛索兒又遷鎮軍將軍尋為南兖<lb/>
州刺史時薛安都據彭城請降而誠心不款明帝遣永<lb/>
<pb n="KR2d0006_WYG_157-27b"/>
與沈攸之以重兵迎之加都督前鋒諸軍事進軍彭城<lb/>
安都招引魏兵既至永狼狽引軍還為魏軍所追大敗<lb/>
復遇寒雪士卒離散永脚指斷落僅以身免失其第四<lb/>
子三年徙㑹稽太守加都督將軍如故以北行失律因<lb/>
求自貶降號左將軍永痛悼所失之子有兼常哀服制<lb/>
雖除猶立靈坐飲食衣服待之如生每出行常别具名<lb/>
車好馬號曰侍從有軍事輙語左右報郎君知也以破<lb/>
薛索兒功封孝昌縣侯在㑹稽賔客有謝方童阮須何<lb/>
<pb n="KR2d0006_WYG_157-28a"/>
達之等竊其權贓貨盈積方童等下獄死永又降號冠<lb/>
軍將軍廢帝即位為右光祿大夫侍中領安成王師出<lb/>
為吳郡太守元徽二年為征北將軍南兖州刺史加都<lb/>
督永少便驅馳志在宣力其為將帥能與士卒同甘苦<lb/>
朝廷所給賜脯餼必棊坐齊割手自頒賜年雖已老志<lb/>
氣未衰優㳺閑仕意甚不樂及有此授喜悦非常即日<lb/>
命駕還都未之鎮遇桂陽王休範作亂永率所領屯白<lb/>
下休範至新亭前鋒攻南掖門永遣人覘賊既反唱言<lb/>
<pb n="KR2d0006_WYG_157-28b"/>
臺城已陷永衆遂潰棄軍而還以舊臣不加罪止免官<lb/>
削爵以愧發病而卒弟岱子瓌稷齊梁史各有傳<lb/>
張邵字茂宗㑹稽太守裕之弟也初為晉琅邪内史王<lb/>
誕龍驤府功曹桓元徙誕於廣州親故皆離棄之唯邵<lb/>
情禮彌謹流涕追送時寇亂年饑邵又資饋其妻子桓<lb/>
元簒位父敞先為尚書以答事微謬降為廷尉卿及武<lb/>
帝討桓元邵白敞王府君被徙大人左遷君親之恥志<lb/>
存雪報今義兵起宜表獻忠欵敞從之武帝大悦命書<lb/>
<pb n="KR2d0006_WYG_157-29a"/>
寺門曰有犯張廷尉家者以軍法論事平以敞為吳郡<lb/>
太守及王謐為揚州召邵補主簿謐薨武帝代為揚州<lb/>
復以邵為主簿劉毅位居亞相好士愛才當世莫不輻<lb/>
湊唯邵不往親故怪而問之邵曰主公命世人傑何煩<lb/>
多問劉穆之白於武帝帝益親之轉太尉參軍署長流<lb/>
賊曹盧循至蔡洲武帝至石頭使邵守南城時百姓水<lb/>
際望賊帝不解其意以問邵邵曰節鉞未反奔散之不<lb/>
暇亦何暇觀望今當無復恐耳帝以邵勤練憂公重補<lb/>
<pb n="KR2d0006_WYG_157-29b"/>
州主簿悉心政事精力絶人及誅劉藩邵時在西州直<lb/>
廬即夜誡衆曹曰大軍當大討可各條倉庫及舟船遣<lb/>
人領之至曉取辦旦日帝求諸簿最應時即至怪問其<lb/>
速諸曹答曰宿受張主簿處分帝曰張邵可謂同人憂<lb/>
慮矣九年世子始開征虜府以邵補錄事參軍轉號中<lb/>
軍遷諸議參軍領記室十二年武帝北伐邵請見曰人<lb/>
生危脆宜有逺慮若劉穆之邂逅不幸誰可代之尊業<lb/>
如此若有不諱則處分云何帝曰此自委穆之與卿耳<lb/>
<pb n="KR2d0006_WYG_157-30a"/>
青州刺史檀祇鎮廣陵輙率衆至滁中掩討亡命劉穆<lb/>
之慮其為變議欲遣軍邵曰檀韶據中流道濟為軍首<lb/>
若有相疑之跡則大府立危不如逆遣慰勞必無患也<lb/>
韶果不動及穆之暴卒朝廷悚懼便欲發詔以司馬徐<lb/>
羡之代之邵獨曰今誠急病任終在徐然世子無專行<lb/>
之義宜須諮上信反方使世子出命曰朝廷及大府事<lb/>
悉諮徐司馬其餘啓還武帝善其臨事不撓得大臣節<lb/>
十四年世子改授荆州邵諫曰儲貳之重四海所繫不<lb/>
<pb n="KR2d0006_WYG_157-30b"/>
宜外出敢以死請世子竟不行文帝為中郎將荆州刺<lb/>
史以邵為司馬領南郡相衆事悉決於邵武帝受命以<lb/>
佐命功封臨沮伯分荆州立湘州以為刺史將署府僚<lb/>
邵以長沙内地非用武之國置府妨人乖為政之要從<lb/>
之荆州刺史謝晦反遺書要邵邵不發函使呈文帝元<lb/>
嘉五年遷征虜將軍領寧蠻校尉雍州刺史加都督初<lb/>
王華與邵不和及華參權要親舊為之危心邵曰子陵<lb/>
方𢎞至公豈以私隙害正義是任也華實舉之及至襄<lb/>
<pb n="KR2d0006_WYG_157-31a"/>
陽築長園脩立堤堰創田數千頃公私充給丹淅二州<lb/>
蠻屢屬為寇邵誘其帥並出因大㑹誅之遣軍掩其村<lb/>
落悉擒之既失信羣蠻所在並起水陸路斷七年子敷<lb/>
至襄陽定省當還都羣蠻欲斷取之㑹蠕蠕國貢獻使<lb/>
至蠻以為是敷因掠之邵坐此降號揚烈將軍江夏王<lb/>
義恭鎮江陵以邵為撫軍長史持節南蠻校尉九年坐<lb/>
在雍州營私蓄取贜貨二百四十五萬下廷尉免官削<lb/>
爵土後為吳興太守卒追復爵邑諡曰簡伯邵臨終遺<lb/>
<pb n="KR2d0006_WYG_157-31b"/>
命祭以菜果葦席為轜車諸子從焉長子敷字景允生<lb/>
而母亡年數嵗問知之雖童蒙便有感慕之色至十嵗<lb/>
許求母遺物而散施已盡唯得一扇乃緘鏁之每至感<lb/>
思輙開笥流涕見從母悲感哽咽性整貴風韻甚髙好<lb/>
讀元言兼屬文論父邵使與髙士南陽宗少文談繫象<lb/>
往復數畨少文每屈握麈尾歎曰吾道東矣於是名價<lb/>
日重武帝聞其美召見竒之曰真千里駒也以為世子<lb/>
中軍參軍數見接引累遷江夏王義恭記室參軍義恭<lb/>
<pb n="KR2d0006_WYG_157-32a"/>
就文帝求一學義沙門㑹敷赴假還江陵入辭文帝令<lb/>
以後車載沙門往謂曰道中可得言晤敷不奉詔曰臣<lb/>
性不耐雜上甚不悦遷正員中書郎敷小名樝父邵小<lb/>
名梨文帝戲之曰樝何如梨答曰梨是百果之宗樝何<lb/>
敢比也中書舎人狄當周赳並管要務以敷同省名家<lb/>
欲詣之赳曰彼若不相容接便不如勿往詎可輕行當<lb/>
曰吾等並正員外郎矣何憂不得共坐敷先方設二牀<lb/>
去壁三四尺二客就席敷數呼左右曰移我逺客赳等<lb/>
<pb n="KR2d0006_WYG_157-32b"/>
失色而去其自標遇如此善持音義盡詳緩之致與人<lb/>
别執手曰念相聞餘響久之不絶張氏後進皆慕之其<lb/>
源起自敷也遷黄門侍郎始興王濬後將軍司徒左長<lb/>
史未拜父在吳興亡成服凡十餘日始進水漿𦵏畢不<lb/>
進鹽菜遂毁瘠成疾伯父茂度每止譬之輙更感慟絶<lb/>
而復續茂度曰我冀譬汝有益但更甚耳自是不復往<lb/>
未期而卒孝武即位詔旌其孝道追贈侍中改其所居<lb/>
稱孝張里邵兄褘少有節行為晉琅邪王國郎中令從<lb/>
<pb n="KR2d0006_WYG_157-33a"/>
王至洛還京都武帝封藥酒一甕付褘使宻加酖毒褘<lb/>
受命於道自飲而卒在晉忠義傳褘子暢字少微與從<lb/>
兄敷演鏡齊名為後進之秀起家為太守徐佩之主簿<lb/>
佩之被誅暢馳出奔赴制服盡哀為論者所美弟牧嘗<lb/>
為猘犬所傷醫云宜食蝦蟇牧甚難之暢含笑先嘗牧<lb/>
因此乃食創亦即愈累遷太子中庶子孝武鎮彭城暢<lb/>
為安北長史沛郡太守元嘉二十七年魏太武南征太<lb/>
尉江夏王義恭統諸軍出鎮彭城太武親率大衆去彭<lb/>
<pb n="KR2d0006_WYG_157-33b"/>
城數十里義恭以彭城衆力雖多軍食不足欲棄彭城<lb/>
南歸計議彌日不定時歴城衆少食多安北中兵參軍<lb/>
沈慶之議欲以車營為函箱陳精兵為外翼奉二王及<lb/>
妃媛直趨歴城分城兵配䕶軍將軍蕭思話留守太尉<lb/>
長史何勗不同欲席卷奔鬱洲自海道還都二議未決<lb/>
更集羣僚謀之暢曰若歴城鬱洲有可至之理下官敢<lb/>
不髙讃今城内乏食百姓咸有走情但以關扃嚴固欲<lb/>
去莫從耳若一旦動脚則各自奔散欲至所在何由可<lb/>
<pb n="KR2d0006_WYG_157-34a"/>
得今軍食雖寡朝夕猶未窘罄豈有捨萬安之術而就<lb/>
危亡之道若此計必行下官請以頸血汙君馬跡孝武<lb/>
謂義恭曰張長史言不可異也義恭乃止魏太武既至<lb/>
乃登城南亞父冢於戲馬臺立氊屋先是隊主蒯應見<lb/>
執至晡時太武遣送應至小市門致意求甘蔗及酒孝<lb/>
武遣人送酒二器甘蔗百挺求駱駞明日太武又自上<lb/>
戲馬臺復遣使至小市門求與孝武相見仍遣送駱駞<lb/>
并致雜物使於南門受之暢於城上與魏尚書李孝伯<lb/>
<pb n="KR2d0006_WYG_157-34b"/>
語孝伯問君何姓答云姓張孝伯曰是張長史邪暢曰<lb/>
君何得見識孝伯曰君聲名逺聞足使我知因言説久<lb/>
之城内有具思者嘗在魏義恭遣視知是孝伯乃開門<lb/>
進餉物太武又求酒及甘橘暢宣孝武㫖又致螺盃雜<lb/>
物南土所珍太武又令孝伯傳語曰魏主有詔借博具<lb/>
暢曰博具當為申致有詔之言政可施於彼國孝伯曰<lb/>
隣國之君何得不稱詔於隣國之臣暢曰君之此稱尚<lb/>
不可聞於中華况在諸王之貴而獨曰隣國之君邪孝<lb/>
<pb n="KR2d0006_WYG_157-35a"/>
伯曰魏主言太尉鎮軍久闕南信殊當憂色若欲遣信<lb/>
當為䕶送暢曰此方間路甚多不復以此勞魏主孝伯<lb/>
曰亦知有水路似為白賊所斷暢曰君著白衣故稱白<lb/>
賊邪孝伯大笑曰今之白賊亦不異黄巾赤眉暢曰黄<lb/>
巾赤眉似不在江南孝伯曰亦不離青徐暢曰今者青<lb/>
徐實為有賊但非白賊耳又求博具俄送與太武又遣<lb/>
送氊及九種鹽并胡豉云此諸鹽各有所宜白鹽是魏<lb/>
主所食黒者療腹脹氣滿細刮取六銖以酒服之胡鹽<lb/>
<pb n="KR2d0006_WYG_157-35b"/>
療目痛柔鹽不用食唯療馬脊瘡赤鹽駮鹽臭鹽馬齒<lb/>
鹽四種並不中食胡豉亦中噉又求黄甘并云魏主致<lb/>
意安北何不遣人來至我間彼此之情雖不可盡要須<lb/>
見我小大知我老少觀我為人若諸佐不可遣亦可使<lb/>
僮來暢又宣㫖答曰魏主形狀才力久為來往所見李<lb/>
尚書親自銜命不患彼此不盡故不復遣信又云魏主<lb/>
恨向所送馬殊不稱意安北若須大馬當更送之脱須<lb/>
蜀馬亦有佳者暢曰安北不乏良駟送自彼意非此所<lb/>
<pb n="KR2d0006_WYG_157-36a"/>
求義恭又餉炬燭十挺孝武亦致錦一疋又曰知更須<lb/>
黄甘誠非所吝但㑹不足周彼一軍向給魏主未應便<lb/>
乏故不復重付太武復求甘蔗安石榴暢曰石榴出自<lb/>
鄴下亦當非彼所乏孝伯曰君南土膏粱何為著屩君<lb/>
而著此使諸將士云何暢曰膏粱之言誠為多愧但以<lb/>
不武受命統軍戎旅之間不容緩服太武又遣就二王<lb/>
借箜篌琵琶筝笛等器及棊子孝伯辭辯亦北土之美<lb/>
暢随宜應答吐屬如流音韻詳雅風儀華潤孝伯及左<lb/>
<pb n="KR2d0006_WYG_157-36b"/>
右人並相視歎息時魏聲云當出襄陽故以暢為南譙<lb/>
王義宣司空長史南郡太守三十年元凶弑逆義宣發<lb/>
哀之日即便舉兵暢為元佐位居僚首哀容俯仰䕃映<lb/>
當時舉哀畢改服著黄袴褶出射堂簡人音姿容止莫<lb/>
不矚目見者皆願為盡命事平徴為吏部尚書封夷道<lb/>
縣侯義宣既有異圖蔡超等以暢人望勸義宣留之乃<lb/>
解南蠻校尉以授暢加冠軍將軍領丞相長史暢遣門<lb/>
生荀僧寳下都因顔竣陳義宣釁狀僧寳有私貨停巴<lb/>
<pb n="KR2d0006_WYG_157-37a"/>
陵不時下㑹義宣起兵津路斷絶僧寳遂不得達義宣<lb/>
將為逆遣嬖人翟靈寳告暢暢陳必無此理請以死保<lb/>
之靈寳知暢不回勸義宣殺之以徇衆頼丞相司馬竺<lb/>
超民得免進號撫軍别立軍部以収人望暢雖署文檄<lb/>
而飲酒常醉不省文書随義宣東下梁山戰敗於亂兵<lb/>
自歸為軍人所掠衣服都盡遇右軍王元謨乗輿出營<lb/>
暢已得敗衣因排元謨上輿元謨意甚不悦諸將請殺<lb/>
之隊主張世營救得免執送京都下廷尉尋見原起為<lb/>
<pb n="KR2d0006_WYG_157-37b"/>
都官尚書轉侍中代子淹領太子右衞率孝武宴朝賢<lb/>
暢亦在坐何偃因醉曰張暢固是竒才同義宣作賊亦<lb/>
能無咎非才何以致此暢乃厲聲曰太初之時誰黄其<lb/>
閤帝曰何事相苦初元凶弑逆偃父尚之為元凶司空<lb/>
義師至新林門生皆逃尚之父子與婢妾共洗黄閤故<lb/>
暢譏之孝建二年出為㑹稽太守卒諡曰宣暢愛弟子<lb/>
輯臨終遺命與輯合墳論者非之暢弟悦亦有美稱歴<lb/>
侍中臨海王子頊前軍長史南郡太守晉安王子勛建<lb/>
<pb n="KR2d0006_WYG_157-38a"/>
偽號召拜為吏部尚書與鄧琬共輔偽政事敗悦殺琬<lb/>
歸降復為太子中庶子後為雍州刺史泰始六年明帝<lb/>
於巴郡置三巴校尉以悦補之加持節輔師將軍領巴<lb/>
郡太守未拜卒暢子浩官至義陽王昶征北諮議參軍<lb/>
浩弟淹黄門郎封廣晉縣子太子左衞率為東陽太守<lb/>
逼郡吏燒臂照佛百姓有罪使禮佛贖愆動至數千拜<lb/>
坐免官禁錮起為光祿勲臨川内史後與晉安王子勛<lb/>
同逆軍敗見殺淹弟融齊史有傳<lb/>
<pb n="KR2d0006_WYG_157-38b"/>
范泰字伯倫順陽人也祖汪晉安北將軍徐兖二州刺<lb/>
史父甯豫章太守並知名前代泰初為太學博士荆州<lb/>
刺史王忱泰外弟也請為天門太守忱嗜酒醉輙累旬<lb/>
及醒則儼然端肅泰謂忱曰酒雖㑹性亦所以傷生逰<lb/>
處以來常欲有以相戒當卿沈湎措言莫由及今之遇<lb/>
又無假陳説忱嗟歎久之曰見規者衆矣未有若此者<lb/>
也或問忱范泰何如謝邈忱曰茂度漫又問何如殷覬<lb/>
忱曰伯道易忱常有意立功謂泰曰今城池既立軍甲<lb/>
<pb n="KR2d0006_WYG_157-39a"/>
亦充將欲埽除中原以申宿昔之志伯道意鋭當令擁<lb/>
戈前驅以君持重欲將委留事何如泰曰百年逋寇前<lb/>
賢挫屈者多矣功名雖貴鄙生所不敢謀㑹忱病卒召<lb/>
泰為驃騎諮議參軍遷中書郎時㑹稽世子元顯専權<lb/>
内外百官請假不復表聞唯籖元顯而已泰言以為非<lb/>
宜元顯不納以父憂去職襲爵遂鄉侯桓元輔政使御<lb/>
史中丞祖台之奏泰及前司徒左長史王准之輔國將<lb/>
軍司馬珣之並居䘮無禮泰坐廢徙丹徒武帝義旗建<lb/>
<pb n="KR2d0006_WYG_157-39b"/>
累遷黄門侍郎御史中丞坐議殷祠事謬白衣領職出<lb/>
為東陽太守歴侍中度支尚書時僕射陳郡謝混後進<lb/>
知名武帝嘗問混泰名輩誰比對曰王元太一流人也<lb/>
徙為太常初司徒道規無子養文帝及道䂓薨以兄道<lb/>
憐第二子義慶為嗣武帝以道規素愛文帝又令居重<lb/>
及道規追封南郡公應以先封華容縣公賜文帝泰議<lb/>
以為禮無二主由是文帝還本屬後加散騎常侍為尚<lb/>
書兼司空與右僕射袁湛授宋公九錫随軍到洛陽武<lb/>
<pb n="KR2d0006_WYG_157-40a"/>
帝還彭城與共登城泰有足疾特命乗輿泰好酒不拘<lb/>
小節通率任心雖在公坐言笑不異私室武帝甚賞愛<lb/>
之然慢於為治故不得在政事之官後武帝受命議建<lb/>
國學以泰領國子祭酒泰上表陳奬進之道時學竟不<lb/>
立又言事者多以錢貨減少國用不足欲更造五銖泰<lb/>
又諫曰臣聞為國拯弊莫若務本百姓不足君孰與足<lb/>
未有民貧而國富本不足而末有餘者也故囊漏貯中<lb/>
識者不吝反裘負薪存毛實難王者不言有無諸侯不<lb/>
<pb n="KR2d0006_WYG_157-40b"/>
説多少食祿之家不與百姓爭利拔葵所以明政織蒲<lb/>
謂之不仁是以貴賤有章職分無爽今之所憂在農人<lb/>
尚寡倉廩未充轉運無已資食者衆家無私積難以禦<lb/>
荒耳夫貨有貿易不在少多昔日之貴今者之賤彼此<lb/>
共之其揆一也但令官民均通則無患不足若使必資<lb/>
貨廣以収國用者則龜貝之屬自古所行尋銅之為器<lb/>
在用也博矣鍾律所通者逺機衡所揆者大夏鼎負圖<lb/>
實冠衆瑞晉鐸呈象亦啓休徴器有要用則貴賤同資<lb/>
<pb n="KR2d0006_WYG_157-41a"/>
物有適宜則家國共急今毁必資之器而為無施之錢<lb/>
於貨則功不補勞在用則君民俱困校之以實損多益<lb/>
少伏願思可久之道除欲速之情𢎞山海之納擇芻牧<lb/>
之説景平初加特進明年致仕解國子祭酒少帝在位<lb/>
多諸愆失泰上封事極諫少帝雖不能納亦不加譴徐<lb/>
羡之傅亮與泰素不平及廬陵王義真少帝見害泰謂<lb/>
所親曰吾觀古今多矣未有受遺顧託而嗣君見殺賢<lb/>
王嬰戮也元嘉二年泰表賀元正并陳旱災多所奬勸<lb/>
<pb n="KR2d0006_WYG_157-41b"/>
拜表遂輕舟逰東陽任心行止不關朝廷有司劾奏之<lb/>
文帝不問時文帝雖當陽親覽萬機而羡之等猶秉重<lb/>
權泰復上表論廬陵王得失言及執事諸子禁之表竟<lb/>
不奏三年羡之等伏誅進位侍中左光祿大夫國子祭<lb/>
酒領江夏王師特進如故上以奉先朝舊臣恩禮甚重<lb/>
以有脚疾宴見之日特聴乗輿到坐所陳時事上優從<lb/>
之其年秋旱蝗又上表言有蝗之處縣官多課人捕之<lb/>
既無益於枯苗復有傷於殺害又女人被宥由來尚矣<lb/>
<pb n="KR2d0006_WYG_157-42a"/>
謝晦婦女猶繫尚方匹婦怨歎亦能有所感激書奏上<lb/>
特原之司徒王𢎞輔政泰謂𢎞曰天下務廣而權要難<lb/>
居卿兄弟盛滿當深存降挹彭城王帝之次弟宜徴還<lb/>
入朝共參政事𢎞納其言泰博覽篇籍好為文章愛奨<lb/>
後生孜孜無倦撰古今善言二十四篇及文集傳於世<lb/>
暮年事佛甚精於宅西立祇洹精舎五年卒年七十四<lb/>
初贈開府殷景仁曰泰素望不重不可擬議台司竟不<lb/>
果及𦵏王𢎞撫棺哭曰君平生重殷鐵今以此為報追<lb/>
<pb n="KR2d0006_WYG_157-42b"/>
贈車騎將軍諡曰宣侯第四子煜最知名煜字蔚宗母<lb/>
如厠産之額為塼所傷故以塼為小字出繼從伯𢎞之<lb/>
襲封武興縣五等侯少好學博涉經史善為文章能𨽻<lb/>
書曉音律初為祕書丞父憂去職服闋為彭城王義康<lb/>
參軍轉征南大將軍檀道濟司馬領新蔡太守累遷尚<lb/>
書吏部郎元嘉元年彭城太妃薨將𦵏祖夕僚故並集<lb/>
東府煜弟廣時為司徒祭酒其日在直煜與司徒左曹<lb/>
屬王深宿廣直夜中酣飲開北牖聴挽歌為樂義康大<lb/>
<pb n="KR2d0006_WYG_157-43a"/>
怒左遷煜宣城太守不得志乃刪衆家後漢書為一家<lb/>
之作至於屈伸榮辱之際未嘗不致意焉遷長沙王義<lb/>
欣鎮軍長史兄暠為宜都太守嫡母随暠在官母亡報<lb/>
之以疾煜不時奔赴及行又擕妓妾自随為御史中丞<lb/>
劉損所奏文帝愛其才不罪也服闋累遷左衞將軍太<lb/>
子詹事煜長不滿七尺肥黒秃眉鬢善彈琵琶能為新<lb/>
聲上欲聞之屢諷以微㫖煜陽為不曉終不肯為上彈<lb/>
上嘗宴飲歡適謂煜曰我欲歌卿可彈煜乃奉㫖上歌<lb/>
<pb n="KR2d0006_WYG_157-43b"/>
既畢煜亦止絃初魯國孔熙先博學有縱横才志文史<lb/>
星算無不兼善為員外散騎侍郎不為時所知久不得<lb/>
調初熙先父黙之為廣州刺史以贜賄敗下廷尉大將<lb/>
軍彭城王義康保持之得免及義康被黜熙先宻懐報<lb/>
效欲要朝廷大臣未知誰可動者以煜意志不滿欲引<lb/>
之而素不為煜所知乃傾身事煜外甥謝綜綜雅為煜<lb/>
所知熙先籍嶺南遺財家甚富足始與綜諸弟共博故<lb/>
為拙行以物輸之由此情意稍欵綜又引熙先與煜戲<lb/>
<pb n="KR2d0006_WYG_157-44a"/>
熙先故為不敵前後輸煜物甚多煜既利其財寳又愛<lb/>
其文蓺遂相與申莫逆之好熙先始以微言動煜煜不<lb/>
回熙先乃極辭譬説煜素有閨庭論議朝野所知故門<lb/>
胄雖華而國家不與姻娶熙先因此激之曰丈人若謂<lb/>
朝廷相待厚者何故不與丈人婚為是門户不得邪人<lb/>
作犬豕相遇而丈人欲為之死不亦惑乎煜黙然不答<lb/>
其意乃定時煜方與沈演之並為上所知待每被見多<lb/>
同煜若先至必待演之俱入演之先至常獨被見煜又<lb/>
<pb n="KR2d0006_WYG_157-44b"/>
以此為怨煜累經義康府佐見待素厚及宣城之授意<lb/>
好乖離綜為義康大將軍記室參軍随鎮豫章綜還申<lb/>
義康意於煜求解晚隙復敦往好煜既有逆謀欲探時<lb/>
㫖乃言於上曰臣歴觀前史二漢故事諸蕃王政以妖<lb/>
詛幸災便正大逆之罰况義康奸心釁跡彰著遐邇而<lb/>
至今無恙臣竊惑焉且大梗常存將成亂階上不納熙<lb/>
先素善天文云上必以非道晏駕當由骨肉相殘江州<lb/>
應出天子以為義康當之綜父述亦為義康所遇綜弟<lb/>
<pb n="KR2d0006_WYG_157-45a"/>
約又是義康女夫故文帝使綜随從南上既為熙先奨<lb/>
説亦有酬報之心廣州人周靈甫有家兵部曲熙先以<lb/>
六十萬錢與之使於廣州合兵靈甫一去不反大將軍<lb/>
府史仲承祖義康舊所信念屢銜命下都亦潛結腹心<lb/>
規有異志聞熙先有誠宻相結納丹陽尹徐湛之素為<lb/>
義康所愛雖為舅甥恩過子弟承祖因此結事湛之告<lb/>
以宻計承祖南下申義康意於蕭思話及煜云本欲與<lb/>
蕭結婚恨始意不果與范本情不薄中間相失傍人為<lb/>
<pb n="KR2d0006_WYG_157-45b"/>
之耳有法畧道人先為義康所養粗被知待又有王國<lb/>
寺尼法靜出入義康家内皆感舊恩規相拯拔並與熙<lb/>
先往來使法畧罷道法畧本姓孫改名景元以為臧質<lb/>
寧逺參軍熙先善療病兼能診脉法靜尼妹夫許耀領<lb/>
隊在臺宿衞殿省嘗有疾因法靜尼就熙先乞療得損<lb/>
因成周旋熙先以耀膽幹因告逆謀耀許為内應豫章<lb/>
胡藩子遵世與法靜甚欵亦宻相酬和法靜尼南上熙<lb/>
先遣婢采藻随之付以牋書陳説圖䜟法靜還義康餉<lb/>
<pb n="KR2d0006_WYG_157-46a"/>
熙先銅匕銅鑷袍段碁奩等物熙先慮事泄酖采藻殺<lb/>
之湛之又謂煜等臧質見與異常質與蕭思話款宻二<lb/>
人並受大將軍眷遇必無異同不憂兵力不足但當勿<lb/>
失機耳乃備相署置湛之為撫軍將軍揚州刺史煜中<lb/>
軍將軍南徐州刺史熙先左衞將軍其餘皆有選擬凡<lb/>
素所不善及不附義康者則有別簿並入死目熙先使<lb/>
弟休先為檄文言賊臣趙伯符肆兵犯蹕毒流儲宰乃<lb/>
奉皇帝號於義康熙先以為大事宜須義康意㫖煜乃<lb/>
<pb n="KR2d0006_WYG_157-46b"/>
詐作義康與湛之書宣示同黨具陳禍福二十二年九<lb/>
月征北將軍衡陽王義季右將軍南平王鑠出鎮上於<lb/>
武帳岡祖道煜等期以其日為亂許耀侍上叩刀以目<lb/>
煜煜不敢視俄而坐散差互不得發十一月徐湛之乃<lb/>
上表言狀於是悉出檄書選事及同惡人名手迹其夜<lb/>
上先呼煜及朝臣集華林東閣止於客省先已於外収<lb/>
綜及熙先兄弟並皆欵服于時上在延賢堂遣使問煜<lb/>
曰以卿觕有文翰故相任擢亦知卿意難厭滿正是無<lb/>
<pb n="KR2d0006_WYG_157-47a"/>
理怨望驅扇朋黨而已云何乃與謝綜徐湛之孔熙先<lb/>
謀逆煜曰古人言左手握天下之圖右手刎其喉愚夫<lb/>
不為以理而察臣不容有此熙先茍誣引臣耳熙先聞<lb/>
煜不服笑謂殿中將軍沈邵之曰凡諸處分符檄書疏<lb/>
皆煜所造及改定云何方作此抵上示以煜墨迹煜乃<lb/>
服明日仗士送煜付廷尉入獄然後知為湛之所發熙<lb/>
先望風吐欵辭氣不撓上竒其才遣人慰勉之曰以卿<lb/>
之才而滯於集書省理應有異志此乃我負卿也熙先<lb/>
<pb n="KR2d0006_WYG_157-47b"/>
於獄中上書陳謝并別陳天文占候誡上有骨肉相殘<lb/>
之禍其言深切煜後與謝綜等得隔壁遥問綜曰疑誰<lb/>
所告綜曰不知煜乃稱徐湛之小名曰乃是徐僮也在<lb/>
獄為詩曰禍福本無兆性命歸有極必至定前期誰能<lb/>
延一息在生已可知來緣儘無識好醜共一邱何足異<lb/>
枉直豈論東陵上寧辯首山側雖無嵇生琴庶同夏侯<lb/>
色寄言生存子此路行復即上有白團扇甚佳送煜令<lb/>
書出詩賦美句煜受㫖援筆而書曰去白日之炤炤襲<lb/>
<pb n="KR2d0006_WYG_157-48a"/>
長夜之悠悠上循覽悽然煜本謂入獄便死而上窮其<lb/>
獄遂經二旬煜便有生望獄吏因戲之曰外傳詹事或<lb/>
當長繫煜聞之驚喜綜熙先笑之曰詹事嘗昔論事無<lb/>
不攘袂瞋目及在西池射堂上躍馬顧盼自以為一世<lb/>
之雄而今擾攘紛紜畏死乃爾設令今時賜以性命人<lb/>
臣圖主何顔可以生存煜謂衞獄將曰惜哉薶如此人<lb/>
將曰不忠之人亦何足惜煜曰大將言是也及將詣市<lb/>
煜最在前於獄門顧謂綜曰次第當以位邪綜曰賊帥<lb/>
<pb n="KR2d0006_WYG_157-48b"/>
當為先在道語笑初無慙恥至市問綜曰時欲至未綜<lb/>
曰勢不復久煜既食又告勸綜綜曰此異疾篤何事强<lb/>
飯煜家人悉至市監刑職司問曰須相見不煜問綜曰<lb/>
家人已來幸得相見將不暫别綜曰別與不別亦何所<lb/>
在來必當號泣正足亂人意煜曰號泣何關人向見道<lb/>
邊親故相瞻望吾意故欲相見於是呼前煜妻先撫其<lb/>
子回罵煜曰君不為百嵗阿家不感天子恩遇身死固<lb/>
不足塞罪奈何枉殺子孫煜乾笑云罪至而已煜所生<lb/>
<pb n="KR2d0006_WYG_157-49a"/>
母對曰主上念汝無極汝曽不能感恩又不念我老今<lb/>
日奈何仍以手擊煜頸及頰煜妻云罪人阿家莫憶莫<lb/>
念妹及妓妾來別煜乃悲泣流漣綜曰舅殊不及夏侯<lb/>
色煜収淚而已綜母以子弟自陷逆亂獨不出視煜語<lb/>
綜曰姊今不來勝人多也煜轉醉子藹亦醉取地土及<lb/>
果皮以擲煜呼為別駕數十聲煜問曰汝瞋我邪藹曰<lb/>
今日緣何復瞋但父子同死不能不悲耳煜常謂死為<lb/>
滅欲著無鬼論至是與徐湛之書言當相訟於地下其<lb/>
<pb n="KR2d0006_WYG_157-49b"/>
謬亂如此臨刑又語人曰寄語何僕射天下決無佛鬼<lb/>
若有靈自當相報収煜家樂器服玩並皆珍麗妓妾皆<lb/>
盛飾母住止單陋唯有一厨盛樵薪弟子冬無被叔父<lb/>
單布衣煜及黨與並伏誅煜時年四十八謝綜弟緯徙<lb/>
廣州藹子魯連吳興昭公主外孫請全生命亦得逺徙<lb/>
孝武即位乃還煜性精微有思致觸類多善衣裳器服<lb/>
莫不増損制度世人皆法學之撰和香方其序之曰麝<lb/>
本多忌過分必害沉實易和盈斤無傷零藿虚燥詹唐<lb/>
<pb n="KR2d0006_WYG_157-50a"/>
黏濕甘松蘇合安息鬱金柰多和羅之屬並被珍於外<lb/>
國無取於中土又棗膏昏鈍甲煎淺俗非為無助於馨<lb/>
烈乃當彌増於尤疾也此序所言悉以比類朝士麝本<lb/>
多忌比庾仲文零藿虚燥比何尚之詹唐黏濕比沈演<lb/>
之棗膏昏鈍比羊元保甲煎淺俗比徐湛之甘松蘇合<lb/>
比惠琳道人沉實易和以自比也煜獄中與諸甥姪書<lb/>
以自序其畧曰吾少嬾學問年三十許始有向耳自爾<lb/>
以來轉為心化至於所通處皆自得之胸懐常謂情忘<lb/>
<pb n="KR2d0006_WYG_157-50b"/>
所記故當以意為主以文傳意以意為主則其㫖必見<lb/>
以文傳意則其辭不流然後抽其芬芳振其金石耳觀<lb/>
古今文人多不全了此處年少中謝莊最有其分手筆<lb/>
差易於文不拘韻故也吾思乃無定方但多公家之言<lb/>
少於事外逺致以此為恨亦由無意於文名故也吾始<lb/>
觀史書政嘗覺其可不解耳既造後漢轉得統緒詳觀<lb/>
古今著述及評論殆少可意者班氏最有髙名既任情<lb/>
無例不可甲乙博贍不可及之整理未必愧也吾雜傳<lb/>
<pb n="KR2d0006_WYG_157-51a"/>
論皆有精意深㫖至於循吏以下及六夷諸序論筆勢<lb/>
縱放實天下之竒作其中合者往往不減過秦篇嘗共<lb/>
比方班氏所作非但不愧之而已欲徧作諸賛前漢所<lb/>
有者悉令備雖事不必多且使見文得盡又欲因事就<lb/>
卷内發論以正一代之得失意復不果賛自是吾文傑<lb/>
思殆無一字空設竒變不窮同合異體乃自不知所以<lb/>
稱之此書行故應有賞音者紀傳例為舉其大略耳諸<lb/>
細意甚多自古體大而思精未有此也恐世人不能盡<lb/>
<pb n="KR2d0006_WYG_157-51b"/>
之多貴古賤今所以稱情狂言耳吾於音樂聴功不及<lb/>
自揮但所精非雅聲為可恨然至於一絶處亦復何異<lb/>
邪其中體趣言之不可盡絃外之意虚響之音不知所<lb/>
從而來亦嘗以授人士庶中未有一豪似者此事永不<lb/>
傳矣吾書雖小小有意筆勢不快餘竟不成就每愧此<lb/>
名煜自序並實故存之藹幼而整潔衣服竟嵗未嘗有<lb/>
塵㸃死時年二十煜少時兄晏常云此兒進利終破門<lb/>
户果如其言初何尚之處銓衡自謂天下無滯才及熙<lb/>
<pb n="KR2d0006_WYG_157-52a"/>
先就拘帝諮尚之曰使孔熙先年三十猶作散騎侍郎<lb/>
那不作賊熙先死後又謂尚之曰孔熙先有美才地胄<lb/>
猶可論而翳迹仕流豈非時匠失乎尚之曰臣昔謬得<lb/>
待罪選曹誠無以濯汙揚清然君子之有智能猶鵷鳳<lb/>
之有文采俟時而振羽翼何患不出雲霞之上若熙先<lb/>
必藴文采自棄於汙泥終無論矣上曰昔有良材而不<lb/>
遇知己者何嘗不遺恨於後哉<lb/>
荀伯子潁川潁隂人也祖羡晉驃騎將軍父猗祕書郎<lb/>
<pb n="KR2d0006_WYG_157-52b"/>
伯子少好學博覽經傳而通率好為雜語遨逰閭里故<lb/>
以此失清塗解褐為駙馬都尉奉朝請員外散騎侍郎<lb/>
著作郎徐廣重其才學舉伯子及王韶之並為佐郎同<lb/>
撰晉史及著桓元等傳遷尚書祠部郎義熙元年上表<lb/>
稱故太傅鉅平侯羊祜勲參佐命功盛平吳而享嗣闕<lb/>
然蒸嘗莫寄漢以蕭何元功故絶世輙紹愚謂鉅平之<lb/>
封宜同鄼國故太尉廣陵公陳淮黨翼孫秀禍加淮南<lb/>
竊饗大國因罪為利㑹西朝政刑失裁中興亦因而不<lb/>
<pb n="KR2d0006_WYG_157-53a"/>
奪今王道維新豈可不大判臧否愚謂廣陵之國宜在<lb/>
削除故太保衞瓘本爵菑陽縣公既被横禍乃進第秩<lb/>
加贈蘭陵又轉江夏中朝公輔多非禮終瓘功徳不殊<lb/>
亦無緣獨受偏賞宜復本封以正國章詔付門下前散<lb/>
騎常侍江夏公衞璵及潁川陳茂先各自陳先代勲閲<lb/>
不伏貶降詔皆付門下並不施行伯子為妻弟謝晦薦<lb/>
達入為尚書左丞出補臨川内史車騎將軍王𢎞稱伯<lb/>
子沈重不華有平陽侯之風伯子常自矜藉䕃之美謂<lb/>
<pb n="KR2d0006_WYG_157-53b"/>
𢎞曰天下膏粱唯使君與下官耳宣明之徒不足數也<lb/>
遷散騎常侍本邑大中正又上表曰伏見百官位次陳<lb/>
留王在零陵王上臣愚切以為疑昔武王克殷封神農<lb/>
之後於焦黄帝之後於祝帝堯之後於薊帝舜之後於<lb/>
陳夏之後於杞殷之後於宋杞宋陳並為列國而薊祝<lb/>
焦無聞焉斯則襃崇所承優於逺代之顯驗也是以春<lb/>
秋次序諸侯宋居杞陳之上考之近代事亦有徴晉泰<lb/>
始元年詔山陽公劉康子弟一人爵關内侯衞公姬署<lb/>
<pb n="KR2d0006_WYG_157-54a"/>
宋侯孔紹子弟一人駙馬都尉又泰始三年太常上言<lb/>
博士劉嘉等稱衞公署於大晉在三恪之數應降稱侯<lb/>
臣以為零陵王位宜在陳留之上從之遷御史中丞涖<lb/>
職勤恪有匪躬之稱立朝正色衆咸憚之凡所奏劾莫<lb/>
不深相訶毁或延及祖禰示其切直又頗雜嘲戲故世<lb/>
人以此非之補司徒左長史出為東陽太守卒文集傳<lb/>
於世子赤松為尚書右丞以徐湛之黨為元凶所殺伯<lb/>
子族弟昶字茂組與伯子絶服元嘉中以文義至中書<lb/>
<pb n="KR2d0006_WYG_157-54b"/>
郎昶子萬秋字元寳亦用才學自顯昶見釋慧琳謂曰<lb/>
昨萬秋對策欲以相示答曰此不須看若非先見而答<lb/>
貧道不能為若先見而答貧道奴亦能為昶曰此將不<lb/>
傷道徳邪答曰大徳所以不徳乃相對而笑竟不看焉<lb/>
萬秋孝武初為晉陵太守坐於郡立華林閣置主衣主<lb/>
書下獄免前廢帝末為御史中丞卒官<lb/>
徐廣字野民東莞姑幕人也父藻都水使者兄邈太子<lb/>
前衞率家世好學至廣尤精百家數術無不研覽家貧<lb/>
<pb n="KR2d0006_WYG_157-55a"/>
未嘗以産業為意妻中山劉謐之女忿之數以相讓廣<lb/>
終不改如此十餘年家道日弊遂與廣離後晉孝武帝<lb/>
以廣博學除為祕書郎校書祕閣増置職僚隆安中尚<lb/>
書令王珣舉為祠部郎李太后崩廣議服曰太皇太后<lb/>
名位既正體同皇極理制備盡情禮彌申陽秋之義母<lb/>
以子貴既稱夫人禮服從正故成風顯夫人之號僖公<lb/>
服三年之䘮子於父之所生體尊義重且禮祖不厭孫<lb/>
固宜遂服無屈而緣情立制若嫌明文不存則疑斯從<lb/>
<pb n="KR2d0006_WYG_157-55b"/>
重謂應同於為祖母後齊衰三年時從其議及㑹稽王<lb/>
世子元顯錄尚書欲使百僚致敬臺内使廣立議由是<lb/>
内外並執下官禮廣常為愧恨義熙初武帝使撰車服<lb/>
儀注仍除鎮軍諮議參軍領記室封樂城縣五等侯轉<lb/>
員外散騎常侍領著作郎二年尚書奏廣撰成晉史六<lb/>
年遷驍騎將軍時有風雹為災廣獻言武帝多所勸免<lb/>
又轉大司農領著作郎遷祕書監初桓元簒位安帝出<lb/>
宫廣陪列悲慟哀動左右及武帝受禪恭帝遜位廣又<lb/>
<pb n="KR2d0006_WYG_157-56a"/>
哀感涕泗交流謝晦見之謂曰徐公將無小過廣収淚<lb/>
答曰身與君不同君佐命興王逢千載嘉運身世荷晉<lb/>
徳眷戀故主因更歔欷永初元年詔除中散大夫廣言<lb/>
墳墓在晉陵丹徒又生長京口而息道元忝宰此邑乞<lb/>
随之官歸於桑梓許之贈賜甚厚性好讀書年過八十<lb/>
猶嵗讀五經一遍元嘉二年卒廣所撰晉紀四十二卷<lb/>
義熙十二年成表上之又有答禮問百餘條行於世時<lb/>
有髙平郄紹亦作晉中興書數以示何法盛法盛有意<lb/>
<pb n="KR2d0006_WYG_157-56b"/>
圖之謂紹曰卿名位貴達不復俟此延譽我寒士無聞<lb/>
於時如袁宏干寳之徒賴有著述流聲於後宜以為惠<lb/>
紹不與至書成在齋内厨中法盛詣紹紹不在直入竊<lb/>
書紹還失之無復兼本於是遂行何書廣兄邈晉太子<lb/>
前衞率邈子豁字萬同永初初為尚書左丞山隂令精<lb/>
練法理為時所推元嘉初為始興太守表陳三事文帝<lb/>
嘉之賜絹二百疋穀千斛徙廣州刺史未拜而卒<lb/>
鄭鮮之字道子滎陽開封人也髙祖渾魏將作大匠祖<lb/>
<pb n="KR2d0006_WYG_157-57a"/>
襲晉大司農襲經為江乗令因居縣境父遵尚書郎鮮<lb/>
之下帷讀書絶交逰初為桓偉輔國主簿先是兖州刺<lb/>
史滕恬為丁零翟所沒屍䘮不反恬子羡仕宦不廢論<lb/>
者嫌之桓元在荆州使羣僚博議鮮之議曰名教大極<lb/>
忠孝而已至乎變通抑引每事輙殊本而尋之皆求心<lb/>
而遺迹迹之所乗遭遇或異故聖人或就迹以助教或<lb/>
因迹以成罪屈伸與奪難可等齊舉其阡陌皆可略言<lb/>
矣天可逃乎而伊尹廢君君可脅乎而鬻拳見善忠可<lb/>
<pb n="KR2d0006_WYG_157-57b"/>
愚乎而箕子同仁自此以還殊實而齊聲異譽而等美<lb/>
者不可勝言今如滕羡情事者或終身隱處不關人事<lb/>
或升朝理務無譏前哲通滕者則以無譏為證塞滕者<lb/>
則以隠處為美折其兩中則異同之情可見矣夫聖人<lb/>
立教猶言有禮無時君子不行有禮無時政以事有通<lb/>
變不可守一故耳若王陵之母見烹於楚陵不退身窮<lb/>
居終為社稷之臣非為榮也鮑勛謇諤魏朝亡身為效<lb/>
觀其志非貪爵也漢魏以來記闕其典尋而得者無有<lb/>
<pb n="KR2d0006_WYG_157-58a"/>
㡬人至于大晉中朝及中興之後楊臻則七年不除喪<lb/>
三十餘年不關人事温公則見逼於王命庾左丞則終<lb/>
身不著恰髙世逺則為王右軍何驃騎所勸割文皇帝<lb/>
以東關之役尸骸不反者制其子弟不廢婚宦永嘉之<lb/>
後王敦復申東關之制自此以法奪情即是東關永嘉<lb/>
之諭也而雜以情譏宜在貶裁耳及武帝起義兵累遷<lb/>
御史中丞性勁正不阿彊貴明憲直繩甚得司直之體<lb/>
外甥劉毅權重當時朝野莫不歸附之鮮之盡心武帝<lb/>
<pb n="KR2d0006_WYG_157-58b"/>
獨不屈意於毅毅甚恨焉以與毅舅甥制不相糾使書<lb/>
侍御史邱洹奏彈毅帝輙宥毅使傳詔羅道盛詔無所<lb/>
問時新制長吏以父母疾去官禁錮三年山隂令沈任<lb/>
父疾去職鮮之因此上議曰父母之疾而加以罪名悖<lb/>
義違理莫此為大謂宜從舊於義為允從之於是自三<lb/>
品以上父母及為祖父母後者墳墓崩毁及疾病族屬<lb/>
輙去職並不禁錮劉毅當鎮江陵武帝㑹於江寧朝士<lb/>
畢集毅素好摴蒱於是㑹戲武帝與毅斂局各得其半<lb/>
<pb n="KR2d0006_WYG_157-59a"/>
積錢隠人毅呼帝併之毅先擲得雉帝甚不悦良久乃<lb/>
答之四座傾屬既擲得盧毅意大惡謂帝曰知公不以<lb/>
大坐席與人鮮之大悦徒跣繞牀大呌聲聲相續毅甚<lb/>
不平謂之曰此鄭君何為者無復甥舅之敬武帝少事<lb/>
戎旅不經涉學及為宰相頗慕風流時或談論人皆依<lb/>
違不敢難鮮之難必切至未嘗寬假要須帝辭窮理屈<lb/>
然後置之帝或時有慙恧色既而謂人曰我本無術學<lb/>
談義尤淺比時言論諸賢多見容寬唯鄭不爾獨能盡<lb/>
<pb n="KR2d0006_WYG_157-59b"/>
人意甚以此感之時人謂為格佞十二年武帝北伐以<lb/>
為右長史鮮之曽祖江州長史哲墓在開封相去三百<lb/>
里乞求拜省帝以騎送之及入咸陽帝遍視阿房未央<lb/>
故地悽愴動容問鮮之秦漢所以得䘮鮮之具以賈誼<lb/>
過秦對帝曰及子嬰而亡已為晚矣然觀始皇為人智<lb/>
足見是非所任不得人何也答曰夫佞言似忠奸言似<lb/>
信中人以上乃可語上始皇未及中人所以暗於識士<lb/>
前至渭濵帝復嘆曰此地寧復有吕望邪鮮之曰昔葉<lb/>
<pb n="KR2d0006_WYG_157-60a"/>
公好龍而真龍見燕昭市骨而駿足至明公以旰食待<lb/>
士豈患海内無人帝稱善者久之宋國初建轉奉常赫<lb/>
運勃勃陷關中武帝復欲北討鮮之表諫及踐阼遷太<lb/>
常都官尚書時傅亮謝晦位遇日隆范泰嘗衆中誚讓<lb/>
鮮之曰卿與傅謝俱從主上有功關洛卿乃居僚首今<lb/>
日答颯去人遼逺何不肖之甚鮮之熟視不對鮮之為<lb/>
人通率在武帝坐言無所隠晦人甚憚焉而隠厚篤實<lb/>
贍䘏親故性好逰行命駕或不知所適随御者所之尤<lb/>
<pb n="KR2d0006_WYG_157-60b"/>
為武帝所狎上嘗於内殿宴飲朝貴畢至唯不召鮮之<lb/>
坐定謂羣臣曰鄭鮮之必當自來俄而外啓尚書鄭鮮<lb/>
之詣神虎門求啟事帝大笑引入其被親遇如此以從<lb/>
征功封龍陽縣五等子景平中徐傅當權出為豫章太<lb/>
守時王𢎞為江州刺史竊謂人曰鄭公徳素先朝所禮<lb/>
方於前代鍾元常王景興之流今徐傅出以為郡抑當<lb/>
有以尋有廢立事元嘉三年𢎞入為相舉鮮之為尚書<lb/>
右僕射四年卒有文集行於世子愔始安太守<lb/>
<pb n="KR2d0006_WYG_157-61a"/>
裴松之字世期河東聞喜人也祖昧光祿大夫父珪正<lb/>
員外郎松之年八嵗學通論語毛詩博覽墳籍立身簡<lb/>
素年二十拜殿中將軍此官直衞左右晉孝武太原中<lb/>
革選名家以參顧問始用琅邪王茂之㑹稽謝輶皆南<lb/>
北之望松之拜此職時以為榮義熙初為吳興故鄣令<lb/>
在縣有美績入為尚書祠部郎松之以世立私碑有乖<lb/>
事實上表陳之曰碑銘之作所以明示後世自非殊功<lb/>
異徳無以允膺兹典俗弊偽興華煩已久是以孔悝之<lb/>
<pb n="KR2d0006_WYG_157-61b"/>
銘行是人非蔡邕制文每有愧色真假相䝉殆使合美<lb/>
者不貴以為欲立碑者宜悉言上為朝議所許然後聴<lb/>
之庶可以防遏無徴顯彰茂實由是普斷武帝北伐領<lb/>
司州刺史以松之為州主簿轉治中從事史既克洛陽<lb/>
松之居州行事宋國初建毛徳祖使洛陽武帝勅之曰<lb/>
裴松之廊廟之才不宜久居邊務今召為世子洗馬與<lb/>
殷景仁同可令知之時議立五廟樂松之以妃臧氏廟<lb/>
用樂亦宜與四廟同除零陵内史徴為國子博士元嘉<lb/>
<pb n="KR2d0006_WYG_157-62a"/>
三年誅徐羡之等分遣大使廵行天下並兼散騎常侍<lb/>
班宣詔書奉二十四條松之使湘州甚得奉使之義論<lb/>
者美之轉中書侍郎司冀二州大中正上使注陳夀三<lb/>
國志松之鳩集傳記増廣異聞既成奏上上覽之曰此<lb/>
為不朽矣出為永嘉太守勤恤百姓吏民便之後為南<lb/>
琅邪太守十四年致仕拜中散大夫尋為國子博士進<lb/>
太中大夫使續何承天國史未及撰述卒時年八十子<lb/>
駰南中郎參軍松之所著文論及晉紀駰注司馬遷史<lb/>
<pb n="KR2d0006_WYG_157-62b"/>
記並行於世駰子昭明昭明子子野列在齊梁二史<lb/>
何承天東海郯人也從祖倫晉右衞將軍承天五嵗失<lb/>
父母徐氏廣之姊也聰明博學故承天幼漸訓義儒史<lb/>
百家莫不該貫武帝義旗初建長沙公陶延夀以為其<lb/>
輔國府參軍遣通誠於武帝撫軍將軍劉毅鎮姑熟版<lb/>
為行參軍毅嘗出行而鄢陵縣吏陳滿射鳥箭誤中直<lb/>
帥雖不傷人處法棄市承天議曰獄貴情斷疑則從輕<lb/>
昔有驚漢文帝乗輿馬者張釋之劾以犯蹕罪止罰金<lb/>
<pb n="KR2d0006_WYG_157-63a"/>
何者明其無心於驚馬也故不以乗輿之重加於異制<lb/>
今滿意在射鳥非有心於中人按律過誤傷人三嵗刑<lb/>
况不傷乎徴罰可也轉為武帝太尉行參軍武帝討劉<lb/>
毅留諸葛長民為監軍長民宻懐異志劉穆之屏人問<lb/>
承天承天曰公昔年在左里還入石頭甚脱爾今還宜<lb/>
加重複穆之曰非君不聞此言今日願為丹徒劉郎恐<lb/>
不可復得也宋臺建召為尚書祠部郎與傅亮共撰朝<lb/>
儀謝晦鎮江陵請為南蠻長史晦進號衞將軍轉諮議<lb/>
<pb n="KR2d0006_WYG_157-63b"/>
參軍領記室時有尹嘉者家貧母熊自以身貼錢為嘉<lb/>
償責嘉坐不孝當死承天議曰法稱違犯父母教令恭<lb/>
謹有虧父母欲殺皆許之其所告唯取信於父母謹尋<lb/>
事原心嘉母辭自質錢為子償責嘉雖犯教義而熊無<lb/>
請殺之辭今而殺之非也元嘉三年晦將見討其弟㬭<lb/>
宻信報之晦問計於承天曰若果爾卿令我云何承天<lb/>
曰以王者之重舉天下以攻一州大小既殊逆順又異<lb/>
境外求全上計也以腹心領兵戍義陽將軍率衆於夏<lb/>
<pb n="KR2d0006_WYG_157-64a"/>
口一戰若敗即趨義陽以出北境其次也晦良久曰荆<lb/>
楚用武之國兵力有餘且當決戰走不晚也使承天造<lb/>
立表檄及晦下承天留府不從到彦之至馬頭承天自<lb/>
詣歸罪彦之宥之後補尚書殿中郎兼左丞吳興餘杭<lb/>
人薄道舉為劫制同籍期親補兵道舉從弟代公道生<lb/>
等並為劫大功親非應在補讁之例法以代公等母存<lb/>
為期親則子宜随母補兵承天議曰尋劫制同籍期親<lb/>
補兵大功則不在例婦人三從既嫁從夫夫死從子今<lb/>
<pb n="KR2d0006_WYG_157-64b"/>
道舉為劫若其叔父尚存應制補讁妻子營居固其宜<lb/>
也但為劫之時叔父已歿代公道生並是從弟大功之<lb/>
親不令補讁今若以叔母為期親令代公随母補兵既<lb/>
乖大功不讁之制又失婦人三從之道由於主者守期<lb/>
親之文不辨男女之異愚謂代公等母子並宜見原承<lb/>
天為性剛愎不能屈意朝右頗以所長侮同列不為僕<lb/>
射殷景仁所平出為衡陽内史昔在西方與士人多不<lb/>
協在部又不公清為州司所糾被収繫獄㑹赦免十六<lb/>
<pb n="KR2d0006_WYG_157-65a"/>
年除著作佐郎撰國史承天年已老而諸佐郎並名家<lb/>
年少潁川荀伯子嘲之常呼為妳母承天曰卿當云鳳<lb/>
凰將九子妳母何言邪尋轉太子率更令著作如故時<lb/>
丹陽溧陽丁况等久䘮而不𦵏承天議曰禮云過𦵏當<lb/>
謂荒儉一時故許其稱財而不求備丁况三家數十年<lb/>
中𦵏輙無棺襯實由淺情薄恩同於禽獸者耳竊以丁<lb/>
寳等同伍積年未曽勸之以義繩之以法十六年冬既<lb/>
無新科又未申明舊制有何嚴切歘然相糾或由隣曲<lb/>
<pb n="KR2d0006_WYG_157-65b"/>
分爭以興此言如聞在東諸處此例既多江西淮北尤<lb/>
為不少若但讁此三人殆無所肅開其一端則互相恐<lb/>
動臣愚謂况等三家且可勿問因此附定制㫖若人𦵏<lb/>
不如法同伍當即糾言三年除服之後不得追相告引<lb/>
十九年立國子學以本官領國子博士皇太子講孝經<lb/>
承天與中庶子顔延之同為執經頃之遷御史中丞時<lb/>
魏軍南伐文帝訪羣臣捍禦之畧承天上安邊論凡陳<lb/>
四事其一移逺就近以實内地其二浚復城隍以増租<lb/>
<pb n="KR2d0006_WYG_157-66a"/>
防其三纂偶車牛以飾戎械其四計丁課仗勿使有闕<lb/>
文多不載承天素好奕棊頗用廢事又善彈箏文帝賜<lb/>
以玉局子及銀装箏承天奉表陳謝上答曰局子之賜<lb/>
何必非張武之金邪承天博見古今為一時所重張永<lb/>
嘗開元武湖遇古冢冢上得一銅斗有柄文帝以訪朝<lb/>
士承天曰此亡新威斗王莽三公亡皆賜之一在冢外<lb/>
一在冢内時三台居江左者唯甄邯為大司徒必邯之<lb/>
墓而永又啓冢内更得一斗復有一石銘大司徒甄邯<lb/>
<pb n="KR2d0006_WYG_157-66b"/>
之墓時帝每有疑議必先訪之信命相望於道承天性<lb/>
褊促嘗對主者厲聲曰天何言哉四時行焉百物生焉<lb/>
文帝知之應遣使先戒曰善候何顔色如其不悦無煩<lb/>
多陳承天與尚書左丞謝元素不相善二人競伺二臺<lb/>
之違累相糾奏太宰江夏王義恭嵗給費錢三千萬布<lb/>
五萬疋米七萬斛義恭奢侈用常不充逆就尚書換明<lb/>
年資費而舊制出錢二十萬布五百疋以上並應奏聞<lb/>
元輙以錢二百萬給太尉府為承天所糾上大怒遣元<lb/>
<pb n="KR2d0006_WYG_157-67a"/>
長歸田里禁錮終身元又舉承天賣茭四百七十束與<lb/>
官屬求貴價承天坐白衣領職二十四年承天遷廷尉<lb/>
未拜上欲以為吏部郎已受宻㫖承天宣漏之坐免官<lb/>
卒於家年七十八先是禮論有八百卷承天刪減并合<lb/>
以類相從凡為三百卷并前傳雜語所纂文及文集並<lb/>
行於世又改定元嘉厯改漏刻用二十五箭皆從之曽<lb/>
孫遜梁史有傳<lb/>
　<lb/>
<pb n="KR2d0006_WYG_157-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷八十下</head> <lb/>
    <p>
<pb n="KR2d0006_WYG_089-1a"/>
欽定四庫全書<lb/>
　通志卷八十下<lb/>
　　宋　右　迪　功　郎　鄭　樵　漁　仲　撰<lb/>
　宗室傳第三<lb/>
　晉<lb/>
　　八王<lb/>
　　汝南文成王亮<hi>子粹  宗</hi>　<hi>矩/熈</hi>　<hi>羕</hi>楚隐王瑋　趙王<lb/>
　　倫　齊王冏　長沙厲王乂　成都王穎　河間<lb/>
<pb n="KR2d0006_WYG_089-1b"/>
　　王顒　東海孝獻王越<lb/>
　　武十二王<lb/>
　　毗陵悼王軌　秦獻王柬　城陽懷王景　東海<lb/>
　　沖王祗　始平哀王裕　淮南忠壯王允　代哀<lb/>
　　王演　新都王該　清河康王遐　汝陰哀王謨<lb/>
　　　呉敬王晏　渤海殤王恢<lb/>
　　元四王<lb/>
　　琅邪孝王裒　東海哀王沖　武陵威王晞<hi>子㻱  遵</hi>
<pb n="KR2d0006_WYG_089-2a"/>
　　琅邪悼王煥<lb/>
　　簡文三王<lb/>
　　㑹稽思世子道生　臨川獻王郁　㑹稽文孝王<lb/>
　　道子<hi>子元顯</hi>
　　八王<lb/>
汝南文成王亮字子翼宣帝第四子也少清警有才用<lb/>
仕魏為散騎侍郎萬嵗亭侯拜東中郎將進封廣陽鄉<lb/>
侯討諸葛誕於夀春失利免官頃之拜左将軍加散騎<lb/>
<pb n="KR2d0006_WYG_089-2b"/>
常侍假節出監豫州諸軍事五等建改封祁陽伯轉鎮<lb/>
西将軍武帝踐阼封扶風郡王邑萬户置騎司馬増參<lb/>
軍掾屬持節都督闗中雍涼諸軍事㑹秦州刺史胡烈<lb/>
為羗虜所害亮遣将軍劉旂騎督敬琰赴救不進坐是<lb/>
貶為平西将軍旂當斬亮與軍司曹冏上言節度之咎<lb/>
由亮而出乞丐旂死詔曰髙平困急計城中及旂足以<lb/>
相㧞就不能徑至尚當深進今奔突有投坐視覆敗故<lb/>
加旂大戮今若罪不在旂當有所在有司又奏免亮官<lb/>
<pb n="KR2d0006_WYG_089-3a"/>
削爵土詔惟免官頃之拜撫軍将軍是嵗呉将歩闡来<lb/>
䧏假亮節都督諸軍事以納之咸寕初以扶風池陽四<lb/>
千一百户為太妃伏氏湯沐邑後改食南郡枝江太妃<lb/>
嘗有小疾祓於洛水亮兄弟三人侍從並持節鼓吹震<lb/>
耀洛濵武帝登凌雲臺望見曰伏妃可謂富貴矣其年<lb/>
進號衞将軍加侍中時宗室殷盛無相統攝乃以亮為<lb/>
宗師本官如故使訓導觀察有不遵禮法小者正以義<lb/>
方大者隨事聞奏三年徙封汝南出為鎮南大将軍都<lb/>
<pb n="KR2d0006_WYG_089-3b"/>
督豫州諸軍事開府假節之國給追鋒車皂輪犢車錢<lb/>
五十萬頃之徵為侍中撫軍大将軍領後軍将軍統冠<lb/>
軍歩兵射聲長水等營給兵五百人騎百匹遷太尉録<lb/>
尚書事領太子少傅侍中如故及武帝寢疾為楊駿所<lb/>
排乃以亮為侍中大司馬假黄鉞大都督督豫州諸軍<lb/>
事出鎮許昌加軒懸之樂六佾之舞封子羕為西陽公<lb/>
未發帝大漸詔留亮委以後事楊駿聞之從中書監華<lb/>
廙索詔視遂不還帝崩亮懼駿疑已辭疾不入於大司<lb/>
<pb n="KR2d0006_WYG_089-4a"/>
馬門外叙哀而已表求過𦵏駿欲討亮亮知之問計於<lb/>
廷尉何朂朂曰今朝廷皆歸心於公公何不討人而懼<lb/>
為人所討或說亮率所領入廢駿亮不能用夜馳赴許<lb/>
昌故得免及駿誅詔以亮為太宰録尚書事入朝不趨<lb/>
劒履上殿増掾屬十人給千兵百騎與太保衞瓘對掌<lb/>
朝政亮論賞誅楊駿之功過差欲以茍悅衆心由是失<lb/>
望楚王瑋有勲而好立威亮憚之欲奪其兵權瑋甚憾<lb/>
乃承賈后㫖誣亮與瓘有廢立之謀矯詔遣其長史公<lb/>
<pb n="KR2d0006_WYG_089-4b"/>
孫宏與積弩将軍李肇夜以兵圍之帳下督李龍白外<lb/>
有變請距之亮不聼俄然楚兵登牆而呼亮驚曰吾無<lb/>
二心何至於是若有詔書其可見乎宏等不許促兵攻<lb/>
之長史劉凖謂亮曰觀此必是姦謀府中俊乂如林猶<lb/>
可盡力距戰又弗聼遂為肇所執乃歎曰我之忠心可<lb/>
破示天下也如何無道枉殺不辜是時大熱兵人坐亮<lb/>
于車下時人憐之為之交扇将及日中無敢害者瑋出<lb/>
令曰能斬亮者賞布千疋遂為亂兵所害投於北門之<lb/>
<pb n="KR2d0006_WYG_089-5a"/>
壁鬢髮耳鼻皆悉毁焉及瑋誅追復爵位給東園温明<lb/>
祕器朝服一襲錢三百萬布絹三百匹䘮𦵏之禮如安<lb/>
平獻王孚故事廟設軒懸之樂有五子粹矩羕宗熈粹<lb/>
字茂𢎞早卒矩字延眀拜世子為屯騎校尉與父亮同<lb/>
被害追贈典軍将軍諡懷王子祐立是為威王祐字永<lb/>
猷永安中從惠帝北征帝遷長安祐反國及帝還洛以<lb/>
征南兵八百人給之特置四部牙門永興初率衆依東<lb/>
海王越討劉喬有功拜揚武将軍以江夏雲杜益封并前<lb/>
<pb n="KR2d0006_WYG_089-5b"/>
二萬五千户越征汲桑表留祐領兵三千守許昌加鼓<lb/>
吹麾旗越還祐歸國永嘉末以冦賊充斥遂南渡江元<lb/>
帝命為軍諮祭酒建武初為鎮軍将軍太興末領左軍<lb/>
将軍太寕中進號衛将軍加散騎常侍咸和元年薨贈<lb/>
侍中特進子恭王統立以南頓王宗謀反被廢其後成<lb/>
帝哀亮一門殄絶詔統復封累遷祕書監侍中薨追贈<lb/>
光祿勲子義立官至散騎常侍薨子遵之立義熈初梁<lb/>
州刺史劉稚謀反推遵之為主事泄伏誅弟楷之子蓮<lb/>
<pb n="KR2d0006_WYG_089-6a"/>
扶立宋受禪國除矩弟羕字延平太康末封西陽縣公<lb/>
拜散騎常侍亮之被害也羕時年八嵗鎮南将軍裴楷<lb/>
與之親姻竊之以逃一夜八遷故得免及瑋誅進爵為<lb/>
王歴歩兵校尉左軍驍騎将軍元康初進封郡王永興<lb/>
中拜侍中以長沙王乂黨廢為庶人惠帝還洛復羕封<lb/>
為撫軍将軍又以汝南期思西陵益其國永嘉初拜鎮<lb/>
軍将軍加散騎常侍領後軍将軍復以邾蘄春益之并<lb/>
前三萬五千户隨東海王越東出鄄城遂南渡江元帝<lb/>
<pb n="KR2d0006_WYG_089-6b"/>
承制更拜撫軍大將軍開府給千兵百騎詔與南頓王<lb/>
宗統流人以實中州江西荒梗復還及元帝踐阼進位<lb/>
侍中太保以羕屬尊元㑹特為設床太興初録尚書事<lb/>
尋領大宗師加羽葆斧鉞班劒六十人進位太宰及王<lb/>
敦平領太尉明帝即位以羕宗室元老特為之拜羕放<lb/>
縱兵士刼鈔有司奏免羕官詔不問及帝寢疾羕與王<lb/>
導同受頋命輔成帝時帝幼沖詔羕設床帳於殿上帝<lb/>
親迎拜咸和初羕坐南頓王宗免官降為弋陽王及蘓<lb/>
<pb n="KR2d0006_WYG_089-7a"/>
峻作亂羕詣峻稱述其勲峻大悅矯詔復羕爵位峻平<lb/>
賜死世子播播弟充及息崧並伏誅國除咸康初復其<lb/>
屬籍以羕孫珉為奉車都尉奉朝請羕弟宗字延祚元<lb/>
康中封南頓縣侯尋進爵為公討劉喬有功進封王増<lb/>
邑五千并前萬户為征虜将軍與兄羕俱過江元帝承<lb/>
制拜散騎常侍愍帝之在西都以宗為平東将軍元帝<lb/>
即位拜撫軍将軍領左將軍明帝踐阼加長水校尉轉<lb/>
左衞将軍與虞允俱為帝所眤委以禁旅宗與王導庾<lb/>
<pb n="KR2d0006_WYG_089-7b"/>
亮志趣不同連結輕侠以為腹心導亮並以為言帝以<lb/>
宗戚屬每容之及帝疾篤宗允宻謀為亂亮排閤入升<lb/>
御床流涕為言帝始悟轉為驃騎将軍允為大宗正宗<lb/>
遂怨望形於辭色咸和初御史中丞鍾雅劾宗謀反庾<lb/>
亮使右衛將軍趙允收之宗以兵拒戰為允所殺貶其<lb/>
族為馬氏徙妻子於晉安既而原之三子綽超演廢為<lb/>
庶人咸康中復其屬籍綽為奉車都尉奉朝請宗弟熈<lb/>
初封汝陽公討劉喬有功進爵為王永嘉末沒於石勒<lb/>
<pb n="KR2d0006_WYG_089-8a"/>
楚隠王瑋字彦度武帝第五子也初封始平王歴屯騎<lb/>
校尉太康末封於楚出之國都督荆州諸軍事平南將<lb/>
軍轉鎮南將軍武帝崩為衞将軍領北軍中候加侍中<lb/>
行太子少傅楊駿之誅也瑋屯司馬門瑋少年果銳多<lb/>
立威刑朝廷忌之汝南王亮太保衞瓘以瑋性狠戾不<lb/>
可大任建議使與諸王之國瑋甚忿之長史公孫宏舎<lb/>
人岐盛並薄於行為瑋所眤瓘等惡其為人慮致禍亂<lb/>
將收盛盛知之遂與宏謀宏因積弩将軍李肇矯稱瑋<lb/>
<pb n="KR2d0006_WYG_089-8b"/>
命誣亮瓘於賈后后不之察使惠帝為詔曰太宰太保<lb/>
欲為伊霍之事王宜宣詔令淮南長沙成都王屯宫諸<lb/>
門廢二公夜使黄門齎敕以授瑋瑋欲覆奏黄門曰事<lb/>
恐漏泄非密詔本意也瑋乃止遂勒本軍復矯詔召三<lb/>
十六軍手令告諸軍以奉詔誅二公之意又矯詔使亮<lb/>
瓘上太宰太保印綬侍中貂蟬之國官屬皆罷遣之又<lb/>
矯詔赦亮瓘官屬曰二公潜謀不軌欲危社稷今免還<lb/>
第官屬以下一無所問若不奉詔便以軍法從事能率<lb/>
<pb n="KR2d0006_WYG_089-9a"/>
所領先出降者封侯受賞朕不食言遂收亮瓘殺之岐<lb/>
盛說瑋可因兵勢誅賈謨郭彰以匡王室瑋猶豫未决<lb/>
㑹天明帝用張華計遣殿中将軍王宫齎騶虞幡麾衆<lb/>
曰楚王矯詔衆皆釋仗而走瑋左右無復一人窘迫不<lb/>
知所為惟一奴年十四駕牛車将赴秦王柬帝遣謁者<lb/>
詔瑋還營執之於虎賁署遂下廷尉詔以瑋矯詔害二<lb/>
公父子又欲誅滅朝臣圖謀不軌遂斬之時年二十一<lb/>
其日大風雷雨礔礰瑋臨刑出懐中青紙詔流涕以示<lb/>
<pb n="KR2d0006_WYG_089-9b"/>
監刑尚書劉頌曰受詔而行謂為社稷今更為罪託體<lb/>
先帝受枉如此幸見申列頌亦歔欷不能仰視公孫宏<lb/>
岐盛並夷三族瑋性開濟好施能得衆心及此莫不隕<lb/>
淚百姓為之立祠賈后先悪瓘亮又忌瑋故以計相次<lb/>
誅之永寕元年追贈驃騎将軍封其子範為襄陽王拜<lb/>
𣪚騎常侍後為石勒所害<lb/>
趙王倫字子彜宣帝第九子也母曰柏夫人魏嘉平初<lb/>
封安樂亭侯五等建改封東安子拜諌議大夫武帝受<lb/>
<pb n="KR2d0006_WYG_089-10a"/>
禪封琅邪郡王坐使散騎将劉緝買工所将盗御裘廷<lb/>
尉杜友正緝棄市倫當與緝同罪帝以倫親故下詔赦<lb/>
之及之國行東中郎将宣威将軍咸寕中改封於趙遷<lb/>
平北將軍督鄴城守事進安北将軍元康初遷征西將<lb/>
軍開府儀同三司鎮闗中倫刑賞失中氐𦍑反叛徵還<lb/>
京師尋拜車騎将軍太子少傅深交賈郭謟事中宫大<lb/>
為賈后所親信求録尚書張華裴頠固執不可又求尚<lb/>
書令華頠復不許愍懷之廢使倫領右軍将軍時左衞<lb/>
<pb n="KR2d0006_WYG_089-10b"/>
司馬督司馬雅及常從督許超並嘗給事東宫傷太子<lb/>
無罪與殿中中郎士猗等謀廢賈后復太子以華頠不<lb/>
可移難與圖權倫執兵之要性貪冒可假以濟事乃說<lb/>
倫嬖人孫秀曰中宫凶妬無道與賈謐等共廢太子今<lb/>
國無嫡嗣社稷将危大臣将起大事而公名奉事中宫<lb/>
與賈郭親善太子之廢皆云豫知一朝事起禍必相及<lb/>
何不先謀之乎秀許諾言於倫倫納焉遂告通事令史<lb/>
張林及省事張衡殿中侍御史殷渾右衞司馬督路始<lb/>
<pb n="KR2d0006_WYG_089-11a"/>
使為内應事将起而秀知太子聪明若還東宫當與賢<lb/>
人圖政量已必不得志乃更說倫曰太子為人剛猛不<lb/>
可私請明公素事賈后時議皆以公為賈氏之黨今雖<lb/>
欲建大功於太子太子含宿怒必不加賞於眀公矣當<lb/>
謂副百姓之望翻覆以免罪耳此乃所以速禍也今且<lb/>
緩其事賈后必害太子然後廢后為太子報讐亦足以<lb/>
立功豈徒免禍而已倫從之秀乃㣲泄其謀使謐黨頗<lb/>
聞之倫秀因勸謐等早害太子以絶衆望太子既遇害<lb/>
<pb n="KR2d0006_WYG_089-11b"/>
倫秀之謀益甚而雅超懼後難欲悔其謀乃辭疾秀復<lb/>
告右衞佽飛督閭和和從之期四月三日丙夜一籌以<lb/>
鼓鳴為應至期倫乃矯詔敕三部司馬曰中宫與賈謐<lb/>
等殺吾太子今使車騎入廢中宫汝等皆當從命賜爵<lb/>
闗中侯不從誅三族於是衆皆從之倫又矯詔開門夜<lb/>
入陳兵道南遣翊軍校尉齊王冏将三部司馬百人排<lb/>
閤而入華林令駱休為内應迎帝幸東堂遂廢賈后為<lb/>
庶人幽之於建始殿收呉太妃趙粲及韓夀賈午等付<lb/>
<pb n="KR2d0006_WYG_089-12a"/>
暴室考竟詔尚書以廢后事仍收捕賈謐等召中書監<lb/>
侍中黄門侍郎八坐皆夜入殿執張華裴頠解結杜斌<lb/>
等於殿前殺之尚書始疑詔有詐郎師景露版奏請手<lb/>
詔倫等以為沮衆斬之以徇眀日倫坐端門屯兵北向<lb/>
遣尚書和郁持節送賈庻人於金墉誅趙粲叔父中護<lb/>
軍趙浚及散騎侍郎韓豫等内外羣官多所黜免倫尋<lb/>
矯詔自為使持節大都督督中外諸軍事相國侍中王<lb/>
如故一依宣文輔魏故事置左右長史司馬從事中郎<lb/>
<pb n="KR2d0006_WYG_089-12b"/>
四人參軍十人掾屬二十人兵萬人以其世子散騎常<lb/>
侍荂領冗從僕射子馥前将軍封濟陽王䖍黄門郎封<lb/>
汝陰王詡散騎侍郎封霸城侯孫秀等封皆大郡並據<lb/>
兵權文武官封侯者數千人百官縂已聼於倫倫素庸<lb/>
下無智策復受制於秀秀之威權振於朝廷天下皆事<lb/>
秀而無求於倫秀起自琅邪小吏累官於趙國以諂媚<lb/>
自達既執機衡遂恣奸凶多殺忠良以逞私欲司𨽻從<lb/>
事游顥與殷渾有隙渾誘顥奴晉興偽告顥有異志秀<lb/>
<pb n="KR2d0006_WYG_089-13a"/>
不詳察即收顥及襄陽中正李邁殺之厚待晉興以為<lb/>
已部曲督前衞尉石崇黄門郎潘岳皆與秀有嫌並見<lb/>
誅於是京邑君子不樂其生矣淮南王允齊王冏以倫<lb/>
秀驕僣内懐不平秀等又深忌焉乃出冏鎮許奪允護<lb/>
軍允發憤起兵討倫允既敗滅倫加九錫増封五萬户<lb/>
倫偽為飾讓詔遣百官詣府敦勸侍中宣詔然後受之<lb/>
加荂撫軍将軍領中軍将軍馥鎮軍将軍領護軍将軍䖍<lb/>
中軍将軍領右衞将軍詡為侍中又以孫秀為侍中輔<lb/>
<pb n="KR2d0006_WYG_089-13b"/>
國將軍相國司馬右率如故張林等並居顯要増相府<lb/>
兵為二萬人與宿衞同又隐匿兵士衆過三萬起東宮<lb/>
三門四角華櫓㫁宫東西道為外徼或謂秀曰散騎常<lb/>
侍楊凖黄門侍郎劉逵欲奉梁王肜以誅倫㑹有星變<lb/>
乃徙肜為丞相居司徒府轉凖逵為外官倫無學不知<lb/>
書秀亦以狡猾小才貪滛昧利所共立事者皆邪佞之<lb/>
徒惟競榮利無深謀逺略荂淺薄鄙陋馥䖍闇狠强戾<lb/>
詡愚嚚輕訬而各乖異互相憎毁秀子㑹年二十為射<lb/>
<pb n="KR2d0006_WYG_089-14a"/>
聲校尉尚帝女河東公主公主母䘮未期便納聘禮會<lb/>
形貎短陋奴僕之下者初與富室兒於城西販馬百姓<lb/>
忽聞其尚主莫不駭愕倫秀並惑巫鬼聼妖邪之說秀<lb/>
使牙門趙奉詐為宣帝神語命倫早入西宫又言宣帝<lb/>
於北芒為趙王倫佐助遂别立宣帝廟於芒山謂逆謀<lb/>
可成以太子詹事裴劭左軍将軍卞粹等二十人為從<lb/>
事中郎掾属又二十人秀等部分諸軍分布腹心使散<lb/>
騎常侍義陽王威兼侍中出納詔命矯作禪讓之詔使<lb/>
<pb n="KR2d0006_WYG_089-14b"/>
使持節尚書令滿奮僕射崔隨為副奉皇帝璽綬以禪<lb/>
位於倫倫偽辭不受於是宗室諸王羣公卿士咸假稱<lb/>
符瑞天文以勸進倫乃許之左衞王輿與前軍司馬雅<lb/>
等率甲士入殿譬喻三部司馬示以威賞皆莫敢違其<lb/>
夜使張林等屯守諸門義陽王威及駱休等逼奪天子<lb/>
璽綬夜漏未盡内外百官以乘輿法駕迎倫惠帝乘雲<lb/>
母車鹵簿數百人自華林西門出居金墉城尚書和郁<lb/>
兼侍中散騎常侍琅邪王睿中書侍郎陸機從到城下<lb/>
<pb n="KR2d0006_WYG_089-15a"/>
而反使張衡衞帝實幽之也倫從兵五千人入自端門<lb/>
登太極殿滿奮崔隨樂廣進璽綬於倫乃僭即帝位大<lb/>
赦改元建始是嵗賢良方正直言秀才孝亷良将皆不<lb/>
試計吏及四方之使命在京邑者太學生年十六以上<lb/>
及在學二十年皆署吏郡縣二千石令長赦日在職者<lb/>
皆封侯郡綱紀並為孝亷縣綱紀為廉吏以世子荂為<lb/>
太子馥為侍中大司農領䕶軍京兆王䖍為侍中大將<lb/>
軍領軍廣平王詡為侍中撫軍将軍霸城王孫秀為侍<lb/>
<pb n="KR2d0006_WYG_089-15b"/>
中中書監驃騎将軍儀同三司張林等諸黨皆登卿將<lb/>
並列大封其餘同謀者咸超階越次不可勝紀至於奴<lb/>
卒厮役亦加以爵位每朝㑹貂蟬盈坐時人為之諺曰<lb/>
貂不足狗尾續而以茍且之惠取悦人情庫府之儲不<lb/>
充於賜金銀冶鑄不給於印故有白版之侯君子恥服<lb/>
其章百姓亦知其不終矣倫親祠太廟還遇大風飄折<lb/>
麾盖孫秀既立非常之事倫敬重焉秀住文帝為相國<lb/>
時所居内府事無巨細必諮而後行倫之詔令秀輙改<lb/>
<pb n="KR2d0006_WYG_089-16a"/>
革有所與奪自書青紙為詔或朝行夕改者數四百官<lb/>
轉易如流時有雉入殿中自太極東階上殿驅之更飛<lb/>
西鐘下有頃飛去又倫於殿上得異鳥問皆不知名累<lb/>
日向夕宫西有素衣小兒言是服劉鳥倫使錄小兒并<lb/>
鳥閉寘牢室眀旦開視戸如故並失人鳥所在倫目上<lb/>
有瘤時以為妖焉時齊王冏河間王顒成都王穎並擁<lb/>
强兵各據一方秀知冏等必有異圖乃選親黨及倫故<lb/>
吏為三王參佐及郡守秀本與張林有隙雖外相推崇<lb/>
<pb n="KR2d0006_WYG_089-16b"/>
内實忌之及林為衞将軍深怨不得開府潛與荂牋具<lb/>
說秀専權動違衆心而功臣皆小人撓亂朝廷可一時<lb/>
誅之荂以書白倫倫以示秀秀勸倫誅林倫從之於是<lb/>
倫請宗室㑹於華林園召林秀及王輿入因收林殺之<lb/>
誅三族及三王起兵討倫檄至倫秀始大懼遣其中堅<lb/>
孫輔為上軍将軍積弩李嚴為折衝将軍率兵七千自<lb/>
延夀闗出征虜張泓左軍蔡璜前軍閭和等率九千人<lb/>
自堮坂闗出鎮軍司馬雅揚威莫原等率八千人自成<lb/>
<pb n="KR2d0006_WYG_089-17a"/>
臯闗出召東平王楙為使持節衞将軍都督諸軍以距<lb/>
義師使楊珍晝夜詣宣帝别廟祈請輙言宣帝謝陛下<lb/>
某日當破賊拜道士胡沃為太平将軍以招福祐秀家<lb/>
日為滛祀作厭勝之文使巫祝選擇戰日又令近親自<lb/>
嵩山著羽衣詐稱仙人王喬作神仙書述倫祚長久以<lb/>
惑衆秀欲遣馥䖍領兵助諸軍戰馥䖍不肯䖍素親愛<lb/>
劉輿秀乃使輿說䖍䖍然後率衆八千為三軍繼援而<lb/>
泓雅等連戰雖勝義軍散而復合雅等不得前許超等<lb/>
<pb n="KR2d0006_WYG_089-17b"/>
與成都王穎軍戰於黄橋殺傷萬餘人泓徑造陽翟又<lb/>
於城南破齊王冏輜重殺數千人遂據城保邸閤而冏<lb/>
軍已在潁隂去陽翟四十里冏分軍渡潁攻泓等不利<lb/>
泓乘勝至於潁水夜臨潁而陣冏縱輕兵擊之諸軍不<lb/>
動而孫輔徐建軍夜亂徑歸洛自首輔建之走也不知<lb/>
諸軍督尚存乃云齊王兵盛不可當泓等已沒倫大震<lb/>
祕之而召䖍及超還㑹泓敗冏露布至倫大喜乃復遣<lb/>
超而䖍還已至庾倉超還濟河将士疑阻銳氣内挫泓<lb/>
<pb n="KR2d0006_WYG_089-18a"/>
等悉其諸軍濟潁進攻冏營冏出兵擊其别率孫髦司<lb/>
馬譚孫輔皆破之士卒散歸洛陽泓等收衆還營秀等<lb/>
知三方日急詐𫝊破冏營執得冏以誑惑其衆令百官<lb/>
皆賀而士猗伏允孫㑹皆仗節各不相從倫復授太子<lb/>
詹事劉琨節督河北将軍率歩騎千人催諸軍戰㑹等<lb/>
與義軍戰於激水大敗退保河上劉琨燒㫁河橋自義<lb/>
兵之起百官将士咸欲誅倫秀以謝天下秀知衆怒難<lb/>
犯不敢出省及聞河北軍悉敗憂懣不知所為義陽王<lb/>
<pb n="KR2d0006_WYG_089-18b"/>
威勸秀至尚書省與八坐議征戰之備秀從之使京城<lb/>
四品以下子弟年十五以上皆詣司𨽻從倫出戰内外<lb/>
諸軍悉欲刼殺秀威秀威懼自崇禮闥走還下舎許超<lb/>
士猗孫㑹等軍既並還乃與秀謀或欲收餘卒出戰或<lb/>
欲焚燒宫室誅殺不附已者挟倫南就孫旂孟觀等或<lb/>
欲乘船東走入海計未决王輿反之率營兵七百餘人<lb/>
自南掖門入敕宫中兵各守衞諸門三部司馬為應於<lb/>
内輿自徃攻秀秀閉中書南門輿放兵登墻燒屋秀及<lb/>
<pb n="KR2d0006_WYG_089-19a"/>
超猗遽走出左衞将軍趙泉斬秀等以徇收孫竒於右<lb/>
衞營付廷尉誅之執前将軍謝惔黄門令駱休司馬督<lb/>
王潛皆於殿中斬之三部司馬兵於宣化闥中斬孫弼<lb/>
以徇時司馬馥在秀坐輿使将士囚之於散騎省以大<lb/>
㦸守省閤八坐皆入殿中坐東除樹下王輿屯雲龍門<lb/>
使倫為詔曰吾為孫秀等所誤以怒三王今已誅秀其<lb/>
迎太上復位吾歸老於農畝傳詔以騶虞幡勅将士解<lb/>
兵文武官皆奔走莫敢有居者黄門将倫自華林東門<lb/>
<pb n="KR2d0006_WYG_089-19b"/>
出及荂皆還汶陽里第於是以甲士數千迎天子于金<lb/>
墉城百姓咸稱萬嵗帝自端門入升殿御廣室送倫及<lb/>
荂等付金墉城初秀懼西軍至復召䖍還是日宿九曲<lb/>
詔遣使者免䖍官䖍懼棄軍将數千人歸於汶陽里梁<lb/>
王肜表倫父子凶逆宜伏誅百官㑹議於朝堂皆如肜<lb/>
表遣尚書袁敞持節賜倫死飲以金屑苦酒倫慚以巾<lb/>
覆靣曰孫秀誤我孫秀誤我於是收荂馥䖍詡付廷尉<lb/>
獄考竟馥臨死謂䖍曰坐爾破家也百官是倫所用皆<lb/>
<pb n="KR2d0006_WYG_089-20a"/>
斥免之臺府省衞僅有存者自兵興六十餘日戰所殺<lb/>
害僅十萬人凡與倫謀為逆者張林為秀所殺許超士<lb/>
猗孫弼謝惔殷渾與秀為王輿所誅張衡閭和孫髦髙<lb/>
越自陽翟還伏允戰敗還洛陽皆斬於東市蔡璜自陽<lb/>
翟降齊王冏還洛自殺王輿以功免誅後與東萊王㽔<lb/>
謀殺冏又伏法<lb/>
齊武閔王冏字景治獻王攸之子也少稱仁恵好振施<lb/>
有父風初攸有疾武帝不信遣太醫診候皆言無病及<lb/>
<pb n="KR2d0006_WYG_089-20b"/>
攸薨帝徃臨䘮冏號踊訴父病為醫所誣詔即誅醫由<lb/>
是見稱遂得為嗣元康中拜散騎常侍領左軍将軍翊<lb/>
軍校尉趙王倫密與相結廢賈后以功轉遊擊将軍冏<lb/>
以位不滿意有恨色孫秀微覺之且憚其在内出為平<lb/>
東将軍假節鎮許昌倫簒遷鎮東大将軍開府儀同三<lb/>
司欲以寵安之冏因衆心怨望潛與離狐王盛潁川王<lb/>
處穆謀起兵誅倫倫遣腹心張烏覘之烏反曰齊無異<lb/>
志冏旣有成謀未發恐事泄乃與軍司管襲殺處穆送<lb/>
<pb n="KR2d0006_WYG_089-21a"/>
首於倫以安其意謀定乃收襲殺之遂與豫州刺史何<lb/>
朂龍驤将軍董艾等起軍遣使告成都河間常山新野<lb/>
四王移檄於天下征鎮州縣郡國咸使聞知揚州刺史<lb/>
郗隆承檄猶豫未决參軍王邃斬之送首於冏冏屯軍<lb/>
陽翟倫遣其将閭和張泓孫輔出堮坂與冏交戰冏軍<lb/>
失利堅壁自守㑹成都軍破倫衆於黄橋冏乃出兵攻<lb/>
和等大破之及王輿廢倫恵帝反正冏誅討賊黨既畢<lb/>
率衆入洛頓軍通章署甲士數十萬旌旗器械之盛震<lb/>
<pb n="KR2d0006_WYG_089-21b"/>
於京師天子就拜大司馬加九錫之命備物典筞如宣<lb/>
景文武輔魏故事冏於是輔政居攸故宫置掾屬四十<lb/>
人大築第館北取五榖市南開諸署毁壞廬舎以百數<lb/>
使大匠營制與西宫等鑿千秋門以通西閤後房施鐘<lb/>
懸前庭舞八佾沈於酒色不入朝見坐拜百官符敕三<lb/>
臺選舉不均惟寵親眤以車騎将軍何朂領中領軍封<lb/>
葛旟為牟平公路秀小黄公衞毅隂平公劉眞安鄉公<lb/>
韓泰封邱公號曰五公委以心膂殿中御史桓豹奏事<lb/>
<pb n="KR2d0006_WYG_089-22a"/>
不先經冏府即考竟之於是朝廷側目海内失望矣南<lb/>
陽處士鄭方露版陳冏五失冏含忍答之主簿王豹屢<lb/>
有箴規冏怒奏殺豹有白頭公入大司馬府大呼言有<lb/>
兵起不出甲子旬即收殺之冏驕恣日甚終無悛志前<lb/>
賊曹屬孫恵復上諫曰恵聞天下五難四不可而明公<lb/>
皆以居之矣捐宗廟之主忽千乘之重躬貫甲胄犯冒<lb/>
鋒刃此一難也奮三百之卒决全勝之筞集四方之衆<lb/>
致英豪之士此二難也舎殿堂之尊居單幕之陋安囂<lb/>
<pb n="KR2d0006_WYG_089-22b"/>
塵之慘同将士之勞此三難也驅烏合之衆當凶强之<lb/>
敵任神武之略無疑阻之懼此四難也檄六合之内著<lb/>
盟信之誓升幽宫之帝復皇祚之業此五難也大名不<lb/>
可久荷大功不可久任大權不可久執大威不可久居<lb/>
未有行其五難而不以為難遺其四不可而謂之可恵<lb/>
竊所不安也自永熈以来十有一載人不見德唯戮是<lb/>
聞公族搆簒奪之禍骨肉遭梟夷之刑羣王被囚檻之<lb/>
困妃主有離絶之哀歴觀前代國家之禍至親之亂未<lb/>
<pb n="KR2d0006_WYG_089-23a"/>
有今日之甚者也良史書過後嗣何觀天下所以不去<lb/>
於晉符命長存於世者主無嚴虐之暴朝無酷烈之政<lb/>
武帝餘恩獻王遺愛聖慈恵和尚經人心四海所係實<lb/>
在於兹今眀公建不世之義而未為不世之讓天下惑<lb/>
之思求所悟長沙成都魯衞之密國之親親與明公計<lb/>
功受賞皆不自先今公宜放桓文之勲邁臧札之迹委<lb/>
萬機於二王命方岳於羣后退身大齊之區垂拱青徐<lb/>
之域金石不足以銘髙八音不足以賛美姬文不得専<lb/>
<pb n="KR2d0006_WYG_089-23b"/>
美於前太伯不得獨賢於後何乃㤀亢極之悔忽窮髙<lb/>
之凶棄五岳之安居累卵之危外以權勢受疑内以百<lb/>
揆損神雖處髙臺之上逍遥重仭之墉及其危亾之憂<lb/>
過於潁翟之慮也昔屈原放斥心存南郢樂毅適趙志<lb/>
戀北燕况恵受恩偏䝉識養雖復蹔違情隆二臣是以<lb/>
披露血誠冒昧干迕言入身戮義讓公舉退就鈇鑕此<lb/>
恵之死賢於生也冏不納亦不加罪翊軍校尉李含奔<lb/>
於長安詐云受宻詔使河間王顒誅冏因導以利謀顒<lb/>
<pb n="KR2d0006_WYG_089-24a"/>
從之上表曰王室多故禍難㒺已大司馬冏雖唱義有<lb/>
興復皇位之功而定都邑克寕社稷實成都王穎之力<lb/>
也而冏不能固守臣節實協異望在許昌營有東西掖<lb/>
門官置治書侍御史長史司馬直立左右如侍臣之儀<lb/>
京城大清棄逆誅夷而率百萬之衆来繞洛城阻兵經<lb/>
年不一朝覲百官拜伏晏然南靣壞樂官市署用自増<lb/>
廣輙取武庫祕仗嚴列不解故東萊王㽔知其逆節表<lb/>
陳事狀而見誣陷加罪黜徙以樹私黨僣立官屬幸妻<lb/>
<pb n="KR2d0006_WYG_089-24b"/>
嬖妾名號比之中宫沈湎酒色不恤羣黎董艾放縱無<lb/>
所畏忌中丞按奏而取退免張偉憁恫擁停詔可葛旟<lb/>
小豎維持國命操弄王爵貨賂公行羣奸聚黨擅㫁殺<lb/>
生密署腹心實為貨謀斥罪忠良伺闚神噐臣受重任<lb/>
藩衞方岳見冏所行實懐激憤即日翊軍校尉李含乘<lb/>
馹密至宣騰詔㫖臣伏讀感切五情若灼春秋之義君<lb/>
親無将冏擁强兵樹置私黨權官要職莫非腹心雖復<lb/>
重責之誅恐不義服今輙勒兵精卒十萬與州征並協<lb/>
<pb n="KR2d0006_WYG_089-25a"/>
忠義共㑹洛陽驃騎将軍長沙王乂同奮忠誠廢冏還<lb/>
第有不順命軍法從事成都王頴眀德茂親功髙勲重<lb/>
徃嵗去就允合衆望宜為宰輔代冏阿衡之任顒表既<lb/>
至冏大懼㑹百僚曰昔孫秀作逆簒逼帝王社稷傾覆<lb/>
莫能禦難孤紏合大衆埽除元惡臣子之節信著神眀<lb/>
二王今日聼信讒言造構大難當頼忠謀以和不協耳<lb/>
司徒王戎司空東海王越說冏委權崇讓冏從事中郎<lb/>
葛旟怒曰趙庶人聽任孫秀移天易日當時喋喋莫敢<lb/>
<pb n="KR2d0006_WYG_089-25b"/>
先唱公䝉犯矢石躬貫甲胄攻圍陷陳得濟今日計功<lb/>
行封事殷未徧三臺納言不恤王事賞報稽緩責不在<lb/>
府讒言僣逼當共誅討虛承偽書令公就第漢魏以来<lb/>
王侯就第寕有得保妻子者乎議者可斬於是百官震<lb/>
悚無不失色長沙王乂徑入宫發兵攻冏府冏遣董艾<lb/>
陳兵宫西乂又遣宋𢎞等放火燒諸觀閣及千秋神武<lb/>
門冏令黄門令王湖悉盗騶虞幡唱云長沙王矯詔乂<lb/>
又稱大司馬謀反助者誅五族是夕城内大戰飛矢雨<lb/>
<pb n="KR2d0006_WYG_089-26a"/>
集火光屬天帝幸上東門矢集御前羣臣救火死者相<lb/>
枕眀日冏敗乂禽冏至殿前帝惻然欲活之乂叱左右<lb/>
促牽出冏猶再顧遂斬於閶闔門外徇首六軍諸黨屬<lb/>
皆夷三族幽其子淮陵王超樂安王冰濟陽王英于金<lb/>
墉暴冏尸于西明亭三日莫敢收歛冏故掾屬荀闓等<lb/>
表乞殯𦵏許之初冏之盛也有一婦人詣大司馬府求<lb/>
寄産吏詰之婦人曰我截齊便去耳識者聞而惡之時<lb/>
又謡曰著布袙腹為齊持服俄而冏誅永興初詔以冏<lb/>
<pb n="KR2d0006_WYG_089-26b"/>
輕犯重刑前勲不宜堙沒乃赦其三子超冰英還第封<lb/>
超為縣王以繼冏嗣歴員外散騎常侍光熈初詔冊復<lb/>
冏夲封命子超嗣爵永嘉中懐帝下詔重述冏功還贈<lb/>
大司馬加侍中假節追諡及洛陽傾覆超兄弟皆沒于<lb/>
劉聰冏遂無後太元中詔以故南頓王宗子柔之襲封<lb/>
齊王紹攸冏之祀歴散騎常侍元興初㑹稽王道子討<lb/>
桓元使柔之兼侍中以騶虞幡宣告江荆二州至姑孰<lb/>
為元前鋒所害贈光禄勲子建之立宋受禪國除<lb/>
<pb n="KR2d0006_WYG_089-27a"/>
長沙厲王乂字士度武帝第六子也太康十年受封拜<lb/>
員外散騎常侍及武帝崩乂時年十五孺慕過禮㑹楚<lb/>
王瑋奔䘮諸王皆近路迎之乂獨至陵所號慟以俟瑋<lb/>
拜歩兵校尉及瑋之誅二公也乂守東掖門㑹騶虞幡<lb/>
出乂投弓流涕曰楚王被詔是以從之安知其非瑋既<lb/>
誅乂以同母貶為常山王令之國乂身長七尺五寸開<lb/>
朗果㫁才力絶人虛心下士甚有名譽三王之舉義也<lb/>
乂率國兵應之過趙國房子令距守乂殺之進軍為成<lb/>
<pb n="KR2d0006_WYG_089-27b"/>
都後繼常山内史程恢将貳於乂乂到鄴斬恢及其五<lb/>
子至洛拜撫軍大将軍領左軍将軍頃之遷驃騎将軍<lb/>
開府復本國乂見齊王冏漸専權嘗與成都王穎俱拜<lb/>
陵因謂穎曰天下者先帝之業也王宜維之時聞其言<lb/>
者皆憚之及河間王顒将誅冏傳檄以乂為内主冏遣<lb/>
其将董艾襲乂乂将左右百餘人手斫車幰露乘馳赴<lb/>
宫閉諸門奉天子與冏相攻起火燒冏府連戰三日冏<lb/>
敗斬之并誅諸黨與二千餘人顒本以乂弱冏强兾乂<lb/>
<pb n="KR2d0006_WYG_089-28a"/>
為冏所禽然後以乂為辭宣告四方共討之因廢帝立<lb/>
成都王已為宰輔専制天下既而乂殺冏其計不果乃<lb/>
潜使侍中馮蓀河南尹李含中書令卞粹等襲乂乂並<lb/>
誅之顒遂與穎同伐京都穎遣刺客圖乂時長沙國左<lb/>
常侍王矩侍直見客色動遂殺之詔以乂為大都督以<lb/>
距顒連戰自八月至十月朝議以乂穎兄弟可以辭說<lb/>
而釋乃使中書令王衍行太尉光祿勲石陋行司徒使<lb/>
說穎令與乂分陕而居穎不從乂因致書於穎勸令還<lb/>
<pb n="KR2d0006_WYG_089-28b"/>
鎮以寕帝室穎復乂書求斬羊元之皇甫商等首當自<lb/>
歸鄴辭語皆不相能乂前後破穎軍斬獲六七萬人戰<lb/>
久糧乏城中大飢雖曰疲弊将士同心皆願效死而乂<lb/>
奉上之禮未有虧失張方以為未可尅欲還長安而東<lb/>
海王越慮事不濟潜與殿中将收乂送金墉城乂表曰<lb/>
陛下篤睦委臣朝事臣小心忠孝神祗所鑒諸王承謬<lb/>
率衆見責朝臣無正各慮私困收臣别省送臣幽宫臣<lb/>
不惜軀命但念大晉衰微枝黨欲盡陛下孤危若臣死<lb/>
<pb n="KR2d0006_WYG_089-29a"/>
國寕亦家之利但恐快凶人之志無益於陛下耳殿中<lb/>
左右恨乂功垂成而敗謀刼出之更以距穎越懼難作<lb/>
欲遂誅乂黄門郎潘滔勸越宻告張方方遣部将郅輔<lb/>
勒兵三千就金墉收乂至營炙而殺之乂怨痛之聲達<lb/>
於逺近三軍莫不為之垂涕時年二十八乂将殯於城<lb/>
東官屬莫敢徃故掾劉祐獨送之歩持䘮車悲號㫁絶<lb/>
哀感路人張方以其義士不之問也初乂執權之始洛<lb/>
下謡曰草木萌牙殺長沙乂以正月二十五日廢二十<lb/>
<pb n="KR2d0006_WYG_089-29b"/>
七日薨如謡言焉永嘉中懐帝以乂子碩嗣拜散騎常<lb/>
侍後沒于劉聪<lb/>
成都王穎字章度武帝第十六子也太康末受封邑十<lb/>
萬户後拜越騎校尉加散騎常侍車騎将軍賈謐嘗與<lb/>
皇太子博争道穎在坐厲聲呵謐曰皇太子國之儲君<lb/>
賈謐何得無禮謐懼由此出穎為平北将軍鎮鄴轉鎮<lb/>
北大将軍趙王倫之簒也進征北大将軍加開府儀同<lb/>
三司及齊王冏起義穎發兵應冏以鄴令盧志為左長<lb/>
<pb n="KR2d0006_WYG_089-30a"/>
史頓邱太守鄭琰為右長史黄門郎程牧為左司馬陽<lb/>
平太守和演為右司馬使兖州刺史王彦兾州刺史李<lb/>
毅督護趙驤石超等為前鋒羽檄所及莫不響應至朝<lb/>
歌衆二十餘萬趙驤至黄橋為倫将士猗許超所敗死<lb/>
者八千餘人士衆震駭穎欲退保朝歌用盧志王彦策<lb/>
又使趙驤率衆八萬與王彦俱進倫復遣孫㑹劉琨等<lb/>
率三萬人與猗超合兵距驤等精甲耀日鐵騎前驅猗<lb/>
既戰勝有輕驤之心未及温十餘里復大戰猗等奔潰<lb/>
<pb n="KR2d0006_WYG_089-30b"/>
穎遂過河乘勝長驅左将軍王輿殺孫秀幽趙王倫迎<lb/>
天子反正及穎入京師誅倫使趙驤石超等助齊王冏<lb/>
攻張泓於陽翟泓等遂䧏冏始率衆入洛自以首建大<lb/>
謀遂擅威權穎營于太學及入朝天子親勞焉穎拜謝<lb/>
曰此大司馬臣冏之勲臣無預焉見訖即辭出不復還<lb/>
營便謁太廟出自東陽門遂歸鄴遣信與冏别冏大驚<lb/>
馳出送穎至七里澗及之穎住車言别流涕不及時事<lb/>
惟以太妃疾苦形於顔色百姓觀者莫不傾心至鄴詔<lb/>
<pb n="KR2d0006_WYG_089-31a"/>
遣兼太尉王粹加九錫殊禮進位大将軍都督中外諸<lb/>
軍事假節加黄鉞録尚書事入朝不趨劒履上殿穎拜<lb/>
受徽號讓還殊禮九錫表論興義功臣盧志和演董洪<lb/>
王彦趙驤等五人皆封開國公侯又表稱大司馬前在<lb/>
陽翟與强賊相持既久百姓瘡痍饑餓凍餒宜急拯救<lb/>
乞差發郡縣車一時運河北邸閣米十五萬斛以賑陽<lb/>
翟饑民盧志言於穎曰黄橋戰亡者有八千人既經夏<lb/>
暑露骨中野可為傷惻昔周王𦵏枯骨故詩云行有死<lb/>
<pb n="KR2d0006_WYG_089-31b"/>
人尚或墐之况此等致死於王事乎穎乃造棺八千餘<lb/>
枚以成都國秩為衣服歛祭𦵏於黄橋北樹枳籬為之<lb/>
塋域又立都祭堂刋石立碑紀其赴義之功使亡者之<lb/>
家四時祭祀仍表其門閭加常戰亾二等又令河内温<lb/>
縣埋藏趙王倫戰死士卒萬四千餘人穎形美而神昬<lb/>
不知書然噐性敦厚委事於志故得成其美焉及齊王<lb/>
冏驕侈無禮於是衆望歸之詔遣侍中馮蓀中書令卞<lb/>
粹喻穎入輔政并使受九錫穎猶讓不拜尋加太子太<lb/>
<pb n="KR2d0006_WYG_089-32a"/>
傅穎嬖人孟玖不欲還洛又程太妃愛戀鄴都以此議<lb/>
久不决留義募将士既久咸怨曠思歸或有輒去者乃<lb/>
題鄴城門云大事解散暫欲遽請且歸赴時務昔以義<lb/>
來今以義去若復有急更相語穎知不可留因遣之百<lb/>
姓乃安及冏敗頴懸執朝政事無巨細皆就鄴諮之後<lb/>
張昌擾亂荆土頴拜表南征所在響赴既恃功驕奢百<lb/>
度弛廢甚於冏時穎方恣其欲而憚長沙王乂在内遂<lb/>
與河間王顒表請誅后父羊元之左将軍皇甫商等檄<lb/>
<pb n="KR2d0006_WYG_089-32b"/>
乂使就第乃與顒将張方伐京師以平原内史陸機為<lb/>
前鋒都督前将軍假節穎次朝歌每夜矛㦸有光若火<lb/>
其壘井中皆有龍象進軍屯河南阻清水為壘造浮橋<lb/>
以通河北以大木函盛石沈之以繫橋名曰石鼈陸機<lb/>
戰敗死者甚衆機又為孟玖所譛穎收機斬之夷其三<lb/>
族語在機傳於是進攻京城時常山人王輿合衆萬餘<lb/>
欲襲穎㑹又被執其黨斬輿䧏穎穎既入京師復旋鎮<lb/>
于鄴増封二十郡拜丞相河間王顒表頴宜為儲副遂<lb/>
<pb n="KR2d0006_WYG_089-33a"/>
廢太子覃立穎為皇太弟丞相如故制度一依魏武故<lb/>
事乘輿服御皆遷于鄴表罷宿衞兵屬相府吏以王官<lb/>
宿衞穎僣侈日甚有無君之心委任孟玖等大失衆望<lb/>
永興初左衞將軍陳眕殿中中郎逯苞成輔及長沙故<lb/>
将上官己等奉大駕討穎馳檄四方赴者雲集軍次安<lb/>
陽衆十餘萬鄴中震懼穎欲走其椽歩熊有道術曰勿<lb/>
動南軍必敗穎㑹其衆問計東安王繇乃曰天子親征<lb/>
宜罷甲縞素出迎請罪司馬王混參軍崔曠䓁勸穎距<lb/>
<pb n="KR2d0006_WYG_089-33b"/>
戰穎從之乃遣奮武将軍石超率衆五萬次于蕩隂眕<lb/>
二弟匡規自鄴赴王師云鄴中皆已離叛由是不甚設<lb/>
備超衆奄至王師敗績矢及乘輿侍中嵇紹死於帝側<lb/>
左右皆奔散乃棄天子於槀中超遂奉帝幸鄴穎改元<lb/>
建武害東安王繇署置百官殺生自已立郊於鄴南平<lb/>
北将軍王浚寕北将軍東嬴公騰殺穎所置幽州刺史<lb/>
和演穎徵浚浚屯兾州不進與騰及烏九羯朱襲穎侯<lb/>
騎至鄴穎遣幽州刺史王斌及石超李毅等距浚為羯<lb/>
<pb n="KR2d0006_WYG_089-34a"/>
朱等所敗鄴中大震百僚奔走士卒分散頴懼将帳下<lb/>
數十騎擁天子與中書監盧志單車而走五日至洛羯<lb/>
朱追至朝歌不及而還河間王顒遣張方率甲卒二萬<lb/>
救穎至洛方乃挾帝擁穎及豫章王并髙光盧志等歸<lb/>
于長安顒廢頴歸藩以豫章王為皇太弟頴既廢河北<lb/>
思之鄴中故将公師藩汲桑等起兵以迎穎衆情翕然<lb/>
顒復拜穎鎮東大将軍都督河北諸軍事給兵千人鎮<lb/>
鄴穎至洛而東海王越率衆迎大駕所在蜂起穎以北<lb/>
<pb n="KR2d0006_WYG_089-34b"/>
方盛强懼不可進自洛陽奔闗中值大駕還洛穎自華<lb/>
陰趋武闗出新野帝詔鎮南將軍劉𢎞南中郎將劉陶<lb/>
收捕穎穎於是棄母妻單車與二子廬江王普中都王<lb/>
廓渡河赴朝歌收合故将士數百人欲就公師藩頓邱<lb/>
太守馮嵩執穎及普廓送鄴范陽王虓幽之而無他意<lb/>
屬虓暴薨長史劉輿見穎為鄴都所服慮為後患祕不<lb/>
發䘮偽令人為臺使稱詔夜賜穎死穎謂守者田徽曰<lb/>
范陽王死乎徽曰不知穎曰卿年幾徽曰五十穎曰知<lb/>
<pb n="KR2d0006_WYG_089-35a"/>
天命不徽曰不知穎曰我死之後天下安乎不安乎我<lb/>
自放逐於今三年身體手足不見洗沐取數斗湯来其<lb/>
二子號泣穎勅人將去乃散髮東首臥命徽縊之時年<lb/>
二十八二子亦死鄴中哀之穎之敗也官屬並奔散惟<lb/>
盧志隨從不怠論者稱之其後汲桑害東嬴公騰稱為<lb/>
穎報讐遂出穎棺載之於軍中毎事啟靈以行軍令桑<lb/>
敗棄棺於故井中穎故臣收之改𦵏于洛陽懷帝加以<lb/>
縣王禮穎死後數年開封間有傳穎子年十餘嵗流離<lb/>
<pb n="KR2d0006_WYG_089-35b"/>
百姓家東海王越遣人殺之永嘉中立東萊王㽔子遵<lb/>
為穎嗣封華容縣王後沒于賊國除<lb/>
河間王顒字文載安平獻王孚孫太原烈王瓌之子也<lb/>
初襲父爵咸寕二年就國三年改封河間少有清名輕<lb/>
財愛士與諸王俱来朝武帝嘆顒可以為諸國儀表元<lb/>
康初為北中郎将監鄴城九年代梁王肜為平西将軍<lb/>
鎮闗中石函之制非親親不得都督闗中顒於諸王為<lb/>
踈特以賢舉及趙王倫簒位齊王冏謀討之前安西參<lb/>
<pb n="KR2d0006_WYG_089-36a"/>
軍夏侯奭自稱侍御史在始平合衆得數千人以應冏<lb/>
遣信要顒顒遣主簿房陽河間國人張方討擒奭及其<lb/>
黨十數人於長安市腰斬之及冏檄至顒執冏使送之<lb/>
於倫倫徵兵於顒顒遣張方率闗右健将赴之方至華<lb/>
隂顒聞二王兵盛乃加長史李含龍驤將軍領督䕶席<lb/>
薳等追方軍回以應二王義兵至潼闗而倫秀已誅天<lb/>
子反正含方各率衆還及冏論功雖怒顒初不同而終<lb/>
能濟義進位侍中太尉加三賜之禮後含為翊軍校尉<lb/>
<pb n="KR2d0006_WYG_089-36b"/>
與冏參軍皇甫商司馬趙驤有憾遂奔顒詭稱受密詔<lb/>
代冏因說利害顒納之便發兵遣使邀成都王穎以含<lb/>
為都督率諸軍屯隂盤前鋒次于新安去洛百二十里<lb/>
檄長沙王乂討冏及冏敗顒以含為河南尹使與馮蓀<lb/>
卞粹等潜圖害乂商知含前矯妄及與顒隂謀具以告<lb/>
乂乂乃誅含等顒聞含死即起兵以討商為名使張方<lb/>
為都督領精卒七萬向洛方攻商商距戰而潰方遂進<lb/>
攻西明門乂率中軍左右衛撃之方衆大敗死者五千<lb/>
<pb n="KR2d0006_WYG_089-37a"/>
餘人方初於駛水橋西為營於是築壘數重外引廪榖<lb/>
以足軍食乂復從天子出攻方戰輙不利及乂死方還<lb/>
長安詔以顒為太宰大都督雍州牧顒廢皇太子覃立<lb/>
成都王頴為太弟改年大赦左衛将軍陳眕奉天子伐<lb/>
頴顒又遣方率兵二萬救鄴天子已幸鄴方屯兵洛陽<lb/>
及王浚等伐穎穎挟天子歸洛陽方将兵入殿中逼帝<lb/>
幸其壘掠府庫将焚宫廟以絶衆心盧志諫乃止方又<lb/>
逼天子幸長安顒乃選置百官改秦州為定州及東海<lb/>
<pb n="KR2d0006_WYG_089-37b"/>
王越起兵徐州西迎大駕闗中大懼方謂顒曰方所領<lb/>
猶有十餘萬衆奉送大駕還洛宫使成都王反鄴公自<lb/>
留鎮闗中方北討博陵如此天下可小安無復舉手者<lb/>
顒慮事大難濟不許乃假劉喬節進位鎮東大将軍遣<lb/>
成都王穎縂統樓襃王闡等諸軍據河橋以距越王浚<lb/>
遣督䕶劉根将三百騎至河上闡出戰為所殺穎頓軍<lb/>
張方故壘范陽王虓遣鮮卑騎與平昌博陵衆襲河橋<lb/>
樓襃西走追騎至新安道路死者不可勝數初越以張<lb/>
<pb n="KR2d0006_WYG_089-38a"/>
方刼遷大駕天下怨憤倡義與山東諸侯尅期奉迎先<lb/>
遣說顒令送帝還都與顒分陜而居顒欲從之而方不<lb/>
可及東軍大㨗成都等敗顒令方親信將郅輔夜斬方<lb/>
首送以示東軍尋變計更遣刁黙守潼闗乃咎輔殺方<lb/>
又斬輔顒先遣将吕朗䓁據滎陽范陽王虓司馬劉琨<lb/>
以方首示朗於是朗䧏時東軍既盛破刁黙入闗顒懼<lb/>
又遣馬瞻郭偉於灞水禦之瞻䓁戰敗散走顒單馬逃<lb/>
于太白山東軍入長安大駕旋以太弟太保梁柳為鎮<lb/>
<pb n="KR2d0006_WYG_089-38b"/>
西将軍守闗中馬瞻䓁出詣栁因共殺栁於城内瞻䓁<lb/>
與始平太守梁邁合從迎顒於南山顒不肯入府長安<lb/>
令蘓衆記室督朱永勸顒表稱栁病卒輙知軍事𢎞農<lb/>
太守裴廙秦國内史賈龕安定太守賈疋䓁起義討顒<lb/>
斬馬瞻梁邁䓁東海王越遣督䕶糜晃率國兵伐顒至<lb/>
鄭顒将牽秀距晃晃斬秀并其二子義軍據有闗中顒<lb/>
保城而已永嘉初詔以顒為司徒乃就徵南陽王模遣<lb/>
将梁臣於新安雍谷車上扼殺之并其三子詔以彭城<lb/>
<pb n="KR2d0006_WYG_089-39a"/>
元王植子融為顒嗣改封樂成縣王薨無子建興中元<lb/>
帝又以彭城康王釋子欽為融嗣<lb/>
東海孝獻王越字元超髙密王泰之次子也少有令名<lb/>
謙虗持布衣之操為中外所宗初以世子為騎都尉與<lb/>
駙馬都尉楊邈及琅邪王伷子繇俱侍講東宫拜散騎<lb/>
侍郎歴左衛将軍加侍中預討楊駿有功封五千户侯<lb/>
遷散騎常侍輔國将軍尚書右僕射領游擊将軍復為<lb/>
侍中加奉車都尉别封東海王永康初為中書令徙侍<lb/>
<pb n="KR2d0006_WYG_089-39b"/>
中遷司空領中書監成都王穎攻長沙王乂乂固守洛<lb/>
陽殿中諸将及三部司馬疲於戰守密與左衛将軍朱<lb/>
黙夜收乂别省逼越為主啟恵帝免乂官事定越稱疾<lb/>
遜位帝不許加守尚書令太安初帝北征鄴以越為大<lb/>
都督六軍敗越奔下邳徐州都督東平王楙不納越徑<lb/>
還東海成都王穎以越兄弟宗室之美下寛令招之越<lb/>
不應命帝西幸以越為太傅與太宰顒夾輔朝政讓不<lb/>
受東海中尉劉洽勸越發兵以備穎越以洽為左司馬<lb/>
<pb n="KR2d0006_WYG_089-40a"/>
尚書曹馥為軍司既起兵楙懼乃以州與越越以司空<lb/>
領徐州都督以楙領兖州刺史越三弟並據方任征伐<lb/>
輒選刺史守相朝士多赴越而河間王顒挟天子發詔<lb/>
罷越䓁皆令就國越倡義奉迎大駕還復舊都率甲士<lb/>
三萬西次蕭縣豫州刺史劉喬不受越命遣子祐距之<lb/>
越軍敗范陽王虓遣督䕶田徽以突騎八百迎越遇祐<lb/>
於譙祐衆潰越進屯陽武山東兵盛闗中大懼顒斬送<lb/>
張方首求和尋變計距越越率諸侯及鮮卑許扶歴駒<lb/>
<pb n="KR2d0006_WYG_089-40b"/>
次宿歸等歩騎迎恵帝反洛陽詔越以太傅録尚書事<lb/>
以下邳濟陽二郡増封及懐帝即位委政於越吏部郎<lb/>
周穆清河王覃舅越之姑子也與其妹夫諸葛玫共說<lb/>
越曰主上之為太弟張方意也清河王本為太子為羣<lb/>
凶所廢先帝暴崩多疑東宫公盍思伊霍之舉以寕社<lb/>
稷乎言未卒越曰此豈宜言邪叱左右斬之以玫穆世<lb/>
家罪止其身因此表除三族之法帝始親萬機留心庶<lb/>
事越不說求出藩帝不許越遂出鎮許昌永嘉初自許<lb/>
<pb n="KR2d0006_WYG_089-41a"/>
昌率茍晞及兾州刺史丁劭討汲桑破之越遷于許長<lb/>
史潘滔說之曰兖州天下樞要公宜自牧乃轉茍晞為<lb/>
青州刺史由是與晞有隙尋詔越為丞相兖州牧督兖<lb/>
豫司兾幽并六州越辭丞相不受自許遷于鄄城越恐<lb/>
清河王覃終為儲副矯詔收付金墉城尋害之王彌入<lb/>
許越遣左司馬王斌率甲士五千餘人入衛京師鄄城<lb/>
自壞越惡之移屯濮陽又遷于滎陽召田甄等六率甄<lb/>
不受命越遣監軍劉望討甄初東嬴公騰之鎮鄴也携<lb/>
<pb n="KR2d0006_WYG_089-41b"/>
并州将田甄甄弟蘭任祉祈濟李惲薄盛等部衆萬餘<lb/>
人至鄴遣就榖兾州號為乞活及騰敗甄等邀破汲桑<lb/>
於赤橋越以甄為汲郡蘭為鉅鹿太守甄求魏郡越不<lb/>
許甄怒故召不至望既渡河甄退李惲薄盛斬田蘭率<lb/>
其衆降甄祉濟棄軍奔上黨越自滎陽還洛以太學為<lb/>
府疑朝臣貳於己乃誣帝舅王延等為亂遣王景率甲<lb/>
士三千人入宫收延等付廷尉殺之越觧兖州牧領司<lb/>
徒越既與茍晞構怨又以頃興事多由殿省乃奏宿衛<lb/>
<pb n="KR2d0006_WYG_089-42a"/>
有侯爵者皆罷之時殿中武官並封侯由是出者略盡<lb/>
皆涕泣而去乃以東海國上軍将軍何倫為右衞将軍<lb/>
王景為左衞将軍領國兵數百人宿衞越自誅王延等<lb/>
大失衆望而多有猜嫌散騎侍郎髙韜有憂國之言越<lb/>
以謗訕時政害之而不自安乃戎服入見請討石勒且<lb/>
鎮集兖豫以援京師帝曰今逆衆侵逼郊畿王室蠢蠢<lb/>
莫有固志朝廷社稷倚頼於公豈可逺出以孤根本對<lb/>
曰臣今率衆邀賊勢必滅之賊滅則不逞消殄已東諸<lb/>
<pb n="KR2d0006_WYG_089-42b"/>
州貢職流通此所以宣暢國威藩屏之宜也若端坐京<lb/>
輦以失機㑹則釁弊日滋所憂逾重遂行留妃裴氏世<lb/>
子鎮軍将軍毘及龍驤将軍李惲并何倫等守衞京師<lb/>
表以行臺隨軍率甲士四萬東屯于項王公卿士隨從<lb/>
者甚衆詔加九錫越乃羽檄四方而所徵者皆不至而<lb/>
茍晞又表討越語在晞傳越以豫州刺史馮嵩為左司<lb/>
馬自領豫州牧越専擅威權圖為霸業朝賢素望選為<lb/>
佐吏名将勁卒充于己府不臣之迹四海所知而公私<lb/>
<pb n="KR2d0006_WYG_089-43a"/>
罄乏所在冦亂州郡携貳上下崩離禍結釁深遂憂懼<lb/>
成疾永嘉五年薨于項祕不發䘮以襄陽王範為大将<lb/>
軍統其衆還𦵏東海石勒追及於苦縣寗平城将軍錢<lb/>
端出兵距勒戰死軍潰勒命焚越柩曰此人亂天下吾<lb/>
為天下報之故燒其骨以告天地於是衆數十萬勒以<lb/>
騎圍而射之相踐如山王公士庶死者十餘萬王彌弟<lb/>
璋焚其餘衆并食之天下歸罪於越帝發詔貶為縣王<lb/>
何倫李惲聞越之死祕不發喪奉妃裴氏及毘出京京<lb/>
<pb n="KR2d0006_WYG_089-43b"/>
城從者傾城所經暴掠至洧倉又為勒所敗毘及宗室<lb/>
三十六王皆沒于賊李惲殺妻子奔廣宗何倫走下邳<lb/>
裴妃為人所掠賣於呉氏太興中得渡江欲招䰟𦵏越<lb/>
元帝詔有司詳議博士傅純曰聖人制禮以事緣情設<lb/>
冢椁以蔵形而事之以凶立廟祧以安神而奉之以吉<lb/>
送形而徃迎精而還此墓廟之大分形神之異制也至<lb/>
於室廟寢廟祊祭非一處所以廣求神之道而獨不於<lb/>
墓眀非神之所處也今亂形神之别錯廟墓之宜違禮<lb/>
<pb n="KR2d0006_WYG_089-44a"/>
制義莫大於此於是下詔不許裴妃不奉詔遂𦵏越於<lb/>
廣陵太興末墓毁改𦵏丹徒初元帝鎮建鄴裴妃之意<lb/>
也帝深德之數幸其第以第三子冲奉越後薨無子成<lb/>
帝以少子奕繼之哀帝徙奕為琅邪王而東海無嗣隆<lb/>
安初安帝更以㑹稽忠王次子彦璋為東海王繼冲為<lb/>
曽孫為桓元所害國除<lb/>
　　武十二王<lb/>
武帝二十六男楊元后生毘陵悼王軌恵帝秦獻王柬<lb/>
<pb n="KR2d0006_WYG_089-44b"/>
審美人生城陽懐王景楚隠王瑋長沙厲王乂徐才人<lb/>
生城陽殤王憲匱才人生東海冲王祗趙才人生始平<lb/>
哀王裕趙美人生代哀王演李夫人生淮南忠壯王允<lb/>
呉敬王晏嚴保林生新都懐王該陳美人生清河康王<lb/>
遐諸姬生汝陰哀王謨程才人生成都王穎王才人生<lb/>
孝懐帝楊悼后生渤海殤王恢餘八子不顯母氏並早<lb/>
夭又無封國及追諡今並畧之其瑋穎乂自有傳<lb/>
毘陵悼王軌字正則初拜騎都尉年二嵗而夭太康十<lb/>
<pb n="KR2d0006_WYG_089-45a"/>
年追加封諡以楚王瑋子義嗣<lb/>
秦獻王柬字𢎞度沈敏有識量泰始六年封汝南王咸<lb/>
寕初徙封南陽王拜左将軍領右軍将軍散騎常侍武<lb/>
帝幸宣武塲以三十六軍兵簿令柬料校之柬一省便<lb/>
擿脱謬帝異之於諸子中尤見愛幸以左将軍居齊獻<lb/>
王故府甚貴寵為天下所屬目性仁訥無機辨之譽太<lb/>
康十年徙封於秦邑八萬户于時諸王封中土者皆五<lb/>
萬户以柬與太子同產故特加之轉鎮西将軍西戎校<lb/>
<pb n="KR2d0006_WYG_089-45b"/>
尉假節與楚淮南王俱之國及恵帝即位来朝拜驃騎<lb/>
将軍開府儀同三司加侍中録尚書事進位大将軍時<lb/>
楊駿伏誅柬既痛舅氏覆滅甚有憂危之慮屢述武帝<lb/>
㫖請還藩而汝南王亮留柬輔政及亮與楚王瑋被誅<lb/>
時人嘆柬有先識元康元年薨年三十朝野痛惜之無<lb/>
子以淮南王允子郁為嗣與允俱被害永寕二年追諡<lb/>
曰悼又以呉王晏子鄴嗣懐帝崩鄴入纂帝位國絶<lb/>
城陽懐王景字景度出繼叔父城陽哀王兆後泰始五<lb/>
<pb n="KR2d0006_WYG_089-46a"/>
年受封六年薨<lb/>
東海沖王祗字敬度泰始九年五月受封殤王薨復以<lb/>
沖繼兆其年薨時年三嵗<lb/>
始平哀王裕字濬度咸寕三年受封其年薨年七嵗無<lb/>
子以淮南王允子迪為嗣太康十年改封漢王為趙王<lb/>
倫所害<lb/>
淮南忠壯王允字欽度咸寕三年封濮陽王拜越騎校<lb/>
尉太康十年徙封淮南仍之國都督揚江二州諸軍事<lb/>
<pb n="KR2d0006_WYG_089-46b"/>
鎮東大将軍假節元康九年入朝初愍懐王廢議者将<lb/>
立允為太弟㑹趙王倫廢賈后詔遂以允為驃騎将軍<lb/>
開府儀同三司侍中都督如故領中䕶軍允性沈毅宿<lb/>
衞将士皆敬服之倫既有僣逆之志允隂知之稱疾不<lb/>
朝密養死士潜謀誅倫倫甚憚之轉為太尉外示優崇<lb/>
實奪其兵也允稱疾不拜倫遣御史逼允収官屬以下<lb/>
劾以大逆允恚視詔乃孫秀手書也大怒便收御史將<lb/>
斬之御史走而獲免斬其令史二人厲色謂左右曰趙<lb/>
<pb n="KR2d0006_WYG_089-47a"/>
王欲破我家遂率國兵及帳下七百人直出大呼曰趙<lb/>
王反我將攻之佐淮南王者左袒於是歸之者甚衆允<lb/>
将赴宫左丞王輿閉東掖門允不得入遂圍相府允所<lb/>
将兵皆淮南竒才劒客也與戰頻敗之倫兵死者千餘<lb/>
人太子左率陳徽勒東宫兵鼓譟於内以應允結陣於<lb/>
承華門前弓弩齊發射倫飛矢雨集主書司馬畦祕以<lb/>
身蔽倫箭中其背而死倫官屬皆隠樹而立樹輒中數<lb/>
百箭自辰至未徽兄淮時為中書令遣麾騶虞幡以解<lb/>
<pb n="KR2d0006_WYG_089-47b"/>
鬭倫子䖍為侍中在門下省密要壯士約以富貴於是<lb/>
遣司馬督䕶伏允領騎四百從宫中出舉空版詐言有<lb/>
詔助淮南王允允不之覺開陣納之下車受詔為允所<lb/>
害時年二十九初倫兵敗皆相傳曰已擒倫矣百姓大<lb/>
悅既聞允死莫不嘆息允三子皆被害坐允夷滅者數<lb/>
千人及倫誅齊王冏表理允寃以息超繼允後於是有<lb/>
詔改𦵏賜以殊禮追贈司徒冏敗超被幽金墉城復以<lb/>
呉王晏子祥為嗣拜散騎常侍洛陽傾覆為劉聪所害<lb/>
<pb n="KR2d0006_WYG_089-48a"/>
代哀王演字宏度太康十年受封少有廢疾不之國演<lb/>
常止于宫中薨無子以成都王穎子廓為嗣改封中都<lb/>
王後與穎俱死<lb/>
新都王該字元度咸寕三年受封太康四年薨時年十<lb/>
三無子國除<lb/>
清河康王遐字深度美容儀有精彩武帝愛之既受封<lb/>
出繼叔父城陽哀王兆太康十年増封渤海郡歴右将<lb/>
軍散騎常侍前将軍元康初進撫軍将軍加侍中遐長<lb/>
<pb n="KR2d0006_WYG_089-48b"/>
而懦弱無所是非性好内不能接士大夫及楚王瑋之<lb/>
舉兵也使遐收衛瓘而瓘故吏榮晦遂盡殺瓘子孫遐<lb/>
不能禁為世所尤永康元年薨時年二十八四子覃籥<lb/>
銓端覃嗣立及冲太孫薨東宫曠然未有冢嗣齊王冏<lb/>
表立覃為皇太子既而河間王顒脅遷大駕表立成都<lb/>
王穎為皇太弟廢覃復為清河王初覃為清河世子所<lb/>
佩金鈴歘生隠起如麻粟祖母陳太妃以為不祥毁而<lb/>
賣之占者以金是晉行大興之祥覃為皇允是其瑞也<lb/>
<pb n="KR2d0006_WYG_089-49a"/>
毁而賣之象覃見廢不終之驗也永嘉中前北軍中候<lb/>
任城吕雍度支校尉陳顔等謀立覃為太子事覺幽於<lb/>
金墉城未㡬被害時年十四𦵏以庶人禮籥初封新蔡<lb/>
王覃薨還封清河王銓初封上庸王懐帝即位更封豫<lb/>
章王二年立為皇太子洛京傾覆沒于劉聪端初封廣<lb/>
川王銓之為皇太子也轉封豫章禮秩如皇太子拜散<lb/>
騎常侍平南将軍都督江州諸軍事假節當之國㑹洛<lb/>
陽䧟沒端東奔茍晞於蒙晞立為皇太子七十日為石<lb/>
<pb n="KR2d0006_WYG_089-49b"/>
勒所沒<lb/>
汝隂哀王謨字令度太康七年薨時年十一無後國除<lb/>
呉敬王晏字平度太康十年受封食丹陽呉興并呉三<lb/>
郡歴射聲校尉後軍将軍與兄淮南王允共攻趙王倫<lb/>
允敗收晏付廷尉欲殺之傳祗於朝堂正色而争於是<lb/>
羣官並諫倫乃貶為賓徒縣王後徙封代王倫誅詔復<lb/>
晏本封拜上軍大将軍開府加侍中長沙王乂成都王<lb/>
穎之相攻也乂以晏為前鋒都督數交戰永嘉中為太<lb/>
<pb n="KR2d0006_WYG_089-50a"/>
尉大将軍晏為人恭愿才不及中人於武帝諸子中最<lb/>
劣又少有風疾視瞻不端後轉増劇不堪朝覲及洛京<lb/>
傾覆晏亦遇害時年三十一愍帝即位追贈太保五子<lb/>
長子不顯名與晏同沒餘四子祥鄴固衍祥嗣淮南王<lb/>
允鄴即愍帝固初封漢王改封濟南衍初封新都王改<lb/>
封濟隂為散騎常侍皆沒于賊<lb/>
渤海殤王恢字思度太康五年薨時年二嵗追加封諡<lb/>
　　元四王<lb/>
<pb n="KR2d0006_WYG_089-50b"/>
元帝六男宫人荀氏生明帝及琅邪孝王裒石媫伃生<lb/>
東海哀王沖王才人生武陵威王晞鄭夫人生琅邪悼<lb/>
王煥及簡文帝<lb/>
琅邪孝王裒字道成母荀氏以微賤入宫元帝命虞妃<lb/>
養之初繼叔父長樂亭侯渾後徙封宣城郡公拜後将<lb/>
軍及帝為晉王有司奏立太子帝以裒有成人之量過<lb/>
於明帝從容謂王導曰立子以徳不以年導曰世子宣<lb/>
城俱有朗儁之目固當以年於是太子位遂定更封裒<lb/>
<pb n="KR2d0006_WYG_089-51a"/>
琅邪嗣恭王後改食㑹稽宣城邑五萬二千户拜散騎<lb/>
常侍使持節都督青徐兖三州諸軍事車騎将軍徵還<lb/>
京師建武元年薨年十八贈車騎大将軍加侍中及妃<lb/>
山氏薨祔𦵏穆帝更贈裒太保子哀王安國立未踰年<lb/>
薨<lb/>
東海哀王沖字道讓元帝以東海王越世子毗沒于石<lb/>
勒不知存亾乃以沖繼毘後稱東海世子以毘陵郡増<lb/>
本封邑萬户又改食下邳蘭陵以越妃裴氏為太妃拜<lb/>
<pb n="KR2d0006_WYG_089-51b"/>
長水校尉髙選僚佐以沛國劉耽為司馬潁川庾懌為<lb/>
功曹呉郡頋和為主簿永昌中遷中軍将軍加散騎常<lb/>
侍及東海太妃薨因發毘喪沖即王位以滎陽益東海<lb/>
國轉車騎将軍徙驃騎将軍咸康七年薨年三十一贈<lb/>
侍中驃騎将軍儀同三司無子成帝遺詔以小晚生奕<lb/>
繼哀王為東海王以道逺罷滎陽更以臨川郡益東海<lb/>
及哀帝以琅邪王即尊位徙奕為琅邪王東海國闕無<lb/>
嗣奕後入纂大業桓溫廢之復為東海王既而貶為海<lb/>
<pb n="KR2d0006_WYG_089-52a"/>
西公東海國又闕嗣隆安三年安帝詔以㑹稽忠王次<lb/>
子彦璋為東海王繼哀王為曽孫改食呉興郡為桓元<lb/>
所害國除<lb/>
武陵威王晞字道叔出繼武陵王喆後太興元年受封<lb/>
咸和初拜散騎常侍後以湘東増武陵國除左将軍遷<lb/>
鎮軍將軍加散騎常侍康帝即位加侍中特進建元初<lb/>
領祕書監穆帝即位轉鎮軍大将軍遷太宰太和初加<lb/>
羽葆鼓吹入朝不趨贊拜不名劒履上殿固讓晞無學<lb/>
<pb n="KR2d0006_WYG_089-52b"/>
術而有武幹為桓溫所忌及簡文帝即位温乃表免晞<lb/>
官以王歸藩又免其世子綜官解子㻱散騎常侍㻱以<lb/>
梁王隨晞晞既見黜送馬八十五匹三百人杖以歸温<lb/>
温又逼新蔡王晃使自誣與晞綜及著作郎殷涓太宰<lb/>
長史庾籍掾曹秀舎人劉彊等謀逆遂收付廷尉請誅<lb/>
之簡文帝不許温於是奏徙新安郡宗屬悉從之而族<lb/>
誅殷涓等廢晃徙衡陽郡太元六年晞卒于新安時年<lb/>
六十六孝武帝三日臨于西堂詔書追悼追封新寕郡<lb/>
<pb n="KR2d0006_WYG_089-53a"/>
王邑千户晞三子綜㻱遵以遵嗣追贈綜給事中㻱散<lb/>
騎侍郎十二年追復晞武陵國綜㻱各復先官㻱還繼<lb/>
梁國㻱字賢明出繼梁王翹官至永安太僕與父晞俱<lb/>
廢薨子龢嗣太元中復國薨子珍之嗣桓元簒立梁國<lb/>
人孔樸奉珍之奔于夀陽桓元敗珍之歸朝廷遷大将<lb/>
軍武陵王令授通直散騎郎累遷㳺擊将軍左衛太常<lb/>
劉裕伐姚泓請為諮議參軍裕将弱王室誣其罪害之<lb/>
遵字茂逺初襲封新寕時年十二受拜流涕哀感左右<lb/>
<pb n="KR2d0006_WYG_089-53b"/>
将軍桓伊嘗詣遵遵曰門何為通桓氏左右曰伊與桓<lb/>
温疎宗相見無嫌遵曰我聞人姓木邉便欲殺之况諸<lb/>
桓乎由是少稱聪慧及晞追封武陵以遵嗣歴位散騎<lb/>
常侍祕書監太宰中領軍桓元用事拜金紫光禄大夫<lb/>
元簒貶為彭澤侯遣之國行次石頭夜濤水入淮船破<lb/>
未得發㑹義旗興復還國第朝廷稱受宻詔使遵縂攝<lb/>
萬機加侍中大将軍移入東宫内外畢敬遷轉百官稱<lb/>
制書又教稱令書安帝反正更拜太保加班劒二十人<lb/>
<pb n="KR2d0006_WYG_089-54a"/>
義熈四年薨時年三十五詔賜東園温眀祕噐朝服一<lb/>
具衣一襲錢百萬布千匹策贈太傅𦵏加殊禮諡曰忠<lb/>
敬子定王季度立拜散騎侍郎薨子球之立宋興國除<lb/>
琅邪悼王煥字耀祖母有寵元帝特所鍾愛初繼帝弟<lb/>
長樂亭侯渾後封顯義亭侯及煥疾篤帝為之徹膳乃<lb/>
下詔封為琅邪王嗣恭王後俄而薨年二嵗帝悼念無<lb/>
已将𦵏以煥既封列國加以成人之禮詔立凶門栢歴<lb/>
備吉凶儀服營起園陵功役甚衆琅邪國右常侍㑹稽<lb/>
<pb n="KR2d0006_WYG_089-54b"/>
孫霄上疏切諌表寢不報永昌元年立煥母弟昱為琅<lb/>
邪王即簡文帝也咸和二年徙封㑹稽以康帝為琅邪<lb/>
王康帝即位哀帝為琅邪王哀帝即位廢帝為琅邪王<lb/>
廢帝即位又以簡文帝攝行琅邪王國祀簡文登阼國<lb/>
遂無嗣帝臨崩封少子道子為琅邪王太元十七年道<lb/>
子為㑹稽王更以恭帝為琅邪王恭帝即位琅邪國除<lb/>
　　簡文七子<lb/>
簡文帝七子王皇后生㑹稽思世子道生皇子俞生胡<lb/>
<pb n="KR2d0006_WYG_089-55a"/>
淑儀生臨川獻王郁皇子朱生王淑儀生皇子天流李<lb/>
夫人生孝武帝㑹稽文孝王道子俞生朱生天流並早<lb/>
夭今並畧之<lb/>
㑹稽思世子道生字延長帝為㑹稽王立道生為世子<lb/>
拜散騎侍郎給事中性疎躁不修行業多失禮度竟以<lb/>
幽廢而卒時年二十四無後及孝武帝即位嘗晝日見<lb/>
道生及臨川獻王郁郁曰大郎飢乏辛苦言竟不見帝<lb/>
傷感因以西陽王羕元孫珣之為後珣之歴呉興太守<lb/>
<pb n="KR2d0006_WYG_089-55b"/>
劉裕之伐闗中以為諮議參軍時帝道方謝珣之為宗<lb/>
室之美與梁王珍之俱被害<lb/>
臨川獻王郁字深仁㓜而敏慧道生初以無禮失㫖郁<lb/>
數勸以敬慎之道道生不納郁為之流涕簡文帝深噐<lb/>
異之年十七而薨久之追諡獻世子寕康初贈左将軍<lb/>
加散騎常侍追封郡王以武陵威王曽孫寳為嗣追尊<lb/>
其母胡淑儀為臨川太妃寳字𢎞文歴祕書監太常左<lb/>
将軍散騎常侍護軍将軍宋興以為金紫光禄大夫䧏<lb/>
<pb n="KR2d0006_WYG_089-56a"/>
為西豐侯食邑千户<lb/>
㑹稽文孝王道子字道子出後琅邪孝王少以清澹為<lb/>
謝安所稱年十嵗封琅邪王食邑一萬七千六百五十<lb/>
一户攝㑹稽國五萬九千一百四十户太元初拜散騎<lb/>
常侍中軍将軍進驃騎將軍後公卿奏道子親賢莫二<lb/>
宜正位司徒固讓不拜使録尚書六條事尋加開府領<lb/>
司徒及謝安薨詔道子領揚州刺史録尚書假節都督<lb/>
中外諸軍事衞府文武一以配驃騎府讓不受數年領<lb/>
<pb n="KR2d0006_WYG_089-56b"/>
徐州刺史太子大𫝊公卿又奏宜進位丞相揚州牧假<lb/>
黄鉞羽葆鼓吹並讓不受于時孝武帝不親萬機但與<lb/>
道子酣歌為務姏姆尼僧尤為親暱並竊㺯其權凡所<lb/>
幸接皆出自小豎郡守長吏多為道子所樹立既為揚<lb/>
州搃録勢傾天下由是朝野奔凑中書令王國寳性卑<lb/>
佞特為道子所寵昵官以賄遷刑政謬亂又崇信浮屠<lb/>
之學用度奢侈下不堪命太元以後為長夜之晏蓬首<lb/>
昏目政事多闕桓元嘗候道子正遇其醉賔客滿座道<lb/>
<pb n="KR2d0006_WYG_089-57a"/>
子張目謂人曰桓温晚塗欲作賊云何元伏地流汗不<lb/>
得起長史謝重舉版答曰故宣武公黜昬登聖功超伊<lb/>
霍紛紜之議宜裁之聼鑒道子頷曰儂知儂知因舉酒<lb/>
屬元元乃得起由是元益不自安切齒於道子于時朝<lb/>
政既紊左衞領營将軍㑹稽許榮上疏指陳其事疏奏<lb/>
不省中書郎范寗亦深陳得失帝由是漸不平於道子<lb/>
然外毎優崇之國寳即寗之甥以謟事道子寗奏請黜<lb/>
之國寳懼使陳郡袁悅之因尼妙音致書與太子母陳<lb/>
<pb n="KR2d0006_WYG_089-57b"/>
淑媛說國寳忠謹宜見親信帝因發怒斬悅之國寳甚<lb/>
懼復譛寗於帝帝不獲已流涕出寗為豫章太守道子<lb/>
由是専恣嬖人趙牙出自優倡茹千秋本錢塘捕賊吏<lb/>
因賂諂進道子以牙為魏郡太守千秋為驃騎諮議参<lb/>
軍牙為道子開東第築山穿池列樹竹木功用鉅萬道<lb/>
子使宫人為酒肆沽賣於水側與親暱乘船就之飲晏<lb/>
以為笑樂帝嘗幸其宅謂道子曰府内有山因得逰矚<lb/>
甚善也然修飾太過非示天下以儉道子無以對唯唯<lb/>
<pb n="KR2d0006_WYG_089-58a"/>
而已左右侍臣莫敢有言帝還宫道子謂牙曰上若知<lb/>
山是版築所作爾必死矣牙曰公在牙何敢死營造彌<lb/>
甚千秋賣官販爵聚資貨累億道子既為皇太妃所愛<lb/>
親遇同家人之禮遂恃寵乘酒時失禮敬帝益不能平<lb/>
然以太妃之故加崇禮秩博平令呉興聞人奭上疏切<lb/>
諌言道子信用羣小權寵太盛帝不平滋甚然逼於太<lb/>
妃亦無所廢黜乃出王恭為兖州殷仲堪為荆州王恂<lb/>
為僕射王雅為太子太傅以張王室而潜制道子也道<lb/>
<pb n="KR2d0006_WYG_089-58b"/>
子復委任王緒由是朋黨競扇友愛道盡太妃毎和解<lb/>
之而道子不能改中書郎徐邈以國之至親唯道子而<lb/>
已宜在敦穆從容言於帝曰昔漢文明主猶悔淮南世<lb/>
祖聪達自媿齊王兄弟之際實宜深慎帝納之復委任<lb/>
道子如初時有人為雲中詩以指斥朝廷曰相王沈醉<lb/>
輕出教命捕賊千秋干豫朝政王愷守常國寳馳競荆<lb/>
州大度散誕難名盛德之流法護王寗仲堪仙民特有<lb/>
言詠東山安道執操髙抗何不徵之以為朝匠荆州謂<lb/>
<pb n="KR2d0006_WYG_089-59a"/>
王忱也法護即王珣寗即王恭仙民徐邈字安道戴逵<lb/>
字也及恭帝為琅邪王道子受封會稽國并宣城為五<lb/>
萬九千户安帝踐阼有司奏道子宜進位太傅揚州牧<lb/>
中書監假黄鉞備殊禮固辭不拜又解徐州詔内外衆<lb/>
事動静諮之帝既冠道子稽首歸政王國寳始縂國權<lb/>
勢傾朝廷王恭乃舉兵討之道子懼收國寳付廷尉并<lb/>
其從弟琅邪内史緒悉斬之以謝於恭恭乃罷兵道子<lb/>
乞解中外都督録尚書以謝方岳詔不許道子世子元<lb/>
<pb n="KR2d0006_WYG_089-59b"/>
顯時年十六為侍中心惡恭請道子討之乃拜元顯為<lb/>
征虜将軍其先衞府及徐州文武悉配之屬道子妃薨<lb/>
帝詔湏妃畢𦵏然後居職于時王恭威振中外道子甚<lb/>
懼復引譙王尚之以為腹心尚之說道子曰藩伯强盛<lb/>
宰相權輕宜密樹置以自藩衞道子深以為然乃以其<lb/>
司馬王愉為江州刺史以備恭與尚之等日夜謀議以<lb/>
伺四方之隙王恭知之復舉兵以討尚之為名荆州刺<lb/>
史殷仲堪豫州刺史庾楷廣州刺史桓元並應之道子<lb/>
<pb n="KR2d0006_WYG_089-60a"/>
使人說楷曰本情相與可謂㫁金徃年帳中之飲結帶<lb/>
之言寕可㤀邪卿今棄舊交結新援㤀王恭疇昔陵侮<lb/>
之耻乎若乃欲委體而臣之若恭得志以卿為反覆之<lb/>
人必不相信何富貴可保禍敗亦旋及矣楷怒曰王恭<lb/>
昔赴山陵相王憂懼無計我知事急即勒兵而至去年<lb/>
之事亦俟命而奮我事相王無相負者既不能距恭反<lb/>
殺國寳自爾以来誰復敢攘𬒮於君之事乎庾楷實不<lb/>
能以百口助人屠滅當與天下同舉誅鉏姦臣何憂府<lb/>
<pb n="KR2d0006_WYG_089-60b"/>
不開爵不至乎時楷已應恭檄正徵士馬信反朝廷憂<lb/>
懼於是内外戒嚴元顯攘袂慷慨謂道子曰去年不討<lb/>
王恭致有今役今若復從其欲則太宰之禍至矣道子<lb/>
日飲醇酒而委事於元顯元顯雖年少而聪明多渉志<lb/>
氣果銳以安危為己任尚之為之羽翼時相傅㑹者皆<lb/>
謂之有明帝神武之風於是以為征討都督假節統前<lb/>
将軍王珣左将軍謝琰及将軍桓之材毛泰髙素等伐<lb/>
恭滅之既而楊佺期桓元殷仲堪復至石頭元顯於竹<lb/>
<pb n="KR2d0006_WYG_089-61a"/>
里馳還京師遣丹陽尹王愷鄱陽太守桓放之新蔡内<lb/>
史何嗣潁川太守温詳新安太守孫泰等發京邑士庶<lb/>
數萬人據石頭以距之道子将出頓中堂忽有驚馬蹂<lb/>
籍軍中因而擾亂赴江而死者甚衆仲堪既知王恭敗<lb/>
死狼狽西走與桓元屯于尋陽朝廷嚴兵相距内外騷<lb/>
然詔元顯甲仗百人入殿尋加散騎常侍中書令又領<lb/>
中領軍持莭都督如故㑹道子有疾加以昬醉元顯知<lb/>
朝望去之謀奪其權諷帝解道子揚州及司徒而道子<lb/>
<pb n="KR2d0006_WYG_089-61b"/>
不之覺元顯自以少年頓居權重慮有譏議於是以琅<lb/>
邪王領司徒元顯自為揚州刺史既而道子酒醒方知<lb/>
去職於是大怒而無如之何廬江太守㑹稽張法順以<lb/>
刀筆之才為元顯謀主交結朋援多樹親黨自桓謙以<lb/>
下諸貴游皆歛袵請交元顯性苛刻生殺自己法順屢<lb/>
諌不納又發東土諸郡免奴為客者號曰樂屬移置京<lb/>
師以充兵役東土囂然人不堪命天下苦之矣既而孫<lb/>
恩乘釁作亂加道子黄鉞元顯為中軍以討之又加元<lb/>
<pb n="KR2d0006_WYG_089-62a"/>
顯録尚書事然道子更為長夜之飲政無大小一委元<lb/>
顯時謂道子為東録元顯為西録西府車騎填凑東第<lb/>
門下可設雀羅矣元顯無良師友正言弗聞諂聲日至<lb/>
或以為一時英傑或謂為風流名士由是自謂無敵於<lb/>
天下故驕侈日増帝又以元顯有翼亮之功加其所生<lb/>
母劉氏為㑹稽王夫人金章紫綬㑹洛陽覆沒道子以<lb/>
山陵幽辱上疏送章綬請歸藩不許及太皇太后崩詔<lb/>
道子乗輿入殿元顯因諷禮官下議稱己德隆望重既<lb/>
<pb n="KR2d0006_WYG_089-62b"/>
録百揆内外羣寮皆應盡敬於是公卿皆拜于時軍旅<lb/>
荐興國用虗竭自司徒已下日廪七升而元顯聚歛不<lb/>
已富過帝室及謝琰為孫恩所害元顯求領徐州刺史<lb/>
加侍中後將軍開府儀同三司都督十六州諸軍事封<lb/>
其子彦章為東海王尋以星變元顯解録復加尚書令<lb/>
㑹孫恩至京口元顯柵斷石頭率兵距戰頻不利道子<lb/>
無他謀唯日禱蔣侯廟為厭勝之術既而孫恩遁于北<lb/>
海桓元復據上流致牋於道子曰賊造近郊以風不得<lb/>
<pb n="KR2d0006_WYG_089-63a"/>
進以雨不致火食盡故去耳非力屈也昔國寳卒後王<lb/>
恭不乗此威入統朝政足見其心非侮於明公也而謂<lb/>
之非忠今之貴要腹心有時流清望者誰乎豈可云無<lb/>
佳勝直是不能信之耳用理之人然後可以信義相期<lb/>
求利之徒豈有所惜而更委信耶爾来一朝一夕遂成<lb/>
今日之禍矣阿衡之重言何容易求福則立至干忤或<lb/>
致禍在朝君子豈不有懐但懼害及身耳元忝任在逺<lb/>
是以披寫事實元顯覽而大懼張法順謂之曰桓元承<lb/>
<pb n="KR2d0006_WYG_089-63b"/>
藉門資素有豪氣既并殷楊専有荆楚然桓氏世在西<lb/>
藩人或為用而第下之所控引止三呉耳孫恩為亂東<lb/>
土塗地編户饑饉公私不贍元必乗此縱其姦兇竊用<lb/>
憂之元顯曰為之奈何法順曰元始據荆州人情未輯<lb/>
方就綏撫未遑他計及其如此發兵誅之使劉牢之為<lb/>
前鋒而第下以大軍繼進桓元之首必懸於麾下矣元<lb/>
顯以為然遣法順至京口謀於牢之而牢之有疑色法<lb/>
順還說元顯曰觀牢之言色必貳於我未若召入殺之<lb/>
<pb n="KR2d0006_WYG_089-64a"/>
不爾敗人大事元顯不從道子尋拜侍中太傅置左右<lb/>
長史司馬從事中郎四人崇異之儀備盡盛典其驃騎<lb/>
將軍僚佐文武即配太傅府加元顯侍中驃騎大將軍<lb/>
開府征討大都督十八州諸軍事儀同三司加黄鉞班<lb/>
劒二十人以伐桓元竟以牢之為前鋒法順又言於元<lb/>
顯曰自舉大事未有威㫁桓謙兄弟毎為上流耳目斬<lb/>
之以孤荆楚之望且事之濟不繫在前軍而牢之反覆<lb/>
萬一有變則禍敗立至可令牢之殺謙兄弟以示不貳<lb/>
<pb n="KR2d0006_WYG_089-64b"/>
若不受命當逆為其所元顯曰非牢之無以當桓元且<lb/>
始事而誅大將人情必動二三不可于時揚土饑虛運<lb/>
漕不繼元斷江路商旅遂絶於是公私匱乏士卒唯給<lb/>
粰橡大軍將發元從兄驃騎長史石生馳使告元元進<lb/>
次尋陽傳檄京師罪狀元顯俄而元至西陽帝戎服餞<lb/>
元顯于西池始登舟而元至新亭元顯棄船退屯國子<lb/>
學堂明日列陣於宣陽門外元顯佐吏多散走或言元<lb/>
已至大桁劉牢之遂䧏于元元顯迴入宣陽門牢之參<lb/>
<pb n="KR2d0006_WYG_089-65a"/>
軍張暢之率衆逐之衆潰元顯奔入相府唯張法順隨<lb/>
之問計於道子道子對之泣元遣太傅從事中郎毛㤗<lb/>
收元顯送于新亭縛於舫前而數之元顯答曰為王誕<lb/>
張法順所誤於是送付廷尉并其六子皆害之元又奏<lb/>
道子酣縱不孝當棄市詔徙安成郡使御史杜竹林防<lb/>
衛竟承元㫖酖殺之時年三十九帝三日哭於西堂及<lb/>
元敗大將軍武陵王遵承制下令傷悼追崇太傅為丞<lb/>
相加殊禮一依安平獻王故事追贈驃騎為太尉加羽<lb/>
<pb n="KR2d0006_WYG_089-65b"/>
葆鼓吹下太史擇日定宅兆遣通直常侍司馬珣之迎<lb/>
道子柩于安成時寇賊未平喪不時達義熈元年合𦵏<lb/>
于王妃陵追諡元顯曰忠以臨川王寳子修之為道子<lb/>
嗣尊妃王氏為太妃義熈中有稱元顯子秀熈避難蠻<lb/>
中而至者太妃請以為嗣於是修之歸于别第劉裕意<lb/>
其詐而案驗之果散騎郎滕羡奴勺藥也竟坐棄市太<lb/>
妃不悟哭之甚慟修之復為嗣薨諡悼王無子國除<lb/>
　通志卷八十下<lb/>
</p>
<p>
</p>
  </div>
</body>
</text>
</TEI>
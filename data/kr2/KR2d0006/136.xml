<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百十七</head> <lb/>
    <p>
<pb n="KR2d0006_WYG_136-1a"/>
欽定四庫全書<lb/>
　通志卷一百十七<lb/>
　　宋　右　廸　功　郎　鄭　樵　漁　仲　撰<lb/>
　列傳第三十<lb/>
　魏<lb/>
　　韓暨<hi>韓宣</hi>崔林　髙柔　孫禮　王觀　辛毘　楊<lb/>
　　阜　髙堂隆　滿寵　田豫　牽招　郭淮　徐<lb/>
　　邈　胡質　王昶　王基　王淩　毋邱儉<hi>文欽</hi>諸<lb/>
<pb n="KR2d0006_WYG_136-1b"/>
　　葛誕<hi>唐咨</hi>鄧艾<hi>州/泰</hi>鍾㑹<hi>王弼</hi>
韓暨字公至南陽堵陽人也韓王信之後祖術河東太<lb/>
守父純南郡太守初同縣豪右陳茂譖暨父兄㡬致大<lb/>
辟暨陽不以為言庸賃積資隂結死士遂追呼尋禽茂<lb/>
以首祭父墓由是顯名舉孝廉司空辟皆不就乃變姓<lb/>
名隠居魯陽山中山民合黨欲行㓂掠暨散家財以供<lb/>
牛酒請其渠帥為陳安危山民化之終不為害避袁術<lb/>
命召徙居山都之山荆州牧劉表禮辟遂遁逃南居孱<lb/>
<pb n="KR2d0006_WYG_136-2a"/>
陵界所在見敬愛而表深恨之暨懼應命除宜城長太<lb/>
祖平荆州辟為丞相士曹掾後遷樂陵太守徙監冶謁<lb/>
者舊時冶作馬排<hi>蒲拜反為排以吹炭</hi>每一熟石用馬百匹更作<lb/>
人排又費功力暨乃因長流為水排計其利益三倍於<lb/>
前在職七年器用充實制書襃歎就加司金都尉班亞<lb/>
九卿文帝踐阼封宜城亭侯黄初七年遷太常進封南<lb/>
鄉亭侯邑二百户時新都洛陽制度未備而宗廟主祏<lb/>
皆在鄴都暨奏請迎鄴四廟神主建洛陽廟四時蒸嘗<lb/>
<pb n="KR2d0006_WYG_136-2b"/>
親奉粢盛崇明正禮廢去滛祀多所匡正在官八年以<lb/>
疾遜位景初二年春詔以暨為司徒夏四月薨遺令斂<lb/>
以時服葬為土藏諡恭侯子肇嗣肇薨子邦嗣暨嘗為<lb/>
大鴻臚其後有勃海韓宣者繼為之俱號稱職故鴻臚<lb/>
中為之語曰大鴻臚小鴻臚前後治行曷相如宣字景<lb/>
然勃海人也為人短小建安中太祖召署丞相軍謀掾<lb/>
冗散在鄴嘗於鄴宫出入於東掖門内與臨菑侯植相<lb/>
遇時天新雨地有泥潦宣欲避之閡潦不得去乃以扇<lb/>
<pb n="KR2d0006_WYG_136-3a"/>
自障住於道邉植嫌宣既不去又不為禮乃駐車使其<lb/>
常從問宣何官宣云丞相軍謀掾也植曰應得唐突列<lb/>
侯不宣曰春秋之義王人雖微列於諸侯之上未聞宰<lb/>
士而為下土諸侯禮也植又曰即如所言為人父吏見<lb/>
其子應有禮不宣又曰於禮臣子一例也而宣年又長<lb/>
植知其枝柱難窮乃釋去具為太子言以為辯黄初中<lb/>
為尚書郎嘗以職事當受罰於殿前已縛束杖未行文<lb/>
帝輦過問此為誰左右對曰尚書郎勃海韓宣也帝追<lb/>
<pb n="KR2d0006_WYG_136-3b"/>
念前臨菑侯所説乃寤曰是子建所道韓宣邪特原之<lb/>
遂解其縳時天大寒宣前以當受杖豫脱袴纒褌靣縛<lb/>
及其見原褌腰不下乃趍而去帝目而送之笑曰此家<lb/>
有膽諦之士也後出為清河東郡太守明帝時為尚書<lb/>
大鴻臚數嵗卒<lb/>
崔林字德儒清河東武城人也少時晚成宗族莫知唯<lb/>
從兄琰異之太祖定冀州召除鄔長貧無車馬單歩之<lb/>
官太祖征壺關問長吏德政最者并州刺史張陟以林<lb/>
<pb n="KR2d0006_WYG_136-4a"/>
對於是擢為冀州主簿徙署别駕丞相掾屬魏國建稍<lb/>
遷御史中丞文帝踐阼拜尚書出為幽州刺史比中郎<lb/>
將呉質統河北軍事涿郡太守王雄謂林别駕曰呉中<lb/>
郎將上所親重國之貴臣也杖節統事州郡莫不奉牋<lb/>
致敬而崔使君初不與相聞若以邊塞不修斬卿使君<lb/>
寧能䕶卿邪别駕具以白林林曰刺史視去此州如脱<lb/>
屣寧當相累邪此州與胡虜接宜鎮之以靜擾之則動<lb/>
其逆心特為國家生北顧憂以此為寄在官一朞㓂竊<lb/>
<pb n="KR2d0006_WYG_136-4b"/>
寢息猶以不事上司左遷河間太守清論多為林怨也<lb/>
遷大鴻臚時龜兹王遣侍子來朝朝廷嘉其逺至襃賞<lb/>
其王甚厚餘國各遣子來朝間使連屬林恐所遣或非<lb/>
真的權取疏屬賈胡因通使命利得印綬而道路䕶送<lb/>
所損滋多為夷狄所笑乃遺書燉煌喻㫖并錄前世待<lb/>
遇諸國豐約故事使有常制明帝即位賜爵關内侯轉<lb/>
光禄勲司𨽻校尉屬郡皆罷非法除過員吏林為政推<lb/>
誠簡存大體是以去後每輙見思散騎常侍劉劭作考<lb/>
<pb n="KR2d0006_WYG_136-5a"/>
課論制下百僚林議曰案周官考課其文備矣自康王<lb/>
以下遂以陵遲此即考課之法存乎其人也及漢之季<lb/>
其失豈在乎佐吏之職不密哉方今軍旅或猥或卒備<lb/>
之以科條申之以内外増減無常固難一矣且萬目不<lb/>
張舉其綱衆毛不整振其領臯陶仕虞伊尹臣殷不仁<lb/>
者逺五帝三王未必如一而各以治亂易曰易簡而天<lb/>
下之理得矣太祖随宜設辟以遺來今不患不法古也<lb/>
以為今之制度不為疎闊惟在守一勿失而已若朝臣<lb/>
<pb n="KR2d0006_WYG_136-5b"/>
能任仲山甫之重式是百辟則孰敢不肅景初元年司<lb/>
徒司空並缺散騎侍郎孟康薦林禀自然之正性體髙<lb/>
雅之𢎞量論其所長以比古人忠直不回則史魚之儔<lb/>
清儉守約則季文之匹也牧守州郡所在而治及為外<lb/>
司萬里肅齊誠台輔之妙器衮職之良才也後年遂為<lb/>
司空封安陽亭侯邑六百户三公封列侯自林始也頃<lb/>
之又進封安陽鄉侯魯相上言漢舊立孔子廟襃成侯<lb/>
嵗時奉祠辟雍行禮必祭先師王家出榖春秋祭祀今<lb/>
<pb n="KR2d0006_WYG_136-6a"/>
宗聖侯奉嗣未有命祭之禮宜給牲牢長吏奉祀尊為<lb/>
貴神制三府議博士傅祗以春秋傳言立在祀典則孔<lb/>
子是也宗聖適足繼絶世章盛德耳至於顯立言崇明<lb/>
德則宜如魯相所上林議以為宗聖侯亦以王命祀不<lb/>
為未有命也周武王封黄帝尭舜之後及立三恪禹湯<lb/>
之世不列于時復特命他官祭也今周公已上達於三<lb/>
皇忽焉不祀而其禮經亦存其言今獨祀孔子者以世<lb/>
近故也以大夫之後特受無疆之祀禮過古帝義踰湯<lb/>
<pb n="KR2d0006_WYG_136-6b"/>
武可謂崇明報德矣無復重祀於非族也林之著此議<lb/>
頗為世論所鄙明帝又分林邑封一子列侯正始五年<lb/>
薨諡曰孝侯子述嗣<lb/>
髙柔字文恵陳留圉人也父靖為蜀郡都尉柔留鄉里<lb/>
謂邑中曰今者英雄並起陳留四戰之地也曹將軍雖<lb/>
據兖州本有四方之圗未得安坐守也而張府君先得<lb/>
志於陳留吾恐變乘間作也欲與諸君避之衆皆以張<lb/>
邈與太祖善柔又年少不然其言柔從兄幹袁紹甥也<lb/>
<pb n="KR2d0006_WYG_136-7a"/>
在河北呼柔柔舉宗從之㑹靖卒於西州時道路艱澁<lb/>
兵㓂縱横柔冐艱險詣蜀迎喪辛苦荼毒無所不嘗三<lb/>
年乃還太祖平袁氏以柔為管長縣中素聞其名姦吏<lb/>
數人皆自引去柔各召復之還皆自相勸勵咸為佳吏<lb/>
髙幹既降頃之以并州叛柔自歸太祖太祖欲因事誅<lb/>
之以為刺姦令史柔處法允當獄無留滯又夙夜匪懈<lb/>
至擁膝抱文書而寢太祖嘗夜㣲出觀察諸吏見柔哀<lb/>
之徐解裘覆之而去自是辟為丞相倉曹屬太祖欲遣<lb/>
<pb n="KR2d0006_WYG_136-7b"/>
鍾繇等討張魯柔諌以為今猥遣大兵西有韓遂馬超<lb/>
謂為大軍已舉將相扇動作逆宜先招集三輔三輔苟<lb/>
平漢中可傳檄而定也繇入關遂超等果反魏國初建<lb/>
為尚書郎轉拜丞相理曹掾鼓吹宋金等在合肥亡逃<lb/>
舊法士亡考竟其妻子太祖患其不息更重其刑金有<lb/>
母妻及二弟皆給官主者奏盡殺之柔啓曰士卒亡軍<lb/>
誠在可疾然竊聞其中時有悔者愚謂乃宜貸其妻子<lb/>
一可使賊中不信二可使誘其還心正如前科固已絶<lb/>
<pb n="KR2d0006_WYG_136-8a"/>
其意望而猥復重之柔恐自今在軍之士見一人逃亡<lb/>
誅將及己亦且相随而走不可復得殺也此重刑非所<lb/>
以止亡乃所以益走耳太祖曰善即止不殺金母弟及<lb/>
他䝉活者甚衆遷為潁川太守復遷為法曹掾時置校<lb/>
事盧洪趙達等使察羣下柔諌曰設官分職各有所司<lb/>
今置校事既非居上信下之㫖又達等數以憎愛擅作<lb/>
威福宜檢治之太祖曰卿知達等恐不如吾也要能刺<lb/>
舉而辦衆事使賢人君子為之則不能也昔叔孫通用<lb/>
<pb n="KR2d0006_WYG_136-8b"/>
羣盜良有以也達等後姦利發太祖殺之以謝於柔文<lb/>
帝踐阼以柔為治書侍御史賜爵關内侯轉加執法時<lb/>
民間數有誹謗妖言帝疾之有妖言輒殺而賞告者柔<lb/>
上疏曰今妖言者必戮告之者輙賞既使過誤無反善<lb/>
之路又將開凶狡之羣相誣㒺之漸誠非所以息奸省<lb/>
訟緝熙治道也昔周公作誥稱殷之祖宗咸不顧小人<lb/>
之怨在漢太宗亦除妖言誹謗之令臣愚以為宜除妖<lb/>
謗賞告之法以隆天父養物之仁帝不即從而相誣告<lb/>
<pb n="KR2d0006_WYG_136-9a"/>
者滋甚帝乃下詔敢以誹謗相告者以所告者罪罪之於<lb/>
是遂絶校事劉慈等自黄初初數年之間舉吏奸罪以<lb/>
萬數柔皆請懲虚實其餘小小挂法者不過罰金四年<lb/>
遷為廷尉魏初三公無事又希與朝政柔上疏曰天地<lb/>
以四時成功元首以輔弼興治成湯仗阿衡之佐文武<lb/>
憑旦望之功逮至漢初蕭曹之儔並以元勲代作心膂<lb/>
此皆明王聖主任臣於上賢相良輔股肱於下也今公<lb/>
輔之臣皆國之棟梁民所具瞻而置之三事不使知政<lb/>
<pb n="KR2d0006_WYG_136-9b"/>
遂各偃息養髙鮮有進納誠非朝廷崇用大臣之義大<lb/>
臣獻可替否之謂也古者刑政有疑輙議於槐棘之下<lb/>
自今以後朝有疑議及刑獄大事宜數以咨訪三公三<lb/>
公朝朔望之日又可特延入講論得失博盡事情庶有<lb/>
裨起天聼𢎞益大化帝嘉納焉帝以宿嫌欲枉法誅治<lb/>
書執法鮑勛而柔固執不從詔命帝怒甚遂召柔詣臺<lb/>
遣使者承指至廷尉考竟勛勛死乃遣柔還寺明帝即<lb/>
位封柔延夀亭侯時博士執經柔上疏曰臣聞尊道重<lb/>
<pb n="KR2d0006_WYG_136-10a"/>
學聖人𢎞訓襃文崇儒帝者明義昔漢末陵遲禮樂崩<lb/>
壤雄戰虎爭以戰陳為務遂使儒林之羣幽隠而不顯<lb/>
太祖初興閔其如此在於撥亂之際並使郡縣立教學<lb/>
之官髙祖即位遂闡其業興復辟雍州立課試於是天<lb/>
下之士復聞庠序之教親爼豆之禮焉陛下臨政允廸<lb/>
叡哲敷𢎞大猷光濟先軌雖夏啓之承基周成之繼業<lb/>
誠無以加也然今博士皆經明行修一國清選而使遷<lb/>
除限不過長懼非所以崇顯儒術帥勵怠惰也孔子稱<lb/>
<pb n="KR2d0006_WYG_136-10b"/>
舉善而教不能則勸故楚禮申公學士鋭精漢隆卓茂<lb/>
搢紳競慕臣以為博士者道之淵藪六藝所宗宜隨學<lb/>
行優劣待以不次之位敦崇道教以勸學者於化為𢎞<lb/>
帝納之後大興殿舍百姓勞役廣采衆女充盈後宫皇<lb/>
子連天繼嗣未育柔上疏曰二虜狡猾潛自講肄謀動<lb/>
干戈未圗束手宜蓄養壯士繕治甲兵以逸待之而頃<lb/>
興造殿舍上下勞擾若使呉蜀知人虚實通謀并勢復<lb/>
俱送死甚不易也昔漢文惜十家之資不營小臺之娯<lb/>
<pb n="KR2d0006_WYG_136-11a"/>
去病慮匈奴之害不遑治第之事況今所損者非惟百<lb/>
金之費所憂者非徒北狄之患可粗成見所營立以充<lb/>
朝燕之儀訖罷作者使得就農俟呉蜀平定復可徐興<lb/>
昔軒轅以二十五子傳祚彌逺周室以姬國四十歴年<lb/>
滋多陛下聰達窮理盡性而頃皇子連多夭逝熊羆之<lb/>
祥又未感應羣下之心莫不悒戚周禮天子后妃以下<lb/>
百二十人嬪嬙之儀既以盛矣竊聞後庭之數或復過<lb/>
之聖嗣不昌殆能由此臣愚以為可妙簡淑媛以備内<lb/>
<pb n="KR2d0006_WYG_136-11b"/>
官之數其餘盡遣還家且以育精養神專靜為寳如此<lb/>
則螽斯之徴可庶而致矣帝報曰知卿忠允乃心王室<lb/>
輙克昌言他復以聞時獵法甚峻宜陽典農劉龜竊於<lb/>
禁内射兔其功曹張京詣校事言之帝匿京名収龜付<lb/>
獄柔表請告者名帝大怒曰劉龜當死乃敢獵吾禁地<lb/>
送龜廷尉廷尉便當考掠何復請告者主名吾豈妄收<lb/>
龜邪柔曰廷尉天下之平也安得以至尊喜怒而毁法<lb/>
乎重復為奏辭指深切帝意寤乃下京名即還訊各當<lb/>
<pb n="KR2d0006_WYG_136-12a"/>
其罪時制吏遭大喪者百日後皆給役有司徒吏解𢎞<lb/>
遭父喪後有軍事受勅當行以疾病為辭詔怒曰汝非<lb/>
曽閔何言毁邪促收考竟柔見𢎞信甚羸劣奏陳其事<lb/>
宜加寛貸帝乃詔曰孝哉𢎞也其原之初公孫淵兄晃<lb/>
為叔父恭任内侍先淵未反數陳其變及淵謀逆帝不<lb/>
忍市斬欲就獄殺之柔上疏曰書稱用罪伐厥死用德<lb/>
彰厥善此王制之明典也晃及妻子叛逆之類誠應梟<lb/>
縣勿使遺育而臣竊聞晃先數自歸陳淵禍萌雖為凶<lb/>
<pb n="KR2d0006_WYG_136-12b"/>
族原心可恕夫仲尼亮司馬牛之憂祈奚明叔向之過<lb/>
在昔之美義也臣以為晃信有言宜貸其死苟自無言<lb/>
便當市斬今進不赦其命退不彰其罪閉置囹圄使自<lb/>
引分四方觀國或疑此舉也帝不聼竟使使齎金屑飲<lb/>
晃及其妻子賜以棺衣殯斂於宅是時殺禁地鹿者身<lb/>
死財産没官有能覺告者厚加賞賜柔上疏曰聖王之<lb/>
御世莫不以廣農為務儉用為資夫農廣則榖積用儉<lb/>
則財蓄畜財積榖而有憂患之虞者未之有也古者一<lb/>
<pb n="KR2d0006_WYG_136-13a"/>
夫不耕或為之飢一婦不織或為之寒中間以來百姓<lb/>
供給衆役親田者既減少加頃復有獵禁羣鹿犯暴殘<lb/>
食生苖處處為害所傷不貲民雖障防力不能禦至如<lb/>
滎陽左右周數百里嵗畧不收元元之命實可矜傷方<lb/>
今天下生財者甚少而麋鹿之損者甚多卒有兵戎之<lb/>
役凶年之災將無以待之惟陛下覽先聖之所念愍稼<lb/>
穡之艱難寛民間使得捕鹿遂除其禁則衆庶永濟莫<lb/>
不悦豫矣頃之䕶軍營士竇禮近出不還營以為亡表<lb/>
<pb n="KR2d0006_WYG_136-13b"/>
言逐捕没其妻盈及男女為官奴婢盈連至州府稱寃<lb/>
自訟莫有省者乃辭詣廷尉柔問曰汝何以知夫不亡<lb/>
盈垂泣對曰夫少單特養一老嫗為母事甚恭謹又哀<lb/>
兒女撫視不離非是輕狡不顧室家者也柔重問曰汝<lb/>
夫不與人有怨讐乎對曰夫良善與人無讐又曰汝夫<lb/>
不與人交錢財乎對曰嘗出錢與同營士焦子文求不<lb/>
得時子文適坐小事繫獄柔乃見子文問所坐言次曰<lb/>
汝頗曽舉人錢不子文曰自以單貧不敢舉人錢物也<lb/>
<pb n="KR2d0006_WYG_136-14a"/>
柔察子文色動遂曰汝昔舉竇禮錢何不言邪子文怪<lb/>
知事露應對不次柔曰汝已殺禮便宜早服子文於是<lb/>
叩頭具首殺禮本末埋藏處所柔便遣吏卒承子文辭<lb/>
往掘禮即得其屍詔書復盈母子為平民班下天下以<lb/>
禮為戒在官二十三年轉太常旬日遷司空徙司徒及<lb/>
太傅司馬懿奏免曹爽皇太后詔柔假節行大將軍事<lb/>
據爽營太傅謂柔曰君為周勃矣爽誅進封萬嵗鄉侯<lb/>
髙貴鄉公即位進封安國侯轉為太尉常道鄉公即位<lb/>
<pb n="KR2d0006_WYG_136-14b"/>
増邑并前四千户前後封二子亭侯景元四年年九十<lb/>
薨諡曰元侯孫渾嗣咸熙中開建五等以柔著勲前朝<lb/>
改封渾昌陸子<lb/>
孫禮字德達涿郡容城人也太祖平幽州召為司空軍<lb/>
謀掾初喪亂時禮與母相失同郡馬台求得禮母禮推<lb/>
家財盡以與台台後坐法當死禮私導令踰獄自首既<lb/>
而曰臣無逃亡之義徑詣刺姦主簿温恢恢嘉之具白<lb/>
太祖各減死一等後除河間郡丞稍遷滎陽都尉魯山<lb/>
<pb n="KR2d0006_WYG_136-15a"/>
中賊數百人保固險阻為民作害乃徙禮為魯相禮至<lb/>
官出俸榖發吏民募首級招納降附使還為間應時平<lb/>
泰歴山陽平原平昌琅邪太守從大司馬曹休征呉於<lb/>
夾石口禮諌以為不可深入不從而敗遷陽平太守入<lb/>
為尚書明帝方修宫室而節氣不和天下少榖禮固爭<lb/>
罷役詔曰敬納讜言促遣民作時李恵監作復奏留一<lb/>
月有所成訖禮徑至作所不復重奏稱詔罷民帝竒其<lb/>
意而不責也帝獵於大石山虎趨乘輿禮便投鞭下馬<lb/>
<pb n="KR2d0006_WYG_136-15b"/>
欲奮劒砍虎詔令禮上馬明帝臨崩之時以曹爽為大<lb/>
將軍宜得良佐於牀下受遺詔拜禮大將軍長史加散<lb/>
騎常侍禮亮直不撓爽弗便也以為揚州刺史加伏波<lb/>
將軍賜爵關内侯呉大將全琮帥數萬衆來㓂時州兵<lb/>
休使在者無㡬禮躬勒衛兵禦之戰於芍陂自旦及暮<lb/>
將士死傷過半禮犯蹈白刃馬被數創手秉枹鼓奮不<lb/>
顧身賊衆乃退詔書慰勞賜絹七百疋禮為死事者設<lb/>
祀哭臨哀號發心皆以絹付亡者家無以入身徴拜少<lb/>
<pb n="KR2d0006_WYG_136-16a"/>
府出為荆州刺史遷冀州牧太傅司馬懿謂禮曰今清<lb/>
河平原爭界八年更二刺史靡能決之虞芮待文王而<lb/>
了宜善令分明禮曰訟者據墟墓為驗聼者以先老為<lb/>
正而老者不可加以榎楚又墟墓或遷就髙敞或徙避<lb/>
仇讐如今所聞雖臯陶猶將為難若欲使必也無訟當<lb/>
以烈祖初封平原時圗決之何必推古問故以益辭訟<lb/>
昔成王以桐葉戲叔虞周公便以封之今圗藏在天府<lb/>
便可於坐上斷也豈待到州乎懿曰是也當别下圗禮<lb/>
<pb n="KR2d0006_WYG_136-16b"/>
到案圗宜屬平原而曹爽信清河言下書云圗不可用<lb/>
當參異同禮上疏曰管仲覇者之佐其器又小猶能奪<lb/>
伯氏駢邑使没齒無怨言臣受牧伯之任奉聖朝明圗<lb/>
騐地著之界界實以王翁河為限而鄃以馬丹候為驗<lb/>
詐以鳴犢河為界假虗訟訴疑誤臺閣竊聞衆口鑠金<lb/>
浮石沉木三人成市虎慈母投其杼今二郡爭界八年<lb/>
一朝決之者緣有解書圗畫可得尋按擿校也平原在<lb/>
兩河向東上其間有爵隄爵隄在髙唐西南所爭地在<lb/>
<pb n="KR2d0006_WYG_136-17a"/>
髙唐西北相去二十餘里可為長嘆息流涕者也案解<lb/>
與圗奏而鄃不受詔此臣軟弱不勝其任臣亦何顔尸<lb/>
禄素餐輙束帶著履駕車待放爽見禮奏大怒劾禮怨<lb/>
望結刑五嵗在家期年衆人多以為言除城門校尉時<lb/>
匈奴王劉靖部衆彊盛而鮮卑數宼邉乃以禮為并州<lb/>
刺史加振武將軍使持節䕶匈奴中郎將往見太傅司<lb/>
馬懿有忿色而無言懿曰卿得并州少邪恚理分界失<lb/>
分乎今當逺别何不歡也禮曰何明公言之乖細也禮<lb/>
<pb n="KR2d0006_WYG_136-17b"/>
雖不德豈以官位往事為意邪本謂明公齊蹤伊吕弼<lb/>
輔魏室上報明帝之託下建萬世之勲今社稷將危天<lb/>
下洶洶此禮之所以不恱也因涕泣横流懿曰且止忍<lb/>
不可忍及爽誅後入為司𨽻校尉禮凡臨七郡五州皆<lb/>
有威信遷司空封大利亭侯邑一百户禮與盧毓同郡<lb/>
時軰而情好不睦為人雖互有長短然名位畧齊云嘉<lb/>
平二年薨諡曰景侯孫元嗣<lb/>
王觀字偉臺東郡廪邱人也少孤貧厲志太祖召為丞<lb/>
<pb n="KR2d0006_WYG_136-18a"/>
相文學掾出為髙唐陽泉鄼任令所在稱治文帝踐阼<lb/>
入為尚書郎廷尉監出為南陽涿郡太守涿北接鮮卑<lb/>
數有㓂盗觀令邉民十家以上屯居築京堠時有不願<lb/>
者觀乃假遣朝吏使歸助子弟不與期㑹但勅事訖各<lb/>
還於是吏民相率不督自勵旬日之中一時俱成守禦<lb/>
有備㓂鈔已息明帝即位下詔書使郡縣條為劇中平<lb/>
者主者欲言郡為中平觀教曰此郡濵近外虜數有㓂<lb/>
害云何不為劇邪主者曰若郡為外劇恐於明府有任<lb/>
<pb n="KR2d0006_WYG_136-18b"/>
子觀曰夫君者所以為民也今郡在外劇則於役條當<lb/>
有降差豈可為太守之私而負一郡之民乎遂言為外<lb/>
劇郡後送任子詣鄴時觀但有一子而又㓜弱其公心<lb/>
如此觀治身清素帥下以儉僚屬承風莫不自勵明帝<lb/>
幸許昌召觀為治書侍御史典行臺獄時多有倉卒喜<lb/>
怒而觀不阿意順指太尉司馬懿請觀為從事中郎遷<lb/>
為尚書出為河南尹徙少府大將軍曹爽使材官張達<lb/>
斫家屋材及諸私用之物觀聞知皆錄奪以没官少府<lb/>
<pb n="KR2d0006_WYG_136-19a"/>
統三尚方御府内藏玩弄之寳爽等奢放多有干求憚<lb/>
觀守法乃徙為太僕司馬懿誅爽使觀行中領軍據爽<lb/>
弟羲營賜爵關内侯復為尚書加駙馬都尉髙貴鄉公<lb/>
即位封中鄉亭侯頃之加光禄大夫轉為右僕射常道<lb/>
鄉公即位進封陽鄉侯増邑千户并前二千五百户遷<lb/>
司空固辭不許遣使就第拜授就官數日上送印綬輙<lb/>
自輿歸里舍薨于家遺令藏足容棺不設明器不封不<lb/>
樹諡曰肅侯子悝嗣咸熙中開建五等以觀著勲前朝<lb/>
<pb n="KR2d0006_WYG_136-19b"/>
改封悝膠東子<lb/>
辛毘字佐治潁州陽翟人也其先建武中自隴西東遷<lb/>
毘随兄評從袁紹太祖為司空辟毘毘不得應命及袁<lb/>
尚攻兄譚於平原譚使毘詣太祖求和太祖將征荆州<lb/>
次于西平毘見太祖致譚意太祖大悦後數日更欲先<lb/>
平荆州使譚尚自相敝他日置酒毘望太祖色知有變<lb/>
以語郭嘉嘉白太祖太祖謂毘曰譚可信尚必可克不<lb/>
毘對曰明公無問信與詐也直當論其勢耳袁氏本兄<lb/>
<pb n="KR2d0006_WYG_136-20a"/>
弟相伐非謂他人能間其間乃謂天下可定於已也今<lb/>
一旦求救於明公此可知也顯甫見顯思困而不能取<lb/>
此力竭也兵甲敗於外謀臣誅於内兄弟讒䦧國分為<lb/>
二連年戰伐而介胄生蟣虱加以旱蝗饑饉並臻國無<lb/>
囷倉行無裹糧天災應於上人事困於下民無愚智皆<lb/>
知土崩瓦解此乃天亡尚之時也兵法稱有石城湯池<lb/>
帶甲百萬而無粟者不能守也今往攻鄴尚不還救即<lb/>
不能自守還救即譚踵其後以明公之威應困窮之敵<lb/>
<pb n="KR2d0006_WYG_136-20b"/>
擊疲弊之㓂無異迅風之振秋葉矣天以袁尚與明公<lb/>
明公不取而伐荆州荆州豐樂國未有釁仲虺有言取<lb/>
亂侮亡方今二袁不務逺畧而内相圗可謂亂矣居者<lb/>
無食行者無糧可謂亡矣朝不謀夕民命靡繼而不綏<lb/>
之欲待他年他年或登又自知亡而改修厥德失所以<lb/>
用兵之要矣今因其請救而撫之利莫大焉且四方之<lb/>
㓂莫大於河北河北平則六軍盛而天下震矣太祖曰<lb/>
善乃許譚平次于黎陽明年攻鄴克之表毘為議郎乆<lb/>
<pb n="KR2d0006_WYG_136-21a"/>
之太祖遣都護曹洪平下辯使毘與曹休參之令曰昔<lb/>
髙祖貪財好色而良平匡其過失今佐治文烈憂不輕<lb/>
矣軍還為丞相長史文帝踐阼遷侍中賜爵關内侯時<lb/>
議改正朔毘以魏氏遵舜禹之統應天順民至於湯武<lb/>
以戰伐定天下乃改正朔孔子曰行夏之時左氏傳曰<lb/>
夏數為得天正何必期於相反帝善而從之帝欲徙冀<lb/>
州士家十萬户實河南時連蝗民飢羣司以為不可而<lb/>
帝意甚盛毘與朝臣俱求見帝知其欲諫作色以見之<lb/>
<pb n="KR2d0006_WYG_136-21b"/>
皆莫敢言毘曰陛下欲徙士家其計安出帝曰卿謂我<lb/>
徙之非邪毘曰誠以為非也帝曰吾不與卿共議也毘<lb/>
曰陛下不以臣不肖置之左右厠之謀議之官安得不<lb/>
與臣議邪臣所言非私也乃社稷之慮也安得怒臣帝<lb/>
不答起入内毘随而引其裾帝遂奮衣不還良乆乃出<lb/>
曰佐治卿持我何太急邪毘曰今徙既失民心又無以<lb/>
食也帝遂徙其半常從帝射雉帝曰射雉樂哉毘曰於<lb/>
陛下甚樂而於羣下甚苦帝黙然後遂為之希出上軍<lb/>
<pb n="KR2d0006_WYG_136-22a"/>
大將軍曹真征朱然于江陵毘行軍師還封廣平亭侯<lb/>
帝欲大興軍征呉毘諫曰呉楚險逺難禦道隆後服道<lb/>
洿先叛自古患之非徒今也今陛下祚有海内夫不賔<lb/>
者其能乆乎昔尉佗稱帝子陽僣號歴年未㡬或臣或<lb/>
誅何則違逆之道不乆全而大德無所不服也方今天<lb/>
下新定土廣民稀夫廟算而後出軍猶臨事而懼況今<lb/>
廟算有闕而欲用之臣誠未見其利也先帝屢起鋭師<lb/>
臨江而旋今六軍不増於故而復循之此未易也今日<lb/>
<pb n="KR2d0006_WYG_136-22b"/>
之計莫若修范蠡之養民法管仲之寄政則充國之屯<lb/>
田明仲尼之懐逺十年之中彊壯未老童齓勝戰兆民<lb/>
知義將士思奮然後用之則役不再舉矣帝曰如卿意<lb/>
更當以虜遺子孫邪毘對曰昔周文王以紂遺武王惟<lb/>
知時也茍時未可容得已乎帝竟伐呉至江而還明帝<lb/>
即位進封潁鄉侯邑三百户時中書監劉放令孫資見<lb/>
信於主制斷時政大臣莫不交好而毘不與往來毘子<lb/>
敞諫曰今劉孫用事衆皆影附大人宜小降意和光同<lb/>
<pb n="KR2d0006_WYG_136-23a"/>
塵不然必有謗言毘正色曰主上雖未稱聰明不為闇<lb/>
劣吾之立身自有本末就與劉孫不平不過令吾不作<lb/>
三公而已何危害之有焉大丈夫欲為公而毁其髙節<lb/>
者邪冗從僕射畢軌表言尚書僕射王思精勤舊吏忠<lb/>
亮計畧不如辛毘毘宜代思帝以訪放資放資對曰陛<lb/>
下用思者誠欲取其效力不貴虚名也毘實亮直然性<lb/>
剛而專聖慮所當深察也遂不用出為衞尉時帝方修<lb/>
殿舍百姓勞役毘上疏曰竊聞諸葛亮講武治兵而孫<lb/>
<pb n="KR2d0006_WYG_136-23b"/>
權市馬遼東量其意指似欲相左右備豫不虞古之善<lb/>
政而今者宫室大興加連年榖麥不收詩云民亦勞止<lb/>
迄可小康惠此中國以綏四方唯陛下為社稷計帝報<lb/>
曰二虜未滅而治宫室直諫者立名之時也夫王者之<lb/>
都當及民勞兼辦使後世無所復増是蕭何為漢規摹<lb/>
之畧也今卿為魏重臣亦宜解其大歸帝又欲北平芒<lb/>
令於其上作臺觀則見孟津毘諫曰天地之性髙髙下<lb/>
下今而反之既非其理加以損費人功民不堪役且若<lb/>
<pb n="KR2d0006_WYG_136-24a"/>
九河泛溢洪水為害而邱陵皆夷將何以禦之帝乃止<lb/>
時諸葛亮圍祁山不克引退張郃追之為流矢所中死<lb/>
帝惜郃臨朝而歎曰蜀未平而郃死將若之何司空陳<lb/>
羣曰郃誠良將國所依也毘心以為郃雖可惜然已死<lb/>
不當内弱主意而示外以不大也乃持羣曰陳公是何<lb/>
言歟當建安之末天下不可一日無武皇帝也及委國<lb/>
祚而文皇帝受命黄初之世亦謂不可無文皇帝也及<lb/>
委棄天下而陛下龍興今國内所少豈張郃乎陳羣曰<lb/>
<pb n="KR2d0006_WYG_136-24b"/>
誠如辛毘言也帝笑曰陳公可謂善變矣青龍二年諸<lb/>
葛亮率衆出渭南先是大將軍司馬懿數請與亮戰明<lb/>
帝終不聼是嵗恐不能禁乃以毘為大將軍軍師使持<lb/>
節六軍皆肅準毘節度莫敢犯違懿數欲進攻毘禁不<lb/>
聼亮卒復還為衛尉薨諡曰肅侯子敞嗣咸熙中為河<lb/>
内大守毘女憲英自有傳<lb/>
楊阜字義山天水冀人也以州從事為牧韋端使詣許<lb/>
拜安定長史阜還關右諸將問袁曹勝敗孰在阜曰袁<lb/>
<pb n="KR2d0006_WYG_136-25a"/>
公寛而不斷好謀而少決不斷則無威少決則失後事<lb/>
今雖彊終不能成大業曹公有雄才逺畧決機無疑法<lb/>
一而兵精能用度外之人所任各盡其力必能濟大事<lb/>
者也長史非其所好遂去官而端徵為太僕其子康代<lb/>
為刺史辟阜為别駕察孝廉辟丞相府州表留參軍事<lb/>
馬超之戰敗渭南也走保諸戎太祖追至安定而蘇伯<lb/>
反河間將引軍東還阜時奉使言於太祖曰超有信布<lb/>
之勇甚得羌胡心西州畏之若大軍還不嚴為之備隴<lb/>
<pb n="KR2d0006_WYG_136-25b"/>
上諸郡非國家之有也太祖善之而軍還倉卒為備不<lb/>
周超果率諸戎渠帥以擊隴上郡縣隴上郡縣皆應之<lb/>
唯冀城奉州郡以固守超盡兼隴右之衆而張魯又遣<lb/>
大將楊昻以助之凡萬餘人攻城阜率國士大夫及宗<lb/>
族子弟勝兵者千餘人使從弟岳於城上作偃月營與<lb/>
超接戰自正月至八月拒守而救兵不至州遣别駕閻<lb/>
温循水潜出求救為超所殺於是刺史太守失色始有<lb/>
降超之計阜流涕諫曰阜等率父兄子弟以義相勵有<lb/>
<pb n="KR2d0006_WYG_136-26a"/>
死無二田單之守不固於此也奈何棄垂成之功䧟不<lb/>
義之名阜以死守之遂號哭刺史太守卒遣人請和開<lb/>
城門迎超超入拘岳於冀使楊昻殺刺史太守阜内有<lb/>
報超之志而未得其便頃之阜以喪妻求葬假阜外兄<lb/>
姜叙為撫夷將軍領兵屯歴城阜少長叙家乃西至歴<lb/>
城見叙母及叙説前在冀中時事歔欷悲甚叙曰何為<lb/>
乃爾阜曰守城不能完君亡不能死亦何面目以視息<lb/>
於天下馬超背父叛君虐殺州將豈獨阜之憂責一州<lb/>
<pb n="KR2d0006_WYG_136-26b"/>
士大夫皆䝉其恥君擁兵專制而無討賊之心此趙盾<lb/>
所以書弑君也超彊而無義多釁易圗耳叙母慨然勅<lb/>
叙從阜計計定外與鄉人姜隠趙昻尹奉姚瓊孔信武<lb/>
都人李俊王靈結謀定討超約使從弟謨至冀語岳并<lb/>
結安定梁寛南安趙衢龎恭等約誓既明十七年九月<lb/>
與叙起兵於魯城超聞阜等兵起自將出而衢寛等解<lb/>
岳閉冀城門討超妻子超襲歴城得叙母叙母罵之曰<lb/>
汝背父之逆子殺君之桀賊天地豈乆容汝而不早死<lb/>
<pb n="KR2d0006_WYG_136-27a"/>
敢以靣目視人乎超怒殺之阜與超戰身被五創宗族<lb/>
昆弟死者七人超遂南奔張魯隴右平定太祖封討超<lb/>
之功者十一人賜阜爵關内侯阜讓爵曰阜君存無扞<lb/>
難之功君亡無死節之效於義當絀於法當誅超又不<lb/>
死無宜茍荷爵禄太祖報曰君與羣賢共建大功西土<lb/>
之人以為美談子貢辭賞仲尼謂之止善君其剖心以<lb/>
順國命姜叙之母勸叙早發明智乃爾雖楊敞之妻蓋<lb/>
不過此賢哉賢哉良史記錄必不墜於地矣太祖征漢<lb/>
<pb n="KR2d0006_WYG_136-27b"/>
中以阜為益州刺史還拜金城太守未發轉武都太守<lb/>
郡濵蜀漢阜請依龔遂故事安之而已㑹劉備遣張飛<lb/>
馬超等從沮道趣下辯而氐雷定等七部萬餘落反應<lb/>
之太祖遣都䕶曹洪禦超等超等退還洪置酒大㑹令<lb/>
女倡著羅縠之衣蹋鼓一坐大笑阜厲聲責洪曰男女<lb/>
之别國之大節何由於廣坐之中裸女人形體雖桀紂<lb/>
之亂不甚於此遂奮衣辭出洪立罷女樂請阜還坐肅<lb/>
然憚焉及劉備取漢中以逼下辯太祖以武都孤逺欲<lb/>
<pb n="KR2d0006_WYG_136-28a"/>
移之恐吏民戀土阜恩信素著前後徙民氐使居京兆<lb/>
扶風天水界者萬餘户徙郡于槐里百姓襁負而随之<lb/>
為政舉大綱而已下不忍欺也文帝問侍中劉曄等武<lb/>
都太守何如人也皆稱阜有公輔之節未及用㑹帝崩<lb/>
在郡十餘年徵拜城門校尉阜嘗見明帝著㡌被縹綾<lb/>
半裦袖阜問帝曰此於禮何法服也帝黙然不答自是<lb/>
不法服不以見阜遷將作大匠時初治宫室發美女以<lb/>
充後庭數出弋獵秋大雨雷電多殺鳥雀阜上疏指陳<lb/>
<pb n="KR2d0006_WYG_136-28b"/>
災譴之由皆從心恣欲所致其語切直又雍邱王植怨<lb/>
於不齒藩國至親法禁峻密阜又陳九族之義以諷焉<lb/>
帝詔報嘉之後遷少府是時大司馬曹真伐蜀遇雨不<lb/>
進阜上疏曰昔文王有赤烏之符而猶日昃不暇食武<lb/>
王白魚入舟君臣變色而動得吉瑞猶尚憂懼況有災<lb/>
異而不戰竦者哉今呉蜀未平而天屢降變諸軍始進<lb/>
便有天雨之患稽閡山險轉運之勞擔負之苦所費以<lb/>
多若有不繼必違本圗傳曰見可而進知難而退軍之<lb/>
<pb n="KR2d0006_WYG_136-29a"/>
善政也帝覽奏即召諸軍還後詔大議政治之不便於<lb/>
民者阜議以為致治在於任賢興國在於務農若舍賢<lb/>
而任所私此㤀治之甚者也廣開宫館髙為臺榭以妨<lb/>
民務此害農之甚者也百工不敦其器而競作竒巧以<lb/>
合上欲此傷本之甚者也孔子曰苛政甚於猛虎今守<lb/>
功文俗之吏為政不通治體苟好煩苛此亂民之甚者<lb/>
也當今之急宜去四甚並詔公卿郡國舉賢良方正敦<lb/>
禮之士而選用之此亦求賢之一端也阜又上疏欲省<lb/>
<pb n="KR2d0006_WYG_136-29b"/>
宫人諸不見幸者乃召御府吏問後宫人數吏守舊令<lb/>
對曰禁密不得宣露阜怒杖吏一百數之曰國家不與<lb/>
九卿為密反與小吏為密乎帝聞而愈敬憚阜帝愛女<lb/>
淑未期而夭帝痛之甚追封平原公主立廟洛陽葬於<lb/>
南陵將自臨送阜上疏曰文皇帝武宣皇后崩陛下皆<lb/>
不送葬所以重社稷備不虞也何至孩抱之赤子而可<lb/>
送葬乎帝不從帝既新作許宫又營洛陽宫殿觀閣阜<lb/>
上疏曰尭尚茅茨而萬國安其居禹卑宫室而天下樂<lb/>
<pb n="KR2d0006_WYG_136-30a"/>
其業及至殷周或堂崇三尺度以九筵耳古之聖帝明<lb/>
王未有極宫室之髙麗以彫弊百姓之財力者也桀作<lb/>
璇室象廊紂為傾宫鹿臺以喪其社稷楚靈以築章華<lb/>
而身受其禍秦始皇作阿房而殃及其子天下叛之二<lb/>
世而滅夫不度萬民之力以從耳目之欲未有不亡者<lb/>
也陛下當以尭舜殷周為法桀紂秦楚為戒而乃自暇<lb/>
自逸唯宫室是飾必有危亡之禍矣君作元首臣為股<lb/>
肱存亡一體得失同之臣雖駑怯敢㤀斯義言不切至<lb/>
<pb n="KR2d0006_WYG_136-30b"/>
不足以感寤陛下陛下不察臣言恐皇祖烈考之祚將<lb/>
墜于地使臣身死有補萬一則死之日猶生之年也謹<lb/>
叩棺沐浴伏俟重誅奏御天子感其忠言手筆詔答每<lb/>
朝廷㑹議阜嘗侃然以天下為己任數諫爭不聼乃屢<lb/>
乞遜位未許㑹卒家無餘財孫豹嗣<lb/>
髙堂隆字升平泰山平陽人魯髙堂生之後也少為諸<lb/>
生泰山太守薛悌命為督郵郡督軍與悌爭論名悌而<lb/>
呵之隆按劒叱督軍曰昔魯定見侮仲尼歴階趙彈秦<lb/>
<pb n="KR2d0006_WYG_136-31a"/>
筝相如進缶臨臣名君義之所討也督軍失色悌驚起<lb/>
止之後去吏避地濟南建安十八年太祖召為丞相軍<lb/>
議掾後為歴城侯徽文學轉為相徽遭太祖喪不哀及<lb/>
㳺獵馳騁隆以義正諫甚得輔導之節黄初中為堂陽<lb/>
長以選為平原王傅王即尊位是為明帝以隆為給事<lb/>
中博士駙馬都尉帝初踐阼羣臣或以為宜饗㑹隆曰<lb/>
唐虞有遏密之哀髙宗有不言之思臣以為不宜為㑹<lb/>
帝敬納之遷陳留太守犢民酉牧年七十餘有至行隆<lb/>
<pb n="KR2d0006_WYG_136-31b"/>
舉為計曹掾帝嘉之特除郎中以顯焉徵隆為散騎常<lb/>
侍賜爵關内侯時太史上漢厯不及天時因更推歩弦<lb/>
望晦朔為太和厯帝以隆學問優深於天文尤精乃詔<lb/>
使隆與尚書郎楊偉太史待詔駱禄參共推校偉禄是<lb/>
太史隆故據舊厯更相劾奏紛紜數嵗偉稱禄得日蝕<lb/>
而月晦不盡隆不得日蝕而月晦盡詔從太史隆所爭<lb/>
雖不得而逺近猶知其精㣲也青龍中大治殿舍西取<lb/>
長安大鐘隆上疏曰昔周景王不儀刑文武之明德忽<lb/>
<pb n="KR2d0006_WYG_136-32a"/>
公旦之聖制既鑄大錢又作大鐘單穆公諫而弗聼泠<lb/>
州鳩對而弗從遂迷不反周德以衰良史記焉以為永<lb/>
鑒然今之小人好説秦漢之奢靡以盪聖心求取亡國<lb/>
不度之器勞役費損以傷德政非所以興禮樂之和保<lb/>
神明之休也是日帝幸上方隆與卞蘭從帝以隆表示<lb/>
蘭使難隆曰興衰在政樂何為也化之不明豈鐘之罪<lb/>
隆曰夫禮樂者為治之大本也故簫韶九成鳯凰來儀<lb/>
雷鼓六變天神以降政是以平刑是以錯和之至也新<lb/>
<pb n="KR2d0006_WYG_136-32b"/>
聲發響商辛以隕大鐘既鑄周景以敝存亡之機恒由<lb/>
斯作安在廢興之不階也帝稱善遷侍中猶領太史令<lb/>
崇華殿災詔問隆此何咎於禮寧有祈禳之義乎隆對<lb/>
曰夫災變之發皆所以明教誡也惟率禮修德可以勝<lb/>
之易傳曰上不儉下不節孽火燒其室又曰君髙其臺<lb/>
天火為災此人君茍飾宫室不知百姓空竭故天應之<lb/>
以旱火從髙殿起也臣案舊占災火之發皆以臺榭宫<lb/>
室為誡然今宫室之所以充廣者實由宫人猥多之故<lb/>
<pb n="KR2d0006_WYG_136-33a"/>
宜簡擇留其淑懿如周之制罷省其餘此則陛下消復<lb/>
之良術也詔問隆吾聞漢武帝時栢梁災而大起宫殿<lb/>
以厭之其義云何隆對曰臣聞西京栢梁既災越巫陳<lb/>
方建章是經以厭火祥乃夷越之巫所為非聖賢之明<lb/>
訓也五行志曰栢梁災其後有江充巫蠱殺衛太子事<lb/>
如志之言越巫建章無所厭也臣以為宜罷散民役清<lb/>
埽所災之處不敢於此有所立作則萐莆嘉禾必生於<lb/>
此地矣帝竟復崇華殿時郡國有九龍見故改曰九龍<lb/>
<pb n="KR2d0006_WYG_136-33b"/>
殿陵霄闕始構有鵲巢其上帝以問隆隆曰詩云惟鵲<lb/>
有巢惟鳩居之今始構闕而鵲巢之天意若曰宫室未<lb/>
成身不得居將有他姓制御之耳天道無親唯與善人<lb/>
今宜休罷百役増崇德政則可以轉禍為福矣帝於是<lb/>
為之改容動色是嵗有星孛于大辰隆上疏曰凡帝王<lb/>
徙都立邑必先定天地社稷之位敬恭以奉之將營宫<lb/>
室則宗廟為先廐庫為次居室為後今圜丘方澤南北<lb/>
郊明堂社稷神位未定宗廟之制又未如禮而崇飾宫<lb/>
<pb n="KR2d0006_WYG_136-34a"/>
室士民失業外人咸云宫人之用與軍國之資畧齊民<lb/>
不堪命皆有怨怒夫采椽卑宫唐虞大禹之所以垂皇<lb/>
風也玉臺瓊室夏癸商辛之所以犯昊天也今宫室過<lb/>
盛天彗章灼斯乃慈父懇切之訓陛下當崇孝子祗聳<lb/>
之禮不宜有忽以重天怒時軍國多事用法深重隆上<lb/>
疏曰夫移風易俗在於宣明道化今有司不本大道而<lb/>
務糾刑書是以刑用而不措俗敝而不敦宜崇禮樂班<lb/>
叙明堂修三雍大射養老營建郊廟尊儒士舉逸民表<lb/>
<pb n="KR2d0006_WYG_136-34b"/>
章制度改正朔易服色布愷悌尚儉素然後備禮封禪<lb/>
歸功天地使雅頌之聲盈于六合緝熙之化混于後嗣<lb/>
斯蓋至治之美事不朽之貴業也夫不正其本而救其<lb/>
末譬猶棼絲非政理也可命羣公卿士通儒造具其事<lb/>
以為典式隆又以為改正朔易服色殊徽號異器械自<lb/>
古帝王所以神明其政變民耳目故三春稱王明三統<lb/>
也於是敷演舊章奏而改焉帝從其議改青龍五年春<lb/>
三月為景初元年孟夏四月服色尚黄犧牲用白從地<lb/>
<pb n="KR2d0006_WYG_136-35a"/>
正也遷光禄勲帝愈増崇宫觀彫飾觀閣鑿大行之石<lb/>
英采榖城之文石起景陽山於芳林之園建昭陽殿於<lb/>
太極之北鑄作黄龍鳯凰竒偉之獸飾金墉陵雲臺陵<lb/>
霄闕百役繁興作者萬數公卿以下至于學生莫不展<lb/>
力帝乃躬自握土以率之而遼東不朝悼皇后崩天作<lb/>
滛雨冀州水出漂没民物隆上疏切諫曰昔在伊唐洪<lb/>
水為厄使鯀治之績用不成乃舉文命随山刋木前後<lb/>
歴年二十二載災𤯝之甚莫過於彼力役之興莫乆於<lb/>
<pb n="KR2d0006_WYG_136-35b"/>
此堯舜君臣南靣而已禹敷九州庶士庸勲各有等差<lb/>
君子小人物有服章今無若時之急而使公卿大夫並<lb/>
與厮徒共供事役聞之四夷非嘉聲也垂之竹帛非令<lb/>
名也臣觀在昔書籍所載天人之際未有不應也是以<lb/>
古先哲王畏上天之明命災異既發則懼而修政故無<lb/>
不延期流祚爰及未葉闇君荒主遂其情志恬忽變戒<lb/>
卒皆尋踐禍難至於顛覆者也今呉蜀二賊非徒白地<lb/>
小虜聚邑之㓂乃據險乘流跨有士衆僭號稱帝欲與<lb/>
<pb n="KR2d0006_WYG_136-36a"/>
中國爭衡今若有人來告權備並修德政復履清儉輕<lb/>
省租賦不治玩好動咨耆賢事遵禮度陛下聞之豈不<lb/>
惕然惡其如此以為難卒討滅而為國家憂乎若使告<lb/>
者曰彼二賊並為無道崇侈無度役其士民重其徵賦<lb/>
下不堪命吁嗟日甚陛下聞之豈不勃然忿其困我無<lb/>
辜之民而欲速加之誅其次豈不幸彼疲弊而取之不<lb/>
難乎茍如此則可易心而度事義之數亦不逺矣夫亡<lb/>
國之主恒自謂不亡然後至於亡賢聖之君恒自謂當<lb/>
<pb n="KR2d0006_WYG_136-36b"/>
亡然後至於不亡今天下彫弊民無儋石之儲國無終<lb/>
年之蓄外有彊敵六軍暴邉内興土功州郡騷動若有<lb/>
㓂警則臣懼版築之士不能投命虜庭矣又將吏奉禄<lb/>
稍見折減方之於昔五分居一諸受休者又絶廪賜不<lb/>
應輸者今皆出半此為官入兼多於舊其所出與參少<lb/>
於昔而度支經用更每不足反而推之凡此諸費必有<lb/>
所在周禮天府掌九伐之則以給九式之用入有其分<lb/>
出有其所不相干乘而用各足各足之後乃以式貢之<lb/>
<pb n="KR2d0006_WYG_136-37a"/>
餘供王玩好又上用財必考于司㑹今陛下所與共坐<lb/>
廊廟治天下者非三司九列則臺閣近臣皆腹心造膝<lb/>
宜在無諱若見豐省而不敢以告從命奔走惟恐不勝<lb/>
是則具臣非鯁輔也昔李斯教秦二世曰為人主而不<lb/>
恣睢命之曰天下桎梏二世用之秦國以覆斯亦滅族<lb/>
是以史遷譏其不正諌而為世誡書奏帝覽焉謂中書<lb/>
監令曰觀隆此奏使朕懼哉隆疾篤口占上疏曰曽子<lb/>
有疾孟敬子問之曽子曰鳥之將死其鳴也哀人之將<lb/>
<pb n="KR2d0006_WYG_136-37b"/>
死其言也善臣寢疾病有増無損常懼奄忽忠款不昭<lb/>
臣之丹誠豈唯曽子願陛下少垂省覽臣聞三代之有<lb/>
天下也聖賢相承歴載數百尺土莫非其有一民莫非<lb/>
其臣萬國咸寧九有有截然癸辛縱欲皇天震怒宗國<lb/>
為墟紂縣白旗桀放鳴條天子之尊湯武有之豈伊異<lb/>
人皆明王之胄也秦并六國聖道不修乃構阿房之宫<lb/>
築長城之守自謂本支百葉何寤二世而亡近漢孝武<lb/>
乘文景之福外攘夷狄内興宫殿十餘年間天下囂然<lb/>
<pb n="KR2d0006_WYG_136-38a"/>
乃信越巫懟天遷怒起建章之宫千門萬户卒致江充<lb/>
妖蠱之變至於宫室乖離父子相殘殃咎之毒禍流數<lb/>
世臣聞黄初之際天兆其戒異類之鳥育長燕巢口爪<lb/>
胷赤此魏室之大異也宜防鷹揚之臣於蕭牆之内可<lb/>
選諸王使君國典兵徃徃棊跱鎮撫皇畿翼亮帝室昔<lb/>
周之東遷晉鄭焉依漢吕之亂實頼朱虚斯盖前代之<lb/>
明鑒矣皇天無親唯德是輔民詠德政則延期過歴下<lb/>
有怨歎則輟錄授能由此觀之天下乃天下之天下非<lb/>
<pb n="KR2d0006_WYG_136-38b"/>
獨陛下之天下也臣百疾所鍾氣力稍㣲輙自輿出歸<lb/>
還里舍若流沉淪魂而有知結草以報帝手詔慰勞之<lb/>
未㡬而卒遺令薄葬斂以時服初太和中中䕶軍蔣濟<lb/>
上疏言宜遵古封禪帝曰聞濟斯言使吾汗出流足事<lb/>
寢歴嵗後遂議修之使隆撰其禮儀帝聞隆没歎息曰<lb/>
天不欲成吾事髙堂生舍我亡也子琛嗣爵始景初中<lb/>
帝以隆與散騎常侍蘇林博士秦靜等並老恐無能傳<lb/>
業者乃詔郎吏髙才解經義者三十人從隆等分受四<lb/>
<pb n="KR2d0006_WYG_136-39a"/>
經三禮為設課試之法數年隆等皆卒學者遂廢<lb/>
滿寵字伯寧山陽昌邑人也年十八為郡督郵時郡内<lb/>
李朔等各擁部曲害于平民太守使寵糾焉朔等請罪<lb/>
不復鈔掠守髙平令縣人張苞為郡督郵貪穢受取干<lb/>
亂吏政寵因其來在傳舍率吏卒出收之詰責所犯即<lb/>
日考竟遂棄官歸太祖臨兖州辟為從事及為大將軍<lb/>
辟署西曹掾為許昌令時曹洪以宗室親貴有賔客在<lb/>
縣界數犯法寵收治之洪書報寵寵不聼洪白太祖太<lb/>
<pb n="KR2d0006_WYG_136-39b"/>
祖召許昌主吏寵知將欲原乃速殺之太祖聞而喜曰<lb/>
當事不當爾邪故太尉楊彪被收付縣獄尚書令荀彧<lb/>
少府孔融等並屬寵但當受辭勿加考掠寵一無所報<lb/>
考訊如法數日求見太祖言之曰楊彪考訊無他辭語<lb/>
當殺者宜先彰其罪此人有名海内若罪不明必大失<lb/>
民望竊為明公惜之太祖即日出彪初彧融聞考掠彪<lb/>
皆怒及因寵得出更善寵時袁紹盛於河朔而汝南紹<lb/>
之本郡門生賔客布在諸縣擁兵拒守太祖憂之乃以<lb/>
<pb n="KR2d0006_WYG_136-40a"/>
寵為汝南太守寵募其服從者五百人率攻下二十餘<lb/>
壁誘其未降渠帥於坐上殺十餘人一時皆平得户二<lb/>
萬兵二千人令就田業建安十三年從太祖征荆州大<lb/>
軍還留寵行奮威將軍屯當陽孫權數擾東陲復召寵<lb/>
還為汝南太守賜爵關内侯關侯圍襄陽寵助征南將<lb/>
軍曹仁屯樊城拒之而左將軍于禁等以霖雨水長為<lb/>
闗所没闗急攻樊城樊城得水往往崩壊衆皆失色或<lb/>
謂仁曰今日之危非人力所支可及闗圍未合乘輕船<lb/>
<pb n="KR2d0006_WYG_136-40b"/>
夜走雖失城尚可全身寵曰山水速疾冀其不乆聞闗<lb/>
遣别將已在郟下自許以南百姓擾擾闗所以不敢遂<lb/>
進者恐吾軍掎其後耳今若遁去洪河以南非復國家<lb/>
有也君宜待之仁曰善寵乃沈白馬與軍人盟誓㑹徐<lb/>
晃等救至寵力戰有功闗乃退進封寵安昌亭侯文帝<lb/>
即王位遷揚武將軍破呉於江陵有功更拜伏波將軍<lb/>
屯新野大軍南征到精湖寵率諸軍在前與賊隔水相<lb/>
對寵勅諸將曰今夕風甚猛賊必來燒軍宜為之備諸<lb/>
<pb n="KR2d0006_WYG_136-41a"/>
軍皆警夜半賊果遣十部伏夜來燒寵掩擊破之進封<lb/>
南鄉侯黄初三年假寵節鉞五年拜前將軍明帝即位<lb/>
進封昌邑侯太和二年領豫州刺史三年春降人稱呉<lb/>
大嚴揚聲欲詣江北獵孫權欲自出寵度其必襲西陽<lb/>
而為之備權聞之退還秋使曹休從廬江南入合肥令<lb/>
寵向夏口寵上疏曰曹休雖明果而希用兵今所從道<lb/>
背湖旁江易進難退此兵之窪地也若入無彊口宜深<lb/>
為之備寵表未報休遂深入賊果從無彊口斷夾石要<lb/>
<pb n="KR2d0006_WYG_136-41b"/>
休還路休戰不利退走㑹朱靈等從後來斷道與賊相<lb/>
遇賊驚走休軍乃得還是嵗休薨寵以前將軍代都督<lb/>
揚州諸軍事汝南兵民戀募大小相率奔随道路不可<lb/>
禁止䕶軍表上欲殺其為首者詔使寵與所將親兵千<lb/>
人自随其餘一無所問四年拜寵征東將軍其冬孫權<lb/>
揚聲欲向合肥寵表召兖豫諸軍皆集賊退還被詔罷<lb/>
兵寵以為今賊大舉而還非本意也此必欲偽退以罷<lb/>
吾兵而倒還乘虚掩不備也表不罷兵後十餘日權果<lb/>
<pb n="KR2d0006_WYG_136-42a"/>
更來到合肥城不克而還其明年呉將孫布遣人詣揚<lb/>
州求降辭云道逺不能自致乞兵見迎刺史王淩騰布<lb/>
書請兵馬迎之寵以為必詐不與兵而作報書曰知識<lb/>
邪正欲避禍就順去暴歸道甚相嘉尚今欲遣兵相迎<lb/>
然計兵少則不足相衛多則事必逺聞且先密計以成<lb/>
本志臨時節度其宜寵㑹被書當入朝勅留府長史若<lb/>
淩欲往迎勿與兵也淩於後索兵不得乃單遣一督將<lb/>
歩騎七百人往迎之布夜掩撃督將迸走死傷過半初<lb/>
<pb n="KR2d0006_WYG_136-42b"/>
寵與淩共事不平淩支黨毁寵疲老悖謬故明帝召之<lb/>
既至進見體氣康彊飲酒至一石不亂帝勞賜之遣還<lb/>
寵屢表求留詔不許明年呉將陸遜向廬江論者以為<lb/>
宜速赴之寵曰廬江雖小將勁兵精守則經時又賊舍<lb/>
船二百里來後尾空縣尚欲誘致今宜聼其遂進但恐<lb/>
走不可及耳乃整軍趨楊宜口賊聞大兵東下即夜遁<lb/>
時權嵗有來計青龍元年寵上疏曰合肥城南臨江湖<lb/>
北逺夀春賊攻圍之得據水為勢官兵救之當先破賊<lb/>
<pb n="KR2d0006_WYG_136-43a"/>
大軰然後圍乃得解賊往甚易而兵往救之甚難宜移<lb/>
城内之兵其西三十里有竒險可依更立城以固守此<lb/>
為引賊平地而掎其歸路於計為便䕶軍將軍蔣濟議<lb/>
以為既示天下以弱且望賊烟火而壊城此為未攻而<lb/>
自㧞一至於此刧畧無限必以淮北為守帝未許寵重<lb/>
表曰孫子言兵者詭道也故能而示之以弱不能驕之<lb/>
以利市之以懾此為形實不必相應也又曰善動敵者<lb/>
形之今賊未至而移城却内此所謂形而誘之也引賊<lb/>
<pb n="KR2d0006_WYG_136-43b"/>
逺水擇利而動舉得於外則福生於内矣尚書趙咨以<lb/>
寵策為長詔遂報聼其年孫權自出欲圍新城以其逺<lb/>
水積二十日不敢下舡寵謂諸將曰權得吾移城必於<lb/>
其衆中有自大之言今大舉而來欲要一切之功雖不<lb/>
敢至必當上岸耀兵以示有餘乃潜遣歩騎六千伏肥<lb/>
池隠處以待之權果上岸耀兵寵伏軍卒起擊之斬首<lb/>
數百或有赴水死者明年權自將兵號十萬攻合肥新<lb/>
城寵馳往赴救募壯士數十人折松為炬灌以麻油從<lb/>
<pb n="KR2d0006_WYG_136-44a"/>
上風放火燒賊攻具射殺權弟子孫泰賊於是引退三<lb/>
年春權遣兵數千家佃於江北至八月寵以田向收熟<lb/>
男女布野其屯衞兵去城逺者數百里可掩擊也遣長<lb/>
史督三千人循江東下摧破諸屯焚燒榖物而還詔美<lb/>
之因以所獲盡為將士賞景初二年以寵年老徵還遷<lb/>
為太尉寵不治家産家無餘財詔賜田十頃榖五百斛<lb/>
錢二十萬以明清忠儉約之節焉寵前後増邑凡九千<lb/>
六百户封子孫二人亭侯正始三年薨諡景侯子偉嗣<lb/>
<pb n="KR2d0006_WYG_136-44b"/>
偉以格度知名官至衛尉<lb/>
田豫字國讓漁陽雍奴人也劉備之奔公孫瓉也豫時<lb/>
年少自託於備備甚竒之備為豫州刺史豫以母老求<lb/>
歸備涕泣與别曰恨不與吾共成大事也公孫瓉使豫<lb/>
守東州令瓉將王門叛瓉為袁紹將萬餘人來攻衆懼<lb/>
欲降豫登城謂曰卿為公孫所厚而去意有所不得已<lb/>
也今還作賊乃知卿亂人耳夫挈瓶之智守不假器吾<lb/>
既受之矣何不急攻之乎門慙而退瓉雖知豫有權謀<lb/>
<pb n="KR2d0006_WYG_136-45a"/>
而不能用也瓉敗而鮮于輔為國人所推行太守事輔<lb/>
素善豫以為長史時雄傑並起輔莫知所從豫謂輔曰<lb/>
終能定天下者必曹氏也宜速歸命輔從其計用受封<lb/>
寵太祖召豫為丞相軍謀掾除潁隂朗陵令遷弋陽太<lb/>
守所在有治聲鄢陵侯彰征代郡以豫為相軍次易北<lb/>
虜伏騎擊之軍人擾亂莫知所為豫因地形囬車結圜<lb/>
陣弓弩持滿於内疑兵塞其隙胡不能進散去追擊大<lb/>
破之遂前平代皆豫策也遷南陽太守先時郡人侯音<lb/>
<pb n="KR2d0006_WYG_136-45b"/>
反衆數千人在山中為羣盜大為郡患前太守收其黨<lb/>
與五百餘人表奏皆當死豫悉見諸繫囚慰喻開其自<lb/>
新之路一時破械遣之諸囚皆叩頭願自効即相告語<lb/>
羣賊一朝解散郡内清淨具以狀上太祖善之文帝初<lb/>
北狄彊盛侵擾邉塞乃使豫持節䕶烏丸校尉牽招解<lb/>
儁并䕶鮮卑自髙柳以東濊貊以西鮮卑數十部比能<lb/>
彌加素利割地統御各有分界乃共誓要皆不得以馬<lb/>
與中國市豫以戎狄為一非中國之利乃先搆離之使<lb/>
<pb n="KR2d0006_WYG_136-46a"/>
為讐敵互相攻伐素利違盟出馬千匹與官為比能所<lb/>
攻求救於豫豫恐遂相兼并為害滋深宜救善討惡示<lb/>
信衆狄單將鋭卒深入虜庭胡人衆多鈔軍前後截斷<lb/>
歸路豫乃進軍去虜十餘里結屯營多聚牛馬糞然之<lb/>
從他道引去胡見烟火不絶以為尚在去行數十里乃<lb/>
知之追豫到馬城圍之十重豫密嚴使司馬建旌旗鳴<lb/>
鼓吹將歩騎從南門出胡人皆屬目往赴之豫將精鋭<lb/>
自北門出鼓譟而起两頭俱發出虜不意虜衆散亂皆<lb/>
<pb n="KR2d0006_WYG_136-46b"/>
棄弓馬歩走追討二十餘里僵尸蔽地又烏丸王骨進<lb/>
桀黠不恭豫因出塞案行單將麾下百餘騎入進部進<lb/>
逆拜遂使左右斬進顯其罪惡以令衆衆皆怖慴不敢<lb/>
動便以進弟代進自是胡人破膽威震沙漠山賊髙艾<lb/>
衆數千人宼鈔為幽冀害豫誘使鮮卑素利部斬艾傳<lb/>
首京師封豫長樂亭侯為校尉九年其御夷狄常摧抑<lb/>
兼并乖散彊猾凡逋亡姦宄為胡作計不利官者豫皆<lb/>
構刺攪離使凶邪之謀不遂聚居之類不安事業未究<lb/>
<pb n="KR2d0006_WYG_136-47a"/>
而幽州刺史王雄支黨欲令雄領烏丸校尉毁豫亂邉<lb/>
為國生事遂轉豫為汝南太守加殄夷將軍太和末公<lb/>
孫淵以遼東叛帝欲征之而難其人中領軍楊暨舉豫<lb/>
應選乃使豫以本官督青州諸軍假節往討之㑹呉賊<lb/>
遣將軍周賀等之遼東求市馬帝以賊衆多又以渡海<lb/>
詔使豫罷軍豫度賀等舡垂還嵗晚風急必畏漂浪東<lb/>
随無岸當赴成山無藏舡之處輙便循海案行地形及<lb/>
諸山島徼截險要列兵屯守自入成山登漢武之觀賀<lb/>
<pb n="KR2d0006_WYG_136-47b"/>
等果遇惡風船皆觸山沉没波蕩著岸無所逃竄盡虜<lb/>
其衆初諸將皆笑於空地致賊及賊破競欲與謀求入<lb/>
海鉤取浪船豫懼窮虜死戰皆不聼初豫以太守督青<lb/>
州青州刺史程喜内懷不服軍事之際多相違錯喜知<lb/>
帝寳愛明珠乃密上豫雖有戰功而禁令寛弛所得器<lb/>
仗珠金甚多放散皆不納官由是不見列後孫權號十<lb/>
萬衆攻新城征東將軍滿寵欲率諸軍救之豫曰賊悉<lb/>
衆大舉非徒投射小利欲質新城以致大軍耳宜聼使<lb/>
<pb n="KR2d0006_WYG_136-48a"/>
攻城挫其鋭氣不當與爭鋒也城不可㧞衆必罷怠罷<lb/>
怠然後擊之可大克也若賊見計必不攻城勢將自走<lb/>
若便進兵適入其計又大軍相向當使難知不當使自<lb/>
畫也豫輙上狀天子從之㑹賊遁走後呉復來㓂豫往<lb/>
拒之賊即退諸軍夜驚云賊復來豫卧不起令衆敢動<lb/>
者斬有頃竟無賊景初未増邑三百并前五百户正始<lb/>
初遷使持節䕶匈奴中郎將加振威將軍領并州刺史<lb/>
外胡聞其威名相率來獻州界寧肅百姓懷之徴為衞<lb/>
<pb n="KR2d0006_WYG_136-48b"/>
尉屢乞遜位太傅司馬懿以為豫克壯書喻未聼豫書<lb/>
答曰年過七十而以居位譬猶鐘鳴漏盡而夜行不休<lb/>
是罪人也遂固辭疾篤拜太中大夫食卿禄年八十二<lb/>
薨子彭祖嗣豫清儉約素賞賜皆散之將士每胡狄私<lb/>
遺悉簿藏官不以入家家常貧虚雖殊類咸髙豫節嘉<lb/>
平六年下詔襃揚賜其家錢榖語在徐邈傳<lb/>
牽招字子經安平觀津人也年十餘嵗詣同縣樂隠受<lb/>
學後隠為車騎將軍何苖長史招随卒業值京都亂苖<lb/>
<pb n="KR2d0006_WYG_136-49a"/>
隠俱見害招與隠門生史路等觸蹈鋒刃共殯斂隠屍<lb/>
送喪還歸道遇㓂鈔路等皆悉散走賊欲斫棺取釘招<lb/>
垂涙請赦賊義之乃釋而去由是顯名後袁紹在冀州<lb/>
辟為督軍從事兼領烏丸突騎紹舍人犯法招先斬乃<lb/>
白紹竒其意而不罪也紹卒又事紹子尚建安九年太<lb/>
祖圍鄴尚遣招至上黨督致軍糧未還尚破走到中山<lb/>
時尚外兄髙幹為并州刺史招以并州左有恒山之險<lb/>
右有大河之固帯甲五萬北阻彊胡勸幹迎尚并力觀<lb/>
<pb n="KR2d0006_WYG_136-49b"/>
變幹既不能又隂欲害招招聞之間行而去道隔不得<lb/>
追尚遂東詣太祖太祖領冀州辟為從事太祖將討袁<lb/>
譚而柳城烏丸欲出騎助譚太祖以招嘗領烏丸遣詣<lb/>
栁城到值峭王嚴以五千騎當遣詣譚又遼東太守公<lb/>
孫康自稱平州牧遣使韓忠齎單于印綬往假峭王峭<lb/>
王大㑹羣長忠亦在坐峭王問招曰昔袁公受天子之<lb/>
命假我為單于今曹公復言當更白天子假我真單于<lb/>
遼東復持印綬來如此誰當為正招答曰昔袁公承制<lb/>
<pb n="KR2d0006_WYG_136-50a"/>
得有所拜假中間違錯天子命曹公代之言當自天子<lb/>
更假真單于是也遼東下郡何得擅稱拜假也忠曰我<lb/>
遼東在滄海之東擁兵百萬又有扶餘濊貊之用當今<lb/>
之勢彊者為右曹操獨何得為是也招呵忠曰曹公允<lb/>
恭明哲翼戴天子伐叛柔服寧靜四海汝君臣頑嚚今<lb/>
恃險逺背違王命欲擅拜假侮弄神器方當屠戮何敢<lb/>
慢易咎毁大人便捉忠頭頓築㧞刀欲斬之峭王驚怖<lb/>
徒跣抱招以救請忠左右失色招乃還坐為峭王等説<lb/>
<pb n="KR2d0006_WYG_136-50b"/>
成敗禍福之效皆下席跪伏敬受勅教便辭遼東之使<lb/>
罷所嚴騎太祖滅譚於南皮署招軍謀掾從討烏丸至<lb/>
栁城拜䕶烏丸校尉還鄴遼東送袁尚首縣在馬市招<lb/>
覩之悲感設祭頭下太祖義之舉為茂才從平漢中太<lb/>
祖還留招為中䕶軍事罷還鄴拜平虜校尉將兵督青<lb/>
徐州郡諸軍事擊東萊賊斬其渠帥東土寧靜文帝踐<lb/>
阼拜招使持節䕶鮮卑校尉屯昌平是時邉民流散山<lb/>
澤又亡叛在鮮卑中者處有千數招廣布恩信招誘降<lb/>
<pb n="KR2d0006_WYG_136-51a"/>
附建義中郎將公孫集等率將部曲咸各歸命使還本<lb/>
郡又懐來鮮卑素利彌加等十萬餘落皆令款塞大軍<lb/>
欲征呉召招還至值軍罷拜右中郎將出為鴈門太守<lb/>
郡多㓂鈔招教民戰陣又表復烏丸五百餘家租調使<lb/>
備鞍馬逺遣偵候虜每犯塞勒兵逆擊來輙摧破於是<lb/>
吏民膽氣日鋭荒野無虞又構間離散使虜更相猜貳<lb/>
鮮卑大人歩度根泄歸泥等與軻比能為隙將部落三<lb/>
萬餘家詣郡附塞勅令還擊比能殺比能弟苴羅侯及<lb/>
<pb n="KR2d0006_WYG_136-51b"/>
叛烏丸歸義侯王同王寄等大結怨讐是以招自出率<lb/>
將歸泥等討比能於雲中故郡大破之招通河西鮮卑<lb/>
附頭等十餘萬家繕治陘北故上館城置屯戍以鎮内<lb/>
外夷虜大小莫不歸心諸亡叛雖親戚不敢藏匿咸悉<lb/>
收送於是野居晏閑㓂賊靜息招乃簡選有才識者詣<lb/>
太學受業還相授教數年中庠序大興郡所治廣武井<lb/>
水鹹苦民乃擔輦逺汲流水往返七里招準望地勢因<lb/>
山陵之宜鑿原開渠注水城内民頼其益明帝即位賜<lb/>
<pb n="KR2d0006_WYG_136-52a"/>
爵關内侯太和二年䕶烏丸校尉田豫出塞為阿比能<lb/>
所圍於故馬邑城移招求救招即整勒兵馬欲赴救豫<lb/>
并州以常憲禁招招以為節將見圍不可拘於吏議自<lb/>
表輙行又並馳布羽檄稱陳形勢云當西北掩取虜家<lb/>
然後東行㑹誅虜身檄到豫軍踊躍又遺一通於虜蹊<lb/>
要虜即恐怖種類離散軍到故平城便皆潰走比能復<lb/>
大合騎來到故平州塞北招潜行撲討大斬首級招以<lb/>
蜀相諸葛亮數出而比能狡猾能相交通表為防備議<lb/>
<pb n="KR2d0006_WYG_136-52b"/>
者以為縣逺未之信也㑹亮時在祈山果遣使連結比<lb/>
能比能至故北地石城與相首尾帝乃詔招使從便宜<lb/>
討之時比能已還漠南招與刺史畢軌議曰胡虜遷徙<lb/>
無常若勞師逺追則遲速不相及若欲潜襲則山谿艱<lb/>
險資糧轉運難以密辦可使守新興鴈門二牙門出屯<lb/>
陘北外以鎮撫内令兵田儲畜資糧秋冬馬肥州郡兵<lb/>
合乘釁征討計必全克未及施行㑹病卒招在郡十二<lb/>
年威風逺振其治邉之稱次於田豫百姓追而思之而<lb/>
<pb n="KR2d0006_WYG_136-53a"/>
漁陽傅容在鴈門有名績繼招後在遼東又有事功云<lb/>
招子嘉嗣次子𢎞亦猛毅有招風以隴西太守随鄧艾<lb/>
伐蜀有功咸熙中為振威䕶軍嘉與晉司徒李允同母<lb/>
早卒<lb/>
郭淮字伯濟太原陽曲人也祖全大司農父緼鴈門太<lb/>
守淮建安中舉孝廉除平原府丞文帝為五官將召淮<lb/>
署為門下賊曹轉為丞相兵曹議令史從征漢中太祖<lb/>
還留征西將軍夏侯淵拒劉備以淮為淵司馬淵與備<lb/>
<pb n="KR2d0006_WYG_136-53b"/>
戰淮時有疾不出淵遇害軍中擾擾淮收散卒推盪㓂<lb/>
將軍張郃為軍主諸營乃定其明日備欲渡漢水來攻<lb/>
諸將議衆寡不敵備便乘勝欲依水為陣以拒之淮曰<lb/>
此示弱而不足挫敵非算也不如逺水為陣引而致之<lb/>
半濟而後擊備可破也既陣備疑不渡淮遂堅守示無<lb/>
還心以狀聞太祖善之假郃節復以淮為司馬文帝即<lb/>
王位賜爵關内侯轉為鎮西長史又行征羌䕶軍䕶左<lb/>
將軍張郃冠軍將軍楊秋討山賊鄭甘盧水叛胡皆破<lb/>
<pb n="KR2d0006_WYG_136-54a"/>
平之關中始定民得安業黄初元年奉使賀文帝踐阼<lb/>
而道得疾稽留及羣臣歡㑹帝正色責之曰昔禹㑹諸<lb/>
侯于塗山防風氏後至便行大戮今溥天同慶而卿使<lb/>
最留遲何也淮對曰臣聞五帝先教導民以德夏后政<lb/>
衰始用刑辟今臣遭唐虞之世是以自知免於防風之<lb/>
誅也帝悦之擢領雍州刺史封射陽亭侯五年為真安<lb/>
定羌大帥辟蹏反討破降之每羌胡來降淮輙先使人<lb/>
推問其親姻男女多少年嵗長㓜及見一二知其款曲<lb/>
<pb n="KR2d0006_WYG_136-54b"/>
訊問周至咸稱神明太和二年蜀相諸葛亮出祁山遣<lb/>
將軍馬謖至街亭髙詳屯列栁城張郃擊謖淮攻詳營<lb/>
皆破之又破隴西名羌唐謕於枹罕加建威將軍五年<lb/>
蜀人出鹵城是時隴右無榖議欲關中大運淮以威恩<lb/>
撫循羌胡家使出榖平其輸調軍食用足轉揚武將軍<lb/>
青龍二年諸葛亮出斜谷並田于蘭坑是時司馬懿屯<lb/>
渭南淮策亮必爭北原宜先據之議者多謂不然淮曰<lb/>
若亮跨渭登原連兵北山隔絶隴道摇盪民夷此非國<lb/>
<pb n="KR2d0006_WYG_136-55a"/>
之利也懿善之淮遂屯北原塹壘未成蜀兵大至淮逆<lb/>
擊之後數日亮盛兵西行諸將皆謂欲攻西圍淮獨以<lb/>
為此見形於西欲使官軍重應之必攻陽遂耳其夜果<lb/>
攻陽遂有備不得上正始元年蜀將姜維出隴西淮遂<lb/>
進軍追至彊中維退遂討羌迷當等案撫柔氐三千餘<lb/>
落㧞徙以實關中遷左將軍涼州休屠胡梁元碧等率<lb/>
種落二千餘家附雍州淮奏請徙居安平之髙平為民<lb/>
保鄣其後因置西川都尉轉拜前將軍領州如故五年<lb/>
<pb n="KR2d0006_WYG_136-55b"/>
夏侯元伐蜀淮督諸軍為前鋒淮度勢不利輙㧞軍出<lb/>
故不大敗還假淮節八年隴西南安金城西平諸羌餓<lb/>
何燒戈伐同蛾遮塞等相結叛亂攻圍新邑南招蜀兵<lb/>
涼州名胡治無戴復叛應之討蜀䕶軍夏侯覇督諸軍<lb/>
屯為翅淮軍始到狄道議者僉謂宜先討定枹罕内平<lb/>
惡羌外折賊謀淮策維必來攻覇遂入渢中轉南迎霸<lb/>
維果攻為翅㑹淮軍適至維遁退淮進討叛羌斬餓何<lb/>
燒戈服降者萬餘落九年遮塞等屯河關白土故城據<lb/>
<pb n="KR2d0006_WYG_136-56a"/>
河拒官軍淮見形上流密於下渡兵據白土城擊大破<lb/>
之治無戴圍武威家屬留在西海淮進軍趣西海欲掩<lb/>
取其累重㑹無戴折還與戰於龍夷之北破走之令居<lb/>
惡虜在石頭山之西當大道止斷絶王使淮還過討大<lb/>
破之姜維出石營從彊川乃西迎治無戴留隂平太守<lb/>
廖化於成重山築城斂破羌保質淮欲分兵取之諸將<lb/>
以維衆西接彊胡化以據險分軍两持兵勢轉弱進不<lb/>
制維退不㧞化非計也不如合而俱西及胡蜀未接絶<lb/>
<pb n="KR2d0006_WYG_136-56b"/>
其内外此交伐之兵也淮曰今往取化出賊不意維必<lb/>
狼顧比維自致足以定化且使維疲於奔命兵不逺西<lb/>
而胡交自離此一舉而两全之策也乃别遣夏侯覇等<lb/>
追維於㳫中淮自率諸軍就攻化等維果馳救化皆如<lb/>
淮計進封都鄉侯嘉平元年遷征西將軍都督雍涼諸<lb/>
軍事是嵗與雍州刺史陳泰協謀降蜀牙門將句安等<lb/>
於翅上二年詔以淮為車騎將軍儀同三司持節都督<lb/>
如故進封陽曲侯邑凡二千七百八十户分三百户封<lb/>
<pb n="KR2d0006_WYG_136-57a"/>
一子亭侯正元二年薨追贈大將軍諡貞侯子統嗣統<lb/>
官至荆州刺史薨子正嗣咸熙中開建五等以淮著勲<lb/>
前朝改封汾陽子<lb/>
徐邈字景山燕國薊人也太祖平河朔召為丞相軍謀<lb/>
掾試守奉髙令入為東曹議令史魏國初建為尚書郎<lb/>
時科禁酒而邈私飲至於沈醉校事趙達問以曹事邈<lb/>
曰中聖人達白之太祖太祖甚怒度遼將軍鮮于輔進<lb/>
曰平日醉客謂酒清者為聖人濁者為賢人邈性修慎<lb/>
<pb n="KR2d0006_WYG_136-57b"/>
偶醉言耳竟坐得免刑後領隴西太守轉為南安文帝<lb/>
踐阼歴譙相平陽安平太守潁川典農中郎將所在著<lb/>
稱賜爵關内侯車駕幸許昌問邈曰頗復中聖人不對<lb/>
曰昔子反斃於榖陽御叔罰於飲酒臣嗜同二子不能<lb/>
自懲時復中之然宿瘤以醜見傳而臣因醉見識帝大<lb/>
笑顧左右曰名不虚立遷撫軍大將軍軍師明帝以涼<lb/>
州絶逺南接蜀㓂以邈為涼州刺史使持節領䕶羌校<lb/>
尉至值諸葛亮出祁山隴右三郡反邈輙遣參軍及金<lb/>
<pb n="KR2d0006_WYG_136-58a"/>
城太守擊南安賊破之河右少雨民常苦乏榖邈上書<lb/>
修武威酒泉鹽池以收虜榖又廣開水田募貧民佃之<lb/>
家家豐足倉庫盈溢乃支度州界軍用之餘以市金帛<lb/>
犬馬通供中國之費以漸收斂民間私仗藏之府庫然<lb/>
後率以禮義立學明訓禁厚葬斷滛祀進善黜惡風化<lb/>
大行百姓歸心焉西域流通荒戎入貢皆邈之勲也討<lb/>
叛羌柯吾有功封都亭侯邑三百户加建威將軍邈與<lb/>
羌胡從事不問小過若犯大罪先告部帥使知應死者<lb/>
<pb n="KR2d0006_WYG_136-58b"/>
乃斬以徇是以信服畏威邈所得賞賜皆散與將士無<lb/>
入家者妻子衣食不充天子聞而嘉之随時供給其家<lb/>
正始元年還為大司農遷為司𨽻校尉百僚敬憚之公<lb/>
事去官後為光禄大夫數嵗即拜司空邈嘆曰三公論<lb/>
道之官無其人則缺豈可以老病忝之哉遂固辭不受<lb/>
嘉平元年年七十八以大夫薨于家用公禮葬諡曰穆<lb/>
侯子武嗣六年朝廷追思清節之士詔曰夫顯賢表德<lb/>
聖王所重舉善而教仲尼所美故司空徐邈征東將軍<lb/>
<pb n="KR2d0006_WYG_136-59a"/>
胡質衞尉田豫皆服職前朝歴事四世出統戎馬入賛<lb/>
庶政忠清在公憂國㤀私不營産業身沒之後家無餘<lb/>
財朕甚嘉之其賜邈等家榖二千斛錢三十萬布告天<lb/>
下邈同郡韓觀曼游有鑒識器幹與邈齊名而在孫禮<lb/>
盧毓先為豫州刺史甚有治功卒官盧欽著書稱邈曰<lb/>
徐公志髙行潔才博氣猛其施之也髙而不狷潔而不<lb/>
介博而守約猛而能寛聖人以清為難而徐公之所易<lb/>
也或問欽徐公當武帝之時人以為通自在涼州及還<lb/>
<pb n="KR2d0006_WYG_136-59b"/>
京師人以為介何也欽答曰徃者毛孝先崔季珪等用<lb/>
事貴清素之士于時皆變易車服以求名髙而徐公不<lb/>
改其常故人以為通比來天下奢靡轉相倣效而徐公<lb/>
雅尚自若不與俗同故前日之通乃今日之介也是世<lb/>
人之無常而徐公之有常也<lb/>
胡質字文德楚國夀春人也少與蔣濟朱績俱知名於<lb/>
江淮間仕州郡蔣濟為别駕使見太祖太祖問曰胡通<lb/>
達<hi>通達名敏以方正徴</hi>長者也寧有子孫不濟曰有子曰質規模<lb/>
<pb n="KR2d0006_WYG_136-60a"/>
大畧不及於父至於精良綜事過之太祖即召質為頓<lb/>
邱令縣民郭政通於從妹殺其夫程他郡吏馮諒繫獄<lb/>
為證政與妹皆耐掠隠抵諒不勝痛自誣當反其罪質<lb/>
至官察其情色更詳其事檢驗具服入為丞相東曹議<lb/>
令史州請為治中將軍張遼與其䕶軍武周有隙遼見<lb/>
刺史温恢求請質質辭以疾遼出謂質曰僕委意於君<lb/>
何以相辜如此質曰古人之交也取多知其不貪奔北<lb/>
知其不怯聞流言而不信故可終也武伯南身為雅士<lb/>
<pb n="KR2d0006_WYG_136-60b"/>
往者將軍稱之不容口今以睚眦之恨乃成嫌隙況質<lb/>
才薄豈能終好是以不願也遼感其言復與周平太祖<lb/>
辟為丞相屬黄初中徙吏部郎為恒山太守遷任東莞<lb/>
士盧顯為人所殺質曰此士無讐而有少妻所以死乎<lb/>
悉見其比居年少書吏李若見問而色動遂窮詰情狀<lb/>
若即自首罪人斯得質每軍功賞賜皆散之於衆無入<lb/>
家者在郡九年吏民便安將士用命遷荆州刺史加振<lb/>
威將軍賜爵關内侯呉大將朱然圍樊城質輕軍赴之<lb/>
<pb n="KR2d0006_WYG_136-61a"/>
議者以為賊盛不可廹質曰樊城卑下兵少故當進軍<lb/>
為之外援不然危矣遂勒兵臨圍城中乃安遷征東將<lb/>
軍假節都督青徐諸軍事廣農積榖有兼年之儲置東<lb/>
征臺且佃且守又通渠諸郡利舟楫嚴設備以待敵海<lb/>
邉無事質性沈實内察不以其節檢物所在見思嘉平<lb/>
二年薨家無餘財惟有賜衣書篋而已軍師以聞追進<lb/>
封陵陽亭侯邑百户諡曰貞侯子威嗣六年詔書襃述<lb/>
質清行賜其家錢榖語在徐邈傳威字伯虎官至前將<lb/>
<pb n="KR2d0006_WYG_136-61b"/>
軍青州刺史封平春侯晉史有傳在良吏目中<lb/>
王昶字文舒太原晉陽人也父澤代郡太守伯父柔北<lb/>
中郎將昶少與同郡王淩俱知名淩年長昶兄事之文<lb/>
帝在東宫昶為太子文學遷中庶子文帝踐阼徙散騎<lb/>
侍郎為洛陽典農時都畿樹木成林昶斫開荒萊勤勸<lb/>
百姓懇田特多遷兖州刺史明帝即位加揚烈將軍賜<lb/>
爵關内侯昶雖在外任心存朝廷以魏承秦漢之弊法<lb/>
制苛碎不大釐改國典以準先王之風而望治化復興<lb/>
<pb n="KR2d0006_WYG_136-62a"/>
不可得也乃著治論畧依古制而合於時務者二十餘<lb/>
篇又著兵書十餘篇言竒正之用青龍中奏之其為兄<lb/>
子及子作名字皆依謙實以見其意故兄子黙字處靜<lb/>
沈字處道其子渾字元沖深字道沖遂書誡之曰夫人<lb/>
為子之道莫大於寳身全行以顯父母此三者人知其<lb/>
善而或危身破家陷於滅亡之禍者何也由所祖習非<lb/>
其道也夫孝敬仁義百行之首而立身之本也孝敬則<lb/>
宗族安之仁義則鄉黨重之此行成於内名著於外者<lb/>
<pb n="KR2d0006_WYG_136-62b"/>
矣人若不篤於至行而背本逐末以䧟浮華焉以成朋<lb/>
黨焉浮華則有虚偽之累朋黨則有彼此之患此二者<lb/>
之戒昭然著明而循覆車滋衆逐未彌甚皆由惑當時<lb/>
之譽昧目前之利故也夫富貴聲名人情所樂而君子<lb/>
或得而不處何也惡不由其道耳人患知進而不知退<lb/>
知欲而不知足故有困辱之累悔吝之咎語曰如不知<lb/>
足則失所欲故知足之足常足矣覽往事之成敗察將<lb/>
來之吉凶未有干名要利而不厭而能保世持家永全<lb/>
<pb n="KR2d0006_WYG_136-63a"/>
福禄者也欲使汝曹立身行已遵儒者之教履道家之<lb/>
言故以元黙冲虚為名欲使汝曹顧名思義不敢違越<lb/>
也古者盤杅有銘凡杖有誡俯仰察焉用無過行況在<lb/>
已名可不戒之哉夫物速成則疾亡晚就則善終朝華<lb/>
之草夕而零落松栢之茂隆冬不衰是以大雅君子惡<lb/>
速成戒闕黨也若范匄對秦客而武子擊之折其委笄<lb/>
惡其掩人也夫人有善鮮不自伐有能者寡不自矜伐<lb/>
則掩人矜則陵人掩人者人亦掩之陵人者人亦陵之<lb/>
<pb n="KR2d0006_WYG_136-63b"/>
故三郤為戮於晉王叔負罪於周不惟矜善自伐好爭<lb/>
之咎乎故君子不自稱非以讓人惡其盖人也夫能屈<lb/>
以為伸讓以為得弱以為彊鮮不遂矣夫毁譽愛惡之<lb/>
原而禍福之機也是以聖人慎之孔子曰吾之於人誰<lb/>
毁誰譽如有所譽必有所試又曰子貢方人賜也賢乎<lb/>
哉我則不暇以聖人之德猶尚如此況庸庸之徒而輕<lb/>
毁譽哉昔伏波將軍馬援戒其兄子言聞人之惡當如<lb/>
聞父母之名耳可得而聞口不可得而言也斯戒至矣<lb/>
<pb n="KR2d0006_WYG_136-64a"/>
人或毁已當退而求之於身若已有可毁之行則彼言<lb/>
當矣若已無可毁之行則彼言妄矣當則無怨於彼妄<lb/>
則無害於身又何反報焉且聞人毁已而忿者惡醜聲<lb/>
之加人也人報者滋甚不如黙而自修已也諺曰救寒<lb/>
莫如重裘止謗莫如自修斯言信矣若與是非之士凶<lb/>
險之人近猶不可況與對校乎其害深矣夫虚偽之人<lb/>
言不根道行不顧言其為浮淺較可識别而世人惑焉<lb/>
猶不檢之以言行也近濟隂魏諷山陽曹偉皆以傾邪<lb/>
<pb n="KR2d0006_WYG_136-64b"/>
敗没熒惑當世挾持姦慝驅動後生雖刑於鈇鉞大為<lb/>
烱戒然所汚染固已衆矣可不慎與若夫山林之士夷<lb/>
叔之倫甘長飢於首陽安赴火於緜山雖可以激貪勵<lb/>
俗然聖人不為吾亦不願也今汝先人世有冠冕惟仁<lb/>
義為名守慎為稱孝悌於閨門務學於師友吾與時人<lb/>
從事雖出處不同然各有所取潁川郭伯益<hi>伯益名奕郭嘉之子</hi>
好尚通達敏而有知其為人𢎞曠不足輕貴有餘得其<lb/>
人重之如山不得其人忽之如草吾以所知親之昵之<lb/>
<pb n="KR2d0006_WYG_136-65a"/>
不願兒子為之北海徐偉長不治名髙不求苟得澹然<lb/>
自守唯道是務其有所是非則託古人以見其意當時<lb/>
無所襃貶吾敬之重之願兒子師之東平劉公幹博學<lb/>
有髙才誠節有大意然性行不均少所拘忌得失足以<lb/>
相補吾愛之重之不願兒子慕之樂安任昭先<hi>昭先名嘏</hi>淳<lb/>
粹履道内敏外恕推遜恭讓處不避洿怯而義勇在朝<lb/>
㤀身吾友之善之願兒子遵之若引而伸之觸類而長<lb/>
之汝其庶㡬舉一隅耳及其用財先九族其施舍務周<lb/>
<pb n="KR2d0006_WYG_136-65b"/>
急其出入存故老其論議貴無貶其進仕尚忠節其取<lb/>
人務道實其處勢戒驕淫其貧賤慎無慼其進退念合<lb/>
宜其行事加九思如此而已吾何憂哉青龍四年詔欲<lb/>
得有才智文章謀慮淵深料逺若近視昧而察籌不虚<lb/>
運策不徒發端一小心清修密靜乾乾不解志尚在公<lb/>
者無限年齒勿拘貴賤卿校已上各舉一人太尉司馬<lb/>
懿以昶應選正始中轉任徐州封武觀亭侯遷征南將<lb/>
軍假節都督荆豫諸軍事昶以為國有常衆戰無常勝<lb/>
<pb n="KR2d0006_WYG_136-66a"/>
地有常險守無常勢今屯宛去襄陽三百餘里諸軍散<lb/>
屯船在宣池有急不足相赴乃表徙治新野習水軍於<lb/>
三州廣農墾殖倉榖盈積嘉平初太傅司馬懿既誅曹<lb/>
爽乃奏博問大臣得失昶陳治畧五事其一欲崇道篤<lb/>
學抑絶浮華使國子入太學而修庠序其二欲用考試<lb/>
考試猶準繩也未有舍準繩而意正曲直廢黜陟而空<lb/>
論能否也其三欲今居官者乆於其職有治績則就増<lb/>
位賜爵其四欲約官實禄勵以廉恥不使與百姓爭利<lb/>
<pb n="KR2d0006_WYG_136-66b"/>
其五欲絶侈靡崇節儉令衣服有章上下有叙儲榖蓄<lb/>
帛反民於樸詔書襃讃因使撰百官考課事昶以為唐<lb/>
虞雖有黜陟之文而考課之法不垂周制冢宰之職大<lb/>
計羣吏之治而誅賞又無校比之制由此言之聖主明<lb/>
於用賢畧舉黜陟之體以委達官之長而總其統紀故<lb/>
能否可得而知也其大指如此二年昶奏孫權流放良<lb/>
臣適庶分爭可乘釁而制呉蜀白帝夷陵之間黔巫秭<lb/>
歸房陵皆在江北民夷與新城郡接可襲取也乃遣新<lb/>
<pb n="KR2d0006_WYG_136-67a"/>
城太守州泰襲黔巫秭歸房陵荆州刺史王基詣夷陵<lb/>
昶詣江陵兩岸引竹絙為橋渡水擊之賊奔南岸鑿七<lb/>
道並來攻於是昶使積弩同時俱發賊大將施績夜遁<lb/>
入江陵城追斬數百級昶欲引致平地與合戰乃先遣<lb/>
五軍案大道發還使賊望見以喜之以所獲鎧馬甲首<lb/>
馳環城以怒之設伏兵以待之績果追軍與戰克之績<lb/>
遁走斬其將鍾離茂許旻收其甲首旗鼓珍寳器仗振<lb/>
旅而還王基州泰皆有功於是遷昶征南大將軍儀同<lb/>
<pb n="KR2d0006_WYG_136-67b"/>
三司進封京陵侯母邱儉文欽作亂引兵拒儉欽有功<lb/>
封二子亭侯關内侯進位驃騎將軍諸葛誕反昶據夾<lb/>
石以逼江陵持施績全熙使不得東誕既誅詔増邑千<lb/>
户并前四千七百户遷司空持節都督如故甘露四年<lb/>
薨諡曰穆侯子渾嗣渾自越騎校尉入晉累居方任平<lb/>
呉有功晉史有傳<lb/>
王基字伯輿東萊曲城人也少孤與叔父翁居翁撫養<lb/>
甚篤基亦以孝稱年十七郡召為吏非其好也遂去入<lb/>
<pb n="KR2d0006_WYG_136-68a"/>
琅邪界㳺學黄初中察孝廉除郎中是時青土初定刺<lb/>
史王淩表請基為别駕後召為秘書郎淩復請還頃之<lb/>
司徒王朗辟基淩不遣朗以書劾州淩猶不遣淩流稱<lb/>
青土盖亦基協和之輔也大將軍司馬懿辟基未至擢<lb/>
為中書侍郎明帝盛修宫室百姓勞弊基上疏曰臣聞<lb/>
古人以水喻民曰水所以載舟亦所以覆舟故在民上<lb/>
者不可以不戒懼夫民逸則慮易苦則思難是以先王<lb/>
居之以約儉俾不至於生患昔顔淵云東野子之御馬<lb/>
<pb n="KR2d0006_WYG_136-68b"/>
馬力盡矣而求進不已是以知其將敗今事役勞苦男<lb/>
女離曠願陛下深察東野之弊留意舟水之喻息奔駟<lb/>
於未盡節力役於未困昔漢有天下至孝文時唯有同<lb/>
姓諸侯而賈誼憂之以為置火積薪之下而寢其上因<lb/>
謂之安也今㓂賊未殄猛將擁兵檢之則無以應敵乆<lb/>
之則難以遺後當盛明之世不務以除患若子孫不競<lb/>
社稷之憂也使賈誼復起必深切於曩時矣散騎常侍<lb/>
王肅著諸經傳解及論定朝儀改易鄭元舊説而基據<lb/>
<pb n="KR2d0006_WYG_136-69a"/>
持元義常與抗衡遷安平太守公事去官大將軍曹爽<lb/>
請為從事中郎出為安豐太守郡接呉㓂為政清嚴有<lb/>
威恵明設防備敵不敢犯加討㓂將軍呉嘗大發衆集<lb/>
建業揚聲欲入攻揚州刺史諸葛誕使基策之基曰昔<lb/>
孫權再至合肥一至江夏其後全琮出廬江朱然㓂襄<lb/>
陽皆無功而還今陸遜等已死而權年老内無賢嗣中<lb/>
無謀主權自出則懼内釁卒起癰疽發潰遣將則舊將<lb/>
已盡新將未信此不過欲補定支黨還自保䕶耳後權<lb/>
<pb n="KR2d0006_WYG_136-69b"/>
竟不能出時曹爽專柄風化陵遲基著時要論以切世<lb/>
事以疾徴還起家為河南尹未拜爽伏誅基嘗為爽官<lb/>
屬随例罷其年為尚書出為荆州刺史加揚烈將軍随<lb/>
征南王昶擊呉基别襲歩協於夷陵協閉門自守基示<lb/>
以攻形而實分兵取雄父邸閣收米三十餘萬斛虜安<lb/>
北將軍譚正納降數千口於是移其降民置夷陵縣賜<lb/>
爵關内侯基又上昶表城徙江夏治之以逼夏口由是<lb/>
賊不敢輕越江明制度整軍農兼修學校南方稱之時<lb/>
<pb n="KR2d0006_WYG_136-70a"/>
朝廷議欲伐呉詔基量進趣之宜基對曰夫兵動而無<lb/>
功則威名折於外財用窮於内故必全而後用之也若<lb/>
不資通川聚糧水戰之備則雖積兵江内無必渡之勢<lb/>
矣今江陵有沮漳二水溉灌膏腴之田以千數安陸左<lb/>
右陂池沃衍若水陸並農以實軍資然後引兵詣江陵<lb/>
夷陵分據夏口順沮漳資水浮榖而下賊知官兵有經<lb/>
乆之勢則拒天誅者意沮而向王化者益固然後率合<lb/>
蠻夷以攻其内精卒勁兵以討其外則夏口以上必㧞<lb/>
<pb n="KR2d0006_WYG_136-70b"/>
而江外之郡不守如此則呉蜀之交絶交絶而呉禽矣<lb/>
不然兵出之利未可必也於是遂止司馬師新統政事<lb/>
基書戒師以志正心靜為本且以許允傅嘏袁侃崔賛<lb/>
為薦師納用之髙貴鄉公即位進封常樂亭侯母邱儉<lb/>
文欽作亂以基為行監軍假節統許昌軍適與司馬師<lb/>
㑹於許昌師曰君籌儉等何如基曰淮南之逆非吏民<lb/>
思亂也儉等誑脅廹懼畏目下之戮是以尚羣聚耳若<lb/>
大兵臨偪必土崩瓦解儉欽之首不終朝而縣於軍門<lb/>
<pb n="KR2d0006_WYG_136-71a"/>
矣師曰善乃令基居軍前議者咸以儉欽慓悍難與爭<lb/>
鋒詔基停駐基以為儉等舉軍足以深入而乆不進者<lb/>
是其詐偽已露衆心疑沮也今不張示威形以示民望<lb/>
而停軍髙壘有似畏懦非用兵之勢也若或虜畧人民<lb/>
又州郡兵家為賊所得者更懐離心儉等所廹脅者自<lb/>
顧罪重不敢復還此為錯兵無用之地而成姦宄之原<lb/>
呉㓂因之則淮南非國家之有譙沛汝豫危而不安此<lb/>
計之大失也軍宜速進據南頓南頓有大邸閣計足軍<lb/>
<pb n="KR2d0006_WYG_136-71b"/>
人四十日糧保堅城因積榖先人有奪人之心此平賊<lb/>
之要也基屢請乃聼進據㶏水既至復言曰兵聞拙速<lb/>
未覩工遲之乆方今外有強㓂内有叛臣若不時決則<lb/>
事之深淺未可測也議者多欲將軍持重將軍持重是<lb/>
也停軍不進非也持重非不行之謂也進而不可犯耳<lb/>
今據堅城保壁壘以積實資虜縣運軍糧甚非計也師<lb/>
欲湏諸軍集到猶尚未許基曰將在軍君令有所不受<lb/>
彼得則利我得亦利是謂爭城南頓是也遂輙進據南<lb/>
<pb n="KR2d0006_WYG_136-72a"/>
頓儉等從項亦爭欲往發十餘里聞基先到復還保項<lb/>
時兗州刺史鄧艾屯樂嘉儉使文欽將兵襲艾基知其<lb/>
勢分進兵偪項儉衆遂敗欽等已平遷鎮南將軍都督<lb/>
豫州諸軍事領豫州刺史進封安樂縣侯上疏求分户<lb/>
二百賜叔子喬爵關内侯以報叔父拊育之德有詔特<lb/>
聼諸葛誕反基以本官行鎮東將軍都督揚豫諸軍事<lb/>
時大軍在項以賊兵精詔基斂軍堅壘基累啓求進討<lb/>
㑹呉遣朱異來救誕軍於安城基又被詔引軍轉據北<lb/>
<pb n="KR2d0006_WYG_136-72b"/>
山基謂諸將曰今圍壘轉固兵馬向集但當精修守備<lb/>
以待越逸而更移兵守險使得放縱雖有智者不能善<lb/>
後矣遂守便宜上疏曰今與賊衆對敵當不動如山若<lb/>
遷移依險人心摇蕩形勢大損諸軍並據深溝髙壘衆<lb/>
心皆定不可傾動此御兵之要也書奏報聼大將軍司<lb/>
馬昭進屯邱頭分部圍守各有所統基督城東城南二<lb/>
十六軍昭勅軍吏入鎮南部界一不得有所譴城中食<lb/>
盡賊晝夜攻壘基輙拒撃破之夀春既平昭與基書曰<lb/>
<pb n="KR2d0006_WYG_136-73a"/>
初議者云云求移者甚衆時未臨履亦謂宜然將軍深<lb/>
算利害獨秉固志上違詔命下拒衆議終至制敵禽賊<lb/>
雖古人所述不是過也昭欲遣諸將輕兵深入招迎唐<lb/>
咨等子弟因釁有蕩覆呉之勢基諌曰昔諸亮恪乘東<lb/>
關之勝竭江表之兵以圍新城城既不㧞而衆死者太<lb/>
半姜維因洮上之利輕兵深入糧餉不繼軍覆上邽夫<lb/>
大㨗之後上下輕敵輕敵則慮難不深今賊新敗於外<lb/>
又内患未弭是其修備設慮之時也且兵出踰年人有<lb/>
<pb n="KR2d0006_WYG_136-73b"/>
歸志今俘馘十萬罪人斯得自歴代征伐未有全兵獨<lb/>
克如今之盛者也武皇帝克袁紹於官渡自以所獲已<lb/>
多不復追奔懼挫威也昭乃止以淮南初定轉基為征<lb/>
東將軍都督揚州諸軍事進封東武侯基上疏固讓歸<lb/>
功參佐由是長史司馬等七人皆侯是嵗基母卒詔祕<lb/>
其凶問迎基父豹喪合葬洛陽追贈豹北海太守甘露<lb/>
四年轉為征南將軍都督荆州諸軍事常道鄉公即位<lb/>
増邑千户并前五千七百户前後封子二人亭侯關内<lb/>
<pb n="KR2d0006_WYG_136-74a"/>
侯景元二年襄陽太守表呉賊鄧由等欲來歸化基被<lb/>
詔當因此震蕩江表基疑其詐馳驛陳狀且曰嘉平以<lb/>
來累有内難當今之務在於鎮安社稷綏寧百姓未宜<lb/>
動衆以求外利司馬昭報書曰凡處事者多曲相從順<lb/>
鮮能確然共盡理實誠感忠愛每見規示輙敬依來指<lb/>
後由等竟不降是嵗基薨進贈司空諡曰景侯子徽嗣<lb/>
早卒咸熙中開建五等以基著勲前朝改封孫廙而以<lb/>
東武餘邑賜一子爵關内侯晉室踐阼下詔曰故司空<lb/>
<pb n="KR2d0006_WYG_136-74b"/>
王基既著德立勲又治身清素不營産業乆在重任家<lb/>
無私積可謂身沒行顯足用勵俗者也其以奴婢二人<lb/>
賜其家<lb/>
王淩字彦雲太原祁人也叔父允為漢司徒誅董卓卓<lb/>
將李傕郭汜等為卓報讐入長安殺允盡害其家淩及<lb/>
兄晨時年皆少踰城得脫亡命歸鄉里淩舉孝廉為發<lb/>
干長遇事髠刑五嵗當道埽除時太祖車過問此何徒<lb/>
左右以狀對太祖曰此子師兄子也所坐亦公耳於是<lb/>
<pb n="KR2d0006_WYG_136-75a"/>
主者選為驍騎主簿稍遷至中山太守所在有治聲太<lb/>
祖辟為丞相掾屬文帝踐阼拜散騎常侍出為兖州刺<lb/>
史與張遼等至廣陵討孫權臨江夜大風呉將吕範等<lb/>
船漂至北岸淩與諸將逆撃捕斬首虜獲舟船有功封<lb/>
宜城亭侯加建武將軍轉任青州是時海濵乘喪亂之<lb/>
後法度未整淩布政教賞善罰惡甚有綱紀百姓稱之<lb/>
不容於口後從曹休征呉與賊遇於夾口休軍失利淩<lb/>
力戰決圍休得免難仍徙為揚豫州刺史咸得軍民之<lb/>
<pb n="KR2d0006_WYG_136-75b"/>
歡心始至豫州旌先賢之後求未顯之士各有條教意<lb/>
義甚美初淩與司馬朗賈逵友善及臨兗豫繼其名跡<lb/>
正始初為征東將軍假節都督揚州諸軍事二年呉太<lb/>
將全琮將數萬衆㓂芍陂淩率諸軍逆戰與賊爭塘力<lb/>
戰連日賊退走進封南鄉侯邑千三百五十户遷車騎<lb/>
將軍儀同三司是時淩外甥令狐愚以才能為兗州刺<lb/>
史屯平阿舅甥並典兵專淮南之重淩就遷為司空司<lb/>
馬懿既誅曹爽進淩為太尉假節鉞淩愚密協計謂齊<lb/>
<pb n="KR2d0006_WYG_136-76a"/>
王受制於司馬懿不任天位楚王彪長而才欲迎立彪<lb/>
都許昌嘉平元年九月愚遣將張式至白馬與彪相問<lb/>
往來淩又遣舍人勞精詣洛陽語子廣廣言廢立事大<lb/>
勿為禍先其十一月愚復遣張式詣彪未還㑹愚病死<lb/>
二年熒惑守南斗淩謂斗中有星當有暴貴者三年春<lb/>
呉人塞涂水淩欲因此發大嚴諸軍表求討賊詔報不<lb/>
聼淩隂謀滋甚遣將軍楊𢎞以廢立事告兗州刺史黄<lb/>
華𢎞華連名以白太傅司馬懿懿將中軍從水道討淩<lb/>
<pb n="KR2d0006_WYG_136-76b"/>
先下赦赦淩罪又將尚書廣東使為書喻淩大軍掩至<lb/>
百尺逼淩淩自知勢窮乃乘船單出迎懿遣掾王或謝<lb/>
罪送印綬節鉞軍到邱頭淩面縛水次懿承詔遣主簿<lb/>
解縛反服見淩慰勞之還印綬節鉞遣歩騎六百人送<lb/>
還京都淩至項飲藥死懿遂至夀春張式等皆自首乃<lb/>
窮治其事彪賜死諸連者悉夷三族朝議咸以為春秋<lb/>
之義齊崔杼鄭歸生皆加追戮陳尸斵棺載在方冊淩<lb/>
愚罪宜如舊典乃發淩愚冡剖棺暴尸於所近市三日<lb/>
<pb n="KR2d0006_WYG_136-77a"/>
燒其印綬朝服親土埋之進𢎞華爵為鄉侯廣有志尚<lb/>
學行死時年四十餘<lb/>
毋邱儉字仲恭河東聞嘉人也父興黄初中為武威太<lb/>
守伐叛柔服開通河右有功名次金城太守蘇則討賊<lb/>
張進及討叛胡有功封髙陽鄉侯入為將作大匠儉襲<lb/>
父爵為平原侯文學明帝即位為尚書郎遷羽林監以<lb/>
東宫之舊甚見親待出為洛陽典農時取農民以治宫<lb/>
室儉上疏曰臣愚以為天下所急除者二賊所急務者<lb/>
<pb n="KR2d0006_WYG_136-77b"/>
衣食誠使二賊不滅士民飢凍雖崇美宫室猶無益也<lb/>
遷荆州刺史青龍中帝圗討遼東以儉有幹策徙為幽<lb/>
州刺史加度遼將軍使持節䕶烏丸校尉率幽州諸軍<lb/>
至襄平屯遼隧右北平烏丸單于㓂婁敦遼西烏丸都<lb/>
督率衆王䕶留等昔随袁尚奔遼東者率衆五千餘人<lb/>
降㓂婁敦遣弟阿羅槃等詣闕朝貢封其渠帥二十餘<lb/>
人為侯王賜輿馬繒采各有差公孫淵逆與儉戰不利<lb/>
引還明年帝遣太尉司馬懿統中軍及儉等衆數萬討<lb/>
<pb n="KR2d0006_WYG_136-78a"/>
淵定遼東儉以功進封安邑侯邑二千九百户正始中<lb/>
儉以髙句驪數侵叛督諸軍歩騎萬人出元菟從諸道<lb/>
討之句驪王宫將歩騎二萬人進軍沸流水上大戰梁<lb/>
口<hi>梁音遏</hi>宫連敗走儉遂束馬縣車以登丸都屠句驪所<lb/>
都斬獲首虜以千數句驪沛者<hi>沛者句驪國之官名</hi>名得來數諌<lb/>
宫宫不從其言得來歎曰立見此地將生蓬蒿遂不食<lb/>
而死舉國哀之儉令諸軍不壊其墓不伐其樹得其妻<lb/>
子皆放遣之宫單將妻子逃竄儉引軍還六年復征之<lb/>
<pb n="KR2d0006_WYG_136-78b"/>
宫遂奔買溝儉遣元菟太守王頎追之過沃沮千有餘<lb/>
里至于肅慎氏南界刻石紀功刋丸都之山銘不耐之<lb/>
城諸所誅納八千餘口論功行賞侯者百餘人穿山溉<lb/>
灌民䝉其利遷左將軍假節監豫州諸軍事領豫州刺<lb/>
史轉為鎮南將軍諸葛誕戰於東關不利乃令誕儉對<lb/>
换誕為鎮南都督豫州儉為鎮東都督揚州呉太傅諸<lb/>
葛恪圍合肥新城儉與文欽禦之太尉司馬孚督中軍<lb/>
東解圍恪退軍還初儉與夏侯元李豐等厚善揚州刺<lb/>
<pb n="KR2d0006_WYG_136-79a"/>
史前將軍文欽曹爽之邑人也驍果麤猛數有戰功好<lb/>
増虜獲以徼寵賞多不見許怨恨日甚儉以計厚待欽<lb/>
情好歡洽欽亦感戴投心無貳正元二年正月有彗星<lb/>
長數十丈西北竟天起於呉楚之分儉欽喜以為己祥<lb/>
遂矯太后詔罪狀大將軍司馬師移諸郡國舉兵反廹<lb/>
脅淮南將守諸别屯者及吏民大小皆入夀春城為壇<lb/>
於城西㰱血稱兵為盟分老弱守城儉欽自將五六萬<lb/>
衆渡淮西至項城儉堅守欽在外為㳺兵司馬師統中<lb/>
<pb n="KR2d0006_WYG_136-79b"/>
外軍討之别使諸葛誕督豫州諸軍從安風津擬夀春<lb/>
征東將軍胡遵督青徐諸軍出於譙宋之間絶其歸路<lb/>
師自屯汝陽使監軍王基督前鋒諸軍據南頓以待之<lb/>
令諸軍皆堅壁勿與戰儉欽進不得鬬退恐夀春見襲<lb/>
不得歸計窮不知所為淮南將士家屬皆在北衆心沮<lb/>
散降者相屬惟淮南新附農民為之用師又遣兗州刺<lb/>
史鄧艾督泰山諸軍萬餘人至樂嘉示弱以誘之師尋<lb/>
自洙至欽不知果夜來欲襲艾等㑹明見大軍兵馬盛<lb/>
<pb n="KR2d0006_WYG_136-80a"/>
乃引還師縱驍騎追撃大破之欽遁走是日儉聞欽戰<lb/>
敗恐懼夜走衆潰比至慎縣左右人兵稍棄儉去儉獨<lb/>
與小弟秀及孫重藏水邉草中安風津都尉部民張屬<lb/>
就射殺儉傳首京師屬封侯秀重走入呉將士諸為儉<lb/>
欽所廹脅者悉歸降儉子甸為治書侍御史先時知儉<lb/>
謀將發私出將家屬逃走新安靈山上别攻下之夷儉<lb/>
三族欽亡入呉呉以欽為都䕶假節鎮北大將軍幽州<lb/>
牧譙侯<lb/>
<pb n="KR2d0006_WYG_136-80b"/>
諸葛誕字公休琅邪陽都人諸葛豐之後也初以尚書<lb/>
郎為滎陽令與僕射杜畿試船陶河遭風覆沒誕亦俱<lb/>
溺虎賁浮河救誕誕曰先救杜侯誕飄于岸絶而後蘓<lb/>
入為吏部郎人有所屬託輙顯其言而承用之後有當<lb/>
否則公議其得失以為襃貶自是羣僚莫不慎其所舉<lb/>
累遷御史中丞尚書與夏侯元鄧颺等相善收名朝廷<lb/>
京都翕然言事者以誕颺等修浮華合虚譽漸不可長<lb/>
明帝惡之免誕官㑹帝崩正始初元等並任職復以誕<lb/>
<pb n="KR2d0006_WYG_136-81a"/>
為御史中丞尚書出為揚州刺史加昭武將軍王淩之<lb/>
隂謀也太傅司馬懿潜軍東伐以誕為鎮東將軍假節<lb/>
都督揚州諸軍事封山陽亭侯諸葛恪興東關遣誕督<lb/>
諸軍討之與戰不利還徙為鎮南將軍後毋邱儉文欽<lb/>
反遣使詣誕招呼豫州士民誕斬其使大將軍司馬師<lb/>
東征使誕督豫州諸軍渡安風津向夀春儉欽之破也<lb/>
誕先至夀春夀春城中十餘萬口聞儉欽敗恐誅悉破<lb/>
城門出流迸山澤或散走入呉以誕乆在淮南復以為<lb/>
<pb n="KR2d0006_WYG_136-81b"/>
鎮東大將軍儀同三司都督揚州呉大將孫峻吕據留<lb/>
賛等聞淮南亂㑹文欽往乃帥衆將欽徑至夀春時誕<lb/>
諸軍已至城不可攻乃走誕遣將軍蔣班追撃之斬賛<lb/>
傳首收其印節進封髙平侯邑三千五百户轉為征東<lb/>
大將軍誕既與元颺等至親又王淩毋邱儉累見夷滅<lb/>
懼不自安傾帑藏振施以結衆心厚養親附及揚州輕<lb/>
俠者數千人為死士甘露元年冬呉賊欲向徐堨計誕<lb/>
所督兵馬足以待之而復請十萬衆守夀春又求臨淮<lb/>
<pb n="KR2d0006_WYG_136-82a"/>
築城以備㓂内欲保有淮南朝廷㣲知誕有自疑心以<lb/>
誕舊臣欲入廢之二年五月徴為司空誕被詔書愈恐<lb/>
遂反召㑹諸將自出攻揚州刺史樂綝殺之斂淮南及<lb/>
淮北郡縣屯田口十餘萬官兵揚州新附勝兵者四五<lb/>
萬人聚榖足一年食閉門自守遣長史呉綱將小子靚<lb/>
至呉稱臣請救呉人大喜遣將全懌全端唐咨王祚等<lb/>
率三萬衆密與文欽俱來應誕以誕為左都䕶假節大<lb/>
司徒驃騎將軍青州牧夀春侯是時鎮南將軍王基始<lb/>
<pb n="KR2d0006_WYG_136-82b"/>
至督諸軍圍夀春未合咨欽等從城東北因山乘險得<lb/>
將其衆突入城六月車駕東征至項大將軍司馬昭督<lb/>
中外諸軍二十六萬衆臨淮討之昭屯邱頭使基及安<lb/>
東將軍陳騫等四靣合圍表裏再重塹壘甚峻又使監<lb/>
軍石苞兖州刺史州泰等簡鋭卒為㳺軍備外㓂欽等<lb/>
數出犯圍逆擊走之呉將朱異再以大衆來迎誕等渡<lb/>
黎漿水泰等逆與戰每摧其鋒孫綝以異戰不進怒而<lb/>
殺之城中食轉少外救不至衆無所恃將軍蔣班焦彛<lb/>
<pb n="KR2d0006_WYG_136-83a"/>
皆誕爪牙計事者也皆以謀不用棄誕踰城自歸於昭<lb/>
昭乃使反間以竒變説全懌等懌等率其衆數千人開<lb/>
門來降城中震懼不知所為三年正月誕欽咨等大為<lb/>
攻具晝夜五六日攻南圍欲決圍而出圍上諸軍臨髙<lb/>
以發石車火箭逆燒破其攻具弩矢及石雨下死傷者<lb/>
蔽地血流盈塹復還入城城中食轉竭出降者數萬口<lb/>
欽欲盡出北方人省食與呉人堅守誕不聼由是爭恨<lb/>
欽素與誕有隙徒以計合事急愈相疑欽見誕計事誕<lb/>
<pb n="KR2d0006_WYG_136-83b"/>
遂殺欽欽子鴦及虎將兵在小城中聞欽死勒兵馳赴<lb/>
之衆不為用鴦虎單走踰城出自歸於昭軍吏請誅之<lb/>
昭令曰欽之罪不容誅其子固應當戮然鴦虎以窮歸<lb/>
命且城未㧞殺之是堅其心也乃赦鴦虎使將兵數百<lb/>
騎馳廵城呼語城内云文欽之子猶不見殺其餘何懼<lb/>
表鴦虎為將軍各賜爵關内侯城内喜且擾又日飢困<lb/>
誕咨等智力窮昭乃自臨圍四面進兵同時鼓譟登城<lb/>
城内無敢動者誕窘急單乘馬將其麾下突小城門出<lb/>
<pb n="KR2d0006_WYG_136-84a"/>
昭司馬胡奮部兵逆擊斬誕傳首夷三族誕麾下數百<lb/>
人拱手為列每斬一人輙降之竟不變至盡時人比之<lb/>
田横其得人心如此唐咨王祚及諸裨將皆靣縳降呉<lb/>
兵萬衆器仗軍實山積誕以二年五月反三年二月破<lb/>
滅夀春既破議者以為淮南仍為叛逆呉兵室家在江<lb/>
南不可縱宜悉阬之昭以為古之用兵全國為上戮其<lb/>
元惡而已呉兵就得亡還適可以示中國之𢎞耳一無<lb/>
所殺分布三河近郡以安處之唐咨本利城人黄初中<lb/>
<pb n="KR2d0006_WYG_136-84b"/>
利城郡反殺太守徐箕推咨為主文帝遣諸軍討破之<lb/>
咨走入海亡至呉官至左將軍封侯持節誕欽屠戮咨<lb/>
亦生禽三叛皆獲天下快焉拜咨安逺將軍其餘裨將<lb/>
咸假號位呉衆恱服江東感之皆不誅其家其淮南將<lb/>
吏士民諸為誕所脅略者惟誅其首逆餘皆赦之聼鴦<lb/>
虎收斂欽喪給其車牛致葬舊墓<lb/>
鄧艾字士載義陽棘陽人也少孤太祖破荆州徙汝南<lb/>
為農民養犢年十二随母至潁川讀太邱長陳寔碑文<lb/>
<pb n="KR2d0006_WYG_136-85a"/>
言文為世範行為士則艾遂自名範字士則後宗族有<lb/>
與同者故改焉為都尉學士以口吃不得作幹佐為稻<lb/>
田守叢草吏同郡吏父憐其家貧資給甚厚艾初不稍<lb/>
謝每見髙山大川輙規度指畫軍營處所時人多笑之<lb/>
後為典農綱紀上計吏因使見太尉司馬懿懿問其名<lb/>
乃稱艾艾懿曰公所稱艾艾復有㡬艾答曰鳯兮鳯兮<lb/>
元是一鳯懿竒之辟以為掾遷尚書郎時欲廣田畜榖<lb/>
為滅呉計使艾行陳項已東至夀春艾以為田良水少<lb/>
<pb n="KR2d0006_WYG_136-85b"/>
不足以盡地利宜開河渠可以引水澆溉大積軍糧又<lb/>
通運漕之道乃著濟河論以喻其指又以為昔破黄巾<lb/>
因為屯田積榖於許都以制四方今三隅已定事在淮<lb/>
南每大軍征舉運兵過半功費巨億以為大役陳蔡之<lb/>
間土下田良可省許昌左右諸稻田并水東下令淮北<lb/>
屯二萬人淮南三萬人十二分休常有四萬人且田且<lb/>
守水豐常收三倍於西計除衆費嵗完五百萬斛以為<lb/>
軍資六七年間可積三千萬斛於淮上此則十萬之衆<lb/>
<pb n="KR2d0006_WYG_136-86a"/>
五年食也以此乘呉無往而不克矣懿善之事皆施行<lb/>
正始二年乃開廣漕渠每東南有事大軍興舉汎舟而<lb/>
下達于江淮資實有儲而無水害艾所建也出參征西<lb/>
將軍遷南安太守嘉平元年與征西將軍郭淮拒蜀偏<lb/>
將軍姜維維退淮因西擊羌艾曰去賊未逺或能復還<lb/>
宜分諸軍以備不虞於是留艾屯白水北三日維遣廖<lb/>
化自白水南向艾結營艾謂諸將曰維今卒還吾軍人<lb/>
少法當來渡而不作橋此維使化持吾令不得還維必<lb/>
<pb n="KR2d0006_WYG_136-86b"/>
自東襲取洮城洮城在水北去艾屯六十里艾即夜潜<lb/>
軍徑到維果來渡而艾先至據城得以不敗賜爵關内<lb/>
侯加討宼將軍後遷城陽太守是時并州右賢王劉豹<lb/>
并為一部艾上言曰戎狄獸心不以義親彊則侵暴弱<lb/>
則内附故周宣有玁狁之㓂漢祖有平城之困每匈奴<lb/>
一盛為前代重患自單于在外莫能牽制長卑誘而致<lb/>
之使來入侍由是羌夷失統合散無主以單于在内萬<lb/>
里順軌今單于之尊日疏而外土之威寖重則胡虜不<lb/>
<pb n="KR2d0006_WYG_136-87a"/>
可不深備也聞劉豹部有叛胡可因其叛割為二國以<lb/>
分其勢去卑功顯前朝而子不繼業宜加其子顯號使<lb/>
居鴈門離國弱宼此御邉良計也又陳羌胡與民同處<lb/>
者宜以漸出之使居民表崇廉恥之教塞姦宄之路大<lb/>
將軍司馬師新輔政多納用焉遷汝南太守至則尋求<lb/>
昔所厚己吏父乆以死遣吏祭之重遺其母舉其子為<lb/>
計吏艾所在荒野開闢軍民並豐諸葛恪圍合肥新城<lb/>
不克退還艾言於司馬師曰孫權已沒大臣未附呉名<lb/>
<pb n="KR2d0006_WYG_136-87b"/>
宗大族皆有部曲阻兵仗勢足以建命恪新秉國政而<lb/>
内無其主不思撫恤上下以立根本競於外事虐用其<lb/>
民悉國之衆頓於堅城死者萬數載禍而歸此恪獲罪<lb/>
之日也昔子胥呉起商鞅樂毅皆見任時君主沒而敗<lb/>
況恪才非四賢而不慮大患其亡可待也恪歸果見誅<lb/>
遷兗州刺史加振威將軍上言曰國之所急唯農與戰<lb/>
國富則兵彊兵彊則戰勝然則農者勝之本也孔子曰<lb/>
足食足兵食在兵前也上無設爵之勸則下無財畜之<lb/>
<pb n="KR2d0006_WYG_136-88a"/>
功今使考績之賞在於積粟富民則交㳺之路絶浮華<lb/>
之源塞矣髙貴鄉公即尊位進封方城亭侯毌邱儉作<lb/>
亂遣徤歩齎書欲疑惑大衆艾斬之兼道進軍先趣樂<lb/>
嘉城作浮橋司馬師至遂據之文欽後以大軍破敗於<lb/>
城下艾追之至邱頭欽奔呉呉大將軍孫峻等號十萬<lb/>
衆將渡江鎮東將軍諸葛誕遣艾據肥陽艾以與賊勢<lb/>
相逺非要害之地輙移屯附亭遣泰山太守諸葛緒等<lb/>
於黎漿拒戰遂走之其年徴拜長水校尉以破欽等功<lb/>
<pb n="KR2d0006_WYG_136-88b"/>
進封方城鄉侯行安西將軍解雍州刺史王經圍於狄<lb/>
道姜維退駐鍾提乃以艾為安西將軍假節領䕶東羌<lb/>
校尉議者多以為維力已竭未能更出艾曰洮西之敗<lb/>
非小失也破軍殺將倉廪空虚民物流離㡬於危亡今<lb/>
以策言之彼有勝我之勢我有虚弱之實一也彼上下<lb/>
相習五兵犀利我將易兵新器仗未復二也彼以船行<lb/>
吾以陸軍勞逸不同三也狄道隴西南安祁山各當有<lb/>
守彼專為一我分為四四也彼從南安隴西因食羌榖<lb/>
<pb n="KR2d0006_WYG_136-89a"/>
若趣祁山熟麥千頃為之縣餌五也賊有黠數其來必<lb/>
矣頃之維果向祁山聞艾已有備乃還從董亭趣南安<lb/>
艾據五成山以相持維與艾爭險不克其夜渡渭東行<lb/>
緣山趣上邽艾與戰於段谷大破之甘露元年詔以艾<lb/>
為鎮西將軍都督隴右諸軍事進封鄧侯分五百户封<lb/>
子忠為亭侯二年拒姜維於長城維退還遷征西將軍<lb/>
前後増邑凡六千六百户景元三年又破維於侯和維<lb/>
却保㳫中四年秋詔諸軍征蜀大將軍司馬昭皆指授<lb/>
<pb n="KR2d0006_WYG_136-89b"/>
節度使艾與維相綴連雍州刺史諸葛緒要維令不得<lb/>
歸艾遣天水太守王頎等直攻維營隴西太守牽𢎞等<lb/>
邀其前金城太守楊欣等詣甘松維聞鍾㑹諸軍已入<lb/>
漢中引退還欣等追躡於彊川口大戰維敗走聞雍州<lb/>
已塞道屯橋頭從孔函谷入北道欲出雍州後諸葛緒<lb/>
聞之却還三十里維入北道三十餘里聞諸軍却尋還<lb/>
從橋頭過緒趣截維較一日不及維遂東引還守劒閣<lb/>
鍾㑹攻維未能克艾上言今賊摧折宜遂乘之從隂平<lb/>
<pb n="KR2d0006_WYG_136-90a"/>
由邪徑經漢德陽亭趣涪出劒閣西百里去成都三百<lb/>
餘里竒兵衝其心腹劒閣之守必還赴涪則㑹方軌而<lb/>
進如劒閣之軍不還則應涪之兵寡矣軍志有之曰攻<lb/>
其不備出其不意今掩其空虚破之必矣冬十月艾自<lb/>
隂平道行無人之地七百餘里鑿山通道造作橋閣山<lb/>
髙谷深至為艱險又糧運將匱瀕於危殆艾以氊自裏<lb/>
推轉而下將士皆攀木縁崖魚貫而進先登至江由蜀<lb/>
守將馬邈降蜀衛將軍諸葛瞻自涪還緜竹列陣待艾<lb/>
<pb n="KR2d0006_WYG_136-90b"/>
艾遣子惠唐亭侯忠等出其右司馬師纂等出其左忠<lb/>
纂戰不利並退還曰賊未可擊艾怒曰存亡之分在此<lb/>
一舉何不可之有乃叱忠纂等將斬之忠纂馳還更戰<lb/>
大破之斬瞻及尚書張遵等首進軍到雒劉禪遣使奉<lb/>
皇帝璽綬為箋詣艾請降艾至成都禪率太子諸王及<lb/>
羣臣六十餘人面縳輿櫬詣軍門艾執節解縳焚櫬受<lb/>
而宥之檢御將士無所虜掠綏納降附使復舊業蜀人<lb/>
稱焉輙依鄧禹故事承制拜禪驃騎將軍太子奉車諸<lb/>
<pb n="KR2d0006_WYG_136-91a"/>
王駙馬都尉蜀羣司各隨髙下拜為王官或領艾官屬<lb/>
以師纂領益州刺史隴西太守牽𢎞等領蜀中諸郡使<lb/>
於緜竹築臺以為京觀用彰戰功士卒死事者皆與蜀<lb/>
兵同共埋藏艾深自矜伐謂蜀士大夫曰諸君頼遭某<lb/>
故得有今日耳若遇呉漢之徒已殄滅矣又曰姜維自<lb/>
一時雄兒也與某相值故窮耳有識者笑之十二月詔<lb/>
襃艾功即拜艾為太尉増邑二萬户封二子為亭侯各<lb/>
食邑千户艾言於司馬昭曰兵有先聲而後實者今因<lb/>
<pb n="KR2d0006_WYG_136-91b"/>
平蜀之勢以乘呉人呉人震恐此席卷之時也然大舉<lb/>
之後將士疲勞不可便用且徐緩之留隴右兵二萬人<lb/>
蜀兵二萬人煮鹽興冶為軍農要用並作舟船豫順流<lb/>
之事然後發使告以利害呉必歸化可不征而定也今<lb/>
宜厚劉禪以致孫休安士民以來遠人若便送禪於京<lb/>
都呉以為流徙則於向化之心不勸宜權停留湏來年<lb/>
秋冬比爾呉亦足平以為可封禪為扶風王錫其資財<lb/>
供其左右郡有董卓塢為之宫室爵其子為公侯食郡<lb/>
<pb n="KR2d0006_WYG_136-92a"/>
内縣以顯歸命之寵開廣陵城陽以待呉人則畏威懷<lb/>
德望風而從矣昭遣監軍衛瓘喻艾事當湏報不宜輙<lb/>
行艾重言曰衘命征行奉指授之策元惡既服至於承<lb/>
制拜假以安初附謂合權宜今蜀舉衆歸命地盡南海<lb/>
東接呉㑹宜早鎮定若待國命往復道途延引日月春<lb/>
秋之義大夫出疆有可以安社稷利國家專之可也今<lb/>
呉未賔勢與蜀連不可拘常以失事機兵法進不求名<lb/>
退不避罪艾雖無古人之節終不自嫌以損于國也鍾<lb/>
<pb n="KR2d0006_WYG_136-92b"/>
㑹胡烈師纂等皆白艾所作悖逆變釁已結詔書檻車<lb/>
徴艾艾仰天嘆曰艾忠臣也一至此乎白起之酷復見<lb/>
於今日矣艾父子既囚鍾㑹至成都先送艾然後作亂<lb/>
㑹已送艾艾本營將士追出艾檻車迎還瓘遣田續討<lb/>
艾遇於緜竹西斬之子忠與艾俱死餘子在洛陽者悉<lb/>
誅徙艾妻子及孫於西城初艾當伐蜀夢在山上而有<lb/>
流水以問殄虜䕶軍爰邵邵曰按易卦山上有水蹇蹇<lb/>
繇曰蹇利西南不利東北孔子曰蹇利西南往有功也<lb/>
<pb n="KR2d0006_WYG_136-93a"/>
不利東北其道窮也往必克蜀殆不還乎艾憮然不樂<lb/>
泰始元年晉室踐阼詔曰昔太尉王淩謀廢齊王而王<lb/>
竟不足以守位征西將軍鄧艾矜功失節實應大辟然<lb/>
被書之日罷遣人衆束手受罪比於求生遂為惡者誠<lb/>
復不同今大赦得還若無子孫者聼使立後令祭祀不<lb/>
絶三年議郎段耿上疏為艾理寃其後有詔以艾嫡孫<lb/>
朗為郎中艾在西時脩治障塞築起城塢泰始中羌虜<lb/>
大叛頻殺刺史涼州道斷吏民安全者皆保艾所築塢<lb/>
<pb n="KR2d0006_WYG_136-93b"/>
焉艾州里時軰南陽州泰亦好立功業善用兵初為荆<lb/>
州刺史裴潜從事司馬懿鎮宛潜數遣詣懿由此為懿<lb/>
所知及征孟達泰又導軍遂辟泰泰頻喪考妣祖九年<lb/>
居喪懿留缺待之就職三十六日擢為新城太守懿為<lb/>
泰㑹使尚書鍾繇調泰曰君釋褐登宰府三十六日擁<lb/>
麾盖守兵馬郡乞兒乘小車一何駛乎泰曰誠有此君<lb/>
召公之子少有文采故守吏職獮猴騎士牛又何遲也<lb/>
衆賔咸悦後官至征虜將軍假節都督江南諸軍事景<lb/>
<pb n="KR2d0006_WYG_136-94a"/>
元二年薨追贈衛將軍諡壯侯<lb/>
鍾㑹字士季頴川長社人太傅繇小子也少敏恵夙成<lb/>
中䕶軍蔣濟著論謂觀其眸子足以知人㑹年五嵗繇<lb/>
遣見濟濟甚異之曰非常人也及壯有才數技藝而博<lb/>
學精綜名理以夜續晝由是獲聲譽正始中以為祕書<lb/>
郎遷尚書中書侍郎髙貴鄉公即位賜爵關内侯毌邱<lb/>
儉作亂大將軍司馬師東征㑹從典知密事衛將軍司<lb/>
馬昭為大軍後繼師薨於許昌昭總統六軍㑹謀謨帷<lb/>
<pb n="KR2d0006_WYG_136-94b"/>
幄時中詔勑尚書傅嘏以東南新定權留衛將軍屯許<lb/>
昌為内外之援令嘏率諸軍還㑹與嘏謀使嘏表上輙<lb/>
與衛將軍俱發還到雒水南屯住於是朝廷拜昭為大<lb/>
將軍輔政㑹遷黄門侍郎封東武亭侯邑三百户甘露<lb/>
二年徴諸葛誕為司空時㑹居母喪在家策誕必不從<lb/>
命馳白昭昭以事已施行不復追改及誕反車駕住項<lb/>
昭至夀春㑹復從行初呉大將全琮孫權之婚親重臣<lb/>
也琮子懌孫靜從子端翩諿等皆將兵來救誕懌兄子<lb/>
<pb n="KR2d0006_WYG_136-95a"/>
輝儀留建業與其家内爭訟攜其母將部曲數十家渡<lb/>
江自歸於昭㑹建策密為輝儀作書使輝儀所親信齎<lb/>
入城告懌等説呉中怒懌等不能㧞夀春欲盡誅諸將<lb/>
家故逃來歸命懌等恐懼遂將所領開東城門出降皆<lb/>
䝉封寵城中由是乖離夀春之破㑹謀居多親待日隆<lb/>
時人謂之子房軍還遷為太僕固辭不就以中郎在大<lb/>
將軍府管記室事為腹心之任以討諸葛誕功進爵陳<lb/>
侯屢讓不受詔聼㑹所執以成其美遷司𨽻校尉雖在<lb/>
<pb n="KR2d0006_WYG_136-95b"/>
外司時政損益當世與奪無不綜典嵇康等見誅皆㑹<lb/>
謀也昭以蜀大將姜維屢擾邉陲料蜀國小民疲資力<lb/>
單竭欲大舉圗蜀惟㑹亦以為蜀可取豫共籌度地形<lb/>
考論事勢景元三年冬以㑹為鎮西將軍假節都督關<lb/>
中諸軍事昭勑青徐兖豫荆揚諸州並使作船又令唐<lb/>
咨作浮海大船外為將伐呉者四年秋乃下詔使鄧艾<lb/>
諸葛緒各統諸軍三萬餘人艾趣甘松㳫中連綴姜維<lb/>
緒趣武街橋頭絶維歸路㑹統十餘萬衆分從斜谷駱<lb/>
<pb n="KR2d0006_WYG_136-96a"/>
谷入先命牙門將許儀在前治道㑹在後行而橋穿馬<lb/>
足䧟於是斬儀儀許褚之子有功王室猶不原貸諸軍<lb/>
聞之莫不震竦蜀令諸圍皆不得戰退還漢樂二城守<lb/>
魏興太守劉欽趣子午谷諸軍數道平行至漢中蜀監<lb/>
軍王含守樂城䕶軍蔣斌守漢城兵各五千㑹使䕶軍<lb/>
荀愷前將軍李輔各統萬人愷圍漢城輔圍樂城㑹徑<lb/>
過西出陽安口遣人祭諸葛亮之墓使䕶軍胡烈等行<lb/>
前攻破關城得庫藏積榖姜維自㳫中還至隂平合集<lb/>
<pb n="KR2d0006_WYG_136-96b"/>
士衆欲赴關城未到聞其已破退趣白水與蜀將張翼<lb/>
廖化等合守劒閣拒㑹㑹移檄蜀將吏士民陳稱兵勢<lb/>
喻使詳擇利害自求多福鄧艾追姜維到隂平簡選精<lb/>
鋭欲從漢德陽入江由左儋道詣緜竹趣成都與諸葛<lb/>
緒共行緒以本受節度邀姜維西行非本詔遂進軍向<lb/>
白水與㑹合艾遣將軍田章等從劒閣西徑出江由未<lb/>
至百里章先破蜀伏兵三校艾使章先登遂長驅而前<lb/>
㑹與緒軍向劒閣㑹欲專軍勢密白緒畏懦不進檻車<lb/>
<pb n="KR2d0006_WYG_136-97a"/>
徴還軍悉屬㑹進攻劒閣不克引退蜀軍保險拒守艾<lb/>
遂至緜竹大戰斬諸葛瞻維等聞瞻已破率其衆東入<lb/>
于巴㑹乃進軍至涪遣胡烈田續龎㑹等追維艾進軍<lb/>
向成都劉禪詣艾降遣使勑維等令降於㑹維至廣漢<lb/>
郪縣令兵悉放器仗送節傳於胡烈便從東道詣㑹降<lb/>
㑹上書言狀於是禁檢士衆不得鈔略虛已誘納以接<lb/>
蜀之羣司與維情好甚歡洽初夏侯覇降蜀姜維問之<lb/>
曰司馬懿既得彼政當復有征伐之志不覇曰彼方營<lb/>
<pb n="KR2d0006_WYG_136-97b"/>
立家門未遑外事有鍾士季者其人雖少終為呉蜀之<lb/>
憂然非非常之人亦不能用也至是十五年而㑹果滅<lb/>
蜀十二月詔襃㑹功就拜司徒進封縣侯増邑萬户封<lb/>
子二人亭侯邑各千户㑹内有異志因鄧艾承制專事<lb/>
密白艾有反狀㑹善效人書於劒閣要艾章表白事皆<lb/>
易其言令辭指悖慠於是詔書檻車徴艾司馬昭懼艾<lb/>
不從命勑㑹並進軍成都監軍衞瓘在㑹前行以昭手<lb/>
筆令宣喻艾軍艾軍皆釋仗遂收艾入檻車㑹所憚惟<lb/>
<pb n="KR2d0006_WYG_136-98a"/>
艾艾既禽而㑹尋至獨統大衆威震西土自謂功名盖<lb/>
世不可復為人下加猛將鋭卒皆在己手遂謀反欲使<lb/>
姜維等皆將蜀軍出斜谷㑹自將大衆随其後既至長<lb/>
安令騎士從陸道歩兵從水道順流浮渭入河以為五<lb/>
日可到孟津與騎㑹洛陽一旦天下可定也㑹得昭書<lb/>
云恐鄧艾不就徴今遣中䕶軍賈充將歩騎萬人徑入<lb/>
斜谷屯樂城吾自將十萬屯長安相見在近㑹得書驚<lb/>
呼所親語之曰但取鄧艾相國知我能獨辦之今來大<lb/>
<pb n="KR2d0006_WYG_136-98b"/>
重必覺我異矣便當速發事成可得天下不成退保蜀<lb/>
漢不失作劉備也我自淮南以來畫無遺策四海所共<lb/>
知也我持此欲安歸乎㑹以五年正月十五日至其明<lb/>
日悉請䕶軍郡守牙門騎督以上及蜀之故官為太后<lb/>
發哀於蜀朝堂乃矯太后遺詔使㑹起兵廢大將軍司<lb/>
馬昭皆班示坐上人使下議訖書版署置更使所親信<lb/>
代領諸軍所請羣官悉閉著益州諸曹屋中城門宫門<lb/>
皆閉嚴兵圍守㑹帳下督邱建本屬胡烈烈薦之司馬<lb/>
<pb n="KR2d0006_WYG_136-99a"/>
昭㑹請以自随信愛之建愍烈獨坐啓㑹使聼内一親<lb/>
兵出取飲食諸牙門隨例各内一人烈紿語親兵及疏<lb/>
與其子淵曰邱建密説消息㑹已作大坑白棓<hi>棓與棒同</hi>數<lb/>
千欲悉呼外兵入人賜白幍拜為散將以次棓殺投坑<lb/>
中諸牙門親兵亦咸説此語一夜轉相告皆徧知或説<lb/>
㑹可盡殺牙門騎督以上㑹猶豫未決十八日日中烈<lb/>
軍兵與烈兒雷鼓出門諸軍兵不期皆鼓譟出曽無督<lb/>
促之者而爭先赴城時方給與姜維鎧杖白外有匈匈<lb/>
<pb n="KR2d0006_WYG_136-99b"/>
聲似失火有頃白兵走向城㑹驚謂維曰兵來似欲作<lb/>
惡當云何維曰但當擊之耳㑹遣兵悉殺所閉諸牙門<lb/>
那守内人共舉机以柱門兵斫門不得破湏臾門外倚<lb/>
梯登城或燒城屋蟻附亂進矢下如雨牙門郡守各緣<lb/>
屋出與其卒兵相得姜維率㑹左右戰手殺五六人衆<lb/>
既格斬維爭赴殺㑹㑹時年四十將士死者數百人初<lb/>
艾為太尉㑹為司徒皆持節都督諸軍如故咸未受命<lb/>
而斃㑹兄毓以四年冬薨㑹竟未知問㑹兄子邕随㑹<lb/>
<pb n="KR2d0006_WYG_136-100a"/>
與俱死㑹所養兄子毅及逡辿<hi>勑連反</hi>等下獄當伏誅司<lb/>
馬昭表天子下詔以繇毓之勲特原逡辿兄弟惟毅及<lb/>
邕息伏法或曰毓曽密啓昭言㑹挾術難保不可專任<lb/>
故宥逡等云始昭欲遣㑹伐呉西曹屬邵悌求見曰今<lb/>
遣鍾㑹率十餘萬衆伐蜀愚謂㑹單身無重任不若使<lb/>
餘人行昭笑曰我寧當復不知此邪蜀為天下患使民<lb/>
不得安息我今伐之如指掌耳而衆人皆言蜀不可伐<lb/>
夫人心豫怯則智勇並竭智勇竭而彊使之適為敵禽<lb/>
<pb n="KR2d0006_WYG_136-100b"/>
耳惟㑹與人意同今遣㑹伐蜀蜀必可滅滅蜀之後就<lb/>
如卿所慮當何所能一辨邪凡敗軍之將不可以語勇<lb/>
亡國之大夫不可與圗存心膽以破故也若蜀以破遺<lb/>
民震懼恐不足與圗事中國將士各自思歸不肯與同<lb/>
也若作惡祗自滅族耳卿不湏憂此慎莫使人聞也及<lb/>
㑹白鄧艾不軌昭將西行悌復曰鍾㑹所統五六倍於<lb/>
鄧艾但可勑㑹取艾不足自行昭曰卿忘前時所言邪<lb/>
而更云可不湏行乎雖爾此言不可宣也我要自當以<lb/>
<pb n="KR2d0006_WYG_136-101a"/>
信意待人但人不當負我我豈可先人生心哉近日賈<lb/>
䕶軍問我言頗疑鍾㑹不我答言如今遣卿行寧可疑<lb/>
卿邪賈亦無以易我語也我到長安則自了矣軍至長<lb/>
安㑹果已死咸如所策㑹常論易無互體才性同異及<lb/>
㑹死後於㑹家得書二十篇名曰道論而實刑名家也<lb/>
其文似㑹初㑹弱冠與山陽王弼並知名弼字輔嗣㓜<lb/>
而察慧年十餘好老氏通辨能言父業為尚書郎時裴<lb/>
徽為吏部郎弼未弱冠往造焉徽一見而異之問弼曰<lb/>
<pb n="KR2d0006_WYG_136-101b"/>
夫無者誠萬物之所資也然聖人莫肯致言而老子申<lb/>
之無已者何弼曰聖人體無無又不可以訓故不説也<lb/>
老子是有者也故恒言無所不足尋亦為𫝊嘏所知于<lb/>
時何晏為吏部尚書甚竒弼歎之曰仲尼稱後生可畏<lb/>
若斯人者可與言天人之際乎正始中黄門侍郎累缺<lb/>
晏既用賈充裴秀朱整又議用弼時丁謐與晏爭衡致<lb/>
髙邑王黎於曹爽爽用黎於是以弼補臺郎初除覲爽<lb/>
請間爽為屏左右而弼與論道移時無所他及爽以此<lb/>
<pb n="KR2d0006_WYG_136-102a"/>
嗤之時爽專朝政黨與共相進用弼通儁不治名髙尋<lb/>
黎無㡬時病亡爽用王沈代黎弼遂不得在門下晏為<lb/>
之歎恨弼在臺既淺事功亦雅非所長益不留意焉淮<lb/>
南人劉陶善論縱横為當時所推每與弼語常屈弼弼<lb/>
天才卓出當其所得莫能奪也性和理樂游晏解音律<lb/>
善投壺其論道賦㑹文辭不如何晏自然有所㧞得多<lb/>
晏也頗以所長笑人故時為士君子所疾弼與㑹善㑹<lb/>
論議以校練為家然每服弼之髙致弼注易潁川人荀<lb/>
<pb n="KR2d0006_WYG_136-102b"/>
融難弼大衍義弼以書答其意頗譏戲之弼又注老子<lb/>
為之指略及著道略論其注易往往有髙麗言太原王<lb/>
濟好談病老莊常云見弼易注所悟者多然弼為人淺<lb/>
而不識物情初與王黎荀融善黎奪其黄門侍郎於是<lb/>
恨黎與融亦不終正始十年曹爽廢以公事免其秋遇<lb/>
癘疾亡時年二十四無子絶嗣弼之卒也司馬師聞之<lb/>
嗟嘆者累日其為髙識所歎如此<lb/>
　通志卷一百十七<lb/>
</p>
<p>
</p>
  </div>
</body>
</text>
</TEI>
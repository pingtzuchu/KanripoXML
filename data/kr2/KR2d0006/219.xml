<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百九十五</head> <lb/>
    <p>
<pb n="KR2d0006_WYG_219-1a"/>
欽定四庫全書<lb/>
　通志卷一百九十五<lb/>
　　宋　右　廸　功　郎　鄭　樵　漁　仲　撰<lb/>
　四夷傳第二<lb/>
　西戎上<lb/>
　　西羌序略　羌無弋　湟中月氐胡　氐　葱茈<lb/>
　　羌　吐谷渾　乙弗敵<hi>契翰王可蘭  女  國附</hi>宕昌　鄧至<lb/>
　　　党項　白蘭　吐蕃<lb/>
<pb n="KR2d0006_WYG_219-1b"/>
　　西羌序略<lb/>
西羌之本出自三苗羌姓之别也其國近南岳及舜流<lb/>
四凶徙之三危<hi>三危山在今沙州敦煌縣之東南其山有三峯故云三危也</hi>河關之<lb/>
西南羌地是也<hi>河關屬金城郡</hi>濵於賜支至乎河首緜地千里<lb/>
賜支者禹貢所謂析支者也南接蜀漢徼外蠻夷西北<lb/>
接鄯善車師諸國所居無常依隨水草地少五榖以産<lb/>
牧為業其俗氏族無定或以父名母姓為種號十二世<lb/>
後相與㛰姻父没則妻後母兄亡則納嫠嫂故國無鰥<lb/>
<pb n="KR2d0006_WYG_219-2a"/>
寡種類繁熾不立君臣無相長一彊則分種為酋豪弱<lb/>
則為人附落更相抄暴以力為雄殺人償死無他禁令<lb/>
其兵長在山谷短於平地不得持久而果於觸突以戰<lb/>
死為吉利病終為不祥堪耐寒苦同之禽獸雖婦人産<lb/>
子亦不避風雪性堅剛勇猛得西方金行之氣焉王政<lb/>
備則賔服徳教失則宼亂昔夏后氏太康失國四夷背<lb/>
叛及后相即位乃征畎夷七年然後來賔至于后泄始<lb/>
加爵命由是服從后桀之亂畎夷入居邠岐之間成湯<lb/>
<pb n="KR2d0006_WYG_219-2b"/>
既興伐而攘之及殷室中衰諸夷皆叛至于武丁征西<lb/>
羌鬼方三年乃克之及武乙暴虐犬戎宼邉周古公踰<lb/>
梁山而避于岐下及子季歴遂伐西落鬼戎太丁之時<lb/>
季歴復伐燕京之戎戎人大敗周師<hi>太丁武丁子也竹書紀年曰太丁二</hi>
<hi>年周人伐燕京之戎周師大敗也</hi>後二年周人尅余無之戎於是太丁<lb/>
命季歴為牧師<hi>季歴文王之父也竹書紀年曰太丁四年周人伐余無之戎克之周王季命為</hi>
<hi>殷牧師也</hi>自是之後更伐始呼翳徒之戎皆克之<hi>竹書紀年曰太丁七</hi>
<hi>年周人伐始呼之戎克之十一年周人伐翳徒之戎㨗其三大夫也</hi>及文王為西伯西有<lb/>
<pb n="KR2d0006_WYG_219-3a"/>
昆夷之患北有獫狁之難遂攘夷狄而戍之莫不賔服<lb/>
乃率西戎征殷之叛國以事紂及武王伐商羌髳率師<lb/>
㑹于牧野至穆王時戎狄不貢王乃西征犬戎獲其五<lb/>
王又得四白鹿四白狼以歸王遂遷戎于太原夷王衰<lb/>
弱荒服不朝乃命虢公率六師伐太原之戎至于俞泉<lb/>
獲馬千匹厲王無道戎狄宼掠乃入犬邱殺秦仲之族<lb/>
王命伐戎不克及宣王立四年使秦仲伐戎為戎所殺<lb/>
王乃召秦仲子莊公與兵七千人伐戎破之由是少郤<lb/>
<pb n="KR2d0006_WYG_219-3b"/>
後二十七年王遣兵伐太原戎不尅後五年王伐條戎<lb/>
奔戎王師敗績後二年晉人敗北戎于汾隰戎人滅姜<lb/>
侯之邑明年王征申戎破之後十年幽王命伯士伐六<lb/>
濟之戎軍敗伯士死焉其年戎圍犬邱虜秦襄公之兄<lb/>
伯父時幽王昬虐四夷交侵遂廢申后而立裦姒申侯<lb/>
怒與戎宼周殺幽王於酈山周乃東遷洛邑秦襄公攻<lb/>
戎救周後二年邢侯大破北戎及平王之末周遂陵遲<lb/>
戎逼諸夏自隴山以東及乎伊洛往往有戎於是渭首<lb/>
<pb n="KR2d0006_WYG_219-4a"/>
有狄䝠邽冀之戎<hi>狄即狄道䝠即䝠道邽即上邽冀即冀縣也</hi>涇北有義渠<lb/>
之戎<hi>義渠縣屬北地郡也</hi>洛川有大荔之戎<hi>大荔古戎國秦獲之改曰臨晉今同州城</hi>
<hi>是也</hi>渭南有驪戎伊洛間有楊拒泉臯之戎<hi>杜預注左傳云楊拒戎邑</hi>
<hi>也</hi>潁首以西有蠻氏之戎<hi>左傳曰單浮餘國蠻氏杜預注云梁南有霍陽山皆蠻子</hi>
<hi>之邑也</hi>春秋時間在中國與諸夏盟㑹魯莊公伐秦取邽<lb/>
冀戎後十餘年晉滅驪戎是時伊洛戎彊東侵曹魯後<lb/>
九年遂入王城於是秦晉伐戎以救周後二年又宼京<lb/>
師齊桓公徵諸侯戍周後九年陸渾戎自𤓰州遷于伊<lb/>
<pb n="KR2d0006_WYG_219-4b"/>
川<hi>𤓰州今𤓰州也</hi>允姓戎遷于渭汭<hi>允姓隂戎之祖與三苖俱放三危見左傳</hi>東及<lb/>
轘轅在河南山北者號曰隂戎隂戎之種遂以滋廣<hi>左傳</hi>
<hi>哀公四年蠻子赤奔晉隂地杜預注曰隂地河南山北自上雒以東至陸渾</hi>晉文公欲修霸<lb/>
業乃賂戎狄通道以匡王室秦穆公得戎人由余遂霸<lb/>
西戎開地千里及晉悼公又使魏綘和諸戎復修霸業<lb/>
是時楚晉彊盛威服諸戎陸渾伊洛隂戎事晉而蠻氏<lb/>
從楚後陸渾叛晉晉令荀吳滅之後四十四年楚執蠻<lb/>
氏而盡囚其人是時義渠大荔最彊築城數十皆自稱<lb/>
<pb n="KR2d0006_WYG_219-5a"/>
王至周貞王八年秦厲公滅大荔取其地趙亦滅代戎<lb/>
即北戎也韓魏復共稍并伊洛隂戎滅之其遺脫者皆<lb/>
逃走西踰汧隴自是中國無戎宼唯餘義渠種焉至貞<lb/>
王二十五年秦伐義渠虜其王後十四年義渠侵秦至<lb/>
渭隂後百許年義渠敗秦師于洛後四年義渠國亂秦<lb/>
惠王遣庻長操將兵定之義渠遂臣於秦後八年秦伐<lb/>
義渠取郁郅後二年義渠敗秦師于李伯<hi>李伯地名未詳</hi>明年<lb/>
秦伐義渠取徒涇二十五城<hi>徒涇縣名屬西河郡</hi>及昭王立義渠<lb/>
<pb n="KR2d0006_WYG_219-5b"/>
王朝秦遂與昭王母宣太后通生二子至赧王四十三<lb/>
年宣太后誘殺義渠王於甘泉宫因起兵滅之始置隴<lb/>
西北地上郡焉戎夲無君長夏后氏末及殷周之際或<lb/>
從侯伯征伐有功天子爵之以為藩服春秋時陸渾蠻<lb/>
氏戎稱子戰國世大荔義渠稱王及其衰亡餘種皆反<lb/>
舊為酋豪云始皇兵務東向故得繁息秦平天下蒙恬<lb/>
西逐諸羌出塞漢初尚微弱景帝時研種求徙於狄道<lb/>
安故武帝又西逐渡河湟初開河西置四郡其後先零<lb/>
<pb n="KR2d0006_WYG_219-6a"/>
種圍枹罕漢兵擊平之始置䕶羌校尉至宣帝代又宼<lb/>
金城趙充國立屯田且討且招䧏者三萬餘人置金城<lb/>
屬國以處之自後賔服後漢光武建武中初寇金城馬<lb/>
援討破䧏之徙七千口於三輔和帝以後又反叛豪滇<lb/>
零稱天子南入益州<hi>今漢川漢中等郡</hi>東犯趙魏宼及雍城<hi>今河</hi>
<hi>内郡北故城也</hi>十餘年然後破散順帝永和中又叛漢將馬賢<lb/>
戰殁後段熲窮討及靈帝末方始平定自光武以後匈<lb/>
奴少事唯西羌屢梗焉魏晉二代時亂關隴不至大傷<lb/>
<pb n="KR2d0006_WYG_219-6b"/>
害永嘉以後吐谷渾興焉吐谷渾本遼東鮮卑晉時數<lb/>
百戸附于隂山屬晉亂遂吞并諸羌而有其地至其孫<lb/>
葉延遂為彊國後魏末其主夸呂自號可汗建官多効<lb/>
中國洎隋煬帝遣觀王雄大破之其王伏允逺遯收其<lb/>
地列置郡縣鎮戍後轉衰弱唐初吐蕃始興焉其帥後<lb/>
魏末為臨松郡丞故其主有贊府之號髙宗時遂滅吐<lb/>
谷渾盡有其地將軍薛仁貴等大敗於大非川儀鳳中<lb/>
中書令李敬元又敗績於青海武太后長夀初始遣兵<lb/>
<pb n="KR2d0006_WYG_219-7a"/>
擊吐蕃復取龜兹于闐疎勒碎葉四鎮自後更歴中睿<lb/>
元肅代徳順憲穆敬文武十有二世大為邊患至宣宗<lb/>
大中末始破散焉<lb/>
　　羌無弋<lb/>
羌無弋爰劍者秦厲公時為秦所拘執以為奴𨽻不知<lb/>
爰劍何戎之别也後得亡歸而秦人追之急藏於巖穴<lb/>
中得免羌人云爰劍初藏穴中秦人焚之有景象如虎<lb/>
為其蔽火得以不死既出又與劓女遇於野<hi>劓截鼻也</hi>遂成<lb/>
<pb n="KR2d0006_WYG_219-7b"/>
夫婦女恥其狀被髮覆面羌人因以為俗遂俱亡入三<lb/>
河間<hi>三河即黄河賜支河湟河也</hi>諸羌見爰劍被焚不死怪其神共<lb/>
畏事之推以為豪河湟間少五榖多禽獸以射獵為事<lb/>
<hi>湟水出金城郡臨羌縣</hi>爰劍教之田畜遂見敬信廬落種人依之<lb/>
者日益衆羌人謂奴為無弋以爰劍嘗為奴𨽻故因名<lb/>
之其後世世為豪至爰劍曽孫忍時秦獻公初立欲復<lb/>
穆公之迹兵臨渭首滅狄䝠戎<hi>䝠音丸</hi>忍季父卬畏秦之<lb/>
威將其種人附落而南出賜支曲河西數千里與衆羌<lb/>
<pb n="KR2d0006_WYG_219-8a"/>
絶逺不復交通其後子孫分别各自為種任隨所之或<lb/>
為氂牛種越嶲羌是也或為白馬種廣漢羌是也或為<lb/>
參狼種武都羌是也忍及弟舞獨㽞湟中並多娶妻婦<lb/>
忍生九子為九種舞生十七子為十七種羌之興盛從<lb/>
此起矣及忍子研立時秦孝公雄彊威服羌戎孝公使<lb/>
太子駟率戎狄九十二國朝周顯王研至豪健故羌中<lb/>
號其後為研種及秦始皇時務并六國以諸侯為事兵<lb/>
不西行故種人得以繁息秦既兼天下使蒙恬將兵略<lb/>
<pb n="KR2d0006_WYG_219-8b"/>
地西逐諸戎北郤衆狄築長城以界之衆羌不復南度<lb/>
至于漢興匈奴冒頓兵彊破東胡走月氏威震百蠻臣<lb/>
服諸羌景帝時研種留何率種人来守隴西塞於是徙<lb/>
留何等於狄道安故至臨洮氐道羌道縣<hi>氐音都兮反五縣並屬隴</hi>
<hi>西郡</hi>及武帝征伐四夷開地廣境北郤匈奴西逐諸羌乃<lb/>
度河湟築令居塞<hi>令居縣屬金城郡令音零</hi>初開河西列置四郡<hi>酒泉</hi>
<hi>武威張掖敦煌也</hi>通道玉門隔絶羌胡使南北不得交關於是<lb/>
障塞亭燧出長城外數千里時先零羌與封養牢姐種<lb/>
<pb n="KR2d0006_WYG_219-9a"/>
觧仇結盟<hi>姐音紫</hi>與匈奴通合兵十餘萬共攻令居安故<lb/>
遂圍枹䍐<hi>安故縣屬隴西郡枹䍐縣屬金城郡枹音鈇</hi>漢遣將軍李息郎中<lb/>
令徐自為將兵十萬人擊平之始置䕶羌校尉持節統<lb/>
領焉羌乃去湟中依西海鹽池左右<hi>金城郡臨羌縣有鹽池也</hi>漢遂<lb/>
因山為塞河西地空稍徙人以實之至宣帝時遣光禄<lb/>
大夫義渠安國<hi>義渠姓也</hi>覘行諸羌其先零種豪言願得度<lb/>
湟水逐人所不田處以為畜牧安國以事奏聞後將軍<lb/>
趙充國以為不可聼後因縁前言遂度湟水郡縣不能<lb/>
<pb n="KR2d0006_WYG_219-9b"/>
禁至元康三年先零乃與諸羌大共盟誓將欲宼邊帝<lb/>
聞復使安國將兵觀之安國至召先零豪四十餘人斬<lb/>
之因放兵擊其種斬首千餘級於是諸羌怨怒遂宼金<lb/>
城乃遣趙充國與諸將將兵六萬人擊破平之至研十<lb/>
三世孫燒當立元帝時彡姐等七種羌宼隴西<hi>彡音先亷反又</hi>
<hi>所亷反姐音紫</hi>遣右將軍馮奉世擊破䧏之從爰劍種五世至<lb/>
研研最豪健自後以研為種號十三世至燒當復豪健<lb/>
其子孫更以燒當為種號自彡姐羌䧏之後數十年四<lb/>
<pb n="KR2d0006_WYG_219-10a"/>
夷賔服邊塞無事至王莽輔政欲燿威徳以懐逺為名<lb/>
乃令譯諷㫖諸羌使共獻西海之地初開以為郡築五<lb/>
縣邊海亭燧相望焉滇良者燒當之元孫也時王莽末<lb/>
四夷内侵及莽敗衆羌遂還據西海為宼更始赤眉之<lb/>
際羌遂放縱宼金城隴西隗囂雖擁兵而不能討之乃<lb/>
就慰納因發其衆與漢相拒建武九年隗囂死司徒掾<lb/>
班彪上言今凉州部皆有䧏羌羌胡被髮左袵而與漢<lb/>
人雜處習俗既異言語不通數為小吏黠人所見侵奪<lb/>
<pb n="KR2d0006_WYG_219-10b"/>
窮恚無聊故致反叛夫蠻夷宼亂皆為此也舊制益州<lb/>
部置蠻夷騎都尉幽州部置領烏桓校尉涼州部置䕶<lb/>
羌校尉皆持節領䕶理其怨結嵗時循行問所疾苦又<lb/>
數遣使驛通動静使塞外羌夷為吏耳目州郡因此可<lb/>
得儆備今宜復如舊以明威防光武從之即以牛邯為<lb/>
䕶羌校尉持節如舊及邯卒而職省十年先零豪與諸<lb/>
種相結復宼金城隴西遣中郎將来歙等擊之大破事<lb/>
已具歙傳十一年夏先零種復宼臨洮隴西太守馬援<lb/>
<pb n="KR2d0006_WYG_219-11a"/>
破䧏之後悉歸服徙置天水隴西扶風三郡明年武都<lb/>
參狼羌反援又破䧏之事已具援傳自燒當至滇良世<lb/>
居河北大允谷種小人貧而先零卑湳並皆彊富數侵<lb/>
犯之<hi>湳音乃感反</hi>滇良父子積見陵易憤怒而素有恩信於<lb/>
種中於是集㑹附落及諸雜種乃從大榆入掩擊先零<lb/>
卑湳大破之殺三千人掠取財畜奪居其地大榆中由<lb/>
是始彊滇良子滇吾立中元元年武都參狼羌反殺掠<lb/>
吏民太守與戰不勝隴西太守劉旴遣從事辛都監軍<lb/>
<pb n="KR2d0006_WYG_219-11b"/>
掾李苞將五千人赴武都與羌戰斬其酋豪首虜千餘<lb/>
人時武都兵亦更破之斬首千餘級餘悉䧏時滇吾附<lb/>
落轉盛常雄諸羌每欲侵邊者滇吾轉教以方畧為渠<lb/>
帥二年秋燒當羌滇吾與弟滇岸率步騎五千宼隴西<lb/>
塞劉旴遣兵於枹䍐擊之不能尅又戰於允衙<hi>允音鉛衙音階</hi>
<hi>縣名屬金城郡</hi>為羌所敗殺五百餘人於是守塞諸羌皆復相<lb/>
率為宼遣謁者張鴻領諸郡兵擊之戰于允吾唐谷<hi>允音</hi>
<hi>鉛吾音牙縣名屬金城郡唐谷之故城在今鄯州湟水縣西也</hi>軍敗鴻及隴西長史由<lb/>
<pb n="KR2d0006_WYG_219-12a"/>
颯皆沒又天水兵為牢姐種所敗於白石死者千餘人<lb/>
<hi>白石縣名屬金城郡有白石山</hi>時燒何豪有婦人比銅鉗者年百餘歲<lb/>
多智算為種人所信向皆從取計䇿時為盧水胡所擊<lb/>
比銅鉗乃將其衆来依郡縣種人頗有犯法者臨羌長<lb/>
收擊比銅鉗而誅殺其種六七百人顯宗憐之乃下詔<lb/>
曰昔桓公伐戎而無仁惠故春秋貶曰齊人今國家無<lb/>
徳恩不及逺羸弱何辜而當并命夫長平之暴非帝者<lb/>
之功咎由太守長吏妄加殘戮比銅鉗尚生者所在致<lb/>
<pb n="KR2d0006_WYG_219-12b"/>
醫藥養視令招其種人若欲歸故地者厚遣送之其小<lb/>
種若束手自詣欲効功者皆除其罪若有謀逆為吏所<lb/>
捕而獄狀未斷悉以賜有功者永平元年復遣中郎將<lb/>
竇固捕虜將軍馬武等擊滇吾於西邯大破之事已具<lb/>
武等傳滇吾逺引去餘悉散䧏徙七千口置三輔以謁<lb/>
者竇林領䕶羌校尉居狄道林為諸羌所信而滇岸遂<lb/>
詣林䧏林為下吏所欺謬奏上滇岸以為大豪承制封<lb/>
為歸義侯加號漢大都尉明年滇吾復䧏林復奏其第<lb/>
<pb n="KR2d0006_WYG_219-13a"/>
一豪與俱詣闕獻見帝怪一種兩豪疑其非實以事詰<lb/>
林林辭窘乃偽對曰滇岸即滇吾隴西語不正耳帝窮<lb/>
驗知之怒而免林官㑹涼州刺史又奏林贜罪遂下獄<lb/>
死謁者郭襄代領校尉事到隴西聞涼州羌盛還詣闕<lb/>
抵罪於是後省校尉官滇吾子東吾立以父䧏漢乃入<lb/>
居塞内謹愿自守而諸弟述吾等數為宼盗肅宗建初<lb/>
元年安夷縣吏畧妻卑湳種羌婦吏為其夫所殺安夷<lb/>
長宗延追之出塞<hi>安夷縣名屬金城郡</hi>種人恐見誅遂共殺延而<lb/>
<pb n="KR2d0006_WYG_219-13b"/>
與勒姐及吾良三種相結為宼隴西太守孫純遣從事<lb/>
李睦及金城兵㑹和羅谷與卑湳等戰斬首虜數百人<lb/>
復拜故度遼將軍吴棠領䕶羌校尉居安夷二年夏迷<lb/>
吾遂與諸衆聚兵欲叛出塞金城太守郝崇追之戰於<lb/>
荔谷崇兵大敗崇輕騎得脫死者二千餘人於是諸種<lb/>
及屬國盧水胡悉與相應吴棠不能制坐徵免武威太<lb/>
守傅育代為校尉移居臨羌述吾又與封養種豪布橋<lb/>
等五萬餘人共宼隴西漢陽於是遣行車騎將軍馬防<lb/>
<pb n="KR2d0006_WYG_219-14a"/>
長水校尉耿恭副討破之於是臨洮索西迷吾等悉䧏<lb/>
防乃築索西城<hi>故城在今洮州</hi>徙隴西南部都尉戍之悉復諸<lb/>
亭候至元和三年迷吾復與弟號吾諸雜種反叛秋號<lb/>
吾先輕入宼隴西界郡督烽掾李章追之生得號吾將<lb/>
詣郡號吾曰獨殺我無損於羌誠得生歸必悉罷兵不<lb/>
復犯塞隴西太守張紆權宜放遣羌即為觧散各歸故<lb/>
地迷吾退居河北歸義城傅育不欲失信伐之乃募人<lb/>
鬭諸羌胡羌胡不肯遂復叛出塞更依迷吾章和元年<lb/>
<pb n="KR2d0006_WYG_219-14b"/>
育上請發隴西張掖酒泉各五千人諸郡太守將之育<lb/>
自領漢陽金城五千人合二萬兵與諸郡尅期擊之令<lb/>
隴西兵據河南張掖酒泉兵遮其西並未及㑹育軍獨<lb/>
進迷吾聞之徙廬落去育選精騎三千窮追之夜至建<lb/>
威南三兠谷去虜數里須旦擊之不設備迷吾乃伏兵<lb/>
三百人夜突育營營中驚壊散走育下馬手戰殺十餘<lb/>
人而死死者八百八十人及諸郡兵到羌遂引去育北<lb/>
地人也顯宗初為臨羌長與捕虜將軍馬武等擊羌滇<lb/>
<pb n="KR2d0006_WYG_219-15a"/>
吾功冠諸軍及在武威威聲聞於匈奴食禄數十年秩<lb/>
奉盡贍給知友妻子不免操井臼肅宗下詔追襃羙之<lb/>
封其子毅為明進侯七百戸以隴西太守張紆代為校<lb/>
尉將萬人屯臨羌迷吾既殺傅育狃<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>邊利<hi>狃<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>慣習也狃音女</hi>
<hi>九反<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>音時制反</hi>章和元年復與諸種步騎七千人入金城塞<lb/>
張紆遣從事司馬防將千餘騎及金城兵㑹戰於木乘<lb/>
谷迷吾兵敗走因譯使欲䧏紆納之遂將衆人詣臨羌<lb/>
縣紆設兵大㑹施毒酒中羌飲醉紆因自擊伏兵起誅<lb/>
<pb n="KR2d0006_WYG_219-15b"/>
殺酋豪八百餘人斬迷吾等五人頭以祭育冢復放兵<lb/>
擊在山谷間者斬首四百餘人得生口二千餘人迷吾<lb/>
子迷唐及其種人向塞號哭與燒何當煎當闐等相結<lb/>
以子女及金銀聘納諸種觧仇交質將五千人宼隴西<lb/>
塞太守宼盱與戰於白石迷唐不利引還大小榆谷北<lb/>
招屬國諸胡㑹集附落種衆熾盛張紆不能討永元元<lb/>
年紆坐徵以張掖太守鄧訓代為校尉稍以賞賂離間<lb/>
之由是諸種少觧東吾子東號立是時號吾將其種人<lb/>
<pb n="KR2d0006_WYG_219-16a"/>
䧏校尉鄧訓遣兵擊迷唐迷唐去大小榆谷徙居頗巖<lb/>
谷和帝永元四年訓病卒蜀郡太守聶尚代為校尉尚<lb/>
見前人累征不尅欲以文徳服之乃遣譯使招呼迷唐<lb/>
使還居大小榆谷迷唐既還遣祖母卑缺詣尚尚自送<lb/>
至塞下為設祖道令譯田汜等五人䕶送至廬落迷唐<lb/>
因而反叛遂與諸種共生屠裂汜等以血盟詛復宼金<lb/>
城塞五年尚坐徵免居延都尉貫友代為校尉友以迷<lb/>
唐難用徳懐終於叛亂乃遣譯使搆離諸種誘以財貨<lb/>
<pb n="KR2d0006_WYG_219-16b"/>
由是觧散友乃遣兵出塞攻迷唐於大小榆谷獲首虜<lb/>
八百餘人收麥數萬斛遂夾逢留大河築城塢作大航<lb/>
造河橋欲渡兵擊迷唐迷唐乃率部落逺依賜支河曲<lb/>
至八年友病卒漢陽太守史充代為校尉充至遂發湟<lb/>
中羌胡出塞擊迷唐而羌迎敗充兵殺數百人明年充<lb/>
坐徵代郡太守吳社代為校尉其秋迷唐率八千人宼<lb/>
隴西殺數百人乘勝深入脅塞内諸種羌共為宼盗衆<lb/>
羌復悉與相應合步騎三萬人擊破隴西兵殺大夏長<lb/>
<pb n="KR2d0006_WYG_219-17a"/>
<hi>大夏縣名屬隴西郡</hi>遣行征西將軍劉尚越騎校尉趙代副將北<lb/>
軍五營黎陽雍營三輔積射及邊兵羌胡三萬人討之<lb/>
尚屯狄道代屯枹䍐遣司馬宼盱監諸郡兵四面並㑹<lb/>
迷唐懼弃老弱奔入臨洮南尚等追至髙山迷唐窮逼<lb/>
率其精彊大戰盱斬虜千餘人得牛馬羊萬餘頭迷唐<lb/>
引去漢兵死傷亦多不能復追乃還入塞明年尚代並<lb/>
坐畏懦徵下獄免謁者王信領尚營屯枹䍐謁者耿譚<lb/>
領代營屯白石譚乃設購賞諸種頗来内附迷唐恐乃<lb/>
<pb n="KR2d0006_WYG_219-17b"/>
請䧏信譚遂受䧏罷兵遣迷唐詣闕其餘種人不滿二<lb/>
千饑窘不立入居金城和帝令迷唐將其種人還大小<lb/>
榆谷迷唐以為漢作河橋兵来無常故地不可復居辭<lb/>
以種人饑餓不肯逺出吴祉等乃多賜迷唐金帛令糴<lb/>
榖市畜促使出塞種人更懐猜驚十二年遂復背叛乃<lb/>
脇將湟中諸胡宼鈔而去王信耿譚吴祉皆坐徵以酒<lb/>
泉太守周鮪代為校尉明年迷唐復還賜支河曲初累<lb/>
姐附漢迷唐怨之遂擊殺其酋豪由是與諸種為讎黨<lb/>
<pb n="KR2d0006_WYG_219-18a"/>
援益踈其秋迷唐復將兵向塞周鮪與金城太守侯霸<lb/>
及諸郡兵屬國湟中月氏諸胡隴西牢姐羌合三萬人<lb/>
出塞至允川與迷唐戰周鮪還營自守唯侯霸兵陷陳<lb/>
斬首四百餘級羌衆折傷種人瓦觧䧏者六千餘口分<lb/>
徙漢陽安定隴西迷唐遂弱其種衆不滿千人逺踰賜<lb/>
支河首依發羌居明年周鮪坐畏懦徵侯霸代為校尉<lb/>
安定䧏羌燒何種脅諸羌數百人反叛郡兵擊滅之悉<lb/>
没入弱口為奴婢時西海及大小榆谷左右無復羌宼<lb/>
<pb n="KR2d0006_WYG_219-18b"/>
隃麋相曹鳳上言<hi>隃麋縣名屬右扶風</hi>西戎為害前世所患臣不<lb/>
能紀古且以近事言之自建武以来其犯法者常從燒<lb/>
當種起所以然者以其居大小榆谷土地肥羙又近塞<lb/>
内諸種易以為非難以攻伐南得鍾存以廣其衆北阻<lb/>
大河因以為固又有西海魚鹽之利縁山濵水以廣田<lb/>
畜故能彊大常雄諸種恃其拳勇招誘羌胡今者衰困<lb/>
黨援壊沮親屬離叛餘勝兵者不過數百逃亡棲竄逺<lb/>
依發羌臣愚以為宜及此時建復西海郡縣規固二榆<lb/>
<pb n="KR2d0006_WYG_219-19a"/>
廣設屯田隔塞羌胡交關之路遏絶狂狡窺欲之源又<lb/>
殖榖冨邊省委輸之役國家可以無西方之憂於是拜<lb/>
鳳為金城西部都尉將徙士屯龍耆<hi>龍耆即龍支也今鄯州縣</hi>後金<lb/>
城長史上官鴻上開置歸義建威屯田二十七部侯霸<lb/>
復上置東西邯屯田五部<hi>邯水名邯分流左右今在廓州</hi>増留逢二部<lb/>
帝皆從之列屯夾河合三十四部其功垂立至永初中<lb/>
諸羌叛乃罷迷唐失衆病死有一子来䧏戸不滿數千<lb/>
東號子麻奴立初隨父䧏居安定時諸䧏羌布在郡縣<lb/>
<pb n="KR2d0006_WYG_219-19b"/>
皆為吏民豪右所徭役積以愁怨安帝永初元年夏遣<lb/>
騎都尉王𢎞發金城隴西漢陽羌數百千騎征西域𢎞<lb/>
逼促發遣羣羌懼逺屯不還行到酒泉多有散叛諸郡<lb/>
各發兵徼遮或覆其廬落於是勒姐當煎大豪東岸等<lb/>
愈驚遂同時奔潰麻奴兄弟因此遂與種人俱西出塞<lb/>
先零别種滇零與鍾羌諸種大為宼掠斷隴道時羌歸<lb/>
附既久無復器甲或持竹竿木枝以代戈矛或負板案<lb/>
以為楯或執銅鏡以象兵郡縣畏懦不能制冬遣車騎<lb/>
<pb n="KR2d0006_WYG_219-20a"/>
將軍鄧騭征西校尉任尚副將五營及三河三輔汝南<lb/>
南陽潁川太原上黨兵合五萬人屯漢陽明年春諸郡<lb/>
兵未及至鍾羌數千人先擊敗騭軍於冀西殺千餘人<lb/>
校尉侯霸坐衆羌反叛徵免以西域都䕶段禧代為校<lb/>
尉其冬騭使任尚及從事中郎司馬鈞率諸郡兵與滇<lb/>
零等數萬人戰於平襄<hi>縣名屬漢陽郡</hi>尚軍大敗死者八千餘<lb/>
人於是滇零等自稱天子於北地招集武都參狼上郡<lb/>
西河諸雜種衆遂大盛東犯趙魏南入益州殺漢中太<lb/>
<pb n="KR2d0006_WYG_219-20b"/>
守董炳遂宼鈔三輔斷隴道湟中諸縣粟石萬錢百姓<lb/>
死亡不可勝數朝廷不能制而轉運難劇遂詔騭還師<lb/>
留任尚屯漢陽為諸軍節度朝廷以鄧太后故迎拜騭<lb/>
為大將軍封任尚樂亭侯食邑三百戸三年春復遣騎<lb/>
都尉任仁督諸郡屯兵救三輔仁戰每不利衆羌乘勝<lb/>
漢兵數挫當煎勒姐種攻没破羌縣鍾羌又没臨洮縣<lb/>
生得隴西南部都尉明年春滇零遣人宼裦中<hi>縣名屬漢中郡</hi>
燔燒郵亭大掠百姓於是漢中太守鄭勤移屯裦中軍<lb/>
<pb n="KR2d0006_WYG_219-21a"/>
營久出無功有廢農桑乃詔任尚將吏兵還屯長安罷<lb/>
遣南陽潁川汝南吏士置京兆虎牙都尉於長安扶風<lb/>
都尉於雍如西京三輔都尉故事<hi>西京左輔都尉都髙陵右輔都尉都郿也</hi>
時羌復攻裦中鄭勤欲擊之主簿段崇諌以為虜乘勝<lb/>
鋒不可當宜堅守待之勤不從出戰大敗死者三千餘<lb/>
人段崇及門下史王宗原展以身捍刃與勤俱死於是<lb/>
徙金城郡居襄武<hi>襄武縣名屬隴西郡</hi>任仁戰累敗而兵士放縱<lb/>
檻車徵詣廷尉詔獄死段禧病卒復以前校尉侯霸代<lb/>
<pb n="KR2d0006_WYG_219-21b"/>
之遂移居張掖五年春任尚坐無功徵免羌遂入宼河<lb/>
東至河内百姓相驚多奔南度河使北軍中侯朱寵將<lb/>
五營士屯孟津詔魏郡趙國常山中山繕作塢候六百<lb/>
一十六所羌既轉盛而二千石令長多内郡人並無守<lb/>
戰意皆争上徙郡縣以避宼難朝廷從之遂移隴西徙<lb/>
襄武<hi>縣名屬隴西郡</hi>定安徙羙陽<hi>縣名屬/右扶風</hi>北地徙池陽<hi>縣名屬左馮翊</hi>
上郡徙衙<hi>縣名屬馮翊衙音牙</hi>百姓戀土不樂去舊遂乃刈其禾<lb/>
稼發徹室屋夷營壁破積聚時連旱蝗饑荒而驅䠞劫<lb/>
<pb n="KR2d0006_WYG_219-22a"/>
畧流離分散隨道死亡或弃捐老弱或為人僕妾喪其<lb/>
大半復以任尚為侍御史擊衆羌於上黨羊頭山破之<lb/>
<hi>羊頭山在上黨郡榖逺縣</hi>誘殺䧏者二百餘人乃罷孟津屯其秋漢<lb/>
陽人杜琦及弟季貢同郡王信等與羌通謀聚衆入上<lb/>
邽城琦自稱安漢將軍於是詔購募得琦首者封列侯<lb/>
賜錢百萬羌胡斬琦者賜金百斤銀二百斤漢陽太守<lb/>
趙博遣刺客杜習刺殺琦封習討姦侯賜錢百萬而杜<lb/>
季貢王信等將其衆據樗泉營侍御史唐喜領諸郡兵<lb/>
<pb n="KR2d0006_WYG_219-22b"/>
討破之斬王信等六百餘級没入妻子五百餘人收金<lb/>
錢綵帛一億已上杜季貢亡從滇零六年任尚復坐徵<lb/>
免滇零死子零昌代立年尚㓜少同種狼莫為其計䇿<lb/>
以杜季貢為將軍别居丁奚城七年夏騎都尉馬賢與<lb/>
侯霸掩擊零昌别部牢羌於安定首虜千人得驢騾駱<lb/>
駞馬牛羊二萬餘頭以畀得者元初元年春遣兵屯河<lb/>
内通谷衝要三十三所皆作塢璧設鳴鼓零昌遣兵宼<lb/>
雍城又號多與當煎勒姐大豪共脅諸種分兵鈔掠武<lb/>
<pb n="KR2d0006_WYG_219-23a"/>
都漢中巴郡板楯蠻將兵救之漢中五官掾程信率壯<lb/>
士與蠻共擊破之號多退走還斷隴道與零昌通謀侯<lb/>
霸馬賢將湟中吏民及䧏羌胡於枹罕擊之斬首二百<lb/>
餘級涼州刺史皮楊擊羌於狄道大敗死者八百餘人<lb/>
楊坐徵免侯霸病卒漢陽太守龎參代為校尉參以恩<lb/>
信招誘之二年春號多等率衆七千餘人詣參䧏遣詣<lb/>
闕賜號多侯印綬遣之參始還居令居通河西道而零<lb/>
昌種衆復分宼益州遣中郎將尹就將南陽兵因發益<lb/>
<pb n="KR2d0006_WYG_219-23b"/>
部諸郡屯兵擊零昌黨吕叔都等至秋蜀人陳省羅横<lb/>
應募刺殺叔都皆封侯賜錢又使屯騎校尉班雄屯三<lb/>
輔遣左馮翊司馬鈞行征西將軍督右扶風仲光安定<lb/>
太守杜恢北地太守盛包京兆虎牙都尉耿溥右扶風<lb/>
都尉皇甫旗等合八千餘人又龎參將羌胡兵七千餘<lb/>
人與鈞分道並北擊零昌參兵至勇士東為杜季貢所<lb/>
敗<hi>勇士縣名屬天水郡</hi>於是引退鈞等獨進攻㧞丁奚城大尅獲<lb/>
杜季貢率衆偽逃鈞令光恢包等收羌禾稼光等違鈞<lb/>
<pb n="KR2d0006_WYG_219-24a"/>
節度散兵深入羌乃設伏要擊之鈞在城中怒而不救<lb/>
光並没死者三千餘人鈞乃遁還坐徵自殺龎參以失<lb/>
期軍敗抵罪以馬賢代領校尉事後遣任尚為中郎將<lb/>
將羽林緹騎五營子弟三千五百人代班雄屯三輔尚<lb/>
臨行懐令虞詡說尚曰使君頻奉國命討逐宼賊三州<lb/>
屯兵二十餘萬人弃農桑疲苦徭役而未有功効勞費<lb/>
日滋若此出不尅誠為使君危之尚曰憂惶久矣不知<lb/>
所如詡曰兵法弱不攻彊走不逐飛自然之執也今虜<lb/>
<pb n="KR2d0006_WYG_219-24b"/>
皆馬騎日行數百里来如風雨去如絶弦以步追之勢<lb/>
不相及所以曠而無功也為使君計者莫如罷諸郡兵<lb/>
各令出錢數千二十人共市一馬如此可捨甲胄馳輕<lb/>
兵以萬騎之衆逐數千之虜追尾掩截<hi>尾猶尋也</hi>其道自窮<lb/>
便人利事大功立矣尚大喜即上言用其計乃遣輕騎<lb/>
抄擊杜季貢於丁奚城斬首四百餘級獲牛馬羊數千<lb/>
頭明年夏度遼將軍鄧遵率南單于及左鹿蠡王須沈<lb/>
萬騎擊零昌於靈州<hi>縣名屬北地郡</hi>斬首八百餘級封須沈為<lb/>
<pb n="KR2d0006_WYG_219-25a"/>
破虜侯金印紫綬賜金帛各有差任尚遣兵擊破先零<lb/>
羌於丁奚城秋築馮翊北界候塢五百所任尚又遣假<lb/>
司馬募陷陳士擊零昌於北地殺其妻子得牛馬羊二<lb/>
萬頭燒其廬落斬首七百餘級得僭號文書及所没諸<lb/>
將印綬四年春尚遣當闐種羌榆鬼等五人刺殺杜季<lb/>
貢封榆鬼為破羌侯其夏尹就以不能定益州坐徵抵<lb/>
罪以益州刺史張喬領尹就軍屯招誘叛羌稍稍䧏散<lb/>
秋任尚復募効功種號封刺殺零昌封號封為羌王冬<lb/>
<pb n="KR2d0006_WYG_219-25b"/>
任尚將諸郡兵與馬賢並進北地擊狼莫賢先至安定<lb/>
青石岸狼莫逆擊敗之㑹尚兵到髙平<hi>縣名屬安定郡</hi>因合埶<lb/>
俱進狼莫等引退乃轉營逼之至北地相持六十餘日<lb/>
戰於冨平河上大破之<hi>冨平縣屬北地郡</hi>斬首五千級還得所<lb/>
掠人男女千餘人牛馬驢羊駱駞十餘萬頭狼莫逃走<lb/>
於是西河䖍人種羌萬一千口詣鄧遵䧏五年鄧遵募<lb/>
上郡全無種羌雕何等刺殺狼莫賜雕何為羌侯封遵<lb/>
武陽侯三千户遵以太后從弟故爵封優大任尚與遵<lb/>
<pb n="KR2d0006_WYG_219-26a"/>
争功又詐増首級受賕枉法贜千萬已上檻車徵弃市<lb/>
没入田廬奴婢財物自零昌狼莫死後諸羌瓦觧三輔<lb/>
益州無復宼儆自羌叛十餘年間兵連師老不暫寜息<lb/>
軍旅之費轉運委輸用二百四十餘億府帑空竭延及<lb/>
内郡邊民死者不可勝數并凉二州遂至虚耗六年春<lb/>
勒姐種與隴西種羌號良等通謀欲反馬賢逆擊之於<lb/>
安故斬號良及種人數百級皆䧏散永寜元年春上郡<lb/>
沈種羌五千餘人復宼張掖其夏馬賢將萬人擊之初<lb/>
<pb n="KR2d0006_WYG_219-26b"/>
戰失利死者數百人明日復戰破之斬首千八百級獲<lb/>
生口千餘人馬牛羊萬數餘虜悉䧏時當煎種大豪饑<lb/>
五等以賢兵在張掖乃乘虚宼金城賢還軍追之出塞<lb/>
斬首數千級而還燒當燒何種聞賢軍還率三千餘人<lb/>
復宼張掖殺長吏初饑五同種大豪盧怱忍良等千餘<lb/>
户别留允街而首施兩端建光元年春馬賢率兵召盧<lb/>
怱斬之因放兵擊其種人斬獲首虜二千餘人掠馬牛<lb/>
羊十萬頭忍良等皆亡出塞璽書封賢安亭侯食邑千<lb/>
<pb n="KR2d0006_WYG_219-27a"/>
戸忍良等以麻奴兄弟本燒當世嫡而賢撫恤不至常<lb/>
有怨心秋遂相結共脅將諸種步騎三千人宼湟中攻<lb/>
金城諸縣賢將先零種赴擊之戰於牧苑兵敗死四百<lb/>
餘人麻奴等又敗武威張掖郡兵於令居因脅將先零<lb/>
沈氐諸種四千餘户縁山西走宼武威賢追到鸞鳥招<lb/>
引之<hi>鸞鳥縣名屬武威郡鸞音爵</hi>諸種䧏者數千麻奴南還湟中延<lb/>
光元年春賢追到湟中麻奴出塞渡河賢復追擊戰破<lb/>
之種衆散遁詣涼州刺史宗漢䧏麻奴等孤弱饑困其<lb/>
<pb n="KR2d0006_WYG_219-27b"/>
年冬將種衆三千餘户詣漢陽太守耿种䧏安帝假金<lb/>
印紫綬賜金銀綵繒各有差是歲䖍人種羌與上郡胡<lb/>
反攻榖羅城度遼將軍耿䕫將諸郡兵及烏桓騎赴擊<lb/>
破之三年秋隴西郡始還狄道焉麻奴弟犀苦立順帝<lb/>
永建元年隴西鍾羌反校尉馬賢將七千餘人擊之戰<lb/>
於臨洮斬首千餘級皆率種人䧏進封賢都鄉侯自是<lb/>
涼州無事至四年尚書僕射虞詡上疏曰臣聞子孫以<lb/>
奉祖為孝君上以安民為明此髙宗周宣所以上配湯<lb/>
<pb n="KR2d0006_WYG_219-28a"/>
武也禹貢雍州之域厥田惟上且沃野千里榖稼殷積<lb/>
又有龜兹鹽池以為民利<hi>上郡龜兹縣有鹽官即雍州之域也</hi>水草豐羙<lb/>
土宜産牧牛馬銜尾羣羊塞道北阻山河乘阸據險因<lb/>
渠以溉水舂河漕用功省少而軍糧饒足故孝武皇帝<lb/>
及光武築朔方開西河置上郡皆為此也而遭元元無<lb/>
妄之災衆羌内潰郡縣兵荒二十餘年夫棄沃壤之饒<lb/>
損自然之財不可謂利離河山之阻守無險之處難以<lb/>
為固今二郡未復園陵單外而公卿選懦容頭過身張<lb/>
<pb n="KR2d0006_WYG_219-28b"/>
觧設難但計所費不圖其安宜開聖徳考行所長書奏<lb/>
帝乃復三郡使謁者郭璜督促徙者各歸舊縣繕城郭<lb/>
置候驛既而激河浚渠為屯田省内郡費歳一億計遂<lb/>
令安定北地上郡及隴西金城常儲榖粟令周數年馬<lb/>
賢以犀苦兄弟數背叛因擊質於令居<hi>令音零</hi>其冬賢坐<lb/>
徵免右扶風韓皓代為校尉明年犀苦詣皓自言求歸<lb/>
故地皓復不遣因轉湟中屯田置兩河間以逼羣羌皓<lb/>
復坐徵張掖太守馬續代為校尉兩河間羌以屯田近<lb/>
<pb n="KR2d0006_WYG_219-29a"/>
之恐必見圖乃觧仇詛盟各自儆備續欲先示恩信乃<lb/>
上移屯田還湟中羌意乃安至陽嘉元年以湟中地廣<lb/>
更増置屯田五部并為十部二年夏復置隴西南部都<lb/>
尉如舊制三年鍾羌良封等復宼隴西漢陽詔拜前校<lb/>
尉馬賢為謁者鎮撫諸種馬續遣兵擊良封斬首數百<lb/>
級四年馬賢以發隴西吏士及羌胡兵擊殺良封斬首<lb/>
千八百級獲馬牛羊五萬餘頭良封親屬並詣賢䧏賢<lb/>
復進擊鍾羌且昌且昌等率諸種十餘萬詣涼州刺史<lb/>
<pb n="KR2d0006_WYG_219-29b"/>
䧏永和元年馬續遷度遼將軍復以馬賢代為校尉初<lb/>
武都塞上白馬羌攻破屯官反叛連年二年春廣漢屬<lb/>
國都尉擊破之斬首六百餘級馬賢又擊斬其渠帥饑<lb/>
指累祖等三百級於是隴右復平明年冬燒當種那離<lb/>
等三千餘騎寇金城塞馬賢將兵赴擊斬首四百餘級<lb/>
獲馬千四百匹那離等復西招羌胡殺傷吏民四年馬<lb/>
賢將湟中義從兵及羌胡萬餘騎掩擊那離等斬之獲<lb/>
首虜千二百餘級得馬騾羊十萬餘頭徵賢為𢎞農太<lb/>
<pb n="KR2d0006_WYG_219-30a"/>
守以来機為并州刺史劉秉為涼州刺史並當之職大<lb/>
將軍梁商謂機等曰戎狄荒服蠻夷要服言其荒忽無<lb/>
常而統領之道亦無常法臨事制宜畧依其俗今三君<lb/>
素性疾惡欲分明白黒孔子曰人而不仁疾之已甚亂<lb/>
也况戎狄乎其務安羌胡防其大故忍其小過機等天<lb/>
性虐刻遂不能從到州之日多所擾發五年夏且凍𫝊<lb/>
難種羌等遂反叛攻金城與西塞及湟中雜種羌胡大<lb/>
宼三輔殺害長吏機秉並坐徵於是發京師近郡及諸<lb/>
<pb n="KR2d0006_WYG_219-30b"/>
州兵討之拜馬賢為征西將軍以騎都尉耿叔副將左<lb/>
右羽林五校士及諸州郡兵十萬人屯漢陽又以扶風<lb/>
漢陽隴道作塢壁三百所置屯兵以保聚百姓且凍分<lb/>
遣種人宼武都燒隴關掠苑馬六年春馬賢將五六千<lb/>
騎擊之到射姑山<hi>射音夜</hi>賢軍敗賢及二子皆戰没順帝<lb/>
愍之賜布三千匹榖千斛封賢孫光為舞陽亭侯租入<lb/>
歲百萬遣侍御史督録征西營兵存恤死傷於是東西<lb/>
羌遂大合鞏唐種三千餘騎宼隴西又燒園陵掠關中<lb/>
<pb n="KR2d0006_WYG_219-31a"/>
殺傷長吏郃陽令任頵追擊戰死<hi>郃陽同州縣也頵於筠反</hi>遣中郎<lb/>
將龐浚募勇士千五百人頓美陽為涼州援武威太守<lb/>
趙沖追擊鞏唐羌斬首四百餘級得馬牛羊驢萬八千<lb/>
餘頭羌二千餘人䧏詔沖督河西四郡兵為節度罕種<lb/>
羌千餘宼北地北地太守賈福與趙沖擊之不利秋諸<lb/>
種八九千騎宼武威涼部震恐於是復徙安定居扶風<lb/>
北地居馮翊遣行車騎將軍執金吾張喬將左右羽林<lb/>
五校士及河内南陽汝南兵萬五千屯三輔漢安元年<lb/>
<pb n="KR2d0006_WYG_219-31b"/>
以趙沖為䕶羌校尉沖招懐叛羌罕衆乃率邑落五千<lb/>
餘户詣沖䧏於是罷張喬軍屯唯燒何種三千餘落據<lb/>
參䜌北界<hi>參䜌縣名屬安定郡䜌力全反</hi>三年夏趙沖與漢陽太守張<lb/>
貢掩擊之斬首千五百級得牛羊驢十八萬頭冬沖擊<lb/>
諸種斬首四千餘級詔沖一子為郎沖復追擊於阿陽<lb/>
斬首八百級<hi>阿陽縣屬漢陽郡</hi>於是諸種前後三萬餘户詣涼<lb/>
州刺史䧏建康元年春䕶羌從事馬元遂為諸羌所誘<lb/>
將羌衆亡出塞領䕶羌校尉衛瑶追擊元等斬首八百<lb/>
<pb n="KR2d0006_WYG_219-32a"/>
餘級得牛馬羊二十餘萬頭趙沖復追叛羌到建威鸇<lb/>
隂河<hi>鸇隂縣名屬安定郡</hi>軍度竟所將䧏胡六百餘人叛走沖將<lb/>
數百人追之遇羌伏兵與戰殁沖雖身死而前後多所<lb/>
斬獲羌由是衰耗永嘉元年封沖子愷義陽亭侯以漢<lb/>
陽太守張貢代為校尉左馮翊梁並稍以恩信招誘之<lb/>
於是離湳狐奴等五萬餘戸詣並䧏隴右復平並大將<lb/>
軍冀之宗人封為鄠侯邑二千戸自永和羌叛至于是<lb/>
歲十餘年間費用八十餘億諸將多斷盜牢禀私自潤<lb/>
<pb n="KR2d0006_WYG_219-32b"/>
入皆以珍寳貨賂左右上下放縱不恤軍事士卒不得<lb/>
其死者白骨相望於野桓帝建和二年白馬羌宼廣漢<lb/>
屬國殺長吏是時西羌及湟中胡復畔為宼益州刺史<lb/>
率板楯蠻討破之斬首招䧏二十萬人永夀元年校尉<lb/>
張貢卒以前南陽太守第五訪代為校尉甚有威惠西<lb/>
垂無事延熹二年訪卒以中郎將段熲代為校尉時燒<lb/>
當八種宼隴右熲擊大破之四年零吾復與先零及上<lb/>
郡沈氐牢姐諸種并力宼并涼及三輔㑹段熲坐事徵<lb/>
<pb n="KR2d0006_WYG_219-33a"/>
以濟南相胡閎代為校尉閎無威畧羌遂陸梁覆没營<lb/>
塢宼患轉盛中郎將皇甫規擊破之五年沈氐諸種復<lb/>
宼張掖酒泉皇甫規招之皆䧏事已具規傳鳥吾種復<lb/>
宼漢陽隴西金城諸郡兵共擊破之各還䧏附至冬滇<lb/>
那等五六千人復攻武威張掖酒泉燒民廬舍六年隴<lb/>
西太守孫羌擊破之斬首溺死三千餘人胡閎疾復以<lb/>
段熲為校尉永康元年東羌岸尾等脅同種連宼三輔<lb/>
中郎將張奂追破斬之事已具奂傳當煎羌宼武威破<lb/>
<pb n="KR2d0006_WYG_219-33b"/>
羌將軍段熲復破滅之餘悉䧏散事已具熲傳靈帝建<lb/>
寜三年燒當羌奉使貢獻中平元年北地䧏羌先零種<lb/>
因黄巾大亂乃與漢中羌義從胡北宫伯玉等反宼隴<lb/>
右事已具董卓傳興平元年馮翊䧏羌反宼諸縣郭氾<lb/>
樊稠擊破之斬首數千級自爰劍後子孫支分凡百五<lb/>
十種其九種在賜支河首以西及在蜀漢徼北前史不<lb/>
載口數唯參狼在武都勝兵數千人其五十二種衰少<lb/>
不能自立分散為附落或絶滅無後或引而逺去其八<lb/>
<pb n="KR2d0006_WYG_219-34a"/>
十九種唯鍾最彊勝兵十餘萬其餘大者萬餘人小者<lb/>
數千人更相鈔盜盛衰無常無慮順帝時勝兵合可二<lb/>
十萬人<hi>無慮猶都凡也</hi>發羌唐旄等絶逺未嘗往来氂牛白馬<lb/>
羌在蜀漢其種别名號皆不可紀知也建武十三年廣<lb/>
漢塞外白馬羌豪樓登等率種五千餘戸内屬光武封<lb/>
樓登為歸義君長至和帝永元六年蜀郡徼外大牂夷<lb/>
種羌豪造頭等率種人五十餘萬口内屬拜造頭為邑<lb/>
君長賜印綬至安帝永初元年蜀郡徼外羌龍橋等六<lb/>
<pb n="KR2d0006_WYG_219-34b"/>
種萬七千二百八十口内屬明年蜀郡徼外羌薄申等<lb/>
八種三萬六千九百口復舉土内屬冬廣漢塞外參狼<lb/>
種羌二千四百口復来内屬桓帝建和二年白馬羌千<lb/>
餘人宼廣漢屬國殺長吏益州刺史率板楯蠻討破之<lb/>
　　湟中月氐胡<lb/>
湟中月氐胡其先大月氏之别也舊在張掖酒泉地月<lb/>
氏王為匈奴冒頓所殺餘種分散西踰葱嶺其羸弱者<lb/>
南入山阻依諸羌居止遂與共㛰姻及漢驃騎將軍霍<lb/>
<pb n="KR2d0006_WYG_219-35a"/>
去病破匈奴取西河地開湟中於是月氏來䧏與漢人<lb/>
錯居雖依附縣官而首施兩端其從漢兵戰鬭隨埶彊<lb/>
弱被服飲食言語畧與羌同亦以父名母姓為種其大<lb/>
種有七勝兵合九千餘人分在湟中及令居又數百戸<lb/>
在張掖號曰義從胡靈帝中平初與北宫伯玉等反殺<lb/>
䕶羌校尉冷徵金城太守陳懿遂宼亂隴右焉<lb/>
　　氐<lb/>
氐者西戎之别種號曰白馬三代之際蓋自有君長而<lb/>
<pb n="KR2d0006_WYG_219-35b"/>
世一朝見故詩稱自彼氐羌莫敢不来享莫敢不来王<lb/>
者是也秦漢以来世居岐隴以南漢川以西自立豪帥<lb/>
漢孝武帝遣中郎將郭昌衛廣滅之元鼎六年開分廣<lb/>
漢西部合為武都郡排其種人分竄山谷或在上禄<hi>今同</hi>
<hi>谷郡</hi>或在汧隴左右其種非一或號青氐或號白氐或稱<lb/>
蚺氐此蓋中國人即其服色而名之也各有侯王受中<lb/>
國封拜土地險阻有麻田出漆蜜銅鐵椒蠟氐人勇戅<lb/>
貪貨死利數為邉宼郡縣討之則依固自守其俗語不<lb/>
<pb n="KR2d0006_WYG_219-36a"/>
與中國及羌胡同各自有姓如中國之姓其衣服尚青<lb/>
俗能織布善田種畜羊豕牛馬驢騾婚姻備六禮知書<lb/>
疏多知中國語由與中國錯居故也元封三年氐人反<lb/>
遣兵討破之分徙酒泉郡昭帝元鳳初氐人復叛遣大<lb/>
鴻臚田廣明將三輔太常徒討破之至後漢初氐人悉<lb/>
附隴蜀及隗囂滅其酋豪乃背公孫述䧏漢隴西太守<lb/>
馬援上復其王侯君長賜以印綬後囂族人隗茂反攻<lb/>
殺武都太守氐豪齊鍾留為種類所敬信威服諸豪與<lb/>
<pb n="KR2d0006_WYG_219-36b"/>
郡丞孔奮擊茂破斬之其後亦時㓂盜郡縣不足為患<lb/>
獻帝建安中有楊騰者為部落大帥騰子駒勇健多計<lb/>
畧始徙據仇池仇池地方百頃四面斗絶髙七里餘蟠<lb/>
道三十六回其上有豐水泉煑土成鹽民用冨實駒於<lb/>
仇池上平地立宫室果園倉庫其地東接秦嶺西接宕<lb/>
昌八百里南去漢中四百里北至岐州三百里本戸十<lb/>
萬後稍破散駒後有千萬者魏拜為百頃氐王諸氐在<lb/>
魏武時或臣或叛魏武命夏侯淵討之因徙武都之種<lb/>
<pb n="KR2d0006_WYG_219-37a"/>
於秦川以禦蜀千萬之孫曰飛龍漸復彊盛晉武帝假<lb/>
飛龍平西將軍還居畧陽<hi>楊氏與苻氏同出畧陽畧陽地今天水郡隴城縣也</hi>飛<lb/>
龍無子養外甥令狐茂捜為子惠帝元康初避齊萬年<lb/>
之亂率部落還保百頃自號輔國將軍右賢王羣氐推<lb/>
以為主關中人士流移者多依之愍帝以為驃騎將軍<lb/>
左賢王茂搜死子難敵統位與弟堅頭分部曲難敵自<lb/>
號左賢王屯下辨堅頭號右賢王屯河池難敵死子毅<lb/>
立自號使持節龍驤將軍左賢王下辨公以堅頭子盤<lb/>
<pb n="KR2d0006_WYG_219-37b"/>
為使持節冠軍將軍右賢王河池公臣晉晉以毅為征<lb/>
南將軍久之毅族兄初襲殺毅并有其衆自立為仇池<lb/>
公臣於石虎後稱藩於晉穆帝永和十年改初為天水<lb/>
公十一年毅小弟宋奴使姑子梁三王因侍直手刅殺<lb/>
初初子國率左右誅三王及宋奴復自立為仇池公桓<lb/>
温表國為秦州刺史國子安為武都太守十二年國從<lb/>
叔俊復殺國自立國子安叛苻生殺俊復稱藩於晉安<lb/>
子世自立為仇池公晉廢帝太和三年以世為秦州刺<lb/>
<pb n="KR2d0006_WYG_219-38a"/>
史弟統為武都太守世死統廢世子纂自立纂黨襲殺<lb/>
統立纂為仇池公遣使詣建康簡文帝以纂為秦州刺<lb/>
史晉咸安元年苻堅遣其將楊安符雅等討纂尅之徙<lb/>
其人於關中空百頃之地宋奴之死也二子佛奴佛狗<lb/>
逃奔苻堅堅以女妻佛奴子定拜為尚書領軍苻堅之<lb/>
敗於淮南關中擾亂定盡力奉堅堅死乃率衆奔隴右<lb/>
徙居歴城去仇池百二十里置倉儲於百頃招合夷夏<lb/>
得千餘家自稱龍驤將軍仇池公稱藩於晉孝武帝即<lb/>
<pb n="KR2d0006_WYG_219-38b"/>
以其自號假之後以為秦州刺史後魏道武登國四年<lb/>
遂有秦州之地號隴西王後與乞伏乾歸戰兵敗為乾<lb/>
歸所殺無子佛狗子盛先為監國守仇池後乃統事自<lb/>
號征西將軍秦州刺史仇池公謚定為武王分諸氐羌<lb/>
為二十部䕶軍各為鎮戍不置郡縣遂有漢中之地仍<lb/>
稱藩于晉天興初遣使朝貢道武詔以盛為征南大將<lb/>
軍仇池王隔礙姚興不得歲通貢使盛以兄子撫為平<lb/>
南將軍梁州刺史守漢中宋永初中武帝封盛為武都<lb/>
<pb n="KR2d0006_WYG_219-39a"/>
王盛死私謚曰惠文王子元統位元字黄眉號征西大<lb/>
將軍開府儀同三司秦州刺史武都王雖稱藩於宋仍<lb/>
奉晉永熙之號後始用宋元嘉正朔初盛謂元曰吾年<lb/>
已老當終為晉臣汝善事宋帝故元奉焉元善於待士<lb/>
為流舊所懐魏太武帝始光四年遣大鴻臚公孫軌拜<lb/>
元為征南大將軍督梁州刺史南秦王元上表請比内<lb/>
蕃許之元死私謚孝昭王子保宋統位初元臨終謂弟<lb/>
難當曰今境堠未寜方須撫慰保宗沖昩吾授卿國事<lb/>
<pb n="KR2d0006_WYG_219-39b"/>
其無墜先勲難當固辭請立保宗以輔之保宗既立難<lb/>
當妻姚氏謂難當曰國難宜立長君今反事孺子非久<lb/>
計也難當從之廢保宗而自立稱藩于宋難當拜保宗<lb/>
為鎮南將軍鎮宕昌以次子順為鎮東將軍秦州刺史<lb/>
守上邽保宗謀襲難當事泄被繫時宋梁州刺史甄法<lb/>
䕶刑政不治宋文帝遣刺史蕭思話代任難當以思話<lb/>
未至遣將舉兵襲梁州法䕶委鎮奔洋州難當遂有漢<lb/>
中之地尋而思話使其司馬蕭道成先驅進討所向尅<lb/>
<pb n="KR2d0006_WYG_219-40a"/>
㨗遂平梁州難當因又附宋保宗後得釋難當遣鎮薰<lb/>
亭保宗與其兌保顯歸魏太武拜保宗征南大將軍秦<lb/>
州牧武都王尚公主保顯為鎮西將軍晉夀公後遣大<lb/>
鴻臚崔頤拜難當為征南大將軍儀同三司領䕶西羌<lb/>
校尉秦梁二州牧南秦王難當後自立為大秦王號年<lb/>
曰建義立妻為王后世子為太子備置百官然猶貢獻<lb/>
於宋不絶尋而其國大旱多灾異乃䧏大秦王復為武<lb/>
都王太延初難當移鎮上邽太武遣車騎大將軍樂平<lb/>
<pb n="KR2d0006_WYG_219-40b"/>
王丕等督河西髙平諸軍討之取上邽又詔喻難當奉<lb/>
詔攝守尋而傾國南宼規有蜀土襲宋益州攻涪城又<lb/>
伐巴西獲維州流人七十餘家還于仇池宋文帝怒遣<lb/>
將裴方明等伐之難當為方明所敗棄仇池與千餘騎<lb/>
奔上邽太武遣中山王辰迎之赴行宫方明既尅仇池<lb/>
以保宗弟保熾守之魏河間公齊擊保熾走之先是太<lb/>
武詔保宗鎮上邽又詔鎮駱谷復其本國保宗弟文徳<lb/>
先逃氐中乃說保宗令叛事泄齊執保宗送京師詔難<lb/>
<pb n="KR2d0006_WYG_219-41a"/>
當殺之氐羌立文徳屯于濁水文徳自號征西將軍秦<lb/>
河梁三州牧仇池公求援于宋宋封文徳為武都王遣<lb/>
偏將房亮之等助之齊逆擊禽亮之文徳奔守葭蘆武<lb/>
都隂平氐多歸之太武詔淮陽公皮豹子等率諸軍討<lb/>
文徳文徳走漢中豹子等收其妻子寮屬資糧及保宗<lb/>
妻公主送代京賜死初公主勸保宗反人問曰背父母<lb/>
之邦若何公主曰禮婦人外成因夫而榮事立據守一<lb/>
方我亦一國之母豈比小縣之主以此得罪文成時拜<lb/>
<pb n="KR2d0006_WYG_219-41b"/>
難當營州刺史還為外都大官卒謚曰忠子和隨父歸<lb/>
魏别賜爵仇池公子徳子襲難當爵早卒子小眼襲爵<lb/>
䧏為公拜天水太守卒子大眼别有傳小眼子公熙襲<lb/>
爵孝明帝正光中尚書右丞張普惠為行臺送租於南<lb/>
秦東益普惠啟公熙俱行至南秦以氐反不得進遣公<lb/>
熙先慰諭氐東益州刺史魏子建以公熙險薄宻令訪<lb/>
察公熙果有潛謀將為叛亂子建仍報普惠令其攝錄<lb/>
普惠急追公熙公熙竟不肯赴東出漢中普惠表列其<lb/>
<pb n="KR2d0006_WYG_219-42a"/>
事公熙大行賄賂終得免罪後為假節别將與都督元<lb/>
志同守岐州為秦賊莫折天生所虜死於秦州文徳後<lb/>
自漢中入統汧隴遂有隂平武興之地後為宋荆州刺<lb/>
史劉義宣所殺保宗之執也子元和奔宋宋以為武都<lb/>
白水太守元和據城歸魏文成嘉之拜征南大將軍武<lb/>
都王内徙京師元和從叔僧嗣復自稱武都王於葭蘆<lb/>
僧嗣死從弟文度自立為武興王遣使歸魏獻文授文<lb/>
度武興鎮將旣而文度復叛孝文初遣征西將軍皮歡<lb/>
<pb n="KR2d0006_WYG_219-42b"/>
憙攻葭蘆破之斬文度首文度弟文𢎞自立為武都王<lb/>
遣使奉表謝罪貢其方物孝文納之文𢎞遣子茍奴入<lb/>
侍拜文𢎞都督南秦州刺史征西將軍西戎校尉武都<lb/>
王文𢎞死從子後起統位孝文以文𢎞爵授之文𢎞子<lb/>
集始為白水太守後起死以集始為征西將軍武都王<lb/>
集始復朝于魏拜都督南秦州刺史安南大將軍領䕶<lb/>
南蠻校尉漢中郡侯武興王賜以車旗戎馬錦綵繒纊<lb/>
尋還武興進號鎮南將軍加督寜湘五州諸軍事後仇<lb/>
<pb n="KR2d0006_WYG_219-43a"/>
池鎮將楊靈珍襲破武興集始遂入于齊宣武景明初<lb/>
集始䧏魏還授爵位歸守武興死子紹先立拜都督南<lb/>
秦州刺史征虜將軍漢中郡公武興王贈集始車騎大<lb/>
將軍開府儀同三司謚安王紹先年㓜委事二叔集起<lb/>
集義夏侯道遷以漢中歸魏也梁白馬戍主尹天保率<lb/>
衆圍之道遷求援於集起集義二人貪保邊蕃不欲救<lb/>
之唯集起弟集朗心願立功率衆破天保全漢川集朗<lb/>
之力也集義見梁益既定恐武興不得久為外藩遂扇<lb/>
<pb n="KR2d0006_WYG_219-43b"/>
動衆氐推紹先僭稱大號集起集義並稱王外引梁為<lb/>
援安西將軍邢巒遣建武將軍傅豎眼攻武興尅之執<lb/>
紹先送于京師遂滅其國以為武興鎮後復改鎮為東<lb/>
益州前後鎮將唐法樂刺史杜纂邢豹以威惠失衷氐<lb/>
豪仇石柱等相率反叛朝廷以西南為憂正光中詔魏<lb/>
子建為刺史以恩信招撫風化大行逺近款附如内地<lb/>
焉後唐永代子建為州未幾氐人悉反永棄城東走自<lb/>
此復為氐地魏末天下亂紹先奔還武興復自立為王<lb/>
<pb n="KR2d0006_WYG_219-44a"/>
周文定秦隴紹先稱藩送妻子為質大統元年紹先請<lb/>
以其女妻周文奏於魏帝許之紹先死子辟邪立四年<lb/>
南岐州氐苻夀反攻陷武都自號太白王詔大都督侯<lb/>
莫陳順與渭州刺史長孫澄討䧏之九年清水氐酋李<lb/>
䑕仁據地作亂氐帥梁道顯叛攻南由周文遣典籖趙<lb/>
昶慰諭之䑕仁等相繼歸附十一年於武興置東益州<lb/>
以辟邪為刺史十五年安夷氐復叛趙昶時為郡守收<lb/>
首逆者二十餘人斬之乃定於是以昶行南秦州事氐<lb/>
<pb n="KR2d0006_WYG_219-44b"/>
帥蓋閙等作亂據北谷其黨西結宕昌羌獠甘共推蓋<lb/>
閙為主昶分道遣使宣示禍福然後出兵討之禽蓋閙<lb/>
散其餘黨興州叛氐復寢逼南岐州刺史叱羅協遣使<lb/>
告急昶赴救又大破之先是氐酋楊法深據隂平自稱<lb/>
王亦盛之苗裔也魏孝昌中舉衆内附自是職貢不絶<lb/>
廢帝元年以法深為黎州刺史二年楊辟邪據州反羣<lb/>
氐復與同逆詔叱羅協與趙昶討平之周文乃以大將<lb/>
軍宇文貴為大都督興州刺史貴威名先著羣氐頗畏<lb/>
<pb n="KR2d0006_WYG_219-45a"/>
服之来歳楊法深從尉遲迥平蜀軍囘法深尋與其宗<lb/>
人楊崇集陳侳各擁其衆遞相攻討趙昶時督成武沙<lb/>
三州諸軍事遣使和觧之法深等從命乃分其部落更<lb/>
置州郡以處之恭帝末武興氐反圍和州鳳州固道氐<lb/>
魏天王等亦聚衆響應大將軍豆盧寧討之周明帝時<lb/>
興州人段叱及下辨栢樹二縣人反相率破蘭臯戍氐<lb/>
酋姜多復率厨中氐屬攻陷落聚羣以應之趙昶討平<lb/>
二縣并斬段叱而隂平葭蘆氐復往屯聚與厨中相應<lb/>
<pb n="KR2d0006_WYG_219-45b"/>
昶乃簡精騎出其不意徑入厨中至大竹坪連破七柵<lb/>
誅其渠帥二部並䧏及昶還厨中生氐復為宼掠昶又<lb/>
遣儀同劉崇義宇文琦入厨中討之於是羣氐並平及<lb/>
王謙舉兵沙氐帥開府楊永安又據州應謙大將軍達<lb/>
奚儒討平之<lb/>
　　葱茈羌<hi>茈音紫</hi>
葱茈羌月氏之餘種從婼羌西至葱嶺數千里乃其地<lb/>
也又有白馬羌黄牛羌皆其種類各有酋豪北與諸國<lb/>
<pb n="KR2d0006_WYG_219-46a"/>
接不知其道里廣狭傳聞黄牛羌婦人孕身六月而生<lb/>
南與白馬羌鄰此三羌皆魏時聞焉<lb/>
　　吐谷渾<lb/>
吐谷渾本鮮卑徒河涉歸子也渉歸一名奕洛韓有二<lb/>
子庶長曰吐谷渾少曰若洛廆涉歸死若洛廆代統部<lb/>
落是為慕容氏涉歸之在也分戸千七百以𨽻吐谷渾<lb/>
與若洛廆為二部焉二部馬鬭相傷若洛廆怒遣人謂<lb/>
吐谷渾曰先公處公與兄異部何不相逺離而令馬鬭<lb/>
<pb n="KR2d0006_WYG_219-46b"/>
吐谷渾曰馬食草飲水春氣發動所以鬭鬭在馬而怒<lb/>
及人乖别甚易今當去汝萬里之外矣於是遂行若洛<lb/>
廆悔之遣其長史郍樓馮及父時耆舊追還之吐谷渾<lb/>
曰我乃祖以来樹徳遼右先公之世卜筮之言云有二<lb/>
子當享福祚並流子孫我是卑庻理無兩大今因馬而<lb/>
别殆天所啟乎諸君試驅馬令東馬若還東我當相隨<lb/>
歸矣樓馮遣從者二千騎擁馬東出數百步馬輙悲鳴<lb/>
西走如是者十餘輩樓馮跪而言曰此非人事也遂止<lb/>
<pb n="KR2d0006_WYG_219-47a"/>
鮮卑謂兄為阿干廆追思之作阿干之歌歳暮窮思常<lb/>
歌之吐谷渾謂其部落曰我兄弟俱當享國若洛廆及<lb/>
曽元裁百餘年耳我元孫已後庶其昌乎於是乃西附<lb/>
隂山屬晉永嘉之亂始度隴而西其後子孫據有西零<lb/>
已西甘松之界極乎白蘭數千里然有城郭而不居隨<lb/>
逐水草廬帳而居西北諸雜種謂之為阿貲虜<hi>貲即移反</hi>或<lb/>
號為野虜吐谷渾年七十二卒有子六十人長子吐延<lb/>
嗣吐延身長七尺八寸雄姿魁傑羌虜憚之號曰項羽<lb/>
<pb n="KR2d0006_WYG_219-47b"/>
性俶儻不羣常慷慨謂其下曰大丈夫生不在中國當<lb/>
髙光之世與韓彭吳鄧並驅中原定天下雌雄使名垂<lb/>
竹帛而潛竄窮山隔在殊俗不聞禮教於上京不得䇿<lb/>
名於天府生混麋鹿之羣死作氊裘之鬼雖偷視日月<lb/>
獨不愧於心乎性猜忍而負其智不能恤下為羌酋姜<lb/>
聰所刺劍猶在其身謂其將紇㧞泥曰豎子刺吾吾之<lb/>
過也上負先公下愧士女吾死之後善相葉延速保白<lb/>
蘭言終而卒在位十三年有子十二人長子葉延嗣葉<lb/>
<pb n="KR2d0006_WYG_219-48a"/>
延時年十歳痛其父為姜聰所害每旦縛草為姜聰之<lb/>
象哭而射之中之則號泣不中則嗔目大呼其母謂曰<lb/>
姜聰諸將已屠膾之矣汝何為如此葉延泣曰誠知射<lb/>
草人不益於先讎聊申罔極之志耳性至孝母病五日<lb/>
不食葉延亦不食長而沈毅好問天地造化帝王年厯<lb/>
司馬薄洛鄰曰臣等不學實未審三皇何父之子五帝<lb/>
誰母所生延曰自羲皇以来符命元象昭然著見而卿<lb/>
等面牆何其鄙哉語曰夏蟲不知冬氷良不虚也又曰<lb/>
<pb n="KR2d0006_WYG_219-48b"/>
禮云公孫之子得以王父字為氏吾祖始自昌黎光宅<lb/>
於此今以吐谷渾為氏尊祖之義也在位二十三年卒<lb/>
年三十二有子四人長子辟奚嗣辟奚性仁厚初聞苻<lb/>
堅之盛遣使獻馬五十匹金銀五百斤堅大悦拜為安<lb/>
逺將軍時辟奚三弟皆專恣長史鍾惡地恐為國害謂<lb/>
司馬乞宿雲曰昔鄭莊公秦昭王以一弟之寵宗祀幾<lb/>
傾况今三孽並驕必為社稷之患吾與公忝當元輔若<lb/>
獲保首領以没于地先君有問其將何辭吾今誅之矣<lb/>
<pb n="KR2d0006_WYG_219-49a"/>
宿雲請白辟奚惡地曰吾王無斷不可以告於是因羣<lb/>
下入覲遂執三弟而誅之辟奚自投于牀惡地等奔而<lb/>
扶之曰臣昨夢先王告臣云三弟將為逆亂汝速除之<lb/>
臣謹奉先王之命矣辟奚素友愛因恍愡成疾謂世子<lb/>
視連曰吾禍滅同生何以見之於地下國事大小汝宜<lb/>
攝之吾餘年殘命寄食而已遂以憂卒在位二十五年<lb/>
時年四十二有子六人視連嗣視連既立通聘於乞伏<lb/>
乾歸乾歸拜為白蘭王視連㓜廉慎有至性以父憂卒<lb/>
<pb n="KR2d0006_WYG_219-49b"/>
不知政事不飲酒游田七年矣鍾惡地進曰夫人君者<lb/>
以徳御世以威齊衆養以五味娱以聲色此四者聖帝<lb/>
明王之所先也而公皆略之昔晉昭公儉嗇而䘮徐偃<lb/>
王仁義而亡然則仁義所以存身亦所以亡已經國者<lb/>
徳禮也濟世者刑法也二者或差則綱維失緒明公奕<lb/>
葉重光恩結西夏雖仁孝發於天然猶宜憲章周孔不<lb/>
可使刑徳委而不建視連泣曰先王追友于之痛悲憤<lb/>
升遐孤雖纂業尸存而已聲色游娛豈所安也綱維刑<lb/>
<pb n="KR2d0006_WYG_219-50a"/>
禮付之將来臨終謂其子視羆曰我髙祖吐谷渾公常<lb/>
言子孫必有興者永為中國之西蕃慶流百世吾已不<lb/>
及汝亦不見當在汝之子孫輩耳在位十五年而卒有<lb/>
二子長曰視羆少曰烏紇堤視羆性英果有雄略嘗從<lb/>
容謂博士金城騫苞曰易云動静有常剛柔斷矣先王<lb/>
以仁宰世不任威刑所以剛柔靡斷取輕鄰敵當仁不<lb/>
讓豈宜拱黙者乎今將秣馬厲兵争衡中國先生以為<lb/>
何如苞曰大王之言髙世之畧秦隴英豪所願聞也於<lb/>
<pb n="KR2d0006_WYG_219-50b"/>
是虚襟撫納衆赴如歸乞伏乾歸遣使拜為使持節都<lb/>
督龍涸已西諸軍事沙州牧白蘭王視羆不受謂使者<lb/>
曰自晉道不綱姦雄競逐劉石虐亂秦燕䟦扈河南王<lb/>
處形勢之地宜當糾合義兵以懲不順奈何私相假署<lb/>
擬僭羣㓙寡人承五祖之休烈控弦之士二萬方欲掃<lb/>
氛秦隴清彼沙涼然後飲馬涇渭戮問鼎之豎以一泥<lb/>
丸封東關閉燕趙之路迎天子於西京以盡遐蕃之節<lb/>
終不能如季孟子陽妄自尊大為吾白河南王何不立<lb/>
<pb n="KR2d0006_WYG_219-51a"/>
勲帝世䇿名王府建當年之功流芳来葉耶乾歸大怒<lb/>
然憚其彊初猶結好後竟遣衆擊之視羆大敗退保白<lb/>
蘭在位十一年年三十三卒子樹洛干年小傳位於烏<lb/>
紇堤烏紇堤一名大孩性懦弱耽酒淫色不恤國事乞<lb/>
伏乾歸之失國入長安也烏紇堤屢鈔其境乾歸歸國<lb/>
率騎討之烏紇堤大敗亡失萬餘口保于南涼遂卒於<lb/>
胡國在位八年時年三十五視羆之子樹洛干立樹洛<lb/>
干九嵗而孤其母念氏聰慧有姿色烏紇堤妻之有寵<lb/>
<pb n="KR2d0006_WYG_219-51b"/>
遂專國事洛干十嵗便自稱世子年十六嗣立率所部<lb/>
數千家奔歸莫何川自稱大都督車騎大將軍大單于<lb/>
吐谷渾王化行所部衆庶樂業號為戊寅可汗沙漒雜<lb/>
種莫不歸附乃宣言曰孤先祖避地於此暨孤七世思<lb/>
與羣賢共康休緒今士馬桓桓控弦百萬孤將振威涼<lb/>
益稱霸西戎觀兵三秦逺朝天子諸君以為何如衆咸<lb/>
曰此盛徳之事也願大王自努乞伏乾歸甚忌之率騎<lb/>
二萬攻之於赤水樹洛干大敗遂䧏乾歸乾歸拜為平<lb/>
<pb n="KR2d0006_WYG_219-52a"/>
狄將軍赤水都䕶又以其弟吐䕶真為捕虜將軍層城<lb/>
都尉其後屢為乞伏熾磐所破又保白蘭慙憤發病而<lb/>
卒在位九年時年二十四熾磐聞其死喜曰此虜矯矯<lb/>
所謂有豕白蹢也有子四人世子拾䖍不得嗣樹洛干<lb/>
弟阿豺立阿豺自號驃騎將軍沙州刺史部内有黄沙<lb/>
周圍數百里不生草木因號沙州阿豺兼并羌氐號為<lb/>
彊國嘗升西彊山觀墊江源問於羣僚曰此水東流更<lb/>
有何名由何郡國入何水也其長史曽和曰此水經仇<lb/>
<pb n="KR2d0006_WYG_219-52b"/>
池過晉夀出宕渠始號墊江至巴郡入江度廣陵㑹於<lb/>
海阿豺曰水尚知歸吾雖塞表小國而獨無所歸乎遂<lb/>
遣使通宋獻其方物宋少帝封阿豺為澆河公未及拜<lb/>
受文帝元嘉三年又加除命阿豺復將遣使朝貢㑹暴<lb/>
病卒阿豺之臨命也召其子弟悉至告之曰先公車騎<lb/>
捨其子拾䖍以大業屬我吾豈敢忘先公之業而私於<lb/>
緯代其以慕璝繼事阿豺有子二十人緯代其長也阿<lb/>
豺又命諸子各獻一箭取一箭授其母弟慕利延使折<lb/>
<pb n="KR2d0006_WYG_219-53a"/>
之慕利延折之又取十九箭使折之慕利延不能折阿<lb/>
豺乃諭之曰汝曹知之乎孤則易折衆則難摧努力一<lb/>
心然後社稷可固言終而卒慕璝立先是宋所授阿豺<lb/>
命竟未至慕璝復奉表通宋文帝授慕璝隴西公慕璝<lb/>
亦有才畧招集秦涼亡業之人及羌戎雜吏衆至五六<lb/>
百落南通蜀漢北交涼州赫連部衆轉盛太武時慕璝<lb/>
始遣其侍郎謝大寜奉表歸魏尋討禽赫連定送之京<lb/>
師太武嘉之遣使者冊拜慕璝為大將軍西秦王慕璝<lb/>
<pb n="KR2d0006_WYG_219-53b"/>
恃功多有表請太武不從於是貢獻頗簡仍復通使于<lb/>
宋文帝進封慕璝為隴西王太延二年慕璝卒弟慕利<lb/>
延立詔遣使冊謚慕璝曰惠王復拜慕利延鎮西大將<lb/>
軍儀同三司改封西平王以慕璝子元緒為撫軍將軍<lb/>
時慕利延又通宋宋封為河南王太武征涼州慕利延<lb/>
懼遂率其部人西遁沙漠太武以慕利延兄有禽赫連<lb/>
定之功遣使宣諭之乃還後慕利延遣使表謝書奏乃<lb/>
下詔襃奬之慕利延兄子緯代懼慕利延害已與使者<lb/>
<pb n="KR2d0006_WYG_219-54a"/>
謀欲自歸慕利延覺而殺之緯代弟叱力延等八人逃<lb/>
歸于代請兵討慕利延太武拜叱力延歸義王詔晉王<lb/>
伏羅率諸將討之軍至大母橋慕利延兄子拾寅走河<lb/>
西伏羅遣將追擊之斬首五千餘級慕利延走白蘭慕<lb/>
利延從弟伏念長史䳕鳩黎部大崇娥等率衆一萬三<lb/>
千落歸䧏後復遣征西將軍髙涼王那等討之於白蘭<lb/>
慕利延遂入于闐國殺其王死者數萬人南破罽賔遣<lb/>
使通宋求援獻烏丸帽女國金酒器胡王金釧等物宋<lb/>
<pb n="KR2d0006_WYG_219-54b"/>
文帝賜以牽車七年遂還舊土慕利延死樹洛干子拾<lb/>
寅立始邑於伏羅川其居止出入竊擬王者拾寅奉脩<lb/>
職貢受魏正朔又受宋封爵號河南王太武遣使拜為<lb/>
鎮西大將軍沙州刺史西平王後拾寅自恃險逺頗不<lb/>
恭命通使于宋獻善馬四角羊宋明帝加之官號文成<lb/>
時定陽侯曹安表拾寅今保白蘭多有金銀牛馬若擊<lb/>
之可以大獲議者咸以先帝忿拾寅兄弟不穆使晉王<lb/>
伏羅髙涼王那再征之竟無多尅拾寅雖復逺遁軍亦<lb/>
<pb n="KR2d0006_WYG_219-55a"/>
疲勞今在白蘭不犯王塞不為人患非國家之所急也<lb/>
若遣使招慰必求為臣妾可不勞而定也王者之於四<lb/>
荒覊縻而已何必屠其國而有其地安曰臣昔為澆河<lb/>
戍將與之相近明其意勢若分軍出其左右拾寅必走<lb/>
保南山不過十日牛馬草盡人無所食衆必潰叛可一<lb/>
舉而定也從之詔陽平王新成建安王穆六頭等出南<lb/>
道南郡公李惠給事中公孫㧞及安出北道以討之拾<lb/>
寅走南山諸軍濟河追之時軍中多病諸將議賊已逺<lb/>
<pb n="KR2d0006_WYG_219-55b"/>
遁軍容已振今驅疲病之卒要難冀之功不亦過乎衆<lb/>
以為然乃引還獲駝馬二十餘萬獻文復詔上黨王長<lb/>
孫觀等率州郡兵討拾寅軍至曼頭山拾寅逆戰觀等<lb/>
縱兵擊敗之拾寅宵遁於是思悔引罪遣别駕康盤龍<lb/>
奉表朝貢獻文幽之不報其使拾寅部落大饑屢宼澆<lb/>
河詔平西將軍廣川公皮歡憙率敦煌枹罕髙平諸軍<lb/>
為前鋒司空上黨王長孫觀為大都督以討之觀等軍<lb/>
入拾寅境芻其秋稼拾寅窘怖遣子詣軍表求改過觀<lb/>
<pb n="KR2d0006_WYG_219-56a"/>
等以聞獻文以重勞將士乃下詔切責之徵其任子拾<lb/>
寅遣其子斤入侍獻文尋遣斤還拾寅後復擾掠邊人<lb/>
遣其將良利守洮陽洮陽枹罕所統也枹罕鎮將西郡<lb/>
公楊鍾葵貽拾寅書以責之拾寅表曰奉詔聼臣還舊<lb/>
土故遣良利守洮陽若不追前恩求令洮陽貢其方物<lb/>
辭旨懇切獻文許之自是歳脩職貢太和五年拾寅死<lb/>
子度易侯立遣其侍郎時真貢方物併上表稱嗣事後<lb/>
度易侯伐宕昌詔讓之賜錦綵一百二十匹喻令悛改<lb/>
<pb n="KR2d0006_WYG_219-56b"/>
所掠宕昌口累部送時還度易侯並奉詔度易侯卒子<lb/>
伏連籌立孝文欲令入朝表稱疾病輙脩洮陽埿和城<lb/>
而置戍焉文明太后崩使人告凶伏連籌拜命不恭有<lb/>
司請伐之孝文不許羣臣以其受詔不敬不宜納所獻<lb/>
帝曰拜受失禮乃可加以詰責所獻土毛乃是臣子常<lb/>
道杜棄所獻便是絶之縱欲改悔其路無由矣詔曰朕<lb/>
在哀疚之中未存征討而去春枹罕表取彼洮陽埿和<lb/>
二城此既邉將之常即便聼許及偏師致討二戍望風<lb/>
<pb n="KR2d0006_WYG_219-57a"/>
請䧏執訊二千餘人又得婦女九百口今詔枹罕所得<lb/>
俘鹵可悉還之伏連籌乃遣世子賀魯頭朝于京師禮<lb/>
錫有加拜伏連籌使持節都督西垂諸軍事征西將軍<lb/>
領䕶西戎中郎將西海郡開國公吐谷渾王麾旗章綬<lb/>
之飾皆備給之後遣兼員外散騎常侍張禮使於伏連<lb/>
籌伏連籌謂禮曰昔與宕昌通和恒見稱大王已則自<lb/>
名今忽名僕將拘執此使命偏將往問其意禮曰君與<lb/>
宕昌並為魏蕃而以小禮私忿輙有興動殊違臣節使<lb/>
<pb n="KR2d0006_WYG_219-57b"/>
人當發之日宰輔以為君若返迷知罪則克保蕃業脫<lb/>
若守愚不改則禍難將至伏連籌嘿然久之及孝文崩<lb/>
遣使赴哀盡其誠敬伏連籌内脩職貢外并戎狄塞表<lb/>
之中號為彊冨准擬天朝樹置官司稱制諸國以自誇<lb/>
大宣武初詔責之曰涼州表送卿報宕昌梁彌邕與卿<lb/>
並為邊附語其國則鄰蕃論其位則同列而稱書為表<lb/>
名報為旨有司以國常刑殷勤請討朕慮險逺多虞輕<lb/>
相構惑故先宣此意善自三思伏連籌上表自申辭誠<lb/>
<pb n="KR2d0006_WYG_219-58a"/>
懇至終宣武世至于正光竒禽異獸西南重寳無嵗不<lb/>
至後秦州城人莫折念生反河西路絶涼州城人万于<lb/>
菩提等東應念生囚刺史宋頴頴宻遣求援於伏連籌<lb/>
伏連籌親率大衆救之遂獲保全自爾以後關徼不通<lb/>
貢獻遂絶伏連籌卒子夸吕立始自號為可汗居伏俟<lb/>
城在青海西十五里雖有城郭而不居恒處穹廬隨水<lb/>
草畜牧其地東西三千里南北千餘里官有王公僕射<lb/>
尚書及郎中將軍長史司馬之號頗識文字夸吕椎髻<lb/>
<pb n="KR2d0006_WYG_219-58b"/>
毦珠以皂為帽坐金師子牀號其妻為恪尊衣織成裙<lb/>
披錦大袍辮髮於後首戴金花冠其俗丈夫衣服畧同<lb/>
於華夏多以羅羃為冠亦以繒為帽婦人皆貫珠貝束<lb/>
髮以多為貴兵器有弓刀甲矟國無常賦有所須則稅<lb/>
富室商人以充用焉其刑罸殺人及盜馬死餘則徵物<lb/>
以贖罪亦量事決杖刑人必以氊蒙頭持石從髙擊之<lb/>
父兄死妻後母及嫂等與突厥俗同至于婚娶貧不能<lb/>
備財者輙盜女去死者亦皆埋殯其服制葬訖則除之<lb/>
<pb n="KR2d0006_WYG_219-59a"/>
性貪婪忍於殺害好射獵以肉酪為糧亦知種田有大<lb/>
麥粟豆然其北界氣候多寒唯得蕪菁大麥故其俗貧<lb/>
多富少青海周回千餘里海内有小山每冬氷合後以<lb/>
良牝馬置此山至来春收之馬皆有孕所生得駒號為<lb/>
龍種多有駿異吐谷渾嘗得波斯草馬放入海因生驄<lb/>
駒能日行千里世傳青海驄者也土出氂牛蜀馬多鸚<lb/>
鵡饒銅鐵朱砂夸吕是時兼有鄯善且末之地東魏興<lb/>
和中齊神武作相招懐荒逺蠕蠕既附於東魏夸吕亦<lb/>
<pb n="KR2d0006_WYG_219-59b"/>
遣使致敬神武喻以大義徵其朝貢夸吕乃遣使人趙<lb/>
吐骨真假道蠕蠕頻至鄴都又薦其從妹以為嬪御静<lb/>
帝納之遣員外散騎常侍傅靈<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>使於其國夸吕因而<lb/>
請婚静帝以濟南王匡孫女為廣樂公主妻之此後朝<lb/>
貢不絶西魏大統初周文遣儀同潘濬喻以逆順之理<lb/>
於是夸吕再遣使獻能儛馬及羊牛等然宼鈔不已縁<lb/>
邉多被其害廢帝二年周文勒大兵至姑臧夸吕震懼<lb/>
使貢方物是歳夸吕又通使於齊涼州刺史史寧覘知<lb/>
<pb n="KR2d0006_WYG_219-60a"/>
其還襲之於州西赤泉獲其僕射乞伏觸狀將軍翟潘<lb/>
密及商胡二百四十人駝驢六百頭雜綵絲絹以萬計<lb/>
恭帝三年史寧又與突厥木杆可汗襲擊夸吕破之虜<lb/>
其妻子獲其珍物及雜畜周明帝武成初夸吕復宼涼<lb/>
州刺史是云寳戰没賀蘭祥宇文貴率兵討之夸吕遣<lb/>
其廣定王鍾留王拒戰祥等破之二王遁走遂㧞其洮<lb/>
陽埿和二城置洮州而還保定中夸吕前後三輩遣使<lb/>
來獻建徳五年其國大亂武帝詔皇太子征之軍至伏<lb/>
<pb n="KR2d0006_WYG_219-60b"/>
俟城夸吕遁走虜其餘衆而還明年又再遣使奉獻宣<lb/>
政初其趙王他婁屯来䧏自是朝獻遂絶及隋開皇初<lb/>
夸吕侵𢎞州文帝命上柱國元諧率步騎數萬擊之夸<lb/>
吕悉發國中兵自曼頭至於樹敦甲騎不絶其所署河<lb/>
西總管定城王鍾利房及其太子可博汗前後拒戰諧<lb/>
頻破之夸吕大懼率親兵逺遁其名王十三人召率部<lb/>
落而䧏上以其髙寧王移兹裒素得衆心拜大將軍封<lb/>
河南王以統䧏衆自餘官賞各有差未幾夸吕復来宼<lb/>
<pb n="KR2d0006_WYG_219-61a"/>
邉州刺史皮子信拒戰死之汶州總管梁逺以銳卒擊<lb/>
之乃奔退俄而又宼廓州州兵擊走之夸吕在位百年<lb/>
屢因喜怒廢殺太子其後太子懼殺謀執夸吕而䧏請<lb/>
兵於邉吏邉吏以聞詔不許太子謀泄為夸吕所殺復<lb/>
立少子嵬王訶為太子六年嵬王訶復懼誅謀歸國請<lb/>
兵迎接上拒其使嵬王乃止八年其名王拓㧞木彌請<lb/>
以千餘家歸化上復不納是歳河南王移兹裒死文帝<lb/>
令其弟樹歸襲統其衆平陳之後夸吕懼移兵及之逃<lb/>
<pb n="KR2d0006_WYG_219-61b"/>
遁險逺不復為宼矣十一年夸吕卒子世伏立世伏使<lb/>
其兄子無素奉表稱藩并獻方物請以女備後庭詔不<lb/>
許十二年遣刑部尚書宇文㢸撫慰之十六年以光化<lb/>
公主妻世伏明年其國大亂國人殺世伏立其弟伏允<lb/>
為主伏允遣使陳廢立事并謝專命且請依俗尚公主<lb/>
詔從之自是朝貢歳至而常訪國家消息上甚惡之煬<lb/>
帝即位伏允遣子順来朝時鐵勒犯塞帝遣將軍馮孝<lb/>
慈出敦煌禦之戰不利鐵勒遣使謝罪請䧏帝遣黄門<lb/>
<pb n="KR2d0006_WYG_219-62a"/>
侍郎裴矩撫慰之諷令擊吐谷渾以自効鐵勒即勒兵<lb/>
襲破吐谷渾伏允東走保西平境帝復令觀王雄出澆<lb/>
河許公宇文述出西平掩之大破其衆伏允遁逃於山<lb/>
谷間其故地皆空自西平臨羌以西且末以東祈連以<lb/>
南東西四千里南北二千里皆為隋有置郡縣鎮戍發<lb/>
天下輕罪徙居之於是留順不之遣伏允無以自資率<lb/>
其徒數千騎客於党項帝立順為主送出玉門令統餘<lb/>
衆以其大寳王泥洛周為輔至西平其部下殺洛周順<lb/>
<pb n="KR2d0006_WYG_219-62b"/>
不果入而還大業末天下亂伏允復其故地屢宼河右<lb/>
郡縣不能制唐貞觀中李靖侯君集破滅之伏允逺遁<lb/>
為左右所殺其子大寧王順歸䧏於是重建其國封順<lb/>
為西平郡王仍加趉<hi>巨屈反</hi>胡吕烏甘豆可汗之號旋又<lb/>
為其下所殺十年立順子諾曷鉢為河源郡王主其國<lb/>
自爾衰弱而吐蕃彊盛髙宗時為其破滅諾曷鉢以餘<lb/>
衆復来䧏朝廷於靈州之境置安樂州以諾曷鉢為刺<lb/>
史其故地並没于吐蕃後又封其渠帥慕容宣超為青<lb/>
<pb n="KR2d0006_WYG_219-63a"/>
海王武太后令朝臣議所在安置宣超焉<lb/>
　　乙弗敵<hi>契翰</hi>　<hi>可蘭/</hi>　<hi>女王國附</hi>
乙弗敵後魏時聞焉在吐谷渾北國有屈海周廻千餘<lb/>
里衆有萬落風俗與吐谷渾同然不識五榖唯食魚及<lb/>
蘇子蘇子狀若中國枸杞子或赤或黒西有契翰一部<lb/>
風俗亦同特多狼白蘭山西北又有可蘭國風俗亦同<lb/>
目不識五色耳不聼五聲蠻夷中之醜類也土無所出<lb/>
直大養羣畜戸落亦有萬餘人懦弱不知鬭戰忽見異<lb/>
<pb n="KR2d0006_WYG_219-63b"/>
人舉國狂奔性如野獸體輕工走不可得逐白蘭西南<lb/>
一千五百里隔大嶺又渡四十里海有女王國人庶萬<lb/>
餘落風俗土著宜桑麻五榖以女為王因號焉譯使不<lb/>
至傳聞如此云<lb/>
　　宕昌<lb/>
宕昌羌後魏時興焉亦三苖之允周時與庸蜀微盧等<lb/>
八國從武王滅殷與漢先零燒當罕开諸部姓别自立<lb/>
酋帥皆有地分不相統攝宕昌即其一也俗皆土著居<lb/>
<pb n="KR2d0006_WYG_219-64a"/>
有屋宇其屋織犛牛尾及羖羊毛覆之國無法令又無<lb/>
徭賦唯戰伐之時乃相屯聚不然則各事生業不相往<lb/>
来皆衣裘褐牧養氂牛羊豕以供其食父子伯叔兄弟<lb/>
死者即以繼母世叔母及嫂弟婦等為妻俗無文字但<lb/>
候草木榮落記其歳時三年一相聚殺牛羊以祭天俗<lb/>
重虎皮以之送死有梁懃者世為酋帥得羌豪心乃自<lb/>
稱為王懃孫彌怱太武初遣子彌黄奉表求内附太武<lb/>
嘉之遣使拜彌怱為宕昌王賜彌黄爵甘松侯怱與其<lb/>
<pb n="KR2d0006_WYG_219-64b"/>
祖懃在宋孝武世皆遣使獻方物彌怱死孫彪子立其地<lb/>
自仇池以西東西千里廗水以南南北八百里<hi>廗水在今天水</hi>
<hi>上邽縣</hi>地多山阜衆二萬餘落世脩職貢頗為吐谷渾所<lb/>
斷絶彪子死子彌治立彪子弟羊子先奔吐谷渾吐谷<lb/>
渾遣兵送羊子欲奪彌治位彌治求救於魏獻文詔武<lb/>
都鎮將宇文生救之羊子退走彌治死子彌機立遣其<lb/>
司馬利住奉表入貢氐楊文度之叛圍武都彌機遣其<lb/>
二兄率衆救武都破走之孝文時遣使子橋表貢朱砂<lb/>
<pb n="KR2d0006_WYG_219-65a"/>
雌黄白石膽各百斤自此後歳以為常後孝文遣鴻臚<lb/>
劉歸謁者張察拜彌機征南大將軍西戎校尉梁益二<lb/>
州牧河南公宕昌王彌機死子彌博立梁天監四年彌<lb/>
博通問江表獻甘草當歸等物武帝詔以為使持節都<lb/>
督河涼二州諸軍事安西將軍東羌校尉河涼二州刺<lb/>
史隴西公宕昌王佩以金章彌博死子彌泰立大同七<lb/>
年梁武復冊授以父之爵位自後兩魏分隔孝武永熙<lb/>
末種人企定為王引吐谷渾入宼金城郡企定死弟彌<lb/>
<pb n="KR2d0006_WYG_219-65b"/>
定立宼石門戍屢為邊患周武帝保定末令大將軍田<lb/>
𢎞討滅之以其地為宕州<lb/>
　　鄧至<lb/>
鄧至羌之别種也後魏時興焉有像舒治者世為白水<lb/>
酋帥因地名為號自稱為鄧至王其地自亭街以東平<lb/>
武以西汶嶺以北宕昌以南土風習俗亦與宕昌同宋<lb/>
文帝時王像屈耽遣使獻馬於江左其後像舒彭奉表<lb/>
求附於魏孝文帝拜龍驤將軍甘松縣子鄧至王梁天<lb/>
<pb n="KR2d0006_WYG_219-66a"/>
監中亦受江左爵命西魏恭帝初其王檐術因亂来奔<lb/>
周文遣兵送還自後無聞<lb/>
　　党項<lb/>
党項羌居古析支之地漢西羌之别種<hi>其種有宕昌白蘭皆自稱為獼</hi>
<hi>猴種</hi>魏晉以䧏西羌㣲弱自宕昌鄧至滅後而党項始彊<lb/>
東接臨洮西平西拒葉䕶南雜舂桑迷桑等羌北連吐<lb/>
谷渾南北數千里處山谷間每姓别為部落大者五千<lb/>
餘騎小者千餘騎不相統一有細封氏費聼氏往利氏<lb/>
<pb n="KR2d0006_WYG_219-66b"/>
頗超氏野辭氏房當氏米禽氏拓䟦氏最為彊族俗皆<lb/>
土著有屋宇織氂牛尾及<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽毛覆之男女並衣裘褐<lb/>
披大氊俗尚武無法令賦役各為生業有戰陣則屯聚<lb/>
無事不相往来好為竊盜常相陵劫尤重復讎讎人未<lb/>
得必蓬頭垢面跣足蔬食要斬讎人而後復常氣候多<lb/>
風寒土無五榖民不知耕稼養氂牛馬驢羊豕以供食<lb/>
五月草始生八月霜雪䧏求大麥於他界醖以為酒妻<lb/>
其庶母及伯叔母兄嫂弟婦滛穢蒸報諸夷中為甚然<lb/>
<pb n="KR2d0006_WYG_219-67a"/>
不婚同姓三年一聚㑹殺牛羊以祭天其人多夀年至<lb/>
百五六十歳八十以上死者始為令終親戚不哭下此<lb/>
者則云夭枉共悲哭之有琵琶横吹擊缶為節無文字<lb/>
但候草木以記歳時魏周之際數来擾邉隋文帝為相<lb/>
時中原多故因此大為宼掠蔣公梁睿既平王謙請因<lb/>
還師討之開皇初有千餘家歸化五年拓䟦寜叢等各<lb/>
率衆詣旭州内附授寜叢大將軍其部下除拜各有差<lb/>
十六年復宼㑹州詔發隴西兵討之大破其衆於是相<lb/>
<pb n="KR2d0006_WYG_219-67b"/>
率西䧏遣子弟入謝帝謂之曰還語爾父兄人生須有<lb/>
定居乃乍還乍走不羞郷里邪自是朝貢不絶唐貞觀<lb/>
三年南㑹州都督府鄭元璹遣使招喻其酋長細封步<lb/>
賴舉部内屬身自入朝列其地為軌州拜步賴為刺史<lb/>
期後諸部相次内附列其地為崌奉巖逺四州各拜首<lb/>
領為刺史焉<lb/>
　　白蘭<lb/>
白蘭羌之别種後周時興焉東北接吐谷渾西至叱利<lb/>
<pb n="KR2d0006_WYG_219-68a"/>
摸徒南界郍鄂風俗物産與宕昌同周武帝保定元年<lb/>
遣使獻犀甲鐵鎧<lb/>
　　吐蕃<lb/>
吐蕃在吐谷渾西南不知有國之所由或云秃髮利鹿<lb/>
孤有子樊尼其主傉檀為乞伏熾盤所滅樊尼率餘種<lb/>
依沮渠蒙遜其後子孫西魏時為臨松郡丞與主簿皆<lb/>
得衆心因魏末中華擾亂招撫羣羌日以彊大遂改姓<lb/>
窣<hi>悉骨反</hi>㪍野以為郡丞故因號其主曰贊府貴臣曰主<lb/>
<pb n="KR2d0006_WYG_219-68b"/>
簿又或云始祖贊普自言天神所生號鶻堤悉補野因<lb/>
以為姓<hi>崒㪍野與悉補野音訛其實一也或云本姓弃蘇農</hi>其國出鄯善城五百<lb/>
里過烏海入吐谷渾部落彌多彌蘇毗及白蘭等國至<lb/>
吐蕃界其國風雨雷雹每隔日有之盛夏節氣如中國<lb/>
暮春之月山有積雪地有冷瘴令人氣急不甚為害其<lb/>
俗重漢繒而貴瑟瑟男女用為首飾其君長或在䟦布<lb/>
川或居邏娑川有小域而不居坐大氊帳張大拂廬其<lb/>
下可容數百人兵衞極嚴而衙府甚狭俗養牛羊取乳<lb/>
<pb n="KR2d0006_WYG_219-69a"/>
酪供食兼取毛為褐而衣焉不食驢馬肉以麥為麨人<lb/>
死殺牛馬以徇取牛馬積累於墓上其墓正方累石為<lb/>
之狀若平頭屋其臣與君自為友號曰共命人其數不<lb/>
過五人君死之日共命皆日夜縱酒葬日於脚下針血<lb/>
血盡乃死便以徇葬又有親信人用刀當腦縫鋸亦有<lb/>
將四尺木大如指刺兩肋下死者十有四五亦徇葬焉<lb/>
設官父死子代絶嗣即近親襲焉非其種類輙不相伏<lb/>
其官章飾有五等一謂瑟瑟二謂金三謂金飾銀上四<lb/>
<pb n="KR2d0006_WYG_219-69b"/>
謂銀五謂熟銅各以方圓三寸褐上裝之安膊前以辨<lb/>
貴賤法令嚴肅兵器有弓刀楯矟甲胄每戰前隊皆死<lb/>
後隊方進人馬俱披鎖子甲其制甚精周體皆遍唯開<lb/>
兩眼非勁弓利刃之所能傷也其戰必下馬列行而陣<lb/>
死則遞收之終不肯退槍細而長於中國者弓矢弱而<lb/>
甲堅人皆用劍不戰亦負劍而行其驛以鐵箭為契其<lb/>
箭長七寸若急驛膊前加著一銀鶻有草名速古芒葉<lb/>
長二寸狀若針蒿有䑕尾長於常䑕其國禁殺者加其<lb/>
<pb n="KR2d0006_WYG_219-70a"/>
罪有可㧞海去赤嶺百里方圓七千里東南流入蠻與<lb/>
蠻西二河合流而東號曰漾鼻水又東南出㑹川為瀘<lb/>
水焉自赤嶺至邏娑川絶無大樹木唯有楊栁人以為<lb/>
資置大論以統國事無文字刻木結䋲為約徵兵用金<lb/>
箭宼至舉燧與其臣下一年一小盟三年一大盟以麥<lb/>
熟為歳首其國都號為邏娑城用法嚴整議事則自下<lb/>
而起因人所利而行之此其所以能彊且久也重壯賤<lb/>
老母拜於子重兵死惡病終以累代戰没者為甲門臨<lb/>
<pb n="KR2d0006_WYG_219-70b"/>
陣奔北者懸狐尾於其門首表其似狐之怯其贊普弄<lb/>
贊雄霸西域隋開皇中其主論贊索弄贊都牂柯西疋<lb/>
播城已五十年矣國界西南與婆羅門接自唐初已有<lb/>
勝兵數十萬號為彊國男女皆辮髮氊裘以赬塗面無<lb/>
器物以手捧酒而飲之屈木令圓以皮作底就中而食<lb/>
俗多金及小馬党項白蘭諸郡及吐谷渾西域諸國咸<lb/>
畏懼之至其主棄蘇農弄贊貞觀中以宗室女封文成<lb/>
公主䧏于吐蕃贊普命禮部尚書江夏王道宗送之弄<lb/>
<pb n="KR2d0006_WYG_219-71a"/>
贊親迎于河源見王人執子婿禮甚謹弄贊死孫乞黎<lb/>
㧞布立乞黎㧞布㓜小大相禄東贊攝國事東贊有子<lb/>
曰欽陵並有才畧相繼秉政破有諸羌遂霸西戎乞黎<lb/>
㧞布死子器弩悉弄立欽陵復擅政諸夷盡臣服之其<lb/>
地東與松茂嶲接南極婆羅門西取四鎮北抵突厥幅<lb/>
員萬里漢魏諸戎所未有也器弩悉弄死子乞黎蘇籠<lb/>
臘贊立死子乞立贊立死弟嗣立死子可黎可足立死<lb/>
弟達磨立可黎可足立幾三十年病不事事委任大臣<lb/>
<pb n="KR2d0006_WYG_219-71b"/>
達磨嗜酒好畋獵政益衰達磨死無子立其妃綝氏子<lb/>
曰乞胡離始三歳時武宗㑹昌二年也其國於是離畔<lb/>
至于懿宗咸通末遂衰絶焉乞胡離君臣不知所終吐<lb/>
蕃自弄贊以後中國世受其患逮唐中葉盡盜河湟薄<lb/>
王畿為東境犯京師掠近輔殘馘華人謀臣虓將圜視<lb/>
合籌莫之能制及夫後代自底衰亂而唐室亦不競矣<lb/>
　<lb/>
　通志卷一百九十五<lb/>
</p>
<p>
</p>
  </div>
</body>
</text>
</TEI>
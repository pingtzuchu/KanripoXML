<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷五十一</head> <lb/>
    <p>
<pb n="KR2d0006_WYG_056-1a"/>
欽定四庫全書<lb/>
　通志卷五十一<lb/>
　　宋　右　廸　功　郎　鄭　樵　漁　仲　撰<lb/>
　職官略第一<lb/>
　　官制總序<lb/>
伏羲氏以龍紀故以龍名官共工以水紀故以水名官<lb/>
神農氏以火紀故以火名官黄帝氏以雲紀故以雲名<lb/>
官少昊摯之立也鳯凰至故為鳥紀而以鳥名官鳯鳥<lb/>
<pb n="KR2d0006_WYG_056-1b"/>
氏歴正也元鳥氏司分也伯趙氏司至也青鳥氏司啟<lb/>
也丹鳥氏司閉也祝鳩氏司徒也鴡鳩氏司馬也鳴鳩<lb/>
氏司空也爽鳩氏司宼也鶻鳩氏司事也五鳩聚民者<lb/>
也五雉為五工正九扈為九農正自顓帝以来不能紀<lb/>
逺乃紀於近為民師而命以民事又有五行之官是謂<lb/>
五官社稷五祀是尊是奉春官木正曰勾芒夏官火正<lb/>
曰祝融秋官金正曰蓐收冬官水正曰元㝠中官土正<lb/>
曰后土唐堯之代分命羲和欽若昊天歴象日月星辰<lb/>
<pb n="KR2d0006_WYG_056-2a"/>
以授人時内有百揆四岳外有州牧侯伯虞舜氏有天<lb/>
下以禹作司空使宅百揆棄作稷官播百榖契作司徒<lb/>
敷五教臯繇作士正五刑垂作共工利器用益作虞育<lb/>
草木鳥獸伯夷秩宗典三禮䕫典樂教胄子和神人龍<lb/>
作納言出納帝命盖亦為六官以主天地并四時也夏<lb/>
后之制亦置六卿其官名次猶承虞制商人制天子建<lb/>
天官先六太曰太宰太宗太史太祝太士太卜典司六<lb/>
典天子之五官曰司徒司馬司空司士司宼典司五衆<lb/>
<pb n="KR2d0006_WYG_056-2b"/>
天子之六府曰司土司木司水司草司器司貨典司六<lb/>
職天子之六工曰土工金工石工木工獸工草工典制<lb/>
六材五官致貢曰享五官之長曰伯千里之内為王畿<lb/>
千里之外設方伯五國以為屬屬有長十國以為連連<lb/>
有帥三十國以為卒卒有正二百一十國以為州州有<lb/>
伯八州八伯五十六正百六十八帥三百三十六長八<lb/>
伯各以其屬屬於天子之老二人分天下以為左右曰<lb/>
左右伯周成王參改商官制為周禮以作天地四時之<lb/>
<pb n="KR2d0006_WYG_056-3a"/>
名謂之六卿立天官冢宰掌邦治地官司徒掌邦教春<lb/>
官宗伯掌邦禮夏官司馬掌邦政秋官司宼掌邦刑冬<lb/>
官司空掌邦事各有徒屬用於百事嵗終天子齊戒受<lb/>
諫六卿以百官之成質於天子百官齊戒受質然後休<lb/>
老勞農成嵗事制國用自周衰官失而百職亂戰國並<lb/>
爭各有變易秦始皇兼天下建皇帝之號立百官之職<lb/>
不師古始罷侯置守太尉主五兵丞相總百揆又置御<lb/>
史大夫以貳於丞相漢初因循而不革随時冝也其後<lb/>
<pb n="KR2d0006_WYG_056-3b"/>
頗有所改<hi>大司馬左右前後将軍侍中常侍散騎諸吏為中朝丞相以下至六百石為外朝</hi>王<lb/>
莽簒位慕從古官而吏民皆弗便光武中興務從節約<lb/>
并官省職費減億計<hi>後漢建武六年詔曰百姓遭難戶口耗少而官吏尚繁於是司𨽻州</hi>
<hi>牧條奏并省四百餘縣吏職減損十置其一</hi>廢丞相與御史大夫而以三司<lb/>
總理衆務洎于叔世事歸臺閣論道之官但偹員而已<lb/>
魏與吳蜀多依漢制晉氏繼及大抵畧同<hi>山公啟事曰晉制諸坐公</hi>
<hi>事者皆三年乃得叙用其中多有好人令逍遥無事臣以為畧依左遷法随資裁減之亦足懲戒又傅元議曰</hi>
<hi>諸官有病滿百日不差冝令去職既差復用</hi>太元六年改制減費損吏士職<lb/>
<pb n="KR2d0006_WYG_056-4a"/>
員凡七百人<hi>時議省州郡縣半吏以赴農功</hi>爰及宋齊亦無改作<hi>宋時制新</hi>
<hi>長吏以父母疾去官禁錮三年山隂令沈叔任父疾去職御史中丞鄭鮮之上議曰所以為其制者莅官不乆</hi>
<hi>則奔競互生故杜其欲速之請以申考績之實耳今父母之疾而加以罪名損義疾理莫此為大詔從之於是</hi>
<hi>自二品以上父母及為祖父母後者墳墓崩毁及疾病親屬輙去並不禁錮又劉祗為中書郎江夏王義㳟領</hi>
<hi>中書監服親不得相臨表觧職也孝武詔曰昔二王兩謝俱至崇禮自今三臺五省悉同此例又詔曰方鎮所</hi>
<hi>假禮白郡縣年限依臺除食禄三分之一不給送</hi>官司有三臺五省之號<hi>三臺盖兩</hi>
<hi>漢舊名五省謂尚書中書門下祕書集書省也</hi>郡縣有三嵗為滿之期<hi>宋州郡縣居職</hi>
<hi>以三周為小滿</hi>梁武受終多遵齊舊然而定諸卿之位分配四<lb/>
<pb n="KR2d0006_WYG_056-4b"/>
時置戎秩之官至百有餘號陳遵梁制不失舊物焉後<lb/>
魏昭成之即王位初置官司分掌衆職然而其制草創<lb/>
名稱乖疎皇始元年道武平并州始建臺省置百官封<lb/>
公侯將軍刺史太守尚書郎等官悉用文人天興中太<lb/>
史言天文錯亂當改王易政故官號數革<hi>初道武制官皆擬逺古雲</hi>
<hi>鳥之義諸曹走使謂之鳬鴨取飛之迅疾也以伺候宫禁謂之白鷺取其延頸逺視他皆此類</hi>至孝文<lb/>
太和中王肅来奔為制官品百司位號皆准南朝改次<lb/>
職令以為永制<hi>凡守令以六年為滿後經六年乃叙</hi>又作考格以之黜陟<lb/>
<pb n="KR2d0006_WYG_056-5a"/>
<hi>太和十八年詔曰古者三載考績三考黜陟朕今三載一考考便黜陟各令當司考其優劣為三等六品以下</hi>
<hi>尚書重問五品以上朕與公卿親論善惡上上者遷之下下者黜之中中者守本位</hi>又宣武帝行<lb/>
考陟之法任事上中者三年升一階散官上第者四載<lb/>
登一級孝明以後授受多濫齊髙氏創業亦遵後魏臺<lb/>
省位號多類江東<hi>以門下省掌獻納諫正中書省管司王言祕書省典司經籍集書省掌從</hi>
<hi>容諷議中常侍省掌出入門閤御史臺察糺弹劾</hi>後主臨御爵禄犬馬宇文氏<lb/>
之初據闗中猶依魏制及平江陵之後别立憲章酌周<lb/>
禮之文建六官之職其他官亦兼用秦漢及隋文帝踐<lb/>
<pb n="KR2d0006_WYG_056-5b"/>
極百度伊始復廢周官還依漢魏其於庻僚頗有損益<lb/>
凡官以四考而代<hi>又制凡官以理去職聼並執笏</hi>至煬帝初存稽古多<lb/>
復舊章<hi>百官不得計考増級如有徳行功能灼然顯著者擢之</hi>大業三年始行新<lb/>
令有三臺五省五監十二衛十六府<hi>殿内尚書門下内史祕書五省也謁</hi>
<hi>者司𨽻御史三臺也少府長秋國子将作都水五監也左右翊左右<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>左右武左右屯左右禦左右候十二衞</hi>
<hi>也左右偹身左右監門等凡十六府也或是舊名或是新置諸省及左右衞武候領軍監開府為内官自餘為</hi>
<hi>外官</hi>于時天下繁冨四方無虞衣冠文物為盛矣既而漸<lb/>
為不道百度方亂號令日改官名月易圖籍散逸不得<lb/>
<pb n="KR2d0006_WYG_056-6a"/>
而詳偹唐之職員多因隋制雖有小變革而大較不異<lb/>
貞觀六年大省内官凡文武定員六百四十有三而已<lb/>
<hi>顯慶元年初制拜三師三公親王尚書令雍州牧開府儀同三司驃騎大将軍左右僕射並臨軒冊授太子二</hi>
<hi>少侍中中書令諸曹尚書諸衞大将軍特進鎭軍輔國大将軍光禄大夫太子詹事太常卿都督及上州刺史</hi>
<hi>在京者朝堂受冊又制文武官五品以上老及病不因罪觧者並聼同致仕例</hi>龍朔二年又改<lb/>
官名咸亨元年復舊至于武太后再易庶官或從宜創<lb/>
號<hi>改尚書省為文昌臺門下省為鸞臺中書省為鳯閤御史臺為肅政臺及諸寺衛等名又置控鶴府官員</hi>
或参用古典<hi>改六尚書為天地四時之官</hi>天授二年凡舉人無賢不<lb/>
<pb n="KR2d0006_WYG_056-6b"/>
肖咸加擢拜大置試官以處之試官盖起於此也<hi>試者未為</hi>
<hi>正命凡正官皆稱行守其階髙而官卑者稱行階卑而官髙者稱守階官同者並無行守字太后務收物情其</hi>
<hi>年二月十道使舉人并州石艾縣令王山耀等六十一人並授拾遺補闕懐州録事参軍崔獻可等二十四人</hi>
<hi>並授侍御史并州録事参軍徐昕等二十四人並授著作郎魏州内黄縣尉崔宣道等二十二人並授衞佐校</hi>
<hi>書御史等故當時諺曰補闕連車載拾遺平斗量把椎侍御史脫腕校書郎試官自此始也</hi>于時擢<lb/>
人非次刑網太宻雖驟歴榮貴而敗輪繼軌<hi>神功元年制曰自今</hi>
<hi>木色出身觧天文者進轉官不得過太史令音樂者不得過太樂鼔吹令醫術者不得過尚藥奉御隂陽卜筮</hi>
<hi>者不得過太卜令斛造食者不得過司膳</hi>神龍初官復舊號二年三月又置<lb/>
<pb n="KR2d0006_WYG_056-7a"/>
員外官二千餘人<hi>舊有員外官至此大增加兼超授諸門官為員外官者亦千餘人中書令</hi>
<hi>李嶠初自地官尚書貶通州刺史至是召拜吏部侍郎嶠志欲曲行私惠求名悅衆兾得重居相位乃奏請大</hi>
<hi>置員外官多引用勢家親識至是嶠又自覺銓衡失序官員倍多府庫由是減耗也</hi>於是遂有員<lb/>
外<hi>員外官其初但云員外至永徽六年以蒋孝璋為尚藥奉御員外特置仍同正員至是員外官或有同正</hi>
<hi>員者其加同正員者惟不給職田耳其禄俸賜㑹與正官同單言員外者禄俸減正官之半</hi>檢校試<lb/>
攝判知之官<hi>攝者言𠡠攝非州府板署檢校者云檢校某官判官者云判某官事知者云知某官</hi>
<hi>事皆是詔除而非正命</hi>逮乎景龍官紀大紊復有斜封無坐處之<lb/>
誦興焉<hi>景龍中有太平安樂長寜冝城等諸公主及皇后陸氏妹郕國夫人李氏妹崇國夫人並昭容</hi>
<pb n="KR2d0006_WYG_056-7b"/>
<hi>上官氏與其母沛國夫人鄭氏尚宫柴氏賀婁氏女巫隴西夫人趙氏皆引用親識亦多猥濫或出自臧獲或</hi>
<hi>由於屠販多因賂貨累居榮秩咸能别於側門䧏墨𠡠斜封以授焉故時人號為斜封官時既政出多門遷除</hi>
<hi>甚衆自宰相至于内外員外官及左右臺御史多者則數踰十倍皆無㕔事可以處之故時人謂之三無坐處</hi>
<hi>謂宰相御史及員外官也</hi>先天以来始懲其弊至開元二十五年刋<lb/>
定職次著為格令<hi>此格皆武徳貞觀之舊制永徽初已詳定之至開元二十五年再刪定焉</hi>
<hi>至二十八年又省文武六品以下官三百餘員及諸流外番官等</hi>盖尚書省以統㑹衆<lb/>
務舉持䋲目門下省以侍從獻替規駮非冝中書省以<lb/>
獻納制冊敷揚宣勞祕書省以監録圖書殿中省以供<lb/>
<pb n="KR2d0006_WYG_056-8a"/>
修服御内侍省以承㫖奉引<hi>尚書門下中書祕書殿中内侍凡六省</hi>御史<lb/>
臺以肅清僚庶九寺<hi>太常光禄衞尉宗正太僕大理鴻臚司農太府為九寺</hi>五監<lb/>
<hi>少府将作國子軍器都水為五監</hi>以分理羣司六軍<hi>左右羽林左右龍虎左右神武為六</hi>
<hi>軍</hi>十六衞<hi>左右衛左右<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衞左右武左右威左右領軍左右金吾左右監門左右千牛為十六衞</hi>
以嚴其禁禦一詹事府二春坊<hi>有左右春坊又有内坊掌閤内諸事</hi>三寺<lb/>
<hi>家令寺率更寺太僕寺</hi>十率<hi>左右衞左右司禦左右清道左右監門左右内侍凡十率府</hi>俾乂<lb/>
儲宫牧守督䕶分臨畿服<hi>京府置牧餘府州置都督都䕶太守</hi>設官以經<lb/>
之置使以緯之<hi>按察採訪等使以理州縣節度團綀等使以督府軍事租庸轉運鹽鐡青苗營</hi>
<pb n="KR2d0006_WYG_056-8b"/>
<hi>田等使以毓財貨其餘細務因事置使者不可悉數其轉運以下諸使無適所治廢置不常故不别列於篇</hi>
自六品以下率由選曹居官者以五嵗為限於是百司<lb/>
具舉庶績咸理亦一代之制焉<hi>一嵗為一考四考有替則為滿若無替則五考</hi>
<hi>而罷六品以下吏部注擬謂之㫖投五品以上則皆𠡠除自至徳之後天下多難甄才録効制勑特拜繁於吏</hi>
<hi>部於是兼試員外郎倍多正員至廣徳以来乃立制限州縣員外兼試等官各有定額並云額内溢於限者不</hi>
<hi>得視職其有身帶京官冗職資名清羙兼州縣職者云占闕焉即如正員之例官以三考而代無替四考而罷</hi>
<hi>由是官有常序焉</hi>
　　歴代官制要畧<lb/>
<pb n="KR2d0006_WYG_056-9a"/>
　　官數　官品　設官沿革　封爵　三公　宰相<lb/>
　　　禄秩<lb/>
　　官數<lb/>
唐六十員虞六十員<hi>尚書云建官惟百鄭元云虞官六十唐官未聞堯舜同道或皆六十</hi>
<hi>并屬官而言則皆有百</hi>夏百二十員<hi>尚書云夏商官倍則當二百鄭元曰百二十</hi>商二<lb/>
百四十員<hi>明堂位二百鄭元曰百四十二</hi>周六萬二千六百七十五員<lb/>
<hi>内一千六百四十二人外諸侯同官六萬一千三十二人按禮記王制計之商制同</hi>漢自丞相至<lb/>
佐史凡十三萬二百八十五員<hi>哀帝時數兼諸州府郡胥吏</hi>後漢七<lb/>
<pb n="KR2d0006_WYG_056-9b"/>
千五百六十七員　晉六千八百三十六員　宋六千<lb/>
一百七十二員　齊二千一百三員　後魏七千七百<lb/>
六十四員　北齊二千三百二十二員<hi>並内官</hi>後周二千<lb/>
九百八十九員<hi>並内官</hi>隋一萬二千五百七十六員<hi>内官二千</hi>
<hi>五百八十一外郡縣官九千九百九十五</hi>唐一萬八千八百五員<hi>内官二千六百二十</hi>
<hi>外郡縣官一萬六千一百八十五</hi>
　　官品<lb/>
周官九命漢自中二千石至百石凡十六等後漢自中<lb/>
<pb n="KR2d0006_WYG_056-10a"/>
二千石至斗食凡十三等魏秩次多因漢制更置九品<lb/>
晉宋齊並因之梁因之更置十八班班多為貴陳並因<lb/>
之後魏置九品品各置從凡十八品自四品以下每品<lb/>
分為上下階凡三十階北齊並因之後周制九命毎命<lb/>
分為二以正為上凡十八命隋置九品品各有從自四<lb/>
品以下每品分為上下凡三十階自太師始焉謂之流<lb/>
内流内自此始焉<hi>焬帝除上下階唯留正從各九品</hi>又置視正二品至<lb/>
九品品各有從自行臺尚書令始焉謂之視流内視流<lb/>
<pb n="KR2d0006_WYG_056-10b"/>
内自此始唐自流内以上並因隋制又置視正五品視<lb/>
從七品以署薩寳及正祓謂之視流内又置勲品九品<lb/>
自諸衞録事及五省令史始焉謂之流外流外自此始<lb/>
<hi>勲品自齊梁即有之</hi>
　　設官沿革<hi>畧舉崇著者其當部之官長雖品秩下者亦附出</hi>
黄帝六相<hi>堯有十六相</hi>為之輔相不必名官少昊司徒<hi>前漢嘗加</hi>
<hi>大後漢又加大</hi>司馬<hi>項羽加大漢以後/加大後周又加大</hi>司空<hi>前漢加大改御史大夫為之後周又</hi>
<hi>加大</hi>司宼<hi>後周有大司宼卿後周又加大</hi>唐羲和羲仲羲叔和仲和叔州<lb/>
<pb n="KR2d0006_WYG_056-11a"/>
牧虞太師太保納言<hi>隋及唐嘗改侍中為之</hi>后稷秩宗士共工虞<lb/>
夏九卿商太宰<hi>晉宋齊梁陳改太師為之</hi>太宗太史太祝太士太卜<lb/>
司士司土司木司水司革司器司貨太子太師太子太<lb/>
保太子太傅太子少傅方伯周太傅少師少保冢宰<hi>後周</hi>
<hi>加大</hi>宗伯<hi>後周/加大</hi>内史<hi>秦置内史治京師如諸郡守後周有内史中丞大夫隋改中書為内史監</hi>
<hi>令唐亦嘗以中書為内史</hi>太僕正<hi>至漢為太僕梁為卿唐嘗為司馭卿又嘗為司僕卿</hi>大将軍<lb/>
<hi>自戰國時楚置</hi>前後左右将軍<hi>周末/置</hi>秦太尉左右丞相丞相<hi>後周</hi>
<hi>末加大</hi>相國侍中<hi>本丞相史隋改為納言又改為侍内唐嘗為納言或為左相或為黄門監</hi>黄<lb/>
<pb n="KR2d0006_WYG_056-11b"/>
門侍郎<hi>後周納言大夫唐為鸞臺侍郎又改為門下侍郎</hi>散騎常侍<hi>魏加侍郎又加員外</hi>
<hi>又加通直唐分為左右</hi>少府吏在殿中主發書謂之尚書四人<hi>漢置</hi>
<hi>五人其一人為僕射四人分曹後漢為五曹至晉有六曹</hi>尚書令僕射<hi>漢置左右唐嘗改為左右</hi>
<hi>匡政或為左右丞相武太后嘗為文昌左右相</hi>尚書丞<hi>漢置四人後漢減三人為左右丞唐嘗為左右</hi>
<hi>肅機</hi>御史大夫<hi>唐嘗為大司憲武太后又/嘗改為肅政又分為左右</hi>奉常<hi>漢改曰太常後曰奉</hi>
<hi>常又改為太常後漢為奉常自後為太常梁謂之卿唐嘗為奉常卿又嘗為司禮卿</hi>郎中令<hi>漢為光禄</hi>
<hi>勲後漢嘗為郎中令魏為光禄勲梁除勲字謂之卿唐嘗為司宰卿又嘗為司膳卿又為光禄卿</hi>衞尉<lb/>
<hi>漢嘗為中大夫令至梁謂之卿至唐嘗為司衞卿</hi>宗正<hi>漢嘗改為宗伯至唐嘗為司宗卿又嘗為司屬</hi>
<pb n="KR2d0006_WYG_056-12a"/>
<hi>卿</hi>治粟内史<hi>漢改曰大農全又改曰大司農後漢末為大農魏為司農至梁謂之卿後魏又加大</hi>
<hi>唐嘗為司稼卿</hi>主爵中尉<hi>漢以右扶/風代之</hi>廷尉<hi>二漢梁北齊為大理梁謂之卿後周曰廷</hi>
<hi>尉唐嘗為詳刑卿又為大理卿</hi>典客<hi>漢改為大鴻臚又嘗曰大行至梁除大字謂之卿唐為同文卿又嘗</hi>
<hi>為司賔卿又為鴻臚卿</hi>典屬國少府<hi>至梁謂之卿唐嘗為内府監亦嘗為尚方監又為少府監</hi>
將作少府<hi>漢改為大匠梁為大匠卿隋為将作大監又改為大匠唐亦嘗為大匠又嘗為繕工監又</hi>
<hi>嘗為營繕監又為将作監</hi>中尉<hi>漢武更名/執金吾</hi>中書謁者令僕射<hi>至漢嘗以宦者</hi>
<hi>為之魏為中書監全専掌機務隋為内史監令尋改為内史又改為尚書又為内史令唐復為中書令嘗為右</hi>
<hi>相又為内史又為紫薇令</hi>詹事<hi>唐嘗改為端尹又嘗改為宫尹少詹事並為少尹</hi>中庶子庻<lb/>
<pb n="KR2d0006_WYG_056-12b"/>
子<hi>隋改庶子為左右罷中庶子唐嘗為左右中䕶</hi>太子家令<hi>唐嘗為宫府大夫</hi>率更令<lb/>
<hi>唐嘗為司更大夫</hi>僕<hi>唐嘗為馭/僕大夫</hi>率内史<hi>理京師漢分為左右又置京兆尹左馮翊代之</hi>
郡守<hi>漢改為太守後魏每部置三大守隋置通守魏之二守隋之通守並佐貳</hi>太中大夫<hi>唐並</hi>
<hi>為文散</hi>漢領尚書事<hi>至後漢為録尚書亊</hi>三公曹尚書常侍郎尚書<lb/>
主客公卿事<hi>後漢改為吏曹主選奉又為選部魏為吏部宋嘗置為員唐嘗改為司列太常伯又</hi>
<hi>為天官</hi>中書侍郎<hi>東晉嘗為通事郎隋為内史侍郎又為内書侍郎唐為内史侍郎又為中書侍</hi>
<hi>郎又為紫薇侍郎</hi>御史中丞<hi>後魏曰中尉唐改治書侍御史為之嘗為司憲大夫</hi>光禄大<lb/>
夫<hi>優寵者則加銀章青綬至魏晉則有加金章紫綬齊嘗置左右至隋為散官</hi>中散大夫<hi>王莽</hi>
<pb n="KR2d0006_WYG_056-13a"/>
<hi>置唐為文散</hi>太皇太后卿長信少府<hi>太后以下卿以至于陳自後魏無</hi>皇太<lb/>
后卿長信少府皇后卿大長秋<hi>隋有令唐改為内侍</hi>中常侍<hi>唐為内常</hi>
<hi>侍</hi>都水使者<hi>至宋嘗為水衡令梁曰大舟卿隋嘗為都水監唐嘗為司津監又嘗為水衡都尉</hi>
驃騎<hi>後漢加大夫唐為武散</hi>逰擊<hi>唐為/武散</hi>衞車騎驍騎<hi>梁置左右</hi>伏波上<lb/>
騎材官輕車樓船横海䕶軍<hi>唐為勲官</hi>渡遼貳師蒲類彊弩<lb/>
弋船奮威建威積射二十一将軍奉車騎駙馬三都尉<lb/>
<hi>至梁尚主者為之</hi>司𨽻校尉<hi>督察三輔隋有司𨽻大夫/唐京畿採訪使亦其職</hi>刺史<hi>刺舉</hi>
<hi>郡縣至隋治民</hi>都䕶京兆尹左馮翊右扶風特進<hi>唐為文散</hi>諸加官<lb/>
<pb n="KR2d0006_WYG_056-13b"/>
<hi>左右曹諸吏散騎中常侍侍中為之</hi>後漢賊曹尚書尚書侍郎三十六人<lb/>
<hi>初稱尚書郎中滿嵗稱尚書郎三嵗稱侍郎五嵗遷大縣令魏冇尚書郎晉又有郎中隋初置三十六侍郎後</hi>
<hi>置員外郎一人後又六曹各置侍郎每曹有郎有員外郎唐改曹郎為郎中</hi>祕書監<hi>魏又置令唐嘗</hi>
<hi>為蘭臺太史少監為侍郎又嘗為麟臺</hi>武衞<hi>至隋置左右唐/為左右鷹揚衞</hi>輔國<hi>晉加大宋改為</hi>
<hi>輔師唐為武散</hi>四征四鎮四安虎牙征虜捕虜横野鷹揚討逆<lb/>
討虜破虜等将軍四中郎将都督<hi>至晉加大</hi>河南尹留守班<lb/>
同三司<hi>前漢文帝以宋昌為衛将軍亞三司未為官也</hi>儀同三司<hi>魏冇開府儀同三司晉又</hi>
<hi>有如開府儀同三司後魏有儀同三司北齊有開府儀同三司又有儀同三司後周有開府儀同又有上閒府</hi>
<pb n="KR2d0006_WYG_056-14a"/>
<hi>儀同大将軍至隋為散官又諸衞各置開府一人</hi>八座魏五兵尚書<hi>至後魏有七兵尚書</hi>
<hi>隋曰兵部唐嘗為司戎太常伯或為夏官或為武部又為兵部</hi>度支尚書<hi>吴有戶部晉已後為度支</hi>
<hi>至隋為民部唐嘗為度支又為戶部</hi>祠部曹尚書<hi>至後魏有儀曹尚書後周有禮部隋置禮部尚</hi>
<hi>書唐嘗為司禮太常伯或為春官又為禮部</hi>殿中監<hi>秩甚卑隋曰殿内監唐嘗為中御府大監</hi>中<lb/>
衞<hi>晉分為左右衛将軍隋改為左右翊衞唐復為左右衞</hi>中領軍<hi>尋改曰領軍隋改為左右屯衞</hi>
<hi>唐嘗為左右戎衞又嘗為左右玉鈐衞又為左右領軍</hi>鎮軍大冠軍游騎<hi>唐並為武散</hi>
四平鎮北虎威撫軍淩江寜朔等将軍行臺晉三公尚<lb/>
書掌刑獄起部尚書<hi>有事即置事畢則省</hi>國子祭酒<hi>唯宋曰總明觀祭洒唐嘗</hi>
<pb n="KR2d0006_WYG_056-14b"/>
<hi>為大司成又為成均祭酒</hi>中軍龍驤寜逺<hi>唐為武散</hi>宋殿中将軍齊都官<lb/>
尚書<hi>至隋改為刑部唐嘗為司刑太常伯又嘗為秋官又改為憲部又為刑部</hi>梁大府卿<hi>唐嘗</hi>
<hi>為外府卿又嘗為司府卿</hi>雲麾中武壯武明武定逺<hi>唐並為武散</hi>宇宙等<lb/>
大將軍始以太常等名卿分為四時凡十一卿後魏柱<lb/>
國<hi>唐為勲官</hi>天柱二大將軍諸少卿後周軍器隋左右武侯<lb/>
府大将軍<hi>唐為金吾衞</hi>左右監門府将軍<hi>唐改府為衞</hi>大總管通<lb/>
守<hi>佐太守</hi>折衝府正議通議朝議朝請朝散等大夫左右<lb/>
驍衞府<hi>唐除府字</hi>唐太子賔客<hi>漢之四皓非官</hi>左右千牛衞左右屯<lb/>
<pb n="KR2d0006_WYG_056-15a"/>
營<hi>後改為羽林軍嘗改為衞</hi>左右威衞<hi>嘗改左右豹韜衛</hi>左右龍虎将軍平<lb/>
章事知政事参知機務同中書門下三品平章軍國重<lb/>
事節度使採訪使宣威<hi>武散</hi>懐化歸徳等将軍<hi>並武散以授歸義蕃</hi>
<hi>官</hi>
　　封爵<lb/>
黄帝方制萬里為萬國各百里唐虞夏建國凡五等曰<lb/>
公侯伯子男商公侯伯三等<hi>公百里侯七十里伯五十里</hi>周公侯伯<lb/>
子男五等<hi>公侯百里伯七十里子男五十里</hi>周公居攝改制大其封<hi>公五</hi>
<pb n="KR2d0006_WYG_056-15b"/>
<hi>百里侯四百里伯三百里子二百里男百里</hi>秦爵二十等<hi>最髙徹侯乃得食縣其次闗内侯食</hi>
<hi>租税於闗内餘十八等大庶長以下則如吏職</hi>漢國王國侯亭侯三等<hi>王皆裂地侯以</hi>
<hi>戶數為差分民自此始漢初論功封侯者凡百四十三人食邑者除租每戶一嵗更輸錢二百</hi>後漢亦<lb/>
三等<hi>皇子封王其郡為國其列侯雖鄧寇元勲不過四縣</hi>魏王公侯伯子男次縣<lb/>
侯次鄉侯次亭侯次闗内侯凡九等<hi>闗内侯為虚封自此始</hi>晉亦<lb/>
有王公侯伯子男又有開國郡公縣公郡縣侯伯子男<lb/>
及鄉亭闗内等侯凡十五等<hi>王大國二萬戶三軍兵五千次國一萬戶二軍兵三</hi>
<hi>千下國五千戶一軍兵千五百其公之制如五千戸國侯如不滿五千戸國並置一軍千人其伯子男以下各</hi>
<pb n="KR2d0006_WYG_056-16a"/>
<hi>有差不置軍</hi>宋皆因晉制惟大小國皆三軍<hi>至孝建中凡國官屬不得稱臣</hi>
<hi>於其主改稱下官</hi>齊因之梁因前代<hi>定制諸王言曰令境内稱之曰殿下公侯言曰教境</hi>
<hi>内稱之曰第下皆自稱曰寡人相已下表疏如臣而不得稱臣文書下羣官皆曰告</hi>陳有郡王嗣<lb/>
王藩王開國郡公開國縣公侯伯子男沐食侯鄉亭侯<lb/>
開國中闗外侯凡十二等後魏有王開國郡公散公侯<lb/>
散侯伯散伯子散子男散男凡十一等<hi>王食半公三分食一侯伯四分</hi>
<hi>食一子男五分食一</hi>北齊有王公侯伯子男六等後周有公侯伯<lb/>
子男五等隋有國王郡王國公郡公縣公侯伯子男凡<lb/>
<pb n="KR2d0006_WYG_056-16b"/>
九等唐國王郡王國公郡公開國郡公縣開國侯伯子<lb/>
男凡九等<hi>並無其土加實封者乃給租庸自武徳至天寳實封者百餘家自至徳至大歴三年實封</hi>
<hi>者二百六十五家</hi>
　　三公<lb/>
夏商以前云天子無爵三公無官<hi>伊尹曰三公調隂陽</hi>周以太師<lb/>
太傅太保曰三公漢以丞相大司馬御史大夫為三公<lb/>
後漢又以太尉司徒司空為三公<hi>天地災變即皆册免自太尉徐防始焉靈</hi>
<hi>帝就長安拜張温為太尉三公在外自温始也</hi>魏晉宋齊梁陳後魏北齊皆以<lb/>
<pb n="KR2d0006_WYG_056-17a"/>
太尉司徒司空為三公後周以太師太傅太保為三公<lb/>
<hi>司徒為卿</hi>隋以太尉司徒司空為三公唐因之<lb/>
　　宰相<lb/>
黄帝置六相堯有十六相商湯有左右相周成王有左<lb/>
右相秦悼武王始置左右丞相始皇又始置相國漢置<lb/>
丞相嘗置相國或左右丞相尋復舊成帝改御史大夫<lb/>
為司空與大司馬丞相是為三公皆宰相也哀帝改丞<lb/>
相為大司徒亦為宰相後漢以太尉司徒司空為宰相<lb/>
<pb n="KR2d0006_WYG_056-17b"/>
獻帝復置丞相魏改丞相為司徒而文帝置中書監令<lb/>
並掌機宻自是中書多為樞機之任亦宰相也又置大<lb/>
丞相及相國晉惠帝改丞相為司徒尋復舊俱為宰相<lb/>
而中書監令常管機要亦是相也宋齊梁陳並相因習<lb/>
或為丞相或為相國多非尋常人臣之職<hi>或掌機宻或録尚書或綜</hi>
<hi>朝櫂或管朝政或為侍中或給事中或受顧命皆為宰相然中書職任機務之司不必他名亦為宰相其有侍</hi>
<hi>中兼外官若宋王𢎞侍中兼内官若沈演之其例不少即非宰相並在當時委任而已</hi>後魏北齊<lb/>
亦置丞相俱為宰相尤重門下官多以侍中輔政亦宰<lb/>
<pb n="KR2d0006_WYG_056-18a"/>
相也後周大冢宰亦其任也其後亦置左右丞相隋有<lb/>
内史納言是真宰相<hi>栁述為兵部尚書参軍機宻又楊素為右僕射與髙熲専掌朝政</hi>
唐侍中中書令為真宰相中間嘗改為左右相他官参<lb/>
者無定員但加同中書門下三品平章事知政事知機<lb/>
務参與政事及平章軍國重事之名者並為宰相亦漢<lb/>
行丞相事之例也<hi>其同中書門下三品自貞觀中兵部尚書李勣始</hi>
　　禄秩<lb/>
周制自天子至下士凡六等諸侯國君十卿禄<hi>食二千八百八</hi>
<pb n="KR2d0006_WYG_056-18b"/>
<hi>十人</hi>卿四大夫禄<hi>食二百八/十八人</hi>大夫倍上士<hi>食七十二人</hi>上士倍<lb/>
中士<hi>食三十六人</hi>中士倍下士<hi>食十八人</hi>下士與庻人在官者同<lb/>
<hi>食九人庶人在官為未命為士者</hi>漢制自中二千石至百石凡十二等<lb/>
中二千石<hi>月俸百八十斛</hi>二千石<hi>百二/十斛</hi>比二千石<hi>百/斛</hi>千石<hi>八十斛</hi>
六百石<hi>七十斛</hi>比六百石<hi>六十/斛</hi>四百石<hi>五十/斛</hi>比四百石<hi>四十</hi>
<hi>五斛</hi>三百石<hi>四十/斛</hi>比三百石<hi>三十/七斛</hi>二百石<hi>三十斛</hi>比二百石<lb/>
<hi>二十七斛</hi>百石<hi>十六斛</hi>後漢大将軍三公俸各三百五十斛凡<lb/>
諸受俸皆半錢半榖延平中定制中二千石<hi>月俸錢九千米七十</hi>
<pb n="KR2d0006_WYG_056-19a"/>
<hi>二斛</hi>真二千石<hi>錢六千五百/米三十六斛</hi>比二千石<hi>錢五千米/三十四斛</hi>千石<hi>錢四</hi>
<hi>千米三十斛</hi>六百石<hi>錢三千五百/米二十一斛</hi>四百石<hi>錢二千五百米十五斛</hi>三百<lb/>
石<hi>錢二千米十二斛</hi>二百石<hi>錢一千/米九斛</hi>百石<hi>錢八百米四斛八斗</hi>臘及立春<lb/>
更班賜有差宋制州郡秩俸多随土所出無有定凖有<lb/>
父母祖父母年登七十者並給見錢其郡縣田禄以芒<lb/>
種為斷<hi>此前去官者則一年秩皆入前人此後去官者悉入後人</hi>梁制一品秩萬石<lb/>
二品三品秩為中二千石四品五品秩為二千石後魏<lb/>
其禄每一季一請諸宰人之官各随近給公田刺史十<lb/>
<pb n="KR2d0006_WYG_056-19b"/>
五頃太守十頃治中别駕各八頃縣令郡丞六頃更代<lb/>
相付北齊官秩一品每嵗八百疋從一品七百疋二品<lb/>
六百疋從二品五百疋三品四百疋從三品三百疋四<lb/>
品二百四十疋從四品二百疋五品一百六十疋從五<lb/>
品一百二十疋六品一百疋從六品八十疋七品六十<lb/>
疋從七品四十疋八品三十六疋從八品三十二疋九<lb/>
品二十八疋從九品二十四疋執事官一品以下給公<lb/>
田各有差後周制禄秩下士一百二十五石中士以上<lb/>
<pb n="KR2d0006_WYG_056-20a"/>
至大夫各倍之上大夫是為四千石卿二分孤三分公<lb/>
四分各益其一公因盈數為一萬石其九秩一百二十<lb/>
石八秩至於七秩每二秩六分而下各去其一二秩俱<lb/>
為四十石隋京官一品禄九百石其下每以百石為差<lb/>
至正四品是為三百石從四品二百五十石其下每以<lb/>
五十石為差至正六品是為一百石從六品九十石以<lb/>
下每以十石為差至從八品是為五十石其給皆以春<lb/>
秋二季刺史太守縣令則計戶而給禄各以戸數為九<lb/>
<pb n="KR2d0006_WYG_056-20b"/>
等之差二佐及郡守縣令京官給職分田一品者給田<lb/>
五頃至五品則為田三頃其下毎品以五十畝為差至<lb/>
九品為一頃外官亦各有職分田又給公廨田以供唐<lb/>
定給禄之制京官正一品<hi>米七百石錢九千八百</hi>從一品<hi>六百石</hi>正<lb/>
二品<hi>米五百石錢八千</hi>從二品<hi>米四百/六十石</hi>正三品<hi>米四百石錢六千一百</hi>從<lb/>
三品<hi>米三百六十石</hi>正四品<hi>米三百石錢/四千二百</hi>從四品<hi>米二百六十石</hi>正五<lb/>
品<hi>米二百石錢三千六百</hi>從五品<hi>米一百/六十石</hi>正六品<hi>米一百石錢二千四百</hi>從<lb/>
六品<hi>米九十石</hi>正七品<hi>米八十石錢/二千一百</hi>從七品<hi>米七/十石</hi>正八品<hi>米六</hi>
<pb n="KR2d0006_WYG_056-21a"/>
<hi>十七石錢一千六百</hi>從八品<hi>米六十/二石</hi>正九品<hi>米五十七石錢一千三百</hi>從九品<lb/>
<hi>米五十二石</hi>從品同外官各降一等<hi>其幹力及防閤庶僕並别給</hi>内外文<lb/>
武官自一品以下給職田京官諸司及郡縣又給公𪠘<lb/>
田並有差<lb/>
職官目録<lb/>
　三公第一<lb/>
　宰相第二<lb/>
　門下省第三<lb/>
<pb n="KR2d0006_WYG_056-21b"/>
　中書省第四<lb/>
　尚書省第五<lb/>
　御史臺第六<lb/>
　諸卿第七<lb/>
　武官第八<lb/>
　東宫官第九<lb/>
　王侯第十<lb/>
　州郡第十一<lb/>
<pb n="KR2d0006_WYG_056-22a"/>
　文武散官第十二<lb/>
　勲官第十三<lb/>
　命婦第十四<lb/>
　禄秩第十五<lb/>
　官品第十六<lb/>
　<lb/>
　<lb/>
　<lb/>
<pb n="KR2d0006_WYG_056-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷五十一<lb/>
</p>
<p>
</p>
  </div>
</body>
</text>
</TEI>
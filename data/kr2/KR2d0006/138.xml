<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百十八下</head> <lb/>
    <p>
<pb n="KR2d0006_WYG_138-1a"/>
欽定四庫全書<lb/>
　通志卷一百十八下<lb/>
　　宋　右　廸　功　郎　鄭　樵　漁　仲　撰<lb/>
　列傳第三十一下<lb/>
廖立字公淵武陵臨沅人先主領荆州牧辟為従事年<lb/>
及三十擢為長沙太守先主入蜀諸葛亮鎮荆土孫權<lb/>
遣使通好於亮因問士人有誰相經緯者亮荅曰龐統<lb/>
廖立椘之良才當賛興世業者也建安二十年權遣吕<lb/>
<pb n="KR2d0006_WYG_138-1b"/>
蒙奄襲南三郡立脫身走自歸先主先主素識待之不<lb/>
深責也以為巴郡太守二十四年先主為漢中王徴立<lb/>
為侍中後主襲位徙長水校尉立本意自謂才名宜為<lb/>
諸葛亮之貳而更㳺散在李嚴等下常懐怏怏後丞相<lb/>
掾李郃蒋琬至立所立謂曰軍當逺出卿諸人好諦其<lb/>
事昔先主不取漢中走與吳人争南三郡卒以三郡與<lb/>
吳人徒勞役吏士無益而還既亡漢中使夏侯淵張郃<lb/>
深入於巴㡬喪一州後至漢中使闗侯身死無孑遺上<lb/>
<pb n="KR2d0006_WYG_138-2a"/>
庸覆敗徒失一方是闗怙恃勇名作軍無法直以意突<lb/>
耳故前後數喪師衆也如向朗文恭凡俗之人耳恭作<lb/>
治中無綱紀朗昔奉馬良兄弟謂為聖人今作長史素<lb/>
能合道中郎郭演長従人者耳不足與經大事而作侍<lb/>
中今弱世也欲任此三人為不然也王連流俗茍作掊<lb/>
克使百姓疲弊以致今日郃琬具白其言於諸葛亮亮<lb/>
表立曰長水校尉廖立坐自貴大臧否羣士公言國家<lb/>
不任賢達而任俗吏又言萬人率者皆小子也誹謗先<lb/>
<pb n="KR2d0006_WYG_138-2b"/>
帝疵毁衆臣人有言國家兵衆簡練部伍分明者立舉<lb/>
頭視屋憤咤作色曰何足言凡如是者不可勝數羊之<lb/>
亂羣猶能為害况立託在大位中人以下識真偽邪於<lb/>
是廢立為民徙汶山郡立躬率妻子耕殖自守聞諸葛<lb/>
亮卒垂泣歎曰吾終為左袵矣後監軍姜維率偏軍經<lb/>
汶山往詣立稱立意氣不衰言論自若立遂終於徙所<lb/>
妻子還蜀<lb/>
李嚴字正方南陽人也少為郡職吏以才幹稱荆州牧<lb/>
<pb n="KR2d0006_WYG_138-3a"/>
劉表使歴諸郡縣曹操入荆州時嚴宰秭歸遂西詣蜀<lb/>
劉璋以為成都令復有能名建安十八年署嚴為護軍<lb/>
拒先主於緜竹嚴率衆降先主先主拜嚴裨将軍成都<lb/>
既定為犍為太守興業将軍二十三年盗賊馬秦高勝<lb/>
等起事於郪合聚部伍數萬人到資中縣時先主在漢<lb/>
中嚴不更發兵但率将郡士五千人討之斬秦勝等首<lb/>
枝黨星散悉復民籍又越嶲夷率高定遣軍圍新道縣<lb/>
嚴馳赴救賊皆破走加輔漢将軍領郡如故章武二年<lb/>
<pb n="KR2d0006_WYG_138-3b"/>
先主徴嚴詣永安宫拜尚書令二年先主疾病嚴與諸<lb/>
葛亮並受遺詔輔少主以嚴為中都䕶統内外軍事留<lb/>
鎮永安建興元年封都鄉侯假莭加光祿勲四年轉為<lb/>
前将軍以諸葛亮欲出軍漢中嚴當知後事移屯江州<lb/>
留護軍陳到駐永安皆統屬嚴嚴與孟達書曰吾與孔<lb/>
眀俱受寄託憂深責重思得良伴亮亦與達書曰部分<lb/>
如流趣捨㒺滯正方性也其見貴重如此八年遷驃騎<lb/>
将軍以曹真欲三道向漢川亮命嚴将二萬人赴漢中<lb/>
<pb n="KR2d0006_WYG_138-4a"/>
亮表嚴子豐為江州都督督軍典嚴後事亮以明年當<lb/>
出軍命嚴以中都護署府事嚴改名為平九年春亮軍<lb/>
祁山平督運事值秋夏之際霖雨運糧不繼平遣參軍<lb/>
狐忠督軍成藩喻指呼亮還亮承以退軍平聞軍退乃<lb/>
更陽驚説軍糧饒足何以便歸欲以觧已不辦之責顯<lb/>
亮不進之愆也又表後主說軍偽退欲以誘賊與戰亮<lb/>
具出其前後手筆書疏本末平違錯章灼平辭窮情竭<lb/>
首謝罪負於是亮表廢平為民徙梓潼郡十二年平聞<lb/>
<pb n="KR2d0006_WYG_138-4b"/>
亮卒發病死平常冀亮當自補復䇿後人不能故以激<lb/>
憤也豐官至朱提太守<lb/>
劉琰字威碩魯國人也先主在豫州辟為従事以其宗<lb/>
姓風流善談論厚親待之遂随従周旋常為賔客先主<lb/>
定益州以琰為固陵太守後主立封都鄉侯班位每亞<lb/>
李嚴為衛尉中軍師後将軍遷車騎将軍然不豫國政<lb/>
但領兵千餘随丞相亮諷議而已車服飲食號為侈靡<lb/>
侍婢數十皆能為聲樂又悉敎誦讀魯靈光殿賦建興<lb/>
<pb n="KR2d0006_WYG_138-5a"/>
十年與前軍師魏延不和言語虚誕亮責讓之琰與亮<lb/>
牋陳謝深自懲責於是亮遣琰還成都官位如故琰失<lb/>
志慌惚十二年春琰妻胡氏入賀太后太后令特留胡<lb/>
氏經月乃出胡氏有美色琰疑其與後主有私呼卒五<lb/>
百撾胡至於以履搏面而後棄遣胡具以告琰坐下獄<lb/>
有司議曰卒非撾妻之人面非受履之地琰竟棄市自<lb/>
是大臣妻母朝慶遂絶<lb/>
魏延字文長義陽人也以部曲随先主入蜀數有戰功<lb/>
<pb n="KR2d0006_WYG_138-5b"/>
遷牙門将軍先主為漢中王遷治成都當得重将以鎮<lb/>
漢川衆論以為必在張飛飛亦以心自許先主乃㧞延<lb/>
為督漢中鎮逺将軍領漢中太守一軍盡驚先主大㑹<lb/>
羣臣問延曰今委卿以重任卿居之欲云何延對曰若<lb/>
曹操舉天下而來請為大王拒之偏将十萬之衆至請<lb/>
為大王吞之先主稱善衆咸壮其言先主踐尊號進拜<lb/>
鎮北将軍建興元年封都亭侯五年諸葛亮駐漢中更<lb/>
以延為督前部領丞相司馬涼州刺史八年使延西入<lb/>
<pb n="KR2d0006_WYG_138-6a"/>
𦍑中魏後将軍費瑶雍州刺史郭淮與延戰于陽谿延<lb/>
大破淮等遷為前軍師征西大将軍假節進封南鄭侯<lb/>
延每随亮出輒欲請兵萬人與亮異道㑹於潼闗如韓<lb/>
信故事亮制而不許延常謂亮為怯嘆恨己才用之不<lb/>
盡延既善飬士卒勇猛過人又性矜高當時皆避下之<lb/>
唯楊儀不假借延延以為至忿有如水火十二年亮出<lb/>
北谷口延為前鋒去亮營十里延夢頭上生角以問占<lb/>
夢趙直直詐延曰夫麒麟有角而不用此不戰而賊欲<lb/>
<pb n="KR2d0006_WYG_138-6b"/>
自破之象也退而告人曰角之為字刀下用也頭上用<lb/>
刀其凶甚矣秋亮病困宻與長史楊儀司馬費禕護軍<lb/>
姜維䓁作身歿之後退軍莭度令延斷後姜維次之若<lb/>
延或不従命軍便自發亮適卒秘不發喪儀令禕往揣<lb/>
延意指延曰丞相雖亡吾自見在府親官屬便可将喪<lb/>
還葬吾自當率諸軍擊賊云何以一人死而廢天下之<lb/>
事邪且魏延何人當為楊儀所部勒作斷後将乎因與<lb/>
禕共作留部分令禕手書與已連名告下諸将禕紿延<lb/>
<pb n="KR2d0006_WYG_138-7a"/>
曰當為君還觧楊長史長史文吏稀更軍事必不違命<lb/>
也禕出門馳馬而去延尋悔追之已不及矣延遣人覘<lb/>
儀等遂便欲案亮成䂓諸營相次引軍還延大怒攙儀<lb/>
未發率所領徑先南歸所過燒絶閣道延儀各相表叛<lb/>
逆一日之中羽檄交至後主以問侍中董允留府長史<lb/>
蒋琬琬允咸保儀疑延儀䓁槎山通道晝夜兼行亦繼<lb/>
延後延先至據南谷口遣兵逆擊儀䓁儀䓁令何平在<lb/>
前禦延平叱延先登曰公亡身尚未寒汝軰何敢乃爾<lb/>
<pb n="KR2d0006_WYG_138-7b"/>
延士衆知曲在延莫為用命軍皆散延獨與其子數人<lb/>
逃亡奔漢中儀遣馬岱追斬之致首於儀儀起自踏之<lb/>
曰庸奴復能作惡不遂夷延三族初蒋琬率宿衛諸營<lb/>
赴難北行行數十里延死問至乃旋原延意不北降魏<lb/>
而南還者但欲除殺儀䓁平日諸将素不同者冀時論<lb/>
必當以代亮本指如此不便背叛<lb/>
楊儀字威公襄陽人也建安中為荆州刺史傅羣主簿<lb/>
背羣而詣襄陽太守闗侯侯命為功曹遣奉使西詣先<lb/>
<pb n="KR2d0006_WYG_138-8a"/>
主先主與語論軍國計䇿政治得失大悦之因辟為左<lb/>
将軍兵曹掾及先主為漢中王抜儀為尚書先主稱尊<lb/>
號東征吳儀與尚書令劉巴不睦左遷遥署𢎞農太守<lb/>
建興三年丞相亮以為參軍署府事将南行五年随亮<lb/>
漢中八年遷長史加綏軍将軍亮數出軍儀常䂓畫分<lb/>
部籌度糧糓不稽思慮斯須便了軍戎莭度取辦於儀<lb/>
亮深惜儀之才幹慿魏延之驍勇常恨二人之不平不<lb/>
忍有所偏廢也十二年随亮出屯谷口亮卒於敵場儀<lb/>
<pb n="KR2d0006_WYG_138-8b"/>
既領軍還又誅討延自以為功勲至大宜當代亮秉政<lb/>
呼都尉趙正以周易筮之卦得家人黙然不悦而亮平<lb/>
生宻指以儀性狷狭意在蒋琬琬遂為尚書令益州刺<lb/>
史儀至拜為中軍師無所統領従容而已初儀為先主<lb/>
尚書琬為尚書郎後雖俱為丞相參軍長史儀毎従行<lb/>
當其勞劇自為年宦先琬才能踰之於是怨憤形于聲<lb/>
色嘆咤之音發于五内時人畏其言語不莭莫敢従也<lb/>
惟後軍師費禕往慰省之儀對禕恨望前後云云又語<lb/>
<pb n="KR2d0006_WYG_138-9a"/>
禕曰往者丞相亡沒之際吾若舉軍以就魏氏處世寧<lb/>
當落度如此邪令人追悔不可復及禕宻表其言十三<lb/>
年廢儀為民徙漢嘉郡儀至徙所復上書誹謗辭指激<lb/>
切遂下郡收儀儀自殺其妻子還蜀<lb/>
霍峻字仲邈南郡枝江人也兄篤於鄉里合部曲數百<lb/>
人篤卒荆州牧劉表令峻攝其衆表卒峻率衆歸先主<lb/>
先主以峻為中郎将先主自葭萌南還襲劉璋留峻守<lb/>
葭萌城張魯遣将楊帛誘峻求共守城峻曰小人頭可<lb/>
<pb n="KR2d0006_WYG_138-9b"/>
得城不可得帛乃退去後璋将扶禁向存等帥萬餘人<lb/>
由閬水上攻圍峻且一年不能下峻城中兵纔數百人<lb/>
伺其怠隙選精鋭出撃大破之即斬存首先主定蜀嘉<lb/>
峻之功乃分廣漢為梓潼郡以峻為梓潼太守禆将軍<lb/>
在官三年年四十卒還𦵏成都先主甚悼惜乃詔諸葛<lb/>
亮曰峻既佳士加有功於國欲行酹遂親率羣僚臨㑹<lb/>
弔祭因留宿墓上當時榮之子弋字紹先先主末年為<lb/>
太子舎人後主踐阼除謁者丞相諸葛亮北駐漢中請<lb/>
<pb n="KR2d0006_WYG_138-10a"/>
為記室使與子喬共周旋㳺處亮卒為黄門侍郎後主<lb/>
立太子璿以弋為中庶子璿好騎射出入無度弋援引<lb/>
古義盡言規諌甚得切磋之體後為參軍庲降屯副貳<lb/>
都督又轉護軍統事如前時永昌郡夷獠恃險不賔數<lb/>
為寇害乃以弋領永昌太守率偏軍討之遂斬其豪率<lb/>
破壊邑落郡界寧静遷監軍翊軍将軍領建寧太守還<lb/>
統南郡事景耀六年進拜安南将軍是嵗蜀并于魏初<lb/>
弋聞有魏師欲赴成都後主以備敵既定不聴及成都<lb/>
<pb n="KR2d0006_WYG_138-10b"/>
不守弋素服號哭大臨三日諸将咸勸宜速降弋曰今<lb/>
道路隔塞未知主上安危大故去就不可茍也若主上<lb/>
與魏和見遇以禮則保境而降不晚也若萬一危辱吾<lb/>
将以死拒之何論遲速邪及得後主東遷之問始率六<lb/>
郡将守上表納質魏相國司馬昭嘉其義就拜南中都<lb/>
督委以本任遣将兵救吕興平交阯日南九真三郡以<lb/>
功封列侯弋孫彪為晉越嶲太守<lb/>
王連字文儀南陽人也劉璋時入蜀為梓潼令先主起<lb/>
<pb n="KR2d0006_WYG_138-11a"/>
事葭萌進軍來南連閉城不降先主義之不彊逼也及<lb/>
成都既平以連為什邡令轉任廣都所居有績遷司鹽<lb/>
校尉較鹽鐡之利利入甚多有禆國用於是簡取良才<lb/>
以為官屬若吕乂杜祺劉幹䓁終皆至大官自連所㧞<lb/>
也遷蜀郡太守興業将軍領鹽府如故建興元年拜屯<lb/>
騎校尉領丞相長史封平陽亭侯時南方諸郡不賔諸<lb/>
葛亮将自征之連諌以為此不毛之地疫癘之鄉不宜<lb/>
以一國之望冒險而行亮慮諸将才不及已意欲必往<lb/>
<pb n="KR2d0006_WYG_138-11b"/>
而連言輒懇至故停留者久之㑹連卒子山嗣官至江<lb/>
陽太守<lb/>
向朗字巨達襄陽宜城人也荆州牧劉表以為臨沮長<lb/>
表卒歸先主先主定江南使朗督秭歸夷道巫山夷陵<lb/>
四縣軍民事蜀既平以朗為巴西太守頃之轉任䍧牱<lb/>
又徙房陵後主踐阼為歩兵校尉代王連領丞相長史<lb/>
丞相亮南征朗留統後事五年随亮漢中朗素與馬謖<lb/>
善謖逃亡朗知情不舉亮恨之免官還成都數年為光<lb/>
<pb n="KR2d0006_WYG_138-12a"/>
禄勲亮卒後徙左将軍追論舊功封顯明亭侯位特進<lb/>
初朗少時雖渉獵文學然不治素檢以吏能見稱自去<lb/>
長史優㳺無事垂二十年乃更潛心典籍孜孜不倦年<lb/>
踰八十猶手自校書刋定謬誤積聚篇卷於時最多開<lb/>
門接賔誘納後進但講論古義不干時事以是見稱上<lb/>
自執政下及童冠皆敬重焉延熙十年卒子條嗣景耀<lb/>
中為御史中丞朗兄子寵先主時為牙門将秭歸之敗<lb/>
寵營特完建興元年封都亭侯後為中部督典宿衛兵<lb/>
<pb n="KR2d0006_WYG_138-12b"/>
諸葛亮當北行表與後主曰将軍向寵性行均淑曉暢<lb/>
軍事試用於昔先帝稱之曰能是以衆論舉寵為督愚<lb/>
以為營中之事悉以咨之必能使行陳和睦優劣得所<lb/>
也遷中領軍延熙三年征漢嘉蠻夷遇害寵弟充歴射<lb/>
聲校尉尚書<lb/>
張裔字君嗣蜀郡成都人也治公羊春秋博渉史漢汝<lb/>
南許文休入蜀謂裔幹理敏㨗是中夏鍾元常之倫也<lb/>
劉璋時舉孝㢘為魚復長還州署従事領帳下司馬張<lb/>
<pb n="KR2d0006_WYG_138-13a"/>
飛自荆州由墊江入璋授裔兵拒張飛於徳陽陌下軍<lb/>
敗還成都為璋奉使詣先主先主許以禮其君而安其<lb/>
人也裔還城門乃開先主以裔為巴郡太守還為司金<lb/>
中郎将典作農戰之器先是益州郡殺太守正昻耆率<lb/>
雍闓恩信著於南土使命周旋逺通孫權至是先主乃<lb/>
以裔為益州太守徑往至郡闓遂趦趄不賔假鬼教曰<lb/>
張府君如瓠壺外雖澤而内實麤不足殺令縛與吳扵<lb/>
是遂送裔於權㑹先主薨諸葛亮遣鄧芝使吳亮令芝<lb/>
<pb n="KR2d0006_WYG_138-13b"/>
言次可従權請裔裔自至吳數年流徙伏匿權未之知<lb/>
也故許芝遣裔裔臨發權乃引見問裔曰蜀卓氏寡女<lb/>
亡奔司馬相如貴土風俗何以乃爾乎裔對曰愚以為<lb/>
卓氏之寡女猶賢於買臣之妻權又謂裔曰君還必用<lb/>
事西朝終不作田父於閭里也将何以報我裔對曰裔<lb/>
負罪而歸将委命有司若蒙徼倖得全首領五十八已<lb/>
前父母之年也自此已後大王之賜也權言笑歡悦有<lb/>
器裔之色裔出閤深悔不能陽愚即便就船倍道兼行<lb/>
<pb n="KR2d0006_WYG_138-14a"/>
權果追之裔已入永安界數十里追者不能及既至蜀<lb/>
丞相亮以為參軍署府事又領益州治中従事亮出駐<lb/>
漢中裔以射聲校尉領留府長史常稱曰公賞不遺逺<lb/>
罰不阿近爵不可以無功取刑不可以貴勢免此賢愚<lb/>
之所以僉忘其身者也其眀年北詣亮諮事送者數百<lb/>
車乘盈路裔還書與所親曰近者渉道晝夜接賔不得<lb/>
寧息人自敬丞相長史男子張君嗣附之疲倦欲死其<lb/>
談啁流速皆此類也少與犍為楊恭友善恭早死遺孤<lb/>
<pb n="KR2d0006_WYG_138-14b"/>
未數嵗裔迎留與分屋而居事恭母如母恭之子息長<lb/>
大為之娶婦買田宅産業使立門户撫恤故舊振贍衰<lb/>
宗行義甚至加輔漢将軍領長史如故建興八年卒子<lb/>
毣<hi>音忙角反</hi>嗣歴三郡守監軍毣弟郁太子中庶子<lb/>
楊洪字季休犍為武陽人也劉璋時歴部諸郡先主定<lb/>
蜀太守李嚴命為功曹嚴欲徙郡治舎洪固諌不聴遂<lb/>
辭功曹請退嚴欲薦洪於州為蜀部従事先主争漢中<lb/>
急書發兵軍師将軍諸葛亮以問洪洪曰漢中則益州<lb/>
<pb n="KR2d0006_WYG_138-15a"/>
咽喉存亡之機㑹若無漢中則無蜀矣此家門之禍也<lb/>
方今之事男子當戰女子當運發兵何疑時蜀郡太守<lb/>
法正従先主北行亮於是表洪領蜀郡太守衆事皆辦<lb/>
遂使即真頃之轉為益州治中従事先主既稱尊號征<lb/>
吳不克還住永安漢嘉太守黄元素為諸葛亮所不善<lb/>
聞先主病疾懼有後患舉郡反燒臨卭城時亮東行省<lb/>
疾成都單虚是以元益無所憚洪即啟太子遣其親兵<lb/>
使将軍陳曶鄭綽討元衆議以為元若不能圍成都當<lb/>
<pb n="KR2d0006_WYG_138-15b"/>
由越嶲據南中洪曰元性素凶暴無他恩信何能辨此<lb/>
不過乘水東下冀主上平安面縳歸死如其有異奔吳<lb/>
求活耳勅曶綽但於南安峡口遮即便得矣曶綽承洪<lb/>
言果生獲元洪建興元年賜爵闗内侯復為蜀郡太守<lb/>
忠莭将軍後為越騎校尉領郡如故五年丞相亮北駐<lb/>
漢中欲用張裔為留府長史問洪何如洪對曰裔天姿<lb/>
明察長於治劇才誠堪之然性不公平恐不可専任不<lb/>
如留向朗朗情偽差少裔随従目下效其器能於事兩<lb/>
<pb n="KR2d0006_WYG_138-16a"/>
善初裔與洪親善裔流放在吳洪臨裔郡裔子郁給郡<lb/>
吏以㣲過受罰洪不原假裔後還聞深以為恨與洪情<lb/>
好有損及洪見亮出至裔所具説所言裔荅洪曰公留<lb/>
我了矣明府不能止時人或疑洪意自欲作長史或疑<lb/>
洪知裔自嫌不願裔處要職典後事也後裔與司鹽校<lb/>
尉岑述不和至於忿恨亮與裔書曰君昔在陌下營壊<lb/>
吾之用心食不知味後流迸南海相為悲歎寝不安席<lb/>
及其來還委付大任同奨王室自以為與君古之石交<lb/>
<pb n="KR2d0006_WYG_138-16b"/>
也石交之道舉讐以相益割骨肉以相明猶不相謝也<lb/>
况吾但委意於元儉而君不能忍邪論者由是明洪無<lb/>
私洪少不好學問而忠清款亮憂公如家事繼母至孝<lb/>
六年卒官始洪為李嚴功曹嚴未至犍為而洪已為蜀<lb/>
郡洪迎門下書佐何祗有才䇿功幹舉郡吏數年為廣<lb/>
漢太守時洪亦在蜀郡是以西土咸服諸葛亮能盡時<lb/>
人之器用也祗字君肅少寒貧為人寛厚通濟體甚壮<lb/>
大又能飲食好聲色不持莭儉故時人少貴之者嘗夢<lb/>
<pb n="KR2d0006_WYG_138-17a"/>
井中生桑以問占夢趙直直曰桑非井中之物㑹當移<lb/>
植然桑字四十下八君壽恐不過此祗笑言得此足矣<lb/>
初仕郡後為督軍従事時諸葛亮用法峻宻隂聞祗㳺<lb/>
戲放縦不勤所職當奄往錄獄衆人咸為祗懼祗宻聞<lb/>
之夜張燈火見囚讀諸觧状亮果晨往祗悉已闇誦荅<lb/>
對觧釋無所凝滯亮甚異之出補成都令時郫縣令缺<lb/>
以祗兼二縣二縣户口猥多切近都邑饒諸姦穢每比<lb/>
常入眠睡值其覺寤輒得姦詐衆咸畏祗之發擿故以<lb/>
<pb n="KR2d0006_WYG_138-17b"/>
為有術無敢欺者祇嘗使人投筭聴其讀而心計之不<lb/>
差升合其精如此汶山夷不安以祗為汶山太守民夷<lb/>
服信遷廣漢太守後夷反畔辭令得前何府君乃能安<lb/>
我耳時難屈祗抜祗族人為汶山太守夷復得安轉祗<lb/>
為犍為年四十八卒如趙直所言<lb/>
費詩字公舉犍為南安人也劉璋時為緜竹令先主攻<lb/>
緜竹時詩先舉城降成都既定先主領益州牧以詩為<lb/>
督軍従事出為䍧牱太守還為州前部司馬先主為漢<lb/>
<pb n="KR2d0006_WYG_138-18a"/>
中王遣詩拜闗侯為前将軍侯聞黄忠為後将軍侯怒<lb/>
曰大丈夫終不與老兵同列不肯受拜詩謂侯曰夫立<lb/>
王業者所用非一昔蕭曹與高祖少小親舊而陳韓亡<lb/>
命後至論其班列韓最居上未聞蕭曹以此為怨今漢<lb/>
王以一時之功隆崇於漢升然意之輕重寧當與君侯<lb/>
齊乎且王與君侯譬猶一體同休䓁戚禍福共之愚謂<lb/>
君侯不宜計官號之高下爵禄之多少為意也僕一介<lb/>
之使銜命之人君侯不受拜如是便還但相為惜此舉<lb/>
<pb n="KR2d0006_WYG_138-18b"/>
動恐有後悔耳侯大感悟遽即受拜後羣臣議欲推漢<lb/>
中王稱尊號詩上疏曰殿下以曹操父子偪主簒位故<lb/>
乃羈旅萬里糾合士衆将以討賊今大敵未死而先自<lb/>
立恐人心疑惑昔高祖與椘約先破秦者王及屠咸陽<lb/>
獲子嬰猶懐推讓况今殿下未出門<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>便欲自立邪愚<lb/>
臣實不為殿下取也由是忤㫖左遷部永昌従事建興<lb/>
三年随諸葛亮南征歸至漢陽適降人李鴻來詣亮亮<lb/>
見鴻時蒋琬與詩在坐鴻曰間過孟達許適見王沖従<lb/>
<pb n="KR2d0006_WYG_138-19a"/>
南來言往者達之去就明公切齒欲誅達妻子賴先主<lb/>
不聴耳達曰諸葛亮見顧有本末終不爾也盡不信沖<lb/>
言委仰明公無復己巳亮謂琬詩曰還都當有書與子<lb/>
度相聞詩進曰孟達小子昔事振威不忠後又背叛先<lb/>
主反覆之人何足與書邪亮黙然不答亮欲誘達以為<lb/>
外援竟與達書曰往年南征嵗未及還適與李鴻㑹於<lb/>
漢陽承知消息慨然永嘆以存足下平素之志豈徒空<lb/>
託名榮貴為乖離乎嗚呼孟子斯實劉封侵陵足下以<lb/>
<pb n="KR2d0006_WYG_138-19b"/>
傷先主待士之義又鴻道王沖造作虚語云足下量度<lb/>
吾心不受沖説尋表明之言追平生之好依依東望故<lb/>
遣此書達得亮書數相交通辭欲叛魏魏遣司馬懿征<lb/>
之即斬滅達亮亦以達無欵誠之心故不救助也蒋琬<lb/>
秉政以詩為諌議大夫卒於家王沖者廣漢人為牙門<lb/>
将統屬江州督李嚴為嚴所疾懼罪降魏魏以為樂陵<lb/>
太守詩子立晉散騎常侍<lb/>
杜微字國輔梓潼涪人也少受學於廣漢任安劉璋辟<lb/>
<pb n="KR2d0006_WYG_138-20a"/>
為従事以疾去官及先主定蜀微常稱聾閉門不出建<lb/>
興二年丞相亮領益州牧選迎皆妙簡舊徳以秦宓為<lb/>
别駕五梁為功曹微為主簿微固辭輿而致之既至亮<lb/>
引見微微自陳謝亮以微不聞人語於坐上與書曰服<lb/>
聞徳行饑渴歴時清濁異流無縁咨覯王元泰李伯仁<lb/>
王文儀楊李休丁君幹李永南兄弟文仲寳等每嘆高<lb/>
志未見如舊猥以空虚統領貴州徳薄任重慘慘憂慮<lb/>
朝廷主公今年始十八天姿仁敏愛徳下士天下之人<lb/>
<pb n="KR2d0006_WYG_138-20b"/>
思慕漢室欲與君因天順民輔此明主以隆季興之功<lb/>
著勲於竹帛也以謂賢愚不相為謀故自割絶守勞而<lb/>
已不圗自屈也微自乞老病求歸亮又與書荅曰曹丕<lb/>
簒弑自立為帝是猶土龍芻狗之有名也欲與羣賢因<lb/>
其邪偽以正道滅之怪君未有相誨便欲求還於山野<lb/>
丕又大興師役以向吳椘今因丕多務且以閉境勤農<lb/>
育飬人物並治甲兵以待其挫然後伐之可使兵不戰<lb/>
民不勞而天下定也君但當以徳輔時耳不責君軍事<lb/>
<pb n="KR2d0006_WYG_138-21a"/>
何為汲汲欲求去乎其敬微如此拜為諌議大夫以從<lb/>
其志五梁者字徳山犍為南安人也以儒學莭操稱従<lb/>
議郎遷諌議大夫五官中郎将<lb/>
杜瓊字伯瑜蜀郡成都人也少受學於任安精究安術<lb/>
劉璋時辟為従事先主定益州領牧以瓊為議曹従事<lb/>
後主踐阼拜諌議大夫遷左中郎将大鴻臚太常為人<lb/>
静嘿少言闔門自守不與世事蒋琬費禕等皆器重之<lb/>
雖學業入深初不視天文有所論説後進通儒譙周常<lb/>
<pb n="KR2d0006_WYG_138-21b"/>
問其意瓊荅曰欲眀此術甚難須當身視識其形色不<lb/>
可信人也晨夜苦劇然後知之復憂漏泄不如不知是<lb/>
以不復視也周因問曰昔周徴君舒以為當塗髙者魏<lb/>
也其義何也瓊荅曰魏闕名也當塗而髙聖人取類而<lb/>
言耳又問周曰寧復有所怪邪周曰未達也瓊又曰古<lb/>
者名官職不言曹始自漢以來名官盡言曹吏言屬曹<lb/>
卒言侍曹此殆天意也瓊年八十餘延熙十三年卒著<lb/>
韓詩章句十餘萬言不教諸子内學無傳業者周縁瓊<lb/>
<pb n="KR2d0006_WYG_138-22a"/>
言乃觸類而長之曰春秋傳著晉穆侯名太子曰仇弟<lb/>
曰成師師服曰異哉君之名子也嘉耦曰妃怨耦曰仇<lb/>
今君名太子曰仇弟曰成師始兆亂矣兄其替乎其後<lb/>
果如服言及漢靈帝名二子曰史侯董侯既立為帝後<lb/>
皆免為諸侯與師服言相似也先主諱備其訓具也後<lb/>
主諱禪其訓授也如言劉已具當授與人也意者甚於<lb/>
穆侯靈帝之名子後宦人黄皓弄權於内景耀五年宫<lb/>
中大樹無故自折周深憂之無所與言乃書柱曰衆而<lb/>
<pb n="KR2d0006_WYG_138-22b"/>
大期之㑹具而授若何復言曹者衆也魏者大也衆而<lb/>
大天下其當㑹也具而授如何復有立者乎蜀既亡咸<lb/>
以周言為驗周曰此雖已所推尋然有所因由杜君之<lb/>
辭而廣之耳殊無神思獨至之異也<lb/>
許慈字仁篤南陽人也師事劉熙善鄭氏學治易尚書<lb/>
三禮毛詩論語建安中與許靖䓁俱自交州入蜀時又<lb/>
有魏郡胡潛字公興不知其所以在益土潛雖學不沾<lb/>
洽然卓犖彊識祖宗制度之儀䘮紀五服之數皆指掌<lb/>
<pb n="KR2d0006_WYG_138-23a"/>
畫地舉手可采先主定蜀承䘮亂之餘歴紀學業衰廢<lb/>
乃鳩合典籍沙汰衆學慈潛並為博士與孟光來敏䓁<lb/>
典掌舊文值庶事草創動多疑議慈潛更相克伐謗讟<lb/>
忿争形於聲色書籍有無不相通借時尋楚撻以相震<lb/>
攇<hi>攇許晚反</hi>其矜已妬彼乃至於此先主愍其若斯羣僚大<lb/>
㑹使倡家假為二子之容傚其訟鬩之状酒酣樂作以<lb/>
為嬉戯初以辭義相難終以刀杖相屈用感切之潛先<lb/>
歿慈後主世稍遷至大長秋卒子勛傳其家業復為博<lb/>
<pb n="KR2d0006_WYG_138-23b"/>
士<lb/>
孟光字孝裕河南洛陽人漢太尉孟郁之族靈帝末為<lb/>
講部吏獻帝遷都長安遂逃入蜀劉焉父子待以客禮<lb/>
博物識古無書不覽尤鋭意三史長於漢家舊典好公<lb/>
羊春秋而譏呵左氏每與來敏爭此二義光常譊譊讙<lb/>
咋先主定益州拜為議郎與許慈䓁並掌制度後主踐<lb/>
阼為符莭令屯騎校尉長樂少府遷大司農延熙九年<lb/>
秋大赦光於衆中責大将軍費禕曰夫赦者偏枯之物<lb/>
<pb n="KR2d0006_WYG_138-24a"/>
非明世所宜有也衰弊窮極必不得已然後乃可權而<lb/>
行之耳今主上仁賢百僚稱職有何旦夕之危倒縣之<lb/>
急而數施非常之恩以恵姦宄之惡乎又鷹隼始擊而<lb/>
更原宥有罪上犯天時下違人理老夫耄朽不達治體<lb/>
竊謂斯法難以經久豈具瞻之高美所望於明徳哉禕<lb/>
但顧謝踧踖而已光之指擿痛癢多如是類故執政重<lb/>
臣心不能悦爵位不登每直言無所囬避為代所嫌太<lb/>
常廣漢鐔承光禄勲河東裴雋年資皆在光後而登據<lb/>
<pb n="KR2d0006_WYG_138-24b"/>
上列處光之右盖以此也後進文士祕書郎郤正數従<lb/>
光諮訪光問正太子所習讀并其情性好尚正荅曰奉<lb/>
親䖍恭夙夜匪懈有古世子之風接待羣僚舉動出於<lb/>
仁恕光曰如君所道皆家户所有耳吾今所問欲知其<lb/>
權略智調何如也正曰世子之道在於承志竭歡既不<lb/>
得妄有施為且智調蔵於胷懐權畧應時而發此之有<lb/>
無焉可豫設也光觧正慎宜不為放談乃曰吾好直言<lb/>
無所囬避每彈射利病為世人所譏嫌疑省君意亦不<lb/>
<pb n="KR2d0006_WYG_138-25a"/>
甚好吾言然語有次今天下未定智意為先智意雖有<lb/>
自然然不可力彊致也此儲君讀書寧當傚吾䓁竭力<lb/>
博識以待訪問如博士探䇿講試以求爵位邪當務其<lb/>
急者正深謂光言為然後光坐事免官年九十餘卒<lb/>
來敏字敬達義陽新野人來歙之後也父艶為漢司馬<lb/>
漢末大亂敏随姊夫奔荆州姊夫黄琬是劉璋祖母之<lb/>
姪故璋遣迎琬妻敏遂俱與姊入蜀常為璋賔客渉獵<lb/>
書籍善左氏春秋尤精於倉雅訓詁好是正文字先主<lb/>
<pb n="KR2d0006_WYG_138-25b"/>
定益州署敏典學校尉及立太子以為家令後主踐阼<lb/>
為虎賁中郎将丞相亮住漢中請為軍祭酒輔軍将軍<lb/>
坐事去職亮卒後還成都為大長秋又免後累遷為光<lb/>
禄大夫復坐過黜前後數貶削皆以言語不莭舉動違<lb/>
常也時孟光亦以樞機不慎論議于時然猶愈於敏俱<lb/>
以其耆宿學士見禮於世而敏荆椘名族東宫舊臣特<lb/>
加優待是故廢而復起後以敏為執慎将軍欲令以官<lb/>
重自警戒也年九十七㬌耀中卒子忠亦博覽經學有<lb/>
<pb n="KR2d0006_WYG_138-26a"/>
敏風與尚書向充䓁並能恊贊大将軍姜維維善之以<lb/>
為參軍<lb/>
尹黙字思潛梓潼涪人也益部多貴今文而不崇章句<lb/>
黙知其不博乃逺㳺荆州従司馬徳操宋仲子䓁受古<lb/>
學皆通諸經史又専精於左氏春秋自劉歆條例鄭衆<lb/>
賈逵父子陳元方服䖍注説咸畧誦述不復按本先主<lb/>
定益州領牧以為勸學従事及立太子以黙為僕射以<lb/>
左氏傳授後主後主踐阼拜諌議大夫丞相亮住漢中<lb/>
<pb n="KR2d0006_WYG_138-26b"/>
請為軍祭酒亮卒還成都拜大中大夫卒子宗傳其業<lb/>
為博士<lb/>
李譔字欽仲梓潼涪人也父仁字徳賢與同縣尹黙俱<lb/>
㳺荆州従司馬徽宋忠䓁學譔具傳其業又従黙講論<lb/>
義理五經諸子無不該覧加博好技藝算術卜數醫藥<lb/>
弓弩機械之巧皆致思焉始為州書佐尚書令史延熙<lb/>
元年後主立太子以譔為庶子遷為僕射轉中散大夫<lb/>
右中郎将猶侍太子太子愛其多知甚悦之然體輕脱<lb/>
<pb n="KR2d0006_WYG_138-27a"/>
好啁戲故世不能重也著古文易尚書毛詩三禮左氏<lb/>
傳太元指歸皆依凖賈馬異於鄭元與王氏殊隔初不<lb/>
見其所述而意歸多同景耀中卒時又有漢中陳術字<lb/>
申伯亦博學多聞著釋問七篇益部耆舊傳及志位歴<lb/>
三郡太守<lb/>
譙周字允南巴西西充國人也父<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字榮始治尚書兼<lb/>
通諸經及圗緯州郡辟請皆不應州就假師友従事周<lb/>
幼孤與母兄同居既長耽古篤學家貧未嘗問産業誦<lb/>
<pb n="KR2d0006_WYG_138-27b"/>
讀典籍欣然獨笑以忘寝食研精六經尤善書禮頗曉<lb/>
天文而不以留意諸子文章非心所存不悉徧視也身<lb/>
長八尺體貌素朴推誠不飾無造次辯論之才然潛識<lb/>
内敏建興中丞相亮領益州牧命周為勸學従事周初<lb/>
見亮左右皆笑既出有司請推笑者亮曰孤尚不能忍<lb/>
况左右乎亮卒於敵庭周在家聞問即便奔赴尋有詔<lb/>
書禁斷惟周以速得達大将軍蒋琬領刺史徙為典學<lb/>
従事總州之學者後主立太子以周為僕轉家令時後<lb/>
<pb n="KR2d0006_WYG_138-28a"/>
主頗出㳺觀增廣聲樂周上疏諌曰昔王莾之敗豪桀<lb/>
並起跨州據郡欲㺯神器於是賢才智士思望所歸未<lb/>
必以其勢之廣狹惟其徳之厚薄也是故於時更始公<lb/>
孫述及諸有大衆者多已廣大然莫不快情恣欲怠於<lb/>
為善㳺獵飲食不恤民物世祖初入河北馮異等勸之<lb/>
曰當行人所不能為遂務理寃獄莭儉飲食動遵法度<lb/>
故北州歌歎聲布四逺於是鄧禹自南陽追之吳漢寇<lb/>
恂未識世祖遥聞徳行遂以權計舉漁陽上谷突騎迎<lb/>
<pb n="KR2d0006_WYG_138-28b"/>
于廣阿其餘望風慕徳者邳彤耿純劉植之徒至于輿<lb/>
病齎棺繦負而至者不可勝數故能以弱為彊屠王郎<lb/>
吞銅馬折赤眉而成帝業也及在洛陽嘗欲小出車驅<lb/>
已御銚期諌曰天下未寧臣誠不願陛下㣲行數出即<lb/>
時還車及征隗嚻潁川盗起世祖還洛陽但遣寇恂往<lb/>
恂曰潁川以陛下逺征故姧猾起叛未知陛下還恐不<lb/>
時降陛下自臨潁川賊必即降遂至潁川竟如恂言故<lb/>
非急務欲小出不敢至於急務欲自安不為故帝者之<lb/>
<pb n="KR2d0006_WYG_138-29a"/>
欲善也如此故傳曰百姓不徒附誠以徳先之也今漢<lb/>
遭厄運天下三分正雄哲之士思望之時也陛下天姿<lb/>
至孝喪踰三年言及隕涕雖曾閔不過也敬賢任才使<lb/>
之盡力有踰成康故國内和一大小戮力臣所不能陳<lb/>
然臣不勝大願願復廣人所不能者夫輓大重者其用<lb/>
力苦不衆㧞大難者其善術苦不廣且承事宗廟者非<lb/>
徒求福祐所以率民尊上也至於四時之祀或有不臨<lb/>
池苑之觀或有仍出臣之愚滯私不自安夫憂責在身<lb/>
<pb n="KR2d0006_WYG_138-29b"/>
者不暇盡樂先帝之志堂構未成誠非盡樂之時願省<lb/>
減樂官後宫所增造但奉修先帝所施下為子孫莭儉<lb/>
之敎徙為中散大夫猶侍太子于時軍旅數出百姓彫<lb/>
瘁周與尚書令陳祗論其利害退而書之謂之仇國論<lb/>
其辭曰因餘之國小而肇建之國大並争於世而為仇<lb/>
敵因餘之國有高賢卿者問於伏愚子曰今國事未定<lb/>
上下勞心往古之事能以弱勝彊者其術何如伏愚子<lb/>
曰吾聞之處大無患者恒多慢處小有憂者恒思善多<lb/>
<pb n="KR2d0006_WYG_138-30a"/>
慢則生亂思善則生治理之常也故周人養民以少取<lb/>
多句踐恤衆以弱斃彊此其術也賢卿曰曩者項彊漢<lb/>
弱相與戰争無日寧息然項羽與漢約分鴻溝為界各<lb/>
欲歸息民張良以為民志既定則難動也尋帥追羽終<lb/>
斃項氏豈必由文王之事乎肇建之國方有疾疢我因<lb/>
其隙陷其邊陲覬增其疾而斃之也伏愚子曰昔殷周<lb/>
之世王侯世尊君臣久固民習所専深根者難㧞據固<lb/>
者難遷當此之時雖漢祖安能杖劍鞭馬取天下乎當<lb/>
<pb n="KR2d0006_WYG_138-30b"/>
秦罷侯置守之後民疲秦役天下土崩或嵗改主或月<lb/>
易公鳥驚獸駭莫知所従於是豪彊並争虎裂狼分疾<lb/>
搏者獲多遲後者見吞今我與肇建皆傳國易世矣既<lb/>
非秦末鼎沸之時實有六國並據之勢故可為文王難<lb/>
為漢祖夫民疲勞則騷擾之兆生上慢下暴則瓦觧之<lb/>
形起諺曰射幸數跌不如審發是故智者不為小利移<lb/>
目不為意似改歩時可而後動數合而後舉故湯武之<lb/>
師不再戰而克誠重民勞而度時審也如遂極武黷征<lb/>
<pb n="KR2d0006_WYG_138-31a"/>
土崩勢生不幸遇難雖有智者将不能謀之矣若乃竒<lb/>
變縦横出入無閒衝波截轍超谷越山不由舟楫而濟<lb/>
盟津者我愚子也實所不及後遷光禄大夫位亞九列<lb/>
周雖不與政事而以儒行見禮時訪大議輒據以對而<lb/>
後生好事者亦咨問所疑焉景耀六年冬魏大将軍鄧<lb/>
艾克江由遂長驅而前而蜀本謂敵不便至不作城守<lb/>
調度及聞艾已入隂平百姓擾擾皆迸山野不可禁制<lb/>
後主使羣臣㑹議計無所出或以為蜀之與吳本為和<lb/>
<pb n="KR2d0006_WYG_138-31b"/>
國宜可奔吳或以為南中七郡險阻斗絶易以自守宜<lb/>
可奔南惟周以為自古以来無寄他國為天子者也今<lb/>
若入吳固當臣服且政理不殊則大能吞小此數之自<lb/>
然也由此言之則魏能并吳吳不能并魏明矣䓁為稱<lb/>
臣為小孰與為大再辱之恥何與一辱且若欲奔南則<lb/>
當早為之計然後可果今大敵已近羣小之心無一可<lb/>
保恐發足之日其變不測何至南之有乎羣臣咸難周<lb/>
曰今艾已不逺恐不受降如之何周曰方今東吳未賔<lb/>
<pb n="KR2d0006_WYG_138-32a"/>
事勢不得不受受之之後不得不禮若陛下降魏魏不<lb/>
裂土以封陛下者周請身詣京師以古義爭之衆人無<lb/>
以易周之理後主猶疑於入南周上疏曰或説陛下以<lb/>
北兵深入有欲適南之計臣愚以為不安何者南方逺<lb/>
夷之地平常無所供役猶數反叛自丞相亮南征兵勢<lb/>
偪之窮乃幸従是後供出官賦取以給兵以為愁怨此<lb/>
患國之人也今以窮廹欲往依恃恐必復反叛一也北<lb/>
兵之來非但取蜀而已若奔南方必因人勢衰及時追<lb/>
<pb n="KR2d0006_WYG_138-32b"/>
赴二也若至南方外當拒敵内供服御費用張廣無他<lb/>
所取耗損諸夷必甚甚必速叛三也昔王郎以邯鄲僭<lb/>
號時世祖在信都畏廹於郎欲棄還闗中邳彤諌曰明<lb/>
公西還則邯鄲城民不肯捐父母背城主而千里送公<lb/>
其亡叛可必也世祖従之遂破邯鄲今北兵至陛下南<lb/>
行誠恐邳彤之言復信於今四也願陛下早為之圗可<lb/>
獲爵土若遂適南勢窮乃服其禍必深易曰亢之為言<lb/>
知得而不知䘮知存而不知亡知得失存亡而不失其<lb/>
<pb n="KR2d0006_WYG_138-33a"/>
正者其唯聖人乎言聖人知命而不茍必也故堯舜以<lb/>
子不善知天有授而求授人子雖不肖禍尚未萌而逆<lb/>
授與人况禍已至乎昔微子以殷王之昆面縛銜璧而<lb/>
歸武王豈所樂哉不得已也於是遂従周䇿劉氏無虞<lb/>
一邦蒙賴周之謀也時晉王司馬昭為魏相國以周有<lb/>
全國之功封陽城亭侯又下書辟周周至漢中固稱疾<lb/>
不進咸熙二年夏巴郡文立従洛還蜀過見周周語次<lb/>
因書版示立曰典午忽兮月酉沒兮典午者謂司馬也<lb/>
<pb n="KR2d0006_WYG_138-33b"/>
月酉者謂八月也至八月而昭果薨晉室踐阼累下詔<lb/>
所在發遣周周遂輿疾詣洛泰始三年至以疾不起就<lb/>
拜騎都尉周乃自陳無功而封求還爵土皆不聴許五<lb/>
年陳壽為本郡中正求休還家往與周别周謂壽曰孔<lb/>
子七十二劉向揚雄七十一而沒今吾年過七十庶慕<lb/>
孔子遺風可與劉揚同軌恐不出後嵗必便長逝不復<lb/>
相見矣六年秋為散騎常侍疾篤不拜至冬卒凡所著<lb/>
述撰定法訓五經論古史考書之屬百餘篇周三子熙<lb/>
<pb n="KR2d0006_WYG_138-34a"/>
賢同少子同頗好周業亦以忠篤質素為行舉孝㢘除<lb/>
錫令東宫洗馬召不就周長子熙熙子秀字元彦李雄<lb/>
盗蜀安車徴秀又雄叔父驤驤子壽辟命皆不就晉安<lb/>
西将軍桓温平蜀嘗表薦焉年九十餘卒<lb/>
郤正字令先河南偃師人也祖父儉靈帝末為益州刺<lb/>
史為盗賊所殺㑹天下大亂故正父揖因留蜀揖為大<lb/>
将軍孟達營都督随達降魏為中書令史正本名纂少<lb/>
以父死母嫁單㷀隻立而安貧好學博覧羣籍弱冠能<lb/>
<pb n="KR2d0006_WYG_138-34b"/>
屬文入為秘書吏轉為令史遷郎至令性澹於榮利而<lb/>
尤耽意文章自司馬王揚班傅張蔡之儔遺文篇賦及<lb/>
當世美書善論益部有者則鑚鑿推求畧皆寓目自在<lb/>
内職與宦人黄皓比屋周旋經三十年皓従㣲至貴操<lb/>
㺯威權正既不為皓所愛亦不為皓所憎是以官不過<lb/>
六百石而免於憂患依則先儒假文見意號曰釋譏其<lb/>
文繼崔駰達㫖其辭曰或有譏予者曰聞之前記夫事<lb/>
與時並名與功偕然則名之與事前哲之急務也是故<lb/>
<pb n="KR2d0006_WYG_138-35a"/>
創制作範匪時不立流稱垂名匪功不記名必須功而<lb/>
乃顯事亦俟時以行止身沒名滅君子所恥是以達人<lb/>
研道探賾索微觀天運之符表考人事之盛衰辯者馳<lb/>
説智者應機謀夫演略武士奮威雲合霧集風激電飛<lb/>
量時揆宜用取世資小屈大伸存公忽私雖尺枉而尋<lb/>
直終揚光以發輝也今三方鼎峙九有未乂悠悠四海<lb/>
嬰丁禍敗嗟道義之沈塞愍民生之顛沛此誠聖賢拯<lb/>
救之秋烈士樹功之㑹也吾子以高朗之才珪璋之質<lb/>
<pb n="KR2d0006_WYG_138-35b"/>
兼覽博闚留心道術無逺不致無幽不悉挺身取命斡<lb/>
兹奥祕躊躇紫閤喉舌是執九考不移有入無出究古<lb/>
今之真偽計時務之得失雖時獻一策偶進一言釋彼<lb/>
官責慰此素飱固未能輸竭忠款盡瀝胸肝排方入直<lb/>
恵彼黎元俾吾徒草鄙並有聞焉也盍亦綏衡緩轡回<lb/>
軌易塗輿安駕肆思馬斯徂審厲揭以投濟要夷庚之<lb/>
赫憮播秋蘭以芳世副吾徒之彼圗不亦盛與予聞而<lb/>
歎曰嗚呼有若云乎邪夫人心不同實如其面子雖光<lb/>
<pb n="KR2d0006_WYG_138-36a"/>
麗既羙且豔管闚筐舉守厥所見未可以言八紘之形<lb/>
埓信萬事之精練也或人率爾仰而揚衡曰是何言與<lb/>
是何言與予應之曰虞帝以面従為戒孔聖以悦己為<lb/>
尤若子之言良我所思将為吾子論而釋之昔在鴻荒<lb/>
朦昧肇初三皇應籙五帝承符爰暨夏商前典攸書姬<lb/>
衰道缺霸者翼扶嬴氏慘虐吞嚼八區於是従横雲起<lb/>
狙詐如星竒邪蠭動智故萌生或飾真以讎偽或挟邪<lb/>
以干榮或詭道以要上或鬻技以自矜背正崇邪棄直<lb/>
<pb n="KR2d0006_WYG_138-36b"/>
就佞忠無定分義無常經故鞅法窮而慝作斯義敗而<lb/>
姦成吕門大而宗滅韓辯立而身刑夫何故哉利囬其<lb/>
心寵曜其目赫赫龍章鑠鑠車服媮幸茍得如反如仄<lb/>
淫邪荒迷恣睢自極和鸞未調而身在轅側庭宁未踐<lb/>
而棟折榱覆天收其精地縮其澤人弔其躬鬼芟其額<lb/>
初升高岡終隕幽壑朝含榮潤夕為枯魄是以賢人君<lb/>
子深圗逺慮畏彼咎戾超然高舉寧曳尾於塗中穢濁<lb/>
世之休譽彼豈輕生慢民而忽於時務哉盖易著行止<lb/>
<pb n="KR2d0006_WYG_138-37a"/>
之戒詩有靖恭之嘆乃神之聴之而道使之然也自我<lb/>
大漢應天順民政治之隆晧若陽春俯憲坤典仰式乾<lb/>
文播皇澤以熙世揚茂化之醲醇君臣履度各守厥真<lb/>
上垂詢納之𢎞下有匡救之責士無虚華之寵民有一<lb/>
行之迹粲乎亹亹尚此忠益然而道有隆窳物有興廢<lb/>
有聲有寂有光有翳朱陽否於素秋元隂抑於孟春羲<lb/>
和逝而望舒係運氣匿而耀靈陳沖質不永桓靈墜敗<lb/>
英雄雲布豪傑盖世家挾殊議人懐異計故従横者歘<lb/>
<pb n="KR2d0006_WYG_138-37b"/>
披其胸狙詐者暫吐其舌也今大綱已綴徳樹西鄰丕<lb/>
顯祖之宏䂓縻好爵於士人興五敎以訓俗豐九徳以<lb/>
濟民肅明祀以礿祭㡬皇道以輔真雖峙者未一偽者<lb/>
未分聖人垂戒盖均無貧故君臣協美於朝黎庶欣戴<lb/>
於野動若重規静若疊矩濟濟偉彥元凱之倫也有過<lb/>
必知顏子之仁也侃侃庶政冉季之治也鷹揚鷙騰伊<lb/>
望之事也總羣俊之上畧含薛氏之三計敷張陳之祕<lb/>
䇿故力征以勤世援華英而不遑豈暇脩枯籜於榛穢<lb/>
<pb n="KR2d0006_WYG_138-38a"/>
哉然吾不才在朝累紀託身失所天心焉恃樂滄海之<lb/>
廣深歎嵩嶽之髙峙聞仲尼之贊商感鄉校之益已彼<lb/>
平仲之和羮亦進可而替否故矇冒瞽説時有攸獻譬<lb/>
道人之有采於市閭㳺童之吟詠乎疆畔庶以增廣福<lb/>
祥輸力規諌若其合也則以闇協明進應靈符如其違<lb/>
也自我常分退守已愚進退任數不矯不誣循性樂天<lb/>
夫何恨諸此其所以既入不出有而若無者也挟屈氏<lb/>
之常醒濁漁父之必醉溷栁季之卑辱褊夷叔之髙懟<lb/>
<pb n="KR2d0006_WYG_138-38b"/>
合不以得違不以失得不充詘失不慘悸不樂前以顧<lb/>
軒不就後以慮輊不粥譽以干澤不辭愆以忌絀何責<lb/>
之釋何飱之䘏何方之排何直之入九考不移固其所<lb/>
執也方今朝士山積髦俊成羣猶鱗介之潛乎巨海毛<lb/>
羽之集乎鄧林㳺禽逝不為之尠浮魴臻不為之殷且<lb/>
陽靈幽於唐葉隂精應於商時陽盱請而洪災息桑林<lb/>
禱而甘澤滋行止有道啟塞有期我師遺訓不怨不尤<lb/>
委命恭已我又何辭辭窮路單将返初莭綜墳典之流<lb/>
<pb n="KR2d0006_WYG_138-39a"/>
芳尋孔氏之遺藝綴微辭以存道憲先軌而投制韙叔<lb/>
肹之優㳺羙疎氏之遐逝收止足以言歸汎晧然以容<lb/>
裔欣環堵以恬娱免咎悔於斯世顧兹心之未泰懼末<lb/>
塗之泥滯仍求激而增憤肆中懐以告誓昔九方考精<lb/>
於至貴秦牙沈思於殊形薛燭察寳以飛譽瓠梁託弦<lb/>
以流聲齊隸拊髀以濟文椘客潛寇以保荆雍門援琴<lb/>
而挾説韓哀乘轡而馳名盧敖翺翔乎元闕若士竦身<lb/>
於雲清余實不能齊技於數子故乃静然守已而自寧<lb/>
<pb n="KR2d0006_WYG_138-39b"/>
景耀六年後主従譙周之計遣使請降於鄧艾其書正<lb/>
所造也明年正月鍾㑹作亂成都後主東遷洛陽時擾<lb/>
攘倉卒蜀之大臣無翼従者惟正及殿中督汝南張進<lb/>
捨妻子單身随侍後主賴正相導宜適舉動無闕乃慨<lb/>
然歎息恨知正之晚時論嘉之賜爵闗内侯泰始中除<lb/>
安陽令遷巴西太守咸寧四年卒正所著述詩論賦之<lb/>
屬垂百篇<lb/>
黄權字公衡巴西閬中人也少為郡吏州牧劉璋召為<lb/>
<pb n="KR2d0006_WYG_138-40a"/>
主簿時别駕張松建議宜迎先主使伐張魯權諌曰左<lb/>
将軍有驍名今請到欲以部曲遇之則不滿其心欲以<lb/>
賔客禮待則一國不容二君若客有泰山之安則主有<lb/>
累卵之危可但閉境以待河清璋不聴竟遣使迎先主<lb/>
出權為廣漢長及先主襲取益州将帥分下郡縣郡縣<lb/>
望風景附權閉城堅守頃之劉璋稽服乃詣降先主先<lb/>
主假權偏将軍及曹操破張魯魯走入巴中權進曰若<lb/>
失漢中則三巴不振此為割蜀之股臂也於是先主以<lb/>
<pb n="KR2d0006_WYG_138-40b"/>
權為䕶軍率諸将迎魯魯以還南鄭北降曹操然卒破<lb/>
杜濩朴胡殺夏侯淵據漢中皆權本謀也先主為漢中<lb/>
王猶領益州牧以權為治中従事及稱尊號将東伐吳<lb/>
權諌曰吳人悍戰又水軍順流進易退難臣請為先驅<lb/>
以嘗寇陛下宜為後鎮先主不従以權為鎮北将軍督<lb/>
江北軍以防魏師先主自任江南及吳将軍陸議乘流<lb/>
斷圍南軍敗績先主引退而道隔絶權不得還故率将<lb/>
所領降於魏有司執法白收權妻子先主曰孤負黄權<lb/>
<pb n="KR2d0006_WYG_138-41a"/>
權不負孤也待之如初魏文帝謂權曰君捨逆效順欲<lb/>
追蹤陳韓邪權對曰臣過受劉主殊遇降吳不可還蜀<lb/>
無路是以歸命且敗軍之将免死為幸何古人之可慕<lb/>
也文帝善之拜為鎮南将軍封育陽侯加侍中使之陪<lb/>
乘蜀降人或云誅權妻子權知其虚言未便發䘮後得<lb/>
審問果如所言及先主薨問至魏羣臣咸賀而權獨否<lb/>
文帝察權有局量欲試驚之遣左右詔權未至之間累<lb/>
催相屬馬使奔馳交錯於道官屬侍従莫不碎魄而權<lb/>
<pb n="KR2d0006_WYG_138-41b"/>
舉止顔色自若後領益州刺史徙占河南大将軍司馬<lb/>
懿深器之問權曰蜀中有卿軰㡬人權笑而荅曰不圗<lb/>
明公見顧之重也後懿與諸葛亮書曰黄公衡快士也<lb/>
每坐起歎述足下不去口實景初三年蜀延熙二年權<lb/>
遷車騎将軍儀同三司明年卒諡曰景侯子邕嗣邕無<lb/>
子絶權留蜀子崇為尚書郎随衛将軍諸葛瞻拒鄧艾<lb/>
到涪縣瞻盤桓未進崇屢勸瞻宜速行據險無令敵得<lb/>
入平地瞻猶豫未納崇至於流涕㑹艾長驅而前瞻却戰<lb/>
<pb n="KR2d0006_WYG_138-42a"/>
至緜竹崇帥厲軍士期於必死臨陣見殺<lb/>
李恢字徳昻建寕俞元人也仕郡督郵姑夫爨習為建<lb/>
伶令有違法之事恢坐習免官太守董和以習方土大<lb/>
姓寝而不許後貢恢於州渉道未至聞先主自葭萌還<lb/>
攻劉璋恢知璋之必敗先主必成也乃託名郡使北詣<lb/>
先主遇於緜竹先主嘉之従至雒城遣恢至漢中交好<lb/>
馬超超遂従命成都既定先主領益州牧以恢為功曹<lb/>
書佐主簿後為亡虜所誣引恢謀反有司執送先主明<lb/>
<pb n="KR2d0006_WYG_138-42b"/>
其不然更遷恢為别駕従事章武元年庲降都督鄧方<lb/>
卒先主問恢誰可代者恢對曰人之才能各有長短故<lb/>
孔子曰其使人也器之且夫明主在上則臣下盡情是<lb/>
以西零之役趙充國曰莫若老臣臣竊不自量惟陛下<lb/>
察之先主笑曰孤之本意亦已在卿矣遂以恢為庲降<lb/>
都督使持莭領交州刺史住平夷縣先主薨高定恣睢<lb/>
於越嶲雍闓跋扈於建寧朱襃反叛於䍧牱丞相亮南<lb/>
征先由越嶲而恢案道向建寧諸縣大相糾合圍恢軍<lb/>
<pb n="KR2d0006_WYG_138-43a"/>
於昆明時恢衆少敵倍又未得亮聲息紿謂南人曰官<lb/>
軍糧盡欲規退還吾中間久斥鄉里乃今得旋不能復<lb/>
北欲還與汝䓁同計謀故以誠相吿南人信之故圍守<lb/>
怠緩於是恢出擊大破之追犇逐北南至槃江東接䍧<lb/>
牱與亮聲勢相連南土平定恢軍功居多封漢興亭侯<lb/>
加安漢将軍後軍還南夷復叛殺害守将恢身往撲討<lb/>
鉏盡惡類徙其豪帥于成都賦出叟濮耕牛戰馬金銀<lb/>
犀革充繼軍資于時費用不乏建興七年以交州屬吳<lb/>
<pb n="KR2d0006_WYG_138-43b"/>
解恢刺史更領建寧太守以還居本郡徙居漢中九年<lb/>
卒子遺嗣恢弟子球羽林右部督随諸葛瞻拒鄧艾臨<lb/>
陳授命死于緜竹<lb/>
呂凱字季平永昌不韋人也仕郡五官掾功曹時雍闓<lb/>
䓁聞先主薨於永安驕黠滋甚逺降於吳吳遥署闓為<lb/>
永昌太守永昌既在益州郡之西道路壅塞與蜀隔絶<lb/>
而郡太守改易凱與府丞蜀郡王伉帥厲吏民閉境拒<lb/>
闓闓數移檄永昌誘説凱䓁凱荅闓檄責以大義辭㫖<lb/>
<pb n="KR2d0006_WYG_138-44a"/>
憤切闓甚憚之凱恩威逺著為郡中所信故能全其莭<lb/>
及丞相亮南征討闓既發在道而闓已為高定部曲所<lb/>
殺亮至南上表曰永昌郡吏吕凱府丞王伉䓁執忠絶<lb/>
域十有餘年雍闓高定偪其東北而凱䓁守義不與交<lb/>
通臣不意永昌風俗敦直乃爾以凱為雲南太守封陽<lb/>
遷亭侯㑹為叛夷所害子祥嗣而王伉亦封亭侯為永<lb/>
昌太守<lb/>
馬忠字徳信巴西閬中人也少養外家姓狐名篤後乃<lb/>
<pb n="KR2d0006_WYG_138-44b"/>
復姓改名忠為郡吏建安末舉孝㢘除漢昌長先主東<lb/>
征敗績猇亭巴西太守閻芝發諸縣兵五千人以補遺<lb/>
闕遣忠送往先主已還永安見忠與語謂尚書令劉巴<lb/>
曰雖亡黄權復得狐篤此為世不乏賢也建興元年丞<lb/>
相亮開府以忠為門下督三年亮入南拜忠䍧牱太守<lb/>
郡丞朱襃反叛亂之後忠撫育䘏理甚有威恵八年召<lb/>
為丞相參軍副長史蒋琬署留府事又領州治中従事<lb/>
明年亮出祁山忠詣亮所經營戎事軍還督将軍張嶷<lb/>
<pb n="KR2d0006_WYG_138-45a"/>
䓁討汶山郡叛羌十一年南夷豪帥劉胄反擾亂諸郡<lb/>
徴庲降都督張翼還以忠代翼忠遂斬胄平南土加忠<lb/>
監軍奮威将軍封博陽亭侯初建寧郡殺太守正昻縛<lb/>
太守張裔於吳故都督常駐平夷縣至忠乃移治味縣<lb/>
處民夷之閒又越嶲郡亦久失土地忠率将太守張嶷<lb/>
開復舊郡由此就加安南将軍進封彭鄉亭侯延熙五<lb/>
年還朝因至漢中見大司馬蒋琬宣傳詔㫖加拜鎮南<lb/>
大将軍七年春大将軍費禕北禦魏敵留忠成都平尚<lb/>
<pb n="KR2d0006_WYG_138-45b"/>
書事禕還忠乃歸南十二年卒子修嗣忠為人寛濟有<lb/>
度量但詼啁大笑忿怒不形於色然處事能斷威恩並<lb/>
立是以蠻夷畏而愛之及卒莫不自致䘮庭流涕盡哀<lb/>
為之立廟祀焉時張表名士清望踰忠閻宇宿有功幹<lb/>
於事精勤繼踵在忠後其威風稱蹟皆不及忠云<lb/>
王平字子均巴西宕渠人也本養外家何氏後復姓王<lb/>
随杜濩朴胡詣洛陽假校尉従曹操征漢中因降先主<lb/>
拜牙門将裨将軍建興六年屬參軍馬謖先鋒謖舎水<lb/>
<pb n="KR2d0006_WYG_138-46a"/>
上山舉措煩擾平連規諌謖謖不能用大敗於街亭衆<lb/>
盡星散惟平所領千人鳴鼓自持魏将張郃疑其伏兵<lb/>
不往偪也於是平徐徐收合諸營遺迸率将士而還丞<lb/>
相亮既誅馬謖及将軍張休李盛奪将軍黄襲䓁兵平<lb/>
特見崇顯加拜參軍統五部兼當營事進位討寇将軍<lb/>
封亭侯九年亮圍祁山平别守南圍魏大将軍司馬懿<lb/>
攻亮張郃攻平平堅守不動郃不能克十二年亮卒於<lb/>
武功軍退還魏延作亂一戰而敗平之功也遷後典軍<lb/>
<pb n="KR2d0006_WYG_138-46b"/>
安漢将軍副車騎将軍吳壹住漢中又領漢中太守十<lb/>
五年進封安漢侯代壹督漢中延熙元年大将軍蒋琬<lb/>
住沔陽平更為前䕶軍署琬府事六年琬還住涪拜平<lb/>
前監軍鎮北大将軍統漢中七年春魏大将軍曹爽率<lb/>
歩騎十餘萬向漢川前鋒已在駱谷時漢中守兵不滿<lb/>
三萬諸将大驚或曰今力不足以拒敵聴當固守漢樂<lb/>
二城遇賊令入比爾間涪軍足得救闗平曰不然漢中<lb/>
去涪垂千里賊若得闗便為禍也今宜先遣劉䕶軍杜<lb/>
<pb n="KR2d0006_WYG_138-47a"/>
參軍據興勢平為後拒若賊分向黄金平率千人下自<lb/>
臨之比爾間涪軍行至此計之上也惟将軍劉敏與平<lb/>
意同即便施行涪諸軍及大将軍費禕自成都相繼而<lb/>
至魏軍退還如平本策是時鄧艾在東馬忠在南平在<lb/>
北境咸著名迹平生長戎旅手不能書而所識不過十<lb/>
字而口授作書皆有意理使人讀史漢諸記傳聴之備<lb/>
知其大義往往論説不失其指遵履法度言不戲謔従<lb/>
朝至夕端坐徹日㦎無武将之體然性狹侵疑為人自<lb/>
<pb n="KR2d0006_WYG_138-47b"/>
輕以此為損焉十一年卒子訓嗣初平同郡漢昌句<hi>句音</hi>
<hi>笞侯切</hi>扶忠勇寛厚數有戰功名位亞於平官至左将軍<lb/>
封宕渠侯<lb/>
張嶷字伯岐巴西郡南充國人也弱冠為縣功曹先主<lb/>
定蜀之際山寇攻縣縣長捐家逃亡嶷冒白刃携負夫<lb/>
人夫人得免由是顯名州召為従事時郡内士人襲禄<lb/>
姚伷位二千石當世有聲名皆與嶷友善建興五年丞<lb/>
相亮北住漢中廣漢緜竹山賊張慕䓁鈔盗軍資刼畧<lb/>
<pb n="KR2d0006_WYG_138-48a"/>
吏民嶷以都尉将兵討之嶷度其鳥散難以戰禽乃詐<lb/>
與和親克期置酒酒酣嶷身率左右因斬慕䓁五十餘<lb/>
級渠帥悉殄尋其餘類旬日清泰後得疾病困篤家素<lb/>
貧匱廣漢太守蜀郡何祗名為通厚嶷宿與疎濶乃自<lb/>
轝詣祗託以治疾祗傾財醫療數年除愈其黨道信義<lb/>
皆此類也拜為牙門郎屬馬忠北討汶山羌南平四郡<lb/>
蠻夷輒有籌畫戰克之功十四年武都氐王苻健請降<lb/>
遣将軍張尉往迎過期不到大将軍蒋琬深以為念嶷<lb/>
<pb n="KR2d0006_WYG_138-48b"/>
平之曰苻健求附款至必無他變素聞健弟狡黠又夷<lb/>
狄不能同功将有乖離是以稽留耳數日問至健弟果<lb/>
将四百户就魏獨健來従初越嶲郡自丞相亮討高定<lb/>
之後叟夷數反殺太守龔禄焦璜是後太守不敢之郡<lb/>
只住安定縣去郡八百餘里其郡徒有名而已時論欲<lb/>
復舊郡除嶷為越嶲太守嶷蒋所領往之郡誘以忠信<lb/>
蠻夷皆服頗來降附北徼捉馬最驍勁不承莭度嶷乃<lb/>
往討生縳其帥魏狼又觧縦告喻使招懐餘類表拜狼<lb/>
<pb n="KR2d0006_WYG_138-49a"/>
為邑侯種落三千餘户皆安土供職諸種聞之多漸降<lb/>
服嶷以功賜爵闗内侯蘇祁邑君冬逢逢弟隗渠䓁已<lb/>
降復反嶷誅逢逢妻旄牛王女嶷以計原之而渠逃入<lb/>
西徼渠剛猛㨗捍為諸種深所畏憚遣所親二人詐降<lb/>
嶷實取消息嶷覺之許以重賞使為反閒二人遂合謀<lb/>
殺渠渠死諸種皆安又斯都耆帥李求承昔手殺龔禄<lb/>
嶷求募捕得數其宿惡而誅之始嶷以郡郛宇頺壊更<lb/>
築小塢在官三年徙還故郡繕治城郭夷種男女莫不<lb/>
<pb n="KR2d0006_WYG_138-49b"/>
致力定莋臺登卑水三縣去郡三百餘里舊出鹽鐡及<lb/>
漆而夷徼久自固食嶷率所領奪取署長吏焉嶷之到<lb/>
定莋定莋率豪狼岑槃木王舅甚為蠻夷所信任忿嶷<lb/>
自侵不自來詣嶷使壮士數十直往收致撻而殺之持<lb/>
尸還種厚加賞賜喻以狼岑之惡且曰無得妄動動即<lb/>
殄矣種類咸面縛謝過嶷殺牛饗宴重申恩信遂獲鹽<lb/>
鐡器用周贍漢嘉郡界旄牛夷種類四千餘户其率狼<lb/>
路欲為姑壻冬逢報怨遣叔父離将逢衆相度形勢嶷<lb/>
<pb n="KR2d0006_WYG_138-50a"/>
逆遣親近齎牛酒勞賜又令離姊逆逢妻宣暢意㫖離<lb/>
既受賜并見其姊姊弟歡悦悉率所領将詣嶷嶷厚加<lb/>
賞待遣還旄牛由是輒不為患郡有舊道經旄牛中至<lb/>
成都既平且近自旄牛絶道已百餘年更由安上既險<lb/>
且逺嶷遣左右齎貨幣賜路重令路姑喻意路乃率兄<lb/>
弟妻子悉詣嶷嶷與盟誓開通舊道千里肅清復古亭<lb/>
驛奏封路為旄牛㽛毗王遣使将路朝貢後主於是加<lb/>
嶷撫戎将軍領郡如故嶷初見費禕為大将軍恣性汎<lb/>
<pb n="KR2d0006_WYG_138-50b"/>
愛待信新附太過嶷書戒之曰昔岑彭率師來歙仗莭<lb/>
咸見害於刺客今明将軍位尊權重宜鍳前事少以為<lb/>
警後禕果為魏降人郭脩所害吳太傅諸葛恪以初破<lb/>
魏軍大興兵衆以圗攻取侍中諸葛瞻丞相亮之子恪<lb/>
従弟也嶷與瞻書使轉告恪旋軍不宜黷武将致禍敗<lb/>
既而恪竟以此夷滅如嶷所言嶷在郡十五年邦域寧<lb/>
静屢乞還朝乃徴詣成都吏民戀慕扶轂泣涕過旄牛<lb/>
邑邑君襁負來迎及追尋至蜀郡界其督相率随嶷朝<lb/>
<pb n="KR2d0006_WYG_138-51a"/>
貢者百餘人嶷至拜盪寇将軍慷慨壮烈士人咸多貴<lb/>
之然放蕩少禮人亦以此譏焉是嵗延熙十七年也魏<lb/>
狄道長李簡宻書請降衛将軍姜維率嶷䓁因簡之資<lb/>
以出隴西既到狄道簡悉率城中吏民出迎軍軍前與<lb/>
魏将徐質交鋒嶷臨陣隕身然其所殺傷亦過倍既亡<lb/>
封長子瑛西鄉侯次子護雄襲爵南土越嶲民夷聞嶷<lb/>
死無不悲泣為嶷立廟四時水旱輒祀之<lb/>
蒋琬字公琰零陵湘鄉人也弱冠與外弟泉陵劉敏俱<lb/>
<pb n="KR2d0006_WYG_138-51b"/>
知名琬以州書佐随先主入蜀除廣都長先主嘗因㳺<lb/>
觀奄至廣都見琬衆事不理時又沈醉先主大怒将加<lb/>
罪戮軍師将軍諸葛亮請曰蒋琬社稷之器非百里之<lb/>
才也其為政以安民為本不以脩飾為先願主公重加<lb/>
察之先主雅敬亮乃不加罪倉卒但免官而已琬見推<lb/>
之後夜夢有一牛頭在門前流血滂沱意甚惡之呼問<lb/>
占夢趙直直曰夫見血者事分明也牛角及鼻公字之<lb/>
象君位必當至公大吉之徴也頃之為什邡令先主為<lb/>
<pb n="KR2d0006_WYG_138-52a"/>
漢中王琬入為尚書郎建興元年丞相亮開府辟琬為<lb/>
東曹掾舉茂才琬固讓劉邕隂化龐延廖淳亮教荅曰<lb/>
思惟背親捨徳以殄百姓衆人既不隐於心實又使逺<lb/>
近不觧其義是以君宜顯其功舉以明此選之清重也<lb/>
遷為參軍五年亮住漢中琬與長史張裔統留府事八<lb/>
年代裔為長史加撫軍将軍亮數外出琬常足食足兵<lb/>
以相供給亮每言公琰託志忠雅當與吾共賛王業者<lb/>
也宻表後主曰臣若不幸後事宜以付琬亮卒以琬為<lb/>
<pb n="KR2d0006_WYG_138-52b"/>
尚書令俄而加行都䕶假莭領益州刺史遷大将軍錄<lb/>
尚書事封安陽亭侯時新䘮元帥逺近危悚琬出類㧞<lb/>
萃䖏羣僚之右既無戚容又無喜色神守舉止有如平<lb/>
日由是衆望漸服延熙元年詔琬伐魏總帥諸軍屯住<lb/>
漢中須吳舉動東西掎角以乗其釁又命琬開府眀年<lb/>
就加為大司馬東曹掾楊戲素性簡畧琬與言論時不<lb/>
應荅或欲搆戲於琬曰公與戲言而不見應戲之慢上<lb/>
不亦甚乎琬曰人心不同各如其面面従後言古人之<lb/>
<pb n="KR2d0006_WYG_138-53a"/>
所誡也戲欲賛吾是邪則非其本心欲反吾言則顯吾<lb/>
之非是以黙然是戲之快也又督農楊敏曾毁琬曰作<lb/>
事憒憒誠非及前人或以白琬主者請推治敏琬曰吾<lb/>
實不如前人無可推也主者重據聴不推則乞問其憒<lb/>
憒之状琬曰茍其不如則事不當理事不當理則憒憒<lb/>
矣復何問邪後敏坐事繫獄衆人猶懼其必死琬心無<lb/>
適莫得免重罪其好意存道皆此類也琬以為昔諸葛<lb/>
亮數闚秦川道險運艱竟不能克不若乗水東下乃多<lb/>
<pb n="KR2d0006_WYG_138-53b"/>
作舟船欲由漢沔襲魏興上庸㑹舊疾連動未得時行<lb/>
而衆論咸謂如不克㨗還路甚難非長策也於是遣尚<lb/>
書令費禕中監軍姜維䓁喻指琬承命上疏曰芟穢弭<lb/>
難臣職是掌自臣奉辭漢中已經六年臣既闇弱加嬰<lb/>
疾疢規方無成夙夜憂慘今魏跨帶九州根蔕滋蔓平<lb/>
除未易若東西并力首尾掎角雖未能速得如志且當<lb/>
分裂蠶食先摧其支黨然吳期二三連不克果俯仰惟<lb/>
艱實忘寝食輒與費禕䓁議以涼州胡塞之要進退有<lb/>
<pb n="KR2d0006_WYG_138-54a"/>
資賊之所惜且羌胡乃心思漢如渴又昔偏軍入羌郭<lb/>
淮破走算其長短以為事首宜以姜維為涼州刺史若<lb/>
維征行衘持河右臣當率軍為維鎮繼今涪水陸四通<lb/>
惟急是應若東北有虞赴之不難由是琬遂還住涪疾<lb/>
轉増劇至九年卒諡曰恭子斌嗣為綏武将軍漢城護<lb/>
軍魏大将軍鍾㑹至漢城與斌書曰巴蜀賢知文武之<lb/>
士多矣至於足下諸葛思逺譬諸草木吾臭類也桑梓<lb/>
之敬古今所敦西到欲奉瞻尊大君恭侯墓當灑埽墳<lb/>
<pb n="KR2d0006_WYG_138-54b"/>
塋奉祠致敬願告其所在斌荅書曰知惟臭味意眷之<lb/>
隆雅託通流未拒來謂也亡考昔遭疾疢亡於涪縣卜<lb/>
云其吉遂安厝之知君西邁乃欲屈駕脩敬墳墓視予<lb/>
猶父顔子之仁也聞命感愴以増情思㑹得斌書報嘉<lb/>
歎意義及至涪如其書云後主既降鄧艾斌詣㑹於涪<lb/>
待以交友之禮随㑹至成都為亂兵所殺斌弟顯為太<lb/>
子僕㑹亦愛其才學與斌同時死劉敏為左䕶軍揚威<lb/>
将軍與鎮北大将軍王平俱鎮漢中魏遣大将軍曹爽<lb/>
<pb n="KR2d0006_WYG_138-55a"/>
襲蜀時議者或謂但可守城不出拒敵必自引退敏以<lb/>
為男女布野農穀栖畆若聴敵入則大事去矣遂帥所<lb/>
領與平據興勢多張旗幟彌亘百餘里㑹大将軍費禕<lb/>
従成都至魏軍即退敏以功封雲亭侯<lb/>
費禕字文偉江夏鄳人也少孤依族父伯仁伯仁姑益<lb/>
州牧劉璋之母也璋使迎仁仁将禕逰學入蜀㑹先主<lb/>
定蜀禕遂留益土與汝南許叔龍南郡董允齊名時許<lb/>
靖䘮子允與禕欲共㑹其𦵏所允白父和請車和遣開<lb/>
<pb n="KR2d0006_WYG_138-55b"/>
後鹿車給之允有難載之色禕便従前先上及至䘮所<lb/>
諸葛亮及諸貴人悉集車乗甚鮮允猶神色未泰而禕<lb/>
晏然自若持車人還和問之知其如此乃謂允曰吾常<lb/>
疑汝於文禕優劣未别也而今而後吾意了矣先主立<lb/>
太子禕與允俱為舎人遷庶子後主踐位為黄門侍郎<lb/>
丞相亮南征還羣僚於數十里逢迎年位多在禕右而<lb/>
亮特命禕同載由是衆人莫不易觀亮以初従南歸以<lb/>
禕為昭信校尉使吳孫權性既滑稽嘲啁無方諸葛恪<lb/>
<pb n="KR2d0006_WYG_138-56a"/>
羊衜䓁才博果辯論難鋒至禕辭順義篤據理以荅終<lb/>
不能屈權甚器之謂禕曰君天下淑徳必當股肱蜀朝<lb/>
恐不能數來也還遷為侍中亮北住漢中請禕為參軍<lb/>
以奉使稱㫖頻煩至吳建興八年轉為中護軍後又為<lb/>
司馬值軍師魏延與長史楊儀相憎惡每至並坐争論<lb/>
延或舉刃擬儀儀涕泣横集禕常入其坐閒諌喻分别<lb/>
終亮之世各盡延儀之用者禕匡救之力也亮卒禕為<lb/>
後軍師頃之代蒋琬為尚書令琬自漢中還涪禕遷大<lb/>
<pb n="KR2d0006_WYG_138-56b"/>
将軍錄尚書事延熙七年魏軍次於興勢假禕莭率衆<lb/>
往禦之光禄大夫來敏至禕許别求共圍棊于時羽檄<lb/>
交馳人馬擐甲嚴駕已訖禕與敏留意對戲色無厭倦<lb/>
敏曰向聊觀試君耳君信可人必能辦賊者也禕至敵<lb/>
遂退封成鄉侯琬固讓州職禕復領益州刺史禕當國<lb/>
功名略與琬比十一年出住漢中自琬及禕雖自身在<lb/>
外慶賞威刑皆遥先諮斷然後乃行其推任如此後十<lb/>
四年夏還成都望氣者云都邑無宰相位故冬復北屯<lb/>
<pb n="KR2d0006_WYG_138-57a"/>
漢壽延熙十五年命禕開府十六年嵗首大㑹魏降人<lb/>
郭循在坐禕歡飲沈醉為循手刃所害諡曰敬侯子承<lb/>
嗣為黄門侍郎承弟恭尚公主禕長女配太子璿為妃<lb/>
姜維字伯約天水冀人也少孤與母居好鄭氏學仕郡<lb/>
上計掾州辟為従事以父冏昔為郡功曹值羌戎叛亂<lb/>
身衛郡将沒於戰塲賜維官中郎參本郡軍事建興六<lb/>
年丞相諸葛亮軍向祁山時天水太守適出案行維及<lb/>
功曹梁緒主簿尹賞主記梁䖍䓁従行太守聞蜀軍垂<lb/>
<pb n="KR2d0006_WYG_138-57b"/>
至而諸縣響應疑維䓁皆有異心於是夜往保上邽維<lb/>
䓁覺太守去追遲至城門城門已閉不納維䓁相率還<lb/>
冀冀亦不入維維䓁乃俱詣諸葛亮㑹馬謖敗於街亭<lb/>
亮抜将西縣千餘家及維等還故維遂與母相失亮辟<lb/>
維為倉曹掾加奉義将軍封當陽亭侯時年二十七亮<lb/>
與留府長史張裔參軍蒋琬書曰姜伯約忠勤時事思<lb/>
慮精宻考其所有永南季常諸人不如也其人涼州上<lb/>
士也又曰須先教中虎歩兵五六千人姜伯約甚敏於<lb/>
<pb n="KR2d0006_WYG_138-58a"/>
軍事既有膽義深觧兵意此人心存漢室而才兼於人<lb/>
畢敎軍事當遣詣宫覲見主上後遷中監軍征西将軍<lb/>
十二年亮卒維還成都為右監軍輔漢将軍統諸軍進<lb/>
封平襄侯延熙元年随大将軍蒋琬住漢中琬既遷大<lb/>
司馬以維為司馬數率偏軍西入六年遷鎮西大将軍<lb/>
領涼州刺史十年遷衛将軍與大将軍費禕共錄尚書<lb/>
事是嵗汶山平康夷反維率衆討定之又出隴西南安<lb/>
金城界與魏大将軍郭淮夏侯覇䓁戰於洮西胡王治<lb/>
<pb n="KR2d0006_WYG_138-58b"/>
無戴䓁舉部落降維将還安處之十二年假維莭復出<lb/>
西平不克而還維自以練西方風俗兼負其才武欲誘<lb/>
諸羌胡以為羽翼謂自隴以西可斷而有也每欲興軍<lb/>
大舉費禕常裁制不従與其兵不過萬人十六年春禕<lb/>
卒夏維率将數萬人出石營經董亭圍南安魏雍州刺<lb/>
史陳泰觧圍至洛門維糧盡退還明年加督中外軍事<lb/>
復出隴西守狄道長李簡舉城降進圍襄武與魏将徐<lb/>
質交鋒斬首破敵魏軍敗退維乗勝多所降下抜河間<lb/>
<pb n="KR2d0006_WYG_138-59a"/>
狄道臨洮三縣民還後十八年復與車騎将軍夏侯覇<lb/>
䓁俱出狄道大破魏雍州刺史王經於洮西經衆死者<lb/>
數萬人經退保狄道城維圍之魏征西将軍陳泰進兵<lb/>
觧圍維却住鐘題十九年春就遷維為大将軍更整勒<lb/>
戎馬與鎮西大将軍胡濟期㑹上邽濟失誓不至故維<lb/>
為魏大将鄧艾所破於叚谷星散流離死者甚衆衆庶<lb/>
由是怨讟而隴已西亦騷動不寧維謝過引負求自貶<lb/>
削為後将軍行大将軍事二十年魏征東大将軍諸葛<lb/>
<pb n="KR2d0006_WYG_138-59b"/>
誕反於淮南分關中兵東下維欲乘虚向秦川復率數<lb/>
萬人出駱谷徑至沈嶺時長城積糓甚多而守兵乃少<lb/>
聞維方到衆皆惶懼魏大将軍司馬望拒之鄧艾亦自<lb/>
隴右皆軍於長城維前住亡水皆倚山為營望艾傍渭<lb/>
堅圍維數下挑戰望艾不應景耀元年維聞誕破敗乃<lb/>
還成都復拜大将軍初先主留魏延鎮漢中皆實兵諸<lb/>
圍以禦外敵敵若來攻使不得入及興勢之役王平捍<lb/>
拒曹爽皆承此制維建議以為錯守諸圍雖合周易重<lb/>
<pb n="KR2d0006_WYG_138-60a"/>
門之義然適可禦敵不獲大利不若使聞敵至諸圍皆<lb/>
歛兵聚糓退就漢樂二城使敵不得入平且重闗鎮守<lb/>
以捍之有事之日令㳺軍並進以伺其虚敵攻闗不克<lb/>
野無散穀千里縣糧自然疲乏引退之日然後諸城並<lb/>
出與㳺軍並力搏之此殄敵之術也於是令督漢中胡<lb/>
濟却住漢夀監軍王含守樂城護軍蒋斌守漢城又於<lb/>
西安建威武衛石門武城建昌臨逺皆立圍守五年維<lb/>
率衆出漢侯和為鄧艾所破還住㳫中維本羈旅託國<lb/>
<pb n="KR2d0006_WYG_138-60b"/>
累年攻戰功績不立而宦臣黄皓䓁㺯權於内右大将<lb/>
軍閻宇與皓協比而皓隂欲廢維樹宇維亦疑之故自<lb/>
危懼不復還成都六年維表後主聞鍾㑹治兵闗中欲<lb/>
規進取宜並遣張翼廖化督諸軍分護陽安闗口隂平<lb/>
橋頭以防未然皓徴信鬼巫謂敵終不自致啟後主寝<lb/>
其事而羣臣不知及鍾㑹将向駱谷鄧艾将入㳫中然<lb/>
後乃遣右車騎廖化詣㳫中為維援左車騎将軍張翼<lb/>
輔國大将軍董厥䓁詣陽安闗口以為諸圍外助比至<lb/>
<pb n="KR2d0006_WYG_138-61a"/>
隂平聞魏将諸葛緒向建威故住待之月餘維為鄧艾<lb/>
所摧還住隂平鍾㑹攻圍漢樂二城遣别将進攻闗口<lb/>
蒋舒開城出降傅僉格鬬而死㑹攻樂城不能克聞闗<lb/>
口已下長驅而前翼厥甫至漢夀維化亦舎隂平而退<lb/>
適與翼厥合皆還保劒閣以拒㑹㑹與維書曰公侯以<lb/>
文武之徳懐邁世之略功濟巴漢聲暢華夏逺近莫不<lb/>
歸名每惟疇昔嘗同大化吳札鄭僑能喻斯好維不荅<lb/>
書列營守險㑹不能克糧運縣逺将議還歸而鄧艾自<lb/>
<pb n="KR2d0006_WYG_138-61b"/>
隂平由景谷道傍入遂破諸葛瞻於緜竹後主請降於<lb/>
鄧艾艾前據成都維䓁初聞瞻破或聞後主欲固守成<lb/>
都或聞欲南入建寧於是引軍由廣漢郪道以審虚實<lb/>
尋被後主勅令乃投戈放甲詣㑹於涪軍前将士咸怒<lb/>
拔刀斫石㑹厚待維䓁皆權還其印號莭盖㑹與維出<lb/>
則同轝坐則同席謂長史杜預曰以伯約比中土名士<lb/>
公休太初不能勝也㑹既構鄧艾艾檻車徴因将維䓁<lb/>
詣成都自稱益州牧以叛欲授維兵五萬人使為前驅<lb/>
<pb n="KR2d0006_WYG_138-62a"/>
魏将士憤發殺㑹及維維妻子皆伏誅維死時見剖膽<lb/>
如斗大維昔所俱至蜀梁緒官至大鴻臚尹賞執金吾<lb/>
梁䖍大長秋皆先蜀亡歿<lb/>
鄧芝字伯苗義陽新野人漢司徒禹之後也漢末入蜀<lb/>
未見知待時益州従事張裕善相芝往従之裕謂芝曰<lb/>
君年過七十位至大将軍封侯芝聞巴西太守龎羲好<lb/>
士往依焉先主定益州芝為郫邸閣督先主出至郫與<lb/>
語大竒之擢為郫令遷廣漢太守所在清嚴有治績入<lb/>
<pb n="KR2d0006_WYG_138-62b"/>
為尚書先主薨於永安先是吳王孫權請和先主累遣<lb/>
宋瑋費禕䓁相與報荅丞相諸葛亮深慮權聞先主殂<lb/>
隕恐有異計未知所出芝見亮曰今主上幼弱初在位<lb/>
宜遣大使重申吳好亮荅之曰吾思之久矣未得其人<lb/>
耳今日始得之芝問其人為誰亮曰即使君也乃遣芝<lb/>
脩好於權權果狐疑不時見芝芝乃自表請見權曰臣<lb/>
今來亦欲為吳非但為蜀也權乃見之語芝曰孤誠願<lb/>
與蜀和親然恐蜀主幼弱國小勢廹為魏所乗不自保<lb/>
<pb n="KR2d0006_WYG_138-63a"/>
全以此猶豫耳芝對曰吳蜀二國四州之地大王命世<lb/>
之英諸葛亮亦一時之傑也蜀有重險之固吳有三江<lb/>
之阻合此二長共為脣齒進可兼并天下退可鼎足而<lb/>
立此理之自然也大王今若委質於魏魏必上望大王<lb/>
之入朝下求太子之内侍若不従命則奉辭伐叛蜀必<lb/>
順流見可而進如此江南之地非復大王之有也權黙<lb/>
然良久曰君言是也遂自絶魏與蜀連和遣張温報聘<lb/>
於蜀蜀復令芝重往權謂芝曰若天下太平二主分治<lb/>
<pb n="KR2d0006_WYG_138-63b"/>
不亦樂乎芝對曰夫天無二日土無二王如并魏之後<lb/>
大王未深識天命者也君各茂其徳臣各盡其忠将提<lb/>
枹鼓則戰爭方始耳權大笑曰君之誠欵乃當爾邪權<lb/>
與亮書曰丁厷掞張隂化不盡和合二國唯有鄧芝及<lb/>
亮北住漢中以芝為中監軍揚武将軍亮卒遷前軍師<lb/>
前将軍領兖州刺史封陽武亭侯頃之為督江州權數<lb/>
與相聞餽遺優渥延熙六年就遷為車騎将軍後假莭<lb/>
十一年涪陵國人殺都尉反叛芝率軍征討即梟其渠<lb/>
<pb n="KR2d0006_WYG_138-64a"/>
帥百姓安堵十四年卒芝為大将軍二十餘年賞罰明<lb/>
斷善䘏卒伍身之衣食資仰於官不茍素儉然終不治<lb/>
私産妻子不免饑寒死之日家無餘財性剛簡不飾意<lb/>
氣不得士類之和於時人少與敬貴唯器異姜維云子<lb/>
良襲爵景耀中為尚書左選郎晉朝廣漢太守<lb/>
張翼字伯㳟犍為武陽人也髙祖父司空浩曾祖父廣<lb/>
陵太守綱皆有名迹先主定益州領牧翼為書佐建安<lb/>
末舉孝廉為江陽長徙涪陵令遷梓潼太守累遷至廣<lb/>
<pb n="KR2d0006_WYG_138-64b"/>
漢蜀郡太守建興九年為庲降都督綏南中郎将翼性<lb/>
持法嚴不得殊俗之歡心耆率劉胄背叛作亂翼舉兵<lb/>
討胄胄未破㑹徴當還羣下咸以為宜便馳騎即罪翼<lb/>
曰不然吾以蠻夷蠢動不稱職故還耳然代人未至吾<lb/>
方臨戰場當運糧積糓為滅賊之資豈可以黜退之故<lb/>
而廢公家之務乎於是統攝不懈代到乃發馬忠因其<lb/>
成基以破殄胄丞相亮聞而善之亮出武功以翼為前<lb/>
将軍都督領扶風太守亮卒拜前領軍追論討劉胄功<lb/>
<pb n="KR2d0006_WYG_138-65a"/>
賜爵闗内侯延熙元年入為尚書稍遷督建威假莭進<lb/>
封都亭侯征西大将軍十八年與衛将軍姜維俱還成<lb/>
都維議復出軍唯翼廷争以為國小民勞不宜黷武維<lb/>
不聴将翼䓁行進翼位鎮南大将軍維至狄道大破魏<lb/>
雍州刺史王經經衆死於洮水者以萬計翼曰可止矣<lb/>
不宜復進進或毁此大功維大怒曰為蛇畫足維竟圍<lb/>
經於狄道城不能克自翼建異論維心與翼不善然常<lb/>
牽率同行翼亦不得已而往景耀二年遷左車騎将軍<lb/>
<pb n="KR2d0006_WYG_138-65b"/>
領冀州刺史六年與維咸在劍閣共詣降鍾㑹於涪明<lb/>
年正月随㑹至成都為亂兵所殺<lb/>
宗預字徳豔南陽安衆人也建安中随張飛入蜀建興<lb/>
初丞相亮以為主簿遷參軍右中郎将及亮卒吳慮魏<lb/>
或承衰取蜀增巴邱守兵萬人一欲以為救援二欲以<lb/>
事分割也蜀聞之亦益永安之守以防非常預将命使<lb/>
吳孫權問預曰東之與西譬猶一家而聞西更増白帝<lb/>
之守何也預對曰臣以為東益巴邱之戍西增白帝之<lb/>
<pb n="KR2d0006_WYG_138-66a"/>
守皆事勢宜然俱不足以相問也權大笑嘉其抗盡甚<lb/>
愛待之見敬亞於鄧芝費禕遷為侍中徙尚書延熙十<lb/>
年為屯騎校尉時車騎将軍鄧芝自江州還來朝謂預<lb/>
曰禮六十不服戎而卿甫受兵何也預荅曰卿七十不<lb/>
還兵我六十何為不受邪芝性驕傲自大将軍費禕䓁<lb/>
皆避下之而預獨不為屈預復東聘吳孫權捉預手涕<lb/>
泣而别曰君每銜命結二國之好今君年長孤亦衰老<lb/>
恐不復相見遺預大珠一斛及還遷後将軍督永安就<lb/>
<pb n="KR2d0006_WYG_138-66b"/>
拜征西大将軍賜爵闗内侯景耀元年以疾徴還成都<lb/>
後為鎮軍大将軍領兖州刺史時都護諸葛瞻初統朝<lb/>
事廖化過預欲與預共詣瞻許預曰吾䓁年踰七十所<lb/>
竊已過但少一死耳何求於年少軰而屑屑造門邪遂<lb/>
不往廖化字元儉本名淳襄陽人也為前将軍闗羽主<lb/>
簿羽敗屬吳思歸先主乃詐死時人謂為信然因擕持<lb/>
老母晝夜西行㑹先主東征遇於秭歸先主大悦以化<lb/>
為宜都太守先主薨為丞相參軍後為督廣武稍遷至<lb/>
<pb n="KR2d0006_WYG_138-67a"/>
右車騎将軍假莭領并州刺史封中鄉侯以果烈稱官<lb/>
位與張翼齊而在宗預之右咸熙元年春化預俱内徙<lb/>
洛陽道病卒<lb/>
楊戲字文然犍為武陽人也少與巴西程祁公𢎞巴郡<lb/>
楊汰季儒蜀郡張表伯達並知名戲每推祁以為冠首<lb/>
丞相亮深識之戲年二十餘従州書佐為督軍従事職<lb/>
典刑獄論法決疑號為平當府辟為屬主簿亮卒為尚<lb/>
書右選部郎刺史蒋琬請為治中従事史琬以大将軍<lb/>
<pb n="KR2d0006_WYG_138-67b"/>
開府又辟為東曹掾遷南中郎參軍副貳庲降都督領<lb/>
建寧太守以疾徴還成都拜護軍監軍出領梓潼太守<lb/>
入為射聲校尉所在清約不煩延熙二十年随大将軍<lb/>
姜維出軍至亡水戲素心不服維酒後言笑每有慠弄<lb/>
之辭維外寛内忌意不能堪軍還有司承㫖奏戲免為<lb/>
庶人後景耀四年卒戲性雖簡惰省略未嘗以甘言加<lb/>
人過情接物書符指事希有盈紙然篤於舊故居誠存<lb/>
厚與巴西韓儼黎韜童幼相親厚後儼痼疾發頓韜無<lb/>
<pb n="KR2d0006_WYG_138-68a"/>
行見損戲經紀振䘏恩好如初又時人謂譙周無當世<lb/>
才少歸敬者唯戲重之嘗曰吾䓁後世終不如此長兒<lb/>
也有識以此貴戲張表有威儀風䂓始名位與戲齊後<lb/>
至尚書督庲降後将軍先戲沒祁汰皆早死戲以延熙<lb/>
四年著季漢輔臣賛三十餘首其所頌述世多稱之<lb/>
衛繼字子業漢嘉嚴道人也兄弟五人繼父為縣功曹<lb/>
繼為兒時與兄弟随父㳺戲庭寺中縣長蜀郡成都張<lb/>
君無子數命功曹呼其子省㺯甚愛憐之張因言宴之<lb/>
<pb n="KR2d0006_WYG_138-68b"/>
間語功曹欲乞繼功曹即許之遂飬為子繼敏達夙成<lb/>
學識通博進仕州郡歴職清顯而其餘兄弟四人各無<lb/>
堪當世者父恒言已之将衰張明府将盛也時法禁以<lb/>
異姓為後故復為衛氏屢遷拜奉車都尉大尚書忠篤<lb/>
信厚為衆所敬鍾㑹之亂遇害成都<lb/>
　<lb/>
　<lb/>
　通志卷一百十八下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷三十九</head> <lb/>
    <p>
<pb n="KR2d0006_WYG_044-1a"/>
欽定四庫全書<lb/>
　通志卷三十九<lb/>
　　宋　右　廸　功　郎　鄭　樵　漁　仲　撰<lb/>
　天文略第二<lb/>
　　太㣲宫　紫㣲宫　天市垣　天漢起沒　十二<lb/>
　　次度數　州郡躔次　七曜<lb/>
　　太㣲宫<lb/>
上元太㣲宫昭昭列象布蒼穹端門只是門之中左右<lb/>
<pb n="KR2d0006_WYG_044-1b"/>
執法門西東門左皂衣一謁者以次即是烏三公三黑<lb/>
九卿公背傍五黑諸侯卿後行四箇門西主軒屛五帝<lb/>
内坐於中正幸臣太子并從官烏列帝後從東定郎將<lb/>
虎賁居左右常陳郎位居其後常陳七星不相誤郎位<lb/>
陳東一十五两面宫垣十星布左右執法是其數宫外<lb/>
明堂布政宫三箇靈臺候雲雨少㣲四星西南隅長垣<lb/>
䨥䨥㣲西居北門西外接三台與垣相對無兵災<lb/>
　太㣲垣十星在翼軫北張衡云天子之宫庭五帝之<lb/>
<pb n="KR2d0006_WYG_044-2a"/>
　坐十二諸侯府也其外蕃九卿也一曰軒轅為權太<lb/>
　㣲為衡衡主平也隋志云又為天庭理法平辭監升<lb/>
　授徳列宿受符諸神考節舒情稽疑也南蕃中一星<lb/>
　間曰端門東曰左執法廷尉之象也西曰右執法御<lb/>
　史大夫之象也執法所以舉刺凶奸者也左執法之<lb/>
　東左掖門也右執法之西右掖門也東蕃四星南第<lb/>
　一曰上相其北東太陽門也第二星曰次相其北中<lb/>
　華東門也第三星曰次將其北東太隂門也第四星<lb/>
<pb n="KR2d0006_WYG_044-2b"/>
　曰上將所謂四輔也西蕃四星南第一星曰上將其<lb/>
　北西太陽門也第二星曰次將其北中華西門也第<lb/>
　三星曰次相其北西太隂門也第四曰上相亦四輔<lb/>
　也東西蕃有芒及動揺者諸侯謀天子也執法移則<lb/>
　刑罰尤急月五星入太㣲軌道吉其所犯中坐成刑<lb/>
　謁者一星在太㣲内左執法東北主贊賔客也不見<lb/>
　外國不賔服謁者東北三星曰三公内坐朝㑹之所<lb/>
　居也張衡云以輔弼帝者其名與夾斗三公同三公<lb/>
<pb n="KR2d0006_WYG_044-3a"/>
　北三星曰九卿内坐主治萬事與天紀同占九卿西<lb/>
　五星曰内五諸侯内侍天子不之國也辟雍之禮得<lb/>
　則太㣲諸侯明屏四星在端門内帝坐南近右執法<lb/>
　屏所以擁蔽帝庭也執法主刺舉星大明潤則君臣<lb/>
　有禮黄帝内坐一星在太㣲中含樞紐之神也天子<lb/>
　動得天度止得地意從容中道則太㣲五帝之坐明<lb/>
　以光黄帝坐不明人主當求賢士以輔治不然則奪<lb/>
　勢又曰太㣲五帝坐小弱青黒天子國亡四帝内坐<lb/>
<pb n="KR2d0006_WYG_044-3b"/>
　四星夾黄帝坐東方星蒼帝靈威仰之神也南方星<lb/>
　赤帝赤熛怒之神也西方星白帝白招矩之神也北<lb/>
　方星黒帝叶光紀之神也張衡云五帝同明而光則<lb/>
　天下歸心不然則失位金火水入太㣲若順入軌道<lb/>
　伺其出之所守之分則為天子所誅也帝坐東北一<lb/>
　星曰幸臣主親愛臣明則幸臣用事㣲細吉太子一<lb/>
　星在幸臣西五帝坐北儲貳之星明而潤則太子賢<lb/>
　不然則否金火守入太子不廢則為簒逆之事從官<lb/>
<pb n="KR2d0006_WYG_044-4a"/>
　一星在太子西北主從官不見則帝不安如常則吉<lb/>
　郎將一星在郎位東北所以為武備張衡云今左右<lb/>
　中郎將是也大明芒角將怒不可當也虎賁一星在<lb/>
　太㣲西蕃之外上相之西下台之南静室旄頭之騎<lb/>
　官也張衡云主侍從之武臣也與車騎同占常陳七<lb/>
　星如畢狀在郎位北天子宿衛虎賁之士以設彊毅<lb/>
　也星揺動天子自出明則武兵用㣲則武兵弱郎位<lb/>
　十五星又云二十四星在帝坐東北一曰依烏郎位<lb/>
<pb n="KR2d0006_WYG_044-4b"/>
　也周官之元士漢官之光祿中散騎諌議議郎三署<lb/>
　郎中是其職也張衡又云今之尚書郎也欲其大小<lb/>
　相均光潤有常吉隋志郎位主守衛也其星明大臣<lb/>
　有刼主又曰客犯上其星不具后死幸臣誅客星入<lb/>
　之大臣爲亂明堂三星在太㣲西南角外天子布政<lb/>
　之宫也明吉暗凶明堂西三星曰靈臺主觀雲物察<lb/>
　符瑞候災變也占與司怪同少㣲長垣二坐星已釋<lb/>
　在張星之次矣三台六星兩兩而居起文昌列招揺<lb/>
<pb n="KR2d0006_WYG_044-5a"/>
　太㣲一曰天柱三公之位也在天曰三台主開徳宣<lb/>
　符也西近文昌二星曰上台為司命主夀次二星對<lb/>
　軒轅曰中台為司中主宗室東二星抵太㣲曰下台<lb/>
　為司祿主兵所以昭徳塞違也又曰三台為天階太<lb/>
　一躡以上下一曰泰階上階上星為天子星下星為<lb/>
　女主中階上星為諸侯三公下星為卿大夫下階上<lb/>
　星為士下星為庶人所以和隂陽而理萬物也其星<lb/>
　有變各以所主占之君臣和集如其常度張衡云色<lb/>
<pb n="KR2d0006_WYG_044-5b"/>
　齊明而行列相類則君臣和法令平不齊為乖度金<lb/>
　火守入兵起彗孛尤甚也<lb/>
　　北極紫㣲宫<lb/>
中元北極紫㣲宫北極五星在其中大帝之坐第二珠<lb/>
第三之星庶子居第一號曰為太子四為后宫五天樞<lb/>
<hi>一云第三明者帝之居第四名曰四庶子最小第五天之樞</hi>左右四星是四輔天一<lb/>
太一當門路左樞右樞夾南門兩面營衛一十五上宰<lb/>
少尉兩相對少宰上輔次少輔上衛少衛次上丞後門<lb/>
<pb n="KR2d0006_WYG_044-6a"/>
東邉大贊府門西喚作一少丞以次却向前門數隂徳<lb/>
門裏兩黄聚尚書以次其位五女史柱史各一戸御女<lb/>
四星五天柱大理兩星隂徳邉勾陳尾指北極顛勾陳<lb/>
六星六甲前天皇獨在勾陳裏五帝内坐後門是華盖<lb/>
并杠十六星杠作柄象盖傘形盖上連連九箇星名曰<lb/>
𫝊舍如連丁垣外左右各六珠右是内階左天㕑階前<lb/>
八星名八榖㕑下五箇天棓宿天牀六星左樞在内㕑<lb/>
兩星右樞對文昌斗上半月形希疎分明六箇星文昌<lb/>
<pb n="KR2d0006_WYG_044-6b"/>
之下曰三公太尊只向三公明天牢六星太尊邉太陽<lb/>
之守四勢前一箇宰相太陽側更有三公相西偏即是<lb/>
元戈一星圎天理四星斗裏暗輔星近着開陽淡<hi>一夲云文</hi>
<hi>昌之下三師名天牢六星四勢前更有三公相西偏即是太陽一星圎天理四星斗裏暗輔星近着闓陽淡</hi>
北斗之宿七星明第一主帝名樞精第二第三璇璣星<lb/>
第四名權第五衡闓陽揺光六七名<lb/>
　北極五星在紫㣲宫中一名天極一名北辰其紐星<lb/>
　天之樞也天運無窮三光迭耀而極星不移故曰居<lb/>
<pb n="KR2d0006_WYG_044-7a"/>
　其所而衆星拱之第一星主月太子也第二星主日<lb/>
　帝王也亦為太一之坐謂最赤明者也第三星主五<lb/>
　星庶子也北極五星最為尊也中星不明主不用事<lb/>
　右星不明太子憂也其第四星為后宫第五星為天<lb/>
　樞張衡云二星並為後宫北極五星明大則吉變動<lb/>
　則憂抱極樞四星曰四輔所以輔佐北極而出度授<lb/>
　政也張衡云抱極之細星也為輔臣之位主贊萬機<lb/>
　小而明吉大明及芒角臣逼君暗則官不理天一一<lb/>
<pb n="KR2d0006_WYG_044-7b"/>
　星在紫宫門右星之南天帝之神也主戰闘知人吉<lb/>
　凶者也太一一星在天一南相近亦天帝神也主使<lb/>
　十六神知風雨水旱兵革饑饉疾疫災害所生之國<lb/>
　也張衡云天一遍閶闔外其占明而有光則隂陽和<lb/>
　合萬物成人主吉不然反是太一占與天一略同紫<lb/>
　宫垣十五星其西藩七東藩八在北斗之北一曰紫<lb/>
　㣲大帝之坐也天子之常居也主命主度也一曰長<lb/>
　垣一曰天營一曰旗星為藩衛備藩臣也宫闕兵起<lb/>
<pb n="KR2d0006_WYG_044-8a"/>
　旗星直天子出自將宫中兵張衡云紫㣲垣十五星<lb/>
　東藩八西藩七其東藩近閶闔門第一星為左樞第<lb/>
　二星為上宰第三星為少宰第四星為上輔第五星<lb/>
　為少輔第六星為上衛第七星為少衛第八星為少<lb/>
　丞其西藩近閶闔門第一星為右樞第二星為少尉<lb/>
　第三星為上輔第四星為少輔第五星為上衛第六<lb/>
　星為少衛第七星為上丞皆以大明有常則吉若盛<lb/>
　明則内輔盛也宫垣直而明天子將兵開則兵起西<lb/>
<pb n="KR2d0006_WYG_044-8b"/>
　藩正南開如門象名閶闔門有流星自門而出四野<lb/>
　者當有中使銜命視其所適分野而論之也隂徳二<lb/>
　星在紫㣲宫内尚書之西主施徳者其占以不明為<lb/>
　宜明則新君踐極隋志曰尚書西二星曰隂徳陽徳<lb/>
　主周急振撫又分為二坐星矣門内東南維五星曰<lb/>
　尚書主納言夙夜咨謀龍作納言比之象也張衡曰<lb/>
　八坐大臣之象其占與四輔不殊極東一星曰柱下<lb/>
　史主左右記君之過星明則史直辭不明反是柱史<lb/>
<pb n="KR2d0006_WYG_044-9a"/>
　北一星曰女史婦人之㣲者主𫝊漏故漢有侍史張<lb/>
　衡云婦官也主記宫内之事其占與柱史同御女下<lb/>
　四星在紫㣲宫内勾陳之北八十一御妻之象也其<lb/>
　占明則多内寵不明則否晉志謂之女御宫天柱五<lb/>
　星在紫㣲宫門内華盖杠左傍近東垣北隅法五行<lb/>
　主晦朔晝夜之職明正則吉人安隂陽調不然則司<lb/>
　厯過隋志云建政教立圗法之府也常以朔望日垂<lb/>
　禁令於天柱以示百司周禮以正嵗之月示法象魏<lb/>
<pb n="KR2d0006_WYG_044-9b"/>
　此之謂也大理二星在紫㣲門内次近隂徳决獄之<lb/>
　官星明則刑憲平不明則寃酷深勾陳六星在紫㣲<lb/>
　宫華盖之下隋志云後宫也大帝之正妃也大帝之<lb/>
　常居也張衡云大帝所居之宫也亦將軍之象也星<lb/>
　明則吉暗則人主惡之勾陳口一星曰天皇亦曰大<lb/>
　帝其神曰曜魄寳主御羣靈秉萬機神圗也其星隠<lb/>
　而不見見則為災六甲六星在紫㣲宫内華盖杠左<lb/>
　傍分掌隂陽紀時節明則隂陽和不明則寒暑易節<lb/>
<pb n="KR2d0006_WYG_044-10a"/>
　五帝内坐五星在華盖下勾陳上斧扆之象所以備<lb/>
　宸居者明正則吉變動則災凶隋志云客星犯紫宫<lb/>
　中坐大臣犯主華盖七星其杠九星合十六星在勾<lb/>
　陳上正當大帝所以覆蔽大帝之坐也明正則吉傾<lb/>
　動則凶𫝊舍九星在華盖上近河賔客之館主胡人<lb/>
　入中國客星守之備姦使亦曰胡兵起内階六星在<lb/>
　文昌北天皇之陛也明吉傾動凶紫㣲東垣北維外<lb/>
　六星曰天㕑天子百官之㕑也見吉不見凶八榖八<lb/>
<pb n="KR2d0006_WYG_044-10b"/>
　星在紫㣲西藩之外五車之北其八星一主稻二主<lb/>
　黍三主大麥四主小麥五主大豆六主小豆七主粟<lb/>
　八主麻子明則八榖皆成暗則不熟一星不見則一<lb/>
　榖不登八星不見則國人餬口天棓五星在女牀東<lb/>
　北天子先驅所以禦難也不明則國兵起一曰主争<lb/>
　訟明大凶小吉天牀六星當閶闔門外主天子寢舍<lb/>
　觧息燕休之處星正大吉君有慶傾則人主不安一<lb/>
　云在宫門外聽政之象也為寢舍也暗凶内㕑兩星<lb/>
<pb n="KR2d0006_WYG_044-11a"/>
　在紫垣外西南角主六宫之内飲食府也一云主后<lb/>
　夫人與太子宴飲居常無咎有犯守凶文昌六星在<lb/>
　北斗魁前天之六府也主集計天道一曰上將大將<lb/>
　軍建威武二曰次將尚書正左右三曰貴相太常理<lb/>
　文緒四曰司祿司中司隸賞功進爵五曰司命司怪<lb/>
　太史主滅咎六曰司宼大理佐理寳所謂一者起北<lb/>
　斗魁前近内階者也明潤大小齊天瑞臻張衡云其<lb/>
　占黄潤光明萬人安大小均天瑞降青黑細㣲多所<lb/>
<pb n="KR2d0006_WYG_044-11b"/>
　害揺動移徙大臣憂金火守入兵興孛彗犯國亂一<lb/>
　曰文昌動則三公受誅后崩災福與三公同三公三<lb/>
　星在北斗柄東又三公星在北斗魁西並為太尉司<lb/>
　空司徒之象主爕理隂陽弼君機務其星移徙不吉<lb/>
　居常安金火守之三公有凶隋志曰杓南三星及魁<lb/>
　第一星皆曰三公宣徳化調七政和隂陽之官也太<lb/>
　尊一星在中台之北貴戚也巫咸云聖公之象居常<lb/>
　為定不見則凶金犯守為災貴賤將敗者也天牢六<lb/>
<pb n="KR2d0006_WYG_044-12a"/>
　星在北斗魁下貴人之牢也主愆過禁暴滛與貫索<lb/>
　同占太陽守一星在相西大將大臣之象也主戒不<lb/>
　虞設武備也非其常兵起明吉暗凶移徙大臣誅勢<lb/>
　四星在太陽守西北刑餘人而用事者也不明吉明<lb/>
　即閹官擅權相一星在北斗南隋志曰相者總領百<lb/>
　官而掌邦教以佐帝王安邦國集衆事也明吉元戈<lb/>
　一星在招揺北亦曰天戈也芒角大而動則四夷兵<lb/>
　起其占與梗河相類北斗魁中四黑星為貴人之牢<lb/>
<pb n="KR2d0006_WYG_044-12b"/>
　曰天理明及揺動與有星者為貴人下獄北斗七星<lb/>
　輔一星在太㣲北七政之樞機隂陽之元本也故運<lb/>
　乎天中而臨制四方以建四時而均五行也魁四星<lb/>
　為璇璣杓三星為玉衡又曰斗為人君之象號令之<lb/>
　主又為帝車取乎運動之義也又魁第一星曰天樞<lb/>
　二曰璇三曰璣四曰權五曰玉衡六曰開陽七曰揺<lb/>
　光一至四為魁五至七為杓樞為天璇為地璣為人<lb/>
　權為時玉衡為音開陽為律揺光為星石氏云第一<lb/>
<pb n="KR2d0006_WYG_044-13a"/>
　曰正星主陽徳天子之象也二曰法星主隂刑女主<lb/>
　之位也三曰令星主禍害也四曰伐星主天理伐無<lb/>
　道五曰殺星主中央助四旁殺有罪六曰危星主天<lb/>
　倉五榖七曰部星亦曰應星主兵又云一主天二主<lb/>
　地三主火四主水五主土六主木七主金又曰一主<lb/>
　秦二主楚三主梁四主呉五主趙六主燕七主齊輔<lb/>
　星附乎開陽所以佐斗成功也又曰主危正矯不平<lb/>
　又曰丞相之象也七政星明則國昌不明國殃斗旁<lb/>
<pb n="KR2d0006_WYG_044-13b"/>
　欲多星則安斗中少星則人怨上天下多訟徳者無<lb/>
　星二十日有輔星明而斗不明臣彊主弱斗明輔不<lb/>
　明主彊臣弱也杓南三星及魁第一星皆曰三公宣<lb/>
　徳化調七政和隂陽之官也張衡云若天子不恭宗<lb/>
　廟不敬鬼神則魁第一星不明或變色若廣營宫室<lb/>
　妄鑿山陵則第二星不明或變色若不愛百姓驟興<lb/>
　征役則第三星不明或變色若發號施令不順四時<lb/>
　不明天道則第四星不明或變色若廢正樂務滛聲<lb/>
<pb n="KR2d0006_WYG_044-14a"/>
　則第五星不明或變色若不勸農桑不務稼穡峻法<lb/>
　濫刑退賢傷政則第六星不明或變色若不撫四方<lb/>
　不安夷夏則第七星不明或變色凡日月暈連環及<lb/>
　斗月暈及揺動兵起其傍及中小星多則天下不安<lb/>
　人多怨一云小星多則天下安不然則國人散五曜<lb/>
　及客星守入皆凶孛彗尤甚也<lb/>
　　天市垣<lb/>
下元一宫名天市兩扇垣墻二十二當門六角黑市樓<lb/>
<pb n="KR2d0006_WYG_044-14b"/>
門左兩星是車肆兩箇宗正四宗人宗星一䨥亦依次<lb/>
帛度兩星屠肆前候星還在帝坐邉帝坐一星常光明<lb/>
四箇㣲茫宦者星以次兩星名列肆斗斛帝前依其次<lb/>
斗是五星斛是四垣北九箇貫索星索口横者七公成<lb/>
天紀恰似七公形數着分明多兩星紀北三星名女牀<lb/>
此坐還依織女傍三元之象無相侵二十八宿隨其隂<lb/>
水火木土并與金以次别有五行分<lb/>
　天市垣二十二星在房心東北主權衡主聚衆一曰<lb/>
<pb n="KR2d0006_WYG_044-15a"/>
　天旗庭主斬戮之事也市中星衆潤澤則嵗實星稀<lb/>
　則嵗虛熒惑守之戮不忠之臣又曰若怒角守之者<lb/>
　臣殺主彗星出為徙市易都客星入之兵大起出之<lb/>
　有貴䘮張衡曰天市明則市吏急商人無利忽忽暗<lb/>
　則反是市樓六星在市中臨箕星之上主司闤闠明<lb/>
　則吉暗則市吏不理也隋志市樓者市府也主市價<lb/>
　律度其陽為金錢其隂為珠玉變見各以所主占之<lb/>
　車肆二星在天市垣南門之内主車駕不明則國車<lb/>
<pb n="KR2d0006_WYG_044-15b"/>
　盡行隋志主衆賈之區宗正二星在帝坐東南宗大<lb/>
　夫也彗星守之若失色宗正有事客星守動則天子<lb/>
　親屬有變又曰客星守之貴人死又曰宗正明則宗<lb/>
　室有秩暗則國家凶宗人四星在宗正東主録親疎<lb/>
　享祀如綺文而明正族人有序宗星二星在宗人東<lb/>
　北候星之東宗室之象帝輔血脉之臣也客星守之<lb/>
　宗人不和帛度二星在宗星東北主度量明則尺量<lb/>
　平商人不欺暗則否屠肆三星在帛度東北主烹宰<lb/>
<pb n="KR2d0006_WYG_044-16a"/>
　明大則肆中多宰殺候一星在帝坐東北主伺隂陽<lb/>
　也明大輔臣彊四夷開候細㣲則國安亡則主失位<lb/>
　移則主不安居常則吉帝坐一星在天市中候星西<lb/>
　天庭也光而潤則天子吉威令行㣲小凶大人當之<lb/>
　或云暗則大人不正張衡云帝坐者帝王之坐帝坐<lb/>
　有五一坐在紫㣲宫一坐在大角一坐在心中一坐<lb/>
　在天市垣一坐在太㣲宫咸云帝坐一曰神農所居<lb/>
　不見則大人當其咎宦者四星在帝坐西南帝傍之<lb/>
<pb n="KR2d0006_WYG_044-16b"/>
　閹人也星㣲則吉明則凶非其常宦者有憂其占與<lb/>
　勢星同列肆二星在斛西北主寳玉之貨移徙則列<lb/>
　肆不安火守入兵大起斗五星在宦者西南主平量<lb/>
　覆則嵗熟仰則大饑明暗與帛度同斛四星在市樓<lb/>
　北亦曰天斛主量者也占與斗同貫索九星在七公<lb/>
　前一曰連索一曰連營一曰天牢主法律禁暴彊也<lb/>
　牢口一星為門欲其開也九星皆明天下獄煩七星<lb/>
　見小赦五星見大赦動則斧鑕用中空則更元漢志<lb/>
<pb n="KR2d0006_WYG_044-17a"/>
　云十五星張衡云貫索開有赦不見即刑獄簡若閉<lb/>
　口及星入牢中有繫死者常以午子夜侯之一星不<lb/>
　見則有小喜二星不見賜祿三星不見人主徳令行<lb/>
　且赦若客出視其小大大有大赦小有小赦或云貫<lb/>
　索為賤人之牢一星芒有喜事二星芒賜爵祿三星<lb/>
　芒有赦門閉牢中多死水犯災火犯米貴七公七星<lb/>
　在招揺東天之相也三公之象張衡云七公横列貫<lb/>
　索之口主執法列善惡之官也星齊正則國法平差<lb/>
<pb n="KR2d0006_WYG_044-17b"/>
　戾則獄多寃酷或云星入河米貴火犯之兵起天紀<lb/>
　九星在貫索東九卿也為九河主萬事之紀理寃訟<lb/>
　也明則天下多辭訟亡則政理壊國紀亂散絶則地<lb/>
　震山崩女牀三星在天紀之北為後宫御女主女事<lb/>
　明則宫人恣意常則無咎<lb/>
　　魏石申以赤㸃紀星共一百三十八座計八百十<lb/>
　　星商巫咸以黄㸃紀星共四十四座計一百四十<lb/>
　　四星齊甘徳以黒㸃紀星共一百一十八座計五<lb/>
<pb n="KR2d0006_WYG_044-18a"/>
　　百十一星三家都紀三百座計一千四百六十五<lb/>
　　星此舊書所紀𫝊冩之訛數目參差無所考正<lb/>
　　天漢起沒<lb/>
　臣謹按天漢舊有圗無歌故為之補<lb/>
天河亦一名天漢起自東方箕尾間遂乃分為南北道<lb/>
南經傅說入魚淵開籥戴弁鳴河鼓北經龜宿貫箕邉<lb/>
次絡斗魁冒左旗又合南道天津湄二道相合西南行<lb/>
分夾瓠𤓰絡人星杵畔造父騰蛇精王良附路閣道平<lb/>
<pb n="KR2d0006_WYG_044-18b"/>
登此大陵泛天船直到卷舌又南征五車駕向北河南<lb/>
東井水位入吾驂水位過了東南游經次南河向闕邱<lb/>
天狗天紀與天稷七星南畔天河沒<lb/>
　天漢起東方經箕尾之間謂之天河亦謂之漢津乃<lb/>
　分為二道其南經傅說魚天籥天弁河鼓其北經龜<lb/>
　貫箕下次絡南斗魁左旗至天津下而合南道乃西<lb/>
　南行又分夾瓠𤓰絡人星杵造父騰蛇王良附路閣<lb/>
　道北端太陵天船卷舌而南行絡五車經北河之南<lb/>
<pb n="KR2d0006_WYG_044-19a"/>
　入東井水位而東南行絡南河闕邱天狗天紀天稷<lb/>
　在七星南而沒張衡云津漢者金之氣也其占曰水<lb/>
　漢中星多則水少則旱<lb/>
　　十二次度數<lb/>
十二次班固取三統厯十二次配十二野其言最詳又<lb/>
有費直說周易蔡邕月令章句所言頗有先後魏太史<lb/>
令陳卓更言郡國所入宿度今附而次之<lb/>
自軫十二度至氐四度為夀星於辰在辰鄭之分野屬<lb/>
<pb n="KR2d0006_WYG_044-19b"/>
兖州<hi>費直周易分野夀星起軫七度蔡邕月令章句夀星起軫八度</hi>
自氐五度至尾九度為大火於辰在卯宋之分野屬豫<lb/>
州<hi>費直起氐十一度蔡邕起亢八度</hi>
自尾十度至南斗十一度為析木於辰在寅燕之分野<lb/>
屬幽州<hi>費直起尾九度蔡邕起尾四度</hi>
自南斗十二度至須女七度為星紀於辰在丑吳越之<lb/>
分野屬揚州<hi>費直起斗十度蔡邕起斗六度</hi>
自須女八度至危十五度為元枵於辰在子齊之分野<lb/>
<pb n="KR2d0006_WYG_044-20a"/>
屬青州<hi>費直起女六度蔡邕起女二度</hi>
自危十六度至奎四度為娵訾於辰在亥衛之分野屬<lb/>
并州<hi>費直起危十四度蔡邕起危十度</hi>
自奎五度至胃六度為降婁於辰在戍魯之分野屬徐<lb/>
州<hi>費直起奎二度蔡邕起奎八度</hi>
自胃七度至畢十一度為大梁於辰在酉趙之分野屬<lb/>
冀州<hi>費直起婁十度蔡邕起胃一度</hi>
自畢十二度至東井十五度為實沈於辰在申魏之分<lb/>
<pb n="KR2d0006_WYG_044-20b"/>
野屬益州<hi>費直起畢九度蔡邕起畢六度</hi>
自東井十六度至栁八度為鶉首於辰在未秦之分野<lb/>
屬雍州<hi>費直起井十二度蔡邕起井十度</hi>
自栁九度至張十六度為鶉火於辰在午周之分野屬<lb/>
三河<hi>費直起栁五度蔡邕起栁三度</hi>
自張十七度至軫十一度為鶉尾於辰在已楚之分野<lb/>
屬荆州<hi>費直起張十三度蔡邕起張十二度</hi>
　　州郡躔次<lb/>
<pb n="KR2d0006_WYG_044-21a"/>
陳卓范蠡鬼谷先生張良諸葛亮譙周京房張衡並云<lb/>
角亢氐鄭兖州<lb/>
　　東郡入角一度　東平任城山陽入角六度　濟<lb/>
　　北陳留入亢五度　濟隂入氐一度　東平入氐<lb/>
　　七度　泰山入角十二度<lb/>
房心宋豫州<lb/>
　　潁川入房一度　汝南入房二度　沛郡入房四<lb/>
　　度　梁國入房五度　淮陽入心一度　魯國入<lb/>
<pb n="KR2d0006_WYG_044-21b"/>
　　心三度　楚國入心四度<lb/>
尾箕燕幽州<lb/>
　　凉州入箕中十度　上谷入尾一度　漁陽入尾<lb/>
　　三度　右北平入尾七度　西河上郡北地遼西<lb/>
　　東入尾十度　涿郡入尾十六度　渤海入箕一<lb/>
　　度　樂浪入箕三度　元莵入箕六度　廣陽入<lb/>
　　箕九度<lb/>
斗牽牛湏女吳越揚州<lb/>
<pb n="KR2d0006_WYG_044-22a"/>
　　九江入斗一度　廬江入斗六度　豫章入斗十<lb/>
　　度　丹陽入斗十六度　㑹稽入牛一度　臨淮<lb/>
　　入牛四度　廣陵入牛八度　泗水入女一度<lb/>
　　六安入女六度<lb/>
虛危齊青州<lb/>
　　齊國入虛六度　北海入虛九度　濟南入危一<lb/>
　　度　樂安入危四度　東萊入危九度　平原入<lb/>
　　危十一度　菑川入危十四度<lb/>
<pb n="KR2d0006_WYG_044-22b"/>
營室東壁衛并州<lb/>
　　安定入營室一度　天水入營室八度　隴西入<lb/>
　　營室四度　酒泉入營室十一度　張掖入營室<lb/>
　　十二度　武都入東壁一度　金城入東壁四度<lb/>
　　　武威入東壁六度　敦煌入東壁八度<lb/>
奎婁胃魯徐州<lb/>
　　東海入奎一度　琅琊入奎六度　髙宻入婁一<lb/>
　　度　城陽入婁九度　膠東入胃一度<lb/>
<pb n="KR2d0006_WYG_044-23a"/>
昴畢趙冀州<lb/>
　　魏郡入昴一度　鉅鹿入昴三度　常山入昴五<lb/>
　　度　廣平入昴七度　中山入昴八度　清河入<lb/>
　　昴九度　信都入畢三度　趙郡入畢八度　安<lb/>
　　平入畢四度　河間入畢十度　真定入畢十三<lb/>
　　度<lb/>
觜參魏益州<lb/>
　　廣漢入觜一度　越嶲入觜三度　蜀郡入參一<lb/>
<pb n="KR2d0006_WYG_044-23b"/>
　　度　犍為入參三度　䍧牱入參五度　巴蜀入<lb/>
　　參八度　漢中入參九度　益州入參七度<lb/>
東井輿鬼秦雍州<lb/>
　　雲中入東井一度　定襄入東井八度　雁門入<lb/>
　　東井十六度　代郡入東井二十八度　太原入<lb/>
　　東井二十九度　上黨入輿鬼二度<lb/>
栁七星張周三輔<lb/>
　　𢎞農入桞一度　河南入七星三度　河東入張<lb/>
<pb n="KR2d0006_WYG_044-24a"/>
　　一度　河内入張九度<lb/>
翼軫楚荆州<lb/>
　　南陽入翼六度　南郡入翼十度　江夏入翼十<lb/>
　　二度　零陵入軫十一度　桂陽入軫六度　武<lb/>
　　陵入軫十度　長沙入軫十六度<lb/>
　　七曜<lb/>
日循黄道東行一日一夜行一度三百六十五日有竒<lb/>
而周天行東陸謂之春行南陸謂之夏行西陸謂之秋<lb/>
<pb n="KR2d0006_WYG_044-24b"/>
行北陸謂之冬行以成隂陽寒暑之節是故𫝊云日為<lb/>
太陽之精主生飬恩徳人君之象也人君有瑕必露其<lb/>
慝以告示焉故日月行有道之國則光明人君吉昌百<lb/>
姓安寜日變色有暈軍破無暈䘮侯王其君無徳其臣<lb/>
亂國則日赤無光日失色所臨之國不昌日晝昏行人<lb/>
無影到暮不止上刑急下人不聊生不出一年有大水<lb/>
日晝昏烏鳥羣鳴國失政日中烏見主不明為政亂國<lb/>
有白衣㑹將軍出旌旗舉日中有黑子有黑氣黒雲乍<lb/>
<pb n="KR2d0006_WYG_044-25a"/>
三乍五臣廢其主日食隂侵陽臣掩君之象有亡國有<lb/>
死君有大水日食見星有殺君天下分裂王者修徳以<lb/>
禳之<lb/>
月者太隂之精也其形圎其質清日光照之則見其明<lb/>
日光所不照則謂之魄故月望之日日月相望人居其<lb/>
間盡覩其明故形圎也二弦之日日照其側人觀其傍<lb/>
故半魄也晦朔之日日照其表人在其裏故不見也其<lb/>
行有遲疾其極遲則日行十二度彊極疾則日行十四<lb/>
<pb n="KR2d0006_WYG_044-25b"/>
度半彊遲則漸疾疾極漸遲二十七日半彊而遲疾一<lb/>
終矣又月行之道斜帶黄道十三日有竒在黄道表又<lb/>
十三日有竒在黄道裏表裏極逺者去黄道六度二十<lb/>
七日有竒隂陽一終張衡云對日之衝其大如日日光<lb/>
不照謂之闇虛闇虛逢月則月食值星則星亡今厯家<lb/>
月望行黄道則值闇虚矣值闇虚有表裏深淺故食有<lb/>
南北多少月為太隂之精以之配日女主之象也以之<lb/>
比徳刑罰之義列之朝廷諸侯大臣之類故君明則月<lb/>
<pb n="KR2d0006_WYG_044-26a"/>
行依度臣執權則月行失道大臣用事兵刑失理則月<lb/>
行乍南乍北女主外戚擅權則或進或退月變色將有<lb/>
殃月晝明姦邪並作君臣争明女主失行隂國兵彊中<lb/>
國饑天下謀僭數月重見國以亂亡<lb/>
　臣謹按丹元子二十八宿及三元之歌所以為羙者<lb/>
　以其句中有圗言下見象而不談災祥至五行有五<lb/>
　篇吟則反是且五星為緯而行無定體可以算數推<lb/>
　難以圗象求今五行吟既無圗象之理而極論災祥<lb/>
<pb n="KR2d0006_WYG_044-26b"/>
　未必丹元子之作也其言濫誣在所不取<lb/>
嵗星曰東方春木於人五常仁也五事貎也仁虧貎失<lb/>
逆春令傷木氣則罰見嵗星嵗星盈縮以其舍命國其<lb/>
所居乆其國有徳厚五榖豐昌不可伐其對為衝嵗乃<lb/>
有殃嵗星安静中度吉盈縮失次其國有變不可舉事<lb/>
用兵又曰人主出象也色欲明光潤澤徳合同又曰進<lb/>
退如度姦邪息變色亂行主無福又主福主大司農主<lb/>
齊吳主司天下諸侯人君之過主嵗五榖赤而角其國<lb/>
<pb n="KR2d0006_WYG_044-27a"/>
昌赤黄而沉其野大穰張衡云嵗星者東方之精蒼帝<lb/>
之子一名攝提一名重華一名應星一名紀星晉灼曰<lb/>
太嵗在四仲則嵗行三宿太嵗在四孟四季則嵗行二<lb/>
宿二八十六三四十二而行二十八宿十二嵗而周天<lb/>
熒惑曰南方夏火禮也視也禮虧視失逆夏令傷火氣<lb/>
罰見熒惑熒惑法使行無常出則有兵入則兵散各以<lb/>
其舍命國為亂為賊為疾為䘮為飢為兵所居國受殃<lb/>
環繞鈎已芒角動揺變色乍前乍後乍左乍右其殃愈<lb/>
<pb n="KR2d0006_WYG_044-27b"/>
甚其南丈夫北女子䘮周旋止息乃為死䘮寇亂其野<lb/>
亡地其失行而速兵聚其下順之戰勝又曰熒惑主大<lb/>
鴻臚主死䘮主司空又為司馬主楚吳越以南又司天<lb/>
下羣臣之過司驕奢亡亂妖孽主嵗成敗又曰熒惑不<lb/>
動兵不戰有誅將其出色赤怒逆行成鈎已戰凶有圍<lb/>
軍鈎已有芒角如鋒刀人主無出宫下有伏兵芒大則<lb/>
人民怒君子遑遑小人浪浪不有亂臣則有大䘮人欺<lb/>
吏吏欺王又為理外則理兵内則理政為天子之理也<lb/>
<pb n="KR2d0006_WYG_044-28a"/>
故曰雖有明天子必視熒惑所在其入守犯太㣲軒轅<lb/>
營室房心主命惡之張衡云熒惑為執法之星其精為<lb/>
風伯之師或童兒歌謡嬉戯晋灼曰熒惑常以十月則<lb/>
入朝太㣲受制而出行列宿司無道出入無常也二嵗<lb/>
而周天<lb/>
填星曰中央季夏土信也思心也仁義禮智以信為主<lb/>
貎言視聴以心為政故四星皆失填乃為之動動而盈<lb/>
侯王不寜縮有軍不復所居之宿國吉得地及女子有<lb/>
<pb n="KR2d0006_WYG_044-28b"/>
福不可伐去之失地若有女憂居宿乆國福厚易則薄<lb/>
失次而上二三宿曰盈有主命不成不乃大水失次而<lb/>
下曰縮后戚其嵗不復不乃天裂若地動一曰填為黄<lb/>
帝之徳女主之象主徳厚安危存亡之機司天下女主<lb/>
之過又曰天子之星也天子失信則填星大動張衡云<lb/>
填星者黄帝之子女主之象也一名地候晉灼曰常以<lb/>
甲辰之始建斗之嵗填行一宿二十八嵗而周天<lb/>
太白曰西方秋金義也言也義虧言失逆秋令傷金氣<lb/>
<pb n="KR2d0006_WYG_044-29a"/>
罰見太白太白進退以候兵髙卑遲速静躁見伏用兵<lb/>
皆象之吉其出西方失行夷狄敗出東方失行中國敗<lb/>
未盡期曰過參天病其對國若經天天下革人更王是<lb/>
謂亂紀人民流亡晝與日争明彊國弱小國彊女主昌<lb/>
又曰太白主大臣其號上公也大司馬位謹候此張衡<lb/>
云太白者白帝之子一名火政一名官星一名明堂一<lb/>
名文表一名太皥一名終星一名天相一名天浩一名<lb/>
序星一名梁星一名威星一名大囂一名大爽晉灼曰<lb/>
<pb n="KR2d0006_WYG_044-29b"/>
常以正月甲寅與熒惑晨出東方二百四十日而入入<lb/>
四十日又出西方二百四十日而入入三十五日而復<lb/>
出東方出以寅戌入以丑未一嵗而周天<lb/>
辰星曰北方冬水智也聴也智虧聴失逆冬令傷水氣<lb/>
罰見辰星辰星見則主刑主廷尉主燕趙又為燕趙代<lb/>
以比宰相之象亦為殺伐之氣戰闘之象又曰軍於野<lb/>
辰星為偏將軍之象無軍為刑事和隂陽應効不効其<lb/>
時不和出失其時寒暑失其節邦當大饑當出不出是<lb/>
<pb n="KR2d0006_WYG_044-30a"/>
謂擊卒兵大起在於房心間地動亦曰辰星出入躁疾<lb/>
常主夷人又曰蠻夷之星也亦主刑法之得失色黄而<lb/>
小地大動光明與月相逮其國大水張衡云辰星一名<lb/>
勾星一名爨星一名伺星晉灼曰常以二月春分見奎<lb/>
婁五月夏至見東井八月秋分見角亢十一月冬至見<lb/>
牽牛出以辰戌入以丑未二旬而入晨候之東方夕候<lb/>
之西方一嵗而周天<lb/>
　<lb/>
<pb n="KR2d0006_WYG_044-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十</head> <lb/>
    <p>
<pb n="KR2d0006_WYG_194-1a"/>
欽定四庫全書<lb/>
　通志卷一百七十<lb/>
　　宋　右　迪　功　郎　鄭　樵　漁　仲　撰<lb/>
　循吏傳第二<lb/>
　晉<lb/>
　　魯芝　胡威　杜軫　竇允　王宏　曺攄　潘<lb/>
　　京　范晷<hi>子廣</hi>丁紹　喬智眀　鄧攸　呉隠之<lb/>
　宋<lb/>
<pb n="KR2d0006_WYG_194-1b"/>
　　吉翰　杜驥<hi>兄坦</hi>申恬<hi>族兄/坦</hi>杜慧度<hi>父瑗檀子𢎞文    和之</hi>阮<lb/>
　　長之<hi>子師門</hi>甄法崇<hi>孫彬</hi>
　南齊<lb/>
　　傅琰<hi>王沈周洽</hi>　<hi>沈瓉之/琰子翽</hi>虞愿　王洪軌<hi>季珪之</hi>
　梁<lb/>
　　沈瑀　范述曽<hi>邱師施</hi>孫謙<hi>従子㢘</hi>何逺　郭祖深<lb/>
　後魏<lb/>
　　張恂<hi>孫萇年</hi>張膺　宋世景　路邕　閻慶允　眀<lb/>
<pb n="KR2d0006_WYG_194-2a"/>
　　亮　杜纂　裴佗　竇瑗　羊敦　蘓淑<lb/>
　北齊<lb/>
　　張華原　宋世良　郎基　孟業　崔伯謙　蘓<lb/>
　　瓊　房豹　路去病<lb/>
　隋<lb/>
　　梁彦光<hi>子文謙  文譲</hi>樊叔略　趙軌　房恭懿　公孫<lb/>
　　景茂　<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>公義　栁儉<hi>郭絢敬肅</hi>劉曠　王伽　魏徳<lb/>
　　深<lb/>
<pb n="KR2d0006_WYG_194-2b"/>
　　晉<lb/>
魯芝字世英扶風郿人也世有名徳為西州豪族父為<lb/>
郭汜所害芝襁褓流離年十七乃移居雍耽思墳籍郡<lb/>
舉上計吏州辟别駕魏車騎将軍郭淮為雍州刺史深<lb/>
敬重之舉孝㢘除郎中會蜀相諸葛亮侵隴右淮復請<lb/>
芝為别駕事平薦扵公府辟大司馬曺真掾轉臨淄侯<lb/>
文學鄭袤薦扵司空王朗朗即加禮命後拜騎都尉㕘<lb/>
軍事行安南太守遷尚書郎曺真出督關右又㕘大司<lb/>
<pb n="KR2d0006_WYG_194-3a"/>
馬軍事真薨宣帝代焉乃引芝㕘驃騎軍事轉天水太<lb/>
守郡鄰扵蜀數被侵掠戸口減削盗賊充斥芝傾心鎮<lb/>
衛更造城市數年間舊境悉復遷廣平太守天水夷夏<lb/>
慕徳老幼赴闕獻書乞留芝魏眀帝許焉仍䇿書加歎<lb/>
勉以黄覇之羙加討冦将軍曺爽輔政引為司馬及宣<lb/>
帝起兵誅爽芝率餘衆犯門斬關馳出赴爽勸爽曰公<lb/>
居伊周之位一旦以罪見黜雖欲牽黄犬復可得乎若<lb/>
挾天子保許昌仗天威以羽檄徴天下兵孰敢不従捨<lb/>
<pb n="KR2d0006_WYG_194-3b"/>
此而去欲就東市豈不痛㢤爽愞惑不能用遂委身受<lb/>
戮芝坐爽下獄當死而口不訟直志不茍免宣帝嘉之<lb/>
赦而不誅俄而起為使持節領䕶匃奴中郎将振威将<lb/>
軍并州刺史以綏輯有方遷大鴻臚髙貴鄉公即位賜<lb/>
爵關内侯邑二百戸毌邱儉平随例増二百戸拜揚武<lb/>
将軍荆州刺史諸葛誕以夀春叛文帝奉魏帝出征徴<lb/>
兵四方芝率荆州文武以為先驅誕平進爵武進亭侯<lb/>
増邑九百戸遷大尚書掌刑理常道鄉公即位進爵斄<lb/>
<pb n="KR2d0006_WYG_194-4a"/>
城縣侯又増邑八百戸遷監青州諸軍事振武将軍青<lb/>
州刺史轉平東将軍五等建封隂平伯武帝踐阼轉鎮<lb/>
東将軍進爵為侯帝以芝清忠履正素無居宅使軍兵<lb/>
為作屋五十間芝以年及懸車吿老遜位章表十餘上<lb/>
扵是徴為光禄大夫位特進給吏卒門施行馬羊祜為<lb/>
車騎将軍上表以位譲芝詔不許芝㤗始九年卒年八<lb/>
十四帝為舉哀賵贈有加諡曰貞賜塋田百畆<lb/>
胡威字伯虎一名貔淮南夀春人也父質以忠清著稱<lb/>
<pb n="KR2d0006_WYG_194-4b"/>
少與鄉人蒋濟朱績俱知名扵江淮間仕魏至征東将<lb/>
軍荆州刺史威早厲志尚質之為荆州也威自京都定<lb/>
省家貧無車馬僮僕自驅驢單行每至客舎躬放驢取<lb/>
樵炊㸑食畢後隨侣進道旣至見父停廐中十餘日吿<lb/>
歸父賜絹一疋為装威曰大人清髙不審扵何得此絹<lb/>
質曰吾俸禄之餘以為汝糧耳威受之辭歸質帳下都<lb/>
督先威未發請假還家隂資装扵百餘里要威為伴每<lb/>
事佐助行數百里威疑而誘問之旣知乃取所賜絹與<lb/>
<pb n="KR2d0006_WYG_194-5a"/>
都督謝而遣之後因他信以白質質杖都督一百除吏<lb/>
名其父子清慎如此扵是名譽著聞拜侍御史厯南鄉<lb/>
侯安豐太守遷徐州刺史勤扵政術風化大行後入朝<lb/>
武帝語及平生因歎其父清謂威曰卿孰與父清對曰<lb/>
臣不如也帝曰卿父以何為勝邪對曰臣父清恐人知<lb/>
臣清恐人不知是臣不及逺也帝以威言直而婉謙而<lb/>
順累遷監豫州諸軍事右将軍豫州刺史入為尚書加<lb/>
奉車都尉威嘗議時政之寛帝曰尚書郎以下吾無所<lb/>
<pb n="KR2d0006_WYG_194-5b"/>
假借威曰臣之所陳豈在丞郎令史正謂如臣等輩始<lb/>
可以肅化眀法耳拜前将軍監青州諸軍事青州刺史<lb/>
以功封平春侯太康元年卒扵位追贈使持節都督青<lb/>
州諸軍事鎮東将軍餘如故諡曰烈子奕嗣奕字次孫<lb/>
仕至平東将軍威弟熊字季象亦有幹用仕至益州刺<lb/>
史安東将軍<lb/>
杜軫字超宗蜀郡成都人也父雄緜竹令軫師事譙周<lb/>
博渉經書州辟不就為郡功曺吏時鄧艾至成都軫白<lb/>
<pb n="KR2d0006_WYG_194-6a"/>
太守曰今大軍来征必除舊布新眀府宜避之此全福<lb/>
之道也太守乃出艾果遣其𠫭軍牽𢎞自之郡𢎞問軫<lb/>
前守所在軫正色對曰前守達去就之機輒出自官舎<lb/>
以俟君子𢎞器之命復為功曺軫固辭察孝㢘除建寧<lb/>
令導以徳政風化大行夷夏恱服秩滿将歸羣蠻追送<lb/>
賂遺甚多軫一無所受去如初至又除池陽令為雍州<lb/>
十一郡最百姓生為立祠得罪者無怨言累遷尚書郎<lb/>
博聞廣渉奏議駁論多見施用時涪人李驤亦為尚書<lb/>
<pb n="KR2d0006_WYG_194-6b"/>
郎與軫齊名每有議論朝廷莫能踰之號蜀有二郎軫<lb/>
後拜犍為太守甚有聲譽當遷會病卒年五十一子毗<lb/>
毗字長基州舉秀才成都王頴辟大将軍掾遷尚書郎<lb/>
參太傅軍事及洛陽覆沒毗南渡江王敦表為益州刺<lb/>
史將與宜都太守栁純共固白帝杜<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>遣軍要毗遂遇<lb/>
害毗弟秀字彦頴為羅尚主簿州沒為氐賊李驤所得<lb/>
欲用為司馬秀不受見害毗次子歆舉秀才軫弟烈眀<lb/>
政事察孝亷厯平康安陽令所居有異績遷衡陽太守<lb/>
<pb n="KR2d0006_WYG_194-7a"/>
聞軫亡因自表兄子<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>弱求去官詔轉犍為太守蜀土<lb/>
榮之後遷湘東太守為成都王頴郎中令病卒烈弟良<lb/>
舉秀才除新都令涪陵太守不就補州大中正卒<lb/>
竇允字雅始平人也出自寒門清尚自修少自縣稍遷<lb/>
郡主簿察孝㢘除浩亹長勤扵為政勸課田蠺平均調<lb/>
役百姓賴之遷謁者泰始中詔書旌其清白拜臨水令<lb/>
克己勵俗改修政事士庶恱服咸歌詠之遷鉅鹿太守<lb/>
甚有政績卒扵官<lb/>
<pb n="KR2d0006_WYG_194-7b"/>
王宏字正宗髙平人魏侍中粲之從孫也魏時辟公府<lb/>
累遷尚書郎厯給事中泰始初為汲郡太守撫百姓如<lb/>
家耕桑樹藝屋宇阡陌莫不躬自教示曲盡事宜在郡<lb/>
有殊績司𨽻校尉石鑒上其政術武帝下詔褒揚布吿<lb/>
天下賜宏榖千斛俄遷衛尉河南尹大司農無復能名<lb/>
更為苛碎坐桎梏罪人以泥墨塗面置深坑中餓不與<lb/>
食又擅縦五嵗刑以下二十一人為有司所劾帝以宏<lb/>
累有政績聴以贖論太康中代劉毅為司𨽻校尉扵是<lb/>
<pb n="KR2d0006_WYG_194-8a"/>
檢察士庶使車服異制庶人不得衣紫綘及綺繡錦繢<lb/>
帝常遣左右微行觀察風俗宏縁此復遣吏科檢婦人<lb/>
衵服至褰彂扵路論者以為暮年謬妄由是獲譏扵世<lb/>
復坐免官後起為尚書太康五年卒追贈太常<lb/>
曺攄字顔逺譙國譙人也祖肈魏衛将軍攄少有孝行<lb/>
好學善属文太尉王衍見而器之調補臨淄令縣有寡<lb/>
婦養姑甚謹姑以其年少勸令改適婦守節不移姑愍<lb/>
之密自殺親黨吿婦殺姑官為考鞫寡婦不勝苦楚乃<lb/>
<pb n="KR2d0006_WYG_194-8b"/>
自誣獄當決適值攄到攄知其有冤更加辨究具得情<lb/>
實時稱其眀獄有死囚嵗夕攄行獄愍之曰卿等不幸<lb/>
致此非所如何新嵗人情所重豈不欲暫見家邪衆囚<lb/>
皆涕泣曰若得暫歸死無憾也攄即開獄出之尅日令<lb/>
還掾吏固争咸謂不可攄曰此雖小人義不見負我自<lb/>
為諸君任之至日相率而還並無違者一縣歎服號曰<lb/>
聖君入為尚書郎轉洛陽令仁恵眀斷百姓懐之時天<lb/>
大雨雪宫門夜失行馬羣官檢察莫知所在攄使收門<lb/>
<pb n="KR2d0006_WYG_194-9a"/>
士衆官咸謂不然攄曰宫掖禁嚴非外人所敢盗必是<lb/>
門士以燎寒耳詰之果服以病去官復為洛陽令及齊<lb/>
王冏輔政攄與左思俱為記室督嘗勸冏還政歸藩冏<lb/>
不納尋轉中書侍郎長沙王乂以為驃騎司馬乂敗免<lb/>
官因丁母憂恵帝末起為襄城太守時襄城屢經冦難<lb/>
攄綏懐振理旬月克復永嘉二年髙密王簡鎮襄陽以<lb/>
攄為征南司馬其年流人王逌等聚衆屯冠軍冦略城<lb/>
邑簡遣參軍崔曠討之令攄督䕶曠奸凶人也譎攄前<lb/>
<pb n="KR2d0006_WYG_194-9b"/>
戰期為後繼旣而不至攄獨與逌戰扵酈縣軍敗死之<lb/>
故吏及百姓並奔喪會葬號哭即路如赴父母焉<lb/>
潘京字世長武陵漢夀人也弱冠郡辟主簿太守趙廞<lb/>
甚器之嘗問曰貴郡何以名武陵京曰鄙郡本名義陵<lb/>
在辰陽縣界與夷相接數為所攻光武時移東出遂得<lb/>
全完共議易號傳曰止戈為武詩稱髙平曰陵扵是名<lb/>
焉為州所辟因謁見問䇿探得不孝字刺史<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>京曰辟<lb/>
士為不孝邪京舉版答曰今為忠臣不得復為孝子其<lb/>
<pb n="KR2d0006_WYG_194-10a"/>
機辯皆此類後太廟立州郡皆遣使賀京白太守曰夫<lb/>
太廟立移神主應問訊不宜賀遂遣京作文使詣京師<lb/>
以為永式京仍舉秀才到洛陽尚書令樂廣京州人也<lb/>
共談累日深歎其才因謂京曰君天才過人恨不學耳<lb/>
若學必為一代談宗京感其言遂勤學不倦時武陵太<lb/>
守戴昌亦善談論與京共談京假借之昌以為不如已<lb/>
笑而遣之令過其子若思京方極其言論昌竊聴之乃<lb/>
歎服曰才不可假遂父子俱屈焉厯巴邱邵陵泉陵三<lb/>
<pb n="KR2d0006_WYG_194-10b"/>
令京眀扵政術路不拾遺遷桂陽太守不就歸家年五<lb/>
十卒<lb/>
范晷字彦長南陽順陽人也少㳺學清河遂徙家僑居<lb/>
郡命為五官掾厯河内郡丞太守裴楷雅知之薦為侍<lb/>
御史調補上谷太守遭喪不之官後為司徒左長史轉<lb/>
馮翊太守甚有政能善扵綏撫百姓愛恱之徴拜少府<lb/>
出為涼州刺史轉雍州扵時西土荒毁氐羌蹈藉田桑<lb/>
失收百姓困弊晷傾心化導勸以農桑所部甚頼之元<lb/>
<pb n="KR2d0006_WYG_194-11a"/>
康中加左将軍卒扵官二子廣稚廣字仲将舉孝㢘除<lb/>
靈夀令不之官姊適孫氏早亡有孫名邁廣負以南奔<lb/>
雖盗賊艱急終不棄之元帝承制以為堂邑令丞劉榮<lb/>
坐事當死郡劾以付縣榮即縣人家有老母至節廣輒<lb/>
聴暫還榮亦如期而反縣堂為野火所及榮脫械救火<lb/>
事畢還自著械後大旱米貴廣散私榖振饑人至數千<lb/>
斛逺近流寓歸投之戸口十倍卒扵官稚少知名辟大<lb/>
将軍掾早卒子汪别有傳<lb/>
<pb n="KR2d0006_WYG_194-11b"/>
丁紹字叔倫譙國人也少開朗公正早厯清官為廣平<lb/>
太守政平訟理道化大行扵時河北騷擾靡有完邑而<lb/>
廣平一郡四境乂安是以皆恱其法而徙其令及臨漳<lb/>
被圍南陽王模窘急紹率郡兵赴之模賴以獲全模感<lb/>
紹恩生為立碑遷徐州刺史士庶攀戀慕附如歸未之<lb/>
官復轉荆州刺史徙車千乗南渡河至許時南陽王模<lb/>
為都督留紹唘轉為冀州刺史到鎮率州兵討破汲桑<lb/>
有功加寧北将軍假節監冀州諸軍事時境内羯賤為<lb/>
<pb n="KR2d0006_WYG_194-12a"/>
患紹招而誅之號為嚴肅河北人畏而愛之紹自以為<lb/>
才足為物雄當官涖政每事克舉視天下之事若運扵<lb/>
掌握遂慨然有董正四海之志矣是時王浚盛扵幽州<lb/>
茍晞盛扵青州然紹視二人蔑如也永嘉三年暴病而<lb/>
卒臨終歎曰此乃天亡冀州豈吾命㢤懐帝䇿贈車騎<lb/>
将軍<lb/>
喬智眀字元達鮮卑前部人也少喪二親哀毁過禮長<lb/>
而以徳行著稱成都王穎辟為輔國将軍頴之敗趙王<lb/>
<pb n="KR2d0006_WYG_194-12b"/>
倫也表智眀為殄冦将軍隆慮共二縣令二縣愛之號<lb/>
為神君部人張兊為父報仇母老單身有妻無子智眀<lb/>
愍之停其獄嵗餘令兊将妻入獄兼隂縦之人有勸兊<lb/>
逃者兊曰有君如此吾何忍累之縦吾得免作何面目<lb/>
視息世間扵獄産一男會赦得免其仁感如是恵帝之<lb/>
伐鄴也穎以智眀為折衝将軍𠫭丞相前鋒軍事智眀<lb/>
勸穎奉迎乗輿穎大怒曰卿名曉事投身事孤主上為<lb/>
羣小所逼將加非罪扵孤卿奈何欲使孤束手就刑邪<lb/>
<pb n="KR2d0006_WYG_194-13a"/>
共事之義正若此乎智眀乃止尋属永嘉之亂仕扵劉<lb/>
曜<lb/>
鄧攸字伯道平陽襄陵人也祖殷亮直彊正鍾會伐蜀<lb/>
竒其才自澠池令召為主簿賈充伐吴請殷為長史後<lb/>
授皇太子詩為淮南太守夢行水邉見一女子猛獸自<lb/>
後斷其盤嚢占者以為水邉有女汝字也斷盤嚢者新<lb/>
獸頭代故獸頭也不作汝隂當作汝南也果遷汝陰太<lb/>
守後為中庶子攸七嵗喪父尋喪母及祖母居喪九年<lb/>
<pb n="KR2d0006_WYG_194-13b"/>
以孝致稱清和平簡貞正寡欲少孤與弟同居初祖父<lb/>
殷有賜官勅攸受之後太守勸攸去王官欲舉為孝㢘<lb/>
攸曰先人所賜不可改也嘗詣鎮軍賈混混以人訟事<lb/>
示攸使決之攸不視曰孔子稱聴訟吾猶人也必也使<lb/>
無訟乎混竒之以女妻焉舉灼然二品為吴王文學厯<lb/>
太子洗馬東海王越𠫭軍越欽其為人轉為世子文學<lb/>
吏部郎越弟騰為東中郎将請攸為長史出為河東太<lb/>
守永嘉末沒扵石勒然勒宿忌諸官長二千石聞攸在<lb/>
<pb n="KR2d0006_WYG_194-14a"/>
營馳召将殺之攸至門門幹乃攸為郎時幹識攸攸求<lb/>
紙筆作辭幹候勒和恱致之勒重其辭乃命勿殺勒長<lb/>
史張賔先與攸比舎重攸名操因稱攸扵勒勒召幕下<lb/>
與語恱之以為參軍給車馬勒每東西置攸車營中勒<lb/>
夜禁火犯之者死攸與胡鄰轂胡夜失火燒車吏按問<lb/>
胡乃誣攸攸度不可與争遂對以弟婦散發温酒為辭<lb/>
勒赦之旣而胡人深感自縳詣勒以眀攸而隂遺攸馬<lb/>
驢諸胡莫不歎息宗敬之石勒過泗水攸乃斫壊車以<lb/>
<pb n="KR2d0006_WYG_194-14b"/>
牛馬負妻子而逃又遇賊掠其車馬歩走擔其兒及其<lb/>
弟子綏度不能兩全乃謂其妻曰吾弟早亡惟有一息<lb/>
理不可絶止應自棄我兒耳幸而得存我後當有子妻<lb/>
泣而従之乃棄之其子朝棄而暮及眀日攸繫之扵樹<lb/>
而去至新鄭投李矩三年将去而矩不聴荀組以為陳<lb/>
郡汝南太守愍帝徴為尚書左丞長水校尉皆不果就<lb/>
後宻捨矩去投荀組扵許昌矩深恨焉久之乃送家属<lb/>
還攸攸與刁協周顗素厚遂至江東元帝以攸為太子<lb/>
<pb n="KR2d0006_WYG_194-15a"/>
中庶子時吴郡闕守人多欲之帝以授攸攸載米之郡<lb/>
俸禄無所受惟飲吴水而已時郡中大饑攸表賑貸未<lb/>
報乃輒開倉救之臺遣散騎常侍桓彛虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>慰勞饑人<lb/>
觀聴善不乃劾攸以擅出榖俄而有詔原之攸在郡刑<lb/>
政清眀百姓歎恱為中興良守後稱疾去職郡常有送<lb/>
迎錢數百萬攸去郡不受一錢百姓數千人留牽攸船<lb/>
不得進攸乃小停夜中彂去吴人歌之曰紞如打五鼓<lb/>
雞鳴天欲曙鄧侯拖不留謝令推不去百姓詣臺乞留<lb/>
<pb n="KR2d0006_WYG_194-15b"/>
一嵗不聴拜侍中嵗餘轉吏部尚書蔬食弊衣周急賑<lb/>
乏性謙和善與人交賔無貴賤待之若一而頗敬媚權<lb/>
重永昌中代周顗為䕶軍将軍太寧二年王敦反眀帝<lb/>
宻謀起兵乃遷攸為會稽太守初王敦伐都之後中外<lb/>
兵數每月言之扵敦攸已出在家不復知䕶軍事有惡<lb/>
攸者誣攸尚白敦兵數帝聞而未之信轉攸為太守時<lb/>
帝南郊攸病不能従車駕過攸問疾攸力病出拜有司<lb/>
奏攸不堪行郊而拜道左坐免攸每有進退無喜愠之<lb/>
<pb n="KR2d0006_WYG_194-16a"/>
色久之遷尚書左僕射咸和元年卒贈光禄大夫加金<lb/>
章紫綬祠以少牢攸棄子之後妻不復孕過江納妾甚<lb/>
寵之訊其家属說是北人遭亂憶父母姓名乃攸之甥<lb/>
攸素有徳行聞之感恨遂不復畜妾卒以無嗣時人義<lb/>
而哀之為之語曰天道無知使鄧伯道無兒弟子綏服<lb/>
攸喪三年<lb/>
吴隠之字處黙濮陽鄄城人魏侍中質六世孫也隠之<lb/>
羙姿容善談論博渉文史以儒雅摽名弱冠而介立有<lb/>
<pb n="KR2d0006_WYG_194-16b"/>
清操雖日晏歠菽不享非其粟儋石無儲不取非其道<lb/>
年十餘丁父憂每號泣行人為之流涕事母孝謹及其<lb/>
執喪哀毁過禮家貧無人鳴鼓每至臨哭之時常有雙<lb/>
鶴警呌及祥練之夕復有羣鴈俱集時人咸以為孝感<lb/>
所致嘗食鹹菹以其味旨掇而棄之與太常韓康伯隣<lb/>
居康伯母殷浩之姊賢眀婦人也每聞隠之哭聲輟飱<lb/>
投筯為之悲泣旣而謂康伯曰汝若居銓衡當舉如此<lb/>
輩人及康伯為吏部尚書隠之遂階清級解褐輔國功<lb/>
<pb n="KR2d0006_WYG_194-17a"/>
曺轉参征虜軍事兄坦之為袁真功曺真敗将及禍隠<lb/>
之詣桓温乞代兄命温矜而釋之遂為温所知賞拜奉<lb/>
朝請尚書郎累遷晉陵太守在郡清儉妻自負薪入為<lb/>
中書侍郎國子博士太子右衛率轉散騎常侍領著作<lb/>
郎孝武欲用為黄門郎以隠之貌類簡文帝乃止尋守<lb/>
廷尉祕書監御史中丞領著作如故遷左衛将軍雖居<lb/>
清顯禄賜皆頒親族冬月無被嘗澣衣乃披絮勤苦同<lb/>
扵貧庶廣州包帶山海珍異所出一箧之寳可資數世<lb/>
<pb n="KR2d0006_WYG_194-17b"/>
然多瘴疫人情憚焉惟貧寠不能自立者求補長史故<lb/>
前後刺史皆多黷貨朝廷欲革嶺南之弊以隠之為龍<lb/>
驤将軍廣州刺史假節領平越中郎将未至州二十里<lb/>
地名石門有水曰貪泉飲之者懐無厭之欲隠之旣至<lb/>
語其親曰不見可欲使心不亂越嶺喪清吾知之矣乃<lb/>
至泉所酌而飲之因賦詩曰古人云此水一㰱懐千金<lb/>
試使夷齊飲終當不易心及在州清操逾勵常食不過<lb/>
菜及乾魚而已帷帳器服皆付外庫時人頗謂其矯然<lb/>
<pb n="KR2d0006_WYG_194-18a"/>
亦始終不易帳下人進魚每剔去骨存肉隠之覺其用<lb/>
意罸而黜焉元興初詔嘉羙之進號前将軍賜錢五千<lb/>
萬榖千斛及盧循冦南海隠之率厲将士固守彌時長<lb/>
子曠之戰沒循攻擊百有餘日踰城放火焚燒三千餘<lb/>
家死者萬餘人城遂䧟隠之携家累出欲奔還都為循<lb/>
所得循表朝廷以隠之黨附桓温宜加裁戮詔不許劉<lb/>
裕與循書令遣隠之還久方得反歸舟之日装無餘資<lb/>
及至數畆小宅籬垣仄陋内外茅屋六間不容妻子劉<lb/>
<pb n="KR2d0006_WYG_194-18b"/>
裕賜車牛更為起宅固辭尋拜度支尚書太常以竹蓬<lb/>
為屏風坐無氊席後遷中領軍清儉不革每月初得禄<lb/>
裁留身糧其餘悉分賑親族家人紡績以供朝夕時有<lb/>
困絶㦯并日而食身常布衣不完妻子不霑寸禄義熙<lb/>
八年請老致事優詔許之授光禄大夫加金章紫綬賜<lb/>
錢十萬米三百斛九年卒追贈左光禄大夫加散騎常<lb/>
侍隠之清操不渝屢被襃飾致事及扵身沒常䝉優錫<lb/>
顯贈㢘士以為榮初隠之為奉朝請謝石請為衛将軍<lb/>
<pb n="KR2d0006_WYG_194-19a"/>
主簿隠之将嫁女石知其貧素遣女必當率薄乃令移<lb/>
厨帳助其經營使者至方見婢牽犬出賣之此外蕭然<lb/>
無辦後至自番禺其妻劉氏齎沉香一斤隠之見之遂<lb/>
投扵湖亭之水子延之復勵清操為鄱陽太守延之弟<lb/>
及子為郡縣者常以㢘慎為門法雖才學不逮隠之而<lb/>
孝悌潔敬猶為不替<lb/>
　　宋<lb/>
吉翰字休文馮翊池陽人也初為龍驤将軍劉道憐参<lb/>
<pb n="KR2d0006_WYG_194-19b"/>
軍随府轉征虜左軍參軍随道憐北征廣固賜爵建城<lb/>
縣五等侯參武帝中軍軍事臨淮太守復為道憐驃騎<lb/>
中兵參軍従事中郎為将佐十餘年清謹勤正甚為武<lb/>
帝所知賞元嘉中厯位梁南秦二州刺史徙益州刺史<lb/>
加督在任著羙績甚得方伯之體論者稱之累遷徐州<lb/>
刺史監徐兗二州豫州梁郡諸軍事時有死罪囚典籖<lb/>
意欲活之因翰入關齋呈其事翰省訖語令且去眀可<lb/>
更呈眀旦典籖不敢復入呼之乃來取昨所呈事視訖<lb/>
<pb n="KR2d0006_WYG_194-20a"/>
謂曰卿意欲宥此囚死命昨扵齋坐見其事亦有心活<lb/>
之但此囚罪重不可全貸旣欲加恩卿當代任其罪因<lb/>
命左右收典籖付獄殺之原此囚生命其刑政類如此<lb/>
自下畏服莫敢犯禁卒扵官<lb/>
杜驥字度世京兆杜陵人也髙祖預晉征南将軍曽祖<lb/>
耽避難河西因仕張氏苻堅平涼州父祖始還關中兄<lb/>
坦頗渉史傳武帝平長安席卷随従南還元嘉中文帝<lb/>
任遇坦甚厚厯後軍将軍青冀二州刺史坦晚嵗入南<lb/>
<pb n="KR2d0006_WYG_194-20b"/>
朝廷常以傖荒遇之雖復人才可施每為清途所隔坦<lb/>
常以此慨然嘗與文帝言及史籍上曰金日磾忠孝淳<lb/>
深漢朝莫及恨今世無復此輩人坦曰日磾忠羙誠如<lb/>
聖詔假使出扵今世養馬不暇豈辯見知上變色曰卿<lb/>
何量朝廷之薄也坦曰請以臣言之臣夲中華髙族亡<lb/>
髙祖因晉氏喪亂播遷涼土世業相承不殞其舊直以<lb/>
南度不早便以荒傖賜隔日磾胡人身為牧圉便超入<lb/>
内侍齒列名賢聖朝雖復㧞才臣恐未必能也上黙然<lb/>
<pb n="KR2d0006_WYG_194-21a"/>
北土舊法問疾必遣子弟驥年十三父使候同郡韋華<lb/>
華子元有髙名見而異之以女妻焉桂陽公義真鎮長<lb/>
安辟為主簿累遷長沙王義欣後軍録事參軍元嘉七<lb/>
年随到彦之入洛加建武将軍魏撤河南戍悉歸河北<lb/>
彦之使驥守洛陽洛陽城不治旣久又無糧食及彦之<lb/>
敗退驥欲棄城走慮為文帝所誅初武帝㔻關洛致鍾<lb/>
虡舊器南還一大鍾墜洛水中至是嵗文帝遣将姚聳<lb/>
夫領千五百人迎致之時聳夫政率所領牽鍾扵洛水<lb/>
<pb n="KR2d0006_WYG_194-21b"/>
驥乃遣使紿之曰虜旣北度洛城勢弱今修理城池並<lb/>
已堅固軍糧又足所乏者人耳君率衆見就共守此城<lb/>
大功旣立取鍾無晚聳夫信之率所領就驥及至知城<lb/>
不可守又無糧食扵是引衆去驥亦委城南奔白文帝<lb/>
夲欲以死固守縁聳夫入城便走人情沮敗不可復禁<lb/>
上怒使建威将軍鄭順之殺聳夫扵夀陽聳夫吴興武<lb/>
康人勇果有氣力宋偏裨小將莫及乃以驥為通直郎<lb/>
十七年出為青冀二州刺史在任八年恵化著扵齊土<lb/>
<pb n="KR2d0006_WYG_194-22a"/>
自義熈至扵宋末刺史惟羊穆之及驥為吏民所稱詠<lb/>
後徴為左軍将軍兄坦代為刺史北土以為榮焉坦長<lb/>
子琬為員外散騎侍郎文帝常有圅詔勅坦琬輒開視<lb/>
信未及彂又追取之勅圅已彂大相推檢上遣主書詰<lb/>
責驥并檢開圅之主驥答曰開圅是臣第四息季文伏<lb/>
待刑坐上特原不問卒官驥第五子幼文薄扵行明帝<lb/>
初以軍功封邵陽縣男尋坐巧妄奪爵後以發太尉廬<lb/>
江王褘謀反事拜給事黄門侍郎廢帝元徽中為散騎<lb/>
<pb n="KR2d0006_WYG_194-22b"/>
常侍幼文所涖貪殘家累千金與沈勃孫超之居止接<lb/>
近又並與阮佃夫厚善佃夫旣死廢帝深疾之帝微行<lb/>
夜輒在㓜文門墉間聽其弦管積久轉不能平扵是自<lb/>
率宿衛兵誅幼文勃超之等兄叔文為長水校尉亦誅<lb/>
申恬字公休魏郡魏人也曽祖鍾為石虎司徒武帝平<lb/>
廣固恬父宣宣従父兄子坦皆得歸晉並以幹用見知<lb/>
武帝踐阼拜太中大夫宣元嘉初厯兖青二州刺史恬<lb/>
兄謨與朱倄之守滑臺魏克滑臺見虜後得還為竟陵<lb/>
<pb n="KR2d0006_WYG_194-23a"/>
太守恬初為驃騎劉道憐長史兼行參軍宋受命辟東<lb/>
宫殿中将軍度還臺直省十年不請休息厯下邳北海<lb/>
二郡太守所至皆有政績又為北譙梁二郡太守郡境<lb/>
邉接任榛屢被冦抄恬到任宻知賊来乃伏兵要害出<lb/>
其不意<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>皆禽殄元嘉十二年遷督魯東平濟北三郡<lb/>
諸軍事太山太守威恵兼著吏民便之二十一年冀州<lb/>
移鎮厯下以恬為冀州刺史加督眀年加濟南太守孝<lb/>
武踐阼為青州刺史尋加督齊地連嵗興兵百姓彫弊<lb/>
<pb n="KR2d0006_WYG_194-23b"/>
恬防禦邉境勸課農桑二三年間遂皆優實性清約頻<lb/>
處州郡妻子不免饑寒世以此稱之後拜豫州刺史以<lb/>
疾徴還道卒死之日家無遺財子寔南譙太守謨子元<lb/>
嗣海陵太守元嗣弟謙臨川内史坦以孝建初為太子<lb/>
右衛率徐州刺史大眀元年魏攻兖州孝武遣太子左<lb/>
衛率薛安都東陽太守沈法系北捍至兖州魏軍已去<lb/>
坦建議任榛亾命屢犯邉人今軍出無功宜因此翦撲<lb/>
上従之亾命先已聞知舉村逃走安都法系坐白衣領<lb/>
<pb n="KR2d0006_WYG_194-24a"/>
職坦棄市羣臣為請莫得将行刑始興公沈慶之入市<lb/>
抱坦慟哭曰卿無罪為朝廷所枉誅我入市亦當不久<lb/>
市官以白上乃原其生命繫尚方尋被宥復為驍騎将<lb/>
軍疾卒子令孫眀帝時為徐州刺史討薛安都行至淮<lb/>
陽即與安都合弟闡時為濟隂太守戍睢陵城奉順不<lb/>
同安都安都攻圍不能克會令孫至遣往睢陵說闡闡<lb/>
降殺之令孫亦見殺<lb/>
杜慧度交阯朱䳒人也夲属京兆曽祖元為寧浦太守<lb/>
<pb n="KR2d0006_WYG_194-24b"/>
遂居交阯父瑗字道言仕州府為日南九徳交阯太守<lb/>
初九真太守李遜父子勇壮有權力威制交土聞刺史<lb/>
滕遯之當至分遣二子斷遏水陸要津瑗收衆斬遜州<lb/>
境獲寧後林邑王范達陷日南九真遂冦交阯瑗討破<lb/>
之授龍驤将軍交州刺史武帝義旗建進號冠軍将軍<lb/>
盧循竊據廣州遣使通好瑗斬之義熙六年卒年八十<lb/>
四贈右将軍慧度瑗第五子也初為州主簿流民都䕶<lb/>
遷九真太守瑗卒郡州綱佐以交州土接蠻境不宜曠<lb/>
<pb n="KR2d0006_WYG_194-25a"/>
職共推慧度行州府事辭不就七年除交州刺史詔書<lb/>
未到其年春盧循襲破合浦徑向交州慧度乃率文武<lb/>
六千人距循扵石﨑破之循雖破餘黨皆習兵事李遜<lb/>
子孫李奕李移李脫等皆奔竄石﨑盤結狸獠各有部<lb/>
曲循知奕等與杜氏有怨遣使招之奕等受循節度六<lb/>
月庚子循晨造南津令三軍入城乃食慧度<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>出宗族<lb/>
私財以充勸賞自登髙艦合戰放火箭燒循船循衆艦<lb/>
俱然一時潰散循中箭赴水死遂斬循及父嘏并循二<lb/>
<pb n="KR2d0006_WYG_194-25b"/>
子並傳首京師以功封龍編縣侯武帝踐阼進號輔國<lb/>
将軍其年率文武萬人南討林邑所殺過半其前後抄<lb/>
略者悉得還林邑乞降輸生口大象金銀古貝等乃釋<lb/>
之遣長史江攸奉表獻㨗慧度布衣蔬食儉約質素能<lb/>
彈琴頗好荘老禁斷淫祀崇修學校嵗荒民饑則以私<lb/>
禄賑給為政纖宻有如治家由是威恵沾洽奸盜不起<lb/>
乃至城門不夜閉道不拾遺卒追贈左将軍以慧度長<lb/>
子𢎞文為振逺将軍交州刺史初武帝北征關洛慧度<lb/>
<pb n="KR2d0006_WYG_194-26a"/>
版𢎞文行九真太守至是繼父為刺史亦以寛和得衆<lb/>
襲爵龍編侯元嘉四年文帝以廷尉王徽為交州刺史<lb/>
𢎞文被徴會得重疾孛以就路親舊見其患篤勸待病<lb/>
愈𢎞文曰吾世荷皇恩仗節三世常欲投軀帝廷以報<lb/>
所荷况親被徴命而可晏然者乎𢎞文母阮年老見𢎞<lb/>
文輿疾就路不忍别與到廣州遂卒臨死遣弟𢎞猷詣<lb/>
建業朝廷甚哀之孝建中以豫章太守檀和之為豫州<lb/>
刺史和之先厯始興太守交州刺史所在有威名盜賊<lb/>
<pb n="KR2d0006_WYG_194-26b"/>
屏迹每出獵猛獸伏不敢起<lb/>
阮長之字景茂一字善業陳留尉氏人也祖思曠金紫<lb/>
光禄大夫父普驃騎諮議參軍長之年十五喪父有孝<lb/>
性每哭哀感路人除服蔬食者猶積載閒居耽學未嘗<lb/>
有惰容初為諸府參軍母老求補襄垣令督郵無禮鞭<lb/>
之去職後拜武昌太守時王𢎞為江州雅相知敬引為<lb/>
車騎従事中郎元嘉九年遷臨川内史以南土卑濕母<lb/>
年老非所宜辭不就十一年除臨海太守在官常擁敗<lb/>
<pb n="KR2d0006_WYG_194-27a"/>
絮至郡少時母亾葬畢不勝憂十四年卒時郡縣田禄<lb/>
以芒種為斷此前去官者則一年秩禄皆入後人始以<lb/>
元嘉末改此科計月分禄長之為武昌太守時在元嘉<lb/>
之初及去郡代人未至以芒種前一日解印綬初發京<lb/>
師親故㦯以器物贈别得便緘録後歸悉以還人為中<lb/>
書郎直省夜誤着鄰省屐出閤依事自列門下門下以<lb/>
闇夜人不知不受列長之固遣送之曰一生不侮闇室<lb/>
所涖官皆有風政為後人所思宋世言善政者咸稱之<lb/>
<pb n="KR2d0006_WYG_194-27b"/>
文帝深惜之曰景茂方堪大用豈直以清苦見惜子師<lb/>
門原鄉令元嘉初文帝遣大使巡行四方兼散騎常侍<lb/>
王歆之等上言宣威将軍陳南頓二郡太守李元徳清<lb/>
勤均平姦盜止息彭城内史魏恭子㢘惜修慎在公忘<lb/>
私安約守儉久而彌固前宋縣令成浦為政寛濟遺詠<lb/>
在人前鮦陽令李熙國在事有方人思其政故山桑令<lb/>
何道自少清㢘白首彌勵應加襃賚以勸扵後各被襃<lb/>
賜歆之字叔道河東人曽祖愆期有名晉世官至南蠻<lb/>
<pb n="KR2d0006_WYG_194-28a"/>
校尉歆之位左戸尚書光禄大夫卒官<lb/>
甄法崇中山人也父匡位少府卿以清聞法崇永初中<lb/>
為江陵令在任嚴整縣境肅然扵時南平繆士通為江<lb/>
安令卒官至其年末法崇在聽事士通前見法崇知其<lb/>
已亾愕然未言坐定云卿縣人宋雅見負米千餘石不<lb/>
還令兒窮弊不自存故自訴法崇因命口受為辭因遜<lb/>
謝下席而法崇為問宋家狼狽輸送太守王華聞而歎<lb/>
羙之法崇孫彬彬有行業鄉黨稱善嘗以一束苧就州<lb/>
<pb n="KR2d0006_WYG_194-28b"/>
長沙寺庫質錢後贖苧還扵苧束中得五兩金以手巾<lb/>
裹之彬得送還寺庫道人驚云近有人以此金質錢時<lb/>
有事不得舉而失檀越乃能見還輒以金半仰酬往復<lb/>
十餘彬堅然不受因謂曰五月披羊裘而負薪豈拾遺<lb/>
金者邪卒還金梁武帝布衣時聞之及踐阼以西昌侯<lb/>
藻為益州刺史乃以彬為府録事參軍帶郫縣令将行<lb/>
同列五人帝誡以㢘慎至彬獨曰卿昔有還金之羙故<lb/>
不以此言相屬由此名徳益彰及在蜀禮之甚厚云<lb/>
<pb n="KR2d0006_WYG_194-29a"/>
　　南齊<lb/>
傅琰字季珪北地靈州人也曽祖𢎞仁宋武帝之外弟<lb/>
以中表厯顯官位太常卿祖劭字彦先員外散騎侍郎<lb/>
父僧祐山隂令有能名琰羙姿儀仕宋為武康令遷山<lb/>
陰令並著能名二縣皆謂之傅聖賜爵新亭侯元徽中<lb/>
遷尚書左丞母喪鄰家失火延燒琰屋琰抱柩不動鄰<lb/>
人競来赴救乃得俱全琰股髀之間已被烟熖服闋髙<lb/>
帝輔政以山隂獄訟煩積復以琰為山隂令賣針賣糖<lb/>
<pb n="KR2d0006_WYG_194-29b"/>
二姥争團絲来詣琰琰掛團絲扵柱令鞭之宻視有鐵<lb/>
屑乃罰賣糖者又二野父争雞琰各問何以食雞一人<lb/>
云粟一人云豆乃破雞得粟罪言豆者縣内稱為神眀<lb/>
無敢復為偷盜琰父子並著竒績江左鮮有時云諸傅<lb/>
有治縣譜子孫相傳不以示人昇眀中遷益州刺史自<lb/>
縣遷州近世罕有建元四年徴為驍騎将軍黄門侍郎<lb/>
永眀中為廬江王安西長史南郡内史行荆州事五年<lb/>
卒琰喪西還有詔出臨哭時長沙太守王沈新蔡太守<lb/>
<pb n="KR2d0006_WYG_194-30a"/>
劉聞慰晉平太守邱仲起長沙縣令何敬叔故鄣縣令<lb/>
邱寂之皆有能名而不及琰也沈字彦流東海人厯錢<lb/>
唐山隂秣陵令南平長沙太守清㢘戒慎身恒居禄而<lb/>
居處日貧死之日無宅可憇故吏為營棺柩聞慰自有<lb/>
傳仲起見沈憲傳敬叔見子思澄傳寂之字徳元吴興<lb/>
烏程人年十七為州西曺兼直主簿刺史王彧行縣夜<lb/>
還前驅已至而寂之不肯開門曰不奉墨旨彧方扵車<lb/>
中為教然後開彧歎曰不意郅君章近在閤下即轉為<lb/>
<pb n="KR2d0006_WYG_194-30b"/>
主簿在縣專以㢘潔御下扵時丹徒縣令沈瓉之以清<lb/>
㢘抵罪寂之聞之曰清吏真不可為也政當處季孟之<lb/>
間乎瓉之吴興武康人性疎直在縣自以清㢘不事左<lb/>
右浸潤日至遂鎖繫尚方歎曰一見天子足矣上召問<lb/>
曰復欲何陳答曰臣坐清所以獲罪上曰清復何以獲<lb/>
罪曰無以承奉要人上曰要人為誰瓉之以手板四面<lb/>
指曰此赤衣諸賢皆是若臣得更鳴必令清譽日至瓉<lb/>
之雖危言上亦不責後知其無罪重除丹徒令入縣界<lb/>
<pb n="KR2d0006_WYG_194-31a"/>
吏人候之謂曰我今重来當以人肝代米不然清名不<lb/>
立又有汝南周洽厯句容曲阿上虞吴令㢘約無私卒<lb/>
扵都水使者無以殯斂吏人為買棺器武帝聞而非之<lb/>
曰洽累厯名邑而居處不理遂坐無車宅死令吏衣棺<lb/>
之此故宜罪貶無論襃恤乃勅不給贈賻琰子翽為官<lb/>
亦有能名後為吴令别建康令孫㢘㢘因問曰聞丈人<lb/>
彂姦擿伏恵化如神何以至此答曰無他也惟勤而清<lb/>
清則憲綱自行勤則無事不理憲綱自行則吏不能欺<lb/>
<pb n="KR2d0006_WYG_194-31b"/>
事自理則物無凝滯欲不理得乎時臨淮劉元眀亦有<lb/>
吏能厯山隂建康令政常為天下第一終扵司農卿後<lb/>
翽又代元眀為山隂令問元眀曰願以舊政吿新令尹<lb/>
答曰我有竒術卿家譜所不載臨别當相示旣曰作縣<lb/>
令惟日食一升飯而莫飲酒此第一䇿也翽天監中為<lb/>
建康令復有能名遷驃騎諮議參軍子岐亦稱良吏梁<lb/>
史有傳<lb/>
虞愿字士恭會稽餘姚人也祖賚給事中監利侯父望<lb/>
<pb n="KR2d0006_WYG_194-32a"/>
之早卒賚中庭橘冬熟子孫競来取之愿年數嵗獨不<lb/>
取賚及家人皆異之宋元嘉中為湘東王國常侍後遷<lb/>
潯陽王府墨曺參軍眀帝立以愿儒吏學渉兼藩國舊<lb/>
恩意遇甚厚除太常丞尚書祠部郎通直散騎常侍帝<lb/>
性猜忌體肥憎風夏月常著小皮衣拜左右二人為司<lb/>
風令史風起方面輒先啓聞星文災變不信太史不聽<lb/>
外奏勅靈臺知星一人給愿常直内省有異先啓以相<lb/>
紏察帝以故宅起湘宫寺費極奢侈以孝武荘嚴刹七<lb/>
<pb n="KR2d0006_WYG_194-32b"/>
層帝欲起十層不可立分為兩刹各五層新安太守巢<lb/>
尚之罷郡還見帝曰卿至湘宫寺未我起此寺是大功<lb/>
徳愿在側曰陛下起此寺皆是百姓賣兒貼婦佛若有<lb/>
知當悲哭哀愍罪髙佛圖有何功徳尚書令袁粲在坐<lb/>
為之失色帝大怒使人馳曵下殿愿徐去無異容以舊<lb/>
恩後復召入帝好圍碁碁甚拙去格七八道物議共欺<lb/>
為第三品與第一品王抗圍碁依品賭戯抗每饒借帝<lb/>
曰皇帝飛碁臣抗不能斷帝終不覺以為信然好之愈<lb/>
<pb n="KR2d0006_WYG_194-33a"/>
篤愿又曰堯以此教丹朱非人主所宜好也雖數忤旨<lb/>
而䝉賞賜猶異餘人遷兼中書侍郎帝寢疾愿常侍醫<lb/>
藥帝素能食尤好鱁鮧以銀鉢盛蜜漬之一食數鉢謂<lb/>
揚州刺史王景文曰此是竒味卿頗足不景文曰臣夙<lb/>
好此物家素貧乏致之甚難帝甚恱食鱁鮧積多胸腹<lb/>
痞脹氣将絶左右啓飲數升酢酒乃消疾大困一食汁<lb/>
滓猶至三升水患積久藥不復效大漸日正坐呼道人<lb/>
合掌便絶愿以侍疾日久轉正員郎出為晉安太守在<lb/>
<pb n="KR2d0006_WYG_194-33b"/>
郡不事生業前政與百姓交關質録其兒婦愿遣人扵<lb/>
道奪取将還在郡立學堂教授郡舊出髯蛇膽可為藥<lb/>
有遺愿蛇者愿不忍殺放二十里外山中一夜蛇還牀<lb/>
下復送四十里外山經宿復還故處愿更令逺送乃復<lb/>
歸論者以為仁心所致海邉有越王石常隠雲霧相傳<lb/>
云清㢘太守乃得見愿往就觀視清徹無隠蔽後琅邪<lb/>
王秀之為郡與朝士書曰此郡承虞公之後善政猶存<lb/>
遺風易遵差得無事愿以母老解職除後軍将軍褚淵<lb/>
<pb n="KR2d0006_WYG_194-34a"/>
嘗詣愿愿不在見其眠牀上頗積塵埃有書數帙而已<lb/>
淵歎曰虞君之清一至扵此令人埽地拂牀而去遷中<lb/>
書郎領東觀祭酒兄季為上虞令卒愿従省歩出還家<lb/>
不得詔便歸東除驍騎将軍遷廷尉祭酒如故愿嘗事<lb/>
宋眀帝齊初神主遷汝隂廟愿拜辭流涕建元元年卒<lb/>
著五經論問撰㑹稽記文翰數十篇<lb/>
王洪軌上谷人也宋大始中魏克青州洪軌得别駕清<lb/>
河崔祖歡女仍以為妻祖歡女說洪軌南歸宋桂陽王<lb/>
<pb n="KR2d0006_WYG_194-34b"/>
之難随髙帝鎮新亭常以身捍矢髙帝曰我自有楯歸<lb/>
可自防答曰天下無洪軌何有㢤蒼生方亂豈可一日<lb/>
無公帝甚賞之後為晉夀太守多招贓賄為州所按大<lb/>
懼棄郡奔建鄴髙帝輔政引為腹心建武初為青冀二<lb/>
州刺史悔為晉夀時貨賕所敗更勵清節先是青州資<lb/>
魚鹽之貨㦯彊借百姓麥地以種紅花多與部下交易<lb/>
以祈利益洪軌至一皆斷之啓求侵魏得黄郭鹽倉䓁<lb/>
數戍後遇敗死傷塗地深自咎責乃扵謝禄山南除地<lb/>
<pb n="KR2d0006_WYG_194-35a"/>
廣設茵席殺三牲招戰亡者魂祭之人人呼名躬自沃<lb/>
酹仍慟哭不自勝因發病而亡洪軌旣北人而甚清正<lb/>
州人呼之為虜父使君言之咸落涕焉永眀中有江夏<lb/>
李珪之字孔璋位尚書右丞兼都水使者厯職稱為清<lb/>
能後兼少府卒<lb/>
　　梁<lb/>
沈瑀字伯瑜吴興武康人也父昶事宋建平王景素景<lb/>
素謀反昶先去之及敗坐繫獄瑀詣臺陳請得免罪由<lb/>
<pb n="KR2d0006_WYG_194-35b"/>
是知名為奉朝請嘗詣齊尚書左丞殷濔濔與語及政<lb/>
事甚器之謂曰觀卿才幹當居吾此職司徒竟陵王子<lb/>
良聞瑀名引為府行參軍領揚州部傅従事時建康令<lb/>
沈徽孚恃勢傲瑀瑀以法繩之衆憚其彊子良甚相知<lb/>
賞雖家事皆以委瑀子良薨瑀復事刺史始安王遥光<lb/>
嘗使送人丁速而無怨遥光謂同使吏曰爾何不學沈<lb/>
瑀所為乃令瑀專知州獄事湖熟縣方山埭髙峻冬月<lb/>
公私行侶以為艱眀帝使瑀行修之瑀乃開四洪斷行<lb/>
<pb n="KR2d0006_WYG_194-36a"/>
客就作三日便辦揚州書佐私行詐稱州使不肯就作<lb/>
瑀鞭之四十書佐歸訴遥光遥光曰沈瑀必不枉鞭汝<lb/>
覆之果有詐眀帝復使瑀築赤山塘所費减材官所量<lb/>
數十萬帝益善之為建徳令教民一丁種十五株桑四<lb/>
株柿及梨栗女子丁半之民咸歡恱頃之成林去官還<lb/>
都兼行選曺郎随陳伯之軍至江州會武帝起兵圍郢<lb/>
城瑀說伯之迎武帝伯之泣曰余子在都不得出城不<lb/>
能不憂之瑀曰不然人情匃匃皆思改計若不早圖衆<lb/>
<pb n="KR2d0006_WYG_194-36b"/>
散難合伯之遂以衆降瑀従在武帝軍中初瑀在竟陵<lb/>
王家素與范雲善齊末嘗就雲宿夢坐屋梁柱上仰見<lb/>
天中有字曰范氏宅至是瑀為帝說之帝曰雲得不死<lb/>
此夢可驗及帝即位雲深薦瑀自既陽令擢兼尚書右<lb/>
丞時天下初定陳伯之言瑀催督運輸軍國䕶濟帝以<lb/>
為能遷尚書駕部郎兼右丞如故瑀薦族人沈僧隆僧<lb/>
照有吏幹帝並納之以母憂去職起為餘姚令縣大姓<lb/>
虞氏千餘家請謁如市前後令長莫能絶自瑀到非訟<lb/>
<pb n="KR2d0006_WYG_194-37a"/>
訴無所通以法繩之縣南又有豪族數百家子弟縦横<lb/>
逓相庇䕃厚自封植百姓甚患之瑀召其老者為石頭<lb/>
倉監少者補縣僮皆號泣道路自是權右屏跡瑀初至<lb/>
富吏皆鮮衣羙服以自彰别瑀怒曰汝等下縣吏何得<lb/>
自擬貴人悉使著芒屨麤布侍立終日足有蹉跌輒加<lb/>
榜箠瑀微時嘗至此鬻瓦器為富人所辱故因以報焉<lb/>
由是士庶駭怨瑀㢘潔自守故得遂行其意後為安南<lb/>
長史尋陽太守江州刺史曺景宗卒仍為信威蕭頴達<lb/>
<pb n="KR2d0006_WYG_194-37b"/>
長史太守如故瑀性屈彊每忤頴達頴達銜之天監八<lb/>
年因入諮事辭又激厲頴達作色曰朝廷用君作行事<lb/>
邪瑀出謂人曰我死而後已終不傾側面従是日扵路<lb/>
為人所殺多以為頴達害焉子續累訟之遇頴達尋卒<lb/>
事不窮竟續乃布衣蔬食終其身<lb/>
范述曽字子元一字頴彦吴郡錢唐人也㓜好學従餘<lb/>
杭呂道恵受五經略通章句道恵曰此子必為王者師<lb/>
齊文恵太子竟陵文宣王㓜時齊髙帝引述曾為之師<lb/>
<pb n="KR2d0006_WYG_194-38a"/>
友起家宋晉熙王國侍郎齊初至南郡王國郎中令遷<lb/>
太子歩兵校尉帶開陽令述曽為人謇諤在官多所諌<lb/>
争太子雖不能全用然亦弗之罪也竟陵王深相器重<lb/>
號為周舍太子左衛率沈約亦以述曾方之汲黯齊眀<lb/>
帝即位為永嘉太守為政清平不尚威猛甿俗便之所<lb/>
部横陽縣山谷嶮峻為逋逃所聚前後二千石討捕莫<lb/>
能息述曽下車開示恩信凡諸凶黨襁負而出編戸属<lb/>
籍者二百餘家自是商旅流通居人安業述曽勵志清<lb/>
<pb n="KR2d0006_WYG_194-38b"/>
白不受饋遺眀帝下詔羙之徴為㳺擊将軍郡送故舊<lb/>
錢二十餘萬一無所受惟得白桐木火籠朴十餘枚而<lb/>
已州民無老少皆出拜别號哭聞扵數里東昏時拜中<lb/>
散中大夫還鄉里武帝踐阼乃輕行詣闕仍辭還江東<lb/>
帝下詔襃羙以為太中大夫述曾生平所得奉禄皆以<lb/>
分施及老遂壁立無資以天監八年卒注易文言著雜<lb/>
詩賦數十篇後有吴興邱師施亦以㢘潔稱罷臨安縣<lb/>
還惟有二十籠簿書並是倉庫劵帖當時以比述曾位<lb/>
<pb n="KR2d0006_WYG_194-39a"/>
至臺郎<lb/>
孫謙字長遜東莞莒人也客居厯陽躬耕以養弟妹鄊<lb/>
里稱其敦睦仕宋為句容令清慎彊記縣人號為神眀<lb/>
宋眀帝擢為巴東建平二郡太守郡居三峽常以威力<lb/>
鎮之謙将述職勅募千人自随謙曰蠻夷不賔盖待之<lb/>
失節耳何煩兵役以為國費固辭不受入郡布恩恵之<lb/>
化蠻獠懐之競餉金寳謙慰諭而遣一無所納及掠得<lb/>
生口皆放還家俸秩出吏民<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>原除之郡境翕然威信<lb/>
<pb n="KR2d0006_WYG_194-39b"/>
大著視事三年徴還為撫軍中兵參軍遷越騎校尉征<lb/>
北司馬府主建平王将稱兵患謙彊直託事遣使至都<lb/>
然後作亂及建平誅遷左軍将軍齊初為錢唐令御煩<lb/>
以簡獄無繫囚及去官百姓以謙在職不受餉遺追載<lb/>
縑帛以送之謙辭不受每去官輒無私宅借空車廐居<lb/>
焉永眀初為江夏太守坐被代輒去郡繫尚方頃之免<lb/>
為中散大夫眀帝将廢立欲引謙為心膂使兼衛尉給<lb/>
甲仗百人謙不願處際㑹輒散甲士帝雖不罪而弗復<lb/>
<pb n="KR2d0006_WYG_194-40a"/>
任焉天監六年為零陵太守年已衰老猶彊力為政夷<lb/>
人安之先是郡多猛獸暴人謙至絶迹及去官之夜猛<lb/>
獸即害居人謙為郡縣常勤勸課農桑務盡地利收入<lb/>
常多扵鄰境九年以老徴為光禄大夫旣至武帝嘉其<lb/>
清潔甚禮異焉每朝見猶請劇職自効帝笑曰朕使卿<lb/>
智不使卿力後十四年詔加優秩給親信二十人并給<lb/>
扶謙自少及老厯三縣五郡所在㢘潔居身儉素牀施<lb/>
蘧篨屏風冬則布被莞席夏月無幬帳而夜卧未嘗有<lb/>
<pb n="KR2d0006_WYG_194-40b"/>
螡蚋人多異焉年逾九十彊壮如五六十者每朝會輒<lb/>
先衆到公門力扵仁義行已過人甚逺従兄靈慶嘗病<lb/>
寄謙謙行出還問起居靈慶曰向飲冷熱不調即時猶<lb/>
渇謙退遣其妻有彭城劉融行乞疾篤無所歸友人輿<lb/>
送謙舍謙開聴事以受之及融死以禮殯葬衆咸服其<lb/>
行義末年頭生二肉角各長一寸十五年卒官時年九<lb/>
十二臨終遺命誡諸子以氣絶即幅巾就葬棺足周身<lb/>
壙足容柩旐書爵里而已其旒表命數差可停息直僦<lb/>
<pb n="KR2d0006_WYG_194-41a"/>
轜牀装之以䕠以常所乗者為魂車他無所用及卒帝<lb/>
為舉哀甚悼惜之謙従子㢘字思約父奉伯位少府卿<lb/>
淮南大守㢘便辟巧宦齊時已厯大縣尚書右丞天監<lb/>
初沈約范雲當朝用事㢘傾意奉之及中書舎人黄睦<lb/>
之等亦尤所結附凡貴要每食㢘必日進滋旨皆手自<lb/>
煎調不辭勤劇遂得為列卿御史中丞晉陵吴興太守<lb/>
廣陵髙爽有險薄才客扵㢘㢘委以文記爽嘗有求不<lb/>
遂乃為屐謎以喻㢘曰刺鼻不知啑蹋面不知嗔齧齒<lb/>
<pb n="KR2d0006_WYG_194-41b"/>
作歩數持此得勝人譏其不計恥辱以此取名位然處<lb/>
官平直遂以善政稱武帝嘗曰東莞二孫謙㢘而已<lb/>
何逺字義方東海郯人也父慧炬齊尚書郎逺仕齊為<lb/>
奉朝請豫崔慧景敗亡事扺尚書令蕭懿懿深保匿焉<lb/>
會赦出頃之懿遭難子弟皆?伏逺求得懿弟融藏之<lb/>
旣而彂覺逺踰垣以免融遇禍逺家属繫尚方逺遂亡<lb/>
度江因降魏入夀陽見刺史王肅求迎武帝肅遣兵援<lb/>
送武帝見逺謂張𢎞䇿曰何逺丈夫而能破家報舊徳<lb/>
<pb n="KR2d0006_WYG_194-42a"/>
未易人也武帝踐阼以奉迎勲封廣興男為後軍鄱陽<lb/>
王恢録事參軍逺與恢素善在府盡其志力知無不為<lb/>
恢亦推心杖之恩寄甚宻遷武昌太守逺夲倜儻尚輕<lb/>
俠至是乃折節為吏杜絶交㳺饋遺秋毫無所受武昌<lb/>
俗皆汲江水盛夏逺患水温每以錢買人井寒水不取<lb/>
錢者則摙水還之其他事率多如此迹雖似偽而能委<lb/>
曲用意車服尤弊素器物無雕漆江左水族甚賤逺每<lb/>
食不過乾魚數片而已然性剛嚴吏人多以細事受鞭<lb/>
<pb n="KR2d0006_WYG_194-42b"/>
罰遂為人所訟徴下廷尉被劾十數條當時士大夫坐<lb/>
法皆不受測逺已無贓就測立三七日不款猶以私藏<lb/>
禁杖除名後為武康令愈勵㢘節除淫祀正身率職人<lb/>
甚稱之太守王彬巡属縣諸縣皆盛供張以待焉至武<lb/>
康逺獨設糗水而已彬去逺送至境進斗酒隻鵞而别<lb/>
彬戯曰卿禮有過陸納将不為古人所笑乎武帝聞其<lb/>
能擢為宣城太守自縣為近畿大郡近代未之有也郡<lb/>
經冦抄逺盡心綏理復著名迹期年遷樹功将軍始興<lb/>
<pb n="KR2d0006_WYG_194-43a"/>
内史時泉陵侯朗為桂州縁道多剽掠入始興界草木<lb/>
無所犯逺在官好開途巷修葺墻屋民居市里城隍廐<lb/>
庫所過若營家焉田秩奉錢並無所取嵗暮擇人尤窮<lb/>
者充其租調以此為常然其聴訟猶人也不能過絶而<lb/>
性果斷人畏而惜之所至皆生為立祠表言政状帝每<lb/>
優詔答焉後厯給事黄門侍郎信武将軍監吴郡在吴<lb/>
頗有酒失遷東陽太守逺處職疾彊富如仇讎視貧細<lb/>
如子弟特為豪右所畏憚在東陽嵗餘復為受罰者所<lb/>
<pb n="KR2d0006_WYG_194-43b"/>
謗坐免歸逺性耿介無私曲居人間絶請謁不造詣與<lb/>
貴賤書疏抗禮如一其所會遇未嘗以顔色下人以此<lb/>
多為俗士所疾惡其清公實為天下第一居數郡見可<lb/>
欲終不變其心妻子饑寒如下貧者及去東陽歸家經<lb/>
年嵗口不言榮辱士類益以此多之其輕財好義周人<lb/>
之急言不虚妄盖天性也每戯語人云卿能得我一妄<lb/>
語則謝卿以一縑衆共伺之不能記也後為征西諮議<lb/>
參軍中撫軍司馬卒<lb/>
<pb n="KR2d0006_WYG_194-44a"/>
郭祖深襄陽人也武帝初起以客従後随蔡道恭在司<lb/>
州陷北還上書言境上事不見用還為長兼南梁郡丞<lb/>
徙後軍行參軍帝溺情内教朝政縦弛祖深輿櫬詣闕<lb/>
上封事二十九條其言僧尼害國蠧民語尤切直又請<lb/>
斷界首将生口入北及關津廢替湏加紏擿又言廬陵<lb/>
年少不宜鎮襄陽左僕射王暕在喪被起為吴郡曽無<lb/>
辭讓其言深刻又請復郊四皇帝雖不能悉用然嘉其<lb/>
正直擢為豫章鍾陵令員外散騎常侍普通七年改南<lb/>
<pb n="KR2d0006_WYG_194-44b"/>
州津為南津校尉以祖深為之加雲騎将軍秩二千石<lb/>
使募部曲三千及至南州公嚴清刻由来王侯勢家出<lb/>
入津不忌憲綱俠藏亡命祖深搜檢姦惡不避彊禦動<lb/>
致刑辟奏江州刺史邵陵王太子詹事周捨贓罪逺近<lb/>
側足莫敢縦恣淮南太守畏之如上府常服故布襦素<lb/>
木案食不過一肉有姥餉一早青𤓰祖深報以疋帛後<lb/>
有富人效之以貨祖深鞭以徇衆朝野憚之絶扵干請<lb/>
所領皆精兵令行禁止有所討逐越境追禽江中嘗有<lb/>
<pb n="KR2d0006_WYG_194-45a"/>
賊祖深自率討之列陣未敢進仍令所親人先登不時<lb/>
進斬之遂大破賊威振逺近長江肅清<lb/>
　　後魏<lb/>
張恂字𢎞讓上谷湼陽人幽州刺史贈太保衮之弟也<lb/>
衮自有傳道武為代王時恂随衮歸國道武以恂參代<lb/>
王軍事恂言扵道武曰自金運失御劉石紛紜慕容竊<lb/>
號山東苻姚盜器秦隴遂致三靈乏饗九域曠居大王<lb/>
植基朔北重眀積聖自北而南化被燕趙今中土士民<lb/>
<pb n="KR2d0006_WYG_194-45b"/>
望雲冀闕宜因斯會以建大業道武深器之厚加禮焉<lb/>
皇始初拜中書侍郎帷幄宻謀頗預參議賜爵平皋子<lb/>
出為廣平太守恂招集離散勸課農桑流民歸之者數<lb/>
千戸遷常山太守恂開建學校優禮儒士吏民歌詠之<lb/>
扵時亂離之後牧民者罕能克勵惟恂當官清白仁恕<lb/>
臨下百姓親愛之其治為當時第一道武嘉之賜以金<lb/>
帛眀元即位徴拜太中大夫卒恂性清儉死日家無餘<lb/>
財贈并州刺史平皋侯諡曰宣子純字道尚襲爵坐事<lb/>
<pb n="KR2d0006_WYG_194-46a"/>
除純弟代字定燕陳留北平二郡太守卒贈營州刺史<lb/>
諡恵侯代所厯著稱有父遺風代子萇年為汝南太守<lb/>
郡人劉崇之兄弟分析家貧惟一牛争不能決訟扵郡<lb/>
庭萇年悽而見之謂曰汝曺當以一牛故致此争競脫<lb/>
有二牛必不争乃以己牛一頭賜之扵是境中各相誡<lb/>
約咸敦敬讓卒扵郡子琛字寳貴少有孝行位至太子<lb/>
翊軍校尉卒<lb/>
張膺不知何許人也延興中為魯郡太守履行貞素妻<lb/>
<pb n="KR2d0006_WYG_194-46b"/>
子採樵以自供孝文深嘉之遷京兆太守清白著稱得<lb/>
吏人之忻心焉<lb/>
宋世景西河介休人河南尹翻之弟也翻自有傳世㬌<lb/>
少自修立事親以孝聞與弟道璵下帷讀誦博覽羣言<lb/>
尤精經義族兄弁甚重之舉秀才上第再遷彭城王勰<lb/>
開府法曺參軍勰愛其才學雅相器敬孝文甚嘉異之<lb/>
遷司徒法曺參軍世㬌眀刑理著律令裁決疑獄剖決<lb/>
如流轉尚書祠部郎彭城王勰每稱曰宋世㬌精微尚<lb/>
<pb n="KR2d0006_WYG_194-47a"/>
書僕射才也臺中疑事右僕射㳺肇常以委之世㬌旣<lb/>
才長従政加之夙勤不怠兼領藪曺深著稱績左僕射<lb/>
源懐引為行臺郎巡察州鎮十有餘所黜降賞罰莫不<lb/>
咸允遷七鎮别置諸戌眀設亭候以備不虞懐大相委<lb/>
重還薦之宣武以為不減李冲帝曰朕亦聞之後為伏<lb/>
波将軍行滎陽太守郡大姓鄭氏豪横號為難制濟州<lb/>
刺史鄭尚弟逺慶先為宛陵令多所受納百姓患之而<lb/>
世㬌下車召而誠之逺慶行意自若世景繩之以法逺<lb/>
<pb n="KR2d0006_WYG_194-47b"/>
慶懼棄官亡走扵是属縣莫不改肅終日坐扵㕔事未<lb/>
嘗寢息人間之事巨細必知發姦擿伏有若神眀嘗有<lb/>
一吏休滿還郡食人雞豚又有一幹受人一帽又食二<lb/>
雞世景叱而告之吏幹叩頭伏罪扵是上下震悚莫敢<lb/>
犯禁坐弟道璵事除名世㬌友于之性過絶扵人及道<lb/>
璵死哭之酸感行路歳餘母喪遂不勝哀而卒世景曽<lb/>
撰晉書竟未得就遺腹子季儒位太學博士曽至譙宋<lb/>
間為文弔嵇康甚有理致後夜寢室壞壓而殞時人悼<lb/>
<pb n="KR2d0006_WYG_194-48a"/>
傷惜之道璵少而敏俊自太學博士轉京兆王愉法曺<lb/>
行參軍坐愉反得罪作詩及挽歌詞寄之朋親以見冤<lb/>
痛道璵又曽贈着作郎張始均詩其末章云子深懐璧<lb/>
憂余有當門病道璵旣不免難始均亦遇世禍時咸怪<lb/>
之道璵従孫孝工學渉亦好輯綴文藻形貌短陋而好<lb/>
臧否人物時論甚疾之為齊北平王文學求入文林館<lb/>
不遂囙非毁朝士撰朝士别録二十卷會周武滅齊改<lb/>
關東風俗傳更廣聞見勒成三十卷以上之言多妄謬<lb/>
<pb n="KR2d0006_WYG_194-48b"/>
篇第冗雜無著述體周大象末預尉遲迥事誅死<lb/>
路邕陽平人也宣武時除東魏郡太守涖政清勤經年<lb/>
儉日出家粟賑賜貧窘靈太后下詔襃羙賜龍廐馬一<lb/>
疋衣一襲被褥一具稍遷南青州刺史卒<lb/>
閻慶允不知何許人也為東秦州敷城太守頻年饑儉<lb/>
慶允嵗常以家粟千石賑恤貧窮人賴以濟部人陽寳<lb/>
龍一千餘人申頌羙政有司以聞靈太后卒無襃賞<lb/>
眀亮字文徳平原髙昌人也有識幹厯員外常侍延昌<lb/>
<pb n="KR2d0006_WYG_194-49a"/>
中宣武臨朝堂親自黜陟授亮勇武将軍亮進曰臣夲<lb/>
官常侍是第三清今授臣勇武其號至濁且文武又殊<lb/>
請更改授帝曰九流之内人咸君子卿獨欲乖衆妄相<lb/>
清濁所請未可亮曰今江左未賔書軌宜一方為陛下<lb/>
投命前驅拓定吴會官爵陛下之所輕賤命微臣之所<lb/>
重陛下方收所重何惜所輕因請改授平逺将軍帝曰<lb/>
運籌用武然後逺人始平卿但用武平之何患不得平<lb/>
逺乎亮乃陳謝而退除陽平太守清白愛人甚有恵政<lb/>
<pb n="KR2d0006_WYG_194-49b"/>
轉汲郡太守為政如前舉宣逺近卒二郡人吏迄今追<lb/>
思之<lb/>
杜纂字榮孫常山九門人也少以清苦自立時縣令齊<lb/>
羅喪亡無親属收殮纂以私財殯葬由是郡縣標其門<lb/>
閭後居父喪盡禮郡舉孝㢘稍除積弩将軍従征新野<lb/>
及南陽平以功賜爵井陘男賞帛五百疋數日之中散<lb/>
之知友時人稱之厯武都漢陽二郡太守並以清白為<lb/>
名眀帝初拜清河内史性儉約尤愛貧老問民疾苦至<lb/>
<pb n="KR2d0006_WYG_194-50a"/>
有對之涕泣勸督農桑親自檢視勤者賞以物帛惰者<lb/>
加以罪譴弔死問生甚有恩紀除東益州刺史無御邉<lb/>
威略羣氐反叛以失人和徴還遷太中大夫正光末清<lb/>
河人房通等三百人頌纂徳政乞重臨郡詔許之孝昌<lb/>
中為葛榮圍逼以郡降榮以為常山太守榮滅卒扵家<lb/>
纂所厯任好行小恵蔬食弊衣多渉誣矯而輕財潔已<lb/>
終無受納為百姓所思號為良守天平中贈定州刺史<lb/>
裴佗字元化河東聞喜人也六世祖詵仕晉位太常卿<lb/>
<pb n="KR2d0006_WYG_194-50b"/>
因晉亂避地涼州苻堅平河西東歸因居解縣世以文<lb/>
學顯五舉秀才再舉孝㢘時人羙之父㬌恵州別駕佗<lb/>
容貌魁偉隤然有器望舉秀才以髙第除中書博士累<lb/>
遷趙郡太守為政有方威恵甚著狡吏姦人莫不改貫<lb/>
所得俸禄分䘏貧窮轉前将軍荆州刺史郡人戀仰傾<lb/>
境餞送蠻酋田盤石田敬宗等部落萬餘家恃衆阻險<lb/>
不賔王命前後牧守未能降款佗至州單使宣慰示以<lb/>
禍福敬宗聞風歸附扵是合境清晏襁負至者千餘家<lb/>
<pb n="KR2d0006_WYG_194-51a"/>
後加中軍将軍以老乞還卒遺令不聼請贈不受賵襚<lb/>
諸子皆遵行之佗性剛直不好與俗人交逰其投分者<lb/>
必當時名勝清白任真不事家産宅不過三十歩又無<lb/>
田園暑不張盖寒不衣裘其貞儉若此子讓之諏之俱<lb/>
知名齊史有傳<lb/>
竇瑗字世珍遼西陽洛人也自言夲出扶風平陵漢大<lb/>
将軍武曽孫崇為遼西太守遂家焉曽祖堪慕容氏漁<lb/>
陽太守祖表馮𢎞城周太守入魏父冏舉秀才早卒普<lb/>
<pb n="KR2d0006_WYG_194-51b"/>
泰初瑗啓以身階級為父請贈詔贈平州刺史瑗年十<lb/>
七便荷帙従師逰學十載始為御史後兼太常博士拜<lb/>
太原王爾朱榮官榮留為北道大行臺左丞以拜榮官<lb/>
賞新昌男従榮東平葛榮封容城縣伯瑗乞以容城伯<lb/>
讓兄叔珍詔聽以新昌男轉授之叔珍由是位至泰山<lb/>
太守爾朱世隆等立長廣王曄為主南赴洛陽至東郭<lb/>
外世隆䓁遣瑗奏廢之瑗執鞭獨入禁内奏願行堯舜<lb/>
事曄遂禪廣陵由是除給事黄門侍郎孝武帝時為廷<lb/>
<pb n="KR2d0006_WYG_194-52a"/>
尉卿及釋奠開講瑗與温子昇魏季㬌李業興並為擿<lb/>
句天平中除廣宗太守政有清白之稱廣宗人情凶戾<lb/>
累政咸見告訟惟瑗一人終始全潔轉中山太守聲譽<lb/>
甚羙為吏民所懐及齊神武班書州郡稱瑗政績以為<lb/>
勸勵後授平州刺史在州政如臨郡又為神武丞相府<lb/>
右長史瑗無軍府斷割才不甚稱職又行晉州事及還<lb/>
鄴上表曰臣伏讀麟趾新制至三公曺第六十六條母<lb/>
殺其父子不得吿吿者死三返覆之未得其門何者案<lb/>
<pb n="KR2d0006_WYG_194-52b"/>
律子孫告父母祖父母者死又漢宣云子匿大父母皆<lb/>
勿論盖謂父母祖父母小者攘羊甚者殺害之類恩湏<lb/>
相隠律抑不言法理如是足見其直未必指母殺父止<lb/>
子不言也今母殺父而子不告便是知母而不知父識<lb/>
比野人義近禽獸且母之扵父作合如天旣殺已之天<lb/>
復殺子之天二天俱毁豈容頓黙此母之罪義不在赦<lb/>
下手之日母恩即離仍以母道不吿鄙臣所以致惑如<lb/>
㦯有之可臨時議罪何用豫制斯條用為訓誡恐千載<lb/>
<pb n="KR2d0006_WYG_194-53a"/>
之下談者諠譁以眀眀大朝有尊母卑父之論以臣管<lb/>
見實所不取詔付尚書三公郎封君義立判云母殺其<lb/>
父子復吿母母由吿死便是子殺天下未有無母之國<lb/>
不知此子将欲何之旣扵法無違扵事非害宣布有司<lb/>
謂不宜改瑗復難云局判云母由吿死便是子殺天下<lb/>
未有無母之國不知此子将欲何之瑗案典律未聞母<lb/>
殺其父而子有隠母之義旣不告母便是與殺父同天<lb/>
下可有無父之國此子獨得有所之乎事雖停寢除大<lb/>
<pb n="KR2d0006_WYG_194-53b"/>
宗正卿宗室以其寒士相與輕之瑗案法推正甚見讎<lb/>
疾官雖通顯貧窘如初清尚之撡為時所重領夲州大<lb/>
中正兼廷尉卿卒官贈太僕卿濟州刺史諡曰眀<lb/>
羊敦字元禮泰山鉅平人也伯父祉光禄大夫父靈引<lb/>
為京兆王愉冀州長史愉反靈引見害祉靈引各有傳<lb/>
敦性尚閑素學渉書史以父死王事除給事中出為夲<lb/>
州別駕公平正直見非法終不判署後為衛将軍廣平<lb/>
太守甚有能名姦吏跼蹐秋毫無犯雅性清儉属嵗饑<lb/>
<pb n="KR2d0006_WYG_194-54a"/>
家餽未至使人外尋陂澤採藕根食之遇有疾苦家人<lb/>
解衣質米以供之然政尚威嚴朝廷以其清白賜榖一<lb/>
千斛絹一百疋卒官吏民奔哭莫不悲慟贈衛大将軍<lb/>
吏部尚書兖州刺史諡曰貞武定初齊神武以敦及中<lb/>
山太守蘓㳤在官奉法清約自居宜見追襃乃上言請<lb/>
加旌録詔各賞帛一百疋粟五百斛下郡國咸使聞知<lb/>
焉<lb/>
蘓淑字仲和武邑人也兄夀興坐事為閹官後拜河間<lb/>
<pb n="KR2d0006_WYG_194-54b"/>
太守賜爵晉陽男及夀興将卒遂冒養淑為子㳤熙平<lb/>
中襲其爵後除樂陵内史在郡綏撫甚有人譽後謝病<lb/>
乞解有詔聽之民吏老㓜訴乞淑者甚衆後厯滎陽中<lb/>
山二郡太守卒淑清心愛下所厯三郡皆為吏民所思<lb/>
當時稱為良二千石武定初贈衛大将軍都官尚書瀛<lb/>
州刺史諡曰懿齊神武追羙清撡與羊敦同見優賞<lb/>
　　北齊<lb/>
張華原字國滿代郡人也少眀敏有器度神武開驃騎<lb/>
<pb n="KR2d0006_WYG_194-55a"/>
府引為法曺參軍賜爵新城伯仍侍左右従扵信都為<lb/>
丞相府属深被親遇每號令三軍恒令宣諭意旨尋除<lb/>
散騎常侍周文之始據雍州也神武欲以逆順曉之使<lb/>
華原入關說焉周文宻有拘留之意謂之曰若能屈驥<lb/>
足扵此當共享富貴不爾命懸今日華原曰渤海王命<lb/>
世誕生殆天所縦以眀公篡命關右便自隔絶故使華<lb/>
原銜命相喻公不以此日改圖轉禍為福乃欲以死脅<lb/>
人乎周文嘉其亮直乃使東還尋而悔之遣追不及神<lb/>
<pb n="KR2d0006_WYG_194-55b"/>
武以華原久而不返每歎惜之及聞其来喜見扵色後<lb/>
除相府右長史遷驃騎大将軍特進進爵為公仍徙封<lb/>
新安後為兖州刺史華原有幹略達政體至州乃廣布<lb/>
耳目示以威禁境内大賊及隣州亡命三百餘人皆詣<lb/>
華原歸款咸撫以威信放歸田里扵是人懐感附冦盜<lb/>
寢息州獄先有繫囚千餘人華原科簡輕重随事決遣<lb/>
至年暮惟有重罪者數十人華原各給假五日令歸曰<lb/>
期盡速還也囚䓁曰有君如是何忍背之依期畢至先<lb/>
<pb n="KR2d0006_WYG_194-56a"/>
時州境數有虎為暴自華原臨政州東北七十里甑山<lb/>
中忽有六駮食虎咸以為化感所致後卒官州人號慕<lb/>
為樹碑立祠四時享祭焉贈尚書左僕射子宰均嗣<lb/>
宋世良字元友西河介休人也世為著姓父毓字道和<lb/>
敦篤有志行卒扵太中大夫世良年十五便有膽氣後<lb/>
随伯父翻在南兖州屢有戰功魏行臺臨淮王彧與語<lb/>
竒之朝廷以爾朱榮有不臣跡孝荘将圖之宻令彧将<lb/>
兵赴洛彧在梁郡稱疾假世良都督令還南兖彂兵以<lb/>
<pb n="KR2d0006_WYG_194-56b"/>
聽期世良請簡見兵三千騎五日必到洛陽并陳三䇿<lb/>
彧皆不能従焉尋為殿中侍御史詣河北括戸大獲浮<lb/>
惰見汲郡城傍多骸骨移書州郡悉令收瘞其夜甘雨<lb/>
滂沱河内太守田怙贓貨百萬世良檢案之未竟遇赦<lb/>
而還孝荘勞之曰知卿所括得丁倍扵夲帳若官人皆<lb/>
如此用心便是更出一天下也其後遷殿中世良奏殿<lb/>
中主齋會之事請改付餘曺帝曰卿意不欲親庖厨邪<lb/>
宜付右兵以為永式河州刺史梁㬌叡枹罕羌首恃逺<lb/>
<pb n="KR2d0006_WYG_194-57a"/>
不敬其賀正使人頻年稱疾秦州刺史侯莫陳恱受其<lb/>
贈遺常為送表世良並奏科其罪帝嘉之謂長孫永業<lb/>
曰宋郎中實有家風甚可重也後拜清河太守世良才<lb/>
識閑眀尤善政術在郡未㡬聲聞甚髙陽平郡移掩刧<lb/>
盜三十餘人世良訊其情状惟送十二人餘皆放之陽<lb/>
平太守魏眀朗大怒云輒放吾賊及推問送者皆實放<lb/>
者皆非眀朗大服郡東南有曲隄成公一姓阻而居之<lb/>
羣盜多萃扵此人為之語曰寧渡東吴會稽不厯成公<lb/>
<pb n="KR2d0006_WYG_194-57b"/>
曲隄世良施八條之制盜奔他境民又為謡曰曲隄雖<lb/>
險賊何益但有宋公自屏跡天保初大赦郡先無一囚<lb/>
率羣吏拜詔而已獄内櫓生桃樹蓬蒿亦滿每日牙門<lb/>
虚寂無復訴訟者人謂之神門其冬醴泉出扵界内及<lb/>
代至傾城祖道有老人丁金剛者泣而前謝曰老民年<lb/>
九十記三十五府君非惟府君善政清亦徹底今失賢<lb/>
君民何以濟莫不攀轅涕泣除東郡太守卒官贈信州<lb/>
刺史世良彊學好属文撰字略五篇宋氏別録十卷子<lb/>
<pb n="KR2d0006_WYG_194-58a"/>
伯宗位侍御史性清退好學多所撰述至齊亡不徙職<lb/>
遂不入仕隋大業初卒扵家世良弟世軌自有傳<lb/>
郎基字世業中山新市人也祖智魏魯郡太守贈兖州<lb/>
刺史父道㤙開府陽平郡守基身長八尺羙鬚髯汎渉<lb/>
墳籍尤長吏事起家奉朝請累遷海西鎮将遇東方白<lb/>
額稱亂淮南州郡皆従逆梁将呉明徹率衆攻圍海西<lb/>
基率勵兵民固守百餘日軍糧且罄戎杖亦盡乃至削<lb/>
木為箭翦紙為羽圍解還朝僕射楊愔乃迎勞之曰卿<lb/>
<pb n="KR2d0006_WYG_194-58b"/>
本文吏遂有武略削木翦紙皆無故事班墨之思何以<lb/>
相過御史中丞畢義雲引為侍御史趙州刺史尉粲文<lb/>
宣外弟揚州刺史郭元真楊愔妺夫基不惮權威並劾<lb/>
其贓罪皇建初除鄭州長史帶潁川郡守郡西界與周<lb/>
接境因侯㬌背叛其東西分隔士人囙縁姻舊私相貿<lb/>
易而禁格嚴重犯者非一基初涖職披檢條格多是權<lb/>
時不為久長州郡因循失扵請讞致宻網久施得罪者<lb/>
衆遂條件申臺省仍以情量事科處自非極刑一皆放<lb/>
<pb n="KR2d0006_WYG_194-59a"/>
決積年留滯案状膠加數日之中剖判咸盡而臺省報<lb/>
下並允基所陳條網旣疎獄訟清浄官民遐邇皆相慶<lb/>
恱基性清慎無營求嘗語人曰任官之所木枕亦不湏<lb/>
作况重扵此乎惟頗令人寫書潘子義曽遺之書云在<lb/>
官寫書亦是風流罪過基答曰觀過知仁斯亦可矣卒<lb/>
扵官贈驃騎大将軍和州刺史諡曰恵棺柩将還逺近<lb/>
赴送莫不攀轅悲哭哀不自勝初基任瀛州騎兵時陳<lb/>
元康為司馬畢義雲為属與基並有聲譽為刺史元嶷<lb/>
<pb n="KR2d0006_WYG_194-59b"/>
所目曰三賢俱有當世才後来皆當逺至惟郎騎兵任<lb/>
真過甚恐不足自達陳畢後並貴顯而基位止郡守基<lb/>
子茂隋史有傳<lb/>
孟業字敬業鉅鹿安國人也家夲寒微少為州吏性㢘<lb/>
謹同僚諸人侵盜官絹分三十疋與業業拒而不受行<lb/>
臺郎中郭秀甚相禮接方欲薦之會秀卒魏彭城王韶<lb/>
神武之壻也拜定州刺史除業為典籖長史劉仁之謂<lb/>
業曰我處其外君居其内同心戮力庶有濟乎未㡬仁<lb/>
<pb n="KR2d0006_WYG_194-60a"/>
之入為中書令臨路啓韶云殿下左右可信任者惟有<lb/>
孟業願専任之餘人不可信也又與業別執手曰今我<lb/>
出都君便失援恐君在後不自保全惟正與直願君自<lb/>
勉業惟有一馬瘦死韶以業貧令州府官人同食馬肉<lb/>
欲令厚相酬償業固辭不敢韶乃戯業曰卿邀名人也<lb/>
對曰業為典籖州中要職諸人欲相賄贍止患無方便<lb/>
耳今喚食肉恐致聚斂有損聲名所以仰違眀教後未<lb/>
旬日韶左右王四徳董惟金並以馬死託肉為長史裴<lb/>
<pb n="KR2d0006_WYG_194-60b"/>
英宻啓神武有書與韶大致誚讓業尋被譛出外行縣<lb/>
事後神武書責韶云典籖姓孟者極能用心何乃令出<lb/>
外也及韶代下業亦隨還贈送一無所受仁之後為西<lb/>
兖州臨別謂吏部郎中崔暹曰貴州人士惟有孟業銓<lb/>
舉之次不可忘也暹問業曰君徃在定州有何政使劉<lb/>
西兖如此欽歎業答曰惟知自修也韶為并州刺史業<lb/>
復為典籖仍兼長史天保初清河王岳拜司州牧召為<lb/>
法曺業形貌短小及謁見岳心鄙其眇小笑而不言後<lb/>
<pb n="KR2d0006_WYG_194-61a"/>
尋業斷決處謂曰卿斷決之眀可謂有過軀貌之用補<lb/>
河間王國郎中令清貧自守未曽有失文宣謂侍中裴<lb/>
英起曰卿識河間王郎中孟業不一昨見其國司文案<lb/>
似是好人對曰昔與臣同事魏彭城王元韶其人清忠<lb/>
正直世所希有帝曰如公言者比来便是大屈遂除中<lb/>
書舍人文宣初惟得姓名及因奏事見其羸老又質性<lb/>
敦朴無升降之容加之平緩寡扵方便有一道士由吾<lb/>
道榮以術藝被迎将入内業為通名忽扵衆中抗聲奏<lb/>
<pb n="KR2d0006_WYG_194-61b"/>
云由吾道士不食五榖帝命推而下之又令㸃校百官<lb/>
敷奏失所帝遣人以馬鞭擊業頭至扵流血然亦體其<lb/>
衰老非力所堪皇建二年累遷東郡太守以寛恵著名<lb/>
其年夏五官張凝因出使得麥一莖五穂其餘㦯三穂<lb/>
四穂共一莖者合郡咸以政化所感因即申上至秋復<lb/>
有東燕縣人班暎祖送嘉禾一莖九穂河清三年勅民<lb/>
間養驢催買甚切業曰吾旣為人父母豈可坐看此急<lb/>
令宜權出庫錢貸人取辦後日有罪吾自當之後為憲<lb/>
<pb n="KR2d0006_WYG_194-62a"/>
司所劾被攝之日郡人皆泣而随之迭相弔慰送業度<lb/>
關者有數百人至黎陽郡西方得辭決攀轅號哭悲動<lb/>
行路詣闕訴冤者非一人勅乃放還郡中父老扣河迎<lb/>
接武成親戎自洛還鄴道由東郡業具牛酒率人吏拜<lb/>
謁路傍自稱糞土臣孟業伏惟聖駕親行有征無戰謹<lb/>
上微禮便與人吏俱唱萬嵗導引前入帝大嘉之後除<lb/>
廣平太守年旣老理政不如在東郡時武平九年為太<lb/>
中大夫加衛将軍尋卒業志守質素不尚浮華為子結<lb/>
<pb n="KR2d0006_WYG_194-62b"/>
婚扵朝肺腑吒羅氏其子以䕃得官為平原王段孝先<lb/>
相府行參軍乃令作今世服飾綺襦紈袴吒羅家又恃<lb/>
姻婭炫曜矜誇業知而不禁素望頗貶<lb/>
崔伯謙字士遜博陵安平人也祖檦行博陵太守父文<lb/>
業中書郎鉅鹿太守伯謙㓜孤居貧養母神武起晉陽<lb/>
召補相府功曺稱之曰崔伯謙清直奉公真良佐也轉<lb/>
七兵殿中左戸三曺郎中弟仲讓為北豫州司馬與髙<lb/>
慎同叛伯謙坐免官後厯瀛州別駕京畿司馬文襄将<lb/>
<pb n="KR2d0006_WYG_194-63a"/>
之晉陽勞之曰卿騁足瀛部已著康歌督府務繁是用<lb/>
相授臨別又馬上執手曰執子之手與子偕老卿宜深<lb/>
體此情族弟暹當時寵要伯謙與之舊僚同門非吉凶<lb/>
未嘗造請之以雅道自居天保初除濟北太守恩信大<lb/>
行富者禁其奢侈貧者勸課周給縣公田多沃壤伯謙<lb/>
咸易之以給民又改鞭用熟皮為之不忍見血示恥而<lb/>
已朝貴行過郡境問人曰太守政何似對曰府君恩化<lb/>
古者所無誦人為歌曰崔府君能臨政退田易鞭布威<lb/>
<pb n="KR2d0006_WYG_194-63b"/>
徳人無争客曰旣稱恩化何因復威對曰長吏憚其威<lb/>
嚴人庶䝉其恩恵故兼言之以相府舊僚例有加授徴<lb/>
赴鄴百姓號泣遮道數日不得前以弟仲讓在關中不<lb/>
復居内任除南鉅鹿太守下車導以禮讓豪族皆改心<lb/>
整肅事無巨細必自親覽在縣有貧弱未理者皆曰我<lb/>
自吿白鬚公不慮不決在郡七年獄無停囚每有大使<lb/>
巡察恒處上第徴拜銀青光禄大夫伯謙少時讀經史<lb/>
晚年好老荘容止儼然無愠色親朋至則置酒相娱清<lb/>
<pb n="KR2d0006_WYG_194-64a"/>
言不及俗事士大夫以為儀表卒贈南兖州刺史諡曰<lb/>
懿伯謙弟仲讓仕西魏位至鴻臚少卿<lb/>
蘓瓊字珍之長樂武彊人也父備仕魏至衛尉少卿瓊<lb/>
㓜時随父在邉嘗謁東荆州刺史曺芝芝戱問曰卿欲<lb/>
官不對曰設官求人非人求官芝異其對署為府長流<lb/>
參軍文襄以儀同開府引為刑獄參軍每加勉勞并州<lb/>
嘗有彊盜長流參軍張流推其事所疑賊徒並已拷伏<lb/>
失物家並識認惟不獲盜賊文襄付瓊更令窮審乃別<lb/>
<pb n="KR2d0006_WYG_194-64b"/>
推得元㬌融䓁十餘人并獲贓驗文襄大笑語前妄引<lb/>
賊者曰爾輩若不遇我好參軍㡬致枉死除南清河太<lb/>
守郡多盜賊及瓊至奸盜止息或外境奸罪輒従界中<lb/>
行過者無不捉送零陵縣民魏䨇成住處與畿内武城<lb/>
交錯失牛疑其村人魏子賔列送至郡一經窮問即知<lb/>
非子賔盜便釋之雙成云府君放賊去百姓牛何可得<lb/>
瓊不理其語宻遣訪獲盜者從此畜牧多散放不收云<lb/>
但付府君其隣郡富家将財物寄置界内以避盜冀州<lb/>
<pb n="KR2d0006_WYG_194-65a"/>
繹幕縣人成氏大富為賊攻急吿曰我物已寄置蘓公<lb/>
矣賊遂去平原郡有妖賊留黒茍構結徒侣通扵滄海<lb/>
瓊所部人連接村居無相染累隣邑扵此伏其徳績郡<lb/>
中舊賊一百餘人悉充左右人間善惡及長吏飲人一<lb/>
盃酒無不即知瓊性清慎不彂私書道人道研為濟州<lb/>
沙門統資産巨富在郡多有出息常得郡縣為徴及欲<lb/>
求謁瓊度知其意每見則談問元理應對肅恭研雖為<lb/>
債數来無由啓口其弟子問其故研曰每見府君徑将<lb/>
<pb n="KR2d0006_WYG_194-65b"/>
入青雲間何由得論地上事師徒還歸遂焚債劵郡人<lb/>
趙潁曽為樂陵太守年餘八十致仕歸五月中得新𤓰<lb/>
一雙自来奉瓊潁恃年老苦請遂便為留仍致扵聴事<lb/>
梁上竟不割人聞受趙潁餉𤓰欲貢新果至門問知潁<lb/>
𤓰猶在相顧而去有百姓乙普眀兄弟争田積年不斷<lb/>
各相援據乃至百人瓊召普眀兄弟對衆人諭之曰天<lb/>
下難得者兄弟易求者田地假令得地失兄弟心如何<lb/>
因而下淚諸證人莫不灑泣普眀兄弟叩頭乞外更思<lb/>
<pb n="KR2d0006_WYG_194-66a"/>
分異十年即還同住每年春總集大儒衛顗隆田元鳳<lb/>
䓁講扵郡學朝吏文案之暇悉令授書時人指吏曺為<lb/>
學生屋禁斷淫祀㛰姻喪葬皆教令儉而衷禮又蠺月<lb/>
預下綿絹度様扵部内其兵賦次第並立眀式至扵調<lb/>
役事必先辦郡縣吏長恒無十杖稽失當時州郡無不<lb/>
遣人至境訪其政術天保中郡界大水民災絶食者千<lb/>
餘家瓊普集郡中有粟家自従貸粟悉以給付饑者州<lb/>
計戸徴租復欲推其貸粟綱紀謂瓊曰雖矜饑餒恐罪<lb/>
<pb n="KR2d0006_WYG_194-66b"/>
累府君瓊曰一身獲罪直活千室何所怨乎遂上表陳<lb/>
状使檢皆免人戸保安此等相撫兒子咸言府君生汝<lb/>
在郡六年民庶懐之州前後四表列為尤最遭憂解職<lb/>
故人贈遺一無所受尋起為司直廷尉正朝士嗟其屈<lb/>
尚書<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>術曰旣直且正名以定體不慮不申初瓊任清<lb/>
河太守裴獻伯為濟州刺史獻伯酷扵用法瓊恩扵養<lb/>
人房延祐為樂陵郡過濟州裴問其外聲延祐云惟聞<lb/>
太守善刺史惡裴云得人譽者非至公答云若爾黄覇<lb/>
<pb n="KR2d0006_WYG_194-67a"/>
龔遂君之罪人也後有勅州各舉清能裴以前言恐為<lb/>
瓊陷瓊申其枉滯議者尚其公平畢義雲為御史中丞<lb/>
以猛暴任職理官忌憚莫敢有違瓊推察務在得雪者<lb/>
甚衆寺署臺案始自扵瓊遷三公郎中趙州及清河南<lb/>
中有人頻吿謀反前後皆付瓊推檢事多申雪尚書崔<lb/>
昂謂瓊曰若欲立功名當更思餘理仍數雪反逆身命<lb/>
何輕瓊正色曰所雪者冤枉不放反逆昂大慙京師為<lb/>
之語曰斷決無疑蘓珍之皇建中賜爵安定縣男徐州<lb/>
<pb n="KR2d0006_WYG_194-67b"/>
行臺左丞行徐州事徐州城中五級寺忽被盜銅像一<lb/>
百軀有司徴檢四隣防宿及蹤跡所疑逮繋數十人瓊<lb/>
一時放遣寺僧怨訴不為推賊瓊遣僧謝曰但且還寺<lb/>
得像自送爾後十日抄賊姓名及贓處所徑收掩悉獲<lb/>
實驗賊徒款引道俗歎服舊制以淮禁不聴商販輒渡<lb/>
淮南嵗儉啓聴淮北取糴後淮北人饑復請通糴淮南<lb/>
遂得商估往還彼此兼濟水陸之利通扵河北後為大<lb/>
理卿而齊亡仕周為博陵太守隋開皇初卒<lb/>
<pb n="KR2d0006_WYG_194-68a"/>
房豹字仲幹清河東武城人也曾祖法夀魏冀州刺史<lb/>
祖伯祖齊郡内史父翼宗安太守豹體貌魁岸羙音儀<lb/>
年十七州辟主簿王思政入據潁川慕容紹宗出討豹<lb/>
為紹宗開府主簿兼行臺郎中紹宗自云有水厄遂扵<lb/>
戰艦中浴并自投扵水兾以厭當之豹白紹宗曰天命<lb/>
也在天豈人理所能延保公若實有水厄非禳辟所能<lb/>
却若其實無何禳之有今三軍之事在扵眀公惟應達<lb/>
命任理以保元吉方乃乘船入水云以防災豈如㟁上<lb/>
<pb n="KR2d0006_WYG_194-68b"/>
指麾以保萬全也紹宗笑曰不能免俗為復爾耳未㡬<lb/>
而紹宗遇溺時論以豹為知微清河中除謁者僕射拜<lb/>
西河太守地接周境俗雜稽胡豹政貴清静甚著聲績<lb/>
遷博陵太守甚有能名又遷樂陵太守風教修理稱為<lb/>
羙政郡瀕海水味多鹹苦豹命鑿一井遂得甘泉遐邇<lb/>
以為政化所致豹罷歸後井味復鹹齊滅遂還夲鄉邱<lb/>
園自養頻被徴命固辭以疾每牧守初臨必遣致禮官<lb/>
佐邑宰皆投刺申敬終扵家無子以兄熊子彦詡嗣彦<lb/>
<pb n="KR2d0006_WYG_194-69a"/>
詡眀辯有學識位殿中侍御史千乗益都二縣令有恵<lb/>
政<lb/>
路去病陽平人也風神踈朗儀表瓌異河清初為殿中<lb/>
侍御史彈劾不避貴戚以正直知名時勅用士人為縣<lb/>
宰以去病為定州饒陽縣令去病眀閑時務性頗嚴毅<lb/>
人不敢欺然至㢘平為吏民歎伏武平四年為成安縣<lb/>
令都下有鄴臨漳成安三縣輦轂之下舊號難為重以<lb/>
政亂時艱綱紀不立近臣内戚請属百端去病消息事<lb/>
<pb n="KR2d0006_WYG_194-69b"/>
宜以理抗答勢要之徒雖厮養小人莫不憚其風格亦<lb/>
不至嫌恨自遷鄴以還三縣令政術去病獨為稱首周<lb/>
武平齊重其能官與濟隂郡守公孫㬌茂二人不被替<lb/>
代彂詔襃揚去病後以尉遲迥事隋大業初卒扵冀氏<lb/>
縣令<lb/>
　　隋<lb/>
梁彦光字修芝安定烏氏人也祖茂魏秦華二州刺史<lb/>
父顯周荆州刺史彦光少岐嶷有至性其父每謂所親<lb/>
<pb n="KR2d0006_WYG_194-70a"/>
曰此兒有風骨當興吾宗七嵗時父遇篤疾醫云餌五<lb/>
石可愈時求紫石英不得彦光憂瘁不知所為忽扵園<lb/>
中見一物彦光所不識怪而持歸即紫石英也親属咸<lb/>
異之以為至孝所感魏大統末入學略渉經史有規檢<lb/>
造次必以禮解褐祕書郎周受禪遷舍人上士武帝時<lb/>
累遷小馭下大夫母憂去職毁瘠過禮未㡬令起視事<lb/>
帝見其毁甚嗟歎久之後為御正下大夫従帝平齊以<lb/>
功授開府陽城縣公宣帝即位拜華州刺史進封華陽<lb/>
<pb n="KR2d0006_WYG_194-70b"/>
郡公以陽城公轉封一子後拜柱國青州刺史属帝崩<lb/>
不之官髙祖受禪以為岐州刺史兼領官監甚有恵政<lb/>
嘉禾連理出扵州境上嘉其能下詔襃羙賜粟五百斛<lb/>
帛物三百段御傘一枚以勵清正後轉相州刺史彦光<lb/>
前在岐州其俗頗質以静鎮之合境大安奏課連最為<lb/>
天下第一及居相部如岐州法鄴都雜俗人多變詐為<lb/>
之作歌稱其不能理政上聞而譴之竟坐免嵗餘拜趙<lb/>
州刺史彦光言扵上曰臣前待罪相州百姓呼為戴帽<lb/>
<pb n="KR2d0006_WYG_194-71a"/>
餳臣自分廢黜無復衣冠之望不謂天恩復加收採臣<lb/>
請復為相州改絃易調庶有以變其風俗上従之復為<lb/>
相州刺史豪猾者聞彦光自請而来莫不嗤笑彦光下<lb/>
車彂摘奸隠有若神眀狡猾莫不潛竄扵是合境大駭<lb/>
初齊亡後衣冠士人多遷關内惟伎巧商販及樂戸之<lb/>
家移實州郭由是人情險詖妄起風謡訴訟官人萬端<lb/>
千變彦光欲革其弊乃用秩俸之物招致山東大儒每<lb/>
鄉立學非聖哲之書不得教授常以季月召集之親臨<lb/>
<pb n="KR2d0006_WYG_194-71b"/>
䇿試有勤學異䓁聰令有聞者升堂設饌其餘並在廊<lb/>
下有好諍訟惰業無成者坐之庭中設以草具及大比<lb/>
當舉行賔貢之禮又扵郊外祖道并以財物資之扵是<lb/>
人皆刻勵風俗大改有滏陽人焦通性酗酒事親禮缺<lb/>
為従弟所訟彦光弗之罪将至州學令觀孔子廟扵時<lb/>
廟中有韓伯瑜母杖不痛哀母力衰對母悲泣之像通<lb/>
遂感悟悲愧若無所容者彦光訓諭而遣之後改過勵<lb/>
行卒為善士吏人感恱略無諍訟卒官贈冀㝎瀛青四<lb/>
<pb n="KR2d0006_WYG_194-72a"/>
州刺史諡曰襄子文謙嗣𢎞雅有父風以上柱國世子<lb/>
例授儀同厯上饒二州刺史遷鄱陽太守稱為天下之<lb/>
最徴拜戸部侍郎遼東之役領虎賁郎将為盧龍道軍<lb/>
副會楊元感作亂其弟虎賁郎将元縦先𨽻文謙元感<lb/>
反問未至而元縦逃走文謙不之覺坐是配防桂林而<lb/>
卒少子文讓初封陽城縣公後為鷹揚郎将従衛元撃<lb/>
楊元感扵東都力戰而死贈通議大夫<lb/>
樊叔略陳留人也父觀仕魏為南兖州刺史河陽侯為<lb/>
<pb n="KR2d0006_WYG_194-72b"/>
髙氏所誅叔略被腐刑給使殿省身長九尺有志氣頗<lb/>
見忌内不自安遂奔關西周文器之引置左右授都督<lb/>
襲爵為侯大冡宰宇文䕶執政引為中尉漸被委信兼<lb/>
督内外位開府儀同三司䕶誅齊王憲引為園苑監數<lb/>
進兵謀憲甚竒之従武帝平齊以功加上開府封清鄉<lb/>
縣公拜汴州刺史號為眀決宣帝營建東都以叔略有<lb/>
巧思拜營構監宫室制度皆叔略所定尉遲迥之亂鎮<lb/>
大梁以軍功拜大将軍復為汴州刺史髙祖受禪加位<lb/>
<pb n="KR2d0006_WYG_194-73a"/>
上大将軍進爵安定郡公在州數年甚有聲稱遷相州<lb/>
刺史政為當時第一上降璽書襃羙之賜以粟帛班示<lb/>
天下百姓為之語曰智無窮清鄉公上下正樊安定徴<lb/>
拜司農卿吏民莫不流涕相與立碑頌徳自為司農凡<lb/>
所種植叔略別有條制皆出人意表朝廷有疑滯公卿<lb/>
所未能決者叔略輒為評理雖無學術有所依據然師<lb/>
心獨見闇與理合甚為上所親委髙熲楊素皆禮遇之<lb/>
叔略雖為司農往往參督九卿事性頗豪侈每食方丈<lb/>
<pb n="KR2d0006_WYG_194-73b"/>
畢備水陸十四年従祀泰山至洛陽上令録囚徒將奏<lb/>
晨至獄門扵馬上暴卒上嗟悼久之贈亳州刺史諡曰<lb/>
襄<lb/>
趙軌河南雒陽人也父肅魏散騎常侍自有𫝊軌少好<lb/>
學有行檢仕周為蔡王記室以清苦聞髙祖受禪為齊<lb/>
州別駕有能名其東鄰有桑椹落其家軌遣人悉拾還<lb/>
其主誡其諸子曰吾非以此求名意者非機杼之物不<lb/>
願侵人汝等宜以為戒在州四年考績連最持節使者<lb/>
<pb n="KR2d0006_WYG_194-74a"/>
郃陽公梁子恭上状髙祖賜以粟帛甚優令入朝父老<lb/>
将送者各揮淚曰別駕在官水火不與百姓交是以不<lb/>
敢以壺酒相送公清若水是以請酌一杯水奉餞軌受<lb/>
而飲之至京詔與牛𢎞撰定律令格式時衛王爽為原<lb/>
州總管召為司馬在道夜行其左右馬逸入田中暴人<lb/>
禾軌駐馬待眀訪知禾主酬直而去原州人吏聞之莫<lb/>
不改操後檢校硤州刺史甚有恩恵轉夀州總管長史<lb/>
芍陂舊有五門堰蕪穢不修軌扵是勸課吏民更開三<lb/>
<pb n="KR2d0006_WYG_194-74b"/>
十六門灌田五千餘頃人賴其利秩滿歸卒扵家子𢎞<lb/>
安𢎞智並知名<lb/>
房恭懿字慎言河南洛陽人也父謨魏贈司空前史有<lb/>
𫝊恭懿沉深有局量達扵従政仕齊厯平恩令濟隂守<lb/>
並有能名齊亡不得調後預尉遲迥亂廢扵家開皇初<lb/>
吏部尚書蘓威舉為新豐令政為三輔之最上聞而嘉<lb/>
之賜物四百叚恭懿以所得賜分給窮乏未㡬復賜粟<lb/>
三百石恭懿又以賑貧人上聞而止之時雍州諸縣令<lb/>
<pb n="KR2d0006_WYG_194-75a"/>
每朔朝謁上見恭懿必呼至榻前訪以治民之術威又<lb/>
薦之厯澤徳二州司馬盧愷復奏恭懿政為天下之最<lb/>
上甚異之復賜以帛因謂諸州朝集使者曰房恭懿志<lb/>
在體國愛養我百姓此乃上天宗廟之所佑助豈朕寡<lb/>
薄能致之乎朕即拜為刺史當令天下模範之卿等宜<lb/>
師斆也乃下詔襃羙因授海州刺史未㡬國子博士何<lb/>
妥奏恭懿尉遲迥之黨蘓威盧愷曲相舉薦上大怒恭<lb/>
懿竟放嶺南未㡬徴還至洪州卒論者冤之<lb/>
<pb n="KR2d0006_WYG_194-75b"/>
公孫㬌茂字元蔚河間阜成人也容貌魁梧少好學博<lb/>
渉經史在魏察孝㢘射䇿甲科稍遷太常博士多所損<lb/>
益時人稱為書庫厯髙唐令大理正俱有能名齊滅周<lb/>
武帝聞而召見與語器之授濟北太守以母憂去職開<lb/>
皇初召拜汝南太守郡廢為曺州司馬遷息州刺史法<lb/>
令清静徳化大行属平陳之役征人在路病者景茂減<lb/>
俸禄為饘粥湯藥多方振濟之賴全活者千數上聞而<lb/>
嘉之詔宣示天下十五年上幸洛陽㬌茂謁見時年七<lb/>
<pb n="KR2d0006_WYG_194-76a"/>
十七上命升殿坐問其年哀其老嗟歎久之景茂再拜<lb/>
曰吕望八十而遇文王臣踰七十而逢陛下上甚恱下<lb/>
詔襃羙之加上儀同伊州刺史眀年以疾徴吏人號泣<lb/>
扵道及疾愈復乞骸骨又不許轉道州刺史悉以秩俸<lb/>
買牛犢雞豬散恵孤弱不自存者好單騎巡人家至戸<lb/>
入閱視百姓産業有修理者扵都會時乃襃揚稱述如<lb/>
有過惡随即訓導而不彰也由是人行義譲有無均通<lb/>
男子相助耕耘婦女相従紡績大村或數百戸皆如一<lb/>
<pb n="KR2d0006_WYG_194-76b"/>
家之務其後請致仕上優詔許之仁夀中上眀公楊紀<lb/>
出使河北見景茂神力不衰還以状奏扵是就拜淄州<lb/>
刺史賜以馬轝便道之官前後厯職皆有徳政論者稱<lb/>
為良牧大業初年八十七卒諡曰康身死之日諸州人<lb/>
吏赴喪者數千人或不及塟皆望墳慟哭野祭而去<lb/>
辛公義隴西狄道人也祖徽魏徐州刺史父季慶青州<lb/>
刺史公義早孤為母氏所養親授書傳周天和中選良<lb/>
家子任太學生武帝時召入露門學令受道義每月集<lb/>
<pb n="KR2d0006_WYG_194-77a"/>
御前令與大儒講論上數嗟異時輩慕之建徳初授宣<lb/>
納中士従平齊累遷掌治上士埽冦将軍髙祖作相授<lb/>
内史上士參掌機要開皇元年除主客侍郎攝内史舍<lb/>
人賜爵安陽縣男轉駕部侍郎使勾檢諸馬牧所獲十<lb/>
餘萬疋上喜曰惟我公義奉國罄心従軍平陳以功除<lb/>
岷州刺史土俗畏病若一人有病即合家避之父子夫<lb/>
妻不相看養孝義道絶由是病者多死公義患之欲變<lb/>
其俗因分遣官人巡檢部内凡有疾病者以牀輿来安<lb/>
<pb n="KR2d0006_WYG_194-77b"/>
置聴事暑月疫時病人或至數百㕔廊悉滿公義親設<lb/>
一榻獨坐其間終日連夕對之理事所得秩俸盡用市<lb/>
藥迎醫療之躬勸其飲食扵是悉差方召其親戚而喻<lb/>
之曰死生由命不關相著前汝棄之所以死耳今我聚<lb/>
病者坐卧其間若言相染那得不死病旣復差汝等勿<lb/>
復信之諸病家子孫慙謝而去後人有遇疾者争就使<lb/>
君其家親属固留養之始相慈愛此風遂革合境之内<lb/>
呼為慈母後遷并州刺史下車先至獄中因露坐牢側<lb/>
<pb n="KR2d0006_WYG_194-78a"/>
親自驗問十餘日間決斷咸盡方還大聴受領新訟皆<lb/>
不立文案遣當直佐僚一人側坐訊問事若不盡應湏<lb/>
禁者公義即宿聴事終不還閤人或諌之曰此事有程<lb/>
使君何自苦也答曰刺史無徳何以導人尚令百姓繋<lb/>
扵囹圄豈有禁人在獄而心自安乎罪人聞之咸自歎<lb/>
服後有欲諍訟者鄉閭父老遽相曉曰此盖小事何忍<lb/>
勞苦使君訟者多兩讓而止時山東霖雨自陳汝至扵<lb/>
滄海皆苦水災境内犬牙獨無所損山出黄銀獲之以<lb/>
<pb n="KR2d0006_WYG_194-78b"/>
獻詔水部郎婁崱就公義禱焉乃聞空中有金石絲竹<lb/>
之響仁夀元年追充揚州道黜陟大使豫章王暕恐其<lb/>
部内官寮犯法未入郡境豫令使属之公義答曰不敢<lb/>
有私及至揚州皆無所縦捨暕䘖之及煬帝即位揚州<lb/>
長史王𢎞入為黄門郎因言公義之短竟去官吏人守<lb/>
闕訴寃相繼不絶後數嵗帝悟除内史侍郎丁母憂未<lb/>
㡬起為司𨽻大夫檢校右禦衛虎賁郎将従征至栁城<lb/>
郡卒子融<lb/>
<pb n="KR2d0006_WYG_194-79a"/>
栁儉字道約河間解人也祖元璋魏司州大中正相華<lb/>
二州刺史父裕周聞喜令儉有局量立行清苦為州里<lb/>
所敬雖至親昵無敢狎侮仕周厯宣納上士畿伯大夫<lb/>
及髙祖受禪擢拜水部侍郎封率道縣伯未㡬出為廣<lb/>
漢太守甚有能名俄而郡廢時帝勵精思治妙簡良能<lb/>
出為牧宰儉以仁眀着稱擢拜蓬州刺史獄訟者庭決<lb/>
遣之佐吏従容而已獄無繋囚蜀王秀時鎮益州列上<lb/>
其事遷卭州刺史在職十餘年人夷恱服蜀王秀之得<lb/>
<pb n="KR2d0006_WYG_194-79b"/>
罪也儉坐與交通免職及還鄉妻子衣食不贍見者咸<lb/>
歎伏焉煬帝嗣位徴之扵時多以功臣任職牧守領郡<lb/>
者並帶戎資惟儉起自良吏帝嘉其績特授朝散大夫<lb/>
𢎞化太守儉清節愈勵大業五年入朝郡國畢集帝謂<lb/>
納言蘓威吏部尚書牛𢎞曰其中清名天下第一者為<lb/>
誰威䓁以儉對帝又問其次威以涿郡賛務郭絢潁川<lb/>
賛務敬肅䓁二人對帝賜儉帛二百疋絢肅各一百疋<lb/>
令天下朝集使送至郡邸以旌異焉論者羙之及大業<lb/>
<pb n="KR2d0006_WYG_194-80a"/>
末盜賊蜂起數被攻逼儉撫結人夷卒無離叛竟以保<lb/>
全及唐兵至長安尊立恭帝儉與留守李粲縞素扵州<lb/>
南向慟哭旣而歸京師相國李淵賜儉物三百段就拜<lb/>
上大将軍嵗餘卒扵家時年八十九郭絢河東安邑人<lb/>
家世寒微初為尚書令史後以軍功拜儀同厯數州司<lb/>
馬長史皆有能名大業初刑部尚書宇文㢸巡省河北<lb/>
引絢為副煬帝将有事遼東以涿郡為衝要訪可任者<lb/>
聞絢有幹局拜涿郡賛務吏人恱服數載遷為通守兼<lb/>
<pb n="KR2d0006_WYG_194-80b"/>
領留守及山東盜起絢逐捕之多所克獲時諸郡無復<lb/>
完者惟涿郡獨全後将兵撃竇建徳扵河間戰死人吏<lb/>
哭之數月不息敬肅字儉徳河東蒲坂人少以貞介知<lb/>
名釋褐州主簿開皇初為安陵令有能名擢拜泰州司<lb/>
馬轉幽州長史仁夀中為衛州司馬俱有異績煬帝嗣<lb/>
位遷潁川賛務大業五年朝東都帝令司𨽻大夫薛道<lb/>
衡為天下郡官之状稱肅曰心如鐵石老而彌篤時左<lb/>
翊衛大将軍宇文述當塗用事其邑在潁川每有書属<lb/>
<pb n="KR2d0006_WYG_194-81a"/>
肅肅未嘗開封輒令使者持去述賔客有放縦者以法<lb/>
繩之無所寛貸由是述䘖之八年朝扵涿郡帝以其年<lb/>
老有能名将擢為太守者數矣輒為述所毁不行大業<lb/>
末乞骸骨優詔許之去官之日家無餘財嵗餘終扵家<lb/>
劉曠不知何許人也性謹厚每以誠恕應物開皇初為<lb/>
平鄉令單騎之官人有諍訟者輒丁寧曉以義理不加<lb/>
繩劾各自引咎而去所得俸禄賑施窮乏百姓感其徳<lb/>
化更相篤勵曰有君如此何得為非在職七年風教大<lb/>
<pb n="KR2d0006_WYG_194-81b"/>
洽獄中無繋囚諍訟絶息囹圄皆生草庭可張羅及去<lb/>
官吏民無少長號泣縁路将送數百里不絶遷為臨潁<lb/>
令清名善政為天下第一尚書左僕射髙熲言状上召<lb/>
之及引見勞之曰天下縣令固多矣卿能獨異扵衆良<lb/>
足羙也顧謂侍臣曰若不殊奨何以勸人扵是下優詔<lb/>
擢拜莒州刺史<lb/>
王伽河間章武人也開皇末為齊州參軍初無足稱後<lb/>
被州使送流囚季參等七十餘人詣京師時制流人並<lb/>
<pb n="KR2d0006_WYG_194-82a"/>
枷鎖縳送次滎陽伽憫其辛苦悉呼而謂之曰卿輩既<lb/>
犯國刑虧損名教身嬰縲紲此其職也今復重勞援卒<lb/>
豈獨不愧扵心哉參等辭謝伽曰汝等雖犯憲法枷鎖<lb/>
亦大苦辛吾欲與汝䓁脫去行至京師總集能不違期<lb/>
不皆拜謝曰必不敢違伽扵是悉脫枷停援卒與期曰<lb/>
某日當至京師如致前却吾當為汝受死舍之而去流<lb/>
人感恱依期而至一無離叛上聞而驚異召見與語稱<lb/>
善久之扵是悉召流人并令携負妻子俱入賜宴扵殿<lb/>
<pb n="KR2d0006_WYG_194-82b"/>
庭而赦之乃下詔曰凡在有生含靈禀性咸知好惡並<lb/>
識是非若臨以至誠眀加勸導則俗必従化人皆勸善<lb/>
往以海内亂離徳教癈絶官人無慈愛之風兆庶懐姦<lb/>
詐之意所以獄訟不息澆薄難理朕受命上天安養萬<lb/>
姓思導聖法以徳化人朝夕孜孜意夲如此而伽深識<lb/>
朕意誠心宣導參䓁感悟自赴憲司眀率土之人非為<lb/>
難教良是官人不加曉示致令陷罪無由自新若使官<lb/>
盡王伽之儔人皆季參之輩刑厝不用其何逺㢤扵是<lb/>
<pb n="KR2d0006_WYG_194-83a"/>
擢伽為雍令政有能名<lb/>
魏徳深夲鉅鹿人也祖沖仕周為刑部大夫建州刺史<lb/>
因家𢎞農父毗鬰林令徳深初為髙祖挽郎後厯馮翊<lb/>
郡書佐武陽郡司戸書佐以能遷貴鄉長為政清静不<lb/>
嚴而肅會興遼東之役徴稅百端使人往来責成郡縣<lb/>
扵時王綱弛紊吏多贓賄所在徴斂人不堪命惟徳深<lb/>
一縣有無相通不竭其力所求皆給而百姓不擾又盜<lb/>
賊羣起武陽諸城多被淪陷惟貴鄉獨全郡丞元寳蔵<lb/>
<pb n="KR2d0006_WYG_194-83b"/>
受詔逐捕盜賊每戰不利則器械必盡輒徴彂扵人動<lb/>
以軍法従事如此者數矣其隣城營造皆聚扵聴事吏<lb/>
人逓相督責晝夜諠囂猶不能濟徳深各問其所欲任<lb/>
随便修營官府寂然恒若無事惟約束長吏所修不湏<lb/>
過勝餘縣使百姓勞苦然在下各自竭心恒為諸縣之<lb/>
冣尋轉館陶長貴鄉吏民聞之相與言及其事皆歔欷<lb/>
流涕語不成聲及将赴任傾城送之號泣之聲道路不<lb/>
絶旣至館陶闔境老㓜皆如見其父母有猾人員外郎<lb/>
<pb n="KR2d0006_WYG_194-84a"/>
趙君實與郡丞元寳蔵深相交結前後令長未有不受<lb/>
其指麾者自徳深至縣君實屏處扵室未嘗輒敢出門<lb/>
逃竄之徒歸来如市貴鄉父老冒渉艱險詣闕請留徳<lb/>
深有詔許之館陶父老復詣郡相訟以貴鄉文書為詐<lb/>
郡不能決㑹持節使者韋霽杜整䓁至兩縣詣使訟之<lb/>
乃斷従貴鄉貴鄉吏民歌呼滿道互相稱慶館陶衆庶<lb/>
合境悲泣囙従而居住者數百家寳蔵深害其能㑹越<lb/>
王侗徴兵扵郡寳蔵遂令徳深率兵千人赴東都俄而<lb/>
<pb n="KR2d0006_WYG_194-84b"/>
寳蔵以武陽歸李宻徳深所領皆武陽人也以夲土従<lb/>
賊念其親戚輒出都門東向慟哭而反人或謂之曰李<lb/>
密兵馬近在金墉去此二十餘里汝必欲歸誰能相禁<lb/>
何為自苦如此其人皆垂泣曰我與魏眀府同来不忍<lb/>
棄去豈道路艱難乎其得人心如此後與賊戰沒扵陣<lb/>
貴鄉館陶人庶至今懐之<lb/>
　<lb/>
　通志卷一百七十<lb/>
</p>
<p>
</p>
  </div>
</body>
</text>
</TEI>
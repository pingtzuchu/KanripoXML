<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百二十六</head> <lb/>
    <p>
<pb n="KR2d0006_WYG_148-1a"/>
欽定四庫全書<lb/>
　通志卷一百二十六<lb/>
　　宋　右　廸　功　郎　鄭　樵　漁　仲　撰<lb/>
　列傳第三十九<lb/>
　晋<lb/>
　　劉𢎞　陶侃<hi>兄子臻臻弟輿</hi>温嶠　郗鑒<hi>子愔弟愔子超  愔  曇  曇</hi>
　　<hi>子恢隆鑒叔父</hi>顧榮　紀瞻　賀循<hi>楊/方</hi>薛兼　劉隗<hi>孫波</hi>
　　　<hi>隗伯父訥訥子疇</hi>刁恊<hi>子彛逵/彛子</hi>戴若思<hi>弟/邈</hi>周顗<hi>子閔</hi>應詹<lb/>
<pb n="KR2d0006_WYG_148-1b"/>
　　　甘卓<hi>鄧騫</hi>卞壼<hi>従父兄敦</hi>劉超　鍾雅<lb/>
劉𢎞字和季沛國相人也祖馥魏揚州刺史父靖鎮北<lb/>
将軍𢎞有幹略政事之才少家洛陽與武帝同居永安<lb/>
里又同年共研席以舊恩起家太子門大夫累遷率更<lb/>
令轉太宰長史張華甚重之由是為寜朔将軍假節監<lb/>
幽州諸軍事領烏丸校尉甚有威恵寇盜屏迹為幽朔<lb/>
所稱以勲徳兼茂封宣城公太安中張昌作亂轉使持<lb/>
節南蠻校尉荆州刺史率前将軍趙驤等討昌自方城<lb/>
<pb n="KR2d0006_WYG_148-2a"/>
至宛新野所向皆平及新野王歆之敗也以𢎞代為鎮<lb/>
南将軍都督荆州諸軍事餘官如故𢎞遣南蠻長史陶<lb/>
侃為大都䕶參軍蒯恒為義軍督護牙門将皮初為都<lb/>
戰帥進據襄陽張昌并軍圍宛敗趙驤軍𢎞退屯梁侃<lb/>
初等累戰破昌前後斬首數萬級及到官昌懼而遁其<lb/>
衆悉降荆土平初𢎞之退也范陽王虓遣長水校尉張<lb/>
奕領荆州𢎞至奕不受代舉兵距𢎞𢎞遣軍討奕斬之<lb/>
表請専輙之罪優詔答之張昌竄于下雋山𢎞遣軍討<lb/>
<pb n="KR2d0006_WYG_148-2b"/>
昌斬之悉降其衆時荆部守宰多缺𢎞請補選帝従之<lb/>
𢎞乃叙功銓德随才補授甚為論者所稱乃表曰被中<lb/>
詔勑臣随資品選補諸缺吏夫慶賞威刑非臣所専且<lb/>
知人則哲聖帝所難非臣闇蔽所能斟酌然方事有機<lb/>
毫釐宜慎謹奉詔書差所應用盖崇化莫若貴徳則所<lb/>
以濟屯故太上立徳其次立功也頃者多難淳朴彌凋<lb/>
臣輙以徵士伍朝補零陵太守庻以懲波蕩之弊飬退<lb/>
讓之操臣不以武前退於宛長史陶侃參軍蒯恒牙門<lb/>
<pb n="KR2d0006_WYG_148-3a"/>
皮初勠力致討蕩滅姦凶侃恒各以始終軍事初為都<lb/>
戰帥忠勇冠軍漢沔清肅實初等之勲也司馬法賞不<lb/>
踰時欲人知為善之速福也若不超報無以勸徇功之<lb/>
士慰熊羆之志臣以初補襄陽太守侃為府行司馬使<lb/>
典論功事恒為山都令詔惟令臣以散補空缺然沶鄉<lb/>
令虞潭忠誠烈正首唱義舉舉善以教不能者勸臣輙<lb/>
特轉潭補醴陵令南郡亷吏仇勃母老疾困賊至守衛<lb/>
不移以致拷掠㡬至隕命尚書令史郭貞張昌以為尚<lb/>
<pb n="KR2d0006_WYG_148-3b"/>
書郎欲訪以朝議遁逃不出昌質其妻子避之彌逺勃<lb/>
孝篤著於臨危貞忠厲於彊暴雖各四品皆可以訓奨<lb/>
臣子長益風教臣輙以勃為歸鄉令貞為信陵令皆功<lb/>
行相參循名校實條列行状公文具上朝廷以初雖有<lb/>
功襄陽又是名郡名器宜慎不可授初乃以前東平太<lb/>
守夏侯陟為襄陽太守餘並従之陟𢎞之壻也𢎞下教<lb/>
曰夫統天下者宜與天下同心化一國者宜與一國為<lb/>
任若必姻親然後可用則荆州十郡安得十女壻然後<lb/>
<pb n="KR2d0006_WYG_148-4a"/>
為政哉乃表陟姻親舊制不得相監皮初之勲宜見酬<lb/>
報詔聽之𢎞於是勸課農桑寛刑省賦嵗用有年百姓<lb/>
愛悦𢎞甞夜起聞城上持更者嘆聲甚苦遂呼省之兵<lb/>
年過六十羸疾無襦𢎞愍之乃讁罰主者遂給韋袍複<lb/>
㡌轉以相付舊制峴方二山澤中不聽百姓捕魚𢎞下<lb/>
教曰禮名山大澤不封與衆共其利今公私兼并百姓<lb/>
無復厝手地當何謂邪速改此法又酒室中云齋中酒<lb/>
聽事酒猥酒同用麹米而優劣三品投醪當與三軍同<lb/>
<pb n="KR2d0006_WYG_148-4b"/>
其厚薄自今不得分别時益州刺史羅尚為李特所敗<lb/>
遣使告急請糧𢎞移書贍急而州府綱紀以運道懸逺<lb/>
文武匱乏欲以零陵一運米五千斛與尚𢎞曰諸君未<lb/>
之思耳天下一家彼此無異吾今給之則無西顧之憂<lb/>
矣遂以零陵米三萬斛給之尚賴以自固于時流人在<lb/>
荆州十萬餘户覊旅貧乏多為盗賊𢎞乃給其田種糧<lb/>
食擢其賢才随資叙用時總章太樂伶人避亂多至荆<lb/>
州或勸可作樂者𢎞曰昔劉景升以禮壊樂崩命杜䕫<lb/>
<pb n="KR2d0006_WYG_148-5a"/>
為天子合樂樂成欲庭作之䕫曰為天子合樂而庭作<lb/>
之恐非将軍本意吾甞為之歎息今主上䝉塵吾未能<lb/>
展効臣節雖有家伎猶不宜聽况御樂哉乃下郡縣使<lb/>
安慰之湏朝廷旋返送還本署論平張昌功應封次子<lb/>
一人縣侯𢎞上䟽固讓許之進拜侍中鎮南大将軍開<lb/>
府儀同三司恵帝幸長安河間王顒挟天子詔𢎞為劉<lb/>
喬繼援𢎞以張方殘暴知顒必敗遣使受東海王越節<lb/>
度時天下大亂𢎞専督江漢威行南服前廣漢太守羊<lb/>
<pb n="KR2d0006_WYG_148-5b"/>
冉説𢎞以従横之事𢎞大怒斬之河間王顒使張光為<lb/>
順陽太守南陽太守衛展説𢎞曰彭城王前東奔有不<lb/>
善之言張光太宰腹心宜斬光以明向背𢎞曰宰輔得<lb/>
失豈張光之罪危人自安君子弗為也展深恨之陳敏<lb/>
寇揚州引兵欲西上𢎞乃解南蠻校尉以授前北軍中<lb/>
候蒋超統江夏太守陶侃武陵太守苖光以大衆屯于<lb/>
夏口又遣治中何松領建平宜都襄陽三郡兵屯巴東<lb/>
為羅尚後繼又加平南太守應詹寜逺将軍督三郡水<lb/>
<pb n="KR2d0006_WYG_148-6a"/>
軍繼蒋超侃與敏同郡又同嵗舉吏或有間侃者𢎞不<lb/>
疑之乃以侃為前鋒督護委以討敏之任侃遣子及兄<lb/>
子為質𢎞遣之曰賢叔征行君祖母年髙便可歸也匹<lb/>
夫之交尚不負心何況大丈夫乎陳敏竟不敢闚境永<lb/>
興三年詔進號車騎将軍開府及餘官如故𢎞每有興<lb/>
廢手書守相丁寜欵密所以人皆感悦争赴之咸曰得<lb/>
劉公一紙書賢於十部従事及東海王越奉迎大駕𢎞<lb/>
遣參軍劉盤為督護率諸軍㑹之盤既旋𢎞自以老病<lb/>
<pb n="KR2d0006_WYG_148-6b"/>
将解州及校尉適分授所部未及表上卒于襄陽士女<lb/>
嗟痛若喪所親矣初城都王頴南奔欲之本國𢎞距之<lb/>
及𢎞卒𢎞司馬郭勱欲推頴為主𢎞子璠追遵父志於<lb/>
是墨絰率府兵討勱戰於濁水斬之襄沔肅清初東海<lb/>
王越疑𢎞與劉喬貳于已雖下節度心未能安及𢎞距<lb/>
頴璠又斬勱朝廷嘉之越手書與璠賛美之表贈𢎞新<lb/>
城郡公諡曰元以髙密王略代鎮寇盜不禁詔起璠為<lb/>
順陽内史江漢之間翕然歸心及略薨山簡代之簡至<lb/>
<pb n="KR2d0006_WYG_148-7a"/>
知璠得衆心恐百姓逼以為主表陳之由是徵璠為越<lb/>
騎校尉璠亦深慮逼迫被書便輕至洛陽然後遣迎家<lb/>
累僑人侯脱路難等相率衛送至都然後辭去南夏遂<lb/>
亂父老追思𢎞雖甘棠之詠召伯無以過也<lb/>
陶侃字士行本鄱陽人也吴平徙家廬江之尋陽父丹<lb/>
吴揚武将軍侃早孤貧為縣吏鄱陽孝亷范逵甞過侃<lb/>
時倉卒無以待賔其母乃截髪得䨇髲以易酒肴樂飲<lb/>
極歡雖僕従亦過所望及逵去侃追送百餘里逵曰卿<lb/>
<pb n="KR2d0006_WYG_148-7b"/>
欲仕郡乎侃曰欲之困於無津耳逵過廬江太守張䕫<lb/>
稱美之䕫召為督郵領樅陽令有能名遷主簿㑹州部<lb/>
従事之郡欲有所案侃閉門部勒諸吏謂従事曰若鄙<lb/>
郡有違自當明憲直繩不宜相逼若不以禮吾能禦之<lb/>
従事即還䕫妻有疾将迎醫於數百里時正寒雪諸綱<lb/>
紀皆難之侃獨曰資於事父以事君小君猶母也安有<lb/>
父母之疾而不盡心乎乃請行衆咸服其義長沙太守<lb/>
萬嗣過廬江見侃虚心敬悦曰君終當有大名命其子<lb/>
<pb n="KR2d0006_WYG_148-8a"/>
與之結友而去䕫察侃為孝亷至洛陽數詣張華華初<lb/>
以逺人不甚接遇侃每往神無忤色華後與語異之除<lb/>
郎中伏波将軍孫秀以亡國支庻府望不顯中華人士<lb/>
恥為掾屬以侃寒宦召為舎人時豫章國郎中令楊晫<lb/>
侃州里也為鄉論所歸侃詣之晫曰易稱貞固足以幹<lb/>
事陶士行是也與同乗見中書郎顧榮榮甚奇之吏部<lb/>
郎温雅謂晫曰奈何與小人共載晫曰此人非凡器也<lb/>
尚書樂廣欲㑹荆揚士人武庫令楊慶進侃於廣人或<lb/>
<pb n="KR2d0006_WYG_148-8b"/>
非之慶曰此子終當逺到復何疑也慶後為吏部令史<lb/>
舉侃補武岡令與太守呂岳有嫌棄官歸為郡小中正<lb/>
㑹劉𢎞為荆州刺史将之官辟侃為南蠻長史遣先向<lb/>
襄陽討賊張昌破之𢎞既至謂侃曰吾昔為羊公參軍<lb/>
謂吾其後當居身䖏今相觀察必繼老夫矣後以軍功<lb/>
封東鄉侯邑千户陳敏之亂𢎞以侃為江夏太守加鷹<lb/>
揚将軍侃備威儀迎母官舎鄉里榮之敏遣其弟恢来<lb/>
寇武昌侃出兵禦之随郡内史扈瓌間侃於𢎞曰侃與<lb/>
<pb n="KR2d0006_WYG_148-9a"/>
敏有鄉里之舊居大郡統彊兵脱有異志則荆州無東<lb/>
門矣𢎞曰侃之忠能吾得之已乆豈有是乎侃潛聞之<lb/>
遽遣子洪及兄子臻詣𢎞以自固𢎞引為參軍資而遣<lb/>
之又加侃為督護使與諸軍并力距恢侃以運船為戰<lb/>
艦或言不可侃曰用官物討官賊但湏列上有本末耳<lb/>
於是擊恢所向必破侃戎政齊肅凡有虜獲皆分士卒<lb/>
身無私焉後以母憂去職甞有二客来吊不哭而退化<lb/>
為䨇鶴冲天而去時人異之服闋參東海王越軍事江<lb/>
<pb n="KR2d0006_WYG_148-9b"/>
州刺史華軼表侃為揚武将軍使屯夏口又以臻為參<lb/>
軍軼與元帝素不平臻懼難作託疾而歸白侃曰華彦<lb/>
夏有憂天下之志而才不足且與琅邪不平難将作矣<lb/>
侃怒遣臻還軼臻遂東歸於帝帝見之大悦命臻為參<lb/>
軍加侃奮威将軍假赤幢曲盖軺車鼓吹侃乃與華軼<lb/>
告絶頃之遷龍驤将軍武昌太守時天下饑荒山夷多<lb/>
斷江刼掠侃令諸将詐作商船以誘之刼果至生獲數<lb/>
人是西陽王羕之左右促即遣兵逼羕令出向賊侃整<lb/>
<pb n="KR2d0006_WYG_148-10a"/>
陣於釣䑓為後繼羕縳送帳下二十人侃斬之自是水<lb/>
陸肅清流亡者歸之盈路侃竭資振給焉又立夷市於<lb/>
郡東大収其利而帝使侃擊杜弢令振威将軍周訪廣<lb/>
武将軍趙誘受侃莭度侃令二将為前鋒兄子輿為左<lb/>
甄擊賊破之時周顗為荆州刺史先鎮潯水城賊掠其<lb/>
良口侃使部将朱伺救之賊退保泠口侃謂諸将曰此<lb/>
賊必更歩向武昌吾宜還城晝夜三日行可至卿等誰<lb/>
能忍飢鬬邪部将吴寄曰要欲十日忍飢晝當撃賊夜<lb/>
<pb n="KR2d0006_WYG_148-10b"/>
分捕魚足以相濟侃曰卿健将也賊果増兵来攻侃使<lb/>
朱伺等逆擊大破之獲其輜重殺傷甚衆遣參軍王貢<lb/>
告㨗於王敦敦曰若無陶使便失荆州矣伯仁方入境<lb/>
便為賊所破不知那得刺史貢對曰鄙州方有事難非<lb/>
陶龍驤莫可敦然之即表拜侃為使持莭寜逺将軍南<lb/>
蠻校尉荆州刺史領西陽江夏武昌鎮于沌口又移入<lb/>
沔江遣朱伺等討江夏賊殺之賊王冲自稱荆州刺史<lb/>
據江陵王貢還至竟陵矯侃命以杜曾為前鋒大督護<lb/>
<pb n="KR2d0006_WYG_148-11a"/>
進軍斬冲悉降其衆侃召曾不到貢又恐矯命獲罪遂<lb/>
與曾舉兵反擊侃督䕶鄭攀於沌陽破之又敗朱伺於<lb/>
沔口侃欲退入溳中部将張奕将貳於侃詭説曰賊至<lb/>
而動衆必不可侃惑之而不進無何賊至果為所敗賊<lb/>
鈎侃所乗艦侃窘急走入小船朱伺力戰僅而獲免張<lb/>
奕竟奔于賊侃坐免官王敦表以侃白衣領職侃復率<lb/>
周訪等進軍入湘使都尉楊舉為先驅擊杜弢大破之<lb/>
屯兵于城西侃之佐史辭詣王敦叙侃前後功績雖中<lb/>
<pb n="KR2d0006_WYG_148-11b"/>
甞敗衂當以功過相掩而横為主者所責重加黜削宜<lb/>
䝉申宥敦於是奏復侃官弢将王貢精卒三千出武陵<lb/>
江誘五溪蠻夷以舟師斷官運徑向武昌侃使鄭攀及<lb/>
伏波将軍陶延夜趣巴陵潛師掩其不備大破之斬千<lb/>
餘級降萬餘口貢遁還湘城賊中離沮杜弢遂疑張奕<lb/>
而殺之衆情益懼降者滋多王貢復挑戰侃遥謂之曰<lb/>
杜弢為益州吏盜用庫錢父死不奔喪卿本佳人何為<lb/>
随之也天下寧有白頭賊乎貢初横脚馬上侃言訖貢<lb/>
<pb n="KR2d0006_WYG_148-12a"/>
歛容下脚辭色甚順侃知其可動復令喻之截髪為信<lb/>
貢遂来降而弢敗走進克長沙獲其将毛寳髙寳梁堪<lb/>
而還王敦深忌侃功侃将還江陵欲詣敦别皇甫方回<lb/>
及朱伺諫以為不可侃不従敦果留侃不遣左轉廣州<lb/>
刺史平越中郎将以王廙為荆州侃之佐吏将士詣敦<lb/>
請留侃敦怒不許侃将鄭攀蘇温馬儁等不欲南行遂<lb/>
西迎杜曽以距廙敦意攀承侃風㫖被甲持矛将殺侃<lb/>
出而復廽者數四侃正色曰使君之雄斷當裁天下何<lb/>
<pb n="KR2d0006_WYG_148-12b"/>
此不决乎因起如厠諮議參軍梅陶長史陳頒言於敦<lb/>
曰周訪與侃親姻如左右手安有㫁人左手而右手不<lb/>
應者乎敦意遂解於是盛設饌以餞之侃便夜發敦引<lb/>
其子瞻為參軍侃既達豫章見周訪流涕曰非卿外援<lb/>
我殆不免侃因進至始興先是廣州人背刺史郭納迎<lb/>
長沙人王機為刺史機復遣使詣王敦乞為交州敦従<lb/>
之而機未發㑹杜𢎞據臨賀因機乞降勸𢎞取廣州𢎞<lb/>
遂與温邵及交州秀才劉沉俱謀反或勸侃且住始興<lb/>
<pb n="KR2d0006_WYG_148-13a"/>
觀察形勢侃不従直至廣州𢎞遣使偽降侃知其詐先<lb/>
於封口起發石車俄而𢎞率輕兵而至知侃有備乃退<lb/>
侃追擊大破之執劉沉於小桂又遣部将許髙討機斬<lb/>
之傳首京都諸将皆請承勝擊温邵侃笑曰吾威名已<lb/>
著何事遣兵但一函紙自足耳於是下書諭之邵懼而<lb/>
走追獲於始興以功封柴桑侯食邑四千户侃在州無<lb/>
事輙朝運百甓於齋外暮運於齋内人問其故答曰吾<lb/>
方致力中原過爾優逸恐不堪事其勵志勤力皆此類<lb/>
<pb n="KR2d0006_WYG_148-13b"/>
也太興初進號平南将軍尋加都督交州軍事及王敦<lb/>
舉兵反詔侃以本官領江州刺史尋轉都督湘州刺史<lb/>
敦得志上侃復本職加散騎常侍時交州刺史王諒為<lb/>
賊梁碩所陷侃遣将髙寳進撃平之以侃領交州刺史<lb/>
録前後功封次子夏為都亭侯進號征南大将軍開府<lb/>
儀同三司及王敦平遷都督荆雍益梁州諸軍事并前<lb/>
所領交廣江寧共八州領䕶南蠻校尉征西大将軍荆<lb/>
州刺史楚郢士女莫不相慶侃性聰敏勤於吏職恭而<lb/>
<pb n="KR2d0006_WYG_148-14a"/>
近禮愛好人倫終日歛膝危坐閫外多事千緒萬端罔<lb/>
有遺漏逺近書䟽莫不手答筆翰如流未甞壅滯引接<lb/>
踈逺門無停客常語人曰大禹聖人猶惜寸隂至於衆<lb/>
人當惜分隂豈可逸遊荒醉生無益於時死無聞於後<lb/>
是自棄也諸參佐或以談戯廢事者乃令取其酒器蒱<lb/>
博之具悉投之于江吏将則加鞭扑曰摴蒱者牧猪奴<lb/>
戱耳老荘浮華非先王之法言不可行也君子當正其<lb/>
衣冠攝其威儀何有亂頭飬望自謂宏達邪有奉饋者<lb/>
<pb n="KR2d0006_WYG_148-14b"/>
皆問其所由若力作所致雖㣲必喜慰賜參倍若非理<lb/>
得之則切厲訶辱還其所饋甞出遊見人持一把未熟<lb/>
稻侃問用此何為人云行道所見聊取之耳侃大怒曰<lb/>
汝既不佃而戲賊人稻執而鞭之是以百姓勤於農殖<lb/>
家給人足時造船木屑及竹頭悉令舉掌之咸不解所<lb/>
以後正㑹積雪始晴㕔事前餘雪猶濕於是以屑布地<lb/>
及桓温伐蜀又以侃所貯竹頭作釘装船其綜理㣲密<lb/>
皆此類也暨蘇峻作亂京都不守侃子贍為賊所害平<lb/>
<pb n="KR2d0006_WYG_148-15a"/>
南将軍温嶠要侃同赴朝廷初眀帝崩侃不在顧命之<lb/>
例深以為恨答嶠曰吾疆塲外将不敢越局嶠固請之<lb/>
因推為盟主侃乃遣督䕶龔登率衆赴嶠而又追廽嶠<lb/>
以峻殺其子重遣書以激怒之侃妻龔氏亦固勸自行<lb/>
於是便戎服登舟星言兼邁瞻喪至不臨五月與温嶠<lb/>
庾亮等俱㑹石頭諸軍即欲決戰侃以賊盛不可争鋒<lb/>
當以嵗月智計擒之累戰無功諸将請於查浦築壘監<lb/>
軍部将李根建議請立白石壘侃不従曰若壘不成卿<lb/>
<pb n="KR2d0006_WYG_148-15b"/>
當坐之根曰查浦地下又在水南惟白石峻極顯固可<lb/>
容數千人賊来攻不便滅賊之術也侃笑曰卿良将也<lb/>
乃従根謀夜脩曉訖賊見壘大驚賊攻大業壘侃将救<lb/>
之長史殷羡曰若遣救大業歩戰不如峻則大事去矣<lb/>
但當急攻石頭峻必救之而大業自解侃又従羡言峻<lb/>
果棄大業而救石頭諸軍與峻戰陳陵東侃督䕶竟陵<lb/>
太守李陽部将彭世斬峻於陣賊衆大潰峻弟逸復聚<lb/>
衆侃與諸軍斬逸於石頭初庾亮少有髙名以明穆皇<lb/>
<pb n="KR2d0006_WYG_148-16a"/>
后之兄受顧命之重蘇峻之禍職亮是由及石頭平懼<lb/>
侃致討亮用温嶠謀詣侃拜謝侃遽止之曰庾元規乃<lb/>
拜陶士行邪王導入石頭城令取故莭侃笑曰蘇武莭<lb/>
似不如是導有慚色使人屏之侃旋江陵尋以為侍中<lb/>
太尉加羽葆鼓吹改封長沙郡公邑三千户賜絹八千<lb/>
匹加都督交廣寧七州軍事以江陵偏逺移鎮巴陵遣<lb/>
諮議參軍張誕討五谿夷降之屬後将軍郭黙矯詔殺<lb/>
平南将軍劉允輙領江州侃聞之曰此必詐也遣将軍<lb/>
<pb n="KR2d0006_WYG_148-16b"/>
宋夏陳脩率兵據湓口侃以大軍繼之黙遣使送奴婢<lb/>
絹百匹寫中詔呈侃參佐多諫曰黙不被詔豈敢為此<lb/>
事若進軍宜待詔報侃厲色曰國家年小不出胷懐且<lb/>
劉允為朝廷所禮雖方任非才何緣猥加極刑郭黙虓<lb/>
勇所在暴掠以大難新除威綱寛簡欲因隙㑹騁其従<lb/>
横耳發使上表討黙與王導書曰郭黙殺方州即用為<lb/>
方州害宰相便為宰相乎導答曰黙居上流之勢加有<lb/>
船艦成資故苞含隐忍使其有地一月潛嚴足下軍到<lb/>
<pb n="KR2d0006_WYG_148-17a"/>
是以得風發相赴豈非遵飬時晦以定大事者邪侃省<lb/>
書笑曰是乃遵飬時賊也侃既至黙将宗侯縳黙父子<lb/>
五人及黙将張丑詣侃降侃斬黙等黙在中原數與石<lb/>
勒等戰賊畏其勇聞侃討之兵不血刃而擒也益畏侃<lb/>
蘇峻将馮鐵殺侃子奔于石勒勒以為戍将侃告勒以<lb/>
故勒召而殺之詔侃都督江州領刺史增置左右長史<lb/>
司馬従事中郎四人掾屬十二人侃旋于巴陵因移鎮<lb/>
武昌侃命張䕫子隠為參軍范逵子眺為湘東太守辟<lb/>
<pb n="KR2d0006_WYG_148-17b"/>
劉𢎞曽孫安為掾屬表論梅陶凡微時所荷一飱咸報<lb/>
遣子斌與南中郎将桓宣西伐樊城走石勒将郭敬使<lb/>
兄子臻竟陵太守李陽等共破新野遂平襄陽拜大将<lb/>
軍劔履上殿入朝不趨讃拜不名上表固讓不受咸和<lb/>
七年六月疾篤又上表遜位曰臣少長孤寒始願有限<lb/>
過䝉聖朝殊寵今年垂八十位極人臣啟手啓足當復<lb/>
何恨但以陛下春秋尚富餘寇不誅山陵未反所以憤<lb/>
慨兼懐不能已巳臣前䝉封長沙隕越之日當歸骨國<lb/>
<pb n="KR2d0006_WYG_148-18a"/>
土臣父母舊𦵏今在尋陽緣存䖏亡無心分違已勒國<lb/>
臣脩遷改之事刻以来秋奉迎窀穸𦵏事訖乃告老下<lb/>
藩不圖所患遂爾緜篤臣間者猶為犬馬之齒尚可小<lb/>
延欲為陛下西平李雄北吞石虎是以遣毋邱奥於巴<lb/>
東授桓宣於襄陽良圖未叙於此長乖此方之任内外<lb/>
之要願陛下速選臣代使必得良才奉宣王猷遵成臣<lb/>
志則臣死之日猶生之年陛下雖聖姿天縦英竒日新<lb/>
方事之殷當賴羣儁司徒導鑒識經逺光輔三世司空<lb/>
<pb n="KR2d0006_WYG_148-18b"/>
鑒簡素貞正内外惟允平西将軍亮雅量詳眀器用周<lb/>
時即陛下之周召也獻替疇諮敷融政道地平天成四<lb/>
海幸賴謹遣左長史殷羡奉送所假節麾幢曲盖侍中<lb/>
貂蟬太尉章荆江州刺史印傳棨㦸仰戀天恩悲酸感<lb/>
結以後事付右司馬王愆期加督䕶統領文武侃輿車<lb/>
出臨津就船眀日薨于樊谿時年七十六帝下詔褒顯<lb/>
勲烈遣兼鴻臚追贈大司馬假蜜章䇿諡曰桓祠以太<lb/>
牢侃遺令𦵏國南二十里故吏刋石立碑畵像於武昌<lb/>
<pb n="KR2d0006_WYG_148-19a"/>
西侃在軍四十一載雄毅有權明悟善决斷自南陵迄<lb/>
于白帝數千里中路不拾遺蘇峻之役庾亮輕進失利<lb/>
亮司馬殷融詣侃謝曰将軍為此非融等所裁将軍王<lb/>
章至曰章自為之将軍不知也侃曰昔殷融為君子王<lb/>
章為小人今王章為君子殷融為小人侃性纎密好問<lb/>
頗類趙廣漢甞課諸營種栁都尉夏施盗官栁植之於<lb/>
已門侃後見駐車問曰此是武昌西門栁何因盗来此<lb/>
種施惶怖謝罪時武昌號為多士殷浩庾翼等皆為佐<lb/>
<pb n="KR2d0006_WYG_148-19b"/>
吏侃每飲酒有定限常歡有餘而限已竭浩等更勸少<lb/>
進侃悽懐良乆曰年少曽有酒失亡親見約故不敢踰<lb/>
議者以武昌北岸有邾城宜分兵鎮之侃每不答而言<lb/>
者不已侃乃渡水獵引将佐語之曰我所以設險而禦<lb/>
寇正以長江耳邾城隔在江北内無所倚外接羣夷夷<lb/>
中利深晉人貪利夷不堪命必引寇虜乃致禍之由非<lb/>
禦寇也且吴時此城乃三萬兵守今縦有兵守之亦無<lb/>
益於江南若羯虜有可乗之㑹此又非所資也後庾亮<lb/>
<pb n="KR2d0006_WYG_148-20a"/>
戍之果大敗季年懐止足之分不與朝權未亡一年欲<lb/>
遜位歸國佐吏等苦留之及疾篤将歸長沙軍資器仗<lb/>
牛馬舟船皆有定簿封印倉庫自加管鑰以付王愆期<lb/>
然後登舟朝野以為美談将出府門顧謂愆期曰老子<lb/>
婆娑正坐諸君輩尚書梅陶與親人曹識書曰陶公機<lb/>
神眀鑒似魏武忠順勤勞似孔眀陸抗諸人不能及也<lb/>
謝安每言陶公雖用法而常得法外意其為世所重如<lb/>
此然媵妾數十家僮千餘珍竒寳貨富於天府或云侃<lb/>
<pb n="KR2d0006_WYG_148-20b"/>
少時漁於雷澤甞網得一織梭以挂其壁有頃雷雨自<lb/>
化為龍而去又夢生八翼飛而上天見天門九重已登<lb/>
其八唯一門不得入閽者以杖擊之因墜地折其左翼<lb/>
及寤左腋猶痛又甞如厠見一人朱衣介幘歛版曰以<lb/>
君長者故来相報君後當為公位至八州都督有善相<lb/>
者師圭謂侃曰君左手中指有竪理當為公若徹於上<lb/>
貴不可言侃以針決之見血灑壁而為公字以紙裛手<lb/>
公字愈眀及都督八州據上流握彊兵潛有窺窬之志<lb/>
<pb n="KR2d0006_WYG_148-21a"/>
每思折翼之祥自抑而止有子十七人唯洪瞻夏琦旗<lb/>
斌稱範岱見舊史餘者並不顯洪辟丞相掾早卒瞻字<lb/>
道真少有才器歴廣陵相廬江建昌二郡太守遷散騎<lb/>
常侍都亭侯為蘇峻所害追贈大鴻臚諡愍悼世子以<lb/>
夏為世子及送侃喪還長沙夏與斌及稱各擁兵數千<lb/>
以相圖既而解散斌先往長沙悉取國中器仗財物夏<lb/>
至殺斌庾亮上䟽曰斌雖醜惡罪在難忍然王憲有制<lb/>
骨肉至親親運刀鋸以刑同體傷父母之恩無惻隠之<lb/>
<pb n="KR2d0006_WYG_148-21b"/>
心應加放黜以懲暴虐亮表未至都而夏病卒詔復以<lb/>
瞻息𢎞襲侃爵仕至光禄勲卒子綽之嗣綽之卒子延<lb/>
夀嗣宋受禪降為吴昌侯五百户琦司空掾旗歴位散<lb/>
騎常侍郴縣開國伯咸和末為散騎侍郎性甚㐫暴卒<lb/>
子定嗣卒子襲之嗣卒子謙之嗣宋受禪國除斌尚書<lb/>
郎稱東中郎将南平太守南蠻校尉假節性虓勇不倫<lb/>
與諸弟不恊後加建威将軍咸康五年庾亮以稱為監<lb/>
江夏随義陽三郡軍事南中郎将江夏相以本所領二<lb/>
<pb n="KR2d0006_WYG_148-22a"/>
千人自随到夏口輕将二百人下見亮亮大㑹吏佐責<lb/>
稱前後罪惡稱拜謝因罷出亮使人於閤外収之棄市<lb/>
亮上䟽曰案稱大司馬侃之孽子父亡不居喪位荒耽<lb/>
于酒昧利貪榮擅攝五郡自謂監軍輙召王官聚之軍<lb/>
府故車騎将軍劉𢎞曽孫安寓居江夏及将楊恭趙韶<lb/>
並以言色有忤稱放聲當殺安恭懼自赴水而死韶於<lb/>
獄自盡将軍郭開従稱往長沙赴喪稱疑開附其兄弟<lb/>
乃反縳懸頭於帆檣仰而弹之鼓棹渡江二十餘里觀<lb/>
<pb n="KR2d0006_WYG_148-22b"/>
者數千莫不震駭又多藏匿府兵収坐應死臣猶未忍<lb/>
直上且免其司馬稱肆縦醜言無所顧忌要結諸将欲<lb/>
阻兵構難諸将惶懼莫敢酬答由是姦謀未即發露臣<lb/>
以侃勲勞王室是以依違容掩故表為南中郎将與臣<lb/>
相近思欲有以匡救之而稱豺狼愈甚發言激切不忠<lb/>
不孝莫此之甚茍利社稷義有専斷輙収稱伏法範最<lb/>
知名太元初為光禄勲岱散騎常侍侃兄子臻字彦遐<lb/>
有勇略智謀賜爵當陽亭侯咸和中為南郡太守領南<lb/>
<pb n="KR2d0006_WYG_148-23a"/>
蠻校尉假節卒官追贈平南将軍諡曰肅臻弟輿果烈<lb/>
善戰以功累遷武威将軍初賊張奕本中州人元康中<lb/>
被差西征遇天下亂遂留蜀至是率三百餘家欲就杜<lb/>
弢為侃所獲諸将請殺其丁壮取其妻息輿曰此本官<lb/>
兵數經戰陣可赦之以為用侃赦之以配輿及侃與杜<lb/>
弢戰敗賊以桔橰打沒官軍船艦軍中失色輿率輕軻<lb/>
出其上流以擊之所向輙剋賊又率衆将焚侃輜重輿<lb/>
又擊破之自是每戰輙剋賊望見輿軍相謂曰避陶武<lb/>
<pb n="KR2d0006_WYG_148-23b"/>
威無敢當者後與杜弢戰輿被重創卒侃哭之慟曰䘮<lb/>
吾家寳三軍皆為之垂泣詔贈長沙太守<lb/>
温嶠字太真司徒羡弟之子也父憺河東太守嶠性聰<lb/>
敏有識量博學能屬文少以孝悌稱於邦族風儀秀整<lb/>
美於談論見者皆愛悦之年十七州郡辟召皆不就司<lb/>
𨽻命為都官従事散騎常侍庾敳有重名而頗聚歛嶠<lb/>
舉奏之京都振肅後舉秀才灼然司徒辟東閤祭酒補<lb/>
上黨潞令平北大将軍劉琨妻嶠之従母也琨深禮之<lb/>
<pb n="KR2d0006_WYG_148-24a"/>
請為參軍琨遷大将軍嶠為従事中郎上黨太守加建<lb/>
威将軍督䕶前鋒軍事将兵討石勒屢有戰功琨遷司<lb/>
空以嶠為右司馬于時并土荒殘寇盗羣起石勒劉聰<lb/>
跨帶疆塲嶠為之謀主琨所慿恃焉屬二都傾覆社稷<lb/>
絶祠元帝初鎮江左琨誠繫王室謂嶠曰昔班彪識劉<lb/>
氏之復興馬援知漢光之可輔今晋祚雖衰天命未改<lb/>
吾欲立功河朔使卿延譽江南子其行乎對曰嶠雖無<lb/>
管張之才而眀公有桓文之志欲建匡合之功豈敢辭<lb/>
<pb n="KR2d0006_WYG_148-24b"/>
命乃以為左長史檄告華夷奉表勸進嶠既至引見具<lb/>
陳琨忠誠志在効節因説社稷無主天人繫望辭㫖慷<lb/>
慨舉朝屬目帝器而嘉焉王導周顗謝鯤庾亮桓彛等<lb/>
並與親善于時江左草創綱維未舉嶠殊以為憂及見<lb/>
王導共談歡然曰江左自有管夷吾吾復何慮屢求反<lb/>
命不許㑹琨為叚匹磾所害嶠表琨忠誠雖勲業不遂<lb/>
然家破身亡宜在褒崇以慰海内之望帝然之除散騎<lb/>
侍郎初嶠欲将命其母崔氏固止之嶠絶裾而去其後<lb/>
<pb n="KR2d0006_WYG_148-25a"/>
母亡嶠阻亂不獲歸𦵏由是固讓不拜苦請北歸詔三<lb/>
司八座議其事皆曰昔伍員志復私讎先假諸侯之力<lb/>
東奔闔閭位為上将然後鞭荆王之尸若嶠以母未𦵏<lb/>
沒在胡虜者乃應竭其智謀仰慿皇靈使逆寇冰消反<lb/>
哀墓次豈可稍以乖嫌廢其逺圖哉嶠不得已乃受命<lb/>
後歴驃騎王導長史遷太子中庻子及在東宫深見寵<lb/>
遇太子與為布衣之交數陳規諷又獻侍臣箴甚有𢎞<lb/>
益時太子起西池樓觀頗為勞費嶠上䟽以為朝廷草<lb/>
<pb n="KR2d0006_WYG_148-25b"/>
創巨寇未滅宜應儉以率下務農重兵太子納焉王敦<lb/>
舉兵内向六軍敗績太子将自出戰嶠執鞚諫曰臣聞<lb/>
善戰者不怒善勝者不武如何萬乗儲副而以身輕天<lb/>
下太子乃止眀帝即位拜侍中機密大謀皆所參綜詔<lb/>
命文翰亦悉豫焉俄轉中書令嶠有棟梁之任帝親而<lb/>
倚之甚為王敦所忌因請為左司馬敦阻兵不朝多行<lb/>
陵縦嶠諌敦曰昔周公之相成王勞謙吐握豈好勤而<lb/>
惡逸哉誠由䖏大任者不可不爾而公自還輦轂入輔<lb/>
<pb n="KR2d0006_WYG_148-26a"/>
朝政闕拜覲之禮簡人臣之儀不逹聖心者莫不於邑<lb/>
昔帝舜服事唐堯伯禹竭身虞庭文王雖盛臣節不諐<lb/>
故有庇人之大徳必有事君之小心俾芳烈奮乎百世<lb/>
休風流乎萬祀至聖遺軌所不宜忽也願思舜禹文王<lb/>
服事之勤惟公旦吐握之事則天下幸甚敦不納嶠知<lb/>
其終不悟於是謬為設敬綜其府事干説密謀以附其<lb/>
欲深結錢鳯為之聲譽每曰錢世儀精神滿腹嶠素有<lb/>
知人之稱鳳聞而悦之深結好於嶠㑹丹陽尹缺嶠説<lb/>
<pb n="KR2d0006_WYG_148-26b"/>
敦曰京尹輦轂喉舌宜得文武兼能公宜自選其才若<lb/>
朝廷用人或不盡理敦然之問嶠誰可作者嶠曰愚謂<lb/>
錢鳯可用鳯亦推嶠嶠偽辭之敦不従表補丹陽尹嶠<lb/>
猶懼錢鳯為之姦謀因敦餞别嶠起行酒至鳯前鳯未<lb/>
及飲嶠因偽醉以手版擊鳯幘墜作色曰錢鳯何人温<lb/>
太真行酒而敢不飲敦以為醉兩釋之臨去言别涕泗<lb/>
横流出閤復入如是再三然後即路及發後鳯説敦曰<lb/>
嶠於朝廷甚密而與庾亮深交未必可信敦曰太真昨<lb/>
<pb n="KR2d0006_WYG_148-27a"/>
醉小加聲色豈得以此便相讒貳猶是鳯謀不行而嶠<lb/>
得還都乃具奏敦之逆謀請先為之備及敦搆逆加嶠<lb/>
中壘将軍持節都督東安北部諸軍事敦與王導書曰<lb/>
太真别来㡬日作如此事表誅姦臣以嶠為首募生得<lb/>
嶠者當自㧞其舌及王含錢鳯奄至都下嶠燒朱雀桁<lb/>
帝怒之嶠曰今宿衛寡弱徴兵未至若賊豖突危及社<lb/>
稷何惜一橋賊果不得渡嶠自率衆與賊夹水戰擊王<lb/>
含敗之復督劉遐追錢鳯於江寧事平封建寧縣開國<lb/>
<pb n="KR2d0006_WYG_148-27b"/>
公賜絹五千四百匹進號前将軍時制王敦綱紀除名<lb/>
參佐禁錮嶠上䟽曰王敦剛愎不仁忍行殺戮親任小<lb/>
人踈逺君子朝廷所不能抑骨肉所不能間䖏其朝者<lb/>
恒懼危亡故人士結舌道路以目誠賢人君子道窮數<lb/>
盡遵飬時晦之辰也且敦為大逆之日拘録人士自免<lb/>
無路原其私心豈遑晏䖏如陸玩羊曼劉允蔡謨郭璞<lb/>
嘗與臣言備知之矣必其凶悖自可罪人斯得如其枉<lb/>
入姦黨宜施之以寛加以玩等之誠聞於聖聽當受同<lb/>
<pb n="KR2d0006_WYG_148-28a"/>
賊之責實負其心陛下仁聖今𢎞思求允中臣階緣博<lb/>
納干非其事誠在愛才不㤀忠益帝従之是時天下凋<lb/>
弊國用不足詔公卿以下詣都坐論時政之所先嶠因<lb/>
奏軍國要務七事其一曰益夀陽之戍以保固徐豫其<lb/>
二曰勸課農桑使百姓殷實其三曰緣江戍兵皆令開<lb/>
荒屯田其四曰省并官曹以貴清公其五曰致籍田廪<lb/>
犧之官以供祭祀其六曰妙選使命務取髙品其七曰<lb/>
除三族之制使罪不相及議奏多納之帝疾篤嶠與王<lb/>
<pb n="KR2d0006_WYG_148-28b"/>
導欷鑒庾亮陸曄卞壼等同受顧命時歴陽太守蘇峻<lb/>
藏匿亡命朝廷疑之征西将軍陶侃有威名於荆楚又<lb/>
以西夏為虞故使嶠為上流形援咸和初代應詹為江<lb/>
州刺史持節都督平南将軍鎮武昌甚有恵政甄異行<lb/>
能親祭徐孺子之墓又陳豫章十郡之要宜以刺史居<lb/>
之尋陽濵江都督應鎮其地今以州帖府進退不便且<lb/>
古鎮将多不領州皆以文武形勢不同故也宜選單車<lb/>
刺史别撫豫章専理黎庻詔不許在鎮見王敦畫像曰<lb/>
<pb n="KR2d0006_WYG_148-29a"/>
敦大逆宜加斵棺之戮受崔杼之刑古人闔棺而定諡<lb/>
春秋大居正崇王父之命未有受戮於天子而圖形於<lb/>
羣下命削去之嶠聞蘇峻之徴也慮必有變求還朝以<lb/>
備不虞不聽未㡬而蘇峻果反嶠屯尋陽遣督䕶王愆<lb/>
期西陽太守鄧嶽鄱陽内史紀瞻等率舟師赴難及京<lb/>
師傾覆嶠聞之號慟人有候之者悲哭相對俄而庾亮<lb/>
来奔宣太后詔進嶠驃騎将軍開府儀同三司嶠曰今<lb/>
日之急殄寇為先未效勲庸而逆受榮寵非所聞也何<lb/>
<pb n="KR2d0006_WYG_148-29b"/>
以示天下乎因辭不拜時亮雖奔敗嶠每推崇之分兵<lb/>
給亮遣王愆期等要陶侃同赴國難侃恨不受顧命不<lb/>
許嶠初従之後用其部将毛寳説復固請侃行語在寳<lb/>
傳初嶠與庾亮相推為盟主嶠従弟充言於嶠曰征西<lb/>
位重兵彊宜共推之嶠於是遣王愆期奉侃為盟主侃<lb/>
許之遣督䕶龔登率兵詣嶠嶠於是列上尚書陳峻罪<lb/>
状有衆七千灑泣登舟移告四方征鎮辭㫖慷慨聞者<lb/>
感激時陶侃雖許自下而未發復追其督䕶龔登嶠重<lb/>
<pb n="KR2d0006_WYG_148-30a"/>
與侃書曰僕謂軍有進而無退宜増而不可減近已移<lb/>
檄逺近言於盟府剋後月半大舉南康建安晋安三郡<lb/>
軍並在路次同赴此㑹惟湏仁公所統至便齊進耳仁<lb/>
公今召軍還疑惑逺近成敗之由将在於此僕才輕任<lb/>
重實慿仁公篤愛逺禀成規至於首啟戎行不敢有辭<lb/>
僕與仁公當如常山之蛇首尾相衛又唇齒之喻也恐<lb/>
惑者不逹髙㫖将謂仁公緩於討賊此聲難追僕與仁<lb/>
公並受方嶽之任安危休戚理既同之且自頃之顧綢<lb/>
<pb n="KR2d0006_WYG_148-30b"/>
繆往来情深義重著於人士之口一旦有急亦望仁公<lb/>
悉衆見救况社稷之難惟僕偏當一州州之文武莫不<lb/>
翹企假令此州不守約峻樹置官長於此荆楚西逼彊<lb/>
胡東接逆賊因之以饑饉将来之危乃當甚於此州之<lb/>
今日也以大義言之則社稷顛覆主辱臣死公進當為<lb/>
大晋之忠臣參桓文之義開國承家銘之天府退當以<lb/>
慈父雪愛子之痛約峻㐫逆無道囚制人士祼其五形<lb/>
近日来者不可忍見骨肉生離痛感天地人心齊一咸<lb/>
<pb n="KR2d0006_WYG_148-31a"/>
皆切齒今之進討若以石投卵耳今出軍既緩復召兵<lb/>
還人心乖離是為敗於㡬成也願深察所陳以副三軍<lb/>
之望峻時殺侃子瞻由是侃激厲遂率所統與嶠亮同<lb/>
超京師戎卒六萬旌旗七百餘里鉦鼓之聲震於百里<lb/>
直指石頭次于蔡洲侃屯查浦嶠屯沙門浦時祖約據<lb/>
歴陽與峻為首尾見嶠等軍盛謂其黨曰吾本知嶠能<lb/>
為四公子之事今果然矣峻聞嶠将至逼大駕幸石頭<lb/>
時峻軍多馬南軍杖舟楫不敢輕與争鋒用将軍李根<lb/>
<pb n="KR2d0006_WYG_148-31b"/>
計據白石築壘以自固使庾亮守之賊歩騎萬餘来攻<lb/>
不下而退追斬二百餘級嶠又於四望磯築壘以逼賊<lb/>
曰賊必争之設伏以逸待勞是制賊之一奇也是時義<lb/>
軍屢戰失利嶠軍食盡陶侃怒曰使君前云不憂無将<lb/>
士惟得老僕為主耳今數戰皆北良将安在荆州接胡<lb/>
蜀二虜倉廪當備不虞若復無食僕便欲西歸更思良<lb/>
算但今嵗計殄賊不為晚也嶠曰不然自古成監師克<lb/>
在和光武之濟昆陽曹公之㧞官渡以寡敵衆仗義故<lb/>
<pb n="KR2d0006_WYG_148-32a"/>
也約峻小豎為海内所患今日之舉決在一戰峻勇而<lb/>
無謀藉驕勝之勢自謂無前今挑之戰可一鼓而擒也<lb/>
奈何捨垂立之功設進退之計且天子幽逼社稷危殆<lb/>
四海臣子肝膽墜地嶠等與公並受國恩是致命之日<lb/>
事若克濟則臣主同祚如其不㨗身雖灰滅不足以謝<lb/>
責於先帝今之事勢義無旋踵騎猛虎安可中下哉公<lb/>
若違衆獨反人心必沮沮衆敗事義旗将廽指於公矣<lb/>
侃無以對遂留不去嶠於是創建行廟廣設壇塲告皇<lb/>
<pb n="KR2d0006_WYG_148-32b"/>
天后土祖宗之靈親讀祝文聲氣激揚涕流覆面三軍<lb/>
莫能仰視其日侃督水軍向石頭亮嶠率精勇一萬従<lb/>
白石以挑戰時峻勞其将士因醉突陣馬躓為侃将所<lb/>
斬峻弟逸及子碩嬰城自固嶠乃立行臺布告天下凡<lb/>
故吏二千石臺郎御史以下皆令赴臺於是至者雲集<lb/>
司徒王導因奏嶠侃録尚書遣閒使宣㫖並讓不受賊<lb/>
将匡術以臺城来降為逸所擊求救於嶠江州别駕羅<lb/>
洞曰今水暴長救之不便不如攻榻杭榻杭軍若敗術<lb/>
<pb n="KR2d0006_WYG_148-33a"/>
圍自解嶠従之遂破賊石頭軍奮威長史滕含抱天子<lb/>
奔于嶠船時陶侃雖為盟主而䖏分規略一出於嶠及<lb/>
賊滅拜驃騎将軍開府儀同三司加散騎常侍封始安<lb/>
郡公邑三千户初峻黨路冰匡術賈寜中塗悉以衆歸<lb/>
附王導将褒顯之嶠曰術輩首亂罪莫大焉晚雖改悟<lb/>
未足以補前失全其首領為幸已過何可復寵授哉導<lb/>
無以奪朝議将留嶠輔政嶠以王導先帝所任固辭還<lb/>
藩復以京邑荒殘資用不給嶠借資畜具器用而後旋<lb/>
<pb n="KR2d0006_WYG_148-33b"/>
于武昌至牛渚磯水深不可測世云其下多怪物嶠遂<lb/>
燬犀角而照之湏臾見水族覆火奇形異状或乗馬車<lb/>
著赤衣者嶠其夜夢人謂已曰與君幽眀道别何意相<lb/>
照也意甚惡之嶠先有齒疾至是㧞之因中風至鎮未<lb/>
旬而卒時年四十二江州士庻聞之莫不相顧而泣帝<lb/>
下册書褒顯追贈侍中大将軍持節都督刺史公如故<lb/>
賜錢百萬布千匹諡曰忠武祠以太牢初𦵏于豫章後<lb/>
朝廷追嶠勲徳将為造大墓於元眀二帝陵之北陶侃<lb/>
<pb n="KR2d0006_WYG_148-34a"/>
上表曰故大将軍嶠忠誠著於聖世勲業感于人神非<lb/>
臣筆墨所能稱陳臨卒之際與臣書别臣藏之箧笥時<lb/>
時省視每一思述未嘗不中夜撫膺臨飯酸噎人之云<lb/>
亡嶠實當之謹寫嶠書上呈伏惟陛下既垂御省傷其<lb/>
情㫖死不忘忠身沒黄泉追恨國恥奨臣勠力救濟艱<lb/>
難使亡而有知抱恨結草豈樂今日勞費之事願陛下<lb/>
慈恩停其移𦵏使嶠棺柩無風波之危魂靈安於后土<lb/>
詔従之其後嶠後妻何氏卒子放之便載喪還都詔𦵏<lb/>
<pb n="KR2d0006_WYG_148-34b"/>
建平陵北并贈嶠前妻王氏及何氏始安夫人印綬放<lb/>
之嗣爵少歴清官累至給事黄門侍郎以貧求為交州<lb/>
朝廷許之王述與㑹稽王牋曰放之温嶠之子宜見優<lb/>
異而投之嶺外竊用愕然願逺存周禮近參人情則望<lb/>
實惟允時竟不納放之既至南海甚有威恵将征林邑<lb/>
交阯太守杜寳别駕阮期並不従放之以其沮衆誅之<lb/>
勒兵而進遂破林邑而還卒于官弟式之新建縣侯位<lb/>
至散騎常侍<lb/>
<pb n="KR2d0006_WYG_148-35a"/>
郗鑒字道徽髙平金鄉人漢御史大夫慮之元孫也少<lb/>
孤貧博覽經籍躬耕隴畆吟詠不輟以儒雅著名趙王<lb/>
倫辟為掾知倫有不臣之跡稱疾去職及倫簒其黨皆<lb/>
至大官而鑒閉門自守不染逆節恵帝反正參司空軍<lb/>
事累遷太子中舎人中書侍郎東海王越辟為主簿舉<lb/>
賢良不行征東大将軍茍晞檄為従事中郎晞與越方<lb/>
以力争鑒不應其召従兄旭晞之别駕恐禍及已勸之<lb/>
赴召鑒終不廽晞亦不之逼也及京師不守寇難鋒起<lb/>
<pb n="KR2d0006_WYG_148-35b"/>
鑒遂陥於陳午賊中邑人張寔先求交於鑒鑒不許至<lb/>
是寔於午營来省鑒疾既而卿鑒鑒謂寔曰相與邦壤<lb/>
義不及通何可怙亂至此邪寔大慚而退午以鑒有名<lb/>
於世将逼為主鑒逃而獲免午尋潰散鑒得歸鄉里于<lb/>
時所在飢荒州中之士素有感其恩義者相與資贍鑒<lb/>
復分所得以䘏宗族及鄉曲孤老賴而全濟者甚多咸<lb/>
相謂曰今天子播越中原無伯當依仁徳可以後亡遂<lb/>
共推鑒為主與千餘家俱避難於魯之嶧山元帝初鎮<lb/>
<pb n="KR2d0006_WYG_148-36a"/>
江左承制假鑒龍驤将軍兖州刺史鎮鄒山時荀藩用<lb/>
李述劉琨用兄子演並為兖州各屯一郡以力相傾闔<lb/>
州編户莫知所適又徐龕石勒左右交侵日尋干戈外<lb/>
無救援百姓饑饉或掘野䑕蟄鷰而食之終無叛者三<lb/>
年間衆至數萬帝就加輔國将軍都督兖州諸軍事永<lb/>
昌中徵拜領軍将軍既至轉尚書以疾不拜時明帝初<lb/>
即位王敦専制内外危逼謀仗鑒為外援由是拜安西<lb/>
将軍兖州刺史都督揚州江西諸軍事假節鎮合肥敦<lb/>
<pb n="KR2d0006_WYG_148-36b"/>
忌之表為尚書令徵還道經姑孰與敦相見敦謂曰樂<lb/>
彦輔短才耳後生流宕言違名檢考之以實豈勝滿武<lb/>
秋邪鑒曰擬人必於其倫彦輔道韻平淡體識冲粹䖏<lb/>
傾危之朝不可得而親䟽及愍懐太子之廢可謂柔而<lb/>
有正武秋失節之士何可同日而言敦曰愍懐廢徙之<lb/>
際交有危機之急人何能以死守之乎以此相方其不<lb/>
減眀矣鑒曰丈夫既潔身北面義同在三豈可偷生屈<lb/>
節靦顔天壤邪茍道數終極固當存亡以之耳敦素懐<lb/>
<pb n="KR2d0006_WYG_148-37a"/>
無君之心聞鑒言大忿之遂不復相見拘留不遣敦之<lb/>
黨與毁譛日至鑒舉止自若初無懼心敦謂錢鳯曰郗<lb/>
道徽儒雅之士名位既重何得害之乃放還臺鑒遂與<lb/>
帝謀滅敦既而錢鳯攻逼京師假鑒節加衛将軍都督<lb/>
従駕諸軍事鑒以無益事實固辭不受軍號時議者以<lb/>
王含錢鳯衆力百倍苑城小而不固宜及軍勢未成大<lb/>
駕自出距戰鑒曰羣逆縦逸其勢不可當可以算屈難<lb/>
以力競且含等號令不一抄盜相尋百姓懲往年之暴<lb/>
<pb n="KR2d0006_WYG_148-37b"/>
皆人自為守乗逆順之勢何徃不剋且賊無經略逺圖<lb/>
惟是豕突一戰曠日持乆必啓義士之心令謀猷得展<lb/>
今以此弱力敵彼彊寇決勝負於一朝定成敗於呼吸<lb/>
雖有申胥之徒義存投袂何補於既往哉帝従之鑒以<lb/>
尚書令領諸屯營及鳯等平温嶠上議請宥敦佐吏鑒<lb/>
以為先王崇君臣之教故貴伏死之節昬亡之主故開<lb/>
待放之門王敦佐吏雖多逼廹然居逆亂之朝無出關<lb/>
之操凖之前訓宜加義責又奏錢鳯母年八十宜䝉全<lb/>
<pb n="KR2d0006_WYG_148-38a"/>
宥乃従之封髙平侯賜絹四千八百匹帝以其有器望<lb/>
萬機動静輙問之乃詔鑒特草上表䟽以従簡易王導<lb/>
議欲贈周札官鑒以為不合語在札傳導不従鑒於是<lb/>
駮之曰敦之逆謀履霜日乆緣札開門令王師不振若<lb/>
敦前者之舉義同桓文則先帝可為幽厲邪朝廷雖無<lb/>
以難而不能従俄遷車騎将軍都督徐兖青三州軍事<lb/>
兖州刺史假節鎮廣陵尋而帝崩鑒與王導卞壼温嶠<lb/>
庾亮陸曄等並受遺詔輔少主進位車騎大将軍開府<lb/>
<pb n="KR2d0006_WYG_148-38b"/>
儀同三司加散騎常侍咸和初領徐州刺史及祖約蘇<lb/>
峻反鑒聞難便欲率所領東赴詔以北寇不許於是遣<lb/>
司馬劉矩領三千人宿衛京都尋而王師敗績矩遂退<lb/>
還中書令庾亮宣太后口詔進鑒為司空鑒去賊宻邇<lb/>
城孤糧絶人情業業莫有固志奉詔流涕設壇塲刑白<lb/>
馬大誓三軍鑒登壇慷慨三軍争為用命及遣将軍夏<lb/>
侯長閒行謂平南将軍温嶠曰今賊謀欲挟天子東入<lb/>
㑹稽宜先立營壘屯據要害既防其越逸又斷賊糧運<lb/>
<pb n="KR2d0006_WYG_148-39a"/>
然後静鎮京口清壁以待賊賊攻城不㧞野無所掠東<lb/>
道既斷糧運自絶不過百日必自潰矣嶠深以為然及<lb/>
陶侃為盟主進鑒都督揚州八郡軍事時撫軍将軍王<lb/>
舒輔國将軍虞潭皆受鑒節度率衆度江與侃㑹于茄<lb/>
子浦鑒築白石壘而據之㑹舒潭戰不利鑒與後将軍<lb/>
郭黙還丹徒立大業曲阿庱亭三壘以拒賊而賊将張<lb/>
健来攻大業城中乏水郭黙窘迫遂突圍而出三軍失<lb/>
色參軍曹納以為大業京口之扞一旦不守賊方軌而<lb/>
<pb n="KR2d0006_WYG_148-39b"/>
前勸鑒退還廣陵以俟後舉鑒乃大㑹僚佐責納曰吾<lb/>
䝉先帝厚顧荷付託之重正復捐軀九泉不足以報今<lb/>
彊寇在郊衆心危逼君腹心之佐而生長異端當何以<lb/>
率先義衆鎮一三軍邪将斬之乆而乃釋㑹峻死大業<lb/>
圍解及蘇逸等走吴興鑒遣參軍李閎追斬之降男女<lb/>
萬餘口拜司空加侍中解八郡都督更封南昌縣公以<lb/>
先爵封其子曇時賊帥劉徵聚衆數千浮海抄東南諸<lb/>
縣鑒遂城京口加都督揚州之晋陵吴郡諸軍事率衆<lb/>
<pb n="KR2d0006_WYG_148-40a"/>
討平之進位太尉後以寝疾上䟽遜位言臣忝位過才<lb/>
曽無以報頃疾彌留命在旦夕輙以府事付長史劉遐<lb/>
而臣所統錯雜率多北人或逼遷徙或是新附百姓懐<lb/>
土皆有歸本之心臣宣國恩示以好惡䖏其田宅漸得<lb/>
少安聞臣疾篤衆情駭動若當北渡必啓寇心太常臣<lb/>
謨平簡貞正素望所歸謂可為都督徐州刺史臣亡兄<lb/>
息晋陵内史邁謙愛飬士甚為流亡所宗又是臣門戶<lb/>
子弟堪任兖州刺史公家之事知無不為是以敢希祁<lb/>
<pb n="KR2d0006_WYG_148-40b"/>
奚之舉䟽奏以蔡謨為鑒軍司鑒尋薨時年七十一帝<lb/>
朝晡哭于朝堂遣御史持節䕶喪事贈禮一依温嶠故<lb/>
事册書哀悼追贈太宰諡曰文成祠以太牢初鑒值永<lb/>
嘉䘮亂在鄉里甚窮餒鄉人以鑒名徳傳共飴之時兄<lb/>
子邁外甥周翼並小常携之就食鄉人曰各自飢困以<lb/>
君賢欲共相濟耳恐不能兼有所存鑒遂獨往食訖以<lb/>
飯著兩頬邉還吐與二兒後並得存同過江邁位至䕶<lb/>
軍翼為剡縣令鑒之薨也翼追撫育之恩解職而歸席<lb/>
<pb n="KR2d0006_WYG_148-41a"/>
苫心䘮三年二子愔曇愔字方囬少不交競弱冠除散<lb/>
騎侍郎不拜性至孝居父母憂殆将滅性服闋襲爵南<lb/>
昌公徵拜中書侍郎驃騎何充輔政征北将軍褚裒鎮<lb/>
京口皆以愔為長史再遷黄門侍郎時吴郡闋守欲以<lb/>
愔為太守愔自以資望少不宜超莅大郡朝議嘉之轉<lb/>
為臨海太守㑹弟曇卒益無䖏世意在郡優㳺頗稱簡<lb/>
黙與姊夫王羲之髙士許詢並有邁世之風俱棲心絶<lb/>
榖脩黄老之術後以疾去職乃築宅章安有終焉之志<lb/>
<pb n="KR2d0006_WYG_148-41b"/>
十許年間人事頓絶簡文帝輔政與尚書僕射江虨等<lb/>
薦愔於是徵為光禄大夫加散騎常侍既到更除太常<lb/>
固讓不拜深抱冲退樂補逺郡従之出為輔國将軍㑹<lb/>
稽内史大司馬桓温以愔與徐兖有故義乃遷愔都督<lb/>
徐兖青幽揚州之晋陵諸軍事領徐兖二州刺史假節<lb/>
雖居藩鎮非其好也俄屬桓温北伐愔請督所部出河<lb/>
上用其子超計以已非将帥才不堪軍旅又固辭解職<lb/>
勸温并領已所統轉冠軍将軍㑹稽内史及帝踐阼就<lb/>
<pb n="KR2d0006_WYG_148-42a"/>
加鎮軍都督浙江東五郡軍事乆之以年老乞骸骨因<lb/>
居㑹稽徵拜司空詔書優美敦奨殷勤固辭不起太元<lb/>
九年卒時年七十二追贈侍中司空諡曰文穆三子超<lb/>
融冲超最知名超字景興一字嘉賔少卓犖不覊有曠<lb/>
世之度交遊士林每存勝㧞善談論義理精㣲愔事天<lb/>
師道而超奉佛愔又好聚歛積錢數千萬嘗開庫任超<lb/>
所取超性好施一日中散與親故都盡其任心獨詣皆<lb/>
此類也桓温辟為征西大将軍掾温遷大司馬又轉為<lb/>
<pb n="KR2d0006_WYG_148-42b"/>
參軍温英氣髙邁罕有所推與超言嘗謂不能測遂傾<lb/>
意禮待超亦深自結納時王珣為温主簿亦為温所重<lb/>
府中語曰髯参軍短主簿能令公喜能令公怒超髯珣<lb/>
短故也尋除散騎侍郎時愔在北府徐州人多勁悍温<lb/>
常云京口酒可飲兵可用深不欲愔居之而愔闇於事<lb/>
機遣牋詣温欲共奨王室修復園陵超取視寸寸毁裂<lb/>
乃更作牋自陳老病甚不堪人間乞閑地自飬温得牋<lb/>
大喜即轉愔為㑹稽太守温懐不軌欲立覇王之基超<lb/>
<pb n="KR2d0006_WYG_148-43a"/>
為之謀謝安與王坦之嘗詣温論事温令超帳中卧聽<lb/>
之風動帳開安笑曰欷生可謂入幕之賔矣太和中温<lb/>
将伐慕容氏於臨漳超諌以道逺汴水又淺運道不通<lb/>
温不従遂引軍自濟入河超又進䇿於温曰清水入河<lb/>
無通運理若寇不戰運道入難因資無所實為深慮也<lb/>
今盛夏悉力徑造鄴城彼伏公威畧必望陣而走退還<lb/>
幽朔矣若能決戰則呼吸可定設欲城鄴難為功力百<lb/>
姓布野盡為官有易水以南必交臂請命但恐此計輕<lb/>
<pb n="KR2d0006_WYG_148-43b"/>
決公必務其持重耳若此計不従便當頓兵河濟控引<lb/>
糧運令資儲充備足及来夏雖如賖遲終亦濟剋若捨<lb/>
此二䇿而連軍西進進不速決退必愆乏賊因此勢日<lb/>
月相引僶俛秋冬船道澁滯且北土早寒三軍裘褐者<lb/>
少恐不可以渉冬此大限閡非唯無食而已温不従果<lb/>
有枋頭之敗温深慚之尋而有夀陽之㨗問超曰此足<lb/>
以雪枋頭之恥乎超曰未厭有識之情也既而超就温<lb/>
宿中夜謂温曰眀公都有慮不温曰卿欲有所言邪超<lb/>
<pb n="KR2d0006_WYG_148-44a"/>
曰公既居重任天下之責将歸於公矣若不能行廢立<lb/>
大事為伊霍之舉者則不足鎮壓四海震服宇内豈可<lb/>
不深思哉温既素有此計深納其言遂定廢立超始謀<lb/>
也遷中書侍郎謝安嘗與王文度共詣超日旰未得前<lb/>
文度便欲去安曰不能為性命忍俄頃邪其權重當時<lb/>
如此轉司徒左長史母䘮去職嘗謂其父名公之子位<lb/>
遇應在謝安右而安入掌機權愔優游而已常懐憤憤<lb/>
發言慷慨由是與謝氏不睦安亦深恨之服闋除散騎<lb/>
<pb n="KR2d0006_WYG_148-44b"/>
常侍不起以為臨海太守加宣威将軍不拜年四十二<lb/>
先愔卒初超雖實黨桓氏以愔忠於王室不令知之将<lb/>
亡出一箱書付門生曰本欲焚之恐公年尊必以傷愍<lb/>
為弊我亡後若大損眠食可呈此箱不爾燒之愔後果<lb/>
哀悼成疾門生依㫖呈之則悉與温往返密計愔於是<lb/>
大怒曰小子死恨晚矣更不復哭凡超所交皆一時秀<lb/>
美雖寒門後進亦㧞而友之及亡之日貴賤操筆而為<lb/>
誄者四十餘人其為人所宗貴如此王獻之兄弟自超<lb/>
<pb n="KR2d0006_WYG_148-45a"/>
未亡見愔常躡履問訊甚修舅甥之禮及超死見愔慢<lb/>
怠屐而候之命席便遷延辭避愔每慨然曰使嘉賔不<lb/>
死䑕子敢爾邪性好聞人棲遁有能辭榮拂衣者超為<lb/>
之起屋宇作器服畜僕豎費百金而不吝又沙門支遁<lb/>
以清談著名于時風流勝貴莫不崇敬以為造㣲之功<lb/>
足参諸正始而遁常重超以為一時之儁甚相知賞超<lb/>
無子従弟儉之以子僧施嗣僧施字恵脱襲爵南昌公<lb/>
弱冠與王綏桓允齊名累居清顯領宣城内史入補丹<lb/>
<pb n="KR2d0006_WYG_148-45b"/>
陽尹劉毅鎮江陵請為南蠻校尉與毅俱誅國除曇字<lb/>
重熙少賜爵東安縣開國伯司徒王導辟祕書郎朝論<lb/>
以曇名臣之子每逼以憲制年三十始拜通直散騎侍<lb/>
郎遷中書侍郎簡文帝為撫軍引為司馬尋除尚書吏<lb/>
部郎拜御史中丞時北中郎荀羡有疾朝廷以曇為羡<lb/>
軍司加散騎常侍頃之羡徵還仍除北中郎将都督徐<lb/>
兖青幽揚州之晋陵諸軍事領徐兖二州刺史假節鎮<lb/>
下邳後與賊帥傅末波等戰失利降號建威将軍尋卒<lb/>
<pb n="KR2d0006_WYG_148-46a"/>
年四十二追贈北中郎諡曰簡子恢嗣恢字道允少襲<lb/>
父爵散騎侍郎累遷給事黄門侍郎領太子右衛率恢<lb/>
身長八尺美鬚髯孝武帝深器之以為有藩伯之望㑹<lb/>
朱序自表去職擢恢為梁秦雍司荆揚并等州諸軍事<lb/>
建威将軍雍州刺史假節鎮襄陽恢甚得關隴之和降<lb/>
附者動以千計而姚萇将竇衝来降拜東羌校尉衝後<lb/>
舉兵反入漢川襲梁州時關中有巴蜀之衆皆背萇㩀<lb/>
𢎞農以結苻登而登署衝為左丞相徙屯華隂河南太<lb/>
<pb n="KR2d0006_WYG_148-46b"/>
守楊佺期遣上黨太守荀静戌皇天塢以距之衝數来<lb/>
攻恢遣将軍趙睦守金墉城而佺期率衆次湖城討衝<lb/>
走之尋而慕容垂圍慕容永於潞川永窮蹙遣其子𢎞<lb/>
求救於恢并獻玉璽一紐恢獻璽於臺又陳垂若并永<lb/>
其勢難測今於國計謂宜救永永垂並存自為仇讎連<lb/>
雞不棲無能為患然後乗機䨇斃則河北可平孝武帝<lb/>
以為然詔王恭庾楷救之未及發而永沒楊佺期以疾<lb/>
去職恢以随郡太守夏侯宗之為河南太守戍洛陽姚<lb/>
<pb n="KR2d0006_WYG_148-47a"/>
萇遣其子略攻湖城及上洛又使其将楊佛嵩圍洛陽<lb/>
恢遣建武将軍辛恭静救洛陽梁州刺史五正允率衆<lb/>
出子午谷以為聲援略懼而退恢以功進征虜将軍又<lb/>
領秦州刺史加督隴上軍時魏氏彊盛山陵危逼恢遣<lb/>
江夏相鄧啓方等以萬人距之與魏主拓䟦珪戰于滎<lb/>
陽大敗而還及王恭討王國寳桓元殷仲堪皆舉兵應<lb/>
恭恢與朝廷掎角元等襄陽太守夏侯宗之府司馬郭<lb/>
毗並以為不可恢皆殺之既而元等退守尋陽以恢為<lb/>
<pb n="KR2d0006_WYG_148-47b"/>
尚書将家還都至楊口仲堪隂使人於道賊之及其四<lb/>
子託以羣蠻所殺䘮還京師贈鎮軍将軍子循嗣鑒叔<lb/>
父隆字𢎞始謇亮有匪躬之節初為尚書郎轉左丞在<lb/>
朝為百僚所憚坐漏洩事免頃之為吏部郎復免補東<lb/>
郡太守隆少為趙王倫所善及倫専擅召為散騎常侍<lb/>
倫之簒也以為揚州刺史僚屬有犯輙依臺閣峻制繩<lb/>
之逺近咸怨尋加寧東将軍未拜而齊王冏檄至中州<lb/>
人在軍者皆欲赴義隆以兄子鑒為趙王掾諸子悉在<lb/>
<pb n="KR2d0006_WYG_148-48a"/>
京洛故猶豫未決主簿趙誘前秀才虞潭白隆曰當今<lb/>
上計眀使君自将精兵徑造齊王中計明使君可留督<lb/>
攝速遣猛将率精兵疾赴下計示遣兵将助而稱背倫<lb/>
隆素敬别駕顧彦密與謀之彦曰趙誘下計乃上䇿也<lb/>
西曹留承聞彦言請見曰不審明使君當今何施隆曰<lb/>
我俱受二帝恩無所偏助唯欲守州而已承曰天下者<lb/>
世祖皇帝之天下也太上承代已積十年今上取四海<lb/>
不平齊王應天順時成敗之事可見使君若顧二帝自<lb/>
<pb n="KR2d0006_WYG_148-48b"/>
可不行宜急下檄文速遣精兵猛将若其疑惑此州豈<lb/>
可得保也隆無所言而停檄六日時寧逺将軍陳留王<lb/>
䆳領東海都尉鎮石頭隆軍人西赴䆳甚衆隆遣従事<lb/>
於牛渚禁之不得止将士憤怒夜扶䆳為主而攻之隆<lb/>
父子皆死顧彦亦被害誣隆聚合逺近圖為不軌隆之<lb/>
死也時議莫不痛惜焉<lb/>
顧榮字彦先吴國吳人也為南土著姓祖雍吴丞相父<lb/>
穆宜都太守榮機神朗悟弱冠仕吳為黄門侍郎太子<lb/>
<pb n="KR2d0006_WYG_148-49a"/>
輔義都尉吴平與陸機兄弟同入洛時人號為三俊例<lb/>
拜為郎中歴尚書郎太子中舎人廷尉正恒縦酒酣暢<lb/>
謂友人張翰曰唯酒可以忘憂但無如作病何耳㑹趙<lb/>
王倫誅淮南王允収允僚屬付廷尉皆欲誅之榮平心<lb/>
䖏當多所全宥及倫簒位倫子䖍為大将軍以榮為長<lb/>
史初榮與同寮宴飲見執炙者貌状不凡有欲炙之色<lb/>
榮割炙啗之坐者問其故榮曰豈有終日執之而不知<lb/>
其味及倫敗榮被執當誅而執炙者為督率救之得免<lb/>
<pb n="KR2d0006_WYG_148-49b"/>
齊王冏召為大司馬主簿冏擅權驕恣榮懼及禍終日<lb/>
昬酣不綜府事以情告友人長樂馮熊熊謂冏長史葛<lb/>
旟曰以榮為主簿所以甄㧞才望委以事機不復計南<lb/>
北親踈欲平海内之心也今府大事殷非酒客之政旟<lb/>
曰榮江南望士且居職日淺不宜輕代易之熊曰可轉<lb/>
為中書侍郎榮不失清顯而府更収實才旟然之白冏<lb/>
以為中書侍郎在職不復飲酒人或問之曰何前醉而<lb/>
後醒邪榮懼罪乃復更飲與州里楊彦明書曰吾為齊<lb/>
<pb n="KR2d0006_WYG_148-50a"/>
王主簿恒慮禍及見刀與繩每欲自殺但人不知耳及<lb/>
冏誅榮以討葛旟功封嘉興伯轉太子中庻子長沙王<lb/>
乂為驃騎復以榮為長史乂敗轉成都王頴丞相従事<lb/>
中郎恵帝幸臨漳以榮兼侍中遣行園陵㑹張方據洛<lb/>
不得進避之陳留及帝西遷長安徵為散騎常侍以世<lb/>
亂不應遂還吴東海王越聚兵於徐州以榮為軍諮祭<lb/>
酒屬廣陵相陳敏反南渡江逐揚州刺史劉機丹陽内<lb/>
史王曠阻兵據州分置子弟為列郡収禮豪傑有孫氏<lb/>
<pb n="KR2d0006_WYG_148-50b"/>
鼎峙之計假榮右将軍丹陽内史榮數踐危亡之際恒<lb/>
以恭遜自勉㑹敏欲誅諸士人榮説之曰中國䘮亂胡<lb/>
夷内侮觀太傅今日不能復振華夏百姓無復遺種江<lb/>
南雖有石冰之寇人物尚全榮常憂無竇氏孫劉之䇿<lb/>
有以存之耳今将軍懐神武之略有孫吴之能功勲効<lb/>
於已著勇略冠於當世帯甲數萬舳艫山積上方雖有<lb/>
數州亦可傳檄而定也若能委信君子各得盡懐散蔕<lb/>
芥之恨塞讒諂之口則大事可圖也敏納其言悉引諸<lb/>
<pb n="KR2d0006_WYG_148-51a"/>
豪族委任之敏乃遣甘卓出横江堅甲利器盡以委之<lb/>
榮私於卓曰若江東之事可濟當共成之然卿觀事勢<lb/>
當有濟理不敏既常才本無大略政令反覆計無所定<lb/>
然其子弟各已驕矜其敗必矣而吾等安然受其官禄<lb/>
事敗之日使江西諸軍函首送洛題曰逆賊顧榮甘卓<lb/>
之首豈惟一身顛覆辱及萬世可不圖之卓従之明年<lb/>
周玘與榮及甘卓紀瞻潛謀起兵攻敏榮廢橋歛舟於<lb/>
南岸敏率衆萬餘人出不獲濟榮麾以羽扇其衆潰散<lb/>
<pb n="KR2d0006_WYG_148-51b"/>
事平還吴永嘉初徵拜侍中行至彭城以禍難方作遂<lb/>
輕舟而還語在紀瞻傳元帝鎮江東以榮為軍司加散<lb/>
騎常侍凡所謀畫皆以諮焉榮既南州望士躬䖏右職<lb/>
朝野甚推敬之時帝所幸鄭貴嬪有疾以祈禱頗廢萬<lb/>
機榮上牋諌之時南土之士未盡才用榮又上言陸士<lb/>
光貞正清貴金玉其質甘季思忠欵盡誠膽幹殊快殷<lb/>
慶元質略有明規文武可施用榮族兄公讓明亮守節<lb/>
困不易操㑹稽楊彦眀謝行言皆服膺儒教足為公望<lb/>
<pb n="KR2d0006_WYG_148-52a"/>
賀生沉潛青雲之士陶恭兄弟才幹雖少實事極佳凡<lb/>
此諸人皆南金也書奏皆納之六年卒官帝臨䘮盡哀<lb/>
欲表贈榮依齊王功臣格吴郡内史殷祐牋言榮有大<lb/>
勲於國不宜與齊府參佐同其酬報由是贈榮侍中驃<lb/>
騎将軍開府儀同三司諡曰元及帝為晋王追封為公<lb/>
開國食邑榮素好琴及卒家人常置琴於靈座吴郡張<lb/>
翰哭之慟既而上牀鼓琴數曲撫而歎曰顧彦先復能<lb/>
賞此不因又慟哭不弔䘮主而去子毗嗣官至散騎侍<lb/>
<pb n="KR2d0006_WYG_148-52b"/>
郎<lb/>
紀瞻字思逺丹陽秣陵人也祖亮吴尚書令父陟光禄<lb/>
大夫瞻少以方直知名吴平徙家歴陽郡察孝亷不行<lb/>
後舉秀才尚書郎陸機䇿之凡有七科瞻對答詳贍永<lb/>
康初州又舉寒素大司馬辟東閤祭酒其年除鄢陵公<lb/>
國相不之官眀年左降松滋侯相太安中棄官歸家與<lb/>
顧榮等共誅陳敏語在榮傳召拜尚書郎與榮同赴洛<lb/>
在途共論易太極瞻義精密榮不能詰至徐州聞亂日<lb/>
<pb n="KR2d0006_WYG_148-53a"/>
甚将不行㑹刺史裴盾得東海王越書若榮等顧望以<lb/>
軍禮發遣乃與榮及陸玩等各解船棄車牛一日一夜<lb/>
行三百里得還揚州元帝為安東将軍引為軍諮祭酒<lb/>
轉鎮東長史帝親幸瞻宅與之同乘而歸以討周馥華<lb/>
軼功封都鄉侯石勒入寇加揚威将軍都督京口以南<lb/>
至蕪湖諸軍事以距勒勒退除㑹稽内史時有詐作大<lb/>
将軍府符収諸暨令令已受拘瞻覺其詐便破檻出之<lb/>
訊問使者果伏詐妄尋遷丞相軍諮祭酒論討陳敏功<lb/>
<pb n="KR2d0006_WYG_148-53b"/>
封臨湘縣侯西臺除侍中不就及長安不守與王導俱<lb/>
入勸進帝不許瞻曰陛下性與天道猶復役神機於史<lb/>
籍觀古人之成敗今世事舉目可知不為難見二帝失<lb/>
御宗廟虚廢神器去晋于今二載梓官未殯人神失御<lb/>
陛下膺籙受圖特天所受使六合革面遐荒来庭宗廟<lb/>
既建神主復安億兆向風殊俗畢至若列宿之綰北極<lb/>
百川之歸巨海而猶欲守匹夫之謙非所以闡七廟隆<lb/>
中興也但國賊宜誅當以此屈已謝天下耳而欲逆天<lb/>
<pb n="KR2d0006_WYG_148-54a"/>
時違人事失地利三者一去雖復傾匡於将来豈得救<lb/>
祖宗之危急哉適時之宜萬端其可綱維大業者惟理<lb/>
與當晋祚屯否理盡於今促之則得可以隆中興之祚<lb/>
縦之則失所以資姦寇之權此所謂理也陛下身當厄<lb/>
運纂承帝緒顧望宗室誰復與讓當承大位此所謂當<lb/>
也四祖廓開宇宙大業如此今五都燔爇宗廟無主劉<lb/>
載竊弄神器於西北陛下方欲髙讓於東南此所謂揖<lb/>
讓而救火也臣等區區尚所不許况大人與天地合徳<lb/>
<pb n="KR2d0006_WYG_148-54b"/>
日月並明而可以失機後時哉帝猶不許使殿中将軍<lb/>
韓績徹去御座瞻叱績曰帝座上應星宿敢有動者斬<lb/>
帝為之改容及帝踐阼拜侍中轉尚書上䟽諌諍多所<lb/>
匡益帝甚嘉其忠烈會乆疾不堪朝請上䟽求退因以<lb/>
疾免尋除尚書右僕射屢辭不聽遂稱病篤還第不許<lb/>
時欷鑒㩀鄒山屢為石勒等所侵逼瞻以鑒有将相之<lb/>
才恐朝廷棄而不䘏上䟽請徵之眀帝嘗獨引瞻於廣<lb/>
室慨然憂天下曰社稷之臣欲無復十人如何因屈指<lb/>
<pb n="KR2d0006_WYG_148-55a"/>
曰君便其一瞻辭讓帝曰方欲與君善語復云何崇謙<lb/>
讓邪瞻才兼文武朝廷稱其忠量雅正俄轉領軍将軍<lb/>
當時服其嚴毅雖恒疾病六軍皆敬憚之瞻以乆病請<lb/>
去官不聽復加散騎常侍及王敦之逆帝使謂瞻曰卿<lb/>
雖病但為朕卧䕶六軍所益多矣乃賜布千匹瞻不以<lb/>
歸家分賞将士賊平復自表還家帝不許固辭不起詔<lb/>
聽之以為驃騎将軍常侍如故服物制度一按舊典遣<lb/>
使就拜止家為府尋卒時年七十二册贈本官開府儀<lb/>
<pb n="KR2d0006_WYG_148-55b"/>
同三司諡曰穆遣御史持節監䕶䘮事論討王含功追<lb/>
封華容子降先爵二等封次子一人亭侯瞻性静嘿少<lb/>
交遊好讀書或手自抄寫凡所著述詩賦牋表數十篇<lb/>
兼解音樂殆盡其妙厚自奉飬立宅于烏衣巷舘宇崇<lb/>
麗園池竹木有足賞玩焉慎行愛士老而彌篤尚書閔<lb/>
鴻太常薛兼廣川太守河南褚沉給事中宣城章遼歴<lb/>
陽太守沛國武嘏並與瞻素踈咸藉其髙逺臨終託後<lb/>
於瞻瞻悉營䕶其家為起居宅同於骨肉焉少與陸機<lb/>
<pb n="KR2d0006_WYG_148-56a"/>
兄弟親善及機被誅瞻䘏其家周至及嫁機女資送同<lb/>
於所生長子景早卒景子友嗣官至廷尉景弟鑒太子<lb/>
庻子大将軍従事中郎先瞻卒<lb/>
賀循字彦先㑹稽山隂人也其先慶普漢世傳禮世所<lb/>
謂慶氏學族髙祖純博學有重名漢安帝時為侍中避<lb/>
安帝父諱改為賀氏曽祖齊仕吴為名将祖景滅賊校<lb/>
尉父邵中書令為孫皓所殺徙家屬邉郡循少嬰家難<lb/>
流放海隅吴平乃還本郡操尚髙厲童齔不羣言行進<lb/>
<pb n="KR2d0006_WYG_148-56b"/>
止必以禮讓國相丁乂請為五官掾刺史嵇喜舉秀才<lb/>
除陽羡令以寛恵為本不求課最後為武康令俗多厚<lb/>
𦵏及有拘忌廽避數月停䘮不𦵏者循皆禁焉政教大<lb/>
行鄰城宗之然無援於朝乆不進序著作郎陸機上䟽<lb/>
薦循才徳乞䝉甄用乆之召補太子舎人趙王倫簒位<lb/>
轉侍御史辭疾去職後除南中郎長史不就㑹逆賊李<lb/>
辰起兵江夏征鎮不能討皆望塵奔走辰别帥石冰畧<lb/>
有揚州逐㑹稽相張景以前寧逺䕶軍程超代之以其<lb/>
<pb n="KR2d0006_WYG_148-57a"/>
長史宰與領山隂令前南平内史王矩吴興内史顧祕<lb/>
前秀才周玘等唱義傳檄州郡以討之循亦合衆應之<lb/>
冰大将抗寵有衆數千屯郡講堂循移檄於寵為陳逆<lb/>
順寵遂遁走超與皆降一郡悉平循迎景還郡即謝遣<lb/>
兵士杜門不出論功報賞一無豫焉及陳敏之亂詐稱<lb/>
詔書以循為丹陽内史循辭以脚疾手不制筆而服寒<lb/>
食散露髪袒身示不可用敏竟不敢逼是時州内豪傑<lb/>
皆見維縶或有老疾就加秩命惟循與吴郡朱誕不豫<lb/>
<pb n="KR2d0006_WYG_148-57b"/>
其事及敏破征東将軍周馥上循領㑹稽相尋除吴國<lb/>
内史公車徵賢良皆不就元帝為安東将軍復上循為<lb/>
吴國内史與循言及吴時事因問曰孫皓嘗燒鋸截一<lb/>
賀頭是誰邪循未及言帝悟曰是賀邵也循流涕曰先<lb/>
父遭遇無道循創巨痛深無以上答帝甚愧之三日不<lb/>
出東海王越命為參軍徵拜博士並不起及帝遷鎮東<lb/>
大将軍以軍司顧榮卒引循代之循稱疾篤牋數十餘<lb/>
上帝遺書敦喻循猶不起及帝承制復以為軍諮祭酒<lb/>
<pb n="KR2d0006_WYG_148-58a"/>
循稱疾敦逼不得已乃輿疾至帝親幸其舟因諮以政<lb/>
道循羸疾不堪拜謁乃就加朝服賜第一區車馬牀帳<lb/>
衣耨等物循辭讓一無所受時廷尉張闓住在小市将<lb/>
奪左右近宅以廣其居乃私作都門早閉晏開人多患<lb/>
之訟於州府皆不見省㑹循出在破岡連名詣循質之<lb/>
循曰見張廷尉當為言及之闓聞而遽毁其門詣循致<lb/>
謝其為世所敬服如此時江東草創盜賊多有帝思所<lb/>
以防之以問於循循答曰江道萬里通渉五州朝貢商<lb/>
<pb n="KR2d0006_WYG_148-58b"/>
旅之所来往也今議者欲出宣城以鎮江渚或欲使諸<lb/>
縣領兵愚謂令長威弱而兼才難備發憚役之人而御<lb/>
之不肅恐未必為用以循所聞江中劇地雖有闔廬一<lb/>
䖏地勢險奥亡逃所聚特宜以重兵備戍随勢討除絶<lb/>
其根蔕㳂江諸縣各有分界分界之内官長所任自可<lb/>
度土分力設置亭候嘗使徼行峻其綱目嚴其刑賞使<lb/>
越常科勤則有殊榮之報堕則有一身之罪謂於大理<lb/>
不得不肅所給人以時畨休役不至困代易有期按漢<lb/>
<pb n="KR2d0006_WYG_148-59a"/>
制十里一亭亦以防禁切密故也當今縦不能爾要宜<lb/>
籌量使力足相周若寇刼彊多不能獨制者可指其蹤<lb/>
跡言所在都督尋當致討今不明部分使所在百姓與<lb/>
軍家雜其徼備兩情俱堕莫適任負故所以徒有備名<lb/>
而不能為益者也帝従之及愍帝即位徵為宗正元帝<lb/>
在鎮又表為侍中道嶮不行以討華軼功将封鄉侯猶<lb/>
自以卧疾私門固讓不受建武初為中書令加散騎常<lb/>
侍又以老疾固辭帝下令曰孤以寡徳忝當大位若渉<lb/>
<pb n="KR2d0006_WYG_148-59b"/>
巨川罔知所凴循言行以禮乃時之望俗之表也實賴<lb/>
其謀猷以康萬機疾患有素猶望卧相規輔而固守撝<lb/>
謙自陳懇至此賢履信思順茍以讓為髙者也今従其<lb/>
所執於是改拜太常常侍如故循以九卿舊不加官今<lb/>
又疾患不宜兼䖏此職惟拜太常而已時宗廟始建舊<lb/>
儀多闕或以恵懐二帝應各為世則潁川世數過七宜<lb/>
毁在迭事下太常循議以為禮兄弟不相為後不得以<lb/>
承代為世殷之盤<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>不序陽甲漢之光武不繼成帝别<lb/>
<pb n="KR2d0006_WYG_148-60a"/>
立廟寝使臣下祭之此前代之眀典而承繼之著義也<lb/>
恵帝無後懐帝承統弟不後兄則懐帝自上繼世祖不<lb/>
繼恵帝當同殷之陽甲漢之成帝議者以聖徳冲逺未<lb/>
便改舊諸如此禮通所未論是以恵帝尚在太廟而懐<lb/>
帝復入數則盈八盈八之理由恵帝不出非上祖宜遷<lb/>
也下世既升上世乃遷遷毁對代不得相通未有下升<lb/>
一世而上毁二世者也恵懐二帝俱繼世祖兄弟旁親<lb/>
同為一世而上毁二為一世今以恵帝之崩已毁豫章<lb/>
<pb n="KR2d0006_WYG_148-60b"/>
懐帝之入復毁潁川如此則一世再遷祖位横折求之<lb/>
古義未見此例恵帝宜出尚未輕論况可輕毁一祖而<lb/>
無義例乎潁川既無可毁之理則見神之數居然自八<lb/>
此盖有由而然非謂數之常也既有八神則不得不於<lb/>
七室之外權安一位也至尊於恵懐俱是兄弟自上後<lb/>
世祖不繼二帝則二帝之神行應别出不為廟中恒有<lb/>
八室也又武帝初成太廟時正神止七而楊元后之神<lb/>
亦權立一室永熙元年告世祖諡於太廟八室此是茍<lb/>
<pb n="KR2d0006_WYG_148-61a"/>
有八神不拘於七之舊例也又議者以景帝俱已在廟<lb/>
則恵懐一例景帝盛德元功王基之本義著祖宗百世<lb/>
不毁故所以特在本廟且亦世代尚近數得相容安神<lb/>
而已無逼上祖如王氏昭穆既滿終應别廟也以今方<lb/>
之既輕重異義而七廟七世之親昭穆父子位也若當<lb/>
兄弟旁滿輙毁上祖則祖位空懸世數不足何取於三<lb/>
昭三穆與太祖之廟然後成七哉今七廟之義出於王<lb/>
氏従禰以上至於髙祖親廟四世髙祖以上復有五世<lb/>
<pb n="KR2d0006_WYG_148-61b"/>
六世無服之祖故為三昭三穆并太祖而七也故世祖<lb/>
郊定廟禮京兆潁川曽髙之親豫章五世征西六世以<lb/>
應此義今至尊繼統亦宜有五六世之祖豫章六世潁<lb/>
川五世俱不應毁今既云豫章先毁又當重毁潁川此<lb/>
為廟中之親惟従髙祖已下無復髙祖已上二世之祖<lb/>
於王氏之義三昭三穆廢闕其二甚非宗廟之本所據<lb/>
承又違世祖祭征西豫章之意於一王定禮所闕不少<lb/>
時尚書僕射刁恊與循異議循答義深備辭多不載竟<lb/>
<pb n="KR2d0006_WYG_148-62a"/>
従循議焉朝廷疑滯皆諮於循循輙依禮經而對為當<lb/>
世儒宗其後帝以循清貧下令曰循冰清玉潔行為俗<lb/>
表位䖏上卿而居身服物盖周形而已屋室財庇風雨<lb/>
孤近造其廬以為慨然其賜六尺牀薦席褥并錢二十<lb/>
萬以表至徳暢孤意焉循又讓不許不得已留之初不<lb/>
服用及帝踐位有司奏琅邪恭王宜稱皇考循又議曰<lb/>
按禮子不敢以已爵加父帝納之俄以循行太子太傅<lb/>
太常如故循自以枕疾頓廢臣節不修上隆降尊之義<lb/>
<pb n="KR2d0006_WYG_148-62b"/>
下替交叙之敬懼非垂典之教也累表固讓帝以循體<lb/>
徳率物有不言之益敦厲備至期於不許命皇太子親<lb/>
往拜焉循有羸疾而恭於接對詔斷賔客其崇遇如此<lb/>
疾漸篤表乞骸骨上還印綬改授左光禄大夫開府儀<lb/>
同三司帝親臨軒遣使持節加印綬循雖口不能言指<lb/>
麾左右推去章服車駕親幸執手流涕太子親臨者三<lb/>
焉往還皆拜儒者以為榮太興二年卒時年六十帝素<lb/>
服舉哀哭之甚慟贈司空諡曰穆将𦵏帝又出臨其柩<lb/>
<pb n="KR2d0006_WYG_148-63a"/>
哭之盡哀遣兼侍御史持節監䕶皇太子追送近塗望<lb/>
船流涕循少玩篇籍善屬文博覽衆書尤精禮傳雅有<lb/>
知人之鑒㧞同郡楊方於卑陋卒成名於世子隰康帝<lb/>
時官至臨海太守楊方者子公囬少好學有異才初為<lb/>
郡鈴下威儀公事之暇輙通五經鄉邑未之知内史諸<lb/>
葛恢見而奇之待以門人之禮由是始得周旋貴人間<lb/>
時虞喜兄弟以儒學立名雅愛方為之延譽恢嘗遣方<lb/>
為文薦郡工曹主簿虞預稱美之送以示賀循循報書<lb/>
<pb n="KR2d0006_WYG_148-63b"/>
曰此子開㧞有志意只言異於凡猥耳不圖偉才如此<lb/>
其文甚有奇分若出其胸臆乃是一國所推豈但牧豎<lb/>
中逸羣邪聞䖏舊黨之中好有謙冲之行此亦立身之<lb/>
一隅然世衰道䘮人物凋弊每聞一介之徒有向道之<lb/>
志冀之願之如方者乃荒莱之特苖鹵田之善秀資質<lb/>
已良但沾染未足耳移植豊壌必成嘉榖足下才為世<lb/>
英位為朝右道隆化立然後為貴昔許子将㧞樊仲昭<lb/>
於賈豎郭林宗成魏徳公於畎畆足下志隆此業二賢<lb/>
<pb n="KR2d0006_WYG_148-64a"/>
之功不為難及也循遂薦方於京師司徒王導辟為掾<lb/>
轉東安太守遷司徒參軍事方在都邑縉紳之士咸厚<lb/>
遇之自以地寒不願乆留亰華求補逺郡欲閑居著述<lb/>
導従之上補髙梁太守在郡積年著五經鈎沉更撰吴<lb/>
越春秋并雜文筆皆行於世以年老棄郡歸導将進之<lb/>
臺閣固辭還鄉里終於家<lb/>
薛兼字令長丹陽人也祖綜仕吴為尚書僕射父瑩有<lb/>
名吴朝吴平為散騎常侍兼清素有器宇少與同郡紀<lb/>
<pb n="KR2d0006_WYG_148-64b"/>
瞻廣陵閔鴻吴郡顧榮㑹稽賀循齊名號為五儁初入<lb/>
洛司空張華見而奇之曰皆南金也察河南孝亷辟公<lb/>
府除比陽相蒞任有能名歴太子洗馬散騎常侍懐令<lb/>
司空東海王越引為參軍轉祭酒賜爵安陽亭侯元帝<lb/>
為安東将軍以為軍諮祭酒稍遷丞相長史甚勤王事<lb/>
以上佐禄優每自約損取周而已進爵安陽鄉侯拜丹<lb/>
陽太守中興建轉尹加秩中二千石遷尚書領太子少<lb/>
傅自綜至兼三世傅東宫談者美之永昌初王敦表兼<lb/>
<pb n="KR2d0006_WYG_148-65a"/>
為太常明帝即位加散騎常侍帝以東宮時師傅猶宜<lb/>
盡敬乃詔兼與太宰西陽王丞相武昌公司空即邱子<lb/>
四人朝見及書䟽儀體一如東宫故事是嵗卒詔贈左<lb/>
光禄大夫開府儀同三司及𦵏屬王敦作逆朝廷多故<lb/>
不得議諡直遣使者祭以太牢子顒先兼卒無嗣<lb/>
劉隗字大連彭城人楚元王交之後裔也父砥任東光<lb/>
令隗少有文翰起家秘書郎稍遷冠軍将軍彭城内史<lb/>
避亂渡江元帝以為従事中郎隗雅習文史善求人主<lb/>
<pb n="KR2d0006_WYG_148-65b"/>
意帝深器遇之遷丞相司直委以刑憲時建康尉収䕶<lb/>
軍士而為府将簒取之隗奏免䕶軍将軍戴若思官世<lb/>
子文學王籍之居叔母䘮而㛰隗奏之帝下令曰詩稱<lb/>
殺禮多㛰以㑹男女之無夫家正今日之謂也可一解<lb/>
禁止自今以後宜為其防東閤祭酒顔含在叔父䘮嫁<lb/>
女隗又奏之廬江太守梁龕眀日當除婦服今日請客<lb/>
奏伎丞相長史周顗等三十人同㑹隗奏曰夫嫡妻長<lb/>
子皆杖居廬故周景王有三年之䘮既除而宴春秋猶<lb/>
<pb n="KR2d0006_WYG_148-66a"/>
譏况龕匹夫暮宴朝祥慢服之愆宜肅喪紀之禮請免<lb/>
龕官削侯爵顗等知龕有喪吉會非禮宜各奪俸一月<lb/>
以肅其違從之丞相行參軍宋挺本揚州刺史劉陶門<lb/>
人陶亡後挺娶陶愛妾以為小妻建興中挺又割盗官<lb/>
布六百餘匹正刑棄市遇赦免既而奮武將軍阮抗請<lb/>
為長史隗劾奏曰挺蔑其死主而專其室悖在三之義<lb/>
傷人倫之序當投之四裔以禦魑魅請除挺名禁錮終<lb/>
身而奮武將軍太山太守阮抗請為長史抗緯文經武<lb/>
<pb n="KR2d0006_WYG_148-66b"/>
剖服東藩當庸勲忠良昵近仁賢而褒求贓汚舉頑用<lb/>
嚚請免抗官下獄理罪奏可而挺病死隗又奏符㫖挺<lb/>
已喪亡不復追貶愚蠢意闇未達斯義昔鄭人斵子家<lb/>
之棺漢眀追討史遷經傳襃貶皆追書先世數百年間<lb/>
非徒區區欲釐當時亦將作法垂於来世當朝亡夕沒<lb/>
便無善惡也請曹如前追除挺名為民録妾還本顯證<lb/>
惡人班下逺近從之南中郎將王含以族彊顯貴驕傲<lb/>
自恣一請參佐及守長二十許人多取非其才隗劾奏<lb/>
<pb n="KR2d0006_WYG_148-67a"/>
文致甚苦事雖被寢王氏深忌疾之而隗之彈奏不畏<lb/>
彊禦皆此類也建興中丞相府斬督運令史淳于伯而<lb/>
血逆流隗又奏曰古之為獄必察五聼三槐九棘以求<lb/>
民情雖眀庶政不敢折獄死者不可復生刑者不可復<lb/>
續是以眀王哀矜用刑曹參去齊以市獄為寄自頃蒸<lb/>
荒殺戮無度罪同異斷刑罰失宜謹按督運令史淳于<lb/>
伯刑血著柱遂逆上終極柱末二丈三尺旋復下流四<lb/>
尺五寸百姓諠譁士女縱觀咸曰其寃伯息忠訴辭稱<lb/>
<pb n="KR2d0006_WYG_148-67b"/>
枉云伯督運訖去二月事畢代還無有稽乏受賕使役<lb/>
罪不及死軍是戍軍非為征軍以乏軍興論於理為枉<lb/>
四年之中供給運漕凡諸徴發租調百役皆有稽停而<lb/>
不以軍興論至於伯也何獨眀之捶楚之下無求不得<lb/>
囚人畏痛<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>辭應之理曹國之典刑而使忠等稱寃眀<lb/>
時謹按從事中郎周莚法曹參軍劉允屬李匡幸荷殊<lb/>
寵並登列曹當思敦奉政道詳法慎殺使兆庶無枉人<lb/>
不稱訴而令伯枉同周青寃䰟哭於幽都訴靈恨於黄<lb/>
<pb n="KR2d0006_WYG_148-68a"/>
泉嗟歎甚於杞梁血妖過於崩城故有隕霜之人夜哭<lb/>
之鬼伯有書見彭生為豕刑殺失中妖𤯝並作以古况<lb/>
今其揆一也皆由莚等不勝其任請皆免官於是右將<lb/>
軍王導等上䟽引咎請解職帝曰政刑失中皆吾闇塞<lb/>
所由尋示愧懼思聞忠告以補其闋而引過求退豈所<lb/>
望也由是導等一無所問晉國既建拜御史中丞周嵩<lb/>
嫁女門生斷道解廬斫傷二人建康左尉赴變又被斫<lb/>
隗劾嵩兄顗曰顗荷殊寵列位上僚當崇眀憲典以恊<lb/>
<pb n="KR2d0006_WYG_148-68b"/>
和上下刑于左右以御於家邦而乃縱肆小人羣為凶<lb/>
害公於廣都之中白日刄尉逺近訩赫百姓諠譁虧損<lb/>
風望漸不可長既無大臣檢御之節不可對揚休命宜<lb/>
加貶黜以肅其違顗坐免官太興初長兼侍中賜爵都<lb/>
鄉侯尋代薛兼為丹陽尹與尚書令刁恊並為元帝所<lb/>
寵欲排抑豪彊諸刻碎之政皆云隗恊所建隗雖在外<lb/>
萬機秘宻皆預聞之拜鎮北將軍都督青徐幽平四州<lb/>
軍事假節加散騎常侍率萬人鎮泗口初隗以王敦威<lb/>
<pb n="KR2d0006_WYG_148-69a"/>
權太盛終不可制勸帝出腹心以鎮方隅故以譙王承<lb/>
為湘州續用隗及戴若思為都督敦甚惡之與隗書曰<lb/>
頃承聖上顧眄足下今大賊未滅中原鼎沸欲與足下<lb/>
周生之徒戮力王室共静海内若其㤗也則帝祚於是<lb/>
乎隆若其否也則天下永無望矣隗答曰魚相忘於江<lb/>
湖人相忘於道術竭股肱之力效之以忠貞吾之志也<lb/>
敦得書甚怒及敦作亂以討隗為名詔徴隗還京師百<lb/>
官迎之於道隗岸幘大言意氣自若及入見與刁恊奏<lb/>
<pb n="KR2d0006_WYG_148-69b"/>
請誅王氏不從有懼色率衆屯金城及敦剋石頭隗攻<lb/>
之不㧞入宫告辭帝雪涕與之别隗至淮隂為劉遐所<lb/>
襲擕妻子及親信一百餘人奔於石勒勒以為從事中<lb/>
郎太子太傅卒年六十一子綏初舉秀才除駙馬都尉<lb/>
奉朝請隨隗奔石勒卒孫波嗣波字道則初為石虎冠<lb/>
軍將軍王洽參軍及石虎死洽與波俱降穆帝以波為<lb/>
襄城太守累遷桓冲中軍諮議參軍大司馬桓温西征<lb/>
袁真朝廷空虚以波為建威將軍淮南内史領五千人<lb/>
<pb n="KR2d0006_WYG_148-70a"/>
鎮石頭夀陽平除尚書左丞不拜轉冠軍將軍南郡相<lb/>
時苻堅弟融圍雍州刺史朱序於襄陽波率衆八千救<lb/>
之以敵彊不敢進序竟陷沒波以畏懦免官後復以波<lb/>
為冠軍將軍累遷散騎常侍苻堅敗朝廷欲鎮靖北方<lb/>
出波督淮北諸軍冀州刺史以疾未行上䟽言事䟽奏<lb/>
而卒追贈前將軍子淡嗣元熈初為廬江太守隗伯父<lb/>
訥字令言有人倫鑒識初入洛見諸名士而歎曰王夷<lb/>
甫太鮮眀樂彦輔我所敬張茂先我所不解周𢎞武巧<lb/>
<pb n="KR2d0006_WYG_148-70b"/>
於用拙杜方叔拙於用長終於司𨽻校尉子疇字王喬<lb/>
少有美譽善談名理曾避亂塢壁賈胡百數欲害之疇<lb/>
無懼色援笳而吹之為出塞入塞之聲以動其㳺客之<lb/>
思於是羣胡皆垂泣而去之永嘉中位至司徒左長史<lb/>
尋為閻鼎所殺司空蔡謨每歎曰若使劉王喬得南渡<lb/>
司徒公之美選也又王導初拜司徒謂人曰劉王喬若<lb/>
過江我不獨拜公也其為名流之所推服如此疇兄子<lb/>
劭有才幹辟琅邪王丞相掾咸康世歴御史中丞侍中<lb/>
<pb n="KR2d0006_WYG_148-71a"/>
尚書豫章太守秩中二千石劭族子黄老太元中為尚<lb/>
書郎有義學注慎子老子並傳於世<lb/>
刁恊字元亮渤海饒安人也祖恭魏齊郡太守父攸武<lb/>
帝時御史中丞恊少好經籍博聞强記釋褐濮陽王文<lb/>
學轉太常博士本郡大中正成都王頴請為平北司馬<lb/>
後歴趙王倫相國參軍長沙王乂驃騎司馬及東嬴公<lb/>
騰鎮臨漳以恊為長史轉潁川太守永嘉初為河南尹<lb/>
未拜避難渡江元帝以為鎮東軍諮祭酒轉長史愍帝<lb/>
<pb n="KR2d0006_WYG_148-71b"/>
即位徴為御史中丞例不行元帝為丞相以恊為左長<lb/>
史中興初累拜尚書左僕射于時朝廷草創憲章未立<lb/>
朝廷無習舊儀者恊乆在中朝諳練舊事凡所制度皆<lb/>
禀於恊焉深為當時所稱許太興初遷尚書令在職數<lb/>
年加金紫光禄大夫令如故恊性剛悍與物多忤每崇<lb/>
上抑下故為王氏所疾又使酒放肆侵毁公卿見者莫<lb/>
不側目然悉力盡心志在匡救帝甚信任之以奴為兵<lb/>
取將吏客使轉運皆恊所建也衆庶怨望之及王敦搆<lb/>
<pb n="KR2d0006_WYG_148-72a"/>
逆上䟽罪恊帝使恊出督六軍既而王師敗績恊與劉<lb/>
隗俱侍帝於太極東除帝執恊隗手流涕嗚咽勸令避<lb/>
禍恊曰臣當守死不敢有貳帝曰今事逼矣安可不行<lb/>
乃令給恊隗人馬使自為計恊年老不堪騎乗素無恩<lb/>
紀募從者皆委之行至江東為人所殺送首於敦敦聽<lb/>
刁氏収葬之帝痛恊不免宻捕送恊首者而誅之敦平<lb/>
後周顗戴若思等皆被顯贈恊獨以出奔不在其例咸<lb/>
康中恊子彛上䟽訟之在位者多以眀帝之世襃貶已<lb/>
<pb n="KR2d0006_WYG_148-72b"/>
定非所得更議且恊不能抗節隕身乃出奔遇害不可<lb/>
復其官爵也丹陽尹殷融議曰王敦惡逆罪不容誅則<lb/>
恊之善亦不容賞若以忠非良圖謀事失算以此為責<lb/>
者蓋在於譏議之間耳即凶殘之誅以為國刑將何以<lb/>
沮勸乎當敦專逼之時慶賞威刑專自已出是以元帝<lb/>
慮深崇本以恊為比事由國計蓋不為私昔孔寧儀行<lb/>
父從君於昏楚復其位者君之黨故也况恊之比君在<lb/>
於義順且中興四佐位為朝首于時事窮計屈奉命違<lb/>
<pb n="KR2d0006_WYG_148-73a"/>
冦非為逃刑謂宜顯贈以眀忠義時庾氷輔政疑不能<lb/>
決左光禄大夫蔡謨與氷書言恊宜䝉顯贈以為死事<lb/>
者之勸氷然之事奏成帝詔曰恊情在忠主而失為臣<lb/>
之道故令王敦得託名公義而實肆私忌遂令社稷受<lb/>
屈元皇衘恥致禍之原豈不有由若極眀國典則曩刑<lb/>
非重今正當以恊之勤有可書敦之逆命不可長故議<lb/>
其事耳今可復恊本位加之册祭以眀有忠於君者纎<lb/>
介必顯雖於貶裁未盡然或足有勸矣於是追贈本官<lb/>
<pb n="KR2d0006_WYG_148-73b"/>
祭以太牢彛字大倫少遭家難王敦誅後彛斬讐人黨<lb/>
以首祭父墓詣廷尉請罪朝廷特宥之由是知名歴尚<lb/>
書吏部郎吳國内史累遷北中郎將徐兖二州刺史假<lb/>
節鎮廣陵卒於官子逵字伯道逵弟暢字仲逺次子𢎞<lb/>
字叔仁並歴顯職隆安中逵為廣州刺史領平越中郎<lb/>
將假節暢為始興相𢎞為冀州刺史兄弟子姪並不拘<lb/>
名行以貨殖為務有田萬頃奴婢數千人餘資稱是桓<lb/>
元簒位以逵為西中郎將豫州刺史鎮歴陽暢右衛將<lb/>
<pb n="KR2d0006_WYG_148-74a"/>
軍𢎞撫軍桓修司馬劉裕起義斬桓修時暢𢎞謀起兵<lb/>
襲裕裕遣劉毅討之暢伏誅𢎞亡不知所在逵在歴陽<lb/>
執劉裕參軍諸葛長民檻車送於桓元至當利而元敗<lb/>
送人共破檻出長民遂趣歴陽逵棄城而走為下人所<lb/>
執斬於石頭子姪無少長皆死惟小弟騁被宥為給事<lb/>
中尋謀反伏誅刁氏遂滅刁氏素殷富奴客縱横固吝<lb/>
山澤為京口之蠧裕散其資蓄令百姓稱力而取之彌<lb/>
日不盡時天下饑弊編户頼之以濟焉<lb/>
<pb n="KR2d0006_WYG_148-74b"/>
戴若思廣陵人也名犯髙祖廟諱祖烈吳左將軍父昌<lb/>
會稽太守若思有風儀性閑爽少好遊侠不拘操行遇<lb/>
陸機赴洛船裝甚盛遂與其徒掠之若思登岸據胡牀<lb/>
指麾同旅皆得其宜機察見之知非常人在舫屋上遥<lb/>
謂之曰卿才器如此乃復作刼邪若思感悟因流涕投<lb/>
劔就之機與言深加賞異遂與定交焉若思復舉孝亷<lb/>
入洛機薦之於趙王倫曰蓋聞繁弱登御然後髙墉之<lb/>
功顯孤竹在肆然後降神之曲成是以髙世之主必假<lb/>
<pb n="KR2d0006_WYG_148-75a"/>
逺邇之器藴匵之才思託大音之和伏見處士廣陵戴<lb/>
若思安窮樂志無風塵之慕砥節立行有井渫之潔誠<lb/>
東南之遺寳宰朝之竒璞也若得託足康衢則能結軌<lb/>
驥騄曜質廟廊必能垂光璵璠矣倫乃辟之除沁水令<lb/>
不就遂徃武陵省父時同郡人潘京素有理鑒名知人<lb/>
其父遣若思就京與語既而稱若思有公輔之才累轉<lb/>
東海王越軍諮祭酒出補豫章太守加振威將軍領義<lb/>
軍都督以討賊有功賜爵秣陵侯遷治書侍御史驃騎<lb/>
<pb n="KR2d0006_WYG_148-75b"/>
司馬拜散騎侍郎元帝召為鎮東右司馬將征杜弢加<lb/>
若思前將軍未發而杜弢滅帝為晉王以為尚書中興<lb/>
建為中䕶軍轉䕶軍將軍尚書僕射皆辭不拜出為征<lb/>
西將軍都督兖豫幽冀雍并六州諸軍事假節加散騎<lb/>
常侍發投刺王官千人為軍吏調揚州百姓家奴萬人<lb/>
為兵配之以散騎常侍王遐為軍司鎮夀陽與劉隗同<lb/>
出帝親幸其營勞勉將士臨發祖餞置酒賦詩若思至<lb/>
合肥而王敦舉兵請追若思還鎮京都進驃騎將軍與<lb/>
<pb n="KR2d0006_WYG_148-76a"/>
右衛將軍郭逸夾道築壘於大桁之北尋而石頭失守<lb/>
若思與諸軍攻石頭王師敗績若思率麾下百餘人赴<lb/>
宫受詔與公卿百官於石頭見敦敦問若思曰前日之<lb/>
戰有餘力乎若思不謝而答曰豈敢有餘但力不足耳<lb/>
又曰吾此舉動天下以為如何若思曰見形者謂之逆<lb/>
體誠者謂之忠敦笑曰卿可謂能言敦參軍吕猗昔為<lb/>
臺郎有刀筆才性尤姦諂若思為尚書惡其為人猗亦<lb/>
深憾焉至是乃説敦曰周顗戴若思皆有髙名足以惑<lb/>
<pb n="KR2d0006_WYG_148-76b"/>
衆近者之言曾無愧色公若不除恐有再舉之患為將<lb/>
来之憂耳敦以為然又素忌之俄而遣鄧嶽繆坦収若<lb/>
思而害之若思素有重望四海之士莫不痛惜焉賊平<lb/>
册贈右光禄大夫儀同三司諡曰簡若思弟邈字望之<lb/>
少好學尤精史漢才不逮若思儒博過之弱冠舉秀才<lb/>
尋遷太子洗馬出補西陽内史永嘉中元帝版行邵陵<lb/>
内史丞相軍諮祭酒出為征南軍司于時凡百草創學<lb/>
校未立邈上䟽請漸加修建帝納之於是始修禮學代<lb/>
<pb n="KR2d0006_WYG_148-77a"/>
劉隗為丹陽尹王敦作逆加左衛軍及敦得志而若思<lb/>
遇害邈坐免官敦誅後拜尚書僕射卒官贈衛將軍諡<lb/>
曰穆子謐嗣歴義興太守大司農<lb/>
周顗字伯仁安東將軍浚之子也少有重名神彩秀徹<lb/>
雖時輩親狎莫能媟也司徒掾同郡賁嵩有清操見顗<lb/>
歎曰汝潁固多竒士自頃雅道陵遲今復見周伯仁將<lb/>
振起舊風清我邦族矣廣陵戴若思東南之美舉秀才<lb/>
入洛素聞顗名徃候之終坐而出不敢顯其才辯顗從<lb/>
<pb n="KR2d0006_WYG_148-77b"/>
弟穆亦有美譽欲陵折顗顗陶然弗與之校於是人士<lb/>
益宗附之州郡辟命皆不就弱冠襲父爵武城侯拜祕<lb/>
書郎累遷尚書吏部郎東海王越子毗為鎮軍將軍以<lb/>
顗為長史元帝初鎮江左請為軍諮祭酒出為寧逺將<lb/>
軍荆州刺史領䕶南蠻校尉假節始到州而建平流民<lb/>
傅宻等叛迎蜀賊杜弢顗狼狽失據陶侃遣將吳寄以<lb/>
兵救之故顗得免因奔王敦於豫章敦留之軍司戴邈<lb/>
曰顗雖退敗未有蒞衆之咎徳望素重宜還復之敦不<lb/>
<pb n="KR2d0006_WYG_148-78a"/>
從帝召為揚威將軍兖州刺史顗還建康帝留顗不遣<lb/>
復以為軍諮祭酒尋轉右長史中興建補吏部尚書頃<lb/>
之以醉酒為有司所紏白衣領職復坐門生斫傷人免<lb/>
官太興初更拜太子少傅尚書如故顗上䟽讓曰臣退<lb/>
自循省學不通一經智不效一官止足良難未能守分<lb/>
遂忝顯職名位過量不悟天鑒忘臣頑弊乃欲使臣内<lb/>
管銓衡外忝傅訓質輕蟬翼事重千鈞此之不可不待<lb/>
識而眀矣若臣受負乗之責必貽聖朝惟塵之耻俯仰<lb/>
<pb n="KR2d0006_WYG_148-78b"/>
愧懼不知所圖詔曰紹幼冲便居儲副之貴當頼軌匠<lb/>
以祛䝉蔽望之儼然斯不言之益何學之習邪所謂與<lb/>
田蘇遊忘其鄙心者便當副吾意不宜冲讓轉尚書左<lb/>
僕射領吏部如故庾亮嘗謂顗曰諸人咸以君方樂廣<lb/>
顗曰何乃刻畫無鹽唐突西施也帝燕羣公於西堂酒<lb/>
酣從容曰今日名臣共集何如堯舜時邪顗因醉厲聲<lb/>
曰今雖同人主何得復比聖世帝大怒而起手詔付廷<lb/>
尉將加戮累日方赦之及出諸公就省顗曰近日之罪<lb/>
<pb n="KR2d0006_WYG_148-79a"/>
故知不至於死尋代戴若思為䕶軍將軍尚書紀瞻置<lb/>
酒請顗及王導等顗荒醉失儀復為有司所奏詔曰顗<lb/>
參副朝右職掌銓衡當敬慎徳音式是百辟屢以酒過<lb/>
為有司所䋲吾亮其極歡之情然亦是濡首之誡也顗<lb/>
必能克己復禮者今不加黜責初顗以雅望獲海内盛<lb/>
名後頗以酒失為僕射略無醒日時人號為三日僕射<lb/>
庾亮曰周侯末年所謂鳯徳之衰也顗在中朝時能飲<lb/>
酒一石及過江雖日醉每稱無對偶有舊對從北来顗<lb/>
<pb n="KR2d0006_WYG_148-79b"/>
遇之欣然乃出一石酒共飲各大醉及顗醒使視客已<lb/>
腐脅而死顗性寛裕而友愛過人弟暠嘗因酒瞋目謂<lb/>
顗曰君才不及弟何乃横得重名以所然蠟燭投之顗<lb/>
神色無忤徐曰阿奴火攻固出下筞耳王導甚重之嘗<lb/>
枕顗膝而指其腹曰卿此中何所有也答曰此中空洞<lb/>
無物然足容卿輩數百人導亦不以為忤又於導坐慠<lb/>
然嘯咏導曰卿欲希阮稽耶顗曰何敢近捨眀公逺希<lb/>
嵇阮及王敦搆逆温嶠謂顗曰大將軍此舉似有所在<lb/>
<pb n="KR2d0006_WYG_148-80a"/>
當無濫邪顗曰君少年未更事人主自非堯舜何能無<lb/>
失人臣豈可得舉兵以脅主共相推戴未能數年一旦<lb/>
如此豈云非亂乎處仲剛愎强忍狼抗無上其意寧有<lb/>
限邪既而王師敗績顗奉詔詣敦敦曰伯仁卿負我顗<lb/>
曰公戎車犯順下官親率六軍不能其事使王旅奔敗<lb/>
以此負公敦憚其辭正不知所答帝召顗於廣室謂之<lb/>
曰近日大事二宫無恙諸人平安大將軍故副所望邪<lb/>
顗曰二宫自如眀詔於臣等故未可知䕶軍長史郝嘏<lb/>
<pb n="KR2d0006_WYG_148-80b"/>
等勸顗避敦顗曰吾備位大臣朝廷喪敗寧可復草間<lb/>
求活外投胡越邪俄而與戴若思俱被収路經太廟顗<lb/>
大言曰天地先帝之靈賊臣王敦傾覆社稷枉殺忠臣<lb/>
陵虐天下神祗有靈當速殺敦無令縱毒以傾王室語<lb/>
未終収人以㦸傷其口流血至踵神色不變容止自若<lb/>
觀者皆為流涕遂於石頭南門外石上害之時年五十<lb/>
四顗之死也敦坐有一參軍樗蒱馬於博頭被殺因謂<lb/>
敦曰周家奕世令望而位不至公及伯仁將登而墮有<lb/>
<pb n="KR2d0006_WYG_148-81a"/>
似下官此馬敦曰伯仁總角於東宫相遇一靣披襟便<lb/>
許之三事何圖不幸自貽王法敦素憚顗毎見顗輙靣<lb/>
熱雖復冬月扇靣手不得休敦使繆坦籍顗家収得素<lb/>
簏數枚盛故絮而已酒五甕米數石在位者服其清約<lb/>
敦平後追贈左光禄大夫儀同三司諡曰康祀以少牢<lb/>
初敦之舉兵也劉隗勸帝盡誅諸王司空導率羣從詣<lb/>
闕請罪值顗將入導呼顗謂曰伯仁以百口累卿顗直<lb/>
入不顧既見帝言導忠誠申救甚至帝納其言顗喜飲<lb/>
<pb n="KR2d0006_WYG_148-81b"/>
酒致醉而出導仍在門又呼顗不與言顧左右乃曰今<lb/>
年殺諸賊奴取金印如斗大繋肘既出又上表眀導言<lb/>
甚切至導不知救已而甚衘之敦既得志問導曰周顗<lb/>
戴若思南北之望當登三司無所疑也導不答又曰若<lb/>
不三司便應令僕邪又不答敦曰若不爾正當誅爾導<lb/>
又無言導後料檢中書故事見顗表救已殷勤欵至導<lb/>
執表流涕悲不自勝告其諸子曰吾雖不殺伯仁伯仁<lb/>
由我而死幽㝠之中負此良友顗三子閔恬頥閔字子<lb/>
<pb n="KR2d0006_WYG_148-82a"/>
騫方直有父風歴衡陽建安臨川太守侍中中領軍吏<lb/>
部尚書尚書左僕射加中軍將軍轉䕶軍領祕書監卒<lb/>
追贈金紫光禄大夫諡曰烈無子以弟頥長子琳為嗣<lb/>
琳仕至東陽太守恬頥並歴郡守琳少子文驃騎諮議<lb/>
參軍<lb/>
應詹字思逺汝南南頓人魏侍中璩之孫也詹幼孤為<lb/>
祖母所養年十餘嵗祖母又終居喪毁頓杖而後起遂<lb/>
以孝聞家富於財年又稚弱乃請族人共居委以資産<lb/>
<pb n="KR2d0006_WYG_148-82b"/>
情若至親世以此異焉弱冠知名性質素𢎞雅物雖犯<lb/>
而弗之校以學蓺文章稱司徒何劭見之曰君子哉若<lb/>
人初辟公府為太子舎人趙王倫以為征東長史倫誅<lb/>
坐免成都王頴辟為掾時驃騎從事中郎諸葛玫委長<lb/>
沙王乂奔鄴盛稱乂之非玫浮躁有才辯臨漳人士無<lb/>
不詣之詹與玫有舊歎曰諸葛仁林何與樂毅之相詭<lb/>
乎卒不見之玫聞甚愧鎮南大將軍劉𢎞詹之祖舅也<lb/>
請為長史謂之曰君器識宏深後當代老子於荆南矣<lb/>
<pb n="KR2d0006_WYG_148-83a"/>
仍委以軍政𢎞著績漢南詹之力也遷南平太守王澄<lb/>
為荆州假詹督南平天門武陵三郡軍事及洛陽傾覆<lb/>
詹攘袂流涕勸澄赴援澄使詹為檄詹下筆便成辭義<lb/>
壯烈見者慷慨然竟不能從之也天門武陵谿蠻並反<lb/>
詹討降之時政令不一諸蠻怨望並謀背叛詹召蠻酋<lb/>
破銅劵與盟由是懐詹數郡無虞其後天下大亂詹境<lb/>
獨全百姓歌之曰亂離既普殆為灰朽僥倖之運頼兹<lb/>
應后嵗寒不凋孤境獨守拯我塗炭恵隆邱阜潤同江<lb/>
<pb n="KR2d0006_WYG_148-83b"/>
海恩猶父母鎮南將軍山簡復假詹督五郡軍事會蜀<lb/>
賊杜疇作亂来攻詹郡力戰摧之詹尋與陶侃破杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
於長沙賊中金寳溢目詹一無所取唯収圖書莫不歎<lb/>
之元帝假詹建武將軍王敦又上詹監巴東五郡軍事<lb/>
賜爵永陽鄉侯陳人王冲擁衆荆州素服詹名迎為刺<lb/>
史詹以冲等無頼棄還南平冲亦不怨其得人情如此<lb/>
遷益州刺史領巴東監軍詹之出郡也士庶攀車號泣<lb/>
若戀所生俄拜後軍將軍詹上䟽陳便宜曰先王設官<lb/>
<pb n="KR2d0006_WYG_148-84a"/>
使君有常尊臣有定卑上無茍且之志下無覬覦之心<lb/>
下至亡秦罷侯置守本替末陵綱紀廢絶漢興雖未能<lb/>
興復舊典猶雜建侯守故能享年享世殆參古迹今大<lb/>
荒之後制度改創宜因斯會釐正憲則先舉聖徳元㓛<lb/>
以為封首則聖世之化比隆唐虞矣又言宜修立辟雍<lb/>
崇眀教義元帝雅重其才深納之頃之出補吳國内史<lb/>
以公事免鎮北將軍劉隗出鎮以詹為軍司加散騎常<lb/>
侍累遷光禄勲詹以王敦専制自樹故優㳺諷諌無所<lb/>
<pb n="KR2d0006_WYG_148-84b"/>
摽眀及敦作逆眀帝問詹計將安出詹厲然慷慨曰陛<lb/>
下宜奮赫斯之威臣等負戈前驅庶慿宗廟之靈有征<lb/>
無戰如其不然王室必危帝以詹為都督前鋒軍事䕶<lb/>
軍將軍假節都督朱雀橋南賊從竹格渡江詹與建威<lb/>
將軍趙允等撃敗之斬賊率杜發梟首數千級賊平封<lb/>
觀陽縣侯食邑一千六百户賜絹五千疋表上不受詔<lb/>
不許遷使持節都督江州諸軍事平南將軍江州刺史<lb/>
詹將行上䟽曰夫𢎞濟兹務在乎官人今南北雜錯屬<lb/>
<pb n="KR2d0006_WYG_148-85a"/>
託者無保負之累而輕舉所知此博采所以未精職理<lb/>
所以多闕今凡有所用宜隨其能否而與舉主同乎襃<lb/>
貶則人有愼舉之恭官無廢職之咎昔冀缺有功胥臣<lb/>
䝉先茅之賞子玉敗軍子文受蒍賈之責古既有之今<lb/>
亦宜然漢朝使刺史行部乗傳奏事猶恐不足以辨彰<lb/>
幽明𢎞宣政道故復有繡衣直指今之艱弊過於徃昔<lb/>
宜分遣黄散若中書郎等循行天下觀採得失舉善彈<lb/>
違斷截茍且則人不敢為非矣漢宣帝時二千石有居<lb/>
<pb n="KR2d0006_WYG_148-85b"/>
職修明者則入為公卿其不稱職免官者皆遷為平人<lb/>
懲勸必行故歴世長乆中間以來遷不足競免不足懼<lb/>
或有進而失意退而得分蒞官雖美當以素論降替在<lb/>
職實劣直以舊望登叙校㳺談為多少不以事實為先<lb/>
後以此責成臣未見其兆也今宜峻左降舊制可二千<lb/>
石免官三年乃得叙用長史六年户口折半道里倍之<lb/>
此法必明使天下知官難得而易失必人愼其職朝無<lb/>
惰官矣都督可課佃二十頃州十頃郡五頃縣三頃皆<lb/>
<pb n="KR2d0006_WYG_148-86a"/>
取文武吏醫卜不得撓亂百姓三臺九府中外諸軍有<lb/>
可減損皆令附農市息末伎道無游人不過一熟豐穰<lb/>
可必然後重居職之俸使禄足以代耕頃大事之後遐<lb/>
邇皆想宏畧而寂然未副宜早振綱領肅起羣望時王<lb/>
敦新平人情未安詹撫而懐之莫不得其歡心百姓賴<lb/>
之疾篤與陶侃書勉侃令建功業遂卒咸和六年也時<lb/>
年五十三冊贈鎮南大將軍儀同三司諡曰烈祠以太<lb/>
牢子元嗣位至散騎侍郎元弟誕有器幹歴六郡太守<lb/>
<pb n="KR2d0006_WYG_148-86b"/>
龍驤將軍追贈冀州刺史初京兆韋泓喪亂之際親屬<lb/>
遇飢疫並盡客游洛陽素聞詹名遂依託之詹與分甘<lb/>
共苦情若兄弟遂隨從積年為營伉儷置居宅并薦之<lb/>
於元帝帝即辟之泓後位至少府卿既受詹生成之惠<lb/>
詹卒遂製朋友之服哭止宿草追趙氏祀程嬰杵臼之<lb/>
義祭詹終身<lb/>
甘卓字季思丹陽人秦丞相茂之後也曾祖寜為吳將<lb/>
祖述仕吳為尚書父昌太子太傅吳平卓退居自守郡<lb/>
<pb n="KR2d0006_WYG_148-87a"/>
命主簿功曹察孝亷州舉秀才為吳王常侍討石冰以<lb/>
功賜爵都亭侯東海王越引為參軍出補離狐令卓見<lb/>
天下大亂棄官東歸前至歴陽與陳敏相遇敏甚悦共<lb/>
圖縱横之計遂為其子景娶卓女深相結託㑹周玘唱<lb/>
義宻使錢廣攻敏弟昶敏遣卓討廣頓朱雀橋南會廣<lb/>
殺昶玘告丹陽太守顧榮共邀説卓卓素敬服榮且以<lb/>
昶死懐懼良久乃從之遂詐疾迎女斷橋収船南岸共<lb/>
滅敏傳首于京都元帝初渡江授卓前鋒都督揚威將<lb/>
<pb n="KR2d0006_WYG_148-87b"/>
軍歴陽内史其後討周馥征杜弢屢經苦戰多所擒獲<lb/>
以前後功進爵南鄉侯拜豫章太守尋遷湘州刺史將<lb/>
軍如故復進爵于湖侯中興初以邊冦未靖學校陵遲<lb/>
特聼不試孝亷而秀才猶依舊䇿試卓上疏以為答問<lb/>
損益當湏博通古今明逹政體必求諸墳索乃堪其舉<lb/>
臣所忝州往遭宼亂學校久替人士流播不得比之餘<lb/>
州䇿試之由當藉學功謂宜同孝亷例申與期限疏奏<lb/>
朝議不許卓於是精加隱括備禮舉桂陽谷儉為秀才<lb/>
<pb n="KR2d0006_WYG_148-88a"/>
儉辭不獲命州厚禮遣之諸州秀才聞當考試皆憚不<lb/>
行唯儉一人到臺遂不復䇿試儉耻其州少士乃表求<lb/>
試以髙第除中郎儉少有志行寒苦自立博渉經史于<lb/>
時南土凋荒經籍道息儉不能逺求師友唯在家研精<lb/>
雖所得實深未有名譽又耻衒耀取逹遂歸終身不仕<lb/>
卒於家卓尋遷安南將軍梁州刺史假節都督沔江諸<lb/>
軍鎮襄陽卓外柔内剛為政簡惠善於綏撫估稅悉除<lb/>
市無二價州境所有魚池先恒責稅卓不收其利皆給<lb/>
<pb n="KR2d0006_WYG_148-88b"/>
貧民西土稱為惠政王敦稱兵遣使告卓卓乃偽許而<lb/>
心不同之及敦升舟而卓不赴使參軍孫䨇詣武昌諫<lb/>
止敦敦聞䨇言大驚曰甘侯前語吾云何而更有異正<lb/>
當慮吾危朝廷邪吾今下唯除姦㐫耳卿還言之事濟<lb/>
當以甘侯作公䨇還報卓卓不能决或說卓且偽許敦<lb/>
待敦至都而討之卓曰昔陳敏之亂吾亦先從後圖而<lb/>
論者謂懼逼而謀之雖吾情本不爾而事實有似心恒<lb/>
愧之今若復爾誰能明我時湘州刺史譙王承遣主簿<lb/>
<pb n="KR2d0006_WYG_148-89a"/>
鄧騫說卓曰劉大連雖乗權寵非有害於天下也大將<lb/>
軍以其私憾稱兵象魏雖託討亂之名實失天下之望<lb/>
此忠臣義士匡救之時也昔魯連匹夫猶懐蹈海之志<lb/>
况受任方伯位同體國者乎今若因天人之心唱桓文<lb/>
之舉杖大順以討逆節擁義兵以勤王室斯千載之運<lb/>
不可失也卓笑曰桓文之事豈吾所能至於盡力國難<lb/>
乃其心也當共詳思之參軍李梁說卓曰昔隗囂亂隴<lb/>
右竇融保河西以歸光武今日之事有似於此將軍有<lb/>
<pb n="KR2d0006_WYG_148-89b"/>
重名於天下但當推亡固存坐而待之使大將軍勝方<lb/>
當崇將軍以方面之重如其不勝朝廷必以將軍代之<lb/>
何憂不富貴而釋此廟勝决存亡於一戰邪騫謂梁曰<lb/>
光武創業中國未平故隗囂斷隴右竇融兼河西各據<lb/>
一方鼎足之勢故得文服天子從容顧望及海内已定<lb/>
君臣正位終於隴右傾覆河西入朝何則向之文服義<lb/>
所不容也今將軍於本朝非竇融之喻也襄陽之於大<lb/>
府非河西之固也且人臣之義安忍國難而不陳力何<lb/>
<pb n="KR2d0006_WYG_148-90a"/>
以北面於天子邪使大將軍平劉隗還武昌贈石城之<lb/>
守絶荆湘之粟將軍安歸乎勢在人手而曰我處廟勝<lb/>
未之聞也卓尚遲疑未决騫又謂卓曰今既不義舉又<lb/>
不承大將軍檄此必至之禍愚智所見也且議者之所<lb/>
難以彼疆我弱是不量虚實者也今大將軍兵不過萬<lb/>
餘其留者不能五千而將軍見衆既倍之矣將軍威名<lb/>
天下所聞也北府精銳戰勝之兵也擁彊衆藉威名杖<lb/>
節而行豈王含所能御哉遡流之衆勢不自救將軍之<lb/>
<pb n="KR2d0006_WYG_148-90b"/>
舉武昌若摧枯拉朽何所顧慮乎武昌既定據其軍實<lb/>
鎮撫二州施惠士卒使還者如歸此吕䝉所以剋敵也<lb/>
如是大將軍可不戰而自潰今釋必勝之䇿安坐以待<lb/>
危亡不可言知計矣願將軍熟慮之時敦以卓不至慮<lb/>
在後為變遣參軍樂道融苦要卓俱下道融本欲背敦<lb/>
因說卓襲之語在融傳卓既素不欲從敦得道融說遂<lb/>
决曰吾本意也乃與巴東監軍栁純南平太守夏侯承<lb/>
宜都太守譚該等十餘人俱露檄逺近陳敦肆逆率所<lb/>
<pb n="KR2d0006_WYG_148-91a"/>
統致討遣參軍司馬讚孫䨇奉表詣臺參軍羅英至廣<lb/>
州與陶侃剋期參軍鄧騫虞冲至長沙令譙王承堅守<lb/>
征西將軍戴若思在江西先得卓書表上之臺内皆稱<lb/>
萬歲武昌大驚傳卓軍至人皆奔散詔書遷卓為鎮南<lb/>
大將軍侍中都督荆梁二州諸軍事荆州牧梁州刺史<lb/>
如故陶侃得卓信即遣參軍髙寳率兵下卓雖懐義正<lb/>
而性不果毅且年老多疑計慮猶豫軍次猪口累旬不<lb/>
前敦大懼遣卓兄子行參軍卭求和謝卓曰君此自是<lb/>
<pb n="KR2d0006_WYG_148-91b"/>
臣節不相責也吾家計急不得不爾想便旋軍襄陽當<lb/>
更結好時王師敗績敦求臺騶虞幡駐卓卓聞周顗戴<lb/>
若思遇害流涕謂卭曰吾之所憂正謂今日每得朝廷<lb/>
人書常以胡冦為先不悟忽有蕭墻之禍且使聖上元<lb/>
吉太子無恙吾臨敦上流亦未敢便危社稷吾適徑據<lb/>
武昌敦勢逼必刼天子以絶四海之望不如還襄陽更<lb/>
思後圖即命旋軍都尉秦康說卓曰今分兵取敦不難<lb/>
但斷彭澤上下不得相赴自然離散可一戰擒也將軍<lb/>
<pb n="KR2d0006_WYG_148-92a"/>
既有忠節中道而廢更為敗軍將恐將軍之下亦各便<lb/>
求西遷不可得守也卓不能從樂道融亦日夜勸卓速<lb/>
下卓性先寛和忽便彊塞徑還襄陽意氣騷擾舉動失<lb/>
常自照鏡不見其頭視庭樹而頭在樹上心甚惡之其<lb/>
家金櫃鳴聲似槌鏡清而悲巫云金櫃將離是以悲鳴<lb/>
主簿何無忌及家人皆勸令自警卓轉更狠愎聞諫輙<lb/>
怒方散兵大佃而不為備功曹榮建固諫不納襄陽太<lb/>
守周慮等宻承敦意知卓無備詐言湖中多魚勸卓遣<lb/>
<pb n="KR2d0006_WYG_148-92b"/>
左右皆捕魚乃襲害卓于寢傳首於敦四子散騎郎蕃<lb/>
等皆被害太寜中追贈驃騎將軍諡曰敬鄧騫字長真<lb/>
長沙人少有志氣為鄉鄰所重嘗推誠行已能以正直<lb/>
全於多難之時刺史譙王承命為主簿使說甘卓卓留<lb/>
為參軍欲與同行以老母辭卓而反承為魏乂所敗以<lb/>
虞悝兄弟為承黨乂盡誅之而求騫甚急鄉人皆為之<lb/>
懼騫笑曰欲用我耳彼新得州多殺忠良是其求賢之<lb/>
時豈以行人為罪乃往詣乂乂喜曰君所謂古之解揚<lb/>
<pb n="KR2d0006_WYG_148-93a"/>
也以為别駕騫有節操忠信兼識量宏逺善與人交久<lb/>
而益敬太尉庾亮稱之以為長者歴武陵始興太守遷<lb/>
大司農卒於官<lb/>
卞壼字望之濟隂寃句人也祖統琅邪内史父粹以清<lb/>
辯鑒察稱兄弟六人並登宰府世稱卞氏六龍元仁無<lb/>
䨇元仁粹字也弟裒嘗忤其郡將郡將怒訐其門内之<lb/>
私粹遂以不訓見譏議陵遲積年惠帝初為尚書郎楊<lb/>
駿執政人多附㑹而粹正直不阿及駿誅超拜右丞封<lb/>
<pb n="KR2d0006_WYG_148-93b"/>
成陽子稍遷至右軍將軍張華之誅粹以華壻免官齊<lb/>
王冏輔政為侍中中書令進爵為公及長沙王乂專權<lb/>
粹立朝正色乂忌而害之初粹如厠見物若兩眼俄而<lb/>
難作壼弱冠有名譽司兖二州齊王冏辟皆不就遇家<lb/>
禍還鄉里永嘉中除著作郎襲父爵征東將軍周馥請<lb/>
為從事中郎不就遭本州傾覆東依妻兄徐州刺史裴<lb/>
盾盾以壼行廣陵相元帝鎮建鄴召為從事中郎委以<lb/>
選舉甚見親仗出為明帝東中郎長史遭繼母憂既葬<lb/>
<pb n="KR2d0006_WYG_148-94a"/>
起復舊職固辭不就元帝遣中使敦逼壼牋自陳辭甚<lb/>
哀苦帝遂不奪其志服闋為世子師壼前後居師佐之<lb/>
任盡匡輔之節一府貴而憚焉中興建補太子中庻子<lb/>
轉散騎常侍侍講東宫遷太子詹事以公事免尋復職<lb/>
轉御史中丞忠於事上權貴屏跡時淮南小中正王式<lb/>
繼母前夫終更適式父式父終䘮服訖議還前夫家前<lb/>
夫家亦有繼子奉飬至終遂合𦵏於前夫式自云父臨<lb/>
終母求去父許諾於是制出母齊衰朞壼奏曰就如式<lb/>
<pb n="KR2d0006_WYG_148-94b"/>
父臨終許諾必也正名依禮為無所據若父有命湏顯<lb/>
七出之責當存時棄之無縁以絶義之妻留家制服若<lb/>
式父臨困謬亂使去留自由者此必為相要以非禮則<lb/>
存亡何所得従式宜正之以禮魏顆父命不従其亂陳<lb/>
乾昔欲以二婢殉其子以非禮不従春秋禮記善之並<lb/>
以妾媵猶正以禮况其母乎式母於夫生事奉終非為<lb/>
既絶之妻夫亡制服不為無義之婦自云守節非為更<lb/>
嫁離絶之斷在夫沒之後夫之既沒是其従子之日而<lb/>
<pb n="KR2d0006_WYG_148-95a"/>
式以為出母此母以子出也致使存無所容居沒無所<lb/>
託也寄命於他人之門埋尸於無名之塜若式父亡後<lb/>
母尋沒於式家必不以為出母明矣許諾之命一耳以<lb/>
為母於同居之時至沒前子之門而不以為母此為制<lb/>
離絶於二居裁出否於意斷離絶之斷非式而誰假使<lb/>
二門之子皆此母之生母戀前子求去求絶非禮於後<lb/>
家還反又非禮於前門去不可去還不可還則為無寄<lb/>
之人也式必内盡匡諫外極防閑不絶明矣何至守不<lb/>
<pb n="KR2d0006_WYG_148-95b"/>
移於至親畧情理於假繼乎繼母如母聖人之教式為<lb/>
國士閨門之内犯禮違義開闢未有於父則無追亡之<lb/>
善於母則無孝敬之道存則去留自由亡則合𦵏路人<lb/>
可謂生事不以禮死𦵏不以禮者也虧損世教不可以<lb/>
居人倫詮正之任案侍中司徒臨潁公組敷宣五教實<lb/>
在任人而含容違禮曽不貶黜揚州大中正侍中平望<lb/>
亭侯㒯淮南大中正散騎侍郎𢎞顯執邦論朝野取信<lb/>
不能率禮正違崇孝敬之教並為不勝其任請以見事<lb/>
<pb n="KR2d0006_WYG_148-96a"/>
免組㒯𢎞官大鴻臚削爵土廷尉結罪䟽奏詔特原組<lb/>
等式付鄉邑清議廢棄終身壼遷吏部尚書王含之難<lb/>
加中軍将軍含滅以功封建興縣公尋遷領軍将軍明<lb/>
帝不豫領尚書令與王導等俱受顧命輔㓜主復拜右<lb/>
将軍加給事中尚書令帝崩成帝即位羣臣進璽司徒<lb/>
王導以疾不至壼正色於朝曰王公豈社稷之臣邪大<lb/>
行在殯嗣皇未立寧是人臣辭疾之時導聞之輿疾而<lb/>
至皇太后臨朝壼與庾亮對直省中共參機要時召南<lb/>
<pb n="KR2d0006_WYG_148-96b"/>
陽樂謨為郡中正潁川庾怡為廷尉評謨怡各稱父命<lb/>
不就壼奏曰人無非父而生職無非事而立有父必有<lb/>
命居職必有悔有家各私其子此為王者無人職不軌<lb/>
物官不立政如此則先聖之言廢五教之訓塞君臣之<lb/>
道散上下之化替矣樂廣以平夷稱庾珉以忠篤顯受<lb/>
寵聖世身非已有况及後嗣而可専哉所居之職若順<lb/>
夫羣心則戰戍者之父母皆當以命子不以䖏也若順<lb/>
謨父之意則人皆不為郡中正人倫廢矣順怡父之意<lb/>
<pb n="KR2d0006_WYG_148-97a"/>
人皆不為獄官則刑辟息矣凡如是者其可聽歟若不<lb/>
可聽何以許謨怡之得稱父命乎此為謨以名父子可<lb/>
以虧法怡是親戚可以自専以此二塗服人示世臣所<lb/>
未悟也宜一切班下不得以私廢公絶其表䟽以為永<lb/>
制朝議以為然謨怡不得已各居所職是時王導稱疾<lb/>
不朝而私送車騎将軍欷鑒壼奏以導虧法従私無大<lb/>
臣之節御史中丞鍾雅阿撓王典不加凖繩並請免官<lb/>
雖事寝不行舉朝震肅壼斷裁切直不畏彊禦皆此類<lb/>
<pb n="KR2d0006_WYG_148-97b"/>
也壼幹實當官以褒貶為己任勤於吏事欲軌正督世<lb/>
不肯茍同時好然性不𢎞裕才不副意故為諸名士所<lb/>
少而無卓爾優譽明帝深器之於諸大臣而最任職阮<lb/>
孚每謂之曰卿常無閑㤗常如含瓦石不亦勞乎壼曰<lb/>
諸君以道徳恢𢎞風流相尚執鄙吝者非壼而誰時貴<lb/>
游子弟多慕王澄謝鯤為逹壼厲色於朝曰悖禮傷教<lb/>
罪莫斯甚中朝傾覆實由於此欲推奏之王導庾亮不<lb/>
従乃止然而聞者莫不折節時王導以勲徳輔政成帝<lb/>
<pb n="KR2d0006_WYG_148-98a"/>
每幸其宅嘗拜導妻曹氏侍中孔恒密表不宜拜導聞<lb/>
之曰王茂𢎞駑痾耳若卞望之之巖巖刁元亮之察察<lb/>
戴若思之峰岠當敢爾邪壼亷潔儉素居甚貧約息當<lb/>
㛰詔特賜錢五十萬固辭不受後患面創累乞解職拜<lb/>
光禄大夫加散騎常侍時庾亮将徵蘇峻言於朝曰峻<lb/>
狼子野心終必為亂今日徵之縦不順命為禍猶淺若<lb/>
復經年為惡滋蔓不可復制此是晁錯勸漢景帝早削<lb/>
七國事也當時議者無以易之壼固争謂亮曰峻擁彊<lb/>
<pb n="KR2d0006_WYG_148-98b"/>
兵多藏無賴且逼近京邑路不終朝一旦有變易為蹉<lb/>
跌宜深思逺慮恐未可倉卒亮不納壼知必敗與平南<lb/>
将軍温嶠書曰元規召峻意定懐此於邑温生足下奈<lb/>
此事何吾今所慮是國之大事且峻已出狂意而召之<lb/>
更速必縦其羣惡以向朝廷朝廷威力誠桓桓交湏接<lb/>
鋒履刄尚不知便可即擒不王公亦同此情吾與之争<lb/>
甚懇切不能如之何本出足下為外藩任而今恨出足<lb/>
下在外若卿在内俱諌必當相従今内外戒嚴四方有<lb/>
<pb n="KR2d0006_WYG_148-99a"/>
備峻凶狂必無所至耳恐不能使無傷如何壼司馬任<lb/>
台勸壼宜畜良馬以備不虞壼笑曰以逆順論之理無<lb/>
不濟若萬一不然豈湏馬哉峻果稱兵壼復為尚書令<lb/>
右将軍領右衛将軍餘官如故峻至東陵口詔以壼都<lb/>
督大桁東諸軍事假節復加領軍将軍給事中壼率郭<lb/>
黙趙允等與峻大戰於陵西為峻所破壼與鍾雅皆退<lb/>
還死傷者以千數壼雅並還節詣闕謝罪峻進攻青谿<lb/>
壼與諸軍距擊不能禁賊放火燒宮寺六軍敗績壼時<lb/>
<pb n="KR2d0006_WYG_148-99b"/>
發背創猶未合力疾而戰率厲散衆及左右吏數百人<lb/>
攻賊麾下苦戰遂死之時年四十八二子眕盱見父沒<lb/>
相随赴賊同時見害峻平朝議贈壼左光禄大夫加散<lb/>
騎常侍尚書郎𢎞納議以為死事之臣古今所重卞令<lb/>
忠貞之節當書於竹帛今之追贈實未副衆望謂宜加<lb/>
鼎司之號以旌忠烈之勲司徒王導見議進贈驃騎将<lb/>
軍加侍中訥重議猶以為未厭衆望於是改贈壼侍中<lb/>
驃騎将軍開府儀同三司諡曰忠貞祠以太牢贈世子<lb/>
<pb n="KR2d0006_WYG_148-100a"/>
眕散騎侍郎眕弟盱奉車都尉眕母裴氏撫二子尸哭<lb/>
曰父為忠臣汝為孝子夫何恨乎徵士翟湯聞之嘆曰<lb/>
父死於君子死於父忠孝之道萃於一門眕子誕嗣咸<lb/>
康六年成帝追思壼下詔曰壼立朝忠恪䘮身凶冦所<lb/>
封懸逺租秩薄少妻息不贍以為慨然可給實口廪其<lb/>
後盗發壼墓尸僵鬢髪蒼白面如生兩手悉拳爪甲穿<lb/>
達手背安帝詔給錢十萬以修塋兆壼第三子瞻位至<lb/>
廣州刺史瞻弟耽尚書郎壼従父兄敦字仲仁父俊清<lb/>
<pb n="KR2d0006_WYG_148-100b"/>
貞有識檢以名理著稱其鄉人郤詵恃才陵慠俊兄弟<lb/>
俊等亦以門盛輕詵相視如讎詵以楊駿故吏被繫俊<lb/>
時為尚書郎案其獄詵懼不免俊平心斷决正之詵卒<lb/>
以免而猶不悛後為左丞復奏陷卞氏俊歴位汝南相<lb/>
廷尉卿敦弱冠任州郡辟司空府稍遷太子舎人尚書<lb/>
郎朝士多稱之東海王越聞召以為主簿王彌逼洛敦<lb/>
及胡母輔之勸越擊王彌而王衍潘滔共執不聽敦廷<lb/>
争苦至衆咸壮之出補汝南内史元帝之為鎮東請為<lb/>
<pb n="KR2d0006_WYG_148-101a"/>
軍諮祭酒不就征南将軍山簡以為司馬尋而王如杜<lb/>
曾相繼為亂簡乃使敦監沔北七郡軍事振威将軍領<lb/>
江夏相戍夏口敦攻討沔中皆平既而杜弢冦湘中加<lb/>
敦征討大都督伐弢有功賜爵安陵亭侯鎮東大将軍<lb/>
王敦請為軍司中興建拜太子左衛率時石勒侵逼淮<lb/>
泗帝備求良将可以式遏邉境者公卿舉敦除征虜将<lb/>
軍徐州刺史鎮泗口及勒寇彭城敦自度力不能支與<lb/>
征北将軍王䆳退保盱眙賊勢遂張淮北諸軍多為所<lb/>
<pb n="KR2d0006_WYG_148-101b"/>
陥竟以畏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貶秩三等為鷹揚将軍徵拜大司農王敦<lb/>
表為征虜将軍都督石頭軍事明帝之討王敦也以為<lb/>
鎮南将軍假節事平更拜尚書以功封益陽侯徙光禄<lb/>
勲出為都督安南将軍湘州刺史假節尋進征南将軍<lb/>
固辭不拜蘇峻反温嶠庾亮移檄征鎮同赴京師敦擁<lb/>
兵不下又不給軍糧唯遣督護荀璲領數百人随大軍<lb/>
而已時朝野莫不怪歎陶侃亦切齒忿之峻平侃奏敦<lb/>
阻軍顧望不赴國難無大臣之節請檻車収付廷尉丞<lb/>
<pb n="KR2d0006_WYG_148-102a"/>
相王導以䘮亂之後宜加寛宥轉安南将軍廣州刺史<lb/>
病不之職徵為光禄大夫領少府敦既不討蘇峻常懐<lb/>
愧恥名論自此虧矣尋以憂卒追贈本官加散騎常侍<lb/>
諡曰敬子淊嗣<lb/>
劉超字世瑜琅邪臨沂人漢城陽景王章之後也章七<lb/>
世孫封臨沂縣慈鄉侯子孫因家焉父和為琅邪國上<lb/>
軍将軍超有志尚為縣小吏稍遷琅邪國記室掾以忠<lb/>
謹清慎為元帝所㧞恒親侍左右遂従渡江轉安東府<lb/>
<pb n="KR2d0006_WYG_148-102b"/>
舎人専掌文檄相府建又為舎人于時天下擾亂伐叛<lb/>
討貳超自以職在近密而書跡與帝手筆相類乃絶不<lb/>
與人交書時出休沐閉門不通賔客由是漸得親密以<lb/>
左右勤勞賜爵原鄉亭侯食邑七百户轉行參軍中興<lb/>
建為中書舎人拜騎都尉奉朝請時臺閣初建庻績未<lb/>
康超職典文翰而畏慎静密彌見親待加以䖏身清苦<lb/>
衣不重帛家無儋石之儲每帝所賜皆固辭曰凡陋小<lb/>
臣横竊賞錫無徳而禄殃咎是懼帝嘉之不奪其志尋<lb/>
<pb n="KR2d0006_WYG_148-103a"/>
出補句容令推誠於物為百姓所懐常年賦税主者常<lb/>
自四出結評百姓家貲至超但作大函村别付之使各<lb/>
自書家産投函中訖送還縣百姓依實投上課輸所入<lb/>
有踰常年入為中書通事郎以父憂去官既𦵏屬王敦<lb/>
稱兵詔超復職又領安東上将軍尋六軍敗散唯超按<lb/>
兵直衛帝感之遣歸終䘮禮及錢鳯構禍超招合義士<lb/>
従明帝征鳯事平以功封零陵伯超家貧妻子不贍帝<lb/>
手詔褒之賜以魚米超辭不受超後湏純色牛市不可<lb/>
<pb n="KR2d0006_WYG_148-103b"/>
得啟買官外廐牛詔便以賜之出為義興太守未㡬徵<lb/>
拜中書侍郎拜受往還朝廷莫有知者會帝崩穆后臨<lb/>
朝遷射聲校尉時軍校無兵義興人多義随超因統其<lb/>
衆以宿衛號為君子營咸和初遭母憂去官衰服不離<lb/>
身朝夕號泣朔望輙歩至墓所哀感路人及蘇峻謀逆<lb/>
超代趙允為左衛将軍時京邑大亂朝士多遣家人入<lb/>
東避難義興故吏欲迎超家而超不聽盡以妻孥䖏宫<lb/>
内及王師敗績王導以超為右衛将軍親侍成帝屬太<lb/>
<pb n="KR2d0006_WYG_148-104a"/>
后崩軍衛禮章頓闕超躬率将士奉營山陵峻遷車駕<lb/>
石頭時天大雨道路沉陥超與侍中鍾雅歩侍左右賊<lb/>
給馬不肯騎而悲哀慷慨峻聞之甚不平然未敢加害<lb/>
而以其所親信許方等補司馬督殿中監外託宿衛内<lb/>
實防禦超等時饑饉米貴峻等問遺一無所受繾綣朝<lb/>
夕臣節愈恭帝時年八嵗雖幽厄之中超猶啓授孝經<lb/>
論語温嶠等至峻猜忌朝士而超為帝所親遇疑之尤<lb/>
甚後王導出奔超與懐徳令匡術建康令管斾等密謀<lb/>
<pb n="KR2d0006_WYG_148-104b"/>
将欲奉帝而出未及期事泄峻使任讓将兵入収超及<lb/>
鍾雅帝抱持悲泣曰還我侍中右衛任讓不奉詔因害<lb/>
之及峻平任讓與陶侃有舊侃欲特不誅之乃請於帝<lb/>
帝曰讓是殺我侍中右衛者不可宥由是遂誅讓及超<lb/>
将改𦵏帝痛念之不已詔遣髙顕近地𦵏之使出入得<lb/>
瞻望其墓追贈衛尉諡曰忠超天性謙慎歴事三帝恒<lb/>
在機密並䝉親遇而不敢因寵驕諂故士人皆安而敬<lb/>
之子訥嗣謹飭有石慶之風歴中書侍郎下邳内史訥<lb/>
<pb n="KR2d0006_WYG_148-105a"/>
子享亦清慎為散騎郎<lb/>
鍾雅字彦胄潁川長社人也父曄公府掾早終雅少孤<lb/>
好學有才志舉四行除汝陽令入為佐著作郎母憂去<lb/>
官服闋復職東海王越請為參軍遷尚書郎避亂東渡<lb/>
元帝以為丞相記室參軍遷臨淮内史振威将軍頃之<lb/>
徵拜散騎常侍轉尚書右丞時有事於太廟雅奏曰陛<lb/>
下繼承世數於京兆府君為元孫而今祝文稱曽孫恐<lb/>
此因循之失宜見改正又禮祖之昆弟従祖父也景皇<lb/>
<pb n="KR2d0006_WYG_148-105b"/>
帝自以功徳為世宗不以伯祖而登廟亦宜除伯祖之<lb/>
文詔曰禮事宗廟自曽孫以下皆稱曽孫此非因循之<lb/>
失也義取於重孫可歴世共其名無所改也稱伯祖不<lb/>
安如所奏轉北軍中候大将軍王敦請為従事中郎補<lb/>
宣城内史錢鳳作逆加廣武将軍率衆屯青弋時廣徳<lb/>
縣人周玘為鳯起兵攻雅雅退據涇縣収合士庻討玘<lb/>
斬之鳯平徴拜尚書左丞眀帝崩遷御史中丞時國䘮<lb/>
未朞而尚書梅陶私奏女妓雅劾奏陶無大臣忠慕之<lb/>
<pb n="KR2d0006_WYG_148-106a"/>
節請加放黜穆后臨朝特原不問雅直法繩違百寮皆<lb/>
憚之北中郎将劉遐卒遐部曲作亂詔郭黙討之以雅<lb/>
監征討軍事假節事平拜驍騎将軍蘇峻之難詔雅為<lb/>
前鋒監軍假節領精勇千人以距峻雅以兵少不敢擊<lb/>
退還拜侍中尋王師敗績雅與劉超並侍衛天子或謂<lb/>
雅曰見可而進知難而退古之道也君性亮直必不容<lb/>
於寇讎何不随時之宜而坐待其斃雅曰國亂不能匡<lb/>
君危不能濟各遜遁以求免吾懼董狐執簡而至矣庾<lb/>
<pb n="KR2d0006_WYG_148-106b"/>
亮臨去顧謂雅曰後事深以相委雅曰棟折榱崩誰之<lb/>
責也亮曰今日之事不容復言卿當期剋復之効耳雅<lb/>
曰想足下不愧荀林父耳及峻逼遷車駕幸石頭雅超<lb/>
流涕歩従明年並為賊所害賊平追贈光禄勲其後以<lb/>
家貧詔賜布帛百匹子誕位至中軍參軍早卒<lb/>
　<lb/>
　<lb/>
　通志卷一百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百十三下</head> <lb/>
    <p>
<pb n="KR2d0006_WYG_131-1a"/>
欽定四庫全書<lb/>
　通志卷一百十三下<lb/>
　　宋　右　廸　功　郎　鄭　樵　漁　仲　撰<lb/>
　列傳第二十六下<lb/>
劉虞字伯安東海郯人也祖父嘉光祿勲虞初舉孝亷<lb/>
稍遷幽州刺史民夷感其徳化自鮮卑烏桓夫餘濊貊<lb/>
之軰皆隨時朝貢無敢擾邊者百姓歌悦之公事去官<lb/>
中平初黄巾作亂攻破冀州諸郡拜虞甘陵相綏撫荒<lb/>
<pb n="KR2d0006_WYG_131-1b"/>
餘以疏儉率下遷宗正後車騎将軍張温討邊章等發<lb/>
幽州烏桓三千突騎而牢禀逋懸皆畔還本國前中山<lb/>
相張純私謂前太山太守張舉曰今烏桓既畔皆願為<lb/>
亂涼州賊起朝廷不能禁又洛陽民妻生子兩頭此漢<lb/>
祚衰盡天下有兩主之徵也子若與吾共率烏桓之衆<lb/>
以起兵庶㡬可定大業舉因然之四年純等遂與烏桓<lb/>
大人共連盟攻薊下燔燒城郭虜掠百姓殺護烏桓校<lb/>
尉箕稠右北平太守劉政遼東太守楊終等衆至十餘<lb/>
<pb n="KR2d0006_WYG_131-2a"/>
萬屯肥如舉稱天子純稱彌天将軍安定王移書州郡<lb/>
云舉當代漢告天子避位勑公卿奉迎純又别使烏桓<lb/>
峭王等歩騎五萬入青冀二州攻破清河平原殺害吏<lb/>
民朝廷以虞威信素著恩積北方明年復拜幽州牧虞<lb/>
到薊罷省屯兵務廣恩信遣使告峭王等以朝恩寛𢎞<lb/>
開許善路又設賞購舉純舉純走出塞餘皆降散純為<lb/>
其客王政所殺送首詣虞靈帝遣使就拜太尉封容邱<lb/>
侯及董卓秉政遣使者授虞大司馬進封襄賁侯初平<lb/>
<pb n="KR2d0006_WYG_131-2b"/>
元年復徵代袁隗為太傅時道路隔塞王命竟不得逹<lb/>
舊幽部應接荒外資費甚廣常割青冀賦調二億有餘<lb/>
以給足之時處處斷絶委輸不至而虞務存寛政勸督<lb/>
農植開上谷朝市之利通漁陽鹽鐵之饒民悦年登榖<lb/>
石三十青徐士庶避黄巾之難歸虞者百餘萬口皆收<lb/>
視温恤為安立生業流民皆忘其遷徙虞雖為上公天<lb/>
性節約敝衣繩履食無兼肉遠近豪俊夙僭奢者莫不<lb/>
解操而歸心焉初詔令公孫瓚討烏桓受虞節度瓚但<lb/>
<pb n="KR2d0006_WYG_131-3a"/>
務會徒衆以自彊大而縱任部曲頗侵擾百姓而虞為<lb/>
政仁愛念利民物由是與瓚漸不相平二年冀州刺史<lb/>
韓馥渤海太守袁紹及山東諸将議以朝廷㓜冲逼於<lb/>
董卓逺隔關塞不知存否以虞宗室長者欲立為主乃<lb/>
遣故樂浪太守張岐等齎議上虞尊號虞見岐等厲色<lb/>
叱之曰今天下崩亂主上䝉塵吾被重恩未能清雪國<lb/>
耻諸君各據州郡宜共戮力盡心王室而反造逆謀以<lb/>
相垢汚邪固拒之馥等又請虞領尚書事承制封拜復<lb/>
<pb n="KR2d0006_WYG_131-3b"/>
不聽遂收斬使人於是選掾右北平田疇從事鮮于銀<lb/>
䝉險間行奉使長安獻帝既思東歸見疇等大悦時虞<lb/>
子和為侍中因此遣和潛從武關出告虞将兵来迎道<lb/>
由南陽後将軍袁術聞其状遂質和使報虞遣兵俱西<lb/>
虞乃使數千騎就和奉迎天子而術竟不遣之初公孫<lb/>
瓚知術詐固止虞遣兵虞不從瓚乃隂勸術執和使奪<lb/>
其兵自是與瓚讐怨益深和尋得逃術還北復為袁紹<lb/>
所留瓚既累為紹所敗而猶攻之不已虞患其黷武且<lb/>
<pb n="KR2d0006_WYG_131-4a"/>
慮得志不可復制固不許行而稍節其廪假瓚怒屢違<lb/>
節度又復侵犯百姓虞所賚賞典當胡夷瓚數抄奪之<lb/>
積不能禁乃遣驛使奉章陳其暴掠之罪瓚亦上虞廪<lb/>
糧不周二奏交馳互相非毁朝廷依違而已瓚乃築京<lb/>
高薊城以備虞虞數請瓚輙稱病不應虞乃密謀討之<lb/>
以告東曹掾右北平魏攸攸曰今天下引領以公為歸<lb/>
謀臣爪牙不可無也瓚文武才力足恃雖有小惡固宜<lb/>
容忍虞乃止頃之攸卒而積忿不已四年冬遂自率諸<lb/>
<pb n="KR2d0006_WYG_131-4b"/>
屯兵衆合十萬人以攻瓚将行從事代郡程緒免胄而<lb/>
前曰公孫瓚雖有過惡而罪名未正明公不先告曉使<lb/>
得改行而兵起蕭牆非國之利加勝敗難保不如駐兵<lb/>
以武臨之瓚必悔禍謝罪所謂不戰而服人者也虞以<lb/>
緒臨事沮議遂斬之以狥戒軍士曰無傷餘人殺一伯<lb/>
珪而已時州從事公孫紀者瓚以同姓厚待遇之紀知<lb/>
虞謀而夜告瓚瓚時部曲放散在外倉卒自懼不免乃<lb/>
掘東城欲走虞兵不習戰又愛人廬舎勑不聽焚燒急<lb/>
<pb n="KR2d0006_WYG_131-5a"/>
攻圍不下瓚乃簡募精鋭數百人因風縱火直衝突之<lb/>
虞遂大敗與官屬北奔居庸縣瓚追攻之三日城䧟遂<lb/>
執虞并妻子還薊猶使領州文書會天子遣使者叚訓<lb/>
增虞封邑督六州事拜瓚前将軍封易侯假節督幽并<lb/>
司冀瓚乃誣虞前與袁紹等欲稱尊號脅訓斬虞於薊<lb/>
市先坐而咒曰若虞應為天子者天當風雨以相救時<lb/>
旱埶炎盛遂斬焉傳首京師故吏尾敦於路刼虞首歸<lb/>
𦵏之瓉乃上訓為幽州刺史虞以恩厚得衆懐被北州<lb/>
<pb n="KR2d0006_WYG_131-5b"/>
百姓流舊莫不痛惜焉初虞以儉素為操冠敝不改乃<lb/>
就補其穿及遇害瓚兵捜其内而妻妾服羅紈盛綺飾<lb/>
時人以此疑之和後從袁紹報瓚云<lb/>
公孫瓚字伯珪遼西令支人也家世二千石瓚以母賤<lb/>
遂為郡小吏為人美姿貎大音聲言事辯慧太守竒其<lb/>
才以女妻之後從涿郡盧植學於緱氏山中畧見書傳<lb/>
舉上計吏太守劉君坐事檻車徵官法不聽吏下親近<lb/>
瓚乃改容服詐稱侍卒身執徒養御車到洛陽太守當<lb/>
<pb n="KR2d0006_WYG_131-6a"/>
徙日南瓚具豚酒於北芒上祭辭先人酹觴祝曰昔為<lb/>
人子今為人臣當詣日南日南多瘴氣恐或不還便當<lb/>
長辭墳塋慷慨悲泣再拜而去觀者莫不嘆息既行於<lb/>
道得赦瓚還郡舉孝亷除遼東屬國長史嘗從數十騎<lb/>
出行塞下卒逢鮮卑數百騎瓚乃退入空亭約其從者<lb/>
曰今不奔之則死盡矣乃自持兩刃矛馳出衝賊殺傷<lb/>
數十人瓚左右亦亡其半遂得免中平中以瓉督烏桓<lb/>
突騎将軍張温討涼州賊會烏桓反叛與賊張純等攻<lb/>
<pb n="KR2d0006_WYG_131-6b"/>
擊薊中瓚率所領追討純等有功遷騎都尉張純復與<lb/>
畔胡邱力居等宼漁陽河間渤海入平原多所殺畧瓉<lb/>
追擊戰於屬國石門虜遂大敗棄妻子踰塞走悉得所<lb/>
畧男女瓚深入無繼反為邱力居等所圍於遼西管子<lb/>
城二百餘日糧盡食馬馬盡煑弩楯力戰不敵乃與士<lb/>
卒辭訣各分散還時多雨雪墜阬死者十五六虜亦飢<lb/>
困逺走栁城詔拜瓉降虜校尉封都亭侯復兼領屬國<lb/>
長史職統戎馬連接邊宼每聞有警瓉輙厲色憤怒如<lb/>
<pb n="KR2d0006_WYG_131-7a"/>
赴讐敵望塵奔逐或繼之以夜戰虜識瓚聲憚其勇莫<lb/>
敢抗犯瓚常與善射之士數十人皆乘白馬以為左右<lb/>
翼自號白馬義從烏桓更相告語避白馬長史乃畫作<lb/>
瓚形馳騎射之中者咸稱萬嵗虜自此之後遂竄塞外<lb/>
瓉志埽滅烏桓而劉虞欲以恩信招降由是與虞相忤<lb/>
初平二年青徐黄巾三十萬衆入渤海界欲與黑山合<lb/>
瓚率歩騎二萬人逆撃於東光南大破之斬首三萬餘<lb/>
級賊棄其車重數萬兩奔走渡河瓚因其半濟薄之賊<lb/>
<pb n="KR2d0006_WYG_131-7b"/>
復大破死者數萬流血丹水收得生口七萬餘人車甲<lb/>
財物不可勝算威名大震拜奮武将軍封薊侯瓚既諫<lb/>
劉虞遣兵就袁術而懼術知怨之乃使從弟越将千餘<lb/>
騎詣術自結術遣越随其将孫堅擊袁紹将周昕越為<lb/>
流矢所中死瓚因此怒紹遂出軍屯槃河将以報紹乃<lb/>
上疏陳紹十罪遂舉兵攻紹於是冀州諸城悉畔從瓚<lb/>
紹懼乃以所佩勃海太守印綬授瓚從弟範遣之郡欲<lb/>
以相結而範遂背紹領勃海兵以助瓚瓚乃自署其将<lb/>
<pb n="KR2d0006_WYG_131-8a"/>
帥為青冀兖三州刺史又悉置郡縣守令與紹大戰於<lb/>
界橋瓚軍敗還薊紹遣将崔巨業将兵數萬攻圍故安<lb/>
不下退軍南還瓚将歩騎三萬人追擊於巨馬水大破<lb/>
其衆死者七八千人乘勝而南攻下郡縣遂至平原乃<lb/>
遣其青州刺史田揩據有齊地紹復遣兵數萬與揩連<lb/>
戰二年糧食並盡士卒疲困互掠百姓野無青草紹乃<lb/>
遣子譚為青州刺史揩與戰敗退還是歲瓚破禽劉虞<lb/>
盡有幽州之地猛志益盛前此有童謡曰燕南垂趙北<lb/>
<pb n="KR2d0006_WYG_131-8b"/>
際中央不合大如礪唯有此中可避世瓚自以為易地<lb/>
當之遂徙鎮焉乃盛修營壘樓觀數十臨易河通遼海<lb/>
劉虞從事漁陽鮮于輔等合率州兵欲共報瓚輔以燕<lb/>
國閻柔素有恩信推為烏桓司馬柔招誘胡漢數萬人<lb/>
與瓚所置漁陽太守鄒丹戰于潞北斬丹等四千餘級<lb/>
烏桓峭王感虞恩徳率種人及鮮卑七千餘騎共輔南<lb/>
迎虞子和與袁紹将麴義合兵十萬共攻瓚興平二年<lb/>
破瓚於鮑邱斬首二萬餘級瓚遂保易京開置屯田稍<lb/>
<pb n="KR2d0006_WYG_131-9a"/>
得自支相持歲餘麴義軍糧盡士卒飢困餘衆數千人<lb/>
退走瓚徼破之盡得其車重是時旱蝗榖貴民相食瓚<lb/>
恃其才力不恤百姓記過忘善睚眦必報州里善士名<lb/>
在其右者必以法害之常言衣冠皆自以職分富貴不<lb/>
謝人惠故所寵愛類多商販庸兒所在侵暴百姓怨之<lb/>
於是代郡廣陽上谷右北平各殺瓉所置長吏復與輔<lb/>
和合兵瓚慮有非常乃居於高京以鐵為門斥去左右<lb/>
男人七歲以上不得入易門專侍姬妾其文簿書記皆<lb/>
<pb n="KR2d0006_WYG_131-9b"/>
汲而上之令婦人習為大言聲使聞數百歩以宣傳教<lb/>
令疎遠賔客無所親信故謀臣猛将稍有乖散自此之<lb/>
後希復攻戰或問其故瓚曰我昔驅畔胡於塞表埽黄<lb/>
巾於孟津當此之時謂天下指麾可定至於今日兵革<lb/>
方始觀此非我所決不如休兵力耕以救凶年兵法百<lb/>
樓不攻今吾諸營樓樐千重積榖三百萬斛食此足以<lb/>
待天下之變建安三年袁紹復大攻瓚瓚遣子續請救<lb/>
於黑山諸帥而欲自将屯騎直出傍西山以斷紹後長<lb/>
<pb n="KR2d0006_WYG_131-10a"/>
史關靖諫曰今将軍将士莫不懐瓦解之心所以猶能<lb/>
相守者顧戀其老小而恃将軍為主故耳堅守曠日或<lb/>
可使紹自退若舎之而出後無鎮重易京之危可立待<lb/>
也瓚乃止紹漸相攻逼瓚衆日䠞乃却築三重營以自<lb/>
固四年春黑山賊帥張燕與續率兵十萬三道來救瓚<lb/>
未及至瓚乃密使行人齎書告續曰昔周末䘮亂僵尸<lb/>
蔽地以意而推猶為否也不圖今日親當其鋒袁氏之<lb/>
攻状若鬼神梯衝舞吾樓上鼓角鳴於地中日窮月急<lb/>
<pb n="KR2d0006_WYG_131-10b"/>
不遑啓處鳥戹歸人滀水陵高汝當碎首於張燕馳驟<lb/>
以告急父子天性不言而動且厲五千鐵騎於北隰之<lb/>
中起火為應吾當自内出奮揚威武决命於斯不然吾<lb/>
亡之後天下雖廣不容汝足矣紹候得其書如期舉火<lb/>
瓚以為救至遂使出戰紹設伏兵瓚遂大敗復還保中<lb/>
小城自計必無全乃悉縊其姊妹妻子然後引火自焚<lb/>
紹兵趣登臺斬之關靖見瓚敗歎恨曰前若不止将軍<lb/>
自行未必不濟吾聞君子陷人於危必同其難豈可以<lb/>
<pb n="KR2d0006_WYG_131-11a"/>
獨生乎乃策馬赴紹軍而死續為屠各所殺田揩與袁<lb/>
紹戰死鮮于輔将其衆歸曹操操以輔為度遼将軍封<lb/>
都亭侯閻柔将部曲從曹操擊烏桓拜䕶烏桓校尉封<lb/>
關内侯張燕既為紹所敗人衆稍散曹操将定冀州乃<lb/>
率衆詣鄴降拜北平将軍封安國亭侯<lb/>
陶謙字恭祖丹陽人也少為諸生仕州郡四遷為車騎<lb/>
将軍張温司馬西討邊章會徐州黄巾起以謙為徐州<lb/>
刺史擊黄巾大破走之境内晏然時董卓雖誅而李傕<lb/>
<pb n="KR2d0006_WYG_131-11b"/>
郭氾作亂關中是時四方斷絶謙每遣使閒行奉貢西<lb/>
京詔遷為徐州牧加安東将軍封溧陽侯是時徐方百<lb/>
姓殷盛榖實甚豐流民多歸之而謙信用非所刑政不<lb/>
理别駕從事趙昱知名士也而以忠直見疎出為廣陵<lb/>
太守曹宏等讒慝小人謙甚親任之良善多被其害由<lb/>
斯漸亂下邳閻宣自稱天子謙始與合從後遂殺之而<lb/>
并其衆初曹操父嵩避難琅邪時謙别将守隂平士卒<lb/>
利嵩財寳遂襲殺之初平四年曹操擊謙破彭城傅陽<lb/>
<pb n="KR2d0006_WYG_131-12a"/>
謙退保郯操攻之不能尅乃還過㧞取慮睢陵夏邱皆<lb/>
屠之凡殺男女數十萬人雞犬無餘泗水為不流自是<lb/>
五縣城保無復行迹初三輔遭李傕亂百姓流移依謙<lb/>
者皆殱興平元年曹操復擊謙畧定琅邪東海諸縣謙<lb/>
懼不免欲走歸丹陽會張邈迎吕布據兖州操還擊布<lb/>
是歲謙病死初同郡人笮融聚衆數百往依於謙謙使<lb/>
督廣陵下邳彭城運糧遂斷三郡委輸大起浮屠寺上<lb/>
累金盤下為重樓又堂閣周囬可容三千許人作黄金<lb/>
<pb n="KR2d0006_WYG_131-12b"/>
塗像衣以錦綵每浴佛輙多設飲飯布席於路其有就<lb/>
席及觀者且萬餘人及曹操擊謙徐方不安融乃将男<lb/>
女萬口馬二千匹走廣陵廣陵太守趙昱待以賔禮融<lb/>
利廣陵資貨遂乘酒酣殺昱放兵大掠因以過江南奔<lb/>
豫章殺郡守朱皓入據其城後為揚州刺史劉繇所破<lb/>
走入山中為人所殺昱字元逹琅邪人清已疾惡潛志<lb/>
好學雖親友希得見之為人耳不邪聽目不妄視太僕<lb/>
种拂舉為方正<lb/>
<pb n="KR2d0006_WYG_131-13a"/>
袁紹字本初汝南汝陽人司徒湯之孫也父成五官中<lb/>
郎将紹壮健好交結大将軍梁冀以下莫不善之紹少<lb/>
為郎除濮陽長遭母憂去官三年禮竟追感㓜孤又行<lb/>
父服服闋徙居洛陽紹有姿貌威容愛士飬名既累世<lb/>
台司賔客所歸加傾心折節莫不争赴其庭士無貴賤<lb/>
與之抗禮輜軿柴轂塡接街陌内官皆惡之中常侍趙<lb/>
忠言於省内曰袁本初坐作聲價好飬死士不知此兒<lb/>
終欲何作叔父太傅隗聞而呼紹以忠言責之紹終不<lb/>
<pb n="KR2d0006_WYG_131-13b"/>
改後辟大将軍何進掾為侍御史虎賁中郎将中平五<lb/>
年初置西園八校尉以紹為佐軍校尉靈帝崩紹勸何<lb/>
進徴董卓脅太后誅宦官轉紹司𨽻校尉語已見何進<lb/>
傳及卓将兵至騎都尉太山鮑信説紹曰董卓擁制彊<lb/>
兵将有異志今不早圗必為所制及其新至疲勞襲之<lb/>
可禽也紹畏卓不敢發頃之卓議欲廢立謂紹曰天下<lb/>
之主宜得賢明每念靈帝令人憤毒董侯似可今當立<lb/>
之紹曰今上富於春秋未有不善宣於天下若公違禮<lb/>
<pb n="KR2d0006_WYG_131-14a"/>
任情廢適立庶恐衆議未安卓按劍叱紹曰豎子敢然<lb/>
天下之事豈不在我我欲為之誰敢不從紹詭對曰此<lb/>
國之大事請出與太傅議之卓復言劉氏種不足復遺<lb/>
紹勃然曰天下健者豈惟董公引佩刀横揖而去懸節<lb/>
於上東門而奔冀州卓購募求紹時侍中周珌校尉伍<lb/>
瓊為卓所親信瓊等隂為紹説卓曰夫廢立大事非常<lb/>
人所及袁紹不逹大體恐懼出奔非有他志今急購之<lb/>
埶必為變袁氏樹恩四世門生故吏徧於天下若收豪<lb/>
<pb n="KR2d0006_WYG_131-14b"/>
傑以聚徒衆英雄因之而起山東非公有也不如赦之<lb/>
拜一郡守紹喜於免罪必無患矣卓以為然乃遣授紹<lb/>
勃海太守封邟鄉侯紹猶稱兼司𨽻初平元年紹遂以<lb/>
勃海起兵與從弟後将軍術冀州刺史韓馥豫州刺史<lb/>
孔伷兖州刺史劉岱陳留太守張邈廣陵太守張超河<lb/>
内太守王匡山陽太守袁遺東郡太守橋瑁濟北相鮑<lb/>
信等同時俱起衆各數萬以討卓為名紹與王匡屯河<lb/>
内伷屯潁川馥屯鄴餘軍咸屯酸棗約盟遥推紹為盟<lb/>
<pb n="KR2d0006_WYG_131-15a"/>
主紹自號車騎将軍領司𨽻校尉董卓聞紹起山東乃<lb/>
誅其叔父隗及宗族在京師者皆滅之卓乃遣大鴻臚<lb/>
韓融少府隂循執金吾胡母班将作大匠呉循越騎校<lb/>
尉王瓌譬解紹等諸軍紹使王匡殺班壞呉循等袁術<lb/>
亦執殺隂循惟韓融以名徳免是時豪傑既多附紹又<lb/>
感其家禍人思為報州郡蠭起莫不以袁氏為名馥見<lb/>
人情歸紹忌其得衆恐将圗已常遣從事守紹門不聽<lb/>
起兵橋瑁乃詐作三公移書傳驛州郡説董卓罪惡天<lb/>
<pb n="KR2d0006_WYG_131-15b"/>
子危逼企望義兵以釋國難馥於是方聽紹舉兵乃謀<lb/>
於衆曰助袁氏乎助董氏乎治中劉惠勃然曰興兵為<lb/>
國安問袁董馥意猶深疑於紹每貶節軍糧欲使離散<lb/>
明年馥将麴義反畔馥與戰失利紹既恨馥乃與義相<lb/>
結紹客逢紀謂紹曰舉大事非據一州無以自立今冀<lb/>
部彊實而韓馥庸才可密要公孫瓚将兵南下馥聞必<lb/>
駭懼并遣辯士為陳禍福馥廹於倉卒可因據其位紹<lb/>
然之益親紀即以書與瓚瓚遂引兵而至外託討卓而<lb/>
<pb n="KR2d0006_WYG_131-16a"/>
隂謀襲馥紹乃使外甥陳留髙幹及潁川荀諶等説馥<lb/>
曰公孫瓚乘勝來南而諸郡應之袁車騎引兵東向其<lb/>
意未可量也竊為将軍危之馥懼曰然則為之柰何諶<lb/>
曰君自料寛仁容衆為天下所附孰與袁氏馥曰不如<lb/>
也臨危吐決智勇邁於人又孰與袁氏馥曰不如也世<lb/>
布恩徳天下家受其惠又孰與袁氏馥曰不如也諶曰<lb/>
渤海雖郡其實州也今将軍資三不如之埶久處其上<lb/>
袁氏一時之傑必不為将軍下也且公孫提燕代之卒<lb/>
<pb n="KR2d0006_WYG_131-16b"/>
其鋒不可當夫冀州天下之重資若兩軍并力交兵城<lb/>
下危亡可立而待也夫袁氏将軍之舊且為同盟當今<lb/>
之計莫若舉冀州以讓袁氏袁氏必徳将軍公孫瓚不<lb/>
能復與之争矣是将軍有讓賢之名而身安於太山也<lb/>
馥性素恇怯因然其計馥長史耿武别駕閔純騎都尉<lb/>
沮授聞而諌曰<hi>沮音葅</hi>冀州雖鄙帶甲百萬榖支十年紹<lb/>
孤客窮軍仰我鼻息譬如嬰兒在股掌之上絶其哺乳<lb/>
立可餓殺柰何欲以州與之馥曰吾袁氏故吏且才不<lb/>
<pb n="KR2d0006_WYG_131-17a"/>
如本初度徳而讓古人所貴諸君獨何病焉先是馥從<lb/>
事趙浮程渙将彊弩萬人屯孟津聞之率兵馳還請以<lb/>
拒紹馥又不聽乃避位出居中常侍趙忠故舍遣子送<lb/>
印綬以讓紹紹遂領冀州牧承制以馥為奮威将軍而<lb/>
無所将御引沮授為别駕因謂授曰今賊臣作亂朝廷<lb/>
遷移吾歴世受寵思欲興復漢室然小白非夷吾不能<lb/>
成霸句踐非范蠡無以存國今欲與卿勠力共安社稷<lb/>
将何以匡濟之乎授曰将軍弱冠登朝播名海内值廢<lb/>
<pb n="KR2d0006_WYG_131-17b"/>
立之際忠義奮發單騎出奔董卓懐懼濟河而北渤海<lb/>
稽服擁一郡之卒撮冀州之衆威陵河朔名重天下若<lb/>
舉軍東向則黄巾可埽還討黒山則張燕可滅廻師北<lb/>
首則公孫必禽震脅戎狄則匈奴立定横大河之北合<lb/>
四州之地收英雄之士擁百萬之衆迎大駕於長安復<lb/>
宗廟於洛邑號令天下誅討未服以此争鋒誰能禦之<lb/>
比及數年其功不難紹喜曰此吾心也即表授為奮武<lb/>
将軍使監護諸将魏郡審配鉅鹿田豐並以正直不得<lb/>
<pb n="KR2d0006_WYG_131-18a"/>
志於韓馥紹乃以豊為别駕配為治中甚見器任馥自<lb/>
懷猜懼辭紹索去往依張邈後紹遣使詣邈有所計議<lb/>
因共耳語馥時在坐謂為圗已無何如厠自殺其冬公<lb/>
孫瓚大破黄巾還屯槃河威震河北冀州諸城無不望<lb/>
風嚮應紹乃自擊之瓚兵三萬列為方陳分突騎萬匹<lb/>
翼軍左右其鋒甚鋭紹先令麴義領精兵八百彊弩千<lb/>
張以為前登瓚輕其兵少縱騎騰之義兵伏楯下一時<lb/>
同發瓚軍大敗斬其所置冀州刺史嚴綱獲甲首千餘<lb/>
<pb n="KR2d0006_WYG_131-18b"/>
級麴義追至橋界瓚歛兵還戰義復破之遂到瓚營㧞<lb/>
其牙門餘衆皆走紹在後十數里聞瓚已破發鞍息馬<lb/>
唯衞帳下彊弩數十張大㦸士百許人瓚散兵二千餘<lb/>
騎卒至圍紹數重射矢雨下田豐扶紹使却入空垣紹<lb/>
脱兠鍪抵地曰大丈夫當前鬭死而返逃垣墻間邪促<lb/>
使諸弩競發多傷瓚騎衆不知是紹稍引却會麴義來<lb/>
迎騎乃散退三年瓚又遣兵至龍湊挑戰紹復擊破之<lb/>
瓚遂還幽州不敢復出四年初天子遣太僕趙岐和解<lb/>
<pb n="KR2d0006_WYG_131-19a"/>
關東使各罷兵瓚因此以書譬紹願奉朝廷詔命共同<lb/>
和好紹於是引軍南還三月上巳大會賔徒於薄落津<lb/>
聞魏郡兵反與黑山賊于毒等數萬人共覆鄴城殺郡<lb/>
守坐中客家在鄴者皆憂怖失色或起而啼泣紹容貎<lb/>
自若不改常度賊有陶升者故内黄小吏自號平漢将<lb/>
軍獨反諸賊将部衆踰西城入閉府門具車重載紹家<lb/>
及諸衣冠在州内者身自扞衞送到斥邱紹還因屯斥<lb/>
邱以陶升為建義中郎将六月紹乃出軍入朝歌鹿腸<lb/>
<pb n="KR2d0006_WYG_131-19b"/>
山蒼巖谷口討于毒圍攻五日破之斬毒并長安所署<lb/>
冀州牧壺夀及其衆萬餘級紹遂尋山北行追擊諸賊<lb/>
左髭丈八等皆斬之又擊劉石青牛角黄龍左校郭大<lb/>
賢李大目于氐根等復斬數萬級皆屠其屯壁遂與黑<lb/>
山賊張燕及四營屠各鴈門烏桓戰於恒山燕精兵數<lb/>
萬騎數千匹連戰十餘日燕兵死傷雖多紹軍亦疲遂<lb/>
各退麴義自恃有功驕縦不軌紹召殺之而并其衆興<lb/>
平二年拜紹右将軍其冬車駕為李傕等所追於曹陽<lb/>
<pb n="KR2d0006_WYG_131-20a"/>
沮授説紹曰将軍累葉台輔世濟忠義今朝廷播越宗<lb/>
廟殘毁觀諸州郡雖外託義兵内實相圖無有憂存社<lb/>
稷之意且今州城粗定兵彊士附西迎大駕即宫鄴都<lb/>
挟天子而令諸侯搐士馬以討不庭誰能禦之紹将從<lb/>
其計潁川郭圖淳于瓊曰漢室陵遲為日久矣今欲興<lb/>
之不亦難乎且英雄並起各據州郡連徒聚衆動有萬<lb/>
計所謂秦失其鹿先得者王今迎天子動輟表聞從之<lb/>
則權輕違之則拒命非計之善也授曰今迎朝廷於義<lb/>
<pb n="KR2d0006_WYG_131-20b"/>
為得於時為宜若不早定必有先之者焉夫權不失㡬<lb/>
功不厭速願即圖之紹以帝立非出己意故不從授議<lb/>
紹有三子譚字顯思熙字顯雍尚字顯甫譚長而惠尚<lb/>
少而美紹後妻劉有寵而偏愛尚數稱於紹紹亦竒其<lb/>
姿容欲使傳嗣乃以譚繼兄後出為青州刺史沮授諫<lb/>
曰世稱萬人逐兔一人獲之貪者悉止分定故也且年<lb/>
均以賢徳均則卜古之制也願上惟先代成則之誡下<lb/>
思逐兔分定之議若其不改禍始此矣紹曰吾欲令諸<lb/>
<pb n="KR2d0006_WYG_131-21a"/>
子各據一州以觀其能於是以中子熙為幽州刺史外<lb/>
甥高幹為并州刺史建安元年曹操迎天子都許乃下<lb/>
詔書於紹責以地廣兵多而專自樹黨不聞勤王之師<lb/>
而擅相討伐紹上書列陳功伐以自明於是以紹為太<lb/>
尉封鄴侯時曹操自為大将軍紹耻為之下僞表辭不<lb/>
受曹操大懼乃讓位於紹二年使将作大匠孔融持節<lb/>
拜紹大将軍錫弓矢節鉞虎賁百人兼督冀青幽并四<lb/>
州然後受之紹每得詔書患有不便於己乃欲移天子<lb/>
<pb n="KR2d0006_WYG_131-21b"/>
自近使説操以許下埤濕洛陽殘破宜徙都鄄城以就<lb/>
全實操拒之田豐説紹曰徙都之計既不克從宜早圖<lb/>
許奉迎天子動託詔令響號海内此筭之上者不然終<lb/>
為人所禽雖悔無益也紹不從四年春擊公孫瓚遂定<lb/>
幽土事在瓚傳紹既并四州之地衆數十萬而驕心轉<lb/>
盛貢御稀簡主簿耿苞密白紹曰赤徳衰盡袁為黄允<lb/>
宜順天意以從人心紹以苞白事示軍府僚屬議者以<lb/>
苞妖妄宜誅紹知衆情未同不得已乃殺苞以弭其迹<lb/>
<pb n="KR2d0006_WYG_131-22a"/>
於是選精兵十萬騎萬匹出攻許以審配逢紀統軍事<lb/>
田豐荀諶及南陽許攸為謀主顔良文醜為将帥沮授<lb/>
進説曰近討公孫師出歴年百姓疲敝倉庫無積賦役<lb/>
方殷此國之深憂也宜先遣使獻㨗天子務農逸人若<lb/>
不得通乃表曹操隔我王路然後進屯黎陽漸營河南<lb/>
益作舟船繕修器械分遣精騎抄其邊鄙令彼不得安<lb/>
我取其逸如此可坐定也郭圖審配曰兵法十圍五攻<lb/>
敵則能勝今以明公之神武連河朔之彊衆以伐曹操<lb/>
<pb n="KR2d0006_WYG_131-22b"/>
其勢譬若覆手今不時取後難圖也授曰盖救亂誅暴<lb/>
謂之義兵恃衆慿彊謂之驕兵義者無敵驕者先滅曹<lb/>
操奉迎天子建宫許都今舉兵南向於義則違且廟勝<lb/>
之策不在彊弱曹操法令既行士卒精練非公孫瓚坐<lb/>
受圍者也今棄萬安之術而興無名之師竊為公懼之<lb/>
圖等曰武王伐紂不為不義况兵加曹操而云無名且<lb/>
今師徒精勇将士思奮而不及時早定大業所謂天與<lb/>
弗取反受其咎此越之所以霸呉之所以滅也監軍之<lb/>
<pb n="KR2d0006_WYG_131-23a"/>
計在於将牢而非見時知㡬之變也紹納圗言圖等因<lb/>
是譖沮授曰授監統内外威震三軍若其浸盛何以制<lb/>
之夫臣不與主同者昌主與臣同者亡此黄石之所忌<lb/>
也且御衆於外不宜知内紹乃分授所統為三都督使<lb/>
授及郭圖淳于瓊各典一軍未及行五年左将軍劉備<lb/>
殺徐州刺史車胄據沛以背曹操操懼乃自将征備田<lb/>
豐説紹曰與公争天下者曹操也操今東擊劉備兵連<lb/>
未可卒觧今舉軍而襲其後可一往而定兵以㡬動斯<lb/>
<pb n="KR2d0006_WYG_131-23b"/>
其時也紹辭以子疾未得行豐舉杖擊地曰嗟乎事去<lb/>
矣夫遭難遇之㡬而以嬰兒病失其會惜哉紹聞而怒<lb/>
之從此遂疏焉曹操畏紹過河乃急擊備遂破之備奔<lb/>
紹紹於是進軍攻許田豐以既失前幾不宜便行諫紹<lb/>
曰曹操既破劉備則許下非復空虚且操善用兵變化<lb/>
無方衆雖少未可䡖也今不如久持之将軍據山河之<lb/>
固擁四州之衆外結英雄内修農戰然後簡其精鋭分<lb/>
其竒兵乘虚迭出以擾河南救右則撃其左救左則擊<lb/>
<pb n="KR2d0006_WYG_131-24a"/>
其右使敵疲於奔命人不得安業我未勞而彼已困不<lb/>
及三年可坐尅也今釋廟勝之策而决成敗於一戰若<lb/>
不如志悔無及也紹不從豐彊諫忤紹紹以為沮衆遂<lb/>
械繫之乃先宣檄曰蓋聞明主圗危以制變忠臣慮難<lb/>
以立權曩者彊秦弱主趙高執柄專制朝命威福由已<lb/>
終有望夷之禍汙辱至今及臻吕后禄産專政擅斷萬<lb/>
機決事禁省下陵上替海内寒心於是絳侯朱虚興感<lb/>
奮怒誅夷逆暴尊立太宗故能道化興隆光明融顯此<lb/>
<pb n="KR2d0006_WYG_131-24b"/>
則大臣立權之明表也司空曹操祖父騰故中常侍與<lb/>
左悺徐璜並作妖孽饕餮放横傷化虐人父嵩乞匄擕<lb/>
養因贓買位輿金輦寳輸貨權門竊盗鼎司傾覆重器<lb/>
操姦閹遺醜本無令徳慓狡鋒侠好亂樂禍幕府董統<lb/>
鷹揚埽夷凶逆續遇董卓侵官暴國於是提劒揮鼓發<lb/>
命東夏廣羅英雄棄瑕録用故遂與操參咨策畧謂其<lb/>
鷹犬之才爪牙可任至乃愚佻短慮䡖進易退傷夷折<lb/>
衂數喪師徒幕府輙復分兵命鋭修完補輯表行東郡<lb/>
<pb n="KR2d0006_WYG_131-25a"/>
太守兖州刺史被以虎文授以偏師奨就威柄冀獲秦<lb/>
師一克之報而遂乘資䟦扈肆行酷烈割剝元元殘賢<lb/>
害善故九江太守邊讓英才儁逸以直言正色論不阿<lb/>
諂身被梟懸之戮妻孥受灰滅之咎自是士林憤痛人<lb/>
怨天怒一夫奮臂舉州同聲故躬破於徐方地奪於吕<lb/>
布彷徨東裔蹈據無所幕府惟强幹弱枝之義且不登<lb/>
畔人之黨故復援旍擐甲席卷赴征金鼓響震布衆破<lb/>
沮拯其死亡之患復其方伯之任是則幕府無徳於兖<lb/>
<pb n="KR2d0006_WYG_131-25b"/>
土而有大造於操也會後鑾駕東反羣虜亂政冀州方<lb/>
有北鄙之警匪遑離局故使從事中即徐勲就發遣操<lb/>
使繕修郊廟翼衞㓜主而便放志專行威刼省禁卑侮<lb/>
王僚敗法亂紀坐召三臺專制朝政爵賞由心刑戮在<lb/>
口所愛光五宗所怨滅三族羣談者受顯誅腹議者䝉<lb/>
隐戮道路以目百辟鉗口尚書記期會公卿充員品而<lb/>
已故太尉楊彪歴典二司元綱極位操因睚眦被以非<lb/>
罪篣楚并兼五毒俱至觸情放慝不顧憲章又議郎趙<lb/>
<pb n="KR2d0006_WYG_131-26a"/>
彦忠諫直言議有可納故聖朝含聽改容加錫操欲迷<lb/>
奪時明杜絶言路擅収立殺不俟報聞又梁孝王先帝<lb/>
母弟墳陵尊顯松栢桑梓猶宜恭肅操率将吏士親臨<lb/>
發掘破棺裸尸掠取金寳至令聖朝流涕士民傷懐又<lb/>
署發邱中即将摸金校尉所過毁突無骸不露身處三<lb/>
公之官而行桀虜之態汙國虐民毒施人鬼加其細政<lb/>
苛慘科防互設矰繳充蹊阬穽塞路舉手掛網羅動足<lb/>
蹈機塪是以兖豫有無聊之人帝都有吁嗟之怨歴觀<lb/>
<pb n="KR2d0006_WYG_131-26b"/>
古今書籍所載貪殘虐烈無道之臣於操為甚幕府方<lb/>
詰外姦未及整訓加意含覆冀可彌縫而操豺狼野心<lb/>
潛包禍謀乃欲撓折棟梁孤弱漢室除忠害善專為梟<lb/>
雄徃歲伐鼓北征公孫瓚彊禦桀逆拒圍一年操因其<lb/>
未破隂交書命欲託助王師以見掩襲故引兵造河方<lb/>
舟北濟會行人發露瓚亦梟夷故使鋒芒挫縮厥圗不<lb/>
果屯據敖倉阻河為固乃欲運螳蜋之斧禦隆車之隧<lb/>
幕府奉漢威靈折衝宇宙長㦸百萬胡騎千羣奮中黄<lb/>
<pb n="KR2d0006_WYG_131-27a"/>
育獲之士騁良弓勁弩之埶并州越太行青州渉濟漯<lb/>
大軍汎黄河以角其前荆州下宛葉而掎其後雷震虎<lb/>
歩並集虜廷若舉炎火以焚飛蓬覆滄海而注熛炭有<lb/>
何不消滅者哉當今漢道陵遲綱弛紀絶操以精兵七<lb/>
百圍守宫闕外稱陪衞内以拘質懼簒逆之禍因斯而<lb/>
作乃忠臣肝膽塗地之秋烈士立功之會也可不朂哉<lb/>
乃先遣顔良攻曹操别将劉延於白馬紹自引兵至黎<lb/>
陽沮授臨行會其宗族散資財以與之曰埶存則威無<lb/>
<pb n="KR2d0006_WYG_131-27b"/>
不加埶亡則不保一身哀哉其弟宗曰曹操士馬不敵<lb/>
君何懼焉授曰以曹兖州之明畧又挟天子以為資我<lb/>
雖尅伯珪衆實疲敝而主驕将忲軍之破敗在此舉矣<lb/>
揚雄有言六國蚩蚩為嬴弱姬今之謂乎曹操遂救劉<lb/>
延擊顔良斬之紹乃度河壁延津南沮授臨船嘆曰上<lb/>
盈其志下務其功悠悠黄河吾其濟乎遂以疾辭退紹<lb/>
不許而意恨之復省其所部并屬郭圗紹使劉備文醜<lb/>
挑戰曹操又擊破之斬文醜再戰而禽二将紹軍中大<lb/>
<pb n="KR2d0006_WYG_131-28a"/>
震操還屯官度紹進保陽武沮授又説紹曰北兵雖衆<lb/>
而果勁不及南軍南軍榖虚少而資儲不如北南幸於<lb/>
急戰北利在緩師宜徐持久曠以日月紹不從連營稍<lb/>
前漸逼官度遂合戰操軍不利復還堅壁紹為高櫓起<lb/>
土山射營中營中皆䝉楯而行操乃發石車擊紹樓皆<lb/>
破軍中呼曰霹靂車紹為地道欲襲操操輙於内為長<lb/>
塹以拒之又遣竒兵襲紹運車大破之盡焚其榖食相<lb/>
持百餘日河南人疲困多畔應紹紹遣淳于瓊等将兵<lb/>
<pb n="KR2d0006_WYG_131-28b"/>
萬餘人北迎糧運沮授説紹可遣蒋竒别與支軍於表<lb/>
以絶曹操之鈔紹不從許攸進曰曹操兵少而悉師拒<lb/>
我許下必虚若分遣䡖軍星行襲許許㧞則操為成禽<lb/>
如其未潰亦令首尾奔命破之必矣紹又不能用會攸<lb/>
家犯法審配收繫之攸不得志遂奔曹操而説使襲取<lb/>
淳于瓊等瓊等時宿在烏巢去紹軍四十里操自将歩<lb/>
騎五千人夜往攻破瓊等悉斬之初紹聞操自擊瓊謂<lb/>
長子譚曰就使操破瓊吾㧞其營彼固無所歸矣乃使<lb/>
<pb n="KR2d0006_WYG_131-29a"/>
高覽張郃攻操營不下二将聞瓊等敗遂奔于操於是<lb/>
紹軍驚擾大潰紹與譚等幅巾乘馬與八百騎渡河至<lb/>
黎陽北岸入其将軍蒋義渠營至帳下把其手曰孤以<lb/>
首領相付矣義渠避帳而處之使宣令焉衆聞紹在稍<lb/>
復集餘衆偽降曹操盡阬之前後所殺八萬人沮授為<lb/>
操軍所執乃大呼曰授不降也為所執耳操見授謂曰<lb/>
分野殊異遂用地絶不圗今日乃得相見也授對曰冀<lb/>
州失䇿自取奔北授知力俱困宜其見禽操曰本初無<lb/>
<pb n="KR2d0006_WYG_131-29b"/>
謀不用君計今喪亂過紀國家未定方當與君圗之授<lb/>
曰叔父母弟懸命袁氏若䝉公靈速死為福操歎曰孤<lb/>
早相得天下不足慮也遂赦而厚遇焉授後謀歸袁氏<lb/>
被誅紹外寛雅有局度憂喜不形於色而性矜愎自髙<lb/>
短於從善故及於敗及軍還或謂田豐曰君必見重豐<lb/>
曰公貎寛而内忌不亮吾忠而吾數以至言迕之若勝<lb/>
而喜必能赦我戰敗而怨内忌将發若軍有利當䝉全<lb/>
耳今既敗矣吾不望生紹還曰吾不用田豐言果為所<lb/>
<pb n="KR2d0006_WYG_131-30a"/>
笑遂殺之官度之敗審配二子為曹操所禽孟岱與配<lb/>
有隙因蒋竒言於紹曰配在位專政族大兵彊且二子<lb/>
在南必懐反畔郭圗辛評亦以為然紹遂以岱為監軍<lb/>
代配守鄴護軍逢紀與配不睦紹以問紀對曰配天性<lb/>
烈直每所言行慕古人之節不以二子在南為不義也<lb/>
公勿疑之紹曰君不惡之邪紀曰先所爭者私情今所<lb/>
陳者國事紹曰善乃不廢配配由是更恊冀州城邑多<lb/>
畔紹復擊定之紹自軍敗後發病七年夏薨未及定嗣<lb/>
<pb n="KR2d0006_WYG_131-30b"/>
逢紀審配宿以驕侈為譚所惡辛評郭圗皆比於譚而<lb/>
與配紀有隙衆以譚長當立配紀恐譚立為己不利遂<lb/>
矯紹遺命奉尚為嗣譚自稱車騎将軍将兵出黎陽尚<lb/>
少與其兵而使逢紀随之譚求益兵審配等又議不與<lb/>
譚怒殺逢紀曹操渡河攻譚譚告急於尚尚留審配守<lb/>
鄴自将兵助譚與操相拒於黎陽自九月至明年二月<lb/>
大戰城下譚尚敗退操将圍之乃夜遁還鄴操進軍尚<lb/>
逆擊破之操軍還許譚謂尚曰我鎧甲不精故前為曹<lb/>
<pb n="KR2d0006_WYG_131-31a"/>
操所敗今操軍退人懷歸志及其未濟出兵掩之可令<lb/>
大潰此策不可失也尚疑而不許既不益兵又不易甲<lb/>
譚大怒郭圗辛評因此謂譚曰使先公出将軍為兄後<lb/>
者審配之所搆也譚然之遂引兵攻尚戰於外門譚敗<lb/>
乃引兵還南皮别駕王修率吏人自青州往救譚譚還<lb/>
欲更攻尚問修曰計将安出修曰兄弟者左右手也譬<lb/>
人将鬭而斷其左右手曰我必勝若如是者可乎夫棄<lb/>
兄弟而不親天下其誰親之屬有讒人交鬬其間以求<lb/>
<pb n="KR2d0006_WYG_131-31b"/>
一朝之利願塞耳勿聽也若斬佞臣數人復相親睦以<lb/>
御四方可横行於天下譚不從尚復自将攻譚譚戰大<lb/>
敗嬰城固守尚圍之急譚奔平原而遣潁川辛毗請救<lb/>
於曹操劉表以書諌譚曰天降災害禍難殷流初交殊<lb/>
族卒成同盟使王室震蕩彜倫攸斁是以智逹之士莫<lb/>
不痛心入骨傷時人不能相忍也然孤與太公志同願<lb/>
等雖楚魏絶邈山河逈逺戮力乃心共奨王室使非族<lb/>
不干吾盟異類不絶吾好此孤與太公無貳之所致也<lb/>
<pb n="KR2d0006_WYG_131-32a"/>
功績未卒太公殂殞賢允承統以繼洪業宣奕世之徳<lb/>
履丕顯之祚摧嚴敵於鄴都揚休烈於朔土顧定疆宇<lb/>
虎視河外凡我同盟莫不景附何悟青蠅飛於竿旌無<lb/>
忌㳺於二壘使股肱分成二體胷膂絶為異身初聞此<lb/>
問尚謂不然定聞信来乃知閼伯實沈之忿已成棄親<lb/>
即讐之計已决旃斾交於中原暴尸累於城下聞之哽<lb/>
咽若存若亡昔三王五伯下及戰國君臣相弑父子相<lb/>
殺兄弟相殘親戚相滅盖時有之然或欲以成王業或<lb/>
<pb n="KR2d0006_WYG_131-32b"/>
欲以定霸功皆所謂逆取順守而徼富彊於一世也未<lb/>
有棄親即異兀其根本而能全於長世者也昔襄公報<lb/>
九世之讐士匄卒荀偃之事是故春秋美其義君子稱<lb/>
其信夫伯㳺之恨於齊未若太公之忿於曹也宣子之<lb/>
承臣業未若仁君之繼統也且君子違難不適讐國交<lb/>
絶不出惡聲况忘先人之讐棄親戚之好而為萬世之<lb/>
戒遺同盟之耻哉蠻夷戎狄将有誚讓之言况我族類<lb/>
而不痛心耶夫欲立竹帛於當時全宗祀於一世豈宜<lb/>
<pb n="KR2d0006_WYG_131-33a"/>
同生分謗爭校得失乎若冀州有不弟之慠無慙順之<lb/>
節仁君當降志辱身以濟事為務事定之後使天下平<lb/>
其曲直不亦為髙義邪今仁君見憎於夫人未若鄭荘<lb/>
之於姜氏昆弟之嫌未若重華之於象慠然荘公卒崇<lb/>
大隧之樂象慠終受有鼻之封願捐棄百痾追攝舊義<lb/>
復為母子昆弟如初今整勒士馬瞻望鵠立又與尚書<lb/>
諫之並不從曹操遂還救譚十月至黎陽尚聞操度河<lb/>
乃釋平原還鄴尚将吕曠髙翔畔歸曹氏譚復隂刻将<lb/>
<pb n="KR2d0006_WYG_131-33b"/>
軍印以假曠翔操知譚詐乃以子整聘譚女以安之而<lb/>
引軍還九年三月尚使審配守鄴復攻譚於平原配獻<lb/>
書於譚勸其緩心抑怒革圗易慮以全友于之情譚復<lb/>
不納曹操因此進攻鄴審配将馮札為内應開突門内<lb/>
操兵三百餘人配覺之從城上以大石擊門門閉入者<lb/>
皆死操乃鑿塹圍城周廻四十里初令淺示若可越審<lb/>
配望見笑而不出争利操一夜浚之廣深二丈决漳水<lb/>
以灌之自五月至八月城中餓死者過半尚聞鄴急将<lb/>
<pb n="KR2d0006_WYG_131-34a"/>
軍萬餘人還救城操逆擊破之尚走依曲漳為營操復<lb/>
圍之未合尚懼遣隂䕫陳琳求降不聽尚還走藍口操<lb/>
復進兵急圍之尚将馬延等臨陣降衆大潰尚奔中山<lb/>
盡收其輜重得尚印綬節鉞及衣物以示城中城中崩<lb/>
沮審配令士卒曰堅守死戰操軍疲矣幽州方至何憂<lb/>
無主操出行圍審配伏弩射之㡬中以其兄子榮為東<lb/>
門校尉榮夜開門内操兵配拒戰城中生獲配操謂配<lb/>
曰吾近行圍弩何多也配曰猶恨其少操曰卿忠於袁<lb/>
<pb n="KR2d0006_WYG_131-34b"/>
氏亦自不得不爾意欲活之配意氣壮烈終無撓辭見<lb/>
者莫不歎息遂斬之全尚母妻子還其財寳髙幹以并<lb/>
州降復為刺史曹操之圍鄴也譚復背之因掠取甘陵<lb/>
安平勃海河間攻尚於中山尚敗走故安從熙而譚悉<lb/>
收其衆還屯龍湊十二月曹操討譚軍其門譚夜遁奔<lb/>
南皮臨清河而屯明年正月急攻之譚欲出戰軍未合<lb/>
而破譚被髪驅馳追者意非恒人趨奔之譚墮馬顧曰<lb/>
咄兒過我我能富貴汝言未絶口頭已斷地於是斬郭<lb/>
<pb n="KR2d0006_WYG_131-35a"/>
圗等戮其妻子熙尚為其将焦觸張南所攻奔遼西烏<lb/>
桓觸自號幽州刺史驅率諸郡太守令長背袁向曹陳<lb/>
兵數萬殺白馬而盟令曰違者斬衆莫敢仰視各以次<lb/>
㰱至别駕代郡韓珩曰吾受袁公父子厚恩今其破亡<lb/>
智不能救勇不能死於義闕矣若乃北靣曹氏所不能<lb/>
也一坐為珩失色觸曰夫舉大事當立大義事之濟否<lb/>
不待一人可卒珩志以厲事君曹操聞珩節甚髙之屢<lb/>
辟不至卒於家高幹復叛執上黨太守舉兵守壺口關<lb/>
<pb n="KR2d0006_WYG_131-35b"/>
十一年曹操自征幹幹乃留其将守城自詣匈奴求救<lb/>
不得獨與數騎亡欲南奔荆州上洛都尉捕斬之十二<lb/>
年曹操征遼西擊烏桓尚熙與烏桓逆操軍戰敗走乃<lb/>
與親兵數千人奔公孫康於遼東尚有勇力與熙謀曰<lb/>
今到遼東康必見我我獨為兄手擊之且據其郡猶可<lb/>
以自廣也康亦心規取尚以為功乃先置精勇於廐中<lb/>
然後請尚熙熙疑不欲進尚彊之遂與俱入未及坐康<lb/>
叱伏兵禽之坐於凍地尚謂康曰未死之間寒不可忍<lb/>
<pb n="KR2d0006_WYG_131-36a"/>
可相與席康曰卿頭顱方行萬里何席之為遂斬首送<lb/>
於曹操<lb/>
劉表字景升山陽髙平人魯恭王之後也身長八尺餘<lb/>
姿貌温偉與同郡張儉等俱被訕議號為八顧詔書捕<lb/>
案黨人表亡走得免黨禁觧辟大将軍何進掾初平元<lb/>
年長沙太守孫堅殺荆州刺史王叡詔書以表為荆州<lb/>
刺史時江南宗賊大盛又袁術阻兵屯魯陽表不能得<lb/>
至乃單馬入宜城請南郡人蒯越襄陽人蔡瑁與共謀<lb/>
<pb n="KR2d0006_WYG_131-36b"/>
畫表謂越曰宗賊雖盛而衆不附袁術因之禍必至矣<lb/>
吾欲徵兵恐不能集其策焉出對曰理平者先仁義理<lb/>
亂者先權謀兵不在多貴乎得人袁術驕而無謀宗賊<lb/>
率多貪暴越有所素養者使人示之以利必持衆來使<lb/>
君誅其無道施其財用威徳既行襁負而至矣兵集衆<lb/>
附南據江陵北守襄陽荆州八郡可傳檄而定公路雖<lb/>
至無能為也表曰善乃使越誘宗賊帥至者十五人皆<lb/>
斬之而襲取其衆唯江夏賊張虎陳坐擁兵據襄陽城<lb/>
<pb n="KR2d0006_WYG_131-37a"/>
表使越與龎季往譬之乃降江南悉平諸守令聞表威<lb/>
名多解印綬去表遂理兵襄陽以觀時變袁術與其從<lb/>
兄紹有隙而紹與表相結故術共孫堅合從襲表表敗<lb/>
堅遂圍襄陽會表将黄祖救至堅為流箭所中死餘衆<lb/>
退走及李傕等入長安冬表遣使奉貢傕以表為鎮南<lb/>
将軍荆州牧封成武侯假表節以為已援建安元年驃<lb/>
騎将軍張濟自關中走南陽因攻穰城中飛矢而死荆<lb/>
州官屬皆賀表曰濟以窮來主人無禮至於交鋒此非<lb/>
<pb n="KR2d0006_WYG_131-37b"/>
牧意牧受弔不受賀也使人納其衆衆聞之喜遂皆服<lb/>
從三年長沙太守張羡率零陵桂陽三郡畔表表遣兵<lb/>
攻圍破羡平之於是開土遂廣南接五嶺北據漢川地<lb/>
方數千里帶甲十萬餘初荆州人情好擾加四方駭震<lb/>
宼賊相扇處處麋沸表招誘有方威懐兼治其姦猾宿<lb/>
賊更為效用萬里肅清大小咸悦而服之闗西兖豫學<lb/>
士歸者蓋有千數表安慰賑贍皆得資全遂起立學校<lb/>
博求儒術綦母闓宋忠等撰立五經章句謂之後定愛<lb/>
<pb n="KR2d0006_WYG_131-38a"/>
民養士從容自保及曹操與袁紹相持於官度紹遣人<lb/>
求助表許之不至亦不援曹操且欲觀天下之變從事<lb/>
中郎南陽韓嵩别駕劉先説表曰今豪傑並争兩雄相<lb/>
持天下之重在於将軍若欲有為起乘其弊可也如其<lb/>
不然固将擇所宜從豈可擁甲十萬坐觀成敗求援而<lb/>
不能助見賢而不肯歸此兩怨必集於将軍恐不得復<lb/>
中立矣曹操善用兵且賢俊多歸之其埶必舉袁紹然<lb/>
後移兵以向江漢恐将軍不能禦也今之勝計莫若舉<lb/>
<pb n="KR2d0006_WYG_131-38b"/>
荆州以附曹操操必重徳将軍長享福祚垂之後嗣此<lb/>
萬全之策也蒯越亦勸之表狐疑不斷乃遣嵩詣操觀<lb/>
望虚實謂嵩曰今天下未知所定而曹操擁天子都許<lb/>
君為我觀其釁嵩對曰嵩觀曹公之明必得志於天下<lb/>
将軍若欲歸之使嵩可也如其猶豫嵩至京師天子假<lb/>
嵩一職不獲辭命則成天子之臣将軍之故吏耳在君<lb/>
為君不復為将軍死也惟加重思表以為憚使彊之嵩<lb/>
至許果拜嵩侍中零陵太守及還盛稱朝廷曹操之徳<lb/>
<pb n="KR2d0006_WYG_131-39a"/>
勸遣子入侍表大怒以為懐貳陳兵詬嵩将斬之嵩不<lb/>
為動容徐陳臨行之言表妻蔡氏知嵩賢諫止之表猶<lb/>
怒乃考殺從行者知無他意但囚嵩而已六年劉備自<lb/>
袁紹奔荆州表厚相待結而不能用也十三年曹操自<lb/>
将征表未至八月表疽發背卒在荆州幾二十年家無<lb/>
餘積二子琦琮表初以琦貌類於已甚愛之後為琮娶<lb/>
其後妻蔡氏之姪蔡氏遂愛琮而惡琦毁譽之言日聞<lb/>
於表表寵躭後妻每信受焉又妻弟蔡瑁及外甥張允<lb/>
<pb n="KR2d0006_WYG_131-39b"/>
並得幸於表又睦於琮而琦不自寧嘗與琅邪人諸葛<lb/>
亮謀自安之術亮初不對後乃共升髙樓因令去梯謂<lb/>
亮曰今日上不至天下不至地言出子口而入吾耳可<lb/>
以言未亮曰君不見申生在内而危重耳居外而安乎<lb/>
琦意感悟隂規出計㑹表将江夏太守黄祖為孫權所<lb/>
殺琦遂求代其任及表病甚琦歸省疾琦素慈孝允等<lb/>
恐其見表而父子相感更有託後之意乃謂琦曰将軍<lb/>
命君撫臨江夏其任至重今釋衆擅来必見譴怒傷親<lb/>
<pb n="KR2d0006_WYG_131-40a"/>
之歡重增其疾非孝敬之道也遂遏于户外使不得見<lb/>
琦流涕而去衆聞而傷焉遂以琮為嗣琮以侯印授琦<lb/>
琦怒投之地将因奔喪作難㑹曹操軍至新野琦走江<lb/>
南蒯越韓嵩及東曹掾傅巽等説琮歸降琮曰今與諸<lb/>
君據全楚之地守先君之業以觀天下何為不可巽曰<lb/>
逆順有大體彊弱有定勢以人臣而拒人主逆道也以<lb/>
新造之楚而禦中國必危也以劉備而敵曹公不當也<lb/>
三者皆短欲以抗王師之鋒必亡之道也将軍自料何<lb/>
<pb n="KR2d0006_WYG_131-40b"/>
與劉備琮曰不若也巽曰誠以劉備不足禦曹公則雖<lb/>
全楚不能以自存也誠以劉備足禦曹公則備不為将<lb/>
軍下也願将軍勿疑及操軍到襄陽琮舉州降備奔夏<lb/>
口操以琮為青州刺史封列侯蒯越等侯者十五人乃<lb/>
釋韓嵩之囚以其名重甚加禮待使條品州人優劣皆<lb/>
擢而用之以嵩為大鴻臚以交友禮待之蒯越光祿勲<lb/>
劉光尚書令初表之結袁紹也侍中從事鄧羲諫不聽<lb/>
羲以疾退終表世不仕操以為侍中其餘多至大官操<lb/>
<pb n="KR2d0006_WYG_131-41a"/>
後敗於赤壁劉備表琦為荆州刺史明年卒<lb/>
劉焉字君郎江夏竟陵人魯恭王後也肅宗元和中徒<lb/>
封竟陵支庶家焉焉少仕州郡以宗室拜郎中去官居<lb/>
陽城山精學教授舉賢良方正稍遷南陽太守宗正太<lb/>
常時靈帝政化衰缺四方兵㓂焉以為刺史威輕既不<lb/>
能禁且用非其人輙争暴亂乃建議改置牧伯鎮安方<lb/>
夏清選重臣以居其任焉乃隂求為交阯以避時難議<lb/>
未即行會益州刺史郗儉在政煩擾謡言逺聞而并州<lb/>
<pb n="KR2d0006_WYG_131-41b"/>
刺史張懿凉州刺史耿鄙並為宼賊所害故焉議得用<lb/>
出焉為監軍使者領益州牧太僕黄琬為豫州牧宗正<lb/>
劉虞為幽州牧皆以本秩居職州任之重自此而始是<lb/>
時益州賊馬相亦自號黄巾合聚疲役之民數千人先<lb/>
殺綿竹令進攻雒縣殺郗儉又擊蜀郡犍為旬月之間<lb/>
破壊三郡相自稱天子衆至十餘萬人遣兵破巴郡殺<lb/>
郡守趙部州從事賈龍先領兵數百人在犍為遂紏合<lb/>
吏民攻相破之龍乃遣吏卒迎焉焉到以龍為校尉徙<lb/>
<pb n="KR2d0006_WYG_131-42a"/>
居綿竹撫納離叛務行寛厚而隂圖異計沛人張魯母<lb/>
有姿色兼挾鬼道徃來焉家焉遂任魯為督義司馬遂<lb/>
與别部司馬張修将兵掩殺漢中太守蘇固斷絶斜谷<lb/>
殺使者魯既得漢中遂復殺張修而并其衆焉欲立威<lb/>
刑以自尊大乃託以它事殺州中豪彊十餘人士民皆<lb/>
怨初平二年犍為太守任岐及賈龍並反攻焉焉撃破<lb/>
皆殺之自此意氣漸盛遂造作乘輿車重千餘乘焉四<lb/>
子範為左中郎将誕治書御史璋奉車都尉並從獻帝<lb/>
<pb n="KR2d0006_WYG_131-42b"/>
在長安惟别部司馬瑁隨焉在益州朝廷使璋曉譬焉<lb/>
焉留璋不復遣興平元年征西将軍馬騰與範謀誅李<lb/>
傕焉遣叟兵五千助之戰敗範及誕並見殺焉既痛二<lb/>
子又遇天火燒其城府車重延及民家館邑無餘於是<lb/>
徙居成都遂發背疽卒州大吏趙韙等貪璋温仁立為<lb/>
刺史詔書因以璋為監軍使者領益州牧以韙為征東<lb/>
中郎将先是荆州牧劉表在州僭擬乘輿器服韙以此<lb/>
遂屯兵胊䏰備表初南陽三輔民數萬户流入益州焉<lb/>
<pb n="KR2d0006_WYG_131-43a"/>
悉收以為衆名曰東州兵璋性柔寛無威畧東州人侵<lb/>
暴為民患不能禁制舊士頗有離怨趙韙之在巴中甚<lb/>
得衆心璋委之以權韙因人情不輯乃隂結州中大姓<lb/>
建安五年還共擊璋蜀郡廣漢犍為皆反應東州人畏<lb/>
見誅滅乃同心并力爲璋死戰遂破反者進攻韙於江<lb/>
州斬之張魯以璋闇懦不復承順璋怒殺魯母及弟而<lb/>
遣其将龎羲等攻魯數為所破魯部曲多在巴土故以<lb/>
羲為巴郡太守魯因襲取之遂雄於巴漢十三年曹操<lb/>
<pb n="KR2d0006_WYG_131-43b"/>
自将征荆州璋乃遣使致敬操加璋振威将軍兄瑁平<lb/>
宼将軍璋因遣别駕從事張松詣操而操不相接禮松<lb/>
懐恨而還勸璋絶曹氏而結好劉備璋從之十六年璋<lb/>
聞曹操當遣兵向漢中討張魯内懐恐懼松復説璋迎<lb/>
劉備以拒操璋即遣法正将兵迎備璋主簿巴西黄權<lb/>
諌曰劉備有梟名今以部曲遇之則不滿其心以賔客<lb/>
待之則一國不容二主此非自安之道從事廣漢王累<lb/>
自倒懸於州門以諫璋一無所納備自江陵馳至涪城<lb/>
<pb n="KR2d0006_WYG_131-44a"/>
璋率歩騎數萬與備會張松勸備於會襲璋備不忍明<lb/>
年出屯葭萌松兄廣漢太守肅懼禍及已乃以松謀白<lb/>
璋收松斬之勑諸闗戍勿復通備備大怒還兵擊璋所<lb/>
在戰尅十九年進圍成都數十日城中有精兵三萬人<lb/>
榖支一年吏民咸欲拒戰璋言父子在州二十餘歲無<lb/>
恩徳以加百姓而攻戰三載肌膏草野者以璋故也何<lb/>
心能安遂開城出降羣下莫不流涕備遷璋於公安歸<lb/>
其財寳後以病卒<lb/>
<pb n="KR2d0006_WYG_131-44b"/>
袁術字公路汝南汝陽人司空逢之子也少以俠氣聞<lb/>
數與諸公子飛鷹走狗後頗折節舉孝亷累遷至河南<lb/>
尹虎賁中郎将時董卓欲廢立以術為後将軍術畏卓<lb/>
之禍出奔南陽會長沙太守孫堅殺南陽太守張咨引<lb/>
兵從術劉表上術為南陽太守術又表堅領豫州刺史<lb/>
使率荆豫之卒擊破董卓於陽人術從兄紹因堅討卓<lb/>
未反逺遣其将會稽周昕奪堅豫州術怒擊昕走之紹<lb/>
議欲立劉虞為帝術好放縱憚立長君託以公義不肯<lb/>
<pb n="KR2d0006_WYG_131-45a"/>
同積此釁隙乃各外交黨援以相圗謀術結公孫瓉而<lb/>
紹連劉表豪傑多附於紹術怒曰群豎不吾從而從吾<lb/>
家奴乎又與公孫瓚書云紹非袁氏子紹聞大怒初平<lb/>
三年術遣孫堅擊劉表於襄陽堅戰死公孫瓚使劉備<lb/>
與術合謀共逼紹紹與曹操㑹擊皆破之四年術引軍<lb/>
入陳留屯封邱黑山餘賊及匈奴於扶羅等佐術與曹<lb/>
操戰於匡亭大敗術退保雍邱又将其餘衆奔九江殺<lb/>
揚州刺史陳温而自領之又兼稱徐州伯李傕入長安<lb/>
<pb n="KR2d0006_WYG_131-45b"/>
欲結術為援乃授術左将軍假節封陽翟侯初術在南<lb/>
陽戸口尚數十百萬而不修法度以鈔掠為資奢恣無<lb/>
厭百姓患之又少見䜟書言代漢者當塗高自云名字<lb/>
應之又以袁氏出陳為舜後以黄代赤徳運之次遂有<lb/>
僭逆之謀又聞孫堅得傳國璽遂拘堅妻奪之興平二<lb/>
年冬天子播越敗於曹陽術大㑹羣下因謂曰今海内<lb/>
鼎沸劉氏微弱吾家四世公輔百姓所歸欲應天順人<lb/>
於諸公何如衆莫敢對主簿閻象進曰昔周自后稷至<lb/>
<pb n="KR2d0006_WYG_131-46a"/>
於文王積徳累功三分天下猶服事殷明公雖奕世克<lb/>
昌孰若有周之盛漢室衰微未若殷紂之敝也術嘿然<lb/>
使召張範範稱疾遣弟承往應之術問曰昔周室陵遲<lb/>
則有桓文之霸秦失其政漢接而用之今孤以土地之<lb/>
廣人民之衆欲徼福於齊桓擬迹於高祖可乎承對曰<lb/>
在徳不在衆茍能用徳以同天下之欲雖云匹夫霸王<lb/>
可也若陵僭無度干時而動衆之所棄誰能興之術不<lb/>
説自孫堅死子策復領其部曲術遣擊揚州刺史劉繇<lb/>
<pb n="KR2d0006_WYG_131-46b"/>
破之策因據江東策聞術将僭號與書諫止之術不納<lb/>
策遂與術絶建安二年術因河内張炯符命遂果僭號<lb/>
自稱仲家以九江太守為淮南尹置公卿百官郊祀天<lb/>
地乃遣使以竊號告吕布并為子聘布女布執術使送<lb/>
許術大怒遣兵攻布大敗而還術又率兵擊陳國誘殺<lb/>
其王寵及相駱俊曹操乃自征之術聞大駭即走度淮<lb/>
留其将張勲橋㽔於蘄陽以拒之操擊破斬㽔而勲退<lb/>
走術兵弱大将死衆情離叛加之旱荒士民凍餒江淮<lb/>
<pb n="KR2d0006_WYG_131-47a"/>
間相食殆盡時舒仲應為術沛相術以米十萬斛與為<lb/>
軍糧仲應悉散以給飢民術怒陳兵将斬之仲應曰知<lb/>
當必死故為之耳寜可以一人之命救百姓於塗炭術<lb/>
下馬牽之曰仲應足下獨欲享重名而不與吾共之邪<lb/>
術雖矜名尚竒而天性驕肆尊已陵物及竊偽號淫侈<lb/>
滋甚媵御數百無不兼羅紈厭梁肉自下飢困莫之簡<lb/>
卹於是資實空盡不能自立四年夏乃燒宫室奔其部<lb/>
曲陳簡雷薄於灊山復為簡等所拒遂大困窮士卒散<lb/>
<pb n="KR2d0006_WYG_131-47b"/>
走憂懣不知所為遂歸帝號於紹曰禄去漢室久矣天<lb/>
下提挈政在家門豪雄角逐分割疆宇此與周末七國<lb/>
無異唯彊者兼之耳袁氏受命當王符瑞炳然今君擁<lb/>
有四州人户百萬以彊則莫與争大以位則無所比高<lb/>
曹操雖欲扶衰奨㣲安能續絶運起已滅乎謹歸大命<lb/>
君其興之紹陰然其計術因此欲北至青州從袁譚曹<lb/>
操使劉備徼之不得過復走還夀春六月至江亭坐簀<lb/>
牀而歎曰袁術乃至是乎因憤慨結病歐血死妻子依<lb/>
<pb n="KR2d0006_WYG_131-48a"/>
故吏廬江太守劉勲孫策破勲復見收視術女入孫權<lb/>
宫中子曜仕呉為郎中<lb/>
吕布字奉先五原九原人也以弓馬驍武給并州刺史<lb/>
丁原為騎都尉原屯河内以布為主簿甚見親待靈帝<lb/>
崩原受何進召将兵詣洛陽為執金吾會進敗董卓誘<lb/>
布殺原而并其兵卓以布為騎都尉甚愛信之誓為父<lb/>
子布便弓馬膂力過人號為飛将稍遷至中郎将封都<lb/>
亭侯卓自知凶恣每懐猜畏行止常以布自衞嘗小失<lb/>
<pb n="KR2d0006_WYG_131-48b"/>
卓意卓㧞手㦸擲之布拳㨗得免而改容顧謝卓意亦<lb/>
改布由是隂怨於卓卓又使布守中閤而私與傅婢情<lb/>
通益不自安因往見司徒王允自陳卓㡬見殺之状時<lb/>
允與尚書僕射士孫瑞密謀誅卓因以告布使為内應<lb/>
布曰如父子何允曰君自姓吕本非骨肉今憂死不暇<lb/>
何謂父子擲㦸之時豈有父子情也布遂許之乃於門<lb/>
刺殺卓事在卓傳允以布為奮威将軍假節儀同三司<lb/>
封温侯允既不赦凉州人由是卓将李傕等遂相結還<lb/>
<pb n="KR2d0006_WYG_131-49a"/>
攻長安布與傕等戰敗乃将數百騎以卓頭繋馬鞍走<lb/>
出武闗奔南陽袁術待之甚厚布自恃殺卓有徳袁氏<lb/>
遂恣兵鈔掠術患之布不安復去從張楊於河内時李<lb/>
傕等購募求布急楊下諸将皆欲圖之布懼謂楊曰與<lb/>
卿州里今見殺其功未必多不如生賣布可大得傕等<lb/>
爵寵楊以為然有頃布得走投袁紹紹與布擊張燕於<lb/>
常山燕精兵萬餘騎數千匹布常御良馬號曰赤菟能<lb/>
馳城飛塹時人為之語曰人中有吕布馬中有赤菟布<lb/>
<pb n="KR2d0006_WYG_131-49b"/>
與其健将成亷魏越等數十騎馳突燕陣一日或至三<lb/>
四皆斬首而出連戰十餘日遂破燕軍布既恃其功更<lb/>
請兵於紹紹不許而将士多暴横紹患之布不自安因<lb/>
求還洛陽紹聴之承制使領司𨽻校尉遣壮士送布而<lb/>
隂使殺之布疑其圖已乃使人鼓筝於帳中潛自遁出<lb/>
夜中兵起而布已亡紹聞懼為患募遣追之皆莫敢逼<lb/>
遂歸張楊道經陳留太守張邈遣使迎之相待甚厚臨<lb/>
别把臂言誓邈字孟卓東平夀張人也少以俠聞振窮<lb/>
<pb n="KR2d0006_WYG_131-50a"/>
救急傾家無愛士多歸之曹操袁紹皆與邈友辟公府<lb/>
以高第拜騎都尉遷陳留太守董卓之亂曹操與邈首<lb/>
舉義兵汴水之戰邈遣衞兹将兵随操袁紹既為盟主<lb/>
有驕矜色邈正議責之紹既怨邈且聞與布有誓言乃<lb/>
令曹操殺邈操不聽邈雖徳操然心不自安操之東擊<lb/>
陶謙勑家曰我若不還徃依孟卓後還見邈垂泣相對<lb/>
其為操所親如此興平元年操復征謙令其将陳宫屯<lb/>
東郡宫因説邈曰今天下分崩雄桀並起君擁十萬之<lb/>
<pb n="KR2d0006_WYG_131-50b"/>
衆當四戰之地撫劒顧盻亦足以為人豪而反制於人<lb/>
不以鄙乎今州軍東征其處空虚吕布壮士善戰無前<lb/>
迎之共據兖州觀天下形埶俟時事變通此亦從横一<lb/>
時也邈從之遂與弟超及宫等迎布為兖州牧據濮陽<lb/>
郡縣皆應之唯鄄城東阿范為曹操守操自引軍還與<lb/>
布戰於濮陽操軍不利相持百餘日是時旱蝗少榖百<lb/>
姓相食布移屯山陽二年間操復盡收諸城擊破布於<lb/>
鉅野布東奔劉備邈從布留超将家屬屯雍邱操攻圍<lb/>
<pb n="KR2d0006_WYG_131-51a"/>
數月屠之斬超滅其家族邈詣袁術求救未至夀春為<lb/>
其兵所害時劉備領徐州居下邳與袁術相拒於淮上<lb/>
術欲引布擊備乃與布書曰術舉兵詣闕未能屠裂董<lb/>
卓将軍誅卓為術報耻功一也昔金元休南至封邱為<lb/>
曹操所敗将軍伐之令術復明目於遐邇功二也術生<lb/>
年以來不聞天下有劉備備乃舉兵與術對戰憑将軍<lb/>
威靈得以破備功三也将軍有三大功在術術雖不敏<lb/>
奉以死生将軍連年攻戰軍糧苦少今送米二十萬斛<lb/>
<pb n="KR2d0006_WYG_131-51b"/>
非唯止此當駱驛復致凡所短長亦唯命布得書大悦<lb/>
即勒兵襲下邳獲備妻子備敗走海西飢困請降於布<lb/>
布又恚術運糧不復至乃具車馬迎備以為豫州刺史<lb/>
遣屯小沛布自號徐州牧術懼布為己害為子求婚布<lb/>
復許之術遣将紀靈等歩騎三萬以攻備備求救於布<lb/>
諸将謂布曰将軍常欲殺劉備今可假手於術布曰不<lb/>
然術若破備則北連太山吾為在術圍中不得不救也<lb/>
便率歩騎千餘馳徃赴之靈等聞布至皆歛兵而止布<lb/>
<pb n="KR2d0006_WYG_131-52a"/>
屯沛城外遣人招備并請靈等與共饗飲布謂靈曰元<lb/>
徳布弟也為諸軍所困故來救之布性不喜合鬭但喜<lb/>
解鬭耳乃令軍候植㦸於營門布彎弓顧曰諸軍觀布<lb/>
射㦸小支中者當解兵不中可留决鬭布即一發正中<lb/>
㦸支靈等皆驚言将軍天威也明日復歡會然後各罷<lb/>
術遣韓允以僭號事告布因求迎婦布遣女隨之沛相<lb/>
陳珪恐術報布成姻則徐揚合從為難未已於是徃説<lb/>
布曰曹公奉迎天子輔贊國政将軍宜與協同策謀共<lb/>
<pb n="KR2d0006_WYG_131-52b"/>
存大計今與袁術結姻必受不義之名将有累卵之危<lb/>
矣布亦素怨術而女已在塗乃追還絶婚執允送許曹<lb/>
操殺之陳珪欲使子登詣曹操布固不許㑹使至拜布<lb/>
為左将軍布大喜即聽登行并令奉章謝恩登見曹操<lb/>
因陳布勇而無謀䡖於去就宜早圖之操曰布狼子野<lb/>
心誠難久養非卿莫究其情偽即增珪中二千石拜登<lb/>
廣陵太守臨别操執登手曰東方之事便以相付令隂<lb/>
合部衆以為内應始布因登求徐州牧不得登還布怒<lb/>
<pb n="KR2d0006_WYG_131-53a"/>
㧞㦸斫機曰卿父勸吾協同曹操絶婚公路今吾所求<lb/>
無獲而卿父子並顯重但為卿所賣耳卿為吾言其説<lb/>
云何登不為動徐喻之曰登見曹公言待将軍譬如養<lb/>
虎當飽其肉不飽則将噬人公曰不如卿言也譬如養<lb/>
鷹飢即為用飽則颺去其言如此布意乃解袁術怒布<lb/>
殺韓允遣其大将張勲橋蕤等與韓暹楊奉連埶歩騎<lb/>
數萬七道攻布布時有兵三千馬四百匹懼其不敵謂<lb/>
陳珪曰今致術軍卿之由也為之柰何珪曰暹奉與術<lb/>
<pb n="KR2d0006_WYG_131-53b"/>
卒合之師耳謀無素定不能相維子登䇿之比於連雞<lb/>
勢不俱棲立可離也布用珪策與暹奉書曰二将軍親<lb/>
扶大駕而布手殺董卓俱立功名當垂竹帛今袁術造<lb/>
逆謀宜共誅討柰何與賊還來伐布可因今者同力破<lb/>
術為國除害建功天下此時不可失也又許破術兵悉<lb/>
以軍資與之暹奉大喜遂共擊勲等於下邳大破之生<lb/>
禽橋㽔餘衆潰走其所殺傷堕水死者殆盡時太山臧<lb/>
霸等攻破莒城許布財幣以相結而未及送布乃自徃<lb/>
<pb n="KR2d0006_WYG_131-54a"/>
求之其督将高順諫止曰将軍威名宣播遠近所畏何<lb/>
求不得而自行求賂萬一不尅豈不損邪布不從既至<lb/>
莒霸等不測徃意固守拒之無獲而還順為人清白有<lb/>
威嚴不飲酒不受饋遺所将七百餘兵號為千人鎧甲<lb/>
精練每所攻擊無不破者名為陷陣營順每諫布曰凡<lb/>
破家亡國非無忠臣明智者也但患不見用耳将軍舉<lb/>
動不肯詳思忽有得失動輟言誤誤豈可數也布知其<lb/>
忠然不能用初布将河内郝萌於下邳反攻布府順討<lb/>
<pb n="KR2d0006_WYG_131-54b"/>
斬之布後頗忌諸将亦復疏順以魏續有外内之親悉<lb/>
奪順所将兵以與續及當攻戰故令順将續所領兵順<lb/>
亦終無恨意建安三年布復從袁術遣順攻劉備於沛<lb/>
破之曹操遣夏侯惇救備為順所敗操乃自将擊布至<lb/>
下邳城下遺布書為陳禍福布欲降而陳宫等自以負<lb/>
罪於操深沮其計而謂布曰曹操逺來埶不能久将軍<lb/>
若以歩騎出屯於外宫将餘衆閉守於内操若向将軍<lb/>
宫引兵而攻其背若但攻城則将軍救於外不過旬月<lb/>
<pb n="KR2d0006_WYG_131-55a"/>
軍食畢盡擊之可破也布然之布妻曰昔曹氏待陳宫<lb/>
如赤子猶舎而歸我今将軍厚宫不過於曹氏而欲委<lb/>
全城捐妻子孤軍遠出乎若一旦有變妾豈得為将軍<lb/>
妻哉布乃止而潛遣許氾王楷告急於袁術術曰布不<lb/>
與我女理自當敗何為復來相聞邪氾楷曰明上今不<lb/>
救布為自敗耳布破明上亦破也術時僭號故呼為明<lb/>
上術乃嚴兵為布作聲援布恐術為女不至故不遣兵<lb/>
救也以綿纒女身縳著馬上夜自送女出與術與曹操<lb/>
<pb n="KR2d0006_WYG_131-55b"/>
守兵相觸格射不得過而還布乃自将千餘騎出戰敗<lb/>
走歸保城不敢復出術亦竟不能救曹操塹圍之壅沂<lb/>
泗以灌其城三月上下離心其将侯成使客牧其名馬<lb/>
而客䇿之以叛成追客得馬諸将合禮以賀成成分酒<lb/>
肉先入詣布跪言曰䝉将軍威靈得所亡馬諸将齊賀<lb/>
未敢嘗也故先以奉貢布怒曰布禁酒而卿等醖釀為<lb/>
欲因酒共謀布邪成忿懼乃與宋慮魏續等共執陳宫<lb/>
髙順率其衆降布與麾下登白門樓兵圍之急令左右<lb/>
<pb n="KR2d0006_WYG_131-56a"/>
取其首詣操左右不忍乃下降布見操曰今日以徃天<lb/>
下定矣操曰何以言之布曰明公之所患不過於布今<lb/>
已服矣令布将騎明公将歩天下不足定也顧謂劉備<lb/>
曰元徳卿為坐上客我為降虜繩縛我急獨不可一言<lb/>
邪操笑曰縛虎不得不急乃命緩布縛意欲活之劉備<lb/>
曰不可明公不見吕布事丁建陽董太師乎操頷之布<lb/>
目備曰大耳兒最叵信者於是縊殺布與宫順等皆梟<lb/>
首送許然後𦵏之陳宫者字公臺東郡人也剛直壮烈<lb/>
<pb n="KR2d0006_WYG_131-56b"/>
少與海内知名之士皆相連結及天下亂始隨曹操後<lb/>
自疑乃背操從吕布為布畫策每不從其計下邳敗被<lb/>
擒曹操謂宫曰公臺卿平常自為智計有餘今日竟何<lb/>
如宫顧指布曰但坐此人不從宫言以至於此若其見<lb/>
從亦未必為禽也操笑曰今日之事當云何宫曰為臣<lb/>
不忠為子不孝死自分也操曰卿如是柰卿老母何宫<lb/>
曰宫聞将以孝治天下者不害人之親老母之存否在<lb/>
明公不在宫也操曰若卿妻子何宫曰宫聞将施仁政<lb/>
<pb n="KR2d0006_WYG_131-57a"/>
於天下者不絶人之祀妻子之存否亦在明公不在宫<lb/>
也操未復言宫曰請出就戮以明軍法遂趨出不可止<lb/>
操泣而送之宫不還顧死後操待其家皆厚於初陳登<lb/>
者字元龍忠亮髙爽沈深有大略少有扶世濟民之志<lb/>
博覽載籍雅有文藝舊典文章莫不貫綜年二十五舉<lb/>
孝廉除東陽長養耆育㓜視民如傷是時世荒民饑州<lb/>
牧陶謙表登為典農校尉登廵土田之宜盡鑿溉之利<lb/>
秔稻豐積後與父珪俱事吕布珪知布不足以共事乃<lb/>
<pb n="KR2d0006_WYG_131-57b"/>
遣登為布奉使到許曹操用為廣陵太守使於郡招集<lb/>
以圖吕布登在廣陵明審賞罰威信宣布海賊薛州之<lb/>
羣萬有餘戸束手歸命未及期年功化以就百姓畏而<lb/>
愛之登曰此可用矣曹操至下邳登率郡兵為軍先驅<lb/>
時登諸弟在下邳城中布乃質執登三弟欲求和同登<lb/>
執意不撓進圍日急布刺姦張𢎞懼於後累夜将登三<lb/>
弟出就登布既伏誅登以功拜伏波将軍甚得江淮間<lb/>
歡心於是有吞滅江南之志孫策遣軍攻登於匡琦城<lb/>
<pb n="KR2d0006_WYG_131-58a"/>
軍初到旌甲覆水羣下咸以今賊衆十倍於郡兵恐不<lb/>
能抗可引軍避之與其空城水人陸居不能久處必尋<lb/>
引去登厲聲曰吾受國命來鎮此土昔馬文淵之在斯<lb/>
位能南平百越北滅羣狄吾既不能遏除凶慝何逃宼<lb/>
之謂邪吾其出命以報國仗義以整亂天道與順克之<lb/>
必矣乃閉門示弱不與戰将士銜聲寂若無人登乘城<lb/>
望形埶知其可擊乃申令将士宿整兵器昧爽開南門<lb/>
引軍指敵營歩騎鈔其後敵衆周章方結陣不得還船<lb/>
<pb n="KR2d0006_WYG_131-58b"/>
登手執軍鼓縱兵乘之敵衆遂大破皆棄船迸走登乘<lb/>
勝追奔斬虜以萬數策忿喪軍尋復大興兵向登登以<lb/>
兵不敵使功曹陳矯求救於曹操登密去城十里治軍<lb/>
營處所令多取柴薪兩束一聚相去十歩從横成行令<lb/>
夜俱起火火然其聚城上稱慶若大軍到敵衆望火驚<lb/>
潰登勒兵追奔斬首萬級遷登為東城太守廣陵吏民<lb/>
佩其恩徳共㧞郡随登老弱襁負而追之登曉語令還<lb/>
曰太守在卿郡頻致呉宼幸而克濟諸卿何患無令君<lb/>
<pb n="KR2d0006_WYG_131-59a"/>
乎登既去孫權遂跨有江外登年三十九而卒曹操每<lb/>
臨大江而歎曰恨不用陳元龍計而令封豕養其爪牙<lb/>
乎初許氾與劉備並在荆州牧劉表坐表與備共論天<lb/>
下人氾曰陳元龍湖海之士豪氣不除備謂表曰許君<lb/>
論是非表曰欲言非此君為善士不宜虚言欲言是元<lb/>
龍名重天下備問氾君言豪寜有事邪氾曰昔遭亂過<lb/>
下邳見元龍元龍無客主之意久不相與語自上大牀<lb/>
卧使客卧下牀備曰君有國士之名今天下大亂帝主<lb/>
<pb n="KR2d0006_WYG_131-59b"/>
失所望君憂國忘家有救世之意而君求田問舍言無<lb/>
可采是元龍所諱也何緣當與君語如小人欲卧百尺<lb/>
樓上卧君於地何但上下牀之間邪表大笑備因言曰<lb/>
若元龍文武膽志當求於古耳造次難得比也魏文帝<lb/>
世追美登功拜登息肅為郎中<lb/>
　<lb/>
　<lb/>
　通志卷一百十三下<lb/>
</p>
<p>
</p>
  </div>
</body>
</text>
</TEI>
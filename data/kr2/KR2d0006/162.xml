<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百三十九</head> <lb/>
    <p>
<pb n="KR2d0006_WYG_162-1a"/>
欽定四庫全書<lb/>
　通志卷一百三十九<lb/>
　宋　右　廸　功　郎　鄭　樵　漁　仲　撰<lb/>
　列傳第五十二<lb/>
　梁<lb/>
　　王茂　曹景宗　王珍國<hi>張齊</hi>席闡文　夏侯詳<hi>子亶</hi>
　　<hi>魚䕫  𢎞</hi>　吉士瞻　蔡道恭　楊公則　鄧元起<hi>羅研</hi>
　　<hi>李膺</hi>張惠紹　馮道根　康絢　昌義之　張𢎞策<lb/>
<pb n="KR2d0006_WYG_162-1b"/>
　　<hi>子緬綰纘</hi>庾域<hi>子子/輿</hi>鄭紹叔　呂僧珍　樂藹<hi>子法才</hi>
　　<hi>法藏子法藏子  雲</hi>
王茂字休逺一字茂先太原祁人也祖深北中郎司馬<lb/>
父天生宋末為列將於石頭克司徒袁粲以勲至巴西<lb/>
梓潼二郡太守封上黄縣男茂年數嵗為大父深所異<lb/>
常謂親識曰此吾家千里駒成門戸者必此兒也及長<lb/>
好讀兵書究其大指性沉隱不妄交遊身長八尺潔白<lb/>
美容儀齊武帝布衣時甞見之歎曰王茂先年少堂堂<lb/>
<pb n="KR2d0006_WYG_162-2a"/>
如此必為公輔之噐宋昇明末起家奉朝請祕書郎歴<lb/>
參軍校尉累年不調茂亦知齊之將亡求為邊職久之<lb/>
為雍州長史襄陽太守武帝一見便以王佐許之事無<lb/>
大小皆詢焉人或譖茂反帝弗之信譖者驟言之遣視<lb/>
其甲矟則蟲網焉乃誅言者或云茂與帝不睦帝諸腹<lb/>
心並勸除之而茂少有驍名帝又惜其用曰將舉大事<lb/>
便害健將此非上䇿乃令腹心鄭紹叔往侯之遇其卧<lb/>
因問疾茂曰我病可耳紹叔曰都下殺害日甚使君家<lb/>
<pb n="KR2d0006_WYG_162-2b"/>
門塗炭今欲起義長史那得猶卧茂因擲枕起即袴褶<lb/>
隨紹叔入見武帝大喜下牀迎因結兄弟被推赤心遂<lb/>
得盡力義師起茂與張𢎞䇿勸帝迎和帝不従武帝發<lb/>
雍部每遣茂為前驅師次郢城茂進平加湖破光子矜<lb/>
吳子陽等斬馘萬計従武帝東下復為軍鋒師次秣陵<lb/>
東昏遣大將軍王珍國盛陳兵於朱雀門衆號二十萬<lb/>
遣使度航請戰及戰茂與曹景宗等不利引却茂下馬<lb/>
單刀直前外生韋欣慶勇力絶人執鐵纒矟翼茂而進<lb/>
<pb n="KR2d0006_WYG_162-3a"/>
遂大破之縦兵追奔積屍與航欄等其赴淮死者不可<lb/>
勝算長驅至宣陽門是役也茂勲第一亦欣慶之力也<lb/>
建康城平以茂為䕶軍將軍遷侍中領軍將軍時東昏<lb/>
妃潘玉兒有國色武帝將留之以問茂茂曰亡齊者此<lb/>
物留之恐貽外議帝乃出之軍主田安啓求為婦玉兒<lb/>
泣曰昔者見遇時主今豈下匹非類死而後已義不受<lb/>
辱及見縊潔美如生輿出尉吏俱行非禮乃以余妃賜<lb/>
茂亦潘之亞也羣盗之燒神虎門也茂率所領到東掖<lb/>
<pb n="KR2d0006_WYG_162-3b"/>
門應赴為盗所射茂躍馬而進羣盗反走茂以不能式<lb/>
遏姦盗自表解職優制不許加鎮軍將軍封望蔡縣公<lb/>
是嵗江州刺史陳伯之叛茂出為江州刺史南討之伯<lb/>
之奔魏時九江新經軍宼茂務農省役百姓安之四年<lb/>
魏攻漢中茂受詔西禦魏軍退乃班師遷侍中中衞將<lb/>
軍太子詹事車騎將軍八年以夲號開府儀同三司丹<lb/>
陽尹時天下無事武帝方敦文雅茂心頗怏怏侍宴醉<lb/>
後每見言色帝嘗宥之而不責也十一年進位司空茂<lb/>
<pb n="KR2d0006_WYG_162-4a"/>
辭京尹改領中衞將軍茂性寛厚居官雖無美譽亦為<lb/>
吏民所安居䖏方正在一室中衣冠儼然僕妾莫見其<lb/>
惰容姿表瓌麗鬚眉如畫出入朝㑹每為衆所瞻望明<lb/>
年出為使持節散騎常侍驃騎將軍開府同三司之儀<lb/>
都督江州諸軍事江州刺史在州不取奉獄無滯囚居<lb/>
䖏被服同於儒者視事三年薨於州年六十武帝甚悼<lb/>
惜之贈侍中太尉加班劔二十人鼓吹一部諡曰忠烈<lb/>
初茂以元勲賜鐘磬之樂茂在州夢鐘磬在格無故自<lb/>
<pb n="KR2d0006_WYG_162-4b"/>
墮心甚惡之既覺命奏樂既成列鐘磬在格果無故編<lb/>
皆斷絶墮地茂謂長史江詮曰此樂天子所賜以惠勞<lb/>
臣也樂既極矣能無憂乎俄而病卒子貞秀嗣以居喪<lb/>
無禮為有司所奏徙越州後詔留廣州與魏降人杜景<lb/>
欲襲州城長史蕭昻斬之<lb/>
曹景宗字子震新野人也父欣之仕宋位至徐州刺史<lb/>
景宗㓜善騎射好畋獵常與少年數十人於澤中逐麞<lb/>
鹿每衆騎赴鹿鹿馬相亂景宗於衆中射之人皆懼中<lb/>
<pb n="KR2d0006_WYG_162-5a"/>
馬足鹿應弦輙斃以此為樂年末弱冠欣之於新野遣<lb/>
出州以匹馬將數人於中路卒遭蠻賊數百圍之景宗<lb/>
帶百餘箭乃馳騎四射每箭殺一蠻蠻遂散走因是以<lb/>
膽勇知名頗愛史書每讀穣苴樂毅傳輙放卷嘆息曰<lb/>
大丈夫當如是少與州里張道門善道門車騎將軍敬<lb/>
兒少子也為武陵太守敬兒誅道門於郡伏法親屬故<lb/>
吏莫敢收景宗自襄陽遣船到武陵收其屍迎還殯葬<lb/>
鄉里以此義之齊建武二年魏攻夀春赭陽景宗為偏<lb/>
<pb n="KR2d0006_WYG_162-5b"/>
將以衝堅陷陣功除游撃將軍四年太尉陳顯逹督衆<lb/>
軍北圍馬圈景宗従之以甲士二千設伏破魏援軍中<lb/>
山王英四萬人及克馬圈顯逹論功以景宗為後景宗<lb/>
退無怨言魏孝文率衆大至顯逹宵奔景宗導入山道<lb/>
故顯逹父子獲全武帝為雍州刺史景宗深自結附數<lb/>
請帝臨其宅時天下方亂帝亦厚加意焉永元初表為<lb/>
竟陵太守及武帝起兵景宗亦聚衆并率五服内子弟<lb/>
三百人従軍遣親人杜思冲勸先迎南康王於襄陽即<lb/>
<pb n="KR2d0006_WYG_162-6a"/>
帝位然後出師為萬全之計武帝不従以景宗為前鋒<lb/>
軍及漢口命景宗與王茂濟江圍郢城自二月至於七<lb/>
月郢城降復率衆前驅取建康路次江寧東昏遣將軍<lb/>
李居士以重兵屯新亭景宗始至營柵未立居士望而<lb/>
䡖之因鼓譟前薄景宗被甲馳戰短兵纔接居士棄甲<lb/>
奔走景宗皆獲之因鼓譟而前徑至皂筴橋築壘景宗<lb/>
又與王茂呂僧珍掎角破王珍國於大航景宗軍士皆<lb/>
桀黠無賴御道左右莫非富室抄掠財物虜奪子女景<lb/>
<pb n="KR2d0006_WYG_162-6b"/>
宗不能禁及武帝入頓新城嚴申號令然後稍息復與<lb/>
衆軍長圍六門城平拜右衛將軍封湘西縣侯除郢州<lb/>
刺史加都督天監元年進號平西將軍改封竟陵縣侯<lb/>
景宗在州鬻貨聚斂於城南起宅長堤以東夏口以北<lb/>
開街列門東西数里而部曲殘横人頗厭之二年十月<lb/>
魏攻司州圍刺史蔡道恭城中負板而汲景宗望闗門<lb/>
不出但耀軍游獵而已及司州城陷為御史中丞任昉<lb/>
所奏帝以功臣不問徵為右衛將軍五年魏中山王英<lb/>
<pb n="KR2d0006_WYG_162-7a"/>
攻鐘離圍徐州刺史昌義之武帝詔景宗督衆軍援義<lb/>
之豫州刺史韋叡亦援焉而受景宗節度詔景宗頓道<lb/>
人洲待衆軍齊集俱進景宗欲專其功乃違勅而進遇<lb/>
暴風卒起頗有沈溺復還守先頓帝聞之曰此所以破<lb/>
也景宗不進豈天意乎若孤軍獨往城不時立必見狼<lb/>
狽今得待軍同進始可大㨗矣及韋叡至與景宗進頓<lb/>
邵陽洲立壘與魏城相去百餘歩魏連戰不能却傷殺<lb/>
者十二三自是魏軍不敢逼景宗等噐甲精新軍儀甚<lb/>
<pb n="KR2d0006_WYG_162-7b"/>
盛魏人望之奪氣魏大將軍楊大眼對橋北岸立城以<lb/>
通糧運每牧人過岸伐蒭藁輙為大眼所畧景宗乃募<lb/>
勇敢士千餘人徑度大眼城南数里築壘親自舉築大<lb/>
眼來攻景宗破之因得壘成使别將趙草守之因謂為<lb/>
趙草城是後恣芻牧焉大眼遣抄畧輙為趙草所獲先<lb/>
是詔景宗等預裝髙艦使與魏橋等為火攻計令景宗<lb/>
與叡各攻一橋叡攻其南景宗攻其北六年三月因春<lb/>
水生淮水暴長六七尺叡遣所督將馮道根李文釗裴<lb/>
<pb n="KR2d0006_WYG_162-8a"/>
邃韋寂等乗艦登岸撃魏洲上軍盡殪景宗使衆軍復<lb/>
鼓譟亂登諸城呼聲震天地大眼於西岸燒營而奔英<lb/>
自東岸棄城走諸壘相次土崩悉棄其器甲爭投水死<lb/>
淮水為之不流景宗令軍主馬廣躡大眼至濊水上四<lb/>
十餘里伏屍相枕義之出逐英至洛口英以匹馬入梁<lb/>
城緣淮百餘里屍骸相藉生擒五萬餘人收其軍糧器<lb/>
械積如山岳牛馬驢騾不可稱計景宗乃捜所得生口<lb/>
萬餘人馬千匹遣獻㨗于京師先是旱甚詔祈蔣帝神<lb/>
<pb n="KR2d0006_WYG_162-8b"/>
求雨十旬不降帝怒命載荻欲焚蔣廟并神影爾日開<lb/>
朗欲起火當神上忽有雲如繖倐忽驟雨如瀉臺中宫<lb/>
殿皆自振動帝懼馳詔追停少時還静自此帝畏信遂<lb/>
深自踐阼以来未嘗躬自到廟於是備法駕將朝臣修<lb/>
謁是時魏軍攻圍鐘離蔣帝神報敕必許扶助既而無<lb/>
雨水長遂挫敵人亦神之力焉凱旋之後廟中人馬脚<lb/>
盡有泥濕當時並目覩焉景宗振旅凱入帝於華光殿<lb/>
宴飲連句令左僕射沈約賦韻景宗不得韻意色不平<lb/>
<pb n="KR2d0006_WYG_162-9a"/>
啓求賦詩帝曰卿伎能甚多人才英㧞何必止在一詩<lb/>
景宗已醉求作不已詔令約賦韻時韻已盡惟餘竸病<lb/>
二字景宗便操筆須斯而成曰去時兒女悲歸來笳鼓<lb/>
竸借問行路人何如霍去病帝嘆不已約及朝賢驚嗟<lb/>
竟日詔令上左史於是増封進爵為公拜侍中鎮軍將<lb/>
軍給鼓吹一部景宗為人自恃尚勝每作書字有所不<lb/>
解不以問人皆以意造焉雖公卿無所推揖唯以韋叡<lb/>
年長且州里勝流特相敬重同宴御筵亦曲躬謙遜武<lb/>
<pb n="KR2d0006_WYG_162-9b"/>
帝以此嘉之景宗妓妾至数百人窮極錦繡性躁動不<lb/>
能沉黙出行常欲褰車帷幔左右輙諌以位望隆重人<lb/>
所具瞻不宜然景宗謂所親曰我昔在鄉里騎快馬如<lb/>
龍與少年軰数十騎拓弓弦作礕礰聲箭發如餓䲭呌<lb/>
平澤中逐麞鹿数肋而射之渴飲其血飢食其胃甜如<lb/>
甘露漿覺耳後生風鼻頭出火此樂使人忘死不知老<lb/>
之將至今來揚州作貴人轉動不得路行開車幔小人<lb/>
輙言不可閉置車中如三日新婦遭此悒悒使人氣盡<lb/>
<pb n="KR2d0006_WYG_162-10a"/>
景宗為人嗜酒好樂臘月於宅中使人作邪呼逐除徧<lb/>
往人家丐酒食夲以為戲而部下多輕剽因弄人婦女<lb/>
奪人財物帝頗知之景宗懼乃止武帝数宴見功臣共<lb/>
道故舊事景宗酒後謬妄或誤稱下官帝故縦之以為<lb/>
笑樂七年遷安南將軍江州刺史赴任卒於道贈雍州<lb/>
刺史開府儀同三司諡曰壯子皎嗣景宗齊永元初任<lb/>
竟陵郡其第九弟義宗年少未有位官居在雍州既方<lb/>
伯之弟又是豪彊之門市邊富人姓向以見錢百萬欲<lb/>
<pb n="KR2d0006_WYG_162-10b"/>
壻義宗以妹適之義宗遣人送書竟陵諮景宗景宗題<lb/>
書後答曰買猶未得云何已賣義宗貪鏹遂成後隨武<lb/>
帝西下歴位梁秦二州刺史向家兄弟憑附曹氏位登<lb/>
列卿後義宗為都督征穰城軍敗見獲於魏卒<lb/>
王珍國字徳重沛郡相人也父廣之齊鎮軍將軍自有<lb/>
傳珍國仕齊為南譙太守有能名時郡境苦飢珍國乃<lb/>
發米散財以振窮乏髙帝手勑云卿愛人活國甚副吾<lb/>
意永明初遷桂陽内史討捕賊盗境内肅清罷任還都<lb/>
<pb n="KR2d0006_WYG_162-11a"/>
路經江州刺史栁世隆臨渚餞别見珍國還裝輕素嘆<lb/>
曰此真良二千石也還為大司馬中兵參軍武帝雅相<lb/>
知賞謂其父廣之曰珍國應堪大用卿可謂老蜯也廣<lb/>
之曰臣不敢辭帝大笑帝每嘆曰晚代將家子弟如珍<lb/>
國者少矣累遷游撃將軍父憂去職建武末魏軍圍司<lb/>
州明帝使徐州刺史裴叔業攻㧞渦陽以為聲援起珍<lb/>
國為輔國將軍助焉魏將楊大眼大衆奄至叔業懼棄<lb/>
軍走珍國率其衆殿故不至大敗及㑹稽太守王敬則<lb/>
<pb n="KR2d0006_WYG_162-11b"/>
反珍國又率衆拒之永元中為北徐州刺史將軍如故<lb/>
武帝起兵東昏召珍國以衆還都使出屯朱雀門為王<lb/>
茂所敗乃入城密遣郄纂奉明鏡獻誠於武帝帝斷金<lb/>
以報之時侍中衛尉張稷都督衆軍珍國潛結稷腹心<lb/>
張齊要稷稷許之十二月丙寅旦珍國引稷於衞尉府<lb/>
勒兵入自雲龍門殺東昏於内殿與稷㑹尚書僕射王<lb/>
亮等於西鐘下使國子博士范雲等奉東昏首歸武帝<lb/>
後因侍宴帝曰卿明鏡尚存朕昔金何在珍國曰黄金<lb/>
<pb n="KR2d0006_WYG_162-12a"/>
謹在臣肘不敢失墜歴位左衞將軍加散騎常侍封滆<lb/>
陽侯遷都官尚書初珍國自以廢殺東昏意望台鼎先<lb/>
是出為梁秦二州刺史心常鬰怏酒後於坐啓云臣近<lb/>
入梁山便哭帝大驚曰卿若哭東昏則已晚若哭我我<lb/>
復未死珍國起拜謝竟不答坐即散因此疎退久方有<lb/>
此進天監五年魏任城王澄攻鐘離帝遣珍國為援因<lb/>
問討賊方畧對曰臣常患魏衆少不苦其多武帝壯其<lb/>
言乃假節與衆軍同赴魏軍退班師又出為南秦梁二<lb/>
<pb n="KR2d0006_WYG_162-12b"/>
州刺史㑹梁州長史夏侯道遷以州降魏珍國歩道出<lb/>
魏興將襲之不果遂留鎮焉改封宜陽縣侯累遷丹陽<lb/>
尹卒贈車騎將軍諡曰威子僧度嗣張齊字子嚮馮翊<lb/>
郡人少有膽氣初事荆府司馬垣歴生歴生酗酒遇下<lb/>
嚴酷不禮之及吳郡張稷為荆府司馬齊復従之甚見<lb/>
重以為腹心齊盡心事稷稷為南兖州擢為府中兵參<lb/>
軍武帝起兵東昏徴稷歸都督宫城諸軍事齊夜引珍<lb/>
國就稷齊手自執燭定謀明旦與稷珍國即東昏於殿<lb/>
<pb n="KR2d0006_WYG_162-13a"/>
内齊手殺焉武帝受禪封齊安昌侯位歴陽太守齊手<lb/>
不知書目不識字在郡清整吏事甚修天監四年魏將<lb/>
王足攻蜀圍巴西帝以齊為輔國將軍救蜀未至足退<lb/>
齊進戍南安遷巴郡太守初南鄭没于魏乃於益州西<lb/>
置南梁州州鎮草創皆仰益州取足齊上夷獠義租得<lb/>
米二十萬斛十一年進假節督益州外水諸軍齊在益<lb/>
部累年討撃蠻獠身無寧嵗其居軍中能身親勞辱與<lb/>
士卒同勤苦自頓舍城壘皆委曲得其便調結衣糧資<lb/>
<pb n="KR2d0006_WYG_162-13b"/>
用人無困乏既為物情所歸蠻獠亦不敢犯是以威名<lb/>
行於庸蜀巴西郡居益州之半又當東道衝要刺史經<lb/>
過軍府逺渉多窮匱齊緣路聚糧食種蔬菜行者皆取<lb/>
給焉歴南梁州刺史遷信武將軍征西鄱陽王司馬新<lb/>
興永寧二郡太守未發卒諡曰壯<lb/>
席闡文安定臨涇人也孤貧渉獵書史齊初為雍州刺<lb/>
史蕭赤斧中兵參軍由是與其子頴胄善復歴西中郎<lb/>
中兵參軍領城局武帝之將起兵闡文勸頴胄同焉仍<lb/>
<pb n="KR2d0006_WYG_162-14a"/>
遣客田祖㳟私報帝并獻銀裝刀帝報以金如意和帝<lb/>
稱尊號為衞尉卿頴胄暴卒州府騷擾闡文以和帝㓜<lb/>
弱中流任重時始興王憺留鎮雍部乃與西朝群臣迎<lb/>
憺總州事故頼以寧輯帝受禪除都官尚書封山陽縣<lb/>
伯出為東陽太守在郡有能名冬至悉放獄中囚依期<lb/>
而至改封湘西侯卒官諡曰威<lb/>
夏侯詳字叔業譙郡人也年十六遭父艱居䘮哀毁三<lb/>
年廬於墓側常有三足雀飛來集其廬戸衆咸異焉服<lb/>
<pb n="KR2d0006_WYG_162-14b"/>
闋刺史殷琰召為主簿宋太始初琰舉豫州叛宋明帝<lb/>
遣劉勔討之攻守連月人情危懼將請救於魏詳説琰<lb/>
曰今日之舉本思效節若社稷有奉便歸朝廷何可屈<lb/>
身北面異域若謂不然詳願充一介琰許之詳出見勔<lb/>
曰將軍嚴圍峭壘矢刃如霜城内愚迷實同困獸士庻<lb/>
懼誅咸欲投魏僕所以踰城歸徳敢布腹心願將軍施<lb/>
宏曠之恩垂霈然之惠解圍退舍皆相率而降矣勔許<lb/>
之即日琰及衆俱出降一州以全後為新汲令政有異<lb/>
<pb n="KR2d0006_WYG_162-15a"/>
績豫州刺史叚佛榮班下境内為屬城表轉中従事史<lb/>
仍遷别駕歴事八將州部稱之齊明帝為刺史雅相器<lb/>
遇及輔政引詳及裴叔業日夜與語詳輙不酬帝以問<lb/>
叔業叔業以告詳詳曰不為福始不為禍先由此㣲有<lb/>
忤出為征虜長史義陽太守及南康王為荆州詳遷西<lb/>
中郎司馬新興太守武帝起兵與南康王長史蕭頴胄<lb/>
同創大舉慮詳不同以告栁忱忱曰易耳近詳求昏未<lb/>
之許今許之令成昏而告之不憂立異於是以女適其<lb/>
<pb n="KR2d0006_WYG_162-15b"/>
子夔及西臺建以詳為中領軍加散騎常侍南郡太守<lb/>
凡軍國大事頴胄多决於詳及帝圍郢城未下頴胄遣<lb/>
衛尉席闡文如武帝軍詳獻議曰窮壁易守攻取勢難<lb/>
若使賊人衆而食少故宜計日而守之若食多而力寡<lb/>
故宜悉衆而攻之若使糧力俱足非攻守所屈便宜散<lb/>
金寳縦反間使彼智者不用愚者懐猜此魏武之所以<lb/>
定大業也欲所言者難以紙宣輙口布於席衛尉特願<lb/>
垂採武帝加納焉頃之穎胄卒時武帝弟始興王憺留<lb/>
<pb n="KR2d0006_WYG_162-16a"/>
守襄陽詳乃遣使迎憺共參軍國遷侍中尚書左僕射<lb/>
尋授荆州刺史詳固讓于憺和帝詔加詳禁兵出入殿<lb/>
省又固讓不受天監元年徴為侍中車騎將軍封寧都<lb/>
縣侯詳累讓乃更授右光禄大夫侍中如故給親信二<lb/>
十人改封豐城縣公二年抗表致仕詔解侍中特進三<lb/>
年遷湘州刺史詳善吏事在州四載為百姓所稱州城<lb/>
南臨水有峻峰舊老相傳云刺史登此山輙被代因是<lb/>
歴政莫敢至者詳於其地起臺榭延僚屬以表損挹之<lb/>
<pb n="KR2d0006_WYG_162-16b"/>
志六年徵為尚書左僕射金紫光禄大夫卒時年七十<lb/>
四上為素服舉哀贈開府儀同三司諡曰景子亶嗣亶<lb/>
字世龍齊永元末父詳為南康王司馬隨府鎮荆州亶<lb/>
留京師為東昏聴政主帥及慧景作亂亶以捍禦功除<lb/>
驍騎將軍武帝起兵詳與長史蕭頴胄協同密遣人往<lb/>
都下迎亶亶乃齎宣徳皇后令令南康王纂承大統建<lb/>
康城平以亶為尚書吏部郎俄遷侍中奉璽於武帝天<lb/>
監六年累遷南郡太守父憂解職居喪盡禮廬于墓側<lb/>
<pb n="KR2d0006_WYG_162-17a"/>
遺財悉推諸弟八年起為司州刺史領安陸太守服闋<lb/>
襲封豐城縣公居州甚有威惠為邊人悦服歴都官尚<lb/>
書遷給事中右衛將軍累遷吴興太守在郡復有惠政<lb/>
吏民圗其像立碑頌美焉普通五年為中䕶軍六年大<lb/>
舉北伐帝先遣豫州刺史裴邃帥譙州刺史湛僧智及<lb/>
明紹世魚𢎞張澄等自南道攻夀陽未克而邃卒乃加<lb/>
亶使持節以代邃與魏將河間王深臨淮王彧等相距<lb/>
頻戰克㨗尋敕班師合肥須堰成復進七年夏淮堰水<lb/>
<pb n="KR2d0006_WYG_162-17b"/>
盛夀陽城將没武帝復遣北道軍元樹帥彭寳孫陳慶<lb/>
等稍進亶帥湛僧智魚𢎞張澄等通清流澗將入淮肥<lb/>
魏軍夾肥築城出亶後亶與僧智還襲破之進攻黎漿<lb/>
貞威將軍韋放自北道㑹焉兩軍既合所向皆降下凡<lb/>
降城五十二獲男女口七萬五千人米二十萬碩詔以<lb/>
夀陽依前代置豫州合肥鎮改為南豫州以亶為豫南<lb/>
豫二州刺史加都督夀春久罹兵荒百姓多流散亶䡖<lb/>
刑薄賦務農省役頃之民户充復卒於州鎮帝聞之即<lb/>
<pb n="KR2d0006_WYG_162-18a"/>
日素服舉哀贈車騎將軍諡曰襄州人夏侯簡等表請<lb/>
為亶立碑置祠詔許之亶美風儀寛厚有氣度獵渉文<lb/>
史辯給能專對宗人夏侯溢為衡陽内史辭日亶侍御<lb/>
坐帝謂亶曰夏侯溢於卿疏逺亶答云是臣従弟帝知<lb/>
溢於亶已疏乃曰卿傖人如何不辯族従亶對曰臣聞<lb/>
服屬易疏所以不忍言族時以為能對亶歴六郡三州<lb/>
不治産業祿賜所得隨散親故性儉素居䖏服用充足<lb/>
而已不事華侈晚年頗好音樂有妓妾十數人並無被<lb/>
<pb n="KR2d0006_WYG_162-18b"/>
服姿容每有客常隔簾奏之時謂簾為夏侯妓衣子誼<lb/>
襲封豐城縣公亶弟夔字季龍位大匠卿累遷信武將<lb/>
軍司州刺史領安陸太守帥壯武將軍裴之禮直閤將<lb/>
軍任思祖出義陽道攻平静穆陵陰山三闗克之是時<lb/>
譙州刺史湛僧智圍魏東豫州刺史元慶和於廣陵入<lb/>
其郛魏將元顯伯率軍赴援僧智逆撃破之夔自武陽<lb/>
出㑹僧智斷魏軍歸路慶和於内築柵自固及夔至慶<lb/>
和遂請降夔乃登城㧞魏幟建梁軍旗鼓衆莫敢妄動<lb/>
<pb n="KR2d0006_WYG_162-19a"/>
凡降男女四萬口収粟六十萬石元顯伯聞之夜遁追<lb/>
禽二萬餘人斬獲不可勝數由是義陽北道遂與魏絶<lb/>
及魏郢州刺史元顯逹降詔改為北司州以䕫為刺史<lb/>
兼督司州封保城縣侯中大通六年遷豫州刺史加都<lb/>
督豫州積嵗連兵民頗失業䕫乃率軍人於蒼陵立堰<lb/>
溉田千餘頃嵗收穀百餘萬石以充儲備兼贍貧人境<lb/>
内頼之䕫兄亶先經此任至是夔又居焉兄弟並有恩<lb/>
惠於郷里百姓歌之曰我之有州頻得夏侯前兄後弟<lb/>
<pb n="KR2d0006_WYG_162-19b"/>
布政優優在州七年逺近多附之有部曲萬人馬二千<lb/>
匹並服習精彊為當時之盛性奢豪後房妓妾曵羅縠<lb/>
飾金翠者百數愛好人士不以貴勢自髙文武賔客恒<lb/>
滿坐時亦以此稱之卒於州諡曰桓子譔嗣官至太僕<lb/>
卿譔弟譒少麤險薄行常停鄉里領其父部曲為州助<lb/>
防刺史貞陽侯淵明引為府長史淵明被魏囚復為侯<lb/>
景長史景反譒前驅濟江頓兵士林館破邸第及居人<lb/>
富室子女財貨盡畧有之淵明在州有四妾章施王阮<lb/>
<pb n="KR2d0006_WYG_162-20a"/>
並有國色淵眀被魏囚其妾並還都第譒至破第納焉<lb/>
魚𢎞襄陽人身長八尺白晳美姿容累従征討常為軍<lb/>
鋒歴南譙盱台竟陵太守嘗語人曰我為郡有四盡水<lb/>
中魚鱉盡山中麞鹿盡田中米穀盡村里人民盡丈夫<lb/>
生世如䡖塵栖弱草白駒之過隙人生但懽樂富貴在<lb/>
何時於是恣意酣賞侍妾百餘人不勝金翠服玩車馬<lb/>
皆窮一時之驚絶有眠牀一張皆是蹙栢四面周匝無<lb/>
一有異通用銀縷金花壽福兩重為脚為湘東王鎮西<lb/>
<pb n="KR2d0006_WYG_162-20b"/>
司馬述職西上道中乏食緣路採菱作菱米飯以給所<lb/>
部𢎞度之所後人覔一菱不得又於窮洲之上捕得數<lb/>
百獼猴膊以為脯以供酒食比及江陵資食復振逢敕<lb/>
迎瑞像王令送像下都𢎞率部曲數百悉衣錦袍赫奕<lb/>
滿道頗為人所慕塗經夏首李抗斆其為人抗舅元法<lb/>
僧聞之杖抗三百後為新興永寧太守卒官<lb/>
吉士瞻字梁容馮翊蓮勺人也少有志氣不事生業時<lb/>
徵士吴苞見其姿容勸以經學因誦鮑照詩云豎儒守<lb/>
<pb n="KR2d0006_WYG_162-21a"/>
一經未足識行藏拂衣不顧年逾四十忽忽不得志乃<lb/>
就江陵卜者王生計禄命王生曰君擁旄仗節非一州<lb/>
後一年當得戎馬大都及武帝起兵義陽太守王撫之<lb/>
天門太守王智逺武陵太守蕭彊等並不従令鎮軍蕭<lb/>
頴胄遣士瞻討平之齊和帝即位以為領軍司馬士瞻<lb/>
少時嘗於南蠻國中擲博無禈褰露為儕軰所侮及平<lb/>
魯休烈軍得絹三萬疋乃作百禈其外並賜軍士不以<lb/>
入室以軍功除輔國將軍歩兵校尉建康平為巴東相<lb/>
<pb n="KR2d0006_WYG_162-21b"/>
建平太守初士瞻為荆府城局參軍役萬人浚仗庫防<lb/>
火池得一金革鉤隱起鏤甚精巧篆文曰錫爾金鉤且<lb/>
公且侯士瞻娶夏侯詳兄女女竊以與詳詳喜佩之及<lb/>
是革命詳果封侯而士瞻不錫茅土天監二年入為直<lb/>
閤將軍歴位梁秦二州刺史加都督後為太子右衛軍<lb/>
又出為西陽武昌二郡太守在郡清約家無私積初士<lb/>
瞻夢得一積鹿皮従而数之有十一領及覺喜曰鹿者<lb/>
祿也吾當居十一禄乎自其仕進所蒞已久及除二郡<lb/>
<pb n="KR2d0006_WYG_162-22a"/>
心甚惡之遇疾不肯療普通七年卒於郡贈左衞將軍<lb/>
諡曰胡子子琨時在戎役聞問一踊而絶良久乃蘇不<lb/>
顧軍制輙離所部遂以孝聞詔下旌異<lb/>
蔡道㳟字懐儉南陽冠軍人也父那宋益州刺史道㳟<lb/>
少寛厚有大量仕齊累有戰功遷西中郎南康王中兵<lb/>
參軍加輔國將軍武帝起兵南康王長史蕭頴胄以道<lb/>
㳟舊將素著威畧專相委任齊和帝即位遷右衞將軍<lb/>
巴西太守魯休烈等自巴蜀連兵㓂上明以道㳟為西<lb/>
<pb n="KR2d0006_WYG_162-22b"/>
討都督諸軍事大破之休烈等降於軍門遷司州刺史<lb/>
天監初論功封漢夀縣伯進號平北將軍三年魏圍司<lb/>
州時城中衆不滿五千人食裁支半嵗魏軍攻之晝夜<lb/>
不息乃作大車載土四面俱前欲以填壍道㳟輙於壍<lb/>
内列艨艟鬭艦以待之魏人不得進又濳作伏道以决<lb/>
壍水道㳟復載土㹠塞之相持百餘日前後斬獲不可<lb/>
勝計魏造大梯衝車攻圍日急道㳟用四石烏漆大弓<lb/>
射所中皆洞甲飲羽一發或貫兩人敵人望弓皆靡又<lb/>
<pb n="KR2d0006_WYG_162-23a"/>
於城内作土山厚二十餘丈多作大矟長二丈五尺施<lb/>
長刃使壯士執以刺魏人魏軍甚憚之將退㑹道㳟疾<lb/>
篤乃呼兄子僧勰従弟靈恩及諸帥謂曰吾受國厚恩<lb/>
不能滅㓂今所苦轉篤勢不支久汝等當以死固節無<lb/>
令吾没有遺恨又令取所持節受僧勰曰禀命出疆憑<lb/>
此而已既不得奉以還朝方欲擕之同逝可與棺柩相<lb/>
隨衆皆流涕其年五月卒魏人知道恭死攻之轉急先<lb/>
是朝廷遣郢州刺史曹景宗赴援景宗不前至八月城<lb/>
<pb n="KR2d0006_WYG_162-23b"/>
内糧盡城乃陷詔贈鎮西將軍并尋購其喪櫬八年魏<lb/>
人許還道恭喪其家以女樂易之乃得歸葬于襄陽子<lb/>
澹嗣𫝊國至孫固早卒國除<lb/>
楊公則字君翼天水西縣人也父仲懐為宋豫州刺史<lb/>
殷琰將琰叛輔國將軍劉勔討琰仲懐力戰死於横塘<lb/>
公則隨父在軍年未弱冠冒陣抱父尸號哭氣絶良久<lb/>
勔命還仲懐首公則歛畢徒歩負喪歸里由此著名後<lb/>
果州刺史范百年版為宋熙太守領白馬戍主時氐賊<lb/>
<pb n="KR2d0006_WYG_162-24a"/>
李烏奴攻白馬公則固守經時矢盡糧絶陷於㓂抗聲<lb/>
罵賊烏奴壯之更厚待焉要與同事公則偽許而圗之<lb/>
謀洩單馬逃歸梁州刺史王元邈以事表聞齊髙帝下<lb/>
詔襃美之除晉夀太守在仕清潔自守遷扶風太守母<lb/>
憂去官雍州刺史陳顯逹起為寧朔將軍領襄陽太守<lb/>
荆州刺史巴東王子響構亂公則進討事平遷武寕太<lb/>
守百姓便之入為前軍將軍和帝為荆州刺史公則為<lb/>
西中郎中兵參軍及蕭頴胄協同武帝起兵以公則為<lb/>
<pb n="KR2d0006_WYG_162-24b"/>
輔國將軍領西中郎<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>議參軍率衆東下時湘州行事<lb/>
張寳積發兵自守未知所附公則囬師南討寳積懼釋<lb/>
甲以俟命焉公則撫納之湘境遂定和帝即位授湘州<lb/>
刺史武帝軍次沔口公則率湘府之衆㑹帝於夏口時<lb/>
荆州諸軍悉受公則節度雖蕭頴逹宗室之貴亦𨽻焉<lb/>
郢城平武帝命諸軍即日俱下公則受命先驅徑掩柴<lb/>
桑江州既定連旌東下直造京邑公則號令嚴明秋毫<lb/>
不犯所在莫不頼焉大軍至新林公則自越城移屯領<lb/>
<pb n="KR2d0006_WYG_162-25a"/>
軍府壘北樓與南掖門相對嘗登樓望戰城中遥見麾<lb/>
蓋縦神鋒弩射之矢貫胡牀左右皆失色公則曰虜幾<lb/>
中吾脚談笑如初東昏夜選勇士攻公則柵軍中驚擾<lb/>
公則堅卧不起徐命撃之東昏軍乃退公則所領多是<lb/>
湘漢人性怯懦城内輕之以為易與毎出盪戰輙先犯<lb/>
公則壘公則奬厲軍士克獲更多及城平城内出者或<lb/>
被剝奪公則親率麾下列陣東掖門衛送公卿士庻故<lb/>
出者多由公則營焉進號左將軍還鎮南藩初公則東<lb/>
<pb n="KR2d0006_WYG_162-25b"/>
下湘部諸郡多未賔従及公則還州然後諸屯聚並散<lb/>
天監元年進號平南將軍封寜都縣侯湘州㓂亂累年<lb/>
人多流散公則䡖刑薄歛頃之戸口充復公則為政雖<lb/>
無威嚴然勵已亷慎為吏民所悦湘俗單門多以賂求<lb/>
州職公則至悉斷之所辟引皆州郡著姓武帝班下諸<lb/>
州以為法則四年徴為中䕶軍代至乗二舸便發送故<lb/>
一無所取遷衞尉卿時朝廷始議北伐以公則功名素<lb/>
著至京師詔假節先屯洛口公則受命將發遘疾謂親<lb/>
<pb n="KR2d0006_WYG_162-26a"/>
友曰昔亷頗馬援以年老見遺猶自力請用今國家不<lb/>
以吾朽懦任以前驅方於古人見知重矣雖臨途疾苦<lb/>
豈可僶俛辭事若以馬革裹屍還葬此吾志也遂彊起<lb/>
登舟至洛口夀春士女歸降者数千人魏豫州刺史薛<lb/>
恭度遣長史石榮等前鋒接戰公則即斬石榮等逐北<lb/>
至夀春去城数十里而返疾篤卒於師時年六十一武<lb/>
帝深痛惜之即日舉哀諡烈侯公則為人敦厚慈愛居<lb/>
家篤睦視兄子過於已子家財悉委焉性好學雖居軍<lb/>
<pb n="KR2d0006_WYG_162-26b"/>
旅手不輟卷士大夫以此稱之子瞟嗣有罪國除帝以<lb/>
公則勲臣特聽庻長子眺嗣眺固讓歴年乃受<lb/>
鄧元起字仲居南郡當陽人也少有膽幹旅力過人性<lb/>
任俠好賑施郷里少年多附之齊世以軍功遷武寧太<lb/>
守永元末魏軍逼義陽元起自郡赴援蠻帥田孔明附<lb/>
於魏㓂掠三闗䂓襲夏口元起率鋭卒攻之旬月之間<lb/>
頻陷六城斬獲萬計餘黨悉皆走散仍戍三闗毎戰必<lb/>
㨗勇冠當時敢死之士樂為用命者萬餘人武帝起兵<lb/>
<pb n="KR2d0006_WYG_162-27a"/>
蕭頴胄以書招之部曲多勸其還郢元起言於衆曰朝<lb/>
廷暴虐誅戮宰臣羣小用事衣冠道盡荆雍二州同舉<lb/>
大事何患不克且我老母在西豈容背夲若事不成正<lb/>
當受戮昬朝幸免不孝之罪即日治嚴上道至江陵為<lb/>
西中郎中兵參軍率衆與武帝㑹於夏口帝命王茂曹<lb/>
景宗及元起等圍郢和帝即位授廣州刺史平越中郎<lb/>
將中興元年七月郢州降以夲號為益州刺史仍為前<lb/>
軍先定尋陽及大軍進至京邑元起築壘於建陽門與<lb/>
<pb n="KR2d0006_WYG_162-27b"/>
王茂曹景宗等合兵長圍身當鋒鏑建康平遷征虜將<lb/>
軍天監初封當陽縣侯進號左將軍刺史如故始述職<lb/>
焉武帝之起益州刺史劉季連持兩端及聞元起將至<lb/>
遂發兵拒守元起至巴西巴西太守朱士略開門以待<lb/>
先時蜀人多逃亡至是竸出投元起皆稱起義應朝廷<lb/>
師人新故三萬餘元起在道日久軍糧乏絶或説之曰<lb/>
蜀郡政慢若檢巴西二郡籍注因而罰之所獲必厚元<lb/>
起然之涪令李膺諌曰使君前有嚴敵後無繼援山人<lb/>
<pb n="KR2d0006_WYG_162-28a"/>
始附於我觀徳若紏以刻薄人必不堪衆心一離雖悔<lb/>
無及膺請出圗之不患資糧不足也元起曰善一以委<lb/>
卿膺退率富人上軍資米俄得三萬斛元起進屯西平<lb/>
季連始嬰城自守元起乃圍城柵其三面而壍焉益州<lb/>
兵亂日久人廢耕農内外苦饑道路斷絶季連計窮㑹<lb/>
武帝使赦其罪季連即日開城納元起元起送季連於<lb/>
京師武帝論平蜀功復進元起號平西將軍元起以郷<lb/>
人庾黔婁為録事參軍又得荆州刺史蕭遥欣故客蔣<lb/>
<pb n="KR2d0006_WYG_162-28b"/>
光濟並厚待之任以州事黔婁甚清潔光濟多計謀相<lb/>
率為善政元起之克季連也城内財寳無所私勤恤人<lb/>
事口不論財色性能飲酒至一斛不亂及是絶之蜀土<lb/>
翕然稱焉元起舅子梁矜孫性䡖脱與庾黔婁志行不<lb/>
同乃言於元起曰城中稱有三刺史節下何以堪之元<lb/>
起由此遂疏黔婁光濟而政迹稍減在州二年以母老<lb/>
乞歸供養詔許焉徴為右衛將軍以西昌侯蕭藻代之<lb/>
是時梁州刺史夏侯道遷以南鄭叛引魏將王景允孔<lb/>
<pb n="KR2d0006_WYG_162-29a"/>
陵攻東西晉夀並遣使告急衆勸元起救之元起曰朝<lb/>
廷萬里軍不卒至若㓂賊侵淫方須撲討董督之任非<lb/>
我而誰何事忩忩便相催督黔婁等苦諌之皆不従其<lb/>
言武帝尋亦假元起節征討諸軍將救漢中比至魏已<lb/>
攻陷兩晉夀蕭藻將至元起頗營還装糧儲噐械略無<lb/>
遺者藻入城甚怨望之復求其良馬元起曰年少郎子<lb/>
何用馬為藻恚怒因表其逗留不憂軍事收付州獄元<lb/>
起於獄中自縊而死其麾下圍城哭且問其故藻懼曰<lb/>
<pb n="KR2d0006_WYG_162-29b"/>
天子有詔衆乃散遂誣以反帝疑焉有司追刻削爵土<lb/>
詔減邑之半封松滋縣侯故吏廣漢羅研詣闕訟之帝<lb/>
曰果如我所量也使讓藻曰元起為汝報讐汝為讐報<lb/>
讐忠孝之道如何乃貶藻號為冠軍將軍贈元起征西<lb/>
將軍給鼓吹諡忠侯羅研字深㣲少有材辯元起平蜀<lb/>
辟為主簿後為信安令故事置勸農謁者圍桑度田勞<lb/>
擾百姓研請除其弊帝従之鄱陽忠烈王恢臨蜀聞其<lb/>
名請為別駕及西昌侯藻重為刺史州人為之懼研舉<lb/>
<pb n="KR2d0006_WYG_162-30a"/>
止自若侯謂曰非我無以容卿非卿無以事我齊茍兒<lb/>
之役臨汝侯嘲之曰卿蜀人樂禍貪亂一至於此對曰<lb/>
蜀中積弊實非一朝百姓為村不過數家有食窮逼之<lb/>
人十有八九束縳之使旬有二三貪亂樂禍無足多怪<lb/>
若令家畜五母之雞二母之豕牀上有百錢布被甑中<lb/>
有數升麥飯雖蘇張巧説於前韓白按劍於後將不能<lb/>
使一夫為盗况貪亂乎大通二年為散騎侍郎鄱陽嗣<lb/>
王範將西忠烈王恢謂曰吾昔在蜀毎事委羅研汝遵<lb/>
<pb n="KR2d0006_WYG_162-30b"/>
而勿失範至復以為別駕升堂拜母蜀人榮之數年卒<lb/>
官蜀土以文逹者唯研與同郡李膺膺字公允有才辯<lb/>
西昌侯藻為益州以為主簿使至都武帝悦之謂曰今<lb/>
李膺何如昔李膺對曰今當勝昔帝問其故對曰昔李<lb/>
膺事桓靈之主今李膺逢堯舜之君帝嘉其對以如意<lb/>
撃席者久之乃以為益州别駕著益州記三卷行於世<lb/>
初元起在荆州刺史隨王欲版元起為従事别駕庾蓽<lb/>
堅執不可元起恨之大軍既至京師蓽在城内甚懼及<lb/>
<pb n="KR2d0006_WYG_162-31a"/>
城平元起先遣人迎蓽語人曰庾別駕若為亂兵所殺<lb/>
我無以自眀因厚遺之少時又嘗至其西沮田舍有沙<lb/>
門造之乞米元起問曰今日有稻㡬何封曰二千斛元<lb/>
起悉以施之時人稱其二者有大度元起初為益州過<lb/>
江陵迎其母母事道方居館中不肯出元起拜請同行<lb/>
母曰汝貧賤家兒忽得富貴詎可久保我寧死此不能<lb/>
與汝共入禍敗元起之至巴東聞蜀亂使蔣光濟筮之<lb/>
遇蹇因喟然嘆曰吾豈鄧艾而及此乎後果如筮子鏗<lb/>
<pb n="KR2d0006_WYG_162-31b"/>
嗣<lb/>
張惠紹字徳繼義陽人也少有武幹仕齊為竟陵横桑<lb/>
戍主母喪歸郷里聞武帝起兵乃自歸累有戰功及帝<lb/>
踐阼封石陽縣侯位驍騎將軍直閤左細仗主時東昏<lb/>
餘黨四百人竊入南北掖門夜燒神虎門害衛尉張𢎞<lb/>
䇿惠紹馳率所領赴戰賊乃散走遷太子右衛率以軍<lb/>
功累増爵邑歴位衛尉卿左衛將軍司州刺史領安陸<lb/>
太守在州和理吏民親愛之徴還為左衛將軍加通直<lb/>
<pb n="KR2d0006_WYG_162-32a"/>
散騎常侍甲仗百人直衛殿中卒諡曰忠子登嗣累有<lb/>
戰功與湛僧智胡紹世魚𢎞並為當時驍將歴官衛尉<lb/>
卿太子左衛率卒官諡曰愍<lb/>
馮道根字巨基廣平酇人也少孤家貧傭賃以養母行<lb/>
得甘肥不敢先食必遽還以遺母年十三以孝聞於郷<lb/>
里郡召為主簿不就曰吾當封侯廟食安能為儒吏邪<lb/>
年十六郷人蔡道班爲湖陽戍主攻蠻錫城反為蠻所<lb/>
困道根救之匹馬轉戰提雙劍左右撃殺傷甚多道班<lb/>
<pb n="KR2d0006_WYG_162-32b"/>
獲免由是知名齊建武末魏孝文攻陷南陽等五郡明<lb/>
帝遣太尉陳顯逹等争之師入汋均口道棖説顯逹曰<lb/>
汋均水急不如悉船於酇城方道歩進顯逹不聼道根<lb/>
猶以私屬従軍及顯逹敗夜走頼道根指路以全尋為<lb/>
汋均口戍副以母喪還家聞武帝起兵乃謂所親曰金<lb/>
革奪禮古人不避揚名後世豈非孝乎時不可失吾其<lb/>
行矣共率郷人子弟勝兵者悉歸武帝𨽻於王茂常為<lb/>
前鋒陷陣於朱雀航大戰斬獲尤多武帝即位以為驍<lb/>
<pb n="KR2d0006_WYG_162-33a"/>
騎將軍封増城縣男天監二年為南梁太守領阜陵戍<lb/>
初到阜陵修城隍逺斥候如敵將至者衆頗笑之道根<lb/>
曰怯防勇戰此之謂也修城未畢㑹魏將党法宗𫝊豎<lb/>
眼等率衆二萬奄至城下道根壍壘未固城中衆少莫<lb/>
不失色道根命開城門緩服登城選精鋭二百人出與<lb/>
魏軍戰大破之魏軍因退遷輔國將軍六年魏攻鐘離<lb/>
詔豫州刺史韋叡救之道根為叡前驅至徐州建計據<lb/>
邵陽洲築壘掘塹以逼魏城道根能走馬歩地計馬足<lb/>
<pb n="KR2d0006_WYG_162-33b"/>
以賦功城隍立辦及淮水長道根乗戰艦斷魏連橋魏<lb/>
軍敗績進爵豫寧伯八年拜豫州刺史領汝陰太守為<lb/>
政清簡境内安之累遷右衛將軍道根性謹厚木訥少<lb/>
言為將能檢御部曲所過村陌將士不敢虜掠毎征伐<lb/>
終不言功諸將諠譁争競道根黙然而已其部曲或怨<lb/>
非之道根喻之曰明主自鑒功夫多少吾將何事武帝<lb/>
嘗指道根示尚書令沈約曰此人口不論勲約曰此陛<lb/>
下之大樹將軍也歴䖏州郡和理清静為下所懐在朝<lb/>
<pb n="KR2d0006_WYG_162-34a"/>
廷雖貴顯而性儉約所居宅不治牆屋無噐服侍衛入<lb/>
其室則蕭然如素士之貧賤者當世服其清退帝亦雅<lb/>
重之㣲時不學既貴粗讀書自謂少文常慕周勃之噐<lb/>
量十六年復假節信武將軍豫州刺史將行帝引朝臣<lb/>
宴别道根於武徳殿召畫工使圗其形道根踧踖謝曰<lb/>
臣所可報國家者唯餘一死耳今天下太平臣恨無可<lb/>
死之地豫部重得道根民皆喜悦武帝毎稱曰馮道根<lb/>
所在能使朝廷不復憶有一州居少時遇疾乞還朝廷<lb/>
<pb n="KR2d0006_WYG_162-34b"/>
徵為散騎常侍左軍將軍既至以疾卒於官是日輿駕<lb/>
春祠二廟及出宫有司以聞帝問中書舍人朱异曰吉<lb/>
凶同日今可行乎异對曰昔柳莊寢疾衛獻公當祭請<lb/>
於尸曰有臣柳莊非寡人之臣社稷之臣也聞其死請<lb/>
往不釋祭服而往遂以禭之道根雖末為社稷之臣亦<lb/>
有勞於王室臨之禮也駕即幸其宅哭之甚慟諡曰威<lb/>
子懐嗣<lb/>
康絢字長明華山藍田人也其先出自康居漢初置都<lb/>
<pb n="KR2d0006_WYG_162-35a"/>
䕶府盡臣西域康居亦遣侍子待詔於河西因留為居<lb/>
人其後即以康為氏晉時隴右亂遷於藍田絢曽袓因<lb/>
為苻堅太子詹事生穆穆為姚萇河南尹宋永初中穆<lb/>
率鄉族三千餘家入襄陽之峴南宋為置華山郡藍田<lb/>
縣寄治于襄陽以穆為秦梁二州刺史未拜卒絢世父<lb/>
元隆父元撫並為流人所推相繼為華山太守絢少倜<lb/>
儻有志氣齊武帝為雍州刺史所辟皆使名家絢特以<lb/>
才力召為西曹書佐永明二年除奉朝請後再遷為華<lb/>
<pb n="KR2d0006_WYG_162-35b"/>
山太守推誠撫循荒餘悦服永元二年武帝兵起絢舉<lb/>
郡以應之身率敢勇三千人私馬二百五十匹以従自<lb/>
是常領遊兵有急應赴斬獲居多天監元年封南陽縣<lb/>
男除竟陵太守十三年遷太子右衛率甲仗百人與領<lb/>
軍蕭景入直殿内絢身長八尺容貌絶倫雖居貴顯猶<lb/>
習武藝帝幸徳陽殿戲馬勅絢馬射撫弦貫的觀者悦<lb/>
之其日上使畫工圗絢形遣中使持以問絢曰卿識此<lb/>
圗否其見親如此時魏降人王足陳計求堰淮水以灌<lb/>
<pb n="KR2d0006_WYG_162-36a"/>
夀陽足引北方童謡曰荆山為上格浮山為下格潼沱<lb/>
為激溝併灌鉅野澤帝以為然使水工陳承伯材官將<lb/>
軍祖暅視地形咸謂淮内沙土漂䡖不堅實其功必不<lb/>
可就帝弗納發徐揚人率二千户取五丁以築之假絢<lb/>
節都督淮上諸軍事并䕶堰作役人及戰士有衆二十<lb/>
萬於鐘離南起浮山北抵巉石依岸以築土合脊於中<lb/>
流十四年四月堰將合淮水漂疾輙復决潰衆患之或<lb/>
謂江淮多有蛟龍乗風雨決壊崖岸其性惡鐵因是引<lb/>
<pb n="KR2d0006_WYG_162-36b"/>
東西二冶鐵器大則釡鬲小則鋘鋤數千萬斤沉于堰<lb/>
所猶不能合乃伐樹為井幹填以巨石加土其上緣淮<lb/>
百里内岡陵木石無巨細必盡負擔者肩上皆穿夏日<lb/>
疾疫死者相枕蠅蟲晝夜聲相混合帝愍之遣尚書右<lb/>
僕射袁昻侍中謝舉假節慰勞之并加蠲復是冬寒甚<lb/>
淮泗盡凍士卒死者十七八帝遣賜以衣袴十一月魏<lb/>
遣將楊大眼揚聲決堰絢命諸軍撤營露次以待之遣<lb/>
其子悦拒戰斬魏咸陽王府司馬徐方興魏軍小却十<lb/>
<pb n="KR2d0006_WYG_162-37a"/>
五年四月堰乃成其長九里下闊一百四十丈上廣四<lb/>
十五丈髙二十丈深十九丈五寸夾之以堤并植杞柳<lb/>
軍人安堵列居其上其水清潔俯視邑居墳墓了然皆<lb/>
在其下或謂絢曰四瀆者天地所以節宣其氣不可久<lb/>
塞若鑿湫東注則游波寛緩堰得不壊絢然之開湫東<lb/>
注又縦反間於魏曰梁所懼開湫魏人信之果鑿山深<lb/>
五丈開湫北注水日夜分流湫猶不減其月魏軍竟潰<lb/>
而歸水之所及夾淮方數百里地魏夀陽城戍稍徙頓<lb/>
<pb n="KR2d0006_WYG_162-37b"/>
八公山北南居人散就岡壠初堰起徐州界刺史張豹<lb/>
子謂已必尸其事既而絢以他官來監作豹子甚慚由<lb/>
是譖絢與魏交通帝雖不納猶以事畢徴絢除司州刺<lb/>
史領安陸太守絢既徴還豹子不修堰其秋淮水暴長<lb/>
堰壊奔流于海殺數萬人其聲若雷聞三百里水中怪<lb/>
物隨流而下或人頭魚身或龍形馬首殊類詭狀不可<lb/>
勝名祖暅坐下獄絢在州三年大修城隍號為嚴整普<lb/>
通元年除衛尉卿未拜卒輿駕即日臨哭諡曰壯絢寛<lb/>
<pb n="KR2d0006_WYG_162-38a"/>
和少喜懼在朝廷見人如不能言號為長厚在省毎寒<lb/>
見省官有繿縷者輙遣遺以襦衣其好施如此子悦嗣<lb/>
昌義之歴陽烏江人也少有武幹為馮翊戍主武帝為<lb/>
雍州因事帝帝亦厚遇之及起兵版為輔國將軍軍主<lb/>
毎戰必㨗天監元年封永豐侯累遷北徐州刺史鎮鐘<lb/>
離四年大舉北侵臨川王宏督衆軍向洛口義之為前<lb/>
將軍攻魏梁城戍尅之五年冬武帝以征役久詔班師<lb/>
魏中山王元英乗勢追攝攻沒馬頭等城城内糧貯魏<lb/>
<pb n="KR2d0006_WYG_162-38b"/>
悉移歸北議者咸謂無復南向帝曰此必進兵非其實<lb/>
也乃遣修鐘離城勅義之為戰守備是冬英果率衆數<lb/>
十萬圍鐘離衝車毁西墉時城中之衆纔三千義之督<lb/>
率隨方抗禦前後殺傷萬計魏軍死者與城平六年帝<lb/>
遣曹景宗韋叡率衆二十萬救焉大破魏軍義之率䡖<lb/>
兵追至洛口而還以功進號軍師將軍遷都督南兖州<lb/>
刺史坐以禁物出蕃為有司所奏免十三年累遷左衛<lb/>
將軍是冬帝遣太子右衛率康絢督衆軍作荆山堰魏<lb/>
<pb n="KR2d0006_WYG_162-39a"/>
將李曇定大衆逼荆山揚聲決堰詔假義之節救絢軍<lb/>
未至絢等已破魏軍魏又遣大將軍李平攻硤石義之<lb/>
又率朱衣直閤王神念救之魏克硤石義之班師為有<lb/>
司所奏帝以其功臣不問十五年授北徐州刺史義之<lb/>
不知書所識不過十字性寛厚為將能得人死力及居<lb/>
藩任吏民安之改封營道縣侯徴為䕶軍將軍卒於官<lb/>
帝深痛惜之諡曰烈子寳景嗣<lb/>
張𢎞䇿字真簡范陽方城人文獻皇后之従父弟也父<lb/>
<pb n="KR2d0006_WYG_162-39b"/>
安之青州主簿南蠻行參軍𢎞䇿㓜以孝聞母常有疾<lb/>
五日不食𢎞䇿亦不食母強為之進粥𢎞䇿乃食母所<lb/>
餘後遭母憂三年不食鹽菜㡬至滅性兄弟友愛不忍<lb/>
暫離雖各有室常同卧起時比之姜肱兄弟𢎞䇿與武<lb/>
帝年相軰㓜見親狎常隨帝遊䖏毎入室常覺有雲氣<lb/>
體輙肅然𢎞䇿由此特加敬異建武末與兄𢎞胄従武<lb/>
帝宿酒酣徙席星下語及時事𢎞䇿因問帝曰緯象云<lb/>
何國家故當無恙乎帝曰天下方亂舅知之乎漢北有<lb/>
<pb n="KR2d0006_WYG_162-40a"/>
失地氣浙東有急兵祥今冬初魏軍必動動則亡漢北<lb/>
王敬則猜嫌已久當乗間而作𢎞䇿曰敬則張兩赤眼<lb/>
安能立事帝曰敬則庸才為天下唱先耳主上運祚盡<lb/>
於來年國權當歸江劉而江甚隘劉又闇弱帝今久疾<lb/>
外多異議萬一伺釁稽部且乗機而作是亦無成徒自<lb/>
驅除耳眀年都邑有大亂死人過於亂麻齊之歴數自<lb/>
兹亡矣梁楚漢當有英雄者興𢎞䇿曰瞻烏爰止于誰<lb/>
之屋武帝笑曰光武有云安知非僕𢎞䇿起曰今夜之<lb/>
<pb n="KR2d0006_WYG_162-40b"/>
言是天意也請定君臣之分武帝曰舅欲斆鄧晨乎是<lb/>
冬魏軍㓂新野齊明帝命武帝將兵為援且授以密旨<lb/>
仍代曹虎監雍州事𢎞䇿聞之心喜謂武帝曰夜中言<lb/>
當驗武帝笑曰且勿多言𢎞䇿従武帝西行仍參帷幄<lb/>
身親勞役不憚辛苦五年秋明帝崩遺制以武帝為雍<lb/>
州刺史乃表𢎞䇿為録事參軍帶襄陽令武帝觀海内<lb/>
方亂有匡濟之心密為儲備謀猷所及唯𢎞䇿而已時<lb/>
帝長兄長沙宣武王懿罷益州還仍為西中郎長史行<lb/>
<pb n="KR2d0006_WYG_162-41a"/>
郢州事武帝使𢎞䇿到郢陳大計於懿曰昔晉恵庸主<lb/>
諸王争權遂内難九興外㓂三作方今䘮亂有甚於此<lb/>
六貴争權人握王憲制主畫勅各欲專權且嗣主在宫<lb/>
本無令譽媟近左右蜂目忍人一居萬機恣其所欲豈<lb/>
肯虚坐主諾委政朝臣積相嫌貳必大誅戮始安欲為<lb/>
趙倫形迹已露蹇人上天信無此理且性猜狹徒取禍<lb/>
機所可當軸江劉而已祏怯而無斷暄弱而不才折鼎<lb/>
覆餗跂足可待蕭坦胸懐猜忌動言相傷徐孝嗣材非<lb/>
<pb n="KR2d0006_WYG_162-41b"/>
柱石聼人穿鼻若隙開釁起必中外土崩今得外藩幸<lb/>
圖身計及今猜防未生宜召諸弟以時聚集郢州控帶<lb/>
荆湘西注漢沔雍州士馬呼吸數萬時安則竭誠本朝<lb/>
時亂則為國翦暴如不早圖悔無及也懿聞之變色而<lb/>
心未之許及懿遇禍帝將起兵夜召𢎞䇿呂僧珍入定<lb/>
議旦乃發兵以𢎞䇿為輔國將軍主領萬人督後部事<lb/>
及郢城平蕭頴逹楊公則諸將皆欲頓軍夏口武帝以<lb/>
為宜乗勢長驅直指京邑惟𢎞䇿與帝意合又訪寧朔<lb/>
<pb n="KR2d0006_WYG_162-42a"/>
將軍庾域域又同即日上道遂緣江至建康凡磯浦村<lb/>
落軍行宿次立頓䖏所𢎞䇿預為圖皆在目中城平武<lb/>
帝遣𢎞䇿與呂僧珍先入清宮封檢府庫于時城中珍<lb/>
寳委積𢎞䇿申勒部曲秋毫無犯遷衛尉卿加給事中<lb/>
天監初加散騎常侍封洮陽縣侯𢎞䇿盡忠奉上知無<lb/>
不為交友故舊隨才薦拔縉紳皆趨焉時東昏餘黨孫<lb/>
文明等初逢赦令多未自安文明又嘗夢乗馬至雲龍<lb/>
門心惑其夢遂作亂帥數百人因運荻炬束仗得入南<lb/>
<pb n="KR2d0006_WYG_162-42b"/>
北掖門至夜作亂燒神虎門總章觀入衛尉府𢎞䇿踰<lb/>
垣匿于龍厩遇賊見害時年四十七賊又進燒尚書省<lb/>
及閣道雲龍門前軍司馬呂僧珍直殿省帥羽林兵邀<lb/>
撃不能却上戎服御前殿謂僧珍曰賊夜來是衆少曉<lb/>
則走矣命打五鼓賊謂已曉乃散官軍捕文明斬于東<lb/>
市張氏親屬臠肉之帝哭之慟曰痛哉衛尉天下事當<lb/>
復與誰論詔給𢎞䇿宅一區衣一襲錢十萬布百疋蠟<lb/>
二百斤贈車騎將軍諡曰愍侯𢎞䇿為人寛厚通率篤<lb/>
<pb n="KR2d0006_WYG_162-43a"/>
舊故及居隆重不以貴地自髙故人賔客接之如布衣<lb/>
禄賜皆散之親友及遇害莫不痛惜焉子緬嗣緬字元<lb/>
長年數嵗外祖中山劉仲徳異之曰此兒非常噐非止<lb/>
為張氏寳方當為海内令名也齊永元末武帝師起𢎞<lb/>
䇿従武帝向都留緬襄陽年始十嵗毎聞軍有勝負憂<lb/>
喜形於顔色天監元年𢎞䇿遇害緬痛父之酷䘮過於<lb/>
禮武帝毎遣喻之服闋襲封洮陽縣侯召補國子生起<lb/>
家祕書郎出為淮南太守時年十八帝疑其年少未閑<lb/>
<pb n="KR2d0006_WYG_162-43b"/>
吏事乃遣主書封取郡曹文案見其斷决允惬甚稱賞<lb/>
之再遷雲麾外兵參軍緬少勤學自課讀書手不輟卷<lb/>
尤明後漢及晉代衆家客有執卷質緬者隨問便對略<lb/>
無遺失殿中郎缺帝謂徐勉曰此曹舊用文學且居鵷<lb/>
行之首宜詳擇其人勉舉緬充選頃之為武陵太守還<lb/>
拜太子洗馬中舍人緬母劉氏以父沒家貧葬禮有闕<lb/>
遂終身不居正室不隨子入官府緬在郡所得禄俸不<lb/>
敢用乃至妻子不易衣裳及還都並供其母賑贍親屬<lb/>
<pb n="KR2d0006_WYG_162-44a"/>
雖累載所蓄一朝隨盡緬私室常閴然如貧素者累遷<lb/>
豫章内史緬為政任恩不設鉤鉅吏民化其徳亦不敢<lb/>
欺故老咸云數十年未有也後為御史中丞坐收捕人<lb/>
與外國使鬭左降黄門郎兼領先職俄復舊任居憲司<lb/>
推繩無所顧望號為勁直武帝乃遣畫工圖其形於臺<lb/>
省以勵當官中大通二年遷侍中未拜卒詔便舉哀昭<lb/>
明太子亦往臨哭緬愛墳籍聚書至萬餘卷抄後漢紀<lb/>
四十卷晉書三十卷又抄江左集未及成文集五卷子<lb/>
<pb n="KR2d0006_WYG_162-44b"/>
𫝊嗣緬弟纘字伯緒緬第三弟也出繼従伯𢎞籍𢎞籍<lb/>
武帝舅也梁初贈廷尉卿纘年十一尚帝弟四女富陽<lb/>
公主拜駙馬都尉封利亭侯召補國子生起家祕書郎<lb/>
時年十七身長七尺四寸眉目疎朗神采爽發武帝異<lb/>
之常曰張壯武云後八世有逮吾者其此子乎纘好學<lb/>
兄緬有書萬餘卷晝夜披讀殆不輟手祕書郎有四員<lb/>
宋齊以来為甲族起家之選待次入補其居職例不數<lb/>
十日便遷任纘固求不徙欲徧觀閣内書籍帝執四部<lb/>
<pb n="KR2d0006_WYG_162-45a"/>
書目曰君讀此畢乃可言優仕矣如此三載方遷太子<lb/>
舍人轉洗馬中舍人並掌管記纘與琅邪王錫齊名普<lb/>
通初魏使彭城人劉善明通和求詣纘與錫纘時年二<lb/>
十三善明見而嗟服累遷尚書吏部俄而長兼侍中時<lb/>
人以為早逹河東裴子野曰張吏部有喉唇之任已恨<lb/>
其晚矣子野性曠逹自云年出三十不復詣人初未與<lb/>
纘相遇便虚相推重因為忘年之交大通中為吳興太<lb/>
守居郡省煩苛務在清静吏民便之大同二年徴為吏<lb/>
<pb n="KR2d0006_WYG_162-45b"/>
部尚書纘居選後門寒素有一介之善者皆見引拔不<lb/>
為貴門屈意人士翕然稱之負其才氣無所與讓定襄<lb/>
侯祗無學術頗有文性與兄衡山侯恭俱為皇太子愛<lb/>
賞時纘従兄謐聿並不學問性又凡愚恭祗嘗預東宫<lb/>
盛集太子戲纘曰丈人謐聿皆何在纘従容曰纘有謐<lb/>
聿亦殿下之衡定也太子色慙或云纘従兄聿及弼愚<lb/>
短湘東王在坐問纘曰丈人二従聿弼藝業何如纘曰<lb/>
下官従弟雖並無多學術猶賢殿下之有衡定舉坐愕<lb/>
<pb n="KR2d0006_WYG_162-46a"/>
然其忤物如此五年武帝詔曰纘外氏英華朝中領袖<lb/>
司空已後名冠范陽可尚書僕射纘本寒門以外戚顯<lb/>
重髙自擬倫而詔有司空范陽之言深用為狹以朱异<lb/>
草詔與异不平初纘與參軍何敬容意趣不協敬容居<lb/>
權軸賔客輻湊有過詣纘纘輙距不前曰吾不能對何<lb/>
敬容殘客及是遷為讓表曰自出守肱股入居衡尺可<lb/>
以仰首伸眉論列是非者矣而寸衿所滯近蔽耳目深<lb/>
淺清濁豈能有預加以矯心飾貌酷非所閑不喜俗人<lb/>
<pb n="KR2d0006_WYG_162-46b"/>
與之共事此言以指敬容也在職議南郊御乗素輦適<lb/>
古今之𠂻又議印綬官若備朝服宜並着綬時並施行<lb/>
改為湘州刺史述職經塗作南征賦初吳興吳規頗有<lb/>
才學邵陵王綸引為賔客深相禮遇及綸作牧郢蕃規<lb/>
隨従江夏遇纘出之湘鎮路經郢服綸餞之南浦纘見<lb/>
規在坐意不能平忽舉杯屬吳規曰此酒慶汝得陪今<lb/>
宴規尋起還其子翁孺見父不悦問而知之翁孺因氣<lb/>
結爾夜便卒規恨纘慟兒憤哭兼至信次之間又致殞<lb/>
<pb n="KR2d0006_WYG_162-47a"/>
規妻深痛父子翌日又亡時人謂張纘一杯酒殺吳氏<lb/>
三人其䡖傲皆此類也至州務公平遣使十郡慰勞解<lb/>
放老疾吏役及闗市戍邏先所防人一皆省併州界零<lb/>
陵衡陽等郡有莫徭戸者依山險為居歴政不賔服因<lb/>
此向化益陽縣人作田二頃皆異畝同穎在政四年流<lb/>
人自歸戸口増十餘萬州境大寧晚頗好積聚多寫圗<lb/>
書數萬卷有油二百斛米四千石他物稱是太清二年<lb/>
徙授領軍俄改雍州刺史初聞邵陵王綸當代已為湘<lb/>
<pb n="KR2d0006_WYG_162-47b"/>
州其後更用河東王譽纘素䡖少王州府侯迎及資待<lb/>
甚薄譽深衘之及至州譽遂托疾不見纘仍檢括州府<lb/>
付度事留纘不遣㑹聞侯景㓂京師譽理裝當下援荆<lb/>
州刺史湘東王繹與纘素有舊纘將因之以斃譽兄弟<lb/>
時譽及信州刺史桂陽王慥各率所領入援臺下慥至<lb/>
江津譽次江口湘東王届郢州之武城屬侯景已請和<lb/>
武帝詔罷援軍譽自江口將還湘鎮欲待湘東至謁督<lb/>
府方還纘乃貽湘東王書曰河東載檣上水欲襲江陵<lb/>
<pb n="KR2d0006_WYG_162-48a"/>
岳陽在雍共謀不逞江陵游軍主朱榮又遣使報云桂<lb/>
陽住此欲應譽詧湘東信之乃鑿船沈米斬纜而歸至<lb/>
江陵收慥殺之荆湘因構嫌隙纘尋棄其部曲擕其二<lb/>
女單舸赴江陵湘東遣使責讓譽索纘部下仍遣纘向<lb/>
襄陽前刺史岳陽王詧推遷未去鎮但以城西白馬寺<lb/>
䖏之㑹聞賊陷臺城詧不受代州助防杜岸紿纘曰觀<lb/>
岳陽不容使君使君素得物情若走入西山招集義舉<lb/>
事無不濟纘以為然因與岸兄弟盟乃要雍州人席引<lb/>
<pb n="KR2d0006_WYG_162-48b"/>
等於西山聚衆纘服婦人衣乗青布輿與親信十餘人<lb/>
奔引等杜岸馳告詧詧令中兵參軍尹正追討纘以為<lb/>
赴期大喜及至竝禽之纘懼不免請為沙門名法緒詧<lb/>
襲江陵常載纘隨後逼使為檄固辭以疾及軍敗退行<lb/>
至湕水南防守纘者慮追兵至遂害之棄尸而去元帝<lb/>
承制贈開府儀同三司諡簡憲公元帝少時纘便推誠<lb/>
委結及即位追思之嘗為詩序云簡憲之為人也不事<lb/>
王侯負才任氣見余則申旦逹夕不能己巳懐夫人之<lb/>
<pb n="KR2d0006_WYG_162-49a"/>
徳何日忘之纘著鴻寳一百卷文集二十卷初纘往雍<lb/>
州資産悉留江陵性既貪婪南中貲賄填積及死湘東<lb/>
王皆使收之書二萬卷並摙還齋珍寳財物悉付庫以<lb/>
糟鹽之屬還其家次子希字子顔早知名尚簡文第九<lb/>
女海鹽公主承聖初位侍中纘第四弟綰字孝卿少與<lb/>
兄纘齊名湘東王嘗䇿之百事綰對闕其六號為百六<lb/>
公位員外散騎常侍中軍宣城王長史俄徙御史中丞<lb/>
武帝遣綰弟中書舍人絢宣㫖曰為國之急惟在執憲<lb/>
<pb n="KR2d0006_WYG_162-49b"/>
直繩用人之夲不限升降晉宋之世周閔蔡廓並以侍<lb/>
中為之卿勿疑是左遷也時宣城王府望重故有此㫖<lb/>
焉大同四年元日舊制僕射中丞坐位東西廂時綰兄<lb/>
纘為僕射及百司就列兄弟並導騶分趨兩陛前代未<lb/>
有也時人榮之出為豫章内史在郡述制㫖禮記正言<lb/>
義四姓衣冠士子聼者常數百人八年安城人劉敬宫<lb/>
挾妖道遂聚黨破郡縣進㓂豫州刺史湘東王遣司馬<lb/>
王僧辯討賊受綰節度旬月間賊黨悉平十年復為御<lb/>
<pb n="KR2d0006_WYG_162-50a"/>
史中丞綰再為憲司彈糺無所廽避豪右憚之時城西<lb/>
開士林館聚學者綰與右衛朱异太府卿賀琛遞述制<lb/>
㫖禮記中庸義太清三年為吏部尚書侯景陷宫城綰<lb/>
奔江陵湘東王承制授尚書右僕射江陵陷朝士皆俘<lb/>
入闗綰以疾免卒於江陵次子交字少游尚簡文第十<lb/>
一女定陽公主承聖二年官至祕書丞掌東宫管記<lb/>
庾域字司大新野人也少沈静有名郷曲文帝為郢州<lb/>
辟為主簿嘆美其才曰荆南杞梓其在斯乎加以恩禮<lb/>
<pb n="KR2d0006_WYG_162-50b"/>
長沙宣武王為梁州以為録事參軍帶華陽太守時魏<lb/>
軍攻圍南鄭州有空倉數十所域手自封題指示將士<lb/>
云此中粟皆滿足支二年但努力堅守衆心以安軍退<lb/>
以功拜羽林監及長沙王為益州域隨為南中郎記室<lb/>
懐寧太守罷任還家妻子猶事井臼而域所衣大布餘<lb/>
奉專充供養母好鶴唳域在任營求孜孜不怠一旦雙<lb/>
鶴來下論者以為孝感所致永元初南康王版西中郎<lb/>
諮議參軍母憂去職武帝起兵遣使以書招域西臺建<lb/>
<pb n="KR2d0006_WYG_162-51a"/>
以為寧朔將軍領行選従武帝東下師次陽口和帝遣<lb/>
御史中丞宗夬勞軍域乃諷夬曰黄鉞未加非所以總<lb/>
率侯伯夬反西臺即授武帝黄鉞蕭頴胄既都督中外<lb/>
諸軍事論者謂武帝應致牋域争不聼乃止郢城平域<lb/>
及張𢎞䇿議與武帝同即命衆軍便下域毎獻謀畫多<lb/>
被納用霸府初開以為諮議參軍天監初封廣牧縣子<lb/>
後軍司馬出為寧朔將軍巴西梓潼二郡太守梁州長<lb/>
史夏侯道遷降魏魏遣騎進襲巴西域固守百餘日城<lb/>
<pb n="KR2d0006_WYG_162-51b"/>
中糧盡将士皆齕草食土死者大半無有離心軍退詔<lb/>
増封進爵為伯于時兵後大飢域上表振貸不待報輙<lb/>
開倉為有司所紏上遷域西中郎司馬輔國將軍寧蜀<lb/>
太守卒於官子子輿字孝卿㓜而岐嶷五嵗讀孝經手<lb/>
不釋卷或曰此書文句不多何用自苦答曰孝德之本<lb/>
何謂不多齊永眀末除州主簿時父在梁州遇疾子輿<lb/>
奔侍醫藥言淚恒并長沙宣武王省疾見之顧曰庾録<lb/>
事雖危殆可憂更在子輿尋丁母憂哀至輙嘔血父戒<lb/>
<pb n="KR2d0006_WYG_162-52a"/>
以滅性乃禁其哭泣梁初為尚書郎天監三年父出守<lb/>
巴西子輿以蜀路險難啓求侍従以孝養獲許父遷寧<lb/>
蜀子輿亦相隨父於路感心疾毎痛至必呌子輿亦悶<lb/>
絶及父卒哀慟將絶者再奉䘮還郷秋水猶壯巴東有<lb/>
淫預石髙出二十許丈及秋至則纔見如馬次有瞿塘<lb/>
大灘行旅忌之部伍至此石猶不見子輿撫心長呌其<lb/>
夜五更水忽退減安流南下及度水復舊行人為之語<lb/>
曰淫預如幞本不通瞿塘水退為庾公初發蜀有雙鳩<lb/>
<pb n="KR2d0006_WYG_162-52b"/>
巢舟中及至又栖廬側毎聞哭泣之聲必飛翔簷宇悲<lb/>
鳴激切欲為父立佛寺未有定䖏夢有僧謂曰將修勝<lb/>
業嶺南原即可營造明往履歴果見標度䖏所若有人<lb/>
功因立精舍居墓所以終喪服闋手足拘攣待人而起<lb/>
仍布衣蔬食志守墳墓叔該謂曰汝若固志吾亦抽簪<lb/>
於是始仕雖以嫡長襲爵國秩盡推諸弟累遷兼中郎<lb/>
司馬大通二年除巴陵内史便道之官路中遇疾或勸<lb/>
上郡就醫子輿曰吾疾患危重理難全濟豈可貪官陳<lb/>
<pb n="KR2d0006_WYG_162-53a"/>
尸公廨因勒門生不得輙入城市即於渚次卒遺令單<lb/>
衣帢履以歛酒脯施靈而已<lb/>
鄭紹叔字仲明榮陽開封人也累世居夀陽祖琨宋髙<lb/>
平太守紹叔年二十餘為安豐令有能名後為本州治<lb/>
中従事史時刺史蕭誕弟諶被誅臺遣收誕兵使卒至<lb/>
左右驚散紹叔獨馳赴焉誕死侍送喪柩衆咸稱之既<lb/>
到京師司空徐孝嗣見而異之曰祖逖之流也武帝臨<lb/>
司州命為中兵參軍領長流因是厚自結附帝罷州還<lb/>
<pb n="KR2d0006_WYG_162-53b"/>
京師謝遣賔客紹叔獨固請願留帝曰卿才用幸自有<lb/>
餘我今未能相益宜更思他塗紹叔曰委質有日義無<lb/>
二心帝固不許於是乃還夀陽刺史蕭遥昌苦要引紹<lb/>
叔終不受命遥昌將囚之鄉人救解得免及帝為雍州<lb/>
刺史紹叔閒道西歸補寧蠻長史扶風太守東昏既害<lb/>
朝宰頗疑武帝紹叔兄植為東昏直後東昏遣至雍州<lb/>
託候紹叔潛使為刺客至州紹叔知之密以白武帝帝<lb/>
於紹叔䖏置酒宴之戲植曰朝廷遣卿見圖今日閑宴<lb/>
<pb n="KR2d0006_WYG_162-54a"/>
是見取良㑹也賔主大笑令植登臨城隍周觀府署士<lb/>
卒器械舟艫戎馬莫不富實植退謂紹叔曰雍州實力<lb/>
未易圖也紹叔曰兄還為天子言之兄若取雍州紹叔<lb/>
請以此衆一戰送兄於南峴相持慟哭而別東昏續遣<lb/>
主帥杜伯符亦欲為刺客詐言作使帝亦先知宴接如<lb/>
常伯符懼不敢發帝後即位作五字詩具及之帝初起<lb/>
兵紹叔為冠軍將軍改驃騎將軍従帝東下江州平留<lb/>
紹叔監州事謂曰蕭何鎮闗中漢祖得成山東之業㓂<lb/>
<pb n="KR2d0006_WYG_162-54b"/>
恂守河内光武建河北之基今之九江昔之河内我故<lb/>
留卿以為羽翼前途不㨗我當其咎糧運不繼卿任其<lb/>
責紹叔流涕拜辭於是督江湘糧運事無闕乏天監初<lb/>
入為衛尉卿紹叔少失父家貧事母及祖母以孝聞奉<lb/>
兄恭謹及居顯要禄賜所得及四方饋遺悉歸之兄室<lb/>
忠於事上所聞纎毫無隐毎為帝言事善則曰臣愚不<lb/>
及此皆聖主之䇿不善則曰臣智慮淺短以為其事當<lb/>
如是殆以此誤朝廷也臣之罪深矣帝甚親信之母憂<lb/>
<pb n="KR2d0006_WYG_162-55a"/>
去職紹叔有至性帝常使人節其哭頃之封營道縣侯<lb/>
復為衛尉卿以營道縣戸口凋弊改封東興縣侯三年<lb/>
魏圍合肥紹叔以本號督衆軍鎮東闗事平復為衛尉<lb/>
既而義陽為魏所陷司州移鎮闗南以紹叔為征虜將<lb/>
軍司州刺史紹叔至州創立城隍修治兵噐廣田積穀<lb/>
招納流民百姓安之性頗矜躁以權勢自居然能傾心<lb/>
接物多所薦舉士類亦以此歸之六年徴為左衛將軍<lb/>
司豫州大中正紹叔至家疾篤詔於宅拜授輿載還府<lb/>
<pb n="KR2d0006_WYG_162-55b"/>
中使醫藥一日數至卒於府舍帝將臨其殯以紹叔宅<lb/>
巷狹陋不容輿駕乃止詔贈散騎常侍䕶軍将軍賜東<lb/>
園祕噐衣一襲朝服一具諡曰忠紹叔卒後帝嘗澘然<lb/>
謂朝臣曰鄭紹叔立志忠烈善必稱君過即歸已當今<lb/>
殆無其比其見賞惜如此子貞嗣<lb/>
吕僧珍字元瑜東海范陽人也世居廣陵家甚寒賤童<lb/>
兒時従師受學有相工歴觀諸生指僧珍曰此兒有竒<lb/>
聲封侯相也年二十餘事文帝為門下書佐身長七尺<lb/>
<pb n="KR2d0006_WYG_162-56a"/>
七寸容貌甚偉在同類中少所䙝狎曹軰皆憚之文帝<lb/>
為豫州刺史以為典籖帶䝉令文帝遷領軍補主簿祅<lb/>
賊唐㝢之㓂東陽文帝率衆東討使僧珍知諸軍衆局<lb/>
事僧珍宅在建陽門東自受命當行毎日由建陽門道<lb/>
不過私室文帝以此益知之雍州王奐反勅遣僧珍𨽻<lb/>
將軍曹虎西討魏軍㓂沔北司空陳顯逹出討一見僧<lb/>
珍甚異之因屏人呼上坐謂曰卿有貴相後當不見減<lb/>
於我努力為之建武二年魏軍南攻五道並進武帝率<lb/>
<pb n="KR2d0006_WYG_162-56b"/>
師援義陽僧珍従在軍中長沙宣武王時為梁州刺史<lb/>
被魏圍守連月義陽與雍州路斷間諜不通武帝欲遣<lb/>
使至襄陽求梁州問衆皆憚行僧珍固請充使因即日<lb/>
單舸上道及至襄陽督遣援軍且獲宣武王書而反帝<lb/>
甚嘉之東昏即位司空徐孝嗣管朝政欲要僧珍與共<lb/>
事僧珍揣非久安竟弗往時武帝已臨雍州僧珍固求<lb/>
西歸得補卭令及至帝命為中兵參軍委以心膂僧珍<lb/>
陰養死士歸之者甚衆帝頗招武猛士庻響従㑹者萬<lb/>
<pb n="KR2d0006_WYG_162-57a"/>
餘人因命按行城西空地將起數千間屋以為止舍多<lb/>
伐竹木沈於檀溪積茅蓋若山阜皆未之用僧珍獨悟<lb/>
其㫖亦私具櫓數百張及兵起帝夜召僧珍及張𢎞䇿<lb/>
定議明旦乃㑹衆發兵悉取檀溪竹木装為樓艦葺之<lb/>
以茅並皆立辦衆軍將發諸將果争櫓僧珍乃出先所<lb/>
具毎船賦二張争者乃息帝以僧珍為輔國將軍歩兵<lb/>
校尉出入卧内宣通意㫖郢州平帝進軍以僧珍為前<lb/>
鋒大軍至江寧僧珍與王茂率精兵先登赤鼻邏其日<lb/>
<pb n="KR2d0006_WYG_162-57b"/>
東昏將李居士来戰僧珍大破之乃與茂進白板橋立<lb/>
壘茂移頓越城僧珍守白板李居士知城中衆少直来<lb/>
薄城僧珍謂將士曰今力不敵不可戰亦勿遥射須至<lb/>
壍裏當併力破之俄而皆越壍僧珍分人上城自率馬<lb/>
歩三百人出其後内外齊撃居士等應時奔散建康城<lb/>
平帝命僧珍率所領先入清宫與張𢎞䇿封檢府庫武<lb/>
帝受禪以為冠軍將軍前軍司馬封平固縣侯再遷左<lb/>
衛將軍加散騎常侍入直祕書省總知宿衛天監四年<lb/>
<pb n="KR2d0006_WYG_162-58a"/>
冬大舉北伐自是軍機多事僧珍晝直中書省夜還祕<lb/>
書省五年旋軍以夲官領太子中庶子僧珍去家久表<lb/>
求拜墓帝欲榮之使為夲州乃授使持節平北将軍南<lb/>
兗州刺史僧珍在任見士大夫迎送過禮平心率下不<lb/>
私親戚兄弟皆在外堂並不得坐指客位謂曰此兗州<lb/>
刺史坐非吕僧珍牀及至別室促膝如故従父兄子先<lb/>
以販葱為業僧珍既至乃棄業求州官僧珍曰吾荷國<lb/>
重恩無以報効汝等自有常分豈可妄求叨越但當速<lb/>
<pb n="KR2d0006_WYG_162-58b"/>
歸葱肆耳僧珍舊宅在市北前有督郵廨卿人咸勸徙<lb/>
廨以益其宅僧珍怒曰督郵官廨也豈可徙之以益吾<lb/>
私宅乎姊適于氏住市西小屋臨路與列肆雜䖏僧珍<lb/>
常導従鹵簿到其宅不以為恥在州百日徴為領軍將<lb/>
軍直祕書省如先常以私車輦水灑御路僧珍既有大<lb/>
勲任總心膂恩遇隆密時莫與為比性甚恭慎當直禁<lb/>
中盛暑不敢解衣毎侍御坐屏氣鞠躬對果食未嘗舉<lb/>
箸因醉後取一甘食武帝笑謂曰卿今日便是大有所<lb/>
<pb n="KR2d0006_WYG_162-59a"/>
進禄俸外又月給錢十萬其餘賜賚不絶於時初従帝<lb/>
攻郢州久不下咸欲走北僧珍獨不肯累日乃見従一<lb/>
夜僧珍忽頭痛壯熱及明而顙骨益大其骨法蓋有異<lb/>
焉十年疾病車駕臨幸中使醫藥日有數四僧珍語親<lb/>
舊曰吾昔在䝉縣嘗病熱發黄時心謂必不濟矣主上<lb/>
見語云卿有富貴相必當不死俄而果愈吾今已富貴<lb/>
而復發黄所苦與昔正同必不復起矣竟如言卒于領<lb/>
軍府舍時年五十八帝即日臨殯贈驃騎將軍開府儀<lb/>
<pb n="KR2d0006_WYG_162-59b"/>
同三司常侍鼓吹如故給東園祕噐朝服一具衣一襲<lb/>
喪事所須隨申備辦諡曰忠敬武帝痛惜之言為流涕<lb/>
子淡嗣初宋季雅罷南康郡市宅居僧珍宅側僧珍問<lb/>
宅價曰一千一百萬僧珍怪其貴季雅曰一百萬買宅<lb/>
一千萬買隣及僧珍生子季雅往賀署函曰錢一千閽<lb/>
人少之弗為通彊之乃進僧珍疑其故親自發乃金錢<lb/>
也遂言於帝陳其才能以為壮武將軍衡州刺史將行<lb/>
謂所親曰不可以負吕公在州大有政績<lb/>
<pb n="KR2d0006_WYG_162-60a"/>
　臣謹按姚思亷之史謂吕僧珍為宋文帝門下書佐<lb/>
　文帝為豫州以僧珍為典籖帶䝉令及文帝為丹陽<lb/>
　尹又令僧珍為督郵僧珍以天監十年卒李延夀之<lb/>
　史亦如此云而以宋文帝為梁文帝盖誤也按宋史<lb/>
　文帝永初中為荆州刺史未嘗為豫州據自宋初至<lb/>
　天監十年凡九十餘年矣又姚史云僧珍年二十餘<lb/>
　依宋丹陽尹劉秉秉誅後事太祖文皇帝如此則僧<lb/>
　珍當時是一百㡬二十嵗矣而云年五十八史家訛<lb/>
<pb n="KR2d0006_WYG_162-60b"/>
　謬頗多舉僧珍𫝊可以知其他不必盡信也今無所<lb/>
　考據但従其舊<lb/>
樂藹字蔚逺南陽淯陽人晉尚書令廣之六世孫也世<lb/>
居江陵方頤隆凖舉重醖藉其舅雍州刺史宗慤嘗陳<lb/>
噐物試諸甥姪藹時尚㓜無所取慤由此竒之又取史<lb/>
傳各一卷授藹等使讀畢言所記藹畧讀具舉慤益善<lb/>
之齊豫章王嶷為荆州刺史以藹為驃騎行參軍領州<lb/>
主簿參知州事嶷嘗問藹風土舊俗域隍山川險易藹<lb/>
<pb n="KR2d0006_WYG_162-61a"/>
隨問立對若按圗牒嶷益重焉州人嫉之或譖藹廨門<lb/>
如市嶷遣覘之方見藹閉閤讀書後為大司馬記室永<lb/>
明八年荆州刺史巴東王子響稱兵反既敗焚燒府舍<lb/>
官曹文書一時蕩盡齊武帝引見藹問以西事藹占對<lb/>
詳敏帝悦焉用為荆州治中従事勅付以修復府州事<lb/>
藹還州繕治廨署數百區頃之咸畢而役不及民荆部<lb/>
之為壯觀自晉王悦移鎮以来府舍未之有也豫章王<lb/>
嶷薨藹解官赴䘮率荆湘二州故吏建碑墓所南康王<lb/>
<pb n="KR2d0006_WYG_162-61b"/>
為西中郎以藹為諮議參軍武帝起兵蕭頴胄引藹及<lb/>
宗夬劉坦任以經畧梁臺建遷尚書左丞時營造噐甲<lb/>
船艦軍糧及朝廷儀憲悉資於藹焉天監初累遷御史<lb/>
中丞領本州大中正初藹發江陵無故於船中得八車<lb/>
輻如中丞健歩避道者至是果遷焉藹性公彊居憲臺<lb/>
甚稱職時長沙宣武王將葬而車府忽於庫失油絡欲<lb/>
推主者藹曰昔晉武庫失火張華以為積油萬匹必然<lb/>
今庫若有灰非吏罪也既而檢之果有積灰時稱其博<lb/>
<pb n="KR2d0006_WYG_162-62a"/>
物𢎞恕二年出為冠軍將軍平越中郎將廣州刺史前<lb/>
刺史徐元瑜罷歸遇始興人士反逐内史崔睦舒因掠<lb/>
元瑜財産元瑜走歸廣州借兵於藹託欲討賊而實謀<lb/>
襲藹藹覺誅之尋卒於官藹姊適徴士同郡劉蚪亦明<lb/>
識有禮訓藹為州迎姊居官舍三分秩禄以供焉西土<lb/>
稱之子法才字元備㓜與弟法藏俱有美名沈約見之<lb/>
曰法才實才子為建康令不受俸秩比去將至百金縣<lb/>
曹啓輸臺庫武帝嘉其清節曰居職若斯可為百城表<lb/>
<pb n="KR2d0006_WYG_162-62b"/>
矣遷太舟卿尋除南康内史法才恥以讓奉受名辭不<lb/>
拜歴位少府卿江夏太守因被代表求便道還郷至家<lb/>
割宅為寺栖心物表尋卒法藏位征西録事參軍早亡<lb/>
子子雲美容貌善舉止位江陵令元帝承制除光禄卿<lb/>
魏克江陵衆奔散呼子雲子雲曰終為虜矣不如守以<lb/>
死節遂仆地卒於馬蹄之下<lb/>
　<lb/>
　通志卷一百三十九<lb/>
</p>
<p>
</p>
  </div>
</body>
</text>
</TEI>
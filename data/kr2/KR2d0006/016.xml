<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十下</head> <lb/>
    <p>
<pb n="KR2d0006_WYG_016-1a"/>
欽定四庫全書<lb/>
　通志卷十下<lb/>
　　宋　右　廸　功　郎　鄭　樵　漁　仲　撰<lb/>
　晉紀第十下<lb/>
　　元帝　明帝　成帝　康帝　穆帝　哀帝　廢<lb/>
　　帝　簡文帝　孝武帝　安帝　恭帝<lb/>
元皇帝諱睿字景文宣帝曾孫琅邪恭王覲之子也咸<lb/>
寧二年生於洛陽有柛光之異一室盡明所藉藁如始<lb/>
<pb n="KR2d0006_WYG_016-1b"/>
刈及長白毫生於日角之左隆凖龍顔目有精曜顧眄<lb/>
煒如也年十五嗣位琅邪王幼有令聞及惠皇之際王<lb/>
室多故帝每恭儉退讓以免于禍沉敏有度量不顯灼<lb/>
然之迹故時人未之識焉惟侍中嵇紹異之謂人曰琅<lb/>
邪王毛骨非常殆非人臣之相也元康三年拜員外散<lb/>
騎常侍累遷左將軍從討成都王穎蕩隂之敗也叔父<lb/>
東安王繇為穎所害帝懼禍及將出奔其夜月正明而<lb/>
禁衞嚴警無由得去甚窘廹有頃雲霧晦㝠雷雨暴至<lb/>
<pb n="KR2d0006_WYG_016-2a"/>
徼者皆弛因得潛出穎先令諸關無得出貴人帝既至<lb/>
河陽為津吏所止從者宋典後來以䇿鞭帝馬而笑曰<lb/>
舍長官禁貴人汝亦被拘邪吏乃聽過至洛陽迎太妃<lb/>
俱歸國東海王越之收兵下邳也假帝輔國將軍尋加<lb/>
平東將軍監徐州諸軍事鎮下邳俄遷安東將軍都督<lb/>
揚州諸軍事越西迎大駕留帝居守永嘉初用王導計<lb/>
始鎮建鄴以顧榮為軍司馬賀循為參佐王敦王導周<lb/>
顗刁協等為腹心股肱賔禮名賢存問風俗江東歸心<lb/>
<pb n="KR2d0006_WYG_016-2b"/>
焉屬太妃薨於國自表奔喪葬畢還鎮増封宣城郡二<lb/>
萬戸加鎮東大將軍開府儀同三司受越命討征東將<lb/>
軍周馥走之及懷帝䝉塵於平陽司空荀藩等移檄天<lb/>
下推帝為盟主江州刺史華軼不從使豫章内史周廣<lb/>
前江州刺史衛展討禽之愍帝即位加左丞相嵗餘進<lb/>
位丞相大都督中外諸軍事遣諸將分定江東斬叛者<lb/>
孫弼於宣城平杜弢於湘州承制赦荆揚及西都不守<lb/>
帝出師露次躬擐甲胄移檄四方徴天下之兵尅日進<lb/>
<pb n="KR2d0006_WYG_016-3a"/>
討于時有玉冊見於臨安白玉麒麟神璽出於江寧其<lb/>
文曰長壽萬年日有重暈皆以為中興之象焉<lb/>
建武元年春正月辛巳平東將軍宋哲至宣愍帝詔曰<lb/>
遭運迍否皇綱不振朕以寡徳奉承洪緒不能祈天永<lb/>
命紹隆中興至使凶人敢帥族類逼迫京輦朕今幽塞<lb/>
窮城憂慮萬端恐一旦崩潰卿徃詣丞相具宣朕意使<lb/>
攝萬機時據舊都修復陵廟以雪大耻三月帝素服出<lb/>
次舉哀三日西陽王羕及羣僚參佐州征牧守等上尊<lb/>
<pb n="KR2d0006_WYG_016-3b"/>
號帝不許羕等以死固請至於再三帝慨然流涕曰孤<lb/>
罪人也惟有蹈節死義以雪天下之耻庶贖鈇鉞之誅<lb/>
吾本琅邪王諸賢見逼不已乃呼私奴命駕將反國羣<lb/>
臣乃不敢逼請依魏晉故事為晉王許之辛卯即王位<lb/>
大赦改元其殺祖父母父母及劉聰石勒不從此令諸<lb/>
參軍拜奉車都尉掾屬駙馬都尉辟掾屬百餘人時人<lb/>
謂之百六掾乃備百官立宗廟社稷于建康時四方競<lb/>
上符瑞帝曰孤負四海之責未能思愆何徴祥之有丙<lb/>
<pb n="KR2d0006_WYG_016-4a"/>
辰立世子紹為晉王太子以撫軍大將軍西陽王羕為<lb/>
太保征南大將軍漢安侯王敦為大將軍右將軍王導<lb/>
都督中外諸軍事驃騎將軍左長史刁恊為尚書左僕<lb/>
射封王子宣成公裒為琅邪王六月丙寅司空并州刺<lb/>
史廣武侯劉琨幽州刺史左賢王渤海公段匹磾領護<lb/>
烏丸校尉鎮北將軍劉翰單于廣寗公段辰遼西公段<lb/>
眷冀州刺史祝阿子邵續青州刺史廣饒侯曹嶷兗州<lb/>
刺史定襄侯劉演東夷校尉崔毖鮮卑大都督慕容廆<lb/>
<pb n="KR2d0006_WYG_016-4b"/>
等一百八十人上書勸進帝優令答之石勒將石虎圍<lb/>
譙城平西將軍祖逖擊走之已而帝傳檄天下曰逆賊<lb/>
石勒肆虐河朔逋誅歴載游魂縱逸復遣凶黨石虎犬<lb/>
羊之衆越河南渡縱其鴆毒平西將軍祖逖帥衆討擊<lb/>
應時潰散今遣車騎將軍琅邪王裒等九軍銳卒三萬<lb/>
水陸四道徑造賊埸受逖節度有能梟虎首者賞絹三<lb/>
千匹金五十斤封縣侯食邑二千戸又賊黨能梟送虎<lb/>
首封賞亦同之七月散騎侍郎朱嵩尚書郎顧球卒帝<lb/>
<pb n="KR2d0006_WYG_016-5a"/>
痛之將為舉哀有司奏舊尚書郎不在舉哀之例帝曰<lb/>
衰亂之弊特相痛悼於是遂舉哀哭之甚慟丁未梁王<lb/>
悝薨以太尉荀組為司徒弛山澤之禁八月甲午封梁<lb/>
王世子翹為梁王荆州刺史第五猗為賊帥杜曽所推<lb/>
遂與曽同反九月戊寅王敦使武昌太守趙誘襄陽太<lb/>
守朱軌陵江將軍黄峻討猗為其將杜曽所敗誘等皆<lb/>
死之石勒害京兆太守華輯梁州刺史周訪討杜曽大<lb/>
破之十月丁未琅邪王裒薨十一月甲子封汝南王子<lb/>
<pb n="KR2d0006_WYG_016-5b"/>
弼為新蔡王丁卯以司空劉琨為太尉置史官立太學<lb/>
是歲揚州大旱<lb/>
太興元年春正月戊申朔臨朝懸而不樂三月癸丑愍<lb/>
帝崩問至帝斬縗居廬丙辰百寮上尊號令曰孤以不<lb/>
徳當厄運之極臣節未立匡救未舉夙夜所以忘寝食<lb/>
也今宗廟廢絶億兆無繫羣官庶尹咸勉之以大政亦<lb/>
何敢辭輙敬從所請是日即皇帝位大赦改元文武増<lb/>
位二等庚午立王太子紹為皇太子壬申詔在事之人<lb/>
<pb n="KR2d0006_WYG_016-6a"/>
其有政績可述刑獄得中者及當官軟弱茹柔吐剛行<lb/>
身穢濁脩飾時譽者各以名聞又詔逺近贄禮一切斷<lb/>
之夏四月丁丑朔日有蝕之加大將軍王敦江州牧進<lb/>
驃騎將軍王導開府儀同三司戊寅初禁招魂葬乙酉<lb/>
西平地震五月癸丑使持節侍中都督太尉并州刺史<lb/>
廣武侯劉琨為段匹磾所害六月旱帝親雩改丹陽内<lb/>
史為丹陽尹甲申以尚書左僕射刁協為尚書令平南<lb/>
將軍曲陵公荀崧為尚書左僕射庚寅以滎陽太守李<lb/>
<pb n="KR2d0006_WYG_016-6b"/>
矩為都督司州諸軍事司州刺史戊戍封皇子晞為武<lb/>
陵王初置諫鼓謗木秋七月戊申詔二千石令長當祗<lb/>
奉舊憲正身明法抑齊豪彊存恤孤獨隐實戸口勸課<lb/>
農桑州牧刺史當互相檢察不得顧私虧公長吏有志<lb/>
在奉公而不見進用者有貪惏穢濁而以財勢自安者<lb/>
若有不舉當受故縱蔽善之罪有而不知當受闇塞之<lb/>
責各明慎奉行劉聰死其子粲嗣偽位八月冀徐青三<lb/>
州蝗靳凖弑劉粲自號漢王冬十月癸未加廣州刺史<lb/>
<pb n="KR2d0006_WYG_016-7a"/>
陶侃平南將軍劉曜僭即皇帝位于赤壁十一月乙卯<lb/>
日夜出髙三丈中有赤青珥新野王弼薨加大將軍王<lb/>
敦荆州牧庚申詔羣公卿士其各上封事具陳災異所<lb/>
由興無有所諱新作聽訟觀故歸命侯孫皓子璠謀反<lb/>
伏誅十二月劉聰故將王騰馬忠等誅靳凖送傳國璽<lb/>
於劉曜武昌地震丁丑封顯義亭侯渙為琅邪王己卯<lb/>
琅邪王渙薨癸巳詔求吴之髙徳名賢或未旌錄者具<lb/>
條列以聞江東三郡饑遣使振給之彭城内史周撫殺<lb/>
<pb n="KR2d0006_WYG_016-7b"/>
沛國内史周黙以反<lb/>
二年春正月丁卯崇陽陵毁帝素服哭三日使冠軍將<lb/>
軍梁堪守太常馬龜等修復山陵迎梓宮于平陽不尅<lb/>
而還二月太山太守徐龕斬周撫傳首京師夏四月龍<lb/>
驤將軍陳川以浚儀叛降於石勒太山太守徐龕以郡<lb/>
叛自號兖州刺史冦濟岱秦州刺史陳安叛降于劉曜<lb/>
五月癸丑太陽陵毁帝素服哭三日徐揚及江西諸郡<lb/>
蝗吴郡大饑平北將軍祖逖及石勒將石虎戰于浚儀<lb/>
<pb n="KR2d0006_WYG_016-8a"/>
王師敗績壬戍詔以百姓凋弊國用並匱自今非軍事<lb/>
所須者皆省之甲子梁州刺史周訪及杜曽戰於武當<lb/>
斬之禽第五猗六月丙子加周訪安南將軍罷御府及<lb/>
諸郡丞置慱士員五人己亥加太常賀循開府儀同三<lb/>
司秋七月乙丑太常賀循卒八月肅慎獻楛矢石砮徐<lb/>
龕冦東莞遣太子左衞率羊鑒行征虜將軍統徐州刺<lb/>
史蔡豹討之冬十月平北將軍祖逖使督䕶陳超襲石<lb/>
勒將桃豹超敗没於陣十一月戊寅石勒僭即王位國<lb/>
<pb n="KR2d0006_WYG_016-8b"/>
號趙十二月乙亥大赦詔百官各上封事并省衆<lb/>
卑慕容廆襲遼東東夷校尉平州刺史崔毖奔髙句驪<lb/>
是歲南陽王保稱晉王於祁山三吴大饑<lb/>
三年春正月丁酉朔晉王保為劉曜所逼遷于桑城二<lb/>
月辛未石勒將石虎冦猒次平北將軍冀州刺史邵續<lb/>
擊之續敗没於陣三月慕容廆奉送玉璽三紐閏月以<lb/>
尚書周顗為尚書僕射夏四月壬辰枉矢流于翼軫五<lb/>
月丙寅孝懷帝太子詮遇害于平陽帝三日哭庚寅地<lb/>
<pb n="KR2d0006_WYG_016-9a"/>
震是月晉王保為其將張春所害劉曜使陳安攻春滅<lb/>
之安因叛曜石勒將徐龕率衆来降六月大水丁酉盗<lb/>
殺西中郎將䕶羌校尉涼州刺史西平公張實實弟茂<lb/>
嗣領平西將軍涼州刺史秋七月丁亥詔以琅邪國人<lb/>
在江表者近有千戸今立為懷徳縣統丹陽郡可依漢<lb/>
髙祖沛光武南頓故事復其縣人祖逖部將衛策大破<lb/>
石勒别軍於汴水加逖為鎮西將軍八月戊午尊敬王<lb/>
后虞氏為敬皇后辛酉遷神主于太廟辛未梁州刺史<lb/>
<pb n="KR2d0006_WYG_016-9b"/>
安南將軍周訪卒皇太子釋奠于太學以湘州刺史甘<lb/>
卓為安南將軍梁州刺史九月徐龕反叛降于石勒冬<lb/>
十月丙辰徐州刺史蔡豹以畏懦伏誅王敦殺武陵内<lb/>
史向碩<lb/>
四年春二月徐龕又帥衆來降鮮卑末波奉送皇帝信<lb/>
璽庚戌告于太廟乃受之癸亥日鬬三月置周易儀禮<lb/>
公羊博士癸酉以平東將軍曹嶷為安東將軍夏四月<lb/>
辛亥帝親覽庶獄石勒攻猒次䧟之撫軍將軍幽州刺<lb/>
<pb n="KR2d0006_WYG_016-10a"/>
史段匹磾没于勒五月旱庚申詔曰昔漢二祖及魏武<lb/>
皆免良人武帝時涼州覆敗諸為奴婢亦皆復籍此累<lb/>
代成規也其免中州良人遭難為揚州諸郡僮客者以<lb/>
備征役秋七月大水甲戍以尚書戴若思為征西將軍<lb/>
都督司兖豫并冀雍六州諸軍事司州刺史鎮合肥丹<lb/>
陽尹劉隗為鎮北將軍都督青徐幽平四州諸軍事青<lb/>
州刺史鎮淮隂壬午以驃騎將軍王導為司空八月常<lb/>
山崩九月壬寅鎮西將軍豫州刺史祖逖卒冬十月壬<lb/>
<pb n="KR2d0006_WYG_016-10b"/>
午以逖弟侍中約為平西將軍豫州刺史十二月以慕<lb/>
容廆為持節都督幽平二州東夷諸軍事平州牧封遼<lb/>
東郡公<lb/>
永昌元年春正月乙卯大赦改元戊辰大將軍王敦舉<lb/>
兵於武昌以誅劉隗為名龍驤將軍沈充帥衆應之三<lb/>
月徵征西將軍戴若思鎮北將軍劉隗還衞京都以司<lb/>
空王導為前鋒大都督以戴若思為驃騎將軍丹陽諸<lb/>
郡皆加軍號加僕射周顗尚書左僕射領軍王䆳尚書<lb/>
<pb n="KR2d0006_WYG_016-11a"/>
右僕射以太子右衞率周莚行冠軍將軍統兵三千討<lb/>
沈充甲子封皇子昱為琅邪王劉隗軍于金城右將軍<lb/>
周札守石頭帝親被甲徇六師於郊外遣平南將軍陶<lb/>
侃領江州安南將軍甘卓領荆州各帥所統以躡敦後<lb/>
四月敦前鋒攻石頭周札開城門應之奮威將軍侯禮<lb/>
死之敦據石頭戴若思劉隗帥衆攻之王導周顗郭逸<lb/>
虞潭等三道出戰六軍敗績尚書令刁恊奔于江乘為<lb/>
賊所害鎮北將軍劉隗奔於石勒遣使謂敦曰公若不<lb/>
<pb n="KR2d0006_WYG_016-11b"/>
忘本朝於此息兵則天下尚可共安也如其不然朕當<lb/>
歸於琅邪以避賢路辛未大赦敦乃自為丞相都督中<lb/>
外諸軍錄尚書事封武昌郡公邑萬戸丙子驃騎將軍<lb/>
秣陵侯戴若思尚書左僕射䕶軍將軍武城侯周顗為<lb/>
敦所害敦將沈充䧟吴國魏□䧟湘州吴國内史張茂<lb/>
湘州刺史譙王承並遇害五月壬申敦以太保西陽王<lb/>
羕為太宰加司空王導尚書令乙亥鎮南大將軍甘卓<lb/>
為襄陽太守周慮所害蜀賊張龍冦巴東建平太守柳<lb/>
<pb n="KR2d0006_WYG_016-12a"/>
純擊走之石勒遣騎㓂河南六月旱秋七月王敦自加<lb/>
兖州刺史郗鑒為安北將軍石勒將石虎攻䧟太山執<lb/>
守將徐龕兖州刺史郗鑒自鄒山退守合肥八月敦以<lb/>
其兄含為衛將軍自領寧益二州都督琅邪太守孫黙<lb/>
叛降于石勒冬十月大疫死者十二三己丑都督荆梁<lb/>
二州諸軍事平南將軍荆州刺史武陵侯王廙卒辛卯<lb/>
以下邳内史王䆳為征北將軍都督青徐幽平四州諸<lb/>
軍事鎮淮隂新昌太守梁碩起兵反京師大霧黑氣蔽<lb/>
<pb n="KR2d0006_WYG_016-12b"/>
天日月無光石勒攻䧟襄城城父遂圍譙破祖約别軍<lb/>
約退據壽春十一月以司徒荀組為太尉己酉太尉荀<lb/>
組薨罷司徒并丞相閏月己丑帝崩于内殿時年四十<lb/>
七葬建平陵廟號中宗帝性簡儉冲素容納直言虛已<lb/>
待物初鎮江東頗以酒色廢事王導深以為言帝命酌<lb/>
引觴覆之於此遂絶有司嘗奏太極殿廣室施絳帳帝<lb/>
曰漢文集上書皂囊為帷遂令冬施青布夏施青練帷<lb/>
帳將拜貴人有司請市雀釵帝以煩費不許所幸鄭夫<lb/>
<pb n="KR2d0006_WYG_016-13a"/>
人衣無文綵從母弟王廙為母立屋過制流涕止之然<lb/>
晉室遘紛皇輿播越天命未改人謀叶賛元戎屢動不<lb/>
出江畿經畧區區僅全吴楚終於下陵上辱憂憤告謝<lb/>
恭儉之德雖充雄武之量不足始秦時望氣者云五百<lb/>
年後金陵有天子氣故始皇東游以厭之改其地曰秣<lb/>
陵壍北山以絶其勢及孫權之稱號自謂當之孫盛以<lb/>
為始皇逮于孫氏四百三十七載考其歴數猶為未及<lb/>
元帝之渡江也乃五百二十六年真人之應在於此矣<lb/>
<pb n="KR2d0006_WYG_016-13b"/>
咸寧初風吹太社樹折社中有青氣占者以為東莞有<lb/>
天子之祥由是徙封東莞王於琅邪即武王也及吳之<lb/>
亡王濬實先至建鄴而皓之降欵遠歸璽於琅邪天意<lb/>
人事又符中興之兆太安之際童謡云五馬浮渡江一<lb/>
馬化為龍及永嘉中歲鎮熒惑太白聚牛女之間識者<lb/>
以為吴越之地當興王者是歲王室淪覆帝與西陽汝<lb/>
南南頓彭城五王獲濟而帝竟登大位焉初元石圖有<lb/>
牛繼馬後故宣帝深忌牛氏遂為二榼共一口以貯酒<lb/>
<pb n="KR2d0006_WYG_016-14a"/>
焉帝先飲佳者而以毒酒鴆其將牛金而㳟王妃夏侯<lb/>
氏竟通小吏牛氏而生元帝亦有符云<lb/>
　　元帝建武元年太興四年永昌元年即位六年<lb/>
明皇帝諱紹字道畿元皇帝長子也幼而聰哲為元帝<lb/>
所寵異年數歲嘗坐置膝前屬長安使來因問帝曰汝<lb/>
謂日與長安孰逺對曰長安近不聞人從日邊來居然<lb/>
可知也元帝異之明日宴羣僚又問之對曰日近元帝<lb/>
失色曰何乃異間者之言乎對曰舉目則見日不見長<lb/>
<pb n="KR2d0006_WYG_016-14b"/>
安由是益竒之建興初拜東中郎將鎮廣陵元帝為晉<lb/>
王立為王太子及帝即尊號立為皇太子性至孝有文<lb/>
武才畧欽賢愛客雅好文辭當時名臣自王導庾亮温<lb/>
嶠桓彛阮放等咸見親待嘗論聖人真假之意導等不<lb/>
能屈又習武藝善撫將士于時東朝濟濟逺近屬心焉<lb/>
及王敦之亂六軍敗績帝欲帥將士決戰升車將出中<lb/>
庶子温嶠固諫抽劒斬鞅乃止敦素以帝神武明畧朝<lb/>
野之所欽信欲誣以不孝而廢焉大㑹百官而問温嶠<lb/>
<pb n="KR2d0006_WYG_016-15a"/>
曰皇太子以何德稱聲色俱厲必欲使有言嶠對曰鉤<lb/>
深致逺蓋非淺局所量以禮觀之可稱為孝矣衆皆以<lb/>
為信然敦謀遂止永昌元年閏月己丑元帝崩庚寅太<lb/>
子即皇帝位大赦尊所生荀氏為建安郡君<lb/>
太寧元年春正月癸巳黄霧四塞京師火李雄使其將<lb/>
李驤任囬冦臺登將軍司馬玫死之越嶲太守李釗漢<lb/>
嘉太守王載以郡叛降于驤二月葬元帝于建平陵帝<lb/>
徒跣至于陵所以特進華恒為驃騎將軍都督石頭水<lb/>
<pb n="KR2d0006_WYG_016-15b"/>
陸軍事乙丑黄霧四塞丙寅隕霜壬申又隕霜殺榖三<lb/>
月戊寅朔改元臨軒停饗宴之禮懸而不樂丙戍隕霜<lb/>
殺草饒安東光安陵三縣災燒七千餘家死者萬五千<lb/>
人石勒攻䧟下邳徐州刺史卞敦退保盱眙王敦獻皇<lb/>
帝信璽一紐敦將謀簒逆諷朝廷徵已帝乃手詔徵之<lb/>
夏四月敦下屯于湖轉司空王導為司徒自領揚州牧<lb/>
巴東監軍柳純為敦所害以尚書陳眕為都督幽平二<lb/>
州諸軍事幽州刺史五月京師大水李驤等寇寧州刺<lb/>
<pb n="KR2d0006_WYG_016-16a"/>
史王遜遣將姚岳距戰於堂狼大破之梁碩攻䧟交州<lb/>
刺史王諒死之六月壬子立皇后庾氏平南將軍陶侃<lb/>
遣參軍髙寳攻梁碩斬之傳首京師進侃位征南大將<lb/>
軍開府儀同三司秋七月丙子朔震太極殿柱是月劉<lb/>
曜攻陳安於隴城滅之八月以安北將軍郗鑒為尚書<lb/>
令石勒將石虎攻䧟青州刺史曹嶷遇害冬十一月王<lb/>
敦以其兄征南大將軍含為征東將軍都督揚州江西<lb/>
諸軍事以軍國饑乏調刺史以下米各有差<lb/>
<pb n="KR2d0006_WYG_016-16b"/>
二年春正月丁丑帝臨朝停饗宴之禮懸而不樂庚辰<lb/>
赦五歳刑以下術人李脫造妖書惑衆斬于建康市石<lb/>
勒將石虎冦兖州刺史劉遐自彭城退保泗口三月劉<lb/>
曜將康平冦魏興及南陽夏五月王敦矯詔拜其子應<lb/>
為武衞將軍兄含為驃騎大將軍帝所親信常從督公<lb/>
乗雄冉曽並為敦所害六月敦將舉兵内向帝密知之<lb/>
乃乘巴滇駿馬微行至于湖隂察敦營壘而出有軍士<lb/>
疑帝非常人又敦正晝寝夢日環其城驚起曰此必黄<lb/>
<pb n="KR2d0006_WYG_016-17a"/>
鬚鮮卑奴來也帝母荀氏燕代人帝狀類外氏髯黄敦<lb/>
故謂帝云於是使五騎物色追帝帝亦馳去馬有遺糞<lb/>
輙以水灌之見逆旅賣食嫗以七寳鞭與之曰後有騎<lb/>
來可以此示也俄而追者至問嫗嫗曰去已逺矣因以<lb/>
鞭示之五騎傳玩稽留遂久又見馬糞冷以為信逺而<lb/>
止不追帝僅而獲免丁卯加司徒王導大都督假節領<lb/>
揚州刺史以丹陽尹温嶠為中壘將軍與右將軍卞敦<lb/>
守石頭以光禄勲應詹為䕶軍將軍假節督朱雀橋南<lb/>
<pb n="KR2d0006_WYG_016-17b"/>
諸軍事以尚書令郗鑒行衛将軍都督從駕諸軍事以<lb/>
中書監庾亮領左衞將軍以尚書卞壼行中軍將軍徵<lb/>
平北將軍徐州刺史王䆳平西將軍豫州刺史祖約北<lb/>
中郎將兖州刺史劉遐奮武將軍臨淮太守蘇峻奮威<lb/>
將軍廣陵太守陶瞻等還衞京師帝次于中堂秋七月<lb/>
壬申朔敦遣其兄含及錢鳳周撫鄧岳等水陸五萬至<lb/>
于南岸温嶠移屯水北燒朱雀桁以挫其鋒帝躬率六<lb/>
軍出次南皇堂至癸酉夜募壯士遣將軍叚秀中軍司<lb/>
<pb n="KR2d0006_WYG_016-18a"/>
馬曹渾左衛參軍陳嵩鍾寅等甲卒千人渡水掩其未<lb/>
備平旦戰於越城大破之斬其前鋒將何康王敦憤惋<lb/>
而死前宗正虞潭起義師於㑹稽沈充帥萬餘人來㑹<lb/>
含等庚辰築壘于陵口丁亥劉遐蘇峻等帥精卒萬人<lb/>
以至帝夜見勞之賜將士各有差義興人周蹇殺敦所<lb/>
署太守劉芳平西將軍祖約逐敦所署淮南太守任台<lb/>
于壽春乙未賊衆濟水䕶軍將軍應詹帥建威將軍趙<lb/>
允等距戰不利賊至宣陽門北中郎將劉遐蘇峻等自<lb/>
<pb n="KR2d0006_WYG_016-18b"/>
南塘横擊大破之劉遐又破沈充于青溪丙申賊燒營<lb/>
宵遁丁酉帝還宮大赦惟敦黨不原於是分遣諸將追<lb/>
其黨與悉平之封司徒王導為始興郡公邑三千戸賜<lb/>
絹九千匹丹陽尹温嶠建寧縣公尚書下壼建興縣公<lb/>
中書監庾亮永昌縣公北中郎將劉遐泉陵縣公奮武<lb/>
將軍蘇峻邵陵縣公邑各一千八百戸絹各五千四百<lb/>
疋尚書令郗鑒髙平縣侯䕶軍將軍應詹觀陽縣侯邑<lb/>
各千六百戸絹各四千八百匹建威將軍趙允湘南縣<lb/>
<pb n="KR2d0006_WYG_016-19a"/>
侯右將軍卞敦益陽縣侯邑各千六百戸絹各三千二<lb/>
百匹其餘封賞各有差冬十月以司徒王導為太保領<lb/>
司徒太宰西陽王羕領太尉䕶軍將軍應詹為平南將<lb/>
軍都督江州諸軍事江州刺史劉遐為監淮北諸軍事<lb/>
徐州刺史庾亮為䕶軍將軍詔王敦羣從一無所問是<lb/>
時石勒將石生屯洛陽豫州刺史祖約退保壽陽十二<lb/>
月壬子帝謁建平陵從大祥之禮梁水太守爨亮益州<lb/>
太守李逷以興古叛降于李雄沈充故將顧颺反於武<lb/>
<pb n="KR2d0006_WYG_016-19b"/>
康攻燒城邑州縣討斬之<lb/>
三年春二月戊辰復三族刑惟不及婦人三月幽州刺<lb/>
史段末波卒以弟牙嗣戊辰立皇子衍為皇太子大赦<lb/>
増文武位二等大酺三日賜鰥寡孤獨帛人二匹癸巳<lb/>
徵處士臨海任旭㑹稽虞喜並為博士夏四月詔太宰<lb/>
司徒已下詣都坐參議政道諸所因革務盡事中又詔<lb/>
令羣臣直言毋有所隠己亥雨雹石勒將石良㓂兖州<lb/>
刺史檀贇力戰死之將軍李矩等並衆潰而歸石勒盡<lb/>
<pb n="KR2d0006_WYG_016-20a"/>
䧟司兖豫三州之地五月以征南大將軍陶侃為征西<lb/>
大將軍都督荆湘雍梁四州諸軍事荆州刺史王舒為<lb/>
安南將軍都督廣州諸軍事廣州刺史六月石勒將石<lb/>
虎攻劉曜將劉岳於新安䧟之以廣州刺史王舒為都<lb/>
督湘中諸軍事湘州刺史湘州刺史劉顗為平越中郎<lb/>
將都督廣州諸軍事廣州刺史大旱自正月不雨至于<lb/>
是月秋七月辛未以尚書令郄鑒為車騎將軍都督青<lb/>
兖二州諸軍事假節鎮廣陵領軍將軍卞壼為尚書令<lb/>
<pb n="KR2d0006_WYG_016-20b"/>
詔求三恪及國初宗室哲王佐命功臣有禋祀廢絶者<lb/>
主者其詳議諸應立後者以聞又詔曰郊祀天地帝王<lb/>
之重事自中興以來惟南郊未曽北郊四時五郊之禮<lb/>
都不復設五嶽四瀆名山大川載在祀典應望秩者悉<lb/>
廢而未舉主者其依舊詳處八月詔求吴時將相名賢<lb/>
之胄有能纂脩家訓又忠孝仁義静已守貞不聞於時<lb/>
者州郡中正亟以名聞勿有所遺閏月以尚書左僕射<lb/>
荀崧為光禄大夫錄尚書事尚書鄧攸為尚書左僕射<lb/>
<pb n="KR2d0006_WYG_016-21a"/>
壬午帝不悆召太宰西陽王羕司徒王導尚書令卞壼<lb/>
車騎將軍郄鑒䕶軍將軍庾亮領軍將軍陸曄丹陽尹<lb/>
温嶠並受遺詔輔太子戊子帝崩于東堂年二十七葬<lb/>
武平陵廟號肅宗帝聰明有機斷尤精物理于時兵凶<lb/>
歳饑死疫過半虛弊既甚事極艱虞屬王敦挾震主之<lb/>
威將移神器帝﨑嶇遵養以弱制彊潛謀獨斷廓清大<lb/>
祲改授荆湘等四州以分上流之勢撥亂反正彊本弱<lb/>
枝雖饗國日淺而規模𢎞逺矣<lb/>
<pb n="KR2d0006_WYG_016-21b"/>
　　明帝太寧三年<lb/>
成皇帝諱衍字世根明帝長子也太寧三年三月戊辰<lb/>
立為皇太子閏月戊子明帝崩己丑太子即皇帝位大<lb/>
赦増文武位二等賜鰥寡孤老帛人二匹尊皇后庾氏<lb/>
為皇太后秋九月癸卯皇太后臨朝稱制司徒王導錄<lb/>
尚書事與中書令庾亮參輔朝政以撫軍將軍南頓王<lb/>
宗為驃騎將軍領軍將軍汝南王祐為衞將軍辛丑葬<lb/>
明帝于武平陵冬十一月癸巳朔日有食之廣陵相曹<lb/>
<pb n="KR2d0006_WYG_016-22a"/>
渾有罪下獄死<lb/>
咸和元年春二月丁亥大赦改元大酺五日賜鰥寡孤<lb/>
老米人二斛京師百里内復一年夏四月石勒遣其將<lb/>
石生㓂汝南汝南人執内史祖濟以叛甲子尚書左僕<lb/>
射鄧攸卒五月大水六月癸亥使持節散騎常侍監淮<lb/>
北諸軍事北中即將徐州刺史泉陵公劉遐卒癸酉以<lb/>
車騎將軍郄鑒領徐州刺史征虜將軍郭黙為北中郎<lb/>
將假節監淮北諸軍劉遐部曲將李龍史迭奉遐子肇<lb/>
<pb n="KR2d0006_WYG_016-22b"/>
代遐位以距黙臨淮太守劉矯擊破之斬龍傳首京師<lb/>
秋七月癸丑使持節都督江州諸軍事江州刺史平南<lb/>
將軍觀陽伯應詹卒八月以給事中前將軍丹陽尹温<lb/>
嶠為平南將軍假節都督江州刺史九月旱李雄將張<lb/>
龍㓂涪陵執太守謝俊冬十月封魏武帝元孫曹勱為<lb/>
陳留王以紹魏丙寅衞將軍汝南王祐薨己巳封皇弟<lb/>
岳為吳王車騎將軍南頓王宗有罪伏誅貶其族為馬<lb/>
氏免太宰西陽王羕降為弋陽縣王庚辰赦百里内五<lb/>
<pb n="KR2d0006_WYG_016-23a"/>
嵗以下刑是月劉曜將黄秀帛成冦鄼平北將軍魏該<lb/>
帥衆奔襄陽十一月壬子大閱於南郊改定王侯國秩<lb/>
九分食一石勒將石聰攻壽陽不尅遂侵逡遒阜陵加<lb/>
司徒王導大司馬假黄鉞都督中外征討諸軍事以禦<lb/>
之歴陽太守蘇峻遣其將韓晃討石聰走之時大旱自<lb/>
六月不雨至于是月十二月濟㟭太守劉闓殺下邳内<lb/>
史夏侯嘉叛降石勒梁王翹薨<lb/>
二年春正月寧州秀才龎遺起義兵攻李雄將任囬李<lb/>
<pb n="KR2d0006_WYG_016-23b"/>
謙等雄遣其將羅恒費黒救之寧州刺史尹奉遣禆將<lb/>
姚岳朱提太守楊術援遺戰于臺登岳等敗績術死之<lb/>
三月益州地震夏四月旱己未豫章地震五月甲申朔<lb/>
日有食之丙戍加豫州内史祖約為鎮西將軍戌子京<lb/>
師大水冬十月劉曜使其子允侵枹罕遂畧河南地十<lb/>
一月豫州刺史祖約歴陽太守蘇峻等反十二月辛亥<lb/>
蘇峻使其將韓晃入姑就屠于湖壬子彭城王雄章武<lb/>
王休叛奔峻庚申京師戒嚴假䕶軍將軍庾亮節為征<lb/>
<pb n="KR2d0006_WYG_016-24a"/>
討都督以右衛將軍趙允為冠軍將軍歴陽太守使與<lb/>
左將軍司馬流帥師距峻戰于慈湖流敗死之假驃騎<lb/>
將軍鍾雅節帥舟軍與趙允為前鋒以距峻丙寅徙封<lb/>
琅邪王昱為㑹稽王吳王岳為琅邪王辛未宣城内史<lb/>
桓彛及峻戰于蕪湖彛軍敗績車騎將軍郄鑒遣廣陵<lb/>
相劉矩帥師赴京師<lb/>
三年春正月平南將軍温嶠帥師赴京師次于尋陽遣<lb/>
督䕶王愆期西陽太守鄧嶽鄱陽太守紀睦為前鋒征<lb/>
<pb n="KR2d0006_WYG_016-24b"/>
西大將軍陶侃遣督䕶龔登受嶠節度鍾雅趙允等次<lb/>
慈湖王愆期鄧嶽等次直瀆丁未峻濟自横江登牛渚<lb/>
二月庚戌峻至于蔣山假領軍將軍卞壼節帥六軍及<lb/>
峻戰于西陵王師敗績丙辰峻攻青溪柵因風縱火王<lb/>
師又大敗尚書令領軍將軍卞壼丹陽尹羊曼黄門侍<lb/>
郎周導廬江太守陶瞻並遇害死者數千人庾亮又敗<lb/>
于宣陽門内遂攜其諸弟與郭黙趙允奔尋陽於是司<lb/>
徒王導右光禄大夫陸曄荀崧等衞帝於太極殿太常<lb/>
<pb n="KR2d0006_WYG_016-25a"/>
孔愉守宗廟賊乗勝麾戈接於帝座突入太后後宮左<lb/>
右侍人皆見掠奪是時太官唯有燒餘米數石以供御<lb/>
膳百姓號泣響震都邑丁巳峻矯詔大赦又以祖約為<lb/>
侍中太尉尚書令自為驃騎將軍錄尚書事吴郡太守<lb/>
庾冰奔于㑹稽三月丙子皇太后庾氏崩夏四月石勒<lb/>
攻宛南陽太守王國叛降于勒壬申葬明穆皇后于武<lb/>
平陵五月乙未峻逼遷天子于石頭帝哀泣升車宮中<lb/>
慟哭峻以倉屋為宮遣管商張瑾𢎞徽㓂晉陵韓晃㓂<lb/>
<pb n="KR2d0006_WYG_016-25b"/>
義興吴興太守虞潭與庾冰王舒等起義兵於三吴丙<lb/>
午征西大將軍陶侃平南將軍温嶠䕶軍將軍庾亮平<lb/>
北將軍魏該舟軍四萬次于蔡洲六月韓晃攻宣城内<lb/>
史桓彛力戰死之壬辰平北將軍雍州刺史魏該卒于<lb/>
師廬江太守毛寶攻賊合肥戍㧞之秋七月祖約為石<lb/>
勒將石聰所攻衆潰奔于歴陽石勒將石虎攻劉曜於<lb/>
蒲坂八月曜及石虎戰于髙侯虎敗績曜遂圍石生於<lb/>
洛陽九月戊申司徒王導奔于白石庚午陶侃使督䕶<lb/>
<pb n="KR2d0006_WYG_016-26a"/>
楊謙攻峻于石頭温嶠庾亮陣于白石竟陵太守李陽<lb/>
距賊南偏峻輕騎出戰墜馬斬之衆遂大潰賊黨復立<lb/>
峻弟逸為帥前交州刺史張璉據始興反進攻廣州鎮<lb/>
南司馬曽勰等擊破之冬十月李雄將張龍㓂涪陵太<lb/>
守趙弼没於賊十二月乙未石勒敗劉曜於洛陽獲之<lb/>
是歳石勒將石虎攻氐帥蒲洪於隴山降之<lb/>
四年春正月帝在石頭賊將匡術以苑城歸順百官赴<lb/>
焉侍中鍾雅右衛將軍劉超謀奉帝出為賊所害戊辰<lb/>
<pb n="KR2d0006_WYG_016-26b"/>
冠軍將軍趙允遣將甘苖討祖約于歴陽敗之約奔于<lb/>
石勒其將牽騰帥衆降峻子碩攻臺城又焚太極東堂<lb/>
秘閣皆盡城中大飢米斗萬錢二月大雨霖丙戌諸軍<lb/>
攻石頭李陽與蘇逸戰於柤浦陽軍敗建威内史滕含<lb/>
以銳卒擊之逸等大敗含奉帝御于温嶠舟羣臣頓首<lb/>
號泣請罪弋陽王羕有罪伏誅丁亥大赦時兵火之後<lb/>
宮闕灰燼以建平園為宮甲午蘇逸以萬餘人自延陵<lb/>
湖將入吴興乙未將軍王允之及逸戰于溧陽獲之壬<lb/>
<pb n="KR2d0006_WYG_016-27a"/>
寅以湘州并荆州劉曜太子毗與其大司馬劉允帥百<lb/>
官奔于上邽關中大亂三月壬子以征西大將軍陶侃<lb/>
為太尉封長沙郡公車騎將軍郗鑒為司空封南昌縣<lb/>
公平南將軍温嶠為驃騎將軍開府儀同三司封始安<lb/>
郡公其餘封拜各有差庚午以右光祿大夫陸曄為衛<lb/>
將軍開府儀同三司復封髙密王紘為彭城王以䕶軍<lb/>
將軍庾亮為平西將軍都督揚州之宣城江西諸軍事<lb/>
假節領豫州刺史鎮蕪湖夏四月乙未驃騎將軍始安<lb/>
<pb n="KR2d0006_WYG_016-27b"/>
公温嶠卒秋七月有星孛于西北㑹稽吴興宣城丹陽<lb/>
大水詔復遭賊郡縣租稅三年八月劉曜將劉允等帥<lb/>
衆侵石生次于雍九月石勒將石虎擊允斬之進屠上<lb/>
邽盡滅劉氏坑其黨三千餘人冬十月廬山崩十二月<lb/>
壬辰右將軍郭黙害平南將軍江州刺史劉允太尉陶<lb/>
侃帥師討黙是歳天裂西北<lb/>
五年春正月己亥大赦癸亥詔除諸將任子二月以尚<lb/>
書陸玩為尚書左僕射孔愉為右僕射夏五月旱且飢<lb/>
<pb n="KR2d0006_WYG_016-28a"/>
疫乙卯太尉陶侃擒郭黙于尋陽斬之石勒將劉徵㓂<lb/>
南沙都尉許儒遇害進入海虞六月癸巳初稅田畝二<lb/>
升秋八月石勒僭即皇帝位使其將郭敬㓂襄陽南中<lb/>
郎將周撫退歸武昌中州流人悉降于勒郭敬遂㓂襄<lb/>
陽屯于樊城九月造新宮始繕苑城甲辰徙樂成王欽<lb/>
為河間王封彭城王紘子浚為髙密王冬十月丁丑幸<lb/>
司徒王導第置酒大㑹李雄將李壽㓂巴東建平監軍<lb/>
毋邱奥太守陽謙退歸宜都十二月張駿稱臣於石勒<lb/>
<pb n="KR2d0006_WYG_016-28b"/>
六年春正月癸巳劉徵復㓂婁縣遂掠武進乙未進司<lb/>
空郗鑒都督吴國諸軍事戊午以運漕不繼發王公已<lb/>
下千餘丁各運米六斛二月己丑以幽州刺史大單于<lb/>
段遼為驃騎將軍三月壬戌朔日有食之癸未詔舉賢<lb/>
良直言之士夏四月旱六月丙申復故河間王顒爵位<lb/>
封彭城王植子融為樂成王章武王混子珍為章武王<lb/>
秋七月李雄將李壽侵隂平武都氐帥楊難敵降之八<lb/>
月庚子以左僕射陸玩為尚書令<lb/>
<pb n="KR2d0006_WYG_016-29a"/>
七年春正月辛未大赦三月西中郎將趙允司徒中郎<lb/>
匡術攻石勒馬頭塢剋之勒將韓雍㓂南沙及海虞夏<lb/>
四月勒將郭敬䧟襄陽五月大水秋七月丙辰詔諸養<lb/>
獸之屬損費者多一切除之太尉陶侃遣子平西參軍<lb/>
斌與南中郎將桓宣攻石勒將郭敬破之剋樊城竟陵<lb/>
太守李陽㧞新野襄陽因而戍之冬十一月壬子朔進<lb/>
太尉陶侃為大將軍詔舉賢良十二月庚戍帝遷于新<lb/>
宮<lb/>
<pb n="KR2d0006_WYG_016-29b"/>
八年春正月辛亥朔詔以新宮成其赦五歳刑以下令<lb/>
諸郡舉力人能舉千五百觔以上者丙寅李雄將李壽<lb/>
䧟寧州刺史尹奉及建寧太守霍彪並降之癸酉以張<lb/>
駿為鎮西大將軍丙子石勒遣使致賂詔焚之夏四月<lb/>
詔封故新蔡王弼弟邈為新蔡王以束帛徵處士尋陽<lb/>
翟湯㑹稽虞喜五月有星隕于肥鄉麒麟騶虞見于遼<lb/>
東乙未車騎將軍遼東公慕容廆卒子皝嗣位六月甲<lb/>
辰撫軍將軍王舒卒秋七月戊辰石勒死子𢎞嗣偽位<lb/>
<pb n="KR2d0006_WYG_016-30a"/>
其將石聰以譙來降冬十月石𢎞將石生起兵於關中<lb/>
稱秦州刺史遣使來降冬十月石虎攻石朗於洛陽因<lb/>
進擊石生俱滅之十二月石生故部將郭權遣使請降<lb/>
九年春正月隕石于涼州二以郭權為鎮西將軍雍州<lb/>
刺史二月丁卯加鎮西大將軍張駿為大將軍三月丁<lb/>
酉㑹稽地震夏四月石𢎞將石虎使石斌攻郭權於郿<lb/>
䧟之六月李雄死其兄子班嗣偽位乙卯太尉長沙公<lb/>
陶侃薨大旱詔太官徹膳省刑恤孤寡貶費節用辛未<lb/>
<pb n="KR2d0006_WYG_016-30b"/>
加平西將軍庾亮都督江荆豫益梁雍六州諸軍事秋<lb/>
八月大雩自五月不雨至于是月九月戊寅散騎常侍<lb/>
衞將軍江陵公陸曄卒冬十月李雄子期殺李班而自<lb/>
立班弟玝與其將焦㑹羅凱等並來降十一月石虎弑<lb/>
石𢎞自立為天王十二月丁卯以東海王冲為車騎將<lb/>
軍琅邪王岳為驃騎將軍蘭陵人朱縱斬石虎將郭祥<lb/>
以彭城來降<lb/>
咸康元年春正月庚午朔帝加元服大赦改元増文武<lb/>
<pb n="KR2d0006_WYG_016-31a"/>
位一等大酺三日賜鰥寡孤獨不能自存者粟人五斛<lb/>
二月甲子帝親釋奠揚州諸郡饑遣使振給三月乙酉<lb/>
幸司徒府夏四月癸卯石虎冦歴陽加司徒王導大司<lb/>
馬假黄鉞都督征討諸軍事以禦之癸丑帝觀兵于廣<lb/>
莫門分命諸將遣將軍劉仕救歴陽平西將軍趙允屯<lb/>
慈湖龍驤將軍路永戍牛渚建武將軍王允之屯蕪湖<lb/>
司空郗鑒使廣陵相陳光帥衆衛京師賊退向襄陽戊<lb/>
午解嚴石虎將石遇冦中廬南中郎將王國退保襄陽<lb/>
<pb n="KR2d0006_WYG_016-31b"/>
秋八月長沙武陵大水束帛徴處士翟湯郭翻冬十月<lb/>
乙未朔日有蝕之是嵗大旱㑹稽餘姚尤甚米斗五百<lb/>
價人相賣<lb/>
二年春正月辛巳慧星見於奎以吴國内史虞潭為衛<lb/>
將軍二月筭軍用稅米空懸五十餘萬石尚書謝褒已<lb/>
下免官辛亥立皇后杜氏大赦増文武位一等庚申髙<lb/>
句驪遣使貢方物三月旱詔太官減膳免所旱郡縣繇<lb/>
役戊寅大雩夏四月丁巳皇后見于太廟雨雹秋七月<lb/>
<pb n="KR2d0006_WYG_016-32a"/>
揚州㑹稽饑開倉振給冬十月廣州刺史鄧嶽遣督䕶<lb/>
王随擊夜郎新昌太守陶協擊興古並剋之詔求衛公<lb/>
山陽公近屬以紹周漢之祀新作朱雀浮桁十一月遣<lb/>
建威將軍司馬勲安集漢中為李期將李夀所敗<lb/>
三年春正月辛夘立太學夏六月旱冬十月丁夘慕容<lb/>
皝自立為燕王<lb/>
四年春二月石虎帥衆七萬擊段遼于遼西遼奔于平<lb/>
崗夏四月李夀弑李期僭即偽位國號漢石虎為慕容<lb/>
<pb n="KR2d0006_WYG_016-32b"/>
皝所敗癸丑加皝征北大將軍五月乙未以司徒王導<lb/>
為太傅都督中外諸軍事司空郗鑒為太尉征西將軍<lb/>
庾亮為司空六月改司徒為丞相以太傅王導為之秋<lb/>
八月丙午分寧州置安州<lb/>
五年春正月辛丑大赦三月乙丑廣州刺史鄧嶽伐蜀<lb/>
建寜人孟彥執李夀將霍彪以降夏四月辛未征西將<lb/>
軍庾亮遣參軍趙松擊巴郡江陽獲石虎將李閎黄桓<lb/>
等秋七月庚申使持節侍中丞相領揚州刺史始興公<lb/>
<pb n="KR2d0006_WYG_016-33a"/>
王導薨辛酉以䕶軍將軍何充録尚書事八月壬午復<lb/>
改丞相為司徒辛酉太尉南昌公郗鑒薨九月石虎將<lb/>
䕫安李農䧟沔南張貉䧟邾城因㓂江夏義陽征虜將<lb/>
軍毛寳西陽太守樊俊義陽太守鄭進並死之䕫安等<lb/>
進圍石城竟陵太守李陽距戰破之斬首五千餘級安<lb/>
乃退遂畧漢東擁七千餘家遷于幽冀冬十二月丙戍<lb/>
以驃騎將軍琅邪王岳為司徒李夀將李奕㓂巴東守<lb/>
將勞揚戰敗死之<lb/>
<pb n="KR2d0006_WYG_016-33b"/>
六年春正月庚子使持節都督江豫益梁雍交廣七州<lb/>
諸軍事司空都亭侯庾亮薨辛亥以左光禄大夫陸玩<lb/>
為司空二月慕容皝及石虎將石成戰于遼西敗之獻<lb/>
㨗于京師庚辰有星孛于太微三月丁夘大赦以車騎<lb/>
將軍東海王冲為驃騎將軍李夀䧟丹川守將孟彥劉<lb/>
齊李秋皆死之秋七月乙夘初依中興故事朔望聴政<lb/>
於東堂冬十月林邑獻馴象十一月癸卯復琅邪比漢<lb/>
豐沛<lb/>
<pb n="KR2d0006_WYG_016-34a"/>
七年春二月甲午朔日有食之己卯慕容皝遣使求假<lb/>
燕王章璽許之三月戊戌杜皇后崩夏四月丁卯葬恭<lb/>
皇后于興平陵實編户王公已下皆正土斷白籍秋八<lb/>
月辛酉驃騎將軍東海王冲薨九月罷太僕官冬十二<lb/>
月癸酉司空興平伯陸玩薨除樂府雜伎罷安州<lb/>
八年春正月己未朔日有食之乙丑大赦三月初以武<lb/>
悼楊皇后配饗武帝廟夏六月庚寅帝不悆詔曰朕承<lb/>
洪緒于兹十有八年今遘疾不興是用震悼于厥躬千<lb/>
<pb n="KR2d0006_WYG_016-34b"/>
齡眇眇未堪多難司徒琅邪王岳親則母弟體則仁長<lb/>
君人之風允塞時望肆爾王公卿士其輔之以祗奉祖<lb/>
宗明祀毋墜我祖宗之顯命壬辰引武陵王晞㑹稽王<lb/>
昱中書監庾氷中書令何充尚書令諸葛恢並受顧命<lb/>
癸巳帝崩于西堂時年二十二葬興平陵廟號顯宗帝<lb/>
少而聰敏有成人之量南頓王宗之誅也帝不之知及<lb/>
蘇峻平問庾亮曰常日白頭公何在亮對曰以謀反伏<lb/>
誅帝泣謂亮曰舅言人作賊便殺之人言舅作賊復若<lb/>
<pb n="KR2d0006_WYG_016-35a"/>
何亮懼變色庾懌嘗送酒於江州刺史王允之允之與<lb/>
犬犬斃懼而表之帝怒曰大舅已亂天下小舅復欲爾<lb/>
邪懌聞飲藥而死然少為舅氏所制不親庶政及長頗<lb/>
留心萬機務在簡約常欲於後園作射堂計用四十金<lb/>
以勞費乃止雄武之度雖有媿於前王恭儉之徳足追<lb/>
蹤於往烈矣<lb/>
　　成帝咸和九年咸康八年卽位十七年<lb/>
康皇帝諱岳字世同成帝母弟也咸和元年封吳王二<lb/>
<pb n="KR2d0006_WYG_016-35b"/>
年徙封琅邪王九年拜散騎常侍加驃騎將軍咸康五<lb/>
年遷侍中司徒八年六月庚寅成帝不悆詔以琅邪王<lb/>
為嗣癸巳成帝崩甲午即皇帝位大赦諸屯戍文武及<lb/>
二千石官長不得輙離所局而来奔赴己亥封成帝子<lb/>
丕為琅邪王奕為東海王時帝諒隂不言委政于庾冰<lb/>
何充秋七月丙辰葬成皇帝于興平陵帝親奉奠於西<lb/>
階旣發引徒行至閶闔門升素輿於陵所己未以中書<lb/>
令何充為驃騎將軍八月辛丑彭城王紘薨以江州刺<lb/>
<pb n="KR2d0006_WYG_016-36a"/>
史王允之為衛將軍九月詔琅邪國及府吏進位各有<lb/>
差冬十月甲午衛將軍王允之卒十二月增文武位二<lb/>
等壬子立皇后褚氏<lb/>
建元元年春正月改元振恤鰥寡孤獨三月以中書監<lb/>
庾冰為車騎將軍夏四月益州刺史周撫西陽太守曹<lb/>
據伐李夀敗其將李恒于江陽五月旱六月壬午又以<lb/>
束帛徵處士南陽翟湯會稽虞喜有司奏成帝崩一周<lb/>
請改素服御進膳如舊壬寅詔不許石虎帥衆伐慕容<lb/>
<pb n="KR2d0006_WYG_016-36b"/>
皝皝大敗之秋七月石虎將戴開帥衆来降丁巳詔曰<lb/>
慕容皝摧殄羯冦乃云死没八萬餘人將是其天亡之<lb/>
始也中原之事宜加籌量且戴開已帥部黨歸順宜見<lb/>
慰勞其遣使詣安西驃騎諮謀諸軍事以輔國將軍琅<lb/>
邪内史桓温為前鋒都督假節帥衆入臨淮安西將軍<lb/>
庾翼為征討大都督遷鎮襄陽庚申晉陵吳郡災八月<lb/>
李夀死子勢嗣偽位石虎使其將劉寧攻䧟狄道冬十<lb/>
月辛巳以車騎將軍庾冰都督荆江司雍益梁六州諸<lb/>
<pb n="KR2d0006_WYG_016-37a"/>
軍事江州刺史以驃騎將軍何充為中書監都督揚豫<lb/>
二州諸軍事揚州刺史錄尚書事輔政以琅邪内史桓<lb/>
温都督青徐兖三州諸軍事徐州刺史禇裒為衛将軍<lb/>
領中書令十一月己巳大赦十二月石虎侵張駿駿使<lb/>
其將軍謝艾拒之大戰於河西虎敗績十二月髙句驪<lb/>
遣使朝獻<lb/>
二年春正月張駿遣其將和驎謝艾討南羗於闐和大<lb/>
破之二月慕容皝及鮮卑帥宇文歸戰於昌黎歸衆大<lb/>
<pb n="KR2d0006_WYG_016-37b"/>
敗奔於漠北四月張駿將張瓘敗石虎將王擢于三交<lb/>
城秋八月丙子進安西將軍庾翼為征西將軍庚辰持<lb/>
節都督司雍梁三州諸軍事梁州刺史平北將軍竟陵<lb/>
公桓宣卒丁巳以衛將軍褚裒為特進都督徐兖二州<lb/>
諸軍事兖州刺史鎮金城九月巴東太守楊謙擊李勢<lb/>
將申陽陽敗走獲其將樂髙丙申立皇子聃為皇太子<lb/>
戊戍帝崩于式乾殿時年二十三葬崇平陵初成帝有<lb/>
疾中書令庾冰自以舅氏當朝權侔人主恐異世之後<lb/>
<pb n="KR2d0006_WYG_016-38a"/>
戚屬將踈乃言國有彊敵宜立長君遂以帝為嗣制度<lb/>
年號再興中朝因改元曰建元或謂氷曰郭璞䜟云立<lb/>
始之際邱山傾立者建也始者元也邱山諱也冰瞿然<lb/>
旣而嘆曰如有吉凶豈改易所能救乎至是果驗云<lb/>
　　康帝建元二年<lb/>
穆皇帝諱聃字彭子康帝子也建元二年九月丙申立<lb/>
為皇太子戊戌康帝崩己亥太子即皇帝位時年二嵗<lb/>
大赦尊皇后為皇太后壬寅皇太后臨朝攝政冬十月<lb/>
<pb n="KR2d0006_WYG_016-38b"/>
乙丑葬康皇帝於崇平陵十一月庚辰車騎将軍庾冰<lb/>
卒<lb/>
永和元年春正月甲戍朔皇太后設白紗帷於太極殿<lb/>
抱帝臨軒改元甲申進鎮軍將軍武陵王晞為鎮軍大<lb/>
將軍開府儀同三司以鎮軍將軍顧衆為尚書右僕射<lb/>
夏四月壬戌詔㑹稽王昱録尚書六條事五月戊寅大<lb/>
雩尚書令金紫光禄大夫建安伯諸葛恢卒六月癸亥<lb/>
地震秋七月庚午持莭都督江荆司梁雍益寜七州諸<lb/>
<pb n="KR2d0006_WYG_016-39a"/>
軍事江州刺史征西將軍都亭侯庾翼卒翼部將于瓚<lb/>
戴羲等殺冠軍將軍曹據舉兵反安西司馬朱燾討平<lb/>
之八月豫州刺史路永叛奔于石虎庚寅以輔國將軍<lb/>
徐州刺史桓温為安西將軍持節都督荆司雍益梁寜<lb/>
六州諸軍事領䕶南蠻校尉荆州刺史石虎將路永屯<lb/>
于夀春九月丙申皇太后詔曰今百姓勞弊其共思詳<lb/>
所以振䘏之宜及歲常調非軍國要急者並宜停之冬<lb/>
十二月李勢將爨頠来奔涼州牧張駿伐焉耆降之<lb/>
<pb n="KR2d0006_WYG_016-39b"/>
二年春正月丙寅大赦己卯使持節侍中都督揚州諸<lb/>
軍事揚州刺史驃騎將軍錄尚書事都鄉侯何充卒二<lb/>
月癸丑以左光祿大夫蔡謨領尚書錄尚書六條事撫<lb/>
軍大將軍會稽王昱及謨並輔政三月丙子以前司徒<lb/>
左長史殷浩為建武將軍揚州刺史夏四月己酉朔日<lb/>
有蝕之五月丙戌涼州牧張駿卒子重華嗣六月石虎<lb/>
將王擢襲武街執張重華䕶軍胡宣又使麻秋孫伏都<lb/>
伐金城太守張冲降之重華將謝艾擊秋敗之秋七月<lb/>
<pb n="KR2d0006_WYG_016-40a"/>
以兖州刺史褚裒為征北大將軍開府儀同三司冬十<lb/>
月地震十一月辛未安西將軍桓温帥征虜將軍周撫<lb/>
輔國將軍譙王無忌建武將軍袁喬伐蜀拜表輙行十<lb/>
二月枉矢自東南流于西北其長半天<lb/>
三年春三月乙卯桓温攻成都剋之丁亥李勢降益州<lb/>
平林邑范文攻䧟日南害太守夏侯覧以尸祭天夏四<lb/>
月地震蜀人鄧定隗文舉兵反桓温又擊破之使益州<lb/>
刺史周撫鎮彭模丁巳鄧定隗文等入據成都征虜將<lb/>
<pb n="KR2d0006_WYG_016-40b"/>
軍楊謙棄涪城退保徳陽五月戊申進慕容皝為安北<lb/>
將軍石虎又使其將石寧麻秋等伐凉州次于曲柳張<lb/>
重華使將軍牛旋禦之退守枹罕六月辛酉大赦秋七<lb/>
月范文復䧟日南害督䕶劉雄隗文立范賁為帝八月<lb/>
戊午張重華將謝艾進擊麻秋大敗之九月地震冬十<lb/>
月乙丑假凉州刺史張重華大都督隴右關中諸軍事<lb/>
䕶𦍑校尉大將軍武都氐王楊初為征南將軍雍州刺<lb/>
史平羌校尉仇池公並假節十二月振威䕶軍蕭敬文<lb/>
<pb n="KR2d0006_WYG_016-41a"/>
害征虜將軍楊謙攻涪城䧟之遂取巴西通于漢中<lb/>
四年夏四月范文㓂九徳多所殺害五月大水秋八月<lb/>
進安西將軍桓温為征西大將軍開府儀同三司封臨<lb/>
賀公西中郎將謝尚為安西將軍九月丙申慕容皝死<lb/>
子雋嗣偽位冬十月己未地震石虎使其將苻徤㓂竟<lb/>
陵十二月豫章人黄韜自號孝神皇帝聚衆數千㓂臨<lb/>
川太守庾條討平之<lb/>
五年春正月辛巳朔大赦庚寅地震石虎僭即皇帝位<lb/>
<pb n="KR2d0006_WYG_016-41b"/>
於鄴二月征北大將軍褚裒使部將王龕北伐獲石虎<lb/>
將支重夏四月益州刺史周撫龍驤將軍朱燾擊范賁<lb/>
獲之益州平封周撫為建城公假慕容雋大將軍幽平<lb/>
二州牧大單于燕王征西大將軍桓温遣督䕶滕畯討<lb/>
范文為文所敗石虎死子世嗣偽位五月石遵廢世而<lb/>
自立六月桓温屯安陸遣諸將討河北石遵揚州刺史<lb/>
王浹以壽陽来降秋七月褚裒進次彭城遣部將王龕<lb/>
李邁及石遵將李農戰于代陂王師敗績王龕為農所<lb/>
<pb n="KR2d0006_WYG_016-42a"/>
執李邁死之八月褚裒退屯廣陵西中郎將陳逵焚壽<lb/>
春而遁梁州刺史司馬勲攻石遵長城戍仇池公楊初<lb/>
襲西城皆破之冬十月石遵將石遇攻宛䧟之執南陽<lb/>
太守郭啓司馬勲進次懸鉤石虎故將麻秋拒之勲退<lb/>
還梁州十一月丙辰石鑒弑石遵而自立十二月己酉<lb/>
使持節都督徐兖二州諸軍事徐州刺史征北大將軍<lb/>
開府儀同三司都鄉侯褚裒卒以建武將軍吳國内史<lb/>
荀羡為使持節監徐兖二州諸軍事北中郎將徐州刺<lb/>
<pb n="KR2d0006_WYG_016-42b"/>
史<lb/>
六年春正月帝臨朝以褚裒喪故懸而不樂閏月冉閔<lb/>
弑石鑒僭稱天王國號魏鑒弟祗僭帝號于襄國丁丑<lb/>
彗星見于亢己丑加中軍將軍殷浩督揚豫徐兖青五<lb/>
州諸軍事假節氐帥苻洪遣使来降以為氐王封廣川<lb/>
郡公假洪子健節監河北諸軍事右將軍封襄國縣公<lb/>
三月石虎故將麻秋鴆殺苻洪于枋頭夏五月大水廬<lb/>
江太守袁真攻合肥尅之六月石祗遣其弟琨攻冉閔<lb/>
<pb n="KR2d0006_WYG_016-43a"/>
將王泰於邯鄲琨師敗績秋八月輔國將軍譙王無忌<lb/>
薨苻健帥衆入闗冬十一月冉閔圍襄國十二月免司<lb/>
徒蔡謨為庶人是歲大疫<lb/>
七年春正月丁酉日有蝕之辛丑鮮卑段龕以青州来<lb/>
降苻徤僭稱王國號秦二月戊寅以段龕為鎮北將軍<lb/>
封齊公石祗大敗冉閔于襄國夏四月梁州刺史司馬<lb/>
勲出步騎三萬自漢中入秦川與苻健戰于五丈原王<lb/>
師敗績加尚書令顧和開府儀同三司劉顯弑石祗五<lb/>
<pb n="KR2d0006_WYG_016-43b"/>
月祗兖州刺史劉啓自鄄城来奔秋七月尚書令左光<lb/>
祿大夫開府儀同三司顧和卒甲辰濤水入石頭溺死<lb/>
者數百人八月冉閔豫州刺史張遇以許昌来降拜鎮<lb/>
西將軍九月峻陽太陽二陵崩甲辰帝素服臨於太極<lb/>
殿三日遣兼太常趙㧞脩復山陵冬十月雷雨震電十<lb/>
一月石祗將姚弋仲冉閔將魏脫各遣使来降以弋仲<lb/>
為車騎將軍大單于封高陵郡公弋仲子襄為平北將<lb/>
軍都督并州諸軍事并州刺史平鄉縣公脫為安北將<lb/>
<pb n="KR2d0006_WYG_016-44a"/>
軍監冀州諸軍事冀州刺史十二月辛未征西大將軍<lb/>
桓温帥衆北伐次于武昌而止時石虎故將周成屯廪<lb/>
邱髙昌屯野王樂立屯許昌李歴屯衛國皆相次来降<lb/>
八年春正月辛卯日有蝕之劉顯僭帝號於襄國冉閔<lb/>
擊破殺之苻健僭帝號於長安二月峻平崇陽二陵崩<lb/>
戊辰帝臨三日遣殿中都尉王惠如洛陽以衛五陵鎮<lb/>
西將軍張遇反於許昌使其黨上官恩據洛陽樂𢎞攻<lb/>
督䕶戴施於倉垣三月使北中郎將荀羡鎮淮隂苻健<lb/>
<pb n="KR2d0006_WYG_016-44b"/>
别帥侵順陽太守薛珍擊破之夏四月冉閔為慕容雋<lb/>
所滅雋僭帝號於中山稱燕安西將軍謝尚帥姚襄與<lb/>
張遇戰於許昌之誡橋王師敗績苻健使其弟雄襲遇<lb/>
虜之秋八月大雩石虎故將王擢遣使請降拜鎮西將<lb/>
軍秦州刺史丁酉以鎮軍大將軍武陵王晞為太宰撫<lb/>
軍大將軍㑹稽王昱為司徒征西大將軍桓温為太尉<lb/>
八月平西將軍周撫討蕭敬文於涪城斬之冉閔子智<lb/>
以鄴降督䕶戴施獲其傳國璽送之文曰受天之命皇<lb/>
<pb n="KR2d0006_WYG_016-45a"/>
帝壽昌百僚畢賀九月冉智為其將馬願所執降于慕<lb/>
容恪中軍將軍殷浩帥衆北伐次泗口遣河南太守戴<lb/>
施據石門滎陽太守劉<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>戍倉垣冬十月秦州刺史王<lb/>
擢為苻健所逼奔于涼州<lb/>
九年春正月乙卯朔大赦張重華使王擢與苻健將苻<lb/>
雄戰擢師敗績丙寅皇太后與帝同拜建平陵三月旱<lb/>
交州刺史阮敷討林邑范佛於日南破其五十餘壘夏<lb/>
四月以安西將軍謝尚為尚書僕射五月大疫張重華<lb/>
<pb n="KR2d0006_WYG_016-45b"/>
復使王擢襲秦州取之仇池公楊初為苻雄所敗秋七<lb/>
月丁酉地震有聲如雷八月遣兼太尉河間王欽脩復<lb/>
五陵冬十月中軍將軍殷浩進次山桑使平北將軍姚<lb/>
襄為前鋒襄叛反擊浩浩棄輜重退保譙城丁未涼州<lb/>
牧張重華卒子耀靈嗣是月張祚弑耀靈而自稱涼州<lb/>
牧十一月殷浩使部將劉啓王彬之討姚襄復為襄所<lb/>
敗襄遂進據芍陂十二月加尚書僕射謝尚為都督豫<lb/>
揚江西諸軍事領豫州刺史鎮歴陽<lb/>
<pb n="KR2d0006_WYG_016-46a"/>
十年春正月己酉朔帝臨朝以五陵未復懸而不樂涼<lb/>
州牧張祚僭帝位冉閔降將周成舉兵反自宛陵襲洛<lb/>
陽辛酉河南太守戴施奔鮪渚丁卯地震有聲如雷二<lb/>
月己丑太尉征西將軍桓温帥師伐闗中廢揚州刺史<lb/>
殷浩為庶人以前會稽内史王述為揚州刺史夏四月<lb/>
己亥温及苻健子萇戰于藍田大敗之五月江西乞活<lb/>
郭敞等執陳留内史劉仕而叛京師震駭以吏部尚書<lb/>
周閔為中軍將軍屯于中堂豫州刺史謝尚自歴陽還<lb/>
<pb n="KR2d0006_WYG_016-46b"/>
衛京師六月苻健將苻雄悉衆及桓温戰于白鹿原王<lb/>
師敗績秋九月辛酉桓温糧盡引還<lb/>
十一年春正月甲辰侍中汝南王統薨平羌校尉仇池<lb/>
公楊初為其部將梁式所害初子國嗣位因拜鎮北將<lb/>
軍秦州刺史齊公段龕襲慕容雋將榮國於郎山敗之<lb/>
夏四月壬申隕霜乙酉地震姚襄率衆冦外黄冠軍將<lb/>
軍髙季大破之五月丁未地又震六月苻健死其子生<lb/>
嗣偽位秋七月宋混張瓘弑張祚而自立耀靈弟元靚<lb/>
<pb n="KR2d0006_WYG_016-47a"/>
為大將軍涼州牧遣使来降以吏部尚書周閔為尚書<lb/>
左僕射領軍將軍王彪之為尚書右僕射冬十月進豫<lb/>
州刺史謝尚督并冀幽三州諸軍事鎮西將軍鎮馬頭<lb/>
十一月慕容恪帥衆冦廣固壬戍上黨人馮鴦自稱太<lb/>
守背苻生遣使来降<lb/>
十二年春正月丁卯帝臨朝以皇太后母喪懸而不樂<lb/>
鎮北將軍段龕及慕容恪戰於廣固大敗之恪退據安<lb/>
平二月辛丑帝講孝經三月姚襄入于許昌以太尉桓<lb/>
<pb n="KR2d0006_WYG_016-47b"/>
温為征討大都督以討之秋八月己亥桓温及姚襄戰<lb/>
于伊水大敗之襄走平陽徙其餘衆三千餘家於江漢<lb/>
之間執周成而歸使揚武將軍毛穆之督䕶陳午輔國<lb/>
將軍河南太守戴施鎮洛陽冬十月癸巳朔日有食之<lb/>
慕容恪攻段龕於廣固使北中郎將荀羡帥師次于琅<lb/>
邪以救之十一月遣兼司空散騎常侍車灌龍驤將軍<lb/>
袁真等持節如洛陽脩五陵十二月庚戌以有事于五<lb/>
陵告于太廟帝及羣臣皆服緦于太極殿臨三日是歲<lb/>
<pb n="KR2d0006_WYG_016-48a"/>
仇池公楊國為其從父俊所殺俊自立<lb/>
升平元年春正月壬戌朔帝加元服告于太廟始親萬<lb/>
機大赦改元増文武位一等皇太后居崇徳宮丁丑隕<lb/>
石於槐里一是月鎮北將軍齊公叚龕為慕容恪所䧟<lb/>
遇害扶南天竺旃檀獻馴象詔曰昔先帝以殊方異獸<lb/>
或為人患禁之今及其未至可令還本土三月帝講孝<lb/>
經壬申親釋奠于堂中夏五月庚午鎮西將軍謝尚卒<lb/>
苻生將苻眉苻堅擊姚㐮戰于三原斬之六月苻堅殺<lb/>
<pb n="KR2d0006_WYG_016-48b"/>
苻生而自立以軍司謝奕為使持節都督安西將軍豫<lb/>
州刺史秋七月苻堅將張平以并州降遂以為并州刺<lb/>
史八月丁未立皇后何氏大赦賜孝悌鰥寡米人五斛<lb/>
逋租宿債皆勿收大酺三日冬十月皇后見于太廟十<lb/>
一月雷十二月以太常王彪之為尚書左僕射<lb/>
二年春正月司徒㑹稽王昱稽首歸政帝不許二月慕<lb/>
容雋䧟冀州諸郡詔安西將軍謝奕北中郎將荀羡北<lb/>
伐三月佽飛督王饒獻鴆鳥帝怒鞭之二百使殿中御<lb/>
<pb n="KR2d0006_WYG_016-49a"/>
史焚其鳥於四達之衢夏五月大水有星孛于天船六<lb/>
月并州刺史張平為苻堅所逼帥衆三千奔于平陽堅<lb/>
追敗之慕容恪進據上黨冠軍將軍馮鴦以衆叛歸慕<lb/>
容雋雋盡䧟河北之地秋八月安西將軍謝奕卒壬申<lb/>
以吳興太守謝萬為西中郎將持節監司豫冀并四州<lb/>
諸軍事豫州刺史以𣪚騎常侍郗曇為北中郎將持節<lb/>
都督徐兖青冀幽五州諸軍事徐兖二州刺史鎮下邳<lb/>
冬十月乙丑陳留王曹勵薨十一月庚子雷辛酉地震<lb/>
<pb n="KR2d0006_WYG_016-49b"/>
十二月北中郎將荀羡及慕容雋戰于山茌王師敗績<lb/>
三年春三月甲辰詔以比年出軍糧運不繼王公已下<lb/>
十三戸借一人一年助運秋七月平北將軍髙昌為慕<lb/>
容雋所逼自白馬奔于滎陽冬十月慕容雋㓂河東遣<lb/>
西中郎將謝萬次下蔡北中郎將郗曇次髙平以擊之<lb/>
王師敗績十一月戊子進揚州刺史王述為衞將軍十<lb/>
二月又以中軍將軍琅邪王丕為驃騎將軍東海王奕<lb/>
為車騎將軍封武陵王晞子㻱為梁王交州刺史温放<lb/>
<pb n="KR2d0006_WYG_016-50a"/>
之帥兵討林邑參黎耽潦並降之<lb/>
四年春正月仇池公楊俊卒子世嗣丙戌慕容雋死子<lb/>
暐嗣偽位二月鳯皇將九鶵見于豐城秋七月以軍役<lb/>
繁興省用徹膳八月辛丑朔日有食之既冬十月天狗<lb/>
流于西南十一月封太尉桓温為南郡公温弟沖為豐<lb/>
城縣公子濟為臨賀郡公鳯皇復見豐城衆鳥随之<lb/>
五年春正月戊戌大赦賜鰥寡孤獨不能自存者人米<lb/>
五斛北中郎將都督徐兖青冀幽五州諸軍事徐兖三<lb/>
<pb n="KR2d0006_WYG_016-50b"/>
州刺史郗曇卒二月以鎮軍將軍范汪為都督徐兖青<lb/>
冀幽五州諸軍事安北將軍徐兖二州刺史平南將軍<lb/>
廣州刺史陽夏侯滕含卒夏四月大水太尉桓温鎮宛<lb/>
使其弟豁將兵取許昌鳯皇見于沔北五月丁巳帝崩<lb/>
于顯陽殿時年十九葬永平陵廟號孝宗<lb/>
　　穆帝永和十二年升平五年即位十七年<lb/>
哀皇帝諱丕字千齡成帝長子也咸康八年封為琅邪<lb/>
王永和元年拜𣪚騎常侍十二年加中軍將軍升平三<lb/>
<pb n="KR2d0006_WYG_016-51a"/>
年除驃騎將軍五年五月丁巳穆帝崩皇太后令曰帝<lb/>
奄不救疾允嗣未建琅邪王丕中興正統明徳懋親昔<lb/>
在咸康屬當儲貳以年在㓜冲未堪國難故顯宗髙讓<lb/>
今義望情地莫與為比其以王奉大統於是百官備法<lb/>
駕迎于琅邪王第庚申即皇帝位大赦壬戌詔以東海<lb/>
王奕為琅邪王奉承大統秋七月戊午葬穆帝于永平<lb/>
陵慕容恪攻䧟野王守將呂護退保滎陽八月己卯夜<lb/>
天裂廣數丈有聲如雷九月戊申立皇后王氏穆帝皇<lb/>
<pb n="KR2d0006_WYG_016-51b"/>
后何氏居永安宫呂䕶叛奔于慕容暐冬十月安北將<lb/>
軍范汪有罪廢為庶人十二月加涼州刺史張元靚為<lb/>
大都督隴右諸軍事䕶羌校尉西平公<lb/>
隆和元年春正月壬子大赦改元甲寅減田稅畝收二<lb/>
升是月慕容暐將呂䕶傅末波攻䧟小壘以逼洛陽二<lb/>
月辛未以輔國將軍吳國内史庾希為北中郎將徐兖<lb/>
二州刺史鎮下邳前鋒監軍龍驤將軍袁真為西中郎<lb/>
將監䕶豫司并冀四州諸軍事豫州刺史鎮汝南並假<lb/>
<pb n="KR2d0006_WYG_016-52a"/>
節丙子尊所生周氏為皇太妃三月甲寅朔日有蝕之<lb/>
夏四月旱詔出輕繫振困乏丁丑梁州地震浩舋山崩<lb/>
呂䕶復冦洛陽乙酉輔國將軍河南太守戴施奔于宛<lb/>
五月丁巳遣北中郎將庾希竟陵太守鄧遐以舟師救<lb/>
洛陽秋七月呂䕶等退守小平津進琅邪王奕為侍中<lb/>
驃騎大將軍開府鄧遐進屯新城庾希部將何謙及慕<lb/>
容暐將劉則戰于檀邱破之八月西中郎將袁真進次<lb/>
汝南運米五萬斛以饋洛陽冬十月賜貧乏者米人五<lb/>
<pb n="KR2d0006_WYG_016-52b"/>
斛章武王珍薨十二月戊午朔日有食之詔捜揚隠逸<lb/>
蠲除苛碎詳議法令咸從損要庾希自下邳退鎮山陽<lb/>
袁真自汝南退鎮壽陽<lb/>
興寜元年春二月己亥大赦改元三月壬寅皇太妃薨<lb/>
于琅邪第癸卯帝奔喪詔司徒會稽王昱總内外衆務<lb/>
夏四月慕容暐寇滎陽太守劉逺奔魯陽甲戍揚州地<lb/>
震湖瀆溢五月加征西大將軍桓温侍中大司馬都督<lb/>
中外諸軍事録尚書事假黄鉞復以西中郎將袁真都<lb/>
<pb n="KR2d0006_WYG_016-53a"/>
督司冀并三州諸軍事北中郎將庾希都督青州諸軍<lb/>
事癸卯慕容暐䧟宻城滎陽太守劉逺奔于江陵秋七<lb/>
月張天錫殺涼州刺史西平公張元靚自稱大將軍䕶<lb/>
羌校尉涼州牧西平公丁酉葬章皇太妃秋八月有星<lb/>
孛于角亢入天市九月壬戍大司馬桓温帥衆北伐癸<lb/>
亥以皇太子生大赦冬十月甲申立陳留王世子恢為<lb/>
王十一月姚㐮故將張駿殺江州督䕶趙毘焚武昌畧<lb/>
府藏以叛江州刺史桓冲討斬之是歲慕容暐將慕容<lb/>
<pb n="KR2d0006_WYG_016-53b"/>
塵攻陳留太守袁披于長平汝南太守朱斌承虛襲許<lb/>
昌尅之<lb/>
二年春二月庚寅江陵地震慕容暐將慕容評襲許昌<lb/>
潁川太守李福死之評遂侵汝南太守朱斌遁于壽陽<lb/>
又進圍陳郡太守朱輔嬰城固守桓温遣江夏相劉岵<lb/>
擊退之改左軍將軍為游擊將軍罷右軍前軍後軍將<lb/>
軍五校三將官癸卯帝親耕籍田三月庚戍朔大閱戸<lb/>
人嚴法禁稱為庚戌制辛未帝不悆帝雅好黄老㫁榖<lb/>
<pb n="KR2d0006_WYG_016-54a"/>
餌長生藥服食過多遂中毒不親萬機崇徳太后復臨<lb/>
朝攝政夏四月甲辰慕容暐遣其將李洪侵許昌王師<lb/>
敗績于懸瓠朱斌奔于淮南朱輔退保彭城桓温遣西<lb/>
中郎將袁真江夏相劉岵等鑿陽儀道以通運温帥舟<lb/>
師次于合肥慕容塵復屯許昌五月遷陳人于陸以避<lb/>
之戊辰以揚州刺史王述為尚書令衞將軍以桓温為<lb/>
揚州牧録尚書事壬申遣使喻温入相温不從秋七月<lb/>
丁卯復徵温入朝八月温至赭圻遂城而居之苻堅别<lb/>
<pb n="KR2d0006_WYG_016-54b"/>
帥侵河南慕容暐冦洛陽九月冠軍將軍陳祐留長史<lb/>
沈勁守洛陽帥衆奔新城<lb/>
三年春正月庚申皇后王氏崩二月乙未以右將軍桓<lb/>
豁監荆州揚州之義城雍州之京兆諸軍事領南蠻校<lb/>
尉荆州刺史桓冲監江州荆州之江夏随郡豫州之汝<lb/>
南西陽新蔡潁川六郡諸軍事南中郎將江州刺史領<lb/>
南蠻校尉並假節丙申帝崩于西堂時年二十五葬安<lb/>
平陵<lb/>
<pb n="KR2d0006_WYG_016-55a"/>
　　哀帝隆安元年興平三年即位四年<lb/>
廢帝諱奕字延齡哀帝之母弟也咸康八年封為東海<lb/>
王永和八年拜𣪚騎常侍尋加鎮軍將軍升平四年拜<lb/>
車騎將軍五年改封琅邪王隆和初轉侍中驃騎大將<lb/>
軍開府儀同三司興寜三年二月丙申哀帝崩無嗣丁<lb/>
酉皇太后詔曰琅邪王奕明徳茂親屬當儲嗣宜奉祖<lb/>
宗纂承大統便速正大禮以寜人神於是百官奉迎于<lb/>
琅邪第是日即皇帝位大赦三月壬申葬哀皇帝于安<lb/>
<pb n="KR2d0006_WYG_016-55b"/>
平陵癸酉𣪚騎常侍河間王欽薨丙子慕容暐將慕容<lb/>
恪䧟洛陽寜朔將軍竺瑶奔于㐮陽冠軍長史揚武將<lb/>
軍沈勁死之夏六月戊子使持節都督益寕二州諸軍<lb/>
事鎮西將軍益州刺史建城公周撫卒秋七月匈奴左<lb/>
賢王衞辰右賢王曹榖帥衆二萬侵杏城己酉改封會<lb/>
稽王昱為琅邪王壬子立皇后庾氏封琅邪王昱子昌<lb/>
明為會稽王冬十月梁州刺史司馬勲反自稱琅邪王<lb/>
十一月帥衆入劒閣攻涪西夷校尉毋邱暐棄城而遁<lb/>
<pb n="KR2d0006_WYG_016-56a"/>
乙卯圍益州刺史周楚于成都桓温遣江夏相朱序救<lb/>
之十二月戊戍以㑹稽内史王彪之為尚書僕射<lb/>
太和元年春二月己丑以涼州刺史張天錫為大將軍<lb/>
都督隴右關中諸軍事西平郡公丙申以宣城内史桓<lb/>
祕為持節監梁益二州征討諸軍事三月辛亥新蔡王<lb/>
邈薨荆州刺史桓豁遣督䕶桓羆攻南鄭魏興人畢欽<lb/>
舉兵以應羆夏四月旱五月戊寅皇后庾氏崩朱序攻<lb/>
司馬勲於成都衆潰執勲斬之秋七月癸酉葬孝皇后<lb/>
<pb n="KR2d0006_WYG_016-56b"/>
于敬平陵九月甲午曲赦梁益二州冬十月辛丑苻堅<lb/>
將王猛楊安攻南鄉荆州刺史桓豁救之師次新野而<lb/>
猛安退以㑹稽王昱為丞相十二月南陽人趙𢎞趙憶<lb/>
等據宛城反太守桓澹走保新野慕容暐將慕容厲䧟<lb/>
魯郡髙平<lb/>
二年春正月北中郎將庾希有罪走入于海夏四月慕<lb/>
容暐將慕容塵寇竟陵太守羅崇擊破之苻堅將王猛<lb/>
寇涼州張天錫拒之猛師敗績五月右將軍桓豁擊趙<lb/>
<pb n="KR2d0006_WYG_016-57a"/>
憶走之進獲慕容暐將趙槃送于京師秋九月以㑹稽<lb/>
内史郗愔為都督徐兖青幽四州諸軍事平北將軍徐<lb/>
州刺史冬十月乙巳彭城王元薨<lb/>
三年春三月丁巳朔日有蝕之癸亥大赦夏四月癸巳<lb/>
雨雹大風折木秋八月壬寅尚書令衛將軍藍田侯王<lb/>
述卒<lb/>
四年夏四月庚戍大司馬桓温帥衆伐慕容暐秋七月<lb/>
辛卯暐將慕容垂帥衆拒温温擊敗之九月戊寅桓温<lb/>
<pb n="KR2d0006_WYG_016-57b"/>
禆將鄧遐朱序遇暐將𫝊末波於林渚又大破之戊子<lb/>
温至枋頭丙申以糧運不繼焚舟而歸辛丑慕容垂追<lb/>
敗温後軍於襄邑冬十月大星西流有聲如雷己巳温<lb/>
收散卒屯于山陽豫州刺史袁真以壽陽叛十一月辛<lb/>
丑桓温自山陽及㑹稽王昱㑹于涂中將謀後舉十二<lb/>
月遂城廣陵而居之<lb/>
五年春正月己亥袁真子䨇之愛之害梁國内史朱憲<lb/>
汝南内史朱斌二月癸酉袁真死陳郡太守朱輔立真<lb/>
<pb n="KR2d0006_WYG_016-58a"/>
子瑾嗣事求救於慕容暐夏四月辛未桓温部將竺瑶<lb/>
破瑾於武邱秋七月癸酉朔日有食之八月癸丑桓温<lb/>
擊袁瑾於壽陽敗之九月苻堅將王猛伐慕容暐䧟其<lb/>
上黨廣漢妖賊李𢎞與益州妖賊李金根聚衆反𢎞自<lb/>
稱聖王衆萬餘人梓潼太守周虓討平之冬十月王猛<lb/>
大破慕容暐將慕容評於潞川十一月猛尅鄴獲慕容<lb/>
暐盡有其地<lb/>
六年春正月苻堅遣將王鑒來援袁瑾將軍桓伊逆擊<lb/>
<pb n="KR2d0006_WYG_016-58b"/>
大破之丁亥桓温尅壽陽斬袁瑾三月壬辰監益寧二<lb/>
州諸軍事冠軍將軍益州刺史建城公周楚卒夏四月<lb/>
戊午大赦賜窮獨米人五斛苻堅將苻雅伐仇池公楊<lb/>
纂降之六月京都及丹陽晉陵呉郡呉興臨海並大水<lb/>
秋八月以前寧州刺史周仲孫為假節監益梁二州諸<lb/>
軍事益州刺史冬十月壬子髙密王俊薨十一月癸卯<lb/>
桓温自廣陵屯于白石丁未詣闕因圗廢立誣帝在藩<lb/>
夙有痿疾嬖人相龍計好朱靈寳等參侍内寢而内美<lb/>
<pb n="KR2d0006_WYG_016-59a"/>
人田氏孟氏生三男長欲封樹時人惑之温因諷太后<lb/>
以伊霍之舉己酉集百官于朝堂宣崇徳太后令曰王<lb/>
室艱難穆哀短祚國嗣不育儲宫靡立琅邪王奕親則<lb/>
母弟故以入纂大位不圖徳之不建乃至於斯昏濁潰<lb/>
亂動違禮度有此三孽莫知誰子人倫道喪醜聲遐布<lb/>
既不可以奉守社稷敬承宗廟且昏孽並大便欲建樹<lb/>
儲藩誣㒺祖宗傾移皇基是而可忍孰不可忍今廢奕<lb/>
為東海王以王還第供衛之儀皆如漢朝昌邑故事但<lb/>
<pb n="KR2d0006_WYG_016-59b"/>
未亡人不幸罹此百憂感念存沒心焉如割社稷大計<lb/>
義不獲已臨紙悲塞如何可言於是百官入太極前殿<lb/>
即日桓温使散騎常侍劉享收帝璽綬帝著白帢單衣<lb/>
歩下西堂乗犢車出神虎門羣臣拜辭莫不歔欷侍御<lb/>
史殿中監將兵百人衞送東海第初桓温有不臣之志<lb/>
欲先立功河朔以收時望及枋頭之敗威名頓挫遂潛<lb/>
謀廢立以長威權然憚帝守道恐招時議以宫闈重秘<lb/>
牀笫易誣乃誣帝為閹遂行廢辱初帝平生每以為慮<lb/>
<pb n="KR2d0006_WYG_016-60a"/>
嘗召術人扈謙筮之卦成答曰晋室有磐石之固陛下<lb/>
有出宫之象竟如其言咸安二年正月降封帝為海西<lb/>
縣公四月徙居吳縣勑吳國内史刁彛防衞又遣御史<lb/>
顧允監察之十一月妖賊盧悚遣弟子殿中監許龍晨<lb/>
到其門稱太后宻詔奉迎興復帝初欲從之納保毋諫<lb/>
乃止龍曰大事將㨗焉用兒女子言乎帝曰我得罪於<lb/>
此幸䝉寛宥豈敢妄動哉且太后有詔便應官屬來何<lb/>
獨使汝也汝必為亂因叱左右縛之龍懼而走帝知天<lb/>
<pb n="KR2d0006_WYG_016-60b"/>
命不可再深慮横禍乃杜塞聰明無思無慮終日酣暢<lb/>
耽于内寵有子不育庶保天年時人憐之為作歌焉朝<lb/>
廷以帝安於屈辱不復為虞太元十一年十月甲申薨<lb/>
于吳時年四十五<lb/>
　　廢帝太和六年<lb/>
簡文皇帝諱昱字道萬元帝之少子也幼而岐嶷為元<lb/>
帝所愛郭璞見而謂人曰興晋祚者必此人也及長清<lb/>
虚寡欲尤善元言永昌元年元帝詔封帝為琅邪王奉<lb/>
<pb n="KR2d0006_WYG_016-61a"/>
恭王祀食會稽宣城如舊咸和元年所生鄭夫人薨帝<lb/>
時年七歲號慕泣血固請服重元帝哀而許之故徙封<lb/>
會稽王拜散騎常侍九年遷右將軍加侍中咸康六年<lb/>
進撫軍將軍領秘書監建元元年夏五月癸丑康帝詔<lb/>
帝兼領太常本官如故永和元年崇徳太后臨朝進位<lb/>
撫軍大將軍録尚書六條事二年驃騎何充卒康帝崩<lb/>
崇徳太后詔帝專總萬機八年進位司徒固譲不拜穆<lb/>
帝始冠帝稽首歸政不許廢帝即位以琅邪絶嗣復徙<lb/>
<pb n="KR2d0006_WYG_016-61b"/>
封琅邪而封王子昌明為會稽王帝固譲故雖封琅邪<lb/>
而不去會稽之號大和元年進位丞相録尚書事入朝<lb/>
不趨讚拜不名劒履上殿給羽葆鼓吹班劒六十人又<lb/>
固譲及廢帝廢皇太后詔曰丞相録尚書會稽王體自<lb/>
中宗明徳劭令阿衡三世人望攸歸可入統皇極主者<lb/>
明依舊典以時施行於是大司馬桓温率百官進太極<lb/>
前殿具乘輿法駕奉迎帝於會稽邸於朝堂變服著平<lb/>
巾幘單衣東向拜受璽綬<lb/>
<pb n="KR2d0006_WYG_016-62a"/>
咸安元年冬十一月己酉即皇帝位桓温出次中堂分<lb/>
兵屯衞乙卯温奏廢太宰武陵王晞及子總詔魏郡太<lb/>
守毛安之帥所領宿衞殿内改元咸安庚戌使兼太尉<lb/>
周頤告于太廟辛亥桓温遣弟秘逼新蔡王晃詣西堂<lb/>
自列與太宰武陵王晞等謀反帝對之流涕温皆收付<lb/>
廷尉癸丑殺東海王二子及其母初帝以冲虛簡貴歴<lb/>
宰三世温素所敬憚及初即位温乃撰辭欲自陳述帝<lb/>
引見對之悲泣温懼不能言至是有司承其㫖奏誅武<lb/>
<pb n="KR2d0006_WYG_016-62b"/>
陵王晞帝不許温固執至于再三帝手詔報曰若晋祚<lb/>
靈長公便宜奉行前詔如其天運去矣請避賢路温覧<lb/>
之流汗變色不復敢言乙卯廢晞及其三子徙于新安<lb/>
丙辰放新蔡王晃于衡陽戊午詔大赦天下大酺五日<lb/>
増文武位二等孝順忠貞鰥寡孤獨米人五斛己未賜<lb/>
温軍三萬人布一匹米一斛庚申加大司馬桓温為丞<lb/>
相不受辛酉温旋自白石因鎮姑孰以冠軍將軍毛武<lb/>
生都督荆州之沔中揚州之義城諸軍事十二月戊子<lb/>
<pb n="KR2d0006_WYG_016-63a"/>
詔以京都有經年之儲權停一年之運庚寅廢東海王<lb/>
奕為海西公食邑四千戸辛卯初薦酃淥酒於太廟<lb/>
二年春正月辛丑百濟林邑王各遣使貢方物二月苻<lb/>
堅伐慕容桓於遼東滅之三月丁酉詔内外百官各勤<lb/>
所司以副朕意癸丑詔遣大使詣大司馬并問方伯逮<lb/>
于邊戌宣詔大饗求其所安且籌量賜給悉令周普乙<lb/>
卯又詔徃事故之後百度未充羣僚常俸並皆寡約蓋<lb/>
隨時之義可籌量増給騶虞見豫章夏四月徙海西公<lb/>
<pb n="KR2d0006_WYG_016-63b"/>
於吳縣西柴里追貶庾后曰夫人六月遣使拜百濟王<lb/>
餘句為鎮軍將軍領樂浪太守戊子前䕶軍將軍庾希<lb/>
舉兵反自海陵入京口晋陵太守卞耽奔于曲阿秋七<lb/>
月壬辰桓温遣東海内史周少孫討希擒之斬于建康<lb/>
市乙未立會稽王昌明為皇太子皇子道子為琅邪王<lb/>
領會稽内史是日帝崩于東堂時年五十三葬髙平陵<lb/>
廟號太宗遺詔以桓温輔政依諸葛亮王導故事帝少<lb/>
有風儀善容止留心典籍不以居處為意凝塵滿席湛<lb/>
<pb n="KR2d0006_WYG_016-64a"/>
如也嘗與桓温及武陵王晞同載遊版橋温遽令鳴鼓<lb/>
吹角車馳卒奔欲觀其所為晞大恐求下車而帝安然<lb/>
無懼色温由此憚服温既仗文武之任屢建大功加以<lb/>
廢立威振内外帝雖處尊位拱黙守道而已常恐廢黜<lb/>
先是熒惑入太微尋而海西廢及帝立熒惑又入太微<lb/>
帝甚惡焉時中書郎郗超在直帝乃引入謂曰命之脩<lb/>
短本所不計故當無復近日事邪超曰大司馬臣温方<lb/>
内固社稷外恢經略非常之事臣以百口保之及超請<lb/>
<pb n="KR2d0006_WYG_016-64b"/>
急省其父帝謂之曰致意尊公家國之事遂至於此由<lb/>
吾不能以道匡衞愧歎之深言何能喻因詠庾闡詩云<lb/>
志士痛朝危忠臣哀主辱遂泣下霑襟帝雖神識恬暢<lb/>
而無濟世大略故謝安稱為恵帝之流清談差勝耳沙<lb/>
門支道林嘗言會稽有逺體而無逺神謝靈運述其行<lb/>
事亦以為赧獻之輩云<lb/>
　　簡文帝咸安三年<lb/>
孝武皇帝諱曜字昌明簡文帝第三子也興寜三年七<lb/>
<pb n="KR2d0006_WYG_016-65a"/>
月甲申初封會稽王咸安二年秋七月己未立為皇太<lb/>
子是日簡文帝崩太子即皇帝位詔大赦天下與民更<lb/>
始九月甲寅追尊皇妣會稽王妃曰順皇后冬十月丁<lb/>
卯葬簡文皇帝于髙平陵十一月甲午妖賊盧悚晨入<lb/>
殿庭遊擊將軍毛安之等討擒之是歲三吳大旱人多<lb/>
餓死詔所在振給苻堅䧟仇池執秦州刺史楊世<lb/>
寜康元年春正月己丑朔改元二月大司馬桓温來朝<lb/>
三月癸丑詔除丹陽竹格等四桁税夏五月旱秋七月<lb/>
<pb n="KR2d0006_WYG_016-65b"/>
己亥使持節侍中都督中外諸軍事丞相錄尚書大司<lb/>
馬揚州牧平北將軍徐兖二州刺史南郡公桓温薨庚<lb/>
戍進右將軍桓豁為征西將軍以江州刺史桓冲為中<lb/>
軍將軍都督揚豫江三州諸軍事揚州刺史鎮姑孰八<lb/>
月壬子崇徳太后臨朝攝政九月苻堅將楊安寇成都<lb/>
丙申以尚書僕射王彪之為尚書令吏部尚書謝安為<lb/>
尚書僕射吳國内史刁彛為北中郎將徐兖二州刺史<lb/>
鎮廣陵復置光祿勲大司馬少府官冬十月西平公張<lb/>
<pb n="KR2d0006_WYG_016-66a"/>
天錫貢方物十一月苻堅將楊安䧟梓潼及梁益二州<lb/>
刺史周仲孫帥騎五千南遁<lb/>
二年春正月癸未朔大赦追封謚故會稽世子郁為臨<lb/>
川獻王己酉北中郎將徐兖二州刺史刁彛卒二月癸<lb/>
丑以丹陽尹王坦之為北中郎將徐兖二州刺史丁巳<lb/>
有星孛于女虛三月丙戌彗星見於氐夏四月壬戍皇<lb/>
太后詔以水旱併臻百姓失業其三吳義興晋陵及會<lb/>
稽遭水之縣尤甚者全除一年租布其次聽除半年受<lb/>
<pb n="KR2d0006_WYG_016-66b"/>
振貸者即以賜之五月蜀人張育自號蜀王帥衆圍成<lb/>
都遣使稱藩秋七月凉州地震山崩苻堅將鄧羌攻張<lb/>
育滅之八月以長秋將建權停婚姻九月丁丑有星孛<lb/>
于天市冬十一月己酉天門蜑賊攻郡太守王匪死之<lb/>
征西將軍桓豁遣師討平之長城人錢歩射錢𢎞等作<lb/>
亂吳興大守朱序討平之癸酉威逺將軍桓石䖍破苻<lb/>
堅將姚萇於墊江<lb/>
三大春正月辛亥大赦夏五月丙午北中郎將徐兖二<lb/>
<pb n="KR2d0006_WYG_016-67a"/>
州刺史藍田侯王坦之卒甲寅以中軍將軍揚州刺史<lb/>
桓冲為鎮北將軍徐州刺史鎮丹徒尚書僕射謝安領<lb/>
揚州刺史秋八月癸巳立皇后王氏大赦加文武位一<lb/>
等九月帝講孝經冬十月癸酉朔日有蝕之十二月甲<lb/>
申神虎門災癸未皇太后詔以日蝕告變水旱不適其<lb/>
賜百姓窮者米人五斛癸巳帝釋奠于中堂祠孔子以<lb/>
顔囘配<lb/>
太元元年春正月壬寅帝加元服見于太廟皇太后歸<lb/>
<pb n="KR2d0006_WYG_016-67b"/>
政甲辰大赦改元丙午帝始臨朝以征西將軍桓豁為<lb/>
征西大將軍領軍將軍郗愔為鎮軍大將軍中軍將軍<lb/>
桓冲為車騎將軍加尚書僕射謝安中書監録尚書事<lb/>
甲子謁建平等四陵夏四月癸丑地震甲寅詔大赦與<lb/>
民更始其文武位各増一等六月封河間王欽子範之<lb/>
為章武王秋九月苻堅將茍萇䧟涼州虜刺史張天錫<lb/>
盡有其地乙巳除度田收租之制公王以下口税米三<lb/>
斛蠲在役之身冬十月移淮北流人於淮南十一月已<lb/>
<pb n="KR2d0006_WYG_016-68a"/>
巳朔日有蝕之詔太官徹膳十二月苻堅使其將苻洛<lb/>
攻代執代王什翼犍<lb/>
二年春正月繼絶世紹功臣三月以兖州刺史朱序為<lb/>
南中郎將梁州刺史監沔中諸軍鎮㐮陽閏月壬午地<lb/>
震甲申暴風折木發屋夏四月己酉雨雹五月丁丑地<lb/>
震六月己巳暴風掦沙石林邑貢方物秋七月己卯老<lb/>
人星見八月壬辰車騎將軍桓冲來朝丁未以尚書僕<lb/>
射謝安為司徒丙辰使持節都督荆梁寜益交廣六州<lb/>
<pb n="KR2d0006_WYG_016-68b"/>
諸軍事荆州刺史征西大將軍桓豁卒冬十月辛丑以<lb/>
車騎將軍桓冲都督荆江梁益寜交廣七州諸軍事領<lb/>
䕶南蠻校尉荆州刺史尚書王蘊為徐州刺史督江南<lb/>
晋陵諸軍征西司馬謝元為兖州刺史廣陵相監江北<lb/>
諸軍壬寅散騎常侍左光禄大夫尚書令王彪之卒十<lb/>
二月庚寅以尚書王劭為尚書僕射<lb/>
三年春二月乙巳作新宫帝移居會稽王邸三月乙丑<lb/>
雷雨暴風發屋折木夏五月庚午陳留王曹恢薨六月<lb/>
<pb n="KR2d0006_WYG_016-69a"/>
大水秋七月辛巳帝入新宮乙酉老人星見南方<lb/>
四年春正月辛酉大赦郡縣遭水旱者減租稅丙子謁<lb/>
建平等七陵二月戊午苻堅使其子丕攻䧟㐮陽執南<lb/>
中郎將朱序又䧟順陽三月大疫壬戍詔以疆埸多虞<lb/>
事兼平日又年穀不登百姓匱乏其詔御所供事從儉<lb/>
約九親供給衆官廪俸權可減半凡諸役費自非軍國<lb/>
事要皆宜停省以周時務癸未使右將軍毛武生帥衆<lb/>
伐蜀夏四月苻堅將韋鍾䧟魏興太守吉挹死之五月<lb/>
<pb n="KR2d0006_WYG_016-69b"/>
苻堅將句難彭超䧟盱𣅿髙宻内史毛璪之為賊所執<lb/>
六月大旱戊子征虜將軍謝元及超難戰于君川大破<lb/>
之秋八月丁亥以左將軍王藴為尚書僕射乙未暴風<lb/>
掦砂石九月盜殺建安太守傅湛冬十二月己酉朔日<lb/>
有食之<lb/>
五年春正月乙巳謁崇平陵夏四月大旱癸酉大赦五<lb/>
嵗刑以下五月大水以司徒謝安為衞將軍儀同三司<lb/>
六月甲寅震含章殿四柱并殺内侍二人甲子以比嵗<lb/>
<pb n="KR2d0006_WYG_016-70a"/>
荒儉大赦自太元三年以前逋租宿債皆蠲除之其鰥<lb/>
寡窮獨孤老不能自存者人賜米五斛丁卯以驃騎將<lb/>
軍琅邪王道子為司徒秋九月癸未皇后王氏崩冬十<lb/>
月九真太守李遜據交州反十一月乙酉葬定皇后于<lb/>
隆平陵<lb/>
六年春正月帝初奉佛法立精舍於殿内引諸沙門以<lb/>
居之丁酉以尚書謝石為尚書僕射初置督運御史官<lb/>
夏六月庚子朔日有食之揚荆江三州大水己巳改制<lb/>
<pb n="KR2d0006_WYG_016-70b"/>
度減煩費損吏士員七百人秋七月丙子大赦五嵗刑<lb/>
已下甲午交阯太守杜瑗斬李遜交州平大饑冬十一<lb/>
月己亥以鎮軍大將軍郗愔為司空會稽人檀元之反<lb/>
自號安東將軍鎮軍參軍謝藹之討平之十二月甲辰<lb/>
苻堅遣其㐮陽太守閻震寇竟陵㐮陽太守桓石䖍討<lb/>
擒之<lb/>
七年春三月林邑范熊遣使貢方物秋八月癸卯大赦<lb/>
九月東夷五國遣使來貢方物苻堅將都貴焚燒沔北<lb/>
<pb n="KR2d0006_WYG_016-71a"/>
舊榖略襄陽百姓而去冬十月丙子雷<lb/>
八年春二月癸未黄霧四塞三月始興南康廬陵大水<lb/>
平地五丈丁巳大赦夏五月輔國將軍楊亮伐蜀㧞五<lb/>
城擒苻堅將魏光秋七月鷹揚將軍郭洽及苻堅將張<lb/>
崇戰于武當大敗之八月苻堅帥衆渡淮遣征討都督<lb/>
謝石冠軍將軍謝元輔國將軍謝琰西中郎將桓伊等<lb/>
距之九月詔司徒琅邪王道子錄尚書六條事冬十月<lb/>
苻堅弟融䧟夀春乙亥諸將及苻堅戰於肥水大破之<lb/>
<pb n="KR2d0006_WYG_016-71b"/>
俘斬數萬計獲堅輿輦及雲母車十一月庚申詔衞將<lb/>
軍謝安勞旋師于金城壬子立陳留王世子靈誕為陳<lb/>
留王十二月庚午以寇難初平大赦以中軍將軍謝石<lb/>
為尚書令開酒禁始增百姓稅米口五石前句町王翟<lb/>
遼背苻堅舉兵於淮南慕容垂自鄴與遼合遂攻堅子<lb/>
暉於洛陽仇池公楊世奔還隴右遣使稱藩<lb/>
九年春正月庚子封武陵王孫寶為臨川王戊午立新<lb/>
寧王晞子遵為新寧王辛亥謁建平等四陵龍驤將軍<lb/>
<pb n="KR2d0006_WYG_016-72a"/>
劉牢之克譙城車騎將軍桓冲部將郭寳伐新城魏興<lb/>
上庸三郡降之二月辛巳使持節都督荆江梁寜益交<lb/>
廣七州諸軍事車騎將軍荆州刺史桓冲卒慕容埀自<lb/>
洛陽與翟遼攻苻堅子丕於鄴三月以衞將軍謝安為<lb/>
太保苻堅北地長史慕容泓平陽太守慕容超並起兵<lb/>
背堅夏四月己卯増置太學生百人封張天錫為西平<lb/>
公使竟陵太守趙統伐㐮陽克之苻堅將姚萇背堅起<lb/>
兵於北地自立為王國號秦六月癸丑朔崇徳皇太后<lb/>
<pb n="KR2d0006_WYG_016-72b"/>
褚氏崩慕容泓為其叔父冲所殺冲自稱皇太弟秋七<lb/>
月戊戍遣兼司空髙宻王純之脩謁洛陽五陵己酉葬<lb/>
康獻皇后于崇平陵百濟遣使來貢方物苻堅及慕容<lb/>
冲戰于鄭西堅師敗績八月戊寅司空郗愔薨九月辛<lb/>
卯前鋒都督謝元攻苻堅將兖州刺史張崇于鄄城克<lb/>
之甲午加太保謝安大都督揚江荆司豫徐兖青冀幽<lb/>
并梁益雍凉十五州諸軍事冬十月辛亥朔日有蝕之<lb/>
丁巳河間王曇之薨乙丑以元象乖度大赦庚午立前<lb/>
<pb n="KR2d0006_WYG_016-73a"/>
新蔡王晃弟崇為新蔡王苻堅青州刺史苻朗率衆來<lb/>
降十二月苻堅將呂光稱制于河右自號酒泉公慕容<lb/>
冲僭即皇帝位于阿房<lb/>
十年春正月甲午謁諸陵二月立國學蜀郡太守任權<lb/>
斬苻堅益州刺史李平益州平三月滎陽人鄭爕以郡<lb/>
來降苻堅國亂使使奉表請迎龍驤將軍劉牢之及慕<lb/>
容埀戰于黎陽王師敗績夏四月丙辰劉牢之與沛郡<lb/>
太守周次及埀戰于五橋澤王師又敗績壬戍太保謝<lb/>
<pb n="KR2d0006_WYG_016-73b"/>
安帥衆救苻堅五月大水苻堅留太子宏守長安奔于<lb/>
五將山六月宏來奔慕容冲入長安秋七月苻丕自枋<lb/>
頭西走龍驤將軍檀元追之為丕所敗旱饑丁巳老人<lb/>
星見八月甲午大赦丁酉使持節侍中中書監大都督<lb/>
十五州諸軍事衞將軍太保謝安薨庚子以琅邪王道<lb/>
子為都督中外諸軍事是月姚萇殺苻堅而僭即皇帝<lb/>
位九月呂光據姑臧自稱凉州刺史苻丕僭即皇帝位<lb/>
于晋陽冬十月丁亥論淮肥之功追封謝安廬陵郡公<lb/>
<pb n="KR2d0006_WYG_016-74a"/>
封謝石南康公謝元康樂公謝琰望蔡公桓伊永脩公<lb/>
自餘封拜各有差是歲乞伏國仁自稱大單于秦河二<lb/>
州牧<lb/>
十一年春正月辛未慕容垂僭即皇帝位於中山壬午<lb/>
翟遼襲黎陽執太守滕恬之乙酉謁諸陵慕容冲將許<lb/>
木末殺慕容冲於長安三月大赦太山太守張願以郡<lb/>
叛降于翟遼夏四月以百濟王世子餘暉為使持節都<lb/>
督鎮東將軍百濟王代王拓拔珪始改稱魏癸巳以尚<lb/>
<pb n="KR2d0006_WYG_016-74b"/>
書僕射陸納為尚書左僕射譙王恬為尚書右僕射六<lb/>
月己卯地震庚寅以前輔國將軍楊亮為西戎校尉雍<lb/>
州刺史鎮衛山陵秋八月庚午封孔靖之為奉聖亭侯<lb/>
奉宣尼祀丁亥安平王邃之薨翟遼㓂譙龍驤將軍朱<lb/>
序撃走之冬十月慕容垂破苻丕于河東丕走東垣揚<lb/>
威將軍馮該撃斬之揚首京都甲申海西公奕薨十一<lb/>
月苻丕將苻登僭即皇帝位於隴東<lb/>
十二年春正月乙巳以豫州刺史朱序為青兖二州刺<lb/>
<pb n="KR2d0006_WYG_016-75a"/>
史鎮淮隂丁未大赦壬子暴風發屋折木戊午慕容埀<lb/>
寇河東濟北太守温詳奔彭城翟遼遣子釗寇陳潁朱<lb/>
序撃走之夏四月戊辰尊夫人李氏為皇太妃己丑雨<lb/>
雹髙平人翟暢執太守徐含逺以郡降于翟遼六月癸<lb/>
卯束帛聘處士戴逵龔元之秋八月辛巳立皇子徳宗<lb/>
為皇太子大赦増文武位二等大酺五日賜百官布帛<lb/>
各有差九月戊午復新寜王遵為武陵王立梁王㻱子<lb/>
龢為梁王冬十一月松滋太守王遐之討翟遼于洛口<lb/>
<pb n="KR2d0006_WYG_016-75b"/>
敗之<lb/>
十三年夏四月戊午以青兖二州刺史朱序為持節都<lb/>
督雍梁沔中九郡諸軍事雍州刺史譙王恬之為鎮北<lb/>
將軍青兖二州刺史夏六月旱乞伏國仁死弟乾歸嗣<lb/>
偽位僭號河南王秋九月翟遼將翟發寇洛陽河南太<lb/>
守郭給距破之冬十二月戊子濤水入石頭毁大桁殺<lb/>
人乙未大風晝晦延賢堂災丙申螽斯百堂客舘驃騎<lb/>
庫皆災己亥加尚書令謝石衞將軍開府儀同三司庚<lb/>
<pb n="KR2d0006_WYG_016-76a"/>
子尚書令衞將軍開府儀同三司謝石薨<lb/>
十四年春正月癸亥詔淮南所獲俘虜付諸作部者一<lb/>
皆遣散男女自相匹配賜百日廪其沒為軍賞者悉贖<lb/>
出之以襄陽淮南饒沃地各立一縣以居之彭城妖賊<lb/>
劉黎僭稱皇帝於皇邱龍驤將軍劉牢之討平之二月<lb/>
扶南獻方物吕光僭號三河王夏四月甲辰彭城王𢎞<lb/>
之薨翟遼冦滎陽執太守張卓六月壬寅使持節都督<lb/>
荆益寧三州諸軍事荆州刺史桓石䖍卒秋七月甲寅<lb/>
<pb n="KR2d0006_WYG_016-76b"/>
宣陽門四柱災八月姚萇襲破苻登獲其偽后毛氏丁<lb/>
亥汝南王羲薨九月庚午以尚書左僕射陸納為尚書<lb/>
令冬十二月乙巳雨木冰<lb/>
十五年春正月乙亥鎮北將軍譙王恬之薨龍驤將軍<lb/>
劉牢之及翟遼張願戰于太山王師敗績征虜將軍朱<lb/>
序破慕容永於太行二月辛巳以中書令王恭為都督<lb/>
青兖幽并冀五州諸軍事前將軍青兖二州刺史三月<lb/>
己酉朔地震戊辰大赦秋七月丁巳有星孛于北河八<lb/>
<pb n="KR2d0006_WYG_016-77a"/>
月永嘉人李耽舉兵反太守劉懐之討平之己丑京師<lb/>
地震有星孛于北斗犯紫微沔中諸郡及兖州大水龍<lb/>
驤將軍朱序攻翟遼于滑臺大敗之張願來降九月丁<lb/>
未以吳郡太守王珣為尚書僕射冬十二月己未地震<lb/>
十六年春正月庚申改築太廟夏六月慕容永冦河南<lb/>
太守楊佺期撃破之己未章武王範之薨秋九月癸未<lb/>
以尚書右僕射王珣為尚書左僕射以太子詹事謝琰<lb/>
為尚書右僕射新廟成冬十一月姚萇敗苻登于安定<lb/>
<pb n="KR2d0006_WYG_016-77b"/>
十七年春正月己巳朔大赦除逋租宿債夏四月齊國<lb/>
内史蔣喆殺樂安太守辟閭濬據青州反北平原太守<lb/>
辟閭渾討平之五月丁卯朔日有食之六月癸卯京師<lb/>
地震甲寅濤水入石頭毁大桁永嘉郡潮水涌起近海<lb/>
四縣人多死者乙卯大風折木戊午梁王龢薨慕容埀<lb/>
襲翟釗于黎陽敗之釗奔于慕容永秋七月丁丑太白<lb/>
晝見八月新作東宫冬十月丁酉太白晝見辛亥都督<lb/>
荆益寜三州諸軍事荆州刺史王忱卒十一月癸酉以<lb/>
<pb n="KR2d0006_WYG_016-78a"/>
黄門郎殷仲堪為都督荆益梁三州諸軍事荆州刺史<lb/>
庚寅徙封瑯邪王道子為會稽王封皇子徳文為瑯邪<lb/>
王十二月己未地震是嵗自秋不雨至于冬<lb/>
十八年春正月癸卯朔地震二月乙未地又震三月翟<lb/>
釗冦河南夏六月己亥始興南康廬陵大水深五丈秋<lb/>
七月旱閏月妖賊司馬徽聚黨於馬頭山劉牢之遣部<lb/>
將討平之九月丙戌龍驤將軍楊佺期撃氐帥楊佛嵩<lb/>
于潼谷敗之冬十月姚萇死子興嗣偽位<lb/>
<pb n="KR2d0006_WYG_016-78b"/>
十九年夏六月壬子追尊會稽王太妃鄭氏為簡文宣<lb/>
太后秋七月荆徐二州大水傷秋稼遣使振䘏之八月<lb/>
己巳尊皇太妃李氏為皇太后宫曰崇訓慕容垂撃慕<lb/>
容永於長子斬之冬十月慕容垂遣其子惡奴冦廪邱<lb/>
東平太守韋簡及垂將尹國戰于平陸簡死之是嵗苻<lb/>
登為姚興所殺登太子崇奔于湟中僭稱皇帝<lb/>
二十年春正月作宣太后廟甲寅𣪚騎常侍光禄大夫<lb/>
開府儀同三司尚書令陸納卒三月庚辰朔日有蝕之<lb/>
<pb n="KR2d0006_WYG_016-79a"/>
夏六月荆徐二州大水十一月魏王拓拔珪撃慕容垂<lb/>
子寳于黍谷敗之<lb/>
二十一年春正月造清暑殿三月慕容垂攻平城㧞之<lb/>
夏四月新作永安宫丁卯雨雹慕容垂死子寳嗣偽位<lb/>
五月甲子以望蔡公謝琰為尚書左僕射大水六月呂<lb/>
光僭即天王位秋九月庚申帝崩于清暑殿時年二十<lb/>
五葬隆平陵帝幼稱聰悟簡文之崩也時年十歲至晡<lb/>
不臨左右進諌答曰哀至則哭何常之有謝安嘗歎以<lb/>
<pb n="KR2d0006_WYG_016-79b"/>
為精理不減先帝既威權已出雅有人主之量既而溺<lb/>
於酒色殆為長夜之飲末年長星見帝心甚惡之於華<lb/>
林園舉酒祝之曰長星勸汝一杯酒自古何有萬歲天<lb/>
子邪太白連年晝見地震水旱為變者相屬醒日既少<lb/>
而傍無正人竟不能改焉時張貴人有寵年㡬三十帝<lb/>
戯之曰汝以年當廢矣貴人潛怒向夕帝醉遂暴崩時<lb/>
道子昏惑元顯専權竟不推其罪人初簡文帝見䜟云<lb/>
晋祚盡昌明及帝之在孕也李太后夢神人謂之曰汝<lb/>
<pb n="KR2d0006_WYG_016-80a"/>
生男以昌明為字及産東方始明因以為名焉簡文帝<lb/>
後悟乃流涕及為清暑殿有識者以為清暑反為楚聲<lb/>
哀楚之徴也俄而帝崩晋祚自此傾矣<lb/>
　　孝武帝寜康三年太元二十一年即位二十四年<lb/>
安皇帝諱徳宗字徳宗孝武帝長子也太元十二年八<lb/>
月辛巳立為皇太子二十一年九月庚申孝武帝崩辛<lb/>
酉太子即皇帝位大赦癸亥以司徒㑹稽王道子為太<lb/>
傅攝政冬十月甲申葬孝武皇帝于隆平陵大雪<lb/>
<pb n="KR2d0006_WYG_016-80b"/>
隆安元年春正月己亥朔帝加元服改元増文武位一<lb/>
等太傅㑹稽王道子稽首歸政以尚書左僕射王珣為<lb/>
尚書令領軍將軍王國寳為尚書左僕射二月呂光將<lb/>
禿髮烏孤自稱大都督大單于國號南涼撃光將竇荀<lb/>
于金昌大破之甲寅尊皇太后李氏為太皇太后戊午<lb/>
立皇后王氏三月呂光子纂為乞伏乾歸所敗光建康<lb/>
太守叚業自號涼州牧慕容寳敗魏師于薊夏四月甲<lb/>
戍兖州刺史王恭豫州刺史庾楷舉兵以討尚書左僕<lb/>
<pb n="KR2d0006_WYG_016-81a"/>
射王國寳建威將軍王緒為名甲申殺國寳及緒以悦<lb/>
于㳟恭乃罷兵戊子大赦五月前司徒長史王廞以吳<lb/>
郡反王恭討平之慕容寳將慕容詳僭即皇帝位于中<lb/>
山寳奔黄龍秋八月呂光為其僕射楊軌𣪚騎常侍郭<lb/>
黁所攻光子纂撃走之九月慕容寳將慕容麟斬慕容<lb/>
詳于中山因僭即皇帝位冬十月慕容麟為魏師所敗<lb/>
二年春三月龍丹二災夏五月蘭汙弑慕容寳而自稱<lb/>
大將軍昌黎王秋七月慕容寳子盛斬蘭汙僭稱長樂<lb/>
<pb n="KR2d0006_WYG_016-81b"/>
王攝天子位兖州刺史王㳟豫州刺史庾楷荆州刺史<lb/>
殷仲堪廣州刺史桓元南蠻校尉楊佺期等舉兵反八<lb/>
月江州刺史王渝奔于臨川丙子寜朔將軍鄧啓及慕<lb/>
容徳將慕容法戰于管城王師敗績丙子慕容盛僭即<lb/>
皇帝位於黄龍桓元大敗王師于白石九月辛卯加太<lb/>
傅會稽王道子黄鉞遣征虜將軍㑹稽王世子元顯前<lb/>
將軍王珣右將軍謝琰討桓元等己亥破庾楷于牛渚<lb/>
丙午會稽王道子屯中堂元顯守石頭己酉前將軍王<lb/>
<pb n="KR2d0006_WYG_016-82a"/>
珣守北郊右將軍謝琰備宣陽門輔國將軍劉牢之次<lb/>
新亭使子敬宣撃敗恭恭奔曲阿長塘湖湖尉收送京<lb/>
師斬之於是太常殷茂喻仲堪及桓元等走于尋陽冬<lb/>
十月新野言騶虞見丙子大赦壬午仲堪等盟于尋陽<lb/>
推桓元為盟主十一月以瑯邪王徳文為衞將軍開府<lb/>
儀同三司領軍將軍王雅為尚書左僕射十二月己丑<lb/>
魏王珪僭即尊位年號天興京兆人韋禮帥㐮陽流人<lb/>
叛降于姚興己酉前新安太守杜炯反于京口會稽王<lb/>
<pb n="KR2d0006_WYG_016-82b"/>
世子元顯討斬之禿髮烏孤自稱武威王<lb/>
三年春正月辛酉封宗室藴為淮陵王二月甲辰河間<lb/>
王國鎮薨林邑范達䧟日南九真遂寇交阯太守杜瑗<lb/>
討破之叚業自稱涼王仇池公楊盛遣使稱藩獻方物<lb/>
三月己卯追尊所生陳夫人為徳皇太后夏四月乙未<lb/>
加尚書令王珣衞將軍以㑹稽王世子元顯為揚州刺<lb/>
史六月戊子以瑯邪王徳文為司徒慕容徳䧟青州害<lb/>
龍驤將軍辟閭渾遂僭即皇帝位于廣固秋八月禿髮<lb/>
<pb n="KR2d0006_WYG_016-83a"/>
烏孤死其弟利鹿孤嗣偽位冬十月姚興䧟洛陽執河<lb/>
南太守辛㳟靖十一月甲寅妖賊孫㤙䧟㑹稽内史王<lb/>
凝之死之吳國内史桓謙臨海太守新蔡王崇義興太<lb/>
守魏隠並棄官而遁吳興太守謝邈永嘉太守司馬逸<lb/>
皆遇害遣衞將軍謝琰輔國將軍劉牢之逆撃走之十<lb/>
二月桓元襲江陵荆州刺史殷仲堪南蠻校尉楊佺期<lb/>
並遇害呂光立其太子紹為天王自號太上皇是日光<lb/>
死呂纂弑紹而自立是歲荆州大水平地三丈<lb/>
<pb n="KR2d0006_WYG_016-83b"/>
四年春正月乙亥大赦二月己丑有星孛于奎婁進至<lb/>
紫微三月彗星見于太微夏四月地震孫恩寇浹口五<lb/>
月丙寅𣪚騎常侍衞將軍東亭侯王珣卒己卯㑹稽内<lb/>
史謝琰為孫恩所敗死之㤙轉寇臨海六月庚辰朔日<lb/>
有食之旱輔國司馬劉裕破恩于南山恩將盧循䧟廣<lb/>
陵死者三千餘人以瑯琊王師何澄為尚書左僕射秋<lb/>
七月壬子太皇太后李氏崩丁卯大赦是月姚興伐乞<lb/>
伏乾歸降之八月丁亥尚書右僕射王雅卒壬寅葬文<lb/>
<pb n="KR2d0006_WYG_016-84a"/>
太后于脩平陵九月癸丑地震冬十一月寧朔將軍髙<lb/>
雅之及孫恩戰於餘姚王師敗績以揚州刺史元顯為<lb/>
後將軍開府儀同三司都督揚豫徐兖青幽冀并荆江<lb/>
司雍梁益交廣十六州諸軍事前將軍劉牢之為鎮北<lb/>
將軍封元顯子彦璋為東海王十二月戊寅有星孛于<lb/>
天市是歳北涼叚業敦煌大守李暠自為秦涼二州牧<lb/>
涼公年號庚子<lb/>
五年春二月丙子孫恩復冦浹口吕超弑吕纂以其兄<lb/>
<pb n="KR2d0006_WYG_016-84b"/>
隆僭即偽位三月甲寅衆星西流歴太㣲夏五月孫恩<lb/>
寇呉國内史袁山松死之沮渠䝉遜殺叚業自號大都<lb/>
督北涼州牧六月甲戍孫恩至丹徒乙亥内外戒嚴百<lb/>
官入居于省冠軍將軍髙素右衞將軍張崇之守石頭<lb/>
輔國將軍劉襲栅斷淮右丹陽尹司馬恢之戍南岸冠<lb/>
軍将軍桓謙輔國将軍司馬允之游擊将軍毛邃備白<lb/>
石左衞将軍王嘏領軍将軍孔安國屯中皇堂徴豫州<lb/>
刺史譙王尚之衞京師寧朔将軍髙雅之擊孫恩於廣<lb/>
<pb n="KR2d0006_WYG_016-85a"/>
陵之郁洲為賊所執秋七月叚興弑慕容盛盛叔父熙<lb/>
盡誅叚氏因僭稱尊號九月呂隆之降于姚興冬十月<lb/>
姚興帥師侵魏大敗而旋是歲饑禁酒<lb/>
元興元年春正月庚午朔大赦改元以後將軍元顯為<lb/>
驃騎大將軍征討大都督鎮北將軍劉牢之為元顯前<lb/>
鋒前將軍譙王尚之為後部以討桓元二月丙午帝戎<lb/>
服餞元顯于西池丁巳遣兼侍中齊王柔之以騶虞幡<lb/>
宣告荆江二州丁卯桓元敗王師于姑孰譙王尚之齊<lb/>
<pb n="KR2d0006_WYG_016-85b"/>
王柔之並死之以右將軍吳隠之為都督交廣二州諸<lb/>
軍事廣州刺史三月己巳劉牢之叛降于桓元辛未王<lb/>
師敗績于新亭驃騎大將軍㑹稽王世子元顯東海王<lb/>
彦璋冠軍將軍毛泰游撃將軍毛邃並遇害壬申桓元<lb/>
自為侍中丞相録尚書事以桓謙為尚書僕射遷太傅<lb/>
㑹稽王道子于安城元俄又自稱太尉揚州牧總百揆<lb/>
以瑯琊王徳文為太宰臨海太守辛景撃孫恩斬之是<lb/>
月禿髪利鹿孤死弟傉檀嗣偽位秋七月乙亥新蔡王<lb/>
<pb n="KR2d0006_WYG_016-86a"/>
崇為其奴所害八月庚子尚書下舍災冬十月冀州刺<lb/>
史劉軌叛奔于慕容徳十二月庚申㑹稽王道子為桓<lb/>
元所害曲赦廣陵彭城大逆以下<lb/>
二年春二月辛丑建威將軍劉裕破徐道覆于東陽乙<lb/>
卯桓元自稱大將軍丁巳冀州刺史孫無終為桓元所<lb/>
害夏四月癸巳朔日有食之秋八月元又自號相國楚<lb/>
王九月南陽太守庾仄起義兵為元所敗冬十一月壬<lb/>
午元遷帝于永安宫癸未移太廟神主于瑯琊國十二<lb/>
<pb n="KR2d0006_WYG_016-86b"/>
月壬辰元簒位以帝為平固王辛亥帝䝉塵于尋陽<lb/>
三年春二月帝在尋陽庚寅夜濤水入石頭漂殺人戸<lb/>
乙卯建武將軍劉裕帥沛國劉毅東海何無忌等舉義<lb/>
兵丙辰斬桓元所署徐州刺史桓脩于京口青州刺史<lb/>
桓𢎞于廣陵丁巳義兵濟江三月戊午劉裕斬元將吳<lb/>
甫之于江乗斬皇甫敷於羅落己未元衆潰而逃庚申<lb/>
劉裕置留臺具百官壬戍桓元司徒王謐推劉裕鎮軍<lb/>
將軍徐州刺史都督揚徐兖豫青冀幽并八州諸軍事<lb/>
<pb n="KR2d0006_WYG_016-87a"/>
假節劉裕以謐領揚州刺史録尚書事辛酉劉裕誅尚<lb/>
書左僕射王愉愉子荆州刺史緩司州刺史温詳辛未<lb/>
桓元逼帝西上丙戌宻詔以幽逼於元萬機虚曠令武<lb/>
陵王遵依舊典承制總百官行事加侍中餘如故并大<lb/>
赦謀反大逆已下惟桓元一祖之後不宥夏四月己丑<lb/>
大將軍武陵王遵稱制總萬機庚寅帝至江陵庚戍輔<lb/>
國將軍何無忌振武將軍劉道規及桓元將庾稚何澹<lb/>
之戰于湓口大破之元復逼帝東下五月癸酉冠軍將<lb/>
<pb n="KR2d0006_WYG_016-87b"/>
軍劉毅及桓元戰于崢嶸洲又破之己卯帝復幸江陵<lb/>
辛巳荆州别駕王康産南郡太守王騰之奉帝居于南<lb/>
郡壬午督䕶馮遷斬桓元於貊盤洲乗輿反正于江陵<lb/>
甲申詔曰姦凶簒逆自古有之朕不能式遏杜漸以致<lb/>
播越頼鎮軍將軍裕英畧奮發忠勇絶世冠軍將軍毅<lb/>
等誠心宿著協同嘉謀義聲既振士庻效節社稷載安<lb/>
四海齊慶其大赦天下凡諸畏逼事屈逆命者一無所<lb/>
問戊寅奉神主入于太廟閏月己丑桓元故將揚武將<lb/>
<pb n="KR2d0006_WYG_016-88a"/>
軍桓振䧟江陵劉毅何無忌退守尋陽帝復䝉塵于賊<lb/>
營六月益州刺史毛璩討偽梁州刺史桓希斬之秋七<lb/>
月戊申永安皇后何氏崩八月癸酉祔葬穆帝章皇后<lb/>
于永平陵九月前給事中刁騁秘書丞王邁之謀反伏<lb/>
誅冬十月盧循冦廣州刺史呉隱之為循所敗執始興<lb/>
相阮腆之而還慕容徳死兄子超嗣偽位<lb/>
義熙元年春正月帝在江陵南陽太守魯宗之起義兵<lb/>
襲破襄陽己丑劉毅次于馬頭桓振以帝屯于江津辛<lb/>
<pb n="KR2d0006_WYG_016-88b"/>
卯宗之破振將温楷于柞溪進次紀南為振所敗振武<lb/>
将軍劉道規擊桓謙走之乗輿反正帝與瑯琊王幸道<lb/>
規舟戊戍詔大赦改元唯元振一祖及同黨不在原例<lb/>
賜百姓爵人二級鰥寡孤獨榖人五斛大酺五日二月<lb/>
丁巳留臺備乗輿法駕迎帝於江陵𢎞農太守戴寧之<lb/>
建威主簿徐惠子等謀反伏誅平西參軍譙縱害平西<lb/>
将軍益州刺史毛璩以蜀叛三月桓振復襲江陵荆州<lb/>
刺史司馬休之奔于襄陽建威将軍劉懐肅討振斬之<lb/>
<pb n="KR2d0006_WYG_016-89a"/>
帝至自江陵乙未百官詣闕請罪詔曰此非諸卿之過<lb/>
其還率職戊戍舉章皇后哀三日臨于西堂劉裕及何<lb/>
無忌等抗表遜位不許庚子以瑯琊王徳文為大司馬<lb/>
武陵王遵為太保加鎮軍將軍劉裕為侍中車騎將軍<lb/>
都督中外諸軍事甲辰詔常所供奉可籌量減省夏四<lb/>
月劉裕旋鎮京口戊辰餞于東堂夏五月癸未禁絹扇<lb/>
及摴蒲游撃將軍章武王秀益州刺史司馬軌之謀反<lb/>
伏誅桓元故將桓亮苻宏刁預寇湘州守將撃走之秋<lb/>
<pb n="KR2d0006_WYG_016-89b"/>
八月甲子封臨川王子脩之為㑹稽王冬十一月乞伏<lb/>
乾歸伐仇池仇池公楊盛大破之是嵗西涼李暠遣使<lb/>
奉表稱藩<lb/>
二年春正月益州刺史司馬榮期撃譙縱將譙子明于<lb/>
白帝破之夏五月封髙宻王子法蓮為髙陽王秋七月<lb/>
梁州刺史楊孜敬有罪伏誅冬十月論匡復之功封車<lb/>
騎將軍劉裕為豫章郡公撫軍將軍劉毅南平郡公右<lb/>
將軍何無忌安成郡公自餘封賞各有差乙亥以左將<lb/>
<pb n="KR2d0006_WYG_016-90a"/>
軍孔安國為尚書左僕射十二月盜殺零陵太守阮野<lb/>
三年春三月己酉車騎將軍劉裕來朝誅東陽太守殷<lb/>
仲文南蠻校尉殷叔文晋陵太守殷道叔永嘉太守駱<lb/>
球己丑大赦除酒禁夏五月大水六月姚興將赫連勃<lb/>
勃僭稱天王于朔方國號夏秋七月戊戌晦日有食之<lb/>
汝南王遵之有罪伏誅八月遣冠軍將軍劉敬宣持節<lb/>
監征蜀諸軍事冬十一月赫連勃勃大敗禿髪傉檀傉<lb/>
檀奔于南山是嵗髙雲馮跋殺慕容熙雲僭即帝位<lb/>
<pb n="KR2d0006_WYG_016-90b"/>
四年春正月甲辰以瑯琊王徳文領司徒車騎將軍劉<lb/>
裕為揚州刺史録尚書事庚申侍中太保武陵王遵薨<lb/>
夏四月𣪚騎常侍尚書左僕射孔安國卒甲午加吏部<lb/>
尚書孟昶尚書左僕射冬十一月癸丑雷梁州刺史楊<lb/>
思平有罪棄市辛卯大風㧞樹是月禿髪傉檀僭即涼<lb/>
王位十二月陳留王曹靈誕薨<lb/>
五年春正月辛卯大赦庚戍以撫軍將軍劉毅為衞將<lb/>
軍開府儀同三司加輔國將軍何無忌鎮南將軍戊戍<lb/>
<pb n="KR2d0006_WYG_016-91a"/>
尋陽地震二月慕容超將慕容興宗㓂宿豫陽平太守<lb/>
劉千載南陽太守趙元並為賊所執三月乙亥大雪平<lb/>
地數尺車騎將軍劉裕帥師伐慕容超夏六月丙寅震<lb/>
于太廟劉裕大破慕容超于臨朐秋七月姚興将乞伏<lb/>
乾歸僣稱西秦王於苑川九月戊辰離班弑高雲雲将<lb/>
馮跋攻班殺之跋僭即王位仍號燕冬十月魏清河王<lb/>
紹弑其主珪<lb/>
六年春二月丁亥劉裕攻慕容超尅之齊地悉平是月<lb/>
<pb n="KR2d0006_WYG_016-91b"/>
廣州刺史盧循反宼江州三月禿髪傉檀及沮渠蒙遜<lb/>
戰于窮泉傉檀敗績壬申鎮南將軍江州刺史何無忌<lb/>
及循戰于豫章王師敗績無忌死之夏四月青州刺史<lb/>
諸葛長民兖州刺史劉藩并州刺史劉道憐並入衞京<lb/>
師五月丙子大風拔木戊子衞将軍劉毅及盧循戰于<lb/>
桑落洲王師敗績尚書左僕射孟昶懼自殺己未大赦<lb/>
乙丑循至淮口内外戒嚴大司馬瑯琊王徳文都督宫<lb/>
城諸軍事次中皇堂太尉劉裕次石頭梁王珍之屯南<lb/>
<pb n="KR2d0006_WYG_016-92a"/>
掖門冠軍將軍劉敬宣屯北郊輔國將軍孟懐玉屯南<lb/>
岸建武將軍王仲徳屯越城廣武將軍劉懐默屯建陽<lb/>
門淮口築柤浦藥園廷尉三壘以距之丙寅震太廟鴟<lb/>
尾秋七月庚申盧循遁走甲子使輔國將軍王仲徳廣<lb/>
川太守劉鍾河間内史蒯㤙等帥衆追之是月盧循宼<lb/>
荆州刺史劉道規雍州刺史魯宗之等敗之又破徐道<lb/>
覆于華容賊復走尋陽八月姚興將桓謙宼江陵劉道<lb/>
規敗之冬十一月蜀賊譙縱䧟巴東守將温祚時延祖<lb/>
<pb n="KR2d0006_WYG_016-92b"/>
死之十二月壬辰劉裕破盧循于豫章<lb/>
七年春二月壬午右将軍劉藩斬徐道覆于始興𫝊首<lb/>
京師夏四月盧循走交州刺史杜慧度斬之秋七月丁<lb/>
夘以荆州刺史劉道規為征西大將軍開府儀同三司<lb/>
冬十月沮渠䝉遜伐西凉李暠暠與戰敗之<lb/>
八年春二月丙子以呉興太守孔靖為尚書右僕射三<lb/>
月甲寅山隂地䧟四尺有聲如雷夏五月乞伏公府弑<lb/>
乞伏乾歸乾歸子熾盤誅公府僭即偽位六月以平北<lb/>
<pb n="KR2d0006_WYG_016-93a"/>
將軍魯宗之為鎮北將軍秋七月甲午武陵王季度薨<lb/>
庚子征西大將軍劉道規卒八月皇后王氏崩辛亥髙<lb/>
密王純之薨九月癸酉葬僖皇后于休平陵己卯太尉<lb/>
劉裕害右將軍兖州刺史劉藩尚書左僕射謝混庚辰<lb/>
裕矯詔以克殄凶黨大赦天下唯劉毅不在其例普増<lb/>
文武位一等其有孝順忠義隐滯遺逸必令聞達己丑<lb/>
劉裕帥師討毅裕參軍王鎭惡䧟江陵城毅自殺冬十<lb/>
一月沮渠䝉遜僭號西河王十二月以西陵太守朱齡<lb/>
<pb n="KR2d0006_WYG_016-93b"/>
石為建威將軍益州刺史帥師伐蜀分荆州十郡置湘<lb/>
州是嵗廬陵南康地四震<lb/>
九年春三月丙寅劉裕害前將軍諸葛長民及其弟輔<lb/>
國大將軍黎民從弟寜朔將軍秀之三月戊寅加劉裕<lb/>
鎭西將軍豫州刺史林邑范胡達㓂九眞交州刺史杜<lb/>
慧度斬之夏四月壬戌罷臨沂湖塾皇后脂澤田四十<lb/>
頃以賜貧人弛湖池之禁封鎮北將軍魯宗之為南陽<lb/>
郡公秋七月朱齡石克成都斬譙縱益州平九月封劉<lb/>
<pb n="KR2d0006_WYG_016-94a"/>
裕次子義真為桂陽公冬十二月安平王球之薨是嵗<lb/>
髙句麗倭國及西南夷銅頭大帥並獻方物<lb/>
十年春三月戊寅地震夏六月乞伏熾盤帥師伐秃髪<lb/>
傉檀滅之秋七月淮北大風壊廬舍九月丁巳朔日有<lb/>
蝕之林邑遣使獻方物是嵗城東府<lb/>
十一年春正月荆州刺史司馬休之雍州刺史魯宗之<lb/>
並舉兵貳於劉裕裕帥師討之庚午大赦丁丑以吏部<lb/>
尚書謝裕為尚書左僕射二月丁未姚興死子泓嗣偽<lb/>
<pb n="KR2d0006_WYG_016-94b"/>
位三月辛巳淮陵王藴薨壬午劉裕及休之戰於江津<lb/>
休之敗奔襄陽夏四月乙卯青冀二州刺史劉敬宣為<lb/>
其參軍司馬道賜所害五月甲申彗星二見甲午休之<lb/>
宗之出奔于姚泓論平蜀功封劉裕子義隆彭城公朱<lb/>
齡石豐城公己酉霍山崩出銅鐘六枚秋七月丙戌京<lb/>
師大水壊太廟辛亥晦日有蝕之八月丁未尚書左僕<lb/>
射謝裕卒以尚書右僕射劉穆之為尚書左僕射九月<lb/>
己亥大赦<lb/>
<pb n="KR2d0006_WYG_016-95a"/>
十二年春正月姚泓使其將魯軌㓂襄陽雍州刺史趙<lb/>
倫之撃走之二月加劉裕中外大都督夏六月赫連勃<lb/>
勃攻姚泓秦州䧟之己酉新除尚書令都郷亭侯劉柳<lb/>
卒秋八月劉裕及瑯琊王徳文帥衆伐姚泓丙午大赦<lb/>
冬十月丙寅姚泓將姚光以洛陽降己丑遣兼司空髙<lb/>
宻王恢之修謁五陵<lb/>
十三年春正月甲戌朔日有蝕之二月李暠死其子歆<lb/>
嗣偽位為凉州牧涼公三月龍驤將軍王鎮惡大破姚<lb/>
<pb n="KR2d0006_WYG_016-95b"/>
泓將姚紹于潼闗夏劉裕敗魏將鵝青于河曲斬青禆<lb/>
將阿薄于是月李歆大敗沮渠䝉遜于鮮支澗夏五月<lb/>
劉裕克潼闗丁亥㑹稽王修之薨六月癸亥林邑獻馴<lb/>
象白鸚鵡秋七月劉裕克長安執姚泓收其彞器歸諸<lb/>
京師南海賊徐道期䧟廣州始興相劉謙之討平之冬<lb/>
十二月辛未左僕射前將軍劉穆之卒<lb/>
十四年春正月辛巳大赦青州刺史沈田子害龍驤將<lb/>
軍王鎮惡于長安夏六月劉裕為相國進封宋公冬十<lb/>
<pb n="KR2d0006_WYG_016-96a"/>
月以李歆為鎮西將軍封酒泉公十一月赫連勃勃大<lb/>
敗王師于青泥北雍州刺史朱齡石焚長安宫殿奔于<lb/>
潼闗尋又大潰齡石死之十二月戊寅帝崩于東堂時<lb/>
年三十七葬休平陵帝不慧自少及長口不能言雖寒<lb/>
暑之變無以辨也凡所動止皆非己出故桓元之簒因<lb/>
此獲全初䜟云昌明之後有二帝劉裕將為禪代故密<lb/>
使王韶之縊帝而立恭帝以應二帝云<lb/>
　　安帝隆安五年元興三年義熙十四年即位二十<lb/>
<pb n="KR2d0006_WYG_016-96b"/>
　　二年<lb/>
恭帝諱徳文字徳文安帝母弟也初封琅邪王歴中軍<lb/>
將軍散騎常侍衛將軍開府儀同三司加侍中領司徒<lb/>
録尚書六條事元興初遷車騎大將軍桓元執政進位<lb/>
太宰加衮冕之服緑綟綬元簒位以帝為石陽縣公與<lb/>
安帝俱居尋陽及元敗随至江陵元死桓振奄至躍馬<lb/>
奮戈直至階下瞋目謂安帝曰臣門戸何負國家而屠<lb/>
滅若是帝乃下牀謂振曰此豈我兄弟意邪振乃下馬<lb/>
<pb n="KR2d0006_WYG_016-97a"/>
致拜振平復為琅邪王又領徐州刺史尋拜大司馬領<lb/>
司徒加殊禮義熙五年置左右長史司馬從事中郎四<lb/>
人加羽葆鼓吹十二年詔帝與太尉裕並得辟召掾屬<lb/>
時太尉裕都督中外諸軍事詔曰大司馬地隆任重親<lb/>
賢莫二雖府受節度可身無致敬劉裕之北征也帝上<lb/>
疏請帥所蒞啟行戎路修敬山陵朝廷從之乃與裕俱<lb/>
發及有司以即戎不得奉辭陵廟帝復上疏乞展情埏<lb/>
𡑞許之及姚泓滅歸于京都十四年十二月戊寅安帝<lb/>
<pb n="KR2d0006_WYG_016-97b"/>
崩劉裕矯稱遺詔以帝入纂大統是日即皇帝位大赦<lb/>
元熙元年春正月壬辰朔改元以山陵未厝不朝㑹立<lb/>
皇后禇氏甲午徴劉裕還朝戊戌有星孛于太微西藩<lb/>
庚申葬安皇帝于休平陵帝受朝懸而不樂以驃騎將<lb/>
軍劉道憐為司空秋八月劉裕移鎭夀陽以劉懐慎為<lb/>
前將軍北徐州刺史鎮彭城九月劉裕自觧揚州冬十<lb/>
月乙酉裕以其子桂陽公義真為揚州刺史十一月丁<lb/>
亥朔日有蝕之十二月辛卯裕加殊禮己卯太史奏黑<lb/>
<pb n="KR2d0006_WYG_016-98a"/>
龍四見于東方<lb/>
二年夏六月壬戌劉裕至于京師傅亮承裕密㫖諷帝<lb/>
禪位草詔請帝書之帝欣然謂左右曰晉氏乆已失之<lb/>
今復何恨乃書赤紙為詔甲子遂遜于琅邪第劉裕以<lb/>
帝為零陵王居于秣陵行晉正朔車旗服色一如其舊<lb/>
有其文而不備其禮帝自是之後深慮禍機禇后常在<lb/>
帝側飲食所資皆出禇后故宋人莫得伺其隙宋永初<lb/>
二年九月丁丑裕使禇后兄叔度請后有間兵人踰垣<lb/>
<pb n="KR2d0006_WYG_016-98b"/>
而入弑帝于内房時年三十六諡恭皇帝葬冲平陵帝<lb/>
㓜時性頗忍急及在藩國曾令善射者射馬為戲既而<lb/>
有人云馬者國姓而自殺之不祥之甚帝亦悟甚悔之<lb/>
其後復深信浮屠道鑄貨千萬造丈六金像親於瓦官<lb/>
寺迎之歩從十許里安帝既不慧帝每侍左右消息温<lb/>
涼寢食之節以恭謹聞時人稱焉始元帝以丁丑歳稱<lb/>
晉王置宗廟使郭璞筮之云享二百年自丁丑至禪代<lb/>
是嵗年在庚申為一百四歳然丁丑始係西晉庚申終<lb/>
<pb n="KR2d0006_WYG_016-99a"/>
入宋年所餘惟一百有二嵗耳璞盖以百二之期促故<lb/>
婉而倒之為二百也<lb/>
　　恭帝元熙二年<lb/>
　　　右自元帝中興至恭帝遜位于宋凡十一帝一<lb/>
　　　百四年是為東晉通西晉共十八帝合一百五<lb/>
　　　十六年而禪于宋<lb/>
　<lb/>
　<lb/>
<pb n="KR2d0006_WYG_016-99b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷十下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷七十五</head> <lb/>
    <p>
<pb n="KR2d0006_WYG_080-1a"/>
欽定四庫全書<lb/>
　通志卷七十五<lb/>
　　宋　右　廸　功　郎　鄭　樵　漁　仲　撰<lb/>
　昆蟲草木略第一<lb/>
　　序　草類　蔬類　稻粱類<lb/>
　　序<lb/>
學者操窮理盡性之說以虛無為宗實學置而不問仲<lb/>
尼時已有此患曰小子何莫學夫詩興觀羣怨事父事<lb/>
<pb n="KR2d0006_WYG_080-1b"/>
君多識於鳥獸草木之名其曰小子者無所識之辭也<lb/>
其曰何莫者苦口之辭也故又曰人而不為周南召南<lb/>
其猶正牆面而立此苦口之甚也一部論語言他書不<lb/>
過一再惟詩則言之又言凡十二度言焉門弟子有能<lb/>
學詩者則深喜之子貢子夏在孔門未為高弟至於論<lb/>
詩則與之至子夏又發起予之歎者深嘉之也夫樂之<lb/>
本在詩詩之本在聲竊觀仲尼初亦不達聲至哀公十<lb/>
一年自衛反魯質正於太師氏而後知之故曰吾自衛<lb/>
<pb n="KR2d0006_WYG_080-2a"/>
反魯然後樂正雅頌各得其所此言詩為樂之本而雅<lb/>
頌為聲之宗也其曰師摯之始關雎之亂洋洋乎盈耳<lb/>
哉此言其聲之盛也又曰關雎樂而不淫哀而不傷此<lb/>
言其聲之和也人之情聞歌則感樂者聞歌則感而為<lb/>
淫哀者聞歌則感而為傷惟關雎之聲和而平樂者聞<lb/>
之而樂其樂不至於淫哀者聞之而哀其哀不至於傷<lb/>
此關雎所以為羙也緣漢人立學官講詩專以義理相<lb/>
傳是致衛宏序詩以樂為樂得淑女之樂淫為不淫其<lb/>
<pb n="KR2d0006_WYG_080-2b"/>
色之淫哀為哀窈窕之哀傷為無傷善之傷如此說關<lb/>
雎則洋洋盈耳之㫖安在乎臣之序詩於風雅頌曰風<lb/>
土之音曰風朝廷之音曰雅宗廟之音曰頌而不曰風<lb/>
風者敎也雅者正也言王政之所由廢興也頌者羙盛<lb/>
徳之形容也於二南則曰周為河洛召為岐雍河洛之<lb/>
南瀕江岐雍之南瀕漢江漢之間二南之地詩之所起<lb/>
在於此屈宋以來騷人墨客多生江漢故仲尼以二南<lb/>
之地為作詩之始而不曰南言化自北而南於王黍離<lb/>
<pb n="KR2d0006_WYG_080-3a"/>
豳七月則曰王為王城東周之地豳為豳豐西周之地<lb/>
七月者西周之風黍離者東周之風而不曰黍離降國<lb/>
風臣之序詩專為聲歌欲以明仲尼之正樂臣之釋詩<lb/>
深究鳥獸草木之名欲以明仲尼敎小子之意然兩漢<lb/>
之言詩者惟儒生論義不論聲而聲歌之妙猶傳於瞽<lb/>
史經董卓赤眉之亂禮樂淪亡殆盡魏人得漢雅樂朗<lb/>
僅能歌文王鹿鳴騶虞伐檀四篇而已太和之末又亡<lb/>
其三惟有鹿鳴至晉又亡自鹿鳴亡後聲詩之道絶矣<lb/>
<pb n="KR2d0006_WYG_080-3b"/>
夫詩之本在聲而聲之本在興鳥獸草木乃發興之本<lb/>
漢儒之言詩者既不論聲又不知興故鳥獸草木之學<lb/>
廢矣若曰關關雎鳩在河之洲不識雎鳩則安知河洲<lb/>
之趣與關關之聲乎凡鴈鶩之類其喙𥚹者則其聲關<lb/>
關雞雉之類其喙鋭者則其聲鷕鷕此天籟也雎鳩之<lb/>
喙似鳬鴈故其聲如是又得水邊之趣也小雅曰呦呦<lb/>
鹿鳴食野之苹不識鹿則安知食苹之趣與呦呦之聲<lb/>
乎凡牛羊之屬有角無齒者則其聲呦呦駝馬之屬有<lb/>
<pb n="KR2d0006_WYG_080-4a"/>
齒無角者則其聲蕭蕭此亦天籟也鹿之喙似牛羊故<lb/>
其聲如是又得蔞蒿之趣也使不識鳥獸之情狀則安<lb/>
知詩人關關呦呦之興乎若曰有敦𤓰苦蒸在栗薪者<lb/>
謂𤓰苦引蔓於籬落間而有敦然之繫焉若曰桑之未<lb/>
落其葉沃若者謂桑葉最茂雖未落之時而有沃若之<lb/>
澤使不識草木之精神則安知詩人敦然沃若之興乎<lb/>
陸璣者江左之騷人也深為此患為毛詩作鳥獸草木<lb/>
蟲魚疏然璣本無此學但加採訪其所𫝊者多是支離<lb/>
<pb n="KR2d0006_WYG_080-4b"/>
自陸璣之後未有以此明詩者惟爾雅一種為名物之<lb/>
宗然孫炎郭璞所得既希張揖孫憲所記徒廣大抵儒<lb/>
生家多不識田野之物農圃人又不識詩書之㫖二者<lb/>
無由參合遂使鳥獸草木之學不傳惟本草一家人命<lb/>
所係凡學之者務在識真不比他書只求說也神農本<lb/>
經有三百六十以應周天之數陶𢎞景隐者也得此一<lb/>
家之學故益以三百六十以應周天之數而兩之臣少<lb/>
好讀書無渉世意又好泉石有慕𢎞景心結茅夾漈山<lb/>
<pb n="KR2d0006_WYG_080-5a"/>
中與田夫野老往來與夜鶴曉猿雜處不問飛潛動植<lb/>
皆欲究其情性於是取陶隐居之書復益以三百六十<lb/>
以應周天之數而三之已得鳥獸草木之眞然後傳詩<lb/>
已得詩人之興然後釋爾雅今作昆蟲草木略為之會<lb/>
同庶幾衰晩少備遺忘豈敢論實學也夫物之難明者<lb/>
為其名之難明也名之難明者謂五方之名既已不同<lb/>
而古今之言亦自差别是以此書尤詳其名焉<lb/>
　　草類<lb/>
<pb n="KR2d0006_WYG_080-5b"/>
芝曰菌其類有五色加以紫是為六芝青曰龍芝赤曰<lb/>
丹芝黄曰金芝白曰玉芝黑曰元芝紫曰木芝瑞草也<lb/>
生則有雲氣及禽獸之異<lb/>
蓍如蒿華如菊生上蔡白龜祠旁一叢之幹二三十或<lb/>
四五十髙五六尺禇先生云蓍滿百莖者其下有神龜<lb/>
守之其上有青雲以覆之𫝊曰天下和平王道得蓍莖<lb/>
長丈叢滿百<lb/>
蘭即蕙蕙即薰薰即零陵香楚辭云滋蘭九畹植蕙百<lb/>
<pb n="KR2d0006_WYG_080-6a"/>
畆互言也古方謂之薰草故名醫别録出薰草條近方<lb/>
謂之零陵香故開寳本草出零陵香條神農本經謂之<lb/>
蘭臣昔修本草以二條貫於蘭後明一物也臣謹案蘭<lb/>
舊名煎澤草婦人和油澤頭故以名焉南越志云零陵<lb/>
香一名燕草又名薰草即香草生零陵山谷今湖嶺諸<lb/>
州皆有又别錄云薰草一名蕙草明薰蕙之為蘭也以<lb/>
其質香故可以為膏澤可以塗宫室近世一種草如茅<lb/>
葉而嫩其根謂之土續斷其花馥郁故得蘭名誤為人<lb/>
<pb n="KR2d0006_WYG_080-6b"/>
所賦詠<lb/>
芎藭曰胡藭曰香果關中者曰京藭蜀道者曰川芎其<lb/>
葉曰蘼蕪亦曰蘄茝故爾雅蘄茝蘼蕪亦曰茳蘺以其<lb/>
芬香故多蒔於園庭苖似芹胡荽蛇牀輩故淮南子云<lb/>
亂人者若芎藭之與藁本蛇牀之與蘼蕪也<lb/>
蛇牀曰蛇粟曰蛇米曰虺牀曰思益曰繩毒曰棗棘曰<lb/>
牆蘼曰旴曰馬牀爾雅所謂盱虺牀也花白子如黍粒<lb/>
葉似芎藭而細亦香故有牆蘼之名焉<lb/>
<pb n="KR2d0006_WYG_080-7a"/>
茜亦作蒨可以染緋故曰地血亦曰茹蘆曰茅蒐齊人<lb/>
謂之茜徐人謂之牛蔓詩所謂茹藘在阪爾雅所謂茹<lb/>
藘茅蒐莖葉麄澁而根紅故許愼謂人血所生周禮庶<lb/>
氏掌除蟲毒以嘉草攻之陳藏器以蘘荷與茜為嘉草<lb/>
杜若曰杜蘅曰杜連曰白蓮曰白苓曰若芝曰楚衡根<lb/>
葉似山薑花似荳蔲騷人多取喻焉故楚詞云山中人<lb/>
兮芳杜若九歌云採芳洲兮杜若又離騷云雜杜蘅與<lb/>
芳芷唐貞觀中勑下度支求杜若省郎以謝元暉詩云<lb/>
<pb n="KR2d0006_WYG_080-7b"/>
芳洲採杜若乃責坊州貢之當時以為嗤笑<lb/>
決明曰芵茪曰䔖關西曰薢茩故爾雅云薢茩芵茪共<lb/>
有三種其一則山決明也相似而不可食其二曰馬蹄<lb/>
決明實似馬蹄尤良<lb/>
天名精曰麥句薑曰蝦蟇藍曰豕首曰天門精曰彘顱<lb/>
曰蟾蜍蘭曰覲曰茢薽曰豨首曰天蔓精曰鹿活草曰<lb/>
劉㦎草爾雅云茢薽豕首俗曰豨薟又云火杴又云地<lb/>
菘異苑云宋元嘉中青州劉㦎射中一麞既剖五藏以<lb/>
<pb n="KR2d0006_WYG_080-8a"/>
此草塞之蹶然而起去之則仆如此者三是以知其治<lb/>
折傷故其草得劉㦎之名<lb/>
莵絲曰莵蘆曰莵縷曰唐䝉曰玉女曰赤網曰莵纍曰<lb/>
女羅爾雅曰唐䝉女蘿女蘿莵絲又曰䝉玉女詩曰蔦<lb/>
與女蘿施于松上草經曰蔓延草木之上色黃而細曰<lb/>
赤網色淺而大曰莵纍淮南子注云莵絲生茯苓上故<lb/>
世言下有茯苓上有莵絲又言莵絲初生之根其形似<lb/>
兎掘取割其血和丹服之立變化今皆不然茯苓生山<lb/>
<pb n="KR2d0006_WYG_080-8b"/>
谷莵絲生人間清濁異趣何由同居<lb/>
薊曰虎薊曰刺薊曰山牛蒡爾雅蘻狗毒蘻即薊也又<lb/>
有一種小薊曰猫薊曰青刺薊北方曰千針草以其莖<lb/>
葉多刺故也華如紅藍華而青紫色多生於燕地故曰<lb/>
薊門<lb/>
垣衣曰昔邪曰烏韭曰垣嬴曰天韭曰鼠韭有數種生<lb/>
於屋上曰屋游生於屋隂曰垣衣在石上謂之烏韭在<lb/>
地上謂之地衣在井中謂之井中苔在牆上抽起茸茸<lb/>
<pb n="KR2d0006_WYG_080-9a"/>
然者謂之土馬騣生於水中謂之陟釐水中苔也生海<lb/>
中者可食又有生於石上連緣作暈者謂之石花石花<lb/>
生於海中石上謂之紫䓴即紫菜也松上之衣曰艾納<lb/>
香以和香燒則烟氣直上<lb/>
海藻類紫䓴而麄惡曰落首曰藫曰石衣曰海蘿爾雅<lb/>
云藫石衣郭氏云石髪也又云<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>海薻郭氏云如亂髪<lb/>
其說無别致誤後人引據且藫與<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>藻與薻皆無異義<lb/>
何得為二物海藻形如弊衣石髪形如亂髪自是二物<lb/>
<pb n="KR2d0006_WYG_080-9b"/>
凡此之類易得渾殽又有石帆之於水松亦能相亂故<lb/>
陶𢎞景云石帆如栢療石淋水松如松療溪毒呉都賦<lb/>
所謂石帆水松是也又有海帶似帶昆布似布爾雅云<lb/>
綸似綸組似組東海有之綸即鹿角菜組即海中苔<lb/>
藻生乎水中萍生乎水上萍之名類亦多易相紊也爾<lb/>
雅云苹萍其大者蘋又云苹藾蕭足以惑人蓱者水中<lb/>
浮萍也江東謂之薸是也蘋水菜也葉似車前詩所謂<lb/>
于以采蘋是也苹蔞蒿也即藾蕭詩所謂呦呦鹿鳴食<lb/>
<pb n="KR2d0006_WYG_080-10a"/>
野之苹是也按萍亦曰水花亦曰水白<lb/>
肉蓯蓉曰肉松容舊曰馬精化為蓯蓉人血化為茹藘<lb/>
故蓯蓉生於沙中在西方多馬處然亦有生於大木間<lb/>
及土壍上者<lb/>
地膚曰地葵曰地麥曰益明曰落帚子曰鴨舌即獨掃<lb/>
也亦曰地掃爾雅云荓馬帚即此也今人亦用為箒<lb/>
蒺䔧曰旁通曰屈人曰止行曰犲羽曰升推曰即䔧曰<lb/>
茨故爾雅謂茨蒺䔧詩謂牆有茨也其實有芒刺行軍<lb/>
<pb n="KR2d0006_WYG_080-10b"/>
之家以鐵象之而布地焉又有白蒺䔧者同名而異實<lb/>
防風曰銅芸曰茴草曰百枝曰屛風曰蕳根曰百蜚葉<lb/>
如青蒿嫩苖可茹<lb/>
石龍蒭曰龍須曰草續斷曰龍朱曰龍華曰懸莞曰草<lb/>
毒曰方賔爾雅所謂□䑕莞也生被崖垂下故得龍須<lb/>
之名可以為席<lb/>
絡石曰石鯪曰石蹉曰畧石曰明石曰領石曰懸石如<lb/>
薜荔而小絡石以生<lb/>
<pb n="KR2d0006_WYG_080-11a"/>
千嵗藟曰藟蕪陸璣云一名巨苽連蔓而生幽州人謂<lb/>
之推累此草藤生大者盤礴故有千嵗藟之名唐姜撫<lb/>
言服常春藤使白髪還鬒明皇使取以賜中朝老臣又<lb/>
言終南山有旱藕食之延年狀類葛粉帝作湯餅以賜<lb/>
大臣右驍騎將軍甘守誠能名藥石曰常春藤者千嵗<lb/>
藟也旱藕者牡䝉也<lb/>
黄連曰王連曰支連<lb/>
沙參葉如枸杞根如葵曰苦心曰志取曰虎須曰白參<lb/>
<pb n="KR2d0006_WYG_080-11b"/>
曰識羙曰文希亦曰知母而得五參之名<lb/>
丹參葉如薄荷花如蘇曰㕁蟬草曰赤參曰木羊乳曰<lb/>
山苓<hi>本草作參</hi>曰奔馬俗謂之逐馬言驅風之駃也<lb/>
赤箭曰離母曰鬼督郵曰合離曰獨搖曰定風有風不<lb/>
動無風自搖<lb/>
蘠蘼曰滿冬曰地門冬曰筵門冬在東嶽名淫羊霍<hi>抱朴</hi>
<hi>子作淫羊食</hi>在中嶽名天門冬在西嶽名管松在北嶽名無<lb/>
不愈在南嶽名百部在京陸山阜名顛棘今曰天門冬<lb/>
<pb n="KR2d0006_WYG_080-12a"/>
爾雅蘠蘼虋冬葉如絲縷<lb/>
禹葭曰禹餘糧曰烏韭曰㸑火冬曰忍冬曰忍陵曰不<lb/>
死藥曰僕壘曰隨脂秦名羊韭齊名愛韭楚名馬韭越<lb/>
名羊蓍今曰麥門冬其葉如韭所以多得韭名<lb/>
山薊曰术爾雅术山薊蒼术也枹薊曰楊爾雅楊枹薊<lb/>
有兩種赤术白术也生平地曰薊生山中曰术曰山連<lb/>
亦曰山精亦曰天蘇亦曰山芥亦曰乞力伽<hi>曰華子作吃力伽</hi>
萎㽔曰熒曰地節曰玉竹曰馬薰曰黃芝曰玉女萎<lb/>
<pb n="KR2d0006_WYG_080-12b"/>
黃精曰重樓曰兎竹曰雞格曰救窮曰鹿竹曰龍衘曰<lb/>
萎蕤曰狗格<hi>本草作茍格</hi>曰埀珠曰馬箭曰白及陶𢎞景謂<lb/>
似鈎吻非也似蘘荷<lb/>
苄曰芑地黃也<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰屋菼曰起實交州曰<graphic n="KR1520" url="https://raw.githubusercontent.com/kanripo/KR-Gaiji/master/images/KR1520.png" mimeType="image/png"/>珠薏苡也<lb/>
芣苢曰當道曰蝦蟇衣曰牛遺曰勝舄曰馬舄車前也<lb/>
昌陽曰堯韭菖蒲也<lb/>
蕀蒬曰葽繞曰細草葉曰小草逺志也<lb/>
<pb n="KR2d0006_WYG_080-13a"/>
蕍曰蕮曰藚曰芒芋曰鵠㵼曰及㵼澤㵼也詩云言采<lb/>
其藚爾雅云蕍蕮<lb/>
薯蕷曰山蕷曰修脆曰藷蕷曰兒草秦楚名玉延鄭越<lb/>
名土藷齊名山芋<lb/>
菊花曰日精曰節華曰女節曰女華曰女莖曰更生曰<lb/>
周盈曰傅延年曰隂成曰治蘠其白花者潁川曰回峯<lb/>
汝南曰茶苦蒿河内曰地薇蒿上黨曰羊歡草<lb/>
甘草曰蕗草曰蜜甘曰羙草或曰大苦即此也凡草屬<lb/>
<pb n="KR2d0006_WYG_080-13b"/>
惟甘草為國老大黄為將軍不言君臣佐使也<lb/>
茺蔚曰益母曰益明曰大札曰貞蔚曰萑曰負檐曰夏<lb/>
枯曰鬱臭草曰苦低草曰蓷葉似荏方莖白華詩所謂<lb/>
中谷有蓷也<lb/>
人參曰人衘曰鬼蓋曰神草曰人㣲曰土精曰血參如<lb/>
人形者則神故多得人名朝鮮之人贊云三椏五葉背<lb/>
陽向隂欲來求我椵樹相尋<lb/>
石斛曰林蘭曰禁生曰杜蘭曰石蓫生于隂崖莖如釵<lb/>
<pb n="KR2d0006_WYG_080-14a"/>
股其生于櫟者木斛石斛之莖如金釵故謂之金釵牛<lb/>
膝之節如牛膝故謂之牛膝<lb/>
卷栢曰萬嵗曰豹足曰求股曰交時葉如栢狀如雞足<lb/>
生於隂崖<lb/>
細辛曰小辛曰細草而世以杜蘅亂其眞<lb/>
獨活曰羗青曰䕶羗使者曰胡王使者曰獨搖草得風<lb/>
不搖無風自動雖與羗活異條而亦曰羗活<lb/>
升麻曰周麻曰落新婦<lb/>
<pb n="KR2d0006_WYG_080-14b"/>
茈胡曰地薰曰山菜曰茹草葉曰芸蒿辛香可食生於<lb/>
銀夏者芬馨之氣射於雲間多白鶴青鶴翺翔其上<lb/>
防葵曰梨盖曰旁慈曰爵離曰農果曰利茹曰方盖而<lb/>
狼毒能亂其眞<lb/>
菴䕡狀如蒿艾駏驉食之仙<lb/>
白蒿即茵陳蒿白兎食之仙<lb/>
菥蓂曰薎析曰大蕺曰馬辛爾雅曰姚莖涂薺又曰菥<lb/>
蓂大薺以似薺而大也<lb/>
<pb n="KR2d0006_WYG_080-15a"/>
龍膽曰陵游莖如小竹根似牛膝<lb/>
王不留行曰禁宫花曰翦金花葉似槐實作房<lb/>
茵陳蒿南人所用者似香薷北人所用者似青蒿即白<lb/>
蒿也南北所用俱有山茵蔯之名同名異實又有石香<lb/>
葇亦名山茵蔯而香薷亦名茵陳四種足相紊也<lb/>
漏蘆曰野蘭而飛廉曰漏蘆亦能相紊<lb/>
飛廉曰漏蘆曰天薺曰伏豬曰飛輕曰伏兎曰飛雉曰<lb/>
木禾似苦芙而葉下附莖有皮起似箭羽刻缺<lb/>
<pb n="KR2d0006_WYG_080-15b"/>
牆薇曰營實曰牆牀<hi>本草作牆麻</hi>曰牛棘曰牛勒曰薔蘼曰<lb/>
山棘<lb/>
薇衘曰承膏曰承肌曰無心曰無顚曰鹿衘曰呉風草<lb/>
葉似茺蔚叢生有毛<lb/>
五味子曰菋曰荎藸故爾雅云菋荎藸引蔓實如珠而<lb/>
赤<lb/>
旋花曰鼔子花曰筯根花曰金沸曰羙草曰肫腸草蔓<lb/>
生花不作瓣故謂之旋也此草一名金沸而旋覆花亦<lb/>
<pb n="KR2d0006_WYG_080-16a"/>
名金沸旋花正謂之葍旋旋覆正謂之旋復易相紊也<lb/>
然方家所用者葍旋用根旋復用花<lb/>
白莵藿曰白葛蔓生葉圓如蓴<lb/>
鬼督郵曰獨搖草莖如箭簳葉如繖盖花生葉心根横<lb/>
而不生須徐長卿赤箭俱有鬼督郵之名而實異<lb/>
藍有三種蓼藍如蓼染綠大藍如芥染碧槐藍如槐染<lb/>
青三藍皆可作澱色成勝母故曰青出於藍而青於藍<lb/>
景天曰戒火曰火母曰救火曰據火曰愼火今人皆謂<lb/>
<pb n="KR2d0006_WYG_080-16b"/>
之愼火草植弱而葉嫩種之階庭能辟火<lb/>
續斷曰龍豆曰屬折曰接骨曰南草曰槐曰大薊曰馬<lb/>
薊蜀本圖經云莖方葉似苧花似益母根如大薊此北<lb/>
續斷也范汪云即馬薊也與小薊相似葉如蒡翁菜兩<lb/>
邊有刺花紫會稽者正爾此南續斷也<lb/>
雲實曰員實曰雲英曰天豆曰馬豆曰臭草曰羊石子<lb/>
葉如苜蓿花黃白莢如大豆實若大麻能殺精物燒之<lb/>
致鬼<lb/>
<pb n="KR2d0006_WYG_080-17a"/>
黃耆有白水耆赤水耆木耆三種其莖葉曰戴糝曰戴<lb/>
椹曰芰草曰蜀脂曰百本曰王孫<lb/>
徐長卿曰别仙蹤曰鬼督郵苖如小麥子似蘿摩<lb/>
薜曰山蘄曰白蘄曰乾歸曰文無爾雅謂薜山蘄又謂<lb/>
薜白蘄即當歸也葉似芎藭有兩種大葉者謂之馬尾<lb/>
當歸細葉者謂之蠶頭當歸此方家之别也<lb/>
鋋曰何離曰觧倉曰犁食曰餘容曰白术即芍藥也以<lb/>
有何離之名所以贈别用焉古今言木芍藥是牡丹崔<lb/>
<pb n="KR2d0006_WYG_080-17b"/>
豹古今注云芍藥有二種有草芍藥有木芍藥木者花<lb/>
大而色深俗呼為牡丹非也安期生服鍊法云芍藥有<lb/>
二種有金芍藥有木芍藥金者色白多脂木者色紫多<lb/>
脉此則騐其根也然牡丹亦有木芍藥之名其花可愛<lb/>
如芍藥宿枝如木故得木芍藥之名芍藥著於三代之<lb/>
際風雅之所流詠也牡丹初無名故依芍藥以為名亦<lb/>
如木芙蓉之依芙蓉以為名也牡丹晩出唐始有聞貴<lb/>
游趨競遂使芍藥為落譜衰宗<lb/>
<pb n="KR2d0006_WYG_080-18a"/>
藁本曰鬼卿曰地新曰微莖<lb/>
葛曰雞齊根曰鹿藿曰黃斤而蔨亦謂之鹿藿<lb/>
知母曰蚳母曰連母曰野蓼曰地參曰水參曰水浚曰<lb/>
貨母曰蝭母曰女雷曰女理曰兒草曰鹿列曰韭逢曰<lb/>
兒踵草曰東根曰水須曰莐藩曰<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>曰昌支爾雅曰<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>
莐藩<lb/>
貝母曰空草曰藥實曰苦花曰苦菜曰啇草曰勤母曰<lb/>
<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>爾雅曰<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>貝母詩云言采其蝱<lb/>
<pb n="KR2d0006_WYG_080-18b"/>
栝樓曰地樓曰果臝曰天𤓰曰澤姑曰白藥其實曰黃<lb/>
𤓰詩云果臝之實爾雅云果臝之實栝樓<lb/>
元參曰重臺曰元臺曰鹿腸曰正馬曰咸曰端曰逐馬<lb/>
曰馥草<lb/>
苦參曰水槐曰苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰地槐曰莵槐曰驕槐曰白莖曰<lb/>
虎麻曰岑莖曰禄白曰陵郎<lb/>
石龍芮曰魯果能曰地椹曰石能曰彭根曰天豆沈括<lb/>
云有兩種水中生者葉光而末圓陸生者葉毛而末鋭<lb/>
<pb n="KR2d0006_WYG_080-19a"/>
石韋曰石䩾曰石皮生於石崖其生瓦上者曰瓦韋皆<lb/>
感隂濕而生每莖抽一葉背有毛而斑㸃其狀如皮故<lb/>
得韋名<lb/>
狗脊曰百枝曰强膂曰扶蓋曰扶筋葉類蕨根類菝葜<lb/>
萆薢萆薢曰赤節菝葜曰金剛根謂其根堅曰王𤓰草<lb/>
謂其苖葉與王𤓰相近<lb/>
通草曰附支曰丁翁曰王翁萬年方書亦謂之木通爾<lb/>
雅曰離南活莌以活莌亦謂之離南今人謂之通草其<lb/>
<pb n="KR2d0006_WYG_080-19b"/>
瓤白可愛婦人取以為首飾其實曰燕<graphic n="KR2467" url="https://raw.githubusercontent.com/kanripo/KR-Gaiji/master/images/KR2467.png" mimeType="image/png"/>子曰烏<graphic n="KR2467" url="https://raw.githubusercontent.com/kanripo/KR-Gaiji/master/images/KR2467.png" mimeType="image/png"/>曰<lb/>
桴棪子曰拏子<lb/>
瞿麥曰巨句麥曰大菊曰大蘭曰茈萎曰杜母草曰燕<lb/>
麥曰蘥麥曰雀麥曰石竹故爾雅云大菊蘧麥其葉細<lb/>
嫩花如錢可愛唐人多像此為衣服之飾所謂石竹繡<lb/>
羅衣<lb/>
敗醬曰鹿腸曰鹿首曰馬草曰澤敗曰鹿醬葉似狶薟<lb/>
根似柴胡作敗醬氣故以得名<lb/>
<pb n="KR2d0006_WYG_080-20a"/>
澤芬曰白芷曰白茝曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰莞曰苻蘺楚人謂之葯其<lb/>
葉謂之蒚麻與蘭同徳俱生下濕故蘭茝之香為騷人<lb/>
所諷詠<lb/>
杜蘅曰杜曰土鹵能香人衣體南人以亂細辛其葉似<lb/>
馬蹄故亦名馬蹄香爾雅云杜土鹵<lb/>
白薇曰白幕曰薇草曰春草曰骨羙<lb/>
葈耳曰苓耳曰羊負來曰唱起草曰白胡荽江東曰常<lb/>
葈幽州曰爵耳爾雅菤耳苓耳舊說即蒼耳也其實似<lb/>
<pb n="KR2d0006_WYG_080-20b"/>
鼠耳而有澁刺易黏人衣中原本無此草因羊自蜀來<lb/>
其實帶毛而至故有羊負來之名然詩云采采卷耳以<lb/>
其可茹也即今卷菜葉如連錢者是也若蒼耳但堪入<lb/>
藥不可食<lb/>
茅之根曰蘭根曰姑根曰地筋曰兼杜茅之類甚多惟<lb/>
白茅擅名其苖初出地者曰茅鍼爾雅云蒤委葉詩云<lb/>
以薅荼蓼皆謂茅鍼也茅之花曰茅秀爾雅蔈荂荼是<lb/>
也茅之葉如菅故亦名地菅詩云白茅菅兮又云露彼<lb/>
<pb n="KR2d0006_WYG_080-21a"/>
菅茅<lb/>
强瞿曰重邁曰中庭曰重箱曰摩羅曰中逢花即百合<lb/>
也俗呼强瞿根如葫蒜根羙食花羙觀舊云蚯蚓化成<lb/>
有二種白花者良其紅花者一名山丹一名連珠俗呼<lb/>
川强瞿莖上抽花葉間結子<lb/>
酸漿曰寒漿曰醋漿江東曰苦葴俗謂之三葉酸漿沈<lb/>
括云即苦耽也其實如撮口袋中有珠子熟則紅關中<lb/>
謂之洛神珠亦曰王母珠亦曰皮弁草以其實又似弁<lb/>
<pb n="KR2d0006_WYG_080-21b"/>
也又有一種小者名苦蘵<lb/>
牡䝉曰衆戎曰童腸曰馬行即紫參也唐明皇令方士<lb/>
姜撫採終南山之旱藕作湯餠賜大臣者即此草根也<lb/>
淫羊霍曰剛前曰黃連祖曰千兩金曰乾雞筯曰放杖<lb/>
草曰棄杖草關中曰三枝五葉草舊云西川北部有淫<lb/>
羊食此草一日百交今通謂之仙靈脾<lb/>
蠡實曰荔實曰劇草曰三堅曰豕首曰馬薤即馬藺子<lb/>
也北人呼為馬棟子江東呼為旱蒲多植於階庭說文<lb/>
<pb n="KR2d0006_WYG_080-22a"/>
云荔似蒲而小根可作刷月令云荔挺生<lb/>
欵冬曰槖吾曰顆東曰虎須曰莵奚曰氐冬藥家用花<lb/>
如枇杷舊云花冬月在氷下生緣此花傍莖近根生故<lb/>
在氷下爾雅以顆東為顆凍注又以欵冬作欵凍<lb/>
牡丹曰鹿韭曰䑕姑宿枝其花甚麗而種類亦多諸花<lb/>
皆用其名惟牡丹獨言花故謂之花王文人為之作譜<lb/>
記此不復區别然今人貴牡丹而賤芍藥獨不言牡丹<lb/>
本無名依芍藥得名故其初曰木芍藥古亦無聞至唐<lb/>
<pb n="KR2d0006_WYG_080-22b"/>
始著<lb/>
澤蘭曰虎蘭曰龍棗曰虎蒲曰水香曰都梁香如蘭而<lb/>
莖方葉不潤生於水中故曰水香荆州記都梁縣有山<lb/>
山下有水清淺其中生蘭草因以為名<lb/>
馬蘭生澤傍如澤蘭氣臭楚辭所喻惡草即此也<lb/>
王孫曰黃孫曰黃昬曰海孫曰蔓延又楚曰王孫齊曰<lb/>
長孫方家謂之牡䝉<lb/>
百部曰婆婦草能去諸蟲可以殺蠅蠓其葉似薯蕷根<lb/>
<pb n="KR2d0006_WYG_080-23a"/>
似天門冬故天門冬亦有百部之名二物足以相紊<lb/>
王𤓰曰土𤓰曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姑曰鉤<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>曰菲芴均房間曰老鴉𤓰<lb/>
又曰莵𤓰其根可生食類𤓰故得𤓰名月令王𤓰生即<lb/>
此也而鄭元以為菝葜誤矣爾雅言鉤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姑郭云鉤<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>
一名王𤓰是矣又言菲芴又言蔩莵𤓰皆謂此也<lb/>
薺苨之根能亂人參而解藥毒以其與毒藥共處而毒<lb/>
皆自然歇<lb/>
爾雅曰氷臺莵葵曰天葵又曰莃莵葵雷公炮炙所用<lb/>
<pb n="KR2d0006_WYG_080-23b"/>
紫背天葵是矣葉如錢而厚嫩背㣲紫生於崖石凡丹<lb/>
石之類得此而後能神所以雷公一書汲汲於天葵恨<lb/>
世人不識之臣近得之於天台僧<lb/>
鱧腸曰蓮子草曰旱蓮子曰金陵草生園圃葉似柳莖<lb/>
似馬齒莧其蓮翹亦曰旱蓮植於庭院其花可愛非鱧<lb/>
腸也<lb/>
蒟醤曰浮留劉淵林蜀都賦注云蒟醤緣木而生其子<lb/>
如桑椹熟時正青以蜜藏而食之辛香生巴蜀嶺南司<lb/>
<pb n="KR2d0006_WYG_080-24a"/>
馬相如使蜀而求之也其狀似蓽撥故有土蓽撥之號<lb/>
今嶺南人但取其葉及藤合檳榔食之謂之蓼而不用<lb/>
其實<lb/>
蘿摩曰芃蘭曰苦丸幽州人曰雀瓢東人曰白環藤可<lb/>
作菜茹能補精益氣故諺云去家千里莫食蘿摩狗杞<lb/>
剪草之根曰白藥<lb/>
蘹香即茴香<lb/>
鬰金即薑黃周禮鬰人和鬰鬯注云煮鬰金以和鬯酒<lb/>
<pb n="KR2d0006_WYG_080-24b"/>
又云鬰為草若蘭今之鬰金作燖潘臭其若蘭之香乃<lb/>
鬰金香生大秦國花如紅藍花四五月採之即香陳藏<lb/>
器謂說文云鬰芳草也十葉為貫捋以煮之用為鬯為<lb/>
百草之英合而釀酒以降神也然大秦國去長安四萬<lb/>
里至漢始通不應三代時得此草也或云鬰金與薑黃<lb/>
自别亦芬馨恨未識耳<lb/>
紅藍亦曰黃藍<lb/>
蓽澄茄亦曰毘陵茄子<lb/>
<pb n="KR2d0006_WYG_080-25a"/>
蓬莪茂似薑黃而不黃<lb/>
廉薑似山薑而根大一名葰<lb/>
胡黃連似黄連而心黑一名割孤露澤<lb/>
大黃曰黃良<lb/>
常山曰互草<lb/>
桔梗曰利如曰房圖曰白藥曰梗草曰薺苨以其能亂<lb/>
薺苨故亦有其名葉曰隐忍<lb/>
甘遂曰甘藁曰陵藁曰陵澤曰重澤曰主田曰葶藶曰<lb/>
<pb n="KR2d0006_WYG_080-25b"/>
丁藶曰蕇蒿曰狗薺曰大室曰大適爾雅蕇亭歴<lb/>
大㦸曰卭鉅曰女术曰蕎曰髦爾雅髦顛棘其苖曰澤<lb/>
漆曰漆莖<lb/>
旋覆花曰金沸草曰戴椹曰盛椹曰盗庚爾雅蕧盗庚<lb/>
似菊俗呼金錢花<lb/>
鉤吻曰除辛曰毒根折之青煙出者名固活即野葛也<lb/>
藜蘆曰葱苒曰葱菼曰山葱曰葱葵曰豐蘆曰蕙葵<lb/>
赭魁俗呼禹餘糧葉如薯蕷根如何首烏儉嵗人採之<lb/>
<pb n="KR2d0006_WYG_080-26a"/>
以療飢陳藏器謂禹會諸侯棄糧於地化為此草<lb/>
芨爾雅云菫草即烏頭也其類即别而說者紛紜初種<lb/>
之毋曰烏頭如芋魁是也其形似烏鳥之首故以為名<lb/>
兩岐如鳥開口者曰烏喙亦取其似也烏頭傍生者為<lb/>
附子附子傍生者為側子烏頭不生附子者為天雄極<lb/>
長大故草經云長三寸以上也蜀人種之最忌生此草<lb/>
經云春採為烏頭冬採為附子廣雅又云一嵗為側子<lb/>
二嵗為烏喙三嵗為附子四嵗為烏頭五嵗為天雄今<lb/>
<pb n="KR2d0006_WYG_080-26b"/>
皆不然但一嵗下種而有此五物皆以冬至前布種至<lb/>
八月採出於蜀中而綿州彰明縣猶多附子為百藥之<lb/>
長一名奚毒世以烏頭天雄附子為三建者以此三物<lb/>
舊皆出建平故也又宜都佷仙者謂之西建殊佳錢塘<lb/>
間者謂之東建不及故曰西氷猶勝東白烏頭曰奚毒<lb/>
曰即子曰茛曰菫曰千秋曰毒公曰果負曰耿子取其<lb/>
汁日煎為膏曰射罔射生者以𫝊矢慘毒<lb/>
羊躑躅曰玉支<lb/>
<pb n="KR2d0006_WYG_080-27a"/>
茵芋曰莞草曰卑共<lb/>
射干曰烏扇曰烏蒲曰烏翣曰烏吹曰草薑曰鳯翼射<lb/>
亦作夜射干有三物佛書云射干貂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乃是惡獸似青<lb/>
黃狗食人荀子云西方有木名射干莖長四寸生於髙<lb/>
山之上而臨百仞之淵其花白莖長似射人執竿故阮<lb/>
公詩云射干臨層城此則草類狀如鹿葱葉稍大邪張<lb/>
作扇如翅狀故有烏扇烏翣鳯翼之名<lb/>
貫衆曰貫節曰貫渠曰百頭曰虎卷曰扁苻曰伯萍曰<lb/>
<pb n="KR2d0006_WYG_080-27b"/>
藥藻曰濼曰草鴟頭爾雅云濼貫衆<lb/>
半夏曰守田曰地文曰水玉曰示姑<lb/>
莨菪曰横塘曰行塘其實作小甖子謂之天仙子<lb/>
常山曰互草<lb/>
青葙曰草蒿曰萋蒿曰草藁花似後庭花實如莨菪子<lb/>
俗呼牛尾蒿其主療與决明子同故亦有草决明之名<lb/>
牙子曰狼牙曰狼子曰犬牙今皆謂之狼牙子以其根<lb/>
之萌若獸牙也葉似蛇苺而大<lb/>
<pb n="KR2d0006_WYG_080-28a"/>
白斂曰莵核曰白草曰白根曰崑崙藤生葉如小桑根<lb/>
如雞卵<lb/>
白芨曰甘根曰連及葉如初生栟櫚根如菱米<lb/>
蛇全曰蛇衘曰威蛇曰小龍牙<lb/>
草蒿曰方潰曰菣江東曰犱蒿即青蒿也爾雅云蒿菣<lb/>
雚菌曰雚蘆生於蘆葦中云鸛矢所化故曰鸛菌<lb/>
連翹曰異翹曰蘭華曰折根曰軹曰三廉曰連苕曰連<lb/>
草爾雅云連異翹即旱蓮也葉似當歸華似菡蓞<lb/>
<pb n="KR2d0006_WYG_080-28b"/>
白頭翁曰野丈人曰胡王使者曰奈何草狀似白薇葉<lb/>
生莖端上有白毛近根處有白茸正似垂白之翁<lb/>
䕡茹曰屈据曰離婁葉似大㦸根如蘿葍黄色初斷時<lb/>
汁出凝黑如漆故云漆頭<lb/>
羊桃詩曰萇楚爾雅曰銚弋亦曰鬼桃曰羊腸曰御弋<lb/>
葉花似桃子如棗核劎南人名細子根<lb/>
羊蹄曰東方宿曰連蟲陸曰牛蘈曰菲詩曰言采其蓫<lb/>
爾雅曰菲蒠菜又曰藬牛蘈今人呼為秃菜蓫禿音訛<lb/>
<pb n="KR2d0006_WYG_080-29a"/>
耳<lb/>
鹿藿爾雅曰蔨鹿藿其實莥田野呼為鹿豆<lb/>
藎草曰菉蓐曰王蒭曰鴟脚莎爾雅曰菉王蒭又曰竹<lb/>
萹蓄詩云綠竹猗猗即此是也今人謂之萹竹葉似竹<lb/>
而細薄荆襄人煑以染黃極鮮麗故草經云可染黃作<lb/>
金色<lb/>
夏枯草曰夕句曰乃東曰燕面<lb/>
蚤休曰蚩休曰螫休曰重樓金線曰重臺曰草甘遂今<lb/>
<pb n="KR2d0006_WYG_080-29b"/>
人謂之紫河車服食家所用而莖葉亦可愛多植庭院<lb/>
間<lb/>
虎杖曰枯杖曰苦杖曰大蟲杖曰酸杖曰斑杖曰蒤故<lb/>
爾雅曰蒤虎杖莖葉斑赤似馬蓼而無毛<lb/>
䑕尾草曰葝曰陵翹曰烏草曰水青可以染皂爾雅葝<lb/>
䑕尾<lb/>
苧野生者曰薜爾雅云薜山麻<lb/>
菰曰蓬今人謂之茭爾雅曰齧彫蓬薦黍蓬彫蓬者米<lb/>
<pb n="KR2d0006_WYG_080-30a"/>
茭也其米謂之彫胡可作飯故曰齧黍蓬者野茭也不<lb/>
能結實惟堪薦藉故曰薦<lb/>
葑菰根也亦名須故爾雅曰須葑蓯又名蓯焉<lb/>
劉寄奴曰金寄奴即烏藤菜故江東人云烏藤菜劉寄<lb/>
奴因宋武帝而得名帝㣲時伐荻薪洲遇大蛇射之明<lb/>
日往見羣兒擣藥問之乃曰我王為劉寄奴所射今擣<lb/>
此藥傅之帝呵之羣兒忽不見遂收其藥還以傅金瘡<lb/>
無不愈者帝姓劉小名寄奴江南人姓劉者或呼為金<lb/>
<pb n="KR2d0006_WYG_080-30b"/>
是以又有金寄奴之名<lb/>
牽牛子曰草金鈴曰盆甑草陶𢎞景云以療水腫有功<lb/>
田野人牽牛以易之故得名<lb/>
猪膏苺曰虎膏曰狗膏亦曰狶薟能亂天名精<lb/>
葎曰來苺草曰葛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蔓葉似萆麻子似大麻<lb/>
獨行根曰雲南根曰兠零根山南人謂之土青木香其<lb/>
實曰馬兠零<lb/>
狼毒曰續壽藥家以此與麻黄橘皮呉茱萸半夏枳實<lb/>
<pb n="KR2d0006_WYG_080-31a"/>
為六陳<lb/>
鬼臼曰雀犀曰馬目毒公曰九臼曰天臼曰觧毒葉如<lb/>
荷葉形似鳥掌年長一莖莖枯則根為一臼服食家用<lb/>
之以九臼相連者為佳亦名八角盤以其葉然也<lb/>
蘆爾雅曰葭蘆又曰蒹葭又曰菼薍蘆之大者曰葭小<lb/>
者曰荻蒹即荻也可為簾箔故曰蒹其小而實者曰葦<lb/>
菼即葦也其萌曰虇虇蘆筍也其榮曰芀芀蘆花也故<lb/>
曰葦醜芀亦謂之葭故曰葭華<lb/>
<pb n="KR2d0006_WYG_080-31b"/>
萹蓄即篇竹也衛風云綠竹猗猗綠藎草竹萹蓄<lb/>
酢漿草曰醋母草曰鳩酸草曰小酸茅南人曰孫施去<lb/>
銅鍮垢<lb/>
啇陸曰蓫薚曰䓪根曰夜呼曰馬尾曰莧陸曰章陸曰<lb/>
章柳根曰䔰曰葍詩云言采其葍爾雅云葍䔰又云蓫<lb/>
薚馬尾皆此也或言爾雅拜商藋亦為此耳根如人形<lb/>
者有神道家以為脯謂之鹿脯有赤白二種白者服食<lb/>
所須赤者爾雅謂之藑茅<lb/>
<pb n="KR2d0006_WYG_080-32a"/>
灰藋曰金𤨏天葉心有粉如鹽而不鹹灰藋與藜亦是<lb/>
同類但藜大可為杖也<lb/>
瓦松曰昨葉何草<lb/>
骨碎補曰石菴䕡曰骨碎布曰石毛薑江南曰胡孫薑<lb/>
根著木石上有毛葉如菴䕡俗呼猴薑唐明皇以其主<lb/>
折傷補骨碎有竒功故賜名<lb/>
雀麥曰蘥曰燕麥曰牡姓草似麥而小故得其名<lb/>
天南星曰鬼蒟蒻而有毒<lb/>
<pb n="KR2d0006_WYG_080-32b"/>
蒟其實曰蒟蒻生於葉下與天南星班杖相似其根生<lb/>
時可為糊黏熟之可食<lb/>
續隨子曰拒冬曰千金子曰聯歩曰千兩金曰菩薩豆<lb/>
人家多種於園亭其花似大㦸秋種冬長春秀夏實<lb/>
榖精草生於榖田中亦曰戴星草欲人早耕也<lb/>
列當曰栗當曰草蓯蓉生巖石上根如藕能亂蓯蓉<lb/>
威靈仙曰能消惡聞水聲能治痿弱唐貞元中周君巢<lb/>
為之作𫝊<lb/>
<pb n="KR2d0006_WYG_080-33a"/>
何首烏曰野苖曰交藤曰夜合曰地精曰陳知白曰桃<lb/>
柳藤有赤白二種赤者雄白者雌雌雄異本而能相交<lb/>
何首烏者順州南河人初名田兒生而閹弱年五十八<lb/>
無妻子臥田野中見田中之藤兩本異生而能相交久<lb/>
乃解解而復合如此數四田兒異之斸根而服七日而<lb/>
思人道十年而生數男頭白變黑遂以名此草其人年<lb/>
百三十子庭服之年百六十唐元和間事也<lb/>
預知子曰仙沼子曰聖知子曰聖先子曰盍合子實如<lb/>
<pb n="KR2d0006_WYG_080-33b"/>
皂莢子傳云取二枚綴衣領上遇蟲毒初則聞其有聲<lb/>
故有預知之名蜀人貴重之<lb/>
仙茅曰獨茅根曰茅𤓰子曰婆羅門參傳云十斤石乳<lb/>
不及一斤仙茅<lb/>
萱草曰合歡草曰無憂草言能令人樂而忘憂花曰宜<lb/>
男婦人喜佩之風土記云孕婦佩其花則生男<lb/>
金星草生於隂崖或瓦木上葉背有金星相對爐火家<lb/>
所用也<lb/>
<pb n="KR2d0006_WYG_080-34a"/>
薇生水傍葉如萍爾雅云薇垂水三秦記夷齊食之三<lb/>
年顔色不變武王戒之乃食而死然詩云采薇者金櫻<lb/>
芽也<lb/>
無風獨搖草頭如彈子尾若鳥尾兩片開合見人自動<lb/>
石蘂生太山石上如花蘂王隱晉書云庾衮入林慮山<lb/>
餌石蘂得長年<lb/>
孝文韭人多食之能行後魏孝文帝好食此故得名<lb/>
陳家白曰吉利菜葉如錢根如防已又有婆羅門白甘<lb/>
<pb n="KR2d0006_WYG_080-34b"/>
家白三白相似<lb/>
孟娘菜曰孟母菜曰厄菜葉似升麻方莖<lb/>
越王餘筭生南海水中如竹筭子長尺許異苑云越王<lb/>
行海作籌有餘棄於水中而生<lb/>
風延母細葉蔓生纓繞草木南都賦云風衍蔓延於衡<lb/>
臯是也<lb/>
㹿菜字林云味辛南人食之去冷氣<lb/>
優殿南方草木狀曰合浦人種之用醬汁而食芳香<lb/>
<pb n="KR2d0006_WYG_080-35a"/>
宜男草廣州記云小男女佩之臂上辟惡止驚生廣南<lb/>
朝至暮落花生糞穢處頭如筆紫色朝生暮謝小兒呼<lb/>
為狗溺臺又名鬼筆菌類也非槿<lb/>
蕕草曰軒于爾雅云莤蔓于臭草也生水中江東人呼<lb/>
為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>證俗云蕕水草也<lb/>
䕲蒿先於百草而生爾雅云莪蘿注云䕲蒿也小雅云<lb/>
菁菁者莪陸璣云莪蒿也一名蘿蒿<lb/>
麗春草河南曰龍芉草河北曰□蘭艾生上黨者曰定<lb/>
<pb n="KR2d0006_WYG_080-35b"/>
參草亦曰仙女蒿此草主黃疸之疾唐天寳中始有聞<lb/>
焉<lb/>
　　蔬類<lb/>
白𤓰曰水芝曰地芝即白冬𤓰也<lb/>
葵之類多爾雅曰菺戎葵即蜀葵一名菺又曰荍蚍衃<lb/>
注云荆葵也一名荍一名蚍衃又曰蔠葵蘩露注云落<lb/>
葵也一名承露一名藤葵一名胡烟脂蔓生繞籬落葉<lb/>
圓而厚子如豆生青熟黑挼之則色紫女人以漬粉傅<lb/>
<pb n="KR2d0006_WYG_080-36a"/>
顔為假色又有龍葵一名苦葵葉圓似排風而無毛<lb/>
羅勒俗呼西王母菜北人呼為蘭香為石勒諱也<lb/>
胡荽曰胡葈并州人呼為香荽<lb/>
苦菜曰荼曰選曰游冬爾雅云荼苦菜詩谷風云誰謂<lb/>
荼苦其甘如薺月令云苦菜秀<lb/>
萊服一名雹葖一名温菘一名紫花菘呉名楚菘嶺南<lb/>
名秦菘河朔名蘆菔爾雅曰葖蘆菔俗呼蘿蔔鎮州者<lb/>
一根可重十六斤<lb/>
<pb n="KR2d0006_WYG_080-36b"/>
薤與韭同類雖辛而不葷五藏所以學道之人服之有<lb/>
赤白二種白者補而羙赤者主金創不結子一名鴻薈<lb/>
爾雅云䪥鴻薈<lb/>
韭之性温故謂之草鍾乳易稽覽圖云政道得則隂物<lb/>
變為陽鄭元注謂若葱變為韭是也可知葱冷而韭温<lb/>
然葷臭非養性所宜多食亦昏神<lb/>
蘇爾雅曰蘇桂荏此紫蘇也葉實俱良<lb/>
水蘇曰雞蘇曰勞祖曰芥蒩曰芥苴曰臭蘇曰青白蘇<lb/>
<pb n="KR2d0006_WYG_080-37a"/>
今人皆呼雞蘇亦呼水蘇不可食<lb/>
荏曰䔡似蘇而髙大葉不可食惟子可壓油及雜米作<lb/>
蘪甚肥羙<lb/>
蕨一名<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>莽牙也四皓食之而壽夷齊食之而夭搜神<lb/>
記曰郗鑒鎭丹徒二月出獵有甲士折一枝食之覺心<lb/>
中淡淡成病後吐一小蛇垂之屋前漸乾成蕨明此物<lb/>
不可生食爾雅云蕨<graphic n="KR2240" url="https://raw.githubusercontent.com/kanripo/KR-Gaiji/master/images/KR2240.png" mimeType="image/png"/>又有一種大蕨亦可食謂之藄<lb/>
蕨爾雅云藄月爾<lb/>
<pb n="KR2d0006_WYG_080-37b"/>
芸臺亦作雲臺爾雅云臺夫須<lb/>
蘩蔞曰蔜爾雅云蔜<graphic n="KR2756" url="https://raw.githubusercontent.com/kanripo/KR-Gaiji/master/images/KR2756.png" mimeType="image/png"/>
                    <graphic n="KR1562" url="https://raw.githubusercontent.com/kanripo/KR-Gaiji/master/images/KR1562.png" mimeType="image/png"/>生於園圃蔓細弱田野人食<lb/>
之可作牙藥<lb/>
雞腸似蓼而小不辛本草以合於蘩蔞共條故蘇恭誤<lb/>
謂即蘩蔞也<lb/>
菫曰齧曰苦菫爾雅云齧苦菫今人亦謂之菫菜野出<lb/>
味雖苦而甘黃花者殺人唐武后寘諸食中以毒賀蘭<lb/>
氏暴死者盖此種也<lb/>
<pb n="KR2d0006_WYG_080-38a"/>
蕺曰蘵爾雅云蘵黃蒢葉似蒟醬蔓生田野隂濕處關<lb/>
中曰葅菜以其生可為葅也<lb/>
馬藍田野人以為菜茹爾雅云葴馬藍<lb/>
苦苣野生者曰褊苣人家常食者曰白苣<lb/>
薺之菜甚小自生園圃其實曰蒫爾雅云蒫薺實詩云<lb/>
其甘如薺謂此菜之羙也或以薺為薺苨<lb/>
芹亦作靳爾雅曰芹楚葵詩曰言采其芹一名水英一<lb/>
名楚葵<lb/>
<pb n="KR2d0006_WYG_080-38b"/>
馬芹爾雅曰茭牛蘄俗謂胡芹其根葉不可食惟子香<lb/>
羙可調飲食所謂野人快炙背而羙芹子是也<lb/>
莪莪蒿也一名蘿故又謂之蘿蒿爾雅云莪蘿詩云菁<lb/>
菁者莪本草謂䕲蒿<lb/>
荇曰接余爾雅云莕接余其葉苻詩云參差荇菜今謂<lb/>
之水荇蔓鋪水上故杜詩水荇牽風翠帶長<lb/>
蕪菁亦作蔓菁塞北名九英此菜多生邊塞一名須一<lb/>
名薞蕪一名葑蓯見爾雅春食苖夏食心秋食莖冬食<lb/>
<pb n="KR2d0006_WYG_080-39a"/>
根菜之最益人者惟此爾多種可以備飢嵗昔諸葛孔<lb/>
明所止輙令兵士種蔓菁云取其才出甲可生啖一也<lb/>
葉舒可煮食二也久居則隨以滋長三也棄不令惜四<lb/>
也回則易尋而採之五也冬有根可斸而食六也比諸<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屬其利博乎今三蜀江陵人猶呼此為諸葛菜大槩<lb/>
似菘而有頭南人取而種之初年相類至二三嵗則變<lb/>
為菘矣惟河朔最多詩谷風云采葑采菲此即葑也<lb/>
蓼有三種按陶𢎞景云一種紫蓼一種青蓼一種香蓼<lb/>
<pb n="KR2d0006_WYG_080-39b"/>
其葉有圓有尖以圓者為勝入藥用蓼實有一種馬蓼<lb/>
亦可入藥其最大者謂之葒草亦謂之蘢葒爾雅云紅<lb/>
蘢古其大者蘬<lb/>
蘘荷有白赤二種陶𢎞景云今人赤者為蘘荷白者為<lb/>
覆葅食用赤者藥用白者其性好隂在木下者尤羙故<lb/>
潘岳閑居賦云蘘荷依隂時藿向陽也搜神記云蔣士<lb/>
先得疾下血言中蟲家人宻以蘘荷置其席下忽大笑<lb/>
曰蟲我者張小也乃收小故以此為治蟲之最周禮庶<lb/>
<pb n="KR2d0006_WYG_080-40a"/>
氏掌除蟲毒以嘉草攻之宗懔謂嘉草即此也<lb/>
蓴滑而羙所以張翰思蓴羮而歸也二月至八月採者<lb/>
名絲蓴味甘而體軟霜降以後名瑰蓴味苦而體澁<lb/>
葫大蒜也蒜小蒜也小蒜一名薍子<lb/>
馬齒莧一名馬莧可煮丹砂結汞又名五行草以其葉<lb/>
青梗赤花黃根白子黑也其葉間有水銀可燒取<lb/>
雍菜主解野葛毒南人先食雍菜後食野葛自然無苦<lb/>
又取汁滴野葛苖當時菸死張司空云魏武帝噉野葛<lb/>
<pb n="KR2d0006_WYG_080-40b"/>
至一赤應是先食此也<lb/>
菠薐菜本出頗陵國張騫帶來語訛為菠<lb/>
茭首茭草之首有一種可食一名茭白一名菰首一名<lb/>
須爾雅云須葑蓯<lb/>
　　稻粱類<lb/>
稷苖穗似蘆而米可食為五榖之長五榖不可徧祭故<lb/>
祀其長以配社今人謂之穄關西謂之糜冀州謂之䵖<lb/>
粢粱也爾雅云以粢為稷誤也<lb/>
<pb n="KR2d0006_WYG_080-41a"/>
胡麻曰巨勝曰狗蝨曰方莖曰鴻藏曰方金曰藤苰其<lb/>
葉曰青蘘今之油麻也亦曰脂麻本出大宛張騫傳來<lb/>
故名胡麻沈活靈苑方中論之矣今毉家認黃麻子作<lb/>
胡麻用其子極苦能殺人毒䑕此豈可服食哉陶𢎞景<lb/>
云八榖之中惟此為良而純黑者名巨勝是為大勝此<lb/>
斷榖長生充饑之藥故云胡麻好種無人種正是歸時<lb/>
君不歸<lb/>
麻子者大麻子也脂麻為胡麻此為漢麻脂麻為細麻<lb/>
<pb n="KR2d0006_WYG_080-41b"/>
此為大麻亦謂之枲然有牝牡其牡者生花曰麻黂亦<lb/>
曰麻勃吐出茸茸然蘇恭謂爾雅云黂枲實以麻黂即<lb/>
麻子不知爾雅之誤<lb/>
粱之類多爾雅芑白苖白粱也又曰虋赤苖赤粱也又<lb/>
有青粱有黃粱汜勝之書粱是<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>粟今俗謂之粱古<lb/>
祭祀所用粢盛是也可作餈食及釀酒亦如糯米或云<lb/>
粱亦有粳者其謂糵米亦曰黃子<lb/>
黍本草丹黍爾雅云秬黍秠一稃二米秠是黑黍之有<lb/>
<pb n="KR2d0006_WYG_080-42a"/>
二米者黍之糯者謂之秫一名黃糯<lb/>
童粱曰稂曰守田曰皇爾雅云狼童粱又曰皇守田今<lb/>
人謂之鬼稻一穗未有數粒易落在田中明年復生故<lb/>
有守田之名亦能亂稼<lb/>
稻有粳糯二種古人謂糯為稻五榖之類皆有粳糯粟<lb/>
之糯曰粱曰粢黍之糯曰秫曰衆爾雅云衆秫是也顔<lb/>
師古刋謬正俗曰本草所謂稻米者今之糯米也又說<lb/>
文云沛國謂稻為糯<lb/>
<pb n="KR2d0006_WYG_080-42b"/>
彫胡菰蔣米也爾雅云齧彫蓬<lb/>
甖子粟曰象榖曰米囊曰御米<lb/>
豆之類多爾雅云蔨鹿靃其實莥今之鹿豆也苖似豌<lb/>
豆蔓生亦可為菜根黃而香本草大豆之蘖謂之黃卷<lb/>
亦謂之卷蘖小豆之花謂之腐婢<lb/>
　<lb/>
　<lb/>
　通志卷七十五<lb/>
</p>
<p>
</p>
  </div>
</body>
</text>
</TEI>
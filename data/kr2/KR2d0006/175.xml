<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百五十一</head> <lb/>
    <p>
<pb n="KR2d0006_WYG_175-1a"/>
欽定四庫全書<lb/>
　通志卷一百五十一<lb/>
　宋　右　迪　功　郎　鄭　樵　漁　仲　撰<lb/>
　列傳第六十四<lb/>
　後魏<lb/>
　　孫紹　張普恵　成淹　范紹　劉桃符　鹿悆<lb/>
　　　張燿　劉道斌　董紹　馮元興　袁翻　陽<lb/>
　　尼<hi>從孫固藻固從兄</hi>賈思伯<hi>弟思/同</hi>祖瑩　爾朱榮<hi>子菩提  义羅</hi>
<pb n="KR2d0006_WYG_175-1b"/>
　　<hi>伯文殊伯文暢逺文畧逺榮從子兆榮榮從弟彦    彦  弟仲    仲  弟世隆    從父弟度</hi>
　　<hi>律子榮從祖兄  天光</hi>朱瑞　叱列延慶　斛斯椿　賈顯<lb/>
　　度<hi>弟智</hi>樊子鵠　侯深　賀拔允　侯莫陳悦　念<lb/>
　　賢　梁覽　雷紹　毛遐<hi>弟鴻賓  鴻顯</hi>乙弗朗　辛雄<lb/>
　　<hi>從父兄纂悠從族祖琛  琛子    俊</hi>楊機　髙㳟<hi>父崇之兄謙</hi>綦儁<lb/>
　　山偉　宇文忠之　費穆　孟威<lb/>
孫紹字世慶昌黎人也少好學通渉經史初為校書郎<lb/>
稍遷給事中後為門下録事好言得失與常景共修律<lb/>
<pb n="KR2d0006_WYG_175-2a"/>
令延昌中紹表曰臣聞建國有計雖危必安施化能和<lb/>
雖寡必盛政乖人理雖合必離作用失機雖成必敗此<lb/>
乃古今同然百王之定法也今二虢京門了無嚴防南<lb/>
北二中復闕固守長安鄴城股肱之寄穰城上黨腹背<lb/>
所馮四軍五校之軌領䕶分事之式徵兵儲粟之要舟<lb/>
車水陸之資山河要害之權緩急去来之用持平赴救<lb/>
之方節用應時之法特宜修置以固堂堂之基持盈之<lb/>
體何得而忽且法開清濁而清濁不平申滯理望而卑<lb/>
<pb n="KR2d0006_WYG_175-2b"/>
寒亦免士庶同悲兵徒懐怨中正賣望於下里主案舞<lb/>
筆於上臺真偽混淆知而不紏得者不欣失者倍怨使<lb/>
門齊身等而涇渭奄殊類應同役而苦樂縣異士人居<lb/>
職不以為榮兵士役苦心不忘亂故有競棄本生飄藏<lb/>
他土或詭名託養散沒人間或亡命山藪漁獵為命或<lb/>
投杖彊豪寄命衣食又應遷之戸逐樂諸州應留之徒<lb/>
避寒歸暖職人子弟随榮浮游南北東西卜居莫定關<lb/>
禁不修任意取適如此之徒不可勝數爪牙不復為用<lb/>
<pb n="KR2d0006_WYG_175-3a"/>
百工争棄其業混一之計事實闕如考課之方責辦無<lb/>
日流浪之徒決須精校今彊敵窺時邊黎伺隙内人不<lb/>
平乆戍懐怨戰國之勢竊謂危矣必造禍源者北方鎮<lb/>
戍之人也若夫一統之年持平用之者大道之計也亂<lb/>
離之期縦横作之者行權之勢也故道不可乆須文質<lb/>
以換情權不可恒随洿隆以牧物文質應世道形自安<lb/>
洿隆獲𠂻權勢亦濟然則王者計法之趣化物之規圓<lb/>
方務得其境人物不失其地又先帝時律令並議律尋<lb/>
<pb n="KR2d0006_WYG_175-3b"/>
施行令獨不出十餘年矣臣以令之為體即帝王之身<lb/>
分處百揆之儀安置九服之節乃是有為之樞機世法<lb/>
之大本也然修令之人亦皆博古依古撰置大體可觀<lb/>
比之前令精麤有在但主議之家大用古制若令依古<lb/>
髙祖之法復須外降誰敢措意有是非哉以是争故乆<lb/>
廢不理然律令相須不可偏用今律班令止於事甚滯<lb/>
若令不班是無典法臣下執事何依而行臣等修律非<lb/>
無勤止署下之日臣乃無名是謂農夫盡力他食其秋<lb/>
<pb n="KR2d0006_WYG_175-4a"/>
功名之所實懐於悒正光初兼中書侍郎紹性抗直毎<lb/>
上封事常至懇切不惮犯忤但天性踈脱言乍髙下時<lb/>
人輕之不見採覽紹兄世元善彈筝早卒紹後聞筝聲<lb/>
便涕泗嗚咽捨之而去後為太府少卿曽因朝見靈太<lb/>
后謂曰卿年稍老矣紹曰臣年雖老臣卿乃少太后笑<lb/>
之遷右将軍太中大夫紹曽與百僚赴朝東掖未開守<lb/>
門候旦紹於衆中引吏部郎中辛雄於衆外竊謂曰此<lb/>
中諸人尋當死盡唯吾與卿猶享冨貴未幾有河隂之<lb/>
<pb n="KR2d0006_WYG_175-4b"/>
難紹善推禄命事驗甚多知者異之永安中拜太府卿<lb/>
以前參議正光壬子歴賜爵新昌子後卒於右光禄大<lb/>
夫贈尚書左僕射諡曰宣子伯元襲爵<lb/>
張普恵字洪賑常山九門人也身長八尺容貌魁偉精<lb/>
於三禮兼善春秋百家之説太和十九年為主書帶制<lb/>
局監頗為孝文所知轉尚書都令史任城王澄重其學<lb/>
業為其聲價澄為雍州刺史唘普惠為府録事參軍尋<lb/>
行馮翊郡事澄功衰在身欲七月七日集文武北園馬<lb/>
<pb n="KR2d0006_WYG_175-5a"/>
射普惠奏記於澄曰竊聞三殺九親别踈昵之叙五服<lb/>
六術等衰麻之心皆因事飾情不易之道者也然則莫<lb/>
大之痛深於終身之外書䇿之哀除於喪紀之内外者<lb/>
不可無節故斷之以三年内者不可遂除故敦之以日<lb/>
月况禮大練之日鼓素琴盖推以即吉也小功以上非<lb/>
虞祔練祥不沐浴此拘之以制也曽子問曰相識有喪<lb/>
服可以與於祭乎孔子曰緦不祭又何助於人祭既不<lb/>
與疑無宴食之道又曰廢喪服可以與於饋奠之事乎<lb/>
<pb n="KR2d0006_WYG_175-5b"/>
子曰脱衰與奠非禮也注云謂其忘哀疾愚謂除喪之<lb/>
始不與饋奠小功之内其可觀射乎雜記云大功以下<lb/>
既𦵏適人人食之其黨也食之非其黨則不食食猶擇<lb/>
人於馬射為或非宜伏見明教立射㑹之限將以二七<lb/>
令辰集城中文武肄武藝於北園行揖讓於中舍時非<lb/>
大閲之秋景渉妨農之節國家縞禫甫除殿下功衰仍<lb/>
襲釋而為樂以訓百姓便是易先王之典教忘哀戚之<lb/>
情恐非所以昭令德示子孫者也案射儀射者以禮樂<lb/>
<pb n="KR2d0006_WYG_175-6a"/>
為本衰而從事不可謂禮鐘鼓弗設不可謂樂捨此二<lb/>
事何用射為又七日之戲令制無之班勞所施慮違事<lb/>
體府庫空虚宜待新調乞至九月備飾盡行然後奏狸<lb/>
首之章宣矍相之命聲軒縣建雲鉦神人忻暢於斯時<lb/>
也澄意納其言託辭自罷乃答曰今雖非公制而此州<lb/>
承前已有斯式且纂文習武人之常藝豈可於常藝之<lb/>
間要湏令制乎禮兄弟内除明哀已殺小功客至主不<lb/>
絶樂聽樂則可觀武豈傷直自事縁湏罷先以令停方<lb/>
<pb n="KR2d0006_WYG_175-6b"/>
獲此請深具來意澄轉楊州啓普惠以羽林監領鎮南<lb/>
大將軍開府主簿普惠既為澄知歴佐二藩甚有聲譽<lb/>
還朝仍羽林監澄遭太妃憂臣寮為立碑頌題碑欲云<lb/>
康王元妃之碑澄訪於普惠普恵答曰謹尋朝典但有<lb/>
王妃而無元字魯夫人孟子稱元妃者欲下與繼室聲<lb/>
子相對今烈懿太妃作配先王更無聲子仲子之嫌竊<lb/>
謂不假元字以别名位且以氏配姓愚以為在生之稱<lb/>
故春秋夫人姜氏至自齊既葬以諡配姓故經書𦵏我<lb/>
<pb n="KR2d0006_WYG_175-7a"/>
小君文姜又曰來歸夫人成風之襚皆以諡配姓古者<lb/>
婦人從夫諡今烈懿太妃德冠一世故特䝉褒錫乃萬<lb/>
代之髙事豈容於定名之重而不稱烈懿乎澄從之後<lb/>
為歩兵校尉以本官領河南尹丞宣武崩坐與甄楷等<lb/>
飲酒游從免官故事免官者三載之後降一階而叙若<lb/>
才優擢授不拘此限熙平中吏部尚書李韶奏普恵有<lb/>
文學依才優之例勅除寧逺将軍司空倉曹參軍朝議<lb/>
以不降階為榮時任城王澄為司空表議書記多出普<lb/>
<pb n="KR2d0006_WYG_175-7b"/>
恵廣陵王㳟北海王顥疑為所生祖母服朞與三年詔<lb/>
羣寮會議普恵議曰謹案二王祖母皆受命先朝為二<lb/>
國太妃可謂受命於天子為始封之母矣喪服慈母如<lb/>
母在三年章傳曰貴父命也鄭注云大夫之妾子父在<lb/>
為母大功則士之妾子為母朞父卒則皆得伸此大夫<lb/>
命其妾子以為母所慈猶曰貴父命為之三年况天子<lb/>
命其子為列國王命其所生母為國太妃反自同公子<lb/>
為母練冠之與大功乎傳曰始封之君不臣諸父昆弟<lb/>
<pb n="KR2d0006_WYG_175-8a"/>
則當服其親服若魯衛列國相為服朞判無疑矣何以<lb/>
明之喪服君為姑姊妹女子子嫁於國君者傳曰何以<lb/>
大功尊同也尊同則得服其親服諸侯之子稱公子公<lb/>
子不得禰先君然則兄弟一體位列諸侯自以尊同得<lb/>
相為服不可還凖公子逺壓天王故降有四品君大夫<lb/>
以尊降公子大夫之子以壓降名例不同何可亂也禮<lb/>
大夫之妾子以父命慈已申其三年太妃既受命先帝<lb/>
光昭一國二王胙土茅社顯錫大邦舍尊同之髙㩀附<lb/>
<pb n="KR2d0006_WYG_175-8b"/>
不禰之公子雖許蔡失位亦不是過服問曰有從輕而<lb/>
重公子之妻為其皇姑公子雖壓妻尚獲申况廣陵北<lb/>
海論封君則封君之子語妃則命妃之孫承妃纂重逺<lb/>
别先皇更以先后之正統壓其所生之祖嫡方之皇姑<lb/>
不以遥乎今既許其申服而復限之以朞比之慈母不<lb/>
亦爽歟經曰為君之祖父母父母妻長子傳曰何以朞<lb/>
父母長子君服斬妻則小君父卒然後為祖後者服斬<lb/>
今祖乃獻文皇帝諸侯不得祖之母為太妃盖二王三<lb/>
<pb n="KR2d0006_WYG_175-9a"/>
年之證議者近背正經以附非類差之毫毛所失或逺<lb/>
且天子尊則配天莫非臣妾何為命之為國母而不聽<lb/>
子服其親乎記曰從服者所從亡則已又曰不為君母<lb/>
之黨服則為其母之黨服今所從既亡不以親服服其<lb/>
所生則屬從之服於何所施若以諸王入為公卿便同<lb/>
大夫者則當今之議皆不須以國為言也今之諸王自<lb/>
同列國雖不之國别置臣寮主食一方得不以諸侯言<lb/>
之敢據周禮輙同三年當時議者亦有同異國子博士<lb/>
<pb n="KR2d0006_WYG_175-9b"/>
李郁於議罷之後書難普惠普惠據禮還答鄭重三反<lb/>
郁議遂屈轉諫議大夫澄謂普恵曰不喜君得諌議唯<lb/>
喜諌議得君時靈太后父司徒胡國珍薨贈相國太上<lb/>
秦公普惠以前世后父無太上之號詣闕上疏陳其不<lb/>
可左右畏懼莫敢為通㑹聞胡家穿壙下墳有盤石乃<lb/>
密表曰竊見故侍中司徒胡公懐道含靈實誕聖后近<lb/>
樞克維允之寄居槐體論道之名故以功餘九錫褒假<lb/>
鸞纛深聖上之加隆極慈后之至愛憲章天下不亦可<lb/>
<pb n="KR2d0006_WYG_175-10a"/>
乎而太上之號竊謂未衷何者禮記曰天無二日土無<lb/>
二王嘗禘郊社尊無二上竊謂髙祖受禪於獻文皇帝<lb/>
故仰尊為太上皇此因上上而生名也皇太后稱令以<lb/>
繫勑下盖取三從之道逺同文母列於十亂則司徒為<lb/>
太上恐乖繫勅之意易曰困於上者必反於下比克吉<lb/>
定兆而以淺改卜羣心悲惋亦或天地神靈所以垂至<lb/>
戒啓聖情伏願停司徒逼同之號從卑下不踰之稱則<lb/>
天下幸甚太后覽表親至國珍宅召集五品以上博議<lb/>
<pb n="KR2d0006_WYG_175-10b"/>
其事任城王澄太傅清河王懌侍中崔光御史中尉元<lb/>
匡尚書崔亮並同有難普惠並以理正之無所屈廷尉<lb/>
少卿袁翻曰周官上公九命上大夫四命命數雖殊同<lb/>
名為上何必上者皆是極尊普惠厲聲訶翻曰禮有上<lb/>
卿上士何止大夫與公但今所行以太加上二名雙舉<lb/>
不得非極雕蟲小藝㣲或相許至於此處豈卿所及翻<lb/>
甚有慙色黙不復言議者咸以太后當朝志相黨順遂<lb/>
奏曰張普惠時雖不屈然非臣等所同渙汗已流請依<lb/>
<pb n="KR2d0006_WYG_175-11a"/>
前詔太后復遣元义賈璨宣令謂普惠曰朕之所行孝<lb/>
子之志卿之所陳忠臣之道羣公已有成議卿不得苦<lb/>
奪朕懐後有所見勿得難言初普惠被召傳詔馳驊騮<lb/>
馬来甚迅速佇立催去普惠諸子憂怖涕泗普惠謂曰<lb/>
我當休明之朝掌諫議之任若不言所難言諫所難諫<lb/>
便是唯唯曠官尸禄人生有死死得其所夫復何恨然<lb/>
朝廷有道汝軰勿憂及議罷㫖勞還宅親故賀其幸甚<lb/>
時中山杜弼遺書普惠曰明侯深儒碩學身負大才執<lb/>
<pb n="KR2d0006_WYG_175-11b"/>
此公方来居諫職謇謇如也諤諤如也一昨承在胡司<lb/>
徒第當庭面諍雖問難鋒生而應對響出宋城之帶始<lb/>
交魯門之柝裁警終使羣后逡廵庶寮拱黙雖不見用<lb/>
於一時固已傳羙於百代聞風快焉敬裁此白普惠羙<lb/>
其此書毎為口實普惠以天下人調幅度長廣尚書計<lb/>
奏復徵綿麻恐人不堪命上疏曰伏聞尚書奏復綿麻<lb/>
之調遵先皇之軌夙宵惟度欣戰交集仰惟髙祖廢大<lb/>
斗去長尺改重稱所以愛百姓從薄賦知軍國須綿麻<lb/>
<pb n="KR2d0006_WYG_175-12a"/>
之用故云幅度之間億兆應有綿麻之利故絹上税綿<lb/>
八兩布上税麻十五斤萬姓得廢大斗去長尺改重稱<lb/>
荷輕賦之饒下適於綿麻而已故歌儛以供其賦奔走<lb/>
以役其勤夫信行於上則億兆樂輸於下自兹已降漸<lb/>
至長濶百姓嗟怨聞於朝野伏惟皇太后未臨朝之前<lb/>
陛下居諒闇之日宰輔不尋其本知天下之怨綿麻不<lb/>
察其幅廣度長稱重斗大革其所弊存其可存而特放<lb/>
綿麻之調以悦天下之心此謂悦之不以道愚臣所以<lb/>
<pb n="KR2d0006_WYG_175-12b"/>
未悦者也普惠又表乞朝直之日特聽奉見自此之後<lb/>
月一陛見又以孝明不親視朝過崇佛法郊廟之事多<lb/>
委有司上疏曰伏惟陛下重暉纂統欽明文思天地屬<lb/>
心百神佇望伏願躬致郊廟之䖍親紆朔望之澤釋奠<lb/>
成均竭心千畝明發不寐潔誠禋祼孝悌可以通神明<lb/>
德教可以光四海然後精進三寳信心如来道由化深<lb/>
故諸漏可盡法随禮積故彼岸可登量撤僧寺不急之<lb/>
華還復百官久折之秩已興之搆務從簡成將来之造<lb/>
<pb n="KR2d0006_WYG_175-13a"/>
權令停息但仍舊貫何必改作庶節用愛民法俗俱頼<lb/>
尋别勅付外議釋奠之禮時史官尅日蝕豫勅罷朝普<lb/>
惠以逆廢朝非禮上疏陳之又表論時政得失一曰審<lb/>
法度平斗尺調租務輕賦役務省二曰聽輿言察怨訟<lb/>
先皇舊事有不便於政者請悉追改三曰進忠謇退不<lb/>
肖任賢勿貳去邪勿疑四曰興滅國繼絶世勲親之允<lb/>
所宜收叙書奏孝明靈太后引普惠於宣光殿随事難<lb/>
詰延對移時太后曰小小細務一一翻動更成煩擾普<lb/>
<pb n="KR2d0006_WYG_175-13b"/>
惠曰聖上之飬庶物若慈母之飬赤子今赤子幾臨危<lb/>
壑将赴水火以煩勞而不救豈赤子所望於慈母太后<lb/>
曰天下蒼生寕有如此苦事普惠曰天下之親懿莫重<lb/>
於太師彭城王然遂不免枉死㣲細之苦何可得無太<lb/>
后曰彭城之苦吾已封其三子何足復言普惠曰聖后<lb/>
封彭城之三子天下莫不忻至徳知慈母之在上臣所<lb/>
以重陳者凡如此枉乞垂聖察太后曰卿云興滅繼絶<lb/>
意復誰是普惠曰昔淮南逆終漢文封其四子盖骨肉<lb/>
<pb n="KR2d0006_WYG_175-14a"/>
之不可棄親親故也竊見咸陽京兆乃皇子皇孫一德<lb/>
之虧自貽悔戾沈淪幽壤緬焉弗收豈不是興滅繼絶<lb/>
之意太后曰卿言有理當命公卿博議及任城王澄薨<lb/>
普惠荷其恩待朔望奔赴至於禫除雖寒暑風雨無不<lb/>
必至初澄嘉賞普惠臨薨唘為尚書右丞靈太后既深<lb/>
悼澄覽唘從之詔行之後尚書諸郎以普惠地寒不應<lb/>
便居管轄相與為約並不欲放上省紛紜多日乃息正<lb/>
光二年詔遣楊鈞送蠕蠕主阿那瓌還國普惠謂遣之<lb/>
<pb n="KR2d0006_WYG_175-14b"/>
將貽後患上疏極言其不可表奏不從魏子建為益州<lb/>
刺史有贓罪普惠被使驗之事遂得釋故子建父子甚<lb/>
徳之時梁西豐侯正德詐稱降款朝廷皆謂當迎普惠<lb/>
請付揚州移還蕭氏不從俄而正德果逃還後除光禄<lb/>
大夫右丞如故先是仇池武興郡氐數反西垂郡戍租<lb/>
運久絶詔普惠以本官為持節西道行臺給秦岐涇華<lb/>
雍豳東秦七州兵文武三萬人任其召發送南秦東益<lb/>
二州兵租分付諸戍其所部将統聽於關西牧守之中<lb/>
<pb n="KR2d0006_WYG_175-15a"/>
随機召遣軍資版印之屬悉以自随事訖還朝賜絹布<lb/>
一百疋時詔訪寃屈普惠上疏多所陳論出除東豫州<lb/>
刺史淮南九戍十三郡猶因梁前弊别郡異縣之人錯<lb/>
雜居止普惠乃依次括比省減郡縣上表陳狀詔許之<lb/>
宰守因此綰攝有方奸盗不起人以為便普惠不營財<lb/>
業好有進舉敦於故舊冀州人侯堅固少時與其游學<lb/>
早終其子長瑜普惠毎於四時請禄無不減贍給其衣<lb/>
食及為豫州啓長瑜解褐攜其合門拯給之在州卒諡<lb/>
<pb n="KR2d0006_WYG_175-15b"/>
曰宣㳟<lb/>
成淹字季文上谷居庸人也好文學有氣尚仕宋為員<lb/>
外郎領軍主援東陽歴城皇興中降慕容白曜赴闕授<lb/>
兼著作佐郎獻文於仲冬之月欲廵漠北朝臣以寒甚<lb/>
固諫並不納淹上接輿釋游論帝覽之詔尚書李訢等<lb/>
曰卿諸人不如成淹論通釋人意乃勅停行太和中文<lb/>
明太后崩齊遣其散騎常侍裴昭明散騎侍郎謝竣等<lb/>
来弔欲以朝服行事主客報之云有常式何得以朱衣<lb/>
<pb n="KR2d0006_WYG_175-16a"/>
入凶庭昭明言本奉朝命不容改易孝文勅尚書李冲<lb/>
令選一學識者更與論執冲奏遣淹昭明言魏朝不聼<lb/>
朝服行禮義出何典淹言吉凶不同禮有成數元冠不<lb/>
弔童孺共聞昔季孫将行請遭喪之禮千載之下猶共<lb/>
稱之卿逺自江南奉慰不能式遵成事方謂義出何典<lb/>
何其異哉昭明言齊髙帝崩魏遣李彪通弔於時不素<lb/>
服齊朝亦不以為疑那得苦見要逼淹言彪通弔之日<lb/>
朝命以弔服自隨而彼不遵髙宗追逺之慕乃踰月即<lb/>
<pb n="KR2d0006_WYG_175-16b"/>
吉彪行弔之時齊之君臣皆已鳴玉盈庭貂璫曜目彪<lb/>
為行人何容獨以素服間衣冠之中我皇帝仁孝之性<lb/>
侔於有虞處諒闇以來百官聽於冢宰卿豈得以此方<lb/>
彼也昭明乃摇膝而言曰三皇不同禮亦安知得失所<lb/>
歸淹言若如来談則以虞舜髙宗為非也昭明等相顧<lb/>
笑曰非孝者宣尼有成責行人亦弗敢言使人唯齎袴<lb/>
褶此既戎服不可以弔幸借衣幍以申國命今為魏朝<lb/>
所逼還南之日必得罪本朝矣淹曰彼有君子也卿将<lb/>
<pb n="KR2d0006_WYG_175-17a"/>
折𠂻之還南日應有髙賞若無君子也但令有光國之<lb/>
譽雖非理得罪亦復何嫌南史董狐自當直筆帝聞淹<lb/>
與昭明言謂李冲曰我所用得人仍勅送衣幍給昭明<lb/>
等明旦引昭明等入皆令文武盡哀淹後除正佐郎其<lb/>
後齊遣其散騎常侍庾蓽散騎侍郎何憲主事邢宗慶<lb/>
等来聘孝文勅淹接於外館宗慶語淹言南北連和既<lb/>
久而比棄信絶好為利而動豈是大國善隣之義淹言<lb/>
夫為王者不拘小節豈得眷眷守尾生之信且齊先主<lb/>
<pb n="KR2d0006_WYG_175-17b"/>
歴事宋朝當應便爾欺奪宗慶庾蓽及從者皆相顧失<lb/>
色何憲知淹昔從南入以手掩目曰卿何不作于禁而<lb/>
作王肅淹言我捨逆効順欲追蹤陳韓何于禁之有憲<lb/>
亦不對王肅之至也鑾輿行幸肅多扈從勅淹將引若<lb/>
有古跡皆使知之行到朝歌肅問此是何城淹言紂都<lb/>
朝歌肅言故應有殷之頑民淹言昔武王滅紂悉居河<lb/>
洛中因劉石亂華仍随司馬東度肅知淹寓青州乃笑<lb/>
謂曰青州何必無其遺種淹以肅本𨽻徐州曰若言青<lb/>
<pb n="KR2d0006_WYG_175-18a"/>
州本非其地徐州間今日重來非所知也肅遂伏馬上<lb/>
掩口笑顧謂侍御史張思寧曰向聊因戲言遂致辭溺<lb/>
思寧馳馬以聞孝文大悦謂彭城王勰曰淹此叚足為<lb/>
制勝輿駕至洛肅因侍宴帝戲肅曰近者行次朝歌聞<lb/>
成淹共卿殊有徃復卿試重叙之肅言臣於朝歌失言<lb/>
一之已甚豈宜再説遂皆大笑肅又言淹才詞宜應叙<lb/>
進帝言若因此進淹恐辱卿轉甚肅言臣屈己逹人正<lb/>
可顯臣之羙帝曰卿為人屈欲求屈己之名復於卿大<lb/>
<pb n="KR2d0006_WYG_175-18b"/>
優肅言淹既蒙進臣又得屈己伸人此所謂陛下惠而<lb/>
不費遂酣笑而止賜淹龍廐上馬一匹并鞍勒宛具朝<lb/>
服一襲轉謁者僕射時遷都帝以淹家貧給事力送至<lb/>
洛陽使與家累相隨及車駕濟淮勅徵淹淹於路左請<lb/>
見曰敵不可小願聖明保萬全之策伏聞發洛以来諸<lb/>
有諫者皆解官奪職恐非聖明納下之義帝優而容之<lb/>
帝幸徐州勅淹與閭龍駒專主舟楫將汎泗入河泝流<lb/>
還洛軍次碻磝淹以黄河峻急慮有傾危乃上疏陳諫<lb/>
<pb n="KR2d0006_WYG_175-19a"/>
帝勅淹曰朕以恒代無運漕之路故京邑人貧今移都<lb/>
伊洛欲通運四方黄河峻急人皆難渉我因此行乗流<lb/>
所以開百姓之心知卿誠至而不得相納賜驊騮馬一<lb/>
匹衣冠一襲除羽林監主客于時宮極初構經始務廣<lb/>
兵民運材日有萬計伊洛流澌苦於厲渉淹遂唘求勅<lb/>
都水造浮航孝文賞納之意欲榮淹於衆朔旦受朝百<lb/>
官在位乃賜帛百疋知左右二都水事淹小心畏法典<lb/>
客十四年四方貢聘皆有私遺毫釐不納至乃衣食不<lb/>
<pb n="KR2d0006_WYG_175-19b"/>
充遂唘乞外禄景明三年出除平陽太守還朝病卒贈<lb/>
光州刺史諡曰定子霄字景鸞好為文詠但率多鄙俗<lb/>
與河東姜質等朋游相好詩賦問答知音之士所共嗤<lb/>
笑卒治書侍御史<lb/>
范紹字始孫敦煌龍勒人也少聰敏年十二父命就學<lb/>
師事崔光以父憂廢業母又誡之曰汝父卒曰令汝逺<lb/>
就崔生希有成立今已過朞宜遵成命紹還赴學太和<lb/>
初充太學生轉算生頗渉經史孝文選為門下通事令<lb/>
<pb n="KR2d0006_WYG_175-20a"/>
史遷録事掌奏文案帝善之又為侍中李冲黄門崔光<lb/>
所知帝曽謂近臣曰崔光從容范紹之力後朝廷有南<lb/>
討計發河北數州田兵通縁淮戍兵合五萬餘人廣開<lb/>
屯田八座奏紹為西道六州營田大使加歩兵校尉紹<lb/>
勤於勸課頻歳大獲又詔與都督中山王英論攻鍾離<lb/>
紹觀其城隍恐不可䧟勸令班師英不從紹還具以狀<lb/>
奏聞俄而英敗後歴位并州刺史太常卿莊帝初遇害<lb/>
河隂<lb/>
<pb n="KR2d0006_WYG_175-20b"/>
劉桃符中山盧奴人也生不識父九歳䘮母性㳟謹好<lb/>
學舉孝亷射䇿甲科歴碎職累遷中書舍人以勤明見<lb/>
知久不遷職宣武謂曰揚子雲為黄門頓歴三世卿居<lb/>
此任始十年不足辭也東豫州刺史田益宗居邉貪穢<lb/>
宣武頻詔桃符慰喻之桃符還具稱益宗老耄而諸子<lb/>
非理處物宣武後欲代之恐其背叛拜桃符東豫州刺<lb/>
史與後將軍李世哲領衆襲益宗語在益宗傳桃符善<lb/>
恤蠻左為民吏所懐久之徵還病卒贈洛州刺史<lb/>
<pb n="KR2d0006_WYG_175-21a"/>
鹿悆字永吉濟隂乗氏人也祖壽興沮渠氏庫部郎父<lb/>
生再為濟南太守有政績後卒於淮陽太守贈兗州刺<lb/>
史悆好兵書隂陽釋氏學彭城王勰召為館客嘗詣徐<lb/>
州馬疲附船入汴夜睡從者上岸竊禾四束飼馬船行<lb/>
數里悆覺即停船至取禾處以縑三丈置禾束下而反<lb/>
初為真定公元子直國中尉恒勸以忠亷之節嘗賦五<lb/>
言詩曰嶧山萬丈樹雕鏤作琵琶由此材髙逺絃響藹<lb/>
中華又曰援琴起何調幽蘭與白雪絲管韻未成莫使<lb/>
<pb n="KR2d0006_WYG_175-21b"/>
絃響絶子直少有令問悆欲善終故以諷焉後隨子直<lb/>
鎮梁州州有兵糧和糴和糴者靡不潤屋悆獨不取子<lb/>
直彊之終不從孝莊為御史中尉悆兼殿中侍御史監<lb/>
臨淮王彧軍時梁遣其豫章王綜據徐州綜宻信通彧<lb/>
云欲歸款衆議謂不然悆遂請行曰綜若誠心與之盟<lb/>
約如其詐也豈惜一人命乎時徐州始陷邊方騷擾綜<lb/>
部將成景儁胡龍牙並總彊兵内外嚴固悆遂單馬間<lb/>
出徑趣彭城未至之間為綜軍主程兵潤所止問其来<lb/>
<pb n="KR2d0006_WYG_175-22a"/>
狀悆曰我為臨淮王所使兵潤遣人白龍牙等綜既有<lb/>
誠心聞悆被執語景儁等曰我毎疑元畧規欲叛城將<lb/>
驗虚實且遣左右為元畧使入魏軍中喚彼一人其使<lb/>
果至可令人詐作畧身在一深室託為患狀呼使戸外<lb/>
令人傳語時畧始被梁武追還綜又遣腹心人梁話迎<lb/>
悆宻語意狀令善酬答引悆詣龍牙所而龍牙語悆曰<lb/>
元中山甚欲相見故令喚卿又曰安豐臨淮將少弱卒<lb/>
規復此城容可得乎悆曰彭城魏之東鄙勢在必争可<lb/>
<pb n="KR2d0006_WYG_175-22b"/>
否在天非人所測龍牙曰當如卿言復詣景儁住所停<lb/>
悆外門乆而未入時夜已乆有綜軍主姜桃来與悆言<lb/>
謂曰元法僧魏之㣲子㧞城歸梁梁主待物有道乃上<lb/>
指曰今嵗星在斗吴之分野君何不歸梁國悆答曰法<lb/>
僧莒僕之流而梁納之無乃有愧於季孫也今月建鶉<lb/>
首斗牛受破嵗星木也逆而尅之吳國䘮敗不乆且衣<lb/>
錦夜遊有識不許言未盡乃引入見景儁景儁良久謂<lb/>
曰卿不為刺客也答曰今者為使欲反命本朝相刺之<lb/>
<pb n="KR2d0006_WYG_175-23a"/>
事更卜後圗為設食悆彊飲多食向敵數人㣲目夸詡<lb/>
諸人相謂曰壯哉乃引向元畧所一人引入戸指牀令<lb/>
坐一人别在室中出謂悆曰中山王有教我昔有以向<lb/>
南且遣相喚欲問卿事晚来患動不獲相見悆遂辭而<lb/>
退須㬰天曉綜軍主范朂景儁司馬楊膘等競問北朝<lb/>
士馬多少悆陳士馬之盛尋而與梁話盟契訖末旬綜<lb/>
降詔封悆定陶縣子除員外散騎常侍永安中為右將<lb/>
軍給事黄門侍郎進爵為侯雖任居通顯志在謙退迎<lb/>
<pb n="KR2d0006_WYG_175-23b"/>
送親賔加於疇昔而自無屋宅嘗假賃居止布衣糲食<lb/>
寒暑不變孝莊嘉其清潔時復賜以錢帛及東徐州城<lb/>
人呂文欣殺刺史元大賓南引梁人詔悆以使持節散<lb/>
騎常侍安東將軍為六州大使與行臺樊子鵠討破之<lb/>
悆又購斬文欣還拜金紫光禄大夫兼尚書右僕射東<lb/>
南道三徐行臺與都督賀拔勝等拒爾朱仲逺軍敗還<lb/>
京天平中除梁州刺史時滎陽人鄭勞業反圍州城城<lb/>
降滎業送悆於關西<lb/>
<pb n="KR2d0006_WYG_175-24a"/>
張燿字景世自云南陽西鄂人也仕魏累遷歩兵校尉<lb/>
永寧寺塔大興經營務廣靈太后曽幸作所凡有顧問<lb/>
燿敷陳指畫無所遺闕太后善之後為别將以軍功封<lb/>
長平男歴岐東荆州刺史天平初遷鄴草創右僕射髙<lb/>
隆之吏部尚書元世儁奏曰南京宫殿毁撤送都連筏<lb/>
竟河首尾大至自非賢明一人專委受納則恐材木耗<lb/>
損有闕經搆燿清直素著有稱一時臣等將舉為大將<lb/>
詔從之燿勤於其事尋轉營構左都将興和初加衛大<lb/>
<pb n="KR2d0006_WYG_175-24b"/>
將軍宫殿成除東徐州刺史卒於州贈司空公諡曰懿<lb/>
劉道斌武邑灌津人也有器幹腰帶十圍鬚髯甚羙初<lb/>
拜校書郎轉主事頗為孝文所知從征南陽還加積射<lb/>
將軍給事中帝謂黄門郎邢巒曰道斌是行便異儕流<lb/>
矣宣武即位遷謁者僕射後歴恒農太守岐州刺史所<lb/>
在有清貞稱卒於州諡曰康道斌在恒農脩立學館建<lb/>
孔子廟堂圗畫形像去郡後故吏追思之後立道斌形<lb/>
於孔像之西而拜謁焉<lb/>
<pb n="KR2d0006_WYG_175-25a"/>
董紹字興逺新蔡鮦陽人也少好學頗有文義起家四<lb/>
門博士累遷兼中書舍人便於對問為宣武所賞豫州<lb/>
城人白早生以城南叛詔紹慰勞至上蔡為賊所襲囚<lb/>
送江東梁領軍呂僧珍暫與紹言便相器重梁武帝遣<lb/>
使勞紹云忠臣孝子不可無之今當聽卿還國紹曰老<lb/>
母在洛無復方寸既奉恩貸實若更生梁武乃引見之<lb/>
令其舍人周捨慰勞并稱戰爭多年民物塗炭是以不<lb/>
恥先言欲與魏朝通好比亦有書都無報㫖卿宜備申<lb/>
<pb n="KR2d0006_WYG_175-25b"/>
此意若欲通好今以宿豫還彼彼當以漢中見歸先是<lb/>
詔有司以所獲梁將齊狗兒等一人以換紹及還宣武<lb/>
愍之除給事中紹雖陳説和計朝廷不許累遷右將軍<lb/>
洛州刺史紹好行小惠頗得人情蕭寳夤反於長安紹<lb/>
上書求擊之云臣當出瞎巴三千生噉蜀子孝明帝謂<lb/>
黄門徐紇曰此巴真瞎也紇答此是紹之壮辭云巴人<lb/>
勁勇見敵無畏懼非實瞎也帝大笑勅紹速行以拒寳<lb/>
夤之功賞新蔡男仍除梁州刺史時爾朱天光為關右<lb/>
<pb n="KR2d0006_WYG_175-26a"/>
大行臺唘為大行臺從事兼吏部尚書天光敗賀拔岳<lb/>
西征復請紹為其開府諮議參軍岳後擕紹於髙平牧<lb/>
馬紹悲而賦詩曰走馬山之阿馬渴飲黄河寕謂胡關<lb/>
下復聞楚客歌岳死宇文泰亦甚重之及孝武西遷除<lb/>
御史中丞非其好也鬱鬱不得志或行戲街衢或與少<lb/>
年游聚不自拘持頗類失性孝武崩宇文泰與百官推<lb/>
奉文帝上表勸進令呂思禮薛憕作表前後再奏帝猶<lb/>
執謙冲不許泰曰為文能動至尊者惟董公耳乃命紹<lb/>
<pb n="KR2d0006_WYG_175-26b"/>
為第三表操筆便成泰曰開進人意不當如此也及登<lb/>
阼方欲任用之而紹議論朝廷賜死孫嗣<lb/>
馮元興字子盛東魏郡肥鄉人也少有操尚舉秀才中<lb/>
尉王顯召為檢校御史遷殿中御史司徒江陽王繼召<lb/>
為記室參軍遂為元义所知义執朝政引為尚書殿中<lb/>
郎領中書舍人仍御史預聞時事卑身克己人無恨焉<lb/>
家素貧約食客恒數十人同其饑飽時人歎尚之太保<lb/>
崔光臨薨薦元興為侍讀尚書賈思伯為侍講授孝明<lb/>
<pb n="KR2d0006_WYG_175-27a"/>
帝杜氏春秋元興常為擿句儒者榮之义既賜死元興<lb/>
亦被廢乃為浮蓱詩以自喻曰有草生碧池無根水上<lb/>
蕩脆弱惡風波危微苦驚浪普泰初為光禄大夫領中<lb/>
書舍人太昌初卒於家贈齊州刺史元興世寒因元义<lb/>
之勢託其交通相用為州主簿論者以為非倫時有濟<lb/>
郡曹昂有學識舉秀才永安中除太學博士兼尚書郎<lb/>
常徒歩上省以示清貧忽遇盗大失綾縑時人鄙其矯<lb/>
詐<lb/>
<pb n="KR2d0006_WYG_175-27b"/>
袁翻字景翔陳郡項人也父宣為宋青州刺史沈文秀<lb/>
府主簿随文秀入魏而大將軍劉昶言是其外祖淑近<lb/>
親令與其府諮議參軍袁濟為宗宣時孤寒甚相依附<lb/>
及翻兄弟官顯與濟子洸演遂各陵競洸等乃經公府<lb/>
以相排斥翻少入東觀為徐紇所薦李彪引兼著作佐<lb/>
郎參史事後拜尚書殿中郎正始初詔尚書門下於金<lb/>
墉中書外省考論律令翻與門下録事常景孫紹廷尉<lb/>
監張彪律博士侯堅固書侍御史髙綽前將軍邢苖奉<lb/>
<pb n="KR2d0006_WYG_175-28a"/>
車都尉程靈虬羽林監王元龜尚書郎祖瑩宋世景員<lb/>
外郎李琰之太樂令公孫崇等並在議限又詔太師彭<lb/>
城王勰司州牧髙陽王雍中書監京兆王愉青州刺史<lb/>
劉芳左衛將軍元麗兼將作大匠李韶國子祭酒鄭道<lb/>
昭廷尉少卿王顯等入預其事後除豫州中正是時脩<lb/>
明堂辟雍翻議謹按明堂之義今古諸儒論之備矣盖<lb/>
唐虞以上事難該悉夏殷以降較可知之按周官考工<lb/>
所記皆記其時事具論夏殷名制豈其紕繆是知明堂<lb/>
<pb n="KR2d0006_WYG_175-28b"/>
五室三代同焉配帝像行義則明矣及淮南呂氏與月<lb/>
令同文雖布政班時有堂个之别然推其體則無九室<lb/>
之徵既而正義殘隱妄説斐然明堂九室著自戴禮探<lb/>
緒求源罔知所出而漢氏因之自欲為一代之法故鄭<lb/>
元云周人明堂五室是帝一室也合以五行之數周禮<lb/>
依數以為之室本制著存是周五室也於今不同是漢<lb/>
異周也漢為九室畧可知矣但就其此制猶有懵焉何<lb/>
者張衡東京賦云乃營三宫布教班常複廟重屋八達<lb/>
<pb n="KR2d0006_WYG_175-29a"/>
九房此乃明堂之文也而薛綜注云房室也謂堂後有<lb/>
九室堂後有九室之制非巨異乎裴頠又云漢氏作四<lb/>
維之个不能令各據其辰就使其像可圗莫能通其居<lb/>
用之禮此為設虚器也甚知漢世徒欲削滅周典捐棄<lb/>
舊章改物創制故不復拘於載籍且鄭元之詁訓三禮<lb/>
及釋五經異義並盡思窮神不墜周公之舊法也伯喈<lb/>
損益漢制章句繁雜既違古背新又不能易元之妙矣<lb/>
魏晋書紀亦有明堂祀五帝之文而不記其經始之制<lb/>
<pb n="KR2d0006_WYG_175-29b"/>
又無坦然可凖觀夫今之基趾猶或髣髴髙卑廣狹頗<lb/>
與戴禮不同何得以意抑心便謂九室可明且三雍異<lb/>
所復乖盧蔡之義進退無據何用經通晋朝亦以鑽鑿<lb/>
難明故有一屋之論並非經典正義皆以意妄作兹為<lb/>
不典學家常談不足以範時軌世皇代既乗乾統厯得<lb/>
一御宸自宜稽古則天憲章文武追蹤周孔述而不作<lb/>
豈容虚追子氏放篇之浮説徒損經紀雅誥之遺訓而<lb/>
欲以支離横議指畫妄圗儀刑宇宙而貽来葉者也又<lb/>
<pb n="KR2d0006_WYG_175-30a"/>
北京制置求皆允帖繕脩草創以意良多事移化變存<lb/>
者無幾理茍宜革何必仍舊且遷都之始日不遑給先<lb/>
朝規度每事循古是以數年之中悛換非一良以永法<lb/>
為難數改為易何為宫室府庫多因故迹而明堂辟雍<lb/>
獨遵此制建立之辰復未可知矣既猥班訪逮輙輕率<lb/>
瞽言明堂五室請同周制郊建三雍求依故所庶有會<lb/>
經誥無失典刑後議選邊戍事翻議多見施用遭母憂<lb/>
去職熙平初除廷尉少卿頗有不平之論為靈太后所<lb/>
<pb n="KR2d0006_WYG_175-30b"/>
責出為陽平太守甚不自得遂作思歸賦神龜末遷涼<lb/>
州刺史時蠕蠕主阿那瓌後主婆羅門並以國亂来降<lb/>
朝廷問安置之計翻表曰今蠕蠕内為髙車所討滅外<lb/>
憑大國之威靈兩主投身一期而至百姓歸誠萬里相<lb/>
屬然夷不亂華前鑒無逺覆車在於劉石毁轍固不可<lb/>
尋今蠕蠕雖主奔於上人散於下而餘黨實繁部落猶<lb/>
衆髙車亦未能一時并兼盡令率附又髙車士馬雖衆<lb/>
主甚愚弱上不制下下不奉上唯以掠盗為資陵奪為<lb/>
<pb n="KR2d0006_WYG_175-31a"/>
業而河西捍禦彊敵唯涼州敦煌而已涼州土廣人稀<lb/>
糧仗素闕敦煌酒泉空虚尤甚若蠕蠕無復豎立令髙<lb/>
車獨擅北垂則西顧之憂匪旦伊夕愚謂蠕蠕二主並<lb/>
宜存之居阿那瓌於東偏處婆羅門於西裔分其降人<lb/>
各有攸屬阿那瓌住所非所經見其中事勢不敢輙陳<lb/>
婆羅門請修西海故城以安處之西海郡本屬涼州今<lb/>
在酒泉直抵張掖西北千二百里去髙車所住金山一<lb/>
千餘里正是北虜徃来之衝要漢家行軍之舊道土地<lb/>
<pb n="KR2d0006_WYG_175-31b"/>
沃衍大宜耕植非但今處婆羅門於事為便即可永為<lb/>
重戍鎮防西北雖外為署蠕蠕之聲内實防髙車之䇿<lb/>
一二年後足食足兵斯固安邊保塞之長計也若婆羅<lb/>
門能自克厲使餘燼歸心收離聚散復興其國者乃漸<lb/>
令北轉徙度流沙即是我之外藩髙車之勍敵西北之<lb/>
虞何可過慮如其姦囬反覆孤恩背徳者此不過為逋<lb/>
逃之宼於我何損今不早圗戎心一唘脱先據西河奪<lb/>
我嶮要則酒泉張掖自然孤危長河已西終非國有不<lb/>
<pb n="KR2d0006_WYG_175-32a"/>
圗厥始而求憂其終噬臍之恨悔將何及愚見如允乞<lb/>
遣大使徃涼州敦煌及於西海躬行山谷要害之所親<lb/>
閲亭障逺近之冝商量士馬校練糧仗部分見定處置<lb/>
得所入春西海之間即令播種至秋收一年之食使不<lb/>
復勞轉輸之功也且西徼北垂即是大磧野獸所聚千<lb/>
百為群正是蠕蠕射獵之處殖田以自供籍獸以自給<lb/>
彼此相資足以自固今之豫度似如小損嵗終大計其<lb/>
利實多髙車豺狼之心何可專信假令稱臣致款正可<lb/>
<pb n="KR2d0006_WYG_175-32b"/>
外加優納而復内備彌深所謂先人有奪人之心者也<lb/>
時朝議是之還拜吏部郎中遷齊州刺史無多政績孝<lb/>
昌中除安南將軍中書令領給事黄門侍郎與徐紇俱<lb/>
在門下並掌文翰翻既才學名重又善附㑹亦為靈太<lb/>
后所信待是時蠻賊充斥六軍將親討之翻乃上表諫<lb/>
止後蕭寳夤大敗於闗西翻上表請為西軍死亡將士<lb/>
舉哀而還者并加賑賚後拜度支尚書尋轉都官翻上<lb/>
表願以安南尚書換一金紫時天下多事翻雖外請閑<lb/>
<pb n="KR2d0006_WYG_175-33a"/>
秩而内有求進之心識者怪之於是加撫軍將軍明帝<lb/>
靈太后曽燕華林園舉觴謂羣臣曰袁尚書朕之杜預<lb/>
欲以此杯敬屬元凱今為盡之侍坐者莫不羡仰翻名<lb/>
位俱重當時賢達咸推與之然獨善其身無所奨㧞排<lb/>
抑後進論者鄙之建義初遇害河隂所著文筆百餘篇<lb/>
並行於世贈使持節侍中車騎將軍儀同三司青州刺<lb/>
史嫡子寳首武定中司徒記室參軍事翻弟躍博學有<lb/>
儁才為車騎将軍太傅清河王懌文學列在文苑傳翻<lb/>
<pb n="KR2d0006_WYG_175-33b"/>
子聿修出後躍仕齊歴周入隋位望通顯列在齊史躍<lb/>
弟颺卒於豫州冠軍司馬颺弟昇位正員郎颺死後昇<lb/>
通其妻翻恚為之發病昇終不止時人鄙穢之亦於河<lb/>
隂見害贈左將軍齊州刺史<lb/>
陽尼字景父北平無終人也累世仕於慕容氏尼少好<lb/>
學博通羣籍與上谷侯天䕶頓邱李彪同志齊名幽州<lb/>
刺史胡泥表薦之徵拜祕書著作郎及改中書學為國<lb/>
子時中書監髙閭侍中李冲等以尼碩學舉為國子祭<lb/>
<pb n="KR2d0006_WYG_175-34a"/>
酒後兼幽州中正孝文臨軒令諸州中正各舉所知尼<lb/>
與齊州大中正房千秋各舉其子帝曰昔有一祁名垂<lb/>
徃史今有二奚當聞来牒出為業州平北府長史帶漁<lb/>
陽太守未拜坐為中正時受鄉人貨免官毎自傷曰吾<lb/>
昔未仕不曽羡人今日失宦與本何異然非吾宿志命<lb/>
也如何既而還家有書數千卷所造字釋數十篇未就<lb/>
而卒其從孫太學博士承慶撰為字統二十卷行於世<lb/>
承慶從弟固字敬安性俶儻不拘小節任侠好劍客弗<lb/>
<pb n="KR2d0006_WYG_175-34b"/>
事生産年二十六始折節好學博覽篇籍有文才太和<lb/>
中從大將軍宋王劉昶征義陽版府法曹行參軍昶性<lb/>
嚴暴三軍戰慄無敢言者固唘諫并面陳事宜昶大怒<lb/>
欲斬之使監當攻道固在軍勇決志意閑雅了無懼色<lb/>
昶甚竒之軍還言之孝文年三十餘始辟大將軍府參<lb/>
軍事累遷尚書侍御史多所劾奏宣武廣訪得失固上<lb/>
讜言表曰當今之務宜早正東儲立師傅以保䕶立官<lb/>
司以防衛以係蒼生之心攬權衡親宗室彊幹弱枝以<lb/>
<pb n="KR2d0006_WYG_175-35a"/>
立萬世之計舉賢良黜不肖使野無遺才朝無素飱孜<lb/>
孜萬機躬勤庶政使人無謗讟之響省徭役薄賦歛脩<lb/>
學官遵舊章貴農桑賤工賈絶談虚窮微之論簡桑門<lb/>
無用之費以救饑寒之苦然後備器械脩甲兵習水戰<lb/>
滅吴㑹撰封禪之禮襲軒唐之軌豈不茂哉初帝委任<lb/>
羣下不甚親覧好桑門之法尚書令髙肇以外戚權寵<lb/>
専決朝事又咸陽王禧等並有釁故宗室大臣相見疎<lb/>
薄而王畿人庶勞弊益甚固乃作南北二都賦稱恒代<lb/>
<pb n="KR2d0006_WYG_175-35b"/>
田漁聲樂侈靡之事節以中京禮儀之式因以諷諫宣<lb/>
武末中尉王顯起宅既成集寮屬饗宴酒酣問固曰此<lb/>
宅何如固曰晏嬰湫隘流稱于今豐羙生災著在周易<lb/>
此盖同傳舍耳唯有徳能卒願公勉之顯嘿然他日又<lb/>
謂固曰吾作太府卿府庫充實卿以為何如固對曰公<lb/>
收百官之禄四分之一州郡贓贖悉入京藏以此充府<lb/>
未足為多且有聚歛之臣寧有盜臣豈不戒歟顯大不<lb/>
悦以此銜固又有人間固於顯因奏固剰請米麥免固<lb/>
<pb n="KR2d0006_WYG_175-36a"/>
官遂闔門自守著演賾賦以明幽㣲通塞之事又作刺<lb/>
䜛疾嬖幸詩二首以紓其憤明帝即位除尚書考功郎<lb/>
中奏請諸秀孝考中第者聽叙自固始大軍征硤石勅<lb/>
為僕射李平行臺七兵郎中平竒固勇敢軍中大事悉<lb/>
與謀之又命固節度水軍固設竒計先期乗賊獲其外<lb/>
城後太傅清河王懌舉固除歩兵校尉領汝陽王悦郎<lb/>
中令時悦年少行多不法固上疏諌悦悦甚敬惮之懌<lb/>
大悦以為舉得其人除洛陽令在縣甚有威風丁母憂<lb/>
<pb n="KR2d0006_WYG_175-36b"/>
號慕毁瘠杖而後能起練禫之後酒肉不進時固年踰<lb/>
五十而䘮過於哀鄉黨親族咸歎服焉清河王懌領太<lb/>
尉辟固從事中郎屬懌被害不奏懌之遇害元义執政<lb/>
朝野震悚懌諸子及門生寮吏莫不慮禍隱避不出固<lb/>
以嘗被辟命遂獨詣䘮所盡哀慟哭良乆乃還僕射游<lb/>
肇聞而嘆曰雖欒布王修何以尚也君子哉若人及汝<lb/>
南王悦為太尉選舉多非其人又輕肆撾撻固以前為<lb/>
元卿雖離國猶上疏切諫悦不能用後悦辟固為從事<lb/>
<pb n="KR2d0006_WYG_175-37a"/>
中郎不就京兆王繼為司徒髙選寮佐辟固從事中郎<lb/>
府解除前將軍又典科揚州勲賞初硤石之役固有先<lb/>
登之功而朝賞未及至是與尚書令李崇訟勲更相表<lb/>
崇雖貴盛固據理不撓談者稱焉卒贈輔國將軍太常<lb/>
少卿諡曰文固剛直雅正不畏彊禦居官清潔家無餘<lb/>
財終沒之日室徒四壁無以供䘮親故為其棺殮初固<lb/>
著終制一篇務從儉約臨終又勅諸子一遵先制五子<lb/>
長子休之仕齊周隋自有傳固從兄藻字景德少孤有<lb/>
<pb n="KR2d0006_WYG_175-37b"/>
雅志渉獵經史位中書博士詔兼禮官拜燕宣王廟於<lb/>
長安還賜爵魏昌男累遷瀛洲安東府長史以年老歸<lb/>
家為賊杜洛周所囚發病卒永熙中贈幽州刺史子斐<lb/>
仕齊位殿中尚書列在齊史<lb/>
賈思伯字士休齊郡益都人也其先自武威徙焉世父<lb/>
元壽中書侍郎有學行見稱於時思伯自奉朝請累遷<lb/>
中書侍郎頗為孝文所知任城王澄之圍鍾離也以思<lb/>
伯持節為其軍司及澄失利思伯為後殿澄以其儒者<lb/>
<pb n="KR2d0006_WYG_175-38a"/>
謂之必死及至大喜曰仁者必有勇常謂虚談今於軍<lb/>
司見之矣思伯託以失道不伐其功時論稱其長者累<lb/>
遷南青州刺史初思伯與弟思同師事北海隂鳳業竟<lb/>
無資酬之鳳遂質其衣物時人為之語曰陰生讀書不<lb/>
免癡不識雙鳳脱人衣及思伯之部送縑百疋遺鳳因<lb/>
具車馬迎之鳳慙不徃時人稱嘆焉昭帝時拜涼州刺<lb/>
史思伯以邊逺不願辭以男女未婚靈太后不許因舍<lb/>
人徐紇言乞得停後除廷尉卿自以儒業為素不好法<lb/>
<pb n="KR2d0006_WYG_175-38b"/>
律希言事俄轉衞尉卿時議建明堂多有同異思伯上<lb/>
議曰案周禮夏后氏世室殷重屋周明堂皆五室鄭注<lb/>
云此三者或舉宗廟或舉王寢或舉明堂互言之以明<lb/>
其制同也若然則夏殷之世已有明堂矣唐虞以前其<lb/>
事未聞戴徳禮記云明堂凡九室十二堂蔡邕云明堂<lb/>
者天子太廟饗功養老學斆選士皆於其中九室十二<lb/>
堂案戴徳撰記世所不行且九室十二堂其於規制恐<lb/>
難得厥衷周禮營國左祖右社明堂在國之陽則非天<lb/>
<pb n="KR2d0006_WYG_175-39a"/>
子太廟明矣然則禮記月令四堂及太室皆謂之廟者<lb/>
當以天子暫配享五帝故耳又王制云周人養國老於<lb/>
東膠注云東膠即辟雍在王宫之東又詩大雅云邕邕<lb/>
在宫肅肅在廟鄭注云宫謂辟雍宫也所以助王養老<lb/>
則尚和助祭則尚敬又不在明堂之驗矣案孟子云齊<lb/>
宣王謂孟子曰吾欲毁明堂若明堂是廟則不應有毁<lb/>
之問其蔡邕論明堂之制云堂方百四十尺象坤之策<lb/>
屋圎徑二百一十六尺象乾之䇿方六丈徑九丈象隂<lb/>
<pb n="KR2d0006_WYG_175-39b"/>
陽九六之數九室以象九州屋髙八十一尺象黄鍾九<lb/>
九之數二十八柱以象宿外廣二十四丈以象氣案此<lb/>
皆以天地隂陽氣數為法而室獨象九州何也若立五<lb/>
室以象五行豈不快哉如此蔡邕之論非為通典九室<lb/>
之言或未可從竊尋考工記雖是補闕之書相承已久<lb/>
諸儒注述無言非者方之後作不亦優乎其孝經援神<lb/>
契五經要義舊禮圗皆作五室及徐劉之論謂同考工<lb/>
者多矣朝廷若獨絶古今自為一代制作者則所願也<lb/>
<pb n="KR2d0006_WYG_175-40a"/>
若猶祖述舊章規摹前事不應捨殷周成法襲近代妄<lb/>
作且損益之極極於三王後来疑議難可準信鄭元云<lb/>
周人明堂五室是帝各有一室也合於五行之數周禮<lb/>
依數以為室施行于今雖有不同時説然矣尋鄭此論<lb/>
非為無當案月令亦為九室之文原其制置不乖五室<lb/>
其青陽右个即明堂左个明堂右个即總章左个總章<lb/>
右个即元堂左个元堂右个即青陽左个如是則室猶<lb/>
是五而布政十二五室之理謂為可按其方圎髙廣自<lb/>
<pb n="KR2d0006_WYG_175-40b"/>
依時量戴氏九室之言蔡子廟學之議子幹靈臺之説<lb/>
裴逸一屋之論及諸家紛紜並無取焉學者善其議後<lb/>
為都官尚書時崔光疾甚表薦思伯侍講中書舍人馮<lb/>
元興為侍讀思伯遂入授明帝杜氏春秋思伯少時雖<lb/>
明經從官廢業至是更延儒生夜講晝授性謙和傾身<lb/>
下士雖在街途停車下馬接誘恂恂曽無倦色客有謂<lb/>
曰公今貴重寕能不憍思伯曰衰至便憍何常之有當<lb/>
世以為雅言思伯與元興同事大相友眤元興時為元<lb/>
<pb n="KR2d0006_WYG_175-41a"/>
义所寵論者譏其趣勢云卒贈青州刺史又贈尚書左<lb/>
僕射諡曰文貞子彦始武定中淮陽太守思伯弟思同<lb/>
字仕明少勵志行雅好經史與兄思伯年少時俱為鄉<lb/>
里所重累遷襄州刺史雖無明察之譽百姓安之元顥<lb/>
之亂思同與廣州刺史鄭光䕶並不降莊帝還宮封營<lb/>
陵縣男後與國子祭酒韓元熙並為侍講授静帝杜氏<lb/>
春秋加散騎常侍兼七兵尚書尋拜侍中卒贈尚書右<lb/>
僕射司徒公諡曰文獻初思同為青州别駕清河崔光<lb/>
<pb n="KR2d0006_WYG_175-41b"/>
韶先為中從事自恃資地恥居其下聞思同還鄉遂便<lb/>
去職州里人物為思同恨之及光韶亡遺誡子姪不聽<lb/>
求贈思同遂表訟光韶操業特䝉贈諡論者歎尚焉思<lb/>
同之侍講也國子博士遼西衛冀隆精服氏學上書難<lb/>
杜氏春秋六十三事思同復駁冀隆乖錯者一十餘條<lb/>
互相是非積成十卷詔下國學集諸儒考之事未竟而<lb/>
思同卒後魏郡姚文安樂陵秦道静復述思同意冀隆<lb/>
亦尋物故浮陽劉休和又持冀隆説竟未能裁正<lb/>
<pb n="KR2d0006_WYG_175-42a"/>
祖瑩字元珍范陽遒人也曽祖敏仕慕容垂為平原太<lb/>
守道武定中山賜爵安固子拜尚書左丞卒贈并州刺<lb/>
史祖嶷字元達以從征平原功進爵為侯位馮翊太守<lb/>
贈幽州刺史父季真多識前言徃行位中書侍郎鉅鹿<lb/>
太守瑩年八歲能誦詩書十二為中書學生好學耽書<lb/>
以夜繼晝父母恐其成疾禁之不能止常密於灰中藏<lb/>
火乃驅逐僮僕父母寢睡之後然火讀書以衣被蔽塞<lb/>
窻戸恐漏光明為家人所覺由是聲譽甚盛内外親屬<lb/>
<pb n="KR2d0006_WYG_175-42b"/>
呼為聖小児尤好屬文中書監髙允每歎曰此子不器<lb/>
非諸生所及終當逺至時中書博士張天龍講尚書選<lb/>
為都講生徒悉集瑩夜讀勞倦不覺失曉催講既切遂<lb/>
誤持同房生趙郡李怡曲禮卷上座博士嚴毅不敢復<lb/>
還取仍置曲禮於前誦尚書三篇不遺一字孝文聞之<lb/>
召入令誦五經章句并陳大義帝嗟賞之瑩出後帝戲<lb/>
盧昶曰昔流共工於幽州北裔之北那得忽有此子昶<lb/>
對曰當是才為世生以才名拜太學博士徵署司徒彭<lb/>
<pb n="KR2d0006_WYG_175-43a"/>
城王勰法曹行參軍帝顧謂勰曰蕭賾以王元長為子<lb/>
良法曹今為汝用祖瑩豈非倫匹也敕令掌勰書記瑩<lb/>
與陳郡袁翻齊名秀出時人為之語曰京師楚楚袁與<lb/>
祖洛中翩翩祖與袁再遷尚書三公郎中尚書令王肅<lb/>
曽於省中詠悲平城詩云悲平城驅馬入雲中隂山常<lb/>
晦雪荒松無罷風彭城王勰甚嗟其美欲使肅更詠乃<lb/>
失語云公可更為誦悲彭城肅因戲勰云何意呼悲平<lb/>
城為悲彭城也勰有慙色瑩在座即云亦有悲彭城王<lb/>
<pb n="KR2d0006_WYG_175-43b"/>
公自未見耳肅曰可為誦之瑩應聲云悲彭城楚歌四<lb/>
面起屍積石梁亭血流睢水裏肅甚嘆賞之勰亦大悦<lb/>
退謂瑩曰卿定是神口今日若不得卿㡬為吴子所屈<lb/>
出為冀州鎮東府長史以貨賄事發除名後侍中崔光<lb/>
舉為國子博士仍領尚書左戸郎李崇為都督北討引<lb/>
瑩為長史坐截沒軍資除名未㡬為散騎侍郎孝昌中<lb/>
於廣平王第掘得古玉印勅召瑩與黄門侍郎李琰之<lb/>
辨之瑩云此是于闐國王晋太康中所獻乃以墨塗字<lb/>
<pb n="KR2d0006_WYG_175-44a"/>
觀之果如瑩言時稱為博物累遷國子祭酒領給事黄<lb/>
門侍郎幽州大中正監起居事又監議事元顥入洛以<lb/>
瑩為殿中尚書莊帝還宮坐為顥作詔罪狀爾朱榮免<lb/>
官後除祕書監中正如故以參議律歴賜爵容城縣子<lb/>
坐事繋於廷尉㑹爾朱兆入焚燒樂署鍾石管絃略無<lb/>
存者勅瑩與録尚書事長孫承業侍中元孚典造金石<lb/>
雅樂三載乃就遷車騎大將軍及孝武登阼瑩以太常<lb/>
行禮封文安縣子天平初將遷鄴齊神武因召瑩議之<lb/>
<pb n="KR2d0006_WYG_175-44b"/>
以功遷儀同三司進爵為伯薨贈尚書左僕射司徒公<lb/>
瑩以文學見重常語人云文章湏自出機杼成一家風<lb/>
骨何能共人同生活也盖譏世人好偷竊他文以為已<lb/>
用而瑩之茟札無非天才但不能均調玉石兼有其製<lb/>
裁之體減於袁常焉性爽侠有節氣士有窮厄以命歸<lb/>
之必見存拯時亦以此多之其文集行於世子珽襲珽<lb/>
列在齊史<lb/>
爾朱榮字天寳北秀容人也其先居於爾朱川因以為<lb/>
<pb n="KR2d0006_WYG_175-45a"/>
氏世領部落為酋帥髙祖羽健登國初為領氐酋長率<lb/>
契胡武士從駕平晋陽定中山論功拜散騎常侍以居<lb/>
秀容川詔割方三百里封之長為世業道武初以南秀<lb/>
容川原沃衍欲令居之羽健曰家世奉國給侍左右秀<lb/>
容既在剗内差近京師豈以沃塉更遷逺地帝許之所<lb/>
居之處曽有狗䑛地因而穿之得甘泉焉遂名狗䑛泉<lb/>
羽健卒曽祖欝徳祖代勤相繼為領氐酋長代勤太武<lb/>
敬哀皇后舅也既以外親兼數征伐有功給復百年除<lb/>
<pb n="KR2d0006_WYG_175-45b"/>
立義將軍曽圍山而獵部人射虎誤中其髀代勤仍令<lb/>
㧞箭竟不推問曰此既過誤何忍加罪部内咸感其意<lb/>
位肆州刺史封梁郡公以老致仕嵗賜帛百疋以為常<lb/>
卒諡曰莊孝莊初追贈太師司徒公錄尚書事父新興<lb/>
太和中繼為領氐酋長曽行馬羣見一白虵頭有兩角<lb/>
遊馬前新興異之謂曰爾若有神令我畜牧蕃息自是<lb/>
之後日覺滋甚牛羊駞馬色别為羣谷量之朝廷每有<lb/>
征討即獻私馬兼備資糧助裨軍用孝文嘉之除光禄<lb/>
<pb n="KR2d0006_WYG_175-46a"/>
大夫及遷洛後特聽冬朝京師夏歸部落每入朝諸王<lb/>
公朝貢競以珍玩遺之新興亦報以名馬位散騎常侍<lb/>
平北將軍秀容第一領氐酋長新興每春秋二時恒與<lb/>
妻子閲畜牧於川澤射獵自娱明帝時以年老求傳爵<lb/>
於榮朝廷許之卒諡曰簡孝莊初贈太師相國西河郡<lb/>
王榮潔白美容貌㓜而神機明決及長好射獵每設圍<lb/>
誓衆便為軍陳之法號令嚴肅衆莫敢犯秀容界有池<lb/>
三所在髙山之上清深不測相傳曰祈連池魏言天池<lb/>
<pb n="KR2d0006_WYG_175-46b"/>
也父新興曽與榮游於池上忽聞簫鼔之音新興謂榮<lb/>
曰古老相傳聞此聲皆至公輔吾今年已衰暮當為汝<lb/>
耳榮襲爵後除直寢游擊將軍正光中四方兵起遂散<lb/>
畜牧招合義勇以討賊功進封博陵郡公其梁郡前爵<lb/>
聽賜第二子時榮率衆至肆州刺史尉慶賔惡之閉城<lb/>
不納榮怒攻㧞之乃署其從叔羽生為刺史執慶賔還<lb/>
秀容自是兵威日盛朝廷亦不能罪鮮于修禮之反榮<lb/>
表求東討除征東將軍都督并肆等州軍事及葛榮吞<lb/>
<pb n="KR2d0006_WYG_175-47a"/>
杜洛周兵凶轉甚榮恐其南逼鄴城表求東援相州明<lb/>
帝不許榮以山東賊盛慮其西逸乃遣兵守滏口上書<lb/>
陳情願擊葛榮於是遂勒部曲廣召義勇北捍馬邑東<lb/>
塞井陘尋屬明帝崩事出倉卒榮聞之大怒謂鄭儼徐<lb/>
紇為之與元天穆等宻議稱兵入匡朝廷計定乃抗表<lb/>
云今海内草草異口一言皆云大行皇帝鴆毒致禍舉<lb/>
潘嬪之女以誑百姓奉未言之兒而臨四海社稷危於<lb/>
累卵臣請赴闕收徐鄭之徒雪天下之恥更召宗親推<lb/>
<pb n="KR2d0006_WYG_175-47b"/>
其明徳遂勒所統赴京師靈太后甚懼詔以李神軌為<lb/>
大都督將兵於大行杜防榮抗表之始遣從子天光親<lb/>
信奚<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>及蒼頭王相入洛與從弟世隆宻議廢立天光<lb/>
乃見莊帝具論榮心帝許之天光等還比榮發晋陽猶<lb/>
疑所立乃以銅鑄孝文及咸陽王禧等五王子孫像成<lb/>
者當奉為主唯莊帝獨就師次河内重遣王相密來迎<lb/>
莊帝與帝兄彭城王劭弟覇城公子正武泰元年四月<lb/>
荘帝於髙渚潛渡至榮軍將士咸稱萬嵗十一日莊帝<lb/>
<pb n="KR2d0006_WYG_175-48a"/>
即位詔以榮為使持節都督中外諸軍事大將軍開府<lb/>
兼尚書令領軍將軍領左右太原王及度河太后乃下<lb/>
髮入道十二日内外百官皆朝於行宮十三日榮惑武<lb/>
衛將軍費穆之言謂天下乗機可取乃譎朝士共為盟<lb/>
誓將向河隂西北三里至南北長隄悉令下馬西度云<lb/>
欲祭天朝士既集列騎圍遶妄言丞相髙陽王欲反且<lb/>
責以天下䘮亂明帝卒崩之由云皆縁此等貪虐不相<lb/>
輔弼所致因縦兵亂害王公卿士皆歛手就戮死者一<lb/>
<pb n="KR2d0006_WYG_175-48b"/>
千三百人又命二十三人㧞刀走行宮莊帝及彭城王<lb/>
覇城公俱出帳榮先遣并州人郭羅察共西部髙車叱<lb/>
列殺鬼在帝左右相與為應及見事起假言防衛抱帝<lb/>
入帳餘人即害彭城王覇城公乃令四五十人遷帝於<lb/>
河橋沈靈太后及少主於河時又有朝士百餘人後至<lb/>
仍於隄東被圍遂臨以白刃唱云能為禪文者出當原<lb/>
其命時有隴西李神儁頓邱李諧太原温子昇並當世<lb/>
辭人皆在圍中恥是從命俯伏不應有御史趙元則者<lb/>
<pb n="KR2d0006_WYG_175-49a"/>
恐不免死出作禪文榮令人誡軍士言元氏既滅爾朱<lb/>
氏興其衆咸稱萬嵗榮遂鑄金為己像數四不成時幽<lb/>
州人劉靈助善卜為榮所信占言今天時人事未可榮<lb/>
乃曰若我不可天穆如何靈助曰天穆亦不吉惟長樂<lb/>
王有王兆耳榮亦精神恍惚不自支持乆而方悟遂便<lb/>
愧悔至四更中乃迎莊帝望馬首叩頭請死其士馬三<lb/>
千餘騎既濫殺朝士乃不敢入京師欲向北為移都之<lb/>
計持疑經日始奉駕還洛陽及上北芒視城闕復懐畏<lb/>
<pb n="KR2d0006_WYG_175-49b"/>
懼不肯更前武衛將軍汎禮苦執不聽復前入城不朝<lb/>
其北来之人皆乗馬入殿諸貴死散無復次序莊帝左<lb/>
右唯有故舊數人榮猶執移都之議上亦無以拒焉又<lb/>
在明光殿重謝河橋之事誓言無復二心莊帝自起止<lb/>
之因復為榮誓言無疑心榮喜因求酒一遍及醉熟帝<lb/>
欲誅之左右苦諫乃止即以牀轝向中常侍省榮夜半<lb/>
方寤遂達旦不眠自此不復宿禁中矣榮女先為明帝<lb/>
嬪欲上立為后帝疑未決給事黄門郎祖瑩曰昔文公<lb/>
<pb n="KR2d0006_WYG_175-50a"/>
入秦懐嬴入侍事有反經合義陛下獨何疑焉上遂從<lb/>
之榮意甚悦于時人間或云榮欲遷都晋陽或云欲肆<lb/>
兵大掠迭相驚恐人情震駭京邑士庶十不一存率皆<lb/>
逃竄無敢出者直衛空虚官府廢曠榮聞之上書謝愆<lb/>
帝之即位也榮唘帝封彭城王劭為無上王至是請追<lb/>
尊無上王帝號諸王刺史乞贈三司其位班三品請贈<lb/>
令僕五品之官各贈方伯六品已下及白身贈以鎮郡<lb/>
諸死者無後聽繼即授封爵均其髙下節級别科使恩<lb/>
<pb n="KR2d0006_WYG_175-50b"/>
洽存亡有慰生死詔如所表又唘帝遣使廵城勞問於<lb/>
是人情遂安朝士逃亡者亦稍歸闕榮又奏請番直朔<lb/>
望之日引見三公令僕尚書九卿及司州牧河南尹洛<lb/>
陽河隂執事之官參論國政以為常式五月榮還晋陽<lb/>
乃令元天穆留京為侍中太尉公錄尚書事京畿大都<lb/>
督兼領軍將軍封上黨王樹置腹心布在列職舉止所<lb/>
為皆由其意七月詔加榮柱國大将軍時葛榮将向京<lb/>
師衆號百萬相州刺史李神儁閉門自守九月榮上表<lb/>
<pb n="KR2d0006_WYG_175-51a"/>
討之乃率精騎七千馬皆有副倍道兼行東出滏口葛<lb/>
榮為賊久横行河北時衆寡非敵議者謂無制賊之理<lb/>
葛榮聞之喜見於色乃令其衆為長䋲至便縳取自鄴<lb/>
以北列陣數十里箕張而進榮潛軍山谷為竒兵分督<lb/>
將已上三人為一處處有數百騎令所在揚塵鼓譟使<lb/>
賊不測多少又以人馬逼戰刀不如棒宻勒軍士馬上<lb/>
各齎袖棒一枚置於馬側至於戰時慮廢騰逐不聼斬<lb/>
級使以棒棒之而已乃分命壮勇所當衝突號令嚴明<lb/>
<pb n="KR2d0006_WYG_175-51b"/>
將士同奮榮身自䧟陣出於賊後表裏合擊大破之於<lb/>
陣禽葛榮餘衆悉降榮以賊徒既衆若即分割恐其疑<lb/>
懼或更結聚乃普令各從所樂親屬相随任所居止於<lb/>
是羣情喜悦登即四散數十萬衆一朝散盡待出百里<lb/>
之外乃始分道領押随便安置咸得其所擢其渠帥随<lb/>
才授用新附者咸安時人服其處分機速乃檻車送葛<lb/>
榮赴闕詔加榮大丞相都督河北畿外諸軍事初榮之<lb/>
将討葛榮也軍次襄垣遂大獵有雙兎起於馬前榮乃<lb/>
<pb n="KR2d0006_WYG_175-52a"/>
躍馬彎弓而誓之曰中之則禽葛榮不中則否既而並<lb/>
應弦而殪三軍咸悦及破賊之後即命立碑於其所號<lb/>
雙兎碑榮將戰之夜夢一人從葛榮索千牛刀葛榮初<lb/>
不肯與此人自稱我是道武皇帝汝何敢違葛榮乃奉<lb/>
刀此人手持授榮榮既寤而喜自知必勝又詔以冀州<lb/>
之長樂相州之南趙定州之博陵滄州之浮陽平州之<lb/>
遼西燕州之上谷幽州之漁陽七郡各萬戸通前滿十<lb/>
萬為太原國邑又進位太師建義初北海王元顥南奔<lb/>
<pb n="KR2d0006_WYG_175-52b"/>
梁梁立為魏主資以兵將時邢杲㓂亂三齊與顥應接<lb/>
朝廷以顥孤弱不以為慮永安二年春詔元天穆先平<lb/>
齊地然後廻師征顥顥以大將未還乗虚徑進既䧟梁<lb/>
國鼔行而西滎陽虎牢皆不守五月車駕出幸河北事<lb/>
出不虞榮聞之馳傳朝行宮於上黨之長子輿駕於是<lb/>
南轅榮為前驅旬日間兵馬大集天穆克平邢杲亦度<lb/>
河以㑹車駕遂幸河内榮與顥相持於河上無船不得<lb/>
即渡議欲還北更圗後舉黄門郎楊侃髙道穆等並固<lb/>
<pb n="KR2d0006_WYG_175-53a"/>
執以為不可屬馬渚諸楊云有小船數艘求為鄉導榮<lb/>
乃令都督爾朱兆等率精騎夜濟顥率麾下南走車駕<lb/>
度河入居華林園詔榮加天柱大將軍此官雖訪古無<lb/>
聞太祖以前曽置此號増封通前二十萬戸加前後部<lb/>
羽葆鼓吹榮尋還晋陽遥制朝廷親戚腹心皆補要職<lb/>
百寮朝廷動静莫不以申至於除授皆湏榮許然後得<lb/>
用莊帝雖受制權臣而勤於政事朝夕省納孜孜不已<lb/>
數自理寃獄親覽辭訟又以選司多濫與吏部尚書李<lb/>
<pb n="KR2d0006_WYG_175-53b"/>
神儁議正綱紀而榮乃大相嫌責曽闗補定州曲陽縣<lb/>
令神儁以階縣不奏别更擬人榮大怒即遣其所補者<lb/>
徃奪其任榮使入京雖或㣲蔑朝廷見之莫不傾靡及<lb/>
至闕下未得通奏恃榮威勢至乃忿怒神儁遂上表遜<lb/>
位榮欲用其從弟世隆攝選上亦不違榮曽唘北人為<lb/>
河南諸州欲為掎角勢上不即從天穆入見論事上猶<lb/>
未許天穆曰天柱既有大功為國宰相若請普代天下<lb/>
官屬恐陛下亦不得違之如何唘數人為州便停不用<lb/>
<pb n="KR2d0006_WYG_175-54a"/>
帝正色曰天柱若不為人臣朕亦湏代如其猶存臣節<lb/>
無代天下百官理榮聞之大怒曰天子由誰得立今乃<lb/>
不用我語又榮女為皇后復嫌内妃嬪甚有妬恨之事<lb/>
帝遣世隆語以大理后曰天子由我家置立今便如此<lb/>
我父本日即自作今亦復決世隆曰兄止自不為若本<lb/>
自作臣今亦得封王莊帝既外廹於榮内廹於后怏怏<lb/>
不悦不以萬乗為貴先是葛榮枝黨韓婁仍據幽平二<lb/>
州榮遣都督侯深討斬之時万俟醜奴蕭寳夤擁衆豳<lb/>
<pb n="KR2d0006_WYG_175-54b"/>
涇榮遣其從子天光為雍州刺史令率都督賀㧞岳侯<lb/>
莫陳悦等入關討之天光至雍州以衆少未進榮大怒<lb/>
遣其騎兵參軍劉貴馳驛詣軍加天光杖罸天光等大<lb/>
懼乃進討連破之禽醜奴寳夤並檻車送闕天光又禽<lb/>
王慶雲万俟道洛闗中悉平於是天下大難便盡莊帝<lb/>
恒不慮外冦唯恐榮為逆當時諸方未定欲使與之相<lb/>
持及告㨗之日乃不甚喜謂尚書令臨淮王彧曰即今<lb/>
天下便是無賊彧見帝色不悦曰臣恐賊平以後方勞<lb/>
<pb n="KR2d0006_WYG_175-55a"/>
聖慮帝畏餘人怪還以他語解之曰其實撫寧荒餘彌<lb/>
成不易榮性好射獵不捨寒暑法禁嚴酷若一鹿出乃<lb/>
有數人殞命曽有一人見猛虎便走榮謂曰欲求活邪<lb/>
即斬之自此獵時如登戰場列圍而進必湏齊一雖遇<lb/>
險阻不得廻避其下甚苦之曽見一猛虎在窮谷中乃<lb/>
令餘人重衣空手搏之不令復損於是數人被殺遂禽<lb/>
得之持此為樂焉太宰元天穆從容謂榮曰大王勲濟<lb/>
天下四方無事唯宜調政養民順時蒐狩何必盛夏馳<lb/>
<pb n="KR2d0006_WYG_175-55b"/>
逐傷犯和氣榮便攘肘謂天穆曰太后女主不能自正<lb/>
推奉天子者此是人臣常節葛榮之徒本是奴才乗時<lb/>
作亂譬如奴走禽獲便休頃来受國大寵未能開拓境<lb/>
土混一天下何宜今日便言勲也如聞朝士猶自寛縦<lb/>
今秋欲共兄戒勒士馬校獵嵩原令貪汚朝貴入圍搏<lb/>
虎仍出魯陽歴三荆悉擁生蠻北填六鎮廻軍之際因<lb/>
平汾胡明年簡練精騎分出江淮蕭衍若降乞萬戸侯<lb/>
如不降徑度數千騎便徃縛取待六合寕一八表無塵<lb/>
<pb n="KR2d0006_WYG_175-56a"/>
然後共兄奉天子廵四方觀風俗布政教如此乃可稱<lb/>
勲耳今若止獵兵士懈怠安可復用也榮見四方無事<lb/>
乃遣人奏曰參軍許周勸臣取九錫臣惡其此言已發<lb/>
遣令去榮時頗望得殊禮故以意諷朝廷帝實不欲與<lb/>
之因稱其忠榮見帝年長明悟為衆所歸欲移自近皆<lb/>
使由己每因醉云入將天子拜謁金陵後還復恒朔而<lb/>
侍中朱元龍輙從尚書索太和中遷京故事於是復有<lb/>
移都消息榮乃暫來向京言㸔皇后㝃難帝懲河隂之<lb/>
<pb n="KR2d0006_WYG_175-56b"/>
事終恐難保乃與城陽王徽侍中楊侃李彧尚書右僕<lb/>
射元羅謀皆勸帝刺殺之惟膠東侯李侃晞濟隂王暉<lb/>
業言榮若来必有備恐不可圗又欲殺其黨與發兵拒<lb/>
之帝疑未定而京師人懐憂懼中書侍郎邢子才之徒<lb/>
至避之東出榮乃徧與朝士書相任留中書舍人温子<lb/>
昇以書陳帝帝恒望其不来及見書以榮必來色甚不<lb/>
悦武衛將軍奚毅建義初徃来通命帝每期之甚重然<lb/>
以為榮通親不敢與之言情<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>曰若必有變臣寧死陛<lb/>
<pb n="KR2d0006_WYG_175-57a"/>
下難不能事契胡帝曰朕保天柱無異心亦不忘卿忠<lb/>
款三年八月榮將四五千騎發并州向京時人皆言其<lb/>
反復道天子必應圗之九月初榮至京有人告云帝欲<lb/>
圗之榮即具奏帝曰外人亦言王欲害我豈可信之於<lb/>
是榮不自疑每入謁帝從人不過數十皆挺身不持兵<lb/>
仗帝欲止城陽王徽曰縱不反亦何可耐况何可保邪<lb/>
又北人語訛語爾朱為人主又聞其在北言我姓人主<lb/>
先是長星出中台埽大角恒州人髙榮祖頗知天文榮<lb/>
<pb n="KR2d0006_WYG_175-57b"/>
問之曰是何祥也答曰除舊布新象也昔長星埽大角<lb/>
秦以之亡榮聞之悦又榮下行臺郎中李顯和曽曰天<lb/>
柱至那無九錫安湏王自索也亦是天子不見機都督<lb/>
郭羅察曰今年真可作禪文何但九錫參軍禇光曰人<lb/>
言并州城上有紫氣何慮天柱不應榮下人皆陵侮帝<lb/>
左右無所忌憚其事皆上聞奚<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>父求見帝聞即下明<lb/>
光殿與語帝又疑其為榮不告以情及知<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>赤誠乃召<lb/>
城陽王徽及楊侃李彧告以<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>語榮小女嫁與帝兄子<lb/>
<pb n="KR2d0006_WYG_175-58a"/>
陳留王小字伽邪榮嘗指之曰我終得此女壻力徽又<lb/>
云榮慮陛下終為已患脱有東宮必貪立孩㓜若皇后<lb/>
不生太子則立陳留以安天下并言榮指陳留語狀帝<lb/>
既有圗榮意夜夢手持一刀自害落十指節都不覺痛<lb/>
惡之以告城陽王徽及楊侃徽解夢曰蝮虵螫手壯士<lb/>
解腕割指節與解腕何異去患乃是吉祥聞者皆言善<lb/>
九月十五日榮天穆到京輿駕迎之榮與天穆並從入<lb/>
西林園讌射乃奏曰近来侍官皆不習武事陛下宜將<lb/>
<pb n="KR2d0006_WYG_175-58b"/>
五百騎出獵因省辭訟先是奚毅言榮因獵挾天子移<lb/>
都至是其言相符至十八日召中書舍人温子昇告以<lb/>
殺榮狀并問以殺董卓事子昇具通本上曰王允若即<lb/>
赦涼州人必不應至此良久語子昇曰朕之情理卿所<lb/>
具知死猶湏為况必不死朕寧與髙貴鄉公同日而死<lb/>
不與常道鄉公同日而生上謂殺榮天穆即赦其黨便<lb/>
應不動應詔王道習曰爾朱世隆司馬子如朱元龍比<lb/>
來偏被委付具知天下虚實謂不宜留城陽王及楊侃<lb/>
<pb n="KR2d0006_WYG_175-59a"/>
曰若世隆不全仲逺天光豈有來理帝亦謂然無復殺<lb/>
意城陽王曰榮數征伐腰間有刀或能狼戾傷人臨事<lb/>
願陛下出乃伏侃等十餘人於明光殿東其日榮與天<lb/>
穆並入坐食未訖起出侃等從東階上殿見榮天穆出<lb/>
至中庭事不果十九日是帝忌日二十日榮忌日二十<lb/>
一日暫入即向陳留王家飲酒極醉遂言病動頻日不<lb/>
入上謀頗泄世隆等以告榮榮輕帝不謂能反預帝謀<lb/>
者皆懼二十五日旦榮天穆同入其日大欲革易上在<lb/>
<pb n="KR2d0006_WYG_175-59b"/>
明光殿東序中西面坐榮與天穆並御牀西北小牀上<lb/>
南坐城陽王入始一拜榮見光禄卿魯安等持刀從東<lb/>
戸入即馳向御坐帝㧞千牛刀手斬之時年三十八得<lb/>
其手版上有數牒唘皆左右去留人名非其腹心悉在<lb/>
出限帝曰豎子若過今日便不可制矣時元天穆與榮<lb/>
子菩提並就戮於是内外喜呌聲滿京城既而大赦榮<lb/>
雖威名大振而舉止輕脱止以馳射為伎藝毎入朝見<lb/>
更無所為唯戲上下馬於西林園宴射恒請皇后出觀<lb/>
<pb n="KR2d0006_WYG_175-60a"/>
并召王公妃主共在一堂毎見天子射中輙自起舞呌<lb/>
將相卿士悉皆盤旋乃至妃主婦人亦不免随之舉袂<lb/>
及酣酒耳熱必自匡坐唱虜歌為樹棃普梨之曲見臨<lb/>
淮王彧從容閑雅愛尚風素固令為勅勒舞日暮罷歸<lb/>
便與左右連手蹋地唱廻波樂而出性甚嚴暴愠喜無<lb/>
恒弓箭刀槊不離於手毎有瞋嫌即行忍害左右恒有<lb/>
死憂曽欲出獵有人訴之披陳不已發怒即射殺之曽<lb/>
見沙彌重騎一馬榮即令相觸力窮不復能動遂使傍<lb/>
<pb n="KR2d0006_WYG_175-60b"/>
人以頭相擊死而後已節閔帝初世隆等得志乃詔贈<lb/>
假黄鉞相國録尚書都督中外諸軍事晋王加九錫給<lb/>
九旒鑾輅虎賁班劍三百人輼輬車凖晋太宰安平獻<lb/>
王故事諡曰武又詔百官議榮配饗司直劉季明曰晋<lb/>
王若配永安則不能終臣節以此論之無所配世隆作<lb/>
色曰卿合配季明曰下官預在議限據理而言不合上<lb/>
心誅翦唯命衆為之危季明自若世隆意不已乃配享<lb/>
孝文廟庭菩提位太常卿開府儀同三司侍中特進死<lb/>
<pb n="KR2d0006_WYG_175-61a"/>
時年十四節閔帝初加贈司徒諡曰恵菩提弟乂羅武<lb/>
衛將軍梁郡王尋卒贈司空公乂羅弟文殊封平昌郡<lb/>
王孝靜初轉襲榮爵太原王薨於晋陽時年九嵗文殊<lb/>
弟文暢初封昌樂郡公以榮破葛賊之勲進爵為王其<lb/>
姊孝莊帝皇后及韓陵之敗齊神武納之待其家甚厚<lb/>
文暢由是拜開府儀同三司肆州刺史家富於財招致<lb/>
賔客窮極豪侈與丞相司馬任胄主簿李世林都督鄭<lb/>
仲禮房子逺等相狎外示盃酒交而潛謀害齊神武自<lb/>
<pb n="KR2d0006_WYG_175-61b"/>
魏氏舊俗以正月十五日夜為打蔟戯能中者即時賞<lb/>
帛胄令仲禮藏刀於袴中因神武臨觀謀竊發事㨗共<lb/>
奉文暢為任氏家客薛季孝所告以姊寵止坐文暢一<lb/>
房文暢死時年十八弟文略以次兄乂羅卒無後襲乂<lb/>
羅爵梁郡王坐文暢事當誅靜帝使人徃晋陽欲拉殺<lb/>
之神武特加寛貸奏免之文略聰明儁爽多所通習文<lb/>
襄嘗令章永興馬上彈琵琶奏十餘曲試使文略冩之<lb/>
遂得其八文襄戲之曰聰明人多不老夀梁郡其慎之<lb/>
<pb n="KR2d0006_WYG_175-62a"/>
文略對曰命之脩短皆在明公文襄愴然曰此不足慮<lb/>
初神武遺令恕文略十死恃此益横多所陵忽天保末<lb/>
嘗邀平秦武興汝南諸王至宅供設奢麗各有贈賄諸<lb/>
王共假聚寳物以要之文略弊衣而徃從奴五十人皆<lb/>
駿馬侯服其豪縦不遜如此平秦王有七百里馬文略<lb/>
敵以好婢賭取之明日平秦王使人致請文略殺馬及<lb/>
婢以銀器盛婢頭馬肉而遺之平秦王訴之於文宣繋<lb/>
於京畿獄文略彈琵琶吹横笛謡詠倦極便卧唱挽歌<lb/>
<pb n="KR2d0006_WYG_175-62b"/>
居數月奪防者弓矢以射人曰不然天子不憶我有司<lb/>
奏遂伏誅文略嘗大遺魏收金請為其父作佳傳收論<lb/>
榮比韓彭伊霍盖由是也榮從子兆字萬仁少善騎射<lb/>
兼有膂力蹻㨗過人數從榮遊獵至於窮巖絶澗人所<lb/>
不升降者兆必先之手格猛虎無所疑避榮以此特加<lb/>
賞愛任為爪牙榮曽送臺使見二鹿授兆二箭令取供<lb/>
今食遂構火以待之俄而兆獲其一榮欲誇使人責兆<lb/>
不盡取杖之五十榮之入洛兆遷武衛将軍為前鋒都<lb/>
<pb n="KR2d0006_WYG_175-63a"/>
督孝莊即位封潁川郡公後從上黨王元天穆平邢杲<lb/>
及元顥屯於河橋榮遣兆與賀㧞勝自馬渚西渡襲禽<lb/>
顥子冠受進破安豐王延明顥於是退走莊帝還宮論<lb/>
功除車騎大将軍儀同三司汾州刺史爾朱榮死兆自<lb/>
汾州率衆據晋陽元曄立授兆大將軍進爵為王兆與<lb/>
世隆等定謀攻洛兆遂擁兵南出輕兵倍道掩襲京邑<lb/>
先是河邊人夢神謂己曰爾朱家欲度河用爾作灅波<lb/>
津令為之縮水脉月餘夢者死及兆至有行人自言知<lb/>
<pb n="KR2d0006_WYG_175-63b"/>
水淺處以草徃徃表挿而導焉忽失其所在兆遂䇿馬<lb/>
渉渡是日暴風鼓怒黄塵張天騎叩宫門宿衛方覺彎<lb/>
弓欲射袍撥絃矢不得發一時散走莊帝歩出雲龍門<lb/>
外為兆騎所縶幽於永寧佛寺兆撲殺皇子汙辱妃嬪<lb/>
縦兵虜掠停洛旬日先令衛送莊帝於晋陽兆後於河<lb/>
梁監閱財寳初兆将向洛也遣使招齊神武欲與同舉<lb/>
神武時為晋州刺史謂長史孫騰曰臣而伐君其逆已<lb/>
甚我今不徃彼必致恨卿可徃申吾意但云山蜀未平<lb/>
<pb n="KR2d0006_WYG_175-64a"/>
今方攻討不可委之而去騰乃詣兆及於并州大谷具<lb/>
申神武言兆不悦曰還白髙兄弟有吉夢今行必克吾<lb/>
比夢吾父登髙堆堆傍地悉耕熟唯有馬藺草株徃徃<lb/>
猶在吾父顧我令下㧞之吾手所至無不盡出以此而<lb/>
言徃必有利騰還具報之神武曰兆猖狂舉兵犯順吾<lb/>
勢不可更事爾朱也兆今南行天子列兵河上兆進不<lb/>
能渡退不得還吾乗山東下出其不意此徒可一舉而<lb/>
禽俄而兆克京師孝荘幽縶都督尉景從兆南行以書<lb/>
<pb n="KR2d0006_WYG_175-64b"/>
報神武神武得書大驚召騰示之曰卿可馳馹詣兆以<lb/>
示謁賀宻觀天子今在何處吾當於路邀迎唱大義於<lb/>
天下騰遇帝於中路神武時率騎東轉聞帝已渡河於<lb/>
是西還仍與兆書具陳禍福言不宜害天子受惡名於<lb/>
海内兆怒不納帝遂暴崩初榮既死荘帝詔河西人紇<lb/>
豆陵歩蕃等令襲秀容兆入洛後歩蕃兵勢甚盛南逼<lb/>
晋陽兆所以不暇留洛迴師禦之頻為歩蕃所敗於是<lb/>
部勒士馬謀出山東令人徵神武神武晋州僚屬並勸<lb/>
<pb n="KR2d0006_WYG_175-65a"/>
不行神武揣其勢迫必無他慮乃決䇿赴之兆素服神<lb/>
武威略分三州六鎮之人令神武統領神武既分兵别<lb/>
營乃引兵南出避歩蕃之鋭歩蕃至樂平郡神武與兆<lb/>
還討之斬之於秀容石鼓山兆還晋陽及節閔帝立授<lb/>
兆使持節侍中都督中外諸軍事柱國大將軍兼錄尚<lb/>
書事大行臺又以兆為天柱大將軍兆謂人曰此是叔<lb/>
父終官我何敢受固辭不拜尋加都督十州諸軍事世<lb/>
襲并州刺史神武之克殷州也兆與仲逺度律約拒之<lb/>
<pb n="KR2d0006_WYG_175-65b"/>
仲逺度律次於陽平兆次於廣阿衆號十萬神武縦反<lb/>
間於是兩不相信各致猜疑徘徊不進仲逺等頻使斛<lb/>
斯椿賀㧞勝徃諭之兆輕騎三百来就仲逺同坐幕下<lb/>
兆性麤獷意色不平手舞馬鞭長嘯凝望深疑仲逺等<lb/>
有變遂趨出馳還仲逺遣椿勝等追而曉譬兆遂拘縛<lb/>
將還經日放遣仲逺等於是奔退神武乃進擊兆軍大<lb/>
敗兆與仲逺度律遂相疑阻久而不和世隆請節閔帝<lb/>
納兆女為皇后兆乃大喜世隆謀抗神武乃降辭厚禮<lb/>
<pb n="KR2d0006_WYG_175-66a"/>
喻兆赴洛兆與天光度律更自信約然後大會於韓陵<lb/>
山戰敗復奔晋陽其年秋神武自鄴進討之兆遂大掠<lb/>
并州走於秀容神武又追擊度赤洪嶺破之衆亦降兆<lb/>
竄於窮山殺所乗馬自縊於樹神武收而葬之兆勇於<lb/>
戰鬬而無將領之能榮雖竒其膽決然毎云兆不過将<lb/>
三千騎多則亂矣兆弟智彪節閔帝封為安定王與兆<lb/>
俱走神武禽之後死於晋陽榮從弟彦伯祖侯真文成<lb/>
時并安二州刺史始昌侯父買珍宣武時武衛將軍華<lb/>
<pb n="KR2d0006_WYG_175-66b"/>
州刺史彦伯性和厚永安中為榮府長史節閔帝潛嘿<lb/>
於龍華佛寺彦伯敦喻徃来尤有勤款帝既立爾朱兆<lb/>
以已不豫謀大為忿恚将攻世隆詔令華山王鷙慰兆<lb/>
兆猶不釋世隆復令彦伯自徃喻之兆乃止及還帝讌<lb/>
彦伯於顯陽殿時侍中源子恭黄門郎竇瑗並侍坐彦<lb/>
伯曰源侍中比為都督與臣相持於河内當爾之時旗<lb/>
鼔相望眇如天隔寧期同事陛下為今日之忻也子恭<lb/>
曰蒯通有言犬吠非其主他日之事永安猶今日之事<lb/>
<pb n="KR2d0006_WYG_175-67a"/>
陛下耳帝曰源侍中可謂有射鉤之心也遂令二人極<lb/>
醉而罷後封博陵郡王位司徒公于時炎旱有勸彦伯<lb/>
解司徒者乃上表遜位詔許之俄除儀同三司侍中餘<lb/>
如故彦伯於兄弟之中差無過患天光等敗於韓陵彦<lb/>
伯欲領兵屯河橋世隆不從及張勸等掩襲世隆彦伯<lb/>
時在禁直長孫承業等唘陳神武義功既振将除爾朱<lb/>
節閔令舍人郭崇報彦伯知彦伯狼狽出走為人所執<lb/>
尋與世隆同斬於閶闔門外縣首於斛斯椿門樹傳於<lb/>
<pb n="KR2d0006_WYG_175-67b"/>
神武先是洛中謡曰三月末四月初揚灰簸土覔真珠<lb/>
又曰頭去項脚根齊驅上樹不須梯至是並驗子敞逃<lb/>
匿得免仕周歴隋列在隋史彦伯弟仲逺頗知書計明<lb/>
帝末年爾朱榮兵威稍盛諸有唘謁率多見從而仲逺<lb/>
摹冩榮書又刻榮印與尚書令史通為姦詐造榮唘表<lb/>
請人為官大得財貨以資酒色落魄無行業及孝荘即<lb/>
位封清河公累遷車騎将軍徐州刺史兼尚書僕射三<lb/>
徐大行臺尋進督三徐諸軍事仲逺上言竊見比来行<lb/>
<pb n="KR2d0006_WYG_175-68a"/>
臺采募者皆得權立中正在軍定第斟酌授官今求兼<lb/>
置權濟軍要若立第亦爽關京之日任有司裁奪詔從<lb/>
之於是随情補授肆意聚歛爾朱榮死仲逺勒其部衆<lb/>
来向京師陷沒西平莊帝詔諸將駱驛進討並為仲逺<lb/>
所敗尋爾朱兆入洛節閔帝立進爵彭城王加大將軍<lb/>
又兼尚書令鎮大梁仲逺遣使請凖朝式在軍鳴騶節<lb/>
閔帝覽唘笑而許之其肆情如此復進督東道諸軍事<lb/>
本将軍兖州刺史餘如故仲逺天性貪暴心如峻壑大<lb/>
<pb n="KR2d0006_WYG_175-68b"/>
宗富族誣之以反歿其家口簿籍財物皆以入已丈夫<lb/>
死者投之河流如此者不可勝數諸将婦有美色者莫<lb/>
不被其滛亂自滎陽以東輸税悉入其軍不送京師時<lb/>
天光控闗右仲逺在大梁兆據并州世隆居京邑各自<lb/>
専恣權彊莫比焉所在並以貪虐為事於是四方解體<lb/>
又加太宰解大行臺仲逺専恣尤劇方之彦伯世隆最<lb/>
為無禮東南牧守下至民俗比之豺狼特為患害後移<lb/>
屯東郡率衆與度律等拒齊神武爾朱兆領騎數千自<lb/>
<pb n="KR2d0006_WYG_175-69a"/>
晋陽来㑹軍次陽平神武縦以間説仲逺等迭相猜貳<lb/>
狼狽遁走中興二年復與天光等於韓陵戰敗南走乃<lb/>
奔梁死於江南仲逺弟世隆字榮宗明帝末兼直閤加<lb/>
前將軍爾朱榮表請入朝靈太后惡之令世隆詣晋陽<lb/>
慰喻榮榮因欲留之世隆曰朝廷疑兄故令世隆來今<lb/>
遂住便有内備非計之善榮乃遣入朝榮舉兵南出世<lb/>
隆遂走㑹榮於上黨建義初除給事黄門侍郎荘帝之<lb/>
立世隆預其謀封樂平郡公元顥逼大梁詔為前將軍<lb/>
<pb n="KR2d0006_WYG_175-69b"/>
都督鎮虎牢顥既克滎陽世隆懼而遁還莊帝倉卒北<lb/>
廵及車駕還宮除尚書左僕射攝選莊帝之将圗爾朱<lb/>
榮毎屏人言世隆懼變乃為匿名書自牓其門曰天子<lb/>
與侍中楊侃黄門髙道穆為計欲殺天柱還復自以此<lb/>
書與榮妻北鄉郡公主并以呈榮勸其不入榮毁書唾<lb/>
地曰世隆無膽誰敢生心世隆又勸其速發榮曰何怱<lb/>
怱皆不見從榮死世隆奉榮妻燒西陽門夜走北次河<lb/>
橋殺武衛將軍奚毅率衆還戰大夏門外及李苖燒絶<lb/>
<pb n="KR2d0006_WYG_175-70a"/>
河梁世隆乃北遁攻建州克之盡殺人以肆其忿至長<lb/>
子與度律等共推長廣王曄為主曄小名盆子聞者皆<lb/>
以事類赤眉曄以世隆為尚書令封樂平郡王加太傅<lb/>
行司州牧㑹兆於河陽兆既平京邑讓世隆曰叔父在<lb/>
朝多時耳目應廣如何令天柱受禍案劒嗔目詞色甚<lb/>
厲世隆遜辭拜謝然後得已而深恨之時仲逺亦自滑<lb/>
臺入京世隆與兄弟宻謀慮元曄母干豫朝政伺其母<lb/>
衛氏出行遣數十騎如刼賊於京巷殺之公私驚愕莫<lb/>
<pb n="KR2d0006_WYG_175-70b"/>
識所由尋縣牓以千萬錢募賊百姓知之莫不䘮氣又<lb/>
以曄疎逺欲推立節閔帝而度律意在南陽王乃曰廣<lb/>
陵不言何以主天下後知能語遂行廢立初世隆之為<lb/>
僕射尚書文簿在家省閲性聰解又畏榮深自克勉留<lb/>
心几案傍接賔客遂有解了之名榮死之後無所顧憚<lb/>
及為令常使尚書郎宋游道邢昕在其宅聽事東西别<lb/>
座受納訴訟稱命施行既總朝政生殺自由公行滛泆<lb/>
信任羣小随情與奪又兄弟羣從各擁彊兵割剥四海<lb/>
<pb n="KR2d0006_WYG_175-71a"/>
極其貪虐姦謟蛆酷多見信用温良名士罕豫腹心於<lb/>
是天下之人莫不厭毒世隆尋讓太傅節閔特置儀同<lb/>
三司之官位次上公之下以世隆為之贈其父買珍相<lb/>
國錄尚書事大司馬及齊神武起義兵仲逺度律等愚<lb/>
戇恃彊不以為慮而世隆獨深憂恐及天光等敗於韓<lb/>
陵世隆請赦天下節閔不許斛斯椿據河橋盡殺世隆<lb/>
黨附令行臺長孫承業詣闕奏狀掩執世隆及兄彦伯<lb/>
俱斬之初世隆曽與吏部尚書元世儁握槊忽聞局上<lb/>
<pb n="KR2d0006_WYG_175-71b"/>
詨然有聲一局子盡倒立世隆甚惡之又曽晝寢其妻<lb/>
奚氏忽見一人持世隆首去奚氏驚就視而世隆寢如<lb/>
故旣覺謂妻曰向夢人斷我頭持去意殊不適又此年<lb/>
正月晦日令僕並不出省西門不開忽有河内太守田<lb/>
帖家奴告省門亭長云今旦為令王借車牛一乗終日<lb/>
於洛濵游觀至晚王還省將車出東掖門始覺車上無<lb/>
褥請為記識亭長以令僕不上西門不開無跡入者此<lb/>
奴固陳不已公文列訴尚書都令史謝逺疑謂妄有假<lb/>
<pb n="KR2d0006_WYG_175-72a"/>
借白世隆付曹推驗時都官郎中穆子容究之奴言初<lb/>
来時至司空府西欲向省令王嫌遲遣催車車入到省<lb/>
西門王嫌牛小繫於闕下槐樹更將一青牛駕車王著<lb/>
白紗髙頂㡌短小黒色儐從皆裙襦袴褶握版不似常<lb/>
時服章遂遣一吏將奴送入省中聽事東闕内東廂第<lb/>
一屋中其屋先常閉奴云入此屋中有版牀牀上無席<lb/>
大有塵上兼有甕米奴拂牀坐兼畫地戲甕中米亦握<lb/>
㸔之子容與謝逺㸔之閉極久全無開跡及入狀皆符<lb/>
<pb n="KR2d0006_WYG_175-72b"/>
同具以對世隆世隆悵然意以為惡未㡬見誅世隆弟<lb/>
世承莊帝時位侍中領御史中尉人才猥劣備員而已<lb/>
及元顥内逼世承守轘轅為顥所禽顥譲而臠之莊帝<lb/>
還宮贈司徒世承弟弼字輔伯節閔帝時封河間郡公<lb/>
尋為青州刺史韓陵之敗欲奔梁數日與左右割臂為<lb/>
約弼帳下都督馮紹隆為弼信待乃説弼曰今方同契<lb/>
闊宜當心瀝血示衆以信弼從之大集部下弼乃踞胡<lb/>
牀令紹隆持刀披心紹隆因推刄殺之傳首京師榮從<lb/>
<pb n="KR2d0006_WYG_175-73a"/>
父弟度律鄙朴少言莊帝初封樂鄉縣伯榮死與世隆<lb/>
赴晋陽元曄之立以度律為太尉公四面大都督封恒<lb/>
山王與爾朱兆入洛兆還晋陽留度律鎮京師節閔帝<lb/>
時為使持節侍中大將軍太尉公兼尚書令東北道行<lb/>
臺與仲逺出拒義旗齊神武間之與爾朱兆遂相疑貳<lb/>
自敗而還度律雖在軍戎聚歛無厭所經為百姓患毒<lb/>
其母山氏聞度律敗遂恚憤發病及至母責之曰汝荷<lb/>
國恩無狀而反我何忍見他屠戮汝也言終而卒時人<lb/>
<pb n="KR2d0006_WYG_175-73b"/>
怪異之後韓陵之敗斛斯椿先據河橋遂西走灅波津<lb/>
為人執送椿囚之送齊神武斬之都市榮從祖兄子天<lb/>
光少勇決榮特親愛之常預軍戎謀孝昌末榮據并肆<lb/>
仍以天光為都督總統肆州兵馬明帝崩榮向京師委<lb/>
以後事建義初為肆州刺史封長安縣公榮將討葛榮<lb/>
留天光在州鎮其根本謂曰我身不得至處非汝無以<lb/>
稱我心永安中與元天穆東破邢杲元顥入洛天光與<lb/>
天穆㑹榮於河内榮發後并肆不安詔天光兼尚書僕<lb/>
<pb n="KR2d0006_WYG_175-74a"/>
射為并肆等九州行臺仍行并州事天光至并州部分<lb/>
約勒所在寧輯顥破還京師改封廣宗郡公初髙平鎮<lb/>
城人赫連恩等為逆共推勅勒酋長胡琛為主號髙平<lb/>
王遥臣沃野鎮賊帥破六韓㣼夤琛入據髙平城遣其<lb/>
大將万俟醜奴来冦涇州琛後與莫折念生交通侮慢<lb/>
㣼夤遣使人費律如至髙平誘斬琛為醜奴所并與蕭<lb/>
寳夤相拒於安定寳夤敗還建義元年夏醜奴擊寳夤<lb/>
於靈州禽之遂僭大號時獲西北貢師子因稱神獸元<lb/>
<pb n="KR2d0006_WYG_175-74b"/>
年置百官朝廷憂之乃除天光使持節都督雍州刺史<lb/>
率大都督武衛將軍賀㧞岳大都督侯莫陳悦等討醜<lb/>
奴天光初行唯有軍士千人時東雍赤水蜀賊斷路天<lb/>
光入闗擊破之簡取壯徤至雍又税人馬合得萬匹以<lb/>
軍人寡少停留未進榮遣責之杖天光百下榮復遣軍<lb/>
士二千人赴天光天光令賀㧞岳率千騎先驅至岐州<lb/>
禽其行臺尉遲菩薩醜奴棄岐州走還長安天光發雍<lb/>
至岐與岳合勢破醜奴獲蕭寳夤於是涇豳二夏北至<lb/>
<pb n="KR2d0006_WYG_175-75a"/>
靈州及賊黨結聚之類並降唯賊行臺万俟道洛不下<lb/>
率衆西依牽屯山據嶮自守榮責天光不獲道洛復遣<lb/>
使杖之百詔削爵為侯天光與岳悦等復向牽屯討之<lb/>
道洛戰敗投略陽賊帥王慶雲慶雲以道洛驍果絶倫<lb/>
得之甚喜便謂大事可圗乃自稱皇帝以道洛為大將<lb/>
軍天光乃入隴至慶雲所居永洛城破其東城賊遂併<lb/>
趣西城城中無水衆聚熱渴有人走降言慶雲道洛欲<lb/>
突出天光恐失賊帥乃遣謂慶雲可以早降若未決當<lb/>
<pb n="KR2d0006_WYG_175-75b"/>
聽諸人今夜共議又謂曰相知須水今為小退賊衆安<lb/>
悦無復走心天光宻使軍人多作木槍各長七尺至昏<lb/>
布立人馬為防衛之勢又伏人槍中其夜慶雲道洛果<lb/>
突出至槍馬各傷倒伏兵便起同時禽獲賊窮乞降而<lb/>
已天光岳悦等議悉阬之死者萬七千人分其家口於<lb/>
是三秦河渭𤓰涼鄯善咸来款順詔復天光前官爵岳<lb/>
聞榮死還涇州以待天光天光亦下隴與岳圗入洛之<lb/>
䇿既而莊帝進天光爵為廣宗王元曄又以為隴西王<lb/>
<pb n="KR2d0006_WYG_175-76a"/>
及聞爾朱兆已入京天光乃輕騎向都見世隆等尋便<lb/>
還雍世隆等議廢元曄更舉親賢遣告天光天光與定<lb/>
䇿立節閔帝又加開府儀同三司尚書令關西大行臺<lb/>
天光北出夏州遣將討宿勤明達禽之送洛時費也頭<lb/>
帥紇豆陵伊利万俟受洛干等據有河西未有所附天<lb/>
光以齊神武起兵信都内懐憂恐不暇他事伊利等但<lb/>
微遣備之而已又除大司馬時神武兵既振爾朱兆仲<lb/>
逺等並經敗退世隆累使徵天光天光不從遂令斛斯<lb/>
<pb n="KR2d0006_WYG_175-76b"/>
椿苦要天光云非王無以能定豈可坐㸔宗家之滅天<lb/>
光不得已東下與仲逺等敗於韓陵斛斯椿等先還於<lb/>
河橋拒之天光不得度西北走被執與度律並送於神<lb/>
武神武送於洛陽斬於都市爾朱專恣分裂天下各據<lb/>
一方賞罰自出而天光有定闗西之功差不酷暴比之<lb/>
兆與仲逺為不同矣<lb/>
朱瑞字元龍代郡桑乾人也祖就沛縣令父惠行太原<lb/>
太守瑞貴達並贈刺史瑞長厚質直敬愛人士爾朱榮<lb/>
<pb n="KR2d0006_WYG_175-77a"/>
引為大行臺郎中甚見親任以為黄門侍郎仍兼中書<lb/>
舍人榮恐朝廷事意有所不知故居之門下為腹心之<lb/>
寄封陽邑縣公及元顥内逼從車駕於河陽除侍中兼<lb/>
吏部尚書改封北海郡公莊帝還洛改封樂陵郡公仍<lb/>
侍中瑞雖為爾朱榮所委而善處朝廷間帝亦賞遇之<lb/>
嘗謂侍臣曰為人臣當須忠實至如朱元龍者朕待之<lb/>
亦不異餘人瑞以青州樂陵有朱氏意欲歸之故求為<lb/>
青州中正又以滄州樂陵亦有朱氏而心好河北遂乞<lb/>
<pb n="KR2d0006_WYG_175-77b"/>
三從内並屬滄州樂陵郡詔許之仍轉滄州大中正爾<lb/>
朱榮死瑞與世隆俱北走以莊帝待之素厚且見世隆<lb/>
等並無雄才終當敗䘮於路乃還帝大悦時爾朱天光<lb/>
擁衆闗右帝招納之乃以瑞兼尚書左僕射為西道大<lb/>
行臺以慰勞焉既達長安㑹爾朱兆入洛復還京師都<lb/>
督斛斯椿先與瑞有隙數譖之於世隆世隆遂誅之太<lb/>
昌初贈開府儀同三司青州刺史諡曰恭穆<lb/>
叱列延慶代西部人也世為酋帥延慶娶爾朱世隆姊<lb/>
<pb n="KR2d0006_WYG_175-78a"/>
故被爾朱榮親遇普泰中世隆得志特見委重兼尚書<lb/>
左僕射山東行臺北海郡公時幽州刺史劉靈助以莊<lb/>
帝幽崩遂舉兵唱義世隆白節閔帝以延慶與大都督<lb/>
侯深於定州討之深以靈助善占百姓信惑未易可圗<lb/>
欲還師入據闗拒嶮以待其變延慶以靈助庸人彼皆<lb/>
恃其祅術坐㸔符猒寧肯戮力致死宜詭言西歸可襲<lb/>
而禽深從之乃出頓城西聲云將還詰朝造靈助壘遂<lb/>
破禽之及韓陵戰敗延慶與爾朱仲逺走度石濟仲逺<lb/>
<pb n="KR2d0006_WYG_175-78b"/>
南竄延慶北降齊神武仍從并州後赴洛孝武帝以為<lb/>
中軍大都督孝武之西齊神武誅之<lb/>
斛斯椿字法夀廣牧富昌人也其先世為莫弗大人父<lb/>
足一名敦明帝時為左牧令時河西賊起牧人不安椿<lb/>
乃將家投爾朱榮征伐有功稍遷中散大夫署外兵事<lb/>
椿性佞巧甚得榮心軍之宻謀頗亦闗預莊帝初改封<lb/>
陽曲縣公除榮大將軍府司馬後為東徐州刺史及榮<lb/>
死椿甚憂懼時梁以汝南王悦為魏主資其士馬次於<lb/>
<pb n="KR2d0006_WYG_175-79a"/>
境上椿遂棄州歸悦悦授尚書左僕射司空公封靈邱<lb/>
郡公又為大行臺前驅都督會爾朱兆入洛悦知不逮<lb/>
南旋椿復背悦歸兆以參立節閔謀拜侍中驃騎大將<lb/>
軍儀同三司封城陽郡公尋加開府時椿父足先在秀<lb/>
容忽有傳其死問椿請減已階以贈之尋知其父猶存<lb/>
詔復官仍除其父為車騎將軍揚州刺史椿以爾朱兆<lb/>
擅權懼禍乃與賀㧞勝俱説世隆以正道世隆不悦欲<lb/>
害椿賴爾朱天光救得免及世隆度律與兆自相疑椿<lb/>
<pb n="KR2d0006_WYG_175-79b"/>
與賀㧞勝知之兆執椿勝還營椿又陳以正理兆謝而<lb/>
遣之椿謂勝曰天下皆怨毒爾朱吾等附之亡無日矣<lb/>
不如圗之勝曰天光與兆各據一方今俱禽為難椿曰<lb/>
易致耳乃説世隆追天光等赴洛討齊神武及韓陵之<lb/>
敗椿謂都督賈顯智等曰若不先執爾朱吾等死無類<lb/>
矣遂與顯智等夜於桑下盟約倍道兼行椿入北中城<lb/>
收爾朱部曲盡殺之令弟元夀與張歡長孫承業顯智<lb/>
等襲世隆彦伯兄弟並斬於閶闔門外椿入洛縣世隆<lb/>
<pb n="KR2d0006_WYG_175-80a"/>
兄弟首於其門樹椿父出見謂曰汝與爾朱約為兄弟<lb/>
今何忍縣其頭於家門寧不愧負天地椿乃傳世隆等<lb/>
首并囚度律天光送於齊神武及神武入洛椿謂賀㧞<lb/>
勝曰今天下事在吾與君若不先制人將為人所制髙<lb/>
歡初至圗之不難勝曰彼有心於人害之不祥比數夜<lb/>
與歡同宿具序歡徃昔之懐謂荷兄恩意甚多何苦憚<lb/>
之椿乃止孝武帝立拜椿侍中儀同開府城陽郡公父<lb/>
足亦加開府子悦大中大夫同日受拜當時榮之椿自<lb/>
<pb n="KR2d0006_WYG_175-80b"/>
以數反意常不安遂宻勸孝武帝置閤内都督部曲又<lb/>
増武直人數百直閤以下員别數百皆選天下輕剽以<lb/>
充之又説帝數出游幸號令部曲别為行陣椿自約勒<lb/>
指麾其間從此以後軍謀朝政一決於椿又勸帝徵兵<lb/>
詭稱南討將以伐齊神武從之以椿為前驅大都督椿<lb/>
因奏請率精騎二千夜度河掩其勞弊帝始然之黄門<lb/>
侍郎楊寛説帝曰髙歡以臣伐君何所不至今假兵於<lb/>
人恐生他變今度河萬一有功是滅一髙歡復生一髙<lb/>
<pb n="KR2d0006_WYG_175-81a"/>
歡矣帝遂勅椿停行椿歎曰頃熒惑入南斗今上信左<lb/>
右間搆不用吾計豈天道乎帝勒兵河橋命椿自洛而<lb/>
東至虎牢帝以賈顯智背叛東師失律将幸闗中乃遣<lb/>
使命椿因從入闗拜尚書令侍中如故封恒山郡公歴<lb/>
位司徒太保仍尚書令時冦難未息内外戒嚴唯椿得<lb/>
列威儀鳴騶清路遷太傅薨年四十三帝親臨弔百官<lb/>
赴哭詔賜東園祕器遣尚書梁郡王景略監䕶䘮事贈<lb/>
大将軍錄尚書三十州諸軍事侍中恒州刺史恒山郡<lb/>
<pb n="KR2d0006_WYG_175-81b"/>
王諡曰文宣祭以太牢又詔改大将軍贈大司馬給輼<lb/>
輬車及𦵏車駕臨於渭陽止紼慟哭帝嘗給椿店數區<lb/>
耕牛三十頭椿以國難未平不可與百姓爭利辭店受<lb/>
牛日烹一頭以饗軍士及死家無餘貲有四子悦恢徵<lb/>
演演為神武所殺三子入闗徵仕周入隋自有傳椿弟<lb/>
元夀性剛毅諒直武力過人彎弓兩石左右馳射歴位<lb/>
吏部尚書封桑乾縣伯孝武踐阼進爵為公除豫州刺<lb/>
史及車駕西廵為部下所殺贈司空公諡曰景<lb/>
<pb n="KR2d0006_WYG_175-82a"/>
賈顯度中山無極人也父道監沃野鎮長史顯度容貌<lb/>
偉壮有志氣初為别将防守薄骨律鎮正光末北鎮擾<lb/>
亂顯度乃率鎮人浮河而下達秀容為爾朱榮所留随<lb/>
榮破葛榮封石艾縣公累遷南兖州刺史爾朱榮之死<lb/>
顯度奔梁普泰初還朝後随爾朱度律等敗於韓陵與<lb/>
斛斯椿及弟智等先據河橋誅爾朱氏孝武帝初除尚<lb/>
書左僕射尋加驃騎大将軍開府儀同三司定州大中<lb/>
正永熙三年為雍州刺史西南道大行臺親故祖餞於<lb/>
<pb n="KR2d0006_WYG_175-82b"/>
張方橋顯度執酒曰顯智性輕躁好去就覆沒吾家此<lb/>
其人也武帝入關後顯智果同於齊神武孝武帝怒乃<lb/>
賜顯度死智字顯智少有膽決以軍功累遷金紫光禄<lb/>
大夫封義陽縣伯及爾朱仲逺為徐州刺史智隸仲逺<lb/>
赴彭城爾朱榮死仲逺舉兵向洛智不從之莊帝聞而<lb/>
善之普泰初還洛仲逺忿其乖背議欲殺之智兄顯度<lb/>
先為世隆所厚世隆為解喻得全後進爵為公随度律<lb/>
等敗於韓陵智與顯度斛斯椿謀誅契胡顯度據守北<lb/>
<pb n="KR2d0006_WYG_175-83a"/>
中城令智等入京禽世隆兄弟孝武初除開府儀同三<lb/>
司滄州刺史在州貪縱甚為民害孝武徵還京師加侍<lb/>
中除濟州刺史率衆達東郡仍停不進於長夀津為相<lb/>
州刺史竇泰所破天平初赴晋陽智去就多端後坐事<lb/>
死<lb/>
樊子鵠代郡平城人也其先荆州蠻酋徙代父興平城<lb/>
鎮長史歸義侯普泰中子鵠貴乃贈荆州刺史子鵠逢<lb/>
北鎮擾亂南至并州爾朱榮引為都督府倉曹參軍使<lb/>
<pb n="KR2d0006_WYG_175-83b"/>
詣京師靈太后問榮兵勢子鵠應對稱㫖太后嘉之除<lb/>
直齋封南和縣子令還赴榮建義初拜晉州刺史封永<lb/>
安縣伯永安二年以招納叛蜀進封中都縣公又兼尚<lb/>
書行臺政有威信尋徵授都官尚書西荆州大中正後<lb/>
兼右僕射為行臺進封西陽郡公尚書如故假驃騎将<lb/>
軍率所部為都督時爾朱榮在晋陽京師之事子鵠頗<lb/>
預委寄故在臺閣征官不解後出為殷州刺史屬旱儉<lb/>
子鵠恐民流亡乃勒有粟家分濟貧者并遣人牛易力<lb/>
<pb n="KR2d0006_WYG_175-84a"/>
多種二麥州内以此獲安爾朱榮死世隆等遣書招子<lb/>
鵠子鵠不從以母在晋陽唘求移鎮河南莊帝嘉之除<lb/>
都督豫州刺史行達汲郡聞爾朱兆入洛乃度河見仲<lb/>
逺仲逺遣鎮汲郡兆徵子鵠赴洛既見責以乖異之意<lb/>
奪其部衆将還晋陽元煜以為侍中御史中尉中軍大<lb/>
都督太昌初兼尚書左僕射東南道大行臺總大都督<lb/>
杜徳等追討爾朱仲逺仲逺奔梁收其兵馬時梁遣元<lb/>
樹入冦䧟據譙城詔子鵠與徳討之樹大敗奔入城門<lb/>
<pb n="KR2d0006_WYG_175-84b"/>
遂圍之樹請歸南以地還魏許之及樹衆半出子鵠擊<lb/>
破之禽樹及梁譙州刺史朱文開班師遷吏部尚書轉<lb/>
尚書右僕射尋加驃騎大将軍開府典選後除兖州刺<lb/>
史子鵠先遣腹心縁歴人間採察得失至境太山太守<lb/>
彭穆參候失儀子鵠責讓穆并數其罪狀穆皆引伏於<lb/>
是境内震悚及孝武帝入闗子鵠據城為應南青州刺<lb/>
史大野㧞率衆就子鵠天平初齊神武遣儀同三司婁<lb/>
昭等討之城久不㧞昭以水灌城而大野㧞因與相見<lb/>
<pb n="KR2d0006_WYG_175-85a"/>
令左右斬子鵠以降<lb/>
侯深神武尖山人也機警有膽略孝明末年六鎮饑亂<lb/>
深随杜洛周南冦後與妻兄念賢背洛周歸爾朱榮路<lb/>
中遇冦身披苫褐榮賜其衣㡌厚待之以為中軍副都<lb/>
督莊帝即位封厭次縣子從榮討葛榮於滏口戰功尤<lb/>
多除燕州刺史時葛榮别帥韓樓郝長等屯據薊城榮<lb/>
令深討樓配衆甚少或以為言榮曰深臨機制變用其<lb/>
所長若總大衆未必能用止給騎七百深遂廣張軍聲<lb/>
<pb n="KR2d0006_WYG_175-85b"/>
率數百騎深入樓境去薊百餘里遇賊帥陳周馬歩萬<lb/>
餘大破之虜其卒五千餘人尋還其馬仗縦令入城左<lb/>
右諌深深曰我兵少不可力戰事須為計以離隙之深<lb/>
度其已至遂率騎夜進昧旦叩其城門韓樓果疑降卒<lb/>
為内應遂遁走追禽之以功賜爵為侯尋為平州刺史<lb/>
仍鎮范陽及爾朱榮死太守盧文偉誘深出獵閉門拒<lb/>
之深率部曲屯於郡南為榮舉哀勒兵南向莊帝使東<lb/>
萊王貴平為大使慰勞燕薊乃詐降貴平信之遂執貴<lb/>
<pb n="KR2d0006_WYG_175-86a"/>
平自随進至中山行臺僕射魏蘭根擊之為深所敗元<lb/>
曄立授深儀同三司定州刺史左軍大都督漁陽郡公<lb/>
節閔帝立仍加開府後随爾朱兆拒齊神武於廣阿兆<lb/>
敗走深後從神武破爾朱氏於韓陵永熙初除齊州刺<lb/>
史孝武帝末深與兖州刺史樊子鵠青州刺史東萊王<lb/>
貴平使信徃來以相連結又遣使通誠於神武及孝武<lb/>
入闗復懐顧望汝陽王暹既除齊州刺史深不時迎納<lb/>
城人劉桃符等潛引暹入據城西深爭門不克率衆南<lb/>
<pb n="KR2d0006_WYG_175-86b"/>
奔妻兒部曲為衆所虜行達廣固㑹承制以深行青州<lb/>
事齊神武又遺深書曰卿勿以部曲輕少難於東邁齊<lb/>
人澆薄齊州人尚能迎汝陽王青州人豈不能開門待<lb/>
卿也深乃復還暹始歸其部曲而貴平自以斛斯椿黨<lb/>
亦不受代深襲髙陽郡克之置部曲家累於城中親率<lb/>
輕騎夜趣青州城人執貴平出降深自惟反覆慮不獲<lb/>
安遂斬貴平傳首于鄴明不同於斛斯椿及子鵠平詔<lb/>
以封延之為青州刺史深既不獲州任情又恐懼行達<lb/>
<pb n="KR2d0006_WYG_175-87a"/>
廣固遂刼光州庫車反遣騎詣平原執前膠州刺史賈<lb/>
璐夜襲青州南郭刼前廷尉卿崔光韶以惑人情攻掠<lb/>
郡縣其部下督帥叛拒之遂奔梁達南青州境為賣漿<lb/>
者斬之𫝊首于鄴家口配沒<lb/>
賀㧞允字可泥神武尖山人也其先與魏氏同出隂山<lb/>
有如囬者魏初為大莫弗祖爾頭驍勇絶倫以良家鎮<lb/>
武川因家焉獻文時以功賜爵龍城縣男為本鎮軍主<lb/>
父度㧞性果毅襲爵亦為本鎮軍主正光末沃野人破<lb/>
<pb n="KR2d0006_WYG_175-87b"/>
六韓拔陵反懐朔鎮将楊鈞聞度㧞名召補統軍配以<lb/>
一旅其賊偽署王衛可瓌徒黨尤甚既攻沒武川又䧟<lb/>
懐朔度㧞父子並為賊所虜度拔乃與宇文肱合謀率<lb/>
州里豪傑珍念賢乙弗庫根尉遲檀等招義勇襲殺可<lb/>
瓌朝廷嘉之未及封賞度拔與鐵勒戰沒孝昌中追贈<lb/>
度拔肆州刺史允便弓馬頗有膽略初度拔之死允兄<lb/>
弟俱奔恒州刺史廣陽王深深敗歸爾朱榮允父子兄<lb/>
弟並以武藝稱榮素聞其名待之甚厚建義初封夀陽<lb/>
<pb n="KR2d0006_WYG_175-88a"/>
縣侯永安中進爵為公魏長廣王立除開府儀同三司<lb/>
燕郡王兼侍中使蠕蠕還至晋陽屬齊神武將出山東<lb/>
允素知神武非常人早自結託神武以其北土之望尤<lb/>
親禮之遂與允出信都參定大䇿中興初轉司徒領尚<lb/>
書令神武入洛進爵為王轉太尉加侍中孝武既忌神<lb/>
武以允弟岳據関中有重兵深相委託潛使来徃當時<lb/>
咸慮允為變及岳死孝武又委岳兄勝心腹之寄神武<lb/>
重舊尤全䕶之天平元年因與神武獵或告允引弓擬<lb/>
<pb n="KR2d0006_WYG_175-88b"/>
神武神武乃置於樓上餓殺之年四十八神武親臨哭<lb/>
之贈太保允三子世文世樂難陁興和末齊神武並召<lb/>
與諸子同學武定中勅居定州賜田宅允弟勝勝弟岳<lb/>
並立功宇文氏列在周史<lb/>
侯莫陳悦代人也父婆羅門為駞牛都尉故悦長於河<lb/>
西好田獵善騎射㑹牧子作亂遂歸爾朱榮榮引為府<lb/>
長流參軍莊帝初除金紫光禄大夫封栢人縣侯爾朱<lb/>
天光之討関西悦以天光右廂大都督西伐克獲皆與<lb/>
<pb n="KR2d0006_WYG_175-89a"/>
天光賀拔岳略同除鄯州刺史爾朱榮死後亦随天光<lb/>
下隴元曄立進爵為公改白水郡公普泰中除秦州刺<lb/>
史天光之東出將抗齊神武悦與岳下隴以應神武至<lb/>
雍州㑹爾朱覆敗永熙初加開府儀同三司都督隴右<lb/>
諸軍仍兼秦州刺史三年岳召悦共討曹泥悦誘岳斬<lb/>
之岳左右奔散悦遣人安慰衆皆畏服悦心猶豫不即<lb/>
撫納乃還入隴止永洛城岳所部聚於平涼規還圗悦<lb/>
周文時為夏州刺史衆遣奉迎周文至遂總岳部衆并<lb/>
<pb n="KR2d0006_WYG_175-89b"/>
家口入髙平城以自安固乃勒衆入隴征悦悦聞之棄<lb/>
城南據山水之險悦先召南秦州刺史李景和其夜景<lb/>
和遣人詣周文宻許翻降至暮景和乃勒其所部使上<lb/>
驢駞云儀同有教欲還秦州守以拒賊復紿帳下云儀<lb/>
同欲還秦州汝等何不裝辦衆謂言實以次相驚皆散<lb/>
趣秦州景和先馳至城據門以慰輯之悦部曲離散猜<lb/>
畏傍人不聽左右近已與其二弟并兒及謀殺岳者八<lb/>
九人棄軍迸走數日之中槃回徃来不知所趣左右勸<lb/>
<pb n="KR2d0006_WYG_175-90a"/>
回靈州而悦不決言下隴後恐為人見乃放馬山中令<lb/>
從者悉歩自乗一驢欲徃靈州中路追騎将及縊死野<lb/>
中弟息部下悉見禽殺唯先謀殺岳者悦中兵參軍豆<lb/>
盧光走至靈州後奔晋陽悦自殺岳後精神恍惚不復<lb/>
如恒恒言我睡即夢岳語我兄欲何處去随逐我不相<lb/>
置因此彌不自安而致敗滅<lb/>
念賢字盖盧金城枹䍐人也父求就以大家子戍武川<lb/>
鎮乃家焉賢羙容質頗渉經史為児童時在學中讀書<lb/>
<pb n="KR2d0006_WYG_175-90b"/>
有善相者過學諸生競詣之賢獨不徃笑謂諸生曰男<lb/>
兒死生冨貴皆在天也何遽相乎少遭父憂居䘮有孝<lb/>
稱後以破衛可瓌功除别将又以軍功封屯留縣伯從<lb/>
爾朱榮入洛兼尚書右僕射東道行臺進爵平恩縣公<lb/>
永熙中孝武以賢為中軍北向大都督進爵安定郡公<lb/>
加侍中開府儀同三司大統初拜太尉為秦州刺史加<lb/>
太傅給後部鼓吹三年轉太師都督河州刺史大將軍<lb/>
久之還朝兼録尚書事後與廣陵王欣扶風王季等同<lb/>
<pb n="KR2d0006_WYG_175-91a"/>
為正直侍中時行殿初成未有題目帝詔近侍各名之<lb/>
對者非一莫允帝心賢乃名為圎極帝笑曰正與朕意<lb/>
同即以名之河橋之役賢不力戰乃先還自是名頗減<lb/>
五年除都督秦州刺史薨於州諡曰昭定賢於諸公皆<lb/>
為父黨自周文以下咸拜敬之子華性和厚有長者風<lb/>
官至開府儀同三司合州刺史<lb/>
梁覽字景叡金城人也其先出自安定避難走西羌世<lb/>
為部落酋帥曽祖穆以枹䍐城歸吐谷渾後又歸魏封<lb/>
<pb n="KR2d0006_WYG_175-91b"/>
臨洮公祖顯為尚書封南安公父釗河華二州刺史封<lb/>
新陽縣伯覽家世豪冨貲累千金孝昌初秦州莫折念<lb/>
生胡琛等反散財招募有三千人鎮河州從大軍平賊<lb/>
歴涼河二州刺史封安徳縣侯覽既為本州刺史盛脩<lb/>
甲仗人馬精鋭吐谷渾憚不敢出皆曰梁公在未可行<lb/>
也永安中詔大鴻臚琅邪王皓就䇿授世為河州刺史<lb/>
永熙中改封郡公大統二年加太尉其年覽從弟企定<lb/>
反欲圗覽覽與數戰未能平王師至始破之四年遷太<lb/>
<pb n="KR2d0006_WYG_175-92a"/>
傅及河橋之役王師敗時病留長安趙青雀反北城覽<lb/>
為之謀主事平乃見殺子鸛雀位儀同三司大都督後<lb/>
坐事免死<lb/>
雷紹字道宗武川鎮人也九歳而孤有膂力善騎射年<lb/>
十八給事鎮府嘗使洛陽見京都禮義之美還謂同僚<lb/>
曰徒知邊備尚武以圗冨貴不謂文學身之寳也生世<lb/>
不學其猶穴處何所見焉遂逃歸辭母求師經年通孝<lb/>
經論語嘗讀書至人行莫大於孝乃投卷歎曰吾離違<lb/>
<pb n="KR2d0006_WYG_175-92b"/>
侍養非人子之道即還鄉里躬耕奉養遭母憂哀毁骨<lb/>
立由是知名鎮将召補鎮佐後随賀拔岳征討為岳長<lb/>
史岳有大事常訪而後行及齊神武起兵岳恥居其下<lb/>
紹乃勸迎孝武西都長安以順討逆岳曰吾本意也後<lb/>
岳信諸将言欲保闗中坐觀成敗紹知計不用請為邊<lb/>
州建功効岳曰君有毗佐之力當總大州遂以紹為京<lb/>
兆太守清平理物甚得人和在郡踰年岳被害初紹見<lb/>
岳數與侯莫陳悦宴語嘗謂岳曰君其慎之岳不從果<lb/>
<pb n="KR2d0006_WYG_175-93a"/>
及於難紹乃棄郡馳赴岳軍與冦洛等迎周文悦平以<lb/>
功授大都督涼州刺史紹請留所領兵以助東討請單<lb/>
騎赴州刺史李叔仁擁州逆命紹遂歸永熙三年以紹<lb/>
為渭州刺史進爵昌國伯初紹為岳長史周文為岳左<lb/>
丞及居相位常以恩舊接之卒於州紹性好施禄賜皆<lb/>
分贍親故及死日無以送終兼敬信佛道勅其子曰吾<lb/>
本鄉𦵏法必殺犬馬於亡者無益汝宜斷之斂以時服<lb/>
事從約儉還𦵏長安天子素服臨弔贈太尉賜東園祕<lb/>
<pb n="KR2d0006_WYG_175-93b"/>
器子渙<lb/>
毛遐字鴻逺北地三原人也世為酋帥曽祖天愛太武<lb/>
時至定州刺史始昌子傳至遐四世不絶正光中蕭寳<lb/>
夤為大都督討關中諸賊咸陽太守韋邃時為都督以<lb/>
遐為都督府長史寳夤敗還長安三輔騷擾遐因辭邃<lb/>
還北地與弟鴻賓聚鄉曲豪傑遂東西略地氐𦍑多赴<lb/>
之共推鴻賓為盟主既而賊帥宿勤買奴自號京兆王<lb/>
於北地遐詐降之而與鴻賓攻其壁賊自相斫射縦兵<lb/>
<pb n="KR2d0006_WYG_175-94a"/>
追擊七栅皆平後寳夤構逆謀遐知之乃寄書與鴻賓<lb/>
索馬迎接復於馬祗柵建旗鼓以拒寳夤攻其將盧祖<lb/>
遷禽之寳夤以是日拜南郊竊號禮未畢而告敗寳夤<lb/>
懼口乾色變不遑部伍人皆亂還詔授遐南幽州刺史<lb/>
進爵為伯遐又攻破其将侯終徳寳夤知内外勢異輕<lb/>
将十數騎走巴中冬万俟醜奴䧟秦州詔以遐兼尚書<lb/>
二州行臺孝武帝入闗勅周文置二尚書分掌機事遐<lb/>
與周恵達始為之稍遷驃騎大将軍開府儀同三司卒<lb/>
<pb n="KR2d0006_WYG_175-94b"/>
遐少任侠有智謀世為豪右貲産巨億士流貧乏者多<lb/>
被振贍故中書郎檀翥尚書郎公孫範等常依託之至<lb/>
於自供衣食麤弊而已死之日鄉黨赴葬咸共痛惜鴻<lb/>
賓大鼻眼多鬢鬚黒而且肥狀貌頗異氐羌見者皆畏<lb/>
之加膽略騎射俶儻不拘小節昆季之中尤輕財好施<lb/>
遐雖云早立而名出其下及賊起鄉里推為盟主常與<lb/>
遐一守一戰後拜岐州刺史散騎常侍開國縣侯遐笑<lb/>
謂鴻賓曰擊賊之功吾不居汝後至於受賞汝在吾前<lb/>
<pb n="KR2d0006_WYG_175-95a"/>
當以徳濟物不及汝故耳明帝以鴻賓兄弟所定處多<lb/>
乃改北地郡為北雍州以鴻賓為刺史詔曰此以晝錦<lb/>
榮卿也改三原縣為建中郡以旌其兄弟後爾朱天光<lb/>
自闗中還洛夷夏心所忌者皆将自随鴻賓亦領鄉中<lb/>
壯武二千人以從洛中素聞其名衣冠貧冗者競與之<lb/>
交尋拜西兖州刺史羈寓倦游之軰四座常滿鴻賓資<lb/>
給衣食與己悉同私物不足頗有公費轉南青州刺史<lb/>
未㡬徵還為有司所紏鴻賓遂逃匿民間月餘詔特原<lb/>
<pb n="KR2d0006_WYG_175-95b"/>
之及孝武帝與齊神武有隙令鴻賓鎮潼闗為西道之<lb/>
寄車駕西幸漿糗乏絶侍官三二日間唯飲澗水鴻賓<lb/>
奉獻酒食迎於稠桑文武從者始解饑渴武帝把其手<lb/>
曰寒松勁草所望於卿也事平之日寧忘主人仍令守<lb/>
潼闗後神武来冦見禽至并州憂恚卒鴻賓弟鴻顯位<lb/>
散騎常侍封縣侯遐乳母所産也一字七寳遐養之為<lb/>
弟因姓毛氏勁悍多力後随諸兄戰闘多先鋒陷敵大<lb/>
統四年為廣州刺史與駱超鎮東陽䧟東魏卒子野义<lb/>
<pb n="KR2d0006_WYG_175-96a"/>
乙弗朗字通照其先東部人也世為部落大人與魏徙<lb/>
出因家上樂焉朗少有俠氣在鄉里以善騎射稱孝莊<lb/>
末北境擾亂避地居并肆間爾朱榮見而重之甚相接<lb/>
待以功封蓮勺子後𨽻賀抜岳從爾朱天光西討為岳<lb/>
左廂都督孝武帝之禦齊神武授朗閤内大都督及帝<lb/>
西入詔朗為軍師先驅靖路至長安封長安縣公卒於<lb/>
岐州刺史初朗患積冷周文賜二石東生散令朗如法<lb/>
服之使人問疾朝夕相繼其見重如此臨終惟云恨不<lb/>
<pb n="KR2d0006_WYG_175-96b"/>
見河洛清平重反京縣以此為恨三舉手搥牀而便氣<lb/>
盡贈太尉子鳳位宫伯開府儀同三司與周閔帝謀誅<lb/>
宇文䕶見殺<lb/>
辛雄字世賓隴西狄道人也父暢汝南鄉郡二郡太守<lb/>
雄有孝性居父憂殆不可識頗渉書史好刑名亷謹雅<lb/>
素不妄交友喜怒不形於色釋褐奉朝請清河王懌為<lb/>
司空辟為左曹撫田曹事懌遷司徒仍授左曹並當煩<lb/>
劇爭訟填委雄用心平直加以閑明政事經其剖斷莫<lb/>
<pb n="KR2d0006_WYG_175-97a"/>
不咸服懌重之每謂人曰必也無訟辛雄其有焉遷尚<lb/>
書駕部三公郎其年沙汰郎官唯雄與羊深等八人見<lb/>
留餘悉罷遣先是御史中丞東平王匡復欲輿棺諫諍<lb/>
尚書令任城王澄劾匡大不敬詔恕死雄奏理匡曰竊<lb/>
見白衣元匡歴奉三朝毎䝉寵遇謇諤之性簡在帝心<lb/>
鷹鸇之志形於在昔故髙祖錫之以匡名陛下任之以<lb/>
彈紏當髙肇之時匡造棺致諫主聖臣直卒以無咎假<lb/>
欲重造先帝已容之於前陛下冝寛之於後祁奚云叔<lb/>
<pb n="KR2d0006_WYG_175-97b"/>
向之賢可宥十世而匡不免其身實可嗟惜未㡬匡除<lb/>
平州刺史右僕射元欽謂左僕射蕭寳夤曰辛郎中才<lb/>
用省中諸人莫出其右者寳夤曰吾聞游僕射云得如<lb/>
雄者四五人共省事足矣今日之賞何其晚哉初廷尉<lb/>
少卿袁翻以犯罪之人經恩競訴枉直難明遂奏曽染<lb/>
風聞者不問曲直推為獄成悉不斷理詔門下尚書廷<lb/>
尉議之雄議曰春秋之義不幸而失寧僭不濫僭則失<lb/>
罪人濫乃害義人今議者不忍罪姦吏使出入縦情令<lb/>
<pb n="KR2d0006_WYG_175-98a"/>
君子小人薰蕕不别豈所謂賞善罰惡慇懃隠恤者也<lb/>
古人唯患察獄之不精未聞知寃而不理詔從雄議自<lb/>
後朝廷毎有疑議雄與公卿駮難事多見從於是公能<lb/>
之名甚盛又為禄養論稱仲尼陳五孝自天子至於庶<lb/>
人無致仕之文禮記八十一子不從政九十家不從政<lb/>
鄭元注云復除之然則止復庶人非公卿大夫士之謂<lb/>
以為宜聽禄養不約其年書奏孝明納之冀州刺史侯<lb/>
剛唘為長史孝明以雄長於世務惜不許之更除司空<lb/>
<pb n="KR2d0006_WYG_175-98b"/>
長史時諸公皆慕其名欲屈為佐莫能得也時諸方賊<lb/>
盛而南冦侵境山蠻作逆孝明欲親討以荆州為先詔<lb/>
雄為行臺左丞與臨淮王彧東趣葉城别將裴衍西通<lb/>
鵶路衍稽留未進彧師已次汝濱逢北渣求救或以處<lb/>
分道别不欲應之雄曰王執麾閫外唯利是從見可而<lb/>
進何必守道或恐後有得失之責要雄符下雄以車駕<lb/>
将親伐蠻夷必懐震動乗彼離心無徃不破遂符彧軍<lb/>
令速赴擊賊聞果自走散在軍上疏曰凡人所以臨堅<lb/>
<pb n="KR2d0006_WYG_175-99a"/>
陣而忘身觸白刄而不憚者一則求榮名二則貪重賞<lb/>
三則畏刑罸四則避禍難非此數事雖聖主不能勸其<lb/>
臣慈父不能厲其子明主深知其情故賞必行罸必信<lb/>
使親疎貴賤勇怯賢愚聞鐘鼔之聲見旍旗之列莫不<lb/>
奮激赴敵場豈厭久生而樂早死也利害縣於前欲罷<lb/>
不能耳自秦隴逆節將歴數年蠻左亂常稍已多載凡<lb/>
在戎役數十萬人三方之師敗多勝少跡其所由不明<lb/>
賞罸故也陛下欲天下之早平愍征夫之勤悴乃降明<lb/>
<pb n="KR2d0006_WYG_175-99b"/>
詔賞不移時然兵將之勤歴稔不決亡軍之卒晏然在<lb/>
家致令節士無所勸慕庸人無所畏懾進而擊賊死交<lb/>
而賞賒退而逃散身全而無罪此其所以望敵奔沮不<lb/>
肯進力者矣若重發明詔更量賞罸則軍威必張賊難<lb/>
可弭臣聞必不得已去食就信以此推之信不可斯湏<lb/>
廢也賞罸陛下之所易尚不能全而行之攻敵士之所<lb/>
難欲其必死寧可得也後為吏部郎中㑹爾朱榮入洛<lb/>
及河隂之難人情未安雄潛竄不出莊帝欲以為尚書<lb/>
<pb n="KR2d0006_WYG_175-100a"/>
門下奏曰辛雄不出存亡未分帝曰寧失亡而用之可<lb/>
失存而不用也遂除度支尚書後以本官兼侍中闗西<lb/>
慰勞大使將發請事五條一言逋懸租調宜悉不徵二<lb/>
言簡罷非時徭役以紓民命三言課調之際使豐儉有<lb/>
殊令州郡量檢不得均一四言兵起厯年死亡者衆或<lb/>
父或子辛酸未歇見存耆老請假版職悦生者之意慰<lb/>
死者之魂五言䘮亂既乆禮儀罕習如有閨門和穆孝<lb/>
悌卓然者宜表其門閭莊帝從之因詔人年七十者授<lb/>
<pb n="KR2d0006_WYG_175-100b"/>
縣八十授郡九十加四品将軍百歳從三品将軍永熙<lb/>
二年兼吏部尚書時近習専恣雄懼其䜛慝不能守正<lb/>
論者頗譏之孝武南狩雄兼左僕射留守京師永熙末<lb/>
兼侍中帝入闗右齊神武至洛於永寧寺大集朝士責<lb/>
雄及尚書崔孝芬劉廞楊機等曰為臣奉主匡危救亂<lb/>
若處不諫諍出不陪随緩則躭寵急則竄避臣節安在<lb/>
乃誅之二子士璨士貞逃入闗中雄從父兄纂字伯將<lb/>
學渉文史温良雅正初為兖州安東府主簿與祕書丞<lb/>
<pb n="KR2d0006_WYG_175-101a"/>
同郡李伯尚有舊伯尚與咸陽王禧同逆逃竄投纂事<lb/>
覺坐免官後為太尉騎兵參軍每為府主清河王懌所<lb/>
賞至定考懌曰辛騎兵有學有才宜為上第及梁將曹<lb/>
義宗攻新野詔纂為荆州軍司纂善撫將士人多用命<lb/>
賊甚憚之㑹孝明崩諱至咸以對敵欲祕凶問纂曰安<lb/>
危在人豈闗是也遂發䘮號哭三軍縞素還入州城申<lb/>
以盟約尋為義宗所圍相率固守孝莊即位除兼尚書<lb/>
仍行臺後大都督費穆擊義守禽之入城因舉酒屬纂<lb/>
<pb n="KR2d0006_WYG_175-101b"/>
曰㣲辛行臺之在斯吾亦無由建此功也永安二年元<lb/>
顥乗勝至城下為顥所禽及孝莊還宫纂謝不守之罪<lb/>
帝曰於時朕亦北廵東軍不守豈卿之過轉滎陽太守<lb/>
百姓姜洛生康乞得者舊是前太守鄭仲明左右豪猾<lb/>
偷竊境内患之纂伺捕禽獲梟於郡市百姓欣然纂僑<lb/>
屬洛陽太昌中乃為河南邑中正永熙三年除河内太<lb/>
守齊神武赴洛兵集城下纂出城謁神武慰勉之因命<lb/>
前侍中司馬子如曰吾行途疲弊宜待吾執河内手也<lb/>
<pb n="KR2d0006_WYG_175-102a"/>
尋為兼尚書南道行臺西荆州刺史時蠻酋樊大能應<lb/>
西魏纂攻之不克而敗為西魏將獨孤信所害贈司徒<lb/>
公雄族祖琛字僧貴祖敬宗父樹寳並代郡太守琛少<lb/>
孤曽過友人見其父母無恙垂涕久之釋褐奉朝請滎<lb/>
陽郡丞太守元麗性頗使酒琛每諫之麗後醉輙令閉<lb/>
閤曰勿使丞入也孝文南征麗從輿駕詔琛曰委卿郡<lb/>
事如太守也景明中為楊州征南府長史刺史李崇多<lb/>
事産業琛毎諫折崇不從遂相紏舉詔並不問後加龍<lb/>
<pb n="KR2d0006_WYG_175-102b"/>
驤將軍南梁太守崇因置酒謂琛曰長史後必為刺史<lb/>
但不知得上佐何如人耳琛對曰若萬一叨忝得一方<lb/>
正長史朝夕聞過是所願也崇有慙色卒於官琛寛雅<lb/>
有度量渉獵經史喜愠不形於色當官奉法所在有稱<lb/>
長子悠字元夀早有器業為侍御史監揚州軍賊平錄<lb/>
勲書時李崇猶為刺史欲寄人名悠不許崇曰我昔逢<lb/>
其父今復逢其子早卒悠弟俊字叔義有文才魏子建<lb/>
為山南行臺以為郎中有軍國機斷還京於滎陽為人<lb/>
<pb n="KR2d0006_WYG_175-103a"/>
所刼害贈東秦州刺史俊弟術列在齊史<lb/>
楊機字顯略天水冀人也祖伏恩徙居洛陽因家焉機<lb/>
少有志節為士流所稱河南尹李平元暉並召署功曹<lb/>
暉尤委以郡事或謂暉曰弗躬弗親庶民弗信何得委<lb/>
事於機髙卧而已暉曰吾聞君子勞於求士逸於任賢<lb/>
故前代有坐嘯之人主諾之守吾既委得其才何為不<lb/>
可由是聲名更著解褐奉朝請時皇子國官多非其人<lb/>
詔選清直之士機見舉為京兆王愉國中尉愉甚敬憚<lb/>
<pb n="KR2d0006_WYG_175-103b"/>
之後為洛陽令京輦伏其威風希有干犯凡訴訟者一<lb/>
經其前後皆識其名姓并記其事理世咸異之歴司州<lb/>
别駕清河内史河北太守並有能名永熙中遷度支尚<lb/>
書機方直之心久而彌厲奉公正己為時所稱家貧無<lb/>
馬多乗小犢車時論許其清白與辛雄等並為齊神武<lb/>
所誅<lb/>
髙恭者字道穆自云遼東人也祖潛獻文初賜爵陽關<lb/>
男詔以沮渠牧犍女賜潛為妻封武威公主拜駙馬都<lb/>
<pb n="KR2d0006_WYG_175-104a"/>
尉父崇字積善少聰敏以端謹稱家資富厚而崇志尚<lb/>
儉素初崇舅氏坐事誅公主痛本生絶允遂以崇繼牧<lb/>
犍後改姓沮渠景明中啓復本姓襲爵除洛陽令為政<lb/>
清斷吏人畏其威風發擿不避彊禦縣内肅然卒贈滄<lb/>
州刺史諡曰成道穆以字行於世學渉經史所交皆名<lb/>
流勝士幼孤事兄如父每謂人曰人生厲心立行貴於<lb/>
見知當使夕脱羊裘朝佩珠玉若時不我知便退迹江<lb/>
海自求其志御史中尉元匡髙選御史道穆奏記於匡<lb/>
<pb n="KR2d0006_WYG_175-104b"/>
以求備選匡大喜曰吾久知其人適欲召之遂引為御<lb/>
史其紏擿不避權豪臺中綱紀多為所正正光中出使<lb/>
相州前刺史李世哲即尚書令崇之子多有非法逼買<lb/>
人宅廣興屋宇皆置鴟尾又於馬埓堠上為木人執節<lb/>
道穆䋲紏悉毁去之并表發其贓貨爾朱榮討蠕蠕道<lb/>
穆監其軍事榮甚憚之蕭寳夤西征以道穆為行臺郎<lb/>
中軍機之事皆以委之後屬兄謙之被害情不自安遂<lb/>
擕家趣濟隂變易姓名以避難託身於孝莊孝荘時為<lb/>
<pb n="KR2d0006_WYG_175-105a"/>
侍中深相保䕶及即位賜爵龍城侯召為吏部郎除太<lb/>
尉長史領中書舎人及元顥逼虎牢或勸帝赴闗西者<lb/>
帝以問道穆道穆對曰闗中今日殘荒何由可徃臣謂<lb/>
元顥兵衆不多乗虚深入者由國家將帥不得其人耳<lb/>
陛下若親率宿衛髙募重賞背城一戰臣等竭其股肱<lb/>
破顥必矣如恐成敗難測便宜車駕北渡循河東下别<lb/>
召爾朱榮令赴河内以掎角之為萬全之計帝曰髙舎<lb/>
人語是其夜到河内郡北帝命道穆燭下作詔書數十<lb/>
<pb n="KR2d0006_WYG_175-105b"/>
紙布告遠近然後四方知乗輿所在除中軍給事黄門<lb/>
侍郎安喜縣公於是爾朱榮欲廻師待秋道穆謂榮曰<lb/>
元顥以蕞爾輕兵奄據京洛使乗輿飄露人神恨憤主<lb/>
憂臣辱良在於今大王擁百萬之衆輔天子令諸侯自<lb/>
可分兵河畔縛筏造船處處遣渡徑禽群賊復主宮闕<lb/>
此五伯之舉且一日縦敵為世之患今若還師令顥重<lb/>
完守具徵兵天下所謂養虺成蛇悔無及矣榮深然之<lb/>
及莊帝反政因宴次謂爾朱榮曰前若不用髙黄門計<lb/>
<pb n="KR2d0006_WYG_175-106a"/>
則社稷不安可為朕勸其酒令醉榮因陳其作監軍時<lb/>
臨事能決實可任用尋除御史中尉仍兼黄門道穆外<lb/>
秉直䋲内參機宻凡是益國利人之事必以奏聞諌諍<lb/>
盡言無所顧忌選用御史皆當世名軰李希崇李繪陽<lb/>
休之陽斐封君義邢子明蘇淑宋世良等三十人於時<lb/>
用錢稍薄道穆奏曰百姓之業錢貨為本救弊改鑄王<lb/>
政所先自頃以来私鑄薄濫官司紏䋲持網非一在市<lb/>
銅價八十一文得銅一斤私鑄薄錢斤餘二百既示之<lb/>
<pb n="KR2d0006_WYG_175-106b"/>
以深利又随之以重刑得罪者雖多姦鑄者彌衆今錢<lb/>
徒有五銖之文而無二銖之實薄甚榆莢上貫便破置<lb/>
之水上殆欲不沈因循有漸科防不切朝廷失之彼復<lb/>
何罪昔漢文帝以五分錢小改鑄四銖至武帝復改三<lb/>
銖為半兩此皆以大易小以重代輕也論今據古宜改<lb/>
鑄大錢文載年號以記其始則一斤所成止七十六文<lb/>
銅價至賤五十有餘其中人功食料錫炭鉛砂縦復私<lb/>
營不能自潤直置無利自應息心况復嚴刑廣設也以<lb/>
<pb n="KR2d0006_WYG_175-107a"/>
臣測之必當錢貨永通公私獲允遂用楊侃計鑄永安<lb/>
五銖錢僕射爾朱世隆當朝權盛因内見衣冠失儀道<lb/>
穆便即彈糾帝姊夀陽公主行犯清路執赤棒卒呵之<lb/>
不止道穆令卒棒破其車公主深以為恨以泣訴帝帝<lb/>
謂主曰髙中尉清直之人彼所行者公事豈可以私恨<lb/>
責之道穆後見帝帝曰一日家姊行路相犯深以為愧<lb/>
道穆免冠謝曰臣奉陛下法不敢於公主虧朝典帝曰<lb/>
朕以愧卿卿反謝朕尋勅監儀注又詔袐書圗籍及内<lb/>
<pb n="KR2d0006_WYG_175-107b"/>
典書緗素多致零落可令道穆總集帳目并牒儒學之<lb/>
士編比次第道穆又上疏曰髙祖太和之初置廷尉司<lb/>
直論刑辟是非雖事非古始交濟時要竊見御史出使<lb/>
悉受風聞雖時獲罪人亦不無枉濫何者得堯之罸不<lb/>
能不怨守令為政容有愛憎姦猾之徒恒思報惡多有<lb/>
妄造無名共相誣謗御史一經檢究恥於不成杖木之<lb/>
下以虚為實無罪不能自雪者豈可勝道哉臣雖愚短<lb/>
守不假器繡衣所指冀以清肅若仍更踵前失或傷善<lb/>
<pb n="KR2d0006_WYG_175-108a"/>
人則尸禄之責無所逃罪如臣鄙見請依太和故事還<lb/>
置司直十人名隸廷尉以五品選歴官有稱心平性直<lb/>
者為之御史若出糾劾即移廷尉令知人數廷尉遣司<lb/>
直與御史俱發所到州郡分居别館御史檢了移付司<lb/>
直司直覆問事訖與御史俱還中尉彈聞廷尉科律一<lb/>
如舊式度使獄成罪定無復稽寛為惡取敗不得稱枉<lb/>
若御史司直糾劾失實悉依所斷獄罪之聽以所檢迭<lb/>
相糾發如二使阿曲有不盡理聽罪家詣門下通訟别<lb/>
<pb n="KR2d0006_WYG_175-108b"/>
加案檢如此則肺石之傍怨訟可息藂棘之下受罪吞<lb/>
聲者矣詔從之復置司直及爾朱榮死帝召道穆付赦<lb/>
書令宣於外因謂之曰自今日後當得精選御史矣先<lb/>
是榮等常欲以親黨為御史故有此詔及爾朱世隆等<lb/>
戰於大夏門北道穆受詔督戰又贊成太府卿李苖斷<lb/>
橋之計世隆等於是北遁加衛將軍大都督兼尚書右<lb/>
僕射南道大行臺時雖外託征蠻而帝恐北軍失利欲<lb/>
為南廵之計未發會爾朱兆入洛道穆慮禍託病去官<lb/>
<pb n="KR2d0006_WYG_175-109a"/>
世隆以其忠於前朝遂害之太昌中贈車騎大將軍儀<lb/>
同三司雍州刺史子士鏡襲爵為北豫州刺史道穆兄<lb/>
謙之字道驤少事母以孝聞専意經史天文算厯圗緯<lb/>
之書多所該渉好文章留心老易襲父爵釋褐奉朝請<lb/>
孝昌中行河隂令先是有人囊盛瓦礫指作錢物詐市<lb/>
人馬因以逃去詔令追捕必得以聞謙之乃偽枷一人<lb/>
因立於馬市宣言是前詐市馬賊今欲刑之宻遣察市<lb/>
中私議者有二人相見忻然曰無復憂矣執送案問悉<lb/>
<pb n="KR2d0006_WYG_175-109b"/>
獲其黨并出前後盗處失物之家各得其本物具以狀<lb/>
告尋正河隂令在縣二年損益政體多為故事時道穆<lb/>
為御史亦有能名世美其父子兄弟並著當官之稱舊<lb/>
制二縣令得面陳得失時佞幸之軰惡其有所發聞遂<lb/>
共奏罷謙之乃上疏曰臣以無庸謬宰神邑實思奉法<lb/>
不撓稱是官方酬朝廷無貲之恩盡人臣守器之節但<lb/>
豪家支屬戚里親媾縲紲所及舉目多是皆有盗憎之<lb/>
色咸起惡上之心縣令輕弱何能克濟先帝昔發明詔<lb/>
<pb n="KR2d0006_WYG_175-110a"/>
得使面陳所懐臣亡父先臣崇之為洛陽令常得入奏<lb/>
是非所以朝貴歛手無敢干政近年以来此制遂寢致<lb/>
使神宰威輕下情不逹今二聖逺遵堯舜憲章髙祖愚<lb/>
臣亦望策其駑蹇少立功名乞行新典更明徃制庶姦<lb/>
豪知禁頗自屏心詔付外量聞謙之又上疏以為自正<lb/>
光以來邉城屢擾命將出師相繼於路但諸將帥或非<lb/>
其才多遣親者妄稱入募唯遣奴客充數而已對冦臨<lb/>
敵略不彎弓則是王爵虚加征夫多闕賊虜何可殄除<lb/>
<pb n="KR2d0006_WYG_175-110b"/>
忠貞何以勸誡也且近習侍臣戚屬朝士請託官曹擅<lb/>
作威福如有清貞奉法不為回者咸共譖毁横受罪罸<lb/>
在朝顧問誰肯申聞蔽上擁下虧風損政使䜛謟甘心<lb/>
忠讜息議且頻年以来多有徵發人不堪命動致流離<lb/>
茍保妻子競逃王役不復顧其桑井憚此刑書正由還<lb/>
有必困之理歸無自安之路若聽歸其本業徭役㣲甄<lb/>
則還者必衆墾田増闢數年之後大獲課入今不務以<lb/>
理還之但欲嚴符切勒恐數年之後走者更多故有國<lb/>
<pb n="KR2d0006_WYG_175-111a"/>
有家者不患人不我歸唯患政之不立不恃敵不我攻<lb/>
唯恃吾不可侮此乃千載共遵百王一致伏願少垂覽<lb/>
察靈太后得其疏以責左右近侍諸寵要者由是疾之<lb/>
乃唘太后云謙之有學藝宜在國學以訓胄子詔從之<lb/>
除國子博士謙之與袁翻常景酈道元温子昇之徒咸<lb/>
申款舊好施贍恤言諾無虧居家僮𨽻對其兒不撻其<lb/>
父母生三子便免其一世無髠黥奴婢常稱俱禀人體<lb/>
如何殘害謙之以父舅氏沮渠䝉遜曾據涼土國書漏<lb/>
<pb n="KR2d0006_WYG_175-111b"/>
闕謙之乃修涼書十卷行於世涼國盛事佛道為論貶<lb/>
之因稱佛是九流之一家當世名流競以佛理来難謙<lb/>
之還以佛義對之竟不能屈以時所行歴多未盡善乃<lb/>
更改元脩者撰為一家之法雖未行於世識者歎其多<lb/>
能時朝議鑄錢以謙之為鑄錢都將長史乃上表求鑄<lb/>
三銖錢曰盖錢貨之立本以通有無便交易故錢之輕<lb/>
重世代不同太公為周置九府圜法至景王時更鑄大<lb/>
錢秦兼海内錢重半兩漢興以秦錢重改鑄榆莢錢至<lb/>
<pb n="KR2d0006_WYG_175-112a"/>
文帝五年復為四銖孝武時悉復銷壊更鑄三銖至元<lb/>
狩中變為五銖又造赤仄之錢以一當五王莽攝政錢<lb/>
有六等大錢重十二銖次九銖次七銖次五銖次三銖<lb/>
次一銖魏文帝罷五銖錢至明帝復立孫權江左鑄大<lb/>
錢一當五百權赤烏年復鑄大錢一當十輕重大小莫<lb/>
不随時而變竊以食貨之要八政為首聚財之貴詒訓<lb/>
典文是以昔之帝王乗天地之饒御海内之富莫不腐<lb/>
紅粟於太倉藏朽貫於泉府儲畜既盈人無困弊可以<lb/>
<pb n="KR2d0006_WYG_175-112b"/>
寧謐四海如身使臂者矣昔漢之孝武地廣財饒外事<lb/>
四戎遂虚國用於是草茅之臣出錢助國興利之計納<lb/>
税廟堂市列𣙜酒之官邑有告緡之令鹽鐵既興錢幣<lb/>
屢改少府遂豐上林饒積外闢百蠻内不増賦者皆計<lb/>
利之由也今羣祅未息四郊多壘徵税既煩千金日費<lb/>
倉儲漸耗財用將竭誠楊氏獻税之秋桑兒言利之日<lb/>
夫以西亰之盛錢猶屢改並行大小子母相權况今㓂<lb/>
難未除州郡淪敗人物彫零軍國用少别鑄小錢可以<lb/>
<pb n="KR2d0006_WYG_175-113a"/>
富益何損於政何妨於人也且政興不以錢大政衰不<lb/>
以錢小唯貴公私得所政化無虧既行之於古亦宜效<lb/>
之於今矣若禹遭大水以歴山之金鑄錢救人之困湯<lb/>
遭大旱以莊山之金鑄錢贖人之賣子者今百姓窮悴<lb/>
甚於曩日欽明之主豈得垂拱而觀之哉臣今此鑄以<lb/>
濟交乏五銖之錢任使並用行之無損國得其益詔將<lb/>
従之事未就會卒初謙之弟道穆正光中為御史紏相<lb/>
州刺史李世哲事大相挫辱其家恒以為憾至是世哲<lb/>
<pb n="KR2d0006_WYG_175-113b"/>
弟靈軌為靈太后深所寵任會謙之家僮訴良神軌左<lb/>
右之入諷尚書判禁謙之於廷尉時將赦神軌乃唘靈<lb/>
太后發詔於獄賜死朝士莫不哀之所著文章百餘篇<lb/>
别有集錄永安中贈營州刺史諡曰康又除一子出身<lb/>
以明寃屈謙之弟謹之字道脩父崇既還本姓以謹之<lb/>
繼沮渠氏<lb/>
綦儁字檦顯河南略陽人也其先居代儁孝莊時仕累<lb/>
遷為滄州刺史甚為吏民畏悦尋除太僕卿及爾朱世<lb/>
<pb n="KR2d0006_WYG_175-114a"/>
隆等誅齊神武召文武百司下及士庶議所立莫有應<lb/>
者儁避席對曰廣陵雖為爾朱扶戴當今之聖主也神<lb/>
武將從之時黄門崔㥄議不同髙乾魏蘭根等固執㥄<lb/>
言遂立孝武帝及帝入闗神武深思儁言常以為恨尋<lb/>
除御史中尉於路與僕射賈顯度相逢顯度恃勲貴排<lb/>
儁騶列倒儁忿見於色自入奏之尋加散騎常侍驃騎<lb/>
大將軍左光禄大夫儀同三司儁巧佞能候當塗斛斯<lb/>
椿賀抜勝皆與友善性多詐賀抜勝出鎮荆州過儁别<lb/>
<pb n="KR2d0006_WYG_175-114b"/>
因辭儁母儁故見敗氈弊被勝更遺之錢物後兼吏部<lb/>
尚書復為滄州刺史徵還兼中尉章武縣伯尋除殷州<lb/>
刺史薨於州贈司空諡曰文貞子洪寔字巨正位尚書<lb/>
左右郎魏郡邑中正嗜酒好色無行檢卒官<lb/>
山偉字仲才河南洛陽人也其先居代祖彊羙容貌身<lb/>
長八尺五寸工騎射彎弓五石為奏事中散従獻文獵<lb/>
方山有兩狐起於御前詔彊射之百歩内二狐俱獲位<lb/>
内行長父幼之位金明太守偉渉獵文史孝明初元匡<lb/>
<pb n="KR2d0006_WYG_175-115a"/>
為御史中尉以偉兼侍御史入臺五日便遇正㑹偉司<lb/>
神虎門其妻從叔為羽林隊主撾直長於殿門偉即劾<lb/>
奏匡善之俄然奏正帖國子助教遷員外郎廷尉評時<lb/>
天下無事進仕路難代遷之人多不霑預及六鎮隴西<lb/>
二方起逆領軍元义欲用代來寒人為傳詔以慰悦之<lb/>
而牧守子孫投狀求者百餘人义因奏立勲附隊令各<lb/>
依資出身自是北人悉被收叙偉遂奏記贊义徳羙义<lb/>
素不識偉訪侍中安豐王延明黄門郎元順順等因是<lb/>
<pb n="KR2d0006_WYG_175-115b"/>
薦之义令僕射元欽引偉兼尚書二千石郎後正名士<lb/>
郎脩起居注僕射元順領選表薦為諌議大夫爾朱榮<lb/>
之害朝士偉時守直故免禍及孝莊入宮仍除給事黄<lb/>
門侍郎先是偉與儀曹郎袁昇屯田郎李延考外兵郎<lb/>
李奐三公郎王延業方駕而行偉少居後路逢一尼望<lb/>
之嘆曰此軰縁業同日而死謂偉曰君方近天子當作<lb/>
好官既而昇等四人皆死於河隂竟如其言俄領著作<lb/>
郎節閔帝立除祕書監仍著作初爾朱兆之入洛官守<lb/>
<pb n="KR2d0006_WYG_175-116a"/>
奔散國史典書髙法顯宻埋史書故不遺落偉自以為<lb/>
功訴求爵賞偉挟附世隆遂封東阿縣伯而法顯止獲<lb/>
男爵偉尋進侍中孝靜初除衛大将軍中書令監起居<lb/>
後以本官復領著作卒官贈驃騎大將軍開府儀同三<lb/>
司都督幽州刺史諡曰文貞公國史自鄧淵崔深崔浩<lb/>
髙允李彪崔光以還諸人相繼撰錄綦儁及偉等諂説<lb/>
上黨王天穆及爾朱世隆以為國書正應代人脩緝不<lb/>
宜委之餘人是以儁偉等更主大籍守舊而已初無述<lb/>
<pb n="KR2d0006_WYG_175-116b"/>
著故自崔鴻死後迄終偉身二十許載時事蕩然萬不<lb/>
記一後人執筆無所憑據史之遺闕偉之由也偉外示<lb/>
沈厚内實矯競與綦儁少甚相得晚以名位之間遂若<lb/>
水火與宇文忠之之徒代人為黨時賢畏惡之而愛尚<lb/>
文史老而彌篤偉弟少亡偉撫寡訓孤同居二十餘年<lb/>
恩義甚篤不營産業身亡之後賣宅營葬妻子不免飄<lb/>
泊士交歎愍之長子昂襲爵<lb/>
宇文忠之河南略陽人也其先南單于之逺屬世據東<lb/>
<pb n="KR2d0006_WYG_175-117a"/>
郡後居代都父侃卒於書侍御史忠之渉獵文史頗有<lb/>
筆札釋褐太學博士天平初除中書侍郎裴伯荗與之<lb/>
同省常侮忽之以忠之色黒呼為黒子後勅修國史元<lb/>
象初兼通直散騎常侍副鄭伯猷使梁武定初為尚書<lb/>
右丞仍脩史未幾以事除名忠之好榮利自為中書郎<lb/>
六七年遇尚書省選右丞預選者皆射策忠之試焉既<lb/>
獲丞職大為忻滿志氣囂然有驕物之色識者笑之既<lb/>
失官爵怏怏發疾卒子君山<lb/>
<pb n="KR2d0006_WYG_175-117b"/>
費穆字朗興代人也祖于位商賈二曹令懐州刺史賜<lb/>
爵松陽男父萬襲爵位梁州鎮將贈冀州刺史穆性剛<lb/>
烈有壯氣頗渉文史好尚功名宣武初襲爵稍遷荆州<lb/>
平西府長史皇甫集靈太后之元舅恃外戚之親多為<lb/>
非法穆正色匡諌集亦憚之後蠕蠕主婆羅門自涼州<lb/>
歸附其部衆因饑侵掠邉邑詔穆銜㫖宣慰莫不款附<lb/>
明年復叛入㓂涼州除穆尚書右丞西北道行臺仍為<lb/>
别將往討之穆至涼州蠕蠕遁走穆謂其所部曰夷狄<lb/>
<pb n="KR2d0006_WYG_175-118a"/>
獸心見敵便走若不令其破膽終恐疲於奔命乃簡練<lb/>
精騎伏於山谷使羸劣之衆為外營以誘之賊騎覘見<lb/>
俄而競至伏兵奔擊大破之及六鎮反叛穆為别將隸<lb/>
都督李崇北伐都督崔暹失利崇将議班師以朔州是<lb/>
白道之衝賊之咽喉若不全則并肆危選将鎮捍僉議<lb/>
舉穆崇乃請穆為朔州刺史尋改雲州刺史穆招離聚<lb/>
散頗得人心北境州鎮皆沒唯穆獨存久之援軍不至<lb/>
穆乃棄城南走投爾朱榮於秀容既而詣闕請罪詔原<lb/>
<pb n="KR2d0006_WYG_175-118b"/>
之孝昌中以都督討平二絳反蜀拜散騎常侍後祅賊<lb/>
李洪於陽城起逆連結蠻左詔穆兼武衛將軍擊破之<lb/>
及爾朱榮向洛靈太后徵穆令屯小平榮推奉孝荘穆<lb/>
遂先降榮素知穆見之甚悦穆潛説榮曰公士馬不出<lb/>
萬人長驅向洛前無横陳者政以推奉主上順人心故<lb/>
今以京師之衆百官之盛一知公之虚實必有輕侮之<lb/>
心若不大行討罸更樹親黨公還北之日恐不得度太<lb/>
行而内難行矣榮心然之於是有河隂之事天下聞之<lb/>
<pb n="KR2d0006_WYG_175-119a"/>
莫不切齒榮入洛穆為吏部尚書魯縣侯進封趙平郡<lb/>
公為侍中前鋒大都督與大将軍元天穆平邢杲時元<lb/>
顥入京師穆與天穆既平齊地将擊顥穆圍虎牢将㧞<lb/>
屬天穆北度既無後繼穆遂降顥顥以河隂酷濫事起<lb/>
於穆引入詰讓殺之孝莊還宮贈侍中司徒公諡曰武<lb/>
宣<lb/>
孟威字能重河南洛陽人也頗有氣尚尤知北土風俗<lb/>
歴東宫齋帥羽林監後以明解北人語勅在著作以備<lb/>
<pb n="KR2d0006_WYG_175-119b"/>
推訪累遷沃野鎮将前後頻使逺蕃粗能稱㫖普泰中<lb/>
除大鴻臚卿贈司空公子恂嗣<lb/>
　<lb/>
　<lb/>
　<lb/>
　<lb/>
　<lb/>
　通志卷一百五十一<lb/>
</p>
<p>
</p>
  </div>
</body>
</text>
</TEI>
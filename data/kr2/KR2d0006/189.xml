<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百六十五</head> <lb/>
    <p>
<pb n="KR2d0006_WYG_189-1a"/>
欽定四庫全書<lb/>
　通志卷一百六十五<lb/>
　　宋　右　廸　功　郎　鄭　樵　漁　仲　撰<lb/>
　外戚傳一<lb/>
　晉<lb/>
　　羊琇　王恂<hi>弟䖍愷</hi>楊文宗　　羊元之　　虞豫<hi>子允</hi>庾<lb/>
　　琛　杜乂　　禇裒　何凖<hi>子澄</hi>王濛<hi>子脩</hi>王遐　　王藴<lb/>
　　　禇爽<lb/>
<pb n="KR2d0006_WYG_189-1b"/>
　後魏<lb/>
　　賀訥　姚黄眉　杜超　　賀迷　閭毗　　馮熙<hi>子誕</hi>
　　李惠　　髙肇　胡國珍<hi>從曽孫長粲</hi>　楊騰　乙弗繪<lb/>
　北齊<lb/>
　　趙猛　　胡長仁<lb/>
　隋<lb/>
　　髙祖外家吕氏　　　獨孤羅<hi>弟善陁</hi>
　　晉<lb/>
<pb n="KR2d0006_WYG_189-2a"/>
羊琇字稚舒景獻皇后從父弟也父耽官至太常兄瑾<lb/>
尚書右僕射琇少舉郡計參鎮西鍾㑹軍事從平蜀及<lb/>
㑹謀反琇正言苦諫還賜爵關内侯琇渉學有智算少<lb/>
與武帝通門甚相親狎毎接筵同席嘗謂帝曰若富貴<lb/>
見用任領護各十年帝戲而許之初帝未為太子而聲<lb/>
論不及弟攸文帝素有代宗之義琇密為武帝畫策甚<lb/>
有匡救又觀察文帝為政損益揆度應所顧問之事皆<lb/>
令武帝黙而識之後文帝與武帝論當世之務及人間<lb/>
<pb n="KR2d0006_WYG_189-2b"/>
可否武帝答無不允由是儲位遂定及帝為撫軍命琇<lb/>
參軍事帝即王位後擢琇為左衛將軍封甘露亭侯帝<lb/>
踐阼累遷中護軍加散騎常侍琇在職十三年典禁兵<lb/>
豫機密寵遇甚厚初杜預拜鎮南將軍朝士畢賀皆連<lb/>
榻而坐琇與裴楷後至曰杜元凱乃復以連榻而坐客<lb/>
邪遂不坐而去琇性豪侈費用無復齊限而屑炭和作<lb/>
獸形以温酒洛下豪貴咸競效之又喜游讌以夜續晝<lb/>
中外五親無男女之别時人譏之然黨慕勝已其所推<lb/>
<pb n="KR2d0006_WYG_189-3a"/>
奉便盡心無貳窮窘之徒特能振䘏選用多以得意者<lb/>
居先不盡銓次之理將士有冐官位者為其致節不惜<lb/>
軀命然放恣犯法每為有司所貸其後司𨽻校尉劉毅<lb/>
劾之應至重刑武帝以舊恩直免官而已尋以侯白衣<lb/>
領護軍頃之復職及齊王攸出鎮也琇以切諫忤㫖左<lb/>
遷太僕卿既失寵憤怨遂發病以疾篤求退拜特進加<lb/>
散騎常侍還第卒帝手詔追贈輔國大將軍開府儀同<lb/>
三司賜東園祕噐朝服一襲錢三十萬布百疋諡曰威<lb/>
<pb n="KR2d0006_WYG_189-3b"/>
王恂字良夫文明皇后之弟也父肅魏蘭陵侯恂文義<lb/>
通博在朝忠正累遷河南尹建立二學崇明五經鬲令<lb/>
袁毅嘗餽以駿馬恂不受及毅敗受貨者皆被貶黜焉<lb/>
魏氏給公卿已下租牛客戸數各有差自後小民憚役<lb/>
多樂為之貴勢之門動有百數又太原諸部亦以匃奴<lb/>
胡人為之田客多者數千武帝即位詔禁募客恂明峻<lb/>
其防所部莫敢犯者咸寧四年卒贈車騎將軍恂弟䖍<lb/>
字恭祖以功幹見稱累遷衛尉封安壽亭侯拜平東將<lb/>
<pb n="KR2d0006_WYG_189-4a"/>
軍假節監青州諸軍事徵為光禄勲轉尚書卒子士文<lb/>
嗣歴右衛將軍南中郎將鎮許昌為劉聰所害䖍弟愷<lb/>
字君夫少有才力歴位清顯雖無細行有在公之稱以<lb/>
討楊駿勲封山都縣公邑千八百户遷龍驤將軍領驍<lb/>
衛將軍加散騎常侍尋坐事免官起為射聲校尉乆之<lb/>
轉後將軍愷既世族國戚性復豪侈用赤石脂泥壁石<lb/>
崇以愷將為鴆毒之事司𨽻校尉傅祗劾之有司皆論<lb/>
正重罪詔特原之由是衆人僉畏愷故敢肆其意所欲<lb/>
<pb n="KR2d0006_WYG_189-4b"/>
之事無所顧憚焉及卒諡曰醜<lb/>
楊文宗武元皇后父也其先仕漢四世為三公文宗為<lb/>
魏通事郎襲封蓩亭侯早卒以后父追贈車騎將軍諡<lb/>
曰穆<lb/>
羊元之惠皇后父尚書右僕射瑾之子也元之初為尚<lb/>
書郎以后父拜光祿大夫特進散騎常侍更封興晉侯<lb/>
遷尚書右僕射加侍中進爵為公成都王頴之攻長沙<lb/>
王乂也以討元之為名遂憂懼而卒追贈車騎將軍開<lb/>
<pb n="KR2d0006_WYG_189-5a"/>
府儀同三司<lb/>
虞豫元敬皇后父也少有美稱州郡禮辟並不就拜南<lb/>
陽王文學早卒明帝即位追贈散騎常侍驃騎大將軍<lb/>
開府儀同三司平山縣侯子允嗣允敬后弟也初拜散<lb/>
騎常侍遷歩兵校尉太寕末追贈豫官以允襲封爵轉<lb/>
右衛將軍與南頓王宗俱為明帝所昵並典禁兵及帝<lb/>
不豫宗以隂謀發覺事連允帝隱忍不問徙允為宗正<lb/>
卿加散騎常侍咸和二年宗伏誅左遷允為桂陽太守<lb/>
<pb n="KR2d0006_WYG_189-5b"/>
秩中二千石頻徙琅邪廬陵太守咸康元年卒追贈衛<lb/>
將軍加散騎常侍子洪襲爵<lb/>
庾琛字子美明穆皇后父也兄衮在孝友傳琛永嘉初<lb/>
為建威將軍過江為會稽太守徵為丞相諮議祭酒卒<lb/>
官以后父追贈左將軍妻母丘氏追封鄉君子亮陳先<lb/>
志不受咸和中成帝又下詔追贈琛驃騎將軍儀同三<lb/>
司亮又辭焉亮在列傳<lb/>
杜乂字𢎞理成恭皇后父也祖鎮南將軍預父尚書左<lb/>
<pb n="KR2d0006_WYG_189-6a"/>
丞相錫乂性純和美姿容有盛名於江左王羲之見而<lb/>
目之曰膚若凝脂眼如㸃漆此神仙人也桓彝亦曰衛<lb/>
玠神清杜乂形清襲封當陽侯為丹陽丞早卒無男生<lb/>
后而乂終妻裴氏嫠居養后以禮自防甚有徳音咸康<lb/>
初追贈乂金紫光祿大夫封裴氏為高安鄉君邑五百<lb/>
户至孝武帝時崇進為廣徳縣君裴氏壽考百姓號曰<lb/>
杜姥初司徒蔡謨甚器重乂嘗言於朝曰恨諸君不見<lb/>
杜乂也其為名流所重如此<lb/>
<pb n="KR2d0006_WYG_189-6b"/>
禇裒字季野康獻皇后父也祖䂮有局量以幹用稱嘗<lb/>
為縣吏事有不合令欲鞭之䂮曰物各有所施榱椽之<lb/>
材不合以為藩落也願明府埀察乃捨之家貧辭吏年<lb/>
埀五十鎭南將軍羊祜與之有舊言於武帝始被升用<lb/>
官至安東將軍父洽武昌太守裒少有簡貴之風與亰<lb/>
兆杜乂俱有盛名冠于中興譙國桓彜見而目之曰季<lb/>
野有皮裏陽秋言其外無臧否而内有所襃貶也謝安<lb/>
亦雅重之常云裒雖不言而四時之氣亦備矣初辟西<lb/>
<pb n="KR2d0006_WYG_189-7a"/>
陽王椽呉王文學蘇峻之構逆也車騎将軍郗鑒以裒<lb/>
為參軍峻平以功封都鄉亭侯稍遷司徒從事中即除<lb/>
給事黄門侍即康帝為琅邪王将納妃妙選素望詔娉<lb/>
裒女為妃於是出為豫章太守及康帝即位徵拜侍中<lb/>
遷尚書以后父苦求外出除建威将軍江州刺史鎮半<lb/>
洲在官清約雖居方伯恒使私僮樵採頃之徵為衛将<lb/>
軍領中書令裒以中書銓管詔命不宜以姻戚居之固<lb/>
讓詔以為左将軍兗州刺史都督兗州徐州之琅邪諸<lb/>
<pb n="KR2d0006_WYG_189-7b"/>
軍事假節鎮金城又領琅邪内史初裒總角詣庾亮亮<lb/>
使郭璞筮之卦成璞駭然亮曰有不祥乎璞曰此非人<lb/>
臣卦不知此年少何以乃表斯祥二十年外吾言方驗<lb/>
及此二十九年而康獻皇太后臨朝有司以裒皇太后<lb/>
父議加不臣之禮拜侍中衛将軍錄尚書事持節都督<lb/>
刺史如故裒以近戚懼䕶譏嫌上疏固請居藩於是改<lb/>
授都督徐兗青揚州之晉陵呉國諸軍事衛将軍徐兗<lb/>
二州刺史假節鎮亰口永和初復徵裒将以為揚州錄<lb/>
<pb n="KR2d0006_WYG_189-8a"/>
尚書事吏部尚書劉遐説裒曰會稽王令徳國之周公<lb/>
也足下宜以大政付之裒長史王胡之亦勸焉於是固<lb/>
辭歸藩朝野咸歎服之進號征北大将軍開府儀同三<lb/>
司固辭開府裒又以政道在於得才宜委賢任能升進<lb/>
舊齒乃薦前光祿大夫顧和侍中殷浩疏奏即以和為<lb/>
尚書令浩為揚州刺史及石虎死裒上表請伐之即日<lb/>
戒嚴直指泗口朝議以裒事任貴重不宜深入可先遣<lb/>
偏師裒重陳前所遣前鋒督護王頤之等徑造彭城示<lb/>
<pb n="KR2d0006_WYG_189-8b"/>
以威信後遣督護麋嶷進軍下邳賊即奔潰嶷率所領<lb/>
㨿其城池今宜速𤼵以成聲勢於是除征討大都督徐<lb/>
兗青揚豫五州諸軍事裒率衆三萬徑進彭城河朔士<lb/>
庶歸降者日以千計裒撫納之甚得其歡心先遣督護<lb/>
徐龕伐沛獲偽相支重郡中二千餘人歸降魯郡山有<lb/>
五百餘家亦建義請援裒遣龕領鋭卒三千迎之龕違<lb/>
裒節度軍次代陂為石遵将李莬所敗死傷太半龕執<lb/>
節不撓為賊所害裒以春秋責帥授任失所威畧虧損<lb/>
<pb n="KR2d0006_WYG_189-9a"/>
上疏自貶以征北将軍行事求留鎮廣陵詔以偏師之<lb/>
責不應引咎逋寇未殄方鎮任重不宜貶降使還鎮江<lb/>
口觧征討都督時石虎新死其國大亂遺户二十萬口<lb/>
渡河將歸順乞師救援㑹裒已旋威勢不接莫能自㧞<lb/>
皆為慕容皝及苻健之衆所掠死亡咸盡裒以遠圖不<lb/>
就憂慨𤼵疾及至京口聞哭聲甚衆裒問何哭之多左<lb/>
右曰代陂之役也裒益慚恨永和五年卒年四十七遠<lb/>
近嗟悼吏士哀慕之贈侍中太傅夲官如故諡曰元穆<lb/>
<pb n="KR2d0006_WYG_189-9b"/>
子歆字幼安以學行知名歴散騎常侍祕書監<lb/>
何凖字幼道穆章皇后父也高尚寡欲弱冠知名州府<lb/>
交辟不就兄充為驃騎将軍勸其令仕凖曰第五之名<lb/>
何減驃騎凖兄弟中第五故有此言充居宰輔之重權<lb/>
傾一時凖散帯衡門不及人事唯誦佛經脩營塔廟而<lb/>
已徵拜散騎侍即不起年四十七卒升平元年追贈金<lb/>
紫光祿大夫封晉興縣侯子惔以父素行高潔表讓不<lb/>
受三子放惔澄放繼充惔官至南康太守早卒惔子元<lb/>
<pb n="KR2d0006_WYG_189-10a"/>
度西陽太守次叔度太常卿尚書澄字季元起家祕書<lb/>
即轉丞清正有噐望累遷祕書監太常中護軍孝武帝<lb/>
深爱之以為冠軍将軍吳國内史太元末琅邪王出居<lb/>
外第妙選師傅徵拜尚書領琅邪王師安帝即位遷尚<lb/>
書左僕射典選王師如故時澄以脚疾固讓特聽不朝<lb/>
坐家視事又領夲州大中正及桓元執政以疾奏免卒<lb/>
于家安帝反正追贈金紫光祿大夫長子籍早卒次子<lb/>
融元熙中為大司農<lb/>
<pb n="KR2d0006_WYG_189-10b"/>
王濛字仲祖哀靖皇后父也會祖黯歴位尚書祖佑北<lb/>
軍中候父訥新淦令濛少時放縱不覊不為鄉曲所齒<lb/>
晚節克己勵行有風流美譽虛已應物恕而後行莫不<lb/>
敬爱焉事諸毋甚謹奉祿資産常推厚居薄喜愠不形<lb/>
於色不脩小潔而以清約見稱善𨽻書美姿容嘗覽鏡<lb/>
自照稱其父字曰王文開生如此兒邪居貧㡌敗自入<lb/>
市買之嫗悦其貌遺以新㡌時人以爲逹與沛國劉惔<lb/>
齊名友善惔嘗稱濛性至通而自然有節濛毎云劉君<lb/>
<pb n="KR2d0006_WYG_189-11a"/>
知我勝我自知時人以惔方荀奉倩濛比袁曜卿凡稱<lb/>
風流者舉濛惔為宗焉司徒王導辟為椽導復引匡術<lb/>
弟孝濛致牋於導曰開國承家小人勿用公仗徳義以<lb/>
尹天下方将澄清彜倫崇重名噐夫軍國殊用文武異<lb/>
容豈可令涇渭混流虧清穆之風何以允答具瞻儀刑<lb/>
海内導不答後出補長山令復為司徒左西屬濛以此<lb/>
職有譴則應受杖固辭詔為停罰猶不就徙中書郎簡<lb/>
文帝之為㑹稽王也嘗與孫綽商畧諸風流人綽言劉<lb/>
<pb n="KR2d0006_WYG_189-11b"/>
惔清蔚簡令王濛温潤恬和桓温高爽邁出謝尚清易<lb/>
令逹而濛性和暢能言理辭簡而有會及簡文帝輔政<lb/>
益貴幸之與劉琰號為入室之賔轉司徒左長史晚求<lb/>
為東陽不許及濛病乃恨不用之濛聞之曰人言㑹稽<lb/>
王癡竟癡也疾漸篤於燈下轉麈尾視之歎曰如此人<lb/>
曽不得四十年也年三十九卒臨殯劉琰以犀把麈尾<lb/>
置棺中因慟絶乆之謝安亦嘗稱美濛云王長史語甚<lb/>
不多可謂有令音有二子脩藴脩字敬仁小字茍子明<lb/>
<pb n="KR2d0006_WYG_189-12a"/>
秀有美稱善隸書號曰流奕清舉年十二作賢全論濛<lb/>
以示劉琰曰敬仁此論便足以參微言起家著作郎琅<lb/>
邪王文學轉中軍司馬未拜而卒年四十二臨終歎曰<lb/>
無媿古人年與之齊矣<lb/>
王遐字桓子簡順皇后父驃騎将軍述之從叔也少以<lb/>
華族仕至光祿勲寕康初追贈特進光祿大夫加散騎<lb/>
常侍諡曰靖長子格領軍将軍恪子欣之豫章太守秩<lb/>
中二千石欣之弟懽之廣州刺史遐少子臻崇徳衛尉<lb/>
<pb n="KR2d0006_WYG_189-12b"/>
王藴字叔仁孝武定皇后父司徒左長史濛之子也起<lb/>
家著作郎累遷尚書吏部郎性平和不抑寒素毎一官<lb/>
缺求者十輩藴無所是非時簡文帝為㑹稽王輔政藴<lb/>
輙連状白之曰某人有地某人有材務存進退各隨其<lb/>
方故不得者無怨焉補呉興太守甚有徳政屬部荒人<lb/>
飢輙開倉贍䘏主簿執諫請先列表上待報藴曰今百<lb/>
姓嗷然路有飢饉若表上須報何以救将死之命乎專<lb/>
輙之愆罪在太守且行仁義而敗無所恨也於是大賑<lb/>
<pb n="KR2d0006_WYG_189-13a"/>
貸之頼藴全者十七八焉朝廷以違科免藴官士庶詣<lb/>
闕訟之詔特左降晉陵太守復有惠化百姓歌之定后<lb/>
立以后父遷光祿大夫領五兵尚書本州大中正封建<lb/>
昌縣侯藴以恩澤賜爵非三代令典固辭不受朝廷敦<lb/>
勸終不肯拜乃授都督亰口諸軍事左将軍徐州刺史<lb/>
假節復固讓謝安謂藴曰卿居后父之重不應妄自菲<lb/>
薄以虧時遇宜依禇公故事但令在貴權於事不事耳<lb/>
可暫臨此任以紓國恩之重於是乃受命鎮于亰口頃<lb/>
<pb n="KR2d0006_WYG_189-13b"/>
之徵拜尚書左僕射将軍如故遷丹陽尹即本軍號加<lb/>
散騎常侍藴以姻戚不欲在内苦求外出復以為都督<lb/>
浙江東五郡鎮軍将軍會稽内史常侍如故藴素嗜酒<lb/>
末年尤甚及在會稽畧少醒日然猶以和簡為百姓所<lb/>
悦時王悦來拜墓藴子恭徃省之素相善遂留十餘日<lb/>
方還藴問其故恭曰與阿太語蟬連不得歸藴曰恐阿<lb/>
太非汝之友阿太悦小字也後竟乖初好時以為知人<lb/>
太元九年卒年五十五追贈左光祿大夫開府儀同三<lb/>
<pb n="KR2d0006_WYG_189-14a"/>
司長子華早卒次子恭在列傳恭弟爽字季明彊正有<lb/>
志力歴給事黄門侍郎侍中孝武帝崩王國寳夜欲開<lb/>
門入為遺詔爽距之曰大行晏駕皇太子未至敢入者<lb/>
斬乃止爽嘗與會稽王道子飲道子醉呼爽為小子爽<lb/>
曰亡祖長史與簡文皇帝為布衣之交亡姑亡姊伉儷<lb/>
二宫何小子之有及國寳執權免爽官後兄恭再起事<lb/>
並以爽為寜朔将軍參預國事恭敗被誅<lb/>
褚爽字𢎞茂小字期生恭思皇后父也祖裒父歆爽少<lb/>
<pb n="KR2d0006_WYG_189-14b"/>
有令稱謝安甚重之嘗曰若期生不佳我不復論士矣<lb/>
為義興太守早卒以后父追贈金紫光祿大夫爽子秀<lb/>
之淡之裕之義熙中並歴大官宋史有傳<lb/>
　　後魏<lb/>
賀訥代人道武皇帝之舅獻明后之兄也其先世為君<lb/>
長四方附國有數十部祖紇始有勲於國尚平文女父<lb/>
野干尚昭成女遼西公主及昭成崩諸部乖亂獻明后<lb/>
與道武及衛秦二王徃依訥㑹苻堅使劉庫仁分攝國<lb/>
<pb n="KR2d0006_WYG_189-15a"/>
事於是道武還居獨孤部訥總攝東部為大人遷居大<lb/>
寗行其恩信衆多歸之盛於庫仁苻堅假訥鷹揚将軍<lb/>
後劉顯謀逆道武輕騎歸訥訥見而驚喜拜曰官家復<lb/>
國之後當念老臣帝笑曰誠如舅言要不忘也訥中弟<lb/>
染干麤暴忌帝常圖為逆每為皇姑遼西公主擁護故<lb/>
染干不得肆其禍焉諸部大人請訥兄弟求舉道武為<lb/>
主染干曰在我國中何得爾也訥曰大國興復先業於<lb/>
我國中我國之福也遂與諸大人勸進道武登代王位<lb/>
<pb n="KR2d0006_WYG_189-15b"/>
于牛川及帝討吐突隣部訥兄弟遂懐異圖率諸部救<lb/>
之帝擊之大潰訥西遷衛辰遣子直力鞮征訥訥告急<lb/>
請降道武簡精騎二十萬救之遂徙訥部落及諸弟處<lb/>
之東偏訥又通於慕容埀埀以訥為歸善王染干謀殺<lb/>
訥而代立訥遂與染干相攻埀遣子麟討之敗染干於<lb/>
牛都破訥於赤城道武遣師救訥麟乃引退訥從道武<lb/>
平中原拜安逺将軍其後離散諸部分土定居不聽遷<lb/>
徙其君長大人皆同編户訥以元舅稍見尊重然無所<lb/>
<pb n="KR2d0006_WYG_189-16a"/>
統領以壽終於家訥弟盧亦從平中原以功賜爵遼西<lb/>
公帝遣盧會衛王儀伐鄴而盧自以帝之季舅不肯受<lb/>
儀節度帝遣使切責之盧遂憤恨與儀司馬丁建構成<lb/>
其嫌彌加猜忌會道武勑儀去鄴盧亦引歸道武以盧<lb/>
為廣川太守盧性雄豪耻居冀州刺史王輔下襲殺輔<lb/>
奔慕容徳徳以為并州刺史廣寗王廣固敗盧亦没訥<lb/>
從父弟悦初道武之居賀蘭部也人情未甚附唯悦舉<lb/>
部隨從又密為帝祈禱天神請成大業出於誠至帝嘉<lb/>
<pb n="KR2d0006_WYG_189-16b"/>
之甚見寵待後平中原以功賜爵鉅鹿縣侯進爵北新<lb/>
公卒子泥襲爵後降為肥如侯道武崩亰師草草泥出<lb/>
舉烽於安陽城北賀蘭部人皆徃赴之明元即位乃罷<lb/>
詔泥與元渾等八人拾遺左右與北新侯安同持節行<lb/>
并定二州劾奏并州刺史元六頭等皆伏罪州郡肅然<lb/>
後從太武征赫連昌以功進爵為琅邪公軍國大事並<lb/>
叅預焉又征蠕蠕為别道将坐逐賊不進詐増虜級當<lb/>
斬贖為庶人乆之拜光祿勲為外都大官復本爵卒官<lb/>
<pb n="KR2d0006_WYG_189-17a"/>
子醜建襲<lb/>
姚黄眉姚興之子明元昭哀皇后之弟也姚泓滅黄眉<lb/>
間來歸魏明元厚禮待之賜爵隴西公尚陽翟公主拜<lb/>
駙馬都尉𨽻户二百太武即位遷内都大官後拜太常<lb/>
卿卒贈雍州刺史隴西王諡曰獻陪塟金陵黄眉寛和<lb/>
温厚希言得失太武悼惜之故贈禮有加焉<lb/>
杜超字祖仁魏郡鄴人密皇后之兄也少有節操泰恒<lb/>
中為相州别駕始光中太武思念舅氏以超為陽平公<lb/>
<pb n="KR2d0006_WYG_189-17b"/>
尚南安長公主拜駙馬都尉位大鴻臚卿車駕幸其第<lb/>
賞賜巨萬神䴥三年以超行征南大將軍太宰進爵為<lb/>
王鎮鄴追加超父豹鎮東大將軍陽平景王母曰鉅鹿<lb/>
惠君真君五年超為帳下所害太武臨其喪哀慟乆之<lb/>
諡曰威王長子道生賜爵城陽侯後為秦州刺史進爵<lb/>
河東公道生弟鳯皇襲超爵侍中特進太武追思超不<lb/>
已欲以鳯皇為定州刺史鳯皇不願違離闕庭乃止鳯<lb/>
皇弟道儁賜爵發干侯鎮枋頭除兗州刺史超既薨復<lb/>
<pb n="KR2d0006_WYG_189-18a"/>
授超從弟遺侍中安南将軍開府相州刺史入為内都<lb/>
大官進爵廣平王遺性忠厚頻歴州郡所在著稱薨贈<lb/>
太傅諡曰宣王長子元寳位司空元寳弟允寳司𨽻校<lb/>
尉元寳又進爵亰兆王及歸而父遺喪明當入謝元寳<lb/>
欲以表聞文成未知遺薨怪其不至召之元寳将入時<lb/>
人止之曰宜以家憂勿徃元寳欲見其寵不從遂冐哀<lb/>
而入未幾以謀反伏誅親從皆斬唯元寳子世衝逃免<lb/>
時朝議欲追削超爵位中書令高允上表理之後兗州<lb/>
<pb n="KR2d0006_WYG_189-18b"/>
故吏汲宗等以道儁遺惠在人前從坐削爵受誅委骸<lb/>
土壤求得收𦵏書奏詔義而聼之贈散騎常侍安南将<lb/>
軍南康公諡曰昭世衝襲遺公爵<lb/>
賀迷代人太武敬哀皇后之從父也皇后生景穆初后<lb/>
少孤父兄近親唯迷故䝉賜爵長鄉子卒贈光祿大夫<lb/>
五原公<lb/>
閭毗代人蠕蠕主大檀之親屬太武時自其國來降毗<lb/>
即恭皇后之兄也后生文成文成大安二年以毗為平<lb/>
<pb n="KR2d0006_WYG_189-19a"/>
北將軍賜爵河東公弟紇為寜北将軍賜爵零陵公其<lb/>
年並加侍中進爵為王毗征東将軍評尚書事紇征西<lb/>
将軍中都大官自餘子弟賜爵為王者二人公五人侯<lb/>
六人子三人同時受拜所以隆崇舅氏和平二年追諡<lb/>
后祖父延定襄康公父辰定襄懿王毗薨贈太尉追贈<lb/>
毗妻河東王妃子惠襲紇薨贈司空子豆後賜名莊太<lb/>
和中初立三長以莊為定户籍大使甚有時譽十六年<lb/>
例降爵後為七兵尚書卒紇弟染位外都大官冀州刺<lb/>
<pb n="KR2d0006_WYG_189-19b"/>
史江夏公卒先是文成以乳母常氏有保護功既即尊<lb/>
位尊為保太后後尊為皇太后興安二年太后前兄英<lb/>
字世華自肥如令超為散騎常侍鎮軍大将軍賜爵遼<lb/>
西公弟喜鎮軍大将軍祠曹尚書帶方公三妺皆封縣<lb/>
君妺夫王睹為平州刺史遼東公追贈英祖父苻堅扶<lb/>
風太守亥為鎮西將軍遼西簡公父渤海太守澄為侍<lb/>
中征東大将軍太宰遼西獻王英母許氏博陵郡公遣<lb/>
兼太常盧度世持節改塟獻王於遼西𣗳碑立廟置守<lb/>
<pb n="KR2d0006_WYG_189-20a"/>
冡百家太安初英為侍中征東大将軍太宰進爵為王<lb/>
喜左光祿大夫改封燕郡從兄訢為安東將軍朝鮮侯<lb/>
訢子伯夫散騎常侍選部尚書次子員金部尚書喜子<lb/>
振太子庶子三年英領太師評尚書事内都大官伏寳<lb/>
泰等州刺史五年詔以太后母宋氏為遼西王太妃和<lb/>
平元年喜為洛州刺史初英事宋不能謹而睹奉宋其<lb/>
至就食於和龍無車牛宋疲不能進睹負宋於笈至是<lb/>
宋於英等薄不如睹之篤謂太后曰何不王睹而黜英<lb/>
<pb n="KR2d0006_WYG_189-20b"/>
太后曰英為長兄門户主也家内小小不順何足追計<lb/>
睹雖盡力故是他姓奈何在英上夲州郡公亦足報矣<lb/>
天安中英為平州刺史訢為幽州刺史伯夫進爵范陽<lb/>
公英濁貨徙敦煌諸常自興安至是皆以親疏受爵賜<lb/>
田宅時為隆盛後伯夫為洛州刺史以贓汚欺妄徵斬<lb/>
於亰都承眀元年徵英復官薨諡遼西平王始英之徵<lb/>
也夢日墜其所居黃山下水中村人以牛車挽致不能<lb/>
出英獨抱載而歸聞者異之後員與伯夫子禽可共為<lb/>
<pb n="KR2d0006_WYG_189-21a"/>
飛書誣謗朝政事發有司執憲刑及五族孝文以文眀<lb/>
太后故罪止一門訢年老赦免歸家恕其孫一人扶養<lb/>
又給奴婢田宅其家僮没入者百人金錦布帛數萬計<lb/>
賜尚書己下宿衛己上其女婿及親從在朝皆免歸夲<lb/>
鄉十一年孝文文眀太后以文昭太后故悉出其家前<lb/>
後没入子女以喜子振試守正平郡卒<lb/>
馮熙字晉昌長樂信都人文眀太后之兄也祖𢎞北燕<lb/>
主太武平遼海熙父朗内徙官至秦雍二州刺史遼西<lb/>
<pb n="KR2d0006_WYG_189-21b"/>
郡公坐事誅文眀太后臨朝追贈假黄鉞太宰燕宣王<lb/>
立廟長安熙生於長安為姚氏魏母所養以叔父樂陵<lb/>
公邈因戰入蠕蠕魏母攜熙逃避至氐羌中撫育年十<lb/>
一好弓馬有勇幹氐羌皆歸附之魏母惡其如此將還<lb/>
長安始<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>博士學問從師授孝經論語好陰陽兵法事<lb/>
及長游華陰河東二郡間性汎愛不拘小節人無士庶<lb/>
來則納之取人子女為奴婢有容色者幸之為妾有子<lb/>
女數十人號為貪縱文眀太后既貴使人訪知熙所在<lb/>
<pb n="KR2d0006_WYG_189-22a"/>
徵赴亰師拜冠軍将軍賜爵肥如侯尚景穆女博陵長<lb/>
公主拜駙馬都尉出為定州刺史進爵昌黎王獻文即<lb/>
位遷太傅累拜内都大官孝文即位文眀太后臨朝王<lb/>
公貴人登進者衆帝乃承㫖以熙為侍中太師中書監<lb/>
領祕書事熙以頻履師傅又中宫之寵為羣情所駭心<lb/>
不自安乞轉外任文眀太后亦以為然於是除車騎大<lb/>
將軍開府都督洛州刺史餘如故洛陽雖經破亂而舊<lb/>
三字石經宛然猶在至熙與常伯夫相繼為州廢毁分<lb/>
<pb n="KR2d0006_WYG_189-22b"/>
用大至頽落熙為政不能仁厚而崇佛法自出家財在<lb/>
諸州鎮建圖精舍七十二處寫十六部一切經延致名<lb/>
徳沙門日與講論精勤不倦所費亦不貲而所營塔寺<lb/>
多在高山秀阜傷殺人牛有沙門勸止之熙曰成就之<lb/>
後人唯見佛圖焉豈知殺人牛也其北芒寺碑文中書<lb/>
侍郎賈元壽之辭孝文頻登北芒寺親讀碑文稱為嘉<lb/>
作熙求入朝授内都大官太師如故熙事魏母孝謹如<lb/>
事所生魏母卒乃散髮徒跣水漿不入口三日詔不聽<lb/>
<pb n="KR2d0006_WYG_189-23a"/>
服熙表求依趙氏之孤帝以熙情難奪聼服齊衰期後<lb/>
以例降改封京兆郡公帝納其女為后曰白虎通云王<lb/>
所不臣數有三焉妻之父母抑言其一此所謂供承宗<lb/>
廟不欲奪私心然吾孝著於春秋無臣證於徃牒既許<lb/>
通體之一用開至尊之敬比長秋配極陰政既敷未聞<lb/>
有司陳奏斯式可詔太師輙從臣禮又勒集書造儀付<lb/>
外孝文前後納熙三女二為后一為昭儀由是馮氏寵<lb/>
貴益厚賞賜累鉅萬帝毎詔熙上書不臣入朝不拜熙<lb/>
<pb n="KR2d0006_WYG_189-23b"/>
上書如舊熙於後遇疾綿寢四載詔遣醫問道路相望<lb/>
車駕亦數臨幸焉將遷洛帝親與熙别見其困篤歔欷<lb/>
流涕密勑宕昌公主曰太師萬一不幸即可監護喪事<lb/>
十九年薨於代車駕在淮南留臺表聞還至徐州乃舉<lb/>
哀為制緦服詔有司豫辦凶儀并開魏亰之墓令公主<lb/>
之柩俱向伊洛凡所營送皆公家為備又勑代都給綵<lb/>
帛前後六千匹以供凶用皇后詣都赴哭太子恂亦赴<lb/>
代哭及将𦵏贈黄鉞侍中都督十州諸軍事大司馬太<lb/>
<pb n="KR2d0006_WYG_189-24a"/>
尉冀州刺史加黄屋左纛備九錫前後部羽葆鼓吹皆<lb/>
依晉太宰安平獻王故事有司奏諡詔曰可以威彊恢<lb/>
逺曰武奉諡於公柩至洛七里澗帝服縗徃迎叩靈悲<lb/>
慟而拜焉𦵏日送臨墓所親作銘誌主生二子誕脩誕<lb/>
字思正脩字寳業皆姿質妍麗年財十餘文眀太后俱<lb/>
引入禁中申以教誡然不能習讀經史兄弟並無學術<lb/>
徒整飾儀容寛雅恭謹而已誕與孝文同嵗㓜侍書學<lb/>
仍䝉親侍尚帝妺樂安長公主拜駙馬都尉侍中征西<lb/>
<pb n="KR2d0006_WYG_189-24b"/>
大將軍南平王脩侍中鎮北大將軍尚書東平公又除<lb/>
誕儀曹尚書知殿中事及罷庶姓王誕為侍中都督中<lb/>
外諸軍事中軍將軍特進改封長樂郡公誕拜官孝文<lb/>
立於庭遙受其拜既訖還室脩降為侯誕脩雖並長宫<lb/>
禁而性趣乖别誕性淳篤脩乃浮競誕亦未能誨督其<lb/>
過然時言於太后孝文嚴責之至於捶楚由是陰懐毒<lb/>
恨遂結左右有憾於誕者求藥欲因食害誕事覺帝自<lb/>
詰之具得情状誕引過謝乞全脩命帝以誕父老又重<lb/>
<pb n="KR2d0006_WYG_189-25a"/>
其意不致於法撻之百餘黜為平城百姓脩妻司空穆<lb/>
亮女也求離婚請免官帝引管蔡事皆不許帝寵誕仍<lb/>
陰與同輿而載同案而食同席坐卧彭城王勰北海王<lb/>
詳雖直禁中然親近不及十六年以誕為司徒帝既愛<lb/>
誕除官日親為制三讓表并啓將拜又為其章謝尋加<lb/>
車騎大將軍太子太師十八年帝謂其無師傅奨導風<lb/>
誕深自誨責從駕南伐十九年至鍾離誕遇疾不能侍<lb/>
從帝日省問醫藥備加帝鋭意臨江乃命六軍發鍾離<lb/>
<pb n="KR2d0006_WYG_189-25b"/>
南轅與誕泣訣左右皆莫不掩涕時誕已惙然彊坐視<lb/>
帝悲而淚不能下言夢太后來呼臣帝嗚咽執手而出<lb/>
遂行是日去鍾離五十里許昏時告誕薨問帝哀不<lb/>
自勝時崔慧景裴叔業軍在中淮去所次不過百里帝<lb/>
乃輕駕西還從者數千人夜至誕薨所拊尸哀慟若喪<lb/>
至戚逹旦聲淚不絶從者亦迭舉音帝以所服衣幍充<lb/>
襚親自臨視徹樂去膳宣勑六軍止臨江之駕帝親北<lb/>
渡慟哭極哀喪至洛陽車駕猶在鍾離詔留守賜賻物<lb/>
<pb n="KR2d0006_WYG_189-26a"/>
布帛五千匹穀五千斛以供𦵏事贈假黄鉞使持節大<lb/>
司馬領司徒侍中都督太師駙馬公如故加以殊禮備<lb/>
錫九命依晋大司馬齊王攸故事有司奏諡詔曰案諡<lb/>
法主善行徳曰元柔克有光曰懿昔貞惠兼美受二諡<lb/>
之榮忠武雙徽錫兩號之茂式凖前訓宜契具瞻既自<lb/>
少綢繆知之惟朕案行定名可諡曰元懿帝又親為作<lb/>
碑文及挽歌詞皆窮美盡哀事過其厚車駕還亰遂親<lb/>
至誕墓停車而哭使彭城王勰詔羣官脱朱衣服單衣<lb/>
<pb n="KR2d0006_WYG_189-26b"/>
介幘而哭司徒貴者示以朋友微者示如寮佐公主貞<lb/>
厚有禮度産二男長子穆字孝和襲熙爵避皇子愉封<lb/>
改封扶風郡公尚孝文女順陽長公主拜駙馬都尉厯<lb/>
員外通直散騎常侍穆與叔輔興不和輔興亡贈相州<lb/>
刺史祖載在庭而穆方髙車良馬恭受職命言宴滿堂<lb/>
忻笑自若為御史中尉東平王匡所劾後位金紫光祿<lb/>
大夫遇害河陰贈司空雍州刺史子冏字景昭襲爵昌<lb/>
黎王尋以庶姓罷王仍襲扶風郡公子峭字子漢齊受<lb/>
<pb n="KR2d0006_WYG_189-27a"/>
禪例降穆弟顥襲父誕長樂郡公脩弟聿字寳興廢皇<lb/>
后同産兄也位黄門郎信都伯後坐妺廢免為長樂百<lb/>
姓宣武時卒於河南尹聿同産弟風㓜養於宫文明太<lb/>
后特加愛念數歳賜爵至北平王拜太子中庶子出入<lb/>
禁闥寵侔二兄孝文親政後恩寵稍衰降爵為侯幽后<lb/>
立乃復叙用后死亦宂散卒贈青州刺史崔光之兼黄<lb/>
門也與聿俱直光每謂之曰君家富貴太盛終必衰敗<lb/>
聿云我家何負四海乃呪我也光云以古推之不可不<lb/>
<pb n="KR2d0006_WYG_189-27b"/>
慎時熙為太保誕司徒太子太傅脩侍中尚書聿黄門<lb/>
廢后在位禮愛未㢮是後嵗餘脩以罪棄熙誕喪亡后<lb/>
廢聿退時人以為盛必衰也<lb/>
李惠中山人思皇后之父也父蓋少知名歴位殿中都<lb/>
官尚書左將軍南郡公初太武妹武威長公主故涼王<lb/>
沮渠牧犍之妻太武平涼州頗以公主通密計之助故<lb/>
寵遇差隆詔蓋尚焉蓋妻興氏以是而出是後蓋加侍<lb/>
中駙馬都尉殿中都官尚書右僕射卒官贈征南大將<lb/>
<pb n="KR2d0006_WYG_189-28a"/>
軍定州刺史中山王諡曰莊惠弱冠襲父爵妻襄城王<lb/>
韓頽女生二女長即后也惠歴位散騎常侍侍中征西<lb/>
大將軍秦益二州刺史進爵為王轉雍州刺史征南大<lb/>
將軍加長安鎮大將惠長於思察雍州聼事有鷰爭巢<lb/>
鬬已累日惠令人掩獲試命綱紀斷之並辭惠乃使卒<lb/>
以弱竹弹兩鷰既而一去一留惠笑謂吏屬曰此留者<lb/>
自計為巢功重彼去者既經楚痛理無固心羣下伏其<lb/>
深察人有負鹽負薪者同釋重擔息樹陰二人將行爭<lb/>
<pb n="KR2d0006_WYG_189-28b"/>
一羊皮各言籍背之物惠遣争者出顧州綱紀曰此羊<lb/>
皮可拷知主乎羣下咸無答者惠令人置羊皮席上以<lb/>
杖擊之見少鹽屑曰得其實矣使争者視之負薪者乃<lb/>
伏而就罪凡所察究多如此類由是吏人莫敢欺犯後<lb/>
為開府儀同三司青州刺史王如故歴政有美績惠素<lb/>
為文眀太后所忌誣惠將南叛誅之惠二弟初樂與惠<lb/>
諸子同戮後妻梁氏亦死青州盡没其家財惠夲無釁<lb/>
故天下冤惜之惠從弟鳯為定州刺史長樂王主簿後<lb/>
<pb n="KR2d0006_WYG_189-29a"/>
長樂以罪賜死時卜筮者河間邢瓚辭引鳯云長樂不<lb/>
軌鳯為謀主伏誅唯鳯弟道念及兄弟之子皆逃免後<lb/>
遇赦乃出太和十二年孝文將爵舅氏詔訪存者而惠<lb/>
諸從以再離孥戮難於應命唯道念敢先詣闕乃由后<lb/>
妺及鳯兄弟子女之存者於是賜鳯子屯爵栢人侯安<lb/>
祖浮陽侯興祖安喜侯道念貞定侯從弟寄生髙邑子<lb/>
皆加將軍十五年安祖昆弟四人以外戚蒙見詔謂曰<lb/>
卿之先世内外有犯得罪於時然官必用材以親非興<lb/>
<pb n="KR2d0006_WYG_189-29b"/>
邦之選外氏之寵超於末葉從今已後自非奇才不復<lb/>
得外戚謬班抽舉既無殊能今且可還後例降爵安祖<lb/>
等改侯為伯並去軍號帝奉馮氏過厚於李氏過薄舅<lb/>
家了無敘用朝野人士所以竊議太常高閭顯言于禁<lb/>
中及宣武寵隆外家並居顯位乃惟孝文舅氏存己不<lb/>
霑恩澤景明末特詔興祖為中山太守正始初詔追崇<lb/>
惠為使持節驃騎將軍開府儀同三司定州刺史中山<lb/>
公太常奏諡上言案諡法武而不遂曰壯諡曰壯公興<lb/>
<pb n="KR2d0006_WYG_189-30a"/>
祖自中山遷燕州刺史卒以兄安祖子侃晞為後襲先<lb/>
封南郡王後以庶姓罷王改為博陵郡公侃晞為莊帝<lb/>
所親幸拜散騎常侍嘗食典御帝之圖爾朱榮侃晞與<lb/>
魯安等持刃於禁内殺榮及莊帝蒙塵侃晞奔梁<lb/>
高肇字首文文昭皇太后之兄也自云本渤海蓨人五<lb/>
世祖顧晉永嘉中避亂入高麗父颺字法脩孝文初與<lb/>
弟乘信及其鄉人韓内異富等入魏拜厲威將軍河間<lb/>
子乘信眀威將軍俱待以客禮遂納颺女是為文昭皇<lb/>
<pb n="KR2d0006_WYG_189-30b"/>
后生宣武颺卒景明初宣武追思舅氏徵肇兄弟等錄<lb/>
尚書事北海王詳等奏颺宜贈左光祿大夫賜爵渤海<lb/>
公諡曰敬其妻蓋氏宜追封清河郡君詔可又詔颺嫡<lb/>
孫猛襲渤海公爵封肇平原公肇弟顯澄城郡公三人<lb/>
同日受封始宣武未與舅氏相接將拜爵乃賜衣幘引<lb/>
見肇顯于華林都亭皆甚惶懼舉動失儀數日之間貴<lb/>
富赫奕是年咸陽王禧誅財物珍寳奴婢田宅多入高<lb/>
氏未幾肇遂為尚書右僕射冀州大中正尚宣武姑高<lb/>
<pb n="KR2d0006_WYG_189-31a"/>
平公主遷尚書令領吏部肇出自夷土時望輕之及在<lb/>
位居要留心百揆孜孜無倦世咸謂之為能宣武初六<lb/>
輔專政後以咸陽王禧無事構逆由是遂委信於肇肇<lb/>
既無親族頗結朋黨附之者旬月超昇背之者陷以大<lb/>
罪以北海王詳位居其上構殺之又説宣武防衛諸王<lb/>
殆同囚禁時順皇后暴崩世言肇為之皇子昌薨僉謂<lb/>
王顯失於醫療承肇意㫖及亰兆王愉出為冀州刺史<lb/>
畏肇恣擅遂至不軌肇又譖殺彭城王勰由是朝野側<lb/>
<pb n="KR2d0006_WYG_189-31b"/>
目咸畏惡之因此專權與奪任己又嘗與清河王懌於<lb/>
雲龍門外廡下忽忿諍大至紛紜太尉高陽王雍和止<lb/>
之高后既立愈見寵信肇既當衡軸每事任己本無學<lb/>
識動違禮度好改先朝舊制減削封秩抑黜勲人由是<lb/>
怨聲盈路矣延昌初遷司徒雖貴登台鼎猶以去要怏<lb/>
怏形于辭色衆咸嗤笑之父兄封贈雖乆竟不改瘞三<lb/>
年乃詔令遷𦵏肇不自臨赴唯遣其兄子猛改服詣代<lb/>
遷𦵏於郷時人以肇無識哂而不責也及大舉征蜀以<lb/>
<pb n="KR2d0006_WYG_189-32a"/>
肇為大將軍都督諸軍為之節度與都督甄琛等二十<lb/>
餘人俱面辭宣武於東堂親奉規畧是日肇所乘驄馬<lb/>
停於神虎門外無故驚倒轉卧渠中鞌具瓦解衆咸怪<lb/>
異肇出惡焉四年宣武崩赦罷征軍明帝與肇及征南<lb/>
將軍元遙等書稱諱言以告凶問肇承變非唯仰慕亦<lb/>
憂身禍朝夕悲泣至于羸悴將至宿瀍澗驛亭家人夜<lb/>
迎省皆不相視直至闕下衰服號哭還昇太極殿奉喪<lb/>
盡哀太尉高陽王先居西栢堂專決庶事與領軍于忠<lb/>
<pb n="KR2d0006_WYG_189-32b"/>
密欲除之潛備壯士直寢邢豹伊盆生等十餘人於舍<lb/>
人省下肇哭梓宫訖於百官前引入西廊清河王懌任<lb/>
城王澄及諸王等皆竊言目之肇入省壯士搤而拉殺<lb/>
之下詔暴其罪惡稱為自盡自餘親黨悉無追問削除<lb/>
職爵𦵏以士禮逮昏乃於厠門出其尸歸家初肇西征<lb/>
行至函谷車軸中折從者皆以為不獲吉還也靈太后<lb/>
臨朝令特贈營州刺史永熙二年孝武帝贈使持節侍<lb/>
中中外諸軍事太師大丞相太尉公錄尚書事冀州刺<lb/>
<pb n="KR2d0006_WYG_189-33a"/>
史肇子植自中書侍郎為濟州刺史率州兵討破元愉<lb/>
别將有功當䝉封賞不受云家荷重恩為國致効是其<lb/>
常節何足以膺進陟之報懇惻發於至誠歴青相朔恒<lb/>
四州刺史卒植頻蒞五州皆以清能著稱當時號為良<lb/>
刺史贈安北將軍冀州刺史肇長兄琨早卒襲颺封渤<lb/>
海郡公贈都督五州諸軍事鎮東大將軍冀州刺史詔<lb/>
其子猛嗣猛字豹兒尚長樂公主即宣武同母妺也拜<lb/>
駙馬都尉歴位中書令出為雍州刺史有能名入為殿<lb/>
<pb n="KR2d0006_WYG_189-33b"/>
中尚書卒贈司空冀州刺史孝武帝時復贈太師大丞<lb/>
相錄尚書事公主無子猛先在外有男不敢令主知臨<lb/>
終方言之年幾三十矣乃召為喪主尋卒無後琨弟偃<lb/>
字仲游太和十年卒正始中贈安東將軍都督青州刺<lb/>
史諡曰莊侯景眀四年宣武納其女為貴嬪及于順皇<lb/>
后崩永平元年立為皇后二年八坐奏封后母王氏為<lb/>
武邑郡君偃弟壽早卒壽弟即肇也肇弟顯侍中高麗<lb/>
國大中正早卒<lb/>
<pb n="KR2d0006_WYG_189-34a"/>
胡國珍字世玉安定臨涇人也祖略姚興勃海公姚逹<lb/>
平北府諮議參軍父深赫連屈丐給事黄門侍即太武<lb/>
克統萬深以降欵之功賜爵武始侯後拜河州刺史國<lb/>
珍少好學雅尚清儉太和十五年襲爵例降為伯女以<lb/>
選入掖庭生眀帝即靈太后也孝明帝踐阼以國珍為<lb/>
光祿大夫靈太后臨朝加侍中封安定郡公追崇國珍<lb/>
妻皇甫氏為亰兆郡君置守冢十户尚書令任城王澄<lb/>
奏安定公宜出入禁中參諮大務詔屈公入決萬機尋<lb/>
<pb n="KR2d0006_WYG_189-34b"/>
進位中書監儀同三司侍中如故賜絹嵗八百匹妻梁<lb/>
四百匹男女姊妺各有差國珍與太師高陽王雍太傅<lb/>
清河王懌太保廣平王懐入居門下同釐庶政詔依漢<lb/>
車千秋晉安平王故事給歩挽一乘自掖門至于宣光<lb/>
殿得以出入并備几杖後與侍中崔光俱授帝經侍直<lb/>
禁中國珍上表陳刑政之宜詔皆施行熙平中加國珍<lb/>
使持節都督雍州刺史驃騎大將軍開府靈太后以國<lb/>
珍年老不欲令其在外且欲示以方面之榮竟不行遷<lb/>
<pb n="KR2d0006_WYG_189-35a"/>
司徒公侍中如故就宅拜之靈太后明帝率百寮幸其<lb/>
第宴會極歡又追尊亰兆郡君為秦太上君太上君景<lb/>
眀三年薨於洛陽於此十六年矣太后以太上君墳瘞<lb/>
卑局更増廣為起塋域門闕碑表侍中崔光等奏按漢<lb/>
高祖母始諡曰昭靈夫人後為昭靈后薄太后母曰靈<lb/>
文夫人皆置園邑三百家長丞奉守今秦太上君未有<lb/>
尊諡陵寢孤立即秦君名宜上終稱兼設埽衛以慰情<lb/>
典請上尊諡曰孝穆權置園邑三十戸立長丞奉守太<lb/>
<pb n="KR2d0006_WYG_189-35b"/>
后從之封國珍繼室梁氏為趙平郡君元义妻拜為女<lb/>
侍中封新平郡君又徙封馮翊君國珍子祥妻長安縣<lb/>
公主即清河王懌女也國珍年雖篤老而雅敬佛法時<lb/>
事潔齋自禮拜至於出入侍從猶能跨馬據鞍神龜元<lb/>
年四月七日歩從所建佛像發第至閶闔門四五里八<lb/>
日又立觀像晚乃肯坐勞熱増甚因遂寢疾靈太后親<lb/>
侍藥膳十二日薨年八十給東園温明祕器五時朝服<lb/>
各一具衣一襲贈布三千匹錢一百萬蠟千斤大鴻臚<lb/>
<pb n="KR2d0006_WYG_189-36a"/>
持節監護䘮事太后還宫成服於九龍殿遂居九龍寢<lb/>
室眀帝服小功服舉哀於太極東堂又詔自始薨至七<lb/>
七皆為設千僧齋齋令七人出家百日設萬人齋二七<lb/>
人出家先是巫覡言將有凶勸令為厭勝法國珍拒而<lb/>
不從云吉凶有定分唯脩徳以禳之臨死與太后訣云<lb/>
母子善臨天下殷勤至於再三又及其子祥云我唯有<lb/>
一子死後勿如比來以威抑之靈太后以其好戲時加<lb/>
威訓國珍故以為言始國珍欲就祖父西葬舊鄉後緣<lb/>
<pb n="KR2d0006_WYG_189-36b"/>
前世諸胡多在洛𦵏有終洛之心崔光嘗對太后前問<lb/>
國珍云國公萬年後為在此安厝為歸長安國珍言當<lb/>
陪𦵏天子山陵及病危太后請以後事竟言還安定語<lb/>
遂惛忽太后問清河王懌與崔光等議去留懌等皆以<lb/>
病亂請從先言太后猶記崔光昔與國珍言遂營墓於<lb/>
洛陽太后雖外從衆議而深追臨終之語云我公之逺<lb/>
慕二親亦吾之思父母也追崇假黄鉞使持節侍中相<lb/>
國都督中外諸軍事太師領太尉公司州牧制號太上<lb/>
<pb n="KR2d0006_WYG_189-37a"/>
秦公加九錫𦵏以殊禮給九旒鑾輅虎賁班劒百人前<lb/>
後部羽葆鼓吹輼輬車諡曰文宣公賜物三千叚粟一<lb/>
千五百石又詔贈國珍祖父父兄下逮從子皆有封職<lb/>
持節就安定監護䘮事靈太后迎太上君神柩還第與<lb/>
國珍俱𦵏贈禭一與國珍同及國珍神主入廟詔太常<lb/>
權給以軒縣之樂六佾之舞初國珍無男養兄真子僧<lb/>
洗為後後納趙平君生子祥字元吉襲封故事世襲例<lb/>
皆減邑唯祥獨得全封趙平君薨給東園祕器明帝服<lb/>
<pb n="KR2d0006_WYG_189-37b"/>
小功服舉哀于東堂靈太后服齊衰朞𦵏於太上君墓<lb/>
左不得祔合祥歴位殿中尚書中書監侍中改封平涼<lb/>
郡公薨贈開府儀同三司雍州刺史諡曰孝景僧洗字<lb/>
湛輝封爰徳縣公位中書監侍中改封濮陽郡公僧洗<lb/>
自永安後廢棄不預朝政天平四年薨詔給東園祕器<lb/>
贈太師太尉公錄尚書事雍州刺史諡曰孝真長子寕<lb/>
字惠歸襲國珍先爵改為臨涇伯後進為公歴岐涇二<lb/>
州刺史卒諡曰孝穆女為清河王亶妃生孝靜皇帝武<lb/>
<pb n="KR2d0006_WYG_189-38a"/>
定初贈太師太尉公錄尚書事諡曰孝昭子䖍字僧敬<lb/>
元义之廢靈太后䖍時為千牛備身與備身張車渠等<lb/>
謀义事發义殺車渠等䖍坐逺徙靈太后反政徵為吏<lb/>
部郎中太后好以家人禮與親族宴戲䖍嘗致諫由是<lb/>
後宴謔多不預焉出為涇州刺史封安陽縣侯興和三<lb/>
年以帝元舅超遷司空公薨贈太傅太尉公尚書僕射<lb/>
徐州刺史諡曰宣𦵏日百官會𦵏乘輿送於郭外子長<lb/>
粲仕齊累遷章武太守為政清靜頗得民和除兼并省<lb/>
<pb n="KR2d0006_WYG_189-38b"/>
尚書左丞當官正色無所迴避尚書左僕射趙彦深密<lb/>
勿樞要中書舍人裴澤便蕃左右以殿門受拜皆弹紏<lb/>
之彦深等頗有恨言長粲不以介意後主踐阼長粲被<lb/>
勑與黄門馮子琮出入禁中專典敷奏武成還鄴後主<lb/>
在晋陽長粲仍受委留後後主從武成還鄴仍勑在亰<lb/>
省判度支尚書監議五禮武成崩與領軍婁定逺錄尚<lb/>
書趙彦深左僕射和士開高文遙領軍綦連猛高阿那<lb/>
肱僕射唐邕同知朝政時人號為八貴於後定逺文遙<lb/>
<pb n="KR2d0006_WYG_189-39a"/>
並出唐邕專典外兵綦連猛阿那肱别總武任長粲常<lb/>
在左右兼宣詔令從幸晋陽後主富於春秋庶事皆相<lb/>
歸委長粲盡心毗奉甚得名譽又正為侍中丁母憂給<lb/>
假馳驛奔䘮尋有詔起復前任隴東王長仁心欲入處<lb/>
機要之地為執政不許長仁疑長粲通謀大以為恨遂<lb/>
言於太后發其陰私請出為州太后為言於後主後主<lb/>
不得已從焉除趙州刺史及辭長粲眷戀流涕後主亦<lb/>
憫然慰勉之至州存心政事為吏民所懐因沐髮手不<lb/>
<pb n="KR2d0006_WYG_189-39b"/>
得舉失瘖卒後主聞而傷悼在朝文武嗟嘆咸惜之贈<lb/>
司空公尚書左僕射瀛州刺史諡文貞公長粲性温雅<lb/>
在官清潔但始居要密便為子叔泉取清河崔徳儉女<lb/>
為妻在晋陽處分用妻弟王逖與徳儉對為司徒主簿<lb/>
時論以此譏之又性好内有一侍婢其妻王驕妬手刺<lb/>
殺之為此忿恨數年不相見親表為之語曰自我不見<lb/>
于今三年後納妾李氏又與王别宅亦無朝拜之禮嫠<lb/>
婦公孫氏已殺三夫長粲不信彊取之令與李氏同住<lb/>
<pb n="KR2d0006_WYG_189-40a"/>
未朞而亡子仲操位陳留太守次叔泉通直散騎侍即<lb/>
先是望氣者上言太白食昴法當大赦和士開奏聞詔<lb/>
降罪人以應之尚書左僕射徐之才諳練徃事語士開<lb/>
曰天埀象見吉凶有成災者有不成災者案昴趙分或<lb/>
可趙地有災古者王侯各在封邑故分野有災當其君<lb/>
長今吾等虚名竟不之國刺史專令一境善惡所歸比<lb/>
來多以刺史為驗未㡬而長粲死焉寧弟盛字歸興位<lb/>
左衛將軍賜爵江陽男歴幽瀛二州刺史為政清靜民<lb/>
<pb n="KR2d0006_WYG_189-40b"/>
吏懐之轉冀州刺史卒贈司徒公錄尚書事定州刺史<lb/>
追封陽平郡公諡曰懿穆眀帝後納其女為皇太后舅<lb/>
皇甫集妻集字元會一字文都安定朝那人封涇陽縣<lb/>
公位儀同三司雍州刺史右衛大將軍贈侍中司空公<lb/>
諡曰靜集弟度字文亮封安縣公累遷尚書左僕射領<lb/>
左衛將軍度頑蔽每與人言自稱僕射時人方之毛嘉<lb/>
正光初元义出之為都督瀛州刺史度不願出頻表固<lb/>
辭乃除右光祿大夫孝昌元年為司空領軍將軍加侍<lb/>
<pb n="KR2d0006_WYG_189-41a"/>
中元义之見出也恐朝夕誅滅度與妻陳氏多納其貨<lb/>
為之左右度無子養兄集子子熙為子子熙嫂趙郡太<lb/>
守裴他女他還亰師度問他外何消息他曰行路所聞<lb/>
唯道明公多取元义金帛逺近無不慨歎公宜戮此罪<lb/>
人以謝天下陳氏聞而惡之又攝吏部事遷司徒兼尚<lb/>
書令不拜尋轉太尉孜孜營利老而彌甚遷授之際皆<lb/>
自請乞靈太后知其無用以舅氏難違之然所歴官最<lb/>
為貪蠧爾朱榮入洛西奔兄子華州刺史邕尋與邕為<lb/>
<pb n="KR2d0006_WYG_189-41b"/>
人所殺<lb/>
楊騰𢎞農人文帝之舅也父貴琅邪郡守封華隂男騰<lb/>
妺為亰兆王愉妃故騰得處貴游景明初襲爵後為襄<lb/>
城太守甚有聲稱文帝即位位開府儀同三司出鎮河<lb/>
東薨贈司空雍州刺史諡曰貞襄子盛<lb/>
乙弗繪河南洛陽人文帝皇后之兄也文帝即位開府<lb/>
儀同三司侍中中書監魏昌縣公又為吏部尚書<lb/>
　　北齊<lb/>
<pb n="KR2d0006_WYG_189-42a"/>
趙猛太安狄郍人也姊為文穆皇帝繼室生趙郡公琛<lb/>
猛性方直頗有噐幹齊神武舉義以預義勲封信都縣<lb/>
伯累遷南營州刺史卒贈司空公<lb/>
胡長仁字孝隆安定臨涇人武成皇后長兄也父延之<lb/>
魏中書令兗州刺史太寧中贈司空公長仁以内戚歴<lb/>
位尚書左僕射尚書令及武成崩參預朝政封隴東郡<lb/>
王左丞酈孝裕郎中陸仁惠盧元亮厚相結託長仁每<lb/>
上省孝裕必方駕而來省務既繁簿案堆積令史欲諮<lb/>
<pb n="KR2d0006_WYG_189-42b"/>
郡坐者日有百數孝裕屏人私請朝退亦相隨仁惠元<lb/>
亮又伺閑而徃停斷公事人號為三佞長仁私游友密<lb/>
處處追尋孝裕勸其求進和士開深疾之於是除孝裕<lb/>
為章武郡守元亮為淮南郡守仁惠為幽州長史孝裕<lb/>
又説長仁曰王陽卧疾和士開必來王因而殺之入見<lb/>
太后不過百日失官便代其處士開知其謀更徙孝裕<lb/>
為北營州建徳郡守長仁每干執事求為領軍將相文<lb/>
武以主上富於春秋母后家不可專政故抑而不許以<lb/>
<pb n="KR2d0006_WYG_189-43a"/>
本官攝選長仁性好威福意猶未盡先是尚書胡長粲<lb/>
奏事内省長仁疑粲間已苦請太后出之天統五年從<lb/>
駕自并還鄴夜發滏口帝以夜漏尚早停於路傍長仁<lb/>
後來謂是從行諸貴遂遣門客程牙馳驛呼問帝遣中<lb/>
尚食陳徳信問是何人牙不答而走帝命左右追射之<lb/>
既而捉獲因令壯士撲之決馬鞭二百牙一宿便死士<lb/>
開因此遂令徳信列長仁倚親驕豪無畏憚由是除齊<lb/>
州刺史及辭於昭陽列仗引見長仁不敢發語唯泣涕<lb/>
<pb n="KR2d0006_WYG_189-43b"/>
横流到任啓求暫歸所司不為奏長仁怨憤謀令冀州<lb/>
人李揩牆刺和士開其弟長咸告之士開密與祖孝徵<lb/>
議之孝徵引漢文帝殺薄昭為故事於是勑遣張固劉<lb/>
桃枝馳驛詣齊州責長仁謀害宰輔遂賜死先是太白<lb/>
食昴占者曰昴為趙分不利胡王長仁未㡬死長仁性<lb/>
好歌舞飲酒至數斗不亂自至齊州每進酒後必長歎<lb/>
歔欷流涕不自勝左右莫不怪之尋而後主納長仁女<lb/>
為后重加贈長仁子君璧襲爵隴東王君璧弟君璋及<lb/>
<pb n="KR2d0006_WYG_189-44a"/>
長仁弟長雍等前後七人並賜爵合門貴盛后廢後稍<lb/>
稍黜退焉<lb/>
　　隋<lb/>
高祖外家吕氏其族蓋微平齊之後求訪不知所在至<lb/>
開皇初濟南郡上言有男子吕永吉自稱有姑字苦桃<lb/>
嫁為楊忠妻勘驗知是舅子始追贈外祖雙周為上柱<lb/>
國太尉八州諸軍事青州刺史封齊郡公諡曰敬外祖<lb/>
母姚氏為齊敬公夫人詔並改葬於齊州立廟置守冡<lb/>
<pb n="KR2d0006_WYG_189-44b"/>
以永吉襲爵留在亰師及大業中授上黨郡太守性識<lb/>
庸劣職務不理後去官不知所終永吉後父道貴性尤<lb/>
頑騃言詞陋鄙初自鄉里徵入長安上見之悲泣道貴<lb/>
畧無戚容但連呼帝名云種未定不可偷大似苦桃姊<lb/>
後以數犯忌諱動致違忤上甚耻之乃命高頴厚加供<lb/>
給不許接對朝士拜上儀同出為濟南太守令即之任<lb/>
斷其入朝道貴還至本郡頗自崇重每與人言自稱皇<lb/>
舅數將儀衛出入閭里從故人游宴庶僚咸苦之後郡<lb/>
<pb n="KR2d0006_WYG_189-45a"/>
廢終于家子孫無聞焉<lb/>
獨孤羅字羅仁雲中人也其先為部落大人父信周大<lb/>
宗伯衛國公自有傳初信隨魏孝武入關中羅遂為高<lb/>
氏所囚及信為宇文護所誅羅始見釋寓居中山孤貧<lb/>
無以自給齊將獨孤永業以宗族故哀之為買田宅遺<lb/>
以資蓄信入闗後復娶二妻郭氏生子六人善穆藏順<lb/>
陁整崔氏生高祖獻皇后及齊亡高祖為定州總管獻<lb/>
皇后遣人求羅得之相見悲不自勝侍御者皆泣於是<lb/>
<pb n="KR2d0006_WYG_189-45b"/>
厚遺車馬財物未㡬周武帝以羅功臣子乆淪異域徵<lb/>
拜楚安郡太守以疾去官歸亰師諸弟見羅少長貧賤<lb/>
每輕侮不以兄禮事之羅性長者亦不與諸弟校競長<lb/>
短后由是重之高帝為丞相拜羅儀同嘗置左右既受<lb/>
禪詔追贈羅父其諸弟以羅母没齊先無夫人號不當<lb/>
承襲上以問后后曰羅誠嫡長不可誣也於是襲爵趙<lb/>
國公以其弟善為河内郡公穆為金泉縣公藏為虎牢<lb/>
縣公陁為武喜縣公整為千牛備身擢拜羅為左領將<lb/>
<pb n="KR2d0006_WYG_189-46a"/>
軍遷左衛將軍前後賞賜不可勝計出為涼州總管進<lb/>
位上柱國徵拜左武衛大將軍煬帝嗣位改封蜀國公<lb/>
未㡬卒官諡曰恭子纂嗣位河陽都尉纂弟武都大業<lb/>
末為河陽都尉庶長子開逺宇文化及之弑逆也裴䖍<lb/>
通率賊入成象殿宿衛兵士皆從逆開逺時為千牛與<lb/>
獨孤盛力戰閤下為賊所執賊義而捨之善字伏陁㓜<lb/>
聰慧善騎射以父勲封魏寧縣公魏廢帝元年又以父<lb/>
勲授驃騎大將軍開府儀同三司加侍中進爵長城郡<lb/>
<pb n="KR2d0006_WYG_189-46b"/>
公周孝閔帝踐阼除河州刺史以父負釁乆廢於家保<lb/>
定三年乃授龍州刺史天和六年襲爵河内郡公從帝<lb/>
東征以功授上開府尋除兗州刺史政在簡惠百姓安<lb/>
之卒於州贈使持節柱國五州諸軍事定州刺史子覽<lb/>
嗣位右候衛大將軍大業末卒陁字黎邪仕周胥附上<lb/>
士坐父徙蜀十餘年宇文護誅始歸長安其外祖母高<lb/>
氏先事猫鬼已殺其舅郭沙羅因轉入其家上微聞而<lb/>
不信會獻皇后及楊素妻鄭氏俱有疾召醫視之皆曰<lb/>
<pb n="KR2d0006_WYG_189-47a"/>
此猫鬼疾上以陁后之異母弟陁妻楊素之異母妺由<lb/>
是意陁所為陰令其兄左監門郎將穆以情喻之上又<lb/>
遣左右諷陁陁言無有上不悦左轉遷州刺史出怨言<lb/>
上令左僕射高熲納言蘇威大理正皇甫孝緒大理丞<lb/>
楊逺等雜按之陁婢徐阿尼言本從陁母家來常事猫<lb/>
鬼每以子日夜祀之言子者䑕也其猫鬼每殺人所死<lb/>
家財物潛移於畜猫鬼家陁嘗從家中索酒其妻曰無<lb/>
錢可酤陁因謂阿尼曰可令猫鬼向越公家使我足錢<lb/>
<pb n="KR2d0006_WYG_189-47b"/>
阿尼便呪之居數日猫鬼向素家後上初從并州還陁<lb/>
於園中謂阿尼曰可令猫鬼向皇后所使多賜吾物阿<lb/>
尼復呪之遂入宫中楊逺乃於門下外省遣阿尼呼猫<lb/>
鬼阿尼於是夜中置香粥一盆以匙扣而呼曰猫女可<lb/>
來無往宫中乆之阿尼色正青若被牽拽者云猫鬼已<lb/>
至上以其事下公卿奇章公牛𢎞曰祅由人興殺其人<lb/>
可以絶矣上令犢車載陁夫妻將賜死於其家陁弟司<lb/>
勲侍中整詣闕求哀於是免陁死除名以其妻楊氏為<lb/>
<pb n="KR2d0006_WYG_189-48a"/>
尼先是有人訟其母為人猫鬼所殺者上以為祅妄怒<lb/>
而遣之及此詔誅被訟行猫鬼家陁未㡬而卒煬帝即<lb/>
位追念舅氏聼以禮𦵏乃下詔贈正議大夫帝意猶不<lb/>
已復贈銀青光祿大夫二子延福延壽陁弟整位幽州<lb/>
刺史大業初贈金紫光祿大夫平鄉侯<lb/>
　<lb/>
　<lb/>
　<lb/>
<pb n="KR2d0006_WYG_189-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百六十五<lb/>
</p>
<p>
</p>
  </div>
</body>
</text>
</TEI>
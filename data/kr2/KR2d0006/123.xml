<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百八</head> <lb/>
    <p>
<pb n="KR2d0006_WYG_123-1a"/>
欽定四庫全書<lb/>
　通志卷一百八<lb/>
　　宋　廸　右　功　郎　鄭　樵　漁　仲　撰<lb/>
　列傳第二十一<lb/>
　後漢<lb/>
　　樊宏<hi>子儵凖族曾孫</hi>陰識<hi>弟興</hi>朱浮　馮魴　虞延　鄭<lb/>
　　𢎞　周章　梁統<hi>子竦元曾孫商    孫冀</hi>張純<hi>子奮</hi>曹褒　鄭<lb/>
　　元　鄭興<hi>子衆</hi>范升　陳元　賈逵　張霸<hi>子楷陵楷子</hi>
<pb n="KR2d0006_WYG_123-1b"/>
　　<hi>弟陵  元</hi>桓榮<hi>子郁/子煜</hi>　<hi>孫焉典曽孫鸞彬鸞元孫    元孫</hi>丁鴻<lb/>
樊宏字靡卿南陽湖陽人也世祖之舅其先周仲山甫<lb/>
封于樊因而氏焉爲鄉里著姓父重字君雲世善農稼<lb/>
好貨殖重性溫厚有法度三世共財子孫朝夕禮敬常<lb/>
若公家其營理産業物無所棄課役童隸各得其宜故<lb/>
能上下戮力財利歲倍至乃開廣田土三百餘頃其所<lb/>
起廬舎皆有重堂髙閣陂渠灌注又池魚牧畜有求必<lb/>
給嘗欲作器物先種梓漆時人嗤之然積以歲月皆得<lb/>
<pb n="KR2d0006_WYG_123-2a"/>
其用向之笑者咸求假焉貲至巨萬而賑贍宗族恩加<lb/>
鄉閭外孫何氏兄弟爭財重耻之以田二頃解其忿訟<lb/>
縣中稱美推爲三老年八十餘終其素所假貸人間數<lb/>
百萬遺令焚削文契責家聞者皆慙爭往償之諸子從<lb/>
勅竟不肯受宏少有志行王莽末義兵起劉伯升與族<lb/>
兄賜俱將兵攻湖陽城守不下賜女弟爲宏妻湖陽由<lb/>
是繫宏妻子令出譬伯升宏因留不返湖陽軍師欲殺<lb/>
其妻子長吏以下共相謂曰樊重子父禮義恩徳行於<lb/>
<pb n="KR2d0006_WYG_123-2b"/>
鄉里雖有罪且當在後會漢兵日盛湖陽惶急未敢殺<lb/>
之遂得免脱更始立欲以宏爲將宏叩頭辭曰書生不<lb/>
習兵事竟得免歸與宗家戚屬作營塹自守老弱歸之<lb/>
者千餘家時赤眉賊掠唐子鄉多所殘殺欲前攻宏營<lb/>
宏遣人持牛酒米穀勞遺赤眉赤眉長老先聞宏仁厚<lb/>
皆稱曰樊君素善且今見待如此何心攻之引兵而去<lb/>
遂免宼難世祖即位拜光祿大夫位特進次三公建武<lb/>
五年封長羅侯十三年封弟丹爲射陽侯兄子尋元鄉<lb/>
<pb n="KR2d0006_WYG_123-3a"/>
侯族兄忠更父侯十五年定封宏壽張侯八年帝南祠<lb/>
章陵過湖陽祠重墓追爵謚爲壽張敬侯立廟於湖陽<lb/>
車駕每南廵常幸其墓賞賜大會宏爲人謙柔畏慎不<lb/>
求茍進常誡其子曰富貴盈溢未有能終者吾非不喜<lb/>
榮勢也天道惡滿而好謙前世貴戚皆明戒也保身全<lb/>
己豈不樂哉每當朝會迎期先到俯伏待事時至乃起<lb/>
帝聞之勅騶騎臨朝乃告勿令豫到宏所上便宜及言<lb/>
得失輙手自書寫毁削草本公朝訪逮不敢衆對宗族<lb/>
<pb n="KR2d0006_WYG_123-3b"/>
染其化未嘗犯法帝甚重之及病困車駕臨視留宿問<lb/>
其所欲言宏頓首自陳無功享食大國誠恐子孫不能<lb/>
保全厚恩令臣魂神慙負黄泉願還壽張食小鄉亭帝<lb/>
悲傷其言而竟不許二十七年卒遺勅薄葬一無所用<lb/>
以爲棺柩一藏不宜復見如有腐敗傷孝子之心使與<lb/>
夫人同墳異藏帝善其令以書示百官因曰今不順壽<lb/>
張侯意無以彰其徳吾萬歲之後欲以爲式賻錢千萬<lb/>
布萬疋諡爲恭侯贈以印綬車駕親送葬子儵嗣帝悼<lb/>
<pb n="KR2d0006_WYG_123-4a"/>
宏不已復封少子茂爲平望侯樊氏侯者凡五國明年<lb/>
賜儵弟鮪及從昆弟七人合錢五千萬儵字長魚謹約<lb/>
有父風事後母至孝及母卒哀思過禮毁病不自支世<lb/>
祖常遣中黄門朝暮送饘粥服闋就侍中丁恭受公羊<lb/>
嚴氏春秋建武中禁網尚闊諸王既長各招引賔客以<lb/>
儵外戚爭遣致之而儵清靜自保無所交結及沛王輔<lb/>
事發貴戚子弟多見収捕儵以不豫得免帝崩儵爲復<lb/>
土校尉永平元年拜長水校尉與公卿雜定郊祀禮儀<lb/>
<pb n="KR2d0006_WYG_123-4b"/>
以䜟記正五經異説北海周澤琅邪承宫並海内大儒<lb/>
儵皆以爲師友而致之於朝上言郡國舉孝亷率取年<lb/>
少能報恩者耆宿大賢多見廢棄宜勅郡國簡用良俊<lb/>
又議刑辟宜須秋月以順時氣顯宗並從之二年以壽<lb/>
張國益東平王徙封儵燕侯其後廣陵王荆有罪帝以<lb/>
至親悼傷之詔儵與羽林監南陽任隗雜理其獄事竟<lb/>
奏請誅荆引見宣明殿帝怒曰諸卿以我弟故欲誅之<lb/>
即我子卿等敢爾邪儵仰而對曰天下髙帝天下非陛<lb/>
<pb n="KR2d0006_WYG_123-5a"/>
下之天下也春秋之義君親無將將而誅焉是以周公<lb/>
誅弟季友鴆兄經傳大之臣等以荆屬託母弟陛下留<lb/>
聖心加惻隱故敢請耳如令陛下子臣等專誅而已帝<lb/>
歎息良乆儵益以此知名其後弟鮪爲子賞求楚王英<lb/>
女敬鄉公主儵聞而止之曰建武時吾家並受榮寵一<lb/>
宗五侯時特進一言女可以配王男可以尚主但以貴<lb/>
寵過盛即爲禍患故不爲也且爾一子奈何棄之于楚<lb/>
乎鮪不從十年儵卒贈賵甚厚諡曰哀侯帝遣小黄門<lb/>
<pb n="KR2d0006_WYG_123-5b"/>
張愔問儵遺言先是河南縣亡失官錢典負者坐死及<lb/>
罪徙者甚衆遂委責于人以償其耗鄉部吏司因此爲<lb/>
姦儵常患之又野王歲獻甘醪膏餳每輙擾人吏以爲<lb/>
利儵並欲奏罷之疾病未及得上愔歸具以聞帝覽之<lb/>
而悲歎勅二郡並令從之長子汜嗣以次子彬梵爲郎<lb/>
其後楚事發覺帝追念儵謹恪又聞其止鮪姻事故其<lb/>
諸子得不坐焉梵字文髙爲郎二十餘年三署服其重<lb/>
慎悉推財物二千餘萬與孤兄子官至大鴻臚汜卒子<lb/>
<pb n="KR2d0006_WYG_123-6a"/>
時嗣時卒子建嗣建卒無子國絶永寧二年鄧太后復<lb/>
封建弟盼盼卒子尚嗣初儵刪定公羊嚴氏春秋章句<lb/>
世號樊侯學教授門徒前後三十餘人弟子潁川李修<lb/>
九江夏勤皆爲三公勤字伯宗爲京宛二縣令零陵太<lb/>
守所在有理能稱安帝時位至司徒宏族曾孫凖字幼<lb/>
陵父瑞好黄老言清靜少欲凖少勵志行修儒術以先<lb/>
産業數百萬讓孤兄子永元十五年和帝幸南陽凖爲<lb/>
郡功曹召見帝器之拜郎中從車駕還宫特補尚書郎<lb/>
<pb n="KR2d0006_WYG_123-6b"/>
鄧太后臨朝儒學陵替凖乃上疏請博求幽隱發揚巖<lb/>
穴使公卿各舉明經及舊儒子孫進其爵位使纘其業<lb/>
以推述先帝崇尚儒雅之道太后深納其言是後屢舉<lb/>
方正敦樸仁賢之士凖再拜御史中丞永元之初連年<lb/>
水旱災異郡國多被饑困凖上疏曰臣聞傳曰飢而不<lb/>
損兹曰太厥災水春秋穀梁傳曰五穀不登謂之大侵<lb/>
大侵之禮百官備而不製羣神禱而不祠猶是言之調<lb/>
和隂陽實在節儉朝廷雖勞心元元事從省約而在職<lb/>
<pb n="KR2d0006_WYG_123-7a"/>
之吏尚未奉承夫建化致理由近及逺故詩曰京師翼<lb/>
翼四方是則今可先令太官尚方考功上林池蘌諸官<lb/>
實減無事之物五府調省中都官吏京師作者如此則<lb/>
化及四方人勞省息伏見被災之郡百姓凋殘恐非賑<lb/>
給所能勝贍雖有其名終無其實可依征和元年故事<lb/>
遣使持節慰安尤困乏者徙置荆揚熟郡既省轉運之<lb/>
費且令百姓各安其所今雖有西屯之役宜先東州之<lb/>
急如遣使者與二千石隨事消息悉留富人守其舊土<lb/>
<pb n="KR2d0006_WYG_123-7b"/>
轉尤貧者過所衣食誠父母之計也願以臣言下公卿<lb/>
平議太后從之悉以公田賦與貧人即擢凖與議郎吕<lb/>
倉並守光禄大夫凖使冀州倉使兖州凖到部開倉廪<lb/>
食慰安生業流人咸得蘇息還拜鉅鹿太守時飢荒之<lb/>
餘人庶流迸家户且盡凖課督農桑廣施方略朞年間<lb/>
穀粟豐賤數十倍而趙魏之郊數爲羌所鈔暴凖外禦<lb/>
宼虜内撫百姓郡境以安五年轉河内太守時羌復屢<lb/>
入郡界凖輙將兵討逐修理塢壁威名大行視事三<lb/>
<pb n="KR2d0006_WYG_123-8a"/>
以疾徴三轉爲尚書令明習故事遂見任用元初三年<lb/>
代周暢爲光禄勲五年卒於官<lb/>
隂識字次伯南陽新野人光烈皇后之前母兄也其先<lb/>
出自管仲管仲七世孫修自齊適楚爲陰大夫因而氏<lb/>
焉秦漢之際始家新野及劉伯升起義兵識時游學長<lb/>
安聞之委業而歸率子弟宗族賔客千餘人徃詣伯升<lb/>
伯升乃以識爲校尉更始元年遷偏將軍從攻宛别降<lb/>
新野淯陽杜衍冠軍胡陽二年更始封識陰徳侯行大<lb/>
<pb n="KR2d0006_WYG_123-8b"/>
將軍事建武元年光武遣使迎陰貴人於新野并徴識<lb/>
識隨貴人至以爲騎都尉更封陰鄉侯二年以征伐軍<lb/>
功增封識叩頭讓曰天下初定將帥有功者衆臣託屬<lb/>
掖庭仍加爵邑不可以示天下帝甚美之以爲關都尉<lb/>
鎮函谷遷侍中以母憂辭歸十五年定封原鹿侯及顯<lb/>
宗立爲皇太子以識守執金吾輔導東宫帝每廵郡國<lb/>
識常留鎮守京師委以禁兵入雖極言正議及與賔客<lb/>
語未嘗及國事帝敬重之常指識以勅戒貴戚激厲左<lb/>
<pb n="KR2d0006_WYG_123-9a"/>
右焉識所用掾吏皆簡賢者如虞延傅寛薛愔等多至<lb/>
公卿校尉顯宗即位拜爲執金吾位特進永平二年卒<lb/>
贈以本官印綬諡曰貞侯子躬嗣躬卒子璜嗣永初七<lb/>
年爲奴所殺無子國絶永寧元年鄧太后以璜弟淑紹<lb/>
封淑卒子鮪嗣躬弟子綱女爲和帝皇后封綱吳房侯<lb/>
位特進三子軼輔敞皆黄門侍郎后坐巫蠱事廢綱自<lb/>
殺輔下獄死軼敞徙日南識弟興字君陵光烈皇后同<lb/>
母弟也爲人有膂力建武二年爲黄門侍郎守期門僕<lb/>
<pb n="KR2d0006_WYG_123-9b"/>
射典將武騎從征伐平定郡國每從出入常操持小蓋<lb/>
障翳風雨躬履泥塗率先期門光武所幸之處輙先入<lb/>
清宫甚見親信雖好施接賔然門無俠客與同郡張宗<lb/>
上谷鮮于裒不相好知其有用猶稱所長而逹之友人<lb/>
張汜杜禽與興厚善以爲華而少實但私之以財終不<lb/>
爲言是以世稱其忠平第宅茍完裁蔽風雨九年遷侍<lb/>
中賜爵關内侯帝後召興欲封之置印綬於前興固讓<lb/>
曰臣未有先登陷陣之功而一家數人並䝉爵土令天<lb/>
<pb n="KR2d0006_WYG_123-10a"/>
下觖望誠爲盈溢臣䝉陛下貴人恩澤至厚富貴已極<lb/>
不可復加至誠不願帝嘉興之讓不奪其志貴人問其<lb/>
故興曰貴人不讀書邪亢龍有悔夫外戚之家不知謙<lb/>
退嫁女欲配侯王取婦眄睨公主愚心實不安也富貴<lb/>
有極人當知足夸奢益爲觀聼所譏貴人感其言深自<lb/>
降挹卒不爲宗親求位十九年拜衛尉亦輔導皇太子<lb/>
明年夏帝風眩疾甚復以興領侍中受顧命於雲臺廣<lb/>
室會疾瘳召見興欲以代吳漢爲大司馬興叩頭流涕<lb/>
<pb n="KR2d0006_WYG_123-10b"/>
固讓曰臣不敢惜身誠虧損聖徳不可茍冒至誠發中<lb/>
感動左右帝遂聽之二十三年卒時年三十九興素與<lb/>
從兄嵩不相能然敬其威重興疾病帝親臨問以政事<lb/>
及羣臣能不興頓首曰臣愚不足以知之然伏見議郎<lb/>
席廣謁者陰嵩並經行明深踰於公卿興殁後帝思其<lb/>
言遂擢廣爲光禄勲嵩爲中郎將監羽林十餘年以謹<lb/>
勅見幸顯宗即位拜長樂衛尉遷執金吾永平元年帝<lb/>
思舅氏之恩詔以汝南之鮦陽封興子慶爲鮦陽侯慶<lb/>
<pb n="KR2d0006_WYG_123-11a"/>
弟博爲㶏彊侯博弟員丹並爲郎慶推田宅財物悉與<lb/>
員丹帝以慶義讓擢爲黄門侍郎慶卒子琴嗣建初五<lb/>
年興夫人卒肅宗使五官中郎將持節即墓賜䇿追謚<lb/>
興曰翼侯琴卒子萬全嗣萬全卒子桂嗣興弟就嗣父<lb/>
封宣恩侯後改封新陽侯就善談論朝臣莫及然性剛<lb/>
慠不得衆譽顯宗即位以就爲少府特進就子豐尚酈<lb/>
邑公主公主嬌妬豐亦狷急永平二年遂殺主被誅父<lb/>
母當坐皆自殺國除帝以舅氏故不極其刑陰氏侯者<lb/>
<pb n="KR2d0006_WYG_123-11b"/>
凡四人初隂氏世奉管仲之祀謂爲相君宣帝時陰子<lb/>
方者至孝有仁恩臘日晨炊而竈神形見子方再拜受<lb/>
慶家有黄羊因以祠之自是已後暴富至巨萬田七百<lb/>
餘頃輿馬僕𨽻比於邦君子方常言我子孫必將彊大<lb/>
至識三世而遂繁昌故後常以臘日祀竈而薦黄羊焉<lb/>
朱浮字叔元沛國蕭人也初從光武爲大司馬主簿遷<lb/>
偏將軍從破邯鄲光武遣吳漢誅更始幽州牧苗曾乃<lb/>
拜浮爲大將軍幽州牧守薊城遂討定北邉建武二年<lb/>
<pb n="KR2d0006_WYG_123-12a"/>
封武陽侯食三縣浮少有才能頗欲勵風迹收士心辟<lb/>
召州中名宿涿郡王岑之屬以爲從事及王莽時故吏<lb/>
二千石皆引置幕府乃多發諸郡倉穀廪給其妻子漁<lb/>
陽太守彭寵以天下未定師旅方起不宜多置官屬以<lb/>
損軍實不從其令浮性矜急自多頗有不平因以峻文<lb/>
詆之寵亦佷彊兼負其功嫌怨轉積浮密奏寵遣吏迎<lb/>
妻而不迎其母又受貨賄殺害友人多聚兵穀意計難<lb/>
量寵既積怨聞遂大怒而舉兵攻浮浮以書質責之曰<lb/>
<pb n="KR2d0006_WYG_123-12b"/>
蓋聞知者順時而謀愚者逆理而動常竊悲京城太叔<lb/>
以不知足而無賢輔卒自棄於鄭也伯通以名字典郡<lb/>
有佐命之功臨人視職愛惜倉庫而浮秉征伐之任欲<lb/>
權時救急二者皆爲國耳即疑浮相譖何不詣闕自陳<lb/>
而爲族滅之計乎朝廷之於伯通恩亦厚矣委以大郡<lb/>
任以威武事有柱石之寄情同子孫之親匹夫媵母尚<lb/>
能致命一餐豈有身帯三綬職典大邦而不顧恩義生<lb/>
心外畔者乎伯通與吏人語何以爲顔行歩拜起何以<lb/>
<pb n="KR2d0006_WYG_123-13a"/>
爲容坐卧念之何以爲心引鏡窺影何施眉目舉措建<lb/>
功何以爲人惜乎棄休令之嘉名造梟鴟之逆謀捐傳<lb/>
世之慶祚招破敗之重災髙論堯舜之道不忍桀紂之<lb/>
性生爲世笑死爲愚鬼不亦哀乎伯通與耿俠游俱起<lb/>
佐命同被國恩俠游謙讓屢有降挹之言而伯通自伐<lb/>
以爲功髙天下往時遼東有豕生子白頭異而獻之行<lb/>
至河東見羣豕皆白懐慙而還若以子之功論於朝廷<lb/>
則爲遼東豕也今乃愚妄自比六國六國之時其埶各<lb/>
<pb n="KR2d0006_WYG_123-13b"/>
盛廓土數千里勝兵將百萬故能據國相持多歴年世<lb/>
今天下㡬里列郡㡬城奈何以區區漁陽而結怨天子<lb/>
此猶河濵之人捧土以塞孟津多見其不知量也方今<lb/>
天下適定海内願安士無賢不肖皆樂立名於世而伯<lb/>
通獨中風狂走自捐盛時内聽驕婦之失計外信䜛邪<lb/>
之諛言長爲羣后惡法永爲功臣鑒戒豈不誤哉定海<lb/>
内者無私讐勿以前事自誤願留意顧老母幼弟凡舉<lb/>
事無爲親厚者所痛而爲見讐者所快寵得書愈怒攻<lb/>
<pb n="KR2d0006_WYG_123-14a"/>
浮轉急明年涿郡太守張豐亦舉兵反時二郡畔戾北<lb/>
州憂恐浮以爲天子必自將兵討之而但遣游擊將軍<lb/>
鄧隆隂助浮浮懐懼以爲帝怠於敵不能救之乃上疏<lb/>
曰昔楚宋列國俱爲諸侯莊王以宋執其使遂有投袂<lb/>
之師魏公子顧朋友之要觸冒彊秦之鋒夫楚魏非有<lb/>
分職匡正之大義也莊王但爲爭彊而發忿公子以一<lb/>
言而立信耳今彭寵反畔張豐逆節以爲陛下必棄捐<lb/>
他事以時滅之既歴時月寂寞無音從圍城而不救放<lb/>
<pb n="KR2d0006_WYG_123-14b"/>
逆虜而不討臣誠惑之昔髙祖聖武天下既定猶身自<lb/>
征伐未嘗寧居陛下雖興大業海内未集而獨逸豫不<lb/>
顧北垂百姓遑遑無所繋心三河冀州曷足以傳後哉<lb/>
今秋稼已熟復爲漁陽所掠張豐狂悖姦黨日增連年<lb/>
拒守吏士疲勞甲胄生蟣蝨弓弩不得弛上下燋心相<lb/>
望救䕶仰希陛下生活之恩詔報曰往年赤眉跋扈長<lb/>
安吾䇿其無穀必東果來歸降今度此反虜埶無乆全<lb/>
其中必有内相斬者今軍資未充故須後麥矣浮城中<lb/>
<pb n="KR2d0006_WYG_123-15a"/>
糧盡人相食會上谷太守耿况遣騎來救浮浮乃得遁<lb/>
走南至良鄉其兵長反遮之浮恐不得脱乃下馬刺殺<lb/>
其妻僅以身免城降於寵尚書令侯霸奏浮敗亂幽州<lb/>
構成寵罪徒勞軍師不能死節罪當伏誅帝不忍以浮<lb/>
代賈復爲執金吾徙封父城侯後豐寵並自敗帝以二<lb/>
千石長吏多不勝任時有纎㣲之過者必見斥罷交易<lb/>
紛擾百姓不寧六年有日食之異浮因上疏曰臣聞日<lb/>
者衆陽之所宗君上之位也凡居官治民據郡典縣皆<lb/>
<pb n="KR2d0006_WYG_123-15b"/>
爲陽爲上爲尊爲長若陽上不明尊長不足則干動三<lb/>
光垂示王者五典紀國家之政洪範别災異之文皆宣<lb/>
明天道以徴來事者也陛下哀憫海内新離禍毒保宥<lb/>
生人使得蘇息而今牧人之吏多未稱職小違理實輙<lb/>
見斥罷豈不粲然黑白分明哉然以堯舜之盛猶加三<lb/>
考大漢之興亦累功効吏皆積乆養老於官至名子孫<lb/>
因爲氏姓當時吏職何能悉理論議之徒豈不諠譁蓋<lb/>
以爲天地之功不可倉卒艱難之業當累日也而間者<lb/>
<pb n="KR2d0006_WYG_123-16a"/>
守牧數見換易迎新相代疲勞道路尋其視事日淺未<lb/>
足昭見其職既加嚴切人不自保各相顧望無自安之<lb/>
心有司或因睚眦以騁私怨茍求長短求媚上意二千<lb/>
石及長吏廹於舉劾懼於刺譏故爭飾詐僞以希虚譽<lb/>
斯皆羣陽騷動日月失行之應夫物暴長者必夭折功<lb/>
卒成者必亟壊如摧長乆之業而造速成之功非陛下<lb/>
之福也天下非一時之用也海内非一旦之功也願陛<lb/>
下游意於經年之外望化於一世之後天下幸甚帝下<lb/>
<pb n="KR2d0006_WYG_123-16b"/>
其議羣臣多同於浮自是易代頗簡舊制州牧奏二千<lb/>
石長吏不任位者事皆先下三公三公遣掾史案驗然<lb/>
後黜退帝時用明察不復委用三府而權歸刺舉之吏<lb/>
浮復上疏曰陛下清明履約率禮無違求之於事宜以<lb/>
和平而災異猶見者豈徒然哉竊見陛下疾徃者上威<lb/>
不行下專國命即位以來不用舊典信刺舉之官黜鼎<lb/>
輔之任至於有所劾奏便加退免覆案不關三府罪譴<lb/>
不蒙澄察陛下以使者爲腹心而使者以從事爲耳目<lb/>
<pb n="KR2d0006_WYG_123-17a"/>
是爲尚書之平決於百石之吏故羣下苛刻各自爲能<lb/>
兼以私情容長憎愛在職皆競張空虚以要時利故有<lb/>
罪者心不厭服無咎者坐被空文不可經盛衰貽後王<lb/>
也夫事積乆則吏自重吏安則人自静𫝊曰五年再閠<lb/>
天道乃備夫以天地之靈猶五載以成其化况人道哉<lb/>
帝善其奏七年轉太僕浮又以國學既興宜廣博士之<lb/>
選乃上書曰舊事䇿試博士必廣求詳選爰自畿夏延<lb/>
及四方是以博舉明經唯賢是登學者精厲逺近同慕<lb/>
<pb n="KR2d0006_WYG_123-17b"/>
伏聞詔書更試五人唯取見在洛陽城者臣恐自今以<lb/>
往將有所失求之密邇容或未盡而四方之學無所勸<lb/>
樂凡䇿試之本貴得其真非有期會不及逺方也又諸<lb/>
所徴試皆私自發遣非有傷費煩擾於事也語曰中外<lb/>
失禮求之於野臣浮幸得與講圖䜟故敢越職帝然之<lb/>
二十年代竇融爲大司空二十二年坐賣弄國恩免二<lb/>
十五年徙封新息侯帝以浮陵轢同列每銜之惜其功<lb/>
能不忍加罪永平中有人單辭告浮事者顯宗大怒賜<lb/>
<pb n="KR2d0006_WYG_123-18a"/>
浮死長水校尉樊儵言於帝曰唐堯大聖兆人獲所尚<lb/>
優游四凶之獄厭服海内之心使天下咸知然後殛罰<lb/>
浮事雖昭昭而未逹人聽宜下廷尉章著其事帝亦悔<lb/>
之<lb/>
馮魴字孝孫南陽湖陽人也其先魏之支别食菜馮城<lb/>
因以氏焉秦滅魏遷于湖陽爲郡族姓王莽末四方潰<lb/>
叛魴乃聚賔客招豪傑作營塹以待所歸是時湖陽大<lb/>
姓虞都尉反城稱兵先與同縣申屠季有仇而殺其兄<lb/>
<pb n="KR2d0006_WYG_123-18b"/>
謀滅季族季亡歸魴魴將季還其營道逢都尉從弟長<lb/>
卿來欲執季魴叱長卿曰我與季雖無素故士窮相歸<lb/>
要當以死任之卿爲何言遂與俱歸季謝曰䝉恩全死<lb/>
無以爲報恩有牛馬財物願悉獻之魴作色曰吾老親<lb/>
弱弟皆在賊城中今日相與尚無所顧何云財物乎季<lb/>
慚不敢復言魴自是爲縣邑所敬信故能據營自固時<lb/>
天下未定而四方之士擁兵矯稱者甚衆唯魴自守兼<lb/>
有方略光武聞而嘉之建武三年徵詣行在所見於雲<lb/>
<pb n="KR2d0006_WYG_123-19a"/>
臺拜虞令爲政敢殺伐以威信稱遷郟令後車駕西征<lb/>
隗嚻潁川盗賊羣起郟賊延褒等衆三千餘人攻圍縣<lb/>
舍魴率吏士七十許人力戰連日弩矢盡城陷魴乃遁<lb/>
去帝聞郡國反即馳赴潁川魴詣行在所帝按行鬭處<lb/>
知魴力戰乃嘉之曰此健令也所當討擊勿拘州郡褒<lb/>
等聞帝至皆自髠剔負鈇鑕將其衆請罪帝且赦之使<lb/>
魴轉降諸聚落縣中定詔乃悉以褒等還魴誅之魴責<lb/>
讓以行軍法皆叩頭曰今日受誅死無所恨魴曰汝知<lb/>
<pb n="KR2d0006_WYG_123-19b"/>
悔過伏罪一切相赦聽各反農桑爲令作耳目皆稱萬<lb/>
歲是時每有盗賊並爲褒等所發無敢動者縣界清靜<lb/>
十三年遷魏郡太守二十七年以髙第入代趙熹爲太<lb/>
僕中元元年從東封岱宗行衛尉事還代張純爲司空<lb/>
賜爵關内侯二年帝崩使魴持節起原陵更封楊邑鄉<lb/>
侯食三百五十户永平四年坐考隴西太守鄧融聽任<lb/>
姦吏策免削爵土六年顯宗幸魯復行衛尉事七年代<lb/>
隂嵩爲執金吾魴性公嚴方正在位數進忠言多見納<lb/>
<pb n="KR2d0006_WYG_123-20a"/>
用十四年詔復爵土明年東廵郡國留魴宿衛南宫建<lb/>
初三年以老病乞身肅宗許之其冬爲五更詔魴朝賀<lb/>
就列侯位元和二年卒時年八十六子柱嗣尚顯宗女<lb/>
獲嘉長公主少爲侍中以恭肅謙約稱位至將作大匠<lb/>
柱卒子定嗣官至羽林郎將定卒無子國除定弟石襲<lb/>
母公主封獲嘉侯亦爲侍中稍遷衛尉能取悦當世爲<lb/>
安帝所寵帝嘗幸其府留飲十許日賜駁犀具劔佩刀<lb/>
紫艾綬玉玦各一拜子世爲黄門侍郎世弟二人皆郎<lb/>
<pb n="KR2d0006_WYG_123-20b"/>
中自永初兵荒王侯租秩多不充於是特詔以他縣租<lb/>
税足石令如舊限歲入穀三萬斛錢四萬遷光禄勲遂<lb/>
代楊震爲太尉及北鄉侯立遷太傅與太尉東萊劉喜<lb/>
參錄尚書事順帝既立石與喜皆以阿黨閻顯江京等<lb/>
䇿免復爲衛尉卒子代嗣代卒弟承嗣爲歩兵校尉石<lb/>
弟珖和帝時詔封楊邑侯亦以石寵官至城門校尉卒<lb/>
子肅嗣爲黄門侍郎<lb/>
虞延字子大陳留東昏人也延初生其上有物若一疋<lb/>
<pb n="KR2d0006_WYG_123-21a"/>
練遂上昇天占者以爲吉及長身長八尺六寸腰帶十<lb/>
圍力能扛鼎少爲户牖亭長時王莽貴人魏氏賔客放<lb/>
縱延率吏卒突入其家捕之以此見怨故位不升性敦<lb/>
朴不拘小節又無鄉曲之譽王莾末天下大亂延常嬰<lb/>
甲胄擁衛親族扞禦鈔盗賴其全者甚衆延從女弟年<lb/>
在孩乳其母不能活之棄於溝中延聞其號聲哀而收<lb/>
之養至成人建武初仕執金吾府除細陽令每至歲時<lb/>
伏臘輙休遣徒擊各使歸家並感其恩澤應期而還有<lb/>
<pb n="KR2d0006_WYG_123-21b"/>
囚於家被病自載詣獄既至而死延率掾吏殯于門外<lb/>
百姓感悦之後去官還鄉里太守富宗聞延名召署功<lb/>
曹宗性奢靡車服器物多不中節延諫曰昔晏嬰輔齊<lb/>
鹿裘不完季文子相魯妾不衣帛以約失之者鮮矣宗<lb/>
不悦延即辭退居有頃宗果以侈縱被誅臨當伏刑擥<lb/>
涕而歎曰恨不用功曹虞延之諫光武聞而竒之二十<lb/>
年東廵路過小黄髙帝母昭靈后園陵在焉時延爲部<lb/>
督郵詔呼引見問園陵之事延進止從容占拜可觀其<lb/>
<pb n="KR2d0006_WYG_123-22a"/>
陵樹株蘖皆諳其數爼豆犧牲頗曉其禮帝善之勅延<lb/>
從駕到魯還經封邱城門門小不容羽蓋帝怒使撻侍<lb/>
御史延因下見引咎以罪在督郵言辭激揚有感帝意<lb/>
乃制詔曰以陳留督郵虞延故貰御史罪延從送車駕<lb/>
西盡郡界賜錢及劔帶佩刀還郡於是聲名遂振二十<lb/>
三年司徒玊况<hi>玉姓也音宿</hi>辟焉時元正朝賀帝望而識延<lb/>
遣小黄門馳問之即日召拜公車令明年遷洛陽令是<lb/>
時隂氏有客馬成者常爲奸盗延收考之隂氏屢請獲<lb/>
<pb n="KR2d0006_WYG_123-22b"/>
一書輙加篣<hi>捶也音彭</hi>二百信陽侯隂就乃訴帝譖延多所<lb/>
寃枉帝乃臨御道之館親錄囚徒延陳其獄狀可論者<lb/>
在東無理者居西成乃回欲趨東延前執之謂曰爾民<lb/>
之巨蠧乆依城社不畏熏燒今考實未竟宜當盡法成<lb/>
大呼稱枉陛㦸郎以㦸刺延叱使置之帝知延不私謂<lb/>
成曰汝犯王法身自取之呵使速去後數日伏誅於是<lb/>
外戚斂手莫敢干法在縣三年遷南陽太守永平初有<lb/>
新野功曹鄧衍以外戚小侯每豫朝會而容姿趨歩有<lb/>
<pb n="KR2d0006_WYG_123-23a"/>
出於衆顯宗目之顧左右曰朕之儀貎豈若此人特賜<lb/>
輿馬衣服延以衍雖有容儀而無實行未嘗加禮帝既<lb/>
異之乃詔衍令自稱南陽功曹詣闕既到拜郎中遷元<lb/>
武司馬衍在職不服父喪帝聞之乃歎曰知人則哲惟<lb/>
帝難之信哉斯言衍慙而退由是以延爲明三年徵代<lb/>
趙熹爲太尉八年代范遷爲司徒歴位二府十餘年無<lb/>
異政績會楚王英謀反隂氏欲中傷之使人私以楚謀<lb/>
告延延以英藩戚至親不然其言又欲辟幽州從事公<lb/>
<pb n="KR2d0006_WYG_123-23b"/>
孫𢎞以𢎞交通楚王而止並不奏聞及英事發覺詔書<lb/>
切讓延遂自殺家至清貧子孫不免寒餒延從曾孫放<lb/>
字子仲少爲太尉楊震門徒及震被䜛自殺順帝初放<lb/>
詣闕追訟震罪由是知名桓帝時爲尚書以議誅大將<lb/>
軍梁冀功封都亭侯後爲司空坐水災免性疾惡宦官<lb/>
遂爲所陷靈帝初與長樂少府李膺等俱以黨事誅<lb/>
鄭𢎞字巨君會稽山隂人也從祖吉宣帝時爲西域都<lb/>
䕶𢎞少爲鄉嗇夫太守第五倫行春見而竒之召署督<lb/>
<pb n="KR2d0006_WYG_123-24a"/>
郵舉孝亷𢎞師同郡河東太守焦貺楚王英謀反發覺<lb/>
以疏引貺貺被收捕疾病於道亡殁妻子閉繫詔獄考<lb/>
掠連年諸生故人懼相連及皆改變姓名以逃其禍𢎞<lb/>
獨髠頭負鈇鑕詣闕上章爲貺訟罪顯宗覺悟即赦其<lb/>
家屬𢎞躬送貺喪及妻子還鄉里由是顯名拜爲騶令<lb/>
政有仁惠民稱蘇息遷淮隂太守四遷建初初爲尚書<lb/>
令舊制尚書郎限滿補縣長令史丞尉𢎞奏以爲臺職<lb/>
雖尊而酬賞甚薄至於開選多無樂者請使郎補千石<lb/>
<pb n="KR2d0006_WYG_123-24b"/>
令史爲長帝從其議𢎞前後所陳有補益王政者皆著<lb/>
之南宫以爲故事出爲平原相徵拜侍中建初八年代<lb/>
鄭衆爲大司農舊交趾七郡貢獻轉運皆從東冶汎海<lb/>
而至風波艱阻沉溺相係𢎞奏開零陵桂陽嶠道於是<lb/>
夷通至今遂爲常路在職二年所息省三億萬計時歲<lb/>
天下遭旱邊方有警人食不足而帑藏殷積𢎞又奏宜<lb/>
省貢獻減徭役以利飢民帝順其議元和元年代鄧彪<lb/>
爲太尉時舉將第五倫爲司空班次在下每正朔朝見<lb/>
<pb n="KR2d0006_WYG_123-25a"/>
𢎞曲躬而自卑帝問知其故遂聽置雲母屛風分隔其<lb/>
間由此以爲故事在位四年奏尚書張林阿附侍中竇<lb/>
憲而素行贓穢又上洛陽令楊光憲之賔客在官貪殘<lb/>
並不宜處位書奏吏與光故舊因以告之光報憲憲奏<lb/>
𢎞大臣漏泄密事帝詰讓𢎞收上印綬𢎞自詣廷尉詔<lb/>
勅出之因乞骸骨歸未許病篤上書陳謝并言憲之短<lb/>
帝省章遣毉占𢎞病比至已卒臨殁悉還賜物勅妻子<lb/>
褐巾布衣素棺殯殮以還鄉里<lb/>
<pb n="KR2d0006_WYG_123-25b"/>
周章字次叔南陽隨人也初仕郡爲功曹時大將軍竇<lb/>
憲免封冠軍侯就國章從太守行春到冠軍太守猶欲<lb/>
謁之章進諫曰今日公行春豈可越儀私交且憲椒房<lb/>
之親埶傾王室而退就藩國禍福難量明府剖符大臣<lb/>
千里重任舉止進退其可輕乎太守不聽遂便升車章<lb/>
前㧞佩刀絶馬鞅於是乃止及憲被誅公卿以下多以<lb/>
交關得罪太守幸免以此重章舉孝亷六遷爲五官中<lb/>
郎將延平元年爲光禄勲永初元年代魏霸爲太常其<lb/>
<pb n="KR2d0006_WYG_123-26a"/>
冬代尹勤爲司空是時中常侍鄭衆蔡倫等皆秉埶豫<lb/>
政章數進直言初和帝崩鄧太后以皇子勝有痼疾不<lb/>
可奉承宗廟貪殤帝孩抱養爲己子故立之以勝爲平<lb/>
原王及殤帝崩羣臣以勝疾非痼意咸歸之太后以前<lb/>
既不立恐後爲怨乃立和帝兄清河孝王子祐是爲安<lb/>
帝章以衆心不附遂密謀閉宫門誅車騎將軍鄧騭兄<lb/>
弟及鄭衆蔡倫刼尚書廢太后於南宫封帝爲逺國王<lb/>
而立平原王事覺勝䇿免章自殺家無餘財諸子易衣<lb/>
<pb n="KR2d0006_WYG_123-26b"/>
而出并日而食<lb/>
梁統字仲寧安定烏氏人晉大夫梁益耳即其先也統<lb/>
髙祖父子都自河東遷居北地子都子橋以貲十萬徙<lb/>
茂陵至哀平之末歸安定統性剛毅而好法律初仕州<lb/>
郡更始二年召補中郎將使安集凉州拜酒泉太守會<lb/>
更始敗赤眉入長安統與竇融及諸郡起兵保境謀共<lb/>
立帥初以位次咸共推統統辭曰昔陳嬰不受王者以<lb/>
有老母也今統内有尊親又徳薄能寡誠不足以當之<lb/>
<pb n="KR2d0006_WYG_123-27a"/>
遂共推融爲河西大將軍更以統爲武威太守爲政嚴<lb/>
猛威行鄰郡建武五年統等各遣使隨竇融長史劉鈞<lb/>
詣闕奉貢願得詣行在所詔加統宣徳將軍八年夏光<lb/>
武自征隗嚻統與竇融等將兵會車駕及嚻敗封統爲<lb/>
成義侯同産兄廵從弟騰並爲關内侯拜騰酒泉典農<lb/>
都尉悉遣還河西十二年統與融等俱詣京師以列侯<lb/>
奉朝請更封髙山侯拜太中大夫除四子爲郎統在朝<lb/>
廷數陳便宜以爲法令既輕下姦不勝宜重刑罰以遵<lb/>
<pb n="KR2d0006_WYG_123-27b"/>
舊典乃上疏曰臣竊見元哀二帝輕殊死之刑以一百<lb/>
二十三事手殺人者減死一等自是以後著爲常凖故<lb/>
人輕犯法吏易殺人臣聞立君之道仁義爲主仁者愛<lb/>
人義者政理愛人以誅殘爲務政理以去亂爲心刑罰<lb/>
在𠂻無取於輕是以五帝有流殛放殺之誅三王有大<lb/>
辟刻肌之法故孔子稱仁者必有勇又曰理財正辭禁<lb/>
民爲非曰義髙帝受命誅暴平蕩天下約令定律誠得<lb/>
其宜文帝寛惠柔克遭世康平唯除省肉刑相坐之法<lb/>
<pb n="KR2d0006_WYG_123-28a"/>
他皆率由無革舊章武帝值中國隆盛財力有餘征伐<lb/>
逺方軍役數興豪傑犯禁姦吏弄法故重首匿之科著<lb/>
知從之律以破朋黨以懲隱匿宣帝聰明正直總御海<lb/>
内臣下奉憲無所失墜因循先典天下稱理至哀平繼<lb/>
體而即位日淺聽斷尚寡丞相王嘉輕爲穿鑿虧除先<lb/>
帝舊約成律數年之間百有餘事或不便於理或不厭<lb/>
民心謹表其尤害於體者傅奏於左惟陛下宣詔有司<lb/>
詳擇其善定不易之典施無窮之法天下幸甚事下三<lb/>
<pb n="KR2d0006_WYG_123-28b"/>
公廷尉議者以爲隆刑峻法非明王急務徳行日乆豈<lb/>
一朝所釐統今所定不宜開可統復上言曰有司以臣<lb/>
今所言不可施行尋臣之所奏非曰嚴刑竊謂髙帝以<lb/>
後至于孝宣其所施行多合經傳宜比方今事驗之往<lb/>
古聿遵前典事無難改不勝至願願得召見若對尚書<lb/>
近臣口陳其要帝令尚書問狀統對曰聞聖帝明王制<lb/>
立刑罰故雖堯舜之盛猶誅四凶經曰天討有罪五刑<lb/>
五庸哉又曰爰制百姓于刑之𠂻孔子曰刑罰不𠂻則<lb/>
<pb n="KR2d0006_WYG_123-29a"/>
人無所措手足𠂻之爲言不輕不重之謂也春秋之誅<lb/>
不避親戚所以防患救亂坐安衆庶豈無仁愛之恩貴<lb/>
絶殘賊之路也自髙祖之興至于孝宣君明臣忠謀謨<lb/>
深博猶因循舊章不輕改革海内稱理斷獄益少至初<lb/>
元建平所減刑罰百有餘條而盗賊浸多歲以萬數閒<lb/>
者三輔從横羣輩並起至燔燒茂陵火見未央其後隴<lb/>
西北地西河之賊越州度郡萬里交結攻取庫兵刼略<lb/>
吏人詔書討捕連年不獲是時以天下無難百姓安平<lb/>
<pb n="KR2d0006_WYG_123-29b"/>
而狂狡之埶猶至於此皆刑罰不中愚人易犯之所致<lb/>
也由此觀之則刑輕之作反生大患惠加姦軌而害及<lb/>
良善也故臣統願陛下采擇賢臣孔光師丹等議議上<lb/>
遂寢不報後出爲九江太守定封陵鄉侯統在郡亦有<lb/>
治迹吏人畏愛之卒於官子松嗣松字伯孫少爲郎尚<lb/>
光武女舞隂長公主再遷虎賁中郎將松博通經書明<lb/>
習故事與諸儒修明堂辟雍郊祀封禪禮儀當與論議<lb/>
寵幸莫比光武崩受遺詔輔政永平元年遷太僕松數<lb/>
<pb n="KR2d0006_WYG_123-30a"/>
爲私書請託郡縣二年發覺免官遂懐怨望四年冬乃<lb/>
縣飛書誹謗下獄死國除子扈後以恭懐皇后從兄永<lb/>
元中擢爲黄門侍郎歴位卿校尉温恭謙讓亦敦詩書<lb/>
永初中爲長樂少府松弟竦字叔敬少習孟氏易弱冠<lb/>
能教授後坐兄松事與弟恭俱徙九真既徂南土歴江<lb/>
湖濟沅湘感悼子胥屈原以非辜沉身乃作悼騷賦繫<lb/>
元石而沉之顯宗後詔聽還本郡竦閉門自養以經籍<lb/>
爲娛著書數篇名曰七序班固見而稱之曰孔子作春<lb/>
<pb n="KR2d0006_WYG_123-30b"/>
秋而亂臣賊子懼梁竦作七序而竊位素飡者慙性好<lb/>
施不事産業長嫂舞隂公主贍給諸梁親疏有序特重<lb/>
敬竦雖衣食器物必有加異竦悉分親族自無所服竦<lb/>
生長京師不樂本土自負其材鬱鬱不得志嘗登髙逺<lb/>
望歎息言曰大丈夫居世生當封侯死當廟食如其不<lb/>
然閑居可以養志詩書足以自娛州郡之職徒勞人耳<lb/>
後辟命交至並無所就有三男三女肅宗納其二女皆<lb/>
爲貴人小貴人生和帝竇皇后養以爲子而竦家私相<lb/>
<pb n="KR2d0006_WYG_123-31a"/>
慶後諸竇聞之恐梁氏得志終爲己害建初八年遂譖<lb/>
殺二貴人而䧟竦等以惡逆詔使漢陽太守鄭據傳考<lb/>
竦罪死獄中家屬復徙九真辭語連及舞隂公主坐徙<lb/>
新城使者䕶守宫省事密莫有知和帝梁氏生者永元<lb/>
九年竇太后崩松子扈遣從兄䄠奏記三府以爲漢家<lb/>
舊典崇貴母氏而梁貴人親育聖躬不䝉尊號求得申<lb/>
議太尉張酺引䄠訊問事理會後召見因白襢奏記之<lb/>
狀帝感慟良乆曰於君意若何酺對曰春秋之義母以<lb/>
<pb n="KR2d0006_WYG_123-31b"/>
子貴漢興以來母氏莫不隆顯臣愚以爲宜上尊號追<lb/>
慰聖靈存錄諸舅以明親親帝悲泣曰非君孰爲朕思<lb/>
之會貴人姊南陽樊調妻嫕上書自訟曰妾同産女弟<lb/>
貴人前充後宫䝉先帝厚恩得見寵幸皇天受命誕生<lb/>
聖明而爲竇憲兄弟所見譖訴使妾父竦寃死牢獄骸<lb/>
骨不掩老母孤弟逺徙萬里獨妾遺脱逸伏草野常恐<lb/>
没命無由自逹今遭值陛下神聖之運親總萬機羣物<lb/>
得所憲兄弟姦惡既伏辜誅海内曠然各獲其宜妾得<lb/>
<pb n="KR2d0006_WYG_123-32a"/>
蘇息拭目更視乃敢昧死自陳所天妾聞太宗即位薄<lb/>
氏䝉榮宣帝繼統史族復興妾門雖有薄史之親獨無<lb/>
外戚餘恩誠自悼傷妾父既寃不可復生母氏年殊七<lb/>
十及弟棠等逺在絶域不知死生願乞收竦朽骨使母<lb/>
弟得歸本郡則施過天地存殁幸頼帝覽章感悟乃下<lb/>
中常侍掖庭令驗問之嫕辭證明審遂得引見具陳其<lb/>
狀乃留嫕止宫中連月乃出賞賜衣被錢帛第宅奴婢<lb/>
旬月之間累貲十萬嫕素有行操帝益愛之加號梁夫<lb/>
<pb n="KR2d0006_WYG_123-32b"/>
人擢樊調爲羽林左監調光祿大夫宏兄曾孫也於是<lb/>
追尊恭懐皇后其冬制詔三公大鴻臚曰夫孝莫大於<lb/>
尊尊親親其義一也詩云父兮生我母兮鞠我顧我復<lb/>
我出入腹我欲報之徳昊天罔極朕不敢興事覽于前<lb/>
世太宗中宗實我舊典追命外祖以篤親親其追封諡<lb/>
皇太后父竦爲襃親愍侯比靈文順成侯魂而有靈加<lb/>
兹寵榮好爵顯服以慰母心遣中謁者與嫕及扈備禮<lb/>
西迎竦喪詣京師改殯賜東園畵棺玉匣衣衾建塋於<lb/>
<pb n="KR2d0006_WYG_123-33a"/>
恭懐皇后陵傍帝親臨送葬百官畢會徵還竦妻子封<lb/>
子棠爲樂平侯棠弟雍乘氏侯雍弟翟單父侯邑各五<lb/>
千户位皆特進賞賜第宅奴婢車馬兵弩什物以巨萬<lb/>
計寵遇過於當世諸梁内外以親疏並補郎謁者棠官<lb/>
至大鴻臚雍少府棠卒子安國嗣延光中爲侍中有罪<lb/>
免官諸梁爲郎吏皆免官雍子商字伯夏少以外戚拜<lb/>
爲郎中遷黄門侍郎永建元年襲父封乗氏侯三年順<lb/>
帝選商女及妹入掖庭遷侍中屯騎校尉陽嘉元年女<lb/>
<pb n="KR2d0006_WYG_123-33b"/>
立爲皇后妹爲貴人加商位特進更增國土賜安車駟<lb/>
馬其歲拜執金吾二年封子冀爲襄邑侯商讓不受三<lb/>
年以商爲大將軍固稱疾不起四年使太常桓焉奉䇿<lb/>
就第即拜商乃詣闕受命明年夫人隂氏薨追號開封<lb/>
君贈印綬商自以戚屬居大位每存謙柔虚已進賢辟<lb/>
漢陽巨覽上黨陳龜爲掾屬李固周舉爲從事中郎於<lb/>
是京師翕然稱爲良輔帝委重焉每有饑饉輙載穀於<lb/>
城門賑與貧餒不宣己惠檢御門族未曾以權盛干法<lb/>
<pb n="KR2d0006_WYG_123-34a"/>
而性慎弱無威斷頗溺於内豎以小黄門曹節等用事<lb/>
於中遂遣子冀不疑與爲交友然宦者忌商寵任反欲<lb/>
陷之永和四年中常侍張逵蘧政内者令石光尚方令<lb/>
傅福冗從僕射杜永連謀共譖商及中常侍曹騰孟賁<lb/>
云欲徵諸王子圖議廢立請收商等案罪帝曰大將軍<lb/>
父子我所親騰賁我所受必無是但汝曹共妬之耳逵<lb/>
等知言不用懼廹遂共矯詔收縳騰賁於省中帝聞震<lb/>
怒勅宦者李歙急呼騰賁釋之收逵等悉伏誅辭所連<lb/>
<pb n="KR2d0006_WYG_123-34b"/>
染及在位大臣商懼多侵枉乃上疏曰春秋之義功在<lb/>
元帥罪止首惡故賞不僭溢刑不滛濫五帝三王所以<lb/>
同致康乂也竊聞考中常侍張逵等辭語多所牽及大<lb/>
獄一起無辜者衆死囚乆繫纎㣲成大非所以順迎和<lb/>
氣平致化成也宜早訖竟以止逮捕之煩帝乃納之罪<lb/>
止坐者六年秋商病篤勅子冀等曰吾以不徳享受多<lb/>
福生無以輔益朝廷死必耗費帑藏衣衾飯含玉匣珠<lb/>
貝之屬何益朽骨百僚勞擾紛華道路秪增塵垢雖云<lb/>
<pb n="KR2d0006_WYG_123-35a"/>
禮制亦有權時方今邉境不寧盗賊未息豈宜重爲國<lb/>
損氣絶之後載至冢舎即時殯殮歛以時服皆以故衣<lb/>
無更裁制殯以開冢冢開即葬祭食如存無用三牲孝<lb/>
子善述父志不宜違我言也及薨帝親臨喪諸子欲從<lb/>
其誨朝廷不聽賜以東園朱夀之器銀鏤黄腸玉匣什<lb/>
物二十八種錢二百萬布三千疋皇后錢五百萬布萬<lb/>
疋及葬贈輕車介士賜諡忠侯中宫親送帝幸宣陽亭<lb/>
猶望車騎子冀嗣冀字伯卓爲人鳶肩豺目洞精矘眄<lb/>
<pb n="KR2d0006_WYG_123-35b"/>
<hi>眄視也矘眄直視也</hi>口吟舌言<hi>謂語吃不能了明也</hi>裁能書計少爲貴戚逸<lb/>
欲自恣性嗜酒能挽滿彈棊格五六博蹴踘意錢之戲<lb/>
又好臂鷹走狗騁馬鬭雞初爲黄門侍郎轉侍中虎賁<lb/>
中郎將越騎歩兵校尉執金吾永和元年拜河南尹冀<lb/>
居職暴恣多非法父商所親客洛陽令吕放頗與商言<lb/>
及冀之短商以譲冀冀即遣人于道刺殺放而恐商知<lb/>
之乃推疑於放之怨仇請以放弟禹爲洛陽令使捕之<lb/>
盡滅其宗親賔客百餘人商薨未及葬順帝乃拜冀爲<lb/>
<pb n="KR2d0006_WYG_123-36a"/>
大將軍弟侍中不疑爲河南尹及帝崩冲帝始在襁褓<lb/>
太后臨朝詔冀與太傅趙峻太尉李固參錄尚書事冀<lb/>
雖辭不肯當而侈暴滋甚冲帝又崩冀立質帝帝少而<lb/>
聰慧知冀驕横常朝羣臣目冀曰此跋扈將軍也冀聞<lb/>
深惡之遂令左右進鴆加煮餅帝即日崩復立桓帝而<lb/>
枉害李固及前太尉杜喬海内嗟懼語在李固傳建和<lb/>
元年益封冀萬三千户增大將軍府舉髙第茂才官屬<lb/>
倍于三公又封不疑爲潁陽侯不疑弟蒙西平侯冀子<lb/>
<pb n="KR2d0006_WYG_123-36b"/>
允襄邑侯各萬户和平元年重增封冀萬户并前所襲<lb/>
合三萬户𢎞農人宰宣素性佞邪欲取媚於冀乃上言<lb/>
大將軍有周公之功今既封諸子則其妻宜爲邑君詔<lb/>
遂封冀妻孫夀爲襄城君兼食陽翟租歲入五千萬加<lb/>
賜赤紱比長公主夀色美而善爲妖態作愁眉嗁粧墮<lb/>
馬髻折腰歩齲齒笑以爲媚惑冀亦改易輿服之制作<lb/>
平上軿車埤幘狹冠折上巾擁身扇狐尾單衣夀性鉗<lb/>
忌能制馭冀冀甚寵憚之初父商獻美人友通期於順<lb/>
<pb n="KR2d0006_WYG_123-37a"/>
帝通期有㣲過帝以歸商商不敢留而出嫁之冀即遣<lb/>
客盗還通期會商薨冀行服於城西私與之居夀伺冀<lb/>
出多從蒼頭篡取通期歸截髪刮面笞掠之欲上書告<lb/>
其事冀大恐頓首請於夀母夀亦不得已而止冀猶復<lb/>
與私通生子伯玉匿不敢出夀尋知之使子允誅滅友<lb/>
氏冀慮夀害伯玊常置複璧中冀愛監奴秦宫官至太<lb/>
倉令得出入夀所夀見宫輙屏御者託以言事因與私<lb/>
焉宫内外兼寵威權大震刺史二千石皆謁辭之冀用<lb/>
<pb n="KR2d0006_WYG_123-37b"/>
夀言多斥奪諸梁在位者外以謙讓而實崇孫氏宗親<lb/>
冐名而爲侍中卿校尉郡守長吏者十餘人皆貪叨凶<lb/>
淫各遣私客籍屬縣富人被以他罪閉獄掠考使出錢<lb/>
自贖貲物少者至於死徙扶風人士孫奮居富而性吝<lb/>
冀因以馬乗遺之從貸錢五千萬奮以三千萬與之冀<lb/>
大怒乃告郡縣認奮母爲其守藏婢云盗白珠十斛紫<lb/>
金千斤以叛遂收考奮兄弟死於獄中悉没貲財億七<lb/>
千餘萬其四方調發歲時貢獻皆輸上第於冀乘輿乃<lb/>
<pb n="KR2d0006_WYG_123-38a"/>
其次也吏民齎貨求官請罪者道路相望冀又遣客出<lb/>
塞交通外國廣求異物因行道路發取妓女御者而使<lb/>
人復乗埶横暴妻略婦女歐擊吏卒所在怨毒冀乃大<lb/>
起第舎而夀亦對街爲宅殫極土木互相誇競堂寢皆<lb/>
有隂陽奥室連房洞户柱壁雕鏤加以銅漆窻牖皆有<lb/>
綺疎青𤨏圖以雲氣仙靈臺閣周通更相臨望飛梁石<lb/>
磴陵跨水道金玉珠璣異方珍怪充積藏室逺致汗血<lb/>
名馬又廣開園囿採土築山十里九坂以象二崤深林<lb/>
<pb n="KR2d0006_WYG_123-38b"/>
絶澗有若自然竒禽馴獸飛走其間冀夀共乗輦車張<lb/>
羽蓋飾以金銀遊觀第内多從倡妓鳴鐘吹管酣謳竟<lb/>
路或連繼日以騁娛恣客到門不得通皆請謝門者門<lb/>
者累千金又多拓林苑禁同王家西至𢎞農東界滎陽<lb/>
南極魯陽北逹河淇包含山藪連帶邱荒周旋封域殆<lb/>
將千里又起莵苑于河南城西經亘數十里發屬縣卒<lb/>
徒繕修樓觀數年乃成移檄所在調發生莵刻其毛以<lb/>
爲識人有犯者罪至刑死嘗有西域賈胡不知禁忌誤<lb/>
<pb n="KR2d0006_WYG_123-39a"/>
殺一莵轉相告言坐死者十餘人冀二弟嘗私遣人出<lb/>
獵上黨冀聞而捕其賔客一時殺三十餘人無生還者<lb/>
冀又别起第於城西以納姦亡或取良人悉爲奴婢至<lb/>
數千人名曰自賣人元嘉元年帝以冀有援立之功欲<lb/>
崇殊典乃大會公卿共議其禮於是有司奏冀入朝不<lb/>
趨劒履上殿謁讚不名禮儀比蕭何悉以定陶陽成餘<lb/>
户增封爲四縣比鄧禹賞賜金錢奴婢綵帛車馬衣服<lb/>
田第比霍光以殊元勲每朝會與三公絶席十日一入<lb/>
<pb n="KR2d0006_WYG_123-39b"/>
平尚書事宣布天下爲萬世法冀猶以所奏禮薄意不<lb/>
悦專擅威柄凶恣日積機事大小莫不諮决之宫衛近<lb/>
侍並所親樹禁省起居纎㣲必知百官遷召皆先到冀<lb/>
門牋檄謝恩然後敢詣尚書下邳人吳樹爲宛令之官<lb/>
辭冀冀賔客布在縣界以情託樹樹對曰小人姦蠧比<lb/>
屋可誅明將軍以椒房之重處上將之位宜崇賢善以<lb/>
補朝闕宛爲大都士之淵藪自侍坐以來未聞稱一長<lb/>
者而多託非人誠非敢聞冀黙然不悦樹到縣遂誅殺<lb/>
<pb n="KR2d0006_WYG_123-40a"/>
冀賔客爲人害者數十人由是深怨之樹後爲荆州刺<lb/>
史臨去辭冀冀爲設酒因鴆之樹出死車上又遼東太<lb/>
守侯猛初拜不謁冀託以他事乃腰斬之時郎中汝南<lb/>
袁著年十九見冀凶縱不勝其憤乃詣闕上書曰臣聞<lb/>
仲尼歎鳳鳥不至河不出圖自傷卑賤不能致也今陛<lb/>
下居得致之位而有能致之資而和氣未應賢愚失序<lb/>
者埶分權臣上下壅隔之故也夫四時之運功成則退<lb/>
髙爵厚寵鮮不致災今大將軍位極功成可爲至戒宜<lb/>
<pb n="KR2d0006_WYG_123-40b"/>
遵縣車之禮髙枕頤神𫝊曰木實繁者披枝害心若不<lb/>
抑損權盛將無以全其身矣左右聞臣言將側目切齒<lb/>
臣特以童䝉見㧞故敢忘忌諱昔舜禹相戒無若丹朱<lb/>
周公戒成王無如殷紂願除誹謗之罪以開天下之口<lb/>
書得奏冀聞而密遣掩捕著著乃變易姓名後托病僞<lb/>
死結蒲爲人市棺殯送冀亷知其詐隂求得笞殺之隱<lb/>
蔽其事學生桂陽劉常當世名儒素善于著冀召補令<lb/>
史以辱之時太原郝絜胡武皆危言髙論與著友善先<lb/>
<pb n="KR2d0006_WYG_123-41a"/>
是絜等連名奏記三府荐海内髙士而不詣冀冀追怒<lb/>
之又疑爲著黨勅中都官移檄捕前奏記者並殺之遂<lb/>
誅武家死者六十餘人絜初逃亡知不得免因輿櫬奏<lb/>
書冀門書入仰藥而死家乃得全及冀誅有詔以禮祀<lb/>
著等冀諸忍忌皆此類也不疑好經書善待士冀隂疾<lb/>
之因中常侍白帝轉爲光禄勲又諷衆人共薦其子允<lb/>
爲河南尹允一名胡狗時十六容貎甚陋不勝冠帶道<lb/>
路見者莫不嗤笑焉不疑自耻兄弟有隙遂讓位歸第<lb/>
<pb n="KR2d0006_WYG_123-41b"/>
與弟䝉閉門自守冀不欲令與賔客交通隂使人變服<lb/>
至門記往來者南郡太守馬融江夏太守田明初除過<lb/>
謁不疑冀諷州郡以他事陷之皆髠笞徙朔方融自刺<lb/>
不殊明遂死於路永興三年封不疑子馬爲潁隂侯允<lb/>
子桃爲城父侯冀一門前後七封侯三皇后六貴人二<lb/>
大將軍夫人女食邑稱君者七人尚公主三人其餘卿<lb/>
將尹校五十七人在位二十餘年窮極滿盛威行内外<lb/>
百僚側目莫敢違命天子恭已而不得有所親豫帝既<lb/>
<pb n="KR2d0006_WYG_123-42a"/>
不平之延熹二年太史令陳授因小黄門徐璜陳災異<lb/>
日食之變咎在大將軍冀聞之諷洛陽令收考授死於<lb/>
獄帝由此發怒初掖庭人鄧香妻宣生女猛香卒宣更<lb/>
適梁紀梁紀者冀妻夀之舅也夀引進猛入掖庭見幸<lb/>
爲貴人冀因欲認猛爲其女以自固乃易猛姓爲梁時<lb/>
猛姊婿邴尊爲議郎冀恐尊沮敗宣意乃遣刺客於偃<lb/>
城刺殺尊而又欲殺宣宣家在延熹里與中常侍袁赦<lb/>
相比冀使刺客登赦屋欲入宣家赦覺之鳴鼓㑹衆以<lb/>
<pb n="KR2d0006_WYG_123-42b"/>
告宣宣馳入以白帝帝大怒遂與中常侍單超具瑗唐<lb/>
衡左悺徐璜等五人成謀誅冀語在宦者傳冀心疑超<lb/>
等乃使中黄門張惲入省宿以防其變具瑗勅吏收惲<lb/>
以輙從外入欲圖不軌帝因是御前殿召諸尚書入發<lb/>
其事使尚書令尹勲持節勒丞郎以下皆操兵守省閤<lb/>
斂諸符節送省中使黄門令具瑗將左右廐騶虎賁羽<lb/>
林都候劒㦸士合千餘人與司𨽻校尉張彪共圍冀第<lb/>
使光禄勲袁盱持節收冀大將軍印綬徙封比景都鄉<lb/>
<pb n="KR2d0006_WYG_123-43a"/>
侯冀及妻夀即日皆自殺悉收子河南尹允叔父屯騎<lb/>
校尉讓及親從衛尉淑越騎校尉忠長水校尉㦸等諸<lb/>
梁及孫氏中外宗親送詔獄無少長皆棄市不疑䝉先<lb/>
卒其他所連及公卿列校刺史二千石者數十人故吏<lb/>
賔客免黜者三百餘人朝廷爲空唯尹勲袁盱及廷尉<lb/>
邯鄲義在焉是時事卒從中發使者交馳公卿失其度<lb/>
官府市里鼎沸數日乃定百姓莫不稱慶收冀財貨縣<lb/>
官斥賣合三十餘萬萬以充王府用減天下租税之半<lb/>
<pb n="KR2d0006_WYG_123-43b"/>
散其苑囿以業窮民錄誅冀功者封尚書令尹勲以下<lb/>
數十人<lb/>
張純字伯仁京兆杜陵人也髙祖父安世宣帝時爲大<lb/>
司馬衛將軍封富平侯父放爲成帝侍中純少襲爵土<lb/>
哀平中爲侍中王莾時至列卿遭值篡僞多亡爵土純<lb/>
以敦謹守約保全前封建武初先詣闕故得復國五年<lb/>
拜太中大夫使將潁川突騎安集荆徐揚部督委輸監<lb/>
諸將營後又將兵屯田南陽遷五官中郎將有司奏列<lb/>
<pb n="KR2d0006_WYG_123-44a"/>
侯非宗室不宜復國光武曰張純宿衛十有餘年其勿<lb/>
廢更封武始侯食富平之半純在朝歴世明習故事建<lb/>
武初舊章多闕每有疑議輙以訪純自郊廟婚嫁喪紀<lb/>
禮儀多所正定帝甚重之以純兼虎賁中郎將數被引<lb/>
見一日或至數四純以宗廟未定昭穆失序十九年乃<lb/>
與太僕朱浮各奏言陛下興於匹庶蕩滌天下誅鉏暴<lb/>
亂興繼祖宗竊以經義所紀人事衆心雖實同創革而<lb/>
名爲中興宜奉先帝恭承宗祀者也元帝以來宗祀髙<lb/>
<pb n="KR2d0006_WYG_123-44b"/>
皇帝爲受命祖孝文皇帝爲太宗孝武皇帝爲世宗皆<lb/>
如舊制又立親廟四世推南頓君以上盡於舂陵節侯<lb/>
禮爲人後者則爲之子既事大宗則降其私親今禘祫<lb/>
髙廟陳序昭穆而舂陵四世君臣並列以卑厠尊不合<lb/>
禮意設不遭王莾而國嗣無寄推求宗室以陛下繼統<lb/>
者安得復顧私親違禮制乎昔髙祖以自受命不由太<lb/>
上宣帝以孫後祖不敢私親故爲父立廟獨羣臣侍祠<lb/>
臣愚謂宜除今親廟以則二帝舊章願下有司博採其<lb/>
<pb n="KR2d0006_WYG_123-45a"/>
議詔下公卿大司徒戴渉大司空竇融議宜以宣元成<lb/>
哀平五帝四世代今親廟宣元皇帝尊爲祖父可親奉<lb/>
祠成帝以下有司行事别爲南頓君立皇考廟其祭上<lb/>
至舂陵節侯羣臣奉祠以明尊尊之敬親親之恩帝從<lb/>
之是時宗廟未備自元帝以上祭於洛陽髙廟成帝以<lb/>
下祠於長安髙廟其南頓四世隨所在而祭焉明年純<lb/>
代朱浮爲太僕二十三年代杜林爲大司空在位慕曹<lb/>
參之迹務於無爲選辟掾吏皆知名大儒明年上穿陽<lb/>
<pb n="KR2d0006_WYG_123-45b"/>
渠引洛水爲漕百姓得其利二十六年詔純曰禘祫之<lb/>
祭不行已乆宜據經典定爲禘祫之制純奏曰禮三年<lb/>
一祫五年一禘春秋傳曰大禘者何合祭也毁廟及未<lb/>
毁廟之主皆登合食乎太祖五年而再殷漢舊制三年<lb/>
一祫毁廟主合食髙廟存廟主未嘗合祭元始五年諸<lb/>
王公列侯廟會始爲禘祭又前十八年親幸長安亦行<lb/>
此禮禮説三年一閏天氣小備五年再閏天氣大備三<lb/>
年一祫五年一禘禘之爲言諦也諦定昭穆尊卑之義<lb/>
<pb n="KR2d0006_WYG_123-46a"/>
也禘祭以夏四月夏者陽氣在上隂氣在下故正尊卑<lb/>
之義也祫祭以冬十月冬者五穀成熟物備禮成故合<lb/>
聚飲食也斯典之廢於兹八年謂可如禮施行以時定<lb/>
議帝從之自是禘祫遂定時南單于及烏桓來降邊境<lb/>
無事百姓新去兵革歲仍有年家給人足純以聖王之<lb/>
建辟雍所以崇尊禮義既富而教者也乃按七經䜟明<lb/>
堂圖河間古辟雍記孝武太山明堂制度及平帝時議<lb/>
欲具奏之未及上會博士桓榮上言宜立辟雍明堂章<lb/>
<pb n="KR2d0006_WYG_123-46b"/>
下三公太常而純議同榮帝乃許之三十年純奏上宜<lb/>
封禪以明中興之功中元元年帝乃東廵岱宗以純視<lb/>
御史大夫從并上元封舊儀及刻石文三月薨諡曰節<lb/>
侯子奮嗣奮字稚通父純臨終勅家丞曰司空無功於<lb/>
時猥䝉爵土身死之後勿議傳國奮兄根少被病光武<lb/>
詔奮嗣爵奮稱純遺勅固不肯受帝以奮違詔勅收下<lb/>
獄奮惶怖乃襲封永平四年隨例歸國奮少好學而節<lb/>
儉行義常分損租奉贍䘏宗親雖至傾匱而施與不怠<lb/>
<pb n="KR2d0006_WYG_123-47a"/>
十年儋耳降附奮來朝上夀引見宣平殿應對合㫖顯<lb/>
宗異其才以爲侍祠侯建初元年拜左中郎將轉五官<lb/>
中郎將遷長水校尉七年爲將作大匠章和元年免永<lb/>
元元年復拜城門校尉四年遷長樂校尉明年代桓郁<lb/>
爲太常六年代劉方爲司空時歲災旱祈雨不應乃上<lb/>
表曰比年不登人用飢匱今復乆旱秋稼未立陽氣垂<lb/>
盡歲月迫促夫國以民爲本民以穀爲命政之急務憂<lb/>
之重者也臣䝉恩尤深受職過任夙夜憂懼章奏不能<lb/>
<pb n="KR2d0006_WYG_123-47b"/>
款心願對中常侍疏奏即時引見復口陳時政之宜明<lb/>
日和帝召太尉司徒幸洛陽獄錄囚徒收洛陽令陳歆<lb/>
即時大雨三日奮在位清白無他異績九年以病罷在<lb/>
家上疏請定禮樂十三年更召拜太常復上疏曰漢當<lb/>
改作禮樂圖書著明王者化定制禮功成作樂謹條禮<lb/>
樂異議三事願下有司以時考定昔者孝武皇帝光武<lb/>
皇帝封禪告成而禮樂不定事不相副先帝已詔曹襃<lb/>
今陛下但奉而成之由周公斟酌文武之道非自爲制<lb/>
<pb n="KR2d0006_WYG_123-48a"/>
誠無所疑乆埶謙讓令大漢之業不以時成非所以章<lb/>
顯祖宗功徳建太平之基爲後世法帝雖善之猶未施<lb/>
行其冬復以病罷明年卒於家子甫嗣官至建城門候<lb/>
甫卒子吉嗣永初三年吉卒無子國除自昭帝封安世<lb/>
至吉傳國八世經歴簒亂二百年間未嘗譴黜封者莫<lb/>
與爲比<lb/>
曹裦字叔通魯國薛人也父充持慶氏禮建武中爲博<lb/>
士從廵狩岱宗定封禪禮還受詔議立七郊三雍大射<lb/>
<pb n="KR2d0006_WYG_123-48b"/>
養老禮儀顯宗即位充上言漢再受命仍有封禪之事<lb/>
而禮樂崩闕不可爲後嗣法五帝不相㳂樂三王不相<lb/>
襲禮大漢自制禮以示百世帝問制禮樂云何充對曰<lb/>
河圖括天地象曰有漢世禮樂文雅出尚書琁璣鈐曰<lb/>
有帝漢出徳洽作樂名予帝善之下詔曰今且改太樂<lb/>
官曰太予樂詩曲操以俟君子拜充侍中作章句辯難<lb/>
於是遂有慶氏學襃少篤志有大度結髪傳充業博雅<lb/>
疎通尤好禮士常感朝廷制度未備慕叔孫漢禮儀晝<lb/>
<pb n="KR2d0006_WYG_123-49a"/>
夜研精沈吟專思寢則懐抱筆札行則誦習文書當其<lb/>
念至忘所之適初舉孝亷再遷圉令以禮理人以徳化<lb/>
俗時他郡盗徒五人來入圉界吏捕得之陳留太守馬<lb/>
嚴聞而疾惡風縣殺之襃勅吏曰夫絶人命者天亦絶<lb/>
之臯陶不爲盗制死刑管仲遇盗而升諸公今承㫖殺<lb/>
之是逆天心而順府意也其罰重矣如得全此人命而<lb/>
身坐之吾所願也遂不爲殺嚴奏裦耎弱免官歸郡爲<lb/>
功曹徴拜博士會肅宗欲制定禮樂元和二年下詔曰<lb/>
<pb n="KR2d0006_WYG_123-49b"/>
河圖稱赤九會昌十世以光十一以興尚書琁璣鈐曰<lb/>
述堯理世平制禮樂放唐之文予末小子託于數終曷<lb/>
以纘興崇𢎞祖宗仁濟元元帝命驗曰順堯考徳題期<lb/>
立象且三五歩驟優劣殊軌况予頑陋無以克堪雖欲<lb/>
從之末由也已毎見圖書中心恧焉裦知帝㫖欲有興<lb/>
作乃上疏曰昔者聖人受命而王莫不制禮作樂以著<lb/>
功徳功成作樂化定制禮所以收世俗致禎祥爲萬姓<lb/>
獲福於皇天者也今皇天降祉嘉端並臻制作之符甚<lb/>
<pb n="KR2d0006_WYG_123-50a"/>
於言語宜定文制著成漢禮丕顯祖宗盛徳之美章下<lb/>
太常太常巢堪以爲一世大典非裦所定不可作帝知<lb/>
羣僚拘攣難與圖治朝廷禮憲宜時刋立明年復下詔<lb/>
曰朕以不徳膺祖宗𢎞烈乃者鸞鳯仍集麟龍並臻甘<lb/>
露宵降嘉穀滋生赤草之類紀于史官朕夙夜祗畏上<lb/>
無以彰于先功下無以克稱靈物漢遭秦餘禮壊樂崩<lb/>
因循故事未可觀省有知其說者各盡所能裦省詔歎<lb/>
息謂諸生曰昔奚斯頌魯考甫詠殷夫人臣依義顯君<lb/>
<pb n="KR2d0006_WYG_123-50b"/>
竭忠彰主行之美也當仁不讓吾何辭哉遂復上疏具<lb/>
陳禮樂之本制改之意拜裦侍中從駕南廵既還以事<lb/>
下三公未及奏詔召元武司馬班固問改定制禮之宜<lb/>
固曰京師諸儒多能說禮宜廣招集共議得失帝曰諺<lb/>
言作舎道邊三年不成會禮之家名爲聚訟互生疑異<lb/>
筆不得下昔堯作大章一䕫足矣章和元年正月乃召<lb/>
裦詣嘉徳門令小黄門持班固所上叔孫通漢儀十二<lb/>
篇勅裦曰此制散略多不合經今宜依禮條正使可施<lb/>
<pb n="KR2d0006_WYG_123-51a"/>
行於南宫東觀盡心集作裦既受命乃次序禮事依凖<lb/>
舊典雜以五經䜟記之文撰次天子至於庶人冠婚吉<lb/>
凶終始制度以爲百五十篇寫以二尺四寸簡其年十<lb/>
二月奏上帝以衆論難一故但納之不復令有司平奏<lb/>
會帝崩和帝即位裦乃爲作章句帝遂以新禮二篇冠<lb/>
擢裦監羽林左騎永元四年遷射聲校尉後太尉張酺<lb/>
尚書張敏等奏裦擅制漢禮破亂聖術宜加刑誅帝雖<lb/>
寢其奏而漢禮遂不行褒在射聲營舎有停棺不葬者<lb/>
<pb n="KR2d0006_WYG_123-51b"/>
百餘所裦親自履行問其意故吏對曰此等多是建武<lb/>
以來絶無後者不得埋掩裦乃愴然爲買空地悉葬其<lb/>
無主者設祭以祀之遷城門校尉將作大匠時有疾疫<lb/>
裦廵行病徒爲致毉藥經理饘粥多䝉濟活七年出爲<lb/>
河内太守時春夏大旱糧穀踴貴裦到乃省吏并職退<lb/>
去姦殘澍兩數降其秋大熟百姓給足流冗皆還後坐<lb/>
上災害不實免有頃徴再遷復爲侍中裦博物識古爲<lb/>
儒者宗十四年卒官作通義十二篇演經雜論百二十<lb/>
<pb n="KR2d0006_WYG_123-52a"/>
篇又傳禮記四十九篇教授諸生千餘人慶氏學遂行<lb/>
於世<lb/>
鄭元字康成北海髙密人也八世祖崇哀帝時爲尚書<lb/>
僕射元少爲鄉嗇夫得休歸嘗詣學官不樂爲吏父數<lb/>
怒之不能禁遂造太學受業師事京兆第五元先始通<lb/>
京氏易公羊春秋三統厯九章算術又從東郡張恭祖<lb/>
受周官禮記左氏春秋韓詩古文尚書以山東無足問<lb/>
者乃入西關因涿郡盧植事扶風馬融融門徒四百餘<lb/>
<pb n="KR2d0006_WYG_123-52b"/>
人升堂進者五十餘生融素驕貴元在門下三年不得<lb/>
見乃使髙業弟子傳授於元元日夜尋誦未嘗怠倦會<lb/>
融集諸生考論圖緯聞元善算乃召見樓上元因從質<lb/>
諸疑義問畢辭歸融喟然謂門人曰鄭生今去吾道東<lb/>
矣元自遊學十餘年乃歸鄉里家貧客耕東萊學徒相<lb/>
隨已數百千人及黨事起乃與同郡孫嵩等四十餘人<lb/>
俱被禁錮遂隱修經業杜門不出時任城何休好公羊<lb/>
學遂著公羊墨守左氏膏盲穀梁廢疾元乃發墨守鍼<lb/>
<pb n="KR2d0006_WYG_123-53a"/>
膏盲起廢疾休見而歎曰康成入吾室操吾矛以伐我<lb/>
乎初中興之後范升陳元李育賈逵之徒爭論古今學<lb/>
後馬融荅北地太守劉瓌及元荅何休義據通深由是<lb/>
古學遂明靈帝末黨禁解大將軍何進聞而辟之州郡<lb/>
以進權戚不敢違意遂迫脅元不得已而詣之進爲設<lb/>
几杖禮待甚優元不受朝服而以幅巾見一宿逃去時<lb/>
年六十弟子河内趙商等自逺方至者數千後將軍袁<lb/>
隗表爲侍中以父喪不行國相孔融深敬於元屣履造<lb/>
<pb n="KR2d0006_WYG_123-53b"/>
門告髙密縣爲元特立一鄉曰昔齊置士鄉越有君子<lb/>
軍皆異賢之意鄭君好學實懐明徳昔太史公廷尉吳<lb/>
公謁者僕射鄧公皆漢之名臣又南山四皓有園公夏<lb/>
黄公潛光隱耀世加其髙皆悉稱公然則公者仁徳之<lb/>
正號不必三事大夫也今鄭君鄉宜曰鄭公鄉昔東海<lb/>
于公僅有一節猶戒鄉人侈其門閭矧乃鄭公之徳而<lb/>
無駟牡之路可廣開門衢令容髙車號爲通徳門董卓<lb/>
遷都長安公卿舉元爲趙相道斷不至會黄巾㓂青部<lb/>
<pb n="KR2d0006_WYG_123-54a"/>
乃避地徐州徐州牧陶謙接以師友之禮建安元年自<lb/>
徐州還髙密道遇黄巾賊數萬人見元皆拜相約不敢<lb/>
入縣境元後嘗疾篤自慮以書戒子益恩曰吾家舊貧<lb/>
爲父母羣弟所容去厮役之吏游學周秦之都往來幽<lb/>
并兖豫之域獲覲乎在位通人處逸大儒得意咸從捧<lb/>
手有所受焉遂博稽六蓺粗覽傳記時覩秘書緯術之<lb/>
奥年過四十乃歸供養假田播殖以娛朝夕遇閹尹擅<lb/>
埶坐黨禁錮十有四年而䝉赦令舉賢良方正有道辟<lb/>
<pb n="KR2d0006_WYG_123-54b"/>
大將軍三司府公車再召比牒併名早爲宰相惟彼數<lb/>
公懿徳大雅克堪王臣故宜式序吾自忖度無任於此<lb/>
但念述先聖之元意思整百家之不齊亦庶㡬以竭吾<lb/>
才故聞命罔從而黄巾爲害萍浮南北復歸邦鄉入此<lb/>
歲來已七十矣宿素衰落仍有失誤案之禮典便合𫝊<lb/>
家今我告爾以老歸爾以事將閑居以安性覃思以終<lb/>
業自非拜國君之命問族親之憂展敬墳墓觀省野物<lb/>
胡嘗扶杖出門乎家事大小汝一承之咨爾焭焭一夫<lb/>
<pb n="KR2d0006_WYG_123-55a"/>
曾無同生相依其朂求君子之道研鑽勿替敬慎威儀<lb/>
以近有徳顯譽成於僚友徳行立於己志若致聲稱亦<lb/>
有榮於所生可不深念邪可不深念邪吾雖無紱冕之<lb/>
緒頗有讓爵之髙自樂以論贊之功庶不遺後人之羞<lb/>
末所憤憤者徒以亡親墳壟未成所好羣書悉皆腐敝<lb/>
不得於禮堂寫定𫝊與其人日西方暮其可圖乎家今<lb/>
差多於昔勤力務時無恤飢寒菲飲食薄衣服節夫二<lb/>
者尚令吾寡恨若忽忘不識亦已焉哉時大將軍袁紹<lb/>
<pb n="KR2d0006_WYG_123-55b"/>
總兵冀州遣使要元大會賔客元最後至乃延升上坐<lb/>
身長八尺飲酒一斛秀眉明目容儀溫偉紹客多豪俊<lb/>
並有才說見元儒者未以通人許之競設異端百家互<lb/>
起元依方辯對咸出問表皆得所未聞莫不嗟服時汝<lb/>
南應劭亦歸於紹因自贊曰故太山太守應仲逺北面<lb/>
稱弟子何如元笑曰仲尼之門考以四科由賜之徒不<lb/>
稱官閥劭有慙色紹乃舉元茂才表爲左中郎將皆不<lb/>
就公車徴爲大司農給安車一乗所過長吏送迎元乃<lb/>
<pb n="KR2d0006_WYG_123-56a"/>
以病自乞還家五年春夢孔子告之曰起起今年歲在<lb/>
辰來年歲在巳既寤以䜟合之知命當終有頃寢疾時<lb/>
袁紹與曹操相距於官度令其子譚遣使逼元隨軍不<lb/>
得已載病到元城縣病篤不進其年六月卒年七十四<lb/>
遺令薄葬自郡守已下嘗受業者縗絰赴㑹千餘人門<lb/>
生相與撰元荅諸弟子問五經依論語作鄭志八篇凡<lb/>
元所注周易尚書毛詩儀禮禮記周官論語孝經尚書<lb/>
大傳中候乾象厯又著天文七政論魯禘祫義六蓺論<lb/>
<pb n="KR2d0006_WYG_123-56b"/>
毛詩譜駁許慎五經異義答臨孝存周禮難凡百餘萬<lb/>
言元質於辭訓通人頗譏其繁至於經傳洽熟稱爲純<lb/>
儒齊魯間宗之其門人山陽郄慮至御史大夫東萊王<lb/>
基清河崔琰著名於世又樂安國淵任嘏時並童幼元<lb/>
稱淵爲國器嘏有道徳其餘亦多所鑒拔皆如其言元<lb/>
唯有一子益恩孔融在北海舉爲孝亷及融爲黄巾所<lb/>
圍益恩赴難隕身有遺腹子元以其手文似己名之曰<lb/>
小同<lb/>
<pb n="KR2d0006_WYG_123-57a"/>
鄭興字少贛河南開封人也少學公羊春秋晚善左氏<lb/>
傳遂積精深思通逹其㫖同學者皆師之天鳯中將門<lb/>
人從劉歆講正大義歆美興才使撰條例章句𫝊詁及<lb/>
校三統歴更始立以司直李松行丞相事先入長安松<lb/>
以興爲長史令還奉迎遷都更始諸將皆山東人咸勸<lb/>
留洛陽興説更始曰陛下起自荆楚權政未施一朝建<lb/>
號而山西雄桀爭誅王莽開關郊迎者何也此天下同<lb/>
苦虐政而思髙祖之舊徳也今乆不撫之誠恐百姓離<lb/>
<pb n="KR2d0006_WYG_123-57b"/>
心盗賊復起矣春秋書齊小白入齊不稱侯未朝廟故<lb/>
也今議者欲先定赤眉而後入關是不識其本而爭其<lb/>
末國家之守轉在函谷雖臥洛陽庸得安枕乎更始曰<lb/>
朕西決矣拜興爲諫議大夫使安集關西及朔方凉益<lb/>
三州還拜涼州刺史會天水有反者攻殺郡守興坐免<lb/>
時赤眉入關東道不通興乃西歸隗嚻虛心禮請而興<lb/>
恥爲之屈稱疾不起嚻矜已自飾常以爲西伯復作乃<lb/>
與諸將議自立爲王興聞之而説嚻曰春秋傳云口不<lb/>
<pb n="KR2d0006_WYG_123-58a"/>
道忠信之言爲嚚耳不聽五聲之和爲聾閒者諸將集<lb/>
議無乃不道忠信之言大將軍之聽無乃阿而不察乎<lb/>
昔文王承積徳之緒加之以睿聖三分天下尚服事殷<lb/>
及武王即位八百諸侯不謀同會皆曰紂可伐矣武王<lb/>
以未知天命還兵待時髙祖征伐累年猶以沛公行師<lb/>
今令徳雖明世無宗周之祚威略雖振未有髙祖之功<lb/>
而欲舉未可之事昭速禍患無乃不可乎惟將軍察之<lb/>
嚻竟不稱王後遂廣置職位以自尊髙興復止嚻曰夫<lb/>
<pb n="KR2d0006_WYG_123-58b"/>
中郎將太中大夫使持節官皆王者之器非人臣所當<lb/>
制也孔子曰唯器與名不可以假人不可以假人者亦<lb/>
不可以假於人也無益於實有損於名非尊上之意也<lb/>
嚻病而止之及嚻遣子恂入侍將行興因恂求歸葬父<lb/>
母嚻不聽而徙興舎益其秩禮興入見嚻曰前遭赤眉<lb/>
之亂以將軍僚舊故敢歸身明徳幸䝉覆載之恩復得<lb/>
全其性命興聞事親之道生事之以禮死葬之以禮祭<lb/>
之以禮奉以周旋弗敢失墜今爲父母未葬請乞骸骨<lb/>
<pb n="KR2d0006_WYG_123-59a"/>
若以增秩徙舎中更停留是以親爲餌無禮甚矣將軍<lb/>
焉用之嚻曰嚻將不足留故邪興曰將軍據七郡之地<lb/>
擁羌胡之衆以戴本朝徳莫厚焉威莫重焉居則爲專<lb/>
命之使入必爲鼎足之臣興從俗者也不敢深居屏處<lb/>
因將軍求進不患不逹因將軍求入何患不親此興之<lb/>
計不逆將軍者也興業爲父母請不可以己願留妻子<lb/>
獨歸葬將軍何猜焉嚻曰幸甚促爲辦裝遂令與妻子<lb/>
俱東時建武六年也侍御史杜林先與興同寓隴右乃<lb/>
<pb n="KR2d0006_WYG_123-59b"/>
薦之曰切見河南鄭興執義堅固敦悦詩書好古博物<lb/>
見疑不惑有公孫僑觀射父之徳宜侍帷幄典職機密<lb/>
昔張仲在周燕翼宣王而詩人悦喜惟陛下留聽少察<lb/>
以助萬分乃徵爲太中大夫明年三月晦日食興因上<lb/>
疏曰春秋以天反時爲災地反物爲妖人反徳爲亂亂<lb/>
則妖災生往年以來讁咎頻至意者執事頗有闕焉按<lb/>
春秋昭公十七年夏六月甲戌朔日有食之傳曰日過<lb/>
分而未至三辰有災於是百官降服君不舉避移時樂<lb/>
<pb n="KR2d0006_WYG_123-60a"/>
用鼓祝用幣史用辭今孟夏純乾用事隂氣未作其災<lb/>
尤重夫國無善政則讁見日月變咎之來不可不慎其<lb/>
要在因人之心擇人處位也堯知鯀不可用而用之屈<lb/>
己之明因人之心也齊桓反政而相管仲晉文歸國而<lb/>
任郄穀者是不私其私擇人處位也今公卿大夫多舉<lb/>
漁陽太守郭伋可大司空者而不以時用道路流言咸<lb/>
曰朝廷專用功臣功臣用則人位謬矣願陛下上師唐<lb/>
虞正覽齊晉以成屈己從衆之徳以濟羣臣讓善之功<lb/>
<pb n="KR2d0006_WYG_123-60b"/>
夫日月交會數應在朔而頃年日食每多在晦先時而<lb/>
合皆月行疾也日君象而月臣象君亢急則臣下逼促<lb/>
故行疾也今年正月繁霜自爾以來率多寒日此亦急<lb/>
咎之罰天於賢聖之君猶慈父之于孝子也丁寧申戒<lb/>
欲其反政故災變仍見此乃國之福也今陛下髙明而<lb/>
臣下懊促宜留思柔克之政垂意洪範之法博採廣謀<lb/>
納臣下之䇿書奏多有所納帝嘗問興郊祀事曰吾欲<lb/>
以䜟斷之何如興對曰臣不爲䜟帝怒曰卿之不爲䜟<lb/>
<pb n="KR2d0006_WYG_123-61a"/>
非之邪興惶恐曰臣於書有所未學而無所非也帝意<lb/>
乃解興數言政事依經守義文章温雅然以不善䜟故<lb/>
不能任九年使監征南積弩營於津鄉會征南將軍岑<lb/>
彭爲刺客所殺興領其營遂與大司馬吳漢俱擊公孫<lb/>
述述死詔興留屯成都頃之侍御史舉興奉使私買奴<lb/>
婢坐左轉蓮<hi>音輦</hi>勺<hi>音酌</hi>令是時喪亂之餘郡縣荒殘興方<lb/>
欲築城郭修禮教以化之會以事免興好古學尤明左<lb/>
氏周官長於厯數自杜林桓譚衛宏之屬莫不斟酌焉<lb/>
<pb n="KR2d0006_WYG_123-61b"/>
世言左氏者多祖於興而賈逵自恃其父業故有鄭賈<lb/>
之學興去蓮勺後遂不復仕客授閿<hi>音聞</hi>鄉三公連辟不<lb/>
肯應卒于家子衆字仲師年十二從父受左氏春秋精<lb/>
力於學明三統厯作春秋難記條例兼通易詩知名於<lb/>
世建武中皇太子及山陽王荆因虎賁中郎將梁松以<lb/>
縑帛聘請衆欲爲通義引籍出入殿中衆謂松曰太子<lb/>
儲君無外交之義漢有舊防蕃王不宜私通賔客遂辭<lb/>
不受松復風衆以長者意不可逆衆曰犯禁觸罪不如<lb/>
<pb n="KR2d0006_WYG_123-62a"/>
守正而死太子及荆聞而竒之亦不彊也及梁氏事敗<lb/>
賔客多坐之惟衆不染於辭永平初辟司空府以明經<lb/>
給事中再遷越騎司馬復留給事中是時北匃奴遣使<lb/>
求和親八年顯宗遣衆持節使匃奴衆至北庭虜欲令<lb/>
拜衆不爲屈單于大怒圍守閉之不與水火欲脅服之<lb/>
衆㧞刀自誓單于恐乃止乃更發使隨衆還京師朝議<lb/>
欲復遣使報之興上疏諫曰臣伏聞北單于所以要致<lb/>
漢使者欲以離南單于之衆堅三十六國之心也又當<lb/>
<pb n="KR2d0006_WYG_123-62b"/>
揚漢和親誇示鄰敵令西域欲歸化者局足狐疑懐土<lb/>
之人絶望中國耳漢使既到更偃蹇自信若復遣之虜<lb/>
必自謂得謀其羣臣駁議者不敢復言如是南庭動摇<lb/>
烏桓有離心矣南單于乆居漢地具知形埶萬分離析<lb/>
旋爲邊害今幸有度遼之衆揚威北垂雖勿報答不敢<lb/>
爲害帝不從復遣衆衆因上言臣前奉使不爲匃奴拜<lb/>
單于意恨故遣兵圍臣今復銜命必見陵折臣誠不忍<lb/>
持大漢節對氈裘獨拜如令匈奴遂能服臣將有損大<lb/>
<pb n="KR2d0006_WYG_123-63a"/>
漢之彊帝不聽衆不得已既行在路上書固爭之詔切<lb/>
責衆追還繫廷尉會赦歸家其後帝見匃奴來者問衆<lb/>
與單于爭禮之狀皆言匃奴中傳衆意氣壯勇雖蘇武<lb/>
不過乃復召衆爲軍司馬使與虎賁中郎將馬廖擊車<lb/>
師至敦煌拜爲中郎將使䕶西域會匈奴脅車師圍戊<lb/>
已校尉衆發兵救之遷武威太守謹修邊備虜不敢犯<lb/>
遷左馮翊政有名迹建初六年代鄧彪爲大司農是時<lb/>
肅宗議復鹽鐡官衆諫以爲不可詔數切責至被奏劾<lb/>
<pb n="KR2d0006_WYG_123-63b"/>
衆執之不移帝不從在位以情正稱其後受詔作春秋<lb/>
刪十九篇八年卒官子安世亦傳家業爲長樂未央廐<lb/>
令延光中安帝廢太子爲濟隂王安世與太常桓焉太<lb/>
僕來歴等共正議諫爭及順帝立安世已卒追賜錢帛<lb/>
除子亮爲郎衆曾孫公業自有傳<lb/>
范升字辯卿代郡人也少孤依外家居九歲通論語孝<lb/>
經及長習梁邱易老子教授後生王莾大司空王邑辟<lb/>
升爲議曹史時莾頻發兵役徴賦繁興升乃奏記邑曰<lb/>
<pb n="KR2d0006_WYG_123-64a"/>
升聞子以人不間於其父母爲孝臣以下不非其君上<lb/>
爲忠今衆人咸稱朝聖皆曰公明蓋明者無不見聖者<lb/>
無不聞今天下之事昭昭於日月震震於雷霆而朝云<lb/>
不見公云不聞則元元焉所呼天公以爲是而不言則<lb/>
過小矣知而從令則過大矣二者於公無可以免宜乎<lb/>
天下歸怨於公矣朝以逺者不服爲至念升以近者不<lb/>
悦爲重憂今動與時戾事與道反馳騖覆車之轍探湯<lb/>
敗事之後後出益可怪晚發愈可懼耳方春歲首而動<lb/>
<pb n="KR2d0006_WYG_123-64b"/>
發逺役藜藿不充田荒不耕穀價騰躍斛至數千吏人<lb/>
陷於湯火之中非國家之人也如此則胡貊守關青徐<lb/>
之宼在於帷帳矣升有一言可以解天下倒懸免元元<lb/>
之急不可書傳願蒙引見極陳所懐邑雖然其言而竟<lb/>
不用升稱病乞身邑不聽令乗傳使上黨升遂與漢兵<lb/>
會因留不還建武二年光武徴詣懐宫拜議郎遷博士<lb/>
升上疏讓曰臣與博士梁恭山陽太守吕羌俱修梁邱<lb/>
易二臣年並耆艾經學深明而臣不以時退與恭並立<lb/>
<pb n="KR2d0006_WYG_123-65a"/>
深知羌學又不能逹慙負二老無顔於世誦而不行知<lb/>
而不言不可開口以爲人師願推博士以避恭羌帝不<lb/>
許然由是重之數詔引見每有大議輙見訪問時尚書<lb/>
令韓歆上疏欲爲費氏易左氏春秋立博士詔下其議<lb/>
四年正月朝公卿大夫博士見於雲臺帝曰范博士可<lb/>
前平説升起對曰左氏不祖孔子而出於邱明師徒相<lb/>
傳又無其人且非先帝所存無因得立遂與韓歆及太<lb/>
中大夫許淑等互相辯難日中乃罷升退而奏曰臣聞<lb/>
<pb n="KR2d0006_WYG_123-65b"/>
主不稽古無以承天臣不述舊無以事君陛下愍學㣲<lb/>
缺勞心經蓺情存博聞故異端競進近有司請置京氏<lb/>
易博士羣下執事莫能據正京氏既立費氏怨望左氏<lb/>
春秋復以比類亦希置立京費已行次復髙氏春秋之<lb/>
家又有騶夾如令左氏費氏得置博士髙氏騶夾五經<lb/>
竒異並復求立各有所執乖戾分爭從之則失道不從<lb/>
則失人將恐陛下有厭倦之聽孔子曰博學約之弗叛<lb/>
矣夫夫學而不約必叛道也顔淵曰博我以文約我以<lb/>
<pb n="KR2d0006_WYG_123-66a"/>
禮孔子可謂知教顔淵可謂善學老子曰學道日損損<lb/>
猶約也又曰絶學無憂絶未學也今費左二學無有本<lb/>
師而多反異先帝前世有疑於此故京氏雖立輙復見<lb/>
廢疑道不可由疑事不可行詩書之作其來已乆孔子<lb/>
尚周流游觀至于知命自衛反魯乃正雅頌今陛下草<lb/>
創天下紀綱未定雖設學官無有弟子詩書不講禮樂<lb/>
不修奏立左費非政急務孔子曰攻乎異端斯害也已<lb/>
傳曰聞疑傳疑聞信傳信而堯舜之道存願陛下疑先<lb/>
<pb n="KR2d0006_WYG_123-66b"/>
帝之所疑信先帝之所信以示反本明不專已天下之<lb/>
事所以異者以不一本也易曰天下之動貞夫一也又<lb/>
曰正其本萬事理五經之本自孔子始謹奏左氏之失<lb/>
凡十四事時難者以太史公多引左氏升又上太史公<lb/>
違戾五經謬孔子言及左氏春秋不可錄三十一事詔<lb/>
以下博士後升爲出妻所告坐繫得出還鄉里永平中<lb/>
爲聊城令坐事免卒於家<lb/>
陳元字長孫蒼梧廣信人也父欽習左氏春秋事黎陽<lb/>
<pb n="KR2d0006_WYG_123-67a"/>
賈䕶與劉歆同時而别自名家王莾從歆受左氏學以<lb/>
欽爲厭難將軍元少傳父業爲之訓詁鋭精覃思至不<lb/>
與鄉里通以父任爲郎建武初元與桓譚杜林鄭興俱<lb/>
爲學者所宗時議欲立左氏傳博士范升奏以爲左氏<lb/>
淺末不宜立元聞之乃詣闕上疏曰陛下撥亂正本文<lb/>
武並用深愍經義謬雜真僞錯亂每臨朝日輙延羣臣<lb/>
講論聖道知邱明至賢親授孔子而公羊穀梁傳聞於<lb/>
後世故詔立左氏傳博詢可否示不專已盡之羣下也<lb/>
<pb n="KR2d0006_WYG_123-67b"/>
今論者沉溺所習翫守舊聞固執虚言傳受之辭以非<lb/>
親見實事之道左氏孤學少與遂爲異家之所覆冒夫<lb/>
至音不合衆聽故伯牙絶絃至寶不同衆好故卞和泣<lb/>
血仲尼聖德而不容於世况於竹帛餘文其爲雷同者<lb/>
所排固其宜也非陛下至明孰能察之臣元竊見博士<lb/>
范升等所議奏左氏不可立及太史公違戾凡四十五<lb/>
事案升等所言前後相違皆斷截小文媟黷㣲辭以年<lb/>
數小差掇爲巨謬遺脱纎㣲指爲大尤抉瑕擿釁掩其<lb/>
<pb n="KR2d0006_WYG_123-68a"/>
𢎞羙所謂小辯破言小言破道者也升等又曰先帝不<lb/>
以左氏爲經故不置博士後主所宜因襲臣愚以爲若<lb/>
先帝所行而後主必行者則盤庚不當遷于殷周公不<lb/>
當營洛邑陛下不當都山東也往者孝武皇帝好公羊<lb/>
衛太子好穀梁有詔詔太子受公羊不得受穀梁孝宣<lb/>
皇帝在人間時聞衛太子好穀梁於是獨學之及即位<lb/>
爲石渠論而穀梁氏興至今與公羊並存此先帝後帝<lb/>
各有所立不必其相因也孔子曰純儉吾從衆至於拜<lb/>
<pb n="KR2d0006_WYG_123-68b"/>
下則違之夫明者獨見不惑於朱紫聽者獨聞不謬於<lb/>
清濁故離朱不爲巧眩移目師曠不爲新聲易耳方今<lb/>
干戈少弭戎事略戢留思聖蓺眷顧儒雅採孔子拜下<lb/>
之義卒淵聖獨見之㫖分明黑白建立左氏解釋先聖<lb/>
之積結洮汰學者之累惑使基業垂於萬世後進無復<lb/>
狐疑則天下幸甚臣元愚鄙嘗傳師言如得以褐衣召<lb/>
見俯伏庭下誦孔氏之正道理邱明之宿寃若辭不合<lb/>
經事不稽古退就重誅雖死之日猶生之年也詔下其<lb/>
<pb n="KR2d0006_WYG_123-69a"/>
議范升復與元相辯難凡十餘上帝卒立左氏學太常<lb/>
選博士四人元爲第一帝以元新忿爭乃用其次司𨽻<lb/>
從事李封於是諸儒以左氏之立論議讙譁自公卿以<lb/>
下數廷爭之會封病卒左氏復廢元以髙才著名辟司<lb/>
空李通府時大司農江馮上言宜令司𨽻校尉督察三<lb/>
公事下三府元上疏曰臣聞師臣者帝賔臣者霸故武<lb/>
王以太公爲師齊桓以夷吾爲仲父孔子曰百官總己<lb/>
聽於冢宰近則髙帝優相國之禮太宗假宰輔之權及<lb/>
<pb n="KR2d0006_WYG_123-69b"/>
亡新王莾遭漢中衰專操國柄以偷天下况已自喻不<lb/>
信羣臣奪公輔之任損宰相之威以刺舉爲明徼訐爲<lb/>
直至於陪僕告其君長子弟變其父兄罔密法峻大臣<lb/>
無所措手足然不能禁董忠之謀身爲世戮故人君患<lb/>
在自驕不患驕臣失在自任不在任人是以文王有日<lb/>
昃之勞周公執吐握之恭不聞其崇刺舉務督察也方<lb/>
今四方尚擾天下未一百姓觀聽咸張耳目陛下宜修<lb/>
文武之聖典襲祖宗之遺徳勞心下士屈節待賢誠不<lb/>
<pb n="KR2d0006_WYG_123-70a"/>
宜使有司察公輔之名帝從之宣下其議李通罷後元<lb/>
復辟司徒歐陽歙府數陳當世便事郊廟之禮帝不能<lb/>
用以病去年老卒于家子堅卿有文章<lb/>
賈逵字景伯扶風平陵人也九世祖誼文帝時爲梁王<lb/>
太傅曾祖父光爲常山太守宣帝時以吏二千石自洛<lb/>
陽徙焉父徽從劉歆受左氏春秋兼習國語周官又受<lb/>
古文尚書於塗憚學毛詩於謝曼卿作左氏條例二十<lb/>
一篇逵悉傅父業弱冠能誦左氏傳及五經本文以大<lb/>
<pb n="KR2d0006_WYG_123-70b"/>
夏侯尚書教授雖爲古學兼通五家穀梁之説自爲兒<lb/>
童常在太學不通人間事身長八尺二寸諸儒爲之語<lb/>
曰問事不休賈長頭性愷悌多智思俶儻有大節尤明<lb/>
左氏傳國語爲之解詁五十一篇永平中上疏獻之顯<lb/>
宗重其書寫藏秘館時有神雀集宫殿官府冠羽有五<lb/>
彩色帝異之以問林邑侯劉復復不能對薦逵博物多<lb/>
識帝乃召見逵問之對曰昔武王終父之業鸑鷟在岐<lb/>
宣帝威懐戎狄神雀仍集此胡降之徴也帝勅蘭臺給<lb/>
<pb n="KR2d0006_WYG_123-71a"/>
筆札使作神雀頌拜爲郎與班固並校秘書應對左右<lb/>
肅宗立降意儒術特好古文尚書左氏傳建初元年詔<lb/>
逵入講北宫白虎觀南宫雲臺帝善逵説使出左傳大<lb/>
義長於二傳者逵於是條奏之曰臣謹擿出左氏三十<lb/>
事尤著明者斯皆君臣之正義父子之紀綱其餘同公<lb/>
羊者什有七八或文簡小異無害大體至如祭仲紀季<lb/>
伍子胥叔術之屬左氏義深於君父公羊多任於權變<lb/>
其相殊絶固以甚逺而寃抑積乆莫肯分明臣以永平<lb/>
<pb n="KR2d0006_WYG_123-71b"/>
中上言左氏與圖䜟合者先帝不遺芻蕘省納臣言寫<lb/>
其傳詁藏之秘書建平中侍中劉歆欲立左氏不先暴<lb/>
論大義而輕移太常恃其義長詆挫諸儒諸儒内懐不<lb/>
服相與排之孝哀皇帝重逆衆心故出歆爲河内太守<lb/>
從是攻擊左氏遂爲重讐至光武皇帝奮獨見之明興<lb/>
立左氏穀梁會二家先師不曉圖䜟故令中道而廢凡<lb/>
所以存先王之道者要在安上理民也今左氏崇君父<lb/>
卑臣子彊幹弱枝勸善戒惡至明至切至直至順且三<lb/>
<pb n="KR2d0006_WYG_123-72a"/>
代異物損益隨時故先帝博觀異家各有所採易有施<lb/>
孟復立梁邱尚書歐陽復有大小夏侯今三傳之異亦<lb/>
猶是也又五經家皆無以證圖䜟明劉氏爲堯後者而<lb/>
左氏獨有明文五經家皆言顓頊代黄帝而堯不得爲<lb/>
火徳左氏以爲少昊代黄帝即圖䜟所謂帝宣也如令<lb/>
堯不得爲火則漢不得爲赤其所發明補益實多陛下<lb/>
通天然之明建大聖之本改元正歴垂萬世則是以麟<lb/>
鳯百數嘉瑞雜遝猶朝夕恪勤遊情六蓺研機綜㣲靡<lb/>
<pb n="KR2d0006_WYG_123-72b"/>
不審覈若欲留意廢學以廣聖見庶幾無所遺失矣書<lb/>
奏帝嘉之賜布五百疋衣一襲令逵自選公羊嚴顔諸<lb/>
生髙才者二十人教以左氏與簡紙經傳各一通逵母<lb/>
常有疾帝欲加賜以校書例多特以錢二十萬使潁陽<lb/>
侯馬防與之謂防曰賈逵母病此子無人事於外屢空<lb/>
則從孤竹之子於首陽山矣逵數爲帝言古文尚書與<lb/>
經傳爾雅訓詁相應詔令撰歐陽大小夏侯尚書古文<lb/>
同異逵集爲三卷帝善之復令撰齊魯韓詩與毛詩異<lb/>
<pb n="KR2d0006_WYG_123-73a"/>
同并作周官解故遷逵爲衛士令八年乃詔諸儒各各<lb/>
選髙才生受左氏穀梁春秋古文尚書毛詩由是四經<lb/>
遂行於世皆拜逵所選弟子及門生爲千乗王國郎朝<lb/>
夕受業黄門署學者皆欣欣羡慕焉和帝即位永元三<lb/>
年以逵爲左中郎将八年復為侍中領騎都尉内備帷<lb/>
幄兼領秘書近署甚見信用逵薦東萊司馬均陳國汝<lb/>
郁帝即徴之並䝉優禮均字少賔守貧好學隱居教授<lb/>
不應辟命信誠行乎州里鄉人有所計爭輙令祝少賔<lb/>
<pb n="KR2d0006_WYG_123-73b"/>
不直者終無敢言位至侍中以老病乞身帝賜以大夫<lb/>
祿歸鄉里郁字叔異性仁孝及親殁遂隱處山澤後累<lb/>
遷爲魯相以徳教化百姓稱之流人歸者八九千户逵<lb/>
所著經傳義詁及難論百餘萬言又作詩頌誄書連珠<lb/>
酒令凡九篇學者宗之後世稱爲通儒然不修小節當<lb/>
世以此頗譏焉故不至大官永元十三年卒時年七十<lb/>
二朝廷愍惜除兩子爲太子舍人<lb/>
張霸字伯饒蜀郡成都人也年數歲而知孝讓雖出入<lb/>
<pb n="KR2d0006_WYG_123-74a"/>
飲食自然合禮鄉人號爲張曾子七歲通春秋復欲進<lb/>
餘經父母曰汝小未能也霸曰我饒爲之故字曰饒焉<lb/>
後就長水校尉樊儵等受嚴氏公羊春秋遂博覽五經<lb/>
諸生孫林劉固叚著等慕之各市宅其傍以就學焉舉<lb/>
孝亷光祿主事稍遷永元中爲會稽太守表用郡人處<lb/>
士顧奉公孫松等奉爲潁川太守松司隸校尉並有名<lb/>
稱其餘有行業者皆見擢用郡中爭勵志節習經者以<lb/>
千數道路但聞誦聲初霸以樊儵刪嚴氏春秋猶多繁<lb/>
<pb n="KR2d0006_WYG_123-74b"/>
辭乃減定爲二十萬言更名張氏學霸始到越賊未解<lb/>
郡界不寧乃移書開購明用信賞賊遂束手歸附不煩<lb/>
士卒之力童謡曰棄我㦸損我矛盗賊盡吏皆休視事<lb/>
三年謂掾史曰太守起自孤生致位郡守蓋日中則移<lb/>
月滿則虧老氏有言知足不辱遂上病後徴四遷爲侍<lb/>
中時皇后兄虎賁中郎將鄧騭當朝貴盛聞霸名行欲<lb/>
與爲交霸逡廵不答衆人笑其不識時務後當爲五更<lb/>
會疾卒年七十遺勅諸子曰昔延州使齊子死嬴博因<lb/>
<pb n="KR2d0006_WYG_123-75a"/>
坎路側遂以葬焉今蜀道阻逺不宜歸瑩可止此葬足<lb/>
藏髪齒而已務遵速朽副我本心人生一世但當畏敬<lb/>
於人若不善加已直爲受之諸子承命葬於河南梁縣<lb/>
因遂家焉將作大匠翟酺等與門人追錄本行諡曰憲<lb/>
文中子楷字公超通嚴氏春秋古文尚書門徒常數百<lb/>
人賔客慕之自父黨夙儒偕造門焉車馬闐街徒從無<lb/>
所止黄門及貴戚之家皆起舍巷次以候過客往來之<lb/>
利楷疾其如此輙徙避之家貧無以爲業常乗驢車至<lb/>
<pb n="KR2d0006_WYG_123-75b"/>
縣賣藥足給食者輙還鄉里司隸舉茂才除長陵令不<lb/>
至官隱居𢎞農山中學者隨之所居成市後華隂山南<lb/>
遂有公超市五府連辟舉賢良方正不就漢安元年順<lb/>
帝特下詔告河南尹曰故長陵令張楷行慕原憲操擬<lb/>
夷齊輕貴樂賤竄迹幽藪髙志確然獨㧞羣俗前此徴<lb/>
命盤桓未至將主者翫習於常優賢不足使其難進歟<lb/>
郡時以禮發遣楷復告疾不到性好道術能作五里霧<lb/>
時關西人裴優亦能爲三里霧自以不如楷從學之楷<lb/>
<pb n="KR2d0006_WYG_123-76a"/>
避不肯見桓帝即位優遂行霧作賊事覺被考引楷言<lb/>
從學術楷坐繫廷尉詔獄積二年常諷誦經籍作尚書<lb/>
注後以事無驗見原還家建和三年詔安車備禮聘之<lb/>
辭以疾篤不行年七十終於家子陵字處冲官至尚書<lb/>
元嘉中歲首朝賀大將軍梁冀帯劒入省陵呵叱之令<lb/>
出勅羽林虎賁奪冀劒冀跪謝陵不應即劾奏冀詣廷<lb/>
尉論罪有詔以一歲俸贖而百寮肅然初冀弟不疑爲<lb/>
河南尹舉陵孝亷不疑疾陵之奏冀因謂曰昔舉君適<lb/>
<pb n="KR2d0006_WYG_123-76b"/>
所以自罰也陵對曰明府不以陵不肖誤見擢序今申<lb/>
公憲以報私恩不疑有愧色陵弟元字處虚沈深有才<lb/>
略以時亂不仕司空張溫數以禮辟不能致中平二年<lb/>
温以車騎將軍出征涼州賊邊章等將行元自田廬被<lb/>
褐帶索要説溫曰天下宼賊雲起豈不以黄門常侍無<lb/>
道故乎聞中貴人公卿已下當出祖道於平樂觀明公<lb/>
總天下之威重握六師之要若於中坐酒酣鳴金鼓整<lb/>
行陣召軍正執有罪者誅之引兵還屯都亭以次翦除<lb/>
<pb n="KR2d0006_WYG_123-77a"/>
中官解天下之倒縣報海内之怨毒然後顯用隱逸中<lb/>
正之士則邊章之徒宛轉股掌之上矣溫聞大震不能<lb/>
對良乆謂元曰處虚非不悦子之言顧吾不能行如何<lb/>
元乃歎曰事行則爲福不行則爲賊今與公長辭矣即<lb/>
仰藥欲飲之溫前執其手曰子忠於我我不能用是吾<lb/>
罪也子何爲當然且出口入耳之言誰今知之元遂去<lb/>
隱居魯陽山中及董卓秉政聞之辟以爲掾舉侍御史<lb/>
不就卓臨之以兵不得已彊起至輪氏道病終<lb/>
<pb n="KR2d0006_WYG_123-77b"/>
桓榮字春卿沛郡龍亢人也少學長安習歐陽尚書事<lb/>
博士九江朱普貧窶無資常客傭以自給精力不倦十<lb/>
五年不窺家園及王莾簒位乃歸會普卒榮奔喪九江<lb/>
負土成墳因留教授徒衆數百人莾敗天下亂榮抱經<lb/>
書與弟子逃匿山谷雖飢困而講論不輟復客授江淮<lb/>
間建武十九年年六十餘始辟大司徒府時憲宗爲皇<lb/>
太子選求明經乃擢榮弟子豫章何湯爲虎賁中郎將<lb/>
以尚書授太子世祖從容問湯本師爲誰湯對曰事沛<lb/>
<pb n="KR2d0006_WYG_123-78a"/>
國桓榮帝即召榮令説尚書善之拜爲議郎賜錢十萬<lb/>
入使授太子每朝會帝輙令榮於公卿前敷奏經書帝<lb/>
稱善曰得生㡬晚會歐陽博士缺帝欲用榮榮叩頭讓<lb/>
曰臣經術淺薄不如同門生郎中彭閎揚州從事臯𢎞<lb/>
帝曰俞往汝諧因拜榮爲博士引閎𢎞爲議郎車駕幸<lb/>
太學會諸博士論難於前榮被服儒衣溫恭有蘊籍辨<lb/>
明經義每以禮讓相厭不以辭長勝人儒者莫之及特<lb/>
加賞賜又詔諸生雅吹擊磬盡日乃罷後榮入會庭中<lb/>
<pb n="KR2d0006_WYG_123-78b"/>
詔賜竒果受者皆懐之榮獨舉手捧之以拜帝笑指之<lb/>
曰此真儒生也以是愈見敬厚常令宿止太子宫積五<lb/>
年薦門下生九江胡憲侍講乃聽得出旦一入而已榮<lb/>
嘗寢病太子朝夕遣中傅問病賜以珍羞帷帳奴婢謂<lb/>
曰如有不諱無憂家室也後病愈復入侍講三十八年<lb/>
大會百官詔問誰可傅太子者羣臣承望上意皆言太<lb/>
子舅執金吾原鹿侯隂識可博士張佚正色曰今陛下<lb/>
立太子爲隂氏乎爲天下乎即爲隂氏則隂侯可爲天<lb/>
<pb n="KR2d0006_WYG_123-79a"/>
下則固宜用天下之賢才帝稱善曰欲置傅者以輔太<lb/>
子也今博士不難正朕况太子乎乃拜佚爲太子太傅<lb/>
而以榮爲少傅賜以輜車乘馬榮大會諸生陳其車馬<lb/>
印綬曰今日所䝉稽古之力也可不勉哉榮以太子經<lb/>
學成畢上疏謝曰臣幸得侍帷幄執經連年而智學淺<lb/>
短無以補益萬分今皇太子以聰睿之姿通明經義觀<lb/>
覽古今儲君副主莫能專精博學若此者也斯誠國家<lb/>
福祜天下幸甚臣師道已盡皆在太子謹遣掾丞汜再<lb/>
<pb n="KR2d0006_WYG_123-79b"/>
拜歸道太子報書曰莊以童䝉學道九載而典訓不明<lb/>
無所曉識夫五經廣大聖言幽逺非天下之至精其孰<lb/>
能與於此况以不才敢承誨命昔之先師謝弟子者有<lb/>
矣上則通逹經㫖分明章句下則去家慕鄉求謝師門<lb/>
今䝉下列不敢有辭願君慎疾加餐重愛玉體三十年<lb/>
拜爲太常榮初遭倉卒與族人桓元卿同飢戹而榮講<lb/>
誦不息元卿嗤榮曰但自苦氣力何時復施用乎榮笑<lb/>
不應及爲太常元卿歎曰我農家子豈意學之爲利乃<lb/>
<pb n="KR2d0006_WYG_123-80a"/>
若是哉顯宗即位尊以師禮甚見親重拜二子爲郎榮<lb/>
年踰八十自以衰老數上書乞身輙加賞賜乗輿常幸<lb/>
太常府令榮坐東面設几杖會百官驃騎將軍東平王<lb/>
蒼已下及榮門生數百人天子親自執業每言輙曰太<lb/>
師在是既罷悉以太官供具賜太常家其恩禮若此永<lb/>
平二年三雍初成拜榮爲五更每大射養老禮畢帝輙<lb/>
引榮及弟子升堂執經親自爲下説乃封榮爲闗内侯<lb/>
食邑五千户榮每疾病帝輙遣使者存問太官太毉相<lb/>
<pb n="KR2d0006_WYG_123-80b"/>
望於道及篤上疏謝恩讓還爵土帝幸其家問起居入<lb/>
街下車擁經而前撫榮流涕賜以牀茵帳帷刀劒衣被<lb/>
良久乃去自是諸侯將軍大夫問疾者不敢復乗車到<lb/>
門皆拜牀下榮卒帝親自變服臨喪送葬賜冢塋于首<lb/>
山之陽除兄子二人補四百石都講生八人補二百石<lb/>
其餘門徒多至公卿子郁嗣郁字仲恩少以父任爲郎<lb/>
敦厚篤學傳父業以尚書教授門徒常數百人榮卒郁<lb/>
當襲爵上書讓於兄子汎顯宗不許不得已受封悉以<lb/>
<pb n="KR2d0006_WYG_123-81a"/>
租入與之帝以郁先師子有禮讓甚見親寵常居中論<lb/>
經書問以政事稍遷侍中帝自制五家要説章句令郁<lb/>
校定於宣明殿以侍中監虎賁中郎將永平十五年入<lb/>
授皇太子經遷越騎校尉詔勅太子諸王各奉賀致禮<lb/>
郁數進忠言多見納錄肅宗即位郁以母憂乞身詔聽<lb/>
以侍中行服建初二年遷屯騎校尉和帝即位富於春<lb/>
秋侍中竇憲自以外戚之重欲令少主頗渉經學上疏<lb/>
皇太后曰禮記云天下之命懸於天子天子之善成乎<lb/>
<pb n="KR2d0006_WYG_123-81b"/>
所習習與智長則切而不勤化與心成則中道若性昔<lb/>
成王幼小越在襁褓周公在前史佚在後太公在左召<lb/>
公在右中立聽朝四聖維之是以慮無遺計舉無過事<lb/>
孝昭皇帝八歲即位大臣輔政亦選名儒韋賢蔡義夏<lb/>
侯勝等入授於前平成聖徳近建初元年張酺魏應召<lb/>
馴亦講禁中臣伏惟皇帝陛下躬天然之姿宜漸教學<lb/>
而獨對左右小臣未聞典義昔五更桓榮親爲帝師子<lb/>
郁結髪敦尚繼傳父業故再以校尉入授先帝父子給<lb/>
<pb n="KR2d0006_WYG_123-82a"/>
事禁省更歴四世今白首好禮經行篤備又宗正劉方<lb/>
宗室之表善爲詩經先帝所襃宜令郁方並入教授以<lb/>
崇本朝光示大化由是遷長樂少府復入侍講頃之轉<lb/>
爲侍中奉車都尉永元四年代丁鴻爲太常明年病卒<lb/>
郁經授二帝恩寵甚篤賞賜前後數百千萬顯於當世<lb/>
門人楊震朱寵皆至三公初榮受朱普學章句四十萬<lb/>
言浮辭繁長多過其實及榮入授顯宗減爲二十三萬<lb/>
言郁復刪省定成十二萬言由是有桓君大小太常章<lb/>
<pb n="KR2d0006_WYG_123-82b"/>
句子普嗣傳爵至曾孫郁中子焉能世傳其家學焉字<lb/>
叔元少以父任爲郎明經篤行有名稱永初元年入授<lb/>
安帝三遷爲侍中歩兵校尉永寧中順帝立爲皇太子<lb/>
以焉爲太子少傅月餘遷太傅以母憂自乞聽以大夫<lb/>
行喪踰年詔使者賜牛酒奪服即拜光祿大夫遷太常<lb/>
時廢皇太子爲濟隂王焉與太僕來歴廷尉張皓諫不<lb/>
能得事已具來歴傳順帝即位拜太傅與太尉朱寵並<lb/>
錄尚書事焉復入授經禁中因讌見建言宜引三公尚<lb/>
<pb n="KR2d0006_WYG_123-83a"/>
書入省事帝從之以焉前廷議守正封陽平侯固讓不<lb/>
受視事三年坐辟召禁錮者爲吏免復拜光祿大夫陽<lb/>
嘉二年代來歴爲大鴻臚數日遷爲太常永和五年代<lb/>
王龔爲太尉漢安元年以日食免明年卒於家弟子傳<lb/>
業者數百人黄瓊楊賜最爲顯貴焉孫典字公雅復傳<lb/>
其家業以尚書教授頴川門徒數百人舉孝亷爲郎居<lb/>
無㡬會國相王吉以罪被誅故人親戚莫敢至者典獨<lb/>
棄官收斂歸葬服喪三年負土成墳爲立祠堂盡禮而<lb/>
<pb n="KR2d0006_WYG_123-83b"/>
去辟司徒袁隗府舉髙第拜侍御史時宦官秉權典執<lb/>
政無所廻避常乗驄馬京師畏憚爲之語曰行行且止<lb/>
避驄馬御史及黄巾賊起滎陽典奉使督軍賊破還以<lb/>
牾宦官賞不行在御史七年不調後出爲即靈帝崩大<lb/>
將軍何進秉政典與同謀議三遷羽林中郎將獻帝即<lb/>
位三公奏典前與何進謀誅宦官功雖不遂忠義炳著<lb/>
詔拜家一人爲郎賜錢二十萬從西入關拜御史中丞<lb/>
賜爵關内侯車駕都許遷光祿勲建安六年卒官焉弟<lb/>
<pb n="KR2d0006_WYG_123-84a"/>
子鸞字始春少立操行縕袍糲食不求盈餘以世濁州<lb/>
郡多非其人耻不肯仕年四十餘時太守向苗有名迹<lb/>
乃舉鸞孝亷遷爲膠東令始到官而苗卒鸞即去職奔<lb/>
喪終三年然後歸淮汝之間髙其義後爲已吾汲二縣<lb/>
令甚有名迹諸公並薦復徵拜議郎上陳五事舉賢才<lb/>
審授用黜佞倖省苑囿息役賦書奏御牾内豎故不省<lb/>
遂以病免中平元年卒年七十七子煜字文林一名嚴<lb/>
尤修志介姑爲司空楊賜夫人初鸞卒姑歸寧赴哀將<lb/>
<pb n="KR2d0006_WYG_123-84b"/>
至止於傳舎整飾從者而後入煜心非之及姑勞問終<lb/>
無所言號哭而已賜遣吏奉祠因縣發取祠具煜拒不<lb/>
受後每至京師未嘗舎宿楊氏其貞忮若此賔客從者<lb/>
皆祇其志行一餐不受於人仕爲郡功曹後舉孝亷有<lb/>
道方正茂才三公並辟皆不應初平中天下亂避地㑹<lb/>
稽遂浮海客交阯越人化其節至閭里不爲訟後爲凶<lb/>
人所誣遂死於合浦獄焉兄孫彬字彦林父麟字元鳯<lb/>
早有才慧桓帝初爲議郎入侍講禁中以直道牾左右<lb/>
<pb n="KR2d0006_WYG_123-85a"/>
出爲許令病免會母終麟不勝喪未祥而卒年四十一<lb/>
所著碑誄讚説書凡二十一篇彬少與蔡邕齊名初舉<lb/>
孝亷拜尚書郎時中常侍曹節女壻馮方亦爲郎彬勵<lb/>
志操與左丞劉歆右丞杜希同好交善未嘗與方同酒<lb/>
食之會方深怨之遂章言彬等爲酒黨事下尚書令劉<lb/>
猛雅善彬等不舉正其事節大怒劾奏猛以爲阿黨請<lb/>
收下詔獄在朝爲之寒心猛意氣自若旬日得出免官<lb/>
禁錮彬遂以廢光和元年卒於家年四十六諸儒莫不<lb/>
<pb n="KR2d0006_WYG_123-85b"/>
傷之所著七説及書凡三篇蔡邕等共論序其志僉以<lb/>
彬爲有過人者四夙智早成岐嶷也學優文麗至通也<lb/>
仕不茍禄絶髙也辭隆從窊絜操也乃共樹碑而頌焉<lb/>
劉猛琅邪人桓帝時爲宗正直道不容自免歸家靈帝<lb/>
即位太傅陳蕃大將軍竇武輔政復徵用之<lb/>
丁鴻字孝公潁川定陵人也父綝字幼春王莾末守潁<lb/>
陽尉世祖略地潁陽潁陽城守不下綝説其宰遂與俱<lb/>
降世祖大喜厚加賞勞以綝爲偏將軍因從征伐綝將<lb/>
<pb n="KR2d0006_WYG_123-86a"/>
兵先度河移檄郡國攻營略地下河南陳留潁川二十<lb/>
一縣建武元年拜河南太守及封功臣帝令各言所樂<lb/>
諸將皆占豐邑羙縣唯綝願封本鄉或謂綝曰人皆欲<lb/>
縣子獨求鄉何也綝曰昔孫叔敖勅其子受封必求磽<lb/>
埆之地今綝能薄功㣲得鄉亭厚矣帝從之封定陵新<lb/>
安鄉侯食邑五千户後徙封陵陽侯鴻年十三從桓榮<lb/>
受歐陽尚書三年而明章句善論難爲都講遂篤志精<lb/>
鋭布衣荷擔不逺千里初綝從世祖征伐鴻獨與弟盛<lb/>
<pb n="KR2d0006_WYG_123-86b"/>
居憐盛幼小而共寒苦及綝卒鴻當襲封上書讓國於<lb/>
盛不報既葬乃挂縗絰於冢廬而逃去留書與盛曰鴻<lb/>
貪經書不顧恩義弱而隨師生不供養死不飯唅皇天<lb/>
先祖並不祐助身被大病不任茅土前上疾狀願辭爵<lb/>
仲公章寢不報廹且當襲封謹自放棄逐求良毉如遂<lb/>
不瘳永歸溝壑鴻初與九江人鮑駿同事桓榮甚相友<lb/>
善及鴻亡封與駿遇於東海陵狂不識駿駿乃止而讓<lb/>
之曰昔伯夷吳札亂世權行故得申其志耳春秋之義<lb/>
<pb n="KR2d0006_WYG_123-87a"/>
不以家事廢王事今子以兄弟私恩而絶父不滅之基<lb/>
可謂智乎鴻感悟垂涕歎息乃還就國開門教授鮑駿<lb/>
亦上書言鴻經學至行顯宗甚賢之永平十年詔徵鴻<lb/>
至即召見説文侯之命篇賜御衣及綬禀食公車與博<lb/>
士同禮頃之拜侍中十三年兼射聲校尉建初四年徙<lb/>
封魯陽鄉侯肅宗詔鴻與廣平王羡及諸儒樓望成封<lb/>
桓郁賈逵等論定五經同異於北宫白虎觀使五官中<lb/>
郎將魏應主承制問難侍中淳于恭奏上帝親稱制臨<lb/>
<pb n="KR2d0006_WYG_123-87b"/>
決鴻以才髙論難最明諸儒稱之帝數嗟美焉時人歎<lb/>
曰殿中無雙丁孝公數受賞賜擢徙校書遂代成封爲<lb/>
少府門下由此益盛逺方至者數千人彭城劉愷北海<lb/>
巴茂九江朱倀皆至公卿元和三年徙封馬亭鄉侯和<lb/>
帝即位遷太常永元四年代袁安爲司徒是時竇太后<lb/>
臨朝憲兄弟各擅威權鴻因日食上封事曰臣聞日者<lb/>
陽精守實不虧君之象也月者隂精盈毁有常臣之表<lb/>
也故日食者臣乗君隂陵陽月滿不虧下驕盈也昔周<lb/>
<pb n="KR2d0006_WYG_123-88a"/>
室之季皇甫之屬專權於外黨類彊盛侵奪主埶則日<lb/>
月薄食故詩曰十月之交朔日辛卯日有食之亦孔之<lb/>
醜春秋日食三十六殺君三十二變不空生各以類應<lb/>
夫威柄不以放下利器不以假人歴觀往古近察漢興<lb/>
傾危之禍靡不由之是以三桓專魯田氏擅齊六卿分<lb/>
晉諸吕握權統嗣㡬移哀平之末廟不血食故雖有周<lb/>
公之親而無其徳不得行其埶也今大將軍雖欲勅身<lb/>
自約不敢僭差然而天下逺近皆惶怖承㫖刺史二千<lb/>
<pb n="KR2d0006_WYG_123-88b"/>
石初除謁辭求通待報雖奉符璽受臺勅不敢便去久<lb/>
者至數十曰背王室向私門此乃上威損下權盛也人<lb/>
道悖于下效驗見于天雖有隱謀神照其情垂象見戒<lb/>
以告人君間者月滿先節過望不虧此臣驕溢背君專<lb/>
功獨行也陛下未深覺悟故天重見戒誠宜畏懼以防<lb/>
其禍詩云敬天之怒不敢戲豫若勅政責躬杜漸防萌<lb/>
則凶祅消滅害除福湊矣夫壊崖破巖之水源自涓涓<lb/>
干雲蔽日之木起于葱青禁㣲則易救末者難人莫不<lb/>
<pb n="KR2d0006_WYG_123-89a"/>
忽于㣲細以致其大恩不忍誨義不忍割去事之後未<lb/>
然之明鏡也臣愚以爲左官外附之臣依托權門傾覆<lb/>
謟佞以求容媚者宜行一切之誅閒者大將軍再出威<lb/>
振州郡莫不賦歛吏人遣送貢獻大將軍雖不受而物<lb/>
不還主部署之吏無所畏憚縱行非法不伏罪辜故海<lb/>
内貪猾競爲姦吏小民吁嗟怨氣滿腹臣聞天不可以<lb/>
不剛不剛則三光不明王不可以不彊不彊則宰牧縱<lb/>
横宜因大變改正匡失以塞天意書奏十餘日帝以鴻<lb/>
<pb n="KR2d0006_WYG_123-89b"/>
行太尉兼衛尉屯南北宫於是收竇憲大將軍印綬憲<lb/>
及諸弟皆自殺時大郡口五十六萬舉孝亷二人小郡<lb/>
口二十萬并有蠻夷者亦舉二人帝以爲不均下公卿<lb/>
會議鴻與司空劉方上言凡口率之科宜有階品蠻夷<lb/>
錯雜不得爲數自今郡國率二十萬口歲舉孝亷一人<lb/>
四十萬二人六十萬三人八十萬四人百萬五人百二<lb/>
十萬六人不滿二十萬二歲一人不滿十萬三歲一人<lb/>
帝從之六年鴻薨賜贈有加常禮子湛嗣湛卒子浮嗣<lb/>
<pb n="KR2d0006_WYG_123-90a"/>
浮卒子夏嗣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_123-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百八<lb/>
</p>
<p>
</p>
  </div>
</body>
</text>
</TEI>
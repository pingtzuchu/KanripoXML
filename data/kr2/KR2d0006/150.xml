<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百二十八</head> <lb/>
    <p>
<pb n="KR2d0006_WYG_150-1a"/>
欽定四庫全書<lb/>
　通志卷一百二十八<lb/>
　　宋　右　廸　功　郎　鄭　樵　漁　仲　撰<lb/>
　列傳第四十一<lb/>
　晉<lb/>
　　王舒<hi>子允之</hi>王廙<hi>弟彬彬彬子彪/之    從弟稜</hi>虞潭<hi>孫嘯父<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>潭兄子</hi>顧<lb/>
　　衆　張闓　陸曄<hi>曄弟玩玩子納</hi>何充　褚翜　蔡謨<lb/>
　　諸葛恢　殷浩<hi>顧悦之  蔡裔</hi>孔愉<hi>子汪子安國嚴弟祗  從  坦      從</hi>
<pb n="KR2d0006_WYG_150-1b"/>
　　<hi>弟羣沉羣子</hi>丁潭<hi>張/茂</hi>陶回　謝尚　謝安<hi>安子琰安琰子混    兄</hi>
　　<hi>奕弟奕子元朗  子邈</hi>　<hi>安弟万/</hi>　<hi>万弟石/</hi>　<hi>石兄子朗</hi>
王舒字處明丞相導之從弟也父㑹侍御史舒少為從<lb/>
兄敦所知以天下多故不營當時名恒處私門潛心學<lb/>
植年四十餘州禮命太傅辟皆不就及敦為青州舒往<lb/>
依焉時敦被徴為秘書監以㓂難路險輕騎歸洛陽委<lb/>
棄公主時輜重金寳甚多親賓無不競取惟舒一無所<lb/>
眄益為敦所賞及元帝鎭建康因與諸父兄弟俱渡江<lb/>
<pb n="KR2d0006_WYG_150-2a"/>
委質焉參鎮東軍事出補溧陽令明帝之為東中郎將<lb/>
妙選上佐以舒為司馬轉後將軍宣城公褚裒諮議參<lb/>
軍遷軍司固辭不受裒鎭廣陵復以舒為車騎司馬頻<lb/>
領望府咸稱明練裒薨遂代裒鎮除北中郎將監青徐<lb/>
二州軍事頃之徵國子博士加散騎常侍未拜轉少府<lb/>
太寧初徙廷尉敦表舒為鷹揚將軍荆州刺史領䕶南<lb/>
蠻校尉監荆州沔南諸軍事及敦敗王含父子俱奔舒<lb/>
舒遣軍逆之並沉於江進都督荆州平西將軍假節尋<lb/>
<pb n="KR2d0006_WYG_150-2b"/>
以陶侃代舒轉舒為安南將軍廣州刺史舒疾病不樂<lb/>
越嶺朝議亦以其有功不應逺出乃徙為湘州刺史將<lb/>
軍都督持節如故徵代鄧攸為尚書僕射時將徵蘓峻<lb/>
司徒王導欲出舒為外援乃授撫軍將軍㑹稽内史秩<lb/>
中二千石舒上疏辭以父名㑹朝議以字同音異於禮<lb/>
無嫌舒復陳音雖異而字同求換他郡於是改㑹字為<lb/>
鄶舒不得已而行在郡二年而蘇峻作逆乃假舒節都<lb/>
督行揚州刺史事時吳國内史庾氷棄郡奔舒舒移告<lb/>
<pb n="KR2d0006_WYG_150-3a"/>
屬郡以吳王師虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>為軍司御史中丞謝藻行龍驤将<lb/>
軍監前鋒征討軍事率衆一萬與庾冰俱渡浙江前義<lb/>
興太守顧衆䕶軍參軍顧颺等皆起義軍以應舒舒假<lb/>
衆揚威将軍督䕶吳中軍事颺監晉陵軍事於御亭築<lb/>
壘峻聞舒等兵起乃赦庾亮諸弟以悦東軍舒率衆次<lb/>
郡之西江為冰藻後繼冰颺等遣前鋒進據無錫遇賊<lb/>
將張健等數千人交戰大敗奔還御亭復自相驚擾冰<lb/>
颺等並敗於錢唐藻守嘉興賊遂入吳燒府舍掠諸縣<lb/>
<pb n="KR2d0006_WYG_150-3b"/>
所在塗地舒以輕進奔敗斬二軍主者免冰颺督䕶以<lb/>
白衣行事更以顧衆督䕶吳晉陵軍屯兵章埭吳興太<lb/>
守虞潭率所領討健屯烏苞亭並不敢進時暴雨大水<lb/>
賊管商乗船旁出襲潭及衆潭等奔敗潭還保吳興衆<lb/>
退守錢唐舒更遣将軍陳孺率精鋭千人增戍海浦所<lb/>
在築壘或勸舒宜還都使謝藻守西陵挾海立柵舒不<lb/>
聽留藻錢唐使衆颺守紫壁於是賊轉攻吳興潭諸軍<lb/>
復退賊復掠東遷餘杭武康諸縣舒遣子允之行揚烈<lb/>
<pb n="KR2d0006_WYG_150-4a"/>
将軍與将軍徐遜陳孺及揚烈司馬朱燾以精鋭三千<lb/>
輕邀賊於武康出其不意遂破之斬首數百級賊悉委<lb/>
舟步走允之收其器械進兵助潭時賊韓晃既破宣城<lb/>
轉入故鄣長城允之遣朱燾何凖等擊之戰於于湖潭<lb/>
以彊弩射之晃等退走斬首千餘級納降二千人潭由<lb/>
是得保郡是時臨海新安諸山縣並反應賊舒分兵悉<lb/>
討平之㑹陶侃等至京都舒潭等並以屢戰失利移書<lb/>
盟府自貶去節侃遣使敦喻不聽及侃立行臺上舒監<lb/>
<pb n="KR2d0006_WYG_150-4b"/>
浙江東五郡軍事允之督䕶吳郡義興晉陵三郡征討<lb/>
軍事既而晃等南走允之追躡於長塘湖復大破之賊<lb/>
平以功封彭澤縣侯尋卒官贈車騎大将軍儀同三司<lb/>
諡曰穆長子晏之蘇峻時為䕶軍參軍被害晏之子崑<lb/>
之嗣卒子陋之嗣宋受禪國除晏之弟允之最知名允<lb/>
之字深猷總角從伯敦謂為似已恒以自隨出則同輿<lb/>
入則共寝敦嘗夜飲允之辭醉先卧敦與錢鳯謀為逆<lb/>
允之已醒悉聞其言慮敦或疑已便於卧處大吐衣面<lb/>
<pb n="KR2d0006_WYG_150-5a"/>
並汚鳯既出敦果照視見允之卧吐中以為大醉不復<lb/>
疑之時父舒始拜廷尉允之求還定省敦許之至都以<lb/>
敦鳯之謀議事白舒舒即與導俱啟明帝舒為荆州允<lb/>
之隨在西府及敦平帝欲令允之仕舒請曰臣子尚少<lb/>
不樂早官帝許隨舒之㑹稽及蘇峻反允之討賊有功<lb/>
封番禺縣侯邑千六百户除建武將軍錢唐令領司鹽<lb/>
都尉舒卒去職既葬除義興太守以憂哀不拜從伯導<lb/>
與其書曰太保安豐侯以孝聞天下不得辭司隸和長<lb/>
<pb n="KR2d0006_WYG_150-5b"/>
輿海内名士不免作中書令吾羣從死亡略盡子弟零<lb/>
落遇汝如親如其不爾吾復何言允之固不肯就咸和<lb/>
末除宣城内史監揚州江西四郡事建武将軍鎭于湖<lb/>
咸康中進號西中郎将假節尋遷南中郎将江州刺史<lb/>
莅政甚有威恵時王恬服闋除豫章郡允之聞之驚愕<lb/>
以為恬丞相子應被優遇不可出為逺郡乃求自解州<lb/>
欲與庾冰言之冰聞甚愧即以恬為吳郡而以允之為<lb/>
衛将軍㑹稽内史未到卒年四十諡曰忠子晞之嗣卒<lb/>
<pb n="KR2d0006_WYG_150-6a"/>
子肇之嗣<lb/>
王廙字世将丞相導從弟而元帝姨弟也父正尚書郎<lb/>
廙少能屬文多所通渉工書畫善音樂射御博弈雜伎<lb/>
辟太傅掾轉參軍豫迎大駕封武陵縣侯拜尚書郎出<lb/>
為濮陽太守元帝作鎭江左廙棄郡過江帝見之大悦<lb/>
以為司馬頻守廬江鄱陽二郡豫討周馥杜弢以功累<lb/>
增封邑除冠軍将軍鎭石頭領丞相軍諮祭酒王敦啓<lb/>
為寧逺将軍荆州刺史及帝即位廙奏中興賦上疏稱<lb/>
<pb n="KR2d0006_WYG_150-6b"/>
述功徳文多不載初王敦左遷陶侃使廙代為荆州将<lb/>
吏馬俊鄭攀等上書請留侃敦不許廙為俊等所襲奔<lb/>
於江安賊杜曾與俊攀北迎第五猗以距廙廙督諸軍<lb/>
討曾又為曾所敗敦命湘州刺史甘卓豫章太守周廣<lb/>
等助廙擊曾衆潰廙得到州廙性儁率嘗從南下旦自<lb/>
尋陽迅風飛帆暮至都倚舫樓長嘯神氣甚逸王導謂<lb/>
庾亮曰世将為傷時識事亮曰正足舒其逸氣耳廙在<lb/>
州大誅戮侃時將佐及徵士皇甫方回於是大失荆土<lb/>
<pb n="KR2d0006_WYG_150-7a"/>
之望人情乖阻帝乃徵廙為輔國將軍加散騎常侍以<lb/>
母喪去職服闋拜征虜将軍進左衛將軍及王敦構禍<lb/>
帝遣廙喻敦既不能諫其悖逆乃為敦所留受任助亂<lb/>
敦得志以廙為平南将軍領䕶南蠻校尉荆州刺史尋<lb/>
病卒帝猶以親故深痛愍之䘮還京都皇太子親臨拜<lb/>
柩如家人之禮贈侍中驃騎将軍諡曰康明帝與大将<lb/>
軍温嶠書曰痛謝鯤未絶於口世将復至於此並盛年<lb/>
儁才不遂其志痛切於心廙明古多通鯤逺有識致其<lb/>
<pb n="KR2d0006_WYG_150-7b"/>
言雖未足令人改聽然味之不倦近未易有也坐相視<lb/>
盡如何子頤之嗣仕至東海内史頤之弟胡之字修齡<lb/>
弱冠有聲譽歴郡守侍中丹陽尹素有風眩疾發動甚<lb/>
數而神明不損石虎死朝廷欲綏輯河洛以胡之為西<lb/>
中郎将司州刺史假節以疾固辭未行而卒子茂之亦<lb/>
有羙譽官至晉陵太守子敬𢎞義熙末為尚書廙弟彬<lb/>
字世儒少稱雅正弱冠不就州郡之命光祿大夫傅祗<lb/>
辟為掾後與兄廙俱渡江為揚州刺史劉機建武長史<lb/>
<pb n="KR2d0006_WYG_150-8a"/>
元帝引為鎭東賊曹參軍轉典兵參軍豫討華軼功封<lb/>
都亭侯愍帝召為尚書郎以道險不就遷建安太守徙<lb/>
義興内史未之職轉軍諮祭酒中興建稍遷侍中從兄<lb/>
敦舉兵入石頭帝使彬勞之會周顗遇害彬素與顗善<lb/>
先往哭顗甚慟既而見敦敦怪其有慘容而問其所以<lb/>
彬曰向哭伯仁情不能已敦怒曰伯仁自致刑戮且凡<lb/>
人遇汝復何為者哉彬曰伯仁長者君之親友在朝雖<lb/>
無謇諤亦非阿黨而赦後加之極刑所以傷惋也因勃<lb/>
<pb n="KR2d0006_WYG_150-8b"/>
然數敦曰兄抗旌犯順殺戮忠良謀圖不軌禍及門户<lb/>
音辭慷慨聲淚俱下敦大怒厲聲曰爾狂悖乃可至此<lb/>
為吾不能殺汝邪時王導在坐為之懼勸彬起謝彬曰<lb/>
有脚疾已来見天子尚欲不拜何跪之有此復何所謝<lb/>
敦曰脚痛孰若頸痛彬意氣自若殊無懼容後敦議舉<lb/>
兵向京師彬諫甚苦敦變色目左右将收彬彬正色曰<lb/>
君昔歳殺兄今又殺弟邪先是彬從兄豫章太守稜為<lb/>
敦所害敦以彬親故容忍之俄而以彬為豫章太守彬<lb/>
<pb n="KR2d0006_WYG_150-9a"/>
為人樸素方直乏風味之好雖居顯貴常布衣蔬食遷<lb/>
前将軍江州刺史及敦死王含欲投王舒王應勸含投<lb/>
彬含曰大将軍平素與江州云何汝欲歸之應曰此乃<lb/>
所以宜往也江州當人彊盛時能立異同此非常人所<lb/>
及覩衰厄必興愍惻荆州守文豈能意外行事含不從<lb/>
遂共投舒舒果沉含父子於江彬聞應来密具船以待<lb/>
之既不至深以為恨敦平有司奏彬及兄子安成太守<lb/>
籍之並是敦近親皆除名詔曰司徒導以大義滅親其<lb/>
<pb n="KR2d0006_WYG_150-9b"/>
後昆雖或有違猶将百世宥之况彬等公之近親乃原<lb/>
之徵拜光祿勲轉度支尚書蘇峻平後改築新宫彬為<lb/>
大匠以營創勲勞賜爵關内侯遷尚書右僕射卒官年<lb/>
五十九贈特進衛将軍加散騎常侍諡曰肅長子彭之<lb/>
嗣位至黄門郎次彪之最知名彪之字叔虎年二十鬚<lb/>
鬢皓白時人謂之王白鬚初除佐著作郎東海王文學<lb/>
從伯導謂曰選官欲以汝為尚書郎汝幸可作諸王佐<lb/>
邪彪之曰位之多少既不足計自當任之於時至於超<lb/>
<pb n="KR2d0006_WYG_150-10a"/>
遷是所不願遂為郎鎭軍将軍武陵王晞以為司馬累<lb/>
遷尚書左丞司徒左長史御史中丞侍中廷尉時永嘉<lb/>
太守謝毅赦後殺郡人周矯矯從兄球詣州訴寃揚州<lb/>
刺史殷浩遣從事收毅付廷尉彪之以球為獄主身無<lb/>
王爵非廷尉所料不肯受與州相反覆穆帝發詔令受<lb/>
之彪之又上疏執據時人比之張釋之時當南郊簡文<lb/>
帝為撫軍執政訪彪之應有赦不荅曰中興以来郊祀<lb/>
往往有赦愚意常謂非宜何者黎庶不逹其意将謂郊<lb/>
<pb n="KR2d0006_WYG_150-10b"/>
祀必赦至此時凶愚之軰復生心於僥倖矣遂從之轉<lb/>
吏部尚書簡文有命用秣陵令曲安逺補句容令殿中<lb/>
侍御史奚朗補湘東郡彪之執不從曰秣陵令三品縣<lb/>
耳殿下昔用安逺談者紛然句容近畿三品佳邑豈可<lb/>
處卜術之人無才用者邪湘東雖復逺小所用未有朗<lb/>
比談者謂頗兼卜術得進殿下若超遷寒悴當令人才<lb/>
可㧞朗等凡器實未足充此選太尉桓温欲北伐屢詔<lb/>
不許温輒下武昌人情震懼或勸殷浩引身告退彪之<lb/>
<pb n="KR2d0006_WYG_150-11a"/>
言於簡文曰此非保社稷為殿下計皆自為計耳若殷<lb/>
浩去職人情崩駭天子獨坐既爾當有任其責者非殿<lb/>
下而誰又謂浩曰彼抗表問罪卿為其首事任如此猜<lb/>
釁已構欲作匹夫豈有全地邪且當静以待之令相王<lb/>
以手書示以欵誠陳以成敗當必旋斾若不順命即遣<lb/>
中詔如復不奉乃當以正義相裁無故悤悤先自猖蹶<lb/>
浩曰决大事正自難頃日来欲使人悶聞卿此謀意始<lb/>
得了温亦奉帝㫖果不進時衆官漸多而遷徙每速彪<lb/>
<pb n="KR2d0006_WYG_150-11b"/>
之上議請省官并職言古人三載考績三考黜陟官少<lb/>
故也蓋官衆則缺多缺多則遷速今内外百官較而計<lb/>
之固應有并省者矣六卿之任太常望雅而職重然其<lb/>
所司義髙務約宗正所統葢尠可以并太常宿衛之重<lb/>
二衛任之其次驍騎左軍各有所領無兵軍校皆應罷<lb/>
廢四軍皆罷則左軍之名不宜獨立宜改游撃以對驍<lb/>
騎内官自侍中以下舊員皆四中興之初二人而已二<lb/>
人對直或有不周愚謂三人於事則無闕也凡餘諸官<lb/>
<pb n="KR2d0006_WYG_150-12a"/>
無綜事實者可令大官隨才位所帖而領之若未能頓<lb/>
廢自可因缺而省之斯誠責實致治之大務也永和末<lb/>
多疾疫舊制朝臣家有時疾染易三人以上者身雖無<lb/>
疾百日不得入宫至是百官多列家疾不入彪之又言<lb/>
疾疫之年家無不染若以之不復入宫則直侍頓闕王<lb/>
者宫省空矣朝廷從之既而長安人雷弱兒梁安等詐<lb/>
云殺苻健苻睂請兵應接時殷浩鎭夀陽便進據洛營<lb/>
復山陵屬彪之疾歸因上簡文帝牋陳弱兒等容有詐<lb/>
<pb n="KR2d0006_WYG_150-12b"/>
偽浩未應輕進尋而弱兒果詐姚襄反叛浩大敗退守<lb/>
譙城簡文笑謂彪之曰果如君言自頃以来君謀無遺<lb/>
䇿張陳復何以過之轉領軍将軍遷尚書僕射以疾病<lb/>
不拜徙太常領崇徳衛尉時或謂簡文曰武陵第中大<lb/>
修器械将謀非常也簡文以問彪之彪之曰武陵王志<lb/>
意盡於馳騁田獵耳願深靜之以懐異同者或復以此<lb/>
為言簡文甚悅復轉尚書僕射時豫州刺史謝奕卒簡<lb/>
文遽使彪之舉可以代奕者對曰當今時賢備簡髙監<lb/>
<pb n="KR2d0006_WYG_150-13a"/>
簡文曰人有舉桓雲者君謂如何彪之曰雲不必非才<lb/>
然温居上流割天下之半其弟復處西藩兵權盡在一<lb/>
門亦非深根固蔕之宜也人才非可豫量但當令不與<lb/>
殿下作異者耳簡文頷曰君言是也後以彪之為鎭軍<lb/>
將軍會稽内史加散騎常侍居郡八年豪右歛跡亡户<lb/>
歸者三萬餘口桓温下鎮姑孰威勢震主四方修敬皆<lb/>
遣上佐綱紀彪之獨曰大司馬誠為富貴朝廷既有宰<lb/>
相動静之宜自當諮禀修敬若遣綱紀致貢天子復何<lb/>
<pb n="KR2d0006_WYG_150-13b"/>
以過之竟不遣温以山隂縣折布米不時畢郡不彈糾<lb/>
上免彪之彪之去郡郡見罪讁未上州臺者皆原散之<lb/>
温復以為罪乃檻收下吏會赦免左降為尚書頃之復<lb/>
爲僕射是時温將廢海西公百僚震慄温亦色動莫知<lb/>
所為彪之既知温不臣迹已著理不可奪乃謂温曰公<lb/>
阿衡皇家便當倚傍先代耳命取霍光傳禮度儀制定<lb/>
於須臾曾無懼容温歎曰作元凱不當如是邪時廢立<lb/>
之儀既絶於曠代朝臣莫有識其故典者彪之神彩毅<lb/>
<pb n="KR2d0006_WYG_150-14a"/>
然朝服當階文武儀凖莫不取定朝廷以此服之温又<lb/>
廢武陵王遵以事示彪之彪之曰武陵親尊未有顯罪<lb/>
不可以猜嫌之間便相廢徙公建立聖明遐邇歸心當<lb/>
崇奨王室伊周同羙此大事宜更深詳温曰此已成事<lb/>
卿勿復言及簡文崩羣臣疑惑未敢立嗣或云宜當須<lb/>
大司馬處分彪之正色曰君崩太子代立大司馬何容<lb/>
得異若先面諮必反為所責矣於是朝議乃定及孝武<lb/>
帝即位太皇太后令以帝冲幼加在諒闇令温依周公<lb/>
<pb n="KR2d0006_WYG_150-14b"/>
居攝故事事已施行彪之曰此異常大事大司馬必當<lb/>
固讓使萬機停滯稽廢山陵未敢奉令謹具封還内請<lb/>
停事遂不行温遇疾諷朝廷求九錫袁宏為文以示彪<lb/>
之彪之視訖歎其文辭之羙謂宏曰卿固大才安可以<lb/>
此示人時謝安見其文又頻使宏改之宏遂逡廵其事<lb/>
既屢引日乃謀於彪之彪之曰聞彼病日增亦當不復<lb/>
支乆自可更小遲廻宏從之温亦尋薨時桓冲及安夾<lb/>
輔朝政安以新䘮元輔主上未能親覧萬機太皇太后<lb/>
<pb n="KR2d0006_WYG_150-15a"/>
宜臨朝彪之曰先代前朝主在襁抱母子一體故可臨<lb/>
朝太后亦不能决政事終是顧問僕與君諸人耳今上<lb/>
年出十嵗垂婚冠反令從嫂臨朝示人君幼弱豈是翼<lb/>
戴讚揚立徳之謂乎二君必行此事豈僕所制所惜者<lb/>
大體耳時安不欲委任桓冲故使太后臨朝决政獻替<lb/>
專在乎已彪之不逹安㫖故以為言安竟不從累遷尚<lb/>
書令與安共掌朝政安每曰朝之大事衆不能决者諮<lb/>
王公無不得判以年老上疏乞骸骨詔不許轉拜䕶軍<lb/>
<pb n="KR2d0006_WYG_150-15b"/>
将軍加散騎常侍安欲更營宫室彪之曰中興初即位<lb/>
東府殊為儉陋元明二帝亦不改制蘇峻之亂成帝止<lb/>
蘭臺都坐殆不蔽寒暑是以更營修築方之漢魏誠為<lb/>
儉狭復不至陋殆合豐約之中今自可隨宜增益修補<lb/>
而已彊宼未殄正是休兵飬士之時何可大興功力勞<lb/>
擾百姓邪安曰宫室不壮後世謂人無能彪之曰任天<lb/>
下事當保國寜家朝政惟允豈以修屋宇為能邪安無<lb/>
以奪之故終彪之世不改營焉加光禄大夫儀同三司<lb/>
<pb n="KR2d0006_WYG_150-16a"/>
未拜疾篤帝遣黄門侍郎問所苦賜錢二十萬以營醫<lb/>
藥太元二年卒年七十三即以光祿為贈諡曰簡二子<lb/>
越之撫軍參軍臨之東陽太守彬季父琛國子祭酒琛<lb/>
子稜字文子少歴清官渡江為元帝丞相從事中郎從<lb/>
兄導以稜有政事宜守大郡乃出為豫章太守加廣武<lb/>
将軍稜知從兄敦驕傲自負有罔上心日夕諫諍以為<lb/>
宜自抑損推崇盟主且羣從一門並相與服事應務相<lb/>
崇髙以隆勲業每言苦切敦不能容潛使人害之弟侃<lb/>
<pb n="KR2d0006_WYG_150-16b"/>
亦知名少歴顯職位至吳國内史<lb/>
虞潭字思奥會稽餘姚人吳騎都尉翻之孫也父忠仕<lb/>
至宜都太守吳之亡也堅壁不降遂死之潭清貞有檢<lb/>
操州辟從事主簿舉秀才大司馬齊王冏請為祭酒除<lb/>
祁鄉令徙醴陵令値張昌作亂郡縣多從之潭獨起兵<lb/>
斬昌别率鄧穆等襄陽太守華恢上潭領建平太守以<lb/>
疾固辭遂周旋征討以軍功賜爵都亭侯陳敏反潭東<lb/>
下討敏弟讚於江州廣州刺史王矩上潭領廬陵太守<lb/>
<pb n="KR2d0006_WYG_150-17a"/>
綏撫荒餘咸得其所又與諸軍共平陳恢仍轉南康太<lb/>
守進爵東鄉侯尋被元帝檄使討江州刺史華軼潭至<lb/>
廬陵會軼已平而湘川賊杜弢猶盛江州刺史衛展上<lb/>
潭并領安成太守時甘卓屯宜陽為弢所逼潭進軍救<lb/>
卓卓上潭領長沙太守固辭不就王敦版潭為湘東太<lb/>
守復以疾辭弢平後元帝召補丞相軍諮祭酒轉琅邪<lb/>
國中尉帝為晉王除屯騎校尉徙右衛将軍遷宗正卿<lb/>
以疾告辭㑹王含沈充等攻逼京都潭遂扵本縣招合<lb/>
<pb n="KR2d0006_WYG_150-17b"/>
宗人及郡中大姓共起義軍衆以萬數自假明威将軍<lb/>
乃進赴國難至上虞明帝手詔潭為冠軍将軍領㑹稽<lb/>
内史潭即受命義衆雲集時有野鷹飛集屋梁衆咸懼<lb/>
潭曰起大義而剛鷙之鳥来集破賊必矣遣長史孔坦<lb/>
領前鋒過浙江追躡充潭次于西陵為坦後繼㑹充已<lb/>
禽罷兵徴拜尚書尋補右衛将軍加散騎常侍成帝即<lb/>
位出為吳興太守秩中二千石加輔國将軍以討充功<lb/>
進爵零陵縣侯蘇峻反加潭督三吳晉陵宣城義興五<lb/>
<pb n="KR2d0006_WYG_150-18a"/>
郡軍事㑹王師敗績大駕逼遷潭勢弱不能獨振乃固<lb/>
守以俟四方之舉㑹陶侃等下潭與郗鑒王舒協同義<lb/>
舉侃等假潭節監揚州浙江西軍事潭率衆與諸軍并<lb/>
勢東西犄角遣督䕶沈伊距管商於吳縣為商所敗潭<lb/>
自貶還節尋而峻平潭以母老輒去官還餘姚詔轉鎭<lb/>
軍将軍吳國内史復徙㑹稽内史未發復還吳郡以前<lb/>
後功進爵武昌縣侯邑一千六百户是時軍荒之後百<lb/>
姓饑饉死亡塗地潭乃表出倉米振救之又修滬瀆壘<lb/>
<pb n="KR2d0006_WYG_150-18b"/>
以防海抄百姓賴之咸康中進衛将軍潭貌雖和弱而<lb/>
内堅明有膽决雖屢統軍旅而尠有傾敗以母憂去職<lb/>
服闋以侍中衛將軍徴既至更拜右光禄大夫開府儀<lb/>
同三司給親兵二百人侍中如故年七十九卒於位追<lb/>
贈左光祿大夫開府侍中如故諡曰孝烈子仡嗣官至<lb/>
右将軍司馬仡卒子嘯父嗣嘯父少歴顯位後至侍中<lb/>
為孝武帝所親愛嘗侍飲宴帝從容問曰卿在門下初<lb/>
不聞有獻替邪嘯父家近海謂帝有所求對曰天時尚<lb/>
<pb n="KR2d0006_WYG_150-19a"/>
温䱥魚蝦鮓未可致尋當有所上獻帝大笑因飲大醉<lb/>
出拜不能起帝顧曰扶虞侍中嘯父曰臣位未及扶醉<lb/>
不及亂非分之賜所不敢當帝甚悅隆安初為吳國内<lb/>
史徵補尚書未發而王廞舉兵版嘯父行吳興太守嘯<lb/>
父即入吳興應廞廞敗有司奏嘯父與廞同謀罪應斬<lb/>
詔以祖潭舊勲聽以疾贖為庶人四年復拜尚書桓元<lb/>
用事以為太尉左司馬尋遷䕶軍将軍出為㑹稽内中<lb/>
義熙初去職卒於家潭兄子<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>字思行雖機幹不及於<lb/>
<pb n="KR2d0006_WYG_150-19b"/>
潭然而素行過之與譙國桓彝俱為吏部郎情好甚篤<lb/>
彝遣温拜<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>
                    <graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>使子谷拜彝歴吳興太守金紫光祿大<lb/>
夫王導嘗謂<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>曰孔愉有公才而無公望丁潭有公望<lb/>
而無公才兼之者其在卿乎官未逹而卒時人惜之子<lb/>
谷位至吳國内史<lb/>
顧衆字長始吳郡吳人驃騎将軍榮之族弟也父祕交<lb/>
州刺史有文武才幹衆出後伯父早終事伯母以孝聞<lb/>
光祿大夫朱誕器之州辟主簿舉秀才除餘杭秣陵令<lb/>
<pb n="KR2d0006_WYG_150-20a"/>
並不行元帝為鎭東将軍命為參軍以討華軼功封東<lb/>
鄉侯辟丞相掾祕卒州人立衆兄夀為刺史尋為州人<lb/>
所害衆往交州迎䘮値杜弢之亂﨑嶇六年乃還祕曾<lb/>
莅吳興吳興義故以衆經離㓂難共遺錢二百萬一無<lb/>
所受及帝踐阼徵拜駙馬都尉奉朝請轉尚書郎大将<lb/>
軍王敦請為從事中郎上補南康太守㑹詔除鄱陽太<lb/>
守加廣武将軍衆徑之郡不過敦敦甚怪焉及敦構逆<lb/>
令衆出軍衆遲廻不發敦大怒以軍期召衆還詰之聲<lb/>
<pb n="KR2d0006_WYG_150-20b"/>
色甚厲衆不為動容敦意漸釋時敦又怒宣城内史陸<lb/>
喈衆又辯明之敦長史陸玩在坐代衆危懼出謂衆曰<lb/>
卿眞所謂剛亦不吐柔亦不茹雖仲山甫何以加之敦<lb/>
事㨗欲以衆為吳興内史衆固辭舉吏部郎桓彝彝亦<lb/>
讓衆事並不行敦鎮姑孰復以衆為從事中郎敦平除<lb/>
太子中庶子為義興太守加揚威将軍蘇峻反王師敗<lb/>
績衆還吳潛圖義舉時吳國内史庾冰奔於㑹稽峻以<lb/>
蔡謨代之前陵江将軍張悊為峻收兵於吳衆遣人喻<lb/>
<pb n="KR2d0006_WYG_150-21a"/>
悊悊從之衆乃遣郎中徐機告謨曰衆已潛合家兵待<lb/>
時而奮又與張悊尅期効節謨乃檄衆為本國督䕶揚<lb/>
威将軍仍舊衆從弟䕶軍參軍颺為威逺将軍前鋒督<lb/>
䕶吳中人士同時響應峻遣将𢎞徽領甲卒五百鼔行<lb/>
而前衆與颺悊要擊徽戰於髙莋大破之收其軍實謨<lb/>
以冰當還任故便去郡衆遣颺率諸軍屯無錫冰至鎭<lb/>
御亭恐賊從海虞道入衆自往備之而賊率張健馬流<lb/>
攻無錫颺等大敗庾冰亦失守健等遂據吳城衆自海<lb/>
<pb n="KR2d0006_WYG_150-21b"/>
隅由婁縣東倉與賊别率交戰破之義軍又集進屯烏<lb/>
苞㑹稽内史王舒吳興内史虞潭並檄衆為五郡大督<lb/>
䕶統諸義軍討健潭遣将姚休為衆前鋒與賊戰没衆<lb/>
還守紫壁時賊黨方鋭義軍沮退人咸勸衆過浙江衆<lb/>
曰不然今保固紫壁可得全錢唐以南五縣若越他境<lb/>
便為寓軍控引無所非長計也臨平人范明亦謂衆曰<lb/>
此地險要可以制㓂不可委也衆乃版明為參軍明率<lb/>
宗黨五百人合諸軍凡四千人復進討健健退於曲阿<lb/>
<pb n="KR2d0006_WYG_150-22a"/>
留錢𢎞為吳令軍次路邱即斬宏首衆進住吳城遣督<lb/>
䕶朱祁等九軍與蘭陵太守李閎共守庱亭健遣馬流<lb/>
陶陽等往攻之閎與祁等逆擊大破之斬首二千餘級<lb/>
峻平論功衆以承檄奮義推功於謨謨以衆唱謀非己<lb/>
之力俱表相讓論者羙之封鄱陽縣伯除平南軍司不<lb/>
就更拜丹陽尹本國大中正入為侍中轉尚書咸康末<lb/>
遷領軍将軍揚州大中正固讓未拜以母憂去職穆帝<lb/>
即位何充執政復徵衆為領軍不起服闋乃就是時充<lb/>
<pb n="KR2d0006_WYG_150-22b"/>
與武陵王不平衆㑹通其間遂得和釋充崇信佛教衆<lb/>
議其糜費每以為言嘗與充同載經佛寺充要衆入門<lb/>
衆不下車充以衆州里宿望每優遇之以年老乞骸骨<lb/>
詔書不許遷尚書僕射永和二年卒時年七十三追贈<lb/>
特進光祿大夫諡曰靖長子昌嗣為建康令第三子㑹<lb/>
中軍諮議參軍時稱羙士<lb/>
張闓字敬緒丹陽人吳輔吳将軍昭之曾孫也少孤有<lb/>
志操太常薛兼進之於元帝言闓才幹貞固當今之良<lb/>
<pb n="KR2d0006_WYG_150-23a"/>
器即引為安東參軍甚加禮遇轉丞相從事中郎以母<lb/>
憂去職既葬帝彊起之闓固辭疾篤優命敦逼遂起視<lb/>
事及帝為晉王拜給事黄門侍郎領本郡大中正以佐<lb/>
翼勲賜爵丹陽縣侯遷侍中帝踐阼出補晉陵内史在<lb/>
郡甚有威恵時所部四縣以旱失田闓乃立曲阿新豐<lb/>
塘溉田八百餘頃每嵗豐稔葛洪為其頌計用二十一<lb/>
萬一千四百二十功以擅興造免官後公卿並為之言<lb/>
曰張闓興陂溉田可謂益國而反被黜使臣下難復為<lb/>
<pb n="KR2d0006_WYG_150-23b"/>
善帝感悟乃以闓為大司農闓陳黜免始爾不宜便居<lb/>
九列疏奏不許然後就職帝晏駕以闓為大匠卿營建<lb/>
平陵事畢遷尚書蘇峻之役闓與王導俱入宫侍衛峻<lb/>
使闓持節權督東軍王導潛與闓謀密宣太后詔於三<lb/>
吳令速起義軍陶侃等至假闓節行征虜将軍與振威<lb/>
将軍陶回共督丹陽義軍闓到晉陵使内史劉耽盡以<lb/>
一部榖并遣吳郡度支運四部榖以給将軍郗鑒又與<lb/>
吳郡内史蔡謨前吳興内史虞潭㑹稽内史王舒等招<lb/>
<pb n="KR2d0006_WYG_150-24a"/>
集義兵以討峻峻平以尚書加散騎常侍賜爵宜陽伯<lb/>
遷廷尉以疾解職拜金紫光祿大夫尋卒時年六十四<lb/>
子混嗣闓牋表文議傳於世<lb/>
陸煜字士光吳郡吳人也伯父喜吳吏部尚書父英髙<lb/>
平相員外散騎常侍煜少有雅望從兄機每稱之曰我<lb/>
家世不乏公矣居䘮以孝聞同郡顧榮與鄉人書曰士<lb/>
光氣息裁屬慮其性命言之傷心矣後察孝亷除永世<lb/>
烏江二縣令皆不就元帝初鎭江左辟為祭酒尋補振<lb/>
<pb n="KR2d0006_WYG_150-24b"/>
威将軍義興太守以疾不拜預討華軼功封平望亭侯<lb/>
累遷散騎常侍夲郡大中正太興元年遷太子詹事時<lb/>
帝以侍中皆北士宜兼用南人煜以清貞著稱遂拜侍<lb/>
中徙尚書領州大中正明帝即位轉光祿勳遷太常代<lb/>
紀瞻為尚書左僕射領太子少傅尋加金紫光祿大夫<lb/>
代卞壼為領軍将軍以平錢鳯功進爵江陵伯帝不豫<lb/>
煜與王導卞壼庾亮温嶠郗鑒並受顧命輔皇太子更<lb/>
入殿将兵直宿遺詔錄尚書事加散騎常侍成帝踐阼<lb/>
<pb n="KR2d0006_WYG_150-25a"/>
拜左光祿大夫開府儀同三司給親兵百人常侍如故<lb/>
蘇峻之難煜隨帝在石頭舉動方正不以凶威變節峻<lb/>
以煜吳士之望不敢加害使守留臺匡術以苑城歸順<lb/>
時共推煜督宫城軍事峻平加衛将軍給千兵百騎以<lb/>
勲進爵為公封次子嘏新康子咸和中求歸鄉里拜墳<lb/>
墓詔許之煜因歸以疾卒時年七十四追贈侍中車騎<lb/>
大将軍諡曰穆子諶散騎常侍煜弟玩字士瑶器量淹<lb/>
雅弱冠有羙名賀循每稱其清允平當郡檄綱紀東海<lb/>
<pb n="KR2d0006_WYG_150-25b"/>
王越辟為掾皆不就元帝引為丞相參軍時王導初至<lb/>
江左思結人情請婚於玩玩對曰培塿無松栢薫蕕不<lb/>
同器玩雖不才義不能為亂倫之始導乃止玩嘗詣道<lb/>
食酪因而得疾與導牋曰僕雖吳人幾為傖鬼其輕易<lb/>
權貴如此累加奮武将軍徵拜侍中以疾辭王敦請為<lb/>
長史逼以軍期不得已乃從命敦平尚書令郗鑒議敦<lb/>
佐吏不能匡正姦惡宜皆免官禁錮㑹温嶠上表申理<lb/>
得不坐復拜侍中遷吏部尚書領㑹稽王師讓不拜轉<lb/>
<pb n="KR2d0006_WYG_150-26a"/>
尚書左僕射領本州大中正及蘇峻反遣玩與兄煜俱<lb/>
守宫城玩潛説匡術歸順以功封興平伯轉尚書令又<lb/>
詔授左光祿大夫開府儀同三司加散騎常侍餘如故<lb/>
玩頻自表讓優詔襃揚重復終於不許尋而王導郗鑒<lb/>
庾亮相繼而薨朝野咸以三良既没國家殄瘁以玩有<lb/>
徳望乃遷侍中司空給羽林四十人玩既拜有人詣之<lb/>
索杯酒瀉置柱梁之間呪曰當今乏才以爾為柱石莫<lb/>
傾人梁棟邪玩笑曰感卿良箴既而歎息謂賓客曰以<lb/>
<pb n="KR2d0006_WYG_150-26b"/>
我為三公是天下為無人談者以為知言玩雖登公輔<lb/>
謙讓不辟掾屬成帝聞而勸之玩不得已乃從命所辟<lb/>
皆寒素有行之士玩翼亮累世常以𢎞重為人主所貴<lb/>
性通雅不以名位格物誘納後進謙若布衣由是搢紳<lb/>
之徒莫不廕其徳宇以疾薨於位年六十四諡曰康給<lb/>
兵千人守冡七十家太元中功臣普被減削司空何充<lb/>
等止得六家以玩有佐命之勲先陪陵而葬由是特置<lb/>
興平伯官屬以衛墓子始嗣歴侍中尚書始弟納字祖<lb/>
<pb n="KR2d0006_WYG_150-27a"/>
言少有清操貞厲絶俗初辟鎭軍大将軍武陵王掾州<lb/>
舉秀才太原王述雅敬重之引為建威長史累遷黄門<lb/>
侍郎夲州别駕尚書吏部郎出為吳興太守将之郡先<lb/>
至姑孰辭桓温因問温曰公致醉可飲幾酒食肉多少<lb/>
温曰年大来飲三升便醉白肉不過十臠卿復云何納<lb/>
曰素不能飲止可二升肉亦不足言後伺温閑謂之曰<lb/>
外有微禮方守逺郡欲與公一醉以展下情温欣然納<lb/>
之時王坦之刁彜在坐及受禮唯酒一斗鹿肉一柈坐<lb/>
<pb n="KR2d0006_WYG_150-27b"/>
客愕然納徐曰明公近云飲酒三升納止可二升今有<lb/>
一斗以備杯杓餘瀝温及賓客並歎其率素更勅中厨<lb/>
設精饌酬飲極懽而罷納至郡不受俸祿頃之徵拜左<lb/>
民尚書領州大中正将應召外白宜装幾船納曰私奴<lb/>
装糧食来無所復須也臨發止有被襆而已其餘並封<lb/>
以還官遷太常徙吏部尚書加奉車都尉衛将軍謝安<lb/>
嘗詣納而納殊無供辦其兄子俶不敢問之乃密為之<lb/>
具安既至納所設唯茶果而已俶遂陳盛饌珍羞畢具<lb/>
<pb n="KR2d0006_WYG_150-28a"/>
客罷納大怒曰汝不能光益父叔乃復穢我素業邪於<lb/>
是杖之四十其舉措多此類後以愛子長生有疾求解<lb/>
官營視兄子禽又犯法應刑乞免官謝罪詔特許輕降<lb/>
頃長生小佳喻還攝職尋遷尚書僕射轉左僕射加散<lb/>
騎常侍俄拜尚書令常侍如故恪勤貞固始終不渝時<lb/>
㑹稽王道子以少年専政委任羣小納望闕而歎曰好<lb/>
家居纖兒欲撞壞之邪朝士咸服其忠亮尋除左光祿<lb/>
大夫開府儀同三司未拜而卒即以為贈長生先卒無<lb/>
<pb n="KR2d0006_WYG_150-28b"/>
子以弟子道隆嗣元熙中為廷尉<lb/>
何充字次道廬江灊人魏光祿大夫禎之曾孫也祖惲<lb/>
豫州刺史父叡安豐太守充風韻淹雅文義見稱初辟<lb/>
大将軍王敦掾轉主簿敦兄含時為廬江郡貪汙狼籍<lb/>
敦嘗於座中稱曰家兄在郡定佳廬江人士咸稱之充<lb/>
正色曰充即廬江人所聞異於此敦黙然傍人皆為之<lb/>
不安充晏然自若由是忤敦左遷東海王文學尋屬敦<lb/>
敗累遷中書侍郎充即王導妻之姊子充妻明穆皇后<lb/>
<pb n="KR2d0006_WYG_150-29a"/>
之妹也故少與導善早歴顯官嘗詣導導以麈尾指状<lb/>
呼充共坐曰此是君座也導繕揚州解舎顧而言曰正<lb/>
為次道耳明帝亦友昵之成帝即位遷給事黄門侍郎<lb/>
蘇峻作亂京都傾覆導從駕在石頭充東奔義軍其後<lb/>
導奔白石充亦得還賊平封都鄉侯拜散騎常侍出為<lb/>
東陽太守仍除建威将軍㑹稽内史在郡甚有徳政薦<lb/>
徵士虞喜㧞郡人謝奉魏顗等以為佐吏後以墓被發<lb/>
去郡詔徵侍中不拜改葬畢除建威将軍丹陽尹王導<lb/>
<pb n="KR2d0006_WYG_150-29b"/>
庾亮並言於帝曰何充器局方概有萬夫之望必能總<lb/>
錄朝端為老臣之副臣死之日願引充内侍則外譽唯<lb/>
緝社稷無虞矣由是加吏部尚書進號冠軍将軍又領<lb/>
㑹稽王師及導薨轉䕶軍将軍與中書監庾冰參錄尚<lb/>
書事詔充冰各以甲仗五十人至止車門尋遷尚書令<lb/>
加左将軍充以内外統任宜相糾正若使事綜一人於<lb/>
課對為嫌乃上疏固讓許之徙中書令加散騎常侍領<lb/>
軍如故又領州大中正以州有先逹宿徳固讓不拜庾<lb/>
<pb n="KR2d0006_WYG_150-30a"/>
冰兄弟以舅氏輔王室權侔人主慮易世之後戚屬轉<lb/>
踈将為外物所攻謀立康帝即帝母弟也每説帝以國<lb/>
有彊敵宜須長君帝從之充建議曰父子相傳先王舊<lb/>
典忽妄改易懼非長計故武王不授聖弟即其義也昔<lb/>
漢景亦欲傳祚梁王朝臣咸謂汚亂典制據而弗聽今<lb/>
琅邪踐阼如孺子何社稷宗廟将其危乎冰等不從既<lb/>
而康帝立帝臨軒冰充侍坐帝曰朕嗣鴻業二君之力<lb/>
也充對曰陛下龍飛臣冰之力也若如臣議不覩升平<lb/>
<pb n="KR2d0006_WYG_150-30b"/>
之世帝有慙色建元初出為驃騎将軍都督徐州揚州<lb/>
之晉陵諸軍事假節領徐州刺史鎭京口以避諸庾頃<lb/>
之庾翼将北伐庾冰出鎮江州充入朝言於帝曰臣冰<lb/>
舅氏之重宜居宰相不應逺出朝議不從於是徵充入<lb/>
為都督揚豫徐州之琅邪諸軍事假節領揚州刺史将<lb/>
軍如故先是翼悉發江荆二州編户奴以充兵役士庶<lb/>
嗷然充復欲發揚州奴以均其謗後以中興時已發三<lb/>
吳今不宜復發而止俄而帝疾篤冰翼意在簡文帝而<lb/>
<pb n="KR2d0006_WYG_150-31a"/>
充建議立皇太子奏可及帝崩充奉遺㫖便立太子是<lb/>
為穆帝冰翼深恨之獻后臨朝詔曰驃騎任重可以甲<lb/>
仗百人入殿又加中書監錄尚書事充自陳既錄尚書<lb/>
不宜復監中書許之復加羽林騎十人冰翼等尋卒充<lb/>
専輔幼主翼臨終表以後任委息爰之于時論者並以<lb/>
諸庾世在西藩人情所歸宜依翼所請以安物情充曰<lb/>
不然荆楚國之西門户口百萬北帶彊胡西隣勁蜀經<lb/>
畧險阻周旋萬里得賢則中原可定勢弱則社稷同憂<lb/>
<pb n="KR2d0006_WYG_150-31b"/>
所謂陸抗存則吳存抗亡則吳亡者豈可以白靣年少<lb/>
猥當此任哉桓温英畧過人有文武識度西夏之任無<lb/>
出温者議者又曰庾爰之肯避温乎如令阻兵恥懼不<lb/>
淺充曰温足能制之諸君勿憂乃使温西爰之果不敢<lb/>
爭充以衛将軍禇裒皇太后父宜綜朝政上疏薦裒參<lb/>
錄尚書裒以地逼固求外出充每曰桓温褚裒為方伯<lb/>
殷浩居門下我可無勞矣充居宰相雖無澄正改革之<lb/>
能而彊力有器局臨朝正色每以社稷為己任凡所選<lb/>
<pb n="KR2d0006_WYG_150-32a"/>
用皆以功臣為先不以私恩樹親戚談者以此重之然<lb/>
所昵庸雜信任不得其人而性好釋典崇修佛寺供結<lb/>
沙門以百數糜費巨億而不吝也親友至於貧乏無所<lb/>
施遺以此獲譏於世阮裕嘗戱之曰卿志大宇宙勇邁<lb/>
終古充問其故裕曰我圖數千户郡尚未能得卿圖作<lb/>
佛不亦大乎于時郗愔及弟曇奉天師道而充與弟凖<lb/>
崇信釋氏謝萬譏之云二郗諂於道二何佞於佛充能<lb/>
飲酒雅為劉惔所貴惔每云見次道飲令人欲傾家釀<lb/>
<pb n="KR2d0006_WYG_150-32b"/>
言其能温克也永和二年卒時年五十五贈司空諡曰<lb/>
文穆無子弟子放嗣卒又無子又以兄孫松嗣位至驃<lb/>
騎諮議參軍充弟凖見外戚傳<lb/>
褚翜字謀逺太傅裒之從父兄也父頠少知名早卒翜<lb/>
以才藝楨幹稱襲爵關内侯補冠軍将軍于時長沙王<lb/>
乂擅權成都河間阻兵于外翜知内難方作乃棄官避<lb/>
地幽州後河北有宼難復還鄉里河南尹舉翜行本縣<lb/>
事及天下鼎沸翜招合同志将圖過江先移住陽城界<lb/>
<pb n="KR2d0006_WYG_150-33a"/>
潁川庾敳即翜之舅也亦憂世亂以家付翜翜道斷不<lb/>
得前東海王越以為參軍辭疾不就尋洛陽覆没與滎<lb/>
陽太守郭秀共保万氏臺秀不能綏衆與将陳撫郭重<lb/>
等搆怨遂相攻擊翜懼禍及謂撫等曰以諸君所以在<lb/>
此謀逃難也今宜共戮力以備賊幸無外難而内自相<lb/>
擊是避坑落井也郭秀誠為失理應且容之若遂所忿<lb/>
城内自潰胡賊聞之指来掩襲諸君雖得殺秀無解胡<lb/>
虜矣累弱非一宜深思之撫等悔悟與秀交和時數萬<lb/>
<pb n="KR2d0006_WYG_150-33b"/>
口賴翜獲全明年率數千家将謀東下遇道險不得進<lb/>
因留密縣司𨽻校尉荀組以為參軍廣武将軍復領本<lb/>
縣率邑人三千督新城梁陽城三郡諸營事頃之遷司<lb/>
𨽻司馬仍督營事率衆進至汝水柴肥口復沮賊翜乃<lb/>
單馬至許昌見司空荀藩以為振威将軍行梁國内史<lb/>
建興中復為豫州司馬督司州軍事太傅參軍王元代<lb/>
翜為郡時梁國部曲将耿奴甚得人情而專勢翜常優<lb/>
遇之元為政既急翜知其不能容奴因戒之曰卿威殺<lb/>
<pb n="KR2d0006_WYG_150-34a"/>
已多而人情難一宜深愼之元納翜言外覊縻奴而内<lb/>
懐憤㑹遷為陳留将發乃收奴斬之奴餘黨聚衆殺元<lb/>
梁郡既有内難而徐州賊張平等欲掩襲之郡人遑惑<lb/>
将以郡歸平荀組遣翜往撫之衆心乃定頃之組舉翜<lb/>
為吏部郎不應召遂東渡江元帝為晉王以翜為散騎<lb/>
郎轉太子中庶子出為奮武将軍淮南内史永昌初王<lb/>
敦構逆征西将軍戴若思令翜出軍赴難翜遣将領五<lb/>
百人從之眀帝即位徵拜屯騎校尉遷太子左衛率成<lb/>
<pb n="KR2d0006_WYG_150-34b"/>
帝初為左衛将軍蘇峻之役朝廷戒嚴以翜為侍中典<lb/>
征討軍事既而王師敗績司徒王導謂翜曰至尊當御<lb/>
正殿君可啓令速出翜即入上閣躬自抱帝登太極前<lb/>
殿導升御牀抱帝翜及鍾雅劉超侍立左右時百官奔<lb/>
散殿省肅然峻兵既入叱翜令下翜正立不動呵之曰<lb/>
蘓冠軍来覲至尊軍人豈得侵逼由是兵士不敢上殿<lb/>
及峻執政猶以為侍中從乗輿幸石頭明年與光祿大<lb/>
夫陸曄等出據苑城蘇逸任讓圍之翜等固守賊平以<lb/>
<pb n="KR2d0006_WYG_150-35a"/>
功封長平縣伯遷丹陽尹時京邑焚蕩人物凋殘翜收<lb/>
集散亡甚有恵政代庾亮為中䕶軍鎮石頭尋為領軍<lb/>
徙五兵尚書加奉車都尉監新宫事遷尚書右僕射轉<lb/>
左僕射加散騎常侍久之代何充為護軍将軍常侍如<lb/>
故咸康七年卒時年六十七贈衛將軍諡曰穆子希嗣<lb/>
官至豫章太守<lb/>
蔡謨字道明陳留考城人也世為著姓曾祖睦魏尚書<lb/>
祖悳樂平太守父克少好學博渉書記為邦族所敬性<lb/>
<pb n="KR2d0006_WYG_150-35b"/>
公亮守正行不合已雖富貴不交也髙平劉整恃才縱<lb/>
誕服飾詭異無所拘忌嘗行造人遇克在座整終席慙<lb/>
不自安克時為處士而見憚如此後為成都王頴大将<lb/>
軍記室頴為丞相擢為東曹掾克素有格量及居選官<lb/>
茍進之徒望風畏憚初克未仕時山簡嘗與琅邪王衍<lb/>
書曰蔡子尼今之正人衍以書示衆曰山子以正字㧞<lb/>
人然未易可稱後衍聞克在選官曰山子正人之言驗<lb/>
於今矣陳留時為大郡號稱多士琅邪王澄行經其界<lb/>
<pb n="KR2d0006_WYG_150-36a"/>
太守吕豫遣吏迎之澄入境問吏曰此郡人士為誰吏<lb/>
曰有蔡子尼江應元是時郡人多居大位者澄以其姓<lb/>
名問曰甲乙等非君郡人邪吏曰是也曰然則何以但<lb/>
稱此二人吏曰向謂君侯問人不謂問位澄笑而止到<lb/>
郡以吏言謂豫曰舊名此郡有風俗果然小吏亦知如<lb/>
此克以朝政日弊遂絶不仕東嬴公騰為車騎将軍鎮<lb/>
河北以克為從事中郎知必不就以軍期致之克不得<lb/>
已至數十日騰為汲桑所攻城陷克見害謨弱冠察孝<lb/>
<pb n="KR2d0006_WYG_150-36b"/>
廉州辟從事舉秀才東海王越召為掾皆不就避亂渡<lb/>
江時明帝為東中郎将引為參軍元帝拜丞相復辟為<lb/>
掾轉參軍後為中書侍郎歴義興太守大将軍王敦從<lb/>
事中郎司徒左長史遷侍中蘇峻構逆吳國内史庾冰<lb/>
出奔㑹稽乃以謨為吳國内史謨既至與張闓顧衆顧<lb/>
颺等共起義兵迎冰還郡峻平復為侍中遷五兵尚書<lb/>
領琅邪王師謨上疏讓詔不許轉掌吏部以平蘇峻勳<lb/>
賜爵濟陽男又讓不許冬蒸謨領祠部主者忘設明帝<lb/>
<pb n="KR2d0006_WYG_150-37a"/>
位與太常張泉俱免白衣領職頃之遷太常領祕書監<lb/>
以疾不堪親職上疏自解不聽成帝臨軒遣使拜太傅<lb/>
太尉司空㑹将作樂宿懸於殿庭門下奏非祭祀燕饗<lb/>
則無設樂之制事下太常謨議臨軒遣使宜有金石之<lb/>
樂遂從之臨軒作樂自此始也彭城王紘上言樂賢堂<lb/>
有先帝手畵佛像經歴宼難而此堂猶存宜勅作頌帝<lb/>
下其議謨曰佛者夷狄之俗非經典之制先帝量同天<lb/>
地多才多蓺聊因臨時而畵此像至於雅好佛道所未<lb/>
<pb n="KR2d0006_WYG_150-37b"/>
承聞也盜賊奔突王都隳敗而此堂塊然獨存斯誠神<lb/>
靈保祚之徵然未是大晉盛徳之形容歌頌之所先也<lb/>
人臣覩物興義私作賦頌可也今欲發王命勅史官上<lb/>
稱先帝好佛之志下為夷狄作一像之頌於義有疑焉<lb/>
於是遂寝時征西将軍庾亮以石勒新死欲移鎭石城<lb/>
為滅賊之漸事下公卿謨議曰時有否泰道有屈伸暴<lb/>
逆之宼雖終滅亡然當其彊盛皆屈而避之是以髙祖<lb/>
受黜於巴漢忍辱於平城也若爭彊於鴻門則亡不終<lb/>
<pb n="KR2d0006_WYG_150-38a"/>
日故蕭何曰百戰百敗不死何待也原始要終歸於大<lb/>
濟而已豈與當亡之宼爭遲速之間哉夫唯鴻門之不<lb/>
爭故垓下莫能與之爭文王身圯於羑里故道泰於牧<lb/>
野勾賤見屈於㑹稽故威申於彊吳今日之事亦猶此<lb/>
矣賊假息之命垂盡而豺狼之力尚彊宜抗威以待時<lb/>
或曰抗威待時時已可矣愚以為時之可否在賊之彊<lb/>
弱賊之彊弱在石虎之能否虎之能否可得而言矣自<lb/>
勒初起則虎為爪牙百戰百勝遂定中國境土所據同<lb/>
<pb n="KR2d0006_WYG_150-38b"/>
於魏世及勒死之日将相内外欲誅石虎石虎獨起於<lb/>
衆異之中殺嗣主誅寵臣内難既定千里逺出一攻而<lb/>
㧞金墉再戰而斬石生禽彭彪殺石聰滅郭權還據根<lb/>
本内外並定四方鎭守不失尺土詳察此事豈能乎将<lb/>
不能也假令不能者為之其将濟乎将不濟也賊前攻<lb/>
襄陽而不能㧞誠有之矣不信百戰之効而執一攻之<lb/>
驗棄多從少於理安乎譬若射者百發而一不中可謂<lb/>
之拙乎且不㧞襄陽者非石虎之身也桓平北守邊之<lb/>
<pb n="KR2d0006_WYG_150-39a"/>
将耳賊前攻之爭疆場耳得之為善不得則止非其所<lb/>
急也今征西之往則異於是何者重鎭也名賢也中國<lb/>
之人所聞而歸心也今而西度實有席卷河南之勢賊<lb/>
所大懼豈與桓宣同哉石虎必率其精兵身來距爭若<lb/>
欲與戰戰何如石生若欲城守守何如金墉若欲阻沔<lb/>
沔何如大江蘇峻何如石虎凡此數者宜詳校之愚謂<lb/>
石生猛将關中精兵征西之戰不能勝也金墉險固劉<lb/>
曜十萬所不能㧞今征西之守不能勝也又是時兖州<lb/>
<pb n="KR2d0006_WYG_150-39b"/>
洛陽關中皆舉兵擊石虎此今三處反為其用方之於<lb/>
前倍半之境也若石生不能敵其半而征西欲當其倍<lb/>
愚所疑也蘇峻之彊不及石虎沔水之險不及大江大<lb/>
江不能禦蘇峻而以沔水禦石虎又所疑也昔祖士稚<lb/>
在譙佃於城北慮賊来攻因以為資故豫安軍屯以禦<lb/>
其外榖将熟賊果至丁夫戰於外老弱穫於内多持炬<lb/>
火急則燒榖而走如此數年竟不得其利是時賊惟據<lb/>
沔北方之於今四分之一耳士稚不能捍其一而征西<lb/>
<pb n="KR2d0006_WYG_150-40a"/>
欲禦其四又所疑也或云賊若多来則必無糧然致糧<lb/>
之難莫過崤函而石虎昔涉此險深入敵國平闗中而<lb/>
後還今至襄陽路既無險又行其國内自相供給方之<lb/>
於前難易百倍前已經至難而謂今不能濟其易又所<lb/>
疑也然此所論但説征西既至之後耳尚未論道路之<lb/>
慮也自沔已西水急岸髙魚貫泝流首尾百里若賊無<lb/>
宋襄之義及我未陣而擊之将如之何今王士與賊水<lb/>
陸異勢便習不同宼若送死雖開江延敵以一當千猶<lb/>
<pb n="KR2d0006_WYG_150-40b"/>
吞之有餘宜誘而致之以保萬全棄江逺進以我所短<lb/>
擊彼所長懼非廟勝之筭朝議同之故亮不果移鎭初<lb/>
皇后每年拜陵勞費甚多謨建議曰古者皇后廟見而<lb/>
已不拜陵也由是遂止及太尉郗鑒疾篤出謨為太尉<lb/>
軍司加侍中鑒卒即拜謨為征北将軍都督徐兖青三<lb/>
州揚州之晉陵豫州之沛郡諸軍事領徐州刺史假節<lb/>
時左衛将軍陳光上疏請伐胡詔令攻夀陽謨上疏曰<lb/>
今夀陽城小而固自夀陽至琅邪城壁相望其間逺者<lb/>
<pb n="KR2d0006_WYG_150-41a"/>
裁百餘里一城見攻衆城必救且王師在路五十餘日<lb/>
劉仕一軍早已入淮又遣數部北取生壁大軍未至聲<lb/>
息久聞而賊之郵驛一日千里河北之騎足以来赴非<lb/>
唯隣城相救而已夫以白起韓信項籍之勇猶發梁焚<lb/>
舟背水而陣今欲停船水渚引兵造城前對堅敵顧臨<lb/>
歸路此兵法之所誡也若進攻未㧞胡騎卒至懼桓子<lb/>
不知所為而舟中之指可掬今征軍五千皆王都精鋭<lb/>
之衆又光為左衛逺近聞之名為殿下之軍宜令所向<lb/>
<pb n="KR2d0006_WYG_150-41b"/>
有征無戰而頓之堅城之下勝之不武不勝為笑今以<lb/>
國之上駟擊宼之下邑得之則利薄而不足損敵失之<lb/>
則害重而足以益宼懼非䇿之長者臣愚以為聞宼而<lb/>
致討賊退而振旅於事無失不勝管見謹冐陳聞石虎<lb/>
於青州造船數百掠緣海諸縣所在殺戮朝廷以為憂<lb/>
謨遣龍驤将軍徐元等守中洲並設募若得賊大白船<lb/>
者賞布千疋小船百疋是時謨所統七千餘人所戍東<lb/>
至土山西至江乗鎮守八所城壘凡十一處烽火樓望<lb/>
<pb n="KR2d0006_WYG_150-42a"/>
三十餘處隨宜防備甚有筭畧先是郗鑒上部下有勲<lb/>
勞者凡一百八十人帝並酬其功未卒而鑒薨斷不復<lb/>
與謨上疏以為先已許鑒今不宜斷且鑒所上者皆積<lb/>
年勲効百戰之餘亦不可不報詔聽之康帝即位徵拜<lb/>
左光祿大夫開府儀同三司領司徒代殷浩為揚州刺<lb/>
史又錄尚書事領司徒如故初謨冲讓不辟僚佐詔屢<lb/>
敦逼之始取掾屬石虎死中國大亂時朝野咸謂當太<lb/>
平復舊謨獨謂不然語所親曰虎滅誠大慶也然将貽<lb/>
<pb n="KR2d0006_WYG_150-42b"/>
王室之憂或曰何哉謨曰夫能順天而奉時濟六合於<lb/>
草昧若非上哲必由英豪度徳量力非時賢所及必将<lb/>
經營分表疲人以逞志才不副意畧不稱心財單力竭<lb/>
智勇俱屈此韓盧東郭所以䨇斃也遷侍中司徒上䟽<lb/>
讓不拜皇太后詔不許謨猶固讓謂所親曰我若為司<lb/>
徒将為後代所哂義不敢拜也皇太后遣使喻㫖自四<lb/>
年冬至五年末詔書屢下謨固守所執六年復上疏以<lb/>
疾病乞骸骨上左光祿大夫領司徒印綬章表十餘上<lb/>
<pb n="KR2d0006_WYG_150-43a"/>
穆帝臨軒遣侍中紀璩黄門郎丁纂徵謨謨陳疾篤使<lb/>
主簿謝攸對曰臣謨不幸有公族穆子之疾天威不違<lb/>
顔咫尺不敢奉詔寝伏待罪自旦至申使者十餘反而<lb/>
謨不至時帝年八嵗甚倦問左右曰所召人何以至今<lb/>
不来臨軒何時當竟君臣俱疲弊皇太后詔必不来者<lb/>
宜罷朝中軍将軍殷浩奏免吏部尚書江虨官簡文時<lb/>
為㑹稽王命曹曰蔡公傲違上命無人臣之禮若人主<lb/>
卑屈於上大義不行於下亦不知復所以為政矣於是<lb/>
<pb n="KR2d0006_WYG_150-43b"/>
公卿奏曰司徒謨頃以常疾久逋王命皇帝臨軒百寮<lb/>
齊立俯僂之恭有望於謨若志存止退自宜致辭闕庭<lb/>
安有人君卑勞終日而人臣曾無一酬之禮悖慢傲上<lb/>
罪同不臣臣等參議宜明國憲請付廷尉以正刑書謨<lb/>
懼率子弟素服詣闕稽顙躬到廷尉待罪皇太后詔特<lb/>
免為庶人謨旣被廢杜門不出終日講誦敎授弟子數<lb/>
年皇太后復詔以謨為左光祿大夫開府儀同三司於<lb/>
是遣謁者僕射孟洪就加冊命謨上疏陳謝以疾篤不<lb/>
<pb n="KR2d0006_WYG_150-44a"/>
任朝請詔賜几杖門施行馬十二年卒時年七十六賵<lb/>
贈之禮一依太尉陸玩故事詔贈侍中司空諡曰文穆<lb/>
謨博學於禮儀宗廟制度多所議定文筆論議有集行<lb/>
於世總應劭已来注班固漢書者為之集解謨初渡江<lb/>
見彭蜞大喜曰蟹有八足加以二螯令烹之既食吐下<lb/>
委頓方知非蟹後詣謝尚而説之尚曰卿讀爾雅不熟<lb/>
幾為勸學死謨性方雅丞相王導作女伎施設牀席謨<lb/>
先在坐不悦而去導亦不止之性尤篤愼每事必為過<lb/>
<pb n="KR2d0006_WYG_150-44b"/>
防故時人云蔡公過浮航脱帶腰舟長子邵永嘉太守<lb/>
少子系有才學文義位至撫軍長史<lb/>
諸葛恢字道明琅邪陽都人也祖誕魏司空為文帝所<lb/>
誅父靚奔吳為大司馬吳平逃竄不出武帝與靚有舊<lb/>
靚姊又為琅邪王妃帝知靚在姊間因就見焉靚逃于<lb/>
厠帝又逼見之謂曰不謂今日復得相見靚流涕曰不<lb/>
能漆身皮面復覩聖顔詔以為侍中固辭不拜歸于鄉<lb/>
里終身不向朝廷而坐恢弱冠知名試守即邱長轉臨<lb/>
<pb n="KR2d0006_WYG_150-45a"/>
沂令為政和平値天下大亂避地江左名亞王導庾亮<lb/>
導嘗謂曰明府當為黑頭公及導拜司空恢亦在坐導<lb/>
指冠謂曰君當復着此導嘗與恢戱爭族姓曰人言王<lb/>
葛不言葛王也恢曰不言馬驢而言驢馬豈驢勝馬邪<lb/>
其見親狎如此于時潁川荀闓字道明陳留蔡謨字道<lb/>
明與恢俱有名譽號曰中興三明人為之語曰京師三<lb/>
明各有名蔡氏儒雅荀葛清元帝為安東将軍以恢為<lb/>
主簿再遷江寜令討周馥有功封博陵亭侯復為鎭東<lb/>
<pb n="KR2d0006_WYG_150-45b"/>
參軍與卞壼並以時譽遷從事中郎兼統記室時四方<lb/>
多務牋疏殷積恢斟酌酬答咸稱折中于時王氏為将<lb/>
軍而恢兄弟及顔含並居顯要劉超以忠謹掌書命時<lb/>
人以帝善任一國之才愍帝即位徵用四方賢雋召恢<lb/>
為尚書郎元帝以經緯須才上疏留之承制調為㑹稽<lb/>
太守臨行帝為置酒謂曰今之會稽昔之闗中足食足<lb/>
兵在扵良守以君有莅任之方是以相屈四方分崩當<lb/>
匡振圯運政之所先君為言之恢陳謝因對曰今天下<lb/>
<pb n="KR2d0006_WYG_150-46a"/>
䘮亂風俗陵遲宜尊五羙屏四惡進忠實退浮華帝深<lb/>
納焉太興初以政績第一詔增秩中二千石頃之以母<lb/>
憂去官服闋拜中書令王敦上恢為丹陽尹以久疾免<lb/>
明帝征敦以恢為侍中加奉車都尉討王含有功進封<lb/>
建安伯以先爵賜次子虪為闗内侯又拜恢後将軍㑹<lb/>
稽内史徵為侍中遷左民尚書武陵王師吏部尚書累<lb/>
遷尚書右僕射加散騎常侍銀青光祿大夫領選夲州<lb/>
大中正尚書令常侍吏部如故成帝踐阼加侍中金紫<lb/>
<pb n="KR2d0006_WYG_150-46b"/>
光祿大夫卒年六十二贈左光祿大夫儀同三司賵贈<lb/>
之禮一依太尉興平伯故事諡曰敬祠以太牢子甝嗣<lb/>
位至散騎常侍恢兄頤字道回亦為元帝所器重終於<lb/>
太當<lb/>
殷浩字深源陳郡長平人也父羡字洪喬為豫章太守<lb/>
都下人士因其致書者百餘函行次石頭皆投之水中<lb/>
曰沉者自沉浮者自浮殷洪喬不為致書郵其資性介<lb/>
立如此終於光祿勲浩識度清逺弱冠有羙名尤善元<lb/>
<pb n="KR2d0006_WYG_150-47a"/>
言與叔父融俱好老易融與浩口談則辭屈著篇則融<lb/>
勝浩由是為風流談論者所宗或問浩曰将莅官而夢<lb/>
棺将得財而夢糞何也浩曰棺夲臭腐故将官而夢尸<lb/>
錢夲糞土故将得錢而夢穢時人以為名言三府辟皆<lb/>
不就征西将軍庾亮引為記室參軍累遷司徒左長史<lb/>
安西庾翼復請為司馬除侍中安西軍司並稱疾不起<lb/>
遂屏居墓所幾将十年于時擬之管葛王濛謝尚猶伺<lb/>
其出處以卜江左興亡因相與省之知浩有確然之志<lb/>
<pb n="KR2d0006_WYG_150-47b"/>
既反相謂曰深源不起當如蒼生何庾翼貽浩書免令<lb/>
一出固辭不起建元初庾冰兄弟及何充等相繼卒簡<lb/>
文帝時在藩始綜萬機衛将軍褚裒薦浩徵為建武将<lb/>
軍揚州刺史浩上疏陳讓并致牋於簡文具自申叙簡<lb/>
文答書敦喻浩頻陳讓自三月至七月乃受拜焉時桓<lb/>
温既滅蜀威勢轉振朝廷憚之簡文以浩有盛名朝野<lb/>
推伏故引為心膂以抗於温於是與温頗相疑貳㑹遭<lb/>
父憂去職時以蔡謨攝揚州以俟浩服闋徵為尚書僕<lb/>
<pb n="KR2d0006_WYG_150-48a"/>
射不拜復為建武将軍揚州刺史遂參綜朝權潁川荀<lb/>
羡少有令問浩擢為義興吳郡以為羽翼王羲之密説<lb/>
浩羡令與桓温和同不宜内構嫌隙浩不從及石虎死<lb/>
胡中大亂朝廷欲遂蕩平闗河於是以浩為中軍将軍<lb/>
假節都督揚豫徐兖青五州軍事浩既受命以中原為<lb/>
己任上疏北征許洛将發墜馬衆咸惡之既而以淮南<lb/>
太守陳逵兖州刺史蔡裔為前鋒安西将軍謝尚北中<lb/>
郎将荀羡為督統開江西疁<hi>音流</hi>田千頃以為軍儲師次<lb/>
<pb n="KR2d0006_WYG_150-48b"/>
夀陽潛誘苻健大臣梁安雷弱兒等使殺健許以闗右<lb/>
之任初降人魏脱卒其弟憬代領部曲姚襄殺憬以并<lb/>
其衆浩大惡之使龍驤将軍劉啓守譙遷襄於梁既而<lb/>
魏氏子弟往来夀陽襄益猜懼俄而襄部曲有欲歸浩<lb/>
者襄殺之浩於是謀誅襄㑹苻健殺其大臣健兄子眉<lb/>
自洛陽西奔浩以為梁安事捷意苻健已死請進屯洛<lb/>
陽修復園陵使襄為前驅冠軍将軍劉洽鎭鹿臺建武<lb/>
将軍劉遯據倉垣又求解揚州専鎭洛陽詔不許浩既<lb/>
<pb n="KR2d0006_WYG_150-49a"/>
至許昌㑹張遇反謝尚又敗績浩還夀陽復進軍次山<lb/>
桑而襄反浩懼棄輜重退保譙城器械軍儲皆為襄所<lb/>
掠士卒多亡叛浩遣劉啓王彬之擊襄於山桑並為襄<lb/>
所殺桓温素惡浩及聞其敗上疏罪浩坐廢為庶人徙<lb/>
于東陽之信安縣浩少與温齊名而每心競温嘗問浩<lb/>
君何如我浩曰我與我周旋久寧作我也温既以雄豪<lb/>
自許每輕浩浩不之憚也至是温語人曰少時吾與浩<lb/>
共騎竹馬我棄去浩輒取之故當出我下也又謂郗超<lb/>
<pb n="KR2d0006_WYG_150-49b"/>
曰浩有徳有言向使作令僕足以儀刑百揆朝廷用違<lb/>
其才耳浩雖被黜放口無怨言夷神委命談詠不輟雖<lb/>
家人不見其有流放之慼但終日書空作咄咄怪事四<lb/>
字而已浩甥韓伯浩素愛賞之隨至徙所經嵗還都浩<lb/>
送至渚側詠曹顔逺詩云富貴他人合貧賤親戚離因<lb/>
而泣下後温将以浩為尚書令遺書告之浩欣然許之<lb/>
将答書慮有謬誤開閉者數十遂逹空函大忤温意由<lb/>
是遂絶永和十二年卒子涓亦有羙名咸安初桓温廢<lb/>
<pb n="KR2d0006_WYG_150-50a"/>
太宰武陵王晞誣涓及庾倩與晞謀反害之浩後将改<lb/>
葬其故吏顧悦之上疏為浩訟寃疏奏詔追復浩夲官<lb/>
顧悦之字君叔少有義行與簡文同年而髪早白帝問<lb/>
其故對曰松栢之姿經霜猶茂蒲栁常質望秋先零簡<lb/>
文悦其對始将抗表訟浩浩親故多謂非宜悦之决意<lb/>
以聞又與朝臣爭論故衆無以奪焉時人咸稱之為州<lb/>
别駕歴尚書右丞卒子凱之别有傳蔡裔者有勇氣聲<lb/>
若雷震嘗有二偷入室裔拊牀一呼而盗俱殞故浩委<lb/>
<pb n="KR2d0006_WYG_150-50b"/>
以軍鋒焉<lb/>
孔愉字敬康㑹稽山隂人也其先世居梁國曾祖潛太<lb/>
子少傅漢末避地㑹稽因家焉祖竺吳豫章太守父恬<lb/>
湘東太守從兄侃大司農俱有令名江左愉年十三而<lb/>
孤養祖母以孝聞與同郡張茂字偉康丁潭字世康齊<lb/>
名時人號曰㑹稽三康吳平愉遷于洛恵帝末歸鄉里<lb/>
行至江淮間遇石冰封雲為亂雲逼愉為參軍不從将<lb/>
殺之頼雲司馬張統營救獲免東遷㑹稽入新安山中<lb/>
<pb n="KR2d0006_WYG_150-51a"/>
改姓孫氏以稼穡讀書為務信著隣里後忽捨去皆謂<lb/>
為神人而為之立祠永嘉中元帝始以安東将軍鎭揚<lb/>
州命愉為參軍邦族尋求莫知所在建興初始出應召<lb/>
為丞相掾仍除駙馬都尉參丞相軍事時年已五十矣<lb/>
以討華軼功封餘不亭侯愉嘗行經餘不亭見籠龜於<lb/>
路者愉買而放之溪中龜中流左顧者數四及是鑄侯<lb/>
印而印龜左顧三鑄如初印工以告愉乃悟遂佩焉帝<lb/>
為晉王使長兼中書郎于時刁協劉隗用事王導頗見<lb/>
<pb n="KR2d0006_WYG_150-51b"/>
踈逺愉陳導忠賢有佐命之勲謂事無大小皆宜諮訪<lb/>
由是不合㫖出為司徒左長史累遷吳興太守沈充反<lb/>
愉棄官還京師拜御史中丞遷侍中太常及蘇峻反愉<lb/>
朝服守宗廟初愉為司徒長史以平南将軍温嶠母亡<lb/>
遭亂不葬乃不過其品至是峻平而嶠有重功愉往石<lb/>
頭詣嶠嶠執愉手流涕曰天下喪亂忠孝道廢能持古<lb/>
人之節嵗寒不凋者唯君一人耳時人咸稱嶠居公而<lb/>
重愉之守正尋徙大尚書遷安南将軍江州刺史不行<lb/>
<pb n="KR2d0006_WYG_150-52a"/>
轉尚書右僕射領東海王師尋遷左僕射咸和八年詔<lb/>
曰尚書令玩左僕射愉並恪居官次祿不代耕端右任<lb/>
重先朝所崇其給玩親信三十人愉二十人禀賜愉上<lb/>
疏固讓優詔不許愉復表讓從之愉表有云姦吏擅權<lb/>
暴人肆虐者王導聞而非之於都坐謂愉曰君言姦吏<lb/>
擅威暴人肆虐為患是誰愉欲大論朝廷得失陸玩抑<lb/>
之乃止後導将以趙允為護軍愉謂導曰中興已来處<lb/>
此官者周伯仁應思逺耳今誠乏才豈宜以趙允居之<lb/>
<pb n="KR2d0006_WYG_150-52b"/>
邪導不從其守正如此由是為導所銜後省左右僕射<lb/>
以愉為尚書僕射愉年在懸車累乞骸骨不許轉䕶軍<lb/>
将軍加散騎常侍復徙領軍将軍加金紫光祿大夫領<lb/>
國子祭酒頃之出為鎮軍将軍㑹稽内史加散騎常侍<lb/>
句章縣有漢時舊陂毁廢數百年愉自廵行脩復故堰<lb/>
溉田二百餘頃皆有良業在郡三年乃營山隂湖南侯<lb/>
山下數畝地為宅草屋數間便棄官居之送資數百萬<lb/>
悉無所取病篤遺令斂以時服鄉邑義賵一不得受年<lb/>
<pb n="KR2d0006_WYG_150-53a"/>
七十五咸康八年卒贈車騎将軍開府儀同三司諡曰<lb/>
貞三子誾汪安國誾嗣爵位至建安太守誾子靜字季<lb/>
恭再為㑹稽内史累遷尚書左僕射加後将軍汪字徳<lb/>
澤好學有志行孝武帝時位至侍中時茹千秋以佞媚<lb/>
見幸於㑹稽王道子汪屢言之於帝帝不納遷尚書太<lb/>
常卿以不合意求出為假節都督交廣二州諸軍事征<lb/>
虜将軍平越中郎将廣州刺史甚有政績為嶺表所稱<lb/>
太元十七年卒安國字安國年小諸兄三十餘嵗羣從<lb/>
<pb n="KR2d0006_WYG_150-53b"/>
諸兄並乏才名以富彊自立惟安國與汪少厲孤貧之<lb/>
操汪既以直亮稱安國以儒素顯孝武帝時甚䝉禮遇<lb/>
仕歴侍中太常及帝崩安國形素羸瘦服衰絰涕泗竟<lb/>
日見者以為眞孝再為㑹稽内史領軍将軍安帝隆安<lb/>
中詔以本官領東海王師後歴尚書左右僕射義熙四<lb/>
年卒贈左光祿大夫弟祗字承祖太守周札命為功曹<lb/>
史札為沈充所害故人賔吏莫敢近者祗冒刃號哭親<lb/>
行殯禮送䘮還義興時人義之愉從子坦字君平祖冲<lb/>
<pb n="KR2d0006_WYG_150-54a"/>
丹陽太守父侃大司農坦少方直有雅望善左氏傳解<lb/>
屬文元帝為晉王以坦為世子文學東宫建補太子舎<lb/>
人遷尚書郎時臺郎初到並加䇿試帝手策問曰吳興<lb/>
徐馥為賊殺郡将郡今應舉孝亷不坦對曰四罪不相<lb/>
及殛鯀而興禹徐馥為逆何妨一郡之賢又問姦臣賊<lb/>
君汙宫瀦宅莫大之惡也鄉舊廢四科之選今何所依<lb/>
坦曰季平子逐魯昭公豈可以廢仲尼也竟不能屈先<lb/>
是以兵亂之後務存慰悦逺方秀孝到不䇿試普皆除<lb/>
<pb n="KR2d0006_WYG_150-54b"/>
署至是帝申明舊制皆令試經有不中科刺史太守免<lb/>
官太興二年秀孝多不敢行其有到者並託疾帝欲除<lb/>
署孝㢘而秀才如前制坦奏議以為不可帝納焉聽孝<lb/>
㢘申至七年秀才如故時典客令萬黙領諸胡胡人相<lb/>
誣朝廷疑黙有所偏助将加大辟坦獨不署由是被譴<lb/>
遂棄官歸㑹稽久之除領軍司馬未赴召㑹王敦反與<lb/>
右衛将軍虞潭俱在㑹稽起義而討沈充事平始就職<lb/>
揚州刺史王導請為别駕咸和初遷尚書左丞深為臺<lb/>
<pb n="KR2d0006_WYG_150-55a"/>
中之所敬憚尋屬蘇峻反坦與司徒司馬陶回白王導<lb/>
曰及峻未至宜急斷阜陵之界守江西當利諸口彼少<lb/>
我衆一戰决矣若峻未来可往逼其城今不先往峻必<lb/>
先至先人有奪人之功時不可失導然之庾亮以為峻<lb/>
脱徑来是襲朝廷虚也故計不行峻遂破姑熟取鹽米<lb/>
亮方悔之坦謂人曰觀峻之勢必破臺城自非戰士不<lb/>
須戎服既而臺城䧟戎服者多死白衣者無他時人稱<lb/>
其先見及峻挟天子幸石頭坦奔陶侃侃引為長史時<lb/>
<pb n="KR2d0006_WYG_150-55b"/>
侃等夜築白石壘至曉而成聞峻軍嚴聲咸懼来攻坦<lb/>
曰不然若峻攻壘必須東北風急今我水軍不得往救<lb/>
今天清靜賊必不動决遣軍出江乗掠京口以東矣果<lb/>
如所籌時郗鑒鎭京口侃等各以兵㑹既至坦議以為<lb/>
本不應須召郗公遂使東門無限今宜遣還雖晚猶勝<lb/>
不也侃等猶疑坦固爭甚切始令郗鑒還據京口遣郭<lb/>
黙屯大業及令驍將李閎曹統周光與黙并力賊遂勢<lb/>
分卒如坦計及峻平以坦為吳郡太守自陳吳多賢豪<lb/>
<pb n="KR2d0006_WYG_150-56a"/>
而坦年少未宜臨之王導庾亮並欲用坦為丹陽尹時<lb/>
亂離之後百姓凋弊坦固辭之導等猶未之許坦慨然<lb/>
曰昔肅祖臨崩諸君親據御牀共奉遺詔孔坦踈賤不<lb/>
在顧命之限既有艱難則以微臣為先今猶爼上肉任<lb/>
人膾截耳乃拂衣而去導等亦止於是遷吳興内史封<lb/>
晉安男加建威将軍以嵗饑運家米以振窮乏百姓賴<lb/>
之時使坦募江淮流人為軍有殿中兵因亂東還来應<lb/>
坦募坦不知而納之或諷朝廷以坦藏叛兵遂坐免尋<lb/>
<pb n="KR2d0006_WYG_150-56b"/>
拜侍中咸康元年石聰宼歴陽王導為大司馬討之請<lb/>
坦為司馬㑹石勒新死石虎専恣石聰及譙郡太守彭<lb/>
彪等各遣使請降坦與聰書譬以禍福詞㫖可觀然朝<lb/>
廷遂不北伐人皆懐恨坦在職數年遷侍中時成帝每<lb/>
幸丞相王導府拜導妻曹氏有同家人坦每切諫時帝<lb/>
刻日納后而尚書左僕射王彬卒議者以為欲却期坦<lb/>
曰婚禮之重重於救日蝕救日蝕有后之䘮太子墮井<lb/>
則止納后盛禮豈可以臣喪而廢從之及帝既加元服<lb/>
<pb n="KR2d0006_WYG_150-57a"/>
猶委政王導坦每發憤以國事為已憂嘗從容言於帝<lb/>
曰陛下春秋以長聖敬日躋宜博約朝臣諮諏善道由<lb/>
是忤導出為廷尉卿怏怏不悅以疾去職加散騎常侍<lb/>
遷尚書未拜疾篤庾冰省之乃流涕坦慨然曰大丈夫<lb/>
将終不問安國寜家之術乃作兒女相問邪冰深謝焉<lb/>
臨終與庾亮書以恢復為託俄卒時年五十一追贈光<lb/>
祿勲諡曰簡亮報其書并致祭焉子混嗣愉從子嚴字<lb/>
彭祖祖父奕全椒令明察過人時有遺其酒者始提入<lb/>
<pb n="KR2d0006_WYG_150-57b"/>
門奕遙呵之曰人餉吾兩甖酒其一何故非也檢視之<lb/>
一甖果是水或問奕何以知之奕曰酒重水輕提酒者<lb/>
手有輕重之異故耳在官有恵化及卒市人若䘮慈親<lb/>
焉父倫黄門郎嚴少仕州郡歴司徒掾尚書殿中郎殷<lb/>
浩臨揚州請為别駕遷尚書左丞時朝廷崇樹浩以抗<lb/>
擬桓温温深以不平浩又引接荒人謀立功於閫外嚴<lb/>
諫浩宜深思㢘藺屈伸之道平勃相和之義庶令婉然<lb/>
和順人無間言又觀頃日降附之徒皆人靣獸心豈宜<lb/>
<pb n="KR2d0006_WYG_150-58a"/>
聚著都邑雜䖏人間適足以疑惑視聽耳浩深納之及<lb/>
哀帝踐阼議所承統時多異議嚴與丹陽尹庾龢議曰<lb/>
順夲居正親親不可奪宜繼成皇帝諸儒咸以嚴議為<lb/>
長竟從之隆和元年詔曰天文失度太史雖有禳祈之<lb/>
事猶釁眚屢彰今欲依鴻祀之制於太極前庭親執䖍<lb/>
肅嚴諫曰鴻祀雖出尚書大傳先儒所不究歴代莫之<lb/>
興承天接神豈可以疑殆行事乎天道無親唯徳是輔<lb/>
陛下祗順恭敬留心兆庶可以消災復異皆已蹈而行<lb/>
<pb n="KR2d0006_WYG_150-58b"/>
之徳合神明邱禱久矣豈須屈萬乗之尊修雜祀之事<lb/>
君舉必書可不愼歟帝嘉之而止以為揚州大中正嚴<lb/>
不就有司奏免詔特以侯領尚書時東海王奕求海鹽<lb/>
錢塘以水牛牽埭税取錢直帝初從之嚴諫乃止初帝<lb/>
或施私恩以錢帛賜左右嚴又啟諸所别賜及給厨食<lb/>
皆應減省帝曰左右多困乏故有所賜今通斷之又厨<lb/>
膳宜有減徹思詳具聞嚴多所匡益太和中拜吳興太<lb/>
守加秩中二千石善於宰牧甚得人和餘杭婦人經年<lb/>
<pb n="KR2d0006_WYG_150-59a"/>
荒賣其子以活夫之兄子武康有兄弟二人妻各有孕<lb/>
弟逺行未反遇荒嵗不能兩全棄其子而活弟子嚴並<lb/>
襃薦之又甄賞才能之士論者羙焉五年以疾去職卒<lb/>
于家三子道民宣城内史靜民散騎侍郎福民太子洗<lb/>
馬皆為孫恩所害嚴叔父羣字敬林有智局志尚不覊<lb/>
蘇峻入石頭時匡術有寵於峻賓從甚盛羣與從兄愉<lb/>
同行於横塘遇之愉止與語而羣初不視術術怒欲刃<lb/>
之愉下車抱術曰吾弟發狂卿為我宥之乃獲免後峻<lb/>
<pb n="KR2d0006_WYG_150-59b"/>
平王導保存術嘗因衆坐令術勸羣酒以釋横塘之憾<lb/>
羣荅曰羣非孔子厄同匡人雖陽和布氣鷹化為鳩至<lb/>
於識者猶憎其目導有愧色仕歴中丞性嗜酒導嘗戒<lb/>
之曰卿恒飲不見酒家覆瓿布日月久靡爛邪荅曰公<lb/>
不見肉糟淹更堪久邪嘗與親友書云今年田得七百<lb/>
石秫米不足了麴糵事其沈湎如此卒於官嗣子沉字<lb/>
徳度有羙名何充薦沉於王導曰文思通敏宜登宰門<lb/>
辟丞相司徒掾琅邪王文學並不就從兄坦以裘遺之<lb/>
<pb n="KR2d0006_WYG_150-60a"/>
辭不受坦曰晏平仲儉祀其先人豚肩不掩豆猶狐裘<lb/>
數十年卿復何辭於是受而服之是時沉與魏顗虞球<lb/>
虞存謝奉並為四族之儁沉子廞位至吳興太守廷尉<lb/>
廞子琳之以草書擅名又為吳興太守侍中<lb/>
丁潭字世康㑹稽山隂人也祖固吳司徒父彌梁州刺<lb/>
史潭為郡功曹察孝亷除郎中稍遷丞相西閣祭酒時<lb/>
元帝稱制使各陳時事損益潭上書深切治要及帝踐<lb/>
阼拜駙馬都尉奉朝請尚書祠部朗時瑯琊王裒始受<lb/>
<pb n="KR2d0006_WYG_150-60b"/>
封帝欲引朝賢為其國上卿将用潭以問中書令賀循<lb/>
循曰郎中令職望清重實宜審授潭清淳眞粹雅有隠<lb/>
正聖明所簡才實宜之遂為瑯琊王郎中令會裒薨潭<lb/>
上疏求行終䘮禮詔下博議朝廷竟從太常賀循議令<lb/>
潭除服心喪三年大興三年遷王導驃騎司馬轉中書<lb/>
郎出為廣武将軍東陽太守以清潔見稱徵為太子左<lb/>
衛率不拜成帝踐阼以為散騎常侍侍中蘇峻作亂帝<lb/>
䝉塵於石頭唯潭及侍中鍾雅劉超等隨從不離帝側<lb/>
<pb n="KR2d0006_WYG_150-61a"/>
峻誅以功賜爵永安伯遷大尚書徙廷尉累遷左光祿<lb/>
大夫領國子祭酒本國大中正加散騎常侍康帝即位<lb/>
屢表乞骸骨詔以光祿大夫還第門施行馬祿秩一如<lb/>
舊制給傳詔二人賜錢二十萬牀帳褥席年八十卒贈<lb/>
侍中大夫如故諡曰簡王導嘗謂孔敬康有公才而無<lb/>
公望丁世康有公望而無公才子話位至散騎侍郎張<lb/>
茂者字偉康少單貧有志行為鄉里所敬信初起義兵<lb/>
討賊陳斌一郡用全元帝辟為掾屬官有老牛數十将<lb/>
<pb n="KR2d0006_WYG_150-61b"/>
賣之茂曰殺牛有禁買者不得輒屠齒力疲老又不任<lb/>
耕駕是以無用之物收百姓利也帝乃止遷太子右衛<lb/>
率出補吳國内史沈充之反也茂與三子並遇害茂弟<lb/>
盎為周札将軍充討札盎又死之贈茂太僕茂少時夢<lb/>
得大象以問占夢萬推推曰君當為大郡而不善也問<lb/>
其故推曰象者大獸獸者守也故知當得大郡然象以<lb/>
齒焚為人所害果如其言<lb/>
陶囘丹陽人也祖基吳交州刺史父抗太子中庶子囘<lb/>
<pb n="KR2d0006_WYG_150-62a"/>
辟司空府中軍主簿並不就大将軍王敦命為參軍轉<lb/>
州别駕敦死司空王導引為從事中郎遷司馬蘇峻之<lb/>
役囘與孔坦言於導請早出兵守江口語在坦傳峻将<lb/>
至囘復謂亮曰峻知石頭有重戌不敢直下必向小丹<lb/>
陽南道歩来宜伏兵要之可一戰而禽亮不從峻果由<lb/>
小丹陽經秣陵迷失道逢郡人執以為鄉導時峻夜行<lb/>
甚無部分亮聞之深悔不從囬等之言尋王師敗績回<lb/>
還本縣收合義軍得千餘人並為歩軍與陶侃温嶠等<lb/>
<pb n="KR2d0006_WYG_150-62b"/>
并力攻峻又别破韓晃以功封康樂伯時大賊新平綱<lb/>
維弛廢司徒王導以回有器幹擢補北軍中候俄轉中<lb/>
䕶軍久之遷征虜将軍吳興太守時人饑榖貴三吳尤<lb/>
甚詔欲聽相鬻賣以拯一時之急回上疏乞振乏不待<lb/>
報輒開倉及割府郡軍資數萬斛米以救之由是一境<lb/>
獲全既而下詔并勅㑹稽吳郡依回振恤二郡賴之在<lb/>
郡四年徵拜領軍将軍加散騎常侍征虜将軍如故回<lb/>
性雅正不憚彊禦丹陽尹桓景佞事王導甚為導所昵<lb/>
<pb n="KR2d0006_WYG_150-63a"/>
回常慷慨謂景非正人不宜親狎㑹熒惑守南斗經旬<lb/>
導語囘曰南斗揚州分而熒惑守之吾當遜位以厭此<lb/>
譴囘答曰公以明徳作相輔弼聖主當親忠貞逺邪佞<lb/>
而與桓景造膝熒惑何由退舍導深愧之咸和二年以<lb/>
疾辭職帝不許徙䕶軍将軍常侍領軍如故未拜卒年<lb/>
五十一諡曰威四子汪陋隱無忌汪嗣爵位至輔國将<lb/>
軍宣城内史陋冠軍将軍隱少府無忌光祿勲兄弟咸<lb/>
有幹用<lb/>
<pb n="KR2d0006_WYG_150-63b"/>
謝尚字仁祖豫章太守鯤之子也幼有至性七嵗䘮兄<lb/>
哀慟過禮親戚異之八嵗神悟夙成鯤嘗擕之送客或<lb/>
曰此兒一坐之顔回也尚應聲荅曰坐無尼父焉别顔<lb/>
囘席賔莫不歎異年十餘嵗遭父憂丹陽尹温嶠弔之<lb/>
尚號咷極哀既而收涕告訴舉止有異常童嶠甚竒之<lb/>
及長開率頴秀辯悟絶倫脱畧細行不為流俗之事好<lb/>
衣刺文袴諸父責之因而自改遂知名善音樂博綜衆<lb/>
蓺司徒王導深器之比之王戎常呼為小安豐辟為掾<lb/>
<pb n="KR2d0006_WYG_150-64a"/>
襲父爵咸亭侯始到府通謁導以其有勝㑹謂曰聞君<lb/>
能作鸜鵒舞一坐傾想寧有此理不尚曰佳便著衣幘<lb/>
而舞導令坐者撫掌擊節尚俯仰有中傍若無人其率<lb/>
詣如此轉西曹屬時有遭亂與父母乖離議者或以進<lb/>
仕理王事婚姻繼百世於禮非嫌尚議曰典禮之興皆<lb/>
因循情理開通𢎞勝如運有屯夷要當斷之以大義夫<lb/>
無後之罪三千所不過今婚姻将以繼百世崇宗緒此<lb/>
固不可塞也然至於天屬生離之哀父子乖絶之痛痛<lb/>
<pb n="KR2d0006_WYG_150-64b"/>
之深者莫深於兹夫以一體之小患猶或忘思慮損聽<lb/>
察况於抱傷心之巨痛懐忉怛之至戚方寸既亂豈能<lb/>
綜理時務哉有心之人决不冒榮苟進冒榮茍進之疇<lb/>
必非所求之㫖徒開偷薄之門而長流弊之路或有執<lb/>
志邱園守心不革者猶當崇其操業以𢎞風尚而况含<lb/>
艱履戚之人勉之以榮貴邪遷㑹稽王友入補給事黄<lb/>
門侍郎出為建武将軍歴陽太守轉督江夏義陽隨三<lb/>
郡軍事江夏相将軍如故時安西将軍庾翼鎭武昌尚<lb/>
<pb n="KR2d0006_WYG_150-65a"/>
數詣翼諮謀軍事嘗與翼共射翼曰卿若破的當以鼔<lb/>
吹相賞尚應聲中之翼即以其副鼔吹給之尚為政清<lb/>
簡始到官郡府以布四十疋為尚造烏布帳尚壊之以<lb/>
為軍士襦袴建元二年詔以為南中郎将餘官如故㑹<lb/>
庾冰薨復以夲號督豫州四郡領江州刺史俄而復轉<lb/>
西中郎将督揚州之六郡諸軍事豫州刺史鎮歴陽大<lb/>
司馬桓温欲有事中原使尚率衆向夀春進號安西将<lb/>
軍初苻健将張遇降尚尚不能綏懐之遇怒據許昌叛<lb/>
<pb n="KR2d0006_WYG_150-65b"/>
尚討之為遇所敗收付廷尉時康獻皇后臨朝即尚之<lb/>
甥也特令降號為建威将軍初尚之行也使建武将軍<lb/>
濮陽太守戴施據枋頭㑹冉閔之子智與其大将蒋幹<lb/>
来附復遣行人劉猗詣尚請救施止猗求傳國璽猗歸<lb/>
以告幹幹謂尚已敗慮不能救已猶豫不許施遣參軍<lb/>
何融率壮士百人入鄴登三臺助戌譎之曰今且可出<lb/>
璽付我凶宼在外道路梗澁亦未敢送璽當遣單使馳<lb/>
白天子聞璽已在吾許知卿等至誠必遣重軍相救并<lb/>
<pb n="KR2d0006_WYG_150-66a"/>
厚相餉幹乃出璽付融融齎璽馳還枋頭尚遣振武将<lb/>
軍胡彬率騎三百迎璽致諸京師時苻健将楊平戍許<lb/>
昌尚遣兵襲破之徵授給事中賜軺車鼓吹戍石頭永<lb/>
和中拜尚書僕射出為都督江西淮南諸軍事前将軍<lb/>
豫州刺史給事中僕射如故鎭歴陽加都督豫州揚州<lb/>
之五郡軍事在任有政績上表求入朝因留京師署僕<lb/>
射事尋進號鎮西将軍鎭夀陽尚於是採拾樂人并制<lb/>
石磬以備太樂江表有鐘石之樂自尚始也桓温北平<lb/>
<pb n="KR2d0006_WYG_150-66b"/>
洛陽上疏請尚為都督司州諸軍事将鎭洛陽以疾病<lb/>
不行升平初又進都督豫冀幽并四州病篤徵拜衛將<lb/>
軍加散騎常侍未至卒於歴陽時年五十詔贈散騎常<lb/>
侍衛将軍開府儀同三司諡曰簡無子從弟奕以子康<lb/>
襲爵早卒康弟靜復以子肅嗣又無子靜子䖍以子靈<lb/>
祐繼鯤後<lb/>
謝安字安石尚從弟也父裒太常卿安年四嵗時譙郡<lb/>
桓彞見而歎曰此兒風神秀徹後當不減王東海及總<lb/>
<pb n="KR2d0006_WYG_150-67a"/>
角神識沉敏風宇條暢善行書弱冠詣王濛清言良乆<lb/>
既去濛子修曰向客何如大人濛曰此客亹亹為来逼<lb/>
人王導亦深器之由是少有重名初辟司徒府除佐著<lb/>
作郎並以疾辭寓居㑹稽與王羲之及髙陽許詢沙門<lb/>
支遁遊䖏出則漁弋山水入則言詠屬文無處世意揚<lb/>
州刺史庾冰以安有重名必欲致之累下郡縣敦逼不<lb/>
得已赴召月餘告歸復除尚書郎琅邪王友並不起吏<lb/>
部尚書范汪舉安為吏部郎安以書距絶之有司奏安<lb/>
<pb n="KR2d0006_WYG_150-67b"/>
被召歴年不至禁錮終身遂棲遲東土常往臨安山中<lb/>
坐石室臨濬谷悠然歎曰此亦伯夷何逺嘗與孫綽等<lb/>
汎海風起浪湧諸人並懼安吟嘯自若舟人以安為悦<lb/>
猶去不止風轉急安徐曰如此将何歸邪舟人承言即<lb/>
廻衆咸服其雅量雖放情邱壑然每遊賞必以妓女從<lb/>
既累辟不就簡文帝時為相曰安石既與人同樂必不<lb/>
得不與人同憂召之必至時安弟万為西中郎将總藩<lb/>
任之重安雖處衡門其名猶出万之右自然有公輔之<lb/>
<pb n="KR2d0006_WYG_150-68a"/>
望處家常以儀範訓子弟安妻劉惔妹也既見家門富<lb/>
貴而安獨靜退乃謂曰丈夫不如此也安掩鼻曰恐不<lb/>
免耳及万黜廢安始有仕進志年已四十餘矣征西大<lb/>
将軍桓温請為司馬将發新亭朝士咸送中丞髙崧戲<lb/>
之曰卿屢違朝㫖髙卧東山諸人每相與言安石不肯<lb/>
出将如蒼生何蒼生今亦将如卿何安甚有愧色既到<lb/>
温甚喜言生平歡笑竟日既出温問左右曰頗嘗見我<lb/>
有如此客不温後詣安値其理髪安性遲緩久而方罷<lb/>
<pb n="KR2d0006_WYG_150-68b"/>
使取幘温見留之曰令司馬著㡌進其見重如此温當<lb/>
北征㑹万病卒安投牋求歸尋除吳興太守在官無當<lb/>
時譽去後為人所思頃之徵拜侍中遷吏部尚書中護<lb/>
軍簡文帝疾篤温上疏薦安宜受顧命及帝崩温入赴<lb/>
山陵止新亭大陳兵衛将移晉室呼安及王坦之欲於<lb/>
坐害之坦之甚懼問計於安安神色不變曰晉祚存亡<lb/>
在此一行既見温坦之流汗沾衣倒執手版安從容就<lb/>
席坐定謂温曰安聞諸侯有道守在四隣明公何須壁<lb/>
<pb n="KR2d0006_WYG_150-69a"/>
後置人邪温笑曰正自不能不爾耳遂笑語移日坦之<lb/>
與安初齊名至是方知坦之之劣温嘗以安所作簡文<lb/>
帝諡議以示坐賔曰此謝安石碎金也時孝武帝富於<lb/>
春秋政不自己温威振内外人情噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>互生同異安與<lb/>
坦之盡忠匡翼終能輯穆及温病篤諷朝廷加九錫使<lb/>
袁宏具草安見輙改之遂歴旬不就㑹温薨錫命遂寝<lb/>
尋為尚書僕射領吏部加後将軍及中書令王坦之出<lb/>
為徐州刺史詔安總闗中書事安義存輔導雖㑹稽王<lb/>
<pb n="KR2d0006_WYG_150-69b"/>
道子亦賴弼諧之益時彊敵宼境邊書續至梁益不守<lb/>
樊鄧䧟没安每鎭以和靖御以長算徳政既行文武用<lb/>
命不存小察𢎞以大綱威懐外著人皆比之王導謂文<lb/>
雅過之嘗與王羲之登冶城悠然遐想有髙世之志羲<lb/>
之謂曰夏禹勤王手足胼胝文王旰食日不暇給今四<lb/>
郊多壘宜思自効而虚談廢務浮文妨要恐非當今所<lb/>
宜安曰秦任商鞅二世而亡豈清言致患邪是時宫室<lb/>
毁瓌安欲繕之尚書令王彪之等以外宼為諫安不從<lb/>
<pb n="KR2d0006_WYG_150-70a"/>
竟獨决之宫室用成皆仰模元象合體辰極而役無勞<lb/>
怨又領揚州刺史詔以甲仗百人入殿時帝始親萬機<lb/>
進安中書監驃騎将軍錄尚書事固讓軍號于時懸象<lb/>
失度亢旱彌年安奏興滅繼絶求晉初佐命功臣後而<lb/>
封之頃之加司徒後軍文武盡配大府又讓不拜復加<lb/>
侍中都督揚豫徐兖青五州幽州之燕國諸軍事假節<lb/>
時苻堅彊盛疆塲多虞諸将敗退相繼安遣弟石及兄<lb/>
子元等應機征討所在尅㨗拜衛将軍開府儀同三司<lb/>
<pb n="KR2d0006_WYG_150-70b"/>
封建昌縣公堅後率衆號百萬次于淮淝京師震恐加<lb/>
安征討大都督元入問計安夷然無懼色荅曰已别有<lb/>
㫖既而寂然元不敢復言乃令張元重請安遂命駕出<lb/>
山墅親朋畢集方與元圍碁賭别墅安常碁劣於元是<lb/>
日元懼便為敵手而又不勝安顧謂其甥羊曇曰以墅<lb/>
乞汝安遂逰陟至夜乃還指授将帥各當其任元等既<lb/>
破堅有驛書至安方對客圍碁看書既竟便攝放牀上<lb/>
了無喜色碁如故客問之徐荅云小兒輩遂已破賊既<lb/>
<pb n="KR2d0006_WYG_150-71a"/>
罷還内過戸限心喜甚不覺屐齒之折其矯情鎮物如<lb/>
此以總統進拜太保安方欲混一文軌上疏求自北征<lb/>
乃進都督揚江荆司豫徐兖青冀幽并寧益雍梁十五<lb/>
州軍事加黄鉞其夲官悉如故置從事中郎二人安上<lb/>
疏讓太保及爵不許是時桓冲既卒荆江二州並缺物<lb/>
論以元勲望宜以授之安以父子皆著大勲恐為朝廷<lb/>
所疑又懼桓氏失職桓石䖍復有沔陽之功慮其驍猛<lb/>
在形勝之地終或難制乃以桓石民為荆州改桓伊於<lb/>
<pb n="KR2d0006_WYG_150-71b"/>
中流石䖍為豫州既以三桓據三州彼此無怨各得所<lb/>
任其經逺無競類皆如此性好音樂自弟万䘮十年不<lb/>
聽音樂及登台輔期䘮不廢樂王坦之以書喻之不從<lb/>
衣冠效之遂以成俗又於土山營墅樓館林竹甚盛每<lb/>
擕中外子姪往来㳺集肴饌亦屢費百金世頗以此譏<lb/>
焉而安殊不以屑意常疑劉牢之既不可獨任王味之<lb/>
不宜專城既而牢之以亂終而味之亦以貪敗由是識<lb/>
者服其知人時㑹稽王道子專權而姦謟頗相扇構安<lb/>
<pb n="KR2d0006_WYG_150-72a"/>
出鎭廣陵之步邱築壘曰新城以避之帝出祖于西池<lb/>
獻觴賦詩焉安雖受朝寄然東山之志始末不愉每形<lb/>
於言色及鎮新城盡室而行造汎海之装欲須經畧粗<lb/>
定自江道還東雅志未就遂遇疾篤上疏請量宜旋斾<lb/>
并召子征虜将軍琰解甲息徒命龍驤将軍朱序進據<lb/>
洛陽前鋒都督元抗威彭沛委以董督若二賊假延来<lb/>
年水生東西齊舉詔遣侍中慰勞遂還都聞當輿入西<lb/>
州門自以本志不遂深自慨失因悵然謂所親曰昔桓<lb/>
<pb n="KR2d0006_WYG_150-72b"/>
温在時吾嘗懼不全忽夢乗温輿行十六里見一白鷄<lb/>
而止乗温輿者代其位也十六里止今十六年矣白鷄<lb/>
主酉今太嵗在酉吾疾殆不起乎乃上疏遜位詔遣侍<lb/>
中尚書喻㫖先是安發石頭金鼓忽破又語未嘗謬而<lb/>
忽一誤衆亦怪異之尋薨時年六十六帝三日臨于朝<lb/>
堂賜東園秘器朝服一具衣一襲錢百萬布千疋蠟五<lb/>
百斤贈太傅諡曰文靖以無下舍詔府中備凶儀及葬<lb/>
加殊禮依大司馬桓温故事又以平苻堅勲更封廬陵<lb/>
<pb n="KR2d0006_WYG_150-73a"/>
郡公安少有盛名時多愛慕鄉人有罷中宿縣者還詣<lb/>
安安問其歸資荅曰有蒲葵扇五萬安乃取其中者捉<lb/>
之京師士庶競市價増數倍安能為洛下書生詠有鼻<lb/>
疾故其音濁名流愛其詠而弗能及或手掩鼻以斆之<lb/>
及至新城築埭於城北後人追思之名為召伯埭羊曇<lb/>
者太山人知名士也為安所愛重安薨後輟樂彌年行<lb/>
不由西州路嘗因石頭大醉扶路唱樂不覺至州門左<lb/>
右白曰此西州門曇悲感不已以馬䇿扣扉誦曹子建<lb/>
<pb n="KR2d0006_WYG_150-73b"/>
詩曰生存處華屋零落歸山邱因慟哭而去安有二子<lb/>
瑶琰瑶襲爵官至琅邪王友早卒子該嗣終東陽太守<lb/>
無子弟光禄勲模以子承伯嗣有罪國除劉裕以安勲<lb/>
徳濟世特更封該弟澹為柴桑侯邑千戸奉安祀澹少<lb/>
歴顯位桓元簒位以澹兼太尉與王謐俱齎冊到姑孰<lb/>
元熙中為光祿大夫復兼太保持節奉冊禪宋琰字瑗<lb/>
度弱冠以貞幹稱羙風姿與從兄護軍淡雖比居不往<lb/>
来宗中子弟惟與才令者數人相接拜著作郎轉祕書<lb/>
<pb n="KR2d0006_WYG_150-74a"/>
丞累遷散騎常侍侍中苻堅之役安以琰有軍國才用<lb/>
出為輔國将軍以精卒八千與從兄元俱䧟陣破堅以<lb/>
勲封望蔡公尋遭父憂去官服闋除征虜将軍㑹稽内<lb/>
史頃之徵為尚書右僕射領太子詹事加散騎常侍将<lb/>
軍如故又遭母䘮朝廷疑其葬禮議者云潘岳為賈充<lb/>
婦宜城宣君誄云昔在武侯䘮禮殊倫伉儷一體朝儀<lb/>
則均謂宜資給葬禮悉依太傅故事先是王珣娶万女<lb/>
珣弟珉娶安女並不終由是與謝氏有隙珣時為僕射<lb/>
<pb n="KR2d0006_WYG_150-74b"/>
猶以前憾緩其事琰聞恥之遂自造輼輬車以葬議者<lb/>
譏之太元末為護軍将軍加右将軍㑹稽王道子以為<lb/>
司馬右将軍如故王恭舉兵假琰節都督前鋒軍事恭<lb/>
平遷衛将軍徐州刺史假節孫恩作亂加督吳興義興<lb/>
二郡軍事討恩至義興斬賊許允之迎太守魏鄢還郡<lb/>
進討吳興賊邱尫破之又詔琰與輔國将軍劉牢之俱<lb/>
討孫恩恩逃于海島朝廷憂之以琰為㑹稽内史都督<lb/>
五郡軍事夲官並如故琰既以資望鎮越土議者謂無<lb/>
<pb n="KR2d0006_WYG_150-75a"/>
復東顧之虞及至郡無綏撫之能而不為武備将帥皆<lb/>
諫曰彊賊在海伺人形便宜振揚仁風開其自新之路<lb/>
琰曰苻堅百萬尚送死淮南况孫恩奔衂歸海若其復<lb/>
至正是天不養國賊令速就戮耳遂不從其言恩後果<lb/>
復宼浹口入餘姚破上虞進及邢浦去山隂北三十五<lb/>
里琰遣參軍劉宣之距破恩既而上黨太守張䖍碩戰<lb/>
敗羣賊鋭進人情震駭咸以宜持重嚴備且列水軍於<lb/>
南湖分兵設伏以待之琰不聽賊既至尚未食琰曰要<lb/>
<pb n="KR2d0006_WYG_150-75b"/>
當先滅此宼而後食耳跨馬而出廣武将軍桓寳為前<lb/>
鋒摧鋒䧟陣殺賊甚多而塘路迮狹琰軍魚貫而前賊<lb/>
於艦中傍射之前後斷絶琰至千秋亭敗績琰帳下都<lb/>
督張猛於後斫琰馬琰墮地與二子肇峻俱被害寳亦<lb/>
死之後劉裕左里之㨗生擒猛送琰小子混混刳肝生<lb/>
食之詔以琰父子殞於君親忠孝萃於一門贈琰侍中<lb/>
司空諡曰忠肅三子肇峻混肇歴驃騎參軍峻以琰勲<lb/>
封建昌侯及没於賊詔贈肇散騎常侍峻散騎侍郎混<lb/>
<pb n="KR2d0006_WYG_150-76a"/>
字叔源少有羙譽善屬文初孝武帝為晉陵公主求壻<lb/>
謂王珣曰主壻但如劉眞長王子敬便足如王敦桓元<lb/>
子誠可才小富貴便預人家事珣對曰謝混雖不及眞<lb/>
長不減子敬帝曰如此便足未㡬帝崩袁山松欲以女<lb/>
妻之珣曰卿莫近禁臠初元帝始鎭建業公私窘罄每<lb/>
得一㹠以為珍膳項上一臠尤羙輙以薦帝羣下未嘗<lb/>
敢食于時呼為禁臠故珣因以為戱混竟尚主襲父爵<lb/>
桓元嘗欲以安宅為營混曰召伯之仁猶恵及甘棠文<lb/>
<pb n="KR2d0006_WYG_150-76b"/>
靖之徳更不保五畝之宅邪元聞慙而止歴中書令中<lb/>
領軍尚書左僕射領選以黨劉毅誅國除及宋受禪謝<lb/>
晦謂劉裕曰陛下應天受命登壇日恨不得謝益夀奉<lb/>
璽綬裕亦歎曰吾甚恨之使後生不得見其風流益夀<lb/>
混小字也安兄奕字無奕少有名譽初為剡令有老人<lb/>
犯法奕以醇酒飲之醉猶未巳安時年七八嵗在奕膝<lb/>
邊諫止之奕為改容遣之與桓温善温辟為安西司馬<lb/>
猶推布衣好在温座岸幘笑詠無異常日桓温曰我方<lb/>
<pb n="KR2d0006_WYG_150-77a"/>
外司馬奕每因酒無復朝廷禮嘗逼温飲温走入南康<lb/>
主門避之主曰君若無狂司馬我何由得相見奕遂擕<lb/>
酒就聽事引温一兵帥共飲曰失一老兵得一老兵亦<lb/>
何所在温不之責從兄尚有徳政既卒為西藩所思朝<lb/>
議以奕立行有素必能嗣尚事乃遷都督豫司冀并四<lb/>
州軍事安西将軍豫州刺史假節未幾卒官贈鎮西将<lb/>
軍三子泉靖元泉早有名譽歴義興太守靖官至太常<lb/>
元字幼度少頴悟與從兄朗俱為叔父安所器重安常<lb/>
<pb n="KR2d0006_WYG_150-77b"/>
戒約子姪因曰子弟亦何豫人事而正欲使其佳諸人<lb/>
莫有言者元荅曰譬如芝蘭玉樹欲使其生於庭階耳<lb/>
安悦元少好佩紫羅香囊安患之而不欲傷其意因戯<lb/>
賭取即㷊之於此遂止及長有經國才畧屢辟不起後<lb/>
與王珣俱被桓温辟為掾並禮重之轉征西将軍桓豁<lb/>
司馬領南郡相監北征諸軍事于時苻堅彊盛邊境數<lb/>
被侵宼朝廷求文武良将可以鎭禦北方者安乃以元<lb/>
應舉郗超雖素與元不善聞而歎之曰安違衆舉親明<lb/>
<pb n="KR2d0006_WYG_150-78a"/>
也元必不負舉才也時咸以為不然超曰吾嘗與元共<lb/>
在桓公府見其使才雖履屐間亦得其任所以知之於<lb/>
是徴還拜建武將軍兖州刺史領廣陵相監江北諸軍<lb/>
事時苻堅遣軍圍襄陽車騎将軍桓冲禦之詔元發三<lb/>
州人丁遣彭城内史何謙㳺軍淮泗以為形援襄陽既<lb/>
没堅将彭超攻龍驤将軍戴逯於彭城元率東莞太守<lb/>
髙衡後軍将軍何謙次于泗口欲遣間使報逯令知救<lb/>
至其道無由小将田泓請行乃没水潛行将趣城為賊<lb/>
<pb n="KR2d0006_WYG_150-78b"/>
所獲賊厚賂泓使云南軍已破泓偽許之既而告城中<lb/>
曰南軍垂至我單行来報為賊所得勉之遂遇害時彭<lb/>
超置輜重於留城元乃揚聲遣謙等向留城超聞之還<lb/>
保輜重謙馳進解彭城圍超復進軍南侵堅将句難毛<lb/>
當自襄陽来㑹超圍幽州刺史田洛於三阿有衆六萬<lb/>
詔征虜将軍謝石率水軍次涂中右衛将軍毛安之㳺<lb/>
擊将軍河間王曇之淮南太守楊廣宣城内史邱凖次<lb/>
堂邑既而盱眙城䧟髙密内史毛藻没安之等軍人相<lb/>
<pb n="KR2d0006_WYG_150-79a"/>
驚遂各散退朝廷震動元於是自廣陵西討難等何謙<lb/>
解田洛圍進據白馬與賊大戰破之斬其偽将都督顔<lb/>
因復進擊又破之斬其偽将邵保超難引退元率何謙<lb/>
戴逯田洛追之戰于君川復大破之元參軍劉牢之攻<lb/>
破浮航及白船督䕶諸葛侃單父令李郁又破其運艦<lb/>
難等相率北走僅以身免於是罷彭城下邳二戍詔遣<lb/>
殿中将軍慰勞進號冠軍加領徐州刺史還于廣陵以<lb/>
功封東興懸侯及苻堅自率兵次于項城衆號百萬而<lb/>
<pb n="KR2d0006_WYG_150-79b"/>
凉州之師始逹咸陽蜀漢順流幽并係至先遣苻融慕<lb/>
容暐張蚝苻方等至潁口梁成王先等屯洛澗詔以元<lb/>
為前鋒都督徐兖青三州揚州之晉陵幽州之燕國諸<lb/>
軍事與叔父征虜将軍石從弟輔國将軍琰西中郎将<lb/>
桓伊龍驤将軍檀元建威将軍戴熙揚武将軍陶隱等<lb/>
拒之衆凡八萬元先遣廣陵相劉牢之五千人直指洛<lb/>
澗即斬梁成及成弟雲歩騎崩潰爭赴淮水牢之縱兵<lb/>
追之生擒堅偽将梁他王顯梁悌慕容屈氏等收其軍<lb/>
<pb n="KR2d0006_WYG_150-80a"/>
實堅進屯夀陽列陣臨淝水元軍不得渡元使謂苻融<lb/>
曰君逺涉吾境而臨水為陣是不欲速戰諸君稍却令<lb/>
将士得周旋僕與諸君緩轡而觀之不亦樂乎堅衆曰<lb/>
宜阻淝水莫令得上我衆彼寡勢必萬全堅曰但却軍<lb/>
令得過而我以鐡騎數十萬向水逼而殺之融亦以為<lb/>
然遂麾使却陣衆因亂不能止於是元與琰伊等以精<lb/>
鋭八千涉渡淝水石軍距張蚝小退元琰仍進决戰淝<lb/>
水南堅中流矢臨陣斬融堅衆奔潰自相蹈藉投水死<lb/>
<pb n="KR2d0006_WYG_150-80b"/>
者不可勝計淝水為之不流餘衆棄甲宵遁聞風聲鶴<lb/>
唳皆以為王師已至草行露宿重以飢凍死者十七八<lb/>
獲堅乗輿雲母車儀服器械軍資珍寳山積牛馬驢騾<lb/>
駱駞十萬餘詔遣殿中将軍慰勞進號前将軍假節固<lb/>
讓不受賜錢百萬綵千匹既而安奏苻堅䘮敗宜乗其<lb/>
釁㑹以元為前鋒都督率冠軍将軍桓石䖍徑造渦潁<lb/>
經畧舊都元復率衆次于彭城遣參軍劉襲攻堅兖州<lb/>
刺史張崇於鄄城走之使劉牢之守鄄城兖州既平元<lb/>
<pb n="KR2d0006_WYG_150-81a"/>
患水道險澁糧運艱難用督䕶聞人奭謀堰吕梁水樹<lb/>
栅立七埭為𣲖擁二岸之流以利運漕自此公私利便<lb/>
又進伐青州故謂之青州𣲖遣淮陵太守髙素以三千<lb/>
人向廣固降堅青州刺史苻朗又進伐冀州遣龍驤将<lb/>
軍劉牢之濟北太守丁匡據碻磝濟陽太守郭滿據滑<lb/>
臺奮武将軍顔雄渡河立營堅子丕遣将桑據屯黎陽<lb/>
元命劉襲夜襲據走之丕惶遽欲降元許之丕告饑元<lb/>
饋丕米二千斛又遣晉陵太守滕恬之渡河守黎陽元<lb/>
<pb n="KR2d0006_WYG_150-81b"/>
魏皆降以兖青司豫平加元都督徐兖青司冀幽并七<lb/>
州軍事元上疏以方平河北幽冀宜須總督司州懸逺<lb/>
應統豫州以勲封康樂縣公元請以先封東興侯賜兄<lb/>
子玩詔聽之更封玩豫寜伯復遣寧逺将軍昋演伐申<lb/>
凱於魏郡破之元欲令豫州刺史朱序鎭梁國元住彭<lb/>
城北固河上西援洛陽内藩朝廷朝議以征役既久宜<lb/>
置戍而還使元還鎮淮隂序鎭夀陽㑹翟遼據黎陽反<lb/>
執滕恬之又泰山太守張願舉郡叛河北騷動元自以<lb/>
<pb n="KR2d0006_WYG_150-82a"/>
處分失所上疏送節盡求解所職詔慰勞令且還鎭淮<lb/>
隂以朱序代鎭彭城元既還遇疾上疏解職詔書不許<lb/>
元又自陳既不堪攝職慮有曠廢詔又使移鎭東陽城<lb/>
元即路於道疾篤上疏遣長史劉濟奉送節葢章傳詔<lb/>
遣髙手醫一人令自消息又使還京口療疾元奉詔便<lb/>
還疾久不差又上疏讓職寝不報前後表疏十餘上久<lb/>
之乃轉授散騎常侍左将軍㑹稽内史時吳興太守晉<lb/>
寧侯張元之亦以才學顯自吏部尚書與元同年之郡<lb/>
<pb n="KR2d0006_WYG_150-82b"/>
而元之名亞於元時人稱為南北二元論者羙之元既<lb/>
輿疾之郡十三年卒於官時年四十六追贈車騎将軍<lb/>
開府儀同三司諡曰獻武子瑍嗣祕書郎早卒子靈運<lb/>
嗣瑍少不恵而靈運文藻豔逸元常稱曰我尚生瑍瑍<lb/>
那得不生靈運永熙中為劉裕世子左衛率始從元征<lb/>
伐者何謙字恭子東海人戴逯字安邱處士逵之弟並<lb/>
驍果多權畧逵厲操東山而逯以武勇顯謝安嘗謂逯<lb/>
曰卿兄弟志業何殊逯曰下官不堪其憂家兄不改其<lb/>
<pb n="KR2d0006_WYG_150-83a"/>
樂逯以軍功封廣信侯位至大司農万字万石才器儁<lb/>
秀雖器量不及安而善自衒曜故早有時譽工言論善<lb/>
屬文叙漁父屈原季主賈誼楚老龔勝孫登嵇康四隱<lb/>
四顯為八賢論其㫖以處者為優出者為劣以示孫綽<lb/>
綽與往反以體公識逺者則出䖏同歸嘗與蔡系送客<lb/>
于征虜亭與系爭言系推万落牀冠帽傾脱万徐拂衣<lb/>
就席神意自若坐定謂系曰卿㡬壊我面系曰夲不為<lb/>
卿面計然俱不以介意時亦以此稱之弱冠辟司徒掾<lb/>
<pb n="KR2d0006_WYG_150-83b"/>
遷右西屬不就簡文帝作相聞其名召為撫軍從事中<lb/>
郎万着白綸巾鶴氅裘履版而前既見與帝共談移日<lb/>
太原王述万之妻父也為揚州刺史万嘗衣白綸巾乗<lb/>
平肩輿徑至聽事前謂述曰人言君侯癡君侯信自癡<lb/>
述曰非無此論但晚合耳万再遷豫州刺史領淮南太<lb/>
守監司豫冀并四州軍事假節王羲之與桓温牋曰謝<lb/>
万才流經通處廊廟參諷議故是後来一器而今屈其<lb/>
邁往之氣以俯順荒餘近是違才易務矣温不從万既<lb/>
<pb n="KR2d0006_WYG_150-84a"/>
受任北征矜豪慠物常以嘯詠自髙未嘗撫衆兄安深<lb/>
憂之自隊主将帥已下安無不慰勉謂万曰汝為元帥<lb/>
諸将宜數接對以悦其心豈有慠誕若斯而能濟事也<lb/>
万乃召集諸将都無所説直以如意指四座云諸将皆<lb/>
勁卒諸将益恨之旣而先遣征虜将軍劉建脩治馬頭<lb/>
城池自率衆入渦潁以援洛陽北中郎將郗曇以疾病<lb/>
退還彭城万以為賊盛致退便引軍還衆遂潰散狼狽<lb/>
單歸廢為庶人後復以為散騎常侍㑹卒時年四十二<lb/>
<pb n="KR2d0006_WYG_150-84b"/>
因以為贈子韶字穆度少有名時謝氏尤彦秀者稱封<lb/>
胡羯末封謂韶胡謂朗羯謂元末謂川皆其小字也韶<lb/>
朗川並早卒唯元以功名終韶至車騎司馬韶子恩字<lb/>
景伯宏逹有逺韻為黄門郎武昌太守恩三子曜𢎞微<lb/>
皆歴顯位朗字長度父據早卒朗善言元理文義豔發<lb/>
名亞於元總角時病新起體甚羸未堪勞於叔父安前<lb/>
與沙門支遁講論遂至相苦其母王氏再遣信令還安<lb/>
欲留使竟論王氏因出云新婦少遭艱難一生所寄惟<lb/>
<pb n="KR2d0006_WYG_150-85a"/>
在此兒遂流涕擕朗去安謂坐客曰家嫂辭情慷慨恨<lb/>
不使朝士見之朗終於東陽太守子重字景重明秀有<lb/>
才名為㑹稽王道子驃騎長史嘗因侍坐于時月夜明<lb/>
淨道子歎以為佳重率爾曰意謂乃不如微雲㸃綴道<lb/>
子因戲重曰卿居心不淨乃復欲滓穢太清邪子絢字<lb/>
宣映曾於公座戲調無禮於其舅袁湛湛甚不堪之謂<lb/>
曰汝父昔已輕舅今汝復来加我可謂世無渭陽情也<lb/>
絢父重即王胡之外孫與舅亦有不恊之論湛故有此<lb/>
<pb n="KR2d0006_WYG_150-85b"/>
及云万弟石字石奴初拜祕書郎累遷尚書僕射征句<lb/>
難以勲封興平縣伯淮淝之役詔石解僕射以将軍假<lb/>
節征討大都督與兄子元琰破苻堅先是童謡云誰謂<lb/>
爾堅石打碎故桓豁皆以石名子以邀功焉堅之敗也<lb/>
雖功始牢之而成于元琰然石時實為都督焉遷中軍<lb/>
将軍尚書令更封南康郡公于時學校陵遲石上疏請<lb/>
興復國學以訓胄子班下州郡普脩鄉校疏奏孝武帝<lb/>
納焉兄安薨石遷衛将軍加散騎常侍以公事與吏部<lb/>
<pb n="KR2d0006_WYG_150-86a"/>
郎王恭互相短長恭甚忿恨自陳褊阨不允且疾源深<lb/>
固乞還私門石亦上疏遜位有司奏石輒去職免官詔<lb/>
曰石以疾求退豈凖之常制其喻令還嵗餘不起表十<lb/>
餘上帝不許石乞依故尚書令王彪之例於府綜攝詔<lb/>
聽之疾篤進位開府儀同三司加鼔吹未拜卒時年六<lb/>
十二石少患面創療之莫愈乃自匿夜有物来䑛其瘡<lb/>
隨䑛隨差䑛處甚白故世呼為謝白面石在職務存文<lb/>
刻既無他才望直以宰相弟兼有大勲遂居清顯而聚<lb/>
<pb n="KR2d0006_WYG_150-86b"/>
歛無饜取譏當世追贈司空禮官議諡博士范𢎞之議<lb/>
諡曰襄墨公語在𢎞之傳朝議不從單諡曰襄子汪嗣<lb/>
早卒汪從兄冲以子明慧嗣為孫恩所害明慧從兄喻<lb/>
復以子暠嗣宗受禪國除邈字茂度父鐵永嘉太守邈<lb/>
性剛骾無所屈撓頗有理識累遷侍中時孝武帝觴樂<lb/>
之後多賜臣文詔辭義有不雅者邈輒焚毁之其他侍<lb/>
臣被詔者或宣揚之故論者以此多邈後為吳興太守<lb/>
孫恩之亂為賊胡桀郜驃等所執害之賊逼令北面邈<lb/>
<pb n="KR2d0006_WYG_150-87a"/>
厲聲曰我不得罪天子何北面之有遂害之邈妻郗氏<lb/>
甚妬邈先娶妾郗氏怨懟與邈書告絶邈以其書非婦<lb/>
人詞疑其門下生仇元逹為之作遂斥元逹元逹怒遂<lb/>
投孫恩并害邈兄弟竟至滅門<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_150-87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷一百七十五</head> <lb/>
    <p>
<pb n="KR2d0006_WYG_199-1a"/>
欽定四庫全書<lb/>
　通志卷一百七十五<lb/>
　　宋　右　廸　功　郎　鄭　樵　漁　仲　撰<lb/>
　文苑傳第一<lb/>
　　范史始立文苑傳而南齊梁陳隋皆曰文學今總<lb/>
　　曰文苑<lb/>
　後漢<lb/>
　　杜篤　王隆<hi>史岑</hi>夏恭<hi>子牙</hi>傅毅　黄香　劉毅　李<lb/>
<pb n="KR2d0006_WYG_199-1b"/>
　　尤<hi>李勝</hi>蘇順<hi>曹衆/曹朔</hi>劉珍　葛龔　王逸<hi>子延夀</hi>崔𤦺<lb/>
　　邊韶　張升　趙壹　劉梁　邊讓　酈炎　侯<lb/>
　　瑾　髙彪　張超　禰衡<lb/>
　魏<hi>魏不立此傳今取王粲一人為編仍列徐幹等十三人于其下</hi>
　　王粲<hi>徐幹路陳琳丁阮瑀丁劉楨荀邯鄲淳璩繁欽    粹    儀    廙    緯  應</hi>
　　<hi>桓威</hi>　<hi>吳質</hi>
　晉<lb/>
　　應貞　成公綏　左思　趙至　鄒湛　棗據<lb/>
<pb n="KR2d0006_WYG_199-2a"/>
　　褚陶　王沈<hi>蔡洪</hi>張翰　庾闡　曹毗　李充　袁<lb/>
　　宏　伏淊　羅含　顧愷之　郭澄之<lb/>
　　後漢<lb/>
杜篤字季雅京兆杜陵人也髙祖延年宣帝時為御史<lb/>
大夫篤少博學不修小節不為鄉人所禮居美陽與美<lb/>
陽令遊數從請託不諧頗相恨令怒收篤送亰師㑹大<lb/>
司馬吳漢薨光武詔諸儒誄之篤於獄中為誄辭最髙<lb/>
帝美之賜帛免刑篤以闗中表裏山河先帝舊京不宜<lb/>
<pb n="KR2d0006_WYG_199-2b"/>
改營洛邑乃效司馬相如楊子雲作論都賦一萹上奏<lb/>
之文甚典麗後仕郡文學掾以目疾二十餘年不闚亰<lb/>
師篤之外髙祖破羌將軍辛武賢以武略稱篤常歎曰<lb/>
杜氏文眀善政而篤不任為吏辛氏秉義經武而篤怯<lb/>
於事外内五世至篤衰矣女弟適扶風馬氏建初三年<lb/>
車騎將軍馬防擊西羌請篤為從事中郎戰没於射姑<lb/>
山所著賦誄弔書讚七言女誡及雜文凡十八萹又著<lb/>
眀世論十五萹子碩豪侠以貨殖聞<lb/>
<pb n="KR2d0006_WYG_199-3a"/>
王隆字文山馮翊雲陽人也王莽時以父任為郎後避<lb/>
難河西為竇融左䕶軍建武中為新汲令能文章所著<lb/>
詩賦銘詩凡二十六萹初王莽末沛國史岑子孝亦以<lb/>
文章顯莽以為謁者著頌誄復神説疾凡四萹<lb/>
夏恭字敬公梁國䝉人也習韓詩孟氏易講授門徒常<lb/>
千餘人王莽末盜賊縱横攻没郡縣恭以恩信為衆所<lb/>
附擁兵固守獨得安全光武即位嘉其忠果召拜郎中<lb/>
再遷太山都尉和集百姓甚得其歡心恭善為文著賦<lb/>
<pb n="KR2d0006_WYG_199-3b"/>
頌詩勵學凡二十萹年四十九卒官諸儒共諡曰宣眀<lb/>
君子牙少習家業著賦頌讃誄凡四十萹舉孝㢘早卒<lb/>
鄉人號曰文徳先生<lb/>
傅毅字武仲扶風茂陵人也少博學永平中於平陵習<lb/>
章句因作廸志詩一首以自朂毅又以顯宗求賢不篤<lb/>
士多隠處故作七激以為諷建初中肅宗召文學之士<lb/>
以毅為蘭臺令史拜郎中與班固賈逵共典校書毅追<lb/>
美孝眀皇帝功徳最盛而廟頌未立乃依清廟作顯宗<lb/>
<pb n="KR2d0006_WYG_199-4a"/>
頌十萹奏之由是文雅顯於朝廷車騎將軍馬防外戚<lb/>
尊重請毅為軍司馬待以師友之禮及馬氏敗免官歸<lb/>
永元元年車騎將軍竇憲復請毅為主記室崔駰為主<lb/>
簿及憲遷大將軍復以毅為司馬班固為中䕶軍憲府<lb/>
文章之盛冠於當世毅早卒著詩賦誄頌祝文七激連<lb/>
珠凡二十八萹<lb/>
黄香字文彊江夏安陸人也年九嵗失母思慕憔悴殆<lb/>
不免喪鄉人稱其至孝年十二太守劉䕶聞而召之署<lb/>
<pb n="KR2d0006_WYG_199-4b"/>
門下孝子甚見愛敬香家貧内無僕妾躬執苦勤盡心<lb/>
奉養遂博學經典究精道術能文章亰師號曰天下無<lb/>
雙江夏黄童初除郎中元和元年肅宗詔香詣東觀讀<lb/>
所未嘗見書後香告休及歸京師時千乗王冠帝㑹中<lb/>
山邸乃詔香殿下顧謂諸王曰此天下無雙江夏黄童<lb/>
者也左右莫不改觀後召詣安福殿言政事拜尚書郎<lb/>
數陳得失賞賚増加嘗獨止宿臺上晝夜不離省闥帝<lb/>
聞善之永元四年拜左丞秩滿當遷和帝留増秩六年<lb/>
<pb n="KR2d0006_WYG_199-5a"/>
累遷尚書令後以為東郡太守香上疏辭郡乞留備冗<lb/>
官賜以督責小職任之官臺煩事以畢志願帝亦惜香<lb/>
幹用久習舊事復留為尚書令増秩二千石賜錢三十<lb/>
萬是後遂管樞機甚見親重而香亦祇勤物務憂公如<lb/>
家十二年東平清河奏訞言卿仲遼等所連及且千人<lb/>
香科别據奏全活甚衆每郡國疑罪輙務求輕科愛惜<lb/>
人命每存憂濟又曉習邊事均量軍政皆得事宜帝知<lb/>
其精勤數加恩賞疾病存問賜醫藥在位多所薦達寵<lb/>
<pb n="KR2d0006_WYG_199-5b"/>
遇甚盛議者譏其過倖延光元年遷魏郡太守郡舊有<lb/>
内外園田常與人分種嵗收數千斛香曰田令商者不<lb/>
農王制仕者不耕伐冰食禄之人不與百姓爭利乃悉<lb/>
以賦民課令耕種時被水年饑乃分俸禄及所得賞賜<lb/>
班贍貧者於是豐富之家各出義穀助官禀貸荒民獲<lb/>
全後坐水潦事免數月卒於家所著賦牋奏書令凡五<lb/>
萹子瓊自有傳<lb/>
劉毅北海敬王子也初封平望侯永元中坐事奪爵毅<lb/>
<pb n="KR2d0006_WYG_199-6a"/>
少有文辯稱元初元年上漢徳論并憲論十二萹時劉<lb/>
珍鄧耽尹兌馬融共上書稱其美安帝嘉之賜錢三萬<lb/>
拜議郎<lb/>
李尤字伯仁廣漢雒人也少以文章顯和帝時侍中賈<lb/>
逵薦尤有相如楊䧺之風召詣東觀拜蘭臺令史稍遷<lb/>
安帝時為諫議大夫受詔與謁者僕射劉珍等俱撰漢<lb/>
記後帝廢太子為濟隂王尤上書諫諍順帝立遷樂安<lb/>
相年八十三卒所著詩賦銘誄頌七歎哀典凡二十八<lb/>
<pb n="KR2d0006_WYG_199-6b"/>
萹尤同郡李勝亦有文才為東觀郎著賦誄頌論數十<lb/>
萹<lb/>
蘇順字孝山京兆霸陵人也和安間以才學見稱好養<lb/>
生術隠處求道晚乃仕拜郎中卒於官所著賦論誄哀<lb/>
辭雜文凡十六萹時三輔多士扶風曹衆伯師亦有才<lb/>
學著誄書論四萹又有曹朔不知何許人作漢頌四萹<lb/>
劉珍字秋孫一名寳南陽蔡陽人也少好學永初中為<lb/>
謁者僕射鄧太后詔使與校書劉騊駼馬融及五經博<lb/>
<pb n="KR2d0006_WYG_199-7a"/>
士校定東觀五經諸子傳記百家藝術整齊脱誤是正<lb/>
文字永寧元年太后又詔珍與騊駼作建武以来名臣<lb/>
傳遷侍中越騎校尉延光四年拜宗正眀年轉衛尉卒<lb/>
官著誄頌連珠凡七萹又撰釋名三十萹以辯萬物之<lb/>
稱號云<lb/>
葛龔字元甫梁國寧陵人也和帝時以善文記知名性<lb/>
慷慨壯烈勇力過人安帝永初中舉孝㢘為太官丞上<lb/>
便宜四事拜蕩隂令辟太尉府病不就州舉茂材為臨<lb/>
<pb n="KR2d0006_WYG_199-7b"/>
汾令居二縣皆有稱績著文賦碑誄書記凡二十萹<lb/>
王逸字叔師南郡宜城人也元初中舉上計吏為校書<lb/>
郎順帝時為侍中著楚辭章句行於世其賦誄書論及<lb/>
雜文凡二十一萹又作漢詩百二十三萹子延夀字文<lb/>
考有雋才少遊魯國作靈光殿賦後蔡邕亦造此賦未<lb/>
成及見延夀所為甚竒之遂輟翰而已曽有異夢意惡<lb/>
之乃作夢賦以自厲後溺水死時年二十餘<lb/>
崔𤦺字子瑋涿郡安平人濟北相瑗之宗也少游學亰<lb/>
<pb n="KR2d0006_WYG_199-8a"/>
師以文章博通稱初舉孝㢘為郎河南尹梁冀聞其才<lb/>
請與交冀行多不軌𤦺數引古今成敗以戒之冀不能<lb/>
受乃作外戚箴一首語尤切直琦以言不從失意復作<lb/>
白鵠賦以為諷梁冀見之呼𤦺問曰百官内外各有司<lb/>
存天下云云豈獨吾人之尤君何激刺之過乎琦對曰<lb/>
昔管仲相齊樂聞譏諫之言蕭何佐漢乃設書過之吏<lb/>
今將軍累世台輔任齊伊公而徳政未聞黎元塗炭不<lb/>
能結納貞良以救禍敗反復欲鉗塞士口杜蔽主聴將<lb/>
<pb n="KR2d0006_WYG_199-8b"/>
使元黄改色馬鹿異形乎冀無以對因遣琦歸後除為<lb/>
臨濟長不敢之職解印綬去冀遂令刺客隂求殺之客<lb/>
見琦耕於陌上懐書一卷息輙偃而詠之客哀其志以<lb/>
實告𤦺曰將軍令吾要子今見君賢者情懐忍忍可亟<lb/>
自逃吾亦於此亡矣琦得脱走冀後竟捕殺之所著賦<lb/>
頌銘誄箴弔論九咨七言凡十五萹<lb/>
邊韶字孝先陳留浚儀人也以文學知名教授數百人<lb/>
韶口辯曽晝日假卧弟子私嘲之曰邊孝先腹便便懶<lb/>
<pb n="KR2d0006_WYG_199-9a"/>
讀書但欲眠韶潜聞之應時對曰邊為姓孝為字腹便<lb/>
便五經笥但欲眠思經事寐與周公通夢靜與孔子同<lb/>
意師而可嘲出何典記嘲者大慙韶之才㨗皆此類也<lb/>
桓帝時為臨潁侯相徴拜太中大夫著作東觀再遷北<lb/>
地太守入拜尚書令後為陳相卒官著詩頌碑銘書䇿<lb/>
凡十五萹<lb/>
張升字彦真陳留尉氏人富平侯放之孫也升少好學<lb/>
多闗覽而任情不覊其意相合者則傾身交結不問窮<lb/>
<pb n="KR2d0006_WYG_199-9b"/>
賤如乖其志好者雖王公大人終不屈從常歎曰死生<lb/>
有命富貴在天其有知我雖胡越可親茍不相識從物<lb/>
何益仕郡為綱紀以能出守外黄令吏有受賕者即論<lb/>
殺之或譏升守領一時何足趨<hi>音促</hi>眀威戮乎升對曰昔<lb/>
仲尼暫相誅齊之侏儒手足異門而出故能威震彊國<lb/>
反其侵地君子仕不為已職思其憂豈以久近而異其<lb/>
度哉遇黨錮去官後竟見誅年四十九著賦誄頌碑書<lb/>
凡六十萹<lb/>
<pb n="KR2d0006_WYG_199-10a"/>
趙壹字元叔漢陽西縣人也體貎魁梧身長九尺美鬚<lb/>
豪眉望之甚偉而恃才倨傲為鄉黨所擯乃作解擯後<lb/>
屢抵罪㡬至死友人救得免壹乃貽書謝恩為窮鳥賦<lb/>
一萹言情又作刺世疾邪賦以舒其怨憤光和元年舉<lb/>
郡上計到亰師是時司徒袁逢受計計吏數百人皆拜<lb/>
伏庭中莫敢仰視壹獨長揖而已逢望而異之令左右<lb/>
往讓之曰下郡計吏而揖三公何也對曰昔酈食其長<lb/>
揖漢王今揖三公何遽怪哉逢即斂衽下堂執其手延<lb/>
<pb n="KR2d0006_WYG_199-10b"/>
置上坐因問西方事大悦顧謂坐中曰此人漢陽趙元<lb/>
叔也朝臣莫有過之者吾請為諸君分坐<hi>别坐也</hi>坐者皆<lb/>
屬觀既出往造河南尹羊陟不得見壹以公卿中非陟<lb/>
無足以託名者乃日往到門陟自彊許通尚卧未起壹<lb/>
逕入上堂遂前臨之曰竊伏西州承髙風舊矣乃今方<lb/>
遇而忽然<hi>謂死也</hi>奈何命也因舉聲哭門下驚皆奔入滿<lb/>
側陟知其非常人乃起延與語大竒之謂曰子出矣陟<lb/>
眀旦大從車騎奉謁造壹時諸計吏多盛飾車馬帷幕<lb/>
<pb n="KR2d0006_WYG_199-11a"/>
而壹獨柴車草屏露宿其傍延陟前坐於車下左右莫<lb/>
不歎愕陟遂與言談至熏夕極歡而去執其手曰良璞<lb/>
不剖必有泣血以相眀者矣陟乃與袁逢共薦之名動<lb/>
亰師士大夫想望其風采及西還道經𢎞農候太守皇<lb/>
甫規門者不即通壹遂遁去門吏懼以白之規聞壹名<lb/>
大驚乃追書謝過遣主簿迎還壹報書略曰昔人或歴<lb/>
説而不遇或思士而無從皆歸之於天不尤於物今壹<lb/>
自譴而已豈敢有猜仁君忽一匹夫於徳何損而逺辱<lb/>
<pb n="KR2d0006_WYG_199-11b"/>
手筆追路相尋誠足媿也其嗟可去謝也可食但以闗<lb/>
節疢動膝灸壊潰請俟他日乃奉其情輙誦来貺永以<lb/>
自慰遂去不顧州郡爭致禮命十辟公府並不就終於<lb/>
家初袁逢使善相者相壹云仕不過郡吏竟如其言著<lb/>
賦頌箴誄書論及雜文十六萹<lb/>
劉梁字曼山一名岑東平寧陽人也梁宗室子孫而少<lb/>
孤貧賣書於市以自資常疾世多利交以邪曲相黨乃<lb/>
著破羣論時之覽者以為仲尼作春秋亂臣知懼今此<lb/>
<pb n="KR2d0006_WYG_199-12a"/>
論之作俗士豈不愧心乎梁又著辨和同之論亦為世<lb/>
所稱桓帝時舉孝㢘除北新城長告縣人曰昔文翁在<lb/>
蜀道著巴漢庚桑瑣隸風移碨磥<hi>碨音猥磥音盧罪反</hi>吾雖小宰<lb/>
猶有社稷茍赴期㑹理文墨豈本志乎乃更大作講舍<lb/>
延聚生徒數百人朝夕自往勸誡身執經卷試䇿殿最<lb/>
儒化大行此邑至後猶稱其教焉特召入拜尚書郎累<lb/>
遷後為野王令未行光和中病卒孫楨字公幹亦以文<lb/>
才知名附載魏王粲傳<lb/>
<pb n="KR2d0006_WYG_199-12b"/>
邊讓字文禮陳留浚儀人也少辯博能屬文作章華賦<lb/>
雖多淫麗之辭而終之以正亦司馬相如之諷也其辭<lb/>
甚麗大將軍何進聞其才名欲辟命之恐不至詭以軍<lb/>
事徴之既到署令史進以禮見之讓善占射能辭對時<lb/>
賓客滿堂莫不羨其風府掾孔融王朗並脩刺候焉議<lb/>
郎蔡邕深敬之以讓宜處髙任乃薦於何進曰竊見令<lb/>
史邊讓天授逸才聰眀賢智初渉諸經見本知義授者<lb/>
不能對其問章句不能逮其意心通性達口辯辭長若<lb/>
<pb n="KR2d0006_WYG_199-13a"/>
處狐疑之論定嫌審之分經典交至檢括參合衆夫寂<lb/>
焉莫之能奪也使讓生在唐虞則元凱之次運值仲尼<lb/>
則顔冉之亞豈徒俗之凡偶近器而已者哉階級名位<lb/>
亦宜超然若復隨輩而進非所以章瓌瑋之髙價昭知<lb/>
人之絶眀也傳曰函牛之鼎不可以烹雞多汁則淡而<lb/>
不可食少汁則熬而不可熟此言大器之於小用故有<lb/>
所不宜也邕竊悁邑怪此寳鼎未受犧牛大羮之和久<lb/>
在煎熬臠割之間願眀將軍囘謀垂慮裁加少納貢之<lb/>
<pb n="KR2d0006_WYG_199-13b"/>
機宻展之力用若以年齒為嫌則顔囘不得貫徳行之<lb/>
首子竒終無理阿之功茍堪其事古今一也讓後以髙<lb/>
才擢進屢遷出為九江太守不以為能也初平中王室<lb/>
大亂讓去官還家恃才氣不屈曹操多輕侮之言建安<lb/>
中其鄉人有搆讓於操操告郡就殺之文多遺失<lb/>
酈炎字文勝范陽人酈食其之後也炎有文才解音律<lb/>
言論給㨗多服其能理靈帝時州郡辟命皆不就作詩<lb/>
二萹以自見其卒曰抱玉乗龍驥不逢樂與和安得孔<lb/>
<pb n="KR2d0006_WYG_199-14a"/>
仲尼為世陳四科其意氣如此炎後患風病慌忽性至<lb/>
孝遭母憂病甚發動妻始産而驚死妻家訟之收繫獄<lb/>
炎病不能理對熹平六年遂死獄中時年二十八尚書<lb/>
盧植為之誄讚以昭其懿徳<lb/>
侯瑾字子瑜敦煌人也少孤貧依宗人居性篤學恒傭<lb/>
作為資暮還輙㸐<hi>古然字</hi>柴以讀書恒以禮自牧獨處一<lb/>
房如對嚴賓焉州郡累召公車有道徴並稱疾不到作<lb/>
矯世論以譏刺當時而徙入山中覃思著述以莫知於<lb/>
<pb n="KR2d0006_WYG_199-14b"/>
世作應賓難以自寄又案漢記撰中興以後行事為皇<lb/>
徳傳三十萹行於世餘所作雜文數十萹多亡失西河<lb/>
人重其才皆不敢名之稱為侯君云<lb/>
髙彪字義方吳郡無錫人也家本單寒至彪為諸生遊<lb/>
太學有雅才而訥於言常從馬融欲訪大義融疾不獲<lb/>
見乃覆刺遺融書曰承服風問從来有年故不待介者<lb/>
而謁大君子之門冀一見龍光以叙腹心之願不圖遭<lb/>
疾幽閉莫啟昔周公旦父文兄武九命作伯以尹華夏<lb/>
<pb n="KR2d0006_WYG_199-15a"/>
猶揮沐吐餐垂接白屋故周道以隆天下歸徳公今養<lb/>
痾傲士故其宜也融省書慙追還之彪逝而不顧後郡<lb/>
舉孝㢘試經第一除郎中校書東觀數奏賦頌竒文因<lb/>
事諷諫靈帝異之時京兆第五永為督軍御史使督幽<lb/>
州百官大㑹祖餞於長樂觀議郎蔡邕等皆賦詩彪乃<lb/>
獨作箴以誡厲永邕等甚美其文以為莫尚也後遷内<lb/>
黄令帝敕同僚臨送祖於上東門詔東觀畫彪像以勸<lb/>
學者彪到官有徳政上書薦縣人申屠蟠等病卒於官<lb/>
<pb n="KR2d0006_WYG_199-15b"/>
文章多亡子岱亦知名<lb/>
張超字子並河間鄚人留侯良之後也有文才靈帝時<lb/>
從車騎將軍朱雋征黄巾為别部司馬著賦頌碑文薦<lb/>
檄牋書謁文嘲凡十九萹超又善於草書妙絶時人世<lb/>
共傳之<lb/>
禰衡字正平平原般人也<hi>般卜滿反</hi>少有才辯而尚氣剛傲<lb/>
好矯時慢物興平中避難荆州建安初来遊許下始達<lb/>
潁川乃隂懐一刺既而無所之適至於刺字漫滅是時<lb/>
<pb n="KR2d0006_WYG_199-16a"/>
許都新建賢士大夫四方来集或問衡曰盍從陳長文<lb/>
司馬伯達乎對曰吾焉能從屠沽児邪又問荀文若趙<lb/>
稚長云何衡曰文若可借面弔喪稚長可使監厨請客<lb/>
惟善魯國孔融及𢎞農楊脩常稱曰大児孔文舉小児<lb/>
楊徳祖餘子碌碌莫足數也融亦深愛其才衡始弱冠<lb/>
而融年四十遂與為交友上疏薦之於朝復數稱其才<lb/>
於曹操操欲見之而衡素相輕疾自稱狂病不肯往而<lb/>
數有恣言操頗懐忿而以其才名不欲殺之聞衡善擊<lb/>
<pb n="KR2d0006_WYG_199-16b"/>
鼓乃召為鼓吏因大㑹賓客閲試音節諸吏過者皆令<lb/>
脱其故衣更著岑牟單絞之服<hi>岑牟鼓角士胄也絞蒼黄之色</hi>次至衡<lb/>
衡方為漁陽參撾蹀𨄌而前容態有異聲節悲壯聽者<lb/>
莫不慷慨衡進至操前而止吏訶之曰鼓吏何不改裝<lb/>
而敢輕進乎衡曰諾於是先解衵衣次釋餘服裸身而<lb/>
立徐取岑牟單絞而著之畢復參撾而去顔色不怍操<lb/>
笑曰本欲辱衡衡反辱孤孔融退而數之曰正平大雅<lb/>
固當爾邪因宣操區區之意衡許往融復見操説衡狂<lb/>
<pb n="KR2d0006_WYG_199-17a"/>
疾今求得自謝操喜敕門者有客便通待之極晏衡乃<lb/>
著布單衣疎巾手持三尺棁杖<hi>棁大杖也他活反</hi>坐大營門以<lb/>
杖箠地大罵吏白外有狂生坐於營門言語悖逆請收<lb/>
案罪操怒謂融曰禰衡豎子乃敢爾孤殺之猶雀䑕耳<lb/>
顧此人素有虚名逺近將謂孤不能容之今送與劉表<lb/>
視當何如於是遣人騎送之臨發衆人為之祖道先供<lb/>
設於城南乃更相戒曰禰衡勃虐無禮今因其後到咸<lb/>
當以不起折之也及衡至衆人莫肯興衡坐而大號衆<lb/>
<pb n="KR2d0006_WYG_199-17b"/>
問其故衡曰坐者為冢卧者為屍屍冢之間能不悲乎<lb/>
及到荆州士大夫先服其才名甚賓禮之文章言議非<lb/>
衡不定表嘗與諸文人共草章奏並極其才思時衡出<lb/>
還見之開省未周因毁以抵地表憮然為駭衡乃從求<lb/>
筆札湏臾立成辭義可觀表大悦益重之後復侮慢於<lb/>
表表耻不能容以江夏太守黄祖性急故送衡與之祖<lb/>
亦善待焉衡為作書記輕重踈宻各得體宜祖持其手<lb/>
曰處士正得祖意如祖腹中之所欲言也祖長子射<hi>音亦</hi>
<pb n="KR2d0006_WYG_199-18a"/>
為章陵太守尤善於衡嘗與衡俱遊共讀蔡邕所作碑<lb/>
文射愛其辭還恨不繕寫衡曰吾雖一覽猶能識之唯<lb/>
其中石缺二字為不眀耳因書出之射馳使寫碑還校<lb/>
如衡所書莫不歎伏射時大㑹賓客人有獻鸚鵡者射<lb/>
舉巵於衡曰願先生賦之以娛嘉賓衡攬筆而作文無<lb/>
加㸃辭采甚麗後黄祖在䝉衝船上大㑹賓客而衡言<lb/>
不遜順祖慙乃訶之衡更熟視曰死公云等道<hi>云等道猶今言</hi>
<hi>何勿語也</hi>祖大怒令五百將出欲加箠衡方大罵祖恚遂令<lb/>
<pb n="KR2d0006_WYG_199-18b"/>
殺之祖主簿素疾衡即時殺焉射徒跣来救不及祖亦<lb/>
悔之乃厚加棺殮衡時年二十六其文章多亡云<lb/>
　　魏<hi>魏不立此傳今取王粲一人以為編而附載徐幹陳琳等數人于後</hi>
王粲字仲宣山陽髙平人也曽祖父龔祖父暢皆為漢<lb/>
三公父謙為大將軍何進長史進以謙名公之胄欲與<lb/>
為婚見其二子使擇焉謙弗許以疾免於家獻帝西遷<lb/>
粲徙長安左中郎將蔡邕見而竒之時邕才學顯著貴<lb/>
重朝廷常車騎填巷賓客盈坐聞粲在門倒屣迎之粲<lb/>
<pb n="KR2d0006_WYG_199-19a"/>
至年既㓜弱容狀短小一坐盡驚邕曰此王公孫也有<lb/>
異才吾不如也吾家書籍文章盡當與之年十七司徒<lb/>
辟詔除黄門侍郎以西亰擾亂皆不就乃之荆州依劉<lb/>
表表以粲貎寢而體弱通侻不甚重也表卒粲勸表子<lb/>
琮令降太祖太祖辟為丞相掾賜爵闗内侯太祖置酒<lb/>
漢濱粲奉觴賀曰方今袁紹起河北仗大衆志兼天下<lb/>
然好賢而不能用故竒士去之劉表雍容荆楚坐觀時<lb/>
變自以為西伯可規士之避亂荆州者皆海内之儁傑<lb/>
<pb n="KR2d0006_WYG_199-19b"/>
也表不知所任故國危而無輔眀公定冀州之日下車<lb/>
即繕其甲卒收其豪傑而用之以横行於天下及平江<lb/>
漢引其賢俊而置之列位使海内廻心望風而願治文<lb/>
武並用英䧺畢力此三王之舉也後遷軍謀祭酒魏國<lb/>
既建拜侍中粲博物多識問無不對漢末喪亂舊儀廢<lb/>
弛興造制度粲恒典之時絶無玉佩粲識舊佩始復作<lb/>
之今之玉佩受法於粲也初粲與人共行讀道邉碑人<lb/>
問曰卿能闇誦乎曰能因使背而誦之不失一字觀人<lb/>
<pb n="KR2d0006_WYG_199-20a"/>
圍碁局壊粲為覆之碁者不信以帊盖局使更以他局<lb/>
為之用相比較不誤一道其彊記黙識如此性善算作<lb/>
算術略盡其理善屬文舉筆便成無所改定時人常以<lb/>
為宿搆然正復精意覃思亦不能加也粲才既髙辯論<lb/>
應機鍾繇王朗等雖各為魏卿相至於朝廷奏議皆閣<lb/>
筆不敢措手必咨於粲粲所著詩賦論議垂六十萹建<lb/>
安二十一年從征吳二十二年春道病卒年四十一粲<lb/>
二子為魏諷所引誅後絶太祖時征漢中聞粲子死歎<lb/>
<pb n="KR2d0006_WYG_199-20b"/>
曰孤若在不使仲宣無後始文帝為五官將及平原侯<lb/>
植皆好文學粲與北海徐幹偉長廣陵陳琳孔璋陳留<lb/>
阮瑀元瑜汝南應瑒徳璉東平劉楨公幹並見友善幹<lb/>
聰識洽聞操翰成章為司空軍謀祭酒掾屬五官將文<lb/>
學琳前為何進主簿初進欲誅諸宦官太后不聽進乃<lb/>
召四方猛將並使引兵向京城欲以刧恐太后琳入諫<lb/>
進以為委兵授人必無成功祇為亂階而已進不納其<lb/>
言竟以禍敗語在何進傳中琳後避難冀州袁紹使典<lb/>
<pb n="KR2d0006_WYG_199-21a"/>
文章袁氏敗琳歸太祖太祖謂曰卿昔為本初移書但<lb/>
可罪狀孤而已惡惡止其身何乃上及父祖邪琳謝罪<lb/>
太祖愛其才而不咎也瑀少受學於蔡邕建安中都䕶<lb/>
曹洪欲使掌書記瑀終不為屈太祖並以琳瑀為司空<lb/>
軍謀祭酒管記室軍國書檄多琳瑀所作也琳嘗作檄<lb/>
草成呈太祖太祖先苦頭風是時疾發卧讀琳所作翕<lb/>
然而起曰此可愈我病數加厚賜太祖又使瑀作書與<lb/>
韓遂時太祖適近出瑀隨從因於馬上具草書成呈之<lb/>
<pb n="KR2d0006_WYG_199-21b"/>
太祖攬筆欲有所定而竟不能増損琳徙門下督瑀為<lb/>
倉曹掾屬瑒楨各被太祖辟為丞相掾屬瑒祖奉伯父<lb/>
邵皆博學有著述漢史有傳瑒轉為平原侯庶子後為<lb/>
五官將文學楨文辭巧妙文帝嘗賜楨廓落帶其後工<lb/>
死欲借取以為像因書嘲楨云夫物因人為貴故在賤<lb/>
者之手不御至尊之側今雖取之勿嫌其不反也楨答<lb/>
曰楨聞荆山之璞曜元后之寳隋侯之珠燭衆士之好<lb/>
南垠之金登窈窕之首鼲貂之尾綴侍臣之幘此四寳<lb/>
<pb n="KR2d0006_WYG_199-22a"/>
者伏朽石之下潛汚泥之中而揚光千載之上發彩疇<lb/>
昔之外亦皆未能初自接於至尊夫尊者所服卑者所<lb/>
脩也貴者所御賤者所先也故夏屋初成而大匠先立<lb/>
其下嘉禾始熟而農夫先嘗其粒恨楨所帶無他妙飾<lb/>
若實殊異尚可納也楨所作類如是故特為諸公子所<lb/>
親愛其後太子嘗請諸文學酒酣坐歡命夫人甄氏出<lb/>
拜坐中衆人咸伏而楨獨平視太祖聞之乃收楨減死<lb/>
輸作刑竟暑吏是時琳等咸著文賦數十萹瑀以十七<lb/>
<pb n="KR2d0006_WYG_199-22b"/>
年卒幹琳瑒楨二十二年卒文帝與元城令吳質書曰<lb/>
昔年疾疫親故多離其災徐陳應劉一時俱逝觀古今<lb/>
文人類不䕶細行鮮能以名節自立而偉長獨懐文抱<lb/>
質恬淡寡欲有箕山之志可謂彬彬君子矣著中論二<lb/>
十餘萹辭義典雅足傳於後徳璉常斐然有述作意其<lb/>
才學足以著書美志不遂良可痛惜孔璋章表殊徤微<lb/>
為繁富公幹有逸氣但未遒耳元瑜書記翩翩致足樂<lb/>
也仲宣獨自善於辭賦惜其體弱不起其文至於所善<lb/>
<pb n="KR2d0006_WYG_199-23a"/>
古人無以逺過也昔伯牙絶絃於鍾期仲尼覆醢於子<lb/>
路痛知音之難遇傷門人之莫逮也諸子但為未及古<lb/>
人自亦一時之儁也自潁川邯鄲淳繁欽陳留路粹沛<lb/>
國丁儀丁廙𢎞農楊修河内荀緯等亦有文采而不在<lb/>
此七人之例其後瑒弟璩璩子貞瑀子籍又譙郡嵇康<lb/>
下邳桓威咸以文章顯名淳一名竺字子叔博學有文<lb/>
章善蒼雅蟲篆許氏字指初平中從三輔客荆州荆州<lb/>
内附太祖素聞其名召與相見甚敬異之時五官將博<lb/>
<pb n="KR2d0006_WYG_199-23b"/>
延英儒亦宿聞淳名因啓淳欲使在文學官屬中㑹臨<lb/>
菑侯植亦求淳太祖遣淳詣植植初得淳甚喜延入坐<lb/>
不先與談時天暑熱植因呼常從取水自澡訖傅粉遂<lb/>
科頭拍袒胡舞五椎鍜跳丸擊劍誦俳優小説數千言<lb/>
訖謂淳曰邯鄲生何如邪於是乃更著衣幘整儀容與<lb/>
淳評説混元造化之端品物區别之意然後論皇羲以<lb/>
来賢聖名臣烈士優劣之差次頌古今文章賦誄及當<lb/>
官政事宜所先後又論用武行兵倚伏之勢乃命厨宰<lb/>
<pb n="KR2d0006_WYG_199-24a"/>
酒炙交至坐席黙然無與伉者及暮淳歸對其所知歎<lb/>
植之材謂之天人于時世子未立太祖俄有意於植而<lb/>
淳屢稱植材由是五官將頗不悦及黄初初以淳為博<lb/>
士給事中淳作投壺賦千餘言奏之文帝以為工賜帛<lb/>
千疋欽字休伯以文章機辯少得名於汝潁欽既長於<lb/>
書記又善為詩賦其所與太子書記喉轉意率皆巧麗<lb/>
為丞相主簿建安二十三年卒粹字文蔚少學於蔡邕<lb/>
初平中隨車駕至三輔建安初以髙才與京兆嚴像擢<lb/>
<pb n="KR2d0006_WYG_199-24b"/>
拜尚書郎像以才兼文武出為揚州刺史粹後為軍謀<lb/>
祭酒與陳琳阮瑀等典記室及孔融有過太祖使粹為<lb/>
奏承指致融罪語在融傳中後人覩粹所作無不嘉其<lb/>
材而畏其筆也後為祕書令坐法伏誅太子素與粹善<lb/>
聞其死為之歎惜及即帝位特用其子為長史儀字正<lb/>
禮父沖宿與太祖親善時隨乗輿見國家未定乃與太<lb/>
祖書曰足下平生常喟然有匡佐之志今其時矣是時<lb/>
張楊適還河内太祖得其書乃引軍迎天子東詣許以<lb/>
<pb n="KR2d0006_WYG_199-25a"/>
沖為司隸校尉後數来過諸將飲酒美不能止醉爛腸<lb/>
死太祖以沖前見開導常徳之聞儀為令士雖未見欲<lb/>
以愛女妻之以問五官將五官將曰女人觀貎而正禮<lb/>
目不便誠恐愛女未必悦也不如與伏波子楙太祖從<lb/>
之尋辟儀為掾到與論議嘉其才朗曰丁掾好士也即<lb/>
使其兩目盲尚當與女何况但眇視吾兒誤我時儀亦<lb/>
恨不得尚公主而與臨菑侯親善數稱其才太祖有意<lb/>
欲立植而儀又共贊之及太子立欲理儀罪轉儀為右<lb/>
<pb n="KR2d0006_WYG_199-25b"/>
刺姦掾欲令自裁而儀不能乃對中領軍夏侯尚叩頭<lb/>
求哀尚為泣涕而不能救後遂因職事收付獄殺之廙<lb/>
字敬禮儀之弟也少有才姿博學洽聞初辟公府建安<lb/>
中為黄門侍郎廙嘗從容謂太祖曰臨菑侯天性仁孝<lb/>
發於自然而聰眀智達其殆庶㡬至於博學淵識文章<lb/>
絶倫當今天下之賢才君子不問少長皆願從其游而<lb/>
為之死實天所以鍾福於大魏而永授無窮之祚也欲<lb/>
以勸動太祖太祖答曰植吾愛之安能若卿言吾欲立<lb/>
<pb n="KR2d0006_WYG_199-26a"/>
之為嗣何如廙曰此國家之所以興衰天下之所以存<lb/>
亡非愚劣瑣賤者所敢與及廙聞知臣莫若君知子莫<lb/>
若父至於君不論眀闇父不問賢愚而能常知其臣子<lb/>
者何盖猶相知非一事一物相處非一旦一夕况眀公<lb/>
加之以聖哲習之以人子今發眀達之命吐永安之言<lb/>
可謂上應天命下合人心得之於湏臾垂之於萬世者<lb/>
也廙不避斧鉞之誅敢不盡言太祖深納之文帝即王<lb/>
位遂與兄儀並誅修字徳祖太尉彪之子也脩事附載<lb/>
<pb n="KR2d0006_WYG_199-26b"/>
其髙祖太尉震傳中脩頗為太祖所器自太子以下並<lb/>
争與交好而臨菑侯植尤降意投脩脩亦傾心於植每<lb/>
當就植慮事有闕忖度太祖意豫作答教十餘條勅門<lb/>
下教出以次答教裁出答已入太祖怪其速推問始泄<lb/>
太祖遣太子及植各出鄴城一門宻勅門不得出以觀<lb/>
其所為太子至門不得出而還脩先戒植若門不出侯<lb/>
侯受王命可斬守者植從之太祖後知其交構又深慮<lb/>
始終之變遂因事誅脩脩所著賦頌碑讃詩哀辭表記<lb/>
<pb n="KR2d0006_WYG_199-27a"/>
書凡十五萹傳於世緯字公髙少喜文學建安中召署<lb/>
軍謀掾魏太子庶子稍遷至散騎常侍越騎校尉年四<lb/>
十二黄初四年卒璩字休璉博學好屬文善為書記文<lb/>
眀帝世歴官散騎常侍齊王即位稍遷侍中大將軍長<lb/>
史曹爽秉政多違法度璩為詩以諷焉其言雖頗諧合<lb/>
然多切時要世共傳之復為侍中典著作嘉平四年卒<lb/>
貞籍及康晉史各有傳威景初中出自孤微年十八著<lb/>
渾輿經依道以見意從齊國門下書佐司徒署吏為安<lb/>
<pb n="KR2d0006_WYG_199-27b"/>
成令先是文帝所與善者吳質濟隂人字季重才學通<lb/>
博帝為世子時甚禮愛之出為朝歌長遷元城令臨菑<lb/>
侯屢有奪嫡意而楊脩與丁儀兄弟為之地世子患之<lb/>
以車載廢簏内質與謀脩以白太祖未及推驗太子懼<lb/>
告質質曰何患眀日復以簏受絹車内以惑之脩必復<lb/>
重白重白必推推而無驗則罪在彼矣世子從之脩果<lb/>
復白而推驗無人太祖由是疑焉其後太祖嘗出征世<lb/>
子及臨菑侯並送路側禃稱述功徳發言有章左右屬<lb/>
<pb n="KR2d0006_WYG_199-28a"/>
目太祖亦悦焉世子悵然自失質耳語世子曰王當行<lb/>
流涕可也及辭世子泣而拜太祖及左右咸歔欷於是<lb/>
皆以植辭多華而誠心不及也質之權數多此類始質<lb/>
為單家少遊遨貴戚間盖不與鄉里相浮沉故雖已出<lb/>
官本國猶不與之士名及文帝踐阼深惟舊事徴質與<lb/>
車駕㑹洛陽到拜北中郎將封列侯使持節都督幽并<lb/>
諸軍事治信都太和四年入為侍中質自以不為本郡<lb/>
所饒謂司徒董昭曰我欲溺鄉里耳昭曰君且止我行<lb/>
<pb n="KR2d0006_WYG_199-28b"/>
年八十不能老為君溺欑也其年夏卒質先以怙威肆<lb/>
行諡曰醜侯質子應上書論枉至正元中改諡威侯應<lb/>
晉尚書應子康亦至大位<lb/>
　　晉<lb/>
應貞字吉甫汝南南頓人魏侍中璩之子也自漢至魏<lb/>
世以文章顯軒冕相襲為郡盛族貞善談論以才學稱<lb/>
夏侯元有盛名貞詣元元甚重之舉髙第頻歴顯位武<lb/>
帝為撫軍大將軍以為參軍及踐阼遷給事中帝於華<lb/>
<pb n="KR2d0006_WYG_199-29a"/>
林園宴射貞賦詩最美帝稱賞之時初置太子中庶子<lb/>
官貞與䕶軍長史孔恂俱為之後遷散騎常侍以儒學<lb/>
與太尉荀顗撰定新禮未施行泰始五年卒文集行於<lb/>
世弟純純子紹永嘉中至黄門郎為東海王越所害純<lb/>
弟秀秀子詹自有傳<lb/>
成公綏字子安東郡白馬人也㓜而聰敏博渉經傳性<lb/>
寡欲不營資産家貧嵗饑常晏如也少有俊才詞賦甚<lb/>
麗閑黙自安不求聞達時有孝烏每集其廬舍綏謂有<lb/>
<pb n="KR2d0006_WYG_199-29b"/>
反哺之徳以為祥禽作賦美之又以賦者貴能分賦物<lb/>
理敷演無方天地之盛可以致思矣歴觀古人未之有<lb/>
賦豈獨以至麗無文難以辭贊不然何其闕哉遂為天<lb/>
地賦綏又雅好音律嘗當暑承風而嘯冷然成曲因為<lb/>
嘯賦二賦世皆稱之張華雅重綏每見其文歎伏以為<lb/>
絶倫薦之太常徴為博士歴祕書郎轉丞遷中書郎每<lb/>
與華受詔並為詩賦又與賈充等參定法律泰始九年<lb/>
卒年四十三所著詩賦雜筆十餘卷行於世<lb/>
<pb n="KR2d0006_WYG_199-30a"/>
左思字太沖齊國臨淄人也其先齊之公族有左右公<lb/>
子因為氏焉家世儒學父雍起小吏以才能擢授殿中<lb/>
侍御史思少學鍾胡書及鼓琴並不成雍謂友人曰思<lb/>
所曉解不及我少時思遂感激勤學兼善隂陽之術貎<lb/>
寢口訥而辭藻壯麗不好交遊惟以閑居為事造齊都<lb/>
賦一年乃成復欲賦三都㑹妹芬入宫移家京師乃詣<lb/>
著作郎安平張載訪岷卭之事遂構思十年門庭藩溷<lb/>
皆著紙筆遇得一句即便疏之自以所見不博求為祕<lb/>
<pb n="KR2d0006_WYG_199-30b"/>
書郎及賦成時人未之重思自以其作不謝班張恐以<lb/>
人廢言安定皇甫謐有髙譽思造而示之謐稱善為其<lb/>
賦序張載為注魏都濟南劉逵注吳蜀而序之陳留衛<lb/>
瓘又為思賦作略解自是之後盛重於時司空張華見<lb/>
而歎曰班張之流也使讀之者盡而有餘久而更新於<lb/>
是豪富之家競相傳寫洛陽為之紙貴初陸機入洛欲<lb/>
為此賦聞思作之撫掌而笑與弟雲書曰此間有傖父<lb/>
欲作三都賦湏其成當以覆酒甕耳及思賦出機絶歎<lb/>
<pb n="KR2d0006_WYG_199-31a"/>
服以為不能加也遂輟筆焉祕書監賈謐請講漢書謐<lb/>
誅退居宜春里専意典籍齊王冏命為記室辭疾不就<lb/>
及張方縦暴都邑舉家適冀州數嵗以疾終<lb/>
趙至字景真代郡人也寓居洛陽緱氏令初到官至年<lb/>
十三與母觀母曰汝先世本非㣲賤世亂流離遂為士<lb/>
伍耳爾後能如此不至感母言詣師受業聞父耕叱牛<lb/>
聲投書而泣師怪問之至曰我小未能榮養使老父不<lb/>
免勤苦師甚異之年十四詣洛陽游太學遇嵇康於學<lb/>
<pb n="KR2d0006_WYG_199-31b"/>
寫石經徘徊視之不能去而請問姓名康曰年少何以<lb/>
問邪曰觀君風器非常所以問耳康異而告之後乃亡<lb/>
到山陽求康不得而還又將逺學母禁之至遂陽狂走<lb/>
三五里輙追得之年十六游鄴復與康相遇隨康還山<lb/>
陽改名浚字允元康每曰卿頭小而鋭瞳子白黒分眀<lb/>
有白起之風矣及康卒至詣魏興見太守張嗣宗甚被<lb/>
優遇嗣宗遷江夏相隨到溳川欲因入吳而嗣宗卒乃<lb/>
向遼西而占户焉初至與康兄子蕃友善及將逺適乃<lb/>
<pb n="KR2d0006_WYG_199-32a"/>
與蕃書叙離并陳其志辭義慷慨為世所傳至身長七<lb/>
尺四寸議論精辯有從横才氣遼西舉郡計吏到洛與<lb/>
父相遇時母已亡父欲令其宦立弗之告仍戒以不歸<lb/>
至乃還遼西幽州三辟部從事斷九獄見稱精審太康<lb/>
中以良吏赴洛方知母亡初至自耻士伍欲以宦學立<lb/>
名期於榮養既而其志不就號憤慟哭嘔血而卒時年<lb/>
三十七<lb/>
鄒湛字潤甫南陽新野人也父軌魏左將軍湛少以才<lb/>
<pb n="KR2d0006_WYG_199-32b"/>
學知名仕魏歴通事郎太學博士泰始初轉尚書郎廷<lb/>
尉平征南從事中郎深為羊祜所器重入為太子中庶<lb/>
子太康中拜散騎常侍出補勃海太守轉太傅楊駿長<lb/>
史遷侍中駿誅以僚佐免官尋起為散騎常侍國子祭<lb/>
酒轉少府元康末卒所著詩及論事議二十五首為時<lb/>
所重初湛嘗夢見一人自稱甄舒仲餘無所言如此非<lb/>
一久之乃悟曰吾宅西有積土敗瓦其中必有死人甄<lb/>
舒仲者予舍西土瓦中人也檢之果然遂厚加斂𦵏𦵏<lb/>
<pb n="KR2d0006_WYG_199-33a"/>
畢遂夢此人来謝子㨗字太應亦有文才永康中為散<lb/>
騎侍郎及趙王倫簒逆㨗與陸機等俱作禪文倫誅坐<lb/>
下廷尉遇赦免後為太傅參軍永嘉末卒<lb/>
棗據字道彦潁川長社人也本姓棘其父避仇改焉父<lb/>
叔偉魏鉅鹿太守據美容貎善文辭弱冠辟大將軍府<lb/>
出為山陽令有政績遷尚書郎轉右丞賈充伐吳請為<lb/>
從事中郎軍還徙黄門侍郎冀州刺史太子中庶子太<lb/>
康中卒時年五十餘所著詩賦論四十五首遇亂多亡<lb/>
<pb n="KR2d0006_WYG_199-33b"/>
失子腆字元方亦以文章顯永嘉中為襄城太守弟嵩<lb/>
字臺産才藝尤美為太子中庶子散騎常侍為石勒所<lb/>
殺<lb/>
褚陶字季雅吳郡錢塘人也弱不好弄少而聰慧清淡<lb/>
閑黙以墳典自娛年十三作鷗鳥水磑二賦見者竒之<lb/>
陶嘗謂所親曰聖賢備在黄卷中捨此何求州郡辟不<lb/>
就吳平召補尚書郎張華見之謂陸機曰君兄弟龍躍<lb/>
雲津顧彦先鳯鳴朝陽謂東南之寳已盡不意復見褚<lb/>
<pb n="KR2d0006_WYG_199-34a"/>
生機曰公但未覩不鳴不躍者耳華曰故知延州之徳<lb/>
不孤川嶽之寳不匱矣遷九真太守轉中尉年五十五<lb/>
卒<lb/>
王沈字彦伯髙平人也少有俊才出於寒素不能隨俗<lb/>
沉浮為時豪所抑仕郡文學掾鬱鬱不得志乃作釋時<lb/>
論以自譬其文甚佳是時王政陵遲官才失實君子多<lb/>
退而窮處遂終於里閭元康初松滋令吳郡蔡洪字叔<lb/>
開有才名作孤奮論與釋時意同讀之者莫不歎息焉<lb/>
<pb n="KR2d0006_WYG_199-34b"/>
張翰字季鷹吳郡吳人也父儼吳大鴻臚翰有清才善<lb/>
屬文而縱任不拘時人號為江東歩兵㑹稽賀循赴命<lb/>
入洛經吳閶門於船中彈琴翰初不相識乃就循言譚<lb/>
便大相欽悦問循知其入洛翰曰吾亦有事北亰便同<lb/>
載即去而不吿家人齊王冏辟為大司馬東曹掾冏時<lb/>
執權翰謂同郡顧榮曰天下紛紛禍難未巳夫有四海<lb/>
之名者求退良難吾本山林間人無望於時子善以眀<lb/>
防前以智慮後榮執其手愴然曰吾亦與子採南山蕨<lb/>
<pb n="KR2d0006_WYG_199-35a"/>
飲三江水耳翰因見秋風起乃思吳中菰菜蓴羮鱸魚<lb/>
鱠曰人生貴得適志何能覊宦數千里之外以要名爵<lb/>
乎遂命駕而歸著首邱賦以見志俄而冏敗人皆謂之<lb/>
見機然府以其輙去除吏名翰任心自適不求當世㦯<lb/>
謂之曰卿乃可縱適一時獨不為身後名邪答曰使我<lb/>
有身後名不如即時一杯酒時人貴其曠達性至孝遭<lb/>
母憂哀毁過禮年五十七卒其文筆數十萹行於世<lb/>
庾闡字仲初潁川鄢陵人也祖輝安北長史父柬以勇<lb/>
<pb n="KR2d0006_WYG_199-35b"/>
力聞武帝時有西域徤胡趫㨗無敵晉人莫敢與校帝<lb/>
募勇士惟柬應選遂撲殺之名震殊俗闡好學九嵗能<lb/>
屬文少隨舅孫氏過江母隨兄肇為樂安長史在項城<lb/>
永嘉末為石勒所陷闡母亦没闡不櫛沐不婚宦絶酒<lb/>
肉垂二十年鄉親稱之州舉秀才元帝為晉王辟之皆<lb/>
不行後為太宰西陽王羕掾累遷尚書郎蘇峻之難闡<lb/>
出奔郗鑒為司空參軍峻平以功賜爵吉陽縣男拜彭<lb/>
城内史鑒復請為從事中郎尋召為散騎侍郎領大著<lb/>
<pb n="KR2d0006_WYG_199-36a"/>
作頃之出補零陵太守入湘川為文以弔賈誼文士稱<lb/>
之後以疾徴拜給事中復領著作吳國内史虞潭為太<lb/>
伯立碑闡製其文又作揚都賦皆為世所重年五十四<lb/>
卒所著詩賦銘頌十卷行於世子肅之亦有文藻著稱<lb/>
歴給事中相府記至湘東太守太元中卒<lb/>
曹毗字輔佐譙國人也髙祖休魏大司馬父識右軍將<lb/>
軍毗少好文籍善屬詞賦郡察孝㢘除郎中蔡謨舉為<lb/>
佐著作郎父憂去職服闋遷句章令徴拜太學博士時<lb/>
<pb n="KR2d0006_WYG_199-36b"/>
桂陽張碩為神女杜蘭香所降毗因作二萹詩嘲之并<lb/>
續蘭香歌詩十萹甚有文彩又著揚都賦亞於庾闡累<lb/>
遷尚書郎鎮軍大將軍從事中郎下邳太守以名位不<lb/>
至著對儒一萹以自釋後累遷至光禄勲卒凡所著文<lb/>
筆十五卷傳於世<lb/>
李充字宏度江夏人也父矩江州刺史充少孤其父墓<lb/>
中栢樹嘗為盜賊所斫充手刃之由是知名善楷書妙<lb/>
參鍾索世咸重之辟丞相王導掾轉記室參軍㓜好刑<lb/>
<pb n="KR2d0006_WYG_199-37a"/>
名之學深抑虚浮之士嘗著學箴以為學者之誡征北<lb/>
將軍褚襃引為參軍充以家貧苦求外出襃將許之為<lb/>
縣試問之充曰窮猿投林豈暇擇木乃除剡縣令遭母<lb/>
憂服闋為大著作郎于時典籍混亂充刪除煩重以類<lb/>
相從分作四部甚有條貫祕閣以為永制累遷中書侍<lb/>
郎卒官充注尚書及周易㫖六萹釋莊論上下二萹詩<lb/>
賦表頌等雜文二百四十首行於世子顒亦有文義多<lb/>
所述作郡舉孝㢘充從兄式以平隠著稱善楷隸中興<lb/>
<pb n="KR2d0006_WYG_199-37b"/>
初仕至侍中<lb/>
袁宏字彦伯侍中猷之孫也父朂臨汝令宏有逸才文<lb/>
章絶美曽為詠史詩是其風情所寄少孤貧以運租自<lb/>
業謝尚時鎮牛渚秋夜乗月率爾與左右㣲服泛江㑹<lb/>
宏在舫中諷詠聲既清㑹詞又藻拔遂駐聽久之遣問<lb/>
焉答云是袁臨汝郎誦詩即其詠史之作也尚傾率有<lb/>
勝致即迎升舟與之談論申旦不寐自此名譽日茂尚<lb/>
為安西將軍豫州刺史引宏參其軍事累遷大司馬桓<lb/>
<pb n="KR2d0006_WYG_199-38a"/>
温府記室温重其文筆専綜書記後為東征賦賦末列<lb/>
稱過江諸名徳而獨不載桓彛時伏淊先在温府又與<lb/>
宏善苦諫之宏笑而不答温知之甚忿而憚宏一時文<lb/>
宗不欲令人顯問之後遊青山飲歸命宏同載衆為之<lb/>
懼行數里問宏云聞君作東征賦多稱先賢何故不及<lb/>
家君宏答云尊公稱謂非下官敢専既未遑啟不敢顯<lb/>
之耳温疑其不實乃曰君欲為何辭宏即答曰風鑒散<lb/>
朗㦯搜或引身雖可亡道不可隕宣城之節信義為允<lb/>
<pb n="KR2d0006_WYG_199-38b"/>
也温泫然而止宏賦又不及陶侃侃子胡奴常於曲室<lb/>
抽刃問宏曰家公勲績如此君賦云何相忽宏窘急答<lb/>
曰我已盛述尊公何乃言無因曰精金百汰在割能斷<lb/>
功以濟時職思靖亂長沙之勲為史所贊胡奴乃止後<lb/>
為三國名臣頌及從桓温北伐又作北征賦皆其文之<lb/>
髙者嘗與王珣伏滔同在温坐温令滔讀其北征賦至<lb/>
聞所傳於相傳云獲麟於此野誕靈物以瑞徳奚授體<lb/>
於虞者疚尼父之洞泣似實慟而非假豈一性之足傷<lb/>
<pb n="KR2d0006_WYG_199-39a"/>
乃致傷於天下其本至此便改韻珣云此賦方傳千載<lb/>
無容率爾今於天下之後移韻徙事然於寫送之致似<lb/>
為未盡滔云得益寫韻一句或為小勝温曰卿思益之<lb/>
宏應聲答曰感不絶於余心愬流風而獨寫珣誦味久<lb/>
之謂滔曰當今文章之美固當共推此生性彊正亮直<lb/>
雖被温禮遇至於辯論每不阿屈故榮任不至與伏滔<lb/>
同在温府府中呼為袁伏宏心耻之每歎曰公之厚徳<lb/>
未優國士而與滔比肩何辱之甚謝安嘗賞其機對辯<lb/>
<pb n="KR2d0006_WYG_199-39b"/>
速後安為揚州刺史宏自吏部郎出為東陽郡乃祖道<lb/>
於冶亭時賢皆集安欲以卒廹試之臨别執其手顧就<lb/>
左右取一扇而授之曰聊以贈行宏應聲答曰輙當奉<lb/>
揚仁風慰彼黎庶時人歎其率而能要焉宏見漢時傅<lb/>
毅作顯宗頌辭甚典雅乃作頌九章頌簡文之徳上之<lb/>
於孝武太元初卒於東陽時年四十九又撰後漢紀三<lb/>
十卷及竹林名士傳三卷詩賦誄表等雜文凡三百首<lb/>
傳於世三子長超子次成子次眀子眀子有父風最知<lb/>
<pb n="KR2d0006_WYG_199-40a"/>
名官至臨賀太守<lb/>
伏滔字元度平昌安邱人也有才學少知名州舉秀才<lb/>
辟别駕皆不就大司馬桓温引為參軍深加禮接每宴<lb/>
集之所必命滔同遊從温伐袁真至夀陽以淮南屢叛<lb/>
著論二萹名曰正淮温稱賞之夀陽平以功封聞喜縣<lb/>
侯除永世令温薨征西將軍桓豁引為參軍領華容令<lb/>
太元中拜著作郎専掌國史領本州大中正孝武帝嘗<lb/>
㑹於西堂滔預坐還下車先呼子系之謂曰百人髙會<lb/>
<pb n="KR2d0006_WYG_199-40b"/>
天子先問伏滔在坐不此故未易得為人作父如此定<lb/>
何如也遷游擊將軍著作如故卒官子系之亦有文才<lb/>
歴黄門侍郎侍中尚書光禄大夫<lb/>
羅含字君章桂陽耒陽人也曽祖彦臨海太守父綏滎<lb/>
陽太守含幼孤為叔母朱氏所養少有志尚嘗晝卧夢<lb/>
一鳥文彩異常飛入口中因驚起説之朱氏曰鳥有文<lb/>
彩汝後必有文章自此後藻思日新弱冠州三辟不就<lb/>
含父嘗宰新淦新淦人楊羨後為含州將引含為主簿<lb/>
<pb n="KR2d0006_WYG_199-41a"/>
含傲然不顧羨招致不已辭不獲而就焉及羨去職含<lb/>
送之到縣新淦人以為舊宰之子咸致賂遺含難違而<lb/>
受之及歸悉封置而去由是逺近推服焉後為郡功曹<lb/>
庾亮以為部江夏從事太守謝尚與含為方外之好乃<lb/>
稱曰羅君章可謂湘中之琳瑯尋轉州主簿後桓温臨<lb/>
州又補征西參軍温嘗使含詣尚有所檢劾含至不問<lb/>
郡事與尚累日酣飲而還温問所劾事含曰公謂尚何<lb/>
如人温曰勝我也含曰豈有勝公而行非邪故一無所<lb/>
<pb n="KR2d0006_WYG_199-41b"/>
問温竒其意而不責焉轉州别駕以廨舍諠擾於城西<lb/>
池小洲上立茅屋伐木為牀織葦為席而居布衣蔬食<lb/>
晏如也温嘗與僚屬讌㑹含後至温問衆坐曰此何如<lb/>
人或曰可謂荆楚之材温曰此自江左之秀豈惟荆楚<lb/>
而已徴為尚書郎温雅重其才又表轉征西户曹參軍<lb/>
俄遷宜都太守及温封南郡公引為郎中令尋徴正員<lb/>
郎累遷散騎常侍侍中仍轉廷尉長沙相年老致仕加<lb/>
中散大夫門施行馬初含在官舍有一白雀棲集堂宇<lb/>
<pb n="KR2d0006_WYG_199-42a"/>
及致仕還家階庭忽蘭菊叢生以為徳行之感焉年七<lb/>
十七卒所著文章行於世<lb/>
顧愷之字長康晉陵無錫人也父悦之尚書左丞愷之<lb/>
博學有才氣嘗為筝賦成謂人曰吾賦之比嵇康琴不<lb/>
賞者必以後出相遺深識者亦當以髙竒見貴桓温引<lb/>
為大司馬參軍甚見親眤温薨後愷之拜温墓賦詩云<lb/>
山崩溟海竭魚鳥將何依或問之曰卿憑重桓公乃爾<lb/>
哭狀其可見乎答曰聲如震雷破山淚似傾河注海愷<lb/>
<pb n="KR2d0006_WYG_199-42b"/>
之好諧謔人多愛狎之後為殷仲堪參軍亦深被眷接<lb/>
仲堪在荆州愷之嘗因假還仲堪特以布㠶借之至破<lb/>
冢遭風大敗愷之與仲堪牋曰地名破冢真破冢而出<lb/>
行人安稳布㠶無恙還至荆州人問以㑹稽山川之狀<lb/>
愷之云千巖競秀萬壑爭流草木蒙籠若雲興霞蔚桓<lb/>
元時與愷之同在仲堪坐共作了語愷之先曰火燒平<lb/>
原無遺燎元曰白布纒根樹旒旐仲堪曰投魚深泉放<lb/>
飛鳥復作危語元曰矛頭淅米劍頭炊仲堪曰百嵗老<lb/>
<pb n="KR2d0006_WYG_199-43a"/>
翁攀枯枝有一參軍云肓人騎瞎馬臨深池仲堪眇目<lb/>
驚曰此太逼人因罷愷之每食甘蔗常自尾至本人或<lb/>
怪之云漸入佳境尤善丹青圖寫特妙謝安深重之以<lb/>
為有蒼生以来未之有也愷之每畫人成或數年不㸃<lb/>
目精人問其故愷之曰四體妍蚩本無闕少於妙處傳<lb/>
神寫照正在阿堵中嘗悦一隣女挑之弗從愷之乃圖<lb/>
其形於壁以棘針釘其心女遂患心痛愷之因致其情<lb/>
女從之遂宻去針而愈愷之每重嵇康四言詩因為之<lb/>
<pb n="KR2d0006_WYG_199-43b"/>
圖常云手揮五弦易目送歸鴻難每寫起人形妙絶於<lb/>
時嘗圖裴楷像頬上加三毛觀者覺神眀殊勝又為謝<lb/>
鯤像在石巖裏云此子宜置邱壑中欲圖殷仲堪仲堪<lb/>
有目疾固辭愷之曰眀府正為眼耳若眀㸃瞳子飛白<lb/>
拂上使如輕雲之蔽月豈不美乎仲堪乃從之愷之嘗<lb/>
以一厨畫糊題其前寄桓元皆其深所珍惜者元乃發<lb/>
其厨後竊取畫而緘閉如舊以還之紿云未開愷之見<lb/>
封題如初但失其畫直云妙畫通靈變化而去亦猶人<lb/>
<pb n="KR2d0006_WYG_199-44a"/>
之登仙了無怪色愷之矜伐過實少年因相稱譽以為<lb/>
戲弄又好吟詠自謂得先賢風制或請愷之作洛生詠<lb/>
答曰何至作老婢聲義熙初為散騎常侍與謝瞻連省<lb/>
夜於月下長詠瞻每遥贊之愷之彌自力忘倦瞻將眠<lb/>
令人代已愷之不覺有異遂申旦而止尤信小術以為<lb/>
求之必得桓元嘗以一栁葉紿之曰此蟬所翳葉也取<lb/>
以自蔽人不見已愷之喜引葉自蔽元就溺焉愷之信<lb/>
其不見已也甚以珍之初愷之在桓温府常云愷之體<lb/>
<pb n="KR2d0006_WYG_199-44b"/>
中癡黠各半合而論之正得平耳故俗傳愷之有三絶<lb/>
才絶畫絶癡絶年六十二卒於官所著文集及啟矇記<lb/>
行於世<lb/>
郭澄之字仲静太原陽曲人也少有才思機敏兼人調<lb/>
補尚書郎出為南康相值盧循作逆流離僅得還都劉<lb/>
裕引為相國參軍從裕北伐既克長安裕意更欲西伐<lb/>
集寮屬議之多不同次問澄之澄之不答西向誦王粲<lb/>
詩曰南登霸陵岸囘首望長安裕意便定謂澄之曰當<lb/>
<pb n="KR2d0006_WYG_199-45a"/>
與卿共登霸陵岸耳因還澄之位至裕相國從事中郎<lb/>
封南豐侯卒於官所著文集行於世<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_199-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷一百七十五<lb/>
</p>
<p>
</p>
  </div>
</body>
</text>
</TEI>
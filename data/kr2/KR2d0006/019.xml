<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十三</head> <lb/>
    <p>
<pb n="KR2d0006_WYG_019-1a"/>
欽定四庫全書<lb/>
　通志卷十三<lb/>
　　宋　右　廸　功　郎　鄭　樵　漁　仲　撰<lb/>
　梁紀第十三<lb/>
　　武帝　簡文帝　元帝　敬帝<lb/>
髙祖武皇帝諱衍字叔逹小字練兒南蘭陵中都里人<lb/>
姓蕭氏與齊同承淮隂令整整生皇髙祖鎋位濟隂太<lb/>
守鎋生皇曾祖副子位州治中從事副子生皇祖道賜<lb/>
<pb n="KR2d0006_WYG_019-1b"/>
位南臺治書侍御史道賜生皇考諱順之字文緯於齊<lb/>
髙帝為始族弟皇考外甚清和而内懐英氣與齊髙帝<lb/>
少而欵狎嘗共登金牛山路側有枯骨縱横齊髙帝謂<lb/>
皇考曰周文王以來幾年當復有掩此枯骨者乎言之<lb/>
懔然動色皇考由此知齊髙帝有大志常相随逐齊髙<lb/>
帝每外討皇考常為軍副及北討薛索兒夜遣人入營<lb/>
提刀徑至齊髙帝卧榻皇考手刃之頻為齊髙帝鎮軍<lb/>
司馬長史時宋帝昬虐齊髙帝謀出外皇考以為一旦<lb/>
<pb n="KR2d0006_WYG_019-2a"/>
奔亡則危幾不測不如因人之欲行伊霍之事齊髙帝<lb/>
深然之歴黄門郎安西長史吳郡内史所歴皆著名吳<lb/>
郡張緒常稱文武兼資有徳有行吾敬蕭順之袁粲之<lb/>
據石頭黄回與之通謀皇考聞難作率家兵據朱雀橋<lb/>
回覘人還告曰朱雀橋南一長者英威毅然坐胡牀南<lb/>
向囘曰蕭順之也遂不敢出時㣲皇考石頭幾不據矣<lb/>
及齊髙帝創造皇業推鋒決勝莫不垂拱仰成焉齊建<lb/>
元末齊髙帝從容謂皇考曰當令阿玉解揚州相授玉<lb/>
<pb n="KR2d0006_WYG_019-2b"/>
豫章王嶷小名也齊武帝在東宫皇考嘗問訊及退齊<lb/>
武帝指皇考謂嶷曰非此翁吾徒無以致今日及即位<lb/>
深相忌憚故不署台輔以參豫佐命封臨湘縣侯歴位<lb/>
侍中衞尉太子詹事領鎭軍將軍丹陽尹贈鎮北將軍<lb/>
諡曰懿帝以宋孝武大明元年嵗次甲辰生于秣陵縣<lb/>
同夏里三橋宅初皇妣張氏嘗夢抱日已而有娠遂産<lb/>
帝帝生而有異光狀貎殊特日角龍顔重岳虎顧舌文<lb/>
八字頂有浮光身映日無影兩骻駢骨頂上隆起有文<lb/>
<pb n="KR2d0006_WYG_019-3a"/>
在右手曰武帝為兒時能蹈空而行及長博學多通好<lb/>
籌略有文武材略所居室中常若雲氣人或遇者體輙<lb/>
肅然初為衞軍王儉東閤祭酒儉一見深相器異請為<lb/>
戸曹屬謂廬江何憲曰此蕭郎三十内當作侍中出此<lb/>
則貴不可言竟陵王子良開西邸招文學帝與沈約謝<lb/>
眺王融蕭琛范雲任昉陸倕等並游焉號曰八友融俊<lb/>
爽識鑒過人尤敬異帝每謂所親曰宰制天下必在此<lb/>
人累遷随王鎭西諮議參軍行經牛渚逢風入泊龍瀆<lb/>
<pb n="KR2d0006_WYG_019-3b"/>
有一老人謂帝曰君龍行虎歩貴不可言天下方亂安<lb/>
之者其在君乎問其名氏忽然不見尋以皇考艱去職<lb/>
歸建業及齊武帝不豫竟陵王子良以帝及兄懿王融<lb/>
劉繪王思逺顧暠之范雲等為帳内軍主融欲因帝晏<lb/>
駕立子良帝曰夫立非常之事必有非常之人融才非<lb/>
負圖視其敗也范雲曰憂國家者惟有王中書帝曰憂<lb/>
國欲為周召欲為豎刁邪懿曰直哉史魚何其水彊也<lb/>
初皇考之薨不得志事見齊魚復侯傳至是鬱林失徳<lb/>
<pb n="KR2d0006_WYG_019-4a"/>
齊明帝作輔將為廢立計帝欲助齊明帝傾齊武帝之<lb/>
嗣以雪心恥齊明帝亦知之每與帝謀時齊明帝將追<lb/>
随王恐不從又以王敬則在會稽恐為變以問帝帝曰<lb/>
随王雖有美名其實庸劣既無智謀之士爪牙惟仗司<lb/>
馬垣歴生武陵太守卞白龍耳此並唯利是與若㗖以<lb/>
顯職無不載馳随王止湏折簡耳敬則志安江東窮其<lb/>
富貴宜選美女以娛其心齊明帝曰亦吾意也即徴歴<lb/>
生為太子左衞率白龍游擊將軍並至續召随王至都<lb/>
<pb n="KR2d0006_WYG_019-4b"/>
賜自盡豫州刺史崔慧景既齊武帝舊臣不自安齊明<lb/>
帝憂之乃起帝鎮夀陽外云備魏實防慧景師次長瀬<lb/>
慧景懼罪白服來迎帝撫而宥之將軍房伯玉徐元慶<lb/>
並曰慧景反跡既彰實是見賊我曹武將譬如鞲上鷹<lb/>
將軍一言見命便即制之帝笑曰此如掌中嬰兒殺之<lb/>
不武於是曲意和釋之慧景遂安<lb/>
隆昌元年拜中書侍郎遷黄門侍郎<lb/>
建武二年魏將王肅劉昶攻司州刺史蕭誕甚急齊明<lb/>
<pb n="KR2d0006_WYG_019-5a"/>
帝遣左衞將軍王廣之赴救帝為偏帥𨽻廣之行次尉<lb/>
斗洲有人長八尺餘容貎衣冠皓然皆白緣江呼曰蕭<lb/>
王大貴帝既屢有徴祥心益自負時去誕百里衆軍以<lb/>
魏軍盛莫敢前帝欲大振威略謂諸將曰今屯下梁之<lb/>
城塞鑿峴之險守雉脚之路據賢首之山以通西闗以<lb/>
臨賊壘三方犄角出其不備破賊必矣廣之等不從後<lb/>
遣徐元慶進據賢首山魏絶其糧道衆懼莫敢援之惟<lb/>
帝獨奮請先進於是廣之益帝精甲銜枚夜行失道望<lb/>
<pb n="KR2d0006_WYG_019-5b"/>
見如持兩炬者随之果得道徑上賢首山廣之軍因得<lb/>
前魏軍來脅帝堅壁不進時王肅自攻城一鼓而退劉<lb/>
昶有疑心帝因與書間成其隙一旦有風從西北起陣<lb/>
雲随之來當肅營尋而風囘雲轉還向西北帝曰此所<lb/>
謂歸氣魏師遁矣令軍中曰望麾而進聼鼓而動肅乃<lb/>
傾壁十萬陣于水北帝揚麾鼓譟響振山谷敢死之士<lb/>
執短兵先登長㦸翼之城中見援至因出軍攻魏柵魏<lb/>
軍表裏受敵因大崩肅昶單馬走斬獲千計流血絳野<lb/>
<pb n="KR2d0006_WYG_019-6a"/>
得肅昶巾箱中魏帝勅曰聞蕭衍善用兵勿與爭鋒待<lb/>
吾至若能禽此人則江東吾有也以功封建陽縣男尋<lb/>
為司州刺史有沙門自稱僧惲謂帝曰君項有伏龍非<lb/>
人臣也復求莫知所之帝在州甚有威名嘗有人餉馬<lb/>
帝不受餉者宻以馬繫齋柱而去帝出見馬答書殷勤<lb/>
縛之馬首令人驅出城外馬遂自還帝還都為太子中<lb/>
庻子領四廂直出鎮石頭齊明性猜忌帝避時嫌解遣<lb/>
部曲常乗折角小牛車齊明每稱帝清儉朂勵朝臣<lb/>
<pb n="KR2d0006_WYG_019-6b"/>
四年魏孝文帝自率大衆逼雍州刺史曹武度沔守樊<lb/>
城武舊齊武帝腹心齊明帝忌之欲使后弟劉暄為雍<lb/>
州暄不願出外因江祏得留齊明帝擬帝雍州受宻㫖<lb/>
出頓聲為軍事發遣又命五兵尚書崔慧景征南將軍<lb/>
陳顯逹相續援襄陽慧景與帝進次鄧城魏孝文帥十<lb/>
餘萬騎奄至慧景引退帝止之不從於是大敗帝帥衆<lb/>
拒戰獨得全軍及魏軍退以帝為輔國將軍監雍州事<lb/>
先是雍州相傳樊城有王氣至是謡言更甚及齊明帝<lb/>
<pb n="KR2d0006_WYG_019-7a"/>
崩遺詔以帝為都督雍州刺史時揚州刺史始安王遥<lb/>
光尚書令徐孝嗣右僕射江祏右將軍蕭坦之侍中江<lb/>
祀衞尉劉暄更直内省分日帖勅世所謂六貴又有御<lb/>
刀茹法珍梅蟲兒豐勇之等八人號為八要及舍人王<lb/>
咺之等四十餘人皆口擅王言權行國憲帝謂張𢎞䇿<lb/>
曰政出多門亂其階矣當今避禍唯有此地勤行仁義<lb/>
可坐作西伯但諸弟在都恐離時患湏與益州圖之耳<lb/>
時上長兄懿罷益州還仍行郢州事乃使𢎞䇿詣郢陳<lb/>
<pb n="KR2d0006_WYG_019-7b"/>
計於懿語在懿傳言既不從𢎞䇿還帝乃召弟偉及憺<lb/>
是嵗至襄陽乃潛造器械多伐竹木沈於檀溪宻為舟<lb/>
裝之備時帝所住齋常有氣五色囘轉狀若蟠龍季秋<lb/>
出九日臺忽暴風起烟塵四合帝所居獨白日清朗其<lb/>
上紫雲騰起形如繖蓋望者莫不異焉尋而大臣相次<lb/>
屠戮<lb/>
永元二年冬懿又被害信至帝宻召長史王茂中兵吕<lb/>
僧珍别駕栁慶逺功曹史吉士贍等謀之既定以十一<lb/>
<pb n="KR2d0006_WYG_019-8a"/>
月乙巳召僚佐集於聽事告以舉兵是日建牙出檀溪<lb/>
竹木裝舸艦旬日大辦百姓願從者得鐵馬五千匹甲<lb/>
士三萬人初南康王寳融為荆州刺史長史蕭頴胄行<lb/>
府州事至是東昬遣輔國將軍劉山陽就頴胄兵襲襄<lb/>
陽帝知其謀遣參軍王天虎龐慶國詣江陵徧與州府<lb/>
書聲云山陽西上幷襲荆雍天虎既發帝謂參軍張𢎞<lb/>
䇿曰今日天虎坐收天下矣荆州得天虎至必囘遑無<lb/>
計若不見同取之如拾地芥耳斷三峽據巴蜀分兵定<lb/>
<pb n="KR2d0006_WYG_019-8b"/>
湘州便全有上流以此威聲臨九𣲖斷彭蠡檄江南風<lb/>
之靡草不足比也政小引日月耳江陵本憚襄陽人加<lb/>
脣亡齒寒必不孤立寧得不闇見同邪挾荆雍之兵掃<lb/>
定東夏韓白重出不能為計况以無算之昬主役御刀<lb/>
應勅之徒哉及山陽至巴陵帝復令天虎齎書與穎胄<lb/>
兄弟去後帝謂張𢎞䇿曰用兵之道攻心為上攻城次<lb/>
之心戰為上兵戰次之今日是也近遣天虎往州府人<lb/>
皆有書今叚止有兩封與行事兄弟云一二天虎口具<lb/>
<pb n="KR2d0006_WYG_019-9a"/>
彼間人問天虎而無所説必謂行事與天虎具隠其情<lb/>
則行事進退無以自明必入吾謀内是馳兩空函定一<lb/>
州矣山陽至江安聞之果遲疑不上穎胄大懼參軍席<lb/>
闡文栁忱謂穎胄曰蕭雍州蓄飬士馬非復一日必不<lb/>
可制就能制之嵗寒必不為朝廷所容今若殺山陽與<lb/>
雍州立天子以令諸侯則霸業成矣山陽既不信我如<lb/>
斬天虎則彼疑可釋至而圖之蔑不濟矣穎胄從之詰<lb/>
旦乃謂天虎曰天下之事縣之在卿今就卿借頭以詐<lb/>
<pb n="KR2d0006_WYG_019-9b"/>
山陽昔樊於期亦以頭借荆軻於是斬之送首山陽山<lb/>
陽信之馳入城將踰閾縣門發折其車轅投車而走中<lb/>
兵參軍陳秀拔㦸逐之斬於門外傳首于帝仍以南康<lb/>
王尊號之議來告且曰時有未利當須來年二月遽便<lb/>
進兵恐非廟算帝答曰今坐甲十萬糧用自竭若頓兵<lb/>
十旬必生悔吝且太白出西方杖義而動天時人謀有<lb/>
何不利昔武王伐紂行逆太嵗復湏待年月乎竟陵太<lb/>
守曹景宗遣杜思沖勸帝迎南康王都襄陽時正尊號<lb/>
<pb n="KR2d0006_WYG_019-10a"/>
帝不從王茂又私于張𢎞䇿曰今以南康置人手中彼<lb/>
挾天子以令諸侯節下前去為人所使此豈嵗寒之計<lb/>
𢎞䇿言之於帝曰若前途大事不捷故自蘭艾同焚若<lb/>
功業克建誰敢不從豈是碌碌受人處分哉乃於沔南<lb/>
立新野郡以集新附<lb/>
中興元年二月南康王為相國以帝為征東將軍戊申<lb/>
帝發襄陽自冬積霰至是開霽士卒咸悦帝遂留弟偉<lb/>
守襄陽城謂曰當置心於襄陽人腹中推誠信之勿有<lb/>
<pb n="KR2d0006_WYG_019-10b"/>
疑也天下一家乃當相見遂移檄建業闡揚威武及至<lb/>
竟陵命長史王茂與太守曹景宗為前軍中兵參軍張<lb/>
法安守竟陵城茂景宗帥衆濟岸進頓九里其日郢州<lb/>
刺史張沖迎戰茂等大破之荆州遣冠軍將軍鄧元起<lb/>
軍主王世興田安等會大軍於夏口帝築漢口城以守<lb/>
魯山命水軍主張惠紹朱思逺等遊遏中江絶郢魯二<lb/>
城信使時張沖死其衆推軍主薛元嗣及沖長史程茂<lb/>
為主三月乙巳南康王即帝位於江陵遥廢東昬為涪<lb/>
<pb n="KR2d0006_WYG_019-11a"/>
陵王以帝為尚書左僕射加征東將軍都督征討諸軍<lb/>
事假黄鉞西臺又遣冠軍將軍蕭頴逹領兵來會四月<lb/>
帝出沔命王茂蕭穎逹等逼郢城五月己酉帝移屯漢<lb/>
南是日有紫雲如蓋䕃於壘幕甲寅東昬遣寧朔將軍<lb/>
吳子陽光子衿等十三軍救郢州進據巴口七月帝命<lb/>
王茂帥軍主曹仲宗康絢武會超等潛師襲加湖將逼<lb/>
子陽水涸不通艦子衿喜其夜流星墜其城四更中無<lb/>
雨而水暴長衆軍乗流齊進鼓譟攻之俄而大潰子陽<lb/>
<pb n="KR2d0006_WYG_019-11b"/>
等竄走衆盡溺于江王茂虜其餘而旋郢魯二城相視<lb/>
奪氣先是東昬遣冠軍將軍陳伯之鎮江州為子陽等<lb/>
聲援帝謂諸將曰夫征討未必湏實力所聼威聲耳今<lb/>
加湖之敗誰不讋服陳虎牙即伯之之子狼狽奔歸彼<lb/>
閒人情理當兇懼我謂九江可傳檄定也因命捜所獲<lb/>
俘囚得伯之幢主蘇隆之厚加賞賜使致命焉戊午魯<lb/>
山城主孫樂祖降己未夜郢城有數百毛人踰堞且泣<lb/>
因投黄鵠磯蓋城之精也及旦城主程茂薛元嗣遣參<lb/>
<pb n="KR2d0006_WYG_019-12a"/>
軍朱曉求降帝謂曰城中自可不識天命何意恒罵曉<lb/>
曰明公未之思耳桀犬何嘗不吠堯初郢城之閉將佐<lb/>
文武男女口十餘萬人疾疫流腫死者十七八及城開<lb/>
帝並加隠䘏其死者命給棺槥東昬聞郢城没乃為城<lb/>
守計簡二尚方二冶囚徒以配軍其不可活者於朱雀<lb/>
門内日斬百餘人尚書令王亮苦諫不從陳伯之遣蘇<lb/>
隆之反命求未便進軍帝曰伯之此言意懐首䑕可及<lb/>
其猶豫逼之乃命鄧元起即日沿流而下八月天子遣<lb/>
<pb n="KR2d0006_WYG_019-12b"/>
兼黄門郎蘇回勞軍帝登舟命諸軍進路留上庸太守<lb/>
韋叡守郢城行州事鄧元起將至尋陽陳伯之猶懼乃<lb/>
收兵退保湖口留其子虎牙守盆城及帝至乃束甲請<lb/>
罪九月天子詔帝平定東夏以便宜從事前軍之次蕪<lb/>
湖南豫州刺史申胄棄姑熟走至是大軍進據之自發<lb/>
雍州帝所乗艦恒有兩龍導引左右莫不見者緣道奉<lb/>
迎百姓皆如挾纊仍遣曹景宗蕭穎逹領馬歩進頓江<lb/>
寧東昬遣征虜將軍李居士迎戰景宗擊走之於是王<lb/>
<pb n="KR2d0006_WYG_019-13a"/>
茂鄧元起吕僧珍進據赤鼻邏曹景宗陳伯之為游兵<lb/>
是日新亭城主江道林率兵出戰衆軍擒之於陣大軍<lb/>
次新林建康士庻傾都而至道欵者或以血為書命王<lb/>
茂進據越城曹景宗據皂莢橋鄧元起據道士墩陳伯<lb/>
之據籬門道林餘衆退屯航南諸軍廹之因復散走退<lb/>
保朱雀航馮淮自固時李居士猶據新亭壘請東昬燒<lb/>
南崖邑屋以開戰塲自大航以西新亭以北蕩然矣十<lb/>
月東昬石頭軍主朱僧勇率水軍二千人來降東昬又<lb/>
<pb n="KR2d0006_WYG_019-13b"/>
遣征虜將軍王珍國率軍主胡虎牙等列陣於航南大<lb/>
路悉配精甲利器尚十餘萬人閽人王倀子持白虎幡<lb/>
督諸軍又開航背水以絶歸路王茂曹景宗等犄角奔<lb/>
之珍國之衆一時土崩衆軍退至宣陽門李居士以新<lb/>
亭壘徐元瑜以東府城降石頭白下諸軍並宵潰壬午<lb/>
帝鎮石頭命衆軍圍六門東昬悉焚門内驅逼營署官<lb/>
府並入城有衆二十萬青州刺史桓和紿東昬出戰因<lb/>
降先是俗語謂宻相欺變者為和欺於是蟲兒法珍等<lb/>
<pb n="KR2d0006_WYG_019-14a"/>
曰今日敗於桓和可謂和欺矣帝命諸軍築長圍初衆<lb/>
軍既逼東昬遣軍主左僧慶鎮京口常僧景鎮廣陵李<lb/>
叔獻屯𤓰歩及申胄自姑熟奔歸又使屯破墩以為東<lb/>
北聲援至是帝遣曉諭並降帝乃遣弟輔國將軍秀鎮<lb/>
京口輔國將軍恢屯破墩從弟寧武將軍景鎮廣陵吳<lb/>
郡太守蔡寅棄郡赴降十二月丙寅兼衞尉張稷北徐<lb/>
州刺史王珍國斬東昬其夜以黄油裹首送軍帝命吕<lb/>
僧珍張彌勒兵封府庫及圖籍帝乃入收東昬嬖妾潘<lb/>
<pb n="KR2d0006_WYG_019-14b"/>
妃誅之及兇黨王坦之以下四十八人屬吏以宫女二<lb/>
千人分賚將士宣徳皇后令追廢涪陵王為東昬侯授<lb/>
帝中書監大司馬錄尚書驃騎大將軍都督揚州刺史<lb/>
封建安郡公食邑萬戸給班劍四十人黄鉞侍中征討<lb/>
諸軍事並如故依晉武陵王遵承制故事百僚致敬己<lb/>
卯帝入屯閲武堂下令大赦丙戌入鎮殿内是日鳯皇<lb/>
集建業又下令凡昬制謬賦滛刑濫役外可詳檢前源<lb/>
悉皆除蕩其主守散失諸所損耗精立科條咸從原例<lb/>
<pb n="KR2d0006_WYG_019-15a"/>
丁亥遣豫州刺史李元履以兵五千慰勞東方十二郡<lb/>
二年正月辛卯下令通檢尚書衆曹東昬時諸諍訟失<lb/>
理及主者淹停不時施行者精加訊辯依事議奏其義<lb/>
師臨陣致命疾病死亡者並加𦵏歛収恤遺孤甲午天<lb/>
子遣兼侍中席闡文兼黄門侍郎樂法才慰勞都下追<lb/>
贈皇祖散騎常侍左光祿大夫皇考侍中丞相乙未下<lb/>
令朱雀之捷逆徒送死者特許家人殯葬若無親屬或<lb/>
有貧苦二縣長尉即為埋掩建康城内不逹天命自取<lb/>
<pb n="KR2d0006_WYG_019-15b"/>
淪滅亦同此科又下令減損浮費自非奉粢盛修紱冕<lb/>
習禮樂之容繕甲兵之備此外一皆禁絶御府中署量<lb/>
宜罷省命外詳為條格戊戌宣徳皇后臨朝入居内殿<lb/>
拜帝大司馬解承制百僚致敬如前丁亥詔進帝都督<lb/>
中外諸軍事劍履上殿入朝不趨贊拜不名加前後部<lb/>
羽葆鼓吹置左右長史司馬從事中郎掾屬各四人幷<lb/>
依舊辟士餘並如故甲寅齊帝進帝位相國總百揆以<lb/>
豫州之梁郡歴陽南徐州之義興揚州之淮南宣城吳<lb/>
<pb n="KR2d0006_WYG_019-16a"/>
吳興會稽新安東陽十郡封帝為梁公偹九錫之禮加<lb/>
逺游冠綠綟綬位在諸侯王上梁國置丞相以下䇿書<lb/>
襃贊功徳帝固辭府僚勸進不已於是始受相國梁公<lb/>
之命命焚東昬滛奢異服六十二種於都街齊帝追贈<lb/>
梁公夫人為梁國妃乙丑南豫州隊主陳文興於宣武<lb/>
城内鑿井得玉鏤騏驎金鏤玉璧水精環各二又鳳凰<lb/>
見建康縣桐下里宣徳皇后稱美符瑞歸於相國府丙<lb/>
寅詔梁國依舊選諸要職悉依天朝之制帝上表以前<lb/>
<pb n="KR2d0006_WYG_019-16b"/>
代選官皆立選簿請自今選曹精加隐括依舊立簿使<lb/>
冠履無爽名實不違庻人識涯涘造請自息且聞中間<lb/>
立格甲族以二十登仕後門以過立試吏豈所以𢎞奬<lb/>
風流希向後進此實巨蠧尤宜刋革詔依表施行丙戌<lb/>
詔進梁公爵為王以豫州之南譙廬江江州之尋陽郢<lb/>
州之武昌西陽南徐州之南琅邪南東海晉陵揚州之<lb/>
臨海永嘉十郡益梁國并前為二十郡其相國揚州牧<lb/>
驃騎大將軍如故帝固辭有詔斷表相國左長史王瑩<lb/>
<pb n="KR2d0006_WYG_019-17a"/>
等率百僚敦請三月癸巳受梁王之命下令赦國内殊<lb/>
死以下鰥寡孤獨不能自存者賜穀五斛府州所統亦<lb/>
同蠲蕩丙午齊帝命帝冕十有二旒建天子旌旗出警<lb/>
入蹕乗金根車駕六馬備五時副車置旄頭雲䍐樂舞<lb/>
八佾設鍾虡宫縣王妃王子王女爵命之號一依舊儀<lb/>
丙辰齊帝下詔禪位即安姑熟四月辛酉宣徳皇后令<lb/>
曰西詔至帝憲章前代敬禪神器於梁明可臨軒遣使<lb/>
恭授璽紱未亡人便歸於别宫壬戌策書禪位于梁遣<lb/>
<pb n="KR2d0006_WYG_019-17b"/>
兼太保中書監兼尚書令王亮兼太尉中書令王志奉<lb/>
皇帝璽紱受終之禮一依唐虞故事帝抗表陳讓表不<lb/>
獲通於是齊百官豫章王元琳等八百一十九人及梁<lb/>
臺侍中范雲等一百一十七人並上表勸進帝讓不受<lb/>
是日太史令蔣道秀陳天文符䜟六十四條事並明著<lb/>
羣臣重表固請乃從之<lb/>
天監元年夏四月丙寅皇帝即位于南郊設壇柴燎告<lb/>
天禮畢備法駕還建康宫臨太極前殿大赦改元賜民<lb/>
<pb n="KR2d0006_WYG_019-18a"/>
爵二級文武位二等鰥寡孤獨不能自存者人穀五斛<lb/>
逋布口錢宿責勿復收其犯鄉論清議贓汚滛盗一皆<lb/>
蕩滌洗除前注與之更始封齊帝為巴陵王全食一郡<lb/>
載天子旌旗乗五時副車行齊正朔郊祀天地禮樂制<lb/>
度皆用齊典以齊宣徳皇后為齊文帝妃齊帝后王氏<lb/>
為巴陵王妃齊代王侯封爵悉皆降省其効著艱難者<lb/>
别有後命惟宋汝隂王不在除例刼賊餘口没在臺府<lb/>
者悉皆蠲放諸流徙之家並聼還本以兼尚書令王亮<lb/>
<pb n="KR2d0006_WYG_019-18b"/>
為尚書令兼尚書右僕射沈約為尚書僕射封皇弟中<lb/>
䕶軍宏為臨川王南徐州刺史秀為安成王雍州刺史<lb/>
偉為建安王右衛將軍恢為鄱陽王荆州刺史憺為始<lb/>
興王自郡王以下列爵為縣六等皇弟皇子封郡王二<lb/>
千戸王之庻子為縣侯五百戸謂之諸侯功臣爵邑無<lb/>
定科鳯凰集南蘭陵丁夘詔凡後宫樂府西解暴室諸<lb/>
如此例被幽逼者一皆放遣若衰老不能存者官給廪<lb/>
食戊辰遺巴陵王錢二百萬絹布各千疋綿二千觔車<lb/>
<pb n="KR2d0006_WYG_019-19a"/>
騎將軍髙麗王髙雲進號車騎大將軍鎮東大將軍百<lb/>
濟王餘太進號征東大將軍鎮東大將軍倭王武進號<lb/>
征東將軍己巳巴陵王殂于姑熟追諡為齊和帝終禮<lb/>
一依故事庚午詔分遣内侍廵省四方觀政聼謡訪賢<lb/>
舉滯其有田野不開獄訟無章忘公徇私侵漁是務者<lb/>
悉随事以聞若懐寳迷邦藴竒待價蓄響藏真不求聞<lb/>
逹各依名騰奏罔或遺隐又詔曰金作贖刑有聞自昔<lb/>
入縑以免施於中葉永言叔季偷薄成風嬰愆入罪厥<lb/>
<pb n="KR2d0006_WYG_019-19b"/>
塗匪一死者不可復生刑者無因自反由此而望滋實<lb/>
庸可致乎可依周漢舊典有罪入贖外詳為條格以時<lb/>
聞奏辛未詔以謝□公蕭寳義為巴陵王以奉齊祀復<lb/>
南蘭陵武進縣依前代之科徴新除相國軍諮祭酒謝<lb/>
朏為侍中左光祿大夫開府儀同三司改南東海為蘭<lb/>
陵郡土斷南徐州諸僑郡縣癸酉詔於公車府謗木肺<lb/>
石傍各置一函若肉食莫言山阿欲有横議投謗木函<lb/>
若從我江漢功在簡䇿犀兕徒弊龍蛇方縣次身才髙<lb/>
<pb n="KR2d0006_WYG_019-20a"/>
妙擯壓莫通懐傅呂之術抱屈賈之歎其理有皦然受<lb/>
困包匭夫大政侵小豪門陵賤百姓已窮九重莫逹若<lb/>
欲自申並可投肺石函甲戌詔斷逺近上慶禮閏月丁<lb/>
酉以行宕昌王梁彌邕為安西將軍河凉二州刺史正<lb/>
封宕昌王壬寅詔以憲綱日弛漸以為俗令端右以風<lb/>
聞奏事依元熙舊制有司奏追尊皇考為文皇帝廟號<lb/>
太祖皇妣張氏為獻皇后陵曰建陵郗氏為徳皇后陵<lb/>
曰修陵五月乙亥夜盗入南北掖燒神虎門總章觀害<lb/>
<pb n="KR2d0006_WYG_019-20b"/>
衞尉卿張𢎞䇿戊子江州刺史陳伯之舉兵反以領軍<lb/>
將軍王茂為征南將軍江州刺史率衆討之六月庚戌<lb/>
封北秦州刺史楊紹為武都王是月陳伯之奔魏江州<lb/>
平前益州刺史劉季連據成都反秋七月丁巳朔日有<lb/>
食之八月戊戌置建康三官癸卯鸞鳥見樂游苑乙巳<lb/>
平北將軍西凉州刺史象舒彭進號安西將軍封鄧至<lb/>
王丁未命中書監王瑩等八人參定律令詔尚書郎依<lb/>
昔奏事交州獻能歌鸚鵡詔不納林邑干陁利國各遣<lb/>
<pb n="KR2d0006_WYG_019-21a"/>
使朝貢冬十一月己未立小廟甲子立皇子統為皇太<lb/>
子賜天下為父後者爵一級十二月大雪深三尺是嵗<lb/>
大旱米斗五千人多餓死<lb/>
二年春正月乙卯以尚書僕射沈約為左僕射吏部尚<lb/>
書范雲為右僕射辛酉祀南郊降死罪以下囚庚辰以<lb/>
仇池公楊靈珍為北梁州刺史封仇池王夏四月癸卯<lb/>
尚書刪定郎蔡法度上梁律二十卷令三十卷科四十<lb/>
卷五月尚書右僕射范雲卒乙巳益州刺史鄧元起尅<lb/>
<pb n="KR2d0006_WYG_019-21b"/>
成都曲赦益州六月丁亥以新除左光祿大夫謝朏為<lb/>
司徒尚書令甲午以中書監王瑩為尚書右僕射是夏<lb/>
多癘疫秋七月扶南龜兹中天竺一國各遣使朝貢冬十<lb/>
月皇子綱生降都下死罪以下囚十一月乙卯雷電大<lb/>
雨晦<lb/>
三年春正月癸丑以尚書右僕射王瑩為左僕射太子<lb/>
詹事柳惔為右僕射二月魏尅梁州三月隕霜殺草夏<lb/>
五月丁巳以扶南王憍陳如闍耶䟦摩為安南將軍六<lb/>
<pb n="KR2d0006_WYG_019-22a"/>
月丙子詔分遣使廵察州部視民寃酷癸未大赦秋七<lb/>
月甲子立皇子綜為豫章王八月魏剋司州九月壬子<lb/>
以河南王世子伏連夀為鎮西將軍西秦河二州刺史<lb/>
封河南王北天竺國遣使朝貢冬十一月甲子詔除贖<lb/>
罪科是嵗魏正始元年<lb/>
四年春正月癸卯詔自今九流常選年未三十不通一<lb/>
經不得解褐若有才同甘顔勿限年次置五經博士各<lb/>
一人有司奏吳令唐傭鑄盤龍火爐翔鳯硯蓋詔禁錮<lb/>
<pb n="KR2d0006_WYG_019-22b"/>
終身丙午省鳯凰銜書伎戊申詔往代多命宫人侍宫<lb/>
觀禋郊之禮非所以仰䖍蒼昊自合停止辛亥祀南郊<lb/>
大赦二月初置胄子律博士壬午遣衞尉卿楊公則率<lb/>
宿衛兵塞洛口壬辰交州刺史李予據州反長史李畟<lb/>
討平之曲赦交州是月立建興苑於秣陵建興里夏四<lb/>
月丁巳以行宕昌王梁彌博為安西將軍河涼二州刺<lb/>
史正封宕昌王六月庚戌立孔子廟冬十月使中軍將<lb/>
軍揚州刺史臨川王宏都督北討諸軍事侵魏以興師<lb/>
<pb n="KR2d0006_WYG_019-23a"/>
費用王公以下各上國租及田穀以助軍資是嵗大穰<lb/>
米斛三十<lb/>
五年春正月丁卯朔詔凡諸郡國舊族邦内無在朝位<lb/>
者選官搜括使郡有一人乙亥起前司徒謝朏為中書<lb/>
監司徒甲申立皇子綱為晉安王三月丙寅朔日有食<lb/>
之夏四月甲寅初立詔獄詔建康縣置三官與廷尉三<lb/>
官分掌獄事號建康為南獄廷尉為北獄五月置集雅<lb/>
館以招逺學秋七月乙丑鄧至國遣使朝貢八月辛酉<lb/>
<pb n="KR2d0006_WYG_019-23b"/>
作東宫九月臨川王宏軍至洛口大潰所亡萬計宏單<lb/>
騎而歸冬十一月甲子都下地震生白毛乙丑以師出<lb/>
淹時大赦魏人乗勝攻鍾離十二月癸卯司徒謝朏薨<lb/>
六年春三月庚申隕霜殺草是月有三象入建鄴夏四<lb/>
月壬辰置左右驍騎左右游擊將軍官癸巳曹景宗韋<lb/>
叡等破魏師於邵陽洲斬獲萬計己酉以江州刺史王<lb/>
茂為尚書右僕射丁巳以揚州刺史臨川王宏為驃騎<lb/>
大將軍開府儀同三司以右光祿大夫沈約為尚書左<lb/>
<pb n="KR2d0006_WYG_019-24a"/>
僕射五月乙巳置中衞中權將軍改驍騎為雲騎游擊<lb/>
為游騎秋八月戊子赦戊戌都下大水九月乙亥改閲<lb/>
武堂為徳陽堂聼訟堂為儀賢堂冬閏十月乙丑以開<lb/>
府臨川王宏為司徒以行太子太傅尚書左僕射沈約<lb/>
為尚書令以行太子少傅吏部尚書袁昻為兼尚書右<lb/>
僕射甲申以左光祿大夫夏侯詳為左僕射十二月丙<lb/>
辰左僕射夏侯詳卒<lb/>
七年春正月戊子以元樹為恒朔二州都督封魏郡王<lb/>
<pb n="KR2d0006_WYG_019-24b"/>
戊戌詔作神龍仁虎闕於端門大司馬門外二月乙卯<lb/>
新作國門于越城南乙丑增置鎮衞將軍以下為十品<lb/>
以法日數凡二十四班以法氣序不登十品别有八班<lb/>
以象八風又置施外國將軍二十四班合一百九號庚<lb/>
午詔於州郡縣置州望郡宗鄉豪各一人專掌捜薦乙<lb/>
亥以車騎大將軍髙麗王髙雲為鎮東大將軍開府儀<lb/>
同三司夏四月乙卯以皇太子納妃放赦大罪以下頒<lb/>
賜朝臣及近侍各有差五月都下大水戊子詔蘭陵縣<lb/>
<pb n="KR2d0006_WYG_019-25a"/>
修建二陵周回五里内居人賜復終身己亥詔復置宗<lb/>
正太僕大匠鴻臚又增太府大舟仍先為十二卿及置<lb/>
朱衣直閤將軍官十月辛酉改陵監為令秋八月丁巳<lb/>
皇子繹生赦大辟以下未結正者九月壬辰置童子奉<lb/>
車郎癸巳立皇子績為南康王冬十月丙寅以吳興太<lb/>
守張稷為尚書左僕射丙子詔大舉北侵丁丑魏縣瓠<lb/>
鎮主白皂生豫州刺史胡遜以城内屬是嵗魏永平元<lb/>
年<lb/>
<pb n="KR2d0006_WYG_019-25b"/>
八年春正月辛巳祀南郊大赦壬辰魏鎭東參軍成景<lb/>
儁以宿豫城内屬夏四月戊申以司徒臨川王宏為司<lb/>
空揚州刺史以車騎將軍領太子詹事王茂即本號開<lb/>
府儀同三司秋七月癸巳巴陵王蕭寳義薨冬十一月<lb/>
壬寅立皇子續為廬陵王<lb/>
九年春正月乙亥以左光禄大夫王瑩為尚書令庚寅<lb/>
新作縁淮塘三月己丑幸國子學親臨講肄賜祭酒以<lb/>
下各有差乙未詔皇太子及王侯之子年在從師者皆<lb/>
<pb n="KR2d0006_WYG_019-26a"/>
入學夏四月丁巳選尚書五都令史革用士流六月癸<lb/>
丑盗殺宣城太守朱僧勇閏六月己丑宣城盗轉宼吳<lb/>
興太守蔡撙討平之冬十二月癸未幸國子學䇿試胄<lb/>
子賜訓授之司各有差是嵗于闐林邑國並遺使朝貢<lb/>
十年春正月辛丑祀南郊大赦戊子荆州言騶虞見三<lb/>
月盗殺東莞琅邪二郡太守劉晰以朐山引魏徐州刺<lb/>
史盧昶夏六月以國子祭酒張充為尚書右僕射冬十<lb/>
二月山車見臨城縣振逺將軍馬仙琕大破魏軍斬馘<lb/>
<pb n="KR2d0006_WYG_019-26b"/>
十餘萬復朐山城是嵗初作宫城門三重樓及開二道<lb/>
宕昌國遣使朝貢婆利國貢金席<lb/>
十一年春正月壬辰詔自今捕讁之家及罪應質作若<lb/>
年有老少可停將送加鎭南將軍江州刺史建安王偉<lb/>
開府儀同三司司空揚州刺史臨川王宏進位太尉以<lb/>
驃騎將軍王茂為司空二月戊辰新昌濟陽二郡野蠶<lb/>
成繭三月丁巳為旱故曲赦揚徐二州庚申髙麗國遣<lb/>
使朝貢夏四月百濟扶南林邑等國各遣使朝貢秋九<lb/>
<pb n="KR2d0006_WYG_019-27a"/>
月宕昌國遣使朝貢冬十月乙未以吳郡太守袁昻為<lb/>
兼尚書右僕射己丑降太尉揚州刺史臨川王宏為驃<lb/>
騎將軍開府同三司之儀癸丑齊宣徳太妃王氏薨是<lb/>
嵗魏延昌元年<lb/>
十二年春正月辛卯祀南郊赦大辟罪以下辛酉兼尚<lb/>
書右僕射袁昻即正丙寅詔明下逺近若委骸不葬或<lb/>
衣衾莫致量給棺具收歛辛巳新作太極殿改為十三<lb/>
間以從閏數閏三月乙丑特進中軍將軍沈約卒夏四<lb/>
<pb n="KR2d0006_WYG_019-27b"/>
月都下大水六月癸巳新作太廟增基九尺秋九月加<lb/>
揚州刺史臨川王宏位司空以司空王茂為驃騎將軍<lb/>
開府同三司之儀位江州刺史冬十月丁亥詔曰明堂<lb/>
地居卑濕可量就埤起以盡誠敬<lb/>
十三年春二月庚辰朔震于西南天如裂丁亥耕籍田<lb/>
大赦賜孝悌力田爵一級夏六月都下訛言有棖棖取<lb/>
人肝肺及血以飴天狗百姓大懼二旬而止秋七月乙<lb/>
亥立皇子綸為邵陵王繹為湘東王紀為武陵王是嵗<lb/>
<pb n="KR2d0006_WYG_019-28a"/>
林邑扶南于闐國各遣使朝貢作浮山堰<lb/>
十四年春正月乙巳朔皇太子冠大赦賜為父後者爵<lb/>
一級王公以下班賚各有差停逺近上慶禮辛亥祀南<lb/>
郊詔班下逺近博採英異又前以墨刑用代重辟者除<lb/>
其條丙寅汝隂王劉允薨丁巳魏宣武帝殂夏四月丁<lb/>
丑驃騎將軍開府同三司之儀江州刺史王茂薨冬十<lb/>
月浮山堰壊是嵗蠕蠕狼牙修國各遣使來朝貢<lb/>
十五年春三月戊辰朔日有蝕之既夏四月髙麗國遣<lb/>
<pb n="KR2d0006_WYG_019-28b"/>
使朝貢六月庚子以尚書令王瑩為左光祿大夫開府<lb/>
儀同三司尚書右僕射袁昻為左僕射吏部尚書王暕<lb/>
為右僕射八月蠕蠕河南國各遣使朝貢九月辛巳左<lb/>
光祿大夫開府儀同三司王瑩薨壬辰大赦冬十一月<lb/>
交州刺史李畟斬反者阮宗孝傳首建鄴曲赦交州是<lb/>
嵗魏孝明帝熙平元年<lb/>
十六年春正月辛未祀南郊詔凡貧家勿收今年三調<lb/>
無田業者所在量宜賦給及優蠲産子之家恤理寃獄<lb/>
<pb n="KR2d0006_WYG_019-29a"/>
幷振孤老鰥寡不能自存者二月辛亥耕籍田赦罪人<lb/>
三月丙子勅太醫不得以生類為藥公家織宫紋錦飾<lb/>
並斷仙人鳥獸之形以為䙝衣裁翦有乖仁恕於是祈<lb/>
告天地宗廟以去殺之理欲被之含識郊廟牲牷皆代<lb/>
以麫其山川諸祀則否時以宗廟去牲則為不復血食<lb/>
雖公卿異議朝野喧囂竟不從冬十月宗廟薦羞始用<lb/>
蔬果是嵗河南扶南婆利等國各遣使朝貢<lb/>
十七年春二月癸巳雍州刺史安成王秀薨甲辰大赦<lb/>
<pb n="KR2d0006_WYG_019-29b"/>
三月丙申改封建安王偉為南平王夏六月乙酉中軍<lb/>
將軍中書監臨川王宏以本號行司徒秋八月壬寅詔<lb/>
兵騶奴婢男年六十六女年六十免為編戸閏八月于<lb/>
陁利國遣使朝貢冬十月乙亥以行司徒臨川王宏即<lb/>
正十一月辛亥以南平王偉為左光祿大夫開府儀同<lb/>
三司是嵗魏神龜元年<lb/>
十八年春正月甲申以鎭軍將軍鄱陽王恢為征西將<lb/>
軍荆州刺史以荆州刺史始興王憺為中撫軍將軍並<lb/>
<pb n="KR2d0006_WYG_019-30a"/>
開府儀同三司以尚書左僕射袁昻為尚書令以右僕<lb/>
射王暕為左僕射以太子詹事徐勉為右僕射辛卯祀<lb/>
南郊孝悌力田賜爵一級夏四月丁巳帝於無碍殿受<lb/>
佛戒赦罪人秋七月于闐扶南國各遣使朝貢<lb/>
普通元年春正月乙亥朔大赦改元丙子日有蝕之己<lb/>
卯以司徒臨川王宏為大尉揚州刺史以紫金光祿大<lb/>
夫王份為尚書左僕射庚子扶南髙麗等國並遣使朝<lb/>
貢二月癸丑以髙麗王嗣子安為寧東將軍髙麗王三<lb/>
<pb n="KR2d0006_WYG_019-30b"/>
月滑國遣使朝貢夏四月河南國遣使朝貢秋七月己<lb/>
卯江淮海並溢九月乙亥有星晨見東方光爛如火是<lb/>
嵗魏正光元年<lb/>
二年春正月辛巳祀南郊詔置孤獨園以恤孤㓜戊子<lb/>
大赦二月辛巳祀明堂三月庚寅大雪平地三尺夏四<lb/>
月乙卯改作南北郊丙辰詔曰平秩東作義不在南前<lb/>
代因襲有乖禮制可於震方具兹千畝於是徙籍田於<lb/>
東郊外十五里五月癸卯琬琰殿火延燒後宫屋三千<lb/>
<pb n="KR2d0006_WYG_019-31a"/>
間閏月丁巳詔自今可停賀瑞六月丁卯義州刺史文<lb/>
僧明以州歸魏秋七月丁酉假大匠卿裴邃節督衆軍<lb/>
侵魏甲寅魏荆州刺史桓叔興帥衆降八月丁亥始平<lb/>
郡石鼓村地自開成井方六尺六寸深三十二丈冬十<lb/>
一月百濟新羅國各遣使朝貢十二月戊辰以鎭東大<lb/>
將軍百濟王餘隆為寧東大將軍<lb/>
三年春正月庚子以吳郡太守王暕為尚書左僕射庚<lb/>
戌都下地震三月乙卯巴陵王蕭屏薨夏四月丁卯汝<lb/>
<pb n="KR2d0006_WYG_019-31b"/>
隂王劉端薨五月壬辰朔日有食之既癸巳大赦詔公<lb/>
卿百僚各上封事連率郡國舉賢良方正直言之士秋<lb/>
八月甲子婆利白題國各遣使朝貢冬十一月甲申開<lb/>
府儀同三司始興王憺薨<lb/>
四年春正月辛卯祀南郊大赦辛亥祀明堂二月丁亥<lb/>
耕籍田孝悌力田賜爵一級豫耕之司剋日勞酒冬十<lb/>
月庚午以中衞將軍袁昻為尚書令即本號開府儀同<lb/>
三司十一月癸未朔日有蝕之甲辰尚書左僕射王暕<lb/>
<pb n="KR2d0006_WYG_019-32a"/>
卒十二月戊午用給事中王子雲議始鑄鐵錢狼牙修<lb/>
國遣使朝貢<lb/>
五年夏六月乙酉龍鬬于曲阿王陂因西行至建陵城<lb/>
所經樹木倒折開數十丈庚子以員外散騎常侍元樹<lb/>
為平北將軍北青兖二州刺史率衆侵魏<lb/>
六年春正月辛亥祀南郊大赦庚申魏徐州刺史元法<lb/>
僧以彭城來降自去嵗以來北侵諸軍所在剋獲甲戌<lb/>
以元法僧為司空封始安郡王二月辛巳改封法僧為<lb/>
<pb n="KR2d0006_WYG_019-32b"/>
宋王三月丙午賜新附人長復除詿誤罪失一無所問<lb/>
夏五月乙酉修宿豫堰又修曹公堰於濟隂壬子遣中<lb/>
䕶軍夏侯亶督夀陽諸軍侵魏六月庚辰豫章王綜奔<lb/>
魏魏復據彭城秋七月壬戌大赦冬十二月壬辰都下<lb/>
地震是嵗魏孝昌元年<lb/>
七年春正月辛丑朔赦死罪以下夏四月乙酉太尉臨<lb/>
川王宏薨南州津改置校尉增加奉秩詔在位羣臣各<lb/>
舉所知凡是清吏咸使薦聞秋九月己酉荆州刺史鄱<lb/>
<pb n="KR2d0006_WYG_019-33a"/>
陽王恢薨冬十一月庚辰丁貴嬪薨大赦是嵗河南髙<lb/>
麗林邑滑國並遣使朝貢<lb/>
大通元年春正月乙丑以尚書右僕射徐勉為尚書左<lb/>
僕射詔百官奉祿自今可長給見錢辛未祀南郊詔流<lb/>
亡者聽復宅業蠲役五年尤貧家勿收今年三調孝悌<lb/>
力田賜爵一級是月司州刺史夏侯䕫進軍三闗所至<lb/>
皆尅初帝創同泰寺至是開大通門以對寺之南門取<lb/>
反語以協同㤗自是晨夕講義多由此門三月辛未幸<lb/>
<pb n="KR2d0006_WYG_019-33b"/>
寺捨身甲戌還宫大赦改元大通以符寺及門名夏五<lb/>
月丙寅成景儁剋魏臨潼竹邑冬十月庚戌魏東豫州<lb/>
刺史元慶和以渦陽内屬甲寅曲赦東豫州十一月丁<lb/>
卯以中䕶軍蕭藻為都督侵魏鎮于渦陽是嵗林邑師<lb/>
子髙麗等國各遣使朝貢<lb/>
二年春正月乙酉蠕蠕國遣使朝貢二月築寒山堰癸<lb/>
丑魏孝明皇帝崩夏四月戊戌魏爾朱榮推奉孝莊帝<lb/>
庚子榮殺㓜主及太后胡氏辛丑魏郢州刺史元顯逹<lb/>
<pb n="KR2d0006_WYG_019-34a"/>
以義陽降封顯逹為樂平王是時魏大亂其北海王顥<lb/>
臨淮王彧汝南王悦並來奔北青州刺史元儁南荆州<lb/>
刺史李志皆以地降冬十月丁亥以魏北海王顥主魏<lb/>
遣東宫直閤將軍陳慶之衞送還北魏豫州刺史鄧獻<lb/>
以地降是嵗魏武泰元年尋改為建義又改曰永安<lb/>
中大通元年春正月辛酉祀南郊大赦賜孝悌力田爵<lb/>
一級辛巳祀明堂夏四月癸巳陳慶之攻㧞魏梁城進<lb/>
屠考城禽魏濟隂王暉業五月癸酉進剋虎牢魏孝莊<lb/>
<pb n="KR2d0006_WYG_019-34b"/>
帝出居河北乙亥元顥入京師僭號建武六月壬午以<lb/>
永興公主疾篤故大赦公主志也是月都下疫甚帝於<lb/>
重雲殿為百姓設救苦齋以身為禱閏月護軍將軍南<lb/>
康王績薨己卯魏將爾朱榮攻殺元顥京師反正秋九<lb/>
月辛巳朱雀航華表災癸巳幸同泰寺設四部無遮大<lb/>
會上釋御服披法衣行清淨大捨以便省為房素牀瓦<lb/>
器乗小車私人執役甲午升講堂法坐為四部大衆開<lb/>
湼槃經題癸卯羣臣以錢一億萬奉贖皇帝菩薩大捨<lb/>
<pb n="KR2d0006_WYG_019-35a"/>
僧衆黙許乙巳百辟詣寺東門奏表請還臨宸極三請<lb/>
乃許帝三答書前後並稱頓首冬十月己酉又設四部<lb/>
無遮大㑹道俗三萬餘人會畢帝御金輅還宫御太極<lb/>
殿大赦改元十一月戊子魏巴州刺史嚴始忻以城降<lb/>
是嵗盤盤蠕蠕國並遣使朝貢<lb/>
二年夏四月癸丑幸同泰寺設平等會庚申大雨雹六<lb/>
月丁巳遣魏汝南王悅還北主魏庚申以魏尚書左僕<lb/>
射元遵為司州牧隨悅北侵是月林邑扶南國遣使朝<lb/>
<pb n="KR2d0006_WYG_019-35b"/>
貢秋八月庚戌幸徳陽堂祖魏主元悦山賊冦會稽郡<lb/>
縣九月壬午假超武將軍湛海珍節以討之是嵗魏莊<lb/>
帝殺其權臣爾朱榮其黨奉魏長廣王曄為主而殺孝<lb/>
莊帝年號建明<lb/>
三年春正月辛巳祀南郊大赦丙申以魏尚書僕射鄭<lb/>
元䕶為征北大將軍二月辛丑祀明堂夏四月己巳皇<lb/>
太子統薨六月癸丑立昭明太子子華容公歡為豫章<lb/>
郡王枝江公譽為河東郡王曲江公詧為岳陽郡王是<lb/>
<pb n="KR2d0006_WYG_019-36a"/>
月丹丹國遣使朝貢秋七月乙亥立晉安王綱為皇太<lb/>
子大赦賜為父後者及出處忠孝文武清勤並爵一級<lb/>
庚寅詔宗室有服屬者並賜湯沐食鄉亭侯各隨逺近<lb/>
以為差次壬辰以吏部尚書何敬容為尚書右僕射九<lb/>
月狼牙修國遣使朝貢是秋吳興生野稻飢者頼焉冬<lb/>
十月己酉上幸同泰寺升法坐為四部衆説湼槃經迄<lb/>
于乙卯前樂山縣侯蕭正則有罪流徙至是招誘亡命<lb/>
欲㓂廣州在所討平之十一月乙未上幸同泰寺升法<lb/>
<pb n="KR2d0006_WYG_019-36b"/>
坐為四部衆説般若經迄于十二月辛丑是嵗魏爾朱<lb/>
兆又廢其主曄而奉節閔皇帝改建明二年為普泰元<lb/>
年又魏勃海王髙歡舉兵信都别奉勃海太守朗為主<lb/>
改普泰元年為中興<lb/>
四年春正月丙寅以開府儀同三司南平王偉為大司<lb/>
馬以司空宋王元法僧為太尉尚書令以開府儀同三<lb/>
司袁昻為司空立臨川靖惠王宏子正徳為臨賀郡王<lb/>
庚午立嫡皇孫大器為宣城郡王位列諸侯上癸未魏<lb/>
<pb n="KR2d0006_WYG_019-37a"/>
南兖州刺史劉世明以城降二月壬寅以太尉元法僧<lb/>
還北主魏以侍中元景隆為徐州刺史封彭城郡王通<lb/>
直常侍元景宗為青州刺史封平昌郡王隨法僧北侵<lb/>
庚戌新除揚州刺史邵陵王綸有罪免為庻人三月庚<lb/>
午侍中領國子博士蕭子顯表置制㫖孝經助教一人<lb/>
生十人專通帝所釋孝經義夏四月盤盤國遣使朝貢<lb/>
秋七月甲辰星隕如雨九月乙巳加司空袁昻為尚書<lb/>
令冬十一月髙麗國遣使朝貢十二月丙子魏彭城王<lb/>
<pb n="KR2d0006_WYG_019-37b"/>
爾朱仲逺來奔以為定洛將軍封河南王北侵隨所剋<lb/>
土使自封建庚辰以太尉元法僧為郢州刺史驃騎大<lb/>
將軍開府同三司之儀是嵗魏相勃海王髙歡平爾朱<lb/>
氏廢節閔皇帝及自所奉勃海故王朗而奉平陽王修<lb/>
是為孝武皇帝改中興二年為太昌尋又改為永熙元<lb/>
年<lb/>
五年春正月辛卯祀南郊大赦賜孝悌力田爵一級先<lb/>
是一日丙夜南郊令解滌之等到郊所履行忽聞異香<lb/>
<pb n="KR2d0006_WYG_019-38a"/>
三隨風至及將行事奏樂迎神畢有神光圓滿壇上朱<lb/>
紫黄白雜色食頃乃滅戊申都下地震己酉長星見辛<lb/>
亥祀明堂二月癸未幸同泰寺設四部大會升法坐發<lb/>
金字般若經題訖于己丑三月丙辰大司馬南平王偉<lb/>
薨夏五月戊子都下大水御道通船六月己卯魏建義<lb/>
城主蘭保殺東徐州刺史崔祥以下邳降冬十月庚申<lb/>
以尚書右僕射王敬容為左僕射以吏部尚書謝舉為<lb/>
右僕射是嵗河南波斯盤盤等國並遣使朝貢<lb/>
<pb n="KR2d0006_WYG_019-38b"/>
六年春二月癸亥耕籍田大赦賜孝悌力田爵一級三<lb/>
月己亥以行河南王可㳫振為西秦河二州刺史正封<lb/>
河南王甲辰百濟國遣使朝貢夏四月丁卯熒惑在南<lb/>
斗秋七月甲辰林邑國遣使朝貢冬十月丁卯以信武<lb/>
將軍元慶和為鎭北將軍封魏王率衆北侵閏十二月<lb/>
丙午西南有雷聲二是嵗魏孝武帝廹于其相髙歡出<lb/>
居闗中歡又别奉清河王世子善見為主是為孝静帝<lb/>
改永熙三年為天平元年魏於是始分為兩孝武既至<lb/>
<pb n="KR2d0006_WYG_019-39a"/>
闗中又與丞相宇文泰不平未幾遇鴆而崩<lb/>
大同元年春正月戊申朔大赦改元二月辛巳祀明堂<lb/>
丁亥耕籍田辛丑髙麗丹丹國並遣使朝貢三月丙寅<lb/>
幸同泰寺設無遮大會辛未滑國遣使朝貢夏四月庚<lb/>
子波斯國遣使朝貢壬戌幸同泰寺鑄十方銀像幷設<lb/>
無碍會秋七月辛卯扶南國遣使朝貢冬十月雨黄塵<lb/>
如雪十一月壬戌北梁州刺史蘭欽攻漢中魏梁州刺<lb/>
史元羅降癸亥復梁州是嵗西魏文皇帝大統元年<lb/>
<pb n="KR2d0006_WYG_019-39b"/>
二年春二月乙亥耕籍田三月庚申詔求讜言及令文<lb/>
武在位舉士戊寅帝幸同泰寺設平等法會夏四月乙<lb/>
未以開府同三司之儀元法僧為太尉五月癸卯以魏<lb/>
梁州刺史元羅為青冀二州刺史封東郡王六月丁亥<lb/>
詔郊明堂陵廟等令改視散騎侍郎秋九月辛亥幸同<lb/>
泰寺設四部無碍法會冬十月乙亥詔大舉北侵壬午<lb/>
幸同泰寺設無碍大會十一月雨黄塵如雪攬之盈掬<lb/>
己亥詔北侵衆軍班師辛亥都下地震生白毛長二尺<lb/>
<pb n="KR2d0006_WYG_019-40a"/>
十二月壬申與東魏通和<lb/>
三年春正月辛丑祀南郊大赦賜孝悌力田爵一級是<lb/>
夜朱雀門災壬寅雨灰黄色二月丁亥耕籍田癸巳以<lb/>
護軍將軍蕭藻為尚書左僕射三月戊戌立昭明太子<lb/>
子<graphic n="KR2684" url="https://raw.githubusercontent.com/kanripo/KR-Gaiji/master/images/KR2684.png" mimeType="image/png"/>為武昌郡王譼為義陽郡王夏五月癸未幸同泰<lb/>
寺鑄十方金銅像設無碍法會六月青州朐山隕霜秋<lb/>
七月青州雪害苗稼癸卯東魏人來聘己酉義陽王譼<lb/>
薨八月辛卯幸阿育王寺設無碍法喜食大赦九月使<lb/>
<pb n="KR2d0006_WYG_019-40b"/>
兼散騎常侍張臯聘于東魏閏九月甲子侍中太尉元<lb/>
法僧薨冬月丙辰都下地震是嵗飢<lb/>
四年春二月己亥耕籍田三月河南蠕蠕國並遣使朝<lb/>
貢夏五月甲戌東魏人來聘六月辛丑日有蝕之秋七<lb/>
月癸亥詔以東冶徒李齊家降象牙如來真形大赦戊<lb/>
辰使兼散騎常侍劉孝儀聘于東魏八月甲辰詔南兖<lb/>
等十二州既經饑饉曲赦逋租宿責勿收今年三調九<lb/>
月閲武于樂游苑<lb/>
<pb n="KR2d0006_WYG_019-41a"/>
五年春三月乙卯以護軍將軍廬陵王續為驃騎將軍<lb/>
安右將軍尚書左僕射蕭藻為中衛將軍並開府儀同<lb/>
三司中權將軍丹陽尹何敬容以本號為尚書令吏部<lb/>
尚書張纘為尚書左僕射丁巳御史中丞參禮儀事賀<lb/>
琛奏今南北二郊及籍田往還並宜御輦不復乘路三<lb/>
郊請用素輦籍田往還乘常輦皆以侍中陪侍停大將<lb/>
軍及太僕詔付尚書博議施行改素輦名大同輦郊祀<lb/>
宗廟乘佩輦辛未祀南郊詔孝悌力田及州閭鄉黨稱<lb/>
<pb n="KR2d0006_WYG_019-41b"/>
為善人者各賜爵一級秋八月乙酉扶南國獻生犀冬<lb/>
十一月乙亥東魏人來聘十二月使兼散騎常侍柳豹<lb/>
聘于東魏是嵗都下訛言天子取人肝以飴天狗大小<lb/>
相警日晚便閉門持杖數月乃止<lb/>
六年春正月庚戌朔曲赦司豫徐兖四州二月己亥耕<lb/>
籍田夏四月癸未詔晉宋齊三代諸陵有職司者勤加<lb/>
守護五月乙卯河南王遣使朝獻馬及方物求釋迦像<lb/>
并經論十四條勅付像并制㫖湼槃般若金光明講疏<lb/>
<pb n="KR2d0006_WYG_019-42a"/>
一百三卷秋七月丁亥東魏人來聘遣散騎常侍陸晏<lb/>
子報聘八月戊午大赦辛未盤盤國遣使朝貢九月戊<lb/>
戌司空袁昻薨冬十一月己卯曲赦都下十二月壬子<lb/>
江州刺史豫章王歡薨<lb/>
七年春正月辛巳祀南郊大赦辛丑祀明堂二月乙巳<lb/>
以行宕昌王梁彌泰為平西將軍河梁二州刺史正封<lb/>
宕昌王辛亥耕籍田乙卯都下地震夏四月戊申東魏<lb/>
人來聘遣兼散騎常侍明少遐報聘冬十一月丙子詔<lb/>
<pb n="KR2d0006_WYG_019-42b"/>
停所在使役女丁十二月壬寅東魏人來聘遣兼散騎<lb/>
常侍袁狎報聘丙辰於宫城西立士林館延集學者是<lb/>
嵗宕昌蠕蠕髙麗百濟滑國各遣使朝貢百濟求湼槃<lb/>
等經疏及醫工畫師毛詩博士并許之交州人李賁攻<lb/>
刺史蕭諮<lb/>
八年春正月安成郡人劉敬躬挾左道以反二月戊戌<lb/>
江州刺史湘東王繹遣中兵曹子郢討禽之送于都斬<lb/>
之建康市三月於江州新蔡高塘立頌平屯墾作蠻田<lb/>
<pb n="KR2d0006_WYG_019-43a"/>
九年春閏正月丙申地震生毛三月以太子詹事謝舉<lb/>
為尚書僕射夏四月林邑王破徳州攻李賁賁將范修<lb/>
又破林邑王於九徳敗走之冬十一月益州刺史武陵<lb/>
王紀進號征西將軍開府儀同三司<lb/>
十年春正月李賁竊號於交趾年號天徳三月甲午幸<lb/>
蘭陵庚子謁建陵有紫雲䕃陵上食頃乃散帝望陵流<lb/>
涕所霑草皆變色陵傍有枯泉至是而流水香潔辛丑<lb/>
哭于修陵壬寅於皇基寺設法會詔賜蘭陵老少位一<lb/>
<pb n="KR2d0006_WYG_019-43b"/>
階并加頒賚所經縣邑無出今年租賦因賦還舊鄉詩<lb/>
癸卯詔園陵職司恭事勤勞並賜位一階并加賜賚己<lb/>
酉幸京口城北固樓因改名北顧庚申幸囘賔亭宴帝<lb/>
鄉故老及所經近縣奉迎候者少長數千人各賚錢二<lb/>
千夏四月乙卯至自蘭陵詔鰥寡孤獨尤貧者贍恤各<lb/>
有差五月廣州人盧子略反刺史新渝侯映討平之詔<lb/>
曲赦廣州秋九月己丑赦冬十一月大雪平地三尺<lb/>
十一年春正月震華林園光嚴殿重雲閣帝自貶拜謝<lb/>
<pb n="KR2d0006_WYG_019-44a"/>
上天累刻乃止夏四月東魏人來聘冬十月己未詔復<lb/>
開贖罪典<lb/>
中大同元年春正月丁未曲阿縣建陵隧口石辟邪起<lb/>
舞有大蛇鬭隧中其一被傷奔走青蟲食陵樹葉略盡<lb/>
癸酉交州刺史楊㬓剋交阯嘉寧城李賁竄入屈獠洞<lb/>
交州平三月乙巳大赦庚戌幸同泰寺講金字三慧經<lb/>
仍施身夏四月丙戌皇太子以下奉贖仍於同泰寺解<lb/>
設法會大赦改元是夜同泰寺災六月辛巳竟天有聲<lb/>
<pb n="KR2d0006_WYG_019-44b"/>
如風水相薄秋七月甲子詔自今有犯罪者非大逆父<lb/>
母祖父母勿坐丙寅詔曰朝四暮三衆狙皆喜名實未<lb/>
虧而喜怒為用頃聞外間多用九陌錢陌减則物貴陌<lb/>
足則物賤非物有貴賤是心有顚倒至於遠方日更滋<lb/>
甚自今可通用足陌錢八月丁丑東揚州刺史武昌王<lb/>
<graphic n="KR2684" url="https://raw.githubusercontent.com/kanripo/KR-Gaiji/master/images/KR2684.png" mimeType="image/png"/>薨甲午渴槃陁國遣使獻方物冬十一月癸酉汝隂<lb/>
王劉哲薨<lb/>
太清元年春正月己亥朔日有蝕之壬寅荆州刺史廬<lb/>
<pb n="KR2d0006_WYG_019-45a"/>
陵王續薨辛酉祀南郊大赦甲子祀明堂是日東魏相<lb/>
勃海王髙歡薨二月己卯白虹貫日庚辰東魏司徒侯<lb/>
景求以河南十三州内屬壬午以景為大將軍封河南<lb/>
王大行臺承制如鄧禹故事丁亥耕籍田三月庚子幸<lb/>
同泰寺設無遮大會上釋法服服法衣行清淨大捨名<lb/>
曰羯磨以五明殿為房設素木牀葛帳土瓦器乘小輿<lb/>
私人執役乘輿法服一皆屏除甲辰遣司州刺史羊鴉<lb/>
仁率青冀二州刺史桓和仁州刺史湛海珍等應接侯<lb/>
<pb n="KR2d0006_WYG_019-45b"/>
景兵未至而東魏遣兵攻景景又割地求救於西魏方<lb/>
解圍乙巳帝陞光嚴殿講堂坐師子講金字三慧經捨<lb/>
身夏四月庚寅羣臣以錢一億萬奉贖皇帝菩薩僧衆<lb/>
黙許戊寅百辟詣鳯莊門奉表三請三答頓首並如中<lb/>
大通元年故事丁亥服袞冕御輦還宫幸太極殿如即<lb/>
位禮大赦改元是月神馬出皇太子獻寳馬頌六月戊<lb/>
辰以前雍州刺史鄱陽王範為征北將軍總督漢北征<lb/>
討諸軍事秋七月庚申羊鴉仁入縣瓠城八月乙丑諸<lb/>
<pb n="KR2d0006_WYG_019-46a"/>
軍北征以南豫州刺史蕭淵明為大都督赦緣邊初附<lb/>
諸州戊子以大將軍侯景錄行臺尚書事九月癸卯王<lb/>
游苑成輿駕幸苑冬十一月東魏將慕容紹宗大敗蕭<lb/>
淵明于寒山淵明被俘執紹宗進圍潼州十二月戊辰<lb/>
命太子舍人元貞還北為東魏主<lb/>
二年春正月癸巳朔兩月相承如鉤見于西方戊戌詔<lb/>
在位各舉所知己亥東魏克渦陽辛丑以尚書僕射謝<lb/>
舉為尚書令以守吏部尚書王克為尚書僕射甲辰東<lb/>
<pb n="KR2d0006_WYG_019-46b"/>
魏剋殷豫二州三月甲辰撫軍將軍髙麗王髙延卒以<lb/>
其子成為寧東將軍髙麗王樂浪公己未屈獠洞斬李<lb/>
賁傳首建鄴夏四月丙子詔在朝及州郡各舉士五月<lb/>
辛丑以新除中書令邵陵王綸為安南將軍開府儀同<lb/>
三司辛亥曲赦交愛徳三州六月天裂于西北長十丈<lb/>
濶二丈光出如電其聲如雷秋七月使兼散騎常侍謝<lb/>
班聘于東魏結和八月戊戌侯景舉兵反甲辰使開府<lb/>
儀同三司邵陵王綸都督衆軍討景曲赦南豫州九月<lb/>
<pb n="KR2d0006_WYG_019-47a"/>
戊辰地震江右尤甚壊屋殺人地生白毛長二尺益州<lb/>
市有飛蠭萬羣螫人死冬十月侯景襲譙州進攻䧟歴<lb/>
陽戊申以臨賀王正徳為平北將軍都督諸軍屯丹陽<lb/>
郡己酉景自横江濟採石辛亥至建鄴臨賀王正徳率<lb/>
衆附賊十一月戊午朔設壇刑白馬祀蚩尤於太極殿<lb/>
前己未景立蕭正徳為天子於南闕前辛酉賊攻陷東<lb/>
府城庚辰邵陵王綸帥武州刺史蕭弄璋前譙州刺史<lb/>
趙伯起等入援乙酉進軍湖頭與賊戰賊敗績丙戌安<lb/>
<pb n="KR2d0006_WYG_019-47b"/>
北將軍鄱陽王範遣世子嗣雄信將軍裴之髙等率衆<lb/>
入援次張公洲十二月戊申天西北裂有光如火尚書<lb/>
令謝舉卒丙辰司州刺史柳仲禮前衡州刺史韋粲髙<lb/>
州刺史李遷仕前司州刺史羊鴉仁等率軍入援<lb/>
三年春正月丁巳大都督柳仲禮率衆軍分據南岸賊<lb/>
濟軍於青塘襲破韋粲營粲拒戰而死庚申白虹貫日<lb/>
三重邵陵王綸臨城公大連等率兵集南岸戊辰有流<lb/>
星長三十丈墮武庫李遷仕及天門太守樊文皎進軍<lb/>
<pb n="KR2d0006_WYG_019-48a"/>
青溪東為賊所破文皎死之壬午熒惑守心二月侯景<lb/>
遣使求和皇太子固請帝乃許之盟于西華門下景既<lb/>
運東城米歸于石頭亦不解圍啓求遣諸軍退乃解丁<lb/>
未皇太子又命南兖州刺史南康王會理前青冀二州<lb/>
刺史湘潭侯退率江北之衆頓于蘭亭苑甲子以開府<lb/>
儀同三司丹陽尹邵陵王綸為司空以合州刺史鄱陽<lb/>
王範為征北大將軍開府儀同三司以司州刺史柳仲<lb/>
禮為侍中尚書僕射時景姦計既成乃表陳帝失復舉<lb/>
<pb n="KR2d0006_WYG_019-48b"/>
兵向闕三月城内以景違盟設壇告天地神祇戊午前<lb/>
司州刺史羊鴉仁等進軍東府北與賊戰大敗時四方<lb/>
征鎮入援者三十餘萬皆莫有鬭志自相抄奪而已丁<lb/>
卯賊攻陷宫城縱兵大掠己巳賊矯詔遣石城公大款<lb/>
解外援軍庚午侯景自為都督中外諸軍事大丞相錄<lb/>
尚書事辛未援軍各退散丙子熒惑守心夏四月己丑<lb/>
都下地震丙申又震己酉帝以所求不供憂憤寢疾是<lb/>
月青冀二州刺史明少遐東徐州刺史湛海珍北青州<lb/>
<pb n="KR2d0006_WYG_019-49a"/>
刺史王奉伯各舉州附于東魏五月丙辰帝崩于淨居<lb/>
殿時年八十六辛亥遷大行皇帝梓宫于太極前殿十<lb/>
二月乙卯葬于修陵追尊為武皇帝廟號髙祖帝生知<lb/>
純孝六嵗獻皇太后崩水漿不入口三日哭泣有過成<lb/>
人内外親黨咸加欽異及丁文皇帝憂時為齊隨王諮<lb/>
議隨府在荆鎮髣髴奉問便投劾星馳不復寢食倍道<lb/>
就路憤風驚浪不暫停止帝形容本壯及至都銷毁骨<lb/>
立親表士友不復識焉望宅奉諱氣絶久之每哭輙歐<lb/>
<pb n="KR2d0006_WYG_019-49b"/>
血數升服内不服常米惟資大麥日止二溢拜埽山陵<lb/>
涕淚所灑松草皆為變色及居帝位即於鍾山造大愛<lb/>
敬寺青溪邊造智度寺又於臺内立至敬等殿又立七<lb/>
廟堂月中再過設淨饌每至展拜涕泗滂沱哀動左右<lb/>
少而篤學能事畢究雖萬機多務猶卷不綴手然燭繼<lb/>
明常至戊夜撰通史六百卷金海三十卷制㫖孝經義<lb/>
周易講疏及六十四卦二繫文言序卦等義樂社義毛<lb/>
詩春秋答問尚書大義中庸講疏孔子正言老子講疏<lb/>
<pb n="KR2d0006_WYG_019-50a"/>
凡二百餘卷並正先儒之迷開古聖之㫖王侯朝臣皆<lb/>
奉表質疑帝皆為解釋修飾國學增學生員立五館置<lb/>
五經博士天監初何佟之賀瑒嚴植之明山賔等覆述<lb/>
制㫖并撰吉凶賔軍嘉五禮凡一千餘卷帝稱制斷疑<lb/>
焉大同中於臺西立士林館領軍朱异太府卿賀琛舍<lb/>
人孔子袪等遞互講述皇太子宣城王亦於東宫宣猷<lb/>
堂及揚州廨開講於是四方郡國趍學嚮風雲集於京<lb/>
師矣帝爰自在田及登寳位躬制贊序詔誥銘誄箴頌<lb/>
<pb n="KR2d0006_WYG_019-50b"/>
牋奏諸文又百二十卷六藝備閑棊登逸品隂陽緯候<lb/>
卜筮占決草隸尺牘騎射莫不精妙晚乃溺信佛道日<lb/>
止一食膳無鮮腴惟豆羮糲飯而已或遇事繁擁日儻<lb/>
移中便𠻳口以過制湼槃大品淨名三慧諸經義記數<lb/>
百卷臨覽餘閒即於重雲殿及同泰寺講説名僧碩學<lb/>
四部聼衆常萬餘人身衣布衣木綿皂帳一冠三載一<lb/>
被二年自五十外便斷房室後宫職司貴妃以下六宫<lb/>
褘褕三翟之外皆衣不曳地傍無錦綺不飲酒不聼音<lb/>
<pb n="KR2d0006_WYG_019-51a"/>
聲非宗廟祭祀大會饗宴及諸法事未嘗作樂勤於政<lb/>
務孜孜無怠每冬月四更竟即勅把燭看事執筆觸寒<lb/>
手為皴裂然仁愛不斷親親及所愛愆犯多有縱捨故<lb/>
政刑㢮紊每決死罪常有哀矜涕泣然後可奏性方正<lb/>
雖居小殿暗室恒理衣冠而坐暑月未嘗褰袒雖見内<lb/>
竪小臣亦如遇大賔也歴觀古昔帝王仁聖恭儉矜莊<lb/>
藝能博學罕有及焉初齊髙帝夢屐而登殿顧見明武<lb/>
二帝後一人手張天地圖而不識問之答曰順子及崔<lb/>
<pb n="KR2d0006_WYG_019-51b"/>
慧景之逼臺城宣武王入援至越城夢乘馬飛半天而<lb/>
墜帝所馭馬化為赤龍騰虛獨上時臺内有宿衞士為<lb/>
覡常見太極殿有六龍各守一柱末忽失其二後見在<lb/>
宣武王宅時宣武為益州覡乃往蜀奉事及宣武在郢<lb/>
此覡還都乃見六龍俱在帝所寢齋遂去郢之雍中途<lb/>
遇疾且死謂同侣曰蕭雍州必作天子具以前事語之<lb/>
推此而言蓋天命也雖在幽逼齋戒不廢及疾不能進<lb/>
膳盥潄如初皇太子日中再朝每問安否涕泗交面賊<lb/>
<pb n="KR2d0006_WYG_019-52a"/>
臣侍者莫不掩泣疾乆口苦索蜜不得再曰荷荷遂崩<lb/>
賊祕之太子問起居不得見慟于閤下始天監中沙門<lb/>
釋寳誌為詩曰昔年三十八今年八十三四中復有四<lb/>
城北火酣酣帝使周捨封記之及中大同元年同泰寺<lb/>
災帝啓封見捨手迹為之流涕帝生於甲辰三十八剋<lb/>
建鄴之年也遇災嵗實丙寅八十三矣四月十四日而<lb/>
火火起之始自浮屠第三層三者帝之昆季次也帝惡<lb/>
之召太史令虞履筮之遇巛履曰無害其繇云西南得<lb/>
<pb n="KR2d0006_WYG_019-52b"/>
朋東北喪朋安貞吉文言云東北喪朋乃終有慶帝曰<lb/>
斯魔鬼也酉應見卯金來剋木卯為隂賊鬼而帯賊非<lb/>
魔何也孰為致之酉為口舌當乎說位說言乎兌故知<lb/>
善言之口宜前為法事於是人人讚善莫不從風或刺<lb/>
血灑地或刺血書經穿心然燈坐禪不食及太清元年<lb/>
帝捨身光嚴重雲殿游仙化生皆震動三日乃止當時<lb/>
謂之祥瑞識者以非動而動在洪範為祅以比石虎之<lb/>
敗殿壁畫人頸皆縮入頭之類時海中浮鵠山去餘姚<lb/>
<pb n="KR2d0006_WYG_019-53a"/>
岸可千餘里上有女人年三百嵗有女官道士四五百<lb/>
人年並出百但在山學道遣使獻紅席帝方捨身時其<lb/>
使適至云此草常有紅鳥居其下故以為名觀其圖狀<lb/>
則鸞鳥也時有男子不知何許人於大衆中自割身肉<lb/>
以飼飢鳥血流徧體而顔色不變又沙門智泉者用鐵<lb/>
鉤挂體以燃千燈一日一夜端坐不動開講之日有三<lb/>
足鳥集于殿之東戸又自戸適於西南縣楣三飛三集<lb/>
又有白雀一見于重雲閣前連理樹復有五色雲浮於<lb/>
<pb n="KR2d0006_WYG_019-53b"/>
華林園昆明池上其為徴應不一而足帝既酷事浮屠<lb/>
末年流溺滋甚境内化之因以成俗遂至於喪亡而不<lb/>
可救云<lb/>
　臣謹按侯景陷城之夕武帝不知永安侯蕭確排闥<lb/>
　入啓曰城已陷矣帝曰猶可一戰否對曰人心崩潰<lb/>
　不可復戰武帝歎曰自我得之自我失之不累後人<lb/>
　亦復何恨自古未有身取天下而身失之也又按姚<lb/>
　思亷云武帝御歴握圖功成治定征賦所及之州文<lb/>
<pb n="KR2d0006_WYG_019-54a"/>
　軌旁通之地南亘萬里西拒五千三四十年之間統<lb/>
　内殷富禮興樂作斯為盛矣晉宋以降或未有焉及<lb/>
　乎耄年委事羣倖朱异之徒作福作威挾朋植黨政<lb/>
　以賄成服冕乘軒由其掌握是以朝綱混雜黜陟無<lb/>
　章易曰開國承家小人勿用此之謂也<lb/>
　　武帝天監十八年普通七年大通二年中大通六<lb/>
　　年大同十一年中大同元年太清三年即位四十<lb/>
　　八年<lb/>
<pb n="KR2d0006_WYG_019-54b"/>
太宗簡文皇帝諱綱字世讚小字六通武帝第三子昭<lb/>
明太子母弟也天監二年十月丁未生于顯陽殿五年<lb/>
封晉安王八年為雲麾將軍領石頭戌軍事量置佐史<lb/>
普通四年累遷都督雍州刺史中大通三年被徴入朝<lb/>
未至而昭明太子謂左右曰我夢與晉安王對奕據道<lb/>
我以班劍授之王還當有此加乎四月昭明太子薨五<lb/>
月丙申立晉安王為皇太子七月乙亥臨軒䇿拜于時<lb/>
以修繕東宮令權居東府四年九月移還東宫太清三<lb/>
<pb n="KR2d0006_WYG_019-55a"/>
年臺城陷太子坐永福省見侯景神色自若了無懼容<lb/>
五月丙辰帝崩辛巳太子即皇帝位大赦癸未追尊穆<lb/>
貴嬪為皇太后追尊妃王氏為簡皇后六月丙戌以南<lb/>
康王會理為司空丁亥立宣城王大器為皇太子壬辰<lb/>
立當陽公大心為尋陽郡王石城公大款為江夏郡王<lb/>
寧國公大臨為南海郡王臨城公大連為南郡王西豐<lb/>
公大春為安陸郡王新淦公大成為山陽郡王臨湘公<lb/>
大封為宜都郡王髙唐公大莊為新興郡王秋七月甲<lb/>
<pb n="KR2d0006_WYG_019-55b"/>
寅廣州刺史元景仲謀應侯景西江督䕶陳霸先攻之<lb/>
景仲自殺霸先迎定州刺史蕭勃為刺史庚午以司空<lb/>
南康王會理為兼尚書令是月九江大饑人相食者十<lb/>
四五八月癸卯征東大將軍開府儀同三司南徐州刺<lb/>
史蕭藻薨丙午侯景矯詔儀同三司位比王公自今悉<lb/>
不加將軍以為定準冬十月丁未地震是月百濟國遣<lb/>
使朝貢見城寺荒蕪哭于闕下<lb/>
大寳元年春正月辛亥朔大赦改元丁巳天雨黄沙己<lb/>
<pb n="KR2d0006_WYG_019-56a"/>
未西魏剋安陸執司州刺史柳仲禮盡有漢東地丙寅<lb/>
月晝見于東方癸酉前江都令祖皓起義兵于廣陵二<lb/>
月癸未侯景攻下廣陵皓見害乙巳以尚書僕射王剋<lb/>
為左僕射丙午侯景逼帝幸西州夏五月丙辰東魏静<lb/>
帝遜位于齊庚午開府儀同三司鄱陽王範薨自春迄<lb/>
夏大旱人相食都下尤甚六月庚子前司州刺史羊鴉<lb/>
仁自尚書省出奔江陵秋七月戊辰賊行臺任約㓂江<lb/>
州刺史尋陽王大心以州降之八月甲午湘東王繹遣<lb/>
<pb n="KR2d0006_WYG_019-56b"/>
領軍將軍王僧辯逼郢州邵陵王綸棄郢州走九月乙<lb/>
亥侯景自進位相國封二十郡為漢王冬十月乙未景<lb/>
又逼帝幸西州曲宴自加宇宙大將軍都督六合諸軍<lb/>
事立皇子大鈞為西陽郡王大威為武寧郡王大球為<lb/>
建安郡王大昕為義安郡王大贄為綏建郡王大圜為<lb/>
樂梁郡王壬寅侯景害司空南康王會理十一月任約<lb/>
進據西陽分兵冦齊昌執衡陽王獻送都下害之湘東<lb/>
王繹遣前寧州刺史徐文盛拒約南郡王前中兵參軍<lb/>
<pb n="KR2d0006_WYG_019-57a"/>
張彪起義於會稽若邪山攻破浙東諸縣<lb/>
二年春二月邵陵王綸走至安陸董城為魏所攻見殺<lb/>
三月庚戌魏文帝崩夏閏四月侯景圍巴陵六月乙巳<lb/>
解圍宵遁秋七月景還至建鄴八月戊午景遣偽衞尉<lb/>
卿彭儁廂公王僧貴入殿廢帝為晉安王害皇太子大<lb/>
器尋陽王大心西陽王大鈞武陽王大威建安王大球<lb/>
義安王大昕及尋陽王諸子二十餘人矯為帝詔以為<lb/>
次當支庶宜歸正嫡禪位于豫章王棟使吕季略送詔<lb/>
<pb n="KR2d0006_WYG_019-57b"/>
令帝寫之帝書至先皇念神器之重思社稷之固越升<lb/>
非次遂主震方嗚咽不能自止賊衆皆為掩泣乃幽帝<lb/>
于永福省棟即位改元天正使害南海王大臨於吳郡<lb/>
南郡王大連於姑熟安陸王大春於會稽新興王大莊<lb/>
於京口冬十月壬寅帝崩于永福省時年四十九賊偽<lb/>
諡曰明皇帝廟稱髙宗明年三月己丑王僧辯平侯景<lb/>
率百官奉梓宫陞朝堂元帝追崇為簡文皇帝廟號太<lb/>
宗四月乙丑葬莊陵帝㓜而聰睿六嵗便能屬文武帝<lb/>
<pb n="KR2d0006_WYG_019-58a"/>
弗之信於前靣試帝攬筆立成文武帝歎曰常以東阿<lb/>
為虛今則信矣及長器宇寛宏未嘗見喜慍色尊嚴若<lb/>
神方頤豐下須鬢如畫垂髮委地雙眉翠色項毛左旋<lb/>
連錢入背手執玉如意不相分辨盼睞則目光燭人讀<lb/>
書十行俱下辭藻豔發博綜羣言善談元理自十一便<lb/>
能親庶務歴試蕃政所在稱美性恭孝居穆貴嬪憂哀<lb/>
毁骨立所坐席霑濕盡爛在襄陽拜表侵魏遣長史柳<lb/>
建司馬董當門壯武將軍杜懐寳振逺將軍曹義宗等<lb/>
<pb n="KR2d0006_WYG_019-58b"/>
進軍剋南陽新野等郡拓地千餘里及居監撫多所𢎞<lb/>
宥文案簿領纎豪必察𢎞納文學之士賞接無倦嘗於<lb/>
元圃述武帝所製五經講疏聼者傾朝野雅好賦詩其<lb/>
自序云七嵗有詩癖長而不倦然帝文傷於輕靡時號<lb/>
宫體所著昭明太子傳五卷諸王傳三十卷禮大義二<lb/>
十卷長春義記一百卷法寳連璧三百卷謝客文涇渭<lb/>
三卷玉簡五十卷光明符十二卷易林十七卷竈經二<lb/>
卷沐浴經三卷馬槊譜一卷棊品五卷彈棊譜一卷新<lb/>
<pb n="KR2d0006_WYG_019-59a"/>
增白澤圖五巻如意方十卷文集一百巻並行於世初<lb/>
即位制年號將曰文明以外制彊臣取周易内文明而<lb/>
外柔順之義恐賊覺乃改為大寳雖在蒙塵尚引諸儒<lb/>
論道説義披尋墳史未嘗暫釋及見南康王會理誅知<lb/>
不久指所居殿謂舍人殷不害曰龎涓死此下又曰吾<lb/>
昨夢吞土試思之不害曰晉重耳饋塊卒反晉國陛下<lb/>
所夢將符是乎帝曰儻幽明有徵冀斯言不妄初景納<lb/>
帝女溧陽公主公主有美色景惑之妨於政事王偉每<lb/>
<pb n="KR2d0006_WYG_019-59b"/>
以為言景以告主主出惡言偉知之懼見䜛乃謀廢帝<lb/>
而後間主因勸行殺以絶衆心帝既廢偉乃與彭儁王<lb/>
修纂進觴於帝曰丞相以陛下幽憂既久使臣上壽帝<lb/>
笑曰已禪帝位何得言陛下此壽酒將不盡此乎於是<lb/>
儁等并齎酒餚曲項琵琶與帝極飲帝知將見殺乃盡<lb/>
酣謂曰不圖為樂一至於斯既醉而寢偉乃出儁進土<lb/>
囊王修纂坐上乃崩竟恊於夢偉撤戸扉為棺遷殯于<lb/>
城北酒庫中帝自幽縶之後賊乃撤内外侍衞使突騎<lb/>
<pb n="KR2d0006_WYG_019-60a"/>
圍守牆垣悉有枳棘無復紙乃書壁及版彰為文自序<lb/>
云有梁貞士蘭陵蕭世讚立身行道終始若一風雨若<lb/>
晦雞鳴不已弗欺暗室豈况三光數至於此命也如何<lb/>
又為文數百篇崩後王偉觀之惡其辭切即使刮去有<lb/>
隨偉入者誦其連珠三首詩四篇絶句五篇文並悽愴<lb/>
云<lb/>
　　簡文帝大寳二年<lb/>
世祖孝元皇帝諱繹字世誠小字七符武帝第七子也<lb/>
<pb n="KR2d0006_WYG_019-60b"/>
初武帝夢眇目僧執香爐稱託生王宫既而帝母在采<lb/>
女次侍始褰戸幔有風回裾武帝意感幸之采女夢月<lb/>
墮懐中遂孕天監十年八月丁巳生帝舉室中非常香<lb/>
有紫胞之異武帝竒之因賜采女姓阮進為修容十三<lb/>
年封湘東王太清元年累遷為鎭西將軍都督荆州刺<lb/>
史三年三月侯景陷建鄴四月世子方等至自建鄴知<lb/>
臺城不守帝命栅江陵城周回七十里鎭西長史王沖<lb/>
等拜牋請為太尉都督中外諸軍事承制主盟帝不許<lb/>
<pb n="KR2d0006_WYG_019-61a"/>
曰吾於天下不賤寧俟都督之名帝子之尊何藉上台<lb/>
之位議者可斬投筆流涕沖等重請不從又請為司空<lb/>
以主諸侯亦不聼乃開鎭西府辟天下士是月帝徵兵<lb/>
於湘州刺史河東王譽譽拒命尋上甲侯韶自建鄴至<lb/>
宣三月十五日密詔授帝位假黄鉞大都督中外諸軍<lb/>
事司徒承制於是立行臺於南郡而置官司焉七月遣<lb/>
世子方等討河東王譽軍敗死之又遣鎭兵將軍鮑泉<lb/>
討譽九月乙卯雍州刺史岳陽王詧舉兵冦江陵其將<lb/>
<pb n="KR2d0006_WYG_019-61b"/>
杜崱兄弟來降詧遁走鮑泉攻湘州未剋又遣左衞將<lb/>
軍王僧辯代將及簡文帝即位改元為大寳元年帝以<lb/>
簡文制于賊臣卒不遵用正月使少子方晷質于魏魏<lb/>
不受質而結為兄弟四月尅湘州斬譽湘州平雍州刺<lb/>
史岳陽王詧自稱梁王稱藩于魏魏遣兵助伐襄陽先<lb/>
是邵陵王綸書已言凶事祕之以待湘州之捷是月壬<lb/>
寅始命陳瑩報武帝崩問帝哭于正寢六月江夏王大<lb/>
款山陽王大成宜都王大封自信安來奔九月辛酉以<lb/>
<pb n="KR2d0006_WYG_019-62a"/>
前郢州刺史南平王恪為中衞將軍尚書令開府儀同<lb/>
三司改封大款為臨川郡王大成為桂陽郡王大封為<lb/>
汝南郡王十一月甲子南平王恪等奉牋進位相國總<lb/>
百揆帝不從二年三月侯景悉兵西上閏四月景遣其<lb/>
將朱子仙任約襲郢州執刺史方諸庚戌領軍王僧辯<lb/>
屯師巴陵五月癸未帝遣將胡僧祐陸法和援巴陵六<lb/>
月僧祐等擊破景將任約軍禽約景解圍宵遁以王僧<lb/>
辯為征東將軍開府儀同三司尚書令帥衆追景所至<lb/>
<pb n="KR2d0006_WYG_019-62b"/>
皆㨗進圍郢州獲賊將朱子仙等九月盤盤國獻馴象<lb/>
十月辛丑朔紫雲如蓋臨江陵城是月簡文帝崩開府<lb/>
儀同三司王僧辯等奉表勸進帝奉諱大臨三日百官<lb/>
縞素答表不許司空南平王恪率宗室領軍將軍胡僧<lb/>
祐率羣僚江州别駕張佚率吏人並奉牋勸進帝固讓<lb/>
十一月乙亥僧辯又奉表勸進又不從時巨冦尚存帝<lb/>
未欲即位而四方表勸前後相屬乃下令斷表<lb/>
承聖元年二月王僧辯衆軍發自尋陽帝馳檄四方賜<lb/>
<pb n="KR2d0006_WYG_019-63a"/>
獲景及逆者封萬戸開國公絹布五萬匹三月僧辯等<lb/>
平景傳首江陵戊子以賊平告明堂太社己丑僧辯等<lb/>
又表勸進帝尚未從辛卯宣武將軍朱買臣奉帝密㫖<lb/>
害豫章王棟及其二弟橋樛四月乙巳益州刺史新除<lb/>
假黄鉞太尉武陵王紀僭位於蜀年號天正帝遣司空<lb/>
蕭泰祠部尚書樂子雲拜謁塋陵修復社廟丁巳下令<lb/>
解嚴五月庚午司空南平王恪及宗室王侯大都督王<lb/>
僧辯等復拜表上尊號帝猶固讓甲申以開府儀同三<lb/>
<pb n="KR2d0006_WYG_019-63b"/>
司江州刺史王僧辯為司徒乙酉斬賊左僕射王偉尚<lb/>
書呂季略少府卿周石珍舍人嚴亶於江陵市乃下令<lb/>
赦境内齊將潘樂辛術等攻秦郡王僧辯遣將杜崱帥<lb/>
衆拒之以陳霸先為征北大將軍開府儀同三司徐州<lb/>
刺史齊人賀平侯景八月武陵王紀率巴蜀之衆東下<lb/>
遣䕶軍將軍陸法和屯巴峽以拒之九月甲戌司空南<lb/>
平王恪薨十月乙未前梁州刺史蕭循自魏至江陵以<lb/>
為平北將軍開府儀同三司戊申執湘州刺史王琳於<lb/>
<pb n="KR2d0006_WYG_019-64a"/>
殿内庚戌琳長史陸納及其將潘烏累等舉兵反攻陷<lb/>
湘州是月四方征鎮王公卿士復勸進表三上乃許之<lb/>
冬十一月丙子皇帝即位於江陵改太清六年為承聖<lb/>
元年逋租宿責並許𢎞宥孝子順孫悉皆賜爵長徒鎻<lb/>
士特加原宥禁錮奪勞一皆曠蕩是日帝不升正殿公<lb/>
卿陪列而已時有兩日俱見己卯立王子方矩為皇太<lb/>
子改名元良立皇子方智為晉安郡王方略為始安郡<lb/>
王追所生阮修容為文宣太后改謚忠壯世子為武烈<lb/>
<pb n="KR2d0006_WYG_019-64b"/>
世子封其子莊為永嘉王是月陸納遣將軍潘烏累等<lb/>
破衡州刺史丁道貴於淥口道貴走零陵十二月陸納<lb/>
分兵龔巴陵湘州刺史蕭循擊走之天門山獲野人出<lb/>
山三日而死星隕吳郡淮南有野象數百壊人室廬宣<lb/>
城郡猛虎暴食人是嵗魏廢帝元年<lb/>
二年春正月乙丑詔王僧辯討陸納戊寅以吏部尚書<lb/>
王襃為尚書僕射己卯江夏宫南門籥牡飛三月庚寅<lb/>
有兩龍見湘州西江夏五月甲申魏大將尉遲迥進兵<lb/>
<pb n="KR2d0006_WYG_019-65a"/>
逼巴西潼州刺史楊乾進以城納迥己丑武陵王紀軍<lb/>
至西陵六月乙卯王僧辯平湘州秋七月武陵王紀衆<lb/>
大潰見殺八月戊戌尉遲迥平蜀九月齊遣郭元建及<lb/>
將邢景逺歩大汗薩東方老帥衆頓合肥冬十一月辛<lb/>
酉僧辯留鎭姑熟豫州刺史侯瑱據東闗壘徵吳興太<lb/>
守裴之横帥衆繼之戊戌以尚書僕射王襃為左僕射<lb/>
湘東太守張綰為右僕射十二月宿豫土人東方光據<lb/>
城歸北齊江西州郡皆起兵應之<lb/>
<pb n="KR2d0006_WYG_019-65b"/>
三年春正月魏帝為相安定公所廢而立齊王廓是為<lb/>
恭帝元年二月主衣庫見黑蛇長丈許數十小蛇隨之<lb/>
舉頭高丈餘南望俄失所在帝又與宫人幸元洲苑復<lb/>
見大蛇盤屈於前羣小蛇遶之並黑色帝惡之宫人曰<lb/>
此非怪也恐是錢龍帝勅所司即日取數千萬錢鎮於<lb/>
蛇處以厭之因設法會赦囚徒振窮乏退居栖心省又<lb/>
有蛇從屋墜落帝㡌上忽然便大又龍光殿上所御肩<lb/>
輿復見小蛇縈屈輿中以頭駕夾膝前金龍頭上見人<lb/>
<pb n="KR2d0006_WYG_019-66a"/>
走去逐之不及城濠中龍騰出煥爛五色竦躍入雲六<lb/>
七小龍相隨飛去羣魚騰躍墜死於陸道龍騰處為窟<lb/>
若數百斛圌舊大城上常有紫氣至是稍復消歇甲辰<lb/>
以司徒王僧辯為太尉車騎大將軍戊申以護軍將軍<lb/>
郢州刺史陸法和為司徒夏四月癸酉以征北大將軍<lb/>
開府儀同三司陳霸先為司空六月癸未有黑氣如龍<lb/>
見于殿内秋九月辛卯帝於龍光殿述老子義先是魏<lb/>
使宇文仁恕來聘齊使又至江陵帝接仁恕有闕魏相<lb/>
<pb n="KR2d0006_WYG_019-66b"/>
安定公憾焉乙巳使柱國萬紐于謹來攻冬十月丙寅<lb/>
魏軍至襄陽梁王蕭詧率衆會之丁卯停講内外戒嚴<lb/>
輿駕出行城栅大風㧞木丙子續講百寮戎服以聼詔<lb/>
徴王僧辯十一月甲申幸津陽門講武置南北兩城主<lb/>
帝親觀閱風雨總集部分未交旗幟飄亂帝趨駕而回<lb/>
無復次序風雨隨息衆竊驚焉乙酉以領軍胡僧祐為<lb/>
都督城東城北諸軍事右僕射張綰為副左僕射王襃<lb/>
都督城西城南諸軍事直殿省元景亮為副丁亥魏軍<lb/>
<pb n="KR2d0006_WYG_019-67a"/>
至栅下丙申徴廣州刺史王琳入援丁酉大風城内火<lb/>
燒居人數千家以為失在婦人斬首尸之是日帝猶賦<lb/>
詩無廢以胡僧祐為開府儀同三司庚子信州刺史徐<lb/>
世譜晉安王司馬任約軍次馬頭岸是夜有流星墜城<lb/>
中帝援蓍筮之卦成取龜式驗之因抵於地曰吾若死<lb/>
此下豈非命乎因裂帛為書催僧辯曰吾忍死待公可<lb/>
以至矣戊申胡僧祐朱買臣等出戰買臣敗績辛亥魏<lb/>
軍大攻帝出枇杷門親臨陣督戰僧祐中流矢薨軍敗<lb/>
<pb n="KR2d0006_WYG_019-67b"/>
反者斬西門守卒以納魏軍帝見執如梁王蕭詧營甚<lb/>
見詰辱他日乃見魏僕射長孫儉譎儉云埋金千斤於<lb/>
城内欲以相贈儉乃將帝入城帝因述詧相辱狀謂儉<lb/>
曰向聊相譎欲言耳豈有天子自埋金乎儉乃留帝於<lb/>
主衣庫十二月丙辰徐世譜任約退戌巴陵辛未魏人<lb/>
戕帝明年四月梁王方智承制追尊為元皇帝廟號世<lb/>
祖帝聰悟俊朗天才英發出言為論音響若鐘年五六<lb/>
嵗武帝嘗問所讀書對曰能誦曲禮武帝使誦之即誦<lb/>
<pb n="KR2d0006_WYG_019-68a"/>
上篇左右莫不驚歎初生患眼醫療必增武帝自下意<lb/>
療之遂盲一目乃憶先夢彌加愍愛及長好學博極羣<lb/>
書武帝問曰孫䇿在江東于時年幾答曰十七武帝曰<lb/>
正是汝年帝性不好聲色頗慕髙名為荆州刺史起州<lb/>
學宣尼廟嘗置儒林參軍一人勸學從事二人生三十<lb/>
人加稟餼帝工書善畫自圖宣尼像為之贊而書之時<lb/>
人謂之三絶與裴子野劉顯蕭子雲張纘及當時才秀<lb/>
為布衣交常自比諸葛亮桓温惟纘許焉性好矯飾多<lb/>
<pb n="KR2d0006_WYG_019-68b"/>
猜忌於名無所假人微有勝己者必加毁害帝姑義興<lb/>
昭長公主子王銓兄弟八九人有盛名帝妬害其美遂<lb/>
改寵姬王氏兄王珩名琳以同其父名忌劉之遴學使<lb/>
人鴆之如此者甚衆雖骨肉亦徧被其禍始居文宣太<lb/>
后憂依丁蘭作木母及武帝崩秘喪踰年乃發凶問方<lb/>
刻檀為像置于百福殿内事之甚謹朝夕進蔬食動静<lb/>
必啓聞迹其虛矯如此性愛書籍既患目多不自執巻<lb/>
置讀書左右番次上直晝夜為常略無休己雖睡卷猶<lb/>
<pb n="KR2d0006_WYG_019-69a"/>
不釋五人各伺一更恒致逹曉常眠熟大鼾左右有睡<lb/>
讀失次第或偷卷度紙帝必驚覺更令追讀加以檟楚<lb/>
雖戎略殷湊機務繁多軍書羽檄文章詔誥㸃毫便就<lb/>
殆不停手常曰我韜於文士愧於武夫論者以為得言<lb/>
始在尋陽夢人曰天下將亂王必維之又背生黑子巫<lb/>
媼見曰此大貴不可言初武帝勅賀革為帝府諮議使<lb/>
講三禮革西上意甚不悅過别御史中丞江革江革告<lb/>
之曰吾嘗夢主上徧見諸子至湘東王脫㡌授之此人<lb/>
<pb n="KR2d0006_WYG_019-69b"/>
後必當璧卿其行乎革頷之及太清之禍遂膺歸運自<lb/>
侯景之難州郡大半入魏自巴陵以下至建康率以長<lb/>
江為限荆州界北盡武寧西拒硤口自嶺以南復為蕭<lb/>
勃所據文軌所同千里而近人戸著籍不盈三萬中興<lb/>
之盛盡於是矣武陵之平議者欲因其舟艦遷都建鄴<lb/>
宗懔黄羅漢皆楚人不願移帝及胡僧祐亦俱未欲動<lb/>
僕射王褒左戸尚書周𢎞正驟言即楚非便宗懔及御<lb/>
史大夫劉懿以為建鄴王氣已盡且渚宫洲已滿百於<lb/>
<pb n="KR2d0006_WYG_019-70a"/>
是乃留尋而嵗星在井熒惑守心帝觀之慨然而謂朝<lb/>
臣文武曰吾觀亥象將恐有賊但吉凶在我運數由天<lb/>
避之何益及魏軍逼閽人朱買臣按劍進曰惟有斬宗<lb/>
懔黄羅漢可以謝天下帝曰曩實吾意宗黄何罪及魏<lb/>
軍燒柵買臣謝答仁勸帝乘暗潰圍出就任約帝素不<lb/>
便馳馬曰事必無成徒增辱耳答仁又求自扶帝以問<lb/>
僕射王褒褒曰答仁侯景之黨豈是可信成彼之勲不<lb/>
如降也乃聚圖書十餘萬卷盡燒之答仁又請守子城<lb/>
<pb n="KR2d0006_WYG_019-70b"/>
收兵可得五千人帝然之即授城内大都督以帝鼓吹<lb/>
給之配以公主既而又召王褒謀之荅仁請入不得嘔<lb/>
血而去遂使皇太子王褒出質請降有頃黄門郎裴政<lb/>
犯門而出帝乘白馬素衣出東門抽劔擊闔曰蕭世誠<lb/>
一至此乎魏師至凡二十八日徴兵四方未至而城見<lb/>
尅帝在幽逼求酒飲之製詩四絶其一曰南風且莫唱<lb/>
西陵最可悲今日還蒿里終非封禪時其二曰人世逢<lb/>
百六天道異貞恒何言異螻蟻一旦損鵾鵬其三曰松<lb/>
<pb n="KR2d0006_WYG_019-71a"/>
風侵晚哀霜雰當夜來寂寥千載後誰畏軒轅臺其四<lb/>
曰夜長無嵗月安知秋與春原陵五樹杏空得動耕人<lb/>
梁王詧遣尚書傅凖監行刑帝謂之曰卿幸為我宣行<lb/>
凖捧詩流淚不能禁進土囊而殞之梁王詧使以布把<lb/>
纒屍歛以蒲席束以白茅以車一乘𦵏于津陽門外愍<lb/>
懐太子元良及始安王方略等皆見害徐世譜任約自<lb/>
馬頭走巴陵約後降于齊將軍裴畿畿弟機並被害謝<lb/>
答仁三人相抱俱見屠汝南王大封尚書左僕射王褒<lb/>
<pb n="KR2d0006_WYG_019-71b"/>
以下並為俘以歸長安乃選百姓男女數萬口分為奴<lb/>
婢小弱者皆殺之帝於伎術無所不該嘗不得南信筮<lb/>
之遇剝之艮曰南信已至今當遣左右季心往㸔果如<lb/>
所説賔客咸驚其妙凡所占決皆然初從劉景受相術<lb/>
因訊以年答曰未至五十當有小厄禳之可免帝自勉<lb/>
曰茍有期會禳之何益及是四十七年特多禁忌牆壁<lb/>
崩倒屋宇傾頽年月不便終不脩改庭草蕪没令鞭去<lb/>
之其慎䕶如此著孝徳傳忠臣傳各三十卷丹陽尹傳<lb/>
<pb n="KR2d0006_WYG_019-72a"/>
十卷注漢書一百十五卷周易講疏十卷内典傳要百<lb/>
卷連山三十卷詞林三卷玉韜金樓子補闕子各十卷<lb/>
老子講疏四卷懐舊傳二卷古今全徳志荆南地記貢<lb/>
職圖古今同姓名錄一卷筮經十二卷式贊三卷文集<lb/>
五十卷初承聖二年三月有二龍自南郡城西升天百<lb/>
姓聚觀五采分明江陵父老竊相泣曰昔年龍出建康<lb/>
淮西天下大亂今復有焉禍至無日矣帝聞而惡之踰<lb/>
年而遘禍又江陵先有九十九洲古老相承云洲滿百<lb/>
<pb n="KR2d0006_WYG_019-72b"/>
當出天子桓元之為荆州刺史内懐簒逆之心乃遣鑿<lb/>
破一洲以應百數隨而崩散竟無所成宋文帝為宜都<lb/>
王在藩一洲自立俄而文帝簒統後遇元凶之禍此洲<lb/>
還没太清末枝江楊子閣浦復生一洲羣公上疏稱慶<lb/>
明年而帝即位承聖末其洲與大岸相通惟九十九云<lb/>
　　元帝承聖三年<lb/>
敬皇帝諱方智字慧相小字法貞元帝第九子也太清<lb/>
三年封興梁侯承聖元年封晉安郡王二年出為江州<lb/>
<pb n="KR2d0006_WYG_019-73a"/>
刺史三年十一月魏尅江陵太尉王僧辯司空陳霸先<lb/>
定議以帝為梁王太宰承制四年二月癸丑於江州奉<lb/>
迎至建鄴入居朝堂以太尉王僧辯為中書監錄尚書<lb/>
驃騎大將軍都督中外諸軍事加司空陳霸先班劔二<lb/>
十人以湘州刺史蕭循為太尉廣州刺史蕭勃為司徒<lb/>
三月齊遣其上黨王高渙送貞陽侯蕭淵明來主梁嗣<lb/>
至東闗遣吳興太守裴之横拒之與戰敗績死之四月<lb/>
司徒陸法和以郢州附齊遣江州刺史侯瑱討之七月<lb/>
<pb n="KR2d0006_WYG_019-73b"/>
辛丑僧辯納貞陽侯蕭淵明自採石濟江甲辰入建鄴<lb/>
丙午即偽位年號天成以帝為皇太子司空陳霸先襲<lb/>
殺王僧辯出淵明而奉帝焉<lb/>
紹泰元年秋九月丙午皇帝即位冬十月己巳大赦改<lb/>
元以貞陽侯蕭淵明為司徒封建安郡公壬子加司空<lb/>
陳霸先尚書令都督中外諸軍事震州刺史杜龕舉兵<lb/>
攻信武將軍陳蒨於長城義興太守韋載應之癸丑以<lb/>
太尉蕭循為太保以司徒蕭淵明為太傅司徒蕭勃為<lb/>
<pb n="KR2d0006_WYG_019-74a"/>
太尉以鎭南將軍王琳為車騎將軍開府儀同三司戊<lb/>
午尊所生夏貴妃為皇太后立妃王氏為皇后辛未司<lb/>
空陳霸先東討韋載降之丙子南豫州刺史任約譙秦<lb/>
二州刺史徐嗣徽舉兵據石頭反十一月庚辰齊安州<lb/>
刺史翟子崇楚州刺史柳逹摩率衆赴任約入石頭十<lb/>
二月庚戌任約徐嗣徽等至採石迎齊援丙辰遣猛烈<lb/>
將軍侯安都於江寧邀擊敗之約嗣徽等奔江西庚申<lb/>
翟子崇等降並放還北<lb/>
<pb n="KR2d0006_WYG_019-74b"/>
太平元年春正月戊寅大赦追贈諡簡文帝諸子封故<lb/>
永安侯確子後為邵陵王奉攜王後癸未震州刺史杜<lb/>
龕降詔賜死赦吳興郡己亥以太保宜豐侯蕭循襲封<lb/>
鄱陽王東揚州刺史張彪圍臨海太守王懐振於剡巖<lb/>
二月庚戌遣周文育陳蒨襲會稽討彪彪敗走以中衞<lb/>
將軍臨川王大欵即本號開府儀同三司丙辰若邪村<lb/>
人斬張彪傳首建鄴赦東揚州甲子以東土經杜龕張<lb/>
彪之亂遣大使廵省是月齊人來聘使侍中王廓報聘<lb/>
<pb n="KR2d0006_WYG_019-75a"/>
二月壬午班下遠近並雜用今古錢戌戌齊將蕭軌出<lb/>
柵口向梁山陳霸先大敗之夏四月壬申侯安都輕兵<lb/>
襲齊行臺司馬恭於瑟陽大破之五月癸未太傅建安<lb/>
公蕭淵明薨庚寅齊軍水歩入丹陽縣内外纂嚴六月<lb/>
壬子齊軍至元武湖西北乙卯陳霸先大破齊軍戊午<lb/>
大赦辛酉解嚴秋七月丙子司空陳霸先進位司徒丁<lb/>
亥以開府儀同三司侯瑱為司空八月己酉太保鄱陽<lb/>
王循薨九月壬寅大赦改元司徒陳霸先進位丞相錄<lb/>
<pb n="KR2d0006_WYG_019-75b"/>
尚書事改封義興郡公加中權將軍王沖開府儀同三<lb/>
司以吏部尚書王通為尚書右僕射冬十月乙亥魏相<lb/>
安定公薨十一月起雲龍神武門十二月壬申進太尉<lb/>
蕭勃為太保甲午封前夀昌令劉叡為汝隂王前鎭西<lb/>
法曹行參軍蕭沇為巴陵王奉宋齊二代後庚子魏恭<lb/>
帝遜位于周<lb/>
二年春正月壬寅詔求魯郡孔氏族為奉聖侯并繕廟<lb/>
堂供備祀典又詔諸州各置中正舊放舉選不得輙求<lb/>
<pb n="KR2d0006_WYG_019-76a"/>
單狀序官皆須中正押上然後量授其選中正每求耆<lb/>
徳該悉以他官領之以開府儀同三司王琳為司空以<lb/>
尚書右僕射王通為左僕射二月庚午遣領軍將軍徐<lb/>
度入東闗大保廣州刺史蕭勃舉兵反詔平西將軍周<lb/>
文育平南將軍侯安都等南討戊子徐度至合肥燒齊<lb/>
船艫三千艘癸巳周文育軍於己山獲蕭勃偽帥歐陽<lb/>
頠三月甲寅徳州刺史陳法武前衡州刺史譚述於始<lb/>
興攻殺蕭勃夏四月癸酉曲赦江廣衡三州并督内為<lb/>
<pb n="KR2d0006_WYG_019-76b"/>
賊所拘逼者己卯鑄四柱錢一當二十齊遣使通和壬<lb/>
辰改四柱錢一當十丙申復用細錢五月乙巳平西將<lb/>
軍周文育進號鎮南將軍平南將軍侯安都進號鎮北<lb/>
將軍並開府儀同三司戊辰余孝頃遣使詣丞相府求<lb/>
降秋八月加丞相陳霸先殊禮九月周冢宰宇文䕶弑<lb/>
閔帝丞相陳霸先改授相國封陳國公冬十月戊辰進<lb/>
陳國公爵為王辛未帝遜位于陳陳受命奉帝為江隂<lb/>
王薨于外邸時年十六追諡敬皇帝<lb/>
<pb n="KR2d0006_WYG_019-77a"/>
　　敬帝紹泰元年太平元年即位二年<lb/>
　　　右梁四主五十六年為陳所滅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_019-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷十三<lb/>
</p>
<p>
</p>
  </div>
</body>
</text>
</TEI>
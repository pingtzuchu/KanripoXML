<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷五十四</head> <lb/>
    <p>
<pb n="KR2d0006_WYG_059-1a"/>
欽定四庫全書<lb/>
　通志卷五十四<lb/>
　　宋　右　廸　功　郎　鄭　樵　漁　仲　撰<lb/>
　職官略第四<lb/>
　　御史臺第六<lb/>
御史之名周官有之蓋掌賛書而授法令非今任也戰<lb/>
國時亦有御史秦趙澠池之會各命書其事又淳于髠<lb/>
謂齊王曰御史在前則皆記事之職也至秦漢為糾察<lb/>
<pb n="KR2d0006_WYG_059-1b"/>
之任秦以御史監郡漢初叔孫通新定禮儀以御史執<lb/>
法舉不如儀者輙引而去是也所居漢謂之御史府亦<lb/>
謂之御史大夫寺<hi>漢御史大夫寺在大司馬門内無塾其門署用梓版不艧色題曰御史大</hi>
<hi>夫寺</hi>亦謂之憲臺成帝時御史府吏舍百餘區井水皆竭<lb/>
又其府中列柏樹常有野烏數千棲宿其上晨去暮來<lb/>
號曰朝夕烏烏去不來者數月長老異之後果廢御史<lb/>
大夫為大司空是其徵也後漢以來謂之御史臺亦謂<lb/>
之蘭臺寺<hi>顔師古曰官曹通名為寺應劭官儀曰廷尉案責上御史䑓又謝靈運晉書曰漢尚書為</hi>
<pb n="KR2d0006_WYG_059-2a"/>
<hi>中䑓御史為憲䑓謁者為外䑓是謂三䑓後漢蔡邕時以侍御史轉治書御史遷尚書三日之間周遷三䑓</hi>
梁及後魏北齊或謂之南臺<hi>東魏時髙澄用崔暹為御史中尉宋遊道為尚書左</hi>
<hi>丞謂之曰卿一人處南䑓一人處北省當使天下肅然</hi>後魏之制有公事百官朝<lb/>
會名簿自尚書令僕以下悉送南臺<hi>後魏臨洮王舉哀兼上尚書左僕射</hi>
<hi>元順不肯送名又不送簿中尉舉弹之順奏曰尚書百揆之本令僕納言之責不宜下𨽻中尉送名御史詔許</hi>
<hi>之後元子思為御史中尉朔朝䑓移尚書索應朝名帳尚書郎裴獻伯移注云按蔡氏漢儀御史中尉逄䑓郎</hi>
<hi>於複道中尉下避執版郎中車上舉手禮之以此而言明非敵體子思奏曰臣按漢書御史中丞為獨坐又按</hi>
<hi>魏書曰崔琰為中丞百寮震恐則中丞不揖省郎亦已乆矣憲䑓不屬都坐亦非今日又按孝文帝職令朝㑹</hi>
<pb n="KR2d0006_WYG_059-2b"/>
<hi>失時則御史弹之若不送名到否何驗獻伯等亂常變紀請付法詔曰國異政不可據以古事檢孝文帝舊格</hi>
<hi>以聞尋從子思奏</hi>後周曰司憲屬秋官府隋及唐皆曰御史臺<lb/>
龍朔二年改為憲臺咸亨元年復舊門北闢主隂殺也<lb/>
<hi>按北齊楊楞伽鄴都故事云御史䑓在宫闕西南其門北開取冬殺之義斯事乆矣今東都䑓門所以不北向</hi>
<hi>者盖欲變古之制或建造者不習故事耳唐龍朔中改司經局為桂坊置司直為東宫之憲府亦開北門以象</hi>
<hi>御史䑓其例明矣或云隋初移長安城造御史䑓時有兵部尚書李員通檢校御史大夫欲於尚書省近故開</hi>
<hi>北門此説非也</hi>故御史為風霜之任彈糺不法百僚震恐官之<lb/>
雄峻莫之比焉舊制但聞風彈事提綱而已<hi>舊例御史䑓不受訴</hi>
<pb n="KR2d0006_WYG_059-3a"/>
<hi>訟有通辭狀者立於䑓門候御史御史往門外收採如可弹者略其姓名皆云風聞訪知唐永徽中崔義元為</hi>
<hi>大夫始定受事御史人知一日劾狀題告人姓名或訴訟之事</hi>其鞫案禁繫則委之大<lb/>
理貞觀末御史中丞李乾祐以囚自大理來往滋其姦<lb/>
偽又按事入法多為大理所反乃奏於臺中置東西二<lb/>
獄以自繫劾開元中大夫崔隱甫復奏罷之其後罕有<lb/>
聞風彈舉之事多受辭訟推覆理盡然後彈之將有彈<lb/>
奏則先牒監門禁止勿許其入<hi>按宋書云二䑓劾奏符光禄加禁止不得入殿</hi>
<hi>省是其先例光祿主殿門</hi>武太后時改御史臺為肅政臺凡置左右<lb/>
<pb n="KR2d0006_WYG_059-3b"/>
肅政二臺别置大夫中丞各一人侍御史殿中監察各<lb/>
二十人<hi>又置肅政䑓使六人尋罷之</hi>左以察朝廷右以澄郡縣時議<lb/>
以右多名流左多寒畯其遷登南省者右殆倍焉以其<lb/>
不陵朝貴故也二臺迭相糺正而左加畏憚龍朔以後<lb/>
去肅政之名但為左右御史臺初置兩臺每年春秋發<lb/>
使春曰風俗秋曰廉察令地官尚書韋方質為條例刪<lb/>
定為四十八條以察州縣延載以後奉勅乃廵不每年<lb/>
出使也睿宗即位詔二臺並察京師資位既等競為彈<lb/>
<pb n="KR2d0006_WYG_059-4a"/>
糺百僚被察殆不堪命太極元年以尚書省悉𨽻左臺<lb/>
月餘右臺復請分綰尚書西行事左臺大夫竇懷貞乃<lb/>
表請依貞觀故事遂廢右臺而本御史臺官復舊廢臺<lb/>
之官並𨽻焉大夫一人中丞二人侍御史四人殿中侍<lb/>
御史六人監察御史十人主簿一人内供奉裏行者各<lb/>
如正員之半<hi>太宗朝始有裏行之名髙宗時方置内供奉及裏行官皆非正官也開元初又置御</hi>
<hi>史裏使殿中裏使監察裏使等官並無定員義與裏行同穆思㤗元光謙呂太一翟章並為裏使尋省建中三</hi>
<hi>年九月御史䑓請置推官一人常與本䑓御史同推覆奉勅依</hi>其臺憲故事官資輕重<lb/>
<pb n="KR2d0006_WYG_059-4b"/>
則杜易簡韓琬注記詳焉<hi>杜易簡撰御史雜法四卷韓琬撰御史䑓記十二卷</hi>
　　御史大夫<hi>中丞史侍御史侍御    主簿</hi>　<hi>殿中侍御史/</hi>　<hi>監察</hi>
御史大夫<hi>秦官侍御史之率故稱大夫漢因之位上卿銀印青綬掌副丞相故事選郡守相髙第為</hi>
<hi>御史大夫任職者為丞相成帝綏和元年更名大司空成帝欲修辟雍通三公官故改御史大夫為大司空金</hi>
<hi>印紫綬秩比丞相哀帝建平二年朱博奏請罷大司空以御史大夫為百僚師帝從之遂復為御史大夫皆宰</hi>
<hi>相之任元夀二年復為大司空凡為御史大夫而丞相次也其心冀幸丞相物故或乃隂私相毁害欲代之故</hi>
<hi>史記謂鄭𢎞為大夫守之數年不得匡衡居之未滿歲而丞相死即代之後漢初廢御史大夫至建安十三年</hi>
<hi>罷三公官始復置之以郗慮居焉不領中丞置長史一人魏黄初二年又改御史大夫為司空末年復有大夫</hi>
<pb n="KR2d0006_WYG_059-5a"/>
<hi>而吳有左右焉晉書曰魏以司空何曽為晉國丞相以王沈為御史大夫吳孫休以丁宻孟宗為左右御史大</hi>
<hi>夫是也晉初省之此皆為三公非今御史大夫也今御史大夫即漢以來御史中丞是也後代或置大夫皆中</hi>
<hi>丞之互名非漢舊大夫之任唯劉聰僣號置御史大夫亞於三公頗似漢制也</hi>
　臣謹按漢舊儀拜御史大夫為丞相左右前後將軍<lb/>
　賛五官中郎將授印拜御史大夫二千石賛左右郎<lb/>
　將授印<lb/>
中丞<hi>初漢御史大夫有兩丞一曰御史丞一曰中丞亦謂中丞為御史中執法漢髙帝詔徵賢良御史大</hi>
<hi>夫下相國相國下諸侯王御史中執法晉灼曰中執法中丞也中丞在殿中蘭䑓有石室以藏秘書圖䜟之屬</hi>
<pb n="KR2d0006_WYG_059-5b"/>
<hi>以其在殿中故曰中丞外督部刺史内領侍御史十五員受公卿奏事舉劾按章盖居殿中察舉非法也及御</hi>
<hi>史大夫轉為大司空而中丞出外為御史䑓率即隋唐御史大夫任也周官小宰之職掌建邦之宫刑以治王</hi>
<hi>宫之政令凡宫之糺禁注曰若今御史中丞初御史大夫更名大司空置長史而中丞官職如故武帝時以中</hi>
<hi>丞督司𨽻司𨽻督丞相丞相督司直司直督刺史刺史督二千石下至墨綬哀帝元夀二年御史中丞更名御</hi>
<hi>史長史後漢光武復改為中丞兩梁冠銅印青綬與尚書令司𨽻校尉朝會皆專席而坐京師號為獨坐言其</hi>
<hi>尊也凡中丞以下至侍御治書並文官屬少府魏初改中丞為宫正舉鮑勛為之百僚嚴憚後復為中丞晉亦</hi>
<hi>因漢以中丞為䑓主與司𨽻分督百僚自皇太子以下無所不糺初不得糺尚書後亦糺之從𫝊咸之奏也中</hi>
<hi>丞專糺行馬内司𨽻專糺行馬外雖制如是然亦更奏衆官實無其限宋中丞一人每月二十五日繞行宫垣</hi>
<pb n="KR2d0006_WYG_059-6a"/>
<hi>白壁漢志執金吾每月一日繞行宫城疑是省金吾此事併中丞也銅印墨綬進賢兩梁冠佩水蒼玉介幘絳</hi>
<hi>朝服孝武帝孝建二年制中丞與尚書令分道雖丞郎下朝相值亦得斷之餘内外衆官皆受停駐齊中丞職</hi>
<hi>無不察專道而行騶輻禁呵加以聲色武將相逄輙致侵犯若有鹵簿至相毆擊梁國初建又置御史大夫天</hi>
<hi>監元年復曰中丞中丞一人掌督司百僚皇太子其在宫門行馬内違法者皆糺弹之雖在行馬外而監司不</hi>
<hi>糺亦得奏之專道而行逄尚書丞郎亦得停駐其尚書令僕御史中丞各給威儀十人自齊梁皆謂中丞為南</hi>
<hi>司江淹為中丞齊明帝謂曰今君為南司足以震肅百僚也陳因梁制江左中丞雖亦一時髦彦然膏粱名士</hi>
<hi>猶不樂王氏分枝居烏衣者為官㣲減僧䖍為此官乃曰此是烏衣諸郎坐處我亦可試為耳後魏為御史中</hi>
<hi>尉督司百僚其出入千歩清道與皇太子分路王公百辟咸使遜避其餘百僚下馬弛車止路傍其違緩者以</hi>
<pb n="KR2d0006_WYG_059-6b"/>
<hi>棒棒之其後洛陽令得與分道自東魏徙鄴無復此制北齊髙道穆為御史中丞武成帝姊夀陽公主犯清路</hi>
<hi>呵之不止道穆令卒棒破其車主泣訴於帝帝不責道穆謂曰家姊行路相犯極以為愧後周有司憲中大夫</hi>
<hi>二人掌司寇之法辨國之五禁隋以國諱改中丞為大夫唐因隋亦曰大夫龍朔二年改為大司憲咸亨初復</hi>
<hi>舊武太后改置左右肅政䑓御史大夫各一人太極初復舊掌肅清風俗弹糺内外總判䑓事故事侍御史以</hi>
<hi>下與大夫抗禮光宅元年九月韋思謙除左肅政大夫遂坐受拜其後大夫又與之抗禮至開元十八年有勅</hi>
<hi>申明隔品致敬其禮由之不改至二十四年六月李適之為大夫又坐受拜後復與抗禮至後不改御史中丞</hi>
<hi>舊治書侍御史也初漢宣帝元鳯中感路温舒尚徳緩刑之言季秋後請讞時帝幸宣室齋居而决事令侍御</hi>
<hi>史二人治書治書御史起於此也後因别置冠法冠有印綬與符節郎共平廷尉奏事罪當輕重後漢亦二人</hi>
<pb n="KR2d0006_WYG_059-7a"/>
<hi>銅印青綬選明法律者為之蔡質漢儀曰選御史高第者補之凡天下諸讞疑事掌以法律當其是非自桓帝</hi>
<hi>之後無所平理茍充其位而已魏置治書執法掌奏劾而治書侍御史掌律令二官俱置晉置四人㤗始四年</hi>
<hi>又置黄沙獄治書侍御史一人秩與中丞同掌詔獄及廷尉不當者皆理之後并江南遂省黄沙治書侍御史</hi>
<hi>及太康中又省治書侍御史二員魏晉以來治書侍御史分掌侍御史所掌諸曹若尚書二丞宋代掌舉劾齊</hi>
<hi>梁並同皆統侍御史自宋齊以來此官不重自郎官轉治書者謂之南奔梁天監初始重其選車前依尚書二</hi>
<hi>丞給三騶執盛印青囊舊事糺弹官印綬在前故也後魏掌糺禁内朝㑹失時服章違錯饗宴會見悉所監之</hi>
<hi>北齊亦有焉後周有司憲上士二人亦其任也隋又為治書侍御史䑓中簿領悉以主之唐永徽初高宗即位</hi>
<hi>以國諱故改治書侍御史為御史中丞龍朔二年改為司憲大夫咸亨元年復為中丞二人亦時有内供奉職</hi>
<pb n="KR2d0006_WYG_059-7b"/>
<hi>副大夫通判䑓事開元二十一年三月置京畿都採訪處置使以中丞為之</hi>
　臣謹按漢中丞故二千石為之或選侍御史高第執<lb/>
　憲中司出為二千石又按宋文帝元嘉十三年有司<lb/>
　奏御史中丞劉式之議每至出行未知制與何官分<lb/>
　道舊科法唯稱中丞專道傳詔荷詔信喚衆官應詔<lb/>
　者得行制令無分别他官之文皇太子不宜與衆同<lb/>
　例中丞應與分道揚州刺史丹陽尹建康令並是京<lb/>
　輦土地之主或檢校非違或赴救水火事應神速不<lb/>
<pb n="KR2d0006_WYG_059-8a"/>
　宜稽駐並合分道又尋六門則為行馬之内且禁衛<lb/>
　非違並由二衛及領軍既非郡縣界則京尹建康令<lb/>
　即不合依門外也又按後魏元志為洛陽令與中尉<lb/>
　李彪爭路俱入見彪曰御史中尉辟乘華羽蓋駐論<lb/>
　道劍鼓安有洛陽令與臣抗衡志曰臣神州縣主普<lb/>
　天之下誰非編民豈有俯同衆官趨避中尉孝文遂<lb/>
　令分路<lb/>
侍御史<hi>於周為柱下史老𥅆嘗為之以其在殿柱之間故曰柱下史秦時張蒼為御史主柱下方書又</hi>
<pb n="KR2d0006_WYG_059-8b"/>
<hi>云蒼為柱下御史明習天下圖書計史藉一名柱後史冠曰法冠一名柱後惠文以鐵為柱言其審固不撓也</hi>
<hi>法冠者秦始皇滅楚以其君冠賜御史亦名獬豸冠獬豸獸一角以觸邪故執法者冠之亦為侍御史漢因之</hi>
<hi>凡十五員其舉郡國孝亷第四科云有能按章覆問文中御史惠帝三年相國奏遣御史以九條監三府不法</hi>
<hi>事每三歳一更當十一月奏事三月還其後又置監御史漢官儀曰侍御史出督州郡盗賊運漕軍糧武帝時</hi>
<hi>侍御史又有繡衣直指者出討姦猾理大獄訟觀覽風俗專行誅賞而不常置沈約云繡衣御史光武省順帝</hi>
<hi>復置魏罷之後漢亦有侍御史員察舉非法受公卿羣吏奏事有違失舉劾之凡郊廟之祠及大朝會大封拜</hi>
<hi>則一人監威儀有違失則劾奏以公府掾屬高第補之或故牧守議郎郎中為之唯徳所在初上稱守滿歳拜</hi>
<hi>真出劇為刺史二千石平遷補縣令見中丞執板揖順帝復絶他選專用宰士凡二漢侍御史所掌有五曹一</hi>
<pb n="KR2d0006_WYG_059-9a"/>
<hi>曰令曹掌律令二曰印曹掌刻印三曰供曹掌齋祀四曰尉馬曹掌廐馬五曰乘曹掌車駕豹尾之内便為禁</hi>
<hi>省魏置八人所掌凡八部有治書曹課第曹其餘則闕當大會殿中御史簪白筆側階而坐曹侍御史九人頗</hi>
<hi>用郡守為之品同持書而所掌有十三曹曰吏曹課第曹直事曹印曹中都督曹外都督曹媒曹符節曹水曹</hi>
<hi>中壘曹營軍曹法曹算曹及江左初省課第曹置庫曹宋掌廐牧牛馬市租其後分庫曹置内左庫外左庫二曹</hi>
<hi>代多併諸曹凡十人焉自漢以來皆朝服法冠齊亦置十人梁陳皆九人居曹糺察不法後魏御史八人其權</hi>
<hi>甚重必以對䇿高第者補之侍御史與殿中侍御史晝則外䑓受事夜則番直内䑓御史舊式不随䑓主簡代</hi>
<hi>延昌中王顯有寵於宣武為御史中尉始請革選此後踵其事每一中尉則更簡代御史北齊有八人亦重其</hi>
<hi>選後周有司憲中士則其任也隋侍御史八人自開皇前猶踵後魏革選自開皇之後始自吏部選用不由䑓</hi>
<pb n="KR2d0006_WYG_059-9b"/>
<hi>主仍依舊入直禁中大業中始罷御史直宿䑓内文書皆持書主之侍御史但侍從糺察而已由是資格少減</hi>
<hi>唐自貞觀初以法治天下尤重建言故御史復為雄要其將除拜皆吏部與䑓長官審判議定然後依選例補</hi>
<hi>奏其内詔别拜者不在其限麟徳以來用人尤重選授之命不由銓管及李義府掌大選寵任既重始得補之</hi>
<hi>自義府之後無出於吏部者舊御史遭長官於塗皆免㡌降乘長官戢轡辭而止焉乾封中王本立為侍御史</hi>
<hi>意氣頗高塗逄長官端揖而已自後諸人或降而立或一足至地或側鞍弛韁輕重無常開元以來但舉鞭聳</hi>
<hi>揖而已侍御史凡四員内供奉二員掌糺察内外受制出使分判䑓事又分直朝堂與給事中中書舎人同受</hi>
<hi>表理寃訟迭知一日謂之三司受事其事有大者則詔下尚書刑部御史䑓大理寺同按之亦謂此為三司推</hi>
<hi>事後漢光武中詔御史寒朗共三府按楚獄亦此三司之例也武太后時刑獄滋章凡二䑓御史多苛刻無恩</hi>
<pb n="KR2d0006_WYG_059-10a"/>
<hi>以誅暴為事猜阻傾奪更相陵暴此其為弊也神龍以來稍革之其後名流慎選侔於貞觀永徽矣待御史之</hi>
<hi>職有四曰推掌推鞫曰彈掌彈舉曰公廨知公廨事曰雜事䑓事悉判之凡殿中監察以下職事及進名改轉</hi>
<hi>䑓内之事悉主之號為䑓端他人稱之曰端公其知雜事者謂之雜端最為雄劇食坐之南設横榻謂之南牀</hi>
<hi>殿中監察不得坐亦謂之癡牀言處其上者皆驕傲自得使人如癡故謂之癡牀</hi>
殿中侍御史<hi>魏蘭臺遣侍御史居殿中察非法即殿中侍御史之始也晉置四人江左多置二人</hi>
<hi>梁有四人掌殿内禁衞内事後魏北齊皆有之隋初改曰殿内侍御史置十二人至煬帝省唐置六員内供奉</hi>
<hi>二員初掌駕出於鹵簿内糺察非違餘同侍御史唯不判事咸亨以前遷轉及職事與侍御史相亞自開元初</hi>
<hi>以來權歸侍御史而遷轉猶同兼知庫藏出納及宫門内事凡兩京城内則分知左右廵各察知所廵之内有</hi>
<pb n="KR2d0006_WYG_059-10b"/>
<hi>不法事諸州諸衞兵禁𨽻焉彈舉違失號為副端閤門之外百僚班序有離立失列言囂而不肅者則糺罰之</hi>
<hi>其正冬大㑹則戴元豸乘馬加飾大夫中丞加金勒珂珮具服上殿供奉左右或闕則吏部以他官攝之其郊</hi>
<hi>祀廵幸大備鹵簿出入由旌門者監其隊伍初武太后時有殿中裏行及員外殿中御史官或有起家為之而</hi>
<hi>即真者神龍以來無監察則有裏行</hi>
監察侍御史<hi>秦以御史監理諸郡謂之監察史漢罷其名至晉孝武太元中始置檢校御史以吳</hi>
<hi>混之為之掌行馬外事宋志云古司𨽻知行馬外事晉過江罷司𨽻官故置檢校御史專掌行馬外事宋齊以</hi>
<hi>來無聞後魏太和末亦授此官宿直外臺不得入宿内省北齊檢校御史十二人後周司憲旅下士八人蓋亦</hi>
<hi>其職隋開皇二年改檢校御史為監察御史凡十二人煬帝増置十六貟掌出使檢校唐監察御史十員裏行</hi>
<pb n="KR2d0006_WYG_059-11a"/>
<hi>五員掌内外糺察并監祭祀及監諸軍出使等罪人當笞於朝者亦監之分為左右廵糺察違失以承天朱雀</hi>
<hi>街為界每月一代將晦即廵刑部大理東西徒坊金吾及縣獄若蒐狩則監圍察斷絶失禽者量宜劾奏開元</hi>
<hi>初革以殿中掌左右廵監察或權掌之非本任也職務繁雜百司畏懼其選拜多自京畿縣尉又有監察御史</hi>
<hi>裏行者太宗置自馬周始焉始馬周以布衣有詔令於監察御史裏行遂以為名後高宗時王立本自忻州定</hi>
<hi>襄縣尉為之凡裏行皆受俸於本官武太后時復有員外監察試監察或有起家為之而即真者又有䑓使八</hi>
<hi>人俸亦於本官請餘並同監察時人呼為六相吏部式其試監察神龍以來無復員外及試伹有裏行凢諸内</hi>
<hi>供奉及裏行其員數各居正官之半唯俸禄有差職事與正同</hi>
　臣謹按隋末亦遣御史監軍唐垂拱三年十一月鳳<lb/>
<pb n="KR2d0006_WYG_059-11b"/>
　閣侍郎韋方質奏言舊制有御史監軍武太后曰將<lb/>
　出師君授之以斧鉞閫外之事皆使裁之比來御史<lb/>
　監軍乃有控制軍中大小之事皆須承禀非所以委<lb/>
　專征也又按萬歲通天元年五月監察御史紀履忠<lb/>
　劾奏御史中丞來俊臣五罪長安四年三月監察御<lb/>
　史蕭至忠彈宰相蘇味道贓汚貶官御史大夫李承<lb/>
　嘉常召諸御史責之曰近日彈事不咨大夫禮乎衆<lb/>
　不敢對至忠進曰故事臺中無長官御史人君耳目<lb/>
<pb n="KR2d0006_WYG_059-12a"/>
　比肩事主得各自彈事不相闗白若先白大夫而許<lb/>
　彈事如彈大夫不知白誰也承嘉黙然憚其剛正又<lb/>
　按景龍三年監察御史崔琬彈奏宰相宗楚客紀處<lb/>
　訥等驕恣跋扈請収劾之舊制大臣有被御史彈者<lb/>
　皆俯僂趨出待罪朝堂今楚客等瞋目作色稱以忠<lb/>
　鯁被誣中宗令琬與楚客約為兄弟時人竊號為和<lb/>
　事天子<lb/>
主簿<hi>漢有御史主簿張忠為御史大夫以孫寶為主簿是也魏晉以來無聞至隋大業三年御史臺始置</hi>
<pb n="KR2d0006_WYG_059-12b"/>
<hi>主簿二人兼置録事二人唐置主簿一員掌印及受事發辰勾檢稽失兼知官及黄卷其俸禄與殿中御史同</hi>
<hi>唐武徳末杜淹為大夫以吏部主事林懐信為之貞觀中自張𢎞濟為此官之後遂為美職</hi>
　　諸卿第七上<lb/>
　　總論諸卿<hi>少府附</hi>
夏制九卿<hi>記曰夏后氏官百天子有三公九卿也亦有六卿商周皆然</hi>商亦九卿<hi>伊尹</hi>
<hi>曰三公調隂陽九卿通寒暑</hi>周之九卿即少師少傅少保冡宰司徒<lb/>
宗伯司馬司寇司空漢以太常光祿勲衛尉太僕廷尉<lb/>
大鴻臚宗正司農少府謂之九寺大卿後漢九卿分屬<lb/>
<pb n="KR2d0006_WYG_059-13a"/>
三司<hi>太常光禄勲衞尉三卿並太尉所部太僕廷尉大鴻臚三卿並司徒所部宗正大司農少府三卿並</hi>
<hi>司空所部</hi>多進為三公各有署曹掾史隨事為員九卿有疾<lb/>
使者臨問加賜錢布<hi>尚書令陳忠常欲褒崇大臣故奏建此禮</hi>魏九卿名數<lb/>
與漢皆同晉以太常等九卿<hi>即漢九卿</hi>兼將作大匠太后三<lb/>
卿大長秋皆為列卿各置丞功曹主簿五官等員太康<lb/>
四年増九卿禮秩<hi>元帝以賀循為太常而散騎常侍如故循以九卿舊不加官唯拜太常而</hi>
<hi>已</hi>宋齊及梁初皆因舊<hi>宋卿尹皆銀章青綬進賢兩梁冠佩水蒼玉衞尉則武冠晉服</hi>
<hi>制以九卿皆文冠乃進賢兩梁冠非舊也</hi>梁武帝天監七年以太常卿加置<lb/>
<pb n="KR2d0006_WYG_059-13b"/>
宗正卿以大司農為司農卿三卿是為春卿加置太府<lb/>
卿以少府為少府卿加置太僕卿三卿是為夏卿以衛<lb/>
尉為衛尉卿廷尉為廷尉卿將作大匠為大匠卿三卿<lb/>
是為秋卿以光祿勲為光祿卿太鴻臚為鴻臚卿都水<lb/>
使者為大舟卿三卿是為冬卿凡十二卿皆置丞及功<lb/>
曹主簿後魏又以太常光祿勲衛尉謂之三卿太僕廷<lb/>
尉大鴻臚宗正大司農少府為六卿各有少卿<hi>太和十五年初</hi>
<hi>置少卿官掌同大卿</hi>北齊以太常光禄衛尉宗正太僕大理鴻臚<lb/>
<pb n="KR2d0006_WYG_059-14a"/>
司農太府為九寺<hi>晉荀朂曰九寺可併於尚書後魏亦有三府九寺則九卿稱寺乆矣然通</hi>
<hi>其名不連官號其官寺連稱自北齊始也</hi>置卿少卿丞各一人各有功曹五<lb/>
官主簿錄事等員隋九寺與北齊同<hi>自昔三代以上分置六卿比周百事</hi>
<hi>至秦及漢雖事不師古猶制度未繁後漢有三公九卿而尚書之任又益重矣魏晉以降職制日増後周依周</hi>
<hi>禮置六官而年代短促人情相習已乆不能革其視聽故隋氏復廢六官多依北齊之制官職重設庶務煩滯</hi>
<hi>加六尚書似周之六卿又更别立寺監則戸部與太府分地官司徒職事禮部與太常分春官宗伯職事刑部</hi>
<hi>與大理分秋官司寇職事工部與將作分冬官司空職事自餘百司之任多類於斯欲求理要實在簡省</hi>煬<lb/>
帝降光禄以下八寺卿階品於太常而少卿各置二人<lb/>
<pb n="KR2d0006_WYG_059-14b"/>
<hi>始開皇中諸司寺唯典掌受納至煬帝署令為判首取二卿同判丞唯知檢局令闕丞判</hi>唐九寺與<lb/>
北齊同卿各一人少卿各二人丞以下有差龍朔二年<lb/>
改九寺之名凡卿皆加正<hi>若太常卿為奉常正卿他皆如此</hi>後各復舊<lb/>
　　太常卿<hi>丞郎主簿京博士律    兩  郊社</hi>　<hi>太祝/太樂</hi>　<hi>奉禮郎太協鼓吹    醫</hi>
　　　　<hi>太卜</hi>　<hi>廩犧/</hi>　<hi>汾祠/</hi>　<hi>太公廟</hi>
太常卿<hi>秦曰奉常漢初曰太常顔師古曰太常者王之旌也畫日月焉王者有大事則建以行禮官主</hi>
<hi>奉持之故曰奉常後改為太尊大之義也惠帝更名奉常景帝六年更名太常後漢秩與漢同每祭祀前奏其</hi>
<hi>禮儀及行事賛天子每選試博士奏其能否大射養老大喪皆奏其儀每月前晦察行陵廟助祭則平冕七旒</hi>
<pb n="KR2d0006_WYG_059-15a"/>
<hi>漢舊制以列侯忠孝敬慎者居之後漢不必侯也舊制陵縣悉屬歳舉孝亷後漢則否建安中為奉常魏黄初</hi>
<hi>元年改為太常魏晉改銀章青綬進賢兩梁冠絳朝服佩水蒼玉宋齊皆有之舊用列曹尚書多遷選曹尚書</hi>
<hi>領䕶梁視金紫光祿大夫陳因之後魏為上卿兼置小卿官周禮有小宗伯中大夫二人即其任也北齊曰太</hi>
<hi>常寺置卿及少卿丞各一人掌陵廟羣祀禮樂儀制天文術數衣冠之屬後周建六官置大宗伯卿一人是為</hi>
<hi>春官隋曰太常與北齊同煬帝加置少卿二人唐因之龍朔二年改太常為奉常咸亨元年復舊光宅元年改</hi>
<hi>太常為司禮神龍初復舊卿一人掌禮儀祭祀總判寺事少卿二人通判領丞一人主簿二人博士四人太祝</hi>
<hi>三人奉禮郎協律郎各二人齋郎五百五十二人其餘小吏各有差郊社太公廟太樂鼓吹太醫太卜廩犧等</hi>
<hi>署各有令其郊社及太公廟兩京皆有之</hi>
<pb n="KR2d0006_WYG_059-15b"/>
丞<hi>秦置一人漢多以博士議郎為之後漢凡諸丞皆掌行禮及祭祀小事總署曹事舉廟中非法皆銅印墨</hi>
<hi>綬進賢兩梁冠歴代皆有梁舊用員外郎遷尚書郎天監七年改視尚書郎陳因之後魏北齊亦有之隋有二</hi>
<hi>人唐因之分判寺事餘寺丞職並同</hi>
主簿<hi>漢有之漢鹵簿之制太常駕四馬主簿前車八乘魏晉亦有焉梁天監七年十二卿各置主簿一人</hi>
<hi>惟太常主簿視二衛主簿陳因之北齊有功曹五官主簿二人唐二人掌付事勾稽省署抄日監印給紙筆等</hi>
<hi>事餘寺主等並同職</hi>
博士<hi>魏官也魏文帝初置晉因之掌引導乘輿王公以下應追諡者則博士議定之端委佩玉朝之大典</hi>
<hi>必於詢度歴代皆有隋有四人唐因之甚為清選資位與補闕同掌撰五禮儀注導引乘輿賛相祭祀定誄諡</hi>
<pb n="KR2d0006_WYG_059-16a"/>
<hi>及守祧廟開閉塪室及祥瑞之事</hi>
太祝<hi>商官與太宰等官為六太周官太祝下大夫二人上士四人掌六祝之辭以祈福祥秦漢有太祝令</hi>
<hi>丞後漢太祝令一人六百石丞二人晉宋齊梁陳後魏北齊皆因之後周依周官至隋置太祝署太祝令丞煬</hi>
<hi>帝罷署太祝八人唐初有七人後増為九人開元二十三年減置三人掌讀祝文出納神主</hi>
奉禮郎<hi>漢大鴻臚有治禮郎四十七人晉博士有治禮郎四人屬大行令後魏有治禮郎四人北齊有</hi>
<hi>奉禮郎三十人屬鴻臚寺之司儀署後周有治禮中士下士各一人隋有奉禮郎一十六人屬太常寺煬帝減</hi>
<hi>置六人唐武徳初有治禮郎四人掌設版位執儀行事至永徽二年以犯廟諱改為奉禮郎開元二十三年減</hi>
<hi>二員</hi>
<pb n="KR2d0006_WYG_059-16b"/>
協律郎<hi>漢曰協律都尉李延年為之武帝以延年善新聲故為此官後漢亦有之魏以杜䕫為之魏武</hi>
<hi>平荆州得䕫以知音識舊樂故使為此官晉改為協律校尉後魏有協律郎又有協律中郎北齊及隋協律郎</hi>
<hi>皆二人唐因之掌舉麾節樂調和律呂監試樂人典課</hi>
兩京郊社令<hi>周官有典祀掌以時祭祀秦漢有太祝令丞屬奉常景帝改為祠祀武帝更曰廟祀</hi>
<hi>後漢祠祀屬少府魏晉有太祝令丞宋曰明堂令丞掌祀五帝之事齊有太祝及明堂二令梁有明堂太社二</hi>
<hi>令並屬太常北齊太廟令兼領郊祀崇虛二丞郊祀掌五郊崇虛掌五嶽四凟後周有司郊上士中士司社中</hi>
<hi>士下士隋太常寺置郊社令丞各一人唐因之掌郊社明堂祠祀祈禱及茅土衣冠等亊</hi>
太樂令<hi>周官有大司樂掌成均之法亦謂之樂尹以樂舞教國子左傳楚鍾建為樂尹即大司樂也秦</hi>
<pb n="KR2d0006_WYG_059-17a"/>
<hi>漢奉常屬官有太樂令及丞又少府屬官并有樂府令丞後漢永平三年改太樂為大予樂令掌伎樂人凡國</hi>
<hi>祭饗掌諸奏樂魏復曰太樂令丞晉亦有之齊銅印墨綬進賢一梁冠絳朝服梁陳因之後魏置太樂博士北</hi>
<hi>齊曰太樂令丞後周有大司樂掌成均之法後改為樂部有上士中士隋有太樂令丞各一人唐因之掌習音</hi>
<hi>樂樂人簿籍</hi>
　臣謹按盧植禮注云太樂令如古大胥漢太樂律卑<lb/>
　者之子不得舞宗廟之酎除吏二千石到六百石及<lb/>
　闗内侯到五大夫子取適子高五尺以上年十二到<lb/>
　三十顔色和順身體循理者以為舞人<lb/>
<pb n="KR2d0006_WYG_059-17b"/>
鼓吹令<hi>周禮有鼔人掌六鼔四金之音後漢有承華令典黄門鼓吹屬少府晉置鼓吹令丞屬太常元</hi>
<hi>帝省太樂并鼓吹哀帝復省鼓吹而存太樂梁有鼔吹令丞又有清商署北齊鼓吹令丞及清商部並屬太常</hi>
<hi>隋有鼔吹清商二令丞至煬帝罷清商署唐鼔吹署令丞各一人所掌頗與太樂同</hi>
太醫令<hi>周官有醫師上士下士掌醫之政令秦兩漢有太醫令丞主醫藥屬少府後漢又有藥丞有醫</hi>
<hi>工長魏因之晉銅印墨綬進賢一梁冠絳朝服而屬宗正過江省宗正而屬門下省宋齊𨽻侍中梁陳因之後</hi>
<hi>魏有太醫博士助教北齊又曰太醫令丞後周太醫下大夫隋有太醫署令二人唐因之主醫藥凡領醫針灸</hi>
<hi>按摩咒禁各有博士</hi>
　臣謹按唐武德中闗中多骨蒸病得之必死遞相傳<lb/>
<pb n="KR2d0006_WYG_059-18a"/>
　染許允宗每療皆愈或謂曰何不著書以貽將來答<lb/>
　曰醫乃意也在人思慮有脉候幽微苦其難别意之<lb/>
　所解口莫能宣求之名手唯是别脉然後識病病之<lb/>
　於藥有正相當者唯須單用一味直攻彼病立即可<lb/>
　愈今人不能别脉莫識病源以情意度多用藥味譬<lb/>
　之於獵不知兎處多發人馬空廣遮圍或冀一兎偶<lb/>
　然逢也如此療病不亦疎乎既不可言故無著述<lb/>
太卜令<hi>商官太卜為六太周官太卜掌三兆之法秦漢有太卜令後漢并于太史自後無聞後魏有卜</hi>
<pb n="KR2d0006_WYG_059-18b"/>
<hi>博士北齊有太卜局丞後周有太卜大夫小卜上士龜占中士隋曰太卜令丞一人唐因之</hi>
廩犧令<hi>周禮有牧人掌牧六牲以供祭祀秦漢内史左馮翊廩犧令丞並掌犧牲鴈鶩後屬大司農後</hi>
<hi>漢河南尹屬官有廪犧丞魏晉宋齊梁陳後魏北齊隋皆有之唐令丞各一人掌犧牲粢盛之事</hi>
汾祠及齊太公廟<hi>並有令丞各一人唐開元中置掌享祀灑掃之事</hi>
　　光祿卿<hi>丞掌主簿    醢署</hi>　<hi>太官署/</hi>　<hi>珍羞署/</hi>　<hi>良醞署</hi>
光祿卿<hi>秦有郎中令以主郎内諸官故曰郎中令掌宫殿掖門户漢因之至武帝太初元年更名光禄</hi>
<hi>勲胡廣曰勲猶閽也主宫殿門故也王莽改光祿勲為司中後漢曰光禄勲所掌同典三署郎更直執㦸宿衛</hi>
<hi>門户考其徳行而進退之郊祀之事掌三獻光禄勲居禁中有獄在殿門外謂之光禄外部兩漢自光禄太中</hi>
<pb n="KR2d0006_WYG_059-19a"/>
<hi>中散諌議等大夫及謁者僕射羽林郎郎中侍郎五官虎賁左右等中郎將奉車駙馬二都尉車户騎三將並</hi>
<hi>屬光祿勲建安末復改光祿勲為郎中令魏黄初元年復為光祿勲東晉哀帝興寧二年省光祿勲併司徒孝</hi>
<hi>武寧康元年復置自魏晉以後無復三署郎而光祿不復居禁中唯外官朝㑹則以名到焉二臺奏劾則符光</hi>
<hi>禄加禁止亦如之謂禁入殿省也其宫殿門户至宋文猶屬焉梁除勲字謂之光祿卿卿舊視列曹尚書天監</hi>
<hi>中視中庶子職與漢同後魏又置少卿北齊曰光祿寺置卿少卿兼掌諸膳食帳幕隋文帝開皇三年廢光祿</hi>
<hi>寺入司農十二年復置初有卿及少卿各一人煬帝加置二少卿唐龍朔二年改光祿寺為司宰寺咸亨初復</hi>
<hi>舊光宅元年為司膳神龍初復舊卿一人掌終獻行事少卿二人領太官珍羞良醖掌醢等四署署各有令丞</hi>
　臣謹按漢東京三署郎有德應四科者歲舉茂才二<lb/>
<pb n="KR2d0006_WYG_059-19b"/>
　人四行二人及三署郎罷省光祿勲猶依舊舉四行<lb/>
　衣冠子弟以充之又按張湛拜光祿勲光武臨朝或<lb/>
　有惰容湛輙陳諫其失嘗乘白馬上後見湛輙曰白<lb/>
　馬生且復諫矣又杜林為光祿勲内供奉宿衛外總<lb/>
　三署周宻謹愼選舉稱平郎有好學者輙見誘進朝<lb/>
　夕滿堂士以此髙而慕附又荀爽為光祿勲視事三<lb/>
　日冊拜司空<lb/>
丞<hi>漢二人多以博士議郎為之後漢一人魏晉因之銅印黄綬梁陳視員外郎後魏北齊並有之隋有三人</hi>
<pb n="KR2d0006_WYG_059-20a"/>
<hi>唐置二人</hi>
主簿<hi>漢置晉宋齊梁陳並有之北齊曰功曹五官主簿隋二人唐因之</hi>
太官令丞<hi>於周官為膳夫庖人外饔中士下士蓋其任也秦為太官令丞屬少府兩漢因之桓帝延</hi>
<hi>熹元年使太官令得補二千石魏亦屬少府晉屬光祿勲宋齊屬侍中梁門下省領太官陳因之後魏分太官</hi>
<hi>為尚食中尚食知御膳𨽻門下省而太官掌百官之饌屬光祿卿北齊因之後周有典庖中士内膳中士隋如</hi>
<hi>北齊唐因之各一人</hi>
珍羞令丞<hi>於周官有籩人掌四籩之實後漢少府屬官有甘丞主膳具晉太官令有餳官果官自後</hi>
<hi>無聞北齊餚藏令屬光祿寺後周有餚藏中士下士隋如北齊唐因之長安中改為珍羞神龍初復舊開元初</hi>
<pb n="KR2d0006_WYG_059-20b"/>
<hi>又改之有令丞各一人</hi>
良醖令丞<hi>於周官有酒正中士下士掌酒之政令後漢湯官丞主酒及餅餌屬少府晉有酒丞一人</hi>
<hi>齊食官局有酒吏梁曰酒庫丞北齊有清漳令丞主酒後周如古周之制隋曰良醖令丞各一人唐因之</hi>
掌醢令丞<hi>於周官有醢人掌四豆之實自後無聞至齊諸公府有釀食典庫二人後周有掌醢中上</hi>
<hi>下上隋曰掌醢令丞各一人唐因之</hi>
　　衛尉卿<hi>丞公主簿馬武庫署都武器署    車司    左右  侯</hi>　<hi>守宫署</hi>
衛尉卿<hi>秦官有衛尉掌門衛屯兵漢因之漢舊儀曰衛尉寺在宫内胡廣云主宫闕之内衛士於周坦</hi>
<hi>下為區廬者若今之仗宿屋景帝初更名中大夫令後元年復為衛尉又有長樂建章甘泉衛尉皆掌其宫其</hi>
<pb n="KR2d0006_WYG_059-21a"/>
<hi>職畧同而不常置後漢有衛尉卿一人職與漢同晉銀章青綬五時朝服武冠佩水蒼玉掌諸冶江左省衛尉</hi>
<hi>宋孝武復置南齊掌宫城管鑰以警夜梁衛尉卿位視侍中職與漢同卿每月丞每旬行宫徼糾察不法陳因</hi>
<hi>之後魏亦有之北齊為衛尉寺有卿及少卿各一人隋文帝開皇三年廢衛尉寺入太常及尚書省十三年復</hi>
<hi>置掌軍器儀仗帳幕之事而以監門衛掌宫門屯兵唐因之龍朔二年改衛尉為司衛咸亨初復舊光宅二年</hi>
<hi>又改為司衛神龍初復舊卿一人少卿一人領武庫武器守宫三署署各有令</hi>
丞<hi>秦漢多以博士議郎為之後漢一人魏晉並同宋孝武増置一人梁亦有之後魏北齊並有隋因之唐置</hi>
<hi>二人</hi>
主簿<hi>一人漢衛尉駕四馬主簿前車以乗晉有衛尉主簿二人宋齊梁陳因之北齊隋亦有二人唐因之</hi>
<pb n="KR2d0006_WYG_059-21b"/>
武庫令丞<hi>於周官司甲司弓矢等下大夫司戈盾等中士下士蓋其任也兩漢曰武庫令屬執金吾</hi>
<hi>後漢又有考工令丞屬太僕主造兵器成則付武庫令魏晉因之晉後屬衛尉宋齊武庫令丞屬尚書庫部梁</hi>
<hi>陳屬衛尉卿北齊亦有後周如周官隋如北齊唐因之各一人掌藏天下之兵仗器械</hi>
武器令丞<hi>隋行臺尚書省有武器監令唐永徽中始置各一人掌祭祀及朝會廵幸及公卿拜命與</hi>
<hi>具婚葬鹵簿之事</hi>
守宫令<hi>漢有守宫令丞掌御紙筆墨及諸財用并封泥之事屬少府晉及北齊屬光祿勲北齊守宫令</hi>
<hi>掌張設之事梁陳屬大匠卿隋屬衛尉寺唐置令一人掌諸鋪設帳幕氊褥牀薦几席之事</hi>
　臣謹按唐廣德二年二月赦文京兆府諸司諸使幕<lb/>
<pb n="KR2d0006_WYG_059-22a"/>
　士丁匠總八萬四千五百人數内宜月支二千九百<lb/>
　四十四人仍令河東闗内諸州府據戸口分配不得<lb/>
　偏出京兆府餘八萬一千一百十四人並停<lb/>
公車司馬令<hi>秦屬衛尉漢因之掌殿司馬門夜徼宫中天下上章四方貢獻及闕下凡所徵詣公</hi>
<hi>車者皆總領之後漢有丞一人丞選曉諱掌知非法尉主闕門兵禁戒非常晉江左以來直曰公車令宋以後</hi>
<hi>屬侍中隋有公車署置令丞唐無</hi>
　臣謹按漢張釋之為公車令時景帝為太子與梁王<lb/>
　共車入朝不下司馬門釋之遂劾其不敬文帝免冠<lb/>
<pb n="KR2d0006_WYG_059-22b"/>
　謝太后太后詔赦之然後得入<lb/>
左右都候<hi>後漢各一人主劍㦸士徼循宫及天子有所收考屬衛尉後無</hi>
　　宗正卿<hi>丞</hi>　<hi>主簿/</hi>　<hi>崇元署/</hi>　<hi>諸陵署/</hi>　<hi>太廟署</hi>
宗正卿<hi>周官小宗伯掌三族之别以辨其親疎秦置宗正掌親屬漢因之更以叙九族平帝元始四年</hi>
<hi>更名宗伯五年又於郡國置宗師以糾皇室親族世氏致教訓焉選有徳義者為之有寃失職者宗師得因郵</hi>
<hi>亭上書宗伯請以聞常以正月賜宗伯帛十疋王莾併宗伯於秩宗後漢曰宗正卿一人掌序錄王國嫡庶之</hi>
<hi>次及諸皇室親屬逺近郡國歳因計上皇族名籍若有犯法當髠以上先上諸宗正宗正以聞乃報決胡廣曰</hi>
<hi>宗正又歳一理諸王世譜差敘秩第兩漢皆以皇族為之不以他族故楚元王子郢客劉辟疆劉徳等迭為此</hi>
<pb n="KR2d0006_WYG_059-23a"/>
<hi>官又後漢劉軫梁孝王之裔皆宗正卒官遂世掌焉魏亦然晉兼以庶姓故山公啓事曰羊祜忠篤寛厚然不</hi>
<hi>長理劇宗正卿缺不審可轉作否咸寧三年又置宗師以扶風王亮為之使皇室戚屬奉率忠義所有施行必</hi>
<hi>令詰之東晉省屬太常宋齊不置宗正梁天監七年復置之視列曹尚書主皇室外戚之屬以皇族為之陳因</hi>
<hi>之後魏有宗正卿少卿北齊亦然後周有宗師中大夫屬大冡宰隋如北齊之制唐龍朔二年改為司宗咸亨</hi>
<hi>元年復舊光宅元年改為司屬神龍初復舊卿一人少卿二人掌皇族外戚簿籍及邑司名帳領崇元署及諸</hi>
<hi>陵太廟開元二十五年制宗正等寺官屬皆以皇族為之</hi>
丞<hi>漢亦用皇族後漢一人歴代皆有之至隋有二人唐因之</hi>
主簿<hi>梁置陳北齊隋皆有唐因之置一人</hi>
<pb n="KR2d0006_WYG_059-23b"/>
崇元署<hi>令一人後魏天興二年置仙人博士掌煑煉百藥北齊置昭元等寺掌諸佛教有大統一人都</hi>
<hi>維那三人兼置功曹主簿等員以管諸州縣沙門之法後周置司寂上士中士掌法門之政又置司元中士下</hi>
<hi>士掌道門之政隋初置崇元署令丞至煬帝改郡縣佛寺為道塲置道塲監一人改觀為元壇監一人唐復置</hi>
<hi>崇元署初又每寺觀各置監一人屬鴻臚貞觀中省開元中以崇元署𨽻宗正寺掌觀及道士女冠簿籍齋醮</hi>
<hi>之事</hi>
諸陵<hi>漢有諸陵園寢官屬太常元帝永光元年分諸陵邑屬三輔故史記曰司馬相如為孝文園令後漢</hi>
<hi>每陵園令各一人掌按行埽除丞及校長各一人校長主兵戎盜賊晉宋皆曰令而梁初則為監後亦改為令</hi>
<hi>梁以下皆有之唐每陵令丞各一人初屬太常開元二十五年並屬宗正寺</hi>
<pb n="KR2d0006_WYG_059-24a"/>
　臣謹按漢長陵令秩二千石為髙祖陵也故尊其秩<lb/>
太廟令<hi>漢有諸廟寢園令長丞宋志曰漢西京曰長東京曰令晉有太廟令宋太廟令領齋郎二十四</hi>
<hi>人齊梁以下皆有舊屬太常唐開元二十五年二月勅宗廟所奉尊敬之極因以名署情所未安宜令禮官詳</hi>
<hi>擇所宜奏聞至五月太常少卿韋縚奏曰謹詳經典兼尋令式宗廟享薦皆主奉常别置署司事非稽古其太</hi>
<hi>廟署請廢省本司專奉其事許之二十五年勅宗正設官實司屬籍而陵寢崇敬宗廟惟嚴割𨽻太常殊乖本</hi>
<hi>系奉先之㫖深所未安自今已後諸廟署並𨽻宗正寺也</hi>
　臣謹按後魏有太常齋郎漢書曰田千秋為高廟寢<lb/>
　郎<lb/>
<pb n="KR2d0006_WYG_059-24b"/>
　　太僕卿<hi>丞車主簿    府署</hi>　<hi>乘黄署/諸牧署</hi>　<hi>典廐署/</hi>　<hi>典牧署</hi>
太僕卿<hi>周官有太僕下大夫掌正王之服位出入王之大命如今太僕之職一云周穆王置太僕正以</hi>
<hi>伯冏為之掌輿馬秦因之在周官則校人掌馬巾車掌車及置太僕兼其事也漢初夏侯嬰常為之高祖為沛</hi>
<hi>公時嬰為太僕至文帝時猶居其職領五監六廐皆有令王莾改太僕為太御後漢太僕與漢同亦掌車馬天</hi>
<hi>子每出奏駕上鹵簿用大駕則執馭是時約省惟置一廐魏因之晉初有之銀章青綬五時朝服進賢兩梁冠</hi>
<hi>佩水蒼玉領典牧乘黄驊騮龍馬等廐令自元帝過江之後或置或省太僕既省故驊騮廐為門下之職晉宋</hi>
<hi>以來不常置郊祀則權置太僕執轡事畢則省齊亦然梁太僕卿位視黄門侍郎統南牧左右牧龍廐内外廐</hi>
<hi>陳因之後魏兼置少卿北齊太僕寺統驊騮左右龍廐左右駞牛羊司乘黄車府典牧牛羊等署卿及少卿各</hi>
<pb n="KR2d0006_WYG_059-25a"/>
<hi>一人後周如古周隋如北齊煬帝加署少卿一人唐龍朔二年改太僕為司馭咸亨初復舊光宅元年改為司</hi>
<hi>僕神龍初復舊卿一人掌馭五輅少卿本一員景雲元年加一員領乘黄典廐典牧車府等四署署各有令天</hi>
<hi>下監牧置八使五十六監</hi>
　臣謹按漢武帝承文景蓄積海内繁富廐馬有四十<lb/>
　萬匹時匈奴數寇邊遣衛青霍去病發十萬騎并負<lb/>
　私從馬凡十四萬匹窮追大破匈奴漢馬死者十餘<lb/>
　萬匹匈奴雖病遠去而漢亦馬少無以復往又按後<lb/>
　魏太武帝平統萬赫連昌定隴右羌沮渠等河西水<lb/>
<pb n="KR2d0006_WYG_059-25b"/>
　草善乃以為牧地六畜滋息馬三百餘萬匹馲駝將<lb/>
　半之牛則無數孝文帝遷洛陽之後復以河陽為牧<lb/>
　塲常置戎馬十萬匹以擬京師軍警之備每歲自河<lb/>
　西徙牧於并州漸南欲其習水土無死傷也而河西<lb/>
　之牧滋甚又按唐貞觀初僅有牧牝三千匹從赤岸<lb/>
　澤徙之隴右十五年始令太僕卿張萬歲幹羣牧至<lb/>
　麟德四十年間馬至七十萬六千匹置八使領六監<lb/>
　初置四十八監跨蘭渭秦原四州之地猶為隘陜更<lb/>
<pb n="KR2d0006_WYG_059-26a"/>
　増八監布於河曲其時天下以一縑易一馬儀鳳三<lb/>
　年少卿李思文檢校隴右諸牧監方稱使爾後或戎<lb/>
　狄外侵牧圉乖散洎乎垂拱潜耗太半開元初牧馬<lb/>
　二十四萬匹十三年加至四十五萬匹初有牛三萬<lb/>
　五千頭是年亦五萬頭初有羊十一萬二千口是年<lb/>
　亦二十萬六口盛於垂拱<lb/>
丞<hi>秦漢有兩人後漢一人魏晉因之東晉或省或置梁有丞陳因之後魏北齊丞一人隋三人唐因之掌判</hi>
<hi>寺事凡補獸醫業優長者進以為博士</hi>
<pb n="KR2d0006_WYG_059-26b"/>
主簿<hi>梁置一人北齊亦一人隋二人唐因之</hi>
乘黄令<hi>後漢太僕有未央廐令魏改為乘黄廐乘黄古之神馬因以為名晉以下因之宋屬太常銅印</hi>
<hi>墨綬進賢一梁冠絳朝服歴代皆有悉掌乘輿唐令丞各一人掌乘輿車輅</hi>
典廐令<hi>周官有牧人圉師趣馬掌十二閑之馬漢西京太僕有龍馬長東京有未央廐令掌乘輿及宫</hi>
<hi>中之馬魏為驊騮廐晉有驊騮龍馬二廐自宋以後分驊騮廐屬門下梁太僕有龍廐及内外等廐陳因之北</hi>
<hi>齊有驊騮左右龍等署後周有左右廐各上士一人隋如北齊唐改龍廐為典廐署令二人丞四人掌在廐繫</hi>
<hi>飼馬牛及雜畜事</hi>
典牧監<hi>周官牧師下士四人掌牧馬而頒之秦漢邊郡置六牧師令魏晉以下因之隋有典牧牛羊等</hi>
<pb n="KR2d0006_WYG_059-27a"/>
<hi>監各置令丞唐有乘黄等四監令丞各四人掌外牧及造酥酪脯腊之事</hi>
車府令<hi>秦以趙高為之歴代皆有漢魏屬太僕宋齊以後屬尚書駕部北齊以下又屬太僕唐置令丞</hi>
<hi>各一人掌王公以下車輅</hi>
諸牧監<hi>漢太僕有牧師諸苑三十六所在北邉西邉以郎為苑監官魏置牧官都尉晉因之自後無聞</hi>
<hi>北齊有左右牝牡駝牛羊等署令後周曰典牝典牡上士中士又有典駝典羊典牛中士隋曰典牧署牛羊署</hi>
<hi>令丞唐初因之分曰牧監置監副監丞主簿</hi>
　　大理卿<hi>正監</hi>　<hi>丞/</hi>　<hi>主簿/</hi>　<hi>獄丞/</hi>　<hi>司直/</hi>　<hi>評事</hi>
大理卿<hi>舜攝帝位臯繇作士正五刑孔安國曰士理也成周則秋官之任也韓詩外傳曰晉文公使李</hi>
<pb n="KR2d0006_WYG_059-27b"/>
<hi>離為大理過聽殺人自拘於廷遂伏劍死君子曰忠與仁故後世為之李官秦為廷尉漢因之掌刑辟景帝以</hi>
<hi>中元六年更名大理武帝建元四年復為廷尉哀帝元夀二年復為大理後漢廷尉卿凡郡國讞疑皆處當以</hi>
<hi>報多以世家為之而郭氏尤盛郭躬為廷尉家世掌法務在寛平躬乃條諸重文可從輕者四十一事奏之事</hi>
<hi>皆施行著于令建安中復為大理黄初元年改為廷尉鍾毓為廷尉聽君父亡殁臣子得為理謗及士為侯其</hi>
<hi>妻不復改嫁毓所制也歴代皆為廷尉梁國初建曰大理天監元年復改為廷尉舊用黄門後視祕書監有正</hi>
<hi>監平三人元會廷尉三官與建康三官皆法冠元衣朝服以監東西中華門手執方木長三尺一寸謂之執方</hi>
<hi>天監元年詔建康獄依廷尉三官置正監平革選士流視給事中以尚書郎出為之冠服與廷尉三官同陳因</hi>
<hi>之後魏亦曰廷尉北齊曰大理寺置卿少卿各一人後周有刑部中大夫掌五刑之法附萬民之罪屬大司冦</hi>
<pb n="KR2d0006_WYG_059-28a"/>
<hi>隋初與北齊同至煬帝加置少卿二人唐龍朔二年改大理為詳刑咸亨元年復舊光宅元年改為司刑神龍</hi>
<hi>元年復舊卿一人掌鞫獄定刑名決諸疑讞少卿二人正二人丞六人主簿二人錄事二人獄丞四人司直六</hi>
<hi>人評事十二人</hi>
　臣謹按隋文帝時議置六卿將除大理盧思道奏曰<lb/>
　省有駕部寺留太僕省有刑部寺除大理斯則重畜<lb/>
　産而賤刑名也<lb/>
正<hi>秦置廷尉正漢因之後漢一人魏謂正監平為廷尉三官晉廷尉三官通視南臺持書舊尚書郎下遷梁</hi>
<hi>制服獬豸冠介幘皀衣銅印墨綬歴代皆有隋開皇三年増為四員煬帝増為六員唐二人通判寺事龍朔二</hi>
<pb n="KR2d0006_WYG_059-28b"/>
<hi>年改為詳刑大夫咸亨初復舊</hi>
　臣謹按魏司馬芝為大理正有盜官練置都厠上者<lb/>
　吏疑女工收以付獄芝曰贓物先得而後訊其辭若<lb/>
　不勝掠或至誣服誣服之情不可以折獄且簡而易<lb/>
　從大人之化也不失有罪庸世之理耳魏武從之<lb/>
丞<hi>自晉武咸寧中曹志上表請廷尉置丞宋齊梁並因之後魏亦然北齊曰大理丞一人隋初二人至煬帝</hi>
<hi>改為勾檢官增為十六人分判獄事唐又曰丞置六人</hi>
　臣謹按唐杜正倫徐有功並為司刑丞與來俊臣侯<lb/>
<pb n="KR2d0006_WYG_059-29a"/>
　思止同制獄人稱之曰遇徐杜必生遇來侯必死<lb/>
主簿<hi>自魏晉宋齊梁陳皆有唐置二人</hi>
獄丞<hi>晉有左右丞各一人宋齊因之梁陳置二人後魏北齊亦然隋有獄掾八人唐曰丞有四人</hi>
司直<hi>後魏永安二年置司直十人御史中尉高穆所請也視五品𨽻廷尉位在正監上不署曹事唯覆理</hi>
<hi>御史檢劾事北齊隋因之隋初置十人煬帝置十六人唐置六人掌承制出使推覆若寺有疑獄則參議之</hi>
評事<hi>漢宣帝地節三年初於廷尉置左右平員四人宣帝詔曰今遣廷吏與郡鞫獄任輕禄薄其為置正</hi>
<hi>平員四人其務平之涿郡太守鄭昌上言曰聖王立法明刑者非以為治救哀亂之起也今明主躬垂明聽不</hi>
<hi>置廷平獄將自正若開後嗣不若刪定律令律令壹定愚民知所避就姦吏無所弄法今不正其本而置廷平</hi>
<pb n="KR2d0006_WYG_059-29b"/>
<hi>以理其末世衰聽怠則廷平將揺權而為亂首也後漢光武省右平唯有左平一人掌平決詔獄冠法冠魏晉</hi>
<hi>以來無左右而直謂之廷尉評後魏北齊及隋廷尉評各一人開皇三年罷至煬帝乃置評事四十八人掌與</hi>
<hi>司直同其後官廢唐貞觀二十二年褚遂良議重法官復奏置評事十員掌出使推覆後加二人為十二員</hi>
監<hi>秦置廷尉監漢有左右監邴吉為廷尉監光武省右監唯有左監一人魏晉以來無左右而直云廷尉監</hi>
<hi>隋開皇三年罷大理監</hi>
　　諸卿第七中<lb/>
　　鴻臚卿<hi>丞</hi>　<hi>主簿/</hi>　<hi>典客署/</hi>　<hi>司儀署</hi>
鴻臚卿<hi>周官大行人掌大賔客之禮秦官有典客掌諸侯及歸義蠻夷史記曰韓信亡楚歸漢為連敖</hi>
<pb n="KR2d0006_WYG_059-30a"/>
<hi>徐廣注云連敖典客漢改為鴻臚應劭曰郊廟行禮賛𨗳九賓鴻聲也臚傳也所以傳聲賛導故曰鴻臚景帝</hi>
<hi>二年令諸侯王薨列侯初封及之國大鴻臚奏諡誄䇿列侯薨及諸侯太傅初除之官大行奏諡誄䇿周禮有</hi>
<hi>大行人小行人主諡官故以名之建中六年改大鴻臚為大行令武帝太初元年更名太鴻臚又更名其屬官</hi>
<hi>行人為大行令其屬官又有郡邸長丞主諸郡之邸在京師者至後漢省但令郎治郡邸秦時又有典屬國官</hi>
<hi>掌蠻夷降者漢因之成帝河平元年省之併大鴻臚後漢大鴻臚卿一人諸王入朝當郊迎典其禮儀及郡國</hi>
<hi>上計餘職與漢同凡皇子拜王賛授印綬及拜諸侯諸侯嗣子及四方夷狄封者臺下鴻臚召拜之王薨則使</hi>
<hi>使弔之及拜王嗣魏及晉初皆有之自東晉至于宋齊有事則權置兼官畢則省梁除大字但曰鴻臚卿位視</hi>
<hi>尚書左丞常導䕶賛拜後魏曰大鴻臚北齊曰鴻臚寺有卿少卿各一人亦掌蕃客朝及吉凶弔祭後周司寇</hi>
<pb n="KR2d0006_WYG_059-30b"/>
<hi>有蕃部中大夫掌諸侯朝覲之敘有賓部中大夫掌大賓客之儀隋文帝開皇三年廢鴻臚寺入太常十二年</hi>
<hi>復置領典客司儀崇元三署至煬帝置少卿二人唐龍朔二年改鴻臚為同文咸亨初復舊光宅初改為司賓</hi>
<hi>神龍初復舊卿一人掌賓客凶儀之事及冊諸蕃少卿本一員景雲二年加一員領典客司儀二署署各有令</hi>
丞<hi>秦曰典客丞漢為鴻臚丞魏晉亦然王敦為鴻臚卿謂阮修曰卿常無食鴻臚差有祿能作否脩遂為丞</hi>
<hi>梁陳後魏北齊皆有之後周曰賔部上士隋如北齊唐因之有二人</hi>
主簿<hi>一人</hi>
典客<hi>周官有掌客上士中士秦官有典客漢改為鴻臚鴻臚屬官有大行令丞本名行人武帝改為大行</hi>
<hi>令丞魏改大行令為客館令晉改為典客宋分置南北客館令齊梁陳皆有客館令丞後魏初曰典客監太和</hi>
<pb n="KR2d0006_WYG_059-31a"/>
<hi>中置主客令北齊有典客署後周置東南西北四掌客上士下士隋初又曰典客署置令丞煬帝改為典藩署</hi>
<hi>唐為典客署置令丞各一人掌二王後蕃客辭見宴接送迎及在國夷人</hi>
司儀<hi>周官有司儀上士中士漢大鴻臚有治禮郎自後無聞後魏置司儀官北齊置令丞後周置上士等</hi>
<hi>員隋如北齊唐因之置令丞各一人掌凶事儀式及喪葬之事</hi>
　　司農卿<hi>丞導主簿    官署</hi>　<hi>上林署/苑總監</hi>　<hi>太倉署/諸倉監</hi>　<hi>鈎盾署司竹監</hi>
　　　　<hi>温泉湯監籍諸屯監典騪粟都尉等均輸令斡官長    田令    農中郎將  官</hi>
司農卿<hi>少皥氏以九<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>為九農正舜攝帝位命棄為后稷周則為太府下大夫秦為治粟内史掌穀貨</hi>
<hi>漢景帝更名大農令武帝太初初更名大司農掌九穀六畜之供膳羞者凡郡國諸倉農監都水六十五官皆</hi>
<pb n="KR2d0006_WYG_059-31b"/>
<hi>屬焉王莾改曰羲和後更為納言後漢大司農掌諸錢穀金帛郡國四時上月旦見錢穀簿其逋未畢各具别</hi>
<hi>之邊郡諸官請調度者皆為給報損多益寡取相給足初郡國鹽官鐵官並屬司農中興皆屬郡縣建安中為</hi>
<hi>大農魏黄初元年又改為司農晉初因之渡江哀帝末省司農并都水孝武復置宋齊皆有之梁司農卿位視</hi>
<hi>散騎常侍主農功倉廩陳因之後魏曰大司農北齊曰司農寺有卿少卿各一人掌倉市薪米圍池果實後周</hi>
<hi>有司農上士一人掌三農九穀稼穯之政令屬大司徒隋初與北齊同煬帝置少卿二人頴川太守趙元淑入</hi>
<hi>朝會司農不時納諸郡租穀元淑奏之煬帝曰如卿意者幾時當了元淑曰不過十日即日拜元淑為司農卿</hi>
<hi>納天下租如言而畢唐龍朔二年改司農為司稼咸亨初復舊卿一人少卿二人掌東耕供進耒耜及邦國倉</hi>
<hi>儲之事領上林太倉鈎盾導官四署署各有令丞</hi>
<pb n="KR2d0006_WYG_059-32a"/>
丞<hi>秦曰治粟内史丞有二人漢為大司農丞二人或謂之中丞耿壽昌為大司農中丞奏訖設常平倉給北</hi>
<hi>邊省轉漕又桑𢎞羊為大司農中丞管諸計會事平帝又置大司農部丞十三人人部一州勸農桑後漢司農</hi>
<hi>丞一人部丞一人部丞主帑藏魏晉因之銅印黄綬宋齊以來墨綬進賢一梁冠介幘皂衣後魏北齊皆有司</hi>
<hi>農丞隋置五人唐六人</hi>
主簿<hi>晉太康中置自後無聞梁陳又有北齊亦然唐因之</hi>
上林署<hi>漢水衡都尉之職後漢曰上林苑令丞主苑中禽獸魏晉因之江左無聞宋初復置𨽻尚書殿</hi>
<hi>中曹齊因之梁陳屬司農北齊及隋亦然唐因之有令二人丞四人掌諸苑囿池沼種植蔬果藏氷之事</hi>
太倉署<hi>周官有廩人下大夫上士秦官有太倉令丞漢因之屬大司農後漢令主受郡國轉漕穀其滎</hi>
<pb n="KR2d0006_WYG_059-32b"/>
<hi>陽敖倉官中興皆屬河南尹歴代並有之北齊亦然後周曰司倉下大夫隋有令二人丞六人唐有令三人丞</hi>
<hi>二人掌倉廪出納</hi>
鈎盾署<hi>漢鈎盾令宦者典諸近園苑游觀之事屬少府後漢亦有之晉大鴻臚屬官有鈎盾令自後無</hi>
<hi>聞北齊如晉制隋如北齊令三人丞十二人唐因之令二人丞四人掌薪炭鵝鴨藪澤之物天寳五載九月侍</hi>
<hi>御史楊釗充木炭使自後相循或以京尹或以戸部侍郎為之</hi>
導官署<hi>導擇也周有舂人秦漢有令丞屬少府漢東京令丞主舂御米及作乾糒屬大司農歴代皆有</hi>
<hi>唐置令二人丞四人掌舂碾米麵油燭之事</hi>
苑總監<hi>自隋而置東西南北各有監及副監唐因之兼有丞主簿等官以掌苑内宫館園池之事</hi>
<pb n="KR2d0006_WYG_059-33a"/>
諸倉監<hi>後漢河南尹屬官有滎陽敖倉長丞梁司農有左中右三部倉丞陳因之隋諸倉各有監官唐</hi>
<hi>因之掌倉廪出納</hi>
司竹監<hi>漢有司竹長丞魏晉河南淇園竹各置官守之後魏有司竹都尉隋曰司竹監唐因之有監副</hi>
<hi>監丞掌植飬園竹之事</hi>
温泉湯監令<hi>唐置掌湯院宇修整器物以備供奉</hi>
諸屯監<hi>隋置諸屯監及副監畿内者𨽻司農自外者𨽻諸州唐因之置監及丞掌營種屯田功課畜産</hi>
<hi>等事</hi>
騪粟都尉<hi>騪音搜索也漢武帝軍官不常置又有治粟都尉以桑𢎞羊為之</hi>
<pb n="KR2d0006_WYG_059-33b"/>
均輸令<hi>漢有之後漢省</hi>
斡官長<hi>漢有之如淳曰斡音管主均輸之事所謂斡鹽鐵而㩁酒酤也晉灼曰此竹箭之官長均輸自</hi>
<hi>有令顔師古曰如説近是初屬少府中屬主爵後屬大司農</hi>
籍田令<hi>掌耕國廟社稷之田於周為甸師漢文帝初立籍田置令漢東京及魏並不置晉武泰始十年</hi>
<hi>復置江左省宋文帝元嘉中又置</hi>
典農中郎將<lb/>
典農都尉<lb/>
典農校尉<hi>並曹公置晉武帝泰始二年罷農官為郡縣後復有之隋煬帝罷典農官</hi>
<pb n="KR2d0006_WYG_059-34a"/>
勸農謁者<hi>梁武天監九年置視殿中御史自騪粟以下盡屬司農今並無</hi>
　　太府卿<hi>丞署</hi>　<hi>主簿署諸市署/常平</hi>　<hi>平凖署/</hi>　<hi>左右藏</hi>
太府卿<hi>周官有太府下大夫掌貢賦之貳受其貨賄之入頒其貨賄於受藏之府歴代不置然其職在</hi>
<hi>司農少府至梁天監七年置太府卿位視宗正掌金帛府帑及關津市肆陳因之後魏太和中改少府為太府</hi>
<hi>卿兼有少卿掌財物庫藏北齊曰太府寺亦有卿少卿各一人又兼掌造器物後周有太府中大夫掌貢賦貨</hi>
<hi>賄以供國用屬大冡宰隋初與北齊同所掌左右藏及尚方司染甄官等署煬帝置少卿二人又分太府寺置</hi>
<hi>少府監管尚方織染等而太府但管京都市及平凖左右藏等唐龍朔二年改太府為外府咸亨元年復舊光</hi>
<hi>宅元年改為司府神龍元年復舊卿二人少卿二人領兩京諸市平凖左右藏常平等九署署各有令丞</hi>
<pb n="KR2d0006_WYG_059-34b"/>
丞<hi>周官為太府上士之任自後無聞梁太府丞一人陳因之後魏北齊各一人後周曰太府上士隋又曰府</hi>
<hi>丞唐因之有四人</hi>
主簿<hi>周官太府下士之任自後無聞梁置一人陳因之後魏亦然隋置四人唐因之減一人</hi>
諸市署<hi>周官有司市下大夫漢京兆尹屬官有長安市長丞後漢則河南尹屬官有雒陽市長丞魏晉</hi>
<hi>因之東晉則丹陽尹管之宋齊因之梁始𨽻太府陳因之後魏有京邑市令北齊則司州牧領東西市令丞後</hi>
<hi>周司市下大夫隋初京市令丞屬司農煬帝改𨽻太府唐因之每市令一人丞二人</hi>
平凖署<hi>周官有貨人中士下士主平定物價秦置平凖令漢因之掌知物價及主練染作彩色趙廣漢</hi>
<hi>州舉茂才為平凖令後漢平凖令丞𨽻大司農熹平四年改平凖為中凖使宦者為之列於内署自是諸署悉</hi>
<pb n="KR2d0006_WYG_059-35a"/>
<hi>以閹人為令丞魏少府屬官有平凖令宋唯掌染順帝即位以帝諱凖故曰染署齊又曰平凖屬少府梁陳則</hi>
<hi>曰平水令丞北齊平凖屬司農後周曰平凖中士下士隋初如北齊煬帝改𨽻大府唐因之令二人丞四人掌</hi>
<hi>官市易</hi>
左右藏署<hi>周官有職幣上士中士主貨幣之入又外府中士主泉藏之在外者掌邦布之出入以供</hi>
<hi>百官而待邦用蓋今左藏之職也至秦漢則分在司農少府後漢少府屬官有中藏府令丞魏因之晉有左右</hi>
<hi>藏令屬少府晉江東置御史掌庫曹後分庫曹曰外左庫内左庫至宋省外左庫而内左庫直曰左庫齊梁陳</hi>
<hi>曰右藏北齊曰左右藏令屬太府寺後周曰外府上士中士隋如北齊唐因之置左藏令三人掌庫藏錢物布</hi>
<hi>帛雜綵右藏令二人掌銅鐵毛角玩弄之物金玉珠寶香畫綵色諸方貢獻雜物</hi>
<pb n="KR2d0006_WYG_059-35b"/>
常平署<hi>漢宣帝時耿壽昌請於邊郡皆築倉榖賤時増價而糴貴時減價而糶名曰常平倉常平之名</hi>
<hi>起於此也後漢明帝置常滿倉晉又曰常平倉自後無聞梁亦曰常平倉而不糴糶陳因之後魏太和中雖不</hi>
<hi>名曰常平亦各令官司糴貯儉則出糶隋曰常平唐武徳中置常平監官以均天下之價市肆騰踊則減價而</hi>
<hi>出田穯豐羡則増糴而收觸類長之常平令一人掌倉糧管鑰出納糶糴凡天下倉廪和糴者為常平倉正租</hi>
<hi>為正倉他子為義倉</hi>
　臣謹按唐天寶八載通計天下倉糧屯收并和糴等<lb/>
　見數凡一億九千六百六萬三千二百二十石<lb/>
　　祕書監<hi>丞太祕書郎丞校書郎    史令</hi>　<hi>正字/</hi>　<hi>著作郎</hi>
<pb n="KR2d0006_WYG_059-36a"/>
祕書監<hi>周官太史掌建邦之六典又有外史掌四方之志三皇五帝之書漢氏圖籍所在有石渠石室</hi>
<hi>延閣廣内貯之於外府又有御史中丞居殿中掌蘭臺祕書及麒麟天祿二閣藏之於内禁後漢圖書在東觀</hi>
<hi>延熹二年始置祕書監一人掌典圖書古今文字考合同異屬太常以其掌圖書祕記故曰祕書後省魏武帝</hi>
<hi>又置祕書令典尚書奏事即中書令之任也文帝黃初初乃置中書令典尚書奏事而祕書改令為監掌藝文</hi>
<hi>圖籍之事初屬少府自王肅為監乃不屬焉其蘭臺亦藏書籍而御史掌之魏薛夏云蘭臺為外臺祕書為内</hi>
<hi>閣晉武帝以祕書併入中書省其祕書著作之局不廢惠帝永平中復别置祕書監并統著作局掌三閣圖書</hi>
<hi>自是祕書之府始居於外其監銅印墨綬進賢兩梁冠絳朝服佩水蒼玉宋與晉同梁曰祕書省陳因之後魏</hi>
<hi>亦有之後周祕書監亦領著作監掌國史隋祕書省領著作太史二曹煬帝増置少監一人後又改監少監並</hi>
<pb n="KR2d0006_WYG_059-36b"/>
<hi>為令唐武徳初復改為監龍朔二年改祕書省為蘭臺改監為太史少監為侍郎咸亨初復舊天授初改祕書</hi>
<hi>省為麟閣神龍初復舊掌經籍圖書監國史領著作太史二局太極元年增祕書少監為二員通判省事其後</hi>
<hi>國史太史分為别曹而祕書省但主書寫校勘而已雖非要劇然好學君子亦求為之</hi>
　臣謹按漢初御史中丞掌蘭臺祕書圖籍之事至魏<lb/>
　晉其制猶存故歴代營都邑置府寺必以祕書省及<lb/>
　御史臺為隣<lb/>
丞<hi>魏武帝置祕書令及丞一人典尚書奏事後文帝黄初中欲以何禎為祕書丞而祕書先自有丞乃以禎</hi>
<hi>為祕書右丞其後遂有左右二丞劉放為左丞孫資為右丞後省晉復置祕書丞銅印墨綬進賢一梁冠絳朝</hi>
<pb n="KR2d0006_WYG_059-37a"/>
<hi>服嵇紹司馬彪𫝊暢王謐等並為此官宋為黄綬餘與晉同齊梁尤重齊王儉為祕書丞上表求校墳籍依七</hi>
<hi>畧撰七志四十卷先獻之梁劉孝綽除祕書丞武帝曰第一官當與第一人又張率吳郡人遷祕書丞武帝曰</hi>
<hi>祕書丞天下清官東南胄緒未有為者今以相處為卿定名稱也陳隋印綬與齊同歴代皆有後周栁蚪為祕</hi>
<hi>書丞時祕書雖領著作不參史事因蚪為丞始令監掌焉唐龍朔二年改為蘭臺大夫咸亨初復舊掌府事檢</hi>
<hi>稽省署抄目</hi>
祕書郎<hi>後漢馬融為祕書郎詣東觀典校書及魏武建國又置祕書郎嘗以劉邵為之出乘鹿車王肅</hi>
<hi>表曰臣以為祕書職於三臺為近宻中書郎在尚書丞郎上祕書丞郎宜次尚書郎下不然則宜次侍御史下</hi>
<hi>祕書丞郎俱四百石遷宜比尚書郎出亦宜為郡此陛下崇儒術之盛也尚書郎侍御史皆乘犢車而祕書丞</hi>
<pb n="KR2d0006_WYG_059-37b"/>
<hi>郎獨乘鹿車不得朝服又恐非陛下轉臺郎為祕書丞郎之本意也晉祕書郎掌中外三閣經書校閲脱誤進</hi>
<hi>賢一梁冠絳朝服亦謂之郎中武帝分祕書圖籍列為甲乙丙丁四部使祕書郎中四人各掌其一左太沖為</hi>
<hi>三都賦自以所見不博求為祕書郎中鄭黙為祕書郎刪省舊文除其浮穢中書令虞松曰而今而後朱紫别</hi>
<hi>矣宋齊秘書郎皆四員尤為美職皆為甲族起家之選待次入補其居職例十日便遷宋王敬𢎞子恢之召為</hi>
<hi>祕書郎敬𢎞求為奉朝請與恢之書曰祕書日有限故有競朝請無限故無競吾欲使汝處無競之地文帝許</hi>
<hi>之梁張纉為祕書郎固求不遷欲徧觀閣内圖籍自齊梁之末多以貴游子弟為之無其才實當時諺曰上車</hi>
<hi>不落則著作體中何如則祕書歴代皆有北齊又謂之郎中隋除中字亦四員唐亦四員分掌四部經籍圖書</hi>
<hi>分判校寫功程事龍朔中改為蘭臺郎咸亨初復舊開元二十八年減一員</hi>
<pb n="KR2d0006_WYG_059-38a"/>
祕書校書郎<hi>漢之蘭臺及後漢東觀皆蔵書之室亦著述之所文學之士使讎校於其中故有校</hi>
<hi>書之職初漢成帝時已命光祿大夫劉向於天祿閣校經傳諸子詩賦歩兵校尉任宏校兵書太史令尹咸校</hi>
<hi>數術太醫監李柱國校方伎後於蘭臺置令史十八人秩百石屬御史中丞又選他官入東觀皆令典校祕書</hi>
<hi>或撰述傳記後漢明帝以班固為蘭臺令史撰光武本紀及諸傳記又曰傅毅為蘭臺令史與班固賈逵共典</hi>
<hi>校書蓋有校書之任而未為官也故以郎居其任則謂之校書郎楊終竇章皆以郎為之以郎中居其任則謂</hi>
<hi>之校書郎中蔡邕馬融皆以郎中為之當時重其職故學者稱東觀為老氏藏室道家蓬萊山焉晉宋以下無</hi>
<hi>聞至後魏祕書省始置校書郎北齊亦有校書郎後周有校書郎下士十二人屬春官之外史隋校書郎十二</hi>
<hi>人煬帝初減二人尋更增為四十人唐置八人掌讎校典籍為文士起家之良選其𢎞文崇文館著作司經局</hi>
<pb n="KR2d0006_WYG_059-38b"/>
<hi>並有校書之官皆為美職而祕書省為最</hi>
祕書正字<hi>後漢桓帝初置祕書監掌圖書古今文字考合同異歴代無聞齊集書省有正書蓋正字</hi>
<hi>之任也北齊祕書省有正字隋置四人唐因之掌刋正文字其官資輕重與校書郎同貞元八年割校書四員</hi>
<hi>正字兩員屬集賢殿</hi>
著作郎<hi>漢東京圖書悉在東觀故使名儒碩學入直東觀撰述國史謂之著作東觀皆以他官領焉蓋</hi>
<hi>有著作之任而未為官員也蘭臺令史班固傅毅洛陽令陳崇長陵令尹敏司𨽻校尉孟冀及楊彪等並著作</hi>
<hi>東觀魏明帝太和中始置著作郎𨽻中書省專掌國史時衛覬以侍中尚書典著作晉元康二年詔曰著作舊</hi>
<hi>屬中書令祕書既典文籍宜改中書著作為初書著作於是改𨽻祕書後别自置省謂之著作省而猶𨽻祕書</hi>
<pb n="KR2d0006_WYG_059-39a"/>
<hi>著作郎一人謂之大著作專掌史任李充為大著作于時典籍混亂充刪除煩重分作四部祕閣以為永制又</hi>
<hi>荀朂以中書監孫盛以祕書監並領著作孫綽以散騎常侍及陳夀並為大著作進賢兩梁冠介幘絳朝服王</hi>
<hi>隐待詔著作單衣介幘月朔詣於著作省宋齊與晉同梁制一梁冠而無印綬此並大著作也魏氏又置佐著</hi>
<hi>作郎亦屬中書晉佐著作郎八人進賢一梁冠絳朝服祕書監自調補之鄒湛謂祕書監和嶠曰閻纂可佐著</hi>
<hi>作嶠曰此職閑重勢貴多争不暇求才按此則大著作亦監自調晉制佐著作郎始到職必撰名臣𫝊一人宋</hi>
<hi>初以國朝始建未有合撰者其制遂廢矣宋齊以來遂遷佐於下謂之著作佐郎亦掌國史集注起居梁初周</hi>
<hi>捨裴子野皆以他官領其職冠制與大著作同陳氏為令僕子起家之選後魏有著作郎佐郎北齊著作郎佐</hi>
<hi>郎各二人後周有著作上士二人中士四人掌綴國錄屬春官之外史隋以祕書省為著作曹著作郎二人佐</hi>
<pb n="KR2d0006_WYG_059-39b"/>
<hi>郎八人煬帝加佐郎為十二人唐為著作局置著作郎二人佐郎四人開元二十六年減佐郎二員亦屬祕書</hi>
<hi>省自宋已後國史悉屬祕書龍朔二年改著作郎為司文郎中佐郎為司文郎咸亨初復舊初著作郎掌修國</hi>
<hi>史及製碑頌之屬分判局事佐郎貳之徒有撰史之名而實無其任其任盡在史館矣其屬官有校書郎二人</hi>
<hi>後魏著作省置校書郎北齊著作亦置校書郎二人隋亦司掌校讎書籍若本局無書兼校本省典籍正字二</hi>
<hi>人唐減一人掌同校書</hi>
太史局令<hi>昔少皥氏以鳥名官其鳯烏氏為歴正至顓帝氏命南正重以司天北正黎以司地唐虞</hi>
<hi>之際羲氏和氏紹重黎之後世序天地夏有大史終占者當桀之暴知其將亡乃執其圖法而奔于商商太史</hi>
<hi>高摯見紂之亂載其圖法出奔于周周官太史掌建邦之六典正歳年以序事頒告朔于邦國魯昭公二年晉</hi>
<pb n="KR2d0006_WYG_059-40a"/>
<hi>韓宣子聘魯觀書于太史氏見易象與魯春秋曰周禮盡在魯矣又有馮相氏視天文之次保章氏掌天文之</hi>
<hi>變當周宣王時太史官失其守而為司馬氏司馬氏世典周史惠襄之間有子頺叔帶之亂故司馬氏適晉晉</hi>
<hi>中軍隨會奔秦而司馬氏入梁秦為太史令胡母敬之為之漢武置太史以司馬談為之位在丞相上天下計</hi>
<hi>書先上太史副上丞相談卒其子遷嗣之遷死後宣帝以其官為令行太史文書而已後漢太史令掌天時星</hi>
<hi>歴凡歳將終奏新年歴凡國祭祀喪娶之事掌奏良日及時節禁忌國有瑞應災異則掌記之秦漢以來太史</hi>
<hi>之任蓋併周之太史馮相保章三職自漢晉宋齊並屬太常銅印墨綬進賢一梁冠絳朝服江左高營以侍郎</hi>
<hi>陳卓以義熙守吳道欣以殿中侍御史皆兼領太史梁陳並同晉氏後魏北齊並如晉宋後周之制春官府置</hi>
<hi>太史中大夫一人掌歴家之法隋曰太史曹令丞各置二人而屬祕書省煬帝又改曹為監有令唐初改監為</hi>
<pb n="KR2d0006_WYG_059-40b"/>
<hi>局置令龍朔二年又改太史局為祕書閣改令為郎中丞為祕書閣郎咸亨初復舊初屬祕書省乆視元年改</hi>
<hi>為渾天監不𨽻麟臺改令為監置一人其年又改為渾儀監長安二年復為太史局又𨽻麟臺其監復為太史</hi>
<hi>局令置二人景龍二年復改局為監而令名不易不𨽻祕書開元二年復改令為監改一員為少監十四年復</hi>
<hi>為太史局置令二人復𨽻祕書後又改局為監乾元元年又改其局為司天臺掌天文歴數風雲氣色有異則</hi>
<hi>密封以奏其小吏有司歴保章正靈臺郎挈壺正等官各有差</hi>
丞<hi>二人司馬彪續漢志云太史有丞一人魏以下歴代皆同隋置二人煬帝減一人唐初不置丞乆視初改</hi>
<hi>為渾儀監始置丞二人煬帝減一人長安二年又省景龍二年復置凡天下測影之處分至表凖其詳可載故</hi>
<hi>參考星度稽驗晷影各有典常</hi>
<pb n="KR2d0006_WYG_059-41a"/>
　臣謹按唐開元中測影使者大相元太云交州望極<lb/>
　纔出地三十餘度以八月自海中南望老人星殊高<lb/>
　老人星下衆星粲然其明大者甚衆圖所不載莫辨<lb/>
　其名大率云南極二十度以上其星皆見乃自古渾<lb/>
　天家以為常没地中伏而不見之所也<lb/>
　　殿中監<hi>丞尚尚食    輦</hi>　<hi>尚藥/</hi>　<hi>尚衣/</hi>　<hi>尚舎/</hi>　<hi>尚乘</hi>
殿中監<hi>魏始置焉晉宋並同齊有内殿中監外殿中監各八人梁陳因之其資品極下後魏亦有殿中</hi>
<hi>監北齊有殿中局置監四人屬門下省掌駕前奉引隋改為殿内局置監二人大業三年分門下太僕二司取</hi>
<pb n="KR2d0006_WYG_059-41b"/>
<hi>殿内監名以為殿内省有少監監丞各一人掌諸供奉領尚食尚藥尚衣尚舎尚乘尚輦等六局每局各置奉</hi>
<hi>御二人以總之置直長以貳之屬門下省唐改為殿中省加置少監二人丞亦二人其官局職任一如隋制為</hi>
<hi>一司不屬門下龍朔二年改殿中省為中御府改監為中御大監少監改丞為中御大夫咸亨初復舊</hi>
　臣謹按漢儀注曰省中有五尚即尚食尚冠尚衣尚<lb/>
　帳尚席或云秦置六尚謂尚冠尚衣尚席尚沐尚食<lb/>
　尚書若今殿中之任也<lb/>
丞<hi>隋置一人唐加一人</hi>
尚食局奉御<hi>始秦置六尚有尚食焉如淳曰掌天子之物曰尚後漢以後并其職於太官湯官北</hi>
<pb n="KR2d0006_WYG_059-42a"/>
<hi>齊門下省又有尚食局置典御二人後周有内膳上士中士凡進食先嘗之隋分屬殿内改典御為奉御有二</hi>
<hi>人唐因之龍朔二年改為奉膳大夫咸亨初復舊直長隋置六人唐因之減置五人</hi>
尚藥局奉御<hi>自梁陳以後皆太醫兼其職北齊門下省有典御二人隋如北齊之制後改為奉御</hi>
<hi>而屬殿内唐因之龍朔二年改為奉醫大夫咸亨初復舊直長隋置四人唐因之</hi>
尚衣局奉御<hi>周官有司服中士掌王之服辯其名物戰國有尚衣尚冠之職秦漢有御府令丞掌</hi>
<hi>供御服而屬少府後漢又掌宦者典官婢作中衣服魏因之晉屬光祿勲江東省宋大明中改尚方曰左右御</hi>
<hi>府各置令丞一人後廢帝初省御府置中署𨽻右尚方其後又置初宋氏用三品勲位明帝改用二品准南臺</hi>
<hi>御史掌金銀綵帛凡諸造作以供奉及妃主六宫梁陳其職𨽻在尚方後魏有掌服郎北齊門下省統主衣局</hi>
<pb n="KR2d0006_WYG_059-42b"/>
<hi>都統子統各二人後周有司服上士二人中士二人隋分屬殿内省其後又改為尚衣局置奉御二人唐因之</hi>
<hi>龍朔三年改為奉冕大夫咸亨元年復舊直長隋置八人唐因之減二人</hi>
尚舍局奉御<hi>周禮有掌舎掌行所解止之處帷幕幄帟之事漢少府屬官有守宫令丞掌宫殿陳</hi>
<hi>設魏殿中監掌帳設監䕶之事晉宋以下其職並在殿中監隋煬帝置殿中監改殿内局為尚舎局置奉御二</hi>
<hi>人唐因之龍朔二年改為奉扆大夫咸亨元年復舊直長隋置八人唐因之而減二人</hi>
尚乘局奉御<hi>自秦漢以來其職皆在太僕北齊太僕驊騮署有奉乘十人管十二閑馬隋煬帝取</hi>
<hi>之置尚乘局奉御二人唐因之増置奉御四人龍朔二年改為奉駕大夫咸亨元年復舊尚乘奉御掌六閑馬</hi>
<hi>一曰飛黄閑二曰吉良閑三曰龍媒閑四曰騊駼閑五曰駃騠閑六曰天苑閑開元中減二人先是别置廐使</hi>
<pb n="KR2d0006_WYG_059-43a"/>
<hi>因𨽻焉猶屬殿中直長隋置十四人唐減四人</hi>
尚輦局奉御<hi>周官小司徒中大夫掌六畜車輦又宗伯巾車下大夫掌王后之五輅輦車組輓有</hi>
<hi>翣羽蓋漢魏晉並太僕屬官車府令掌之東晉省太僕遂𨽻尚書駕部宋齊梁陳車府乘黃令丞掌之後魏北</hi>
<hi>齊則乘黃車府令兼掌之後周則司車輅主之隋又乘黄車府令丞掌之煬帝置殿内省尚輦局奉御二人唐</hi>
<hi>因之龍朔二年改為奉輦大夫咸亨元年復舊直長四人隋置唐因之</hi>
　臣謹按古謂人牽為輦春秋宋萬以乘車輦其母秦<lb/>
　始皇乃去其輪而輿之漢代遂為人君之乘後漢有<lb/>
　乘輿六輦魏晉小出則乘之及過江而亡孝武太元<lb/>
<pb n="KR2d0006_WYG_059-43b"/>
　年中謝安率意而作及破苻堅得之形制無差大小<lb/>
　如一時人嗟其黙識宋武破慕容超獲金鉦輦古之<lb/>
　輦輿大率以六尺為度齊武帝造大小二輦輿雕飾<lb/>
　甚工下棡轅軛悉金花銀獸梁大輦中方八尺左右<lb/>
　開四望金鸞栖軛隋有六輦大禮皆乘之<lb/>
　　諸卿第七下<lb/>
　　内侍省<hi>内侍伯内常侍局内給事局内謁者監内寺    掖庭    宫闈    奚官局</hi>
　　　<hi>内僕局</hi>　<hi>内府局</hi>
<pb n="KR2d0006_WYG_059-44a"/>
内侍<hi>天文有宦者四星在帝座之西周官有内小臣閽人寺人詩有巷伯寺人春秋皆謂之寺人戰國時</hi>
<hi>趙有宦者令繆賢秦少府屬官有中書謁者令丞又有將作衛尉少府各一人並皇后卿也又云詹事掌皇后</hi>
<hi>太子家屬官有中長秋私府宦官皆屬焉漢景帝中元六年改將作為大長秋或用中人或用士人成帝加置</hi>
<hi>太僕一人掌太后輿馬通謂之皇太后卿皆隨太后宫為官號在正卿上無太后則闕又有長信詹事掌皇太</hi>
<hi>后宫景帝六年更名長信少府平帝元年更名長樂少府帝祖母稱長信宫帝母稱長樂宫故有長信少府長</hi>
<hi>樂少府職如長秋位在長秋上及職吏皆宦者也後漢常職掌奉中宫命凡給賜族親及當謁見者關通之中</hi>
<hi>宫出則從屬官有丞中宫僕謁者私府署令初秦又置中常侍官參用士人皆鋃璫左貂給事殿省漢制置侍</hi>
<hi>中中常侍各一人省尚書事黄門侍郎一人傳發書奏皆用姓族後漢中常侍贊導内事顧問應對永平中始</hi>
<pb n="KR2d0006_WYG_059-44b"/>
<hi>定員數中常侍四人漢舊儀曰秩千石得出入臥内舉法禁中小黄門十人自明帝以後員數稍增改以金璫</hi>
<hi>右貂兼領卿署之職自和熹太后以女主稱制不接公卿乃以閹人為常侍小黃門通命兩宫自此已來悉用</hi>
<hi>閹人不調他士自安迄桓權任尤重手握王爵口含天憲桓帝既與宦官謀誅梁冀乃封宦者五人同日為侯</hi>
<hi>皆食邑故世號五侯焉及袁紹大誅宦者之後永巷掖庭復用士人閫闈出入莫有禁切侍中侍郎門部騶宰</hi>
<hi>中外雜錯醜聲彰聞魏改漢制三卿在九卿下晉復舊在同號卿上有后則置無后則闕齊鬰林王立文安太</hi>
<hi>后即尊號以宫名置宣徳衛尉少府太僕梁有𢎞訓太后亦置屬官陳亦有太后三卿後魏大長秋掌顧問應</hi>
<hi>對自文明馮后閹宦用事大者令僕小者卿守時有宦者趙黒為選曹尚書北齊有中侍中省置中侍中二人</hi>
<hi>中常侍四人掌出入門閤又有長秋寺置卿中尹各一人掌諸宫閤領掖庭等令並用宦者後周有司内上士</hi>
<pb n="KR2d0006_WYG_059-45a"/>
<hi>小司内中士巷伯中士等官隋曰内侍省領内侍内常侍等官内侍即舊長秋也内常侍即舊中常侍也煬帝</hi>
<hi>改内侍省為長秋監令一人少一人丞二人並用士人餘用宦者領掖庭宫闈奚官三署亦參用士人唐武徳</hi>
<hi>初改為内侍省皆用宦者龍朔三年改為内侍監咸亨元年復舊光宅元年改為司宫臺神龍元年復舊有内</hi>
<hi>侍四人掌知宫内供奉中宫駕出夾引總判局事舊二人開元中加二人七年三月勅内侍五品以上許飬一</hi>
<hi>子仍以同姓者初飬日不得過十歳</hi>
内常侍<hi>六人通判局事屬官有内給事八人内謁者監六人内寺伯二人寺人六人領掖庭宫闈奚官</hi>
<hi>内僕内府等五局</hi>
　臣謹按後漢和帝㓜冲竇憲以外家專政鉤盾令鄭<lb/>
<pb n="KR2d0006_WYG_059-45b"/>
　衆等專謀禁中收憲印綬竭忠盡瘁一心王室每䇿<lb/>
　勲班賞辭多受少由是常與議事中官用權自衆始<lb/>
　也又按唐神龍元年以後始以中使出監諸軍兵馬<lb/>
　寶應元年五月勅諸道州所承上命須慿正勅可施<lb/>
　行不得便信中使宣勅即遵行<lb/>
内給事<hi>周禮内小臣之職掌王后之命后出入前驅後漢少府有給事黄門常侍左右止在内宫開通</hi>
<hi>中外及中宫已下衆事自魏晉至于梁陳無其職後魏有中給事中後改為中給事北齊中侍中省有中給事</hi>
<hi>中四人煬帝改為内承直唐復為内給事置八人</hi>
<pb n="KR2d0006_WYG_059-46a"/>
内謁者<hi>後漢大長秋屬官有中宫謁者三人主報中章後魏北齊有中謁者僕射隋内侍省有内謁者</hi>
<hi>監六人内謁者十二人唐因之</hi>
内寺伯<hi>周禮寺人掌王之内人及女宫之戒令隋内侍省有内寺伯二人唐因之</hi>
掖庭局<hi>令秦置永巷漢武更名掖庭置令掌宫人簿帳公桑養蠶及女工等事後漢掖庭令掌後宫貴</hi>
<hi>人采女又有永巷令典官婢皆宦者並屬少府唐置二人</hi>
宫闈局<hi>令二人隋置令掌宫内門閤之禁及出納神主并内給使名帳糧廩事唐因之</hi>
奚官局<hi>令二人周禮酒人漿人邊人醢人醯人鹽人幂人女祝司服守祧並閹宦所職皆有奚奴或曰</hi>
<hi>奚官女也齊梁陳隋有奚官令掌宫人疾病醫藥罪罸喪葬等事唐置二人</hi>
<pb n="KR2d0006_WYG_059-46b"/>
内僕局<hi>令二人後漢有中宫僕令掌車輿雜畜及導等事唐置二人</hi>
内府局<hi>令二人漢少府屬官有内者局令隋曰内者唐為内府置令二人掌内庫出納帳設澡沐之事</hi>
　　少府監<hi>丞掌主簿五中尚暴左尚三右尚    冶等  署    室等  丞</hi>　<hi>織染</hi>
少府監<hi>少府秦官漢因之是為九卿掌山海池澤之税以給供養應邵曰山澤之税名曰禁錢以給私</hi>
<hi>養故稱少府顔師古曰大司農供軍國之用少府以養天子也天子曰少府諸侯曰私府後漢少府卿一人掌</hi>
<hi>中服御之諸物衣服寶貨珍膳之屬朝賀則給璧凡中書謁者尚書令僕侍中常侍黃門御史中丞以下皆屬</hi>
<hi>焉晉制銀章青綬五時朝服進賢兩梁冠絳朝服佩水蒼玉哀帝末省并丹陽尹孝武復置宋少府領左右尚</hi>
<hi>方御府東冶南冶平凖等令丞齊又加領左右銀鍜署梁少府為夏卿位視尚書左右丞陳因之後魏少府謂</hi>
<pb n="KR2d0006_WYG_059-47a"/>
<hi>之六卿蓋以少府宗正太僕廷尉司農鴻臚為六卿至孝文太和中易制官品遂改少府為太府北齊無少府</hi>
<hi>其尚方等署皆𨽻太府至隋煬帝大業五年又分太府為少府監置監及少監復領尚方織染等署後又改監</hi>
<hi>少監並為令唐武徳初置軍器監廢少府監貞觀元年五月分太府中尚方織染坊掌冶坊置少府監龍朔二</hi>
<hi>年改為内府監咸亨元年復舊光宅元年改為尚方監神龍元年復舊監一人總判少監二人通判領中尚右</hi>
<hi>尚左尚織染掌冶等五署開元十年五月於北都置軍噐監至二十六年五月又廢</hi>
　臣謹按後漢東平王蒼為驃騎正月朔朝蒼當入賀<lb/>
　故事少府給璧時隂就為少府貴傲不奉法漏將盡<lb/>
　而求璧不得蒼掾朱暉遥見少府主簿持璧乃往紿<lb/>
<pb n="KR2d0006_WYG_059-47b"/>
　曰試請觀之既得而馳奉之就復以他璧朝<lb/>
丞<hi>漢有六人後漢省五而有一丞歴代皆一人山公啓事曰中郎衛昱往為少府丞甚有損益唐置四人</hi>
主簿<hi>晉置二人歴代一人唐有二人</hi>
中尚署<hi>周官為玉府秦置尚方令漢因之後漢掌上手工作御刀劍玩好器物及寶玉作器宦者蔡倫</hi>
<hi>為尚方令監作祕劍及諸器械莫不精工堅宻為後代法兩漢又有考工令主作兵器其職稍同按考工令作</hi>
<hi>兵器兵器成則付執金吾入武庫及主織綵諸雜工初屬少府中屬主爵光武時屬太僕漢末分尚方為中左</hi>
<hi>右三尚方魏晉因之自過江唯置一尚方哀帝以𨽻丹陽尹宋武帝踐阼以相府作部配臺謂之左尚方而本</hi>
<hi>署謂之右尚方並掌造軍器令丞各一人𨽻門下孝武大明中改右尚方曰御府御府二漢已有之典官婢作</hi>
<pb n="KR2d0006_WYG_059-48a"/>
<hi>䙝衣服補浣之事魏晉猶置其職江左乃省焉後廢帝初省御府置中署𨽻右尚方則漢之考工令如宋之尚</hi>
<hi>方令尚方令如宋中署矣齊左右尚方令各一人梁有中左右尚方北齊亦三尚方𨽻太府隋煬帝分𨽻少府</hi>
<hi>唐省方字有中左右三尚署令丞各一人中尚署供内營造雜作左尚掌車輦繖扇膠漆畫鏤等作右尚掌皮</hi>
<hi>毛膠墨雜作席薦等事開元以後别置中尚使以監</hi>
織染署<hi>令一人周禮天官典絲掌綬文織絲組焉染人掌染絲帛秦置平凖令韋昭釋名曰平凖令主</hi>
<hi>染色染有常平之法故凖而則之漢因之及主物價練染初少府屬官有東織西織成帝省東織更名西織為</hi>
<hi>織室北齊中尚方領涇州雍州絲局定州細綾局丞後周有司織下大夫隋有司織司染二署煬帝合織染為</hi>
<hi>一令掌織絍組綬錦綾冠幘并染色等唐因之有令丞</hi>
<pb n="KR2d0006_WYG_059-48b"/>
掌冶署<hi>秦漢郡國有鐵官諸郡國出鐵者則置鐵官長丞晉冶令掌工徒鼓鑄𨽻衛尉東晉省衛尉始</hi>
<hi>𨽻少府宋有東冶南冶各置令丞而屬少府齊因之江南諸郡縣有鐵者或置冶令或置冶丞多是吳所置梁</hi>
<hi>陳有東西冶北齊諸冶屬太府後周有冶工鐵工中士隋有掌冶令丞唐於京師置冶署有令丞各一人掌造</hi>
<hi>鑄金銀銅鐵塗飾琉璃玉作等事</hi>
暴室丞<hi>後漢暴室丞宦者也主中婦人疾病者就此室治之其皇后貴人有罪亦就此室屬少府其後</hi>
<hi>無之</hi>
海丞<hi>漢平帝置少府海丞一人掌海税後無</hi>
果丞<hi>與海丞同置掌諸果實後無</hi>
<pb n="KR2d0006_WYG_059-49a"/>
　　將作監<hi>丞官</hi>　<hi>主簿/中校</hi>　<hi>左右校章左校/東園主  令</hi>　<hi>右校/</hi>　<hi>甄</hi>
將作監<hi>少皥氏以五雉為五工正以利器用唐虞共工周官之冬官蓋其職也秦有將作大匠後漢少</hi>
<hi>府掌治宫室漢景帝中元六年更名將作大匠後漢位次河南尹中元二年省以謁者領之章帝建初元年復</hi>
<hi>置初以任隗為之掌修作宗廟路寢宮室陵園木上之功并植桐梓之類列于道側李固遷大匠常推賢貢士</hi>
<hi>孔融以將作大匠遷少府魏晉因之江左至宋齊皆有事則置無事則省梁改為大匠卿陳因之後魏亦有之</hi>
<hi>北齊有將作寺其官曰大匠有功曹主簿長史司馬等官屬後周有匠師中大夫掌城郭宫室之制及諸器物</hi>
<hi>度量又有司木中大夫掌木工之政令隋與北齊同至開皇二十年改寺為監大匠為大監初加置副監煬帝</hi>
<hi>改大監少監為大匠少匠十三年又改為大令少令唐復皆為匠龍朔二年改將作為繕工監咸亨元年復舊</hi>
<pb n="KR2d0006_WYG_059-49b"/>
<hi>光宅元年改為營繕監神龍元年復舊大匠一人總判少匠二人通判天寶中改大匠為大監少匠為少監領</hi>
<hi>左校右校甄官中校四署</hi>
丞<hi>漢有二人後漢一人魏晉因之東晉以後有事則置無事則省梁又置一人陳因之後魏有之北齊四人</hi>
<hi>後周曰匠師中士隋二人唐四人</hi>
主簿<hi>晉置自後與丞同隋二人唐因之</hi>
左右校署<hi>秦及漢初有左右前後中五校令後唯置左右校令後漢因之掌左右工徒度尚自右校</hi>
<hi>令擢拜荆州刺史魏併左校右校於材官晉左右校屬少府宋以後並有左校令丞北齊亦有之隋左右校令</hi>
<hi>丞屬將作唐因之</hi>
<pb n="KR2d0006_WYG_059-50a"/>
左校署<hi>令丞二人掌營繕木作採材等事</hi>
右校署<hi>令丞二人掌營土作瓦泥並燒石灰厠溷等事</hi>
甄官署<hi>令丞二人後漢有前後中甄官令屬將作晉有甄官署掌塼瓦之事宋齊北齊隋悉有之唐因</hi>
<hi>之掌營塼石瓷瓦</hi>
中校署<hi>秦漢有之後無唐置令丞各一人掌舟車雜兵仗廐牧</hi>
東園主章令<hi>漢有之武帝更名木工如淳曰章謂木材也後世無此官</hi>
　　國子監<hi>祭酒文司業門丞律主簿書國子算太學  廣    四      學    學    學博</hi>
　　　<hi>士助教等</hi>
<pb n="KR2d0006_WYG_059-50b"/>
國子祭酒<hi>孫卿在齊為三老稱祭酒胡廣曰凡官名祭酒皆一位之元長古者賔得主人饌則老者</hi>
<hi>一人舉酒以祭地故以祭酒為稱漢之侍中魏之散騎常侍功髙者並為祭酒用其義也公府有祭酒亦因其</hi>
<hi>名漢吳王濞年老不朝為劉氏祭酒則祭酒之名乆矣王莾以安車駟馬迎夏侯勝為講學祭酒勝推而不受</hi>
<hi>又漢置博士至東京凡十四人而聰明有威重者一人為祭酒謂之博士祭酒蓋本曰僕射中興轉為祭酒魏</hi>
<hi>因之晉武帝咸寧四年初立國子學置國子祭酒一人永嘉中置儒林祭酒以杜夷為之國子者周之舊名周</hi>
<hi>官有師氏之職即國子祭酒也晉介幘皁朝服進賢兩梁冠佩水蒼玉舊視侍中列曹尚書劉毅嵇紹並為此</hi>
<hi>官又袁瓌為國子祭酒時屢經喪亂禮教陵遲瓌上疏求立學徒故國學之興自瓌始也又裴頠為祭酒奏立</hi>
<hi>太學起講堂築門刻石寫五經焉宋不置學則助教唯置一人而祭酒博士不常置也明帝太始六年以國學</hi>
<pb n="KR2d0006_WYG_059-51a"/>
<hi>廢初置總明觀祭酒一人有元儒文史四科科置學士各十人齊高帝建元四年有司奏置國學祭酒准諸曹</hi>
<hi>尚書博士准中書郎助教准南臺御史選經學為先若其人難備給事中以選明經者以本位領其後國諱廢</hi>
<hi>學永明三年立學尚書令王儉領祭酒學既建乃省總明觀八年國子博士何允單為祭酒疑所服陸澄等皆</hi>
<hi>不能據遂以元服臨試月餘日博議定乃服朱衣齊梁號為國師梁王承為國子祭酒承祖儉父暕並居此職</hi>
<hi>三代為國師前代未有時以為榮暕音簡陳因之後魏亦曰國子祭酒其初定中原先立太學置五經博士北</hi>
<hi>齊國子寺有祭酒一人隋開皇十三年國子寺罷𨽻太常凡國學諸官自漢以下並屬太常至隋始革之又改</hi>
<hi>寺為學仁夀元年罷國子學唯立太學一所省國子祭酒博士置太學博士總知學事煬帝即位改國子學為</hi>
<hi>國子監依舊置祭酒唐因之龍朔元年東都亦置龍朔二年改為司成館又改祭酒為大司成咸亨初復舊光</hi>
<pb n="KR2d0006_WYG_059-51b"/>
<hi>宅元年改國子監為成均監神龍元年復舊領國子學學生三百人太學學生五百人四門學學生五百人俊</hi>
<hi>士八百人律學學生五十人書學學生三十人算學學生三十人置祭酒一人掌監學之政皇太子受業則執</hi>
<hi>經講説皆以儒學重者為之天寶九載置廣文館領學生為進士業者置博士助教各一人品秩與太學同</hi>
　臣謹按漢昭帝増博士弟子員滿百人宣帝末増倍<lb/>
　之元帝時詔能通一經者皆復數年郡國置五經百<lb/>
　石卒史成帝末増弟子員三千人平帝時王莽増元<lb/>
　士之子得受業如弟子以為員歲課甲科四十人為<lb/>
　郎中乙二十人為太子舍人丙四十人補文學掌故<lb/>
<pb n="KR2d0006_WYG_059-52a"/>
　後漢安帝薄於藝文博士倚席不講學舍頽弊鞠為<lb/>
　園蔬牧兒芻叟至於薪刈順帝感翟酺之言乃更修<lb/>
　黌宇凡所構二百四十房千八百五十室増甲乙之<lb/>
　科員各十人除郡國耆儒皆補郎舍人又按唐神龍<lb/>
　之後六學生徒二千二百一十人每學各置博士以<lb/>
　總學事及有助教等員天寶九載又於國子監置廣<lb/>
　文舘領學生為進士業者置博士助教各一人品秩<lb/>
　與太學同<lb/>
<pb n="KR2d0006_WYG_059-52b"/>
國子司業<hi>隋煬帝大業三年於國子監初置司業一人禮曰樂正司業父師司成因以為名唐置二</hi>
<hi>人副貳祭酒通判監事龍朔二年改為少司成咸亨初復舊凡祭酒司業皆儒重之官非其人不居</hi>
丞<hi>隋置三人唐一人</hi>
主簿<hi>北齊置隋一人唐因之</hi>
國子博士<hi>班固云按六國時往往有博士掌通古今又曰博士秦官漢因之漢博士多至四十人兩</hi>
<hi>梁冠漢儀云文帝博士七十餘人為待詔博士朝服元端章甫冠武帝建元五年初置五經博士宣帝稍增員</hi>
<hi>十二人博士選有三科高第為尚書次為刺史其不通政事以乆次補諸侯太𫝊于時孔光為博士數使錄寃</hi>
<hi>獄行風俗後漢博士凡十四人易施孟梁邱京氏尚書歐陽大小夏侯詩齊魯韓毛禮大小戴春秋公羊嚴顔</hi>
<pb n="KR2d0006_WYG_059-53a"/>
<hi>各一博士初欲立左氏傳博士范升以為左氏淺末不宜立陳元聞之乃詣闕丄疏争之卒立左氏學各掌以</hi>
<hi>五經教子弟國有疑事掌承問對舊時從議郎為博士其通叡異藝入平尚書出部刺史諸侯守相乆次轉諫</hi>
<hi>議大夫中興高第為侍中小郡若都尉博士限年五十安帝以博士多非其人詔命三公將軍中二千石舉博</hi>
<hi>士各一人務得經明行高卓爾茂異是時羣僚承風凡所旌貢綽有餘裕後旋復故遂用陵遲初平帝元始四</hi>
<hi>年改博士為博士師後漢兼而存之並擇儒者桓榮魯㳟戴慿等並為博士魏及西晉朝博士置十九人武帝</hi>
<hi>咸寧四年初立國子學置國子博士一人皆取履行精淳通明典義若散騎常侍中書侍郎太子中庶子以上</hi>
<hi>乃得召試元帝時荀崧上疏曰昔咸寧太康永嘉之中侍中常侍黃門通洽古今行為世表者領國子博士宋</hi>
<hi>齊諸博士皆皂朝服進賢兩梁冠佩水蒼玉梁國學有博士二人天監四年置五經博士各一人魏晉宋齊並</hi>
<pb n="KR2d0006_WYG_059-53b"/>
<hi>不置五經博士至北齊始置焉舊國子學生限以貴賤武帝欲招來後進五館生皆引寒門雋才不限人數陳</hi>
<hi>因之後魏北齊並有之隋仁夀元年省國子博士大業三年復置一人唐増置二人龍朔二年改為司成宣業</hi>
<hi>咸亨初復舊諸州府亦有經學博士一人</hi>
　臣謹按後魏崔逸為國子博士每公事逸常被詔獨<lb/>
　進博士特命自逸始也<lb/>
助教<hi>晉咸寧四年初立國子學助教十五人以教生徒江左及宋並十人宋制易尚書毛詩禮記周禮儀</hi>
<hi>禮左傳公羊榖梁各為一經論語孝經為一經合十經助教分掌宋齊並同梁國子助教舊視南臺御史品服</hi>
<hi>與博士同陳因之後魏亦有北齊置十人隋置四人唐國子學助教三人諸府州縣各有助教員府州二人縣</hi>
<pb n="KR2d0006_WYG_059-54a"/>
<hi>一人學生各有差</hi>
太學博士<hi>晉江左增置國子博士十六人謂之太學博士品服同國子博士梁置太學博士八人陳</hi>
<hi>因之後魏亦然北齊國子寺有太學博士十人後周置太學博士下大夫六人隋初置太學博士五人仁夀元</hi>
<hi>年罷國子唯立太學置博士五人大業三年減置二人唐因之</hi>
助教<hi>後魏始置北齊亦有之置二十人後周曰太學助教上士隋又曰太學助教五人大業三年減三人</hi>
<hi>唐因之</hi>
廣文館博士<hi>一人助教一人並以文士為之唐天寶九載置</hi>
四門博士<hi>後魏書劉芳表云太和二十年立四門博士於四門置學按禮記曰天子設四學鄭元注</hi>
<pb n="KR2d0006_WYG_059-54b"/>
<hi>同西郊之虞庠也今以其遼逺故置於四門請移與太學同處從之北齊二十人隋五人唐二人</hi>
助教<hi>北齊國子寺有二十人隋初則五人唐因之</hi>
直講<hi>四人唐初置無員數長安四年始定為四員</hi>
大成<hi>二十人唐置取貢舉及第人簡聰明者試書日誦得一千言并日試䇿所習業等十條通七然後補</hi>
<hi>充仍散官禄俸賜會同直官例給武太后長安中省而有直講定為四員</hi>
律學博士<hi>晉置屬廷尉梁曰胄子律博士屬廷尉陳亦有律博士後魏北齊並有之隋大理寺官屬</hi>
<hi>冇律博士八人唐因之而置一人移屬國學掌教文武八品以下及庶人之子為生者以律令為專業格式法</hi>
<hi>例兼習之助教一人而從九品上</hi>
<pb n="KR2d0006_WYG_059-55a"/>
書學博士<hi>唐置三人掌教文武八品已下及庶人之子為生者以石經説文字林為專業餘字書兼</hi>
<hi>習之又置典學二人</hi>
算學博士<hi>二人典學二人掌教文武八品已下及庶人之子為生者二分其經以為之業習九章海</hi>
<hi>島孫子五曹張邱建夏侯陽周髀等及綴術緝古之術其記遺三等數亦兼習之</hi>
　　軍器監<hi>丞</hi>　<hi>主簿/</hi>　<hi>甲坊署/</hi>　<hi>弩坊署</hi>
軍器監<hi>後周武帝四年初置軍器監唐武徳初因之貞觀元年罷軍器大監置少監後省之以其地𨽻</hi>
<hi>少府監為甲弩坊開元初復以其地置軍器使至三年以使為監更置少監一員丞二員主簿一員錄事一員</hi>
<hi>及弩坊等署十一年悉罷之復𨽻少府為甲弩坊十六年移其名於北都置軍器監亦嘗以太原尹兼領天寶</hi>
<pb n="KR2d0006_WYG_059-55b"/>
<hi>六載復於舊所置軍器監監一人領甲坊弩坊兩署</hi>
丞主簿<hi>各一人唐置</hi>
甲坊署令丞<hi>隋少府有甲鎧署唐改焉</hi>
弩坊署令丞<hi>隋有弓弩署唐改焉</hi>
　　都水監<hi>使者</hi>　<hi>丞/</hi>　<hi>主簿/</hi>　<hi>舟檝署/</hi>　<hi>河渠署</hi>
都水使者<hi>虞舜命益作虞以掌山澤周官有林衡川衡二官掌林麓川澤之禁漢武帝元鼎二年初</hi>
<hi>置水衡都尉掌上林苑其屬有上林均輸御羞禁圃楫櫂鍾官伎巧六廐辨銅九官令丞又衡官水司空都水</hi>
<hi>農倉及甘泉上林都水七官長丞皆屬焉蓋主上林離宫燕休之處後漢光武省之并其職於少府每立秋貙</hi>
<pb n="KR2d0006_WYG_059-56a"/>
<hi>劉之日輙蹔置水衡都尉貙劉將祭大獵也事訖省初秦漢又有都水長丞主陂池灌溉保守河渠自太常少</hi>
<hi>府及三輔等皆有其官漢武帝以都水官多乃置左右使者以領之至漢哀帝省使者官至東京凡都水皆罷</hi>
<hi>之併置河隄謁者漢之水衡都尉本主上林苑魏世主天下水軍舟船器械晉武帝省水衡置都水臺有使者</hi>
<hi>一人掌舟航及運部而河隄為都水官屬元康中復有水衡都尉時陳慎戴熊俱以都水使者領水衡都尉懐</hi>
<hi>帝永嘉六年胡賊入洛陽都水使者奚濬先出督運得免江左省河隄宋都水使者銅印墨綬進賢兩梁冠與</hi>
<hi>御史中丞同孝武帝初省都水臺罷都水使者置水衡令孝建元年復置齊有都水臺使者一人梁初與齊同</hi>
<hi>天監七年改都水使者為大舟卿位視中書郎列卿之最末者主舟航河隄陳因之後魏初皆有水衡都尉及</hi>
<hi>河隄謁者都水使者官至永平二年都水臺依舊置二使者北齊亦置二使者隋開皇三年廢都水臺入司農</hi>
<pb n="KR2d0006_WYG_059-56b"/>
<hi>十三年復置仁夀元年改臺為監更名使者亦為監煬帝又改為使者尋又為監加置少監又改監及少監並</hi>
<hi>為令領舟檝河渠二署唐武徳八年置都水臺後復為都水監置令𨽻將作貞觀中復為都水監置使者龍朔</hi>
<hi>二年改都水使者為司津監丞咸亨元年復舊光宅元年改都水監為水衡置都尉神龍元年復為都水監置</hi>
<hi>使者二人分總其事不屬將作領舟檝河渠二監</hi>
丞<hi>漢有水衡丞五人亦有都水丞後漢晉初都水使者有參軍二人蓋亦丞之職任宋因之梁大舟卿有丞</hi>
<hi>陳因之後魏北齊又曰參軍隋曰都水丞唐二人</hi>
主簿<hi>晉水衡都尉有之為左右前後中五水衡令悉皆有之梁大舟卿亦有之至隋又置唐因之</hi>
舟檝署<hi>漢主爵中尉屬官有都船令丞水衡都尉有檝櫂令丞晉曰船曹吏齊曰官船典軍後周曰舟</hi>
<pb n="KR2d0006_WYG_059-57a"/>
<hi>中士隋為舟檝令丞唐因之令丞各一人</hi>
河渠署<hi>隋煬帝置令丞各一人唐因之</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0006_WYG_059-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷九十五</head> <lb/>
    <p>
<pb n="KR2d0006_WYG_107-1a"/>
欽定四庫全書<lb/>
　通志卷九十五<lb/>
　　宋　右　廸　功　郎　鄭　樵　漁　仲　撰<lb/>
　列傳第八<lb/>
　前漢<lb/>
　　陳勝<hi>吳廣</hi>項籍<hi>梁/</hi>張耳　陳餘　魏豹<hi>咎/</hi>田儋<hi>榮横</hi>韓<lb/>
　　王信　韓信　彭越　黥布　盧綰　吳芮　季<lb/>
　　布<hi>季心丁公</hi>欒布　田叔<hi>仁</hi>
<pb n="KR2d0006_WYG_107-1b"/>
陳勝字渉陽城人吳廣字叔陽夏人也勝少時嘗與人<lb/>
傭耕輟耕之壠上悵然甚久曰苟富貴無相忘傭者笑<lb/>
而應曰若為傭耕何富貴也勝太息曰嗟乎燕雀安知<lb/>
鴻鵠之志哉秦二世元年秋七月發閭左戍漁陽九百<lb/>
人勝廣皆為屯長行至蘄大澤鄉㑹天大雨道不通度<lb/>
已失期失期法斬勝廣乃謀曰今亡亦死舉大計亦死<lb/>
等死死國可乎勝曰天下苦秦久矣吾聞二世少子不<lb/>
當立當立者乃公子扶蘇扶蘇以數諫故不得立上使<lb/>
<pb n="KR2d0006_WYG_107-2a"/>
外将兵今或聞無罪二世殺之百姓多聞其賢未知其<lb/>
死項燕為楚将數有功愛士卒楚人憐之或以為在今<lb/>
誠以吾衆為天下倡宜多應者廣以為然乃行卜卜者<lb/>
知其指意曰足下事皆成有功然足下卜之鬼乎勝廣<lb/>
喜念鬼曰此教我先威衆耳乃丹書帛曰陳勝王置人<lb/>
所罾魚腹中卒買魚烹食得書已怪之矣又間令廣之<lb/>
次所旁叢祠中夜構火狐鳴呼曰大楚興陳勝王卒皆<lb/>
夜驚恐旦日卒中往往指目勝廣勝廣素愛人士卒多<lb/>
<pb n="KR2d0006_WYG_107-2b"/>
為用将尉醉廣故數言欲亡忿尉令辱之以激怒其衆<lb/>
尉果笞廣尉劔挺廣起奪而殺尉勝佐之并殺兩尉召<lb/>
令徒屬曰公等遇雨皆已失期當斬藉第令毋斬而戍<lb/>
死者固什六七且壮士不死則已死則舉大名耳侯王<lb/>
将相寧有種乎徒屬皆曰敬受令乃詐稱公子扶蘇項<lb/>
燕從民望也袒右稱大楚為壇而盟祭以尉首勝自立<lb/>
為将軍廣為都尉攻大澤鄉㧞之收兵而攻蘄蘄下乃<lb/>
令符離人葛嬰将兵徇蘄以東攻銍酇苦柘譙皆下之<lb/>
<pb n="KR2d0006_WYG_107-3a"/>
行收兵比至陳兵車六七百乗騎千餘卒數萬人攻陳<lb/>
陳守令皆不在獨守丞與戰譙門中不勝守丞死乃入<lb/>
據陳數日號召三老豪桀㑹計事皆曰将軍身被堅執<lb/>
鋭伐無道誅暴秦復立楚之社稷功宜為王勝乃為王<lb/>
號張楚扵是諸郡縣苦秦吏暴皆殺其長吏将以應勝<lb/>
乃以廣為假王監諸将以西擊滎陽令陳人武臣張耳<lb/>
陳餘徇趙汝陰人鄧宗徇九江郡當此時楚兵數千人<lb/>
為聚者不可勝數葛嬰至東城立㐮彊為楚王後聞勝<lb/>
<pb n="KR2d0006_WYG_107-3b"/>
已立因殺㐮彊還報至陳勝殺嬰令魏人周市北徇魏<lb/>
地廣圍滎陽李由為三川守守滎陽廣不能下勝徵國<lb/>
之豪傑與計以上蔡人房君蔡賜為上柱國周文陳之<lb/>
賢人也嘗為項燕軍視日事春申君自言習兵勝與之<lb/>
将軍印西擊秦行收兵至闗車千乗卒十萬至戲軍焉<lb/>
秦令少府章邯免驪山徒人奴產子悉𤼵以擊楚軍大<lb/>
敗之周文走出闗止屯曹陽二月餘章邯追敗之復至<lb/>
黽池十餘日章邯擊大破之周文自剄軍遂不戰武臣<lb/>
<pb n="KR2d0006_WYG_107-4a"/>
至邯鄲自立為趙王陳餘為大将軍張耳召騷為左右<lb/>
丞相勝怒捕繫武臣等家室欲誅之柱國曰秦未亡而<lb/>
誅趙王将相家屬此生一秦不如因而立之勝乃遣使<lb/>
者賀趙而徙繫武臣等家屬宮中而封張耳子敖為成<lb/>
都君趣趙兵亟入闗趙王将相相與謀曰王王趙非楚<lb/>
意也楚已誅秦必加兵扵趙計莫如毋西兵使使北徇<lb/>
燕地以自廣趙南據大河北有燕代楚雖勝秦不敢制<lb/>
趙若不勝秦必重趙趙乗秦楚之敝可以得志扵天下<lb/>
<pb n="KR2d0006_WYG_107-4b"/>
趙王以為然因不西兵而遣故上谷卒史韓廣将兵北<lb/>
徇燕燕地貴人豪傑謂韓廣曰楚趙皆已立王燕雖小<lb/>
亦萬乘之國也願将軍立為王韓廣曰廣母在趙不可<lb/>
燕人曰趙方西憂秦南憂楚其力不能禁我且以楚之<lb/>
彊不敢害趙王将相之家今趙獨安敢害将軍家乎韓<lb/>
廣以為然乃自立為燕王居數月趙奉燕王母家屬歸<lb/>
之是時諸将徇地者不可勝數周市北至狄狄人田儋<lb/>
殺狄令自立為齊王反擊周市市軍散還至魏地立魏<lb/>
<pb n="KR2d0006_WYG_107-5a"/>
後寗陵君咎為魏王咎在勝所不得之魏魏地已定欲<lb/>
立周市為王市不肯使者五反勝乃立寗陵君為魏王<lb/>
遣之國周市為相将軍田臧等相與謀曰周章軍已破<lb/>
秦兵且至我守滎陽城不能下秦軍至必大敗不如少<lb/>
遺兵足以守滎陽悉精兵迎秦軍今假王驕不知兵權<lb/>
不可與計非誅之事恐敗因相與矯陳王令以誅吳廣<lb/>
獻其首扵勝勝使賜田臧楚令尹印使為上将田臧乃<lb/>
使諸将李歸等守滎陽城自以精兵西迎秦軍扵敖倉<lb/>
<pb n="KR2d0006_WYG_107-5b"/>
與戰田臧死軍破章邯進擊李歸等滎陽下破之李歸<lb/>
死陽城人鄧説将兵居郯章邯别将擊破之鄧説走陳<lb/>
銍人伍逢将兵居許章邯擊破之伍逢亦走陳勝誅鄧<lb/>
説勝初立時凌人秦嘉銍人董緤符離人朱雞石取慮<lb/>
人<hi>取音趍又音秋慮音廬</hi>鄭布徐人丁疾等皆特起将兵圍東海<lb/>
守扵郯勝聞乃使武平君畔為将軍監郯下軍秦嘉自<lb/>
立為大司馬惡屬人告軍吏曰武平君年少不知兵事<lb/>
勿聼因矯以王命殺武平君畔章邯已破伍逢擊陳柱<lb/>
<pb n="KR2d0006_WYG_107-6a"/>
國房君死章邯又進擊陳西張賀軍勝出臨戰軍破張<lb/>
賀死臘月勝之汝陰還至下城父其御荘賈殺勝以䧏<lb/>
秦葬碭諡曰隐王勝故涓人将軍呂臣為蒼頭軍起新<lb/>
陽攻陳下之殺荘賈復以陳為楚初勝令銍人宋留将<lb/>
兵定南陽入武闗留已徇南陽聞勝死南陽復為秦宋<lb/>
留不能入武闗乃東至新蔡遇秦軍宋留以軍䧏秦秦<lb/>
傳留至咸陽車裂留以徇秦嘉等聞勝軍敗乃立景駒<lb/>
為楚王引兵之方與欲擊秦軍濟陰下使公孫慶使齊<lb/>
<pb n="KR2d0006_WYG_107-6b"/>
王欲與併力俱進齊王曰陳王戰敗未知其死生楚安<lb/>
得不請而立王公孫慶曰齊不請楚而立王楚何故請<lb/>
齊而立王且楚首事當令扵天下田儋殺公孫慶秦左<lb/>
右校復攻陳下之呂将軍走徼兵復聚與番盗英布相<lb/>
遇攻秦左右校破之青波復以陳為楚㑹項梁立懷王<lb/>
孫心為楚王陳勝王凡六月初為王其故人嘗與傭耕<lb/>
者聞之乃之陳叩宮門曰吾欲見渉宮門令欲縛之自<lb/>
辯數乃置不肯為通勝出遮道而呼渉廼召見載與歸<lb/>
<pb n="KR2d0006_WYG_107-7a"/>
入宮見殿屋帷帳客曰夥渉之為王沈沈者楚人謂多<lb/>
為夥故天下傳之夥渉為王<hi>夥音禍沈都含反深䆳之貎</hi>由陳渉始<lb/>
客出入愈益發舒言勝故情或言客愚無知專妄言輕<lb/>
威勝斬之諸故人皆自引去由是無親勝者以朱防為<lb/>
中正胡武為司過主司羣臣諸将徇地至令之不是者<lb/>
繫而罪之以苛察為忠其所不善者不下吏輒自治勝<lb/>
信用之諸将以故不親附此其所以敗也勝雖已死其<lb/>
所置遣侯王将相竟亡秦髙祖時為勝置守冢于碭血<lb/>
<pb n="KR2d0006_WYG_107-7b"/>
食至王莽敗乃絶<lb/>
項籍字羽下相人也初起年二十四其季父梁梁父即<lb/>
楚名将項燕者也家世楚将封扵項故姓項氏籍少時<lb/>
學書不成去學劔又不成去梁怒之籍曰書足記姓名<lb/>
而已劔一人敵不足學學萬人敵耳扵是梁竒其意乃<lb/>
教以兵法籍大喜畧知其意又不肯竟梁嘗有櫟陽逮<lb/>
請蘄獄掾曹咎書抵櫟陽吏司馬欣以故事皆已梁嘗<lb/>
殺人與籍避仇吳中吳中賢士大夫皆出梁下毎有大<lb/>
<pb n="KR2d0006_WYG_107-8a"/>
繇役及䘮梁嘗主辦陰以兵法部勒賔客子弟以知其<lb/>
能秦始皇帝東逰㑹稽渡浙江梁與籍觀籍曰彼可取<lb/>
而代也梁掩其口曰無妄言族矣梁以此竒籍籍長八<lb/>
尺二寸力扛鼎才氣過人吳中子弟皆惮籍秦二世元<lb/>
年陳勝起九月㑹稽假守通素賢梁召與計事梁曰方<lb/>
今江西皆反秦此亦天亡秦時也先發制人後發制扵<lb/>
人守歎曰聞夫子楚将世家惟足下耳梁曰吳有奇士<lb/>
桓楚亡在澤中人莫知其處獨籍知之梁乃戒籍持劔<lb/>
<pb n="KR2d0006_WYG_107-8b"/>
居外待梁復入與守語曰請召籍使受令召桓楚籍入<lb/>
梁眴籍曰可矣籍遂㧞劔擊斬守梁持守頭佩其印綬<lb/>
門下驚擾籍所擊數十百人府中皆讋伏莫敢復起梁<lb/>
乃召故人所知豪吏諭以所為遂舉吳中兵使人收下<lb/>
縣得精兵八千人部署豪傑為校尉候司馬有一人不<lb/>
得官自言梁曰某時某䘮使公主某事不能辦以故不<lb/>
任公衆乃皆服梁為㑹稽将籍為裨将徇下縣秦二年<lb/>
廣陵人召平為陳勝徇廣陵未下聞陳勝敗走秦将章<lb/>
<pb n="KR2d0006_WYG_107-9a"/>
邯且至乃渡江矯陳王令拜梁為楚上柱國曰江東已<lb/>
定急引兵西擊秦梁乃以八千人渡江而西聞陳嬰已<lb/>
下東陽使使欲與連和俱西陳嬰者故東陽令史居縣<lb/>
素信為長者東陽少年殺其令相聚數千人欲立長無<lb/>
適用乃請陳嬰嬰謝不能遂彊立之縣中從之者得二<lb/>
萬人欲立嬰為王異軍蒼頭特起嬰母謂嬰曰吾為乃<lb/>
家婦聞先故未曾貴今暴得大名不祥不如有所屬事<lb/>
成猶得封侯事敗易以亡非世所指名也嬰乃不敢為<lb/>
<pb n="KR2d0006_WYG_107-9b"/>
王謂其軍吏曰項氏世世将家有功扵楚今欲舉大事<lb/>
将非其人不可我倚名族亡秦必矣其衆從之乃以其<lb/>
兵屬梁梁渡淮英布蒲将軍亦以其兵屬焉凡六七萬<lb/>
人軍下邳是時秦嘉已立景駒為楚王軍彭城東欲以<lb/>
距梁梁謂軍吏曰陳王首事戰不利未聞所在今秦嘉<lb/>
背陳王立景駒大逆亡道乃引兵擊秦嘉軍敗走追至<lb/>
胡陵嘉還戰一日嘉死軍䧏景駒走死梁地梁已并秦<lb/>
嘉軍軍胡陵将引而西章邯至栗梁使别将朱雞石餘<lb/>
<pb n="KR2d0006_WYG_107-10a"/>
樊君與戰餘樊君死朱雞石敗亡走胡陵梁乃引兵入<lb/>
薛誅朱雞石梁前使羽别攻㐮城㐮城堅守不下已㧞<lb/>
皆阬之還報梁聞陳王定死召諸别将㑹薛計事時沛<lb/>
公亦從沛往居鄛人范增年七十素好奇計往説梁曰<lb/>
陳勝敗固當夫秦㓕六國楚最亡罪自懷王入秦不反<lb/>
楚人憐之至今故南公稱曰楚雖三户亡秦必楚今陳<lb/>
勝首事不立楚後其勢不長今君起江東楚蠭起之将<lb/>
皆争附君者以君世世楚将為能復立楚之後也扵是<lb/>
<pb n="KR2d0006_WYG_107-10b"/>
梁乃求楚懐王孫心在民間為人牧羊立以為楚懷王<lb/>
從民望也陳嬰為上柱國封五縣與懷王都盱台梁自<lb/>
號武信君引兵攻亢父初章邯既殺齊王田儋扵臨菑<lb/>
田假復自立為齊王儋弟榮走保東阿章邯追圍之梁<lb/>
引兵救東阿大破秦軍東阿田榮即引兵歸逐王假假<lb/>
亡走楚相田角亡走趙角弟間故将居趙不敢歸田榮<lb/>
立儋子市為齊王梁已破東阿下軍遂追秦軍數使使<lb/>
趣齊兵俱西榮曰楚殺田假趙殺田角田閒乃發兵梁<lb/>
<pb n="KR2d0006_WYG_107-11a"/>
曰田假與國之王窮來歸我不忍殺趙亦不殺角閒以<lb/>
市扵齊齊遂不肯發兵助楚梁使羽與沛公别攻城陽<lb/>
屠之西破秦軍濮陽東秦兵收入濮陽沛公羽攻定陶<lb/>
定陶未下去西畧地至雍邱大破秦軍斬李由還攻外<lb/>
黄外黄未下梁起東阿比至定陶再破秦軍羽等又殺<lb/>
李由益輕秦有驕色宋義諫曰戰勝而将驕卒惰者敗<lb/>
今少惰矣秦兵日益臣為君畏之梁不聼乃使宋義扵<lb/>
齊道遇齊使者髙陵君顯曰公将見武信君乎曰然義<lb/>
<pb n="KR2d0006_WYG_107-11b"/>
曰臣論武信君軍必敗公徐行則免疾行則及禍秦果<lb/>
悉起兵益章邯夜銜枚擊楚大破之定陶梁死沛公與<lb/>
羽去外黄攻陳留陳留堅守不下沛公羽相與謀曰今<lb/>
梁軍敗士卒恐乃與呂臣軍俱引兵而東呂臣軍彭城<lb/>
東羽軍彭城西沛公軍碭章邯已破梁軍則以為楚地<lb/>
兵不足憂乃渡河北擊趙大破之當此之時趙歇為王<lb/>
陳餘為将張耳為相走入鉅鹿城秦将王離渉間圍鉅<lb/>
鹿章邯軍其南築甬道而輸之粟陳餘将卒數萬人軍<lb/>
<pb n="KR2d0006_WYG_107-12a"/>
鉅鹿此所謂河北軍也宋義所遇齊使者髙陵君顯見<lb/>
楚懷王曰宋義論武信軍必敗數日果敗軍未戰先見<lb/>
敗徵可謂知兵矣王召宋義與計事而説之因以為上<lb/>
将軍羽為魯公為次将范增為末将諸别将皆屬號卿<lb/>
子冠軍北救趙至安陽留不進秦三年羽謂宋義曰今<lb/>
秦軍圍鉅鹿疾引兵渡河楚擊其外趙應其内破秦軍<lb/>
必矣宋義曰不然夫搏牛之蝱不可以破蝨今秦攻趙<lb/>
戰勝則兵罷我承其敝不勝則我引兵鼓行而西必舉<lb/>
<pb n="KR2d0006_WYG_107-12b"/>
秦矣故不如先闘秦趙夫擊輕鋭我不如公坐運籌策<lb/>
公不如我因下令軍中曰猛如虎狠如羊貪如狼彊不<lb/>
可令者皆斬遣其子宋㐮相齊身送之無鹽飲酒髙㑹<lb/>
天寒大雨士卒凍饑羽曰将戮力而攻秦久留不行今<lb/>
嵗饑民貧士卒食半菽軍無見糧乃飲酒髙㑹不引兵<lb/>
渡河因趙食與併力擊秦乃曰承其敝夫以秦之彊攻<lb/>
新造之趙其勢必舉趙趙舉秦彊何敝之承且國兵新<lb/>
破王坐不安席掃境内而屬将軍國家安危在此一舉<lb/>
<pb n="KR2d0006_WYG_107-13a"/>
今不䘏士卒而徇私非社稷之臣也羽晨朝上将軍宋<lb/>
義即其帳中斬義頭出令軍中曰宋義與齊謀反楚楚<lb/>
王陰令籍誅之諸将讋服莫敢枝梧皆曰首立楚者将<lb/>
軍家也今将軍誅亂乃相與共立羽為假上将軍使人<lb/>
追宋義之子及之齊殺之使桓楚報命扵王王因使使<lb/>
立羽為上将軍羽已殺卿子冠軍威震楚國名聞諸侯<lb/>
乃遣當陽君蒲将軍将卒二萬人渡河救鉅鹿戰少利<lb/>
陳餘復請兵羽乃悉引兵渡河已渡皆湛船破釡甑燒<lb/>
<pb n="KR2d0006_WYG_107-13b"/>
廬舍持三日糧視士必死無還心扵是至則圍王離與<lb/>
秦軍遇九戰絶甬道大破之殺蘇角虜王離渉間不䧏<lb/>
自燒殺當是時楚兵冠諸侯諸侯軍救鉅鹿者十餘壁<lb/>
莫敢縱兵及楚擊秦諸侯皆從壁上觀楚戰士無不一<lb/>
當十呼聲動天地諸侯軍人人惴恐扵是楚已破秦軍<lb/>
羽見諸侯将入轅門膝行而前莫敢仰視羽繇是始為<lb/>
諸侯上将軍兵皆屬焉章邯軍棘原羽軍漳南相持未<lb/>
戰秦軍數郤二世使人譲章邯邯恐使長史欣請事至<lb/>
<pb n="KR2d0006_WYG_107-14a"/>
咸陽留司馬門三日趙髙不見有不信之心長史欣恐<lb/>
還走不敢出故道趙髙果使人追之不及欣至軍報曰<lb/>
事亡可為者相國趙髙顓國主斷今戰而勝髙嫉吾功<lb/>
不勝不免扵死願将軍熟計之陳餘亦遺章邯書曰白<lb/>
起為秦将南并鄢郢北阬馬服攻城畧地不可勝計而<lb/>
卒賜死蒙恬為秦将北逐戎人開榆中地數千里竟斬<lb/>
陽周何者功多秦不能封因以法誅之今将軍為秦将<lb/>
三嵗矣所亡失已十萬數而諸侯並趙滋益多彼趙髙<lb/>
<pb n="KR2d0006_WYG_107-14b"/>
素諛日久今事急亦恐二世誅之故欲以法誅将軍以<lb/>
塞責使人更代以脱其禍将軍居外久多内隙有功亦<lb/>
誅亡功亦誅且天之亡秦無愚智皆知之今将軍内不<lb/>
能直諌外為亡國将孤立而欲長存豈不哀哉将軍何<lb/>
不還兵與諸侯為從南面稱孤孰與身伏斧質妻子為<lb/>
戮乎章邯狐疑陰使候始成使羽欲約約未成羽使蒲<lb/>
将軍引兵渡三户軍漳南與秦戰再破之羽悉引兵擊<lb/>
秦軍汙水上大破之邯使使見羽欲約羽召軍吏謀曰<lb/>
<pb n="KR2d0006_WYG_107-15a"/>
糧少欲聼其約軍吏皆曰善羽乃與盟洹水南殷虛上<lb/>
已盟章邯見羽流涕為言趙髙羽乃立章邯為雍王置<lb/>
軍中使長史欣為上将将秦軍前行漢元年羽将諸侯<lb/>
兵三十餘萬行畧地至河南遂西到新安異時諸侯吏<lb/>
卒傜使屯戍過秦中秦中吏卒遇之多無状及秦軍䧏<lb/>
諸侯諸侯吏卒乗勝多奴虜使之輕重折辱秦吏卒吏<lb/>
卒多竊言曰章将軍等詐吾屬䧏諸侯今能入闗破秦<lb/>
大善即不能諸侯虜吾屬而東秦又盡誅吾父母妻子<lb/>
<pb n="KR2d0006_WYG_107-15b"/>
諸将微聞其計以告羽羽乃召英布蒲将軍計曰秦吏<lb/>
卒尚衆其心不服至闗不聼事必危不如擊之獨與章<lb/>
邯長史欣都尉翳入秦扵是夜擊阬秦軍二十餘萬人<lb/>
至函谷闗有兵守不得入聞沛公已屠咸陽羽大怒使<lb/>
當陽君擊闗羽遂入至戲西鴻門聞沛公欲王闗中獨<lb/>
有秦府庫珍寳亞父范增亦大怒勸羽擊沛公饗士旦<lb/>
日合戰羽季父項伯素善張良良時從沛公項伯夜以<lb/>
語良良乃與伯俱見沛公沛公因伯自解扵羽眀日沛<lb/>
<pb n="KR2d0006_WYG_107-16a"/>
公從百餘騎至鴻門謝羽自陳封秦府庫還軍覇上以<lb/>
待大王閉闗以備㓂盗不敢背徳羽意已解范增欲害<lb/>
沛公頼張良樊噲得免語在髙紀後數日羽乃屠咸陽<lb/>
殺秦䧏王子嬰焼其宮室火三月不㓕收其寳貨略婦<lb/>
女而東秦民失望扵是韓生説羽曰闗中阻山帯河四<lb/>
塞之地肥饒可都以伯羽見秦宮室皆以焼殘又懷思<lb/>
東歸曰富貴不歸故鄉如衣錦夜行韓生曰人謂楚人<lb/>
沐猴而冠果然羽聞之斬韓生初懷王與諸将約先入<lb/>
<pb n="KR2d0006_WYG_107-16b"/>
闗者王其地羽既背約使人致命扵懐王懐王曰如約<lb/>
羽乃曰懐王者吾家武信君所立耳非有功伐何以得<lb/>
顓主約天下初發難假立諸侯後以伐秦然身被堅執<lb/>
鋭首事暴露扵野三年㓕秦定天下者皆将相諸君與<lb/>
籍力也懷王亡功故當分其地王之諸将皆曰善羽乃<lb/>
陽尊懐王為義帝曰古之王者地方千里必居上㳺徙<lb/>
之長沙都郴乃分天下以王諸侯羽與范增疑沛公業<lb/>
已講解又惡背約恐諸侯叛之陰謀曰巴蜀道險秦之<lb/>
<pb n="KR2d0006_WYG_107-17a"/>
遷民皆居之乃曰巴蜀亦闗中地故立沛公為漢王王<lb/>
巴蜀漢中而參分闗中王秦䧏将以距塞漢道乃立章<lb/>
邯為雍王王咸陽以西長史司馬欣故櫟陽獄吏嘗有<lb/>
徳扵梁都尉董翳本勸章邯䧏故立欣為塞王王咸陽<lb/>
以東至河立翳為翟王王上郡徙魏王豹為西魏王王<lb/>
河東瑕邱公申陽者張耳嬖臣也先下河南迎楚河上<lb/>
立陽為河南王趙将司馬卬定河内數有功立卬為殷<lb/>
王王河内徙趙王歇王代趙相張耳素賢又從入闗立<lb/>
<pb n="KR2d0006_WYG_107-17b"/>
為常山王王趙地當陽君英布為楚将常冠軍立布為<lb/>
九江王番君吳芮帥百粤佐諸侯從入闗立芮為衡山<lb/>
王義帝柱國共敖将兵擊南郡功多因立為臨江王徙<lb/>
燕王韓廣為遼東王燕将臧荼從楚救趙因從入闗立<lb/>
荼為燕王徙齊王田市為膠東王齊将田都從兵救趙<lb/>
入闗立都為齊王故秦所㓕齊王建孫田安羽方渡河<lb/>
救趙安下濟北數城引兵䧏羽立安為濟北王田榮者<lb/>
背梁不肯助楚擊秦以故不得封陳餘棄将印去不從<lb/>
<pb n="KR2d0006_WYG_107-18a"/>
入闗然素聞其賢有功扵趙聞其在南皮故因環封之<lb/>
三縣番君将梅鋗功多故封十萬户侯羽自立為西楚<lb/>
伯王王梁楚九郡都彭城諸侯各就國田榮聞羽徙齊<lb/>
王市膠東而立田都為齊王大怒不肯遣市之膠東因<lb/>
以齊反迎擊都都走楚市畏羽乃亡之膠東就國榮怒<lb/>
追殺之即墨自立為齊王予彭越将軍印令反梁地越<lb/>
廼擊殺濟北王田安田榮遂并王三齊之地時漢王還<lb/>
定三秦項王聞漢并闗中且東齊梁畔之大怒乃以故<lb/>
<pb n="KR2d0006_WYG_107-18b"/>
吳令鄭昌為韓王以距漢令蕭公角等擊彭越越敗蕭<lb/>
公角等時張良徇韓遺項王書曰漢王失職欲得闗中<lb/>
如約即止不敢東又以齊梁反書遺羽羽以故無西意<lb/>
而北擊齊徴兵九江王布布稱疾不行使将将數千人<lb/>
往二年項王陰使九江王布殺義帝陳餘使張同夏説<lb/>
説齊王榮曰項王為天下宰不平今盡王故王扵醜地<lb/>
而王羣臣諸将善地逐其故主趙王廼北居代餘以為<lb/>
不可聞大王起兵且不聼不義願大王資餘兵使擊常<lb/>
<pb n="KR2d0006_WYG_107-19a"/>
山以復趙王請以國為扞蔽齊王許之因遣兵往陳餘<lb/>
悉三縣兵與齊併力擊常山大破之張耳走歸漢陳餘<lb/>
迎故趙王歇反之趙趙王因立餘為代王羽至城陽田<lb/>
榮亦将兵㑹戰榮不勝走至平原平原民殺之羽遂北<lb/>
焼夷齊城郭室屋皆阬䧏卒係虜老弱婦女徇齊至北<lb/>
海所過殘㓕齊人相聚而畔之扵是田榮弟横收得亡<lb/>
卒數萬人反城陽羽因留連戰未能下漢王劫五諸侯<lb/>
兵凡五十六萬人東伐楚羽聞之即令諸将擊齊而自<lb/>
<pb n="KR2d0006_WYG_107-19b"/>
以精兵二萬人南從魯出胡陵漢王皆已破彭城收其<lb/>
貨賂羙人日置酒髙㑹羽乃從蕭晨擊漢軍而東至彭<lb/>
城日中大破漢軍漢軍皆走迫之榖泗水漢軍皆南走<lb/>
山楚又追擊至靈壁東睢水上漢軍郤為楚所擠多殺<lb/>
漢卒十餘萬皆入睢水睢水為不流漢王乃與數十騎<lb/>
遁去語在髙紀太公呂后間求漢王反遇楚軍楚軍與<lb/>
歸羽常置軍中漢王稍收散卒蕭何發闗中卒悉詣滎<lb/>
陽戰京索間敗楚楚以故不能過滎陽而西漢軍滎陽<lb/>
<pb n="KR2d0006_WYG_107-20a"/>
築甬道取敖倉食三年羽數擊絶甬道漢王食乏請和<lb/>
割滎陽以西為漢羽欲聼之歴陽侯范增曰漢易與耳<lb/>
今不取後必悔之羽乃急圍漢滎陽漢王患之乃與陳<lb/>
平金四萬斤以間楚君臣語在陳平傳項王以故疑增<lb/>
稍奪之權范增怒曰天下事大定矣君王自為之願賜<lb/>
骸骨歸行未至彭城疽發背死扵是漢将紀信詐為漢<lb/>
王出䧏以誑楚軍故漢王得與數十騎從西門出令周<lb/>
苛摐公魏豹守滎陽漢王西入闗收兵還出宛葉間與<lb/>
<pb n="KR2d0006_WYG_107-20b"/>
九江王黥布行收兵羽聞之即引南漢王堅壁不與戰<lb/>
是時彭越渡睢與項聲薛公戰下邳殺薛公羽乃東擊<lb/>
彭越漢王亦引兵北軍成臯羽已破走彭越引兵西下<lb/>
滎陽城亨周苛殺摐公虜韓王信進圍成臯漢王跳獨<lb/>
與滕公得出北渡河至修武從張耳韓信楚遂㧞成臯<lb/>
漢王得韓信軍留止使盧綰劉賈渡白馬津入楚地佐<lb/>
彭越共擊破楚軍燕郭西焼其積聚攻下梁地十餘城<lb/>
羽聞之謂海春侯大司馬曹咎曰謹守成臯即漢欲挑<lb/>
<pb n="KR2d0006_WYG_107-21a"/>
戰慎毋與戰勿令得東而已我十五日必定梁地復從<lb/>
将軍扵是引兵東四年羽擊陳留外黄不下數日䧏羽<lb/>
悉令男子十五以上詣城東欲阬之外黄令舎人兒年<lb/>
十三往説羽曰彭越彊劫外黄外黄恐故且䧏待大王<lb/>
大王至又皆阬之百姓豈有所歸心哉從此以東梁地<lb/>
十餘城皆恐莫肯下矣羽然其言乃赦外黄當阬者而<lb/>
東至睢陽聞之皆争下漢果數挑楚軍戰楚軍不出使<lb/>
人辱之五六日大司馬怒渡兵汜水卒半渡漢擊大破<lb/>
<pb n="KR2d0006_WYG_107-21b"/>
之盡得楚國金玉貨賂大司馬咎長史欣皆自剄汜水<lb/>
上咎故蘄獄掾欣故塞王羽信任之羽至睢陽聞咎等<lb/>
破即引兵還漢軍方圍鍾離昧扵滎陽東羽軍至漢軍<lb/>
畏楚盡走險阻羽亦軍廣武相守乃為髙俎置太公其<lb/>
上告漢王曰今不急下吾亨太公漢王曰吾與若俱北<lb/>
面受命懷王約為兄弟吾翁即汝翁必欲亨廼翁幸分<lb/>
我一杯羹羽怒欲殺之項伯曰天下事未可知且為天<lb/>
下者不顧家雖殺之無益祗益怨耳羽從之乃使人謂<lb/>
<pb n="KR2d0006_WYG_107-22a"/>
漢王曰天下匈匈徒以吾兩人願與王挑戰决雌雄毋<lb/>
徒罷天下父子為也漢王笑謝曰吾寧鬪智不能闘力<lb/>
羽令壮士出挑戰漢有善騎射者曰樓煩楚挑戰三合<lb/>
樓煩輙射殺之羽大怒自被甲持㦸挑戰樓煩欲射羽<lb/>
瞋目叱之樓煩目不能視手不能發走還入壁不敢復<lb/>
出漢王使間問之廼羽也漢王大驚羽扵是與漢王相<lb/>
與臨廣武間而語漢王數羽十罪語在髙紀羽怒伏弩<lb/>
射傷漢王漢王入成臯時彭越數反梁地絶楚糧食又<lb/>
<pb n="KR2d0006_WYG_107-22b"/>
韓信破齊且欲擊楚羽使從兄子項它為大将龍且為<lb/>
裨将救齊韓信破殺龍且追至城陽虜齊王廣信遂自<lb/>
立為齊王羽聞之恐使武渉往説信語在信傳時漢闗<lb/>
中兵益出食多羽兵食少漢王使侯公説羽羽乃與漢<lb/>
王約中分天下割鴻溝而西者為漢東者為楚歸漢王<lb/>
父母妻子已約羽解而東五年漢王進兵追羽至故陵<lb/>
復為羽所敗漢王用張良計致齊王信建成侯彭越兵<lb/>
及劉賈入楚地圍壽春大司馬周殷叛楚舉九江兵隨<lb/>
<pb n="KR2d0006_WYG_107-23a"/>
劉賈迎黥布與齊梁諸侯皆大㑹羽壁垓下軍少食盡<lb/>
漢帥諸侯兵圍之數重羽夜聞漢軍四面皆楚歌乃驚<lb/>
曰漢皆已得楚乎是何楚人多也起飲帳中有美人姓<lb/>
虞氏常幸從駿馬名騅常騎乃悲歌慷慨自為歌詩曰<lb/>
力㧞山兮氣葢世時不利兮騅不逝騅不逝兮可奈何<lb/>
虞兮虞兮奈若何歌數曲美人和之羽泣下數行左右<lb/>
皆泣莫能仰視扵是羽遂上馬戲下騎從者八百餘人<lb/>
夜直潰圍南出馳平眀漢軍乃覺之令騎将灌嬰以五<lb/>
<pb n="KR2d0006_WYG_107-23b"/>
千騎追之羽渡淮騎能屬者百餘人至陰陵迷失道問<lb/>
一田父田父紿曰左乃陷大澤中以故漢追及之羽復<lb/>
引而東至東城乃有二十八騎追者數千羽自度不得<lb/>
脱謂其騎曰吾起兵至今八嵗矣身七十餘戰所當者<lb/>
破所擊者服未嘗敗北遂伯有天下然今卒困扵此此<lb/>
天亡我非戰之罪也今日固决死願為諸軍快戰必三<lb/>
勝斬将艾旗乃後死使諸君知吾非用兵罪天亡我也<lb/>
扵是引其騎因四隤山<hi>四下隤阤也隤徒囬反</hi>而為圜陳外嚮漢<lb/>
<pb n="KR2d0006_WYG_107-24a"/>
騎圍之數重羽謂其騎曰吾為公取彼一将令四面騎<lb/>
馳下期山東為三處扵是羽大呼馳下漢軍皆披靡遂<lb/>
殺漢一将是時楊喜為郎騎追羽羽叱之喜人馬俱驚<lb/>
辟易數里與其騎㑹三處漢軍不知羽所居分軍為三<lb/>
復圍之羽乃馳復斬漢一都尉殺數十百人復聚其騎<lb/>
亡兩騎乃謂其騎曰何如騎皆服曰如大王言扵是羽<lb/>
遂引東欲渡烏江烏江亭長檥船待謂羽曰江東雖小<lb/>
地方千里衆數十萬亦足王也願大王急渡今獨臣有<lb/>
<pb n="KR2d0006_WYG_107-24b"/>
船漢軍至亡以渡羽笑曰乃天亡我何渡為且籍與江<lb/>
東子弟八千人渡而西今亡一人還縱江東父兄憐而<lb/>
王我我何面目見之哉縱彼不言籍獨不愧扵心乎謂<lb/>
亭長曰吾知公長者也吾騎此馬五嵗所當亡敵嘗一<lb/>
日千里吾不忍殺以賜公乃令騎皆去馬歩持短兵接<lb/>
戰羽獨所殺漢軍數百人羽亦被十餘創顧見漢騎司<lb/>
馬呂馬童曰若非吾故人乎馬童面之<hi>面謂不面向也</hi>指王翳<lb/>
曰此項王也羽乃曰吾聞漢購我頭千金邑萬户吾為<lb/>
<pb n="KR2d0006_WYG_107-25a"/>
公得乃自剄王翳取其頭亂相輮蹈争項王相殺者數<lb/>
十人最後楊喜馬童郎中呂勝楊武各得其一體故分<lb/>
其地以封五人皆為列侯漢王乃以魯公號𦵏羽扵榖<lb/>
城諸項支屬皆不誅封項伯等四人為列侯賜姓劉氏<lb/>
張耳大梁人也少時及魏公子無忌為客嘗亡命逰外<lb/>
黄外黄富人女甚美庸奴其夫亡邸父客父客謂曰必<lb/>
欲求賢夫從張耳女聼為請决嫁之女家厚奉給耳耳<lb/>
以故致千里客官為外黄令<lb/>
<pb n="KR2d0006_WYG_107-25b"/>
陳餘亦大梁人也好儒術逰趙苦陘富人公乗氏以其<lb/>
女妻之餘年少父事耳相與為刎頸交髙祖為布衣時<lb/>
嘗從耳逰秦㓕魏購求耳千金餘五百金兩人變姓名<lb/>
俱之陳為里監門吏嘗以過笞餘餘欲起耳躡使受笞<lb/>
吏去耳數之曰始吾與公言如何今見小辱而欲死一<lb/>
吏乎餘謝罪陳渉起蘄至陳耳餘上謁渉渉及左右皆<lb/>
數聞耳餘賢見大喜陳豪桀説渉曰将軍被堅執鋭帥<lb/>
士卒以誅暴秦復立楚社稷功徳宜為王陳渉問兩人<lb/>
<pb n="KR2d0006_WYG_107-26a"/>
兩人對曰将軍瞋目張膽出萬死不顧一生之計為天<lb/>
下除殘今始至陳而王之視天下私碩将軍毋王急引<lb/>
兵而西遣人立六國後自為樹黨如此野無交兵誅暴<lb/>
秦據咸陽以令諸侯則帝業成矣今獨王陳恐天下解<lb/>
也渉不聼遂立為王耳餘復説陳王曰大王興梁楚務<lb/>
在入闗未及收河北也臣嘗逰趙知其豪桀碩請奇兵<lb/>
略趙地扵是陳王許之以所善陳人武臣為将軍耳餘<lb/>
為左右校尉與卒三千人從白馬渡河至諸縣説其豪<lb/>
<pb n="KR2d0006_WYG_107-26b"/>
桀曰秦為亂政虐刑殘㓕天下北為長城之役南有五<lb/>
嶺之戍外内騷動百姓罷敝頭㑹箕斂以供軍費財匱<lb/>
力盡重以苛法使天下父子不相聊今陳王奮臂為天<lb/>
下倡始莫不嚮應家自為怒各報其怨縣殺其令丞郡<lb/>
殺其守尉今以張大楚王陳使吳廣周文将卒百萬西<lb/>
擊秦扵此時而不成封侯之業者非人豪也夫因天下<lb/>
之力而攻無道之君報父兄之怨而成割地之業此一<lb/>
時也豪桀皆然其言乃行收兵得數萬人號武信君下<lb/>
<pb n="KR2d0006_WYG_107-27a"/>
趙十餘城餘皆城守莫肯下乃引兵東北擊范陽范陽<lb/>
人蒯通説其令徐公䧏武信君又説武信君以侯印封<lb/>
范陽令語在通傳趙地聞之不戰下者三十餘城至邯<lb/>
郸耳餘聞周章入闗至戲郤又聞諸将為陳王徇地多<lb/>
以讒毁得罪誅怨陳王不以為将軍而以為校尉乃説<lb/>
武臣曰陳王起蘄至陳而王非必立六國後今将軍下<lb/>
趙數十城獨介居河北不王無以填之且陳王聼讒還<lb/>
報恐不得脱扵禍願将軍毋失時武臣乃聼遂立為趙<lb/>
<pb n="KR2d0006_WYG_107-27b"/>
王以餘為大将軍耳為丞相使人報陳王陳王大怒欲<lb/>
盡族武臣等家而發兵擊趙柱國房君諌曰秦未亡今<lb/>
又誅武臣等家此生一秦也不如因而賀之使急引兵<lb/>
西擊秦陳王從其計乃徙繫武臣等家宮中封耳子敖<lb/>
為成都君使使者賀趙趣兵入闗耳餘説武臣曰王王<lb/>
趙非楚意特以計賀王楚已㓕秦必加兵扵趙碩王毋<lb/>
西兵北徇燕代南收河内以自廣趙南據大河北有燕<lb/>
代楚雖勝秦必不敢制趙趙王以為然因不西兵而使<lb/>
<pb n="KR2d0006_WYG_107-28a"/>
韓廣略燕李良略常山張黶略上黨韓廣至燕燕人因<lb/>
立廣為燕王趙王乃與耳餘北略地燕界趙王間出為<lb/>
燕軍所得燕囚之欲與分地使者往燕輙殺之以固求<lb/>
地耳餘患之有厮養卒謝其舎曰吾為二公説燕與趙<lb/>
王載歸舍中人皆笑曰使者往十軰皆死若何以能得<lb/>
王乃走燕壁燕将見之問曰知臣何欲燕将曰若欲得<lb/>
王耳曰君知張耳陳餘何如人也燕将曰賢人也曰其<lb/>
志何欲燕将曰欲得其王耳趙卒笑曰君未知兩人所<lb/>
<pb n="KR2d0006_WYG_107-28b"/>
欲也夫武臣張耳陳餘杖馬箠下趙數十城亦各欲南<lb/>
面而王夫臣之與主豈可同日道哉顧其勢初定且以<lb/>
長少先立武臣以持趙心今趙地已服兩人亦欲分趙<lb/>
而王時未可耳今君囚趙王念此兩人名為求王實欲<lb/>
燕殺之乃分趙而王夫以一趙尚易燕况以兩賢王左<lb/>
提右挈而責殺王㓕燕易矣燕以為然乃歸趙王養卒<lb/>
為御而歸李良已定常山還報趙王趙王復使良略太<lb/>
原良至石邑秦兵塞井陘未能前秦将詐稱二世使使<lb/>
<pb n="KR2d0006_WYG_107-29a"/>
遺良書不封曰良嘗事我得顯幸誠能反趙為秦赦良<lb/>
罪貴良良得書疑不信之邯鄲益請兵未至道逢趙王<lb/>
姊從百餘騎良望見以為王伏謁道旁王姊醉不知其<lb/>
将使騎謝良良素貴起慚其從官從官有一人曰天下<lb/>
叛秦能者先立且趙王素出将軍下今兒女乃不為将<lb/>
軍下車請追殺之良以得秦書欲反趙未决因此怒遣<lb/>
人追殺王姊遂襲邯鄲邯鄲不知竟殺武臣趙人多為<lb/>
耳餘耳目者故得脱出收兵得數萬人客有説耳餘曰<lb/>
<pb n="KR2d0006_WYG_107-29b"/>
兩君覊旅而欲附趙難可獨立立趙後輔以誼可就功<lb/>
乃求得趙歇立為趙王居信都李良進兵擊餘餘敗良<lb/>
良走歸章邯章邯引兵至邯鄲皆徙其民河内夷其城<lb/>
郭耳與趙王歇走入鉅鹿城王離圍之餘北收常山兵<lb/>
得數萬人軍鉅鹿北章邯軍鉅鹿南棘原築甬道屬河<lb/>
饟王離王離兵食多急攻鉅鹿鉅鹿城中食盡耳數使<lb/>
人召餘餘自度兵少不能敵秦不敢前數月耳大怒怨<lb/>
餘使張黶陳釋往譲餘曰始吾與公為刎頸交今王與<lb/>
<pb n="KR2d0006_WYG_107-30a"/>
耳旦暮死而公擁兵數萬不肯相救胡不赴秦俱死且<lb/>
什有一二相全餘曰所以不俱死欲為趙王張君報秦<lb/>
今俱死如以肉餧虎何益張黶陳釋曰事以急要以俱<lb/>
死立信安知後慮餘曰吾顧以無益乃使五千人令張<lb/>
黶陳釋先嘗秦軍至皆沒當是時燕齊楚聞趙急皆來<lb/>
救張敖亦北收代得萬餘人來皆壁餘旁項羽兵數絶<lb/>
章邯甬道王離軍乏食項羽悉引兵渡河破章邯軍諸<lb/>
侯軍乃敢擊秦軍遂虜王離扵是趙王歇張耳得出鉅<lb/>
<pb n="KR2d0006_WYG_107-30b"/>
鹿與餘相見責譲餘問張黶陳釋所在餘曰黶釋以必<lb/>
死責臣臣使将五千人先嘗秦軍皆沒耳不信以為殺<lb/>
之數問餘餘怒曰不意君之望臣深也豈以臣重去将<lb/>
哉乃脱解印綬與耳耳不敢受餘起如厠客有説耳曰<lb/>
天予不取反受其咎今陳将軍與将軍印綬不受反天<lb/>
不祥急取之耳乃佩其印收其麾下餘還亦望耳耳不<lb/>
譲趨出耳遂收其兵餘獨與麾下數百人之河上澤中<lb/>
漁獵由此耳餘遂有隙趙王歇復居信都耳從項羽入<lb/>
<pb n="KR2d0006_WYG_107-31a"/>
闗項羽立諸侯耳雅逰多為人所稱羽亦素聞耳賢乃<lb/>
分趙立耳為常山王治信都信都更名㐮國餘客多説<lb/>
項羽陳餘張耳一體有功扵趙羽以餘不從入闗聞其<lb/>
在南皮即以南皮旁三縣封之而徙趙王歇王代耳之<lb/>
國餘愈怒曰耳與餘功等也今耳王餘獨侯及齊王田<lb/>
榮叛楚餘乃使夏説説田榮曰項王為天下宰不平盡<lb/>
王諸将善地徙故王王惡地今趙王乃居代碩王假臣<lb/>
兵請以南皮為扞蔽田榮欲樹黨乃遣兵從餘餘悉三<lb/>
<pb n="KR2d0006_WYG_107-31b"/>
縣兵襲常山王耳耳敗走曰漢王與我有故而項王彊<lb/>
立我我欲之楚甘公曰漢王之入闗五星聚東井東井<lb/>
者秦分也先至必王楚雖彊後必屬漢耳走漢漢亦還<lb/>
定三秦方圍章邯廢邱耳謁漢王漢王厚遇之餘已敗<lb/>
耳皆收趙地迎趙王扵代復為趙王趙王徳餘立以為<lb/>
代王餘為趙王弱國初定留傅趙王而使夏説以相國<lb/>
守代漢二年東擊楚使告趙欲與俱餘曰漢殺張耳乃<lb/>
從扵是漢求人類耳者斬其頭遺餘餘乃遣兵助漢漢<lb/>
<pb n="KR2d0006_WYG_107-32a"/>
敗扵彭城西餘亦聞耳詐死即背漢漢遣耳與韓信擊<lb/>
破趙井陘斬餘泜水上追殺趙王歇扵㐮國四年夏立<lb/>
耳為趙王五年秋耳薨諡曰景王子敖嗣立為王尚髙<lb/>
祖長女魯元公主為王后七年髙祖從平城過趙趙王<lb/>
旦暮自上食體甚卑有子壻禮髙祖箕踞罵詈甚慢之<lb/>
趙相貫髙趙午年六十餘故耳客也怒曰吾王孱王也<lb/>
説敖曰天下豪桀並起能者先立今王事皇帝甚㳟皇<lb/>
帝遇王無禮請為王殺之敖齧其指出血曰君何言之<lb/>
<pb n="KR2d0006_WYG_107-32b"/>
誤且先王亡國頼皇帝得復國徳流子孫秋豪皆帝力<lb/>
也碩君無復出口貫髙等十餘人相謂曰吾等非也吾<lb/>
王長者不背徳且吾等義不辱今帝辱我王故欲殺之<lb/>
何乃汙王為事成歸王事敗獨身坐耳八年上從東垣<lb/>
過貫髙等乃壁人柏人要之置厠上過欲宿心動問曰<lb/>
縣名為何曰柏人上曰迫人者迫扵人不宿去九年貫<lb/>
髙怨家知其謀告之扵是上逮捕趙王諸反者趙午等<lb/>
十餘人皆争自剄貫髙獨怒罵曰誰令公等為之今王<lb/>
<pb n="KR2d0006_WYG_107-33a"/>
實無謀而并捕王公等死誰當白王不反者乃檻車與<lb/>
王詣長安髙對獄曰獨吾屬為之王不知也吏榜笞數<lb/>
千刺爇身無完膚者終不復言呂后數言張王以魯元<lb/>
故不宜有此上怒曰使張敖據天下豈少乃女乎廷尉<lb/>
以貫髙辭聞上曰壮士誰知者以私問之中大夫泄公<lb/>
曰臣素知之此固趙國立義不輕為然諾者也上使泄<lb/>
公持節問之箯輿前卬視泄公勞苦如平生歡與語問<lb/>
張王果有謀不髙曰人情豈不各愛其父母妻子哉今<lb/>
<pb n="KR2d0006_WYG_107-33b"/>
吾三族皆以論死豈以王易吾親哉顧為王實不反獨<lb/>
吾等為之具道本根所以王不知状扵是泄公具以報<lb/>
上上乃赦趙王上賢髙能自立然諾使泄公赦之告曰<lb/>
張王已出上多足下故赦足下髙曰所以不死白張王<lb/>
不反耳今王已出吾責塞矣且人臣有篡弑之名豈有<lb/>
面目復事上哉乃仰絶亢<hi>下郎反喉也</hi>而死敖已出尚魯元<lb/>
公主如故封為宣平侯扵是上賢張王諸客皆以為諸<lb/>
侯相郡守語在田叔傳及孝惠髙后文景時張王客子<lb/>
<pb n="KR2d0006_WYG_107-34a"/>
孫皆為二千石初孝惠時齊悼惠王獻城陽郡尊魯元<lb/>
公主為太后髙后元年魯元太后薨後六年宣平侯敖<lb/>
薨呂太后立敖子偃為魯王以母為太后故也又憐其<lb/>
年少孤弱乃封敖前婦子二人壽為樂昌侯侈為信都<lb/>
侯髙后崩大臣誅諸呂廢魯王及二侯孝文即位復封<lb/>
故魯王偃為南宮侯薨子生嗣武帝時生有罪免國除<lb/>
元光中復封偃孫廣國為睢陵侯薨子昌嗣太初中昌<lb/>
坐不敬免國除孝平元始二年繼絶世封敖元孫慶忌<lb/>
<pb n="KR2d0006_WYG_107-34b"/>
為宣平侯食千戸<lb/>
魏豹故魏諸公子也其兄魏咎故魏時封為甯陵君秦<lb/>
㓕魏為庶人陳勝之王也咎往從之勝使魏人周市徇<lb/>
魏地魏地已下欲立周市為魏王市曰天下昬亂忠臣<lb/>
乃見今天下共畔秦其誼必立魏王後乃可齊趙使車<lb/>
各五千乗立市為王市不受迎咎扵陳五反陳王乃遣<lb/>
立咎為魏王章邯已破陳王進兵擊魏王扵臨濟魏王<lb/>
使周市請救齊楚齊楚遣項它田巴将兵隨市救魏章<lb/>
<pb n="KR2d0006_WYG_107-35a"/>
邯遂擊破殺周市等軍圍臨濟咎為其民約䧏約䧏定<lb/>
咎自殺魏豹亡走楚楚懐王與豹數千人復徇魏地項<lb/>
羽已破秦兵䧏章邯豹下魏二十餘城立為魏王豹引<lb/>
精兵從項羽入闗羽封諸侯欲有梁地乃徙豹扵河東<lb/>
都平陽為西魏王漢王還定三秦渡臨晉豹以國屬焉<lb/>
遂從擊楚扵彭城漢王敗還至滎陽豹請視親病至國<lb/>
則絶河津叛漢漢王謂酈生曰緩頬往説之酈生往豹<lb/>
謝曰人生一世間如白駒過隙今漢王嫚侮人罵詈諸<lb/>
<pb n="KR2d0006_WYG_107-35b"/>
侯羣臣如奴耳非有上下禮節吾不忍復見也漢王遣<lb/>
韓信擊豹虜之傳豹詣滎陽以其地為河東太原上黨<lb/>
郡漢王令豹守滎陽楚圍之急周苛曰反國之王難與<lb/>
共守遂殺豹<lb/>
田儋狄人也故齊王田氏之族也儋從弟榮榮弟横皆<lb/>
豪桀宗彊能得人陳渉使周市略地北至狄狄城守儋<lb/>
陽為縛其奴從少年之廷欲謁殺奴見狄令因擊殺令<lb/>
而召豪吏子弟曰諸侯皆反秦自立齊古之建國儋田<lb/>
<pb n="KR2d0006_WYG_107-36a"/>
氏當王遂自立為齊王發兵擊周市市軍還去儋因率<lb/>
兵東略定齊地秦将章邯圍魏王咎扵臨濟急魏王請<lb/>
救扵齊儋将兵救魏章邯夜銜枚擊大破齊楚軍殺儋<lb/>
扵臨濟下儋從弟榮收儋餘兵東走東阿齊人聞儋死<lb/>
乃立故齊王建之弟田假為王田角為相田閒為将以<lb/>
距諸侯榮之走東阿章邯追圍之項梁聞榮急乃引兵<lb/>
擊破章邯東阿下章邯走而西項梁因追之而榮怒齊<lb/>
之立假乃引兵歸擊逐假假亡走楚相角亡走趙角弟<lb/>
<pb n="KR2d0006_WYG_107-36b"/>
閒前救趙因不敢歸榮乃立儋子市為王榮相之横為<lb/>
将平齊地項梁既追章邯章邯兵益盛項梁使使趣齊<lb/>
兵共擊章邯榮曰楚殺田假趙殺角間乃出兵楚懐王<lb/>
曰田假與國之王窮而歸我殺之不誼趙亦不殺角閒<lb/>
以市扵齊齊王曰蝮蠚<hi>火客反</hi>手則斬手蠚足則斬足何<lb/>
者為害扵身也田假田角田閒扵楚趙非手足戚何故<lb/>
不殺且秦復得志扵天下則齮<hi>音螘</hi>齕<hi>音紇</hi>首用事者墳墓<lb/>
矣楚趙不聼齊齊亦怒終不肯出兵章邯果敗殺項梁<lb/>
<pb n="KR2d0006_WYG_107-37a"/>
破楚兵楚兵東走而章邯渡河圍趙扵鉅鹿項羽由此<lb/>
怨榮羽既存趙䧏章邯西㓕秦立諸侯王乃徙齊王市<lb/>
更王膠東治即墨齊将田都從共救趙因入闗故立都<lb/>
為齊王治臨菑故齊王建孫田安項羽方渡河救趙安<lb/>
下濟北數城引兵䧏項羽羽立安為濟北王治愽陽榮<lb/>
以負項梁不肯助楚攻秦故不得王趙将陳餘亦失職<lb/>
不得王二人俱怨項羽榮使人将兵助陳餘令反趙地<lb/>
而榮亦發兵以距擊田都都亡走楚榮留齊王市毋之<lb/>
<pb n="KR2d0006_WYG_107-37b"/>
膠東市左右曰項王彊暴王不就國必危市懼乃亡就<lb/>
國榮怒追擊殺市扵即墨還攻殺濟北王安自立為王<lb/>
盡并三齊之地項王聞之大怒乃北伐齊榮發兵距之<lb/>
城陽榮兵敗走平原平原民殺榮項羽遂焼夷齊城郭<lb/>
所過盡屠破齊人相聚畔之榮弟横收齊散兵得數萬<lb/>
人反擊項羽扵城陽而漢王帥諸侯敗楚入彭城項羽<lb/>
聞之乃釋齊而歸擊漢扵彭城因連與漢戰相距滎陽<lb/>
以故横復收齊城邑立榮子廣為王而横相之政事無<lb/>
<pb n="KR2d0006_WYG_107-38a"/>
巨細皆斷扵横相齊三年聞漢将韓信引兵且東擊齊<lb/>
齊使華毋傷田解軍歴下以距漢㑹漢使酈食其往説<lb/>
王廣及相横與連和横然之乃罷歴下守備縱酒且遣<lb/>
使與漢平韓信乃渡平原襲破齊歴下軍因入臨菑王<lb/>
廣相横以酈生為賣己而亨之廣東走髙密横走愽守<lb/>
相田光走城陽将軍田既軍扵膠東楚使龍且救齊齊<lb/>
王與合軍髙密漢将韓信曹參破殺龍且虜齊王廣漢<lb/>
将灌嬰追得守相光至愽而横聞廣死乃自立為王還<lb/>
<pb n="KR2d0006_WYG_107-38b"/>
擊嬰嬰敗横軍扵嬴下横亡走梁歸彭越越時居梁地<lb/>
中立且為漢且為楚韓信已殺龍且因進兵破殺田既<lb/>
扵膠東灌嬰破殺齊将田吸扵千乗遂平齊地漢㓕項<lb/>
籍漢王立為皇帝彭越為梁王横懼誅而與其徒屬五<lb/>
百餘人入海居隝中髙帝聞之以横兄弟本定齊齊人<lb/>
賢者多附焉今在海中不收後恐有亂乃使使赦横罪<lb/>
而召之横謝曰臣亨陛下之使酈食其今聞其弟商為<lb/>
漢将而賢臣懼不敢奉詔請為庶人守海隖中使還報<lb/>
<pb n="KR2d0006_WYG_107-39a"/>
髙帝乃詔衛尉酈商曰齊王横即至人馬從者敢動摇<lb/>
者致族夷乃復使使持節具告以詔意曰横來大者王<lb/>
小者乃侯耳不來且𤼵兵加誅横乃與其客二人乗傳<lb/>
詣雒陽至尸鄉廐置横謝使者曰人臣見天子當洗沐<lb/>
止留謂其客曰横始與漢王俱南面稱孤今漢王為天<lb/>
子而横乃為亡虜北面事之其媿固已甚矣又吾亨人<lb/>
之兄與其弟併肩而事主縱彼畏天子之詔不敢動摇<lb/>
我我獨不媿扵心乎且陛下所以欲見我不過欲壹見<lb/>
<pb n="KR2d0006_WYG_107-39b"/>
我面貎耳陛下在雒陽今斬吾頭馳三十里間形容尚<lb/>
未能敗猶可知也遂自剄令客奉其頭從使者馳奏之<lb/>
髙帝帝曰嗟乎有以起布衣兄弟三人更王豈非賢哉<lb/>
為之流涕而拜其二客為都尉發卒二千以王者禮𦵏<lb/>
横既𦵏二客穿其冢旁皆自剄從之髙帝聞而大驚以<lb/>
横之客皆賢者吾聞其餘尚五百人在海中使使召至<lb/>
聞横死亦皆自殺扵是乃知田横兄弟能得士也<lb/>
韓王信故韓㐮王孽孫也長八尺五寸項梁立楚懷王<lb/>
<pb n="KR2d0006_WYG_107-40a"/>
燕齊趙魏皆已前王唯韓無有後故立韓公子横陽君<lb/>
成為韓王欲以撫定韓地項梁死定陶成奔懐王沛公<lb/>
引兵擊陽城使張良以韓司徒徇韓地得信以為韓将<lb/>
将其兵從入武闗沛公為漢王信從入漢中乃説漢王<lb/>
曰項王王諸将王獨居此遷也士卒皆山東人竦而望<lb/>
歸及其蠭東鄉可以争天下漢王還定三秦乃許王信<lb/>
先拜為韓太尉将兵略韓地項籍之封諸王皆就國韓<lb/>
王成以不從無功不遣之國更封為穣侯後又殺之聞<lb/>
<pb n="KR2d0006_WYG_107-40b"/>
漢遣信略韓地乃令故籍㳺吳時令鄭昌為韓王拒漢<lb/>
漢二年信略定韓地十餘城漢王至河南信急擊韓王<lb/>
昌昌䧏漢乃立信為韓王常将韓兵從漢王使信與周<lb/>
苛守滎陽楚㧞之信䧏楚已得亡歸漢漢復以為韓王<lb/>
竟從擊破項籍五年春與信剖符王潁川六年春上以<lb/>
為信壮武北近鞏雒南迫宛葉東有淮陽皆天下勁兵<lb/>
處也乃更以太原郡為韓國徙信以備胡都晉陽信上<lb/>
書曰國被邉匈奴數入晉陽去塞逺請治馬邑上許之<lb/>
<pb n="KR2d0006_WYG_107-41a"/>
秋匈奴冒頓大入圍信信數使使胡求和解漢發兵救<lb/>
之疑信數間使有二心上賜信書責譲之曰專死不勇<lb/>
專生不仁㓂攻馬邑君王力不足以堅守乎安危存仁<lb/>
之地此二者朕所以責扵君王信得書恐誅因與匈奴<lb/>
約共攻漢以馬邑䧏胡擊太原七年冬上自往擊破信<lb/>
軍銅鞮斬其将王喜信亡走匈奴與其将白土人曼邱<lb/>
臣王黄立趙苖裔趙利為王復收信散兵而與信及冒<lb/>
頓謀攻漢匈奴使左右賢王将萬餘騎與王黄等屯廣<lb/>
<pb n="KR2d0006_WYG_107-41b"/>
武以南至晉陽與漢兵戰漢兵大破之追至于離石復<lb/>
破之匈奴復聚兵樓煩西北漢令車騎擊匈奴常敗走<lb/>
漢乗勝追北聞冒頓居代谷上居晉陽使人視冒頓還<lb/>
報曰可擊上遂至平城上白登匈奴騎圍上上乃使人<lb/>
厚遺閼氏閼氏説冒頓曰今得漢地猶不能居且兩主<lb/>
不相戹居七日胡騎稍稍引去天霧漢使人往來胡不<lb/>
覺䕶軍中尉陳平曰胡者全兵請令彊弩傅兩矢外嚮<lb/>
徐行出圍入平城漢救兵已至胡騎遂解去漢已罷兵<lb/>
<pb n="KR2d0006_WYG_107-42a"/>
歸信為匈奴将兵往來擊邉令王黄等説誤陳豨十一<lb/>
年春信復與胡騎入居參合漢使柴将軍擊之遺信書<lb/>
曰陛下寛仁諸侯雖有叛亡而復歸輙復故位號不誅<lb/>
也大王所知今王以敗亡走胡非有大罪急自歸信報<lb/>
曰陛下擢僕閭巷南面稱孤此僕之幸也滎陽之事僕<lb/>
不能死囚扵項籍此一罪也㓂攻馬邑僕不能堅守以<lb/>
城䧏之此二罪也今為反㓂與将軍争一旦之命此三<lb/>
罪也夫種蠡無一罪身死亡僕有三罪而欲求活此伍<lb/>
<pb n="KR2d0006_WYG_107-42b"/>
子胥所以僨扵吳世也今僕亡匿山谷間旦暮乞貣蠻<lb/>
夷僕之思歸如痿人不忘起盲者不忘視勢不可耳遂<lb/>
戰柴将軍屠參合斬信信之入匈奴與太子俱及至穨<lb/>
當城生子因名曰穨當韓太子亦生子嬰至孝文時穨<lb/>
當及嬰率其衆䧏漢封穨當為弓髙侯嬰為㐮城侯吳<lb/>
楚反時弓髙侯功冠扵諸将傳子至孫無子國絶嬰孫<lb/>
以不敬失侯穨當孽孫嫣貴幸名顯當世嫣弟説以校<lb/>
尉擊匈奴封龍頟侯後坐酎金失侯復以待詔為横海<lb/>
<pb n="KR2d0006_WYG_107-43a"/>
将軍擊破東越封按道侯太初中為㳺擊将軍屯五原<lb/>
外列城還為光禄勲掘蠱太子宮為太子所殺子興嗣<lb/>
坐巫蠱誅上曰㳺擊将軍死事無論坐者乃復封興弟<lb/>
增為龍頟侯增少為郎諸曹侍中光禄大夫昭帝時至<lb/>
前将軍與大将軍霍光定策立宣帝益封千户本始二<lb/>
年五将征匈奴增将三萬騎出雲中斬首百餘級至期<lb/>
而還神爵元年代張安世為大司馬車騎将軍領尚書<lb/>
事増世貴㓜為忠臣事三主重扵朝廷為人寛和自守<lb/>
<pb n="KR2d0006_WYG_107-43b"/>
以温顔遜辭承上接下無所失意保身固寵不能有所<lb/>
建眀五鳳二年薨諡曰安侯子寳嗣亡子國除成帝時<lb/>
繼功臣後封增兄子岑為龍頟侯薨子持弓嗣王莽敗<lb/>
乃絶<lb/>
韓信淮陰人也家貧無行不得推擇為吏又不能治生<lb/>
為商賈常從人寄食母死無以𦵏乃行營髙燥地令傍<lb/>
可置萬家者信從下鄉南昌亭長食亭長妻苦之乃晨<lb/>
炊蓐食食時信往不為具食信亦知其意自絶去至城<lb/>
<pb n="KR2d0006_WYG_107-44a"/>
下釣有一漂母哀之飯信竟漂數十日信謂漂母曰吾<lb/>
必重報母母怒曰大丈夫不能自食吾哀王孫而進食<lb/>
豈望報乎淮陰少年又侮信曰若雖長大好帯刀劒怯<lb/>
耳衆辱信曰能死刺我不能出我跨下扵是信熟視俛<lb/>
出跨下一市皆笑信以為怯及項梁渡淮信乃杖劒從<lb/>
之居戲下無所知名梁敗又屬項羽為郎中信數以策<lb/>
干項羽羽弗用漢王之入蜀信亡楚歸漢未得知名為<lb/>
連敖坐法當斬其疇十三人皆已斬至信信乃仰視適<lb/>
<pb n="KR2d0006_WYG_107-44b"/>
見滕公曰上不欲就天下乎而斬壮士滕公奇其言壮<lb/>
其貎釋弗斬與語大説之言扵漢王以為治粟都尉上<lb/>
未奇之也數與蕭何語何奇之至南鄭諸将道亡者數<lb/>
十人信度何等已數言上不我用即亡何聞信亡不及<lb/>
以聞自追之人有言上曰丞相何亡上大怒如失左右<lb/>
手居一二日何來謁上且怒且喜罵何曰若亡何也何<lb/>
曰臣非敢亡追亡者耳上曰所追者誰也曰韓信上復<lb/>
罵曰諸将亡者以數十公無所追追信詐也何曰諸将<lb/>
<pb n="KR2d0006_WYG_107-45a"/>
易得至如信國士無䨇王必欲長王漢中無所事信必<lb/>
欲争天下非信無可與計事者顧王策安决王曰吾亦<lb/>
欲東耳安能鬱鬱居此乎何曰王計必東能用信信即<lb/>
留不能用信信終亡耳王曰吾為公以為将何曰雖為<lb/>
将信不留王曰以為大将何曰幸甚扵是王欲召信拜<lb/>
之何曰王素嫚無禮今拜大将如呼小兒此乃信所以<lb/>
去也王必欲拜之擇日齋戒設壇場具禮乃可王許之<lb/>
諸将皆喜人人自以為得大将至拜乃韓信也一軍皆<lb/>
<pb n="KR2d0006_WYG_107-45b"/>
驚信已拜上坐王曰丞相數言将軍将軍何以教寡人<lb/>
計策信謝因問王曰今東鄉争權天下豈非項王邪上<lb/>
曰然信曰大王自料勇悍仁彊孰與項王漢王黙然良<lb/>
久曰弗如也信再拜賀曰唯信亦以為大王弗如也然<lb/>
臣嘗事項王請言項王之為人也項王音烏猝嗟千人<lb/>
皆廢然不能任屬賢将此特匹夫之勇也項王見人恭<lb/>
謹言語姁姁人有疾病涕泣分飲食至使人有功當封<lb/>
爵刻印刓忍不能予此所謂婦人之仁也項王雖霸天<lb/>
<pb n="KR2d0006_WYG_107-46a"/>
下而臣諸侯不居闗中而都彭城又背義帝約而以親<lb/>
愛王諸侯不平諸侯之見項王逐義帝江南亦皆歸逐<lb/>
其主自王善地項王所過亡不殘㓕多怨百姓百姓不<lb/>
附特刼扵威彊服耳名雖為霸實失天下心故曰其彊<lb/>
易弱今大王誠能反其道任天下武勇何不誅以天下<lb/>
城邑封功臣何不服以義兵從思東歸之士何不散且<lb/>
三秦王為秦将将秦子弟數嵗而所殺亡不可勝計又<lb/>
欺其衆䧏諸侯至新安項王詐坑秦䧏卒二十餘萬人<lb/>
<pb n="KR2d0006_WYG_107-46b"/>
唯獨邯欣翳脱秦父兄怨此三人痛入骨髓今楚彊以<lb/>
威王此三人秦民莫愛也大王之入武闗秋毫亡所害<lb/>
除秦苛法與民約法三章耳秦民亡不欲得大王王秦<lb/>
者扵諸侯之約大王當王闗中闗中民户知之王失職<lb/>
之蜀民亡不恨者今王舉而東三秦可傳檄而定也扵<lb/>
是漢王大喜自以為得信晚遂聼信計部署諸将所擊<lb/>
漢王舉兵東出陳倉定三秦二年出闗收魏河南韓殷<lb/>
王皆䧏令齊趙共擊楚彭城漢兵敗散而還信復𤼵兵<lb/>
<pb n="KR2d0006_WYG_107-47a"/>
與漢王㑹滎陽復擊破楚京索間以故楚兵不能西漢<lb/>
之敗郤彭城塞王欣翟王翳亡漢䧏楚齊趙魏亦皆反<lb/>
與楚和漢王使酈生往説魏王豹豹不聼乃以信為左<lb/>
丞相擊魏信問酈生魏得毋用周叔為大将乎曰柏直<lb/>
也信曰豎子耳遂進兵擊魏魏盛兵蒲坂塞臨晉信乃<lb/>
益為疑兵陳船欲渡臨晉而伏兵從夏陽以木罌缶渡<lb/>
軍襲安邑魏王豹驚引兵迎信信遂虜豹定河東使人<lb/>
請漢王碩益兵三萬人臣請以北舉燕趙東擊齊南絶<lb/>
<pb n="KR2d0006_WYG_107-47b"/>
楚之糧道西與大王㑹扵滎陽漢王與兵三萬人遣張<lb/>
耳與俱進擊趙代破代禽夏説閼與信之下魏代漢輙<lb/>
使人收其精兵詣滎陽以距楚信耳以兵數萬欲東下<lb/>
井陘擊趙趙王成安君陳餘聞漢且襲之聚兵井陘口<lb/>
號稱二十萬廣武君李左車説成安君曰聞漢将韓信<lb/>
渉西河虜魏王禽夏説新喋血閼與今乃輔以張耳議<lb/>
欲以下趙此乗勝而去國逺鬪其鋒不可當臣聞千里<lb/>
餽糧士有飢色樵蘇後爨師不宿飽今井陘之道車不<lb/>
<pb n="KR2d0006_WYG_107-48a"/>
得方軌騎不得成列行數百里其勢糧食必在後碩足<lb/>
下假臣奇兵三萬人從間路絶其輜重足下深溝髙壘<lb/>
勿與戰彼前不得闘退不得還吾奇兵絶其後野無所<lb/>
掠鹵不十日兩将之頭可致戲下碩君留意臣之計否<lb/>
必為二子所禽矣成安君儒者常稱義兵不用詐謀奇<lb/>
計謂曰吾聞兵法什則圍之倍則戰今韓信兵號數萬<lb/>
其實不能千里襲我亦以罷矣今如此避弗擊後有大<lb/>
者何以距之諸侯謂吾怯而輕來伐我不聼廣武君策<lb/>
<pb n="KR2d0006_WYG_107-48b"/>
信使間人窺知其不用還報則大喜乃敢引兵遂下未<lb/>
出井陘口三十里止舎夜半傳發選輕騎二千人人持<lb/>
一赤幟從間道萆<hi>音蔽</hi>山而望趙軍戒曰趙見我走必空<lb/>
壁逐我若疾入趙壁㧞趙幟立漢幟令其裨将傳餐曰<lb/>
今日破趙㑹食諸将皆嘸然陽應曰諾信謂軍吏曰趙<lb/>
已先據便地壁且彼未見大将旗鼓未肯擊前行恐吾<lb/>
阻險而還信乃使萬人先行出背水陣趙兵望見大笑<lb/>
平旦信建大将旗鼓鼓行出井陘口趙開壁擊之大戰<lb/>
<pb n="KR2d0006_WYG_107-49a"/>
良久扵是信張耳棄鼓旗走水上軍復疾戰趙空壁争<lb/>
漢鼓旗逐信耳信耳已入水上軍軍皆殊死戰不可敗<lb/>
信所出奇兵二千騎者候趙空壁逐利即馳入趙壁皆<lb/>
㧞趙旗幟立漢赤幟二千趙軍已不能得信耳等欲還<lb/>
歸壁壁皆漢赤幟大驚以漢為皆已破趙王将矣遂亂<lb/>
遁走趙将雖斬之弗能禁扵是漢兵夾擊破虜趙軍斬<lb/>
成安君泜水上禽趙王歇信乃令軍毋殺廣武君有生<lb/>
得之者購千金頃之有縛而至戲下者信解其縛東鄉<lb/>
<pb n="KR2d0006_WYG_107-49b"/>
坐西鄉對而師事之諸校効首虜休皆賀因問信曰兵<lb/>
法有右背山陵前左水澤今者将軍令臣等反背水陳<lb/>
曰破趙㑹食臣等不服然竟以勝此何術也信曰此在<lb/>
兵法顧諸君弗察耳兵法不曰陷之死地而後生投之<lb/>
亡地而後存乎且信非得素拊循士大夫經所謂敺市<lb/>
人而戰之也其勢非置死地使人人自為戰今即予生<lb/>
地皆走寧尚得而用之乎諸将皆服曰非所及也扵是<lb/>
問廣武君曰僕欲北攻燕東伐齊何若有功廣武君辭<lb/>
<pb n="KR2d0006_WYG_107-50a"/>
曰臣聞亡國之大夫不可以圗存敗軍之将不可以語<lb/>
勇若臣者何足以權大事乎信曰僕聞之百里奚居虞<lb/>
而虞亡之秦而秦伯非愚扵虞而智扵秦也用與不用<lb/>
聼與不聼耳向使成安君聼子計僕亦禽矣僕委心歸<lb/>
計碩子勿辭廣武君曰臣聞智者千慮必有一失愚者<lb/>
千慮亦有一得故曰狂夫之言聖人擇焉顧恐臣計未<lb/>
足用碩効愚忠故成安君有百戰百勝之計一日而失<lb/>
之軍敗鄗下身死泜水上令足下虜魏王禽夏説不旬<lb/>
<pb n="KR2d0006_WYG_107-50b"/>
朝破趙二十萬衆誅成安君名聞海内威震諸侯衆庶<lb/>
莫不輟作怠惰靡衣媮食傾耳以待命者然而衆勞卒<lb/>
罷其實難用也今足下欲舉勌敝之兵頓之燕堅城之<lb/>
下情見力屈欲戰不㧞曠日持久糧食單竭若燕不破<lb/>
齊必距境而以自彊二國相持則劉項之權未有所分<lb/>
也臣愚竊以為過矣信曰然則何由廣武君對曰當今<lb/>
之計不如按甲休兵百里之内牛酒日至以饗士大夫<lb/>
北首燕路然後發一乗之使奉咫尺之書以使燕燕必<lb/>
<pb n="KR2d0006_WYG_107-51a"/>
不敢不聼從燕而東臨齊雖有智者亦不知為齊計矣<lb/>
如是則天下事可圗也兵故有先聲而後實者此之謂<lb/>
也信曰善敬奉教扵是用廣武君策發使燕燕從風而<lb/>
靡乃遣使報漢因請立張耳王趙以撫其國漢王許之<lb/>
楚數使奇兵渡河擊趙王耳信往來救趙因行定趙城<lb/>
邑發卒佐漢楚方急圍漢王滎陽漢王出南之宛葉得<lb/>
九江王布入成臯楚復急圍之四年漢王出成臯渡河<lb/>
獨與滕公從張耳軍修武至宿傳舎晨自稱漢使馳入<lb/>
<pb n="KR2d0006_WYG_107-51b"/>
趙壁張耳韓信未起即其卧奪其印符麾召諸将易置<lb/>
之信耳起乃知獨漢王來大驚漢王奪兩人軍即令張<lb/>
耳備守趙地拜信為相國發趙兵未𤼵者擊齊信引兵<lb/>
東未渡平原聞漢王使酈食其已説下齊信欲止蒯通<lb/>
説信令擊齊語在通傳信然其計遂渡河襲歴下軍至<lb/>
臨菑齊王走髙密使使扵楚請救信已定臨菑東追至<lb/>
髙密西楚使龍且将號稱二十萬救齊齊王與龍且并<lb/>
軍與信戰未合或説龍且曰漢兵逺闘窮㓂久戰鋒不<lb/>
<pb n="KR2d0006_WYG_107-52a"/>
可當也齊楚自居其地戰兵易敗散不如深壁令齊王<lb/>
使其信臣招所亡城城聞王在楚來救必反漢漢兵二<lb/>
千里客居齊齊誠皆反之其勢無所得食可毋戰而䧏<lb/>
也龍且曰吾平生知韓信為人易與耳寄食扵漂母無<lb/>
資身之策受辱扵跨下無兼人之勇不足畏也且救齊<lb/>
而䧏之吾何功今戰而勝之齊半可得何為而止遂戰<lb/>
與信夾濰水陳信乃夜令人為萬餘嚢盛沙以壅水上<lb/>
流引兵半渡擊龍且陽不勝還走龍且果喜曰固知信<lb/>
<pb n="KR2d0006_WYG_107-52b"/>
怯遂追渡水信使人决壅嚢水大至龍且軍大半不得<lb/>
渡即急擊殺龍且龍且水東軍散走齊王廣亡去信追<lb/>
北至城陽虜廣楚卒皆䧏遂平齊使人言漢王曰齊夸<lb/>
詐多變反覆之國南邉楚不為假王填之其勢不定今<lb/>
權輕不足以安之臣請自立為假王當是時楚方急圍<lb/>
漢王扵滎陽使者至發書漢王大怒罵曰吾困扵此旦<lb/>
暮望而來佐我乃欲自立為王張良陳平伏後躡漢王<lb/>
足因附耳語曰漢方不利寕能禁信之自王乎不如因<lb/>
<pb n="KR2d0006_WYG_107-53a"/>
立善遇之使自為守不然變生漢王亦寤因復罵曰大<lb/>
丈夫定諸侯即為真王耳何以假為遣張良立信為齊<lb/>
王徵其兵使擊楚楚已亡龍且項王恐使盱台人武渉<lb/>
往説信曰足下何不反漢與楚楚王與足下有舊故且<lb/>
漢王不可必身居項王掌握中數矣然得脱背約復擊<lb/>
項王其不可親信如此今足下雖自以為與漢王為金<lb/>
石交然終為漢王所禽矣足下所以得須臾至今者以<lb/>
項王在項王即亡次取足下足下何不與楚連和三分<lb/>
<pb n="KR2d0006_WYG_107-53b"/>
天下而王齊今釋此時自必與漢王以擊楚其為智者<lb/>
固若此邪信謝曰臣得事項王數年官不過郎中位不<lb/>
過執㦸言不聼畫策不用故背楚歸漢漢王授我上将<lb/>
軍印數萬之衆解衣衣我推食食我言聼計用吾得以<lb/>
至扵此夫人深親信我背之不祥幸為信謝項王武渉<lb/>
已去蒯通知天下權在扵信深説以三分天下鼎足而<lb/>
王語在通傳信不忍背漢又自以功大漢王不奪我齊<lb/>
遂不聼漢王之敗固陵用張良計徵信将兵㑹垓下項<lb/>
<pb n="KR2d0006_WYG_107-54a"/>
羽死髙祖襲奪信軍徙信為楚王都下邳信至國召所<lb/>
從食漂母賜千金及下鄉亭長錢百曰公小人為徳不<lb/>
竟召辱已少年令出跨下者以為中尉告諸将相曰此<lb/>
壮士也方辱我時寧不能死死之無名故忍而就此項<lb/>
王亡将鍾離昧家在伊廬素與信善項王敗昧亡歸信<lb/>
漢怨昧聞在楚詔楚捕之信初之國行縣邑陳兵出入<lb/>
有變告信欲反書聞上患之用陳平謀偽㳺扵雲夢者<lb/>
實欲襲信信弗知髙祖且至楚信欲發兵自度無罪欲<lb/>
<pb n="KR2d0006_WYG_107-54b"/>
謁上恐見禽人或説信曰斬昧謁上上必喜亡患信見<lb/>
昧計事昧曰漢所以不擊取楚以昧在公若欲捕我自<lb/>
媚漢吾今死公隨手亡矣乃罵信曰公非長者卒自剄<lb/>
信持其首謁扵陳帝令武士縛信載後車信曰果若人<lb/>
言狡兔死良狗亨上曰人告公反遂械信至雒陽赦以<lb/>
為淮陰侯信知漢畏惡其能稱疾不朝從由此日怨望<lb/>
心常鞅鞅羞與綘灌等列嘗過樊将軍噲噲趍拜送迎<lb/>
言稱臣曰大王乃肯臨臣信出門笑曰生乃與噲等為<lb/>
<pb n="KR2d0006_WYG_107-55a"/>
伍上嘗從容與信言諸将能各有差上問曰如我能将<lb/>
幾何信曰陛下不過能将十萬上曰于公何如曰如臣<lb/>
多多益善耳上笑曰多多益善何為為我禽信曰陛下<lb/>
不能将兵而善将将此乃信之為陛下禽也且陛下所<lb/>
謂天授非人力也後陳豨為代相監邉辭信信挈其手<lb/>
與歩扵庭數匝仰天而嘆曰子可與言乎吾欲與子有<lb/>
言豨因曰唯将軍命信曰公之所居天下精兵處也而<lb/>
公陛下之信幸臣也人言公反陛下必不信再至陛下<lb/>
<pb n="KR2d0006_WYG_107-55b"/>
乃疑三至必怒而自将吾為公從中起天下可圗也陳<lb/>
豨素知其能信之曰謹奉教漢十年豨果反髙帝自将<lb/>
而往信稱病不從陰使人至豨所而與家臣謀夜詐赦<lb/>
諸官徒奴發兵襲呂后太子部署已定待豨報其舎人<lb/>
得罪信信囚欲殺之舎人弟上書變告信欲反状扵呂<lb/>
后呂后欲召恐其黨不就乃與蕭相國謀詐令人從帝<lb/>
所來稱豨已破羣臣皆賀相國紿信曰雖病彊入賀信<lb/>
入呂后使武士縛信斬之長樂鐘室信方斬曰吾不用<lb/>
<pb n="KR2d0006_WYG_107-56a"/>
蒯通計反為兒女子所詐豈非天哉遂夷信三族髙祖<lb/>
已破豨歸至聞信死且喜且哀之問曰信死亦何言呂<lb/>
后道其語髙祖曰此齊辯士蒯通也召欲亨之通至自<lb/>
説釋弗誅語在通傳<lb/>
彭越字仲昌邑人也常漁鉅野澤中為盗陳勝起或謂<lb/>
越曰豪桀相立畔秦仲可効之越曰兩龍方闘且待之<lb/>
居嵗餘澤間少年相聚百餘人往從越請仲為長越謝<lb/>
不碩也少年彊請乃許與期旦日日出時後㑹者斬旦<lb/>
<pb n="KR2d0006_WYG_107-56b"/>
日日出十餘人後後者至日中扵是越謝曰臣老諸君<lb/>
彊以為長今期而多後不可盡誅誅最後者一人令校<lb/>
長斬之皆笑曰何至是請後不敢扵是越乃引一人斬<lb/>
之設壇祭令徒屬徒屬皆驚畏越不敢仰視乃行略地<lb/>
收諸侯散卒得千餘人沛公之從碭北擊昌邑越助之<lb/>
昌邑未下沛公引兵西越亦将其衆居鉅野澤中收魏<lb/>
敗散卒項籍入闗王諸侯還歸越衆萬餘人無所屬齊<lb/>
王田榮叛項王漢乃使人賜越将軍印使下濟陰以擊<lb/>
<pb n="KR2d0006_WYG_107-57a"/>
楚楚令蕭公角将兵擊越越大破楚軍漢二年春與魏<lb/>
豹及諸侯東擊楚越将其兵三萬餘人歸漢外黄漢王<lb/>
曰彭将軍收魏地得十餘城欲急立魏後今西魏王豹<lb/>
魏咎從弟真魏也乃拜越為魏相國擅将兵略定梁地<lb/>
漢王之敗彭城解而西也越皆亡其所下城獨将其兵<lb/>
北居河上漢三年越常往來為漢㳺兵擊楚絶其糧扵<lb/>
梁地項王與漢王相距滎陽越攻下睢陽外黄十七城<lb/>
項王聞之乃使曹咎守成臯自東收越所下城邑皆復<lb/>
<pb n="KR2d0006_WYG_107-57b"/>
為楚越将其兵北走榖城項王南走陽夏越復下昌邑<lb/>
旁二十餘城得粟十餘萬斛以給漢食漢王數使使召<lb/>
越并力擊楚越曰魏地初定尚畏楚未可去漢王追楚<lb/>
為籍所敗固陵乃謂留侯曰諸侯兵不從為之奈何留<lb/>
侯曰彭越本定梁地功多始君王以魏豹故拜越為相<lb/>
國今豹死亡後且越亦欲王而君王不蚤定今取睢陽<lb/>
以北至榖城皆許以王彭越又言所以許韓信語在髙<lb/>
紀扵是漢王發使使越如留侯策使者至越乃引兵㑹<lb/>
<pb n="KR2d0006_WYG_107-58a"/>
垓下項籍死立越為梁王都定陶六年朝陳九年十年<lb/>
皆來朝長安陳豨反代地髙帝自往擊之至邯鄲徵兵<lb/>
梁梁王稱病使使将兵詣邯鄲髙帝怒使人譲梁王梁<lb/>
王恐欲自往謝其将扈輙曰王始不往見譲而往往即<lb/>
為禽不如遂發兵反梁王不聼稱病梁太僕有罪亡走<lb/>
漢告梁王與扈輙謀反扵是上使使掩捕梁王囚之雒<lb/>
陽有司治反形已具請論如法上赦以為庶人徙蜀青<lb/>
衣西至鄭逢呂后從長安東欲之雒陽道見越越為呂<lb/>
<pb n="KR2d0006_WYG_107-58b"/>
后涕泣自言亡罪碩處故昌邑呂后許諾與俱東至雒<lb/>
陽呂后言上曰彭越壮士也今徙之蜀此自遺患不如<lb/>
遂誅之妾謹與俱來扵是呂后令其舎人告越復謀反<lb/>
廷尉奏請遂夷越宗族<lb/>
黥布六人也姓英氏少時客相之當刑而王及壮坐法<lb/>
黥布欣然笑曰人相我當刑而王幾是乎人有聞者共<lb/>
戲笑之布以論輸驪山驪山之徒數十萬人布皆與其<lb/>
徒長豪桀交通乃率其曹耦亡之江中為羣盗陳勝之<lb/>
<pb n="KR2d0006_WYG_107-59a"/>
起也布乃見番君其衆數千人番君以女妻之章邯之<lb/>
㓕陳勝破呂臣軍布引兵北擊秦左右校破之青波引<lb/>
兵而東聞項梁定㑹稽西渡淮布以兵屬梁梁西擊景<lb/>
駒秦嘉等布嘗冠軍項梁聞陳渉死立楚懐王以布為<lb/>
當陽君項梁敗死懐王與布及諸侯将皆軍彭城當是<lb/>
時秦急圍趙趙數使人請救懐王懐王使宋義為上将<lb/>
軍項籍與布皆屬之北救趙及籍殺宋義扵河上自立<lb/>
為上将軍使布先渉河擊秦軍數有利籍乃悉引兵從<lb/>
<pb n="KR2d0006_WYG_107-59b"/>
之遂破秦軍䧏章邯等楚兵常勝功冠諸侯諸侯兵皆<lb/>
服屬楚者以布數以少敗衆也項籍之引兵西至新安<lb/>
又使布等夜擊阬章邯秦卒二十餘萬人至闗不得入<lb/>
又使布等先從間道破闗下軍遂得入至咸陽布為前<lb/>
鋒項王封諸侯立布為九江王都六尊懐王為義帝徙<lb/>
都長沙廼陰令布擊之布使将追殺之郴齊王田榮叛<lb/>
楚項王往擊齊徵兵九江布稱病不往遣将将數千人<lb/>
行漢之敗楚彭城布又稱病不佐楚項王由此怨布數<lb/>
<pb n="KR2d0006_WYG_107-60a"/>
使使者譙譲責布布愈恐不敢往項王方北憂齊趙西<lb/>
患漢所與者獨布又多其材欲親用之以故未擊漢王<lb/>
與楚大戰彭城不利出梁地至虞謂左右曰如彼等者<lb/>
無足與計天下事者謁者隨何進曰不審陛下所謂漢<lb/>
王曰孰能為我使淮南使之發兵背楚留項王扵齊數<lb/>
月我之取天下可以萬全隨何曰臣請使之乃與二十<lb/>
人俱使淮南至太宰主之三日不得見隨何因説太宰<lb/>
曰王之不見何必以楚為彊以漢為弱此臣之所為使<lb/>
<pb n="KR2d0006_WYG_107-60b"/>
使何得見言之而是邪是大王所欲聞也言之而非邪<lb/>
使何等二十人伏斧鑕淮南市以眀背漢而與楚也太<lb/>
宰乃言之王王見之隨何曰漢王使使臣敬進書大王<lb/>
御者竊怪大王與楚何親也淮南王曰寡人北郷而臣事<lb/>
之隨何曰大王與楚俱列為諸侯北鄉而臣事之必以<lb/>
楚為彊可以託國也項王伐齊身負版築以為士卒先<lb/>
大王宜悉淮南之衆身自将為楚軍前鋒今乃發四千<lb/>
人助楚夫北面而臣事人者固若是乎夫漢王戰扵彭<lb/>
<pb n="KR2d0006_WYG_107-61a"/>
城項王未出齊也大王宜埽淮南之衆日夜㑹戰彭城<lb/>
城下今撫萬人之衆無一士渡淮者垂拱而觀其孰勝<lb/>
夫託國扵人者固若是乎大王提空名以嚮楚而欲厚<lb/>
自託臣竊為大王不取也然大王不背楚者以漢為弱<lb/>
也夫楚兵雖彊天下負之以不義之名以其背眀約而<lb/>
殺義帝也然而楚王特以戰勝自彊漢王收諸侯還守<lb/>
成臯滎陽下蜀漢之粟深溝髙壘分卒守徼乗塞楚人<lb/>
還兵間以梁地深入敵國八九百里欲戰則不得攻城<lb/>
<pb n="KR2d0006_WYG_107-61b"/>
則力不能老弱轉糧千里之外楚兵至滎陽成臯漢堅<lb/>
守而不動進則不得攻退則不能解故楚兵不足罷也<lb/>
使楚兵勝漢則諸侯自危懼而相救夫楚之彊適足以<lb/>
致天下之兵耳故楚不如漢其勢易見也今大王不與<lb/>
萬全之漢而自託扵危亡之楚臣竊為大王惑之臣非<lb/>
以淮南之兵足以亡楚也夫大王發兵而背楚項王必<lb/>
留留數月漢之取天下可以萬全臣請與大王杖劒而<lb/>
歸漢漢王必裂地而分大王又况淮南必大王有也故<lb/>
<pb n="KR2d0006_WYG_107-62a"/>
漢王敬使使臣進愚計碩大王之留意也淮南王曰請<lb/>
奉命陰許叛楚與漢未敢洩楚使者在方急責布發兵<lb/>
隨何直入曰九江王已歸漢楚何以得發兵布愕然楚<lb/>
使者起何因説布曰事已搆獨可遂殺楚使毋使歸而<lb/>
疾走漢并力布曰如使者教因起兵而攻楚楚使項聲<lb/>
龍且攻淮南項王留而攻下邑數月龍且攻淮南破布<lb/>
軍布欲引兵走漢恐項王擊之故間行與隨何俱歸漢<lb/>
至漢王方踞牀洗而召布入見布大怒悔來欲自殺出<lb/>
<pb n="KR2d0006_WYG_107-62b"/>
就舎帳御飲食從官如漢王居布又大喜過望扵是乃<lb/>
使人之九江楚已使項伯收九江兵盡殺布妻子布使<lb/>
者頗得故人幸臣将衆數千人歸漢漢益分布兵而與<lb/>
俱北收兵至成臯四年秋七月立布為淮南王與擊項<lb/>
籍布使人之九江得數縣五年布與劉賈入九江誘大<lb/>
司馬周殷殷反楚遂舉九江兵與漢擊楚破垓下項籍<lb/>
死上置酒對衆折隨何曰腐儒為天下安用腐儒哉何<lb/>
跪曰夫陛下引兵攻彭城楚王未至齊也陛下𤼵歩卒<lb/>
<pb n="KR2d0006_WYG_107-63a"/>
五萬人騎五千能以取淮南乎曰不能何曰陛下使何<lb/>
與二十人使淮南如陛下之意是何之功賢扵歩卒數<lb/>
萬騎五千也然陛下謂何曰腐儒為天下安用腐儒何<lb/>
也上曰吾方圗子之功乃以隨何為護軍中尉布遂剖<lb/>
符為淮南王都六九江廬江衡山豫章郡皆屬焉六年<lb/>
朝陳七年朝雒陽九年朝長安十一年髙后誅淮陰侯<lb/>
布因心恐夏漢誅梁王彭越盛其醢以徧賜諸侯至淮<lb/>
南淮南王方獵見醢因大恐陰令人部聚兵候伺旁郡<lb/>
<pb n="KR2d0006_WYG_107-63b"/>
警急布有所幸姬病就醫醫家與中大夫賁<hi>音肥姓也</hi>赫對<lb/>
門赫乃厚餽遺從姬飲醫家姬侍王從容語次譽赫長<lb/>
者王怒曰女安從知之具道王疑與亂赫恐稱病王愈<lb/>
怒欲捕赫赫上變事乗𫝊詣長安布使人追不及赫至<lb/>
上變言布謀反有端可先未𤼵誅也上以其書語蕭相<lb/>
國蕭相國曰布不宜有此恐仇怨誣之請繫赫使人徵<lb/>
驗淮南王布見赫以罪亡上變已疑其言國陰事漢使<lb/>
又來頗有所驗遂族赫家發兵反反書聞上乃赦赫以<lb/>
<pb n="KR2d0006_WYG_107-64a"/>
為将軍召諸将問布反為之奈何皆曰𤼵兵阬豎子耳<lb/>
何能為汝陰侯滕公以問其客薛公薛公曰是固當反<lb/>
滕公曰上裂地而封之疏爵而貴之南面而立萬乗之<lb/>
主其反何也薛公曰前年殺彭越往年殺韓信三人同<lb/>
功一體之人也自疑禍及身故反耳滕公言之上曰臣<lb/>
客故楚令尹薛公其人有籌策可問上乃見問薛公對<lb/>
曰布反不足怪也使布出扵上計山東非漢之有也出<lb/>
扵中計勝負之數未可知也出扵下計陛下安枕而卧<lb/>
<pb n="KR2d0006_WYG_107-64b"/>
矣上曰何謂上計對曰東取吳西取楚并齊取魯傳檄<lb/>
燕趙固守其所山東非漢之有也何謂中計東取吳西<lb/>
取楚并韓取魏據敖倉之粟塞成臯之險勝敗之數未<lb/>
可知也何謂下計東取吳西取下蔡歸重扵越身歸長<lb/>
沙陛下安枕而卧漢無事矣上曰是計将安出薛公曰<lb/>
出下計上曰胡為廢上計而出下計對曰布故驪山之<lb/>
徒也致萬乗之主此皆為身不顧後為百姓萬世慮者<lb/>
也故出下計上曰善封薛公千户遂發兵自将東擊布<lb/>
<pb n="KR2d0006_WYG_107-65a"/>
布之初反謂其将曰上老矣厭兵必不能來使諸将諸<lb/>
将獨患淮陰彭越今已死餘不足畏故遂反果如薛公<lb/>
揣之東擊荆荆王劉賈走死富陵盡刼其兵渡淮擊楚<lb/>
楚發兵與戰徐僮閒為三軍欲以相救為奇或説楚将<lb/>
曰布善用兵民素畏之且兵法諸侯自戰其地為散地<lb/>
今别為三彼敗吾一餘皆走安能相救不聼布果破其<lb/>
一軍二軍散走遂西與上兵遇蘄西㑹<hi>工外反</hi>垂<hi>丈遂反</hi>布<lb/>
兵精甚上乃壁庸城望布軍置陳如項籍軍上惡之與<lb/>
<pb n="KR2d0006_WYG_107-65b"/>
布相望見隃謂布何苦而反布曰欲為帝耳上怒罵之<lb/>
遂大戰破布軍布走渡淮數止戰不利與百餘人走江<lb/>
南布舊與番君婚故長沙哀王使人誘布偽與俱亡走<lb/>
越布信而隨至番陽番陽人殺布兹鄉遂㓕之封賁赫<lb/>
為列侯将帥封者六人<lb/>
盧綰豐人也與髙祖同里綰親與髙祖太上皇相愛及<lb/>
生男髙祖綰同日生里中持羊酒賀兩家及髙祖綰壮<lb/>
學書又相愛也里中嘉兩家親相愛生子同日壮又相<lb/>
<pb n="KR2d0006_WYG_107-66a"/>
愛復賀羊酒髙祖為布衣時有吏事避宅綰常隨上下<lb/>
及髙祖初起沛綰以客從入漢為将軍常侍中從東擊<lb/>
項羽以太尉常從出入卧内衣被飲食賞賜羣臣莫敢<lb/>
望雖蕭曹等特以事見禮至其親幸莫及綰者封為長<lb/>
安侯長安故咸陽也項籍死使綰别将與劉賈擊臨江<lb/>
王共尉還從擊燕王臧荼皆破平時諸侯非劉氏而王<lb/>
者七人上欲王綰為羣臣<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望及虜臧荼乃下詔詔諸<lb/>
将相列侯擇羣臣有功者以為燕王羣臣知上欲王綰<lb/>
<pb n="KR2d0006_WYG_107-66b"/>
皆曰太尉長安侯綰常從平定天下功最多可王上乃<lb/>
立綰為燕王諸侯得幸莫如燕王者綰立六年以陳豨<lb/>
事見疑而敗豨者宛句人也不知始所以得從及韓王<lb/>
信反入匈奴上至平城還豨以郎中封為列侯以相國<lb/>
将監趙代邉兵邉兵皆屬焉豨少時常稱慕魏公子及<lb/>
将守邉招致賓客常言過趙賓客隨之者千餘乗邯鄲<lb/>
客舎皆滿豨所以待客如布衣交皆出客下趙相周昌<lb/>
乃求入見上具言豨賓客盛擅兵扵外恐有變上令人<lb/>
<pb n="KR2d0006_WYG_107-67a"/>
覆案豨客居代者諸為不法事多連引豨豨恐陰令客<lb/>
通使王黄曼邱臣所漢十年秋太上皇崩上因是召豨<lb/>
豨稱病遂與王黄等反自立為代王刼略趙代上聞乃<lb/>
赦吏民為豨所詿誤刼略者上自擊豨破之語在髙紀<lb/>
初上如邯郸擊豨燕王綰亦擊其東北豨使王黄求救<lb/>
匈奴綰亦使其臣張勝使匈奴言豨等軍破勝至胡故<lb/>
燕王臧荼子衍亡在胡見勝曰公所以重扵燕者以習<lb/>
胡事也燕所以久存者以諸侯數反兵連不决也今公<lb/>
<pb n="KR2d0006_WYG_107-67b"/>
為燕欲急㓕豨等豨等已盡次亦至燕公等亦且為虜<lb/>
矣公何不令燕且緩豨而與胡連和事寛得長王燕即<lb/>
有漢急可以安國勝以為然廼私令匈奴兵擊燕綰疑<lb/>
勝與胡反上書請族勝勝還報具道所以為者綰寤乃<lb/>
詐論他人以脱勝家屬使得為匈奴間而陰使范齊之<lb/>
豨所欲令久連兵毋决漢既斬豨其裨将䧏言燕王綰<lb/>
使范齊通計謀豨所上使使召綰綰稱病又使辟陽侯<lb/>
審食其御史大夫趙尭往迎綰因驗問其左右綰愈恐<lb/>
<pb n="KR2d0006_WYG_107-68a"/>
閟匿謂其幸臣曰非劉氏而王者獨我與長沙耳往年<lb/>
漢族淮陰誅彭越皆呂后計今上病屬任呂后呂后婦<lb/>
人專欲以事誅異姓王者及大功臣乃稱病不行其左<lb/>
右皆亡匿語頗泄辟陽侯聞之歸具報上益怒又得匈<lb/>
奴䧏者言張勝在匈奴為燕使扵是上曰綰果反矣使<lb/>
樊噲繫綰綰悉将其宮人家屬騎數千居長城下候伺<lb/>
幸上病瘉自入謝髙祖崩綰遂将其衆亡入匈奴匈奴<lb/>
以為東胡盧王為蠻夷所侵奪常思復歸居嵗餘死胡<lb/>
<pb n="KR2d0006_WYG_107-68b"/>
中髙后時綰妻與其子亡䧏㑹髙后病不能見舎燕邸<lb/>
為欲置酒見之髙后竟崩綰妻亦病死孝景帝時綰孫<lb/>
它人以東胡王䧏封為惡谷侯傳至曾孫有罪國除<lb/>
吳芮秦時番陽令也甚得江湖間民心號曰番君天下<lb/>
之初叛秦也黥布歸芮芮妻之因率越人舉兵以應諸<lb/>
侯沛公攻南陽乃遇芮之将梅鋗與偕攻析酈䧏之及<lb/>
項羽相王以芮率百越佐諸侯從入闗故立芮為衡山<lb/>
王都邾其将梅鋗功多封十萬户為列侯項籍死上以<lb/>
<pb n="KR2d0006_WYG_107-69a"/>
鋗有功從入武闗故徳芮徙為長沙王都臨湘一年薨<lb/>
諡曰文王子成王臣嗣薨子哀王回嗣薨子共王右嗣<lb/>
薨子靖王羌嗣孝文後七年薨無子國除初文王芮髙<lb/>
祖賢之制詔御史長沙王忠其定著令至孝惠髙后時<lb/>
封芮庶子二人為列侯傳國數世絶<lb/>
季布楚人也為任俠有名項籍使将兵數窘漢王項籍<lb/>
㓕髙祖購求布千金敢有舎匿罪及三族布匿濮陽周<lb/>
氏周氏曰漢求将軍急迹且至臣家能聼臣臣敢進計<lb/>
<pb n="KR2d0006_WYG_107-69b"/>
即否碩先自剄布許之乃髠鉗布衣褐置廣柳車中并<lb/>
與其家僮數十人之魯朱家所賣之朱家心知其季布<lb/>
也買置田舎乃之雒陽見汝陰侯滕公説曰季布何罪<lb/>
臣各為其主用職耳項氏臣豈可盡誅邪今上始得天<lb/>
下而以私怨求一人何示不廣也且以季布之賢漢求<lb/>
之急如此此不北走胡南走越耳夫忌壮士以資敵國<lb/>
此伍子胥所以鞭荆平之墓也君何不從容為上言之<lb/>
滕公心知朱家大俠意季布匿其所廼許曰諾侍閒果<lb/>
<pb n="KR2d0006_WYG_107-70a"/>
言如朱家指上乃赦季布當是時諸公皆多季布能摧<lb/>
剛為柔朱家亦以此名聞當世季布召見謝上拜為郎<lb/>
中孝惠時為中郎将單于嘗為書嫚呂太后不遜太后<lb/>
怒召諸将議之上将軍樊噲曰臣願得十萬衆横行匈<lb/>
奴中諸将皆阿呂太后意以噲為然布曰噲可斬也夫<lb/>
以髙帝兵三十餘萬困扵平城噲時亦在其中今噲奈<lb/>
何以十萬衆横行匈奴中面謾且秦以事胡陳勝等起<lb/>
今瘡痍未瘳噲又面諛欲摇動天下是時殿上皆恐太<lb/>
<pb n="KR2d0006_WYG_107-70b"/>
后罷朝遂不復議擊匈奴事布為河東守孝文時人有<lb/>
言其賢者文帝召欲以為御史大夫復有言其勇使酒<lb/>
難近至邸留一月見罷布進曰臣待罪河東陛下無故<lb/>
召臣此人必有以臣欺陛下者今臣至無所受事罷去<lb/>
此人必有毁臣者夫陛下以一人之譽召臣一人之毁<lb/>
去臣恐天下有識者聞之有以闚陛下上嘿然慙曰河<lb/>
東吾股肱郡故時召君耳布辭之官辯士曹邱生數招<lb/>
權顧金錢事貴人趙談等與竇長君善布聞之寄書諫<lb/>
<pb n="KR2d0006_WYG_107-71a"/>
長君曰吾聞曹邱生非長者勿與通及曹邱生歸欲得<lb/>
書詣布竇長君曰季将軍不説足下足下無往固請書<lb/>
遂行使人先發書布果大怒待曹邱曹邱至則揖布曰<lb/>
楚人諺曰得黄金百觔不如得季布一諾足下何以得<lb/>
此聲扵梁楚之間哉且僕楚人足下俱楚人使僕㳺揚<lb/>
足下名扵天下顧不美乎何足下距僕之深也布廼大<lb/>
悦引入為上客厚送之季布名所以益聞者曹邱揚之<lb/>
也布弟季心氣葢闗中遇人恭謹為任俠方數千里士<lb/>
<pb n="KR2d0006_WYG_107-71b"/>
争為死嘗殺人亡之吳從袁絲匿長事袁絲弟畜灌夫<lb/>
籍福之屬嘗為中司馬中尉郅都不敢加少年多時時<lb/>
竊借其名以行當是時季心以勇布以諾聞闗中布母<lb/>
弟丁公為項羽将逐窘髙祖彭城西短兵接髙祖急顧<lb/>
謂丁公曰兩賢豈相厄哉丁公乃引兵而還及項王㓕<lb/>
丁公謁見髙祖以丁公徇軍中曰丁公為項王臣不忠<lb/>
使項王失天下者乃丁公也遂斬之曰使後為人臣無<lb/>
傚丁公也<lb/>
<pb n="KR2d0006_WYG_107-72a"/>
欒布梁人也彭越為家人時常與布逰窮困賃庸扵齊<lb/>
為酒家保數嵗别去而布為人所畧賣為奴扵燕為其<lb/>
家主報仇燕将臧荼舉以為都尉臧荼為燕王布為将<lb/>
及荼反漢擊燕虜布梁王彭越聞之廼言上請贖布為<lb/>
梁大夫使扵齊未還漢召彭越責以謀反夷三族梟首<lb/>
雒陽下詔有收視者輙捕之布還奏事彭越頭下祠而<lb/>
哭之吏捕以聞上召布罵曰若與彭越反邪吾禁人勿<lb/>
收若獨祠而哭之與反眀矣趣亨之方提趨湯布顧曰<lb/>
<pb n="KR2d0006_WYG_107-72b"/>
碩一言而死上曰何言布曰方上之困彭城敗滎陽成<lb/>
臯間項王所以遂不能西徒以彭王居梁地與漢合從<lb/>
苦楚也當是之時彭王一顧與楚則漢破與漢則楚破<lb/>
且垓下之㑹微彭王項氏不亡天下已定彭王剖符受<lb/>
封亦欲傳之萬世今陛下一徵兵扵梁彭王病不行而<lb/>
疑以為反反形未見以苛細誅之臣恐功臣人人自危<lb/>
也今彭王已死臣生不如死請就亨上乃釋布拜為都<lb/>
尉孝文時為燕相至将軍布廼稱曰窮困不能辱身非<lb/>
<pb n="KR2d0006_WYG_107-73a"/>
人也富貴不能快意非賢也扵是嘗有徳者厚報之有<lb/>
怨者必以法㓕之吳楚反時以功封為鄃侯復為燕相<lb/>
燕齊之間皆為立社號曰欒公社布薨子賁嗣侯孝武<lb/>
時坐為太常犧牲不如令國除<lb/>
田叔趙陘城人也其先齊田氏也叔好劔學黄老術扵<lb/>
樂鉅公為人廉直喜任俠㳺諸公趙人舉之趙相趙午<lb/>
言之趙王張敖以為郎中數嵗趙王賢之未及遷㑹趙<lb/>
午貫髙等謀弑上事發覺漢下詔捕趙王及羣臣反者<lb/>
<pb n="KR2d0006_WYG_107-73b"/>
趙有敢隨王罪三族唯田叔孟舒等十餘人赭衣自髠<lb/>
鉗隨王至長安趙王敖事白得出廢王為宣平侯乃進<lb/>
言叔等十人上召見與語漢廷臣無出其右者上説盡<lb/>
拜為郡守諸侯相叔為漢中守十餘年孝文帝初立召<lb/>
叔問曰公知天下長者乎曰臣何足以知之上曰公長<lb/>
者宜知之叔頓首曰故雲中守孟舒長者也是時舒坐<lb/>
虜大入雲中免上曰先帝置舒雲中十餘年虜常一入<lb/>
孟舒不能堅守無故士卒戰死者數百人長者固殺人<lb/>
<pb n="KR2d0006_WYG_107-74a"/>
乎叔叩頭曰夫貫髙等謀反天子下眀詔趙有敢隨張<lb/>
王者罪三族然孟舒自髠鉗隨張王以身死之豈自知<lb/>
為雲中守哉漢楚相距士卒罷敝而匈奴冒頓新服北<lb/>
夷來為邉㓂孟舒知士卒罷敝不忍出言士争臨城死<lb/>
敵如子為父以故死者數百人孟舒豈敺之哉是乃孟<lb/>
舒所以為長者扵是上曰賢哉孟舒復召以為雲中守<lb/>
後數嵗叔坐法失官梁孝王使人殺漢議臣袁盎景帝<lb/>
召叔案梁具得其事還報上曰梁有之乎對曰有之事<lb/>
<pb n="KR2d0006_WYG_107-74b"/>
安在叔曰上無以梁事為問也今梁王不伏誅是廢漢<lb/>
法也如其伏誅而太后食不甘味卧不安席此憂在陛<lb/>
下扵是上大賢之以為魯相相初至官民以王取其財<lb/>
物自言者百餘人叔取其渠率二十人笞怒之曰王非<lb/>
若主邪何敢自言主魯王聞之大慙發中府錢使相償<lb/>
之相曰王自使人償之不爾是主為惡而相為善也魯<lb/>
王好獵相常從入苑中王輙休相就舘相常暴坐苑外<lb/>
終不休曰吾王暴露獨何為舎王以故不大出㳺數年<lb/>
<pb n="KR2d0006_WYG_107-75a"/>
以官卒魯以百金祠少子仁不受曰義不以百金傷先<lb/>
人名仁以勇壮為衛将軍舎人數從擊匈奴衛将軍進<lb/>
言仁為郎中至二千石丞相長史失官後使刺三河還<lb/>
奏事稱意拜為京輔都尉月餘遷司直數嵗戾太子舉<lb/>
兵仁部閉城門令太子得亡坐縱反者族<lb/>
　<lb/>
　<lb/>
　<lb/>
<pb n="KR2d0006_WYG_107-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷九十五<lb/>
</p>
<p>
</p>
  </div>
</body>
</text>
</TEI>
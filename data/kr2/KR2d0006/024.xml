<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通志卷十七</head> <lb/>
    <p>
<pb n="KR2d0006_WYG_024-1a"/>
欽定四庫全書<lb/>
　通志卷十七<lb/>
　　宋　右　廸　功　郎　鄭　樵　漁　仲　撰<lb/>
　後周紀第十七<lb/>
　　文帝　孝閔帝　明帝　武帝　宣帝　静帝<lb/>
周太祖文皇帝姓宇文氏諱泰字黑獺代郡武川人也<lb/>
其先出自炎帝炎帝為黄帝所滅子孫遁居朔野其後<lb/>
有葛烏<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>者雄武多算略鮮卑奉以為主遂總十二部<lb/>
<pb n="KR2d0006_WYG_024-1b"/>
落世為大人及其裔孫曰普回因狩得玉璽三紐文曰<lb/>
皇帝璽普回以為天授已獨異之其俗謂天子曰宇文<lb/>
故國號宇文并以為氏普回子莫那自隂山南徙始居<lb/>
遼西是曰獻侯為魏舅甥之國自莫那九世至侯歸豆<lb/>
為慕容晃所滅其子陵仕燕拜駙馬都尉封元莬公及<lb/>
慕容寳敗歸魏拜都牧主賜爵安定侯天興初魏遷豪<lb/>
傑於代都陵隨例徙居武川即為其郡縣人焉陵生系<lb/>
系生韜韜生皇考肱並以武略稱肱任俠有氣幹正光<lb/>
<pb n="KR2d0006_WYG_024-2a"/>
末沃野鎮人破六韓㧞陵作亂其偽署王衞可瓌最盛<lb/>
肱乃糾合鄉里斬瓌其衆乃散後䧟鮮于修禮為定州<lb/>
軍所破戰沒於陣武成初追諡曰徳皇帝帝徳皇帝之<lb/>
少子也母曰王氏初孕五月夜夢抱子升天纔不至而<lb/>
止寤以告德皇帝德皇帝喜曰雖不至天貴亦極矣帝<lb/>
生而有黑氣如盖下覆其身及長身長八尺方顙廣額<lb/>
美鬚髯髪長委地垂手過膝背有黑子宛轉若龍盤之<lb/>
形面色紫光人望而敬畏之少有大度不事家人生業<lb/>
<pb n="KR2d0006_WYG_024-2b"/>
輕財好施以交結賢士大夫為務隨徳皇帝在鮮于修<lb/>
禮軍及葛榮殺修禮帝時年十八榮任以将帥帝察其<lb/>
無成謀與諸兄去之計未行會榮滅因隨爾朱榮遷晉<lb/>
陽榮忌帝兄弟雄傑遂託以他罪誅帝第三兄洛生帝<lb/>
以家寃自理辭㫖慷慨榮感而免之益加敬待始以統<lb/>
軍從榮征討後以别将從賀㧞岳討北海王顥於洛陽<lb/>
孝荘反正以功封寧都子後從岳入闗平万俟醜奴行<lb/>
原州事時闗隴寇亂帝撫以恩信百姓皆喜曰早遇宇<lb/>
<pb n="KR2d0006_WYG_024-3a"/>
文使君吾等豈從逆亂帝嘗從数騎於野忽聞簫鼓之<lb/>
音以問從者皆莫之聞意獨異之普泰二年爾朱天光<lb/>
東拒齊神武留弟顯壽鎮長安召泰州刺史侯莫陳恱<lb/>
東下岳知天光必敗欲留恱共圗顯壽計無所出帝謂<lb/>
岳曰今天光尚近恱未必貳心若以此事告之恐其驚<lb/>
懼然恱雖為主将不能制物若先說其衆必人有留心<lb/>
進失爾朱之期退恐人情變動若乗此說恱事無不遂<lb/>
岳大喜即令帝入恱軍說之恱遂與岳襲長安帝輕騎<lb/>
<pb n="KR2d0006_WYG_024-3b"/>
為前鋒追至華隂擒顯壽及岳為闗西大行臺以帝為<lb/>
左丞領岳府司馬事無巨細皆委决焉齊神武既除爾<lb/>
朱氏遂專朝政帝請往觀之至并州神武以帝非常人<lb/>
曰此小兒眼目異将留之帝詭陳忠欵具託左右苦求<lb/>
復命倍道而行行一日而神武乃悔發上驛千里追帝<lb/>
至闗不及而反帝還謂岳曰髙歡豈人臣邪逆謀未發<lb/>
者憚公兄弟耳侯莫陳恱本實庸材亦不為歡忌但為<lb/>
之備圗之不難今費也頭控弦之騎不下一萬夏州刺<lb/>
<pb n="KR2d0006_WYG_024-4a"/>
史觧㧞彌俄突勝兵三千餘人及靈州刺史曹泥並恃<lb/>
僻逺常懐異望河西流人紇豆陵伊利等戸口富實未<lb/>
奉朝風今若移軍近隴扼其要害示之以威懐之以德<lb/>
即可收其士馬以資吾軍西輯氐𦍑北撫沙塞還軍長<lb/>
安匡扶魏室此桓文之舉也岳大恱復遣帝詣闕請事<lb/>
密陳其状魏帝納之加帝武衛将軍還令報岳岳遂引<lb/>
軍西次平凉岳以夏州隣接宼賊欲求良刺史以鎮之<lb/>
衆皆舉帝岳曰宇文左丞吾左右手何可廢也沉吟累<lb/>
<pb n="KR2d0006_WYG_024-4b"/>
日乃從衆議表帝為夏州刺史帝至州伊利望風欵附<lb/>
而曹泥猶通使於齊神武魏永熙三年正月賀拔岳欲<lb/>
討曹泥遣都督趙貴至夏州與帝謀帝曰曹泥孤城阻<lb/>
逺未足為憂侯莫陳恱貪而無信是宜先圗也岳不聽<lb/>
遂與悦俱討泥二月至河曲果為悦所害衆散還平涼<lb/>
唯大都督趙貴率部曲收岳屍還營三軍未知所屬諸<lb/>
将以都督宼洛年最長推總兵事洛素無雄略威令不<lb/>
行乃請避位於是趙貴言於衆稱帝英姿雄略若告喪<lb/>
<pb n="KR2d0006_WYG_024-5a"/>
必來赴難因而奉之大事濟矣諸将皆稱善乃令赫連<lb/>
逹馳至夏州告帝士吏咸泣請留以觀其變帝曰難得<lb/>
而易失者時也不俟終日者機也今不早赴将恐衆心<lb/>
自離都督彌姐元進規應恱密圗帝事發斬之帝乃率<lb/>
帳下輕騎馳赴平涼時齊神武遣長史侯景招引岳衆<lb/>
帝至安定遇之於傳舍吐哺上馬謂曰賀㧞公雖死宇<lb/>
文泰尚存卿何為者景失色曰我猶箭耳隨人所射者<lb/>
也景於此還帝至平涼哭岳甚慟将士悲且喜曰宇文<lb/>
<pb n="KR2d0006_WYG_024-5b"/>
公至無所憂矣齊神武又使景與常侍張華原義寧太<lb/>
守王基勞帝帝不受命與基有舊将留之并欲留景並<lb/>
不屈乃遣之時斛斯椿在帝所曰景人傑也何故放之<lb/>
帝亦悔驛追之不及基亦逃歸言帝雄傑請及其未定<lb/>
滅之神武曰卿不見賀拔侯莫陳乎吾當以計拱手取<lb/>
之及沙苑之敗神武乃始追悔于時魏帝将圗神武聞<lb/>
岳被害遣武衞将軍元毗宣㫖勞岳軍追還洛陽毗到<lb/>
平涼㑹諸将已推帝侯莫陳悦亦被敕追還悅既附神<lb/>
<pb n="KR2d0006_WYG_024-6a"/>
武不肯應召帝曰悦枉害忠良復不應詔命此國之大<lb/>
賊乃令諸軍戒嚴将討悦及毗還帝表於魏帝辭以髙<lb/>
歡至河東侯莫陳悦在永洛首尾受敵乞少停緩帝志<lb/>
在討悦而未測朝㫖且衆未集假為此辭因與元毗及<lb/>
諸将刑牲盟誓同奨王室初賀拔岳營河曲軍吏獨行<lb/>
忽見一翁謂曰賀㧞雖據此衆終無所成當有一宇文<lb/>
家從東北來後必大盛言訖不見至是方驗魏帝因詔<lb/>
帝為大都督即統賀拔岳軍帝乃與恱書責以殺賀拔<lb/>
<pb n="KR2d0006_WYG_024-6b"/>
岳罪又喻令歸朝恱乃詐為詔書與秦州刺史万俟普<lb/>
撥令為已援普撥疑之封以呈帝帝表奏之魏帝因問<lb/>
帝安秦隴計帝請召悦授以内官及處以𤓰涼一藩不<lb/>
然則終致猜虞三月帝進軍至原州衆軍悉集諭以討<lb/>
悦意士卒莫不懐憤四月引兵上隴留兄子遵為都督<lb/>
鎮原州帝軍令嚴肅秋毫無犯百姓大悦軍出木狹闗<lb/>
大雪平地二尺帝知恱怯而多猜乃倍道兼行出其不<lb/>
意恱果疑其左右有異志左右不自安衆遂離貳聞大<lb/>
<pb n="KR2d0006_WYG_024-7a"/>
軍且至退保略陽留一萬餘人據守永洛帝至圍之城<lb/>
降帝即輕騎数百趣略陽以臨恱軍其部将皆勸恱退<lb/>
保上邽時南秦州刺史李弼亦在悦軍間遣使請為内<lb/>
應其夜悦出軍軍自驚潰将卒或來降帝縱兵奮擊大<lb/>
破之恱與其子弟及麾下数十騎遁走帝乃命原州都<lb/>
督遵追恱至牽屯山斬之傳首洛陽帝至上邽恱府庫<lb/>
財物山積皆以賞士卒毫釐無所取左右竊以一銀甕<lb/>
歸帝知而罪之即剖賜将士衆大恱齊神武聞闗隴剋<lb/>
<pb n="KR2d0006_WYG_024-7b"/>
㨗遣使於帝深相倚結帝拒而不納封神武書以聞時<lb/>
神武已有異志故魏帝深仗於帝仍令帝稍引軍而東<lb/>
帝乃令大都督梁禦率歩騎五千将鎮河渭合口為圗<lb/>
河東計魏帝進帝侍中驃騎大将軍開府儀同三司闗<lb/>
西大都督略陽縣公承制封拜使持節如故時魏帝方<lb/>
圗齊神武又遣徴兵帝乃令前秦州刺史駱超為大都<lb/>
督率輕騎一千赴洛魏帝進授帝兼尚書左僕射闗西<lb/>
大行臺餘官如故帝乃傳檄方鎮暴神武罪惡興兵東<lb/>
<pb n="KR2d0006_WYG_024-8a"/>
討既而謂諸軍曰髙歡雖智不足而詐有餘今聲言欲<lb/>
西其意在入洛吾欲令宼洛率馬歩萬餘自涇州東引<lb/>
王羆率甲士一萬先據華州歡若西來王羆足得抗拒<lb/>
如其入洛宼洛即襲汾晉吾便速駕直赴京邑使其進<lb/>
有内顧之憂退有被躡之勢一舉大定此為上策衆咸<lb/>
稱善七月帝帥衆發自髙平前軍至于𢎞農而齊神武<lb/>
稍逼京師魏帝親總六軍屯河橋令左衞元斌之領軍<lb/>
斛斯椿鎮虎牢帝謂左右曰髙歡数日行八九百里曉<lb/>
<pb n="KR2d0006_WYG_024-8b"/>
兵者所忌正須乘便擊之而主上以萬乗之重不能度<lb/>
河决戰方緣津據守且長河萬里扞禦為難一處得度<lb/>
大事去矣即以大都督趙貴為别道行臺自蒲坂濟趣<lb/>
并州遣大都督李賢将精騎一千赴洛陽㑹斌之與斛<lb/>
斯椿爭權鎮防不守魏帝遂輕騎入闗帝備儀衞奉迎<lb/>
謁見於東驛免冠流涕謝罪乃奉魏帝都長安拔草萊<lb/>
立朝廷軍國之政咸取决於帝仍加授大将軍雍州刺<lb/>
史兼尚書令進封略陽郡公别置二尚書隨機處分觧<lb/>
<pb n="KR2d0006_WYG_024-9a"/>
尚書僕射餘如故初魏帝在洛陽許以馮翊長公主配<lb/>
帝未及結納而魏帝西遷至是詔帝尚之拜駙馬都尉<lb/>
八月齊神武襲䧟潼闗侵華隂帝率諸軍屯霸上以待<lb/>
之神武留其将薛瑾守闗而退帝乃進軍斬瑾虜其卒<lb/>
七千還長安進位丞相十一月遣儀同李虎與李弼趙<lb/>
貴等討曹泥於靈州虎引河灌之明年泥降遷其豪帥<lb/>
于咸陽十二月魏孝武帝崩帝與羣公定冊尊立魏南<lb/>
陽王寳炬為嗣是為文帝<lb/>
<pb n="KR2d0006_WYG_024-9b"/>
大統元年正月己酉魏帝進帝都督中外諸軍錄尚書<lb/>
事大行臺改封安定郡王帝固譲王及錄尚書魏帝許<lb/>
之乃改封安定郡公東魏将司馬子如冦潼闗帝軍霸<lb/>
上子如乃還軍自蒲津寇華州刺史王羆擊走之三月<lb/>
帝命有司為二十四條新制奏行之<lb/>
二年五月秦州刺史建忠王万俟普撥率所部入東魏<lb/>
帝輕騎追之至河北千餘里不及而還<lb/>
三年正月東魏宼龍門屯軍蒲坂造三道浮橋度河又<lb/>
<pb n="KR2d0006_WYG_024-10a"/>
遣其将竇泰趣潼闗髙昂圍洛州帝出軍廣陽召諸将<lb/>
謂曰賊犄吾三靣又造橋示欲必度是欲綴吾軍使竇<lb/>
泰得西入耳且歡起兵以來泰每先驅下多銳卒屡勝<lb/>
而驕今襲之必尅尅泰則歡不戰自走矣諸将咸曰賊<lb/>
在近捨而擊逺若蹉跌悔何及也帝曰歡前再襲潼闗<lb/>
吾軍不過霸上今者大來謂吾但自守耳又狃於得志<lb/>
有輕我之心乘此擊之何往不尅賊雖造橋未能徑度<lb/>
比五日中吾取泰必矣庚戌帝還長安聲言欲向隴右<lb/>
<pb n="KR2d0006_WYG_024-10b"/>
辛亥謁魏帝而潜軍至小闗竇泰卒聞軍至陳未成帝<lb/>
擊之盡俘其衆斬泰傳首長安高昂聞之焚輜重而走<lb/>
齊神武亦撤橋而退帝乃還六月帝請罷行臺魏帝復<lb/>
申前命受帝錄尚書事固譲乃止八月丁丑帝率李弼<lb/>
獨孤信梁禦趙貴于謹若干恵怡峯劉亮王德侯莫陳<lb/>
崇李逺逹奚武等十二将東伐至潼闗遣于謹先徇地<lb/>
至盤豆拔之獲東魏将髙叔禮送於長安戊子至𢎞農<lb/>
攻之城潰禽東魏陜州刺史李徽伯虜其戰士八千守<lb/>
<pb n="KR2d0006_WYG_024-11a"/>
将髙千走渡河命賀拔勝追禽之並送長安於是宜陽<lb/>
邵郡皆歸附先是河南豪傑應東魏者皆降齊神武懼<lb/>
率衆走蒲坂将自后土濟遣其将高昂以三萬人出河<lb/>
南是歳闗中飢帝館榖於𢎞農五十餘日時軍士不滿<lb/>
萬人聞神武将度乃還神武遂度河逼華州刺史王羆<lb/>
嚴守乃渉洛軍於許原西帝至渭南徴諸州兵未㑹諸<lb/>
将以衆寡不敵請且待歡更西以觀之帝曰歡若至咸<lb/>
陽人情轉騷擾今及其新至可擊之即造浮橋於渭令<lb/>
<pb n="KR2d0006_WYG_024-11b"/>
軍士齎三日糧輕騎度渭輜重自渭南夾渭而西十月<lb/>
壬辰至沙苑距齊軍六十餘里神武引軍來會癸巳候<lb/>
騎告齊軍至帝召諸将謀李弼曰彼衆我寡不可平地<lb/>
置陣此東十里有渭曲可先據以待之遂進至渭背水<lb/>
東西為陣李弼為右拒趙貴為左拒命将士皆偃戈於<lb/>
葭蘆中聞鼔聲而起日晡齊師至望見軍少競萃於左<lb/>
軍亂不成列兵将交帝鳴皷士皆奮起于謹等六軍與<lb/>
之合戰李弼等率鐵騎横擊之絶其軍為二遂大破之<lb/>
<pb n="KR2d0006_WYG_024-12a"/>
斬六千餘級臨陣降者二萬餘人神武夜遁追至河上<lb/>
復大尅前後虜其卒七萬留其甲兵二萬餘悉縱歸收<lb/>
其輜重兵甲獻俘長安李穆曰髙歡胆破矣逐之可獲<lb/>
帝不聼乃還軍渭南時所徵諸州兵始至乃於戰所凖<lb/>
當時兵人種樹一株栽桞七千根以旌武功魏帝進帝<lb/>
柱國大将軍増邑并前五千戸李弼等十二将亦進爵<lb/>
増邑以左僕射馮翊王元李海為行臺與開府獨孤信<lb/>
帥歩騎二萬向洛陽賀拔勝李弼度河圍蒲坂蒲坂鎮<lb/>
<pb n="KR2d0006_WYG_024-12b"/>
将髙子信開門納勝軍東魏将薛崇禮棄城走勝等追<lb/>
獲之帝進軍蒲坂畧定汾綘初帝自𢎞農入闗後東魏<lb/>
将髙昂圍𢎞農聞其軍敗退守洛陽獨孤信至新安昂<lb/>
復走度河遂入洛陽自梁陳已西将吏降者相屬於是<lb/>
東魏将堯雄趙育是云寳出㯋川欲復降地帝遣儀同<lb/>
宇文貴梁遷等逆擊大破之趙育來降東魏復遣任祥<lb/>
率河南兵與堯雄合儀同怡峯與貴遷等復擊破之又<lb/>
遣都督韋孝寛取豫州是云寳殺其東揚州刺史那椿<lb/>
<pb n="KR2d0006_WYG_024-13a"/>
以州來降<lb/>
四年三月帝率諸将入朝禮畢還華州七月東魏将侯<lb/>
景等圍獨孤信於洛陽齊神武繼之帝奉魏帝至糓城<lb/>
臨陣斬東魏将莫多婁貸文悉虜其衆送𢎞農遂進軍<lb/>
瀍東景等夜觧圍去及旦帝率輕騎追至河上景等北<lb/>
據河橋南屬芒山為陣與諸軍戰帝馬中流矢驚逸軍<lb/>
中擾亂都督李穆下馬授帝軍復振於是大㨗斬其将<lb/>
髙昻李猛宋顯等虜其甲士一萬五千人赴河死者萬<lb/>
<pb n="KR2d0006_WYG_024-13b"/>
數是日置陣既大首尾懸逺從旦至未戰数十合氛霧<lb/>
四塞莫能相知獨孤信李逺居右趙貴怡峯居左戰並<lb/>
不利又未知魏帝及帝所在皆棄其卒先歸開府李虎<lb/>
念賢等為後軍遇信等退即與俱還由是班師洛陽亦<lb/>
失守大軍至𢎞農守将皆已棄城西走所虜降卒在𢎞<lb/>
農者因相與閉門拒守進攻拔之誅其魁首數百人大<lb/>
軍之東伐也闗中留守兵少而前後所虜東魏士卒皆<lb/>
散在百姓間乃謀亂及李虎等至長安計無所出乃與<lb/>
<pb n="KR2d0006_WYG_024-14a"/>
太尉王明僕射周惠逹輔魏太子出次渭北闗中大震<lb/>
恐百姓相剽劫於是沙苑所俘軍人趙青雀雍州人于<lb/>
伏德等遂反青雀據長安子城伏德保咸陽與太守慕<lb/>
容思度各收降卒以拒還師長安城人皆相率拒青雀<lb/>
每日接戰魏帝留止閿鄉令帝討之長安父老見帝且<lb/>
悲且喜曰不意今日復得見公士女咸相賀華州刺史<lb/>
宇文導襲咸陽斬思度禽伏德南度渭與帝㑹攻破青雀<lb/>
太傅梁景叡先以疾留長安遂與青雀通謀至是亦伏<lb/>
<pb n="KR2d0006_WYG_024-14b"/>
誅闗中乃定魏帝還長安帝復屯華州十二月是云寳<lb/>
襲洛陽東魏將王元軌棄城走都督趙剛襲廣州拔之<lb/>
自㐮廣以西城鎮復西屬<lb/>
五年冬大閱於華隂<lb/>
六年春東魏将侯景出三鵶将侵荆州帝遣開府李弼<lb/>
獨孤信各率騎出武闗景乃還夏蠕蠕度河至夏州帝<lb/>
召諸軍屯沙苑以備之<lb/>
七年十一月帝奏行十二條制恐百官不勉於職事又<lb/>
<pb n="KR2d0006_WYG_024-15a"/>
下令申明之<lb/>
八年十月齊神武侵汾絳圍玉璧帝出軍蒲坂神武退<lb/>
度汾追之遂遁去十二月魏帝狩於華隂大饗将士帝<lb/>
帥諸將朝於行在所<lb/>
九年二月東魏北豫州刺史髙慎舉州來附帝帥師迎<lb/>
之三月齊神武據芒山為陣不進者數日帝留輜重於<lb/>
瀍曲軍士銜枚夜登芒山未明擊之神武單騎為賀拔<lb/>
勝所逐僅免帝率右軍若干恵大破神武軍悉虜其歩<lb/>
<pb n="KR2d0006_WYG_024-15b"/>
卒趙貴等五将軍居右戰不利神武復合戰帝又不利<lb/>
夜引還入闗屯渭上神武進至陜開府逹奚武等禦之<lb/>
乃退帝以芒山諸将失律上表自貶魏帝不許於是廣<lb/>
募闗隴豪右以増軍旅十月大閱於櫟陽還屯華州<lb/>
十年五月帝朝京師七月魏帝以帝前後所上二十四<lb/>
條及十二條新制定為中興永式命尚書蘓綽更損益<lb/>
之總為五卷班於天下於是搜簡賢才為牧守令習新<lb/>
制而遣焉数年間百姓便之十月大閱於白水<lb/>
<pb n="KR2d0006_WYG_024-16a"/>
十一年十月大閱於白水遂西狩岐陽<lb/>
十二年春涼州刺史宇文仲和據州反𤓰州人張保害<lb/>
刺史成慶以應之帝遣開府獨孤信討之東魏将侯景<lb/>
侵㐮州帝遣開府若干恵禦之至穣景遁去五月獨孤<lb/>
信平涼州禽仲和遷其百姓六千餘家於長安𤓰州都<lb/>
督令狐延起義誅張保𤓰州平七月帝大㑹諸軍於咸<lb/>
陽<lb/>
十三年正月東魏河南大行臺侯景舉河南六州來附<lb/>
<pb n="KR2d0006_WYG_024-16b"/>
景被圍於潁川六月帝遣開府李弼援之東魏将韓軌<lb/>
等遁去景遂徙鎮豫州於是遣開府王思政據潁川弼<lb/>
引軍還七月侯景密圗附梁帝知其謀悉追還前後所<lb/>
配景将士景懼遂叛冬帝奉魏帝西狩咸陽<lb/>
十四年春魏帝詔封帝長子覺為寧都郡公初帝以平<lb/>
元顥納孝荘帝功封寧都縣子至是改以為郡以封覺<lb/>
用彰勤王之始也五月魏帝進帝位太師帝奉魏太子<lb/>
廵撫西境登隴刻石紀事遂至原州歴北長城大狩東<lb/>
<pb n="KR2d0006_WYG_024-17a"/>
趣五原至蒲州聞魏帝不豫而還及至魏帝疾已愈乃<lb/>
還華州是歳東魏将髙岳圍王思政於潁川<lb/>
十五年春帝遣大将軍趙貴帥師援王思政髙岳堰洧<lb/>
水以灌城潁川以北皆為陂澤救兵不得至六月潁川<lb/>
䧟初侯景圍建鄴梁司州刺史栁仲禮赴臺城梁竟陵<lb/>
郡守孫暠以郡内附帝使大都督苻貴鎮之及建鄴䧟<lb/>
仲禮還司州來宼暠以郡叛帝大怒十一月遣開府楊<lb/>
忠攻尅随州進圍仲禮長史馬岵於安陸<lb/>
<pb n="KR2d0006_WYG_024-17b"/>
十六年正月仲禮來援安陸楊忠逆擊於漴頭大破之<lb/>
禽仲禮馬岫以城降三月魏帝封帝第二子震為武邑<lb/>
公七月帝東伐拜章武公導為大将軍縂督留守諸軍<lb/>
屯涇北鎮闗中九月丁巳軍出長安連雨自秋及冬諸<lb/>
軍馬驢多死遂於𢎞農北造橋濟河自蒲坂還於是河<lb/>
南自洛陽河北自平陽以東遂入齊<lb/>
十七年三月魏文帝崩皇太子嗣位帝以冢宰總百揆<lb/>
十月帝遣大将軍王雄出子午伐上津魏興大将軍逹<lb/>
<pb n="KR2d0006_WYG_024-18a"/>
奚武出散闗伐南鄭<lb/>
廢帝元年春王雄平上津魏興以其地置東梁州四月<lb/>
逹奚武圍南鄭月餘梁州刺史宜豐侯蕭脩以州降武<lb/>
八月東梁州百姓圍州城帝復遣王雄討之<lb/>
二年正月魏帝詔帝為左丞相大行臺都督中外諸軍<lb/>
事二月東梁州平遷其豪帥於雍州三月帝遣大将軍<lb/>
魏安公尉遲迥帥師伐梁武陵王蕭紀於蜀四月帝勒<lb/>
銳騎三萬西踰隴度金城河至姑臧吐谷渾震懼遣使<lb/>
<pb n="KR2d0006_WYG_024-18b"/>
獻其方物七月帝至自姑臧八月尉遲㢠剋成都劍南<lb/>
平十一月尚書元烈謀亂伏誅<lb/>
三年正月始作九命之典以叙内外官爵以第一品為<lb/>
九命第九品為一命改流外品為九秩亦以九為上又<lb/>
改置州郡縣凡改州四十六置州三改郡一百六改縣<lb/>
三百三十魏帝有怨言於是帝與公卿議廢帝立齊王<lb/>
廓是為恭帝<lb/>
恭帝元年四月帝大饗羣臣魏太史桞虬執簡書告於<lb/>
<pb n="KR2d0006_WYG_024-19a"/>
朝曰廢帝文皇帝之嗣子年七歳文皇帝託於安定公<lb/>
曰是子也才由於公不才亦由於公公宜勉之公既受<lb/>
兹重寄居元輔之任又納女為皇后遂不能訓誨有成<lb/>
致令廢黜負文皇帝付屬之意此咎非安定公而誰帝<lb/>
乃令太常盧辨作誥諭公卿曰嗚呼我羣后暨衆士維<lb/>
文皇帝以襁褓之嗣託於予訓之誨之庶厥有成而予<lb/>
㒺能弗變厥心庸暨乎廢墜我文皇帝之意嗚呼兹咎<lb/>
予其焉避予實知之矧爾衆人之心哉惟予之顔豈惟<lb/>
<pb n="KR2d0006_WYG_024-19b"/>
今厚将恐來世以予為口實乙亥魏帝詔封帝子邕為<lb/>
輔城公憲為安城公七月西狩至原州梁元帝遣使請<lb/>
據舊圖以定疆界又連結於齊言辭悖慢帝曰古人有<lb/>
言天之所棄誰能興之其蕭繹之謂乎十月壬戌遣柱<lb/>
國于謹中山公䕶與大将軍楊忠韋孝寛等歩騎五萬<lb/>
討之十一月癸未師濟漢中山公䕶與楊忠率銳騎先<lb/>
屯其城下丙申于謹至江陵列營圍守辛亥尅其城戕<lb/>
梁元帝虜其百官士庶以歸没為奴婢者十餘萬免者<lb/>
<pb n="KR2d0006_WYG_024-20a"/>
二百餘家立蕭詧為梁主居江陵為魏附庸魏氏之初<lb/>
統國三十六大姓九十九後多絶滅至是以諸将功高<lb/>
者為三十六國後次者為九十九姓後所統軍人亦改<lb/>
從其姓<lb/>
二年梁廣州刺史王琳宼邉十月帝遣大将軍豆盧寧<lb/>
帥師討之<lb/>
三年正月丁丑初行周禮建六官魏帝進帝位太師大<lb/>
冢宰帝以漢魏官繁思革前弊大統中乃令蘓綽盧辨<lb/>
<pb n="KR2d0006_WYG_024-20b"/>
依周制改創其事㝷亦置六卿官然為撰次未成衆務<lb/>
猶歸臺閣至是始畢乃命行之四月帝北廵七月度北<lb/>
河魏帝封帝子直為秦郡公招為正平公九月帝不豫<lb/>
還至雲陽命中山公䕶受遺輔嗣子十月乙亥帝崩於<lb/>
雲陽宮還長安發䘮時年五十十二月甲申𦵏於成陵<lb/>
諡文公及孝閔帝受禪追尊為文王廟曰太祖武成元<lb/>
年追尊為文皇帝帝知人善任使從諫如順流崇尚儒<lb/>
術明逹政事恩信被物能駕馭英豪一見之者咸思用<lb/>
<pb n="KR2d0006_WYG_024-21a"/>
命沙苑所獲囚俘釋而用之及河橋之役以充戰士皆<lb/>
得其死力諸将出征授以方略無不制勝性好朴素不<lb/>
尚虛飾恒以反風俗復古始為心云<lb/>
孝閔皇帝諱覺字陁羅尼文帝第三子也母曰元皇后<lb/>
大統八年生於同州七歳封略陽郡公時善相者史元<lb/>
華見帝退謂所親曰此公子有至貴相但恨不壽耳魏<lb/>
恭帝三年三月命為安定公世子四月拜大将軍十月<lb/>
乙亥文帝崩丙子世子嗣位為太師大冢宰十二月丁<lb/>
<pb n="KR2d0006_WYG_024-21b"/>
亥魏帝詔以岐陽地封帝為周公庚子詔禪位於帝遣<lb/>
民部中大夫濟北公元廸致皇帝璽綬帝固辭公卿百<lb/>
辟勸進太史陳祥瑞乃從之是日魏帝遜位於大司馬<lb/>
府<lb/>
元年春正月天王即位柴燎告天朝百官於露門追尊<lb/>
皇考文公為文王皇妣為文后大赦封魏帝為宋公是<lb/>
日槐里獻赤雀百官奏議曰帝王之興㒺弗更正朔明<lb/>
受之於天革人視聼也逮於尼父稽諸隂陽云行夏之<lb/>
<pb n="KR2d0006_WYG_024-22a"/>
時後王所不易今魏歴告終周室受命以木承水實當<lb/>
行錄正用夏時式遵聖道惟文王誕元氣之祥有黑水<lb/>
之䜟服色宜尚焉制曰可以大司徒趙郡王李弼為太<lb/>
師以大宗伯南陽公趙貴為太傅大冢宰以大司馬河<lb/>
内公獨孤信為太保以大宗伯中山公䕶為大司馬以<lb/>
大将軍寧都公毓髙陽公逹奚武武陽公豆盧寧小司<lb/>
宼陽平公李逺小司馬愽陵公賀蘭祥小宗伯魏安公<lb/>
尉遲迥等並為柱國壬寅祀圓丘詔曰予本自神農其<lb/>
<pb n="KR2d0006_WYG_024-22b"/>
於二丘宜作厥主始祖獻侯啟土遼海配南北郊文考<lb/>
德苻五運受天明命祀於明堂以配上帝癸夘祀方丘<lb/>
甲辰遂祭太社初除市門稅乙巳享太廟丁未㑹於乾<lb/>
安殿班賞各有差戊申詔有司分命使者廵察風俗求<lb/>
人得失禮餼髙年恤於鰥寡辛亥祀南郊壬子立王后<lb/>
元氏辛酉享太廟癸亥親耕籍田二月癸酉朔朝日於<lb/>
東郊戊寅祭太社丁亥柱國楚國公趙貴謀反伏誅太<lb/>
保獨孤信有罪免甲午以大司空梁國公侯莫陳崇為<lb/>
<pb n="KR2d0006_WYG_024-23a"/>
太保大司馬晉國公䕶為大冢宰柱國愽陵公賀蘭祥<lb/>
為大司馬髙陽公逹奚武為大司寇大将軍化政公宇<lb/>
文貴為柱國三月己酉衞國公獨孤信賜死癸亥省六<lb/>
府士員三分之一夏四月壬申降死罪以下囚壬午謁<lb/>
成陵丁亥享太廟五月己酉帝将觀漁於昆明池愽士<lb/>
姜頃諫乃止秋七月士寅帝聼訟於右寢多所哀宥辛<lb/>
亥享太廟八月戊辰祭太社辛未降死罪以下囚甲午<lb/>
詔二十四軍舉賢良九月庚申改太守為郡守帝性剛<lb/>
<pb n="KR2d0006_WYG_024-23b"/>
果忌晋公䕶之專司會李植軍司馬孫恒以先朝佐命<lb/>
入侍左右亦疾䕶權重乃與宮伯乙鳯賀拔提等潜請<lb/>
帝誅䕶帝許之又引宫伯張先洛先洛以白䕶䕶乃出<lb/>
植為梁州刺史恒為潼州刺史鳳等更奏帝将召羣臣<lb/>
入因此誅䕶先洛又白之時小司馬尉綱總統宿衞兵<lb/>
䕶乃召綱入殿中詐呼鳯等論事以次執送䕶第並誅<lb/>
之綱仍罷禁兵帝無左右獨在内殿令宮人執兵自守<lb/>
䕶遣大司馬賀蘭祥逼帝遜位貶為略陽公遂幽於舊<lb/>
<pb n="KR2d0006_WYG_024-24a"/>
邸月餘日以弑崩時年十六植恒等亦遇害及武帝誅<lb/>
䕶後乃詔曰故略陽公至德純粹天姿秀傑屬魏祚告<lb/>
終寳命将改謳歌允集歴数攸歸上協蒼靈之慶下昭<lb/>
后祇之錫而禍生肘腋釁起蕭牆白虎噬驂蒼鷹集殿<lb/>
幽辱神器弑酷乘輿寃結生靈毒流㝢縣今河海澄清<lb/>
氛沴消蕩追尊之禮宜崇徽號遣太師蜀國公㢠於南<lb/>
郊上諡曰孝閔皇帝陵曰静陵<lb/>
　　孝閔帝元年無年號<lb/>
<pb n="KR2d0006_WYG_024-24b"/>
世宗明皇帝諱毓小名統萬突文皇帝之長子也母曰<lb/>
姚夫人永熙三年文帝臨夏州生於統萬城因以名焉<lb/>
大統十四年封寧都郡公魏恭帝三年累遷大将軍鎮<lb/>
隴右孝閔踐阼進位柱國轉岐州刺史有美政及孝閔<lb/>
廢晋公䕶遣迎帝於岐州九月癸亥至京師止於舊邸<lb/>
羣臣上表勸進備法駕奉迎帝固譲羣臣固請乃許之<lb/>
元年秋九月天王即位大赦乙丑朝羣臣於延壽殿冬<lb/>
十月癸酉太師趙國公李弼薨己夘以大将軍昌平公<lb/>
<pb n="KR2d0006_WYG_024-25a"/>
尉綱為柱國乙酉祀圎丘丙戌祀方丘甲午祭太社陽<lb/>
平公李逺賜死辛未梁敬帝遜位於陳十一月庚子享<lb/>
太廟丁未祀圎丘十二月庚午謁成陵庚辰以大将軍<lb/>
輔城公邕為柱國戊子赦長安見囚甲午詔元氏子女<lb/>
自坐趙貴等事以來所有沒入為官口者悉免之<lb/>
二年春正月乙未以大冢宰晉公䕶為太師辛亥親耕<lb/>
籍田癸丑立王后獨孤氏丁巳於雍州置十二郡三月<lb/>
甲午北豫州刺史司馬消難舉州來附改雍州刺史為<lb/>
<pb n="KR2d0006_WYG_024-25b"/>
牧京兆郡守為尹庚申詔三十六國九十九姓自魏南<lb/>
徙皆稱河南人今周室既都闗中宜改稱京兆人夏四<lb/>
月己巳以太師晋公䕶為雍州牧辛未降死罪囚一等<lb/>
五歳刑以下皆原之甲戌天王后獨孤氏崩甲申𦵏敬<lb/>
后五月乙未以大司空梁國公侯莫陳崇為大宗伯六<lb/>
月癸亥嚈噠國遣使朝貢己巳板授髙年刺史守令恤<lb/>
鰥寡孤獨各有差分長安為萬年縣並居京城壬申遣<lb/>
使分行州郡理囚徒察風俗掩骸埋胔秋七月順陽獻<lb/>
<pb n="KR2d0006_WYG_024-26a"/>
三足烏八月甲子羣臣上表稱慶於是大赦文武普進<lb/>
級九月辛夘以大将軍楊忠王雄並為柱國甲辰封少<lb/>
師元羅為韓國公以紹魏後丁未行幸同州故宅賦詩<lb/>
冬十月辛酉突厥遣使朝貢癸亥太廟成乙亥以功臣<lb/>
瑯邪貞獻公賀拔勝等十三人配享文帝廟庭壬午大<lb/>
赦<lb/>
武成元年春正月己酉太師晉公䕶上表歸政帝始親<lb/>
萬機軍旅猶總於䕶初改都督諸州軍事為總管三月<lb/>
<pb n="KR2d0006_WYG_024-26b"/>
癸巳陳六軍帝親擐甲胄迎太白於西方吐谷渾宼邉<lb/>
庚戌遣大司馬愽陵公賀蘭祥率衆討之夏五月戊子<lb/>
詔有司造周歴己亥聽訟於正武殿辛亥以大宗伯梁<lb/>
國公侯莫陳崇為大司徒大司宼髙陽公逹奚武為大<lb/>
宗伯武陽公豆盧寧為大司宼柱國輔城公邕為大司<lb/>
空乙夘詔曰比屡有糾發官司赦前事者有司自今勿<lb/>
推究唯庫廐倉廪與海内所共漢帝有云朕為天下守<lb/>
財耳若有侵盗公家財畜錢粟者魏朝之事年月既逺<lb/>
<pb n="KR2d0006_WYG_024-27a"/>
一不須問自周有天下以來雖經赦宥事跡可知者有<lb/>
司宜即推窮得實之日免其罪徵備如法賀蘭祥攻㧞<lb/>
洮陽洪和二城吐谷渾遁走閏月髙昌遣使朝貢六月<lb/>
戊子大雨霖詔公卿大夫士爰及牧守黎庶等令各上<lb/>
封事讜言極諫無有所諱其遭水者有司可時廵檢條<lb/>
列以聞庚子詔曰潁川從我是曰元勲無忘父城實起<lb/>
王業皇考文王屬天地草昧造化權輿拯彼流亡匡兹<lb/>
頺運賴英賢盡力文武同心翼贊大功克隆帝業而被<lb/>
<pb n="KR2d0006_WYG_024-27b"/>
堅執銳櫛風沐雨永言疇昔良用憮然若功成名遂建<lb/>
國割符予唯休也其有致死王事妻子無歸者朕甚傷<lb/>
之凡從先王向夏州發夏州從來見在及薨亡者並量<lb/>
賜錢帛稱朕意焉是月陳武帝殂秋八月己亥改天王<lb/>
稱皇帝追尊文王為文皇帝大赦改元癸丑増御正四<lb/>
人位上大夫冬十月齊文宣帝殂<lb/>
二年春正月癸丑朔大㑹羣臣於紫極殿始用百戯三<lb/>
月辛酉重陽閣成㑹羣臣公侯列将卿大夫及突厥使<lb/>
<pb n="KR2d0006_WYG_024-28a"/>
於芳林園賜錢帛各有差夏四月帝因食糖䊚遇毒庚<lb/>
子大漸詔曰人生天地之間禀五常之氣天地有窮已<lb/>
五常有推移人安得長在是以有生有死者物理之必<lb/>
然處必然之理修短之間何足多恨朕雖不德性好典<lb/>
墳披覽聖賢餘論未嘗不以此自曉今乃命也夫復何<lb/>
言諸公及在朝卿大夫士軍中大小督将軍人等並立<lb/>
勲効積有年載輔翼太祖成我周家令朕纘承大業處<lb/>
萬乗之上此上不負太祖下不負朕躬朕得啟手啟足<lb/>
<pb n="KR2d0006_WYG_024-28b"/>
從先帝於地下實無恨於心矣所可恨者朕享大位可<lb/>
謂四年矣不能使政化修理黎庶豐足九州未一二方<lb/>
猶梗顧此恨恨目用不瞑唯冀仁兄冢宰洎朕先正先<lb/>
父公卿大臣等恊和為心勉力相勸勿忘太祖遺志提<lb/>
挈後人朕雖沒九泉形骸不朽今大位虛曠社稷無主<lb/>
朕兒幼少未堪當國魯國公邕朕之介弟寛仁大度海<lb/>
内共聞能𢎞我周家必此子也夫人貴有始終公等事<lb/>
太祖輔朕躬可謂有始矣若克念政道顧其艱難輔邕<lb/>
<pb n="KR2d0006_WYG_024-29a"/>
以主天下者可謂有終矣哀死事生人臣大節公等可<lb/>
思念此言令萬代稱歎朕禀生儉素非能力行菲薄每<lb/>
寝大布之被服大帛之衣凡是器用皆無雕刻身終之<lb/>
日豈容違棄此好䘮事所須務從儉約歛以時服勿使<lb/>
有金玉之飾若以禮不可闕皆令用瓦小歛訖七日哭<lb/>
文武百官各權辟麻苴以素服從事𦵏日選擇不毛之<lb/>
地因勢為墳勿封勿樹且厚𦵏傷生聖人所誡既服膺<lb/>
聖人之教安敢違之凡百官司勿異朕意四方州鎮使<lb/>
<pb n="KR2d0006_WYG_024-29b"/>
到各令三日哭哭訖權辟凶服還以素服從事待大例<lb/>
除非有呼召各按部自守不得輙奔赴闕庭禮有通塞<lb/>
隨時之義𦵏訖内外悉除服從吉三年之内勿禁婚娶<lb/>
一令如平常也時事殷猥病困心亂止能及此如事有<lb/>
不盡凖此以類為斷死而可忍古人有之朕今忍死盡<lb/>
此懐抱其詔即帝口授也辛丑帝崩於延壽殿時年二<lb/>
十七諡曰明皇帝廟號世宗五月辛未𦵏於昭陵帝寛<lb/>
明仁厚敦睦九族有君人之量幼而好學愽覽羣書善<lb/>
<pb n="KR2d0006_WYG_024-30a"/>
屬文詞彩温麗及即位集公卿已下有文學者八十餘<lb/>
人於麟趾殿刋校經史又捃採衆書自羲農已來訖于<lb/>
魏末叙為世譜凡百卷所著文章十卷<lb/>
　　明帝初即位二年不稱年號後改武成盡二年即<lb/>
　　位四年<lb/>
髙祖武皇帝諱邕字禰羅突文帝第四子也母曰叱奴<lb/>
太后魏大統九年生於同州有神光照室帝幼而孝敬<lb/>
聪敏有器質文帝異之曰成吾志者此兒也年十二封<lb/>
<pb n="KR2d0006_WYG_024-30b"/>
輔城郡公孝閔帝踐阼拜大将軍出鎮同州明帝即位<lb/>
遷柱國授蒲州刺史入為大司空行御正進封魯國公<lb/>
領宗師甚見親愛參議朝廷大事性沉深有逺識非因<lb/>
問終無所言帝毎歎曰夫人不言言必有中武成二年<lb/>
四月帝崩遺詔傳位於帝帝固譲百官勸進乃從之壬<lb/>
寅即皇帝位大赦冬十二月改作露門是歳齊孝昭帝<lb/>
廢其主殷而自立<lb/>
保定元年春正月戊申改元文武百官各増四級以大<lb/>
<pb n="KR2d0006_WYG_024-31a"/>
冢宰晋公䕶為都督中外諸軍事令五府總於天官庚<lb/>
戌祀圓丘壬子祀方丘甲寅祀感生帝於南郊乙夘祭<lb/>
太社己巳享太廟班文帝所述六官於廟廷甲戌板授<lb/>
髙年官各有差乙亥親耕籍田丙子大射於正武殿賜<lb/>
百官各有差二月己夘遣大使廵察天下風俗甲午朝<lb/>
日於東郊丙午省輦輿去百戲三月丙寅改八丁兵為<lb/>
十二丁兵率歳一月役夏四月丙子朔日有蝕之庚寅<lb/>
以少傅吳公尉綱為大司空丁酉白蘭遣使獻犀甲鐵<lb/>
<pb n="KR2d0006_WYG_024-31b"/>
鎧五月丙午封孝閔皇帝子康為紀國公皇子贇為魯<lb/>
國公晉公䕶獲玉斗以獻六月乙酉遣御正殷不害使<lb/>
於陳秋七月戊申以旱故詔所在降死罪以下囚更鑄<lb/>
錢文曰布泉以一當五與五銖並行九月甲辰南寧州<lb/>
使獻滇馬及蜀鎧冬十月甲戌朔日有蝕之十一月乙<lb/>
巳陳人來聘丁巳狩於岐陽是月齊孝昭帝殂十二月<lb/>
車駕至自岐陽是歳突厥吐谷渾髙昌宕昌龜兹等國<lb/>
並遣使朝貢<lb/>
<pb n="KR2d0006_WYG_024-32a"/>
二年春正月壬寅初於蒲州開河渠同州開龍首渠以<lb/>
廣溉灌丁未以陳主弟頊為柱國送還江南閏月己亥<lb/>
大司馬涼公賀蘭祥薨二月癸丑以乆不雨宥罪人京<lb/>
城三十里内禁酒梁主蕭詧薨夏四月甲辰以旱故禁<lb/>
屠宰癸亥詔曰諸柱國等勲德隆重宜有優崇各凖别<lb/>
制邑戸聼寄食他縣五月庚午以南山衆瑞並集免今<lb/>
年役及租賦之半壬辰以柱國隋公楊忠為大司空六<lb/>
月己亥以柱國蜀公尉遲㢠為大司馬分山南荆州安<lb/>
<pb n="KR2d0006_WYG_024-32b"/>
州襄州江陵為四總管秋九月戊辰朔日有蝕之陳人<lb/>
來聘冬十月辛亥帝御大武殿大射戊午講武於少陵<lb/>
原十一月丁卯以大将軍衞公直趙公招並為柱國<lb/>
三年春正月辛未改光遷國為遷州乙酉太保梁公侯<lb/>
莫陳崇賜死二月庚子初頒新律辛酉詔自今舉大事<lb/>
行大政非軍機急速皆依月令以順天心三月乙丑朔<lb/>
日有蝕之丙子宕昌國獻生猛虎二詔放之南山夏四<lb/>
月乙未以柱國鄭公逹奚武為太保大将軍韓果為柱<lb/>
<pb n="KR2d0006_WYG_024-33a"/>
國己亥帝御正武殿錄囚徒癸卯大雩癸丑有牛足生<lb/>
於背戊午幸太學以太傅燕公于謹為三老而問道焉<lb/>
初禁天下報讎犯者以殺人論壬戌詔百官及庶人上<lb/>
封事極言得失五月甲午朔以旱故避正寢不受朝甲<lb/>
戌雨秋七月戊辰行幸原州庚午陳人來聘丁丑幸津<lb/>
門問百年賜以金帛又賜髙年板職名有差降死罪囚<lb/>
一等八月丁未改作露寝九月甲子自原州登隴山丙<lb/>
戌幸同州戊子詔柱國楊忠率騎一萬與突厥伐齊己<lb/>
<pb n="KR2d0006_WYG_024-33b"/>
丑初令世襲州郡縣者悉改為五等爵州封伯郡封子<lb/>
縣封男冬十月庚戌陳人來聘十二月辛夘車駕至自<lb/>
同州遣太保逹奚武率騎三萬出平陽以應楊忠是月<lb/>
有人生子男而隂在背後如尾兩足指如虎爪有犬生<lb/>
子腰以後分為二身兩尾六足<lb/>
四年春正月庚申楊忠破齊長城至晉陽而還二月庚<lb/>
寅朔日有蝕之三月庚辰初令百官執笏夏四月癸卯<lb/>
以柱國鄧公竇熾為大宗伯五月壬戌封明帝長子賢<lb/>
<pb n="KR2d0006_WYG_024-34a"/>
為畢公癸酉以大将軍安武公李穆為柱國丁亥改禮<lb/>
部為司宗大司禮為禮部大司樂為樂部六月庚寅改<lb/>
御伯為納言秋七月焉耆國遣使獻名馬八月丁亥朔<lb/>
日有蝕之詔柱國楊忠帥師與突厥東伐至北河而還<lb/>
戊子以柱國齊公憲為雍州牧以許公宇文貴為大司<lb/>
徒九月丁巳以柱國衞公直為大司空陳人來聘是月<lb/>
以皇世母閻氏自齊至大赦閏月己亥以大将軍韋孝<lb/>
寛長孫儉並為柱國冬十月癸亥以大将軍陸通宇文<lb/>
<pb n="KR2d0006_WYG_024-34b"/>
盛蔡公廣並為柱國甲子詔大冢宰晉公䕶伐齊齋於<lb/>
太廟庭授以斧鉞於是䕶總大軍出潼闗大将軍權景<lb/>
宣帥山南諸軍出豫州少師楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>出軹闗丁卯帝幸沙<lb/>
苑勞師癸酉還宮十一月甲午柱國尉遲迥圍洛陽柱<lb/>
國齊公憲營芒山晉公䕶次陜州十二月丙辰齊豫州<lb/>
刺史王士良以州降壬戌齊師度河晨至洛陽諸軍驚<lb/>
散尉遲㢠帥麾下数十騎扞敵得却至夜引還柱國王<lb/>
雄力戰死之遂班師楊檦於軹闗戰沒權景宣亦棄豫<lb/>
<pb n="KR2d0006_WYG_024-35a"/>
州而還是嵗突厥栗特等國並遣使朝貢<lb/>
五年春正月甲申朔以柱國王雄死王事故廢朝乙巳<lb/>
以雄世子謙為柱國二月辛丑詔陳公純等逆皇后于<lb/>
突厥丙寅以柱國李穆為大司空綏德公陸通為大司<lb/>
宼壬申行幸岐州戊子柱國豆盧寧薨夏四月齊武成<lb/>
帝禪位於其太子緯自稱太上皇帝五月己亥左右武<lb/>
伯各置中大夫一人六月庚申彗星出三台入文昌犯<lb/>
上將經紫宮入苑漸長丈餘百餘日乃滅辛未詔江陵<lb/>
<pb n="KR2d0006_WYG_024-35b"/>
人年六十已上為官奴婢者已令放免其公私奴婢年<lb/>
七十以外者所在官司宜贖為庶人秋七月辛巳朔日<lb/>
有蝕之庚寅行幸秦州降死罪已下刑辛丑遣大使廵<lb/>
察天下八月丙子車駕至自秦州冬十月辛亥改函谷<lb/>
闗城為通洛防十一月丁未陳人來聘是歳吐谷渾遣<lb/>
使朝貢<lb/>
天和元年春正月己夘朔日有蝕之辛巳考露寢命群<lb/>
臣賦古詩京邑耆老亦會焉頒賜各有差癸未大赦改<lb/>
<pb n="KR2d0006_WYG_024-36a"/>
元百官普加四級己亥親耕籍田丁未於宕昌國置宕<lb/>
州遣小載師杜果使於陳二月戊辰詔三公已下各舉<lb/>
所知庚午日鬬光遂㣲日中見烏三月丙午祀南郊夏<lb/>
四月辛亥雩是月陳文帝殂五月庚辰帝御正武殿集<lb/>
羣臣親講禮記吐谷渾龍涸王莫昌率尸内附以其地<lb/>
為扶州甲午詔自今甲子乙夘日依古禮停樂六月庚<lb/>
午以大将軍辛威為柱國秋七月戊寅築武功郿斜谷<lb/>
武都留谷津阬諸城以置軍人壬午詔諸胄子入學但<lb/>
<pb n="KR2d0006_WYG_024-36b"/>
束修於師不勞釋奠釋奠者學成之祭自今即為恒式<lb/>
八月己未詔諸有三年之喪或負土成墳或寝苫骨立<lb/>
一志一行可稱揚者本部官司隨事上言當加弔勉以<lb/>
勵薄俗九月乙亥信州蠻反詔開府陸騰討平之冬十<lb/>
月甲子初造山雲儛以備六代樂十一月丙戌行幸武<lb/>
功等城十二月庚申還宫<lb/>
二年春正月癸酉朔日有蝕之己亥親耕籍田三月癸<lb/>
酉改武遊園為道㑹苑丁亥初立郊丘壇壝制度夏四<lb/>
<pb n="KR2d0006_WYG_024-37a"/>
月乙巳省併東南諸州以大将軍陳公純為柱國六月<lb/>
辛亥尊所生叱奴氏為皇太后閏月庚午地震戊寅陳<lb/>
湘州刺史華皎帥衆來附壬辰以大将軍譙公儉為柱<lb/>
國秋七月辛丑梁州上言鳯凰集楓樹羣鳥列侍以萬<lb/>
數甲辰立露門學置生員七十二人壬子以太傅燕公<lb/>
于謹為雍州牧九月衞公直等與陳将淳于量吴明徹<lb/>
戰于沌口王師敗績元定以歩騎数千先度遂沒江南<lb/>
冬十一月戊戌朔日有蝕之癸丑太保許國公宇文貴<lb/>
<pb n="KR2d0006_WYG_024-37b"/>
薨是歳突厥吐谷渾安息等國並遣使朝貢<lb/>
三年春正月辛丑祀南郊三月癸夘皇后阿史那氏至<lb/>
自突厥甲辰大赦丁未大㑹百僚及賔客於露寢戊午<lb/>
太傅燕公于謹薨夏四月辛巳以太保逹奚武為太尉<lb/>
大司馬尉遲㢠為太保柱國齊公憲為大司馬五月庚<lb/>
戌享太廟六月甲戌有星孛於東井秋七月壬寅柱國<lb/>
隋公楊忠薨八月乙丑韓公元羅薨齊人來聘請和親<lb/>
詔軍司馬陸逞報聘癸酉帝御大德殿集百僚及沙門<lb/>
<pb n="KR2d0006_WYG_024-38a"/>
道士等親講禮記冬十月癸亥享太廟丁亥上親帥六<lb/>
軍講武於城南京邑觀者輿馬彌漫数十里諸蕃使咸<lb/>
在焉十一月壬辰朔日有蝕之壬子遣開府崔彦穆使<lb/>
於齊甲寅陳安成王頊廢其主伯宗而自立辛未齊武<lb/>
成帝殂<lb/>
四年春正月辛卯朔以齊武成殂故廢朝遣司㑹李綸<lb/>
等會𦵏於齊二月戊辰帝御大德殿集百僚道士沙門<lb/>
等討論釋老夏四月己巳齊人來聘五月己丑帝製象<lb/>
<pb n="KR2d0006_WYG_024-38b"/>
經成集百僚講說封魏廣平公子元謙為韓國公以紹<lb/>
魏後丁巳柱國吴公尉綱薨六月築原州及涇州東城<lb/>
秋七月突厥遣使獻馬柱國昌寧公長孫儉薨<lb/>
五年春三月甲辰初令宿衞官住闗外者将家累入京<lb/>
不樂者觧宿衞夏四月甲寅以柱國宇文盛為大宗伯<lb/>
省帥都督官丙寅遣大使廵察天下六月丙子以皇女<lb/>
生故降宥罪人并免逋租懸調冬十月辛巳朔日有蝕<lb/>
之丁酉太傅鄭公逹奚武薨十一月丁夘柱國豳公廣<lb/>
<pb n="KR2d0006_WYG_024-39a"/>
薨十二月癸巳大将軍鄭恪帥師平越嶲置西寧州是<lb/>
月齊將斛律光侵邉於汾北築城自華谷至龍門<lb/>
六年春正月己酉朔以露門未成故廢朝丁夘以大将<lb/>
軍王傑譚公㑹鴈門公田𢎞魏公李暉等並為柱國三<lb/>
月己酉齊公憲自龍門度河斛律光退保華谷憲攻㧞<lb/>
其新築五城夏四月戊寅朔日有蝕之辛夘信州蠻反<lb/>
遣大将軍趙誾帥師討平之庚子以大将軍司馬消難<lb/>
侯莫陳瓊大安公閻慶神武公竇毅南陽公叱羅恊平<lb/>
<pb n="KR2d0006_WYG_024-39b"/>
髙公侯伏侯龍恩並為柱國五月癸亥遣納言鄭諍使<lb/>
於陳丙寅以大将軍李虎中山公訓把公亮上庸公陸<lb/>
騰安義公宇文邱北平公㓂紹許公宇文善犍為公高<lb/>
琳鄭公逹奚震隴東公楊纂常山公于翼並為柱國六<lb/>
月乙未以大将軍太原公王秉為柱國是月齊将段孝<lb/>
先攻䧟汾州秋七月乙丑以大将軍越公盛為柱國八<lb/>
月癸酉省掖庭四夷樂後宫羅綺工五百餘人冬十月<lb/>
壬午冀公通薨乙未遣右武伯谷㑹琨使於齊壬寅上<lb/>
<pb n="KR2d0006_WYG_024-40a"/>
親帥六軍講武於城南十一月壬子以大将軍梁公侯<lb/>
莫陳芮大将軍李意並為柱國丙辰齊人來聘丁巳行<lb/>
幸散闗十二月己丑還宮是冬牛疫者十六七<lb/>
建德元年春正月戊午帝幸元都觀親御法座講說公<lb/>
卿道俗論難事畢還宮降死罪及流罪一等其五歳刑<lb/>
已下並宥之二月癸酉遣大将軍昌城公深使於突厥<lb/>
司宗李際使於齊乙酉柱國安義公宇文邱薨三月癸<lb/>
夘朔日有蝕之齊人來聘丙辰誅大冡宰晉公䕶及其<lb/>
<pb n="KR2d0006_WYG_024-40b"/>
子柱國譚公㑹并柱國侯伏侯龍恩及其弟大将軍萬<lb/>
壽大将軍劉勇等大赦改元罷中外府癸亥以太傅尉<lb/>
遲㢠為太師柱國竇熾為太傅大司空李穆為太保齊<lb/>
公憲為大冡宰衞公直為大司徒趙公招為大司空柱<lb/>
國辛威為大司寇綏德公陸通為大司馬詔曰人勞不<lb/>
止則星動於天作事不時則石言於國頃興造無度徴<lb/>
發不已加以頻歳師旅農畝廢業去秋災蝗年糓不登<lb/>
自今正調以外無妄徵發夏四月甲戌以代公達滕公<lb/>
<pb n="KR2d0006_WYG_024-41a"/>
逌並為柱國己卯詔公卿已下各舉所知遣工部代公<lb/>
逹使於齊丙戌詔百官軍人上封事極言得失丁亥詔<lb/>
斷四方非常貢獻庚寅追尊略陽公為孝閔皇帝癸巳<lb/>
立魯公贇為皇太子大赦百官各加封級五月壬戌以<lb/>
大旱集百官於庭詔之曰亢陽不雨豈朕德薄刑賞乖<lb/>
中歟将公卿大臣或非其人歟宜盡直言無有所隠公<lb/>
卿各引咎自責其夜澍雨六月庚子改置宿衞官員秋<lb/>
七月辛丑陳人來聘九月庚子朔日有蝕之庚申扶風<lb/>
<pb n="KR2d0006_WYG_024-41b"/>
掘地得玉盃以獻冬十月庚午詔江陵所獲俘虜充官<lb/>
口者悉免為百姓辛未遣小匠師楊勰使於陳大司馬<lb/>
綏德公陸通薨十一月丙午上親御六軍講武于城南<lb/>
庚戌行幸羌橋集京城東諸軍都督以上頒賜各有差<lb/>
乙夘還宮壬戌以大司空趙公招為大司馬十二月壬<lb/>
申行幸斜谷集京城以西諸軍都督以上頒賜有差丙<lb/>
戌還宮己丑帝御正武殿親錄囚徒至夜而罷庚寅幸<lb/>
道會苑以上善殿壮麗遂焚之<lb/>
<pb n="KR2d0006_WYG_024-42a"/>
二年春正月辛丑祀南郊乙巳以柱國田𢎞為大司空<lb/>
大将軍若干鳯為柱國庚戌復置帥都督官乙夘享太<lb/>
廟閏月己巳陳人來聘二月甲寅詔皇太子贇廵撫西<lb/>
土壬戌遣司會侯莫陳凱使於齊省雍州内八部併入<lb/>
京兆馮翊扶風咸陽等郡三月己夘皇太子於岐州獲<lb/>
白鹿二以獻詔答曰在德不在瑞癸巳省六府諸司中<lb/>
大夫以下官府置四司以下大夫為官之長上士貳之<lb/>
夏四月己亥享太廟丙辰増改東宮官員五月丁丑以<lb/>
<pb n="KR2d0006_WYG_024-42b"/>
柱國侯莫陳瓊為大宗伯榮陽公司馬消難為大司㓂<lb/>
上庸公陸騰為大司空六月庚子省六府員外諸官皆<lb/>
為丞壬子皇孫衍生文武官普加一級大階大選諸軍<lb/>
将帥丙辰帝御露寝集諸軍将朂以戎事庚申詔諸軍<lb/>
旗旌皆畫以猛虎鷙鳥之象秋七月己巳享太廟自春<lb/>
末不雨至於是月壬申集百僚於大德殿帝責躬罪已<lb/>
問以時政得失戊子雨八月丙午改三夫人為三妃闗<lb/>
中大蝗九月乙丑陳人來聘戊寅詔曰頃者婚嫁競為<lb/>
<pb n="KR2d0006_WYG_024-43a"/>
奢靡有司宜加宣勑使遵禮制冬十月癸夘齊人來聘<lb/>
甲辰奏六代樂成帝御崇信殿集百官觀之十一月辛<lb/>
巳帝親帥六軍講武於城東癸未集諸軍都督以上五<lb/>
十人於道㑹苑大射帝親臨射堂大備軍容十二月癸<lb/>
巳集羣官及沙門道士等帝升高座辨釋三教先後以<lb/>
儒教為先道教次之佛教為後以大将軍赫連逹為柱<lb/>
國詔軍民之間年多耆壽可頒授老職使榮沾邑里戊<lb/>
午聼訟於正武殿自旦及夜繼之以燭<lb/>
<pb n="KR2d0006_WYG_024-43b"/>
三年春正月壬戌朝羣臣於露門册柱國齊公憲衞公<lb/>
直趙公招譙公儉陳公純越公盛代公逹滕公逌並進<lb/>
爵為王己巳享太廟庚午突厥遣使獻馬癸酉詔自今<lb/>
男年十五女年十三以上爰及鰥寡所在以時嫁娶務<lb/>
從節儉乙亥親耕籍田丙子初服短衣享二十四軍督<lb/>
将以下試以軍旅之法縱酒盡歡詔以往歳年榖不登<lb/>
令公私道俗凡有貯積粟麥者皆凖口聼留已外盡糶<lb/>
二月壬辰朔日有蝕之丁酉紀公康畢公賢酆公貞宋<lb/>
<pb n="KR2d0006_WYG_024-44a"/>
公實漢公贊秦公贄曹公允並進爵為王丙午令六府<lb/>
各舉賢良清正之士癸丑柱國許公宇文善有罪免丙<lb/>
辰大赦三月癸酉皇太后叱奴氏崩帝居倚廬朝夕共<lb/>
一溢米羣臣表請累旬乃止詔皇太子贇總庶政夏四<lb/>
月乙夘齊人來弔賵㑹𦵏丁巳有星孛於東井五月庚<lb/>
申𦵏文宣后於永固陵帝袒跣至陵所辛酉詔曰齊斬<lb/>
之情經籍彜訓近代沿革遂亡斯禮伏奉遺令既𦵏便<lb/>
除攀慕几筵情實未忍三年之喪逹於天子古今無易<lb/>
<pb n="KR2d0006_WYG_024-44b"/>
之道王者之所常行但時有未諧不得全制軍國務重<lb/>
庶有聼朝衰麻之節苫廬之禮率遵前典以申罔極百<lb/>
僚以下宜遵遺令公卿上表固請俯就權制過𦵏即吉<lb/>
帝不許引古誼答之羣臣乃止於是遂申三年之制五<lb/>
服之内亦令依禮初置太子諫議員四人文學十人皇<lb/>
子皇弟友員各二人學士六人戊辰詔故晋公䕶及諸<lb/>
子並追復先封改𦵏加謚丙子初斷佛道二教經像悉<lb/>
毁罷沙門道士並令還俗并禁諸滛祀非祀典所載者<lb/>
<pb n="KR2d0006_WYG_024-45a"/>
盡除之六月丁未集諸軍将教以戰陣之法壬子更鑄<lb/>
五行大布錢以一當十與布泉錢並行戊午詔立通道<lb/>
觀凡金科玉篆祕賾元文並令𢎞闡秋七月庚申行幸<lb/>
雲陽宮乙酉衞王直在京反欲突入肅章門司武尉遲<lb/>
運等拒守直敗遁走戊子車駕至自雲陽宮八月辛夘<lb/>
禽直於荆州免為庶人冬十月丙申詔御正楊尚希使<lb/>
於陳庚子詔蒲州人遭飢乏絶者令向郿城以西及荆<lb/>
州管内就食甲寅行幸蒲州乙夘曲赦蒲州見囚大辟<lb/>
<pb n="KR2d0006_WYG_024-45b"/>
以下丙辰行幸同州十一月戊午于闐遣使獻名馬己<lb/>
巳大閲於同州城東甲戌車駕至自同州十二月戊子<lb/>
大㑹衞官及軍人以上賜錢帛各有差丙申改諸軍軍<lb/>
人並名侍官癸夘集諸軍講武於臨臯澤涼州比年地<lb/>
震壊城郭地裂涌泉出<lb/>
四月春正月戊辰初置營軍器監壬申布寛大之詔多<lb/>
所蠲免二月丙戌朔日有蝕之辛夘改置宿衞官員己<lb/>
酉柱國廣德公李意有罪免三月丙辰遣小司㓂元衞<lb/>
<pb n="KR2d0006_WYG_024-46a"/>
使於齊郡縣各省主簿一人甲戌以柱國趙王招為雍<lb/>
州牧夏四月甲午柱國燕公于實有罪免丁酉初令上<lb/>
書者並為表於皇太子以下稱啟秋七月己未禁五行<lb/>
大布錢不得出入闗布泉錢聼入而不聼出甲戌陳人<lb/>
來聘丙子召大将軍以上於大德殿帝親諭以伐齊之<lb/>
㫖言往以政出權宰無所措懐自親覽萬機便圗東討<lb/>
惡衣菲食繕甲練兵数年以來戰備稍足而偽主昬虐<lb/>
恣行無道伐暴除亂斯實其時羣臣咸稱善丁丑下詔<lb/>
<pb n="KR2d0006_WYG_024-46b"/>
暴齊氏過惡以柱國陳王純為前一軍縂管榮陽公司<lb/>
馬消難為前二軍總管鄭公逹奚震為前三軍總管越<lb/>
王盛為後一軍總管周昌公侯莫陳瓊為後二軍總管<lb/>
趙王招為後三軍縂管齊王憲帥衆二萬趣黎陽隋公<lb/>
楊堅廣寜公侯莫陳迥帥舟師三萬自渭入河柱國梁<lb/>
公侯莫陳芮帥衆一萬守太行道申國公李穆帥衆三<lb/>
萬守河陽道常山公于翼帥衆二萬出陳汝壬午上親<lb/>
帥六軍衆六萬直指河隂八月癸夘入齊境禁伐樹殘<lb/>
<pb n="KR2d0006_WYG_024-47a"/>
苗稼犯者以軍法從事丁未上親帥諸軍攻㧞河隂大<lb/>
城攻子城末尅上有疾九月辛酉夜班師水軍焚舟而<lb/>
退齊王憲于翼李穆等所在尅㨗降㧞三十餘城皆棄<lb/>
而不守唯以王藥城要害令儀同三司韓正守之正尋<lb/>
以城降齊戊寅至自東伐冬十月戊子初置上柱國上<lb/>
大将軍官改開府儀同三司為開府儀同大将軍又置<lb/>
上開府上儀同官閠月以柱國齊王憲蜀公尉遲迥為<lb/>
上柱國詔諸畿郡各舉賢良十一月己亥改置司内官<lb/>
<pb n="KR2d0006_WYG_024-47b"/>
員十二月辛亥朔日有蝕之丙子陳人來聘是嵗岐寧<lb/>
二州人飢開倉振恤<lb/>
五年春正月辛夘行幸河東涑川集闗河東諸軍校獵<lb/>
甲午還同州丁酉詔分遣大使周省四方察訟聽謡問<lb/>
民䘏隠廢布泉錢戊申初令鑄錢者至絞從者逺配二<lb/>
月辛酉遣皇太子贇廵撫西土仍討吐谷渾三月壬寅<lb/>
車駕至自同州文宣皇太后服再朞戊申祥夏六月戊<lb/>
申朔日有蝕之辛亥享太廟丙辰利州總管紀王康有<lb/>
<pb n="KR2d0006_WYG_024-48a"/>
罪賜死秋七月乙未京師旱八月戊申皇太子入吐谷<lb/>
渾至伏俟城而還乙丑陳人來聘九月丁丑大醮於正<lb/>
武殿以祈東伐冬十月帝復諭羣臣伐齊以去歳屬有<lb/>
疹疾遂不得尅平逋宼于時出軍河外直為撫背未扼<lb/>
其喉然晋州本髙歡所起統攝要重今往攻之彼必來<lb/>
援嚴軍以待擊之必尅然後乗破竹之勢鼓行而東足<lb/>
以窮其窟穴諸将多不願行帝曰機者事之㣲不可失<lb/>
矣沮軍事者以軍法裁之己酉帝總戎東伐以越王盛<lb/>
<pb n="KR2d0006_WYG_024-48b"/>
為右一軍總管把公亮為右二軍總管隋公楊堅為右<lb/>
三軍總管譙王儉為左一軍總管大将軍竇泰為左二<lb/>
軍總管廣化公邱崇為左三軍總管齊王憲陳王純為<lb/>
前軍癸亥帝至晉州遣齊王憲帥精騎二萬守雀䑕谷<lb/>
陳王純歩騎二萬守千里徑鄭公達奚震歩騎一萬守<lb/>
統軍川大将軍韓明歩兵五千守齊子嶺烏氏公尹升<lb/>
歩兵五千守鼔鍾鎮涼城公辛韶歩騎五千守蒲津闗<lb/>
柱國趙王招歩騎一萬自華谷攻汾州諸城柱國宇文<lb/>
<pb n="KR2d0006_WYG_024-49a"/>
盛歩兵一萬守汾水闗遣内史王誼監六軍攻晉州城<lb/>
帝屯於汾曲齊王憲攻洪洞永安二城並㧞之是夜虹<lb/>
見於晉州城上首向南尾入紫宮帝每日自汾曲赴城<lb/>
下親督戰庚午齊行臺左丞侯子欽出降壬申齊晉州<lb/>
刺史崔嵩夜密使送欵上開府王軌應之未明登城遂<lb/>
尅晋州甲戌以上開府梁士彦為晉州刺史以鎮之十<lb/>
一月己夘齊主自并州帥衆來援帝以其兵新集且避<lb/>
之乃詔諸軍班師齊主遂圍晉州齊王憲屯諸軍於洓<lb/>
<pb n="KR2d0006_WYG_024-49b"/>
水為晉州聲援河東地震癸巳至自東伐獻俘于太廟<lb/>
丙申放齊諸城鎮降民還丁酉帝發京師壬寅度河與<lb/>
諸軍合十二月戊申次晉州庚戌帝帥諸軍八萬置陣<lb/>
東西二十餘里乗常御馬從数人廵陣所至輙呼主帥<lb/>
姓名以慰勉之将士感見知之恩各思自厲将戰有司<lb/>
請換馬帝曰朕獨乗良馬何所之齊主亦於塹北列陣<lb/>
申後齊人填塹南引帝大喜勒諸軍擊之齊人便退齊<lb/>
主與其麾下数十騎走還并州齊衆大潰軍資甲仗数<lb/>
<pb n="KR2d0006_WYG_024-50a"/>
百里間委棄山積辛亥帝幸晋州仍率諸軍追齊主諸<lb/>
将固請還師帝曰縱敵患生卿等若疑朕将獨往諸将<lb/>
不敢言甲寅齊主遣其丞相髙阿那肱守髙壁帝麾軍<lb/>
直進那肱望風退散丙辰師次介休齊将韓建業舉城<lb/>
降以為上柱國封郇國公丁巳大軍次并州齊主留其<lb/>
從兄安德王延宗守并州自将輕騎走鄴是日詔齊王<lb/>
公以下示以逆順之道於是齊将帥降者相繼戊午髙<lb/>
延宗僣即偽位改年曰德昌己夘軍次并州帝帥諸軍<lb/>
<pb n="KR2d0006_WYG_024-50b"/>
合戰齊人退帝逐北入城東門諸軍繞城置陣至夜延<lb/>
宗帥其衆排車而前城中軍却人相蹂踐大為延宗所<lb/>
敗齊人欲閉門以閫下積尸扉不得闔帝從数騎﨑嶇<lb/>
危險僅得出門至明帥諸軍更戰大破之禽延宗并州<lb/>
平壬戌詔大赦天下其髙緯及王公以下若釋然歸順<lb/>
咸許自新諸亡入偽朝亦從寛宥官資次序依例無失<lb/>
齊制偽令即宜削除鄒魯搢紳幽并騎士一介可稱並<lb/>
宜銓錄丙寅出齊宮中金銀寳器珠玉麗服及宮女二<lb/>
<pb n="KR2d0006_WYG_024-51a"/>
千人班賜将士以柱國趙王招陳王純越王盛杞公亮<lb/>
梁公侯莫陳芮庸公王謙北平公宼紹鄭公逹奚震並<lb/>
為上柱國封齊王憲子安城郡公質為河間王諸有功<lb/>
者封授各有差癸酉帝帥六軍趣鄴<lb/>
六年春正月乙亥齊主傳位於其太子恒改年曰承光<lb/>
自號太上皇壬辰帝至鄴癸巳帥諸軍圍之齊人拒守<lb/>
諸軍奮擊大破之遂平齊齊主先送其母及妻子於青<lb/>
州及城䧟帥数十騎走青州遣大将軍尉遲勤追之是<lb/>
<pb n="KR2d0006_WYG_024-51b"/>
戰也於陣獲其齊昌王莫多婁敬顯帝數之曰汝有死<lb/>
罪三前從并州走鄴棄母㩦妻妾是不孝外為偽主戮<lb/>
力内實通啟於朕是不忠送欵之後猶持兩端是不信<lb/>
如此用懐不死何待遂斬之是日西方有聲如雷甲子<lb/>
帝入鄴城詔去年大赦班宣未及之處皆從赦例己亥<lb/>
詔曰晉州大陣至鄴身殞戰塲者其子即授父本官尉<lb/>
遲勤禽齊主及其太子恒於青州庚子詔曰偽齊之末<lb/>
姦佞擅權濫罰滛刑動挂羅網偽右丞相咸陽王故斛<lb/>
<pb n="KR2d0006_WYG_024-52a"/>
律明月偽侍中特進開府故崔季舒等七人或功高獲<lb/>
罪或直言見誅朕兵以義動翦除凶暴表閭封墓事切<lb/>
下車宜追贈謚并加窆厝其見在子孫各隨䕃叙錄家<lb/>
口田宅沒官者並還之辛丑詔偽齊東山南園及三臺<lb/>
並毁撤瓦木諸物凡入用者盡賜百姓山園之田各還<lb/>
本主二月丙午論定諸軍勲置酒於齊太極殿會軍士<lb/>
以上班賜有差丁未齊主至帝降自阼階見以賔主禮<lb/>
齊任城王湝在冀州擁兵未下遣上柱國齊王憲與柱<lb/>
<pb n="KR2d0006_WYG_024-52b"/>
國隋公楊堅討平之齊范陽王高紹義叛入突厥齊諸<lb/>
行臺州鎮悉降闗東平合州五十五郡一百六十二縣<lb/>
三百八十五户三十萬二千五百二十八口二千萬六<lb/>
千八百八十六乃於河陽及幽青南兖豫徐北朔定州<lb/>
置縂管府相并二總管各置宫及六府官癸丑詔自偽<lb/>
武平三年以來河南諸州人偽齊破掠為奴婢者不問<lb/>
公私並放免之其住在淮南者亦即聼還願住淮北者<lb/>
可隨便安置癃疾孤老不能自存者所在矜恤乙夘車<lb/>
<pb n="KR2d0006_WYG_024-53a"/>
駕發自鄴三月壬午詔山東諸州各舉士夏四月乙巳<lb/>
至自東伐列齊主於前其王公等並從車輿旌旗及器<lb/>
物以次陳於其後大駕布六軍備凱樂獻俘於太廟京<lb/>
邑觀者皆稱萬歳戊申封齊主為温國公庚戌大㑹羣<lb/>
臣及諸蕃客於露寝乙夘廢蒲陜涇寧四州總管己巳<lb/>
享太廟詔分遣使人廵方撫慰觀風省俗五月丁丑以<lb/>
柱國譙王儉為大冡宰庚辰以上柱國把公亮為大司<lb/>
徒鄭公逹奚震為大宗伯梁公侯莫陳芮為大司馬柱<lb/>
<pb n="KR2d0006_WYG_024-53b"/>
國應公獨孤永業為大司宼鄖公韋孝寛為大司空辛<lb/>
巳大醮於正武殿以報功己丑祀方丘詔曰往者冡臣<lb/>
專任制度有違正殿别寝事窮壯麗非直雕牆峻宇深<lb/>
戒前王而締構𢎞敞有踰清廟不軌不物何以示後兼<lb/>
東夏初平人未見德率先海内宜自朕始其露寝會義<lb/>
崇信含仁雲和思齊諸殿等農隟之時悉可毁撤雕斵<lb/>
之物並賜貧民繕造之物務從卑朴戊戌詔曰京師宮<lb/>
殿已從撤毁并鄴二所華侈過度誠復作之非我豈容<lb/>
<pb n="KR2d0006_WYG_024-54a"/>
因而弗革諸堂殿壮麗並宜除蕩甍宇雜物分賜窮人<lb/>
三農之隟别漸營構止蔽風雨務在卑狹庚子陳人來<lb/>
聘是月青城門無故自崩六月辛亥御正武殿錄囚徒<lb/>
甲子東廵丁卯詔曰自今不得娶母同姓以為妻妾秋<lb/>
七月丙戌行幸洛州己丑詔山東諸州舉有才望者赴<lb/>
行在所共論政事得失八月壬寅議權衡度量頒於天<lb/>
下其不依新式者悉追停之詔曰以刑止刑以輕代重<lb/>
罪不及嗣皆有定科雜役之徒獨異常憲一從罪配百<lb/>
<pb n="KR2d0006_WYG_024-54b"/>
代不免罰既無窮刑何以措凡諸雜戸悉放為百姓配<lb/>
雜之科因之永削甲子鄭州獻九尾狐皮肉銷盡骨體<lb/>
猶具帝曰瑞應之來必昭有德若使五品時序四海和<lb/>
平家識孝慈乃能致此今無其時恐非實錄乃令焚之<lb/>
九月壬申以柱國鄧公竇熾申公李穆為上柱國戊寅<lb/>
初令庶人以上非朝祭之服唯得衣綢綿綢絲布圎綾<lb/>
紗絹綃葛布等九種壬辰詔東土諸州儒生明一經以<lb/>
上並舉送州郡以禮發遣冬十月戊申行幸鄴宮戊午<lb/>
<pb n="KR2d0006_WYG_024-55a"/>
改𦵏德皇帝於冀州帝服緦哭於太極殿百官素服哭<lb/>
是月誅温公高緯十一月壬申封皇子充為道王兌為<lb/>
蔡王癸酉陳将吳明徹侵呂梁徐州總管梁士彦與戰<lb/>
不利退守徐州遣上大将軍郯公王軌討之是月稽胡<lb/>
反遣齊王憲討平之詔自永熙三年七月以來十月以<lb/>
前東土人被鈔在化内為奴婢者及平江陵日良人沒<lb/>
為奴婢者並免同人伍詔曰正位於中有聖通典質文<lb/>
相革損益不同五帝則四星之象三王制六宮之數劉<lb/>
<pb n="KR2d0006_WYG_024-55b"/>
曹已降等列彌繁選擇徧於生靈命秩方於庶職椒房<lb/>
丹地有衆如雲本由嗜欲之情非闗風化之義朕運當<lb/>
澆季思復古始𢎞贊後庭事從簡約可置妃二人世婦<lb/>
三人御妻三人自兹以外宜悉減省己亥晦日有蝕之<lb/>
初行刑書要制持杖羣彊盗一疋以上不持杖羣彊盗<lb/>
五疋以上監臨主掌自盗二十疋以上小盗及詐請官<lb/>
物三十疋以上正長隠五戸及十丁以上隠地三頃以<lb/>
上皆至死刑書所不載者自依律科十二月北營州刺<lb/>
<pb n="KR2d0006_WYG_024-56a"/>
史髙寳寧據州反庚申行幸并州宮移并州軍人四萬<lb/>
戸於闗中戊辰廢并州宮及六府是歳吐谷渾百濟並<lb/>
遣使朝貢<lb/>
宣政元年春正月癸酉吐谷渾偽趙王他婁屯來降壬<lb/>
午行幸鄴宮辛夘幸懐州癸巳幸洛州詔於懐州置宮<lb/>
二月甲辰柱國大冡宰譙王儉薨丁巳車駕至自東廵<lb/>
乙丑以上柱國越王盛為大冡宰陳王純為雍州牧三<lb/>
月戊辰於蒲州置宮廢同州及長春二宮壬申突厥遣<lb/>
<pb n="KR2d0006_WYG_024-56b"/>
使朝貢甲戌初服常冠以皂紗為之加簮而不施纓𨗳<lb/>
其制若今之折角巾也上大将軍王軌破陳師於吕梁<lb/>
禽其将吴明徹等俘斬三萬餘人丁亥詔柱國豆盧寧<lb/>
征江南武陵南平等郡所有士庶為人奴婢者悉依江<lb/>
陵放免壬辰改元夏四月壬子初令遭父母喪者聼終<lb/>
制庚申突厥入宼幽州五月己丑帝總戎北伐遣柱國<lb/>
原公姬願東平公宇文神舉等五道俱入發闗中公私<lb/>
馬驢悉從軍癸巳帝不豫止於雲陽宫丙申詔停諸軍<lb/>
<pb n="KR2d0006_WYG_024-57a"/>
六月丁酉帝疾甚還宫其夜崩于乗輿時年三十六遺<lb/>
詔王公以下爰及庶寮輔導太子及喪事資用須使儉<lb/>
而合禮隨吉即𦵏𦵏訖公除四方士庶各三日哭妃嬪<lb/>
無子者悉放還家羣臣上尊謚曰武皇帝廟稱髙祖己<lb/>
未𦵏於孝陵帝沈毅有智謀初以晉公䕶專權常自晦<lb/>
迹人莫測其深淺及誅䕶之後始親萬機尅已厲精聼<lb/>
覽不怠用法嚴整多所罪殺號令懇惻唯屬意於政群<lb/>
下畏服莫不肅然性既明察少於恩惠凡布懐立行皆<lb/>
<pb n="KR2d0006_WYG_024-57b"/>
欲踰越古人身衣布袍寝布被無金寳之飾諸宫殿華<lb/>
綺者皆徹毁之改為土階數尺不施櫨栱其雕文刻<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>
錦繡纂組一皆禁㫁後宫嬪御不過十餘人勞謙接下<lb/>
自彊不息以海内未康銳情教習至於校兵閱武歩行<lb/>
山谷履渉勤苦皆人所不堪平齊之役見軍士有跣行<lb/>
者帝親脫靴以賜之每宴會将士必自執盃勸酒或手<lb/>
付賜物至於征伐之處躬在行陣性又果决能㫁大事<lb/>
故能得士卒死力以弱制彊破齊之後遂欲窮兵極武<lb/>
<pb n="KR2d0006_WYG_024-58a"/>
平突厥定江南一二年間必使天下一統此其志也<lb/>
　　武帝保定五年天和六年建德六年宣政元年即<lb/>
　　位十八年<lb/>
宣皇帝諱贇字乾伯武帝長子也母曰李太后武成元<lb/>
年生於同州保定元年五月丙午封魯國公建德元年<lb/>
四月癸巳武帝親告廟冠於阼階立為皇太子二年詔<lb/>
皇太子廵撫西土文宣后崩武帝諒闇詔太子總朝政<lb/>
五旬而罷武帝每廵幸四方太子常留監國五年二月<lb/>
<pb n="KR2d0006_WYG_024-58b"/>
又詔太子廵西土因討吐谷渾宣政元年六月丁酉武<lb/>
帝崩戊戌太子即皇帝位尊皇后曰皇太后甲子誅上<lb/>
柱國齊王憲閠月乙亥詔山東流人新復業及突厥侵<lb/>
掠家口破亡不能存濟者給復一年立妃楊氏為皇后<lb/>
辛巳以上柱國趙王招為太師陳王純為太傅柱國代<lb/>
王逹滕王逌盧公尉遲運薛公長孫覽並為上柱國是<lb/>
月幽州盧昌期據范陽反詔柱國東平公宇文神舉討<lb/>
平之秋七月乙巳享太廟丙午祀圎丘戊申祀方澤庚<lb/>
<pb n="KR2d0006_WYG_024-59a"/>
戌以小宗伯岐公斛斯徵為大宗伯壬戌以南兖州總<lb/>
管隋公楊堅為上柱國大司馬癸亥尊所生李氏為帝<lb/>
太后八月丙寅夕月於西郊長安萬年二縣人居京城<lb/>
者給復三年壬申幸同州遣大使巡察諸州制九條宣<lb/>
下州郡其母族絶服外者聼婚以上柱國薛公長孫覽<lb/>
為大司徒柱國楊公王誼為大司空丙戌以柱國永昌<lb/>
公椿為大司宼九月丁酉以柱國宇文盛張掖公王傑<lb/>
枹罕公辛威鄖國公韋孝寛並為上柱國庚戌封皇弟<lb/>
<pb n="KR2d0006_WYG_024-59b"/>
元為荆王詔諸應拜者皆以三拜成禮冬十月癸酉至<lb/>
自同州戊子百濟遣使朝貢十一月己亥講武於道會<lb/>
苑帝親擐甲胄是月突厥犯邉圍酒泉殺掠吏士十二<lb/>
月甲子以柱國畢王賢為大司空己丑以上柱國河陽<lb/>
總管滕王逌為行軍元帥伐陳免京師見徒並令從軍<lb/>
大象元年春正月己丑受朝於露門帝服通天冠絳紗<lb/>
袍羣臣皆服漢魏衣冠大赦改元為大成初置四輔官<lb/>
以大冢宰越王盛為大前疑蜀公尉遲迥為大右弼申<lb/>
<pb n="KR2d0006_WYG_024-60a"/>
公李穆為大左輔大司馬隋公楊堅為大後丞癸夘封<lb/>
皇子衍為魯王甲辰東廵丙午以柱國常山公于翼為<lb/>
大司徒辛亥以柱國許公宇文善為大宗伯戊午行幸<lb/>
洛陽立魯王衍為皇太子二月癸亥詔曰河洛之地書<lb/>
稱朝市自魏氏失馭城闕為墟我太祖受命酆鎬有懐<lb/>
光宅髙祖往巡東夏布政此宮朕以眇身祗承寳運雖<lb/>
庶幾聿修之志敢忘燕翼之心一昨駐蹕金墉備嘗遊<lb/>
覽百王制度基址尚存今若因修為功易立宜命邦事<lb/>
<pb n="KR2d0006_WYG_024-60b"/>
修復舊都奢儉取文質之間功役依子來之義北瞻河<lb/>
内咫尺非遙前詔經營今宜停罷於是發山東諸州兵<lb/>
增一月功為四十五日役起洛陽宫常役四萬人以迄<lb/>
晏駕并移相州六府於洛陽稱東京六府殺柱國徐州<lb/>
總管郯公王軌停南討諸軍以趙王招女為千金公主<lb/>
嫁於突厥乙亥行幸鄴丙子初令總管刺史行兵者加<lb/>
持節餘悉罷之辛巳詔傳位於皇太子衍大赦改元大<lb/>
成為大象帝於是自稱天元皇帝所居稱天臺冕二十<lb/>
<pb n="KR2d0006_WYG_024-61a"/>
有四旒車服旗鼓皆以二十四為節内史御正皆置上<lb/>
大夫皇帝衍稱正陽宫置納言御正諸衞䓁官皆凖天<lb/>
臺尊皇太后為天元皇太后癸未日出将入時其中並<lb/>
有烏色太如雞卵經四日乃滅戊子以大前疑越王盛<lb/>
為太傅大右弼蜀公尉遲迥為大前疑代王逹為大右<lb/>
弼辛夘詔徙鄴城石經於洛陽又詔洛陽凡是元遷戸<lb/>
並聼還洛州此外欲住者聼之河陽幽相豫毫青徐七<lb/>
總管受東京六府處分三月庚申車駕至自東廵大陳<lb/>
<pb n="KR2d0006_WYG_024-61b"/>
軍伍親擐甲胄入自青門皇帝衍備法駕從百官迎於<lb/>
青門外是時驟雨儀衛失容辛酉封趙王招第二子貰<lb/>
為永康縣王夏四月壬戌朔有司奏言日蝕不視事過<lb/>
時不蝕乃臨軒立妃朱氏為天元帝后癸亥以柱國畢<lb/>
王賢為上柱國己巳享太廟壬午大醮於正武殿五月<lb/>
辛亥以洺州㐮國郡為趙國齊州濟南郡為陳國豐州<lb/>
武當安富二郡為越國潞州上黨郡為代國荆州新野<lb/>
郡為滕國邑各一萬戸令趙王招陳王純越王盛代王<lb/>
<pb n="KR2d0006_WYG_024-62a"/>
逹滕王逌並之國是月遣使簡視京城及諸州士庶女<lb/>
充選後宫突厥宼并州六月咸陽有池水變為血徵山<lb/>
東諸州人修長城秋七月庚寅以大司空畢王賢為雍<lb/>
州牧大後丞隋公楊堅為大前疑柱國榮陽公司馬消<lb/>
難為大後丞丙申納大後丞司馬消難女為正陽宫皇<lb/>
后己酉尊帝太后李氏為天皇太后壬子改天元帝后<lb/>
朱氏為天皇后立妃元氏為天右皇后妃陳氏為天左<lb/>
皇后八月庚申幸同州壬申還宫甲戌以天左皇后父<lb/>
<pb n="KR2d0006_WYG_024-62b"/>
大将軍陳山提天右皇后父開府元晟並為上柱國初<lb/>
武帝作刑書要制用法嚴重及帝即位恐物情未附除<lb/>
之至是為刑經聖制其法深刻大醮於正武殿告天而<lb/>
行焉壬午以上柱國雍州牧畢王賢為太師上柱國郇<lb/>
公韓建業為大左輔是月所在螘羣闘各四五尺死者<lb/>
十八九九月己夘以酆王貞為大冢宰上柱國鄖公韋<lb/>
孝寛為行軍元帥率行軍總管把公亮郕公梁士彦伐<lb/>
陳遣御正杜果使於陳冬十月壬戌幸道會苑大醮以<lb/>
<pb n="KR2d0006_WYG_024-63a"/>
髙祖武皇帝配醮初復佛象及天尊象帝與二象俱南<lb/>
坐大陳雜戱令京城士庶縱觀是月相州人段德舉謀<lb/>
反伏誅十一月乙未夜行幸同州壬寅還宫乙巳初鑄<lb/>
永通萬國錢以一當千與五行大布並行是月韋孝寛<lb/>
拔壽陽杞國公亮拔黄城梁士彦拔廣陵陳人退走於<lb/>
是江北盡平十二月戊午以災異屢見帝御路寢見百<lb/>
官下詔罪已将避正寢減膳徹懸於是舍仗衞往天興<lb/>
宫百官上表勸復寝膳許之甲子還宫御正武殿集百<lb/>
<pb n="KR2d0006_WYG_024-63b"/>
官及宫人内外命婦大列妓樂又縱胡人乞寒用水澆<lb/>
沃以為戲樂乙丑行幸洛陽帝親御驛馬日行三百里<lb/>
四皇后及文武侍衞數百人並乗驛以從令四后方駕<lb/>
齊驅或有先後便加譴責人馬頓仆相屬於道己夘還<lb/>
宫<lb/>
二年春正月丁亥帝受朝于道會苑癸巳享太廟乙巳<lb/>
造二扆畫日月象以置左右戊申雨雪雪上又雨細黄<lb/>
土移時乃息乙夘詔江右諸州新附人給復二十年初<lb/>
<pb n="KR2d0006_WYG_024-64a"/>
稅入市者人一錢二月丁巳帝幸露門學行釋奠禮戊<lb/>
午突厥遣使獻方物且逆千金公主乙丑改制詔為天<lb/>
制勑為天勑尊天元皇太后為天元上皇太后天皇太<lb/>
后李氏曰天元聖皇太后癸未立天元皇后楊氏為天<lb/>
元太皇后天皇后朱氏為天大皇后天右皇后元氏為<lb/>
天右太皇后天左皇后陳氏為天左太皇后正陽宫皇<lb/>
后直稱皇后是月洛陽有秃鶖鳥集新太極殿前榮州<lb/>
有黑龍見與赤龍鬭於汴水側黑龍死三月丁亥賜百<lb/>
<pb n="KR2d0006_WYG_024-64b"/>
官及百姓大酺詔進封孔子為鄒國公邑數凖舊并立<lb/>
後承襲别於京師置廟以時祭享戊子行軍總管把公<lb/>
亮舉兵反行軍元帥韋孝寛獲而殺之辛夘行幸同州<lb/>
増候正前驅式道為三百六十重自應門至赤㟁澤数<lb/>
十里間幡旗相蔽鼓樂俱作又令虎賁持鈒馬上稱警<lb/>
蹕以至同州乙未改同州宫為天成宫庚子車駕至自<lb/>
同州詔天臺侍衞皆着五色及紅紫綠衣以雜色緣名<lb/>
曰品色衣有大事與公服間服之壬寅詔内外命婦皆<lb/>
<pb n="KR2d0006_WYG_024-65a"/>
執笏其拜宗廟及天臺皆俛伏甲辰初置天中大皇后<lb/>
立天左大皇后陳氏為天中大皇后立妃尉遲氏為天<lb/>
左大皇后夏四月己巳享太廟己夘以旱故降見囚死<lb/>
罪以下壬午幸中山祈雨至咸陽宫雨降甲申還宫令<lb/>
京城士女於衢巷作音樂以迎候五月甲午帝備法駕<lb/>
幸天興宫乙未帝不豫還宫詔揚州總管隋公楊堅入<lb/>
侍疾丁未追趙越陳代滕五王入朝己酉大漸御正下<lb/>
大夫劉昉與内史上大夫鄭譯矯制以隋公楊堅受遺<lb/>
<pb n="KR2d0006_WYG_024-65b"/>
輔政是日帝崩於天德殿時年二十二謚宣皇帝七月<lb/>
丙申𦵏定陵帝之在東宫也武帝慮其不堪承嗣遇之<lb/>
甚嚴朝見進止與諸臣無異雖隆寒盛暑亦不得休息<lb/>
性嗜酒武帝遂禁醪醴不許至東宮帝每有過輙加捶<lb/>
扑嘗謂之曰古來太子被廢者幾人餘兒豈不堪立邪<lb/>
於是遣東宫官屬錄帝言語動作毎月奏聞帝懼威嚴<lb/>
矯情修飾以是惡不外聞嗣位之初方逞其欲大行在<lb/>
殯曽無戚容即通亂先帝宫人纔踰年便恣聲樂采擇<lb/>
<pb n="KR2d0006_WYG_024-66a"/>
天下子女以充後宫好自矜夸飾非拒諌禪位之後彌<lb/>
復驕奢躭酗於後宫或旬日不出公卿近臣請事者皆<lb/>
附閹官奏之所居宫殿帷帳皆飾以金玉珠寳光華炫<lb/>
耀極麗窮奢及營洛陽宫雖未成畢其規摹壯麗踰於<lb/>
漢魏逺矣唯自尊崇無所顧憚國典朝儀率情變改後<lb/>
宫位號莫能詳錄每對臣下自稱為天以五色土塗所<lb/>
御天德殿各隨方色又於後宫與皇后等列坐用宗廟<lb/>
禮器罇彛珪瓉之屬以次食焉又令羣臣朝天臺者致<lb/>
<pb n="KR2d0006_WYG_024-66b"/>
齋三日清身一日車旗章服倍於前王之数既自比上<lb/>
帝不欲令人同已常自帶綬及冠通天冠加金附蟬顧<lb/>
見侍臣武弁上有金蟬及王公有綬者並令去之又不<lb/>
聼人有髙者大者之稱諸姓髙者改為姜九族稱髙祖<lb/>
者為長祖曽為次長祖官稱名位凡謂上及大者改為<lb/>
長有天者亦改之又令天下車皆渾成為輪禁天下婦<lb/>
人皆不得施粉黛唯宫人得乗有輻車加粉黛焉西陽<lb/>
公温把公亮之子即帝從祖兄其妻尉遲氏有容色因<lb/>
<pb n="KR2d0006_WYG_024-67a"/>
入朝帝遂飲以酒逼而媱之亮聞之懼謀反纔誅温即<lb/>
追尉遲氏入宫初為妃尋立為皇后每左右侍臣論議<lb/>
唯欲興造革易未嘗言及政事其後遊戲無常出入不<lb/>
節羽儀仗衞晨出夜還或幸天興宫或遊道㑹苑陪侍<lb/>
之官皆不堪命散樂雜戲魚龍爛漫之伎常在目前好<lb/>
令京城少年為婦人服飾入殿歌舞與後宫觀之以為<lb/>
喜樂擯斥近臣多所猜怨又吝於財略無賜與恐羣臣<lb/>
規諫不得行已之志常遣左右密伺察之動止所為莫<lb/>
<pb n="KR2d0006_WYG_024-67b"/>
不抄錄小有乖違輙加其罪自公卿以下皆被楚撻其<lb/>
間誅戮黜免者不可勝言每捶人皆以百二十為度名<lb/>
曰天杖宫人内職亦如之后妃嬪御雖被寵嬖亦多被<lb/>
杖背於是内外恐懼民不自安皆求茍免莫有固志重<lb/>
足累息以逮於終矣<lb/>
　　宣帝大象二年即大成元年改大象<lb/>
静皇帝諱衍後改名闡宣帝之長子也母曰朱皇后建<lb/>
德二年六月生于東宫大象元年正月癸卯封魯王戊<lb/>
<pb n="KR2d0006_WYG_024-68a"/>
午立為皇太子二月辛巳宣帝於鄴宫傳位授帝居正<lb/>
陽宫<lb/>
二年五月乙未宣帝寢疾詔帝入宿露門學己酉宣帝<lb/>
崩帝入居天臺廢正陽宫大赦停洛陽宫作庚戌上天<lb/>
元上皇太后尊號為太皇太后天元聖皇太后李氏為<lb/>
大帝太后天元大皇后為皇太后天大皇后朱氏為帝<lb/>
太后其天中大皇后陳氏天右大皇后元氏天左大皇<lb/>
后尉遲氏並出俗為尼以柱國漢王贊為上柱國右大<lb/>
<pb n="KR2d0006_WYG_024-68b"/>
丞相上柱國揚州總管隋公楊堅為假黄鉞左大丞相<lb/>
柱國秦王䞇為上柱國帝居諒闇百官縂已以聽於左<lb/>
大丞相壬子以上柱國鄖公韋孝寛為相州總管罷入<lb/>
市税錢六月戊午以柱國許公宇文善神武公竇毅修<lb/>
武公候莫陳瓊大安公閻慶並為上柱國趙王招陳王<lb/>
純越王盛代王逹滕王逌來朝庚申復佛道二教辛酉<lb/>
以柱國把公贊燕公于實郜公賀拔伏㤙並為上柱國<lb/>
甲子相州總管尉遲迥舉兵不受代詔發闗中兵即以<lb/>
<pb n="KR2d0006_WYG_024-69a"/>
韋孝寛為行軍元帥討之柱國畢王賢以謀執政被誅<lb/>
以上柱國秦王贄為大冡宰把公椿為大司徒己巳詔<lb/>
南定北光衡巴四州人為宇文亮抑為奴婢者並免之<lb/>
甲戌有赤氣起西方漸東行徧天庚辰罷諸魚池及山<lb/>
澤公禁者與百姓共之以柱國蒋公梁睿為益州總管<lb/>
秋七月甲申突厥送齊范陽王高紹義庚寅申州刺史<lb/>
李惠起兵庚子詔趙陳越代滕五王入朝不趨劔履上<lb/>
殿榮州刺史邵公宇文胄舉兵遣大将軍楊素討之青<lb/>
<pb n="KR2d0006_WYG_024-69b"/>
州總管尉遲綱舉兵丁未隋公楊堅都督内外諸軍事<lb/>
己酉鄖州總管司馬消難舉兵以柱國楊公王誼為行<lb/>
軍元帥討之壬子趙王招越王盛以謀執政被誅癸丑<lb/>
封皇弟衎為萊王術為郢王是月豫州㐮州諸蠻各帥<lb/>
種落反八月庚申益州總管王謙舉兵不受代即以梁<lb/>
睿為行軍元帥討之庚午韋孝寛破尉遲迥於鄴迥自<lb/>
殺相州平移相州於安陽其鄴城及邑毁廢之丙子以<lb/>
漢王贊為太師以上柱國并州總管申公李穆為太傅<lb/>
<pb n="KR2d0006_WYG_024-70a"/>
以宋王實為大前疑以秦王贄為大右弼以燕公于實<lb/>
為大左輔己卯以尉遲迥平大赦庚辰司馬消難擁衆<lb/>
以魯山甑山二鎮奔陳遣大将軍元景山追撃之鄖州<lb/>
平沙州氐帥開府楊永安聚衆反應王謙遣大將軍逹<lb/>
奚儒討之楊素破宇文胄於榮陽斬之以上柱國神武<lb/>
公竇毅為大司馬以齊公于智為大司空廢相青荆金<lb/>
晋梁州六總管九月丙戌廢河陽總管為鎮𨽻洛州以<lb/>
小宗伯竟陵公楊慧為大宗伯壬辰廢皇后司馬氏為<lb/>
<pb n="KR2d0006_WYG_024-70b"/>
庶人戊戌以柱國楊公王誼為上柱國庚戌以柱國常<lb/>
山公于翼化政公宇文忻並為上柱國壬子丞相去左<lb/>
右號隋公楊堅為大丞相冬十月甲寅日有蝕之壬戌<lb/>
陳王純以怨執政被誅大丞相隋公楊堅加大冡宰五<lb/>
府總於天官戊寅梁睿破王謙斬之傳首京師益州平<lb/>
十一月甲辰逹奚儒破楊永安沙州平丁未上柱國鄖<lb/>
公韋孝寛薨十二月壬子以柱國蒋公梁睿為上柱國<lb/>
丁巳以柱國䢴公楊雄普安公賀蘭謩郕公梁士彦上<lb/>
<pb n="KR2d0006_WYG_024-71a"/>
大将軍新寧公叱列長义武鄉公崔𢎞度大將軍中山<lb/>
公宇文恩濮陽公宇文述渭原公和干子任城公王景<lb/>
漁陽公楊銳上開府廣宗公李崇隴西公李詢並為上<lb/>
柱國庚申以柱國楚公豆盧勣為上柱國癸亥詔曰太<lb/>
祖受命龍德猶潜三分天下志扶魏室多所改作冀允<lb/>
上元文武羣官賜姓者衆本殊國邑實乖胙土不歆非<lb/>
類異骨肉而共烝嘗不愛其親嗟行路而叙昭穆且神<lb/>
徵革姓本為歴数有歸天命在人推譲終而弗獲故君<lb/>
<pb n="KR2d0006_WYG_024-71b"/>
臨區宇累世於兹可不仍遵謙挹之㫖乆行權宜之制<lb/>
諸改姓者悉宜復舊甲子大丞相隋公楊堅進爵為王<lb/>
以郡為隋國己巳以柱國沛公鄭譯為上柱國辛未代<lb/>
王達滕王逌並以謀執政被誅壬申以大将軍長寧公<lb/>
楊勇為上柱國大司馬以小冡宰始平公元孝矩為大<lb/>
司宼<lb/>
大定元年春正月壬午改元丙戌詔戎秩上開府以上<lb/>
職事下大夫以上外官刺史以上各舉賢良二月甲子<lb/>
<pb n="KR2d0006_WYG_024-72a"/>
帝遜位于隋居于别宫隋氏奉帝為介國公邑萬戸車<lb/>
服禮樂一如周制上書不稱表答表不稱詔有其文事<lb/>
竟不行隋開皇元年五月壬申帝崩時年九歳隋志也<lb/>
謚曰静皇帝𦵏㳟陵<lb/>
　　静帝大定元年<lb/>
　　　右後周五主二十五年禪于隋<lb/>
　<lb/>
　<lb/>
<pb n="KR2d0006_WYG_024-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通志卷十七<lb/>
</p>
<p>
</p>
  </div>
</body>
</text>
</TEI>
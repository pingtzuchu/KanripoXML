<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補歴代史表目錄</head>
    <p>
<pb n="KR2d0021_WYG_000-1a"/>
欽定四庫全書　　　　　史部四<lb/>
　補歴代史表目錄　　　　别史類<lb/>
　　卷一<lb/>
　　　東漢<lb/>
　　　　諸王世表<lb/>
　　　　外戚侯表<lb/>
　　卷二<lb/>
　　　東漢<lb/>
<pb n="KR2d0021_WYG_000-1b"/>
　　　　雲臺功臣侯表<lb/>
　　　　宦官侯表<lb/>
　　卷三<lb/>
　　　東漢<lb/>
　　　　將相大臣年表<lb/>
　　卷四<lb/>
　　　東漢<lb/>
　　　　九卿年表<lb/>
<pb n="KR2d0021_WYG_000-2a"/>
　　卷五<lb/>
　　　三國<lb/>
　　　　漢季方鎮年表<lb/>
　　卷六<lb/>
　　　三國<lb/>
　　　　三國大事年表<lb/>
　　卷七<lb/>
　　　三國<lb/>
<pb n="KR2d0021_WYG_000-2b"/>
　　　　魏國將相大臣年表<lb/>
　　　　魏將相大臣年表<lb/>
　　卷八<lb/>
　　　三國<lb/>
　　　　魏方鎮年表<lb/>
　　卷九<lb/>
　　　三國<lb/>
　　　　漢將相大臣年表<lb/>
<pb n="KR2d0021_WYG_000-3a"/>
　　卷十<lb/>
　　　三國<lb/>
　　　　吳將相大臣年表<lb/>
　　卷十一<lb/>
　　　三國<lb/>
　　　　三國諸王世表<lb/>
　　卷十二<lb/>
　　　晉<lb/>
<pb n="KR2d0021_WYG_000-3b"/>
　　　　諸王世表<lb/>
　　卷十三<lb/>
　　　晉<lb/>
　　　　功臣世表<lb/>
　　卷十四<lb/>
　　　晉<lb/>
　　　　將相大臣年表<lb/>
　　卷十五<lb/>
<pb n="KR2d0021_WYG_000-4a"/>
　　　晉<lb/>
　　　　東晉將相大臣年表<lb/>
　　卷十六<lb/>
　　　晉<lb/>
　　　　方鎮年表<lb/>
　　卷十七<lb/>
　　　晉<lb/>
　　　　東晉方鎮年表<lb/>
<pb n="KR2d0021_WYG_000-4b"/>
　　卷十八<lb/>
　　　晉<lb/>
　　　　僭偽諸國世表<lb/>
　　卷十九<lb/>
　　　晉<lb/>
　　　　僭偽諸國年表<lb/>
　　卷二十<lb/>
　　　晉<lb/>
<pb n="KR2d0021_WYG_000-5a"/>
　　　　偽漢將相大臣年表<lb/>
　　卷二十一<lb/>
　　　晉<lb/>
　　　　偽成將相大臣年表<lb/>
　　卷二十二<lb/>
　　　晉<lb/>
　　　　偽趙將相大臣年表<lb/>
　　卷二十三<lb/>
<pb n="KR2d0021_WYG_000-5b"/>
　　　晉<lb/>
　　　　偽燕將相大臣年表<lb/>
　　卷二十四<lb/>
　　　晉<lb/>
　　　　偽秦將相大臣年表<lb/>
　　卷二十五<lb/>
　　　晉<lb/>
　　　　偽後秦將相大臣年表<lb/>
<pb n="KR2d0021_WYG_000-6a"/>
　　卷二十六<lb/>
　　　晉<lb/>
　　　　偽後燕將相大臣年表<lb/>
　　卷二十七<lb/>
　　　晉<lb/>
　　　　偽南燕將相大臣年表<lb/>
　　卷二十八<lb/>
　　　宋<lb/>
<pb n="KR2d0021_WYG_000-6b"/>
　　　　諸王世表<lb/>
　　卷二十九<lb/>
　　　宋<lb/>
　　　　將相大臣年表<lb/>
　　卷三十<lb/>
　　　宋<lb/>
　　　　方鎮年表<lb/>
　　卷三十一<lb/>
<pb n="KR2d0021_WYG_000-7a"/>
　　　齊<lb/>
　　　　諸王世表<lb/>
　　卷三十二<lb/>
　　　齊<lb/>
　　　　將相大臣年表<lb/>
　　卷三十三<lb/>
　　　齊<lb/>
　　　　方鎮年表<lb/>
<pb n="KR2d0021_WYG_000-7b"/>
　　卷三十四<lb/>
　　　梁<lb/>
　　　　諸王世表<lb/>
　　卷三十五<lb/>
　　　梁<lb/>
　　　　將相大臣年表<lb/>
　　卷三十六<lb/>
　　　陳<lb/>
<pb n="KR2d0021_WYG_000-8a"/>
　　　　諸王世表<lb/>
　　卷三十七<lb/>
　　　陳<lb/>
　　　　將相大臣年表<lb/>
　　卷三十八<lb/>
　　　魏<lb/>
　　　　諸王世表<lb/>
　　卷三十九<lb/>
<pb n="KR2d0021_WYG_000-8b"/>
　　　魏<lb/>
　　　　異姓諸王世表<lb/>
　　　　外戚諸王世表<lb/>
　　卷四十<lb/>
　　　魏<lb/>
　　　　將相大臣年表<lb/>
　　卷四十一<lb/>
　　　魏<lb/>
<pb n="KR2d0021_WYG_000-9a"/>
　　　　西魏將相大臣年表<lb/>
　　卷四十二<lb/>
　　　魏<lb/>
　　　　東魏將相大臣年表<lb/>
　　卷四十三<lb/>
　　　北齊<lb/>
　　　　諸王世表<lb/>
　　　　異姓諸王世表<lb/>
<pb n="KR2d0021_WYG_000-9b"/>
　　卷四十四<lb/>
　　　北齊<lb/>
　　　　將相大臣年表<lb/>
　　卷四十五<lb/>
　　　周<lb/>
　　　　諸王世表<lb/>
　　卷四十六<lb/>
　　　周<lb/>
<pb n="KR2d0021_WYG_000-10a"/>
　　　　公卿年表<lb/>
　　卷四十七<lb/>
　　　隋<lb/>
　　　　諸王世表<lb/>
　　卷四十八<lb/>
　　　隋<lb/>
　　　　大臣年表<lb/>
　　卷四十九<lb/>
<pb n="KR2d0021_WYG_000-10b"/>
　　　五代<lb/>
　　　　諸王世表<lb/>
　　卷五十<lb/>
　　　五代<lb/>
　　　　將相大臣年表<lb/>
　　卷五十一<lb/>
　　　五代<lb/>
　　　　諸國世表<lb/>
<pb n="KR2d0021_WYG_000-11a"/>
　　卷五十二<lb/>
　　　五代<lb/>
　　　　諸國年表<lb/>
　　卷五十三<lb/>
　　　五代<lb/>
　　　　諸鎮年表<lb/>
　　　　臣等謹案補厯代史表五十三卷<lb/>
　　　國朝萬斯同撰斯同字季野鄞縣人是書以十<lb/>
<pb n="KR2d0021_WYG_000-11b"/>
　　　　七史自後漢書至五代史唯新唐書有表餘<lb/>
　　　　皆闕如故各為補撰宗史記前漢書之例作<lb/>
　　　　諸王世表外戚侯表外戚諸王世表異姓諸<lb/>
　　　　王世表將相大臣及九卿年表宗新唐書之<lb/>
　　　　例作方鎮年表諸鎮年表其宦者侯表大事<lb/>
　　　　年表則斯同自創之例也其書自正史本紀<lb/>
　　　　志傳以外參考唐六典通典通志通鑑冊府<lb/>
　　　　元龜諸書及各家襍史次第彚載使列朝掌<lb/>
<pb n="KR2d0021_WYG_000-12a"/>
　　　　故端緒釐然于史學殊為有助考自宋以前<lb/>
　　　　唯後漢書有熊方所補年表他如鄭樵通志<lb/>
　　　　年譜僅記一朝大事及正閏始末其于諸王<lb/>
　　　　將相公卿大臣興廢拜罷之由率畧而不書<lb/>
　　　　近人作十六國年表亦多舛漏其網羅繁富<lb/>
　　　　類聚區分均不及斯同之賅備惟晉書既補<lb/>
　　　　功臣世表則厯代皆所當補十六國如成趙<lb/>
　　　　燕秦既有將相大臣年表則十國如南唐南<lb/>
<pb n="KR2d0021_WYG_000-12b"/>
　　　　漢北漢閩蜀不當獨闕又魏將相大臣中不<lb/>
　　　　載上大將軍五代諸王世表獨闕後漢注謂<lb/>
　　　　後漢子弟未嘗封王然考承訓追封魏王承<lb/>
　　　　勲追封陳王與後周郯杞越吳諸王事同一<lb/>
　　　　例何以獨削而不登是皆其偶有脱畧者然<lb/>
　　　　核其大體則精宻者居多亦所謂過一而功<lb/>
　　　　十者矣乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2d0021_WYG_000-13a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2d0021_WYG_000-14a"/>
補歴代史表原序<lb/>
自科舉之學盛而史學遂廢昔蔡京蔡卞當國欲絶滅<lb/>
史學即資治通鑑板亦議毁之然而不能今未嘗有史<lb/>
學之禁而讀史者顧無其人由是而歎人才之日下也<lb/>
憶余十九二十歲時讀二十一史每日丹鉛一本遲明<lb/>
而起雞鳴方已葢兩年而畢然付性魯鈍一傳未終已<lb/>
迷其姓氏者徃徃有之朱子云思慮計畫者魂之為也<lb/>
記憶辨别者魄之為也固知余之魄弱也先忠端公就<lb/>
<pb n="KR2d0021_WYG_000-14b"/>
逮時途中謂某曰汝近日心麤不必看時文且將架上<lb/>
獻徵錄渉略可也自後三年始讀二十一史因先公之<lb/>
言也夫二十一史所載凡經世之業亦無不備矣然其<lb/>
間缺略甚多司馬遷創為本紀志表列傳諸史皆因之<lb/>
後漢即有志而無表三國表志並無矣以南朝而言晉<lb/>
宋齊梁陳皆無表梁陳并無志也以北朝而言魏齊周<lb/>
隋皆無表齊周并無志也唐之志表極詳五代既無表<lb/>
而司天職方二考則律厯五行地理三志之略其他不<lb/>
<pb n="KR2d0021_WYG_000-15a"/>
能及宋遼金元志表俱備然據所可考者作表不計詳<lb/>
略豈非讀史者之憾乎是故杜氏通典鄭樵通志文獻<lb/>
通考皆足以補史志之缺文而補表者古今以來無其<lb/>
人也宋謝翺嘗采獨行作秦漢之際月表今亦亡矣即<lb/>
以志而論傳世久逺亦多錯誤如漢律歴志統母誤為<lb/>
統法見日法誤為月法見月日法誤為日法至於除法<lb/>
尤為錯亂余推冷州鳩七律方為之改正後漢律歴志<lb/>
所列元紀蔀章之法以乾鑿度較之大槩不合同出於<lb/>
<pb n="KR2d0021_WYG_000-15b"/>
四分而鑿度可推厯志不可推其為誤也多矣四明萬<lb/>
季埜吾友履安先生之少子也先生以文章風節高天<lb/>
下而季埜克繼之其讀書五行並下𢎞羊潛計安世黙<lb/>
識季埜準之誠不足怪而尤熟於明室之典故㑹修明<lb/>
史當事諸公無不咨其博洽嘗慨二十一史多無表乃<lb/>
悉從而補之得六十卷誠不朽之盛事大有功於後學<lb/>
者也余憶崇禎己巳於陳眉公坐上遇許子洽有明館<lb/>
閣九卿年表初成見之以為竒書此不過目前一代之<lb/>
<pb n="KR2d0021_WYG_000-16a"/>
考索而季埜能追考於千載之上豈不謂尤竒耶余向<lb/>
讀史時嘗有意為斯事忽忽未果嘉季埜之克成余志<lb/>
也故為敘之如此<lb/>
康熈壬申歲季秋姚江黄宗羲太沖譔<lb/>
太史公撰史記上自黄帝至本朝又以並時異世年差<lb/>
不明作十表内分為世表年表月表班氏撰漢書稍變<lb/>
其體作八年表然蘭臺耑述本朝而乃更次第古今人<lb/>
物此則可已也及范蔚宗作後漢書所注意惟在列傳<lb/>
<pb n="KR2d0021_WYG_000-16b"/>
諸論贊雖八志尚謂不盡前此撰東漢二十二家亦惟<lb/>
邊韶崔寔嘗有百官表蔚宗亦改為百官志而表遂闕<lb/>
焉陳夀而下即志猶未備至唐書始復作表然其所載<lb/>
大臣世系裒然數卷於國史中詳作宰相家乘亦何謂<lb/>
也後五代書復無表宋司馬文正公既作通鑑亦以編<lb/>
年之書雜記衆國事差次不齊因倣太史公年表例采<lb/>
其大事精語年經月緯作為目錄三十卷而後史家之<lb/>
事備焉吾友萬履安先生以文章節義領袖東南有子<lb/>
<pb n="KR2d0021_WYG_000-17a"/>
八人皆好學而少子季野尢潁異甫總角輙能讀父書<lb/>
弱冠時愾後漢書無表因補作諸王功臣世表外戚宦<lb/>
官侯表及將相大臣九卿年表凡四篇自後遂遍作三<lb/>
國晉宋齊梁陳魏北齊周隋下及五代凡六十篇而他<lb/>
僭竊諸國亦附見焉季野于史學可謂勤矣夫蘭臺生<lb/>
於東漢去西京不遠本朝文獻方䇿未亡然其王子侯<lb/>
表尚有失書侯所食邑名者某人嗣不具年月者百官<lb/>
表有姓名不具者失載遷免者俱為史之闕文今季野<lb/>
<pb n="KR2d0021_WYG_000-17b"/>
生千載而後惟從故籍中精覽詳稽心通本末定其世<lb/>
次歲月以補前人所未有其事益難太史公論作史之<lb/>
法一曰深思一曰深考葢從來著述家未有不審於經<lb/>
營慎於證辨而能成一家之書者也季野益習於有明<lb/>
三百年文獻又嘗作開國以後至監國行朝功臣將相<lb/>
内外諸大臣年表以備史官採錄適季野修吾鄉郡乘<lb/>
先覽舊書諸列傳見所載某年先輩為某官行事季野<lb/>
隨覽隨判其上曰是年某月此公已遷去代者為某何<lb/>
<pb n="KR2d0021_WYG_000-18a"/>
得以甲冐乙如是甚多他人覆驗之不爽月日季野第<lb/>
六兄充宗博通經學每讀一經輙盡集古今先儒諸説<lb/>
擇其言尤精者率蚊脚細書歲積至十餘卷所譔儀禮<lb/>
商周官辨非春秋私説諸書争為學者傳錄萬氏兄弟<lb/>
於經史之學若此其視今世學者為何如也<lb/>
康熈丙辰歲季春同里李鄴嗣杲堂譔<lb/>
易編年為紀傳古史之法微矣其遺意猶存者吾於表<lb/>
有取焉表或年經而國緯或國經而年緯或主地或主<lb/>
<pb n="KR2d0021_WYG_000-18b"/>
時或主世系事微不著者錄而見之劉知幾曰於帝王<lb/>
則叙其子孫於公侯則紀其年月列行縈紆以相屬編<lb/>
字戢孴而相排使讀者閲文便覩舉目可詳此其所以<lb/>
為快也乃又詘其煩費無用得之不為益失之不為損<lb/>
豈篤論乎班固而後表多闕焉不作伏無忌黄景之諸<lb/>
王王子功臣恩澤侯表邊韶崔實延篤之百官表作矣<lb/>
而不傳袁希之之漢表熊方之後漢表李燾之歴代宰<lb/>
相年表補前人之闕矣而未備成學之人欲覽其要不<lb/>
<pb n="KR2d0021_WYG_000-19a"/>
得未嘗勿憾焉鄞人萬斯同字季野取歴代正史之未<lb/>
著表者一一補之凡六十篇益以明史表一十三篇攬<lb/>
萬里於尺寸之内羅百世於方冊之間其用心也勤其<lb/>
考稽也博俾覽者有快於心庶幾成學之助而無煩費<lb/>
無用之失者與昔之論史者毎以漢書古今人物表為<lb/>
非然韓祐續之猶見收於唐志矧季野所編皆歴代正<lb/>
史所必不可闕者用以鏡當世之得失雖附諸史並頒<lb/>
之學宫奚不可也<lb/>
<pb n="KR2d0021_WYG_000-19b"/>
康熈壬申歲季春秀水朱彜尊譔<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金石史</head>
    <p>
<pb n="KR2n0034_WYG_000-1a"/>
欽定四庫全書　　　　　史部十四<lb/>
　金石史　　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案金石史二卷明郭宗昌撰宗昌字<lb/>
　　　　允伯華州人平生喜談金石之文所居沚園<lb/>
　　　　在白崖湖上常搆一亭柱礎墄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆有欵識<lb/>
　　　　銘贊手書自刻之凡三十年而迄不成盖迂<lb/>
　　　　僻好異之士也與同時盩厔趙崡皆以搜剔<lb/>
<pb n="KR2n0034_WYG_000-1b"/>
　　　　古刻為事崡著石墨鐫華宗昌亦著此書而<lb/>
　　　　所載止五十種僅及趙書五分之一上卷起<lb/>
　　　　周迄隋唐下卷唐碑二十餘而已宋絳州夫<lb/>
　　　　子廟記一篇間雜其中殆仿原本集古目錄<lb/>
　　　　不序時代之例歟其論石鼓文主董逌廣川<lb/>
　　　　書跋之説據左傳定為成王所作已為好異<lb/>
　　　　又謂以石為鼓無所取義石又不類鼔形改<lb/>
　　　　為岐陽石古文則乖僻更甚矣其論嶧山碑<lb/>
<pb n="KR2n0034_WYG_000-2a"/>
　　　　一條引唐封演謂其石為曹操所排倒而云<lb/>
　　　　拓跋燾又排倒之何一石而兩遭踣云云考<lb/>
　　　　封演聞見記云秦始皇刻石李斯小篆後魏<lb/>
　　　　太武帝登山使人排倒之無曹操排倒之語<lb/>
　　　　殆宗昌所見之本或偶脱太字因誤讀為魏<lb/>
　　　　武帝遂謬云兩次排倒其援引疏舛亦不足<lb/>
　　　　據然宗昌與趙崡均以論書為主不甚考究<lb/>
　　　　史事無足為怪觀其論衡岳碑比干墓銅盤<lb/>
<pb n="KR2n0034_WYG_000-2b"/>
　　　　銘季禮碑天發神䜟碑碧落碑諸條皆灼指<lb/>
　　　　其偽頗為近理其論懷仁集聖教序勝於定<lb/>
　　　　武蘭亭盖出於鄉曲之私自矜其闗中之所<lb/>
　　　　有不為定論故後來孫承澤深不滿之然承<lb/>
　　　　澤作庚子銷夏記其論列諸碑實多取此書<lb/>
　　　　之語則固不盡廢宗昌説也惟其好為大言<lb/>
　　　　冀以駭俗則眀季山人譎誕取名之慣技置<lb/>
　　　　之不問可矣乾隆四十六年十一月恭校上<lb/>
<pb n="KR2n0034_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0034_WYG_000-4a"/>
原序<lb/>
吾華郭𦙍伯先生以間出之才遭不偶之數余方之郭<lb/>
有道欽其道而惜其遇也先生生與予父同齡忘年友<lb/>
余誼最篤把酒論文常繼日夜甲申亂後失家余索居<lb/>
東村而先生在郭南幽篁中同患相恤接見尤密即豺<lb/>
狼冰雪不爲阻是以知先生無過余者先生明以析理<lb/>
精以博物制器天巧書法精善議論淹通著述淵奥談<lb/>
藝之家取爲折衷至於秉禮正俗士大夫多宗之可謂<lb/>
<pb n="KR2n0034_WYG_000-4b"/>
賢矣辛卯仲冬余别入都壬辰初夏聞先生殁痛哭數<lb/>
日夜歸弔於家哭於墓即問遺書其家小阮能藏之惟<lb/>
金石史亡矣益深於慟甲午又入都從民部張爾唯飲<lb/>
言及金石史之亡也而張公曰吾能存之亟觀之乃習<lb/>
見本也嘻是生𦙍伯也且喜且悲八月八日手錄二十<lb/>
八功竟人亡業顯不朽在是讀是書者毋謂是書足以<lb/>
盡𦙍伯即余之序是書亦不能極言𦙍伯而是書亦可<lb/>
以知𦙍伯矣甲午十月十一日劉澤溥序<lb/>
</p>
<p>
</p>
  </div>
</body>
</text>
</TEI>
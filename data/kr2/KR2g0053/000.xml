<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>征南録</head> <lb/>
    <p>
<pb n="KR2g0053_WYG_000-1a"/>
欽定四庫全書　　　　　史部七<lb/>
　征南録　　　　　　　　傳記類四<hi>雜録之屬</hi>
　　提要<lb/>
　　　　<hi>臣</hi>等謹案征南録一卷宋滕甫撰甫初字元<lb/>
　　　　發以避髙魯王諱改字為名而字達道東陽<lb/>
　　　　人舉進士厯官龍圖閣學士諡章敏事蹟具<lb/>
　　　　宋史本傳此本前原有結銜一行題承奉郎<lb/>
　　　　守大理評事通判湖州軍州事滕甫蓋其時<lb/>
<pb n="KR2g0053_WYG_000-1b"/>
　　　　尚未改名也其書乃記皇祐四年孫沔平儂<lb/>
　　　　智髙事其時沔為安撫狄青為宣撫使沔與<lb/>
　　　　青會兵計議進破智髙於歸仁舖沔留治後<lb/>
　　　　事及師還余靖勒銘長沙専美狄青朝廷亦<lb/>
　　　　以青為樞密使賞賚甚厚沔止加秩一等甫<lb/>
　　　　以為南征之事本出沔議其措置先備又能<lb/>
　　　　以身下狄青卒攘寇難因述為此書以頌沔<lb/>
　　　　之績盖沔知杭州時常奇甫才授以治劇守<lb/>
<pb n="KR2g0053_WYG_000-2a"/>
　　　　邊方略具有知己之分故力為之表暴如此<lb/>
　　　　考宋史載征儂智髙事亦於狄青傳為詳而<lb/>
　　　　沔傳頗略然宋史藝文志馬氏經籍考並載<lb/>
　　　　有此書知當時皆不以為誣是亦考史者所<lb/>
　　　　宜參證也乾隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2g0053_WYG_000-3a"/>
欽定四庫全書<lb/>
　征南録<lb/>
　　　　　　　　　　　　　宋　滕甫　撰<lb/>
皇祐四年夏四月廣源州蠻儂智髙宼邕州守臣陳鞏<lb/>
死之遂擊破横貴龔潯藤梧封康瑞九州五月進圍廣<lb/>
州城纔容府寺倉廪而城下之民剽殺畧盡朝廷始命<lb/>
起居舍人楊畋閤門副使曹修安撫嶺外團練使張忠<lb/>
蔣偕鈐轄兩部兵馬以南征越秋七月樞宻直學士孫<lb/>
<pb n="KR2g0053_WYG_000-3b"/>
公自徐州徙帥秦請覲京師八月庚辰告辭将西矣上<lb/>
曰吾始意召卿将賴以平嶺賊今其㣲矣時廣東使者<lb/>
鮑軻奏於朝上信其然公對曰是非告陛下以實者臣<lb/>
竊聞賊破邕至廣廣天下寳貨之儲而蕃舶之家常以<lb/>
億萬計賊悉取之日據劉王山縱酒大會亡命歸之者<lb/>
萬餘人而官軍未嘗勝是豈衰息耶上驚其語注目謂<lb/>
之曰昔黄巢以二千人過嶺莫能制之者公曰明朝雖<lb/>
非唐季之比過慮庸何傷是日公出宿國門外遂行翌<lb/>
<pb n="KR2g0053_WYG_000-4a"/>
日聞張忠蒋偕軍相次敗于白田忠死之偕僅以身免<lb/>
楊畋尋亦乞棄英州壬午有詔止公毋行日中堂劄留<lb/>
議事越五日戊子復令陛見上諭執政曰南賊果如孫<lb/>
某料二府由此慊公明日詔除公江南西路荆湖南路<lb/>
安撫使又明日入對上曰南賊如此欲遣冨弼弼母老<lb/>
度必辭汝為朕行令石全斌副汝公曰臣禄於從官之<lb/>
列素雖有疾惡敢辭然賊勢盛須有将佐士馬甲鎧金<lb/>
穀之資茍闕焉亦諸将之今日也今未敢承命俟有奏<lb/>
<pb n="KR2g0053_WYG_000-4b"/>
論又明日陛對願得宣撫使可以集事以為其貳執政<lb/>
疾其言公曰茍不如請願朝廷應副軍須使無後顧之<lb/>
患詰難更数端不得請公曰無素具而當盛賊勢必敗<lb/>
事徒受責何益宰相陳執中曰敗事豈止於責邪又曰<lb/>
宻學無張皇公對曰是欲示鎮靜耶有備固當爾無備<lb/>
而示鎮靜此危亡之本也國家生靈可同戲乎又明日<lb/>
乞兵萬人馬千騎金帛稱之禆校八人掌機要文籍者<lb/>
四人軍前備指顧者二十人難者曰南方非用馬之地何<lb/>
<pb n="KR2g0053_WYG_000-5a"/>
以馬為公曰賊去朝廷逺茍當用馬豈朝奏而暮得耶<lb/>
然終以馬勝又乞兼安撫江南東荆湖北兩路冀以四<lb/>
路共贍軍盖向之兩路貧部也復為大臣所沮越二日<lb/>
詔促行纔得人馬軍七百人文臣四人備指顧者十人<lb/>
安撫池江饒太平四州及辭對上曰臣之所乞舉不從<lb/>
臣雖欲盡愚報陛下勢不能死固不足惜惜羞國爾至<lb/>
如乞宣撫使事盖舊例兩府大臣為之凡有須於郡國<lb/>
無逺近皆給之今臣所能令者兩路及四窮州而已非<lb/>
<pb n="KR2g0053_WYG_000-5b"/>
所部誰應軍須者上曰卿第行事且急為卿出宣撫使<lb/>
公再拜曰審如徳音平南必矣上喜曰卿先到彼但多<lb/>
為備公復對曰臣不知大臣何以見沮止如楊畋蔣偕<lb/>
輩行無所請亦無功效今臣與石全斌單行儻茍避賊<lb/>
其敢虚死以憂朝廷萬一賊平臣止求致仕至遣宣撫<lb/>
一司須頼聖明獨斷公求致仕之言盖嘗有譖其張皇<lb/>
賊勢事成而邀賞者故以言將行慮賊入湖南於是先<lb/>
為虚聲飛報荆湖南北曰大兵即至促多建營壘及将<lb/>
<pb n="KR2g0053_WYG_000-6a"/>
佐數十宇盛儲賞犒之備傳之諸郡於是人心稍定賊<lb/>
以故不敢過嶺既行之後蒋偕又陷賊於賀州九月甲<lb/>
辰公行至鼎州加安撫廣南東西路又以樞宻副使狄<lb/>
青為宣撫使公遂留長沙一月以待且思所以制勝之<lb/>
具朝夕不怠公疾且病矣大臣疑其不肯行上遣御醫<lb/>
周應與中貴人來過嶺視疾因道上語曰大臣不為孫<lb/>
某地朕須應副令了南事有禆将晋人李定者父子兄<lb/>
弟凡七人閑戰鬭公遣先之桂象間逆朝廷所遣兵次<lb/>
<pb n="KR2g0053_WYG_000-6b"/>
于賓州慮其為人所使貪功敗事令之曰妄出戰吾斬<lb/>
汝一家後桂帥果使之定不聼屯賓之如和闗外賊至<lb/>
不與戰遂引去及使他兵果敗乃陳崇義軍也賓象由是<lb/>
而完公之計也十有一月集軍費得錢帛百萬矣又聞<lb/>
賊之長技用蠻牌捻鎗每人持牌以蔽身二人持鎗夾<lb/>
牌以殺人衆進如堵弓矢莫能加久為南患公乃多備<lb/>
長刀大斧制其所長南方水潦不時而瘴癘将作燥濕<lb/>
之具百計悉備備成而狄至過嶺而南時十有二月也<lb/>
<pb n="KR2g0053_WYG_000-7a"/>
狄與公議事公以三䇿料曰賊出上計歸其巢穴中計<lb/>
守邕城自固以久王師下計與吾戰今度其必出下計<lb/>
焉何者彼以天幸横行大嶺之外有驕我心驕則必出<lb/>
出則必敗使吾二人者心和而謀協狂㓂奚容不誅某<lb/>
請遇事宻輸計於太尉太尉自行之軍中無二令自取<lb/>
美名非我意也狄大喜出其非望公以身下之後有處<lb/>
置狄常令軍中曰此事是孫宻學擘畫及歸朝亦數以<lb/>
告上二公之心人以為難明年正月逹賓象間大軍及<lb/>
<pb n="KR2g0053_WYG_000-7b"/>
輜重凡四萬人出崑崙闗行三日部曲前後不相屬宿<lb/>
朝天驛公乃謂狄曰兵行如此卒遇賊何以支是夕申<lb/>
命諸校各有隊伍明日果遇賊於歸仁舖賊在山後偏<lb/>
将孫節祝貴陣於前石全斌為左翼劉几為右翼狄與<lb/>
公暨桂帥余靖處中軍李定殿其後賊将戰余懼棄所<lb/>
部入公軍公叱去之象衆據山而陣孫節恃勇出與之<lb/>
爭地形公疾呼節曰此豈爭地利處耶節不聼兵小衂<lb/>
死焉狄素竒之失聲驚呼節之餘軍與祝貴軍復振遂<lb/>
<pb n="KR2g0053_WYG_000-8a"/>
用公之刀斧斫牌鎗響震山谷先所命三百騎為竒兵<lb/>
出山背突賊後潰前軍乗之殺傷數千人賊遂遁保邕<lb/>
城公欲圍城以取之狄不許是夜官軍乃寨于山前公<lb/>
曰軍中必由一二人怯於戰者虚聲相連乃下令軍中<lb/>
敢夜有呼叫者斬漏二鼓他寨果驚呼賊聞以為大軍<lb/>
至遂空壁而去獨公所部無一人動者明日兵進邕州<lb/>
狄嫌以恩悦軍不即賞衆皆忷忷或偶語者公乃與狄<lb/>
議曰士卒冐萬里險瘴以立功柰何不賞耶萬一有變<lb/>
<pb n="KR2g0053_WYG_000-8b"/>
非太尉計狄於是取下賞賞之衆遂定已而治附賊者<lb/>
公乃白太尉曰其脅從者其可盡誅耶當先為公詰其<lb/>
端送至廷下者乃可殺太尉曰諾由公所全活者盖數<lb/>
十百千人狄先還京師公留邕計事以舊戍兵三嵗一<lb/>
易瘴死者十常七八乃令本道擇善地畨休留邕者止<lb/>
一嵗故人人樂戍郡城惟三門公新作北門號曰歸仁<lb/>
門使向闕示其有歸懐之意及闢土乃得舊址衆服公<lb/>
識又表洪潭籍重兵多畜財以給嶺外築城撫集亡民<lb/>
<pb n="KR2g0053_WYG_000-9a"/>
散卒置博易務通諸蠻之有無民之因賊而科徭賣鬻<lb/>
男女為人奴婢者約以一年折其劵及狄至自南還樞<lb/>
府厚賞金寳官其數子賜第一區而公止與余靖加秩<lb/>
一等公以嘗乞身歸田野大臣尤公之慙其前害其寵<lb/>
名上曰孫某求致仕矣執政愕然無以對公尋累乞杭<lb/>
行至南都上曰豈朕指耶詔擢為樞宻副使懇避再三<lb/>
不獲已而受命焉及領機務昻然有古名臣之風其事<lb/>
非此所得書也初儂氏世為廣源大酋智髙父嘗㓂交<lb/>
<pb n="KR2g0053_WYG_000-9b"/>
阯獲焉智髙釋父怨因結懽好異時交阯使之守廣源<lb/>
又以桀黠為姦交阯敗走之後據有田州以其守黄光<lb/>
祚之母為妻佯交特摩國以母嫁其國主既又并其土<lb/>
衆始乞本朝補田州刺史不得又乞教練使又乞特賜<lb/>
袍笏又乞每南郊時貢金千兩願常於邕管互市皆不<lb/>
許至令入㓂及其敗竄久之至大理國斬首以獻前二<lb/>
公破走智髙時令邕守蕭注捕之後得其母與弟戮于<lb/>
都市予嘗謂近世文臣罕有躬戰伐成功名者獨公善<lb/>
<pb n="KR2g0053_WYG_000-10a"/>
為兵又能身下狄以攘㓂難固已鮮哉因録以示後世<lb/>
云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0053_WYG_000-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　征南録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷三</head> <lb/>
    <p>
<pb n="KR2i0020_WYG_003-1a"/>
欽定四庫全書<lb/>
　安南志畧卷三<lb/>
　　　　　　　　　　　　　元　黎崱　撰<lb/>
　　大元奉使<lb/>
丁巳年安南始臣附天朝世祖皇帝即以庚申嵗建元<lb/>
　為中綂元年安南國王陳　遣使上表稱賀貢方物<lb/>
　明年詔封陳　為安南國王遣禮部郎中孟甲禮部<lb/>
　員外郎李文俊充安南宣諭使<lb/>
<pb n="KR2i0020_WYG_003-1b"/>
中統三年命納喇丹為安南達嚕噶齊<lb/>
至元二年遣侍郎甯端府郎中張立道奉使安南諭者<lb/>
至元五年遣忽隆哈雅使安南<lb/>
至元七年命伊實諾為安南逹嚕噶齊殁於其國<lb/>
至元十二年遣尚書格色爾哈雅侍郎李克忠召陳王<lb/>
　入見以久疾不朝數年薨<lb/>
至元十五年命雲南柴椿為禮部尚書引其來使黎克<lb/>
　復還國諭世子陳　入覲以居喪遣陪臣鄭國瓉杜<lb/>
<pb n="KR2i0020_WYG_003-2a"/>
　國計入貢<lb/>
至元十六年留來使鄭國瓉復命柴椿引杜國計還諭<lb/>
　入覲世子以疾辭柴公以理詰難之世子懼遣族叔<lb/>
　陳遺愛代覲上以有疾封陳遺愛為安南國王<lb/>
至元十八年加授柴椿行安南宣慰都元帥李振副之<lb/>
　領兵送遺愛就國命布延特穆爾為達嚕噶齊至永<lb/>
　界國人弗納遺愛懼夜先逃歸世子遣陪臣迎柴公<lb/>
　入朝諭㫖<lb/>
<pb n="KR2i0020_WYG_003-2b"/>
至元二十年以世子累召不朝尚未加兵命荆湖占城<lb/>
　等處行中書省諭安南假道助右丞索多征占城之<lb/>
　役仍令鄂州路達嚕噶齊趙翥往諭之世子不聽明<lb/>
　年鎮南王大兵臨境世子不迓率衆拒敵乃敗<lb/>
至元二十六年命遼東道提刑按察司劉廷直禮部侍<lb/>
　郎李思衍兵部侍郎鄂諾引其來使阮義全等還國<lb/>
　諭㫖<lb/>
至元二十八年命禮部尚書張立道兵部郎中<hi>闕</hi>　引<lb/>
<pb n="KR2i0020_WYG_003-3a"/>
　其來人嚴仲羅等還諭世子陳　　入見以父喪遣其<lb/>
　令公阮代之來貢<lb/>
　　　附張尚書行録<lb/>
　　至元辛卯十二月自大都起程歴湖廣溪洞抵安<lb/>
　　南界八千餘里杭海梯山不能盡述明年三月十<lb/>
　　八日至丘温彼國遣其私臣持酒食來迎渡瀘江<lb/>
　　至使館翌日世子就館舍先詣詔書前瞻仰然後<lb/>
　　平揖世子問聖躬立道等云聖躬萬福繼問大臣<lb/>
<pb n="KR2i0020_WYG_003-3b"/>
　　立道云宰相平安問天使道路驅馳立道云天子<lb/>
　　不以越南為逺何以驅馳言畢有輸長丁拱垣御<lb/>
　　史大夫杜國計言往年定禮王者面南使者面西<lb/>
　　相向而坐請客就位立道曰大國卿相與國君同<lb/>
　　豈有面南之禮東鄉西鄉不亦可乎拱垣曰王人<lb/>
　　雖微序於諸侯之上予謂王人之説正為我輩説<lb/>
　　也遂東西坐酌談話世子曰先人臨終時囑敬奉天<lb/>
　　使囑毋缺嵗貢比年天使不來故遣使送貢未審上<lb/>
<pb n="KR2i0020_WYG_003-4a"/>
　　意如何小國所産雖無異獻盡誠而已矣今天使<lb/>
　　來不勝欣幸又云本國使回説天子春秋髙邁龍<lb/>
　　顔尤壯孤聞之甚喜信夫立道云天子龍鬚皓白<lb/>
　　面若童顔世子云天下有福小國亦有福舉手加<lb/>
　　額又曰比年天朝為何不遣使立道云天子為汝<lb/>
　　國累召不朝故不遣使至表奏為先父辭世天子<lb/>
　　聖意謂先國王之罪討不及嗣故我輩有此行也<lb/>
　　世子曰天子好生惡殺是小國莫大之幸皇帝萬<lb/>
<pb n="KR2i0020_WYG_003-4b"/>
　　萬嵗立道云聖天子奄有四海仁如堯舜豈忍加<lb/>
　　兵葢屢講㑹同之禮爾先國王竟不聽命成此釁<lb/>
　　隙民殘國破實有取也朝廷本非貪汝土地愛爾<lb/>
　　嵗貢由爾不朝之罪故也世子曰往年大軍至此<lb/>
　　燒毁屋舍開發先人墳墓骸骨零落言未訖羣下<lb/>
　　皆哭立道云昔年天子命伊克特穆爾雲南王伐蒲<lb/>
　　日諭以毋燒寺舍毋焚宫室毋毁墳墓雲南王欽<lb/>
　　依上命大軍入境緬王竄避雲南王不行殺戮寺<lb/>
<pb n="KR2i0020_WYG_003-5a"/>
　　舍宫室悉無所毁緬王感德遂降遞年遣男依期<lb/>
　　送貢至如鎮南王出師之日天子未嘗不如此教<lb/>
　　諭不然則此宫室豈有遺也於時私臣丁拱垣曰<lb/>
　　天子既意如是一向不動干戈更好立道叱之曰<lb/>
　　成安南之禍者未必不由若等為之也天道爾何<lb/>
　　足以知之立道等拂袖而起丁拱垣請罪其世子<lb/>
　　造館時自謂居父喪服緇布食蔬菜戒以五年今<lb/>
　　纔二嵗二十四日世子乗鸞車伏就舍館迎詔羣<lb/>
<pb n="KR2i0020_WYG_003-5b"/>
　　臣朝服徒行自日午迎入城隍聖宫過翫月橋長<lb/>
　　明樓抵正陽門立道下馬捧詔從明陽門從者入<lb/>
　　雲㑹門安南僚屬入日新門至明霞閣下褥道焚<lb/>
　　香世子與僣太師國叔昭明王太尉國弟佐天王<lb/>
　　少保御史大夫翰林等八人登壽光殿龍椅前置<lb/>
　　香案世子拜詔禮畢自宣讀世子曰恭覩天子詔<lb/>
　　書不勝喜口稱皇帝萬萬嵗既而出朝天閣下集<lb/>
　　賢殿設晏東西相向而坐惟僭太師獨在王側地<lb/>
<pb n="KR2i0020_WYG_003-6a"/>
　　坐太尉少保等侍儀立殿上羣僚皆立殿下非召<lb/>
　　不敢升殿大樂奏於殿下細樂奏殿上羅列杯陳<lb/>
　　異果備食八盤皆魚肉海味之饌每勸於蛤灰<graphic n="KR3876" url="https://raw.githubusercontent.com/kanripo/KR-Gaiji/master/images/KR3876.png" mimeType="image/png"/>
　　芙□㯽榔之禮王者時時接言話賦詩相贈立道<lb/>
　　即席賦詩以達將至席終請立道入帳中皆地坐<lb/>
　　世子曰本國歸附天朝三十年事上之心無日少<lb/>
　　怠嵗貢之禮未嘗少缺始於祖繼於父至於今前<lb/>
　　後一轍屢常入貢被詔以疾不能入朝至令聖怒<lb/>
<pb n="KR2i0020_WYG_003-6b"/>
　　興師討伐生靈殺戮開發山陵燒毁寺舍斫伐樹<lb/>
　　木不可勝計本國無辜而遭大難天子詔書每謂本<lb/>
　　國叔逐天使拒王師之罪尚猶未捨本國叔先國<lb/>
　　王遣入朝天子代訴天子封國叔為王國叔自懼<lb/>
　　不知所往非本國殺國叔叔自逃竄海南宗族握<lb/>
　　兵逆旅國王實不知之也惟有不朝一事無他實<lb/>
　　為畏死貪生萬里之外道路艱險山嵐瘴氣不服<lb/>
　　水土倘死於道路何益於上國但比年不缺貢小<lb/>
<pb n="KR2i0020_WYG_003-7a"/>
　　心事上何預於上國乎此下情不得上達今天使<lb/>
　　望得訢本國之寃與詣闕面陳也普天之下莫非<lb/>
　　王土率土之濵莫非王臣安南一國已為天子人<lb/>
　　民更無異志天子以四海為家雖不造朝且在邦<lb/>
　　域之中是社稷之臣也惟天地知之立道等云陛<lb/>
　　辭之日丞相大臣復教於前使不能宣揚聖意以<lb/>
　　至小國涉疑今遣汝輩毋效前人我等至此與世<lb/>
　　子面㑹其言未能盡述故修講議書請窮其理書<lb/>
<pb n="KR2i0020_WYG_003-7b"/>
　　見後<lb/>
至元三十年命兵部尚書梁曽侍郎陳孚引其來使阮<lb/>
　盛還國諭世子入覲不聽遂興師<lb/>
至元三十一年正月上崩成宗皇帝即位詔罷兵遣禮<lb/>
　部侍郎李思衍兵部侍郎蕭泰登使安南齎詔赦世<lb/>
　子罪放來使陶子竒還國<lb/>
　　　附蕭方崖使交録序<lb/>
　　皇帝御天之初元至元甲午孟夏也天地發揮民<lb/>
<pb n="KR2i0020_WYG_003-8a"/>
　　物欣戴仁風甘雨逺邇均被首罷南征選使往諭<lb/>
　　命禮部侍郎李思衍而泰登亦與茲行偃武修文<lb/>
　　唐虞盛事不惟親見之又親任之於彼原隰萬里<lb/>
　　載驅書生不能為將得為使此古人所志所榮區<lb/>
　　區何修而辱此受命戒途夙夜祗若凡經行見聞<lb/>
　　輒加紀録不覺成集歸以板行以廣其傳客有誚<lb/>
　　曰此子使交録也板行於世將不免釣名之譏小<lb/>
　　亷曲謹冺昌朝之盛事臣子之大恥也焉敢徇小<lb/>
<pb n="KR2i0020_WYG_003-8b"/>
　　節甘大恥三代以降中國之盛莫踰漢唐尉佗故<lb/>
　　吏耳僭稱名號兵擾長沙漢文帝卑辭奉書髙麗<lb/>
　　封國耳陸梁東方不奉正朔唐太宗至親征不克<lb/>
　　天開景運繼至聖世祖皇帝芟夷羣雄混一海宇<lb/>
　　際天極地莫不臣妾今上皇帝體元居正重明作<lb/>
　　離大赦天下以齎詔遣臣輩逺使絶域山川險阻<lb/>
　　天威赫然及境而重出迓返郭而式國族跣足及<lb/>
　　館而國王親訪奔走駭汗屏息聽詔拜舞叩頭如<lb/>
<pb n="KR2i0020_WYG_003-9a"/>
　　在闕廷上表稱賀罔敢後時中國之隆未有如斯<lb/>
　　若不傳之永久何以昭宣聖化用自上都至安南<lb/>
　　州郡山川人物禮樂異政殊俗怪草竒花人情治<lb/>
　　法愈病藥方逐日編次通成一集欽録聖詔冠乎<lb/>
　　集首次以安南世子回表貢物及朝中諸老送行<lb/>
　　詩章編次於後間有行酧紀詠亦借附集末庶使<lb/>
　　後世知聖代臣妾萬國之盛而出使為宦者亦有<lb/>
　　所考焉非徒為泰登遭遇之榮也太史公迹遍天<lb/>
<pb n="KR2i0020_WYG_003-9b"/>
　　下南渡江淮北過涿鹿泰登北自開平南至交阯<lb/>
　　茲遊竒絶足冠平生之紀實也大德五年遣尚書<lb/>
　　瑪哈穆特兵部侍郎喬宗寛齎詔諭安南依前三嵗<lb/>
　　一貢及其自來朝廷復遣使仍引其來使鄧汝霖<lb/>
　　等還國至大元年遣禮部尚書阿嚕威吏部侍郎<lb/>
　　李京兵部侍郎髙復禮使安南宣武宗皇帝即位<lb/>
　　詔世子陳　遣使貢賀<lb/>
至大四年遣禮部尚書奈曼岱吏部侍郎尼古巴兵部<lb/>
<pb n="KR2i0020_WYG_003-10a"/>
　郎中杜與可奉使安南宣仁宗皇帝即位詔皇慶初<lb/>
　元世子陳　遣使貢賀<lb/>
至治元年遣吏部尚書教化禮部郎中文矩使安南宣<lb/>
　英宗皇帝即位詔明年世子陳　　遣使貢賀<lb/>
泰定元年遣吏部尚書瑪哈穆特禮部郎中楊宗瑞使安<lb/>
　南宣詔<lb/>
至順三年遣吏部尚書森濟烏克禮部郎中趙期熈使安<lb/>
　南宣文宗皇帝即位詔明年陳　遣使貢賀<lb/>
<pb n="KR2i0020_WYG_003-10b"/>
元統三年遣吏部尚書特珠禮部郎中智熈善使安南<lb/>
　宣今上皇帝即位詔明年陳　　遣使貢賀<lb/>
　　前朝奉使<lb/>
　　　漢使<lb/>
陸賈楚人也以客從漢髙祖定天下名為辯士常使諸<lb/>
　侯時中國初定趙佗據南越髙帝使賈賜佗印為南<lb/>
　越王賈至佗魋結<hi>音權髻</hi>箕踞見賈賈曰足下中國人<lb/>
　昆弟墳墓在真定今足下反天性棄冠帶欲以區區<lb/>
<pb n="KR2i0020_WYG_003-11a"/>
　之越與天子抗衡為敵國禍且及身天子聞君王南越<lb/>
　不助天子誅暴逆將相欲移兵而誅王天子憐百姓<lb/>
　新定勞苦且休之遣臣授王印綬部符通使王宜郊<lb/>
　迎北望稱臣迺以新造未集之越强比於漢試問之<lb/>
　掘燒王先人塚夷滅宗族使一偏將將十萬衆臨越<lb/>
　則殺王降漢如覆手耳於是佗乃蹶然起坐謝曰居<lb/>
　蠻夷中久疎禮義乃大悦陸生留與飲數日賜賈槖<lb/>
　中裝值千金賈卒拜佗為南越王令稱臣奉漢約歸<lb/>
<pb n="KR2i0020_WYG_003-11b"/>
　報髙祖大悦拜賈大中大夫髙后時禁南越闗市鐵<lb/>
　器佗乃僣號為帝文帝復遣賈往使讓之佗恐稱臣<lb/>
　奉貢職皆如意㫖<lb/>
嚴助孝武時人建元四年閩越擊南越邊邑南越王胡<lb/>
　上書曰兩粤俱為藩臣毋擅興兵相攻擊今東粤擅<lb/>
　興兵侵臣臣不敢興兵惟天子詔之於是帝命王恢<lb/>
　等率師討閩越師還帝遣嚴助諭南越王胡感德遣<lb/>
　子嬰齊入質<lb/>
<pb n="KR2i0020_WYG_003-12a"/>
終軍字子雲年十八為博士孝武異其文拜為謁者給<lb/>
　事中終軍擢諫議大夫南越與和親帝遣使諭南越<lb/>
　王入朝王稱疾不朝軍自請願受長纓必羈南越王<lb/>
　致之都下乃遣軍説南越王請許内屬其相吕嘉發<lb/>
　兵攻殺王及終軍等<hi>時年二十故世謂之終軍</hi>
安國少季霸陵人初南越太子嬰齊入質在長安時取<lb/>
　邯鄲摎氏女生子興及即位上書請立摎氏女為后<lb/>
　嬰齊薨太子興嗣立其母為太后太后自未為嬰齊<lb/>
<pb n="KR2i0020_WYG_003-12b"/>
　妻時嘗與安國少季通元鼎四年帝遣安國少季與<lb/>
　終軍往諭王王太后入朝少季至越復與王太后私<lb/>
　焉國人不附太后太后恐亂起謀誅其相吕嘉乃反<lb/>
　攻殺王太后少季等<lb/>
韓千秋孝武時人越相吕嘉反帝遣莊參以二千人往<lb/>
　參曰以好往數人足以武往二千人無足為也辭不<lb/>
　可故濟北韓千秋謂帝曰以區區之越又有王應獨<lb/>
　相吕嘉為害願得勇士三百人必斬嘉以報於是遣<lb/>
<pb n="KR2i0020_WYG_003-13a"/>
　千秋等將二千人入境時千秋兵入破數小邑將至<lb/>
　畨禺越兵擊千秋等殺之帝曰千秋雖無功亦軍鋒<lb/>
　之冠封其子延年為成安侯<lb/>
摎樂南越太后弟也帝命副韓千秋將兵臨越吕嘉攻<lb/>
　殺之帝封其子廣德為龒侯<lb/>
　　　晉使<lb/>
石崇晉武帝時以散騎常侍為交阯採訪使<lb/>
　　　宋使<lb/>
<pb n="KR2i0020_WYG_003-13b"/>
髙保緒宋太祖開寶八年交阯帥丁璉遣貢詔封璉爵<lb/>
　保緒以鴻臚卿偕王彦符為官告使<lb/>
盧襲太宗太平興國五年襲以供奉官使交阯<lb/>
張宗權太平興國五年交阯黎桓簒丁氏權以供奉官<lb/>
　往使諭之<lb/>
李若拙雍熈二年黎桓貢太宗授桓節鉞若拙以主客<lb/>
　郎中昭文館偕禮記博士李覺充官告使<lb/>
魏庠端拱五年封黎桓爵庠以虞衡員外郎偕直史館<lb/>
<pb n="KR2i0020_WYG_003-14a"/>
　李度充官告使<lb/>
宋鎬淳化元年以左正言直史館偕右正言直史館王<lb/>
　世則充官告使<lb/>
　　宋鎬行録畧云鎬等使還因條列山川形勢及黎<lb/>
　　桓事迹以聞曰去嵗秋末抵交阯境桓衙内都指<lb/>
　　揮使丁承直以船九隻三百人至太平州來迎由<lb/>
　　海口入大海冒涉風濤頗歴危險經半月至白藤<lb/>
　　江乗潮而行夜宿泊所皆有館驛至長州漸至本<lb/>
<pb n="KR2i0020_WYG_003-14b"/>
　　國桓盡出舟師戰具謂之輝軍自是南征抵海岸<lb/>
　　至交州僅十餘里俄而擁從桓至展郊迎之禮桓<lb/>
　　斂馬側身問皇帝起居畢按轡偕行時以㯽榔為<lb/>
　　獻彼風俗之厚意也無居民止有軍營而府署湫<lb/>
　　溢題其門曰明德桓受詔不拜言近嵗與寇接戰<lb/>
　　墮馬傷足故也信宿之後乃張筵飲宴士卒三千<lb/>
　　人悉㸃其額曰天子軍兵器止有弓弩木牌梭鎗<lb/>
　　弱不堪用凡官屬善其事者擢居親近左右小有<lb/>
<pb n="KR2i0020_WYG_003-15a"/>
　　過則捶而黜之怒息乃召復其位有木塔其制樸<lb/>
　　陋一日請鎬同登相顧而言曰朝廷有此塔乎地<lb/>
　　無寒暑十二月猶夾衣揮扇云<lb/>
王世則淳化四年以度支判官國子博士偕殿中御書院<lb/>
　祗候李居簡充安南官告使<lb/>
李建中至道初交阯犯邊太宗命廣西轉運使陳堯叟<lb/>
　賜黎桓詔書乃遣康尉李建中齎詔往諭<lb/>
章頻宋廣西轉運使也天聖六年交阯郡王李公藴薨<lb/>
<pb n="KR2i0020_WYG_003-15b"/>
　仁宗命頻為弔祭使<lb/>
劉丙景定間為武節郎東南第十二上將靜海駐扎時<lb/>
　安南陳王遣貢理宗回賜禮物並奬諭詔即命廣西<lb/>
　經畧使賜之因遣丙齎詔入安南諭㫖<lb/>
　<lb/>
　<lb/>
　<lb/>
　安南志畧卷三<lb/>
</p>
<p>
</p>
  </div>
</body>
</text>
</TEI>
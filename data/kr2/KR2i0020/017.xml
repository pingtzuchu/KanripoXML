<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷十七</head> <lb/>
    <p>
<pb n="KR2i0020_WYG_017-1a"/>
欽定四庫全書<lb/>
　安南志畧卷十七<lb/>
　　　　　　　　　　　　　元　黎崱　撰<lb/>
　　至元以來名賢奉使安南詩<lb/>
　　　侍郎李思衍兩山世子燕席索詩<lb/>
乾坤氣運㑹貞元皓月騰空息瘴烟北闕星馳新誥命<lb/>
南交春轉舊山川存誠乃可以事帝保國無如是畏天<lb/>
光覲紫宸歸化近山河帯礪保千年<lb/>
<pb n="KR2i0020_WYG_017-1b"/>
　　　　世子和前韻有自顧不才慙錫土只緣多病<lb/>
　　　　　欠朝天之句即席次韻<lb/>
雨露汪洋普漢恩鳳銜丹詔出紅雲拓開地角皆和氣<lb/>
浄挟天河洗戰塵盡道璽書十行下勝如琴殿五絃薫<lb/>
乾坤兼愛無南北何患雲雷復有屯<lb/>
　　　　行贐有禮辭之世子舉陸賈事亹亹勉受謝<lb/>
　　　　　紀以詩<lb/>
絲轡南來奉玉音九重惻怛為民深蜀人爰命相如檄<lb/>
<pb n="KR2i0020_WYG_017-2a"/>
越使何求陸賈金氷雪孤忠臣子事乾坤生物帝王心<lb/>
從今但得天從欲航海梯山歳獻琛<lb/>
　　　　觀棊<lb/>
地席跏趺午坐凉棊邉袖手看人忙㯽榔椰葉又春緑<lb/>
送到誰家橘柚香<hi>安南柚花甚香如茉莉嶺北所無</hi>
　　　儒學提舉徐明善佐兩山使交春夜觀棊贈世<lb/>
　　　　子<lb/>
緑沉庭院月娟娟人在壺中小有天身共一枰紅燭底<lb/>
<pb n="KR2i0020_WYG_017-2b"/>
心逰萬仭碧霄邊誰能喚醒迷魂者頼有旁觀䄂手仙<lb/>
戰勝将驕兵所忌從新局面恐妨眠<lb/>
　　　尚書張顯卿<lb/>
迢逓蠻烟鎻暮霞市朝人逺隔諠譁孤虚庭院無多所<lb/>
盛茂園林只一家南注雄津天漢水東開髙樹木棉花<lb/>
安南雖小文章在未可輕談井底蛙<lb/>
　　　尚書梁貢父荔枝花<lb/>
一日二日香色異千里萬里馹程逓皇朝本為責包茅<lb/>
<pb n="KR2i0020_WYG_017-3a"/>
不作漢唐無益事<lb/>
　　　郎中陳剛中<lb/>
老母越南垂白髪病妻燕北待黄昏蠻烟瘴雨交州客<lb/>
三處相思一夢魂<lb/>
　　　　離交州與丁少保<lb/>
一雨隨車瘴海烟大鵬何止水三千南來未了維摩病<lb/>
北度空思達磨禪使節尋常銅柱外天威咫尺玉階前<lb/>
臨岐握手無他囑留取丹心照萬年<lb/>
<pb n="KR2i0020_WYG_017-3b"/>
　　　侍郎李仲賔和洞妙自真世子韻<lb/>
筍芽先自稱龍種文彩斑斑出土新一日朝天便成竹<lb/>
此君百倍越精神<lb/>
　　　郎中蕭方崖即席和世子韻<lb/>
春風花雨落賔筵送子歸期看著鞭從此安南成樂土<lb/>
小心長與戴堯天<lb/>
　　　侍郎李景山<lb/>
來從日下到天涯九萬扶揺快一飛率土皇風初浩浩<lb/>
<pb n="KR2i0020_WYG_017-4a"/>
去程春日正遲遲人心天意誰能問厯數謳歌自有歸<lb/>
明代保民如赤子不須憂國重顰眉<lb/>
　　　郎中杜希望<lb/>
天詔飛來彩鳳銜繡衣持節使安南翺翔幸得從龍便<lb/>
矍鑠元知上馬堪異域江山歸傑句小邦臣子聽髙談<lb/>
還朝不辱君王命茅屋青山分亦甘<lb/>
　　　郎中文子方<lb/>
至治龍形帝澤新海邦萬里使華臨中天日月頒王正<lb/>
<pb n="KR2i0020_WYG_017-4b"/>
下土風雷聳徳音敬慎不言藩國禮邇遐無外聖人心<lb/>
猶知物物闗人意不在梯航逺貢琛<lb/>
　　　　贈世子太虚子<lb/>
文章世子玉為神冠服雍容古佩紳仙苑露葵初向日<lb/>
海州瓊樹獨留春歴階再拜欽明詔式燕多儀禮上賔<lb/>
從此君臣保民社主恩長畀越南人<lb/>
　　　郎中楊廷鎮答太子世子韻<lb/>
奉㫖遄驅海上山朔風初作瘴烟寒闗河動色先春意<lb/>
<pb n="KR2i0020_WYG_017-5a"/>
倪旄歸心盡歡顔詩咏白狼周徳廣書馳丹鳳楚天寛<lb/>
好乗奕世攄忠藎獨勵丹忱對兩間<lb/>
　　　郎中張子期和太子世子韻<lb/>
三山瀛海雪濤深稅駕塵寰一降臨鳴鶴在隂元有子<lb/>
閒雲出岫夲無心國中調燮多餘暇筆底經綸自好音<lb/>
昨日離筵相接近情懐戀戀酒頻斟<lb/>
　　　郎中智子元<lb/>
嗣聖敷皇極深恩惠逺臣九重頒正朔萬里聽絲綸日<lb/>
<pb n="KR2i0020_WYG_017-5b"/>
月中天曙風烟絶域春仁恩同一視珍重愛斯民<lb/>
　　　　安南喜雨<lb/>
丹鳳銜言下九霄遐荒氛氣已潜消乾坤雨露通元氣<lb/>
海岳風雲逐使軺楊僕樓船何用入馬援銅柱不須標<lb/>
欲知恩澤涵濡逺看取村村滿緑苖<lb/>
　　　廣州教授傅若金佐尚書鐵柱等使安南<lb/>
冬入安南國雲迎使者軺郡聞秦日置柱念漢時標江<lb/>
路篁猶籜山田稲半苖恩波涵逺近行役豈辭迢<lb/>
<pb n="KR2i0020_WYG_017-6a"/>
　　　　志喜<lb/>
元統三年頒正朔詔書逺到極南開使旌踰嶺青雲動<lb/>
仙盖臨江白日迴諭俗豈勞司馬檄朝周終見越裳來<lb/>
還家耆舊應相問文化如今遍九垓<lb/>
　<lb/>
　<lb/>
　<lb/>
　<lb/>
<pb n="KR2i0020_WYG_017-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安南志畧卷十七<lb/>
</p>
<p>
</p>
  </div>
</body>
</text>
</TEI>
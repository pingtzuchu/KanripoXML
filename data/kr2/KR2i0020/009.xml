<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷九</head> <lb/>
    <p>
<pb n="KR2i0020_WYG_009-1a"/>
欽定四庫全書<lb/>
　安南志畧卷九<lb/>
　　　　　　　　　　　　　元　黎崱　撰<lb/>
　　唐安南都督䕶經畧使交愛驩三郡刺史<lb/>
李大亮貞觀初為交州都督<lb/>
李壽唐宗室為交州都督貪冒得罪<lb/>
李祖向字季良光州人貞觀初李壽得罪太宗思求良<lb/>
　牧朝臣咸言祖向才兼文武亷平公直召至帝謂之<lb/>
<pb n="KR2i0020_WYG_009-1b"/>
　曰交州大藩須賢牧為之前任都督皆不稱職卿有<lb/>
　安邊之畧為我鎮之勿以道逺為辭祖向既謝而復<lb/>
　悔之遂以疾辭上遣杜如晦諭㫖祖向固辭又遣其<lb/>
　妻兄周範往諭曰匹夫相許猶存信卿昔許朕豈得<lb/>
　悔之宜早行三年必召卿勿推拒朕不食言對曰嶺<lb/>
　為南瘴去無還理太宗大怒曰我使不得何以為政<lb/>
　命斬于朝堂尋悔復其官䕃<lb/>
李道興唐宗室也封廣寧郡王以屬疏降封縣公貞觀<lb/>
<pb n="KR2i0020_WYG_009-2a"/>
　九年為交州都督以南方瘴癘憂卒于官<lb/>
李道彦貞觀中為交州刺史山獠叛道彦平之<lb/>
李鑑邑王伸符子也任交州刺史<lb/>
栁楚賢蒲州人貞觀中為交桂二州都督<lb/>
李凱梁天鑑四年為交州刺史而叛<lb/>
李稷以交州長史平李凱亂擢為交州刺史<lb/>
王燮梁州刺史<lb/>
侯懿字世泰大同初為交州刺史嚴刻失利土豪李賁<lb/>
<pb n="KR2i0020_WYG_009-2b"/>
　反懿奔廣州梁主遣交州刺史孫問新州刺史廬子<lb/>
　雄將軍撃賁問以春瘴方起請待至秋懿趣之衆潰<lb/>
　而歸懿誣奏問及子雄逗留皆賜死<lb/>
楊□梁州刺史與陳霸先流兵攻李賁進兵嘉寧賁逃<lb/>
　入屈獠洞洞人斬首以獻<lb/>
陳霸先字興國吳興人意氣雄傑涉獵經史以廣州㕘<lb/>
　軍為交州司馬與楊□討李賁㑹西江集諸將問計<lb/>
　霸先曰奉命伐罪宜捐死生以赴之豈事逗撓不進<lb/>
<pb n="KR2i0020_WYG_009-3a"/>
　長寇惑衆乎□推霸先為先鋒所向摧陷以功授髙<lb/>
　要太守督七郡諸軍事<lb/>
簡文帝大寶初為交州刺史後即帝位<lb/>
歐陽紇陳大建初督交廣領十九州軍事十餘年威著<lb/>
　百越髙宗疑之詔徴還朝紇懼遂反<lb/>
楊縉陳交愛二州都督封武康郡公<lb/>
楊休浦字衞卿縉亡代領交州都督<lb/>
李隨仁壽<hi>闕</hi>年為驩州刺史<lb/>
<pb n="KR2i0020_WYG_009-3b"/>
丘和洽陽人隋大業末年交州太守撫綏盡心異域安<lb/>
　之<lb/>
阮彌之宋交州刺史元嘉中征林邑王范陽邁出外其<lb/>
　將阮無之領七千人先襲區粟城彌之汎海遇風三<lb/>
　日無頓止所夜遇賊於合浦陽邁部船五百來戰彌<lb/>
　之射中陽邁舵工船敗縱横單舸接得陽邁而遁彌<lb/>
　之遇風溺百餘里難以制勝遂引師北還<lb/>
阮研宋交州刺史善草書<lb/>
<pb n="KR2i0020_WYG_009-4a"/>
張穆之字思靜梁張后父也為散騎侍郎始與王濬善<lb/>
　後鑑其禍萌乃求為交阯太守政有異蹟史書罕明<lb/>
檀和之髙平人元嘉末為龍驤將軍交州刺史有威名<lb/>
　盜賊屏路林邑王范陽邁叛和之及司馬蕭景憲副<lb/>
　將宗慤進討和之為先鋒攻城克之多獲其異寶<lb/>
桓閎字叔通宋交州刺史<lb/>
房法乗齊永明中為交州刺史好讀書常有疾不治事<lb/>
　由是長史伏登之得擅易將吏法乗怒擊登之登之<lb/>
<pb n="KR2i0020_WYG_009-4b"/>
　厚賂法乗妹夫崔景叔出將部曲襲執法乗法乗心<lb/>
　疾動不視事遂以登之為刺史<lb/>
伏登之見上<lb/>
劉勃錡祖也齊交州刺史<lb/>
劉楷齊交州刺史也將行聞羽監桓深者故刺史桓閎<lb/>
　子也雅而學者遂令同行深未至交州卒<lb/>
阮放字思度瞻族弟也為吏部郎成帝幼庾氏執政放<lb/>
　求為交州乃授揚威將軍交州刺史到州日暴疾卒<lb/>
<pb n="KR2i0020_WYG_009-5a"/>
　追賜廷尉<lb/>
夏侯覽晉穆帝永和元年守日南躭酒亂政民怨之夷<lb/>
　帥范文襲殺覽以尸祭天遂據日南<lb/>
朱藩永和三年為交州刺史初林邑王范文據日南藩<lb/>
　使督䕶劉雄戍日南文攻陷之又攻九真士卒十死<lb/>
　八九䕶督滕俊率交廣兵伐文於盧容為文所敗<lb/>
楊平永和七年為交州刺史與滕俊討林邑其王范佛<lb/>
　子敗面縛詣軍門請罪與盟而還<lb/>
<pb n="KR2i0020_WYG_009-5b"/>
阮敷永和九年為交州刺史討林邑王破五十餘壘<lb/>
温放之嶠子也以侍郎遷交州刺史晉升平中將軍征<lb/>
　林邑太守杜寶别駕阮朗不從放之怨其沮衆誅之<lb/>
　遂領兵撃賊范佛子降林邑城東五里有温公二壘<lb/>
杜寶為交州太守<lb/>
滕含晉交州刺史升平末再征林邑平之<lb/>
葛洪字稚川年老欲煉丹延夀聞交阯出丹砂求為勾漏<lb/>
　令<lb/>
<pb n="KR2i0020_WYG_009-6a"/>
姜莊晉交州刺史<lb/>
李遜晉末九真太守父子有權力威制交土杜諼斬<lb/>
　之<lb/>
𫝊詠雅子也交州太守<lb/>
滕遜修子也交州刺史<lb/>
王徽宋元嘉四年以廷尉為交州刺史<lb/>
劉義康宋武元嘉中都督江光廣州軍事<lb/>
梁碩為新昌太守自領交阯<lb/>
<pb n="KR2i0020_WYG_009-6b"/>
王諒少有才幹王敦擢參府事初梁碩専威交土敦<lb/>
　以王機為刺史碩拒機而迎故都督修則子湛行<lb/>
　州事永興三年敦以諒為交州刺史敦謂諒曰修<lb/>
　湛梁碩國賊也卿至即斬之諒到境湛退還九真<lb/>
　廣州刺史陶侃遣人誘湛來諒執之碩固爭曰湛<lb/>
　故將之子有罪可遣不可殺諒曰是君家故毋預<lb/>
　我事即斬之碩怒而出諒隂使客刺碩衆圍諒於<lb/>
　龍編侃遣兵救未至諒敗碩逼其節諒執不與遂<lb/>
<pb n="KR2i0020_WYG_009-7a"/>
　斬右手旬日而死<lb/>
陶侃字士行鄱陽人性聰明勤於吏職為江夏太守<lb/>
　遷龍驤將軍時敦以王機刺交州為梁碩所拒機<lb/>
　與杜洪温劭及交州秀才劉沈等反據廣州侃討<lb/>
　平之斬機等𫝊首京師侃以功遷侍中太尉加都<lb/>
　督交廣寜七州郡軍事兼領交州刺史征南大將<lb/>
　軍封長沙郡公<lb/>
卞展晉交阯太守<lb/>
<pb n="KR2i0020_WYG_009-7b"/>
褚陶字季雅晉九真太守<lb/>
張璉字君器按晉成紀云咸和三年秋交阯刺史張璉<lb/>
　據始興反進攻廣州曾勰擊破之按王頊之記云璉<lb/>
　為交州刺史封高侯途經店山愛其風土因居之與<lb/>
　常紀不同未知孰是三年以來計甲仗三十餘萬事<lb/>
　令左右起樓三十間貯之先有戰船數十艘且遲鈍<lb/>
　舟造成艟艨三十二艘每船載水手二十五人棹手<lb/>
　二十三人車努二枝棹船向背疾如風自占城真臘<lb/>
<pb n="KR2i0020_WYG_009-8a"/>
　悉修貢職舟殁栁子厚作祭文<lb/>
馬總字元㑹元和間以䖍州刺史遷安南都䕶清亷不<lb/>
　撓用儒術教其俗獠人安之建銅柱唐德宗以總為<lb/>
　伏波裔<hi>韓愈送行詩紅旗照海壓南荒</hi>
李象古唐宗室為安南都䕶貪縱不法㑹黄家洞反象<lb/>
　古授驩州刺史楊清兵三千助討清還襲殺象古<lb/>
桂仲武唐都䕶平楊清亂<lb/>
裴行立唐安南經畧使時還王國數人李樂山謀叛其<lb/>
<pb n="KR2i0020_WYG_009-8b"/>
　君來乞師行立斬之歸其尸蠻人悦服部將杜英策<lb/>
　范廷芝者溪洞豪也隸於軍他經畧使多假借暴恣<lb/>
　難治行立每斥其罪罰之許自効故英策効力廷芝<lb/>
　嘗沐浴久不還行立與之約曰軍法踰日者斬異時<lb/>
　復然遂笞殺以尸還范氏更擇良子弟代之於是威<lb/>
　風盛行陟桂管觀察使黄家洞叛行立平之代桂仲<lb/>
　武為安南都䕶<lb/>
李原善為安南都䕶寶德初奏移府於北岸<lb/>
<pb n="KR2i0020_WYG_009-9a"/>
韓約為安南都䕶文宗泰和二年峯州刺史王昇朝叛<lb/>
　約討平之後為亂軍所逐<lb/>
馬植字存之文宗開威初為安南都䕶其政清靜不煩<lb/>
　民安之化諸南蠻皆來納欵<lb/>
武渾為安南經畧㑹昌三年為亂軍所逐<lb/>
田早𢎞正子也太和間為安南都䕶<lb/>
王式宰相起子也宣宗時為安南都䕶初田早作木柵<lb/>
　嵗縻緍錢既不時完而催督益急式至樹為木柵為<lb/>
<pb n="KR2i0020_WYG_009-9b"/>
　没濠周植刺行寇不敢犯後蠻兵入畧錦田步式令<lb/>
　譯者告之蠻夜引去謝曰自薄獠非為寇初都板羅<lb/>
　竹久專府政式杖黜之<lb/>
崔秋大中六年為都䕶為褚遂良别立碑記<lb/>
田在府布子也為都䕶頗立邊功<lb/>
李琢大中時為都䕶貪暴以斗鹽易一牛夷落怨叛結<lb/>
　南詔蠻段酋遷號白衣没命軍攻安南府起居郎張雲<lb/>
　疏曰令狐綯用李琢鎮安南首亂南方贓虐流著使<lb/>
<pb n="KR2i0020_WYG_009-10a"/>
　天下兵戈調斂不及皮日休作詩刺之<lb/>
李鄠為都䕶屯武州咸通初為蠻所攻而遁<lb/>
王寛代李鄠為經畧招討使李琢奏罷防冬六千人謂<lb/>
　桃林西原七綰洞首領李由獨可能遏蠻入寇蠻酋<lb/>
　以女妻由獨子遂帥衆附蠻寛不能制<lb/>
蔡襲咸通三年代王寛為安南經畧十一月南詔蠻<lb/>
　圍交阯襲嬰城固守救兵不至正月蠻反急城陷襲<lb/>
　圍餓死者七十人襲與其下徒步力戰欲趨軍船船<lb/>
<pb n="KR2i0020_WYG_009-10b"/>
　已離岸襲溺水死荆南將士四百人走至城東水際<lb/>
　虞候元惟德謂衆曰吾輩無船入水則死不若還與<lb/>
　蠻鬭入南城殺蠻二千餘人而死惟幕府樊綽取襲<lb/>
　印先走渡江得免南詔西陷交阯所掠且十萬人留<lb/>
　兵十二萬使其將楊思縉據安南<lb/>
宋戎咸通四年為都䕶與諸道兵援安南者屯聚領南<lb/>
　嘗苦餽運陳磻石請造千户大船自福建運米以餽<lb/>
　南軍從之軍食遂足<lb/>
<pb n="KR2i0020_WYG_009-11a"/>
髙駢字千里初南詔蠻陷南安宣宗詔置行交州於海<lb/>
　門益戍以容管經畧使張茵收復安南茵逗留不進遂<lb/>
　以兵授駢拜為都䕶駢選士卒五千先進約監軍李<lb/>
　維周繼進維周擁衆壁海門駢次峯州破蠻於南定<lb/>
　縣斬張詮等降萬人収所獲贍軍捷奏至海門維周<lb/>
　匿之奏駢玩敵不進上怒以右武將軍王晏權代之<lb/>
　是時駢復破賊衆進圍交州十城餘日蠻因蹙甚㑹<lb/>
　得晏權駢以軍事授監軍黄仲峯而與麾下百餘人<lb/>
<pb n="KR2i0020_WYG_009-11b"/>
　北歸先是駢遣曽衮入告安南捷至海中見旌旂東<lb/>
　來云新經畧使與監軍曽衮意維周必奪其表乃匿<lb/>
　島門維周過即馳詣京師上得奏大喜加駢工部尚<lb/>
　書復鎮安南駢至海門還舊任晏權暗懦維周凶貪<lb/>
　諸將不為之用蠻聞駢至遁去大半駢復勵將士攻<lb/>
　城克之斬蠻帥段酋遷三萬餘級土人先從蠻者<lb/>
　率衆來附於是詔置靜海軍安南授駢節度使<lb/>
髙潯從髙駢收復安南有功詔代之治拜節度使<lb/>
<pb n="KR2i0020_WYG_009-12a"/>
曽衮髙駢神行也嘗為駢告安南捷乾符四年為安南<lb/>
　都䕶時南詔主酋龍卒子法嗣自號大封人舉衆叛<lb/>
　安南衮崩邕府戍兵潰㑹僖宗幸蜀陳敬瑄議和親<lb/>
　于南詔盧攜豆盧瑑乃譎説帝云咸通以來蠻始叛<lb/>
　亂連入安南邕管黔州四州天下騷驛十有五年賦<lb/>
　輸不納京師者過半中藏空虛士死瘴癘燎骨𫝊灰<lb/>
　人不念家亡命為盜可謂痛心無安南戌畧單寡涉<lb/>
　冬寇禍可虞誠命使者館報縱未稱臣且伐其謀以<lb/>
<pb n="KR2i0020_WYG_009-12b"/>
　縻服内得休息也帝曰然㑹黄巢平不果<lb/>
敬彦宗唐愛州人刺史<lb/>
崔立信為安南都䕶其壻裴維岳攝驩州刺史貪暴無<lb/>
　度<lb/>
侯仁寶大師益子也宰相趙普以妹妻之普以仁寶分<lb/>
　務西洛十年不易其地盧多遜與普有隙㑹普出鎮<lb/>
　多遜㕘知政事即遷仁寶知邕州外凡九年不得代<lb/>
　仁寶自度必死徼外因獻平交之策且言其主帥被<lb/>
<pb n="KR2i0020_WYG_009-13a"/>
　害國亂可以偏師乗時取之遂求入朝疏入太宗大<lb/>
　喜令驛召之多遜奏曰交阯内攘此天崩之時也朝廷<lb/>
　發兵襲之出其不意所謂疾雷不及掩耳今召仁寶<lb/>
　以泄其謀彼知為備依阻山林不可更久取也可因<lb/>
　授以轉運使俾經度之選將發荆湖卒三萬人長驅<lb/>
　而入勢必萬全易於摧枯拉朽也上然其言授仁寶<lb/>
　交州水陸路轉運使前軍發遇賊鋒甚盛援兵不繼<lb/>
　遇害死江中太宗聞之甚悼惜特贈工部侍郎録其<lb/>
<pb n="KR2i0020_WYG_009-13b"/>
　子延齡延世並為齋郎延齡至殿中丞延世至太子<lb/>
　中舎<lb/>
邵曄<hi>闕</hi>　二年為假光禄卿交州安撫國信<hi>闕</hi>使復改<lb/>
　為沿邊安撫轉運使三年交帥黎桓卒國亂邵曄典<lb/>
　廣外<hi>闕</hi>策同經畧便宜以聞八月曄上邕外寶交阯<lb/>
　水濕<hi>闕</hi>真宗示近臣曰交外瘴癘之地若興兵攻取<lb/>
　死傷必多且祖宗開疆其大如此當慎守而已即選<lb/>
　曄為兵部員外郎以安撫交阯事畢奬之<lb/>
<pb n="KR2i0020_WYG_009-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0020_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安南志畧卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷十</head> <lb/>
    <p>
<pb n="KR2i0020_WYG_010-1a"/>
欽定四庫全書<lb/>
　安南志畧卷十<lb/>
　　　　　　　　　　　　　元　黎崱　撰<lb/>
　　歴代羈臣<lb/>
胡剛漢太傅廣四世祖清髙有節王莽居攝解衣冠掛<lb/>
　府門而去亡命交趾隠於屠肆莽敗乃歸郷里<lb/>
梁竦字叔敬明帝永平四年坐兄松事先是松以怨望<lb/>
　作書誹謗竦與弟恭及松家屬俱徙九真歴江湖沅<lb/>
<pb n="KR2i0020_WYG_010-1b"/>
　湘感悼子胥屈原以辜沉身作悼騷賦後詔還夲郡<lb/>
　常登髙逺望嘆息言曰丈夫居世生當封侯死當廟<lb/>
　食如其不然閒居可以養志詩酒足以自娱外郡之<lb/>
　役徒勞人耳後辟命交至並無所受<lb/>
<hi>闕</hi>忠字心甫桓帝延禧末天下亂棄官客㑹稽孫䇿破<lb/>
　㑹稽忠浮海南沒交趾<lb/>
桓曄字文林初平中之亂避地㑹稽浮海客交越人化<lb/>
　其節至閭里不争訟後為凶人所誣死於合浦獄<lb/>
<pb n="KR2i0020_WYG_010-2a"/>
董俸字君異侯官人士燮在交阯嘗病死三日俸與藥<lb/>
　丸含之食頃顔色漸復半日能起見仙𫝊<lb/>
許靖字文休汝南人舉孝亷為掌書郎典選舉避董卓<lb/>
　亂往依㑹稽太守王朗及孫䇿渡江走交阯以避難<lb/>
　士燮厚加禮遇與陳國袁徽同寓交阯徽遺荀彧書<lb/>
　云許文休英材偉士自流巖荒域羣士相隨每有急<lb/>
　緩常先人後已與九族中外同其饑寒守鉅鹿張翺<lb/>
　銜王命使交部乗勢募靖欲與要誓拒不許靖與曹<lb/>
<pb n="KR2i0020_WYG_010-2b"/>
　公書云三江五湖皆為虜廷與袁沛鄧子孝浮涉滄<lb/>
　海南至交州歴東甌經行萬里不見漢地䢂濟海南<lb/>
　與孝徳相見知足下忠義奮𤼵整飭元戎西迎大駕<lb/>
　即與袁沛徐元賢復共嚴装荆州水陸無津交部驛<lb/>
　使絶斷又張子雲者昔在京城志扶王室今流巖荒<lb/>
　城不復參預夲朝國之鎮藩足下之外援也翺恨靖<lb/>
　不相納搜書投於水劉璋使人招靖入蜀先主用為<lb/>
　巴郡廣漢太守終於司徒<lb/>
<pb n="KR2i0020_WYG_010-3a"/>
劉巴字子初零陵人劉表辟幾次不就曹公辟為掾使<lb/>
　招納零陵桂陽長沙㑹先主畧有三郡不復返遂適<lb/>
　交阯與士燮計謀不合又入蜀諸葛稱之因為尚書<lb/>
　清儉恭黙先主稱號䇿命皆巴所作<lb/>
顧譚字子黙呉相雍之孫也為尚書以上書疏魯王覇<lb/>
　由是覇與譚有隙又衛将軍全宗子寄為覇賔友素<lb/>
　輕邪譚所不納遂坐徙交阯<lb/>
顧承譚弟也字子直為西部使都尉平山越入為侍中<lb/>
<pb n="KR2i0020_WYG_010-3b"/>
　後與譚俱徙交阯卒<lb/>
張休字子猷為侍中掾威将軍與顧譚顧承以芍陂論<lb/>
　事詐偽坐徙交州竟為孫洪所譛詔賜死<lb/>
劉熈不知何郡人薛綜程秉避亂交阯熈論大義常昭<lb/>
　熈作釋文八卷物𩔖至繁難復詳究<lb/>
程秉字徳樞汝南人事鄭𤣥避地交阯與劉熈論大義<lb/>
　博通五經士燮命為長史孫權徴拜太子太傅<lb/>
俞益期豫章人性剛直不能從俗逺適日南<lb/>
<pb n="KR2i0020_WYG_010-4a"/>
庾道愍鄢陵人晉司空永𤣥孫有孝行頗能屬文少孤<lb/>
　所生之母漂流交州時道愍尚在襁褓及長求為交<lb/>
　州綏寧府佐而去交州尚逺乃自冒險至交州尋求<lb/>
　經年日長悲泣嘗入一村日暮驟雨即寄止其家俄<lb/>
　有一嫗負薪還道愍心動因訪之乃其母也遂相持<lb/>
　號泣見者莫不揮淚道愍仕齊為射聲校尉<lb/>
張融字思光宋文帝時為封溪令由渤海至交阯海中<lb/>
　遇風無懼方詠曰乾魚可自還鄉肉脯何為者哉作<lb/>
<pb n="KR2i0020_WYG_010-4b"/>
　海賦文詞詭譎顧凱之曰此賦實超𤣥虚但恨不道<lb/>
　鹽耳融即求筆益曰漉沙構白熬波出素積雪中春<lb/>
　飛霜暑露<lb/>
髙儉字士亷齊清河王岳之孫隋仁壽中舉文才中甲<lb/>
　科補户部吏解政奔髙麗遂貶朱鳶主簿以母老不<lb/>
　得居瘴癘地留解於屯奉養而行㑹世亂交阯太守<lb/>
　立和𥙷司法佐時令寗長直以兵侵交阯命儉為行<lb/>
　軍司馬迎撃破之唐初為中書門下<lb/>
<pb n="KR2i0020_WYG_010-5a"/>
裴虔通唐辰州刺史貞觀二年通煬帝故人為逆亂雖<lb/>
　更赦令不可牧民除名流驩州<lb/>
王福畤勃父也髙宗時為雍州司户參軍坐勃事遷交<lb/>
　阯令勃往交阯省父渡溺水卒<lb/>
李巢李義琰子也㓜豪俊上書陳利害拜監察御史以<lb/>
　忤㫖貶龍編主簿<lb/>
李友益義府族也附杜正倫同摭義府釁義府使人告正<lb/>
　倫友益交通罔上有異計髙宗惡之流驩州<lb/>
<pb n="KR2i0020_WYG_010-5b"/>
沈佺期字雲卿相州人累遷給事中考功受財劾未究<lb/>
　㑹張易之敗遂流驩州後歴中書舎人<lb/>
韓思彦字英逺南陽人為監察御史政績嘉美太白晝<lb/>
　見勸帝修徳以答天譴帝責李義府曰八品官能言<lb/>
　得失而卿冒沒富貴者何義府與諸武譛思彦遂免<lb/>
　去上元中復召見思彦久去朝儀矩梗野拜忘蹈<lb/>
　舞李敬𤣥奏徙朱鳶丞卒<lb/>
盧藏用字子潜幽州人舉進士不第與兄㳺志於呉蜀<lb/>
<pb n="KR2i0020_WYG_010-6a"/>
　間武后用為黄門侍郎坐附太平公主𤣥宗欲斬之<lb/>
　意解乃流新州或告謀反推無状又流驩州㑹交州<lb/>
　反藏用扞禦有勞進黔州長史<lb/>
宗晉卿武后從姊子兄楚客為户部侍郎晉卿典羽林<lb/>
　兵坐楚客營第僣侈過度流峯州<lb/>
李乾祐為邢魏二州刺史嘗為書與所善吏刺取朝廷<lb/>
　事迷隠其詞為吏所賣禇遂良白發於朝坐流驩州<lb/>
嚴善思則天時監察御史公直敢言垂拱以後任用酷<lb/>
<pb n="KR2i0020_WYG_010-6b"/>
　吏誅宗室殺大臣時宻告者不可勝數太后亦厭其<lb/>
　煩命善思按治伏罪者八百餘人羅織之黨為之不<lb/>
　振乃相與陷善思坐流驩州<lb/>
竇參徳宗時為相外惡李巽出為常州史及參貶郴州<lb/>
　節度使劉士寧遺參絹五十巽奏參交結藩鎮上怒<lb/>
　欲殺之陸贄力救乃貶驩州司馬尋賜死<lb/>
李仁鈞礎父也唐貞元中太傅隴西公董晉平津州仁<lb/>
　鈞為侍御史管幹鹽鐵隴西公薨軍亂軍司馬從事<lb/>
<pb n="KR2i0020_WYG_010-7a"/>
　皆被殺仁鈞亦被讒貶為日南民<lb/>
裴夷直字禮卿為中書舎人武宗即位夷直視冊牒不<lb/>
　肯僉書出為杭州刺史又斥驩州司户參軍宣宗時<lb/>
　召為常侍<lb/>
楊收字藏之南詔蠻自大邕外掠交阯調華人往來屯<lb/>
　渉瘴氣死者十七賊勢益强收議豫章募萬人置鎮<lb/>
　南軍以拒蠻又泛舟餉南軍上嘉之進尚書僕射懿<lb/>
　宗時為相初尚書右丞裴坦子娶收女資送甚盛器<lb/>
<pb n="KR2i0020_WYG_010-7b"/>
　用餙以犀玊坦怒曰破我家矣立命壊之而收竟以<lb/>
　賄敗咸通十一年流驩州尋賜死<lb/>
陳蟠叟為至徳令見懿宗怠荒不視庶政委任路巖巖<lb/>
　奢靡頗通賂遺蟠叟上言請破邉咸一家可贍軍三<lb/>
　年上問咸為誰對曰路巖親吏上怒流愛州<lb/>
劉瞻字幾之桂陽人罷相為荆南節度使咸通十一年<lb/>
　同昌公主薨詔捕留官二十餘人全家繋獄瞻與兆<lb/>
　尹温璋力諫言陛下狥愛女囚平民懿宗怒貶瞻為<lb/>
<pb n="KR2i0020_WYG_010-8a"/>
　驩州司户璋為驩州司馬<lb/>
陳仲微字致廣瑞州人宋理宗嘉熈戊戌從弟咸淳間<lb/>
　為朝士嘗論賈似道以是連斥外任轉徙嶺南大元<lb/>
　至元丙子官軍入執㓜主舉國歸附二王南奔仲微<lb/>
　徙瓊州入見至廣州擢為吏部尚書使召某丞相陳<lb/>
　宜中宋亡仲微入安南陳聖王尤加禮遇嘗作詩云<lb/>
　死為越國歸鄉鬼生作南朝拒諫臣數年卒葬於安<lb/>
　南後安南國弟陳璀坐罪隂遣仲微子陳文孫詣北<lb/>
<pb n="KR2i0020_WYG_010-8b"/>
　乞師伐安南甲申冬大兵南討鎮南王權授陳文孫<lb/>
　為千户引導聖王怒斧仲微之棺<lb/>
曽淵子字廣徴撫州人宋理宗時由侍從出知隆興兼<lb/>
　安撫召拜臨安府尹就參政府乙亥春以臺端貶雷<lb/>
　州至元丙子大兵入杭宋㓜主降二王浮海至廣州<lb/>
　淵子來見授廣西宣慰使兼知雷州戊寅春拜侍讀<lb/>
　加金紫光禄大夫益王鹿厓山之敗參政陸秀夫抱<lb/>
　廣王投於海淵子赴水為其下所援不死乃寄身蘇<lb/>
<pb n="KR2i0020_WYG_010-9a"/>
　劉義舟中馬旺等殺劉義以淵子奔安南陳聖王禮<lb/>
　遇之至元甲申冬大兵入安南率衆歸服後不知所<lb/>
　終<lb/>
蘇景由宋安撫劉義子也至元丙子官兵入臨安二王<lb/>
　南奔其父為廣東西䇿應大使加少保厓山之敗廣<lb/>
　王葬魚腹矣馬旺等殺劉義共推可文傑為長以劉<lb/>
　義妻屬焉時景由才十歳文傑即領衆歸安南景由<lb/>
　以父寃白陳聖王王令檢法官丁拱垣推問文傑厚<lb/>
<pb n="KR2i0020_WYG_010-9b"/>
　賂之拱垣曰是未附我時事不必詰問至元甲申冬<lb/>
　官兵入安南文傑舉衆降景由復以其事訴鎮南王<lb/>
　王憫之令人問得失斬文傑景由從師還北遣歸故<lb/>
　里<lb/>
　<lb/>
　<lb/>
　<lb/>
　安南志畧卷十<lb/>
</p>
<p>
</p>
  </div>
</body>
</text>
</TEI>
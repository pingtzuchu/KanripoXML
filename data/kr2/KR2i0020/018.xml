<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷十八</head> <lb/>
    <p>
<pb n="KR2i0020_WYG_018-1a"/>
欽定四庫全書<lb/>
　安南志畧卷十八<lb/>
　　　　　　　　　　　　　元　黎崱　撰<lb/>
　　玉堂諸公贈送天使詩序<lb/>
　　　翰林學士李謙受益送尚書柴荘卿序<lb/>
至元十五年安南國王上表以隣境侵虞不克躬覲王<lb/>
沒世子不請命而自立朝廷議遣使而難其人適金齒<lb/>
安使柴公荘卿自雲南至大臣薦其材上召問其父兄<lb/>
<pb n="KR2i0020_WYG_018-1b"/>
皆舊臣且辭意慷慨熟彼風土即日拜禮部尚書奉使<lb/>
仍賜錦衣弓矢鞍馬以寵其行荘卿至安南且宣上意<lb/>
開諭再三執迷不悟卒無來意荘卿歸上言不忍加兵<lb/>
詔諭兾一來三年三往返是歳入覲者陳遺愛國王之<lb/>
弟世子之叔父也上曰世子拒命國人何罪焉宜以遺<lb/>
愛立以撫綏其民乃授䇿命仍授荘卿宣慰使都元帥<lb/>
将兵衛遣遺愛還國将行翰林諸公皆作詩送之僕承<lb/>
乏翰林凡詔書申諭表章上來者皆與聞之遂為之叙<lb/>
<pb n="KR2i0020_WYG_018-2a"/>
其事而贈之言曰自古非有才之難而擇才之不易今<lb/>
主上知荘卿純茂辯給𢎞毅博洽許之以任重致逺使<lb/>
於四方不辱君命故敬寄以閫外委之以絶域凡師旅<lb/>
之事得以専制之而又以振文李公為之貳李君之意<lb/>
其無愧諸公期望之辭撫循招討實在兹行余數日候<lb/>
公於都門之外而賀曰終軍陸賈勿専美於前矣時至<lb/>
元十八年十一月日<lb/>
　　　翰林學士奉㫖王盤鹿庵<lb/>
<pb n="KR2i0020_WYG_018-2b"/>
單車奉使柴尚書龍潭虎穴如坦途丹青明著使外國<lb/>
不減漢朝張與蘇共山李生有志謀樂執鞭䇿同馳驅<lb/>
但願皇恩彌宇宙不須珍異輸天都<lb/>
　　　翰林奉㫖髙唐閻淳子浄<lb/>
柴侯身許國志意何深淳昆弟使絶域渥洼雙玊麟談<lb/>
笑萬里侯劍氣凌青雲畏途走康荘異俗猶四隣至元<lb/>
浄遐荒包茅貢來臣奈爾三不朝廢置良有因鱗介易<lb/>
衣裳島夷皆臣民威徳不勝用仰輔吾仁君<lb/>
<pb n="KR2i0020_WYG_018-3a"/>
　　　翰林學士王構肯堂<lb/>
定逺歸來拜上卿又持符節海南行使星遥照蒼龍野<lb/>
驛騎相攙鴻鴈程湖霧島烟開夙瘴狼貪䑕竊避先聲<lb/>
馬前領取安南長未結中原父子盟<lb/>
　　　翰林學士胡祗遹紹聞<lb/>
炎方一萬里軒盖幾回來海徼稱忠節江神識俊才竒<lb/>
勲能竭力大閫欲誰開竹帛垂名字人生亦快哉<lb/>
　　　集賢學士梁曽甫<lb/>
<pb n="KR2i0020_WYG_018-3b"/>
鐵石孤忠付白麻六朝人品五侯家已全蘇武天邊節<lb/>
又得張騫海外槎詩筆强凌銅柱月歸鞭正及越城花<lb/>
安南雖小文章在未要輕談井底蛙<lb/>
　　　國傅建安王載<lb/>
金石丹忱動藻旒馬諳舊路壮英逰車無薏苡亷聲著<lb/>
贄有包茅職貢修指按地圖朝北闕口傳天詔到南州<lb/>
此行不待長纓請好繼班生萬里侯<lb/>
　　　學士王之綱子維<lb/>
<pb n="KR2i0020_WYG_018-4a"/>
三錫恩醲沛九重弟兄郡<hi>闕</hi>姓名同一門忠義古稀有<lb/>
千載寵榮誰比隆壮歳已知酬素節遐方元自仰髙風<lb/>
里閭聞望從兹盛更著垂名竹帛中<lb/>
　　　燕山庾恭<lb/>
人說交州最極邊何勞定逺一揮鞭虎睛耀日黄金劵<lb/>
鳳口銜香玉<hi>闕</hi>宣孤劍闢開千嶂路片㠶飛過九溪烟<lb/>
此行識得君王命要補西南半壁天<lb/>
　　　王希賢<lb/>
<pb n="KR2i0020_WYG_018-4b"/>
将門貴胄幽并豪志節凌雲萬丈髙金虎分符重恩寵<lb/>
太山一擲輕鴻毛長纓致越非難事寸舌强秦君不勞<lb/>
萬里乘風君好去愧将槖筆老吾曹<lb/>
　　　夷門李清三秋<lb/>
行人捧檄過南柯宛勝當年馬伏波服逺自應文徳在<lb/>
五溪何必動干戈<lb/>
殊音異服豈無情亦解逢人説太平我有一言君試聽<lb/>
古來定逺是書生<lb/>
<pb n="KR2i0020_WYG_018-5a"/>
　　　李宏<lb/>
車軌文書海外同安南元在版圖中九天逺遣皇華使<lb/>
萬　同朝紫極宫博望重來人更喜桂林初復路還通<lb/>
中原春好花如錦不必淹留<hi>闕</hi>到桐<lb/>
　　　河南侯宗禮<lb/>
跪拜天朝列上卿又持麟節鬱林行數行丹詔千鈞重<lb/>
萬斛明珠一哂輕正要襟期量湖海不須辭氣吐縱横<lb/>
安南世子無多慮早早連鑣入帝京<lb/>
<pb n="KR2i0020_WYG_018-5b"/>
　　　覃懷侯謙<lb/>
驛路秋風馬足輕虎符斜揷繡衣榮丹心報主惟忠義<lb/>
金紫盈門顯弟兄此去暫持蘇武節歸來定有伏波名<lb/>
徒勞我輩真堪笑終世區區兒女情<lb/>
　　　翰林奉㫖九門董文用送李兩山<hi>二絶</hi>
㡬載鯨波戰燧紅老臣一語百蠻通如天自是吾皇福<lb/>
閒在髙樓八面風<lb/>
東浙生民望紫翁紫翁心事與天同好将一卷交州稿<lb/>
<pb n="KR2i0020_WYG_018-6a"/>
刻在天台鴈蕩中<lb/>
　　　翰林奉㫖髙堂<lb/>
往年御節使荒遐鳳節堂堂衆所誇萬里朱厓鱗介北<lb/>
一星銀漢斗牛槎轉輸已息江南郡烽燧還清瘴海涯<lb/>
垂槖歸來見天子又携恩詔撫皇華<lb/>
　　　翰林學士嘉興張伯淳送李仲實蕭太望序<lb/>
安南古越地雖在九州之外或以禹舊服也自昔置刺<lb/>
史若守若牧政化所及故其俗知文物當不昧於尊君<lb/>
<pb n="KR2i0020_WYG_018-6b"/>
親上之義而自入皇元撫萬民以來其於事君親上之<lb/>
義若未究焉者使所以相屬於道夫以堂堂國家於里<lb/>
誌之地顧有所遺哉大抵柔逺懐德與威徳懐徳者古<lb/>
人所先威徳者古人所不得已舜敷文徳於兩階文王<lb/>
修教而降壘時也天子御六龍霈大澤不以安南逺服<lb/>
而外之謀所以布宣徳音者於是禮部侍郎李君仲實<lb/>
使而以兵部郎中蕭君則平為輔行於是乎是選也人<lb/>
謂此行易余獨以為難奚言其難向者諭㫖於是邦孰不<lb/>
<pb n="KR2i0020_WYG_018-7a"/>
曉以君臣大義與禍福利害之幾彼挟其懼心以聽則<lb/>
言易入不然歸而報聞吾盡吾職國家固自有以處之<lb/>
今二君跋涉數千里播尺一書開其自新而已倘于于<lb/>
而去于于而來是夫人而能為𫝊安事我輩况人情積<lb/>
弊之餘一旦自拔於無過則不勝喜然喜者玩之萌也<lb/>
吾就其所喜而能使之入舎其遲回不决之舊而新是<lb/>
圖斯不負皇華禮樂之遣仲實嘗班尚書郎則平嘗為<lb/>
副使者平昔所樂所行何事今行侯伯匪躬蹇蹇之操<lb/>
<pb n="KR2i0020_WYG_018-7b"/>
無入直刺刺之態其人能辦人之所艱决然無疑矣於<lb/>
客中不堪聽陽闗不欲效兒曹作加餐相憶語姑叙以<lb/>
識别至元三十一年七月朔日書上都玊堂之署<lb/>
　　　内翰楊載仲宏送李侍郎<lb/>
九秋天色晚萬里送君行馬首寒雲起腰間寳劍横奉<lb/>
持天子詔慰答逺人情宜度蠻江水炎方一日清<lb/>
　　　翰林奉㫖董文用送蕭郎中<lb/>
烏臺空發行臺封司農一載歸鼇峰十常八九不如意<lb/>
<pb n="KR2i0020_WYG_018-8a"/>
人生處處歡舊逢帝膺天命念赤子樓船未忍忘蠻烽<lb/>
古來毎重皇華遣蕭君禮貌先雍容文學<hi>闕</hi>言當此舉<lb/>
宰相見之皆悦從安南小邦等鱗介早赴絳闕朝真龍<lb/>
　　　翰林奉㫖信汝召<lb/>
選材特㫖赴軺車六一先生共里閭星麗秋旻新寵數<lb/>
風清瘴海舊名譽兩階干羽修文日萬里梯航聽詔書<lb/>
此語端能動殊俗塗山玊帛亦躊蹰<lb/>
　　　集賢書士河東宋渤<hi>二絶</hi>
<pb n="KR2i0020_WYG_018-8b"/>
堯仁穆穆若為昭寛制新頒出治朝髙選俊英持節去<lb/>
今知初不間荒要<lb/>
海濵諸越自浮沉本不須頻詔使臨盡報兩班征戍去<lb/>
太平長御漢文心<lb/>
　　　翰林學士廬山劉岳<lb/>
喜拜龍形年第一薫風拂拂栁依依香含粉署星辰近<lb/>
恩重皇華禮樂輝北闕初頒温詔下南荒愧謝逺人歸<lb/>
太平氣象彌寰宇役事言還入紫㣲<lb/>
<pb n="KR2i0020_WYG_018-9a"/>
　　　翰林直學士陳儼<lb/>
都門祖道挽征骖歌徹皇華酒半酣玊節拜恩辭闕下<lb/>
金函持詔使安南新詩定見雞林重壮志寧辭虎穴探<lb/>
諭蜀相如公事了早回烟棹過湘潭<lb/>
　　　翰林應滕賔送李景山詞<hi>奪錦標</hi>
老氣盤空才名照萬里西風行色人物朝中第一司馬<lb/>
題橋班超投筆記承流宣化早威聲先馳殊域<hi>舊為烏蠻宣慰</hi>
看吟鞭笑指闗河歴歴當年曾識自古人心忠義百水<lb/>
<pb n="KR2i0020_WYG_018-9b"/>
朝東衆星拱極銅柱無端隔㫁天南天北念瞻丹闕捧<lb/>
紅雲金泥香<hi>闕</hi>俟明年歸對西山細説安邉<hi>闕</hi>
　　　翰林學士歐陽𤣥送傅與礪佐使安南<lb/>
省臺交薦盡名公使者南軺載與同馬自驥羣先定價<lb/>
鵬從海運且培風槖如陸賈無他寳拄念文淵有舊銅<lb/>
此去新詩千百首時時北望寄征鴻<lb/>
　　　藝文監丞揭傒斯<lb/>
<hi>闕</hi>　　　　　　　　　　　　　　　　　猶郡縣<lb/>
<pb n="KR2i0020_WYG_018-10a"/>
今逢堯舜阻羈<hi>闕</hi>詩人逺佐皇華使朝士聞吟白雉詩<lb/>
海不揚波無風雨始知文徳遍蠻夷<lb/>
　　　博士王沂<lb/>
光色動南溟文星逐使星雞林𫝊秀句銅柱勒新銘落<lb/>
日鯨波白春風瘴海青請纓應幕下拭目待雲軿<lb/>
　　　宋沂子<lb/>
皇帝三年頒正朔使君萬里向交州瑶池天濶龍光滿<lb/>
銅柱雲低蜃氣收陸賈獨能持節往終軍因得棄繻游<lb/>
<pb n="KR2i0020_WYG_018-10b"/>
幕中為惜懸河辯毛遂歸來坐上頭<lb/>
　　　翰林侍講學士虞集送南宫舎人趙期熈<lb/>
三年頒正朔五月向南交将命方離闕陪臣已在郊衣<lb/>
裳鴻羽漸干戚虎皮包瘴霧衝風散瀧湍急雨消朱鳶<lb/>
窺土室白雉下橧巢夜浦蛟停織陽闗荔拆苞<hi>闕</hi>
　　翰林修撰蘇天爵<lb/>
聖徳隆千古皇威奠九邊金門頒鳳詔玊節使龍編博<lb/>
雅資専對才華屬妙年郎中初遴選省府昔周旋文治<lb/>
<pb n="KR2i0020_WYG_018-11a"/>
中華盛仁恩漠國宣清風消瘴雨麗日浄蠻烟跋渉思<lb/>
銅柱委蛇跨錦韀堯天新正朔禹貢舊山川聲語時難<lb/>
解雕題倍可憐明年春色早歸拜御階前<lb/>
　　　集賢大學士王約彦博<lb/>
寸舌摧驕悍忠誠信可施勲名標柱日慷慨請纓時非<lb/>
止包茅貢終防薏苡私此行君有䇿㑹見静王師<lb/>
　<lb/>
　<lb/>
<pb n="KR2i0020_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安南志畧卷十八<lb/>
</p>
<p>
</p>
  </div>
</body>
</text>
</TEI>
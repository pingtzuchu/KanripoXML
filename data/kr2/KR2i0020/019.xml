<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷十九</head> <lb/>
    <p>
<pb n="KR2i0020_WYG_019-1a"/>
欽定四庫全書<lb/>
　安南志畧卷十九<lb/>
　　　　　　　　　　　　　元　黎崱　撰<lb/>
　　安南名人詩<lb/>
　　　陳太王送天使張顯卿<hi>張兩使其國</hi>
顧無瓊報自懐慙極目江臯意不堪馬首秋風吹劍鐵<lb/>
犀梁落月照書菴幕空難住燕歸北地暖愁聞鴈别南<lb/>
此去未知傾蓋日篇詩聊贈當髙談<lb/>
<pb n="KR2i0020_WYG_019-1b"/>
　　　内附安南國公善樂老人<hi>五首</hi>
　　　　山國<lb/>
當年扶義出南邦耿耿丹忠對彼蒼不是文公逃晉難<lb/>
庶㡬㣲子慨殷亡箕裘未冺先君烈簡䇿應留後世芳<lb/>
寰海車書㑹同日故家延祀越山長<lb/>
　　　　大明殿侍宴<lb/>
班陪玉笋侍紅雲日表熈熈瑞氣温萬派朝宗滄海濶<lb/>
衆星逺拱紫宸尊雍容湛露歌詩什彷彿鈞天入夢魂<lb/>
<pb n="KR2i0020_WYG_019-2a"/>
孤孽秋毫皆帝力願殫忠赤報深恩<lb/>
　　　　萬歳山宴是日值雪<lb/>
碧漢鳴鸞不動塵玉京縹繞㑹星辰舞回鼇背三山雪<lb/>
酒上龍顔萬國春物被仁風榮御苑水涵聖澤溢天津<lb/>
越南羈旅陪班列咫尺光昭日月新<lb/>
　　　　還國<lb/>
㡬年出國杳雲沙身寄狨鞍暫到家簇簇樓臺空日影<lb/>
盈盈珠翠各天涯真成東海歸遼鶴敢望南門入鄭蛇<lb/>
<pb n="KR2i0020_WYG_019-2b"/>
人物凄凉何處問江風吹老荔枝花<lb/>
　　　　贈天使張顯卿使還<lb/>
西風吹夢到龍編回首相逢又隔年馬退輕塵還日下<lb/>
鴈隨痩影出雲邉四方専對詩三百五嶺歸來路八千<lb/>
盡道朝廷用文士尚書志氣杳秋天<lb/>
　　　三世陳聖王挽宋臣陳仲徽<hi>宋亡入安南卒</hi>
痛哭江南老鉅卿春風收淚為傷情無端天上編年月<lb/>
不管人間有死生萬叠白雲遮故國一堆黄壤蓋香名<lb/>
<pb n="KR2i0020_WYG_019-3a"/>
回天力量隨流水流水灘頭共太平<lb/>
　　　四世陳仁王竹林道士<hi>四首</hi>
　　　　饋天使張顯卿春餅<lb/>
柘枝舞罷試春衫况値今朝三月三紅雪雕盤春菜餅<lb/>
從來風俗舊安南<lb/>
　　　　送天使李仲實蕭方崖<lb/>
靈液吹香暖餞筵春風無計駐歸鞭不知兩㸃軺星福<lb/>
㡬夜光芒照越天<lb/>
<pb n="KR2i0020_WYG_019-3b"/>
　　　　送天使瑪哈穆特喬元朗<lb/>
軺星兩㸃落天南光引台躔夜繞三上國恩深情易感<lb/>
小邦俗薄禮多慙節依瘴霧身無恙鞭挂春風馬有驂<lb/>
鼎語願温中統詔免教憂國毎如惔<lb/>
　　　　和喬元朗韻<lb/>
飄飄行李嶺雲南春入梅花只兩三視一同仁天子徳<lb/>
生無𥙷世丈夫慙馬頭風雪重回首眼底江山小駐驂<lb/>
明日瀘東烟水濶蒲萄嫩緑洗心惔<lb/>
<pb n="KR2i0020_WYG_019-4a"/>
　　　五世陳英王送天使阿魯威李景山<lb/>
躔聚軺光射海涯拂開淚眼<hi>光世子近沒</hi>覩飛騎料知炎徼<lb/>
聞名逺敢恨春風照校遲五嶺山髙人未渡三湘水濶<lb/>
鴈先歸太平有象煩君語喜溢洋洋入兩眉<lb/>
　　　六世陳太子虚<hi>四首</hi>
　　　　贈天使森濟烏克文子房<lb/>
至治改元新初頒到海濵傾心效葵藿扶病聽絲綸光<lb/>
照嵐溪夜温回草木春歸當再前席幸不外斯民<lb/>
<pb n="KR2i0020_WYG_019-4b"/>
　　　　謝天使瑪哈穆特楊庭鎮<lb/>
馬蹄萬里渉溪山玉節揺揺瘴霧寒忽覩十行開鳳尾<lb/>
宛如咫尺對龍顔漢元初紀時方泰舜厯新頒徳又寛<lb/>
更得三公成一欵却添春色上眉間<lb/>
　　　　再用韻呈天使<lb/>
九鼎尊安若泰山時暘時雨瘴烟寒溥天玉帛歸堯舜<lb/>
比屋絃歌學孔顔銅柱不煩勞馬援蒲鞭誰復美劉寛<lb/>
聖恩浩蕩慈雲濶化作甘霖滿世間<lb/>
<pb n="KR2i0020_WYG_019-5a"/>
　　　　送天使森濟烏克趙子期<lb/>
驛騎行行瘴霧深海邊光照使星臨四方専對男兒志<lb/>
一視同仁天子心越國山河供傑句周家雨露播綸音<lb/>
明朝相隔雲南路今日休辭酒滿斟<lb/>
　　　老國叔昭明王樂道先生<hi>二首</hi>
　　　　贈天使柴荘卿李振等<lb/>
一封鳳詔下天庭咫尺皇華萬里行北闕衣冠争祖道<lb/>
南州草木盡知名口銜威福君褒貶身佩安危國重輕<lb/>
<pb n="KR2i0020_WYG_019-5b"/>
敢囑四賢均泛愛好為翼卵越蒼生<lb/>
　　　　送柴荘卿<lb/>
送君歸去獨徬徨馬首駸駸指帝鄉南北心旌懸返斾<lb/>
主賔道味泛離觴一嗟談笑須分袂共唱驪駒惜對牀<lb/>
未審何時重覩面殷懃握手叙凄凉<lb/>
　　　内附封輔義公陳粹山<hi>二首</hi>
　　　　登嶽陽樓<lb/>
髙樓百尺倚雲端扶病登臨試一看望眼憂窮燕塞逺<lb/>
<pb n="KR2i0020_WYG_019-6a"/>
吟腸頻貯洞庭寛烏沉谷口千林暝龍戰波心六月寒<lb/>
多少羈懐無處話平蕪漠漠水漫漫<lb/>
　　　　朝京還欒城遇雪<lb/>
風霰嚴凝透袖寒階前咫尺對龍顔一言讓國聲名逺<lb/>
萬里朝天富貴還守土職居南海外傳家心拱北辰間<lb/>
馬蹄奮迅歸期好直到冬深望粹山<lb/>
　　　内附安撫使頼益巋<hi>二首</hi>
　　　　元日朝㑹<lb/>
<pb n="KR2i0020_WYG_019-6b"/>
聖日垂光被越南驛亭官栁許停驂車書今混四方一<lb/>
冠佩咸呼萬歳三香吐翠雲龍闕潤酒翻金海鳳簫酣<lb/>
羣臣舞蹈天顔近眷顧恩深雨露涵<lb/>
　　　　賡參議許公詠東山飄然樓詩<lb/>
秋興亭前月去時滿樓山色索新詩心如栁絮沾泥早<lb/>
身似蓮花出水遲經卷已輸居士樂酒樽宜與可人期<lb/>
倚闌看遍郎湖景塵俗紛紛總不知<lb/>
　　　崱<hi>十五首</hi>
<pb n="KR2i0020_WYG_019-7a"/>
　　　　内附<hi>至元甲申官軍入境世子遣兄子新慮侯率崱等拒之力弱遂降</hi>
十丈樓船下粤瀧將軍繫組列城降中朝一統有今日<lb/>
南國小臣如此江自入羽毛州賦後須忘鱗介土<hi>闕</hi>
當年百歲秦佗老何事詩書滯一邦<lb/>
　　　　朝㑹<lb/>
萬國衣冠擁建章黄金滿袖帯天香祥開黄道乾坤闊<lb/>
瑞拱紅雲日月光聖壽松椿元不老臣心葵藿自難忘<lb/>
只今舉似封人祝歴世堯仁寶運長<lb/>
<pb n="KR2i0020_WYG_019-7b"/>
　　　　喜詔<lb/>
黄雞催唱曉<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏尺五飛來紫禁中遂使堯言布天下<lb/>
始知漢詔感山東金甌已付經綸手玉燭均調鼎鼐功<lb/>
人頌太平無事日村村秔稻颭香風<lb/>
　　　　侍宴<hi>皇慶初元</hi>
玉階仙仗曉班催日上彤章寶扇開雷動乾坤三祝壽<lb/>
春生雨露九霞盃元年新記黄龍瑞重譯今傳白雉來<lb/>
從此南荒深感德不勞銅柱立崔嵬<lb/>
<pb n="KR2i0020_WYG_019-8a"/>
　　　　都城<lb/>
天象分明散曉霞故人騎馬入京華雲開閶闔三千丈<lb/>
霧暗樓臺百萬家寒盡宫花初著蕊春深官柳已藏鴉<lb/>
太平氣象今如此始信皇圖福未涯<lb/>
　　　　重九懐張憲侯<lb/>
久廢登臨不賦詩却來重九看花枝猶思馬上西門哭<lb/>
不記螯邊左手持雙鬢豈堪頻換色一樽當及未衰時<lb/>
紛紛蜂蝶知春事明日秋風好付誰<lb/>
<pb n="KR2i0020_WYG_019-8b"/>
　　　　贈尚書森濟烏克使安南還<lb/>
安穏梅花道尚書向此還人烟兩邊樹客思萬重山陸<lb/>
賈通南越張騫度玉關皇華君善事維喜近天顏<lb/>
　　　　送郎中趙子期<lb/>
下國瞻辰極交州有使星梅花南北景篁竹短長青殊<lb/>
俗詩難寫荒村酒易醒翩翩趙公子終不愧朝廷<lb/>
　　　　送侍郎智子元使安南<lb/>
桂林南去接交州椰葉㯽榔暗驛樓使者持書行絶域<lb/>
<pb n="KR2i0020_WYG_019-9a"/>
侍郎鞭馬照清秋元年詔下黄龍漢九譯人歸白鯉周<lb/>
便化文身作章甫歸來陸賈説前旒<lb/>
　　　　送文史傅與礪佐天使安南<lb/>
尚書文史濟時才匹馬仍隨使客來滄海龍飛天子詔<lb/>
青溟鶴下趙王臺諸溪篁竹參差動五嶺梅花準擬開<lb/>
政使風烟殊百粤未應佳句不能裁<lb/>
　　　　壽安南國王<hi>七月三日</hi>
明河秋露照華篸天雨仙花優鉢曇恩重鵬程轉溟北<lb/>
<pb n="KR2i0020_WYG_019-9b"/>
丹成雞犬在安南長生籍内千秋八善樂堂中七月三<lb/>
白髮門徒珍重意流霞拍手借春酣<lb/>
　　　　用載道韻晚遊郎中湖<lb/>
踈葦長堤接短籬日來湖上欠支離鷗邊人立城隂晚<lb/>
柳外花明水浄時世事紛紛驚倦眼客懷草草説新詩<lb/>
荒詞為喜文翁笑好酹南羌一片碑<lb/>
　　　　贈傅與礪使安南還<lb/>
竹裏鶯啼嶺嘯猿安南使者下龍船詔頒鳶阯傾心拜<lb/>
<pb n="KR2i0020_WYG_019-10a"/>
詩致雞林好事傳絳節司存新雨露青春來往倦風烟<lb/>
江頭客髪垂垂白猶見南來陸賈年<lb/>
　　　　大别山詠禹柏<lb/>
今古朝昬意自閒人傳禹柏未曾刋神功四載殷周上<lb/>
元氣一枝江漢間骨峻銅龍天飲海根沈石虎雪連山<lb/>
摩挲擬問胼胝事遺廟朝烏去不還<lb/>
　　　　輓安南國王<lb/>
當時侍坐談𤣥客今日到門燈照靈重對畫屏魂或返<lb/>
<pb n="KR2i0020_WYG_019-10b"/>
毎看遺稿淚交零西門舊路花應白南國新阡草易青<lb/>
無限越吟招不得紙錢風急樹㝠㝠<lb/>
　　　安南進奉使題桂林驛<hi>五首</hi>
楊柳長亭又短亭春風吹斾著江城無人相識客對客<lb/>
有事可知情度情千里鄉心蝴蝶夢一船行色鷓鴣聲<lb/>
不知擁節明朝去又是烟波幾日程<lb/>
夏日江城氣藴隆使華期限苦悤悤萬程去路馬嘶外<lb/>
一掬歸心蝶夢中在我有懐深感慨彼天無語問窮通<lb/>
<pb n="KR2i0020_WYG_019-11a"/>
平生不作錐囊計慚愧尋常五尺童<lb/>
逆旅蕭蕭夜籟沈芭蕉葉上動秋心一鞭馬影隨風逺<lb/>
故國梅花入夢深客裏月明偏識面天涯雁斷少知音<lb/>
凌雲未遂平生志擊節不勝時朗吟<lb/>
十日蒸雲似桂林薰風何處不披襟樹蟬爭響客懐苦<lb/>
庭菊未開秋夢深醉裏乾坤新使節吟邊山水舊知音<lb/>
無端夜半空階雨滴碎鄉闗萬里心<lb/>
踏盡崔嵬路幾千停車逆旅自年年安危非我所能及<lb/>
<pb n="KR2i0020_WYG_019-11b"/>
語黙隨人深可憐澆破鄉心桑落酒吟消客恨草堂篇<lb/>
自慚補國無絲髮兩度春風馬一鞭<lb/>
　　　尹恩府入貢别弟之作<lb/>
一分北去一南還雙影茫然寄馬鞍塞外雲深鴻雁斷<lb/>
原頭風急<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒寒幾聲夜雨連牀話萬斛鄉心借酒寛<lb/>
我守節旌君扇枕從來忠孝兩全難<lb/>
　　　安南使人應潮廣省命賦詩<lb/>
獵獵風吹拂面沙潭潭官府建髙衙貪看百二闗河濶<lb/>
<pb n="KR2i0020_WYG_019-12a"/>
不顧八千途路賖樽柱盤開<hi>闕</hi>　　衣冠禮樂愧皇華<lb/>
人生聚散如南北同樂清朝厚德嘉<lb/>
　　　大夫阮固夫應省府命席上賦詩<lb/>
遠邦慕化來旬宣春温盎盎董職筵聖朝元首至明聖<lb/>
股肱承弼俱良賢寛洪博大等天地包荒納汙育元元<lb/>
㣲生何幸覩盛世誠欲述職來朝天盈盈金樽沐恩渥<lb/>
薰陶涵泳隨恭謙台光咫尺奉德意滿堂酬酢相周旋<lb/>
洪鈞一立轉天地八方四海登陶甄豈惟我輩受其賜<lb/>
<pb n="KR2i0020_WYG_019-12b"/>
遐荒億兆樂業長綿綿<lb/>
　　　安南使别伴送官詩<lb/>
欲别情懷意黯然暮雲春樹兩堪憐昔非命<hi>闕</hi>
今識荆州亦是天對酒豈同徐孺榻論文共載李膺船<lb/>
要知别後相思近長在光風霽月前<lb/>
　<lb/>
　<lb/>
　安南志畧卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷二十</head> <lb/>
    <p>
<pb n="KR2i0020_WYG_020-1a"/>
欽定四庫全書<lb/>
　安南志畧卷二十<lb/>
　　　　　　　　　　　　　元　黎崱　撰<lb/>
　　圖志歌<lb/>
安南版圖數千里少是居民多山水東鄰合浦北宜邕<lb/>
南抵占城西大理古來嶺南號蠻夷肇自陶唐有交阯<lb/>
其在成周為越裳重譯曽來貢白雉秦名象郡漢交州<lb/>
九真日南接其地漢初趙佗總雄據乃命為王免誅徙<lb/>
<pb n="KR2i0020_WYG_020-1b"/>
繼因髙后禁關市佗復怙强隨僣偽即稱帝與中國忤<lb/>
戕害邉民嚴武備漢家自是起兵戈毎戰無功罷力士<lb/>
漢文修徳不事武釋罪不誅封趙氏佗因感徳稱藩臣<lb/>
遂使嬰齊來入侍方物珍竒歳貢輸𫝊襲子孫給五世<lb/>
吕嘉謀叛暗興兵故殺其王並漢使武皇一怒奮天戈<lb/>
千里精兵掃兇穢路侯博徳勇有謀破越如同破竹勢<lb/>
分為九郡置官守南越從兹國乃廢中華教化遍九州<lb/>
漸教逺人通禮義光武初除新室難未遑選擢南方使<lb/>
<pb n="KR2i0020_WYG_020-2a"/>
麊泠二女逞奸雄姊名徴側妹徴貳招呼要黨據南交<lb/>
威服百蠻無與比侵邉冦滅六十城一立為王一立帥<lb/>
堂堂漢将馬伏波苦戰三年常切齒分軍驅逐到金溪<lb/>
賊酋授首悉平治廣開漢界極天南銅柱髙標𫝊漢史<lb/>
命官遣將鎮其民徳政清新多惠施至於士燮善撫綏<lb/>
貴重一方人所思國政紛紛呉蜀在事為壁壘陳交界<lb/>
境入漢制守齊梁興誅相承如一執悠悠閱世迨隋唐<lb/>
始號安南今乃是張舟始作都䕶將修築羅城制軍器<lb/>
<pb n="KR2i0020_WYG_020-2b"/>
髙駢威信行在彼北邦人人多慢易咸通末歳中國亂<lb/>
轉運遐方肆驕恣呉權曲顥矯與楊簒奪相争民力匱<lb/>
宋初丁氏始封王下紀轉封黎與李李𫝊九世一百年<lb/>
嗣有陳王來襲位太平日乆重儒風禮樂衣冠畧初似<lb/>
皇元一統自古無徳服萬邦恩澤被陳王納欵三十年<lb/>
後嗣不道違上㫖甲申假道征占城令助軍器共餉饋<lb/>
居然逆命相抗衡拒捍王師心懐異陳王子姪二三人<lb/>
慕義來歸沐恩賜興師伐罪出有名千里鷹揚耀旗幟<lb/>
<pb n="KR2i0020_WYG_020-3a"/>
進兵數道㑹於交勢若雷電馳萬騎其王逃海匿山林<lb/>
旁及無辜遭罪戾師還伏罪進表章犀象璽珠常踵至<lb/>
聖心蕩蕩念斯民罷戰休兵合天意南陲從此悉安然<lb/>
億萬生靈䝉其庇逺人懐徳自心歸天下為家當盛際<lb/>
小臣居沔拜皇恩竊禄素餐心自愧乗閒綴緝舊所聞<lb/>
寫作安南風土志<lb/>
　　叙事<lb/>
崱安南人東晉交州刺史阮敷後也世居愛州曽祖坤<lb/>
<pb n="KR2i0020_WYG_020-3b"/>
李氏用為東上閣門使祖徴陳初徴為外郎父逺望科<lb/>
為令書舎娶諸衛許收孫女生崱義與外祖舅諸衛黎<lb/>
琫為子教習書九歳試童科陳太王<hi>闕</hi>　能記留左右<lb/>
誦詩長娶諸衛張燦女仕至侍郎遷佐静海軍節使彰<lb/>
憲上侯幕安南自中統前納欵臣附天朝貢獻方物積<lb/>
有年矣至元癸未有占城之役上遣使諭假道給軍輸<lb/>
以助右丞索多征役世子不聽甲申冬鎮南王偕平章<lb/>
阿里哈雅奉命進兵十二月臨境世子拒敵大敗乙亥<lb/>
<pb n="KR2i0020_WYG_020-4a"/>
春正月上復遣諭索多自占城進兵其後世子勢蹇遣<lb/>
兄子彰憲侯陳鍵率崱等數萬衆拒索多於清化戰不<lb/>
利彰憲曰小不敵大弱不敵强㣲子歸周良有以也余<lb/>
乃國孫其忍國覆身亡乎遂與崱等率衆降附鎮南王<lb/>
嘉賞四月遣明望昔班師彰憲等入見驛馬至支凌寨<lb/>
彼兵攻急官軍夜戰突出伴使遇彰憲鏖戰勢逼戕馬<lb/>
上崱抱屍馳數十里出丘温瘞之屬吏被殺㡬半崱隨<lb/>
班望闕㑹同館使引大明殿宴總賜伍千緡分賜伍百<lb/>
<pb n="KR2i0020_WYG_020-4b"/>
緡丙戌春上憫其忠特封國弟陳益稷為安南國王同<lb/>
降官受符有差崱祗受勅從侍郎遥授紙縣令尹丁亥<lb/>
歳安南國王等屬官月奉賜弓矢鞍轡馬匹令送還國<lb/>
上命鎮南王暨平章鄂囉齊率師進討九月三日自鄂<lb/>
起師十一月至安南世子迎敵潰走崱時以疾留思明<lb/>
隨後軍省都事十二月二十八日破内牙闗進安南平<lb/>
江背水陣焚廬室亂射藥箭五更潰省都事侯都等數<lb/>
千人俱陷獨崱引還萬户名諱未詳焦千户僉事院領<lb/>
<pb n="KR2i0020_WYG_020-5a"/>
府判黎晏馬上抱安南王九歳男大叔侯共六十餘騎<lb/>
殺其守闗卒而北晏馬力乏而殿㡬為所獲崱以自乗<lb/>
壮馬換與晏等騎後鞭晏馬前驅逸去前途又為被害<lb/>
衆夹攻間闗萬死日馳數百里夜半至黎明詣州詔闕<lb/>
拜賀戊子歳旦已而萬户千户具酒饌以燕崱各執銀<lb/>
帛謝曰君主出闗使我軰存是更生我也黎晏引大叔<lb/>
侯執璽頂嵌碧尼石細藤㡌致謝崱曰吾屬䧟死而獲<lb/>
生天也皆辭而弗受晏長崱七歳拜崱為父以黄泥石<lb/>
<pb n="KR2i0020_WYG_020-5b"/>
壹顆髙麗布貳段謝又却之俱還思明聽候軍役宣慰<lb/>
趙脩作詩而稱焉毎領兵廵邉邀崱同行宣力三月鎮<lb/>
南王以安南炎瘴班師崱衆還居漢陽閩中士友朱凱<lb/>
初偕宋臣曽淵子投安南從彰憲侯歸順朝廷授爵秩<lb/>
賜錢帛從軍出力還與崱處數年卒崱哀無所歸買鳳<lb/>
栖山地殯之時至今矣䝉安南王念崱軍前効力薦之<lb/>
壬辰歳祗受勅牒奉事郎遥授同知安暹州事初夲國<lb/>
亂父母家屬離散崱來中州十歳始娶前國宗女李氏<lb/>
<pb n="KR2i0020_WYG_020-6a"/>
李隨義父彰懐侯陳宣慰内附官支飲膳給時服後罷<lb/>
衣糧賜田二頃養膳癸巳歳朝廷立安南行省有征本<lb/>
國平章劉二巴圖遣崱與省郎胡祖廣漢卿萬户胡繼<lb/>
殷馳驛江浙計㑹軍務又由杭歴<hi>闕</hi>
　<lb/>
　<lb/>
　<lb/>
　<lb/>
<pb n="KR2i0020_WYG_020-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安南志畧卷二十<lb/>
</p>
<p>
</p>
  </div>
</body>
</text>
</TEI>
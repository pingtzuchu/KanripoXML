<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷十一</head> <lb/>
    <p>
<pb n="KR2i0020_WYG_011-1a"/>
欽定四庫全書<lb/>
　安南志畧卷十一<lb/>
　　　　　　　　　　　　　元　　黎崱　撰<lb/>
　　趙氏世家<lb/>
趙佗真定人秦時為龍川令<hi>在南海循州</hi>秦初并天下畧取越<lb/>
　地至桂林南海象郡以謫民與越雜處南海尉任囂病<lb/>
　疽死乃以佗行南海尉事秦既滅佗即擊桂林象郡自<lb/>
　立為王漢高帝已定天下為中國勞苦釋佗罪弗誅十<lb/>
<pb n="KR2i0020_WYG_011-1b"/>
　一年遣陸賈立佗為南粤王髙后禁闗市鐵器於是佗<lb/>
　為尊號南越武帝發兵攻長沙以財物賂遺閩越西甌<lb/>
　駱役屬焉東西萬里乘黃屋左纛稱制與中國侔文帝<lb/>
　元年為佗親冡置守邑嵗時奉祀召其昆弟尊官厚賜<lb/>
　寵之乃下令中國曰吾聞兩雄不並立兩賢不並存漢<lb/>
　皇帝賢天子也今去黄屋左纛文帝大悦景帝時稱臣<lb/>
　使人朝請然其居國僭號如故其使天子稱朝命如諸<lb/>
　侯建元四年佗薨孫胡嗣立<hi>爾時漢興七十年佗盖百嵗矣</hi>
<pb n="KR2i0020_WYG_011-2a"/>
胡立閩越擊南越胡不敢擅興兵使人上書漢武帝為<lb/>
　興師討閩越胡感徳遣太子嬰齊入宿衛方日夜装<lb/>
　入見其大臣諫曰先王昔言事天子期無失禮不可<lb/>
　入見入見則不得歸亡國之勢也稱病竟不入見後<lb/>
　十年胡實病甚嬰齊請歸胡薨謚為文王<lb/>
嬰齊立即藏先帝璽<hi>李邠云藏其僣號璽</hi>初嬰齊入宿衛在長安<lb/>
　取邯鄲摎氏女生子興及嗣位上書請立摎氏為后<lb/>
　興為嗣漢數使人諷諭嬰齊固稱疾遂不入見遣子<lb/>
<pb n="KR2i0020_WYG_011-2b"/>
　次公入侍嬰齊薨謚為明王<lb/>
興立其母為太后太后未為嬰齊姫時常與㶚陵安國少季<lb/>
　通元鼎四年國人知之不附太后太后恐亂起欲倚<lb/>
　漢威數勸王及幸臣求内屬上書請比諸侯三歳一<lb/>
　朝天子許之王太后飭治行装重齎以入朝其相吕<lb/>
　嘉諫止王不聽嘉有叛心數稱疾不見漢使者太后<lb/>
　怒欲謀誅嘉乃㑹宫中酒行太后謂嘉曰南越内屬<lb/>
　國之利也而相苦不便何也漢使者狐疑相視莫敢<lb/>
<pb n="KR2i0020_WYG_011-3a"/>
　發嘉見耳目非是即起而出太后怒欲鏦嘉以矛<hi>鏦七</hi>
　<hi>凶反撞也</hi>王止太后嘉出稱疾數日不見王遂舉兵反攻<lb/>
　殺王太后及漢使者而立明王庶子術陽侯建徳<lb/>
建徳立元鼎五年武帝遣伏波将軍路博徳帥十萬師<lb/>
　討之明年攻敗越人遣将擒建徳吕嘉於海乃滅其<lb/>
　國置九郡設太守自此始<hi>趙氏五世九十三年亡</hi>
　　　附宋諫議朱之才南越行<hi>之才字師美洛西人崇寧間坐直為四水</hi>
　　　<hi>令見中州集</hi>
<pb n="KR2i0020_WYG_011-3b"/>
　　南越太后邯鄲女皓齒明眸照蠻土珊瑚為帳象<lb/>
　　作牀錦繖髙張擊銅鼓太液池内紅芙蓉自憐謫<lb/>
　　在蠻烟中㶚陵故人杳無耗深宫獨看南飛鴻隨<lb/>
　　兒作帝心不願惟願西朝柏梁殿茂陵少年亦可<lb/>
　　人遣來海島來相見金猊夜燎龍涎香明珠夜照<lb/>
　　光煌煌畨禺蠢甸隔萬里今夕得遂雙鴛鴦白首<lb/>
　　相君佩銀印干戈欲起蕭牆釁莫言女子無雄心<lb/>
　　置酒宫中潜結陣漢家使者懦且柔纎手欲自操<lb/>
<pb n="KR2i0020_WYG_011-4a"/>
　　霜矛狐鸞竟落老身手可憐空奮韓千秋樓船揺<lb/>
　　曳師四起或出桂陽下灘水越郎追斬吕嘉頭九<lb/>
　　郡同歸漢天子尉佗墳草幾畨青<hi>闕</hi>横玊璽初從<lb/>
　　真得<hi>闕</hi>却為邯鄲傾五羊江連湘浦竹矯魂應伴<lb/>
　　湘妃哭<lb/>
　　五代時僣竊<lb/>
孝武廢南越置郡邑設官守歴朝至唐末交愛土豪曲<lb/>
　楊矯呉相繼簒奪殆五六十載宋初丁部領簒呉太<lb/>
<pb n="KR2i0020_WYG_011-4b"/>
　祖封丁氏王爵<lb/>
曲顥據交阯劉隠據畨禺卒子龔立稱南漢顥遣子承<lb/>
　美為勸好使至廣州以覘虚實顥死承美襲父位梁<lb/>
　貞明元年己夘遣貢求節鉞梁因授之龔大喜偽漢<lb/>
　大有三年九月遣驍将梁克正領兵攻之擒承美以<lb/>
　歸克正留守交阯為楊廷藝所逐<lb/>
曲承美<hi>見上</hi>
楊廷藝愛州人也曲顥将劉龔即擒曲承美授廷藝爵<lb/>
<pb n="KR2i0020_WYG_011-5a"/>
　命以李進為交州使與梁克正守其城龔謂左右交<lb/>
　阯民好亂但可羈縻而已明年廷藝果叛舉兵圍城<lb/>
　克正潰走廷藝據其境為矯公羡所殺<lb/>
矯公羡楊廷藝牙将也殺廷藝而代之晉天福二年<hi>偽漢</hi>
　<hi>大有十年</hi>呉權舉愛州兵圍公羡力屈乞師於劉龔龔以<lb/>
　其子萬王洪操封為交州節度使統兵往救至白藤<lb/>
　江權已殺公羨洪操逐之全軍䧟焉<lb/>
呉權愛州人廷藝牙将也殺公羡而自立子昌岌弟昌<lb/>
<pb n="KR2i0020_WYG_011-5b"/>
　濬繼之偽漢乾和三十二年濬稱臣於劉晟遣使入<lb/>
　貢求節鉞晟遣給事中李璵以旌節封璵到白州昌<lb/>
　濬使人止璵曰海賊為亂道路不通璵果不行昌濬<lb/>
　卒弟昌文立昌文卒其佐吳處玶峰州刺史矯知䕶<lb/>
　寧州刺史楊暉牙将杜景碩等争立既而丁部領平<lb/>
　之遂有其地<lb/>
呉昌岌<lb/>
呉昌濬<lb/>
<pb n="KR2i0020_WYG_011-6a"/>
呉昌文<hi>並見上</hi>
　　丁氏世家<lb/>
丁部領交州華閭洞人父公著為廷藝牙将五代末廷<lb/>
　藝廵交州以公著權驩州刺史初呉權矯殺公羡而<lb/>
　部領父子歸呉氏因遣公著還舊任卒部領繼襲及<lb/>
　呉昌文卒其下作亂部領與子璉平之領交阯事號<lb/>
　大勝王私署璉為節度使十年部領卒<lb/>
璉立七年宋開寳四年辛未命大将潘美平領南璉懼<lb/>
<pb n="KR2i0020_WYG_011-6b"/>
　上表遣使入貢求内附太祖詔璉為節度使安南都<lb/>
　䕶八年五月貢金帛犀角象牙香茶八月七日制封<lb/>
　璉父部領為交阯郡王食實封一千户十二月命髙<lb/>
　保諸為官告使太平興國二年丁璉進貢賀太宗即<lb/>
　位五年璉卒弟璿立<lb/>
璿尚㓜嗣稱節度行軍司馬權領軍府事太平興國五<lb/>
　年庚辰四月命盧龍使交阯大校黎桓擅權刼遷璿<lb/>
　於别第舉族禁錮之代總其衆太宗怒興師進討桓詐<lb/>
<pb n="KR2i0020_WYG_011-7a"/>
　璿上表十一月遣使貢金銀器皿犀象牙寳等物管<lb/>
　内将校軍耆老等以璿行節度使事襲父兄位録其<lb/>
　状呈上時已師興奏入不報冬十一月追兵敗交阯<lb/>
　於白藤江明年宋兵不利班師七年桓又詐作璿遣<lb/>
　貢以師致討之故也璿為桓所害<hi>丁氏三世共十七年</hi>
黎桓愛州人有志畧得志丁璉委以兵權因簒丁氏自<lb/>
　稱交州三使留後遣貢於宋表言丁璿與其母楊氏<lb/>
　率吏民将校三帥推臣領府事并以璿表來上太宗<lb/>
<pb n="KR2i0020_WYG_011-7b"/>
　因而撫之諭以丁氏𫝊襲三世朕欲璿為統帥以爾副<lb/>
　之若璿将材無取猶有童心則宜遣母子入朝必示<lb/>
　優禮授爾以節旄凡兹二途爾宜審處其一命張宗<lb/>
　權等往使諭㫖桓已専據其地不聽命後桓上言占<lb/>
　城國象馬數萬來冦臣擊走之太平興國八年桓遣<lb/>
　貢金銀犀象等物宋雍熈二年桓貢金龜鶴香爐象<lb/>
　牙白抹絹萬疋賀乾明節賜其使衣各一襲銀帯鞍<lb/>
　勒馬五匹桓貢金銀方物十月庚申制授桓金紫光<lb/>
<pb n="KR2i0020_WYG_011-8a"/>
　禄大夫檢校太保使持節都督諸軍事安南都䕶充<lb/>
　静海軍節度交州管内觀察處置等使上柱國京兆<lb/>
　郡開國侯食邑三千户仍賜號推誠功臣命李若拙<lb/>
　等充官告使端拱元年四月制桓進封開國公加食<lb/>
　邑一千户命魏庠等充官告使閏五月桓遣貢淳化<lb/>
　元年制加桓進封命宋鎬等充官告使十月桓貢七<lb/>
　寳裝椅子犀象等物四年三月制封桓交阯郡王命<lb/>
　王世則等為官告使五年三月桓遣使貢後恃險阻<lb/>
<pb n="KR2i0020_WYG_011-8b"/>
　屢為冦害失藩臣禮至道元年春廣西轉運使張觀<lb/>
　奏欽州如洪鎮掠居民刼廪食而去其夏桓所管蘓<lb/>
　茂州兵五千冦邕州所管禄州廵檢楊文傑擊走之<lb/>
　太宗志在撫寧荒服不欲問罪觀又言風聞桓為丁<lb/>
　氏斥逐擁餘衆海島間未知所據故以冦鈔自給今<lb/>
　桓已死觀仍上表稱賀詔太常丞陳士隆為採訪使<lb/>
　按其實始知尚存而傳聞之誤二年詔劾觀觀尋病<lb/>
　卒論斬衛昭美等於如洪鎮是夏命陳堯叟充廣西<lb/>
<pb n="KR2i0020_WYG_011-9a"/>
　轉運使因賜詔書仍遣李建中賫徃先是欽州如洪<lb/>
　咄步如昔三鎮皆濵海交州潮陽民卜文勇等殺人<lb/>
　合家亡命如昔鎮将黄令徳等匿之桓令潮陽鎮黄<lb/>
　成雅進捕之令徳不遣於是摽掠而去堯叟至如昔<lb/>
　鎮得藏匿之由乃盡擒獲凡男女老小百三十户口<lb/>
　潮陽吏黄成雅得其人以状諭堯叟桓遂上章感恩<lb/>
　且言已約勒溪洞不復搔動矣七月太宗復遣李若<lb/>
　拙賫詔以玉帯賜桓初建中至交州桓禮甚薄因附<lb/>
<pb n="KR2i0020_WYG_011-9b"/>
　表起居且言刼如洪乃外境海賊爾即執蠻人不曉<lb/>
　華言者二十七人送轉運使及桓表至故遣若拙往<lb/>
　使始至桓出郡迎詞氣頗慢謂若拙曰昔刼如洪乃<lb/>
　外境爾皇帝知否倘交州構叛則當先廣州及閩中<lb/>
　諸郡豈止如洪鎮而已若拙從容答曰主上聞如洪<lb/>
　被冦未能辨其虚實以足下拔自牙校授之節鉞禮<lb/>
　合盡忠豈有他志始執送海賊其事甚明然大臣同<lb/>
　議以為朝廷建郡以寧海表今海賊之亂交州力不<lb/>
<pb n="KR2i0020_WYG_011-10a"/>
　能獨制宜發精兵數萬㑹州軍同擊海賊俾絶後患<lb/>
　帝慮交州不測朝㫖或致驚駭不若専委是故不復<lb/>
　㑹兵桓愕然曰海賊犯邉守臣之罪也聖人寛大恩<lb/>
　過父母未即誅責自今願禀恭朝化肅寧瘴海因北<lb/>
　望稽首稱賀三年四月制加桓兼侍中進封南平王<lb/>
　以真宗即位覃恩也九月桓貢金銀七寳椅犀角象<lb/>
　牙細絹詔以方物發於萬歳之殿靈坐仍許其使人<lb/>
　行奠之禮是歳占城冦邉桓擊退走乃上表賀畧云<lb/>
<pb n="KR2i0020_WYG_011-10b"/>
　夲道境接占城一二年間隣部騷動掠近鄉之稅户<lb/>
　侵邉境之馴良累發兵戈御彼捍禦致稽朝貢深負<lb/>
　憲章優詔答之仍賜帯甲馬真宗咸平元年九月桓<lb/>
　獻馴象四年十二月制加桓功臣四年貢馴象犀七<lb/>
　寳裝金瓶謝加恩也五年十一月制加桓保節功臣<lb/>
　六年三月欽州言交州城場民及頭目八州使黄慶<lb/>
　集等挈其屬四百五十餘口入居州之勇步江鳥土<lb/>
　村詔遣使尉撫之令黄還本道黄慶集等懼罪不還<lb/>
<pb n="KR2i0020_WYG_011-11a"/>
　遂居欽州海崖景徳元年六月桓遣其子黎明提來<lb/>
　貢二十七日對於崇政殿復召於便殿勞問之即授<lb/>
　黎明提金紫光禄大夫檢校太保驩州刺史上柱國<lb/>
　二年正月詔上元節日賜明提鉞令與占城大食使<lb/>
　觀燈宴飲是月賜黎桓應大藏經從其請也三年三<lb/>
　月桓薨<lb/>
龍鉞桓仲子也嗣立為弟龍廷殺之<lb/>
龍廷桓㓜子也殺龍鉞而自立其兄龍全忿之刼庫財<lb/>
<pb n="KR2i0020_WYG_011-11b"/>
　而遁䕶率扶蘭寨兵相争攻立未定初黎明提入貢<lb/>
　以國亂不能還駐廣州知府髙驛罷給舘劵真宗别<lb/>
　賜詔錢五十萬米一百五斛續給館劵六月知廣州凌<lb/>
　䇿言凖詔以交阯兵亂令臣與沿邉安撫使卲曄同<lb/>
　經度使宜以聞臣等至白州遇廣州部送州到交阯<lb/>
　黄慶集等百姓千餘口具言黎桓既死諸子各集兵<lb/>
　散設寨官屬離拆人民憂懼慶集等以不從驅率戮<lb/>
　及親族今奔來告乞粮出兵平定交州慶集等願為<lb/>
<pb n="KR2i0020_WYG_011-12a"/>
　先鋒刻日攻取臣等㑹議若朝廷允其所請乞以廣<lb/>
　南諸州屯兵益以荆勁卒五千水陸齊進立乞平定<lb/>
　真宗四年黎桓既修貢亦嘗遣子入覲海陽寧謐不<lb/>
　失忠順今聞桓死未加予恤遂伐其䘮豈王者所為<lb/>
　乃詔䇿等依前詔安撫務令謐静其慶集等計口給<lb/>
　廩食時服賜令補職冬著條例以聞當優與恩命乃<lb/>
　令致書交州諭以朝廷威徳如自相魚肉乆無定位<lb/>
　偏師問罪則黎氏無遺種矣龍䕶懼即奉龍廷主軍<lb/>
<pb n="KR2i0020_WYG_011-12b"/>
　事七月卲曄上言龍廷公牒至自稱静海軍節度觀<lb/>
　察處置等使檢校太尉開明主請以八月遣弟入貢<lb/>
　臣以龍廷未授真命不敢回報帝以窮荒異域不識<lb/>
　大體卲曄諭令削去偽官方許入貢黎明提尚駐廣<lb/>
　州卲曄以其國事及龍廷奏報諭令削去就願歸給<lb/>
　劵賜錢遣之二十三日卲曄上邕州至交州水陸圖<lb/>
　真宗以示近臣曰交州瘴癘若興兵攻取死傷必多<lb/>
　且祖宗開疆廣大若此當慎守而已何必勞民動衆<lb/>
<pb n="KR2i0020_WYG_011-13a"/>
　貪無用之地如照臨之内有叛亂者則不得不除耳<lb/>
　曄又言交州黄慶集等先避亂歸化種族稍多若復<lb/>
　遣還恐遭屠戮望就賜恩秩乃授三班借職抑州監<lb/>
　稅四年七月權安南静海軍節度觀察處置留後黎<lb/>
　龍廷遣弟黎明昶與掌書記黄成雅貢龍廷表乞九<lb/>
　經及佛經一藏從之八月十七日制授龍廷檢校太<lb/>
　尉静海軍節度使安南都䕶交州郡王賜推誠功臣<lb/>
　賜名至忠又贈故静海軍節度使南平王黎桓中書<lb/>
<pb n="KR2i0020_WYG_011-13b"/>
　令追封南越王布帛羊酒為之賻禮制初授交州惟<lb/>
　加節鉞未賜王爵真宗以逺俗須朝廷恩命方可鎮<lb/>
　服特命賜之十八日授黎明昶為持節州諸軍事副<lb/>
　使黄成雅為朝散大夫殿中丞知安南使明昶以兄<lb/>
　降制命求赴崇政殿告謝乃召升殿帝撫問之九月<lb/>
　鑄交阯郡王印詔廣南轉運使就賜之大中祥符元<lb/>
　年正月制加至忠翊戴功臣九月交州王言真腊商<lb/>
　賈二人為交州所逐遁至州境欲配𨽻夲州真宗曰<lb/>
<pb n="KR2i0020_WYG_011-14a"/>
　逺方之人窮而來歸詔給時服緡錢遣使伴送歸國<lb/>
　十二月制授至忠依前檢校太尉同平章事安南都<lb/>
　䕶交阯郡王充静海軍節度觀察處置等使二年十<lb/>
　二月至忠貢金銀器馴犀方物真宗以犀逺至違性<lb/>
　将還之慮逆至忠意令候使人回縱之海濵至忠表<lb/>
　求甲胄金具装從之又移牒轉運使求於邕州互市<lb/>
　真宗以濵海之民數被交阯侵冦仍前止許亷州及<lb/>
　如洪互市盖為邉隅控阨之地今或直趨内地事頗<lb/>
<pb n="KR2i0020_WYG_011-14b"/>
　不便詔夲州以制誥諭之三年三月至忠薨一子方<lb/>
　十歳遂為李公藴所簒時至忠所使猶在京師真宗<lb/>
　以其状諭之如欲服亦聽使人掩之而已<hi>黎氏三世共三十年</hi>
　<lb/>
　<lb/>
　<lb/>
　<lb/>
　安南志畧卷十一<lb/>
</p>
<p>
</p>
  </div>
</body>
</text>
</TEI>
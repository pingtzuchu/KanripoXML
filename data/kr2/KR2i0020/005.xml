<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷五</head> <lb/>
    <p>
<pb n="KR2i0020_WYG_005-1a"/>
欽定四庫全書<lb/>
　安南志畧卷五<lb/>
　　　　　　　　　　　　　元　黎崱　撰<lb/>
　　大元名臣往復書問<lb/>
　　　至元十九年行安南宣諭使司都元帥柴莊卿<lb/>
　　　復書於安南世子執事<lb/>
本司欽奉聖㫖前來本國勾當務欲撫鎮邊境安慰人<lb/>
民義均壹家事無他事所鎮軍數乃左右役使之卒非<lb/>
<pb n="KR2i0020_WYG_005-1b"/>
征伐戰鬭之兵竊恐本國不喻聖恩未詳來意而或自<lb/>
生驚懼妄致憂疑故至靜之日先遣黎中散往諭朝廷<lb/>
寛恤安南之美意仍鋪備馬匹軍糧人夫依例界首迎<lb/>
接當司已於三月十六日示平下馬至二十日止有黎<lb/>
文粹持書來且欲緩其商量猶不明迎導之期良由包<lb/>
藏猜忌之心未委精誠之意且當年奉使寧有妄言推<lb/>
思曩者之誠可卜今日之事至若於世子百姓有益無<lb/>
益詔旨之後將自知之除已嚴行束約軍吏無得侵擾<lb/>
<pb n="KR2i0020_WYG_005-2a"/>
百姓外今遣本司經歴官并令史王良馳驛前去㸃視<lb/>
本司官員一應合用驛馬軍糧人夫等事可限六日到<lb/>
來示平若復違期必須回轅聞奏天朝别聽區處俱念<lb/>
貴國數十年前歸附之勤造次失宜利害相從可不審<lb/>
歟庶燭焉不宣時遣公奉使就領軍送陳遺愛還國國<lb/>
人弗納<lb/>
　　　張尚書立道顯卿與世子書<lb/>
至元二十八年禮部尚書張顯卿致書於世子至誠一<lb/>
<pb n="KR2i0020_WYG_005-2b"/>
念不避嫌疑兩國之間正言損益我輩欽奉帝命使此<lb/>
遐方發乘之日朝廷大臣有言曰詔㫖猶天地之於萬<lb/>
物無不包涵雖然小國多疑汝等更當宣言於世子大<lb/>
哉元朝自三代以降未之有也北越隂山本聖朝之基<lb/>
業南逾炎海罄諸國之稱臣回紇西域之酋王度流沙<lb/>
而入貢髙麗東夷之國主跨遼海以來庭契丹女真西<lb/>
夏之君蓋逆天而殄滅白韃畏吾吐蕃之長由用命以<lb/>
婚姻雲南金陸滿甘遣男奉質大夏中原王宋納土為<lb/>
<pb n="KR2i0020_WYG_005-3a"/>
貢惟舊安南蕞爾之邦形服而心猶未化雖任土修方<lb/>
貢之不闕而未盡其誠問罪興師固大邦之正理藏鋒<lb/>
避鋭亦小國之卑情奈何與鎮南王拒敵爭衡敢昧君<lb/>
臣之分豈可與烏鳥輩用竒取勝深韜將相之機五不<lb/>
韙之責首見春秋三可謂之道嘗聞魯語君子當知曩<lb/>
之所謂小杖則受大杖則走斯言安在哉子之罪見此<lb/>
三者咸無焉何以知之倘大國軍臨小國固守疆場失<lb/>
而不返必棄土地而居海隅雖生何異於死雖存何異<lb/>
<pb n="KR2i0020_WYG_005-3b"/>
於亡哉海隅之險不可依者一也江南四百餘州不能<lb/>
當中國之一鋒安南與江南衆寡何若焉能以拒上國<lb/>
乎今年與戰明年與戰今日戰死明日戰死小國之民<lb/>
能有幾乎此人力之衆不可恃者二也宋之有國三百<lb/>
餘年一旦掃地俱空與安南昔為父子之國唇齒之邦<lb/>
唇亡齒寒父亡子單理則然也此所以不至於單寒者<lb/>
以其臣附元朝天地相應氣運相通也今捨天道而尚<lb/>
人力豈不違天之道歟此厯數之逺不可頼者三也愚<lb/>
<pb n="KR2i0020_WYG_005-4a"/>
聞順天者昌逆天者亡古之諸侯或朝覲於京師或㑹<lb/>
同於方嶽軍旅之事踰時越境不以為難子何憚山髙<lb/>
水濶之勞而成禍結兵遣使持書徑諭此意曠日持久<lb/>
不急囘報其故何哉夫上思之地絶長補短不至數百<lb/>
里家計户筭人民不滿五千宅逋逃之淵藪而執事又<lb/>
為之援者也初謂聖朝之與執事而執事之與黄聖許<lb/>
孰重孰輕天下之廣四海之衆視夫蕞爾上思孰大孰<lb/>
小重與輕者有難易之分大與小者有安危之别不知<lb/>
<pb n="KR2i0020_WYG_005-4b"/>
執事將從難而安者乎抑從易而危者乎為今之計其<lb/>
䇿有三試為執事畫之兹者聖許天地不容神人共怒<lb/>
脱身䑕竄馮藉威靈如死狗繫頸不煩加兵就縛來降<lb/>
通好如故此上策也上思地累兹於執事或左右一二<lb/>
同惡誘合含匿未之聞知宜速乘此機㑹掩而勿失函<lb/>
首以獻此中策也以姦宄為唇齒海島為藩籬隱忍愛<lb/>
䕶而不發猶豫狐疑而未安内有容奸納叛之名外失<lb/>
以小事大之義坐待勝負臨岐一决此下策也若果出<lb/>
<pb n="KR2i0020_WYG_005-5a"/>
下策我必具事聞奏天威不測或降之譴執事縦多修<lb/>
爾戰艦髙深爾城池堅壁清野以待我師之至雖有譎<lb/>
謀詭計正所謂差之毫釐失之千里者也今之急務在<lb/>
於悔過自新趨朝謝罪聖天子為萬邦之君並堯舜之<lb/>
德焉肯食言必赦小過而加大恩安南永享千年之國<lb/>
猶子與父世世相親樂既無以加於此者子之小國不<lb/>
圖今日之利後日頻海雖有彊大侵犯之敵焉敢反目<lb/>
於安南者乎此真可依可恃可頼者我元朝之大威德<lb/>
<pb n="KR2i0020_WYG_005-5b"/>
也吁投機之㑹間不容髪愚非説客子勿涉疑於斯之<lb/>
未能信任自為之然則後禍吾不知矣<lb/>
　　　平章劉二巴圖平黄聖許與安南書<lb/>
自宋氏亡國溪洞納欵將二十餘年雖貢弗修聖朝以<lb/>
為羈縻州郡置之度外頃歲以來致使黄聖許隂結外<lb/>
境之交内蓄不庭之志我是以有海隅之役不意執事<lb/>
納我叛臣自開邊釁如聖許者蠱惑羣小妄肆猖狂與<lb/>
夫射天箠地斬社稷而焚之者何以異我故為執事憂<lb/>
<pb n="KR2i0020_WYG_005-6a"/>
之如養虎於家欲以自衛倒持太阿授人以柄誠不為<lb/>
利於己也明矣雖至愚亦知其所以然矣奚以言之討<lb/>
叛以罪不為無名師直則壯勝負乃分天戈一麾數道<lb/>
並進蹂踐爾土地剥喪爾家室而區區蟻封之域不能<lb/>
與天子之師抗衡也必矣而執事亦必蹈前日之轍載<lb/>
爾神主率爾人民扶老攜㓜奔遁他所以致生靈肝膽<lb/>
塗地豈有為一匹夫而使無辜横罹其禍為社稷人民主<lb/>
當如是耶我今駐師靜江留此境土以待行李之來臨<lb/>
<pb n="KR2i0020_WYG_005-6b"/>
書布懇不計繁喋唯執事慎擇焉<lb/>
　　　延祐三年中書省樞密院遣鄧萬户翼劉亨字<lb/>
　　　道宗并廣西帥府遣官趙仲良體察安南侵地<lb/>
　　　界事劉千户諭安南書云<lb/>
竊謂以小事大者乃畏天之道阻兵而安忍者非靖國<lb/>
之謀逆順之理貴明安危之機當審自昔漢置九郡唐<lb/>
立五管安南實居其一既非聲教不及之地今元朝一<lb/>
統文軌混同東而日本北而朔方外化諸國自古所未<lb/>
<pb n="KR2i0020_WYG_005-7a"/>
臣者悉皆臣服負固八畨今既平定且為郡縣惟安南<lb/>
為羈縻之地獨專廢置之權朝廷寛宥之恩比之其他<lb/>
可謂獨隆矣况獻圖奉貢上下之分素明而厚往薄來<lb/>
懷撫之惠亦至聖朝果何負於貴國今胡作不靖茍延<lb/>
思啟雖内村之田所係至微而國家輿圖所闗甚大兼<lb/>
之所殺所虜皆是朝廷係籍民户口計較尋常之事而<lb/>
積丘山之罪稍有識者必不為此省院有聞且信且疑<lb/>
未敢聞奏朝廷恐觸天怒且先委自當職等體實情由<lb/>
<pb n="KR2i0020_WYG_005-7b"/>
今目擊前項事蹟皆足顯証之事勢至此豈能自休而<lb/>
未審不軌之謀誰為之者或果出於當國之人抑或啟<lb/>
於守邊之吏請明以告我以憑申呈若能遷善改過將<lb/>
所擒人口所占田土即行歸正是轉禍為福之機問罪<lb/>
之兵猶可及已若更執迷不返强事爭辭執事須聞奏<lb/>
必有施行嗟爾偏邦與聖朝度長絜大何啻倍加且正<lb/>
名問罪之師必有犂庭掃穴之舉泰山壓卵何所不濟<lb/>
識者以為何如貴國宜凛惟實之圖時安南世子著其<lb/>
<pb n="KR2i0020_WYG_005-8a"/>
朝請郎阮必遇奏議郎杜則陽賫回牒并饋金銀等物<lb/>
劉千户囘文却饋物<lb/>
　　前朝書疏<lb/>
　　　閩越擊南越漢武帝興兵誅閩越淮南王安上<lb/>
　　　書陳畧云<lb/>
陛下君臨天下布德施惠緩刑罰薄税歛哀鰥寡恤孤<lb/>
獨養耆老賑匱乏盛德上隆和澤下洽近者親附逺者<lb/>
懷德天下攝服人安其生自以殁身不見兵革今聞有<lb/>
<pb n="KR2i0020_WYG_005-8b"/>
司舉兵以誅越臣安竊為陛下重之越方外之地剪髪<lb/>
文身之民不可以冠帶之國法度理也自漢初定以來<lb/>
七十二年閩越相攻擊者不可勝數然天子未曾舉兵<lb/>
入其地也南越非有城郭邑里處溪谷之間篁竹之中<lb/>
習於水戰慣於用舟地深昧而多水險山川要塞險阻<lb/>
林叢弗能盡著視之若易行之甚難天下賴祖宗之靈<lb/>
方内大寧頒白之老不見兵革民得夫婦相守父子相<lb/>
保陛下之德越人名為藩臣貢酎之奉不輸大内一卒<lb/>
<pb n="KR2i0020_WYG_005-9a"/>
之用不令土司自相攻擊而陛下發兵救之是反以中<lb/>
國勞蠻夷也且越人輕薄反覆其不用法度非一日也<lb/>
一不奉詔舉兵誅之臣恐兵革無時得息發兵入越地<lb/>
輿轎而踰嶺拕舟而入水行數百千里夾以林深叢竹<lb/>
水道上下擊石林中多蝮蛇猛虎夏月暑時嘔泄霍亂<lb/>
之相隨曽未持兵相接而死傷者必衆臣聞軍旅之後<lb/>
必有凶年言民各以愁苦之氣薄隂陽之和感天地之<lb/>
精而災害為之生也陛下德配天地澤及草木一人有<lb/>
<pb n="KR2i0020_WYG_005-9b"/>
饑寒不終天年而死者為之悽慘於心内有犬吠之驚<lb/>
而使甲卒暴露中原霑漬山谷邊境之民早閉晏開朝<lb/>
不及夕臣安竊為陛下重之臣聞越與中國異限以髙<lb/>
山人路不接車馬不通天地所以隔内外也况南方暑<lb/>
夏癉熱暴露水居蝮蝎蠚生疾病常作未血刄而病者<lb/>
十二三雖舉越國而虜之不足以償所亡臣聞道路言<lb/>
閩王弟甲弑之而甲以誅死其民未有所屬陛下若以<lb/>
重臣臨存施德垂賞以招致之此必扶老攜㓜以歸德<lb/>
<pb n="KR2i0020_WYG_005-10a"/>
若無所用之則繼其絶世存其亡國建其王侯以為蓄<lb/>
越此必委質藩臣世共貢職陛下以方寸之印丈二之<lb/>
組填<hi>音鎮</hi>撫方外不勞一卒不頓一戟而威德並行秦時<lb/>
使尉屠睢擊越越人逃入山林不可得攻留軍屯空地<lb/>
曠日持久士卒勞倦越出擊之秦兵大破乃發適<hi>音謫</hi>戍<lb/>
以備之當此之時内外騷動百姓靡敝行者不還往者<lb/>
莫返皆不聊生亡逃相從羣為盜賊於是山東之難始<lb/>
興此所謂師之所處荆棘生焉者也兵者凶事一方有<lb/>
<pb n="KR2i0020_WYG_005-10b"/>
急四方從之臣恐變故之生奸邪之作由此始也周易<lb/>
曰髙宗伐鬼方三年克之鬼方小蠻夷髙宗殷之盛天<lb/>
子伐小蠻夷三年而後克言用兵不可不重也臣聞天<lb/>
子之兵有征而無戰言莫敢敵也如使越人䝉死徼倖<lb/>
逆執事厮輿之卒有一不備而歸者雖得越王之首猶為<lb/>
大漢羞之陛下以九州為家生民皆為臣妾陛下垂德<lb/>
惠以覆露之使元元之民安生樂業則被恩澤萬世傳<lb/>
之子孫施之無窮天下之安猶泰山而維之夷狄之地<lb/>
<pb n="KR2i0020_WYG_005-11a"/>
何足以一日之間而煩汗馬之勞乎是時漢兵遂出未<lb/>
逾嶺適㑹閩越王弟餘善殺王奉其首致王恢恢力以<lb/>
便宜案兵告韓安國而奉王頭馳報詔罷兵上使嚴助諭<lb/>
南越王胡頓首曰天子乃為臣興誅閩越死無以報德<lb/>
遣太子嬰齊入宿衛上嘉淮南王之意<lb/>
　　　漢和帝永元元年嶺南獻生荔枝唐羌上書<lb/>
臣聞上不以滋味為德下不以貢獻為功伏見交阯七<lb/>
郡獻生荔枝龍眼等十里一置五里一堠晝夜傳送南<lb/>
<pb n="KR2i0020_WYG_005-11b"/>
土炎熱惡獸不絶於路至於觸犯死亡之害此二物升<lb/>
殿未必延年益壽記曰逺國珍羞不以薦宗祖茍有傷<lb/>
害豈愛民之本勅大官勿復入獻可也<lb/>
　　　漢順帝時象林賊攻殺長史交州刺史樊演而弗克<lb/>
　　　朝廷議遣將發荆揚兖豫兵四萬討之李固疏曰<lb/>
荆揚盜賊盤結不散武林南郡蠻夷未輯長沙桂陽數被<lb/>
徵發如復騷動必更生患其不可一也又兖豫之人逺赴<lb/>
萬里無有還期詔書促迫必致叛亡其不可二也南州水<lb/>
<pb n="KR2i0020_WYG_005-12a"/>
土潤濕加以瘴疫十有四五其不可三也逺涉萬里士<lb/>
卒疲勞比至嶺外不復堪鬬其不可四也軍行三十里<lb/>
為程而兖豫去日南九千里三四百日乃到人廪五升<lb/>
用米六十萬斛將吏驢馬之食不可計但師一興所費<lb/>
如此其不可五也設軍卒至所在死亡必衆既不足禦<lb/>
敵復當更發此為割刻心腹以補四肢其不可六也九<lb/>
真日南相去千里發其民吏猶尚不堪何况乃苦四州<lb/>
之卒以越萬里之艱哉其不可七也前中郎將尹就討益<lb/>
<pb n="KR2i0020_WYG_005-12b"/>
州羌益州諺曰虜來尚可尹來殺我就被召還以兵付<lb/>
刺史張喬喬因其將吏旬月之間破殄冦虜此發將無<lb/>
益之效州郡可任之驗也更選有勇畧仁惠任將帥者<lb/>
以為刺史太守徙南吏民北依交阯還募蠻夷使自相<lb/>
攻轉輸金帛以為其資有能反間致頭首者許以封侯<lb/>
列士之賞前并州刺史祝良性甚勇决張喬有破賊之<lb/>
功皆可任用於是悉從固議<lb/>
　　　漢末袁徽客交阯寄荀彧書<lb/>
<pb n="KR2i0020_WYG_005-13a"/>
交阯使君學問優博達於政事當大亂之中保全一郡<lb/>
二十餘年疆場無虞民不失業羈旅之輩皆䝉其慶雖<lb/>
竇融河西曷以加之<lb/>
　　　吳合浦交阯太守薛綜與刺史吕岱平士徽亂<lb/>
　　　岱被召綜上疏云<lb/>
昔帝舜南巡卒於蒼梧秦置桂州南海象郡然則四國<lb/>
久矣越佗起番禺懷百粤之君珠官之南是也孝武誅<lb/>
吕嘉開九郡設交阯刺史以鎮之山川長逺習俗不齊<lb/>
<pb n="KR2i0020_WYG_005-13b"/>
長㓜無别民缺禮義長吏之設雖有若無自徙中國罪<lb/>
人居處其間稍使學書粗通禮化及錫光守交阯任延<lb/>
守九真乃教民犂耕使之冠履建立學校導以禮義由<lb/>
此而降四百餘年頗有似𩔖然土廣人衆險阻山林易<lb/>
以為亂難使從治縣官羈縻示令威服田户租税裁取<lb/>
供辦貢致逺珍名珠異香象牙犀角珊瑚鸚鵡翡翠孔雀竒<lb/>
物充備寶玩亦不必仰其賦入以益中國也然在九甸之外<lb/>
長吏之選𩔖不精覈漢時法寛常自放恣故數違法臣所見<lb/>
<pb n="KR2i0020_WYG_005-14a"/>
南海黃盖為日南太守下車以供設不豐撾殺主簿仍見驅<lb/>
逐九真太守儋萌為妻父周京作主人并請大吏酒酣作樂<lb/>
功曹潘歆起舞屬京不起歆猶迫彊萌怒殺歆苗率衆攻萌<lb/>
故交阯太守士燮遣兵討之不克㑹稽刺史朱符以鄉人劉<lb/>
彦之徒分作長吏侵虐百姓黃魚一枚收榖一斛百姓怨叛<lb/>
山賊並出攻州郡符走入海流離喪亡是嵗以次鉏治綱紀<lb/>
適定㑹仍召出吕岱致有士民之變後改置長吏章明王綱<lb/>
威加萬里大小承風由此言之綏邊撫裔實在其人伯牧之<lb/>
<pb n="KR2i0020_WYG_005-14b"/>
任宜擇清能荒要之表禍福尤甚今交阯雖名粗定尚有高<lb/>
涼宿賊其南海蒼梧鬱林珠官四郡未綏依作盜冦若岱不<lb/>
復南新刺史宜得精密撿攝八郡用方畧智計安之庶可補<lb/>
復如但中人近守常法無竒數異術者羣惡日滋<lb/>
　　　吳中書丞華覈表薦陸裔<lb/>
才通行爽晉歴選曹遺跡可紀向在交州奉宣朝恩流民歸<lb/>
附海隅肅清銜命在州十餘年擯斥殊俗寶玩平生内無粉<lb/>
黛翠珠之妾家無文甲犀象之珍方今之臣實難得也若<lb/>
<pb n="KR2i0020_WYG_005-15a"/>
召還寵以上司則大工畢修庶績咸熙矣<lb/>
　　　晉平吳撤州郡交州刺史陶璜上言<lb/>
交州荒裔斗紀一方重譯而言連帶海島外距林邑纔<lb/>
數千里夷帥范熊世為逋冦自稱為王數攻百姓且連<lb/>
扶南種𩔖羽黨相倚負險不賔往𨽻吳時掠刼良民殺<lb/>
害良吏臣以尩駑昔為故國所採偏戍在南十有餘年<lb/>
雖前征討剪其魁傑而深山僻壤尚有逋竄初臣所統<lb/>
之卒八千南土潤濕多有毒氣累年征討死亡滅耗只<lb/>
<pb n="KR2i0020_WYG_005-15b"/>
存二千四百人今四海混同無思不服當捲甲銷兵未<lb/>
宜損約以示空虛風塵之變出於非常臣亡國之餘議<lb/>
不足取詔從之<lb/>
　　　齊淮南宣城二郡太守劉善上表<lb/>
交州險艱荒要之表未可攻取遂致怨叛今宜綏以恩<lb/>
德未應逺勞將士揺動近<hi>闕</hi>
　　　宋太宗嗣位五年將取交阯王禹偁文諭曰<lb/>
夫中國之於蠻夷猶人身之有四肢也運動伸縮隨諸<lb/>
<pb n="KR2i0020_WYG_005-16a"/>
人心故曰心為帝王之謂也一人手足間血脈有滯筋<lb/>
骸不寧則必藥餌以攻之攻之未和則針砭以達之非<lb/>
不知藥餌苦口而針砭破膚也然折寡而益多矣君天<lb/>
下者其猶是與我太祖皇帝受禪於周聲明文物一變<lb/>
及古居帝王之位視夷夏之病故一之二之歲藥庸蜀<lb/>
湘潭三之四之歲針廣越吳楚筋骸血脈頓然平康非<lb/>
王者神機偉畧疇能至此乎洎我后嗣守丕基取黎庶<lb/>
以為幽并者心腹之病也茍心腹未治四肢庸治乎於<lb/>
<pb n="KR2i0020_WYG_005-16b"/>
是煉仁義之藥餌修道德之針砭大瘳于近而遥九州<lb/>
四海既康且寧顧爾交州逺在天末實九州之外而四<lb/>
肢之餘譬之於身猶一指耳雖有一指之患聖人得無<lb/>
念乎是用開爾昏庸被我聲教爾其從予况在有周白<lb/>
雉來獻降及炎漢銅柱髙標至于皇唐日南内地唐末<lb/>
多難未遑底平今兹聖朝盆覆萬國太平之業既成矣<lb/>
封禪之禮將已修矣俟爾至此庸錫爾躬爾無向隅爾<lb/>
無不靖俾我為執旙仗鉞之討用屠小國雖悔焉追矧<lb/>
<pb n="KR2i0020_WYG_005-17a"/>
夫爾水生珠我沉於泉爾貢用金我捐於山非利爾之<lb/>
寶也爾民頸飛我有車馬爾民鼻飲我有酒醴革爾之<lb/>
倍也<hi>飛刀野人也鼻飲者即交廣蠻獠聞有是𩔖</hi>爾民短髪我有衣冠爾民<lb/>
鴃舌我有詩書教爾之俗也煌煌炎州煙蒸霧煑我飛<lb/>
堯雲洒爾甘雨湯泉瘴海火傷日鎔我張舜琴扇為薫<lb/>
風爾天星老人謂不職我天紫微使以拱極爾地魑魅<lb/>
人懼其恠我鑄大鼎使以不害出爾島夷觀明堂辟雍<lb/>
乎脱爾卉服慕華衮山龍乎爾其來乎無速厥辜若將<lb/>
<pb n="KR2i0020_WYG_005-17b"/>
其車徒戒其鉦鼓向化其赦逆命其伐惟向惟背爾其<lb/>
審之<lb/>
　　　太平興國五年征交阯不利田錫上疏云<lb/>
今交阯未下戰之無功春秋謂老師費財兵書云鈍兵<lb/>
挫鋭臣聞聖天子不務廣於邊鄙惟務廣於德業武有<lb/>
七德陛下何不廣之天生四夷陛下何輕取之必聖德<lb/>
日新逺人自然入貢外國自然來降彼國自有災厲彼<lb/>
國自有凶荒書曰惟德動天又曰四夷來王周易曰聖<lb/>
<pb n="KR2i0020_WYG_005-18a"/>
人先天而不違况四夷乎臣嘗讀韓詩外傳曰方成王<lb/>
之時越裳來貢重九譯而至周公問其何以來其人曰<lb/>
天無烈風淫雨海不揚波三年矣意者中國殆有聖人<lb/>
盍往朝之昔太宗征遼魏徵諫及貞觀太平之後天下<lb/>
下州三百有六十羈縻州有一百屯田置戌悉在外荒<lb/>
不必加兵自求内附交州謂之瘴海得之如獲石田去<lb/>
者不習水土居者大半天傷宿兵已久死亡頗多陛下<lb/>
念征戰之苦思用度之廣愛兵惜力無鈍兵而費財修<lb/>
<pb n="KR2i0020_WYG_005-18b"/>
德來逺無畧内以勤外即詔執事寛其誅戮又何必蕞<lb/>
爾蠻陬勞陛下之震怒以傷朝廷之大體也太宗賜璽<lb/>
書言事陳古諷今有犯無隨得諫臣之風深足嘉尚邦<lb/>
國之事朕思之甚熟於興師伐叛皆有理而為之且非<lb/>
無名之舉也頃以一境簒奪相繼廣西轉運使有狀奏<lb/>
言丁璿之家被賊遇害亂靡有定民將疇依况累朝以<lb/>
來修貢不絶為人主者忍不救之爰命偏師往安彼俗<lb/>
既不貪其土地今即罷其干戈<lb/>
<pb n="KR2i0020_WYG_005-19a"/>
　　　宋熙寧九年張方平上神宗論交阯備禦十事<lb/>
　　　其九曰<lb/>
本朝宗祖有邊防大事亦嘗採博議今安南之舉興師<lb/>
討伐涉危度險利害甚著然聖志先定國論以協伏願<lb/>
特降璽書内外近職之臣令各獻策以示博訪之道使<lb/>
四方知陛下慎重之意三軍知陛下憂軫之懐觀其臧<lb/>
否亦以見羣臣之才識愚者千慮當須有得採擇所長<lb/>
不為無補也<lb/>
<pb n="KR2i0020_WYG_005-19b"/>
　　　熙寧十年監察御史蔡奉喜上神宗再征交阯<lb/>
　　　書<lb/>
臣聞漢儒曰聖人以天下為度傳曰江海納汙國君含<lb/>
垢則知天下之治亂無窮若錙銖以較之則道有所不<lb/>
及故聖人限要荒之俗以不治治之而天下無不治也<lb/>
伏自交冦之弗率一隅之間兵死于道者相望丁男之<lb/>
轉輸而斃于路者相繼縻國之内賦以億萬計可謂勞<lb/>
矣而所得者廣源數州之地而已夫瘴海窮山霧毒之<lb/>
<pb n="KR2i0020_WYG_005-20a"/>
淵藪其間殆非人境雖盡得之顧何補於天下若討安<lb/>
南之罪則已伏罪矣雖三苗弗率而七旬班師義何以<lb/>
加此然而郭逵趙卨尚未罷歸邊兵未還營伍外議喧<lb/>
傳以為李乾德之降義不深自隱匿朝廷再欲興師不<lb/>
識有此否乎夫蠻夷之俗處荒服之外通譯而能書者<lb/>
三代之治蓋詳宻矣亦以為不足治也何者不欲以逺<lb/>
而勞近以小而困大今朝廷以蠻夷以掠刼為事既已<lb/>
收其境土而殘其元惡其黨𩔖愚頑復為異日之患即<lb/>
<pb n="KR2i0020_WYG_005-20b"/>
用逵卨之徒以守之使其法令嚴而征討不施可也萬<lb/>
一有再事征討之策臣願更詳思熟計安息數年候瘡<lb/>
疾平淺然後留意未可輕議以恢陛下納汙含垢之量<lb/>
臣誠識淺言輕干冒天聽<lb/>
　<lb/>
　<lb/>
　<lb/>
　安南志畧卷五<lb/>
</p>
<p>
</p>
  </div>
</body>
</text>
</TEI>
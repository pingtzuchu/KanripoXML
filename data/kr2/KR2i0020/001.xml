<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>安南志畧卷一</head> <lb/>
    <p>
<pb n="KR2i0020_WYG_001-1a"/>
欽定四庫全書<lb/>
　安南志畧卷一<lb/>
　　　　　　　　　　　　　　元　黎崱　撰<lb/>
　　郡邑<lb/>
古南交周號越裳秦名象郡秦末南海尉趙佗擊併<lb/>
之自立國僣號西漢初髙帝封為南越王歴數世其<lb/>
　相吕嘉叛殺其王及漢使者孝武遣伏波將軍路博<lb/>
德平南越滅其國置九郡設官守任今安南居九郡<lb/>
<pb n="KR2i0020_WYG_001-1b"/>
　之内曰交阯九真日南是也後歴朝沿革郡縣不一<lb/>
　五季間愛州人吳權領交阯後丁黎李陳相繼篡奪<lb/>
　宋因封王爵官制刑政稍效中州其郡邑或仍或革<lb/>
　姑槩存之<lb/>
大羅城路古交阯漢仍之唐置安南都䕶府其城在瀘<lb/>
　江西岸唐張伯義始築張舟髙駢繼增修之真宗時李<lb/>
　公藴在此建國陳繼李以其屬増龍興天長長安<lb/>
龍興府舊多岡鄉陳祖微時夜過溪橋既渡四顧橋不<lb/>
<pb n="KR2i0020_WYG_001-2a"/>
　見矣未幾陳氏有國人號其水曰龍溪改多岡為龍<lb/>
　興<lb/>
天長府舊多塞鄉陳祖所生地及其有國建行宫於此<lb/>
　嵗一至示不忘本更名曰天長府潮水繞城岸邊花<lb/>
　木香氣襲人畫船往來𩔖仙境也<lb/>
長安府本華閭峒丁部領所生地五季末丁氏立國於<lb/>
　此<lb/>
歸化江路接西南界　　　宣化江路接特麻道<lb/>
<pb n="KR2i0020_WYG_001-2b"/>
陀江路接金齒界　　　　諒州江路接左右兩界<lb/>
北江路在羅城東岸瀘江分通于海江有十橋皆傑麗<lb/>
如月江路　　　　　　　南柵江路<lb/>
大黄江路　　　　　　　烘路<lb/>
快路<lb/>
　　　州<hi>皆接廣西雲南界雖名州縣其實洞也</hi>
國威州在羅城南　　　　古州在江北<lb/>
仙州古龍編　　　　　　富良州<lb/>
<pb n="KR2i0020_WYG_001-3a"/>
思農州一云楊舎　　　　定邊州一云眉州<lb/>
萬崖州一云明黄　　　　文州一云門州<lb/>
七源州　　　　　　　　思浪州<lb/>
太原州一云黄源　　　　通農州<lb/>
渭龍州一云乙舎　　　　光州<lb/>
羅順州一云來臣　　　　道黄州<hi>即平林場</hi>
　　　古州名<lb/>
峯州呉曰新昌　　　　　長州<lb/>
<pb n="KR2i0020_WYG_001-3b"/>
武峩州　　　　　　　　唐林州<lb/>
　　　縣<lb/>
武寧縣　　　萬載縣　　　丘温縣　　　新立縣<lb/>
恍縣　　　　紙縣　　　　歴縣　　　　闌橋縣<lb/>
追延縣　　　古勇縣　　　供縣　　　　窟縣<lb/>
上坡縣　　　門縣<lb/>
　　　古縣名<lb/>
龍編西漢交州刺史所治舊名龍源後有蛟龍盤編於<lb/>
<pb n="KR2i0020_WYG_001-4a"/>
　木改曰龍編　　　　　羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>
                    <hi>羸音蓮<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>音簍</hi>
朱鳶漢縣唐改鳶州置髙凌安定縣<lb/>
麊泠　　　　　　　　　曲昜<hi>昜古陽字</hi>
茍屚<hi>屚與漏同</hi>　　　　　　　安順唐順州<lb/>
崇平唐安平　　　　　　海平唐寧海<lb/>
古都　　　　　　　　　安定<lb/>
清化府路西漢九真郡隋唐愛州其屬邑今曰江曰場<lb/>
　曰甲曰社<lb/>
<pb n="KR2i0020_WYG_001-4b"/>
梁江　　　波籠江　　　荼江　　　貢江<lb/>
采舎江　　安暹場　　　文場　　　古藤甲<lb/>
支明甲　　古𢎞甲　　　古戰甲　　縁甲<lb/>
典臾甲　　結帨甲<lb/>
　　　古縣名<lb/>
都龎<hi>龎顔師古音聾</hi>　　　　　　居風馬援擒徴側餘黨處<lb/>
無功漢九真都尉治　　　越裳一云九德<lb/>
乂安府路西漢日南郡隋唐為驩州<lb/>
<pb n="KR2i0020_WYG_001-5a"/>
幼津江　　明道江　　　　偈江　　　尚路社<lb/>
唐家社　　張舎社<lb/>
演州路本西漢日南郡唐演州縣曰扶演安人<lb/>
巨賴江　　池袁江　　　孝江　　　多璧場<lb/>
巨藍社　　髙家社　　　班剥社<lb/>
布政府路本西漢日南郡象林縣漢末邑人殺令自立<lb/>
　國曰林邑唐元和初復隸安南府今名布政地山林重<lb/>
　複栁子厚詩林邑東南山似㦸<lb/>
<pb n="KR2i0020_WYG_001-5b"/>
闍黎江接占城界<lb/>
　　山<lb/>
佛跡山石上有足跡故名<lb/>
繖圓山山形如傘<lb/>
仙遊山有盤石隠然有枰紋昔傳仙奕於此樵女野合<lb/>
　其上石覆且裂<lb/>
武寧山俗傳下有趙越王墳<lb/>
普賴山至元丁未官兵築木柵儲糧於此<lb/>
<pb n="KR2i0020_WYG_001-6a"/>
萬刼山前控大江後山萬重有茂林脩竹小橋流水之勝<lb/>
　興道王隠其中<lb/>
傑特山入山徑路花木繁茂玉泉潄石幽谷迎人翛然<lb/>
　世境外<lb/>
鞍子山一名安山或名象山髙出雲雨之上<lb/>
崱山有煙蘿洞千巖俱勝絶善樂王常置弟子其間<lb/>
地覲山尤嶮峻有古松俗傳龍蟠其上陳太王建行宫<lb/>
　於此<lb/>
<pb n="KR2i0020_WYG_001-6b"/>
天養山秀且險潮汐始通舟楫王族構第其中以避國<lb/>
　難<lb/>
武林洞昔安南四世國主陳仁王棄位隠其中以成道<lb/>
　號曰竹林道士有香海印詩集傳於世<lb/>
神投山羅城清化二郡界山也山連兩岸海潮中流昔<lb/>
　人徑鑿兩岸三峯來往初李聖王攻占城欲濟海煙<lb/>
　浪不能渡禱于山神遂濟軍還即立祀此後諸山皆<lb/>
　隸清化<lb/>
<pb n="KR2i0020_WYG_001-7a"/>
龍岱巖一云寶臺鬱然獨秀巖内事佛外懸閣宇清江<lb/>
　横前紅荷繞後松數里山萬重昔傳有大形䑕居洞<lb/>
　中俗名蝙蝠巖<lb/>
文場山巖石淨白堪為水晶珠<lb/>
卞山在海洋昔有立化者蜕骨貫石竅尚存<lb/>
安穫山出碑硯石舊志載豫章太守范甯遣使九真採<lb/>
　石磬為學中用<lb/>
東山臨支明江髙且秀山洞上有竅登而逺望水天一<lb/>
<pb n="KR2i0020_WYG_001-7b"/>
　色真嘉景也崱父中年休官自號思惟居士常隠其<lb/>
　中<lb/>
驅儺山髙曠多山鬼每出焚舍有僧名奉符日夜誦大<lb/>
　悲呪鬼畏逺避免其害山多雜果人至任噉之挾歸<lb/>
　者則迷其歸路<lb/>
立石山孤石特起昔傳有神人擎巨石為愛演二州界<lb/>
陀伎山有地園逺在海濵出墨石棊子色可愛余嘗遊<lb/>
　之逢老者云此山百餘里又有出白石棊子俗傳仙<lb/>
<pb n="KR2i0020_WYG_001-8a"/>
　人嘗奕於此<lb/>
香象山極髙廣産名香犀象<lb/>
崇山唐沈佺期流驩州從崇山向越裳詩朝登崇山下<lb/>
　暮至越裳隂西從杉谷度北出竹溪深竹溪通明水<lb/>
　杉谷古崇岑差池將不合繚繞復相尋桂葉藏金嶼<lb/>
　藤花閉石林天窗虛的的雲竇下沈沈造化功偏厚<lb/>
　真仙跡累臨豈徒探怪異聊復緩歸心<lb/>
分山一云裂山安南占城以山為兩國界俗傳草木亦<lb/>
<pb n="KR2i0020_WYG_001-8b"/>
　分南北而俯<lb/>
金牛山古載石赤色其中有金夜光如螢<lb/>
都隆嶺有劉方敗林邑王所<lb/>
　　水<lb/>
　古載淹水瀘渝水漏水西隨水自越巂東南流至交<lb/>
　阯龍門揚雄曰交阯荒裔水與天際<lb/>
瀘江水曰三帶江至羅城白瀘又通于海<lb/>
歴江瀘江分為繞羅城江有五橋皆傑麗至元丙子宋亡<lb/>
<pb n="KR2i0020_WYG_001-9a"/>
　㕘政曽子淵歸安南遊歴江橋詩白首蘇郎天一涯<lb/>
　武皇仙去雁南來歴江橋上望天北今見秋風第幾<lb/>
　迴<lb/>
三帶江歸化江水自雲南宣化江水自特磨道陀江水<lb/>
　自撞龍因名焉<lb/>
富良江宋郭逵敗交阯處<lb/>
大黄江至元甲申官軍破安南處<lb/>
大惡江一云大安<lb/>
<pb n="KR2i0020_WYG_001-9b"/>
㜑吕淵水深多水怪<lb/>
慈亷水九域志慈亷水在交阯者李仁祖居水邊兄弟<lb/>
　十人並慈孝因得名焉<lb/>
龍門水古載交阯封谿縣有龍門水深百尋大魚登此<lb/>
　化為龍不得則暴腮㸃額<lb/>
越裳苑扶南記山溪瀨中曰苑<lb/>
九得苑一云捕苑<lb/>
　　古跡<lb/>
<pb n="KR2i0020_WYG_001-10a"/>
越王城俗名可縷城有古池國王每嵗採珠用此水洗<lb/>
　珠色鮮麗在交阯外城記昔未有郡縣時雒田隨潮<lb/>
　水上下墾其田者為雒民綂其民者為雒王副者為<lb/>
　雒將皆銅印青綬蜀王嘗遣子將兵三萬降諸雒因<lb/>
　據其地自稱安陽王而王趙佗舉兵襲之有神人名<lb/>
　㫤通下為安陽王輔佐治神弩一發殺萬人趙佗知<lb/>
　不可敵因住武寧縣遣太子始詐降以為圖後㫤通<lb/>
　去語王曰能持予弩則興否則亡安陽王有女名媚<lb/>
<pb n="KR2i0020_WYG_001-10b"/>
　珠見太子始悦之遂與相通媚珠取弩視之隂易弩<lb/>
　機趙佗進兵安陽王敗持避水犀入海趙佗奄有其<lb/>
　地今平地縣有安陽王宫城跡猶存劉昭云交阯安<lb/>
　陽國漢馬伏波平交阯立銅柱為漢界唐馬總為安<lb/>
　南都䕶又建二銅柱以總為伏波之裔昔傳欽州古<lb/>
　森洞有馬援銅柱誓云銅柱折交阯滅交人每過其<lb/>
　下以瓦石擲之遂成丘杜詩云雨來銅柱北應洗伏<lb/>
　波軍占城界亦有銅柱<lb/>
<pb n="KR2i0020_WYG_001-11a"/>
九域志云交州井非人所鑿<lb/>
馬援平交阯擊牛釃酒勞饗軍士從容謂官屬曰吾從<lb/>
　弟少游常哀吾慷慨有大志曰士生一世但取衣食<lb/>
　裁足乗下澤車御欵段馬為郡掾吏守墳墓鄉里稱善<lb/>
　人斯足矣至求贏餘但自苦耳吾在浪泊西里間賊<lb/>
　未滅時下潦上霧毒氣薫蒸仰視飛鳶跕跕墮水中<lb/>
　念少游平生時語何可得也<lb/>
威武廟東坡記漢兩伏波皆有功於嶺南之民前伏波<lb/>
<pb n="KR2i0020_WYG_001-11b"/>
　邳離路侯後伏波新息馬侯南越自三代不能平秦<lb/>
　雖通道置吏旋復為夷邳離始滅其國開九郡然至<lb/>
　東漢女子徴側反震動六十餘城時世祖初平民勞<lb/>
　厭兵方下玉闗謝西域況國荒何足以辱王師非新<lb/>
　息苦戰則九郡左袵至今矣由此論之兩伏波廟食<lb/>
　嶺南均矣海上有伏波祠元豐中詔封忠顯王凡濟<lb/>
　海必卜焉謂可濟則濟否則止使人信之如度量衡<lb/>
　必不吾欺者嗚呼非盛德其孰能如此某以罪謫儋<lb/>
<pb n="KR2i0020_WYG_001-12a"/>
　耳三年今乃復還海北往返皆順風無以答神貺乃<lb/>
　碑而銘之至險莫測海與風至幽不仁魚與龍至信<lb/>
　可恃惟二公寄命一葉萬仞中自此而南洗心胷撫<lb/>
　循良民必清通自此而北端汝躬屈伸窮達常正忠<lb/>
　生為人英死愈雄神雖無言我意同<lb/>
冲天廟在扶董鄉境内亂忽見一人有威德民皆歸之<lb/>
　遂領衆平其亂已而騰空去號為冲天王民乃立祠<lb/>
　祀之<lb/>
<pb n="KR2i0020_WYG_001-12b"/>
古州佛春驟雨山之巨木流至州津回旋不去民異而<lb/>
　觀之内有石𩔖佛民禱神驗即雕木為佛遇旱祈雨<lb/>
　輒應故曰法雲法雨<lb/>
報天寺塔昔李聖王攻占城得能造者令甃十三層號<lb/>
　天資萬壽塔銅鑄塔頂曰忉利天為雷擊去莫知墮<lb/>
　處後田夫得之復立雷又擊去<lb/>
九重臺昔李仁王構臺於水晶池上將成雷擊之再構<lb/>
　再擊後雷聲發王以紅帕頭佩劍登臺焚香祝曰天<lb/>
<pb n="KR2i0020_WYG_001-13a"/>
　不誘其衷當加誅我臺何與焉有頃清霽臺成迨三<lb/>
　葉孫李髙王聞雷畏之幾死左右以計白雷興則以<lb/>
　手抱佛背庶免從畏息焉<lb/>
粉驛亭俗以暑熱多構一亭於通衢以憩行旅陳祖微<lb/>
　時嘗憩此驛有僧謂曰少年後當大貴言訖失僧所<lb/>
　在及陳氏有國命國中有驛亭之處皆塑佛一尊以<lb/>
　答之<lb/>
金牌州有老父宅江濵其子得一卵歸父畜之乃生一<lb/>
<pb n="KR2i0020_WYG_001-13b"/>
　蛇尤加愛養後蛇大入水夜常饋魚庭中老父殁遇<lb/>
　祭時蛇來盤結庭下而去後江邊聚沙成洲子孫得<lb/>
　利人謂蛇報德云<lb/>
宋寧宗開禧間朝請郎直寶章閣致仕賜諡文憲張洽<lb/>
　纂歴朝郡縣地理書三十卷唐安南大都䕶府元隸<lb/>
　州郡後更革不一姑録以備參考<lb/>
　　　安南路<lb/>
　宋平　　太平　　交阯　　朱鳶　　龍編<lb/>
<pb n="KR2i0020_WYG_001-14a"/>
　武平<lb/>
　　　峯州<lb/>
　嘉寧　　新昌　　承化　　髙山　　珠緑<lb/>
　　　瀼州<lb/>
　瀼江　　波零　　鵠山　　𢎞逺<lb/>
　　　巖州<lb/>
　常樂　　思封　　髙城　　石巖<lb/>
　　　田州<lb/>
<pb n="KR2i0020_WYG_001-14b"/>
　都救　　惠佳　　武龍　　横山　　如賴<lb/>
　　　愛州<lb/>
　九真　　安順　　崇平　　日南　　軍寧<lb/>
　長林<lb/>
　　　驩州<lb/>
　九德　　浦陽　　越裳　　懐驩<lb/>
　　　陸州<lb/>
　烏雷　　華清　　寧海<lb/>
<pb n="KR2i0020_WYG_001-15a"/>
　　　福禄州<lb/>
　柔遠　　唐林　　福禄<lb/>
　　　長州<lb/>
　文陽　　銅蔡　　長山　　其常<lb/>
　　　湯州<lb/>
　湯泉　　緑水　　羅韶<lb/>
　　　演州<lb/>
　忠義　　龍池<lb/>
<pb n="KR2i0020_WYG_001-15b"/>
　　　林州<lb/>
　金龍　　海界<lb/>
　　　景州<lb/>
　北景　　朱吾　　由文<lb/>
　　　山州<lb/>
　龍池　　盆山<lb/>
　　　古州<lb/>
　樂山　　樂興　　古書<lb/>
<pb n="KR2i0020_WYG_001-16a"/>
　　　籠州<lb/>
　武勒　　武禮　　羅龍　　扶南　　龍額<lb/>
　武觀　　武江<lb/>
　　　環州<lb/>
　正平　　福零　　龍源　　饒勉　　思恩<lb/>
　武石　　歌良　　都䝉<lb/>
　　　武峩州<lb/>
　武峩　　武勞　　武縁　　梁山<lb/>
<pb n="KR2i0020_WYG_001-16b"/>
　　　粤州<lb/>
　龍水　　崖山　　東璽　　天河<lb/>
　　　平琴州<lb/>
　容山　　懷義　　福陽　　古符<lb/>
　　　德化州<lb/>
　德化　　歸義<lb/>
　　　武寧州<lb/>
　武安<lb/>
<pb n="KR2i0020_WYG_001-17a"/>
　　　郎茫州<lb/>
　郎茫　　古勇<lb/>
　　　龍武州<lb/>
　龍丘　　福武<lb/>
　　風俗<lb/>
安南古交阯地唐虞三代中國聲教所暨西漢以<lb/>
　來為内郡男耕賈女蠶績言善見寡逺人漂至<lb/>
　其國數相存問此其常性交愛人倜儻有謀驩<lb/>
<pb n="KR2i0020_WYG_001-17b"/>
　演人淳秀好學餘皆愚樸民文身效呉越之俗<lb/>
　柳詩云共來百越文身地暑熱好浴於江故便<lb/>
　舟善水平居不冠立义手席坐盤雙足謁尊者<lb/>
　跪膝三拜待客以㯽榔嗜鹹酸海味飲過度多<lb/>
　羸弱五十歲免役年節前二日王乘輿從官章<lb/>
　服導前禮帝釋奠除日王坐端拱門臣僚行禮<lb/>
　畢觀伶人呈百戲晚如洞仁宫宿先是夕僧道入<lb/>
　内驅儺民間門首鳴爆竹杯盤祀祖貧家男女無<lb/>
<pb n="KR2i0020_WYG_001-18a"/>
　媒婚禮者則自相配正旦五更王坐永壽殿宗子近<lb/>
　侍官先賀次入長春宫拜祖陵晨坐天安殿嬪妃列<lb/>
　坐内官錯立殿奏樂於大庭宗子臣僚分班拜賀三<lb/>
　進觴宗子登殿侍宴内官僚坐西傍小殿外官僚坐<lb/>
　西廡飲燕晡時出匠者即殿前構衆仙臺兩層頃刻<lb/>
　成之金碧炫燿王坐燕其上前後九拜九觴而散二<lb/>
　日臣僚各行家禮三日王坐大興閣上看宗子内侍<lb/>
　官抛接繡團毬接而不落者為勝團毬以錦製之如<lb/>
<pb n="KR2i0020_WYG_001-18b"/>
　小兒拳綴綵帛帶二十條五日開閣宴罷縱吏民㕘<lb/>
　禮寺觀遊賞名園元宵立燈樹於廣庭名廣照燈萬<lb/>
　㸃交輝光徹上下僧繞諷經羣僚羅拜謂之朝燈二<lb/>
　月起春臺伶人糚十二神歌舞其上王觀衆鬭於庭<lb/>
　觀勇夫與兒孺搏勝者賞之公侯馬上擊毬吏士博<lb/>
　奕樗蒲蹴踘角鬭三呼侯等戲寒食以捲餅相饋四<lb/>
　月四日宗子内侍官㑹山神廟誓無異志八日磨沈<lb/>
　檀水浴佛以團餅供獻端陽節江中構閣王坐觀競<lb/>
<pb n="KR2i0020_WYG_001-19a"/>
　渡中元結盂蘭盆㑹超薦亡者廣費無惜仲秋重九<lb/>
　貴族賞之良月朔具饌祭先曰薦新縱臣僚視田收<lb/>
　稻捕獵為樂臘月祀祖如上家禮立春命其宗長鞭<lb/>
　土牛畢臣僚簪花入内宴㑹婚娶禮春月媒氏奉㯽<lb/>
　榔匣詣女家通問成財物以百至千庶民以至百為<lb/>
　數好禮家不論多寡喪制宫室器用與中國畧同樂<lb/>
　有飯士鼓本占城體圓長研器飯粘鼓面中拍之清<lb/>
　亮合篳篥小管小鈸大鼓名為大樂惟國主用之宗<lb/>
<pb n="KR2i0020_WYG_001-19b"/>
　室貴官非祭醮不得用琴箏琵琶七絃雙絃笙笛簫<lb/>
　管名小樂貴賤通用曲有南天樂玉樓春踏青遊夢<lb/>
　遊仙更漏長不能殫紀或用土語為詩賦樂譜便於<lb/>
　歌吟觀樂愁怨一寓其情此其國俗云<lb/>
　　邊境服役<lb/>
占城　立國於海濵中國商舟泛海往來謂畨者皆聚<lb/>
　於此以積新水為南方第一馬頭<lb/>
占臘　　　　　　　　　王琴<lb/>
<pb n="KR2i0020_WYG_001-20a"/>
蒲茄　　　　　　　　　道覽<lb/>
□淮　　　　　　　　　稔婆羅<lb/>
獠子　獠子者蠻子異名也多隸湖廣雲南有服役於<lb/>
　交阯又有雕題鑿齒者種𩔖頗多古載有頭形獠子<lb/>
　赤裩獠子鼻飲獠子皆居巖窟或橧巢飲蘆酒好戰<lb/>
　敵擊銅鼔以髙大者為貴鼔初成置庭中設酒招同<lb/>
　𩔖來者盈門豪富女子以金銀釵擊鼔叩畢留與主<lb/>
　人或云銅鼔乃諸葛亮征蠻鉦也<lb/>
<pb n="KR2i0020_WYG_001-20b"/>
　　測景<lb/>
宋文帝元嘉中南征林邑五月立表望之日在表北九<lb/>
　寸一分交州影在表南二寸三分交州去洛陽水路<lb/>
　七千餘里蓋山川回折使之然也以表取其絃直當<lb/>
　下千里唐開元十二年測交州夏至影在表南三寸<lb/>
　二分與元嘉所測畧同王充論衡曰日南郡去洛且<lb/>
　萬里為日南李筌曰安南府至長安七千二百五十<lb/>
　里孟錧云以四方揆之安南通當中國末地耳今自<lb/>
<pb n="KR2i0020_WYG_001-21a"/>
　羅城至京師約一百一十五驛計七千七百餘里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0020_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安南志畧卷一<lb/>
</p>
<p>
</p>
  </div>
</body>
</text>
</TEI>
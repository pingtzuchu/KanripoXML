<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>洞霄圖志巻一</head> <lb/>
    <p>
<pb n="KR2k0095_WYG_001-1a"/>
欽定四庫全書<lb/>
　洞霄圖志巻一<lb/>
　　　　　　　　　　　　　宋　鄧牧　撰<lb/>
　　宫觀門<lb/>
夫得道之士以無何爲鄉太虚爲家日月之光華烟雲<lb/>
之變化湖海山嶽之浩瀚嵯峨不過目睫間所寄物爾<lb/>
何待占一丘一壑之勝營一宫一室之安與編户襍處<lb/>
於人間世耶良由古道日微淳風不競馳情嗜欲者豈<lb/>
<pb n="KR2k0095_WYG_001-1b"/>
知有清靜可宗抗志功名者豈信有神仙可學是故太<lb/>
上設教聖皇潛心黄帝問道崆峒堯見四子藐姑射於<lb/>
是周穆草樓發其源漢武竹宫桂館昌其流乃有祕宇<lb/>
殊庭瑶臺金牓散布寰宇幾與五城十二樓俱髙不特<lb/>
錬汞烹鉛以蘄冲舉聲金振玉以迓禎祥而鳬舄凌風<lb/>
翠旌導月徃徃薄游其間使夫志士辭榮貪夫棄慢頓<lb/>
悟有身之患樂皈衆妙之門豈非移風易俗之大樞機<lb/>
尊道貴徳之大條貫哉道經載四海之内凡大小洞天<lb/>
<pb n="KR2k0095_WYG_001-2a"/>
三十有六福地七十有二而洞霄咸有一焉舊志以爲<lb/>
與嵩山崇福獨爲天下宫觀稱首地望之重他莫敢比<lb/>
信矣天造地設者固不以人力爲消長然歴代崇奉之<lb/>
制不可無傳也叙宫觀第一<lb/>
　　　洞霄宫<lb/>
兹山爲大滌𤣥蓋洞天天柱福地在杭州餘杭縣南一<lb/>
十八里郡志云漢武帝元封三年始建宫壇於大滌洞<lb/>
前投龍簡爲祈福之所經今一千五百餘年矣唐髙宗<lb/>
<pb n="KR2k0095_WYG_001-2b"/>
𢎞道元年本山潘先生奉勑靣南建天柱觀四維壁封<lb/>
千歩禁樵採爲長生之林中宗朝賜觀莊一所後有朱<lb/>
法師改北向乾寧二年錢武肅王與閭丘先生相度山<lb/>
勢復改爲甲向今宫基是光化二年録圖表奉詔㫖褒<lb/>
嘉見天柱觀記錢氏納土時嘗改天柱宫宋真宗祥符<lb/>
五年因陳文惠公堯佐奏改洞霄宫賜仁和縣田一十<lb/>
五頃悉蠲租稅并賜鐘磬法具等嵗度童行一人應天<lb/>
慶等節設醮本州應辦支費青詞朱表學士院撰進呈<lb/>
<pb n="KR2k0095_WYG_001-3a"/>
訖内降修奉仁宗天聖四年詔道院詳定天下名山洞<lb/>
府凡二十處杭州洞霄宫大滌洞爲第五仍命每嵗投<lb/>
龍簡遇祈禱封降御香遣中使或郎官入山政和二年<lb/>
住持都監何士昭以宫宇頽圮詣汴京陳乞奉㫖賜度<lb/>
牒三百道兩淛轉運司經理後因方臘之變廢於兵火<lb/>
髙宗南渡紹興二十五年發帑出金重建昊天殿於東<lb/>
廡後殿左闢通明館本宫住持兼領焚修於此孝宗乾<lb/>
道二年三月徳夀太上皇洎顯仁皇太后臨幸慶成遇<lb/>
<pb n="KR2k0095_WYG_001-3b"/>
庚申甲子聖節帝后本命係朝廷請降設醮本宫書記<lb/>
撰青詞奏承修奉官差軍士守衛後奏罷軍士以山麓<lb/>
之民充佃火防虞理宗淳祐七年靈濟通真先生孫處<lb/>
道奏請賜錢益市恒産以禆贍用由是山門規制愈崇<lb/>
廣矣政和間援唐天柱觀例經尚書禮部給洞霄宫印<lb/>
記寧宗慶元二年知宫陳以明以嵗久漫滅重給宋國<lb/>
初聖節道場應奉本縣文武官僚入山建散諸山僧咸<lb/>
至立班自南渡後惟道士就本宫建散而縣官止於普<lb/>
<pb n="KR2k0095_WYG_001-4a"/>
救寺行事凡宰執大臣丐閒去位者以提舉臨安府洞<lb/>
霄宫繫銜咸淳甲戌冬防虞弗慎延燎一空至元丙子<lb/>
後重建未完復燬於甲申之夏今自甲申後再新宫宇<lb/>
規模視昔愈壯專一爲國焚修告天祝夀每遇天夀聖<lb/>
節道場依例就宫建散䝉管領江南諸路道教所總攝<lb/>
江淮荆襄等路道教所以名山事實聞奏至元十八年<lb/>
欽奉聖㫖䕶持山門至元二十三年十一月欽奉聖㫖<lb/>
䕶持及本山諸宫觀元貞元年兀貞二年大徳三年節<lb/>
<pb n="KR2k0095_WYG_001-4b"/>
次奉宣命授本宫住持提㸃及提舉知宫兼管本山諸<lb/>
宫觀事大徳八年六月又欽奉䕶持及諸宫觀䝉中書<lb/>
禮部鑄給杭州路洞霄宫提㸃所印信宇内名山自五<lb/>
嶽之外所在天有八柱而已其五在方外既不可考今<lb/>
見於中國者三而洞霄之盛爲歴代所崇奉幾於與五<lb/>
嶽俱尊又非舒州夀陽所可企及豈偶然者故列敘於<lb/>
篇首<lb/>
　　　通真門<lb/>
<pb n="KR2k0095_WYG_001-5a"/>
兹門不在餘杭縣四門數内宋紹興年間建謂由此入<lb/>
洞霄也至元年間重建先是宋淳祐年間住山貝大欽<lb/>
買石甃路夾樹林朩一十八里至九鎻山門<lb/>
　　　九鎻山門<lb/>
在九鎻山外未至宫三里扁九鎻山三大篆字甚竒古<lb/>
程俱書<lb/>
　　　外門<lb/>
衝九鎻山大路道龍鳯二洞直上爲棲真洞路自路口<lb/>
<pb n="KR2k0095_WYG_001-5b"/>
折入㑹仙橋過翠蛟亭左右厓石夾道勢若䨇闕門直<lb/>
其㑹扁洞天福地宋理宗淳祐七年賜書<lb/>
　　　䨇牌門<lb/>
自外門入度𤣥同橋兩門對峙左篆天柱泉有池在焉<lb/>
右篆大滌洞洞所從入也<lb/>
　　　三門<lb/>
宋紹興三十二年内帑賜錢造至元戊寅山隠齋建癸<lb/>
已年本齋重建仍造天香亭於後故所無也<lb/>
<pb n="KR2k0095_WYG_001-6a"/>
　　　虚皇壇<lb/>
在正殿前舊志云唐景福二年錢武肅王按當時儀式<lb/>
疊甃開壇請閭丘先生三元奏籙於此大徳庚子増修<lb/>
廣之<lb/>
　　　三清殿<lb/>
即郭真君結茅之地殿前三松其所手植今不存矣錢<lb/>
王遷坐庚向甲蓋指此也宋政和間方臘之變惟徽宗<lb/>
本命殿獨存住持道士金致一奉㫖改爲三清殿聖像<lb/>
<pb n="KR2k0095_WYG_001-6b"/>
乃汴京孟成忠所塑號爲絶技至元庚寅復建壯麗殆<lb/>
過於昔有桂柏相間列峙前向<lb/>
　　　昊天閣<lb/>
在東廡後宋紹興二十五年内帑賜錢造殿大徳辛丑<lb/>
重建爲閣四山環抱最爲登覽勝處<lb/>
　　　璇璣殿<lb/>
在庫院東建炎間建至元辛已迴紫齋建<lb/>
　　　佑聖殿<lb/>
<pb n="KR2k0095_WYG_001-7a"/>
舊在正殿左建炎間建至元辛已怡雲齋建於三門東<lb/>
偏<lb/>
　　　祠山張帝祠<lb/>
舊在宫門外西阜開禧間内庭賜神像及左右侍從景<lb/>
定間移建三門右至元庚辰壺隠齋建辛卯本齋重建<lb/>
　　　龍王仙官祠<lb/>
在西廡後宋建炎間建賜額嘉應廟至元壬午清虚齋<lb/>
建今洞天福地二仙官併祠於此從古制也祠下撫掌<lb/>
<pb n="KR2k0095_WYG_001-7b"/>
泉與大滌泉源通俱號龍井初以宋紹興九年内㫖詣<lb/>
洞投鐡簡得雨封善應侯勑曰朕惟山林川谷出雲氣爲<lb/>
風雨者必加禮秩以謹奉祠矧兹洞天神靈所宅屈伸<lb/>
變化呼吸風雲若時愆陽旋施膏澤有司言狀寵錫侯<lb/>
封用孚恵於烝黎以欽承於涣綍可特封善應侯慶元<lb/>
三年加封善應靈濟侯嘉泰元年加封善應靈濟昭貺<lb/>
侯端平三年加封善應靈濟昭貺廣福侯又特封靈澤<lb/>
公<lb/>
<pb n="KR2k0095_WYG_001-8a"/>
　　　雲堂<lb/>
在西廡後延接十方雲水宋淳祐咸祐間髙道雲㑹相<lb/>
傳爲口實今南北髙士來游來居亦不减於昔日也<lb/>
　　　旦過寮<lb/>
在雲堂右雲游僧暫憩之地<lb/>
　　　諸亭<lb/>
曰翠蛟曰飛玉曰清音曰翠微曰採芝曰九曲見山水<lb/>
門曰谷口曰石室見洞府門曰祥光曰宜霜曰聚仙見<lb/>
<pb n="KR2k0095_WYG_001-8b"/>
古跡門<lb/>
　　　白鹿山房<lb/>
在石室頂先是陸汞仲嘗家石室東偏因爲道院朱妙<lb/>
行修錬其地凡二十年尸觧去是後有天目阮先生居<lb/>
之有泉州陳道士者縁山屈曲開逕結茅相依發土得<lb/>
竒石甚多一帯凡百餘歩狀若歩障中更兵火阮陳亦<lb/>
亡去大徳甲辰建山房於此有記<lb/>
　　　廨院二所<lb/>
<pb n="KR2k0095_WYG_001-9a"/>
一在餘杭縣西南半里大溪之上後唐長興四年建名<lb/>
天柱廨院宋咸淳年間重修門前有梓林夏日隂翳可<lb/>
愛在三門東偏<lb/>
　　　法堂<lb/>
在正殿後宋開禧元年内帑賜錢造寧教賜書演教堂<lb/>
扁至元乙酉重建左右兩石天造地設後有蒼崖横峙<lb/>
因加人力疊成峯巒中作小洞洞中小路委曲尤為勝<lb/>
絶<lb/>
<pb n="KR2k0095_WYG_001-9b"/>
　　　方丈<lb/>
在演教堂後<lb/>
　　　庫院<lb/>
在東廡至元乙酉重建丹泉流注其間唐李𤣥卿所記<lb/>
新池在焉<lb/>
　　　齋堂<lb/>
在西廡大徳戊戍重建<lb/>
　　　道院<lb/>
<pb n="KR2k0095_WYG_001-10a"/>
在西廡後古有三院曰上清曰精思曰南陵今分爲十<lb/>
有八齋中瞰一池諸齋環嚮池水盈涸徃徃亦闗休咎<lb/>
左廡七齋曰山隠曰山素曰岫隠曰嵩隠曰怡雲曰粟<lb/>
隠則上清院𣲖曰迴紫則南陵院𣲖右廡四齋曰清隐<lb/>
曰谷隠曰盤隠則上清院𣲖曰清虚則南陵院𣲖正靣<lb/>
七齋曰壺隠曰橘隠曰悠然曰閒隠曰學隠則上清院<lb/>
𣲖曰怡然曰碧壺則精思院𣲖選道堂在西廡後至元<lb/>
乙酉年重建<lb/>
<pb n="KR2k0095_WYG_001-10b"/>
　　　至道宫<lb/>
在餘杭縣北三十里曹橋西唐文明元年建初名福業<lb/>
觀潘尊師成道於此雲笈所載者宋治平三年改今額<lb/>
前有古松一圍兩合抱後有苦杏二大與松埒鷺鸛巢<lb/>
集其上厨院有宋熙寧間所鑄巨鑊四畔識嵗月及施<lb/>
錢姓氏隠士葉𤣥文詩云猶存巨鑊記熙豐翠靄春深<lb/>
古路通千百舂鋤一株樹野田飛下雪花風<lb/>
　　　龍徳通仙宫<lb/>
<pb n="KR2k0095_WYG_001-11a"/>
在餘杭縣市南南唐文懿趙公汝談嘗卜居於此至元<lb/>
癸未住山郎如山愛其溪山之勝罄已資更宫宇一新<lb/>
花朩亭池冠於一時天師演道靈應冲和𤣥靜真君爲<lb/>
書宫額<lb/>
　　　元清宫<lb/>
在臨安縣錦南鄉地名新路住山舒元一故廬所在至<lb/>
元甲午即其地建宫樓閣巍峩山水環抱視爲甲觀<lb/>
　　　冲天觀<lb/>
<pb n="KR2k0095_WYG_001-11b"/>
在九鎻山門外東天柱山新址先是宋咸淳間住山龔<lb/>
文焕建於徳清之青坡至元壬午知宫事周允和更建<lb/>
此處今住山沈多福疏鑿泉石栽植松梅頗有徜徉登<lb/>
眺之趣有記錢塘葉𤣥文隠於是二十年大徳丙午正<lb/>
月成道仙去<lb/>
　　　洞晨觀<lb/>
在餘杭縣東郭河上安樂山東爲陳季卿故址季卿餘<lb/>
杭人世傳遇終南山仙翁以竹葉為舟者宋景定癸亥<lb/>
<pb n="KR2k0095_WYG_001-12a"/>
住山貝大欽建松竹掩映流水迴環植梅一塢扁無盡<lb/>
春先是接待最盛有記<lb/>
　　　元陽觀<lb/>
在天柱歩南三里大滌山後宋咸淳間住山吳處仁建<lb/>
至元辛已改向重興山深林宻門徑瀟然頗有塵外意<lb/>
但游者罕至焉<lb/>
　　　冲真觀<lb/>
在湖州路長興州晉葛仙翁錬丹之地宋咸淳間本宫<lb/>
<pb n="KR2k0095_WYG_001-12b"/>
道士周國夀以古額興建至元甲午住持周貴生修盖<lb/>
一新周迴流水松竹古檜老桂爲佳翫焉<lb/>
　　　龍徳觀<lb/>
在嘉興路澉浦鎮宋景定間本宫道士劉應善建與海<lb/>
涯相接爲士民祈禱之所<lb/>
　　　𤣥同觀<lb/>
在杭州城癸辛街先是楊府瞰碧園有蘭亭茂林修竹<lb/>
之趣至元癸已住山郎如山建道院大徳辛丑改爲𤣥<lb/>
<pb n="KR2k0095_WYG_001-13a"/>
同觀<lb/>
　　　明星宫<lb/>
在餘杭縣東二里明星瀆之上至元辛卯本宫道士史<lb/>
得芳建道院曰來清大徳丙午改明星宫<lb/>
　　　洞陽觀<lb/>
在台州寧海縣東隅大徳癸卯本宫道士楊應世買張<lb/>
氏宅改建<lb/>
　　　岳祠道院<lb/>
<pb n="KR2k0095_WYG_001-13b"/>
在餘杭縣南湖之上先是爲土人聞武功圃後施地建<lb/>
祠遥望西溪諸山森然拱立祠旁小阜曰鳯凰山以形<lb/>
似名巨石林立流水周旋幾百餘折葛仙翁丹竈據其<lb/>
上下可羅坐數人有亭臨流對之今建道院於祠右扁<lb/>
名鳯山道院<lb/>
　　　清真道院<lb/>
在東天柱嶺青檀山之陽宋咸淳間知宫事朱特立建<lb/>
泉石清勝可觀<lb/>
<pb n="KR2k0095_WYG_001-14a"/>
　　　凝真道院<lb/>
在九鎻外墓塢至元壬午本宫道士姚崇道自城居移<lb/>
建於此<lb/>
　　　若虚道院<lb/>
在餘杭縣市西舊爲沃氏居至元戊子住山曹至堅得<lb/>
其地建院<lb/>
　　　通明道院<lb/>
在餘杭縣相塢至元乙丑本宫道士金自吉建爲奉先<lb/>
<pb n="KR2k0095_WYG_001-14b"/>
報本之處<lb/>
　　　益清道院<lb/>
在臨安縣地名後洪至元壬午本宫道士何自清建<lb/>
　　　紫清庵<lb/>
在上塢青梓隴山下至元乙酉本宫道士徐允熙建<lb/>
　　　碧壺庵<lb/>
在李塢石玉山下宋咸淳間副宫李元綱建<lb/>
　　　溪山庵<lb/>
<pb n="KR2k0095_WYG_001-15a"/>
在天柱歩大徳丁酉副宫金常清建<lb/>
　　　閒隠庵<lb/>
在來賢巖後青山下至元已丑本宫道士王允升建<lb/>
　　　學院庵<lb/>
在天柱嶺西至元辛卯本宫道士陸繼修建<lb/>
　　　太平庵<lb/>
在臨安縣大徳甲辰道士徐元英建<lb/>
　　　集虚書院<lb/>
<pb n="KR2k0095_WYG_001-15b"/>
在餘杭縣東五里碧塘福地有巨井一所世傳葛仙翁<lb/>
錬丹於此元貞丙申道士孟宗寶建院爲游居講習之<lb/>
處翰林學士張伯淳書扁隠士鄧牧心作記紫陽山方<lb/>
回詩云天地春藏凍核中時來蜂蝶閧東風萬端變化<lb/>
根無極一㸃靈明裹太空妙處千江分朗月飄然六合<lb/>
㸃𠖇鴻守𤣥知嘿交龍虎肯泥丹爐子午紅錢塘仇山<lb/>
村詩云築舎東臯野水濵空中生白座中春了知空洞<lb/>
元無物須信清明自有神幽徑草花聊適趣閒窻筆硯<lb/>
<pb n="KR2k0095_WYG_001-16a"/>
不留塵酒經丹訣非吾事萬巻書藏一老身<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0095_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞霄圖志巻一<lb/>
</p>
<p>
</p>
  </div>
<div>
<head>洞霄圖志巻二</head> <lb/>
    <p>
<pb n="KR2k0095_WYG_002-1a"/>
欽定四庫全書<lb/>
　洞霄圖志巻二<lb/>
　　　　　　　　　　　　　宋　鄧牧　撰<lb/>
　　山水門<lb/>
浙右山水之勝莫如杭杭山水之勝莫如天目天目之<lb/>
勝莫如大滌洞天盖大滌山水發源天目風氣盤礴岡<lb/>
巒糾纒相望幾百里然後藴靈毓秀於此經以苕川之<lb/>
紆餘匯以南湖之蕩莽九鎻外鍵一柱中屹豈非天地<lb/>
<pb n="KR2k0095_WYG_002-1b"/>
之竒觀仙靈之奥區哉郡志載登<hi>闕</hi>　　憑天壇石屋<lb/>
見山皆西南馳䨇溪並趍而合于於潛縣岝㟧似少駐<lb/>
回望天目層雲中如沈雄古大將按轡其後大勢不可<lb/>
遏少决驟已扺臨安縣大官山者直培塿爾循而至九<lb/>
鎻盖爲罘罳環以天柱諸峯若止息者巳而矗矗赴餘<lb/>
杭下武林北髙峯而特起爲南髙峯鍵以八蟠慈雲嶺<lb/>
翼爲七寶鳯凰諸山昂頭妥尾若翔而集前界大江乃<lb/>
止吁亦異矣杭之山川大較以是觀之真實録也叙山<lb/>
<pb n="KR2k0095_WYG_002-2a"/>
水第二<lb/>
　　　天目山<lb/>
太平寰宇記云天目山髙三千九百丈周五百五十里<lb/>
多美石甘泉有數百年古朩山上兩湖若左右目故名<lb/>
古有東山銘畧曰列岳霞上標峯霧裏翠滴煙巒名不<lb/>
可紀有蛟龍池上中下三潭源脉相接徐伍仙故居在<lb/>
石室峯西又漢天師舉家於此上昇兹盖天柱之鼻祖<lb/>
而錢唐所謂龍飛鳯舞又其雲礽也<lb/>
<pb n="KR2k0095_WYG_002-2b"/>
　　　黄山<lb/>
在宫西北是山最髙爲衆山之祖雖百里外亦望見之<lb/>
左發爲大滌右發爲天柱其趾長水灣伏虎巖在焉<lb/>
　　　九鎻山<lb/>
自餘杭西郭外行十有八里逆溪水上左右合七峯皆<lb/>
㧞地數百尺其趾犬牙相錯行路並溪屈折者九故曰<lb/>
九鎻好事者悉命以名一曰天闗二曰藏雲三曰飛鸞<lb/>
四曰凌虚五曰通真六曰龍吟七曰洞微八曰雲璈九<lb/>
<pb n="KR2k0095_WYG_002-3a"/>
曰朝元<lb/>
　　　大滌山<lb/>
在宫北凡四峯於九鎻内最爲巨山西洞據其領石室<lb/>
出其半天壇冠其顛皆山中勝處也是山以洞名之舊<lb/>
志謂大可以洗滌塵心故名大滌雖山川得名未必咸<lb/>
有説而故老相傳當不誣也𤣥同先生劍履瘞山下<lb/>
　　　天柱山<lb/>
在宫西南凡三峯與大滌對峙髙足相敵由宫外望之<lb/>
<pb n="KR2k0095_WYG_002-3b"/>
屹然若柱又絶頂有石柱髙丈餘圍兩合抱此山所以<lb/>
名者盖五十七福地地仙王伯元主之按傳記所載天<lb/>
有八柱其三在中國一在舒州一在夀陽洎今在餘杭<lb/>
者是已洞霄以爲主山故古名天柱觀舊志以爲風清<lb/>
氣和土腴泉潔神蛇不螫猛獸能馴自漢武標顯靈跡<lb/>
建立宫壇歴代祈禳皆在此處也山下産茶爲淛中名<lb/>
品<lb/>
　　　乳山<lb/>
<pb n="KR2k0095_WYG_002-4a"/>
即宫前案山錢氏所増培者<lb/>
　　　香爐山<lb/>
在宫前乳山後其峯甚銳<lb/>
　　　青檀山<lb/>
在宫東南東天柱右偏其勢不甚髙而泉石竒秀爲諸<lb/>
山甲今湧翠石壁與試劍來賢二巖氷壺鏡潭皆在此<lb/>
　　　青梓山<lb/>
在宫西黄山趾狀如屏幛與白鹿山相對其地平處即<lb/>
<pb n="KR2k0095_WYG_002-4b"/>
上塢<lb/>
　　　青苕山<lb/>
在宫西青梓山下東達上塢路西逹棲真洞側<lb/>
　　　白鹿山<lb/>
在大滌山即今中峯是因許真君上昇於此天降白鹿<lb/>
下迎故名詳見本傳及山房記<lb/>
　　　丹山<lb/>
在黄山外極髙廣綿亘十餘里楊村在其下後有響水<lb/>
<pb n="KR2k0095_WYG_002-5a"/>
石溪流至此輙逢逢有聲<lb/>
　　　觀嶺<lb/>
在宫西南自上塢過大滌洞前所必由者或云古天柱<lb/>
觀路在此故名<lb/>
　　　西天柱嶺<lb/>
在宫左偏路口扁棲真洞蓋洞在嶺首自嶺趾<hi>闕</hi>入支<lb/>
逕約一里則至石室循大路直上左折則至洞有亭曰<lb/>
採芝越嶺則爲楊徐諸村<lb/>
<pb n="KR2k0095_WYG_002-5b"/>
　　　東天柱嶺<lb/>
在宫右偏青檀山後道飛玉泉以陟又名九曲盖自山<lb/>
趾歴九折乃逹其巔有亭可憩亦曰九曲越嶺則爲山<lb/>
南循東溪亦逹邑中道間溪山清勝有足觀者<lb/>
　　　馮村<lb/>
在冲天觀前舊多馮姓者居之故名田畦寛平嘗爲公<lb/>
厨菜地亦呼爲菜園頭<lb/>
　　　嶺上<lb/>
<pb n="KR2k0095_WYG_002-6a"/>
在清真道院前髙山平陸居者恍與世隔<lb/>
　　　麻車塢<lb/>
在仙跡巖前由是入飛玉亭<lb/>
　　　下塢<lb/>
自棲真洞牌門入居民所聚<lb/>
　　　上塢<lb/>
入下塢至石府君上廟登嶺即是府君廟凡三一在冲<lb/>
天觀前一在東天柱嶺下此塢有居民十數家有泉一<lb/>
<pb n="KR2k0095_WYG_002-6b"/>
𣲖民皆賴之<lb/>
　　　大塢<lb/>
自東天柱嶺趾東折度小嶺循小溪出石上菖陽甚多<lb/>
平路逹入邑途中<lb/>
　　　紫竹塢<lb/>
在青梓山西古多紫竹故名<lb/>
　　　苦竹塢<lb/>
在青苕山下地多苦竹故名<lb/>
<pb n="KR2k0095_WYG_002-7a"/>
　　　雲根石<lb/>
在東天柱嶺首去宫一里許與仙跡巖相並狀如片雲<lb/>
從地湧出欲飛而未起也<lb/>
　　　仙跡巖<lb/>
　　　來賢巖<lb/>
　　　伏虎巖<lb/>
　　　撫掌泉<lb/>
　　　　已上見古跡門<lb/>
<pb n="KR2k0095_WYG_002-7b"/>
　　　苕溪<lb/>
山海經云天目山一名浮玉苕溪出焉今由於潛臨安<lb/>
縣界經餘杭及錢塘界然後入湖州逹於震澤郡志以<lb/>
爲夾岸多苕花每秋風飄散水上如飛雪然因名苕溪<lb/>
又輿地志云自餘杭西亦名泠溪乗舟到此輕若凌虚<lb/>
蓋取清泠之意溪兩涘有琴鶴翁姥四山皆有居民在<lb/>
其下今自宫抵溪口五里名天柱歩道旁有井亦名天<lb/>
柱泉蓋天柱流泉循九鎻山東行逹是溪也<lb/>
<pb n="KR2k0095_WYG_002-8a"/>
　　　南湖<lb/>
此湖每嵗梅雨苕水盛時必聚此而後洩於大溪長堤<lb/>
小橋出其上髣髴類杭西湖餘時皆涸靡望豐草而已<lb/>
所直爲嶽祠道院間有田疇在焉<lb/>
　　　丹泉<hi>一名天柱泉</hi>
是泉發源最髙歴天柱山半初但聞有聲殷殷若雷至<lb/>
大滌洞西百餘歩始出地上既清且甘大旱不竭有方<lb/>
池瀦焉天宇清明則有赤光四旁苔蘚時作紫暈東坡<lb/>
<pb n="KR2k0095_WYG_002-8b"/>
居士詩云一庵閒寄洞霄宫井有丹砂水常赤故扁丹<lb/>
泉池上亭曰清音取左太冲山水有清音之句除引供<lb/>
厨堂及十八齋之外一境田疇咸仰灌溉云<lb/>
　　　厨院方池<lb/>
唐大厯五年令尹范公愔與道士坐磐石上俯見泉脉<lb/>
浸潤因命鑿池以便庖厨李𤣥卿有記<lb/>
　　　三池<lb/>
在洞天福地門裏路左二路右一若品字然唐乾寧年<lb/>
<pb n="KR2k0095_WYG_002-9a"/>
間錢武肅王開鑿由大滌洞前疊石爲暗溪約里許接<lb/>
天柱流泉瀦畜其中澄澈可愛於池口復爲暗溪曲折<lb/>
五六深合地理<lb/>
　　　翠蛟亭<lb/>
宋髙宗臨幸歩月至此愛之賜錢造水閣在宫門外三<lb/>
十餘歩自門内三池流注入澗撤池上一二板洶湧若<lb/>
雷變化飛舞山林䕃映作紺碧色故扁翠蛟取坡仙詩<lb/>
亭下流泉翠蛟舞之句仍奉坡像祠事於後亭前有坡<lb/>
<pb n="KR2k0095_WYG_002-9b"/>
羅列坐石游者必登憩焉<lb/>
　　　冷泉<lb/>
在宫門外㑹仙橋之東路旁石罅間泉脉甚微四時不<lb/>
絶行者掬取飲之寒甚氷雪故名<lb/>
　　　桃花泉<lb/>
在龍洞西數十歩其泉自石罅横注入溪昔人每見有<lb/>
桃花片流出莫知從來故名<lb/>
　　　洗藥泉<lb/>
<pb n="KR2k0095_WYG_002-10a"/>
　　　　見洞府門<lb/>
　　　小石門<lb/>
自來賢巖東五十餘歩歴坡陀而上即青檀山路右依<lb/>
岩石左臨深坎旁有巨石與岩對峙號小石門<lb/>
　　　泂酌<lb/>
在青檀山越小石門有泉一綫水自石罅出注石穴穴<lb/>
狀如仰盂而方曰泂酌<lb/>
　　　月窟<lb/>
<pb n="KR2k0095_WYG_002-10b"/>
洞酌之旁有巨石圓竅玲瓏廣二尺許深五六尺許曰月窟<lb/>
　　　氷壺<lb/>
月窟之西有石竇貯泉甚寒而甘曰氷壺<lb/>
　　　鏡潭<lb/>
泂酌之下有石竇其泉清可鍳物曰鏡潭<lb/>
　以上四條悉舊志所載而氷壺鏡潭今泉脉湮没<lb/>
　遂失其處<lb/>
　　　試劍岩<lb/>
<pb n="KR2k0095_WYG_002-11a"/>
自來賢東行可二百餘歩有石裂為兩如劍所斷故名<lb/>
試劍旁有巖隙可憩數人<lb/>
　　　湧翠石壁<lb/>
自試劍巖復三十餘歩有峭壁靣北從地湧起髙可一<lb/>
二丈廣二三十丈其上蒼翠玲瓏竒怪萬狀莫可形容<lb/>
盖兹山秀氣發自來賢至此半里餘始盡呈露上有石<lb/>
乳焚之芳香有巖對峙相去僅數尺不容並行若以人<lb/>
力開闢尚可作亭盡意觀覧爾巖外向有亭曰翠微<lb/>
<pb n="KR2k0095_WYG_002-11b"/>
　　　石歩障<lb/>
自石室歴數折上有蒼石㳂徑聯屬可百餘歩名石歩<lb/>
障今半在山房後<lb/>
　　　通仙橋<lb/>
在餘杭入宫大路去通真門四里宋建炎年間建舊號<lb/>
石門橋今大徳巳亥八月知宫事楊清一重建<lb/>
　　　道士橋<lb/>
與通仙橋相去半里昔本宫祖師建忘其姓氏咸呼爲<lb/>
<pb n="KR2k0095_WYG_002-12a"/>
道士橋宋景定甲子住山貝大欽與其徒徐應庚重修<lb/>
刻石爲記<lb/>
　　　朝元橋<lb/>
在宫外四里由天柱歩入宫大路俗呼爲湖塘橋舊低<lb/>
小每爲山水所壊宋咸淳癸酉増構髙廣凡二所最大<lb/>
者名爲朝元橋<lb/>
　　　雙仙橋<lb/>
在宫外三里俗呼爲雙橋頭昔郭真君與葛仙翁倚杖<lb/>
<pb n="KR2k0095_WYG_002-12b"/>
對談於此故名<lb/>
　　　玉泉橋<lb/>
在東天柱嶺下石府君祠左去宫二里俗呼爲麻車橋<lb/>
宋建炎年間建飛玉泉由此出澗故名<lb/>
　　　鳴鳯橋<lb/>
在雲根石左俗呼爲袁家橋宋建炎年間建與鳴鳯巖<lb/>
相近故名<lb/>
　　　㑹仙橋<lb/>
<pb n="KR2k0095_WYG_002-13a"/>
在棲真洞牌門前入宫大路跨澗為橋宋淳熙甲辰道<lb/>
士江安著以早游湖海晚嵗歸隠山中捨衣鉢錢重造<lb/>
　　　𤣥同橋<lb/>
在洞天福地門裏下通池水出翠蛟亭昔𤣥同先生與<lb/>
錢武肅王相度地理鑿池架橋故名宋淳熙甲辰錦城<lb/>
盛氏施錢重造<lb/>
　<lb/>
　<lb/>
<pb n="KR2k0095_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞霄圖志巻二<lb/>
</p>
<p>
</p>
  </div>
<div>
<head>洞霄圖志巻三</head> <lb/>
    <p>
<pb n="KR2k0095_WYG_003-1a"/>
欽定四庫全書<lb/>
　洞霄圖志巻三<lb/>
　　　　　　　　　　　　　宋　鄧牧　撰<lb/>
　　洞府門<lb/>
神仙安在哉列子載渤海有五神山東方曼倩云有十<lb/>
洲嘗所渉歴弱水三十萬里既不勝舟而珠樹琪林瓊<lb/>
樓寶闕又非結駟所及何怪世俗不信以爲荒唐詭誕<lb/>
之言哉然則三十六洞天具在域中其為神仙之居信<lb/>
<pb n="KR2k0095_WYG_003-1b"/>
邪否邪日月周行中天下入滄海晝夜相嬗而不息雷<lb/>
霆發虚空中赫然有聲萬物震動使世俗未嘗聞見而<lb/>
吾言之又肯信乎一介之士茍有遐心尚將逃深林隠<lb/>
空谷𣺌焉不與世接而况龍變蟬蛻飲露餐風其去塵<lb/>
土之腥螻入煙霞之杳靄必然無疑者是四海内外不<lb/>
可謂無兹地不可謂無若人也若青城羅浮武夷句曲<lb/>
向使不名洞天烏知爲仙聖區委羽塊然山爾陽明直<lb/>
數仞之石裂一綫爾亦得以洞天名而青童君仙人郭<lb/>
<pb n="KR2k0095_WYG_003-2a"/>
君各理一焉豈飛行變化之跡無徃不到邪𤣥蓋在大<lb/>
滌山而雲笈云在天目者豈以大滌爲天目子孫或古<lb/>
人著書未必皆親履其地失於審稽雖信史不免無足<lb/>
異也叙洞府第三<lb/>
　　　大滌洞<lb/>
在宫西北半里茅君傳云第三十四洞天名大滌𤣥蓋<lb/>
之天周迴四百里内有日月分精金堂玊室仙官校灾<lb/>
祥之所姜真人主之與華陽林屋邃道暗通相傳𤣥同<lb/>
<pb n="KR2k0095_WYG_003-2b"/>
先生入游見龍麟異境花朩鮮繁自華陽而歸洞門石<lb/>
鼓廣可尋丈扣之逄逄有聲自此上下皆平如剗削兩<lb/>
旁崖石委曲夾道中間一石若柱倒懸因以隔凡名之<lb/>
過柱一穴如竇内濶丈餘中有圓井無底惟聞浪浪水<lb/>
聲乃歴代朝廷遣使投龍璧之處也常有白鼠長二尺<lb/>
許游於髙崖崖上産草名玉芝餌之長生郡志所載云<lb/>
爾今洞中石潤如玉竹蒼黑色行路屈折僅通人至隔<lb/>
凡而止每投龍簡則命童子穿竇以入云其中深杳不<lb/>
<pb n="KR2k0095_WYG_003-3a"/>
可測也所謂白鼠玉芝則希有見者豈在人縁契邪<lb/>
　　　棲真洞<lb/>
在大滌山前西天柱嶺上去宫三里一名西洞舊志云<lb/>
大滌先生杜琛語弟子何法仁曰汝宜居西洞可以遯<lb/>
世成真遂名棲真洞天生罳頂狀若寳盖龕室幽深乳<lb/>
泉滴瀝又東西二臺東臺石閣崖上有龍爪蟠拏蹴蹜<lb/>
之跡或戯以手漫滅翌日視驗如初是知洞龍出入之<lb/>
逕也西臺一石平如棋局白石子如拳委積其上旁列<lb/>
<pb n="KR2k0095_WYG_003-3b"/>
石坐環嚮焉入洞門三丈許有石仙人爲仰卧狀又越<lb/>
華蓋西有石龕可容數人宋大觀三年山人胡真隠居<lb/>
之一日忽聞有聲若鼉鼓數百黑雲靉靆間火毬相逐<lb/>
奔出洞口已而迅雷烈風震撼山谷移時乃止昔陳堯<lb/>
佐任淛漕日來游有詩云二天封<hi>闕</hi>稼如雲流水清寒<lb/>
出洞門更愛林間磐石上松花吹散羽人樽今洞前亭<lb/>
曰谷口亦取陳詩谷口停驂上翠微之句<lb/>
　　　石室洞<lb/>
<pb n="KR2k0095_WYG_003-4a"/>
兹洞一名藏書一名東玲瓏在大滌山中峯前白鹿山<lb/>
下洞中三穴若品字透見天日門有石屏横其口泉脉<lb/>
涓涓注石梁下引而瀦之可供十餘人居者賴之相傳<lb/>
郭真君登山採藥嘗濯於此名洗藥泉郡志云吴天師<lb/>
筠修煉之所天師既尸觧於宣城指令門人藏書劍於<lb/>
此洞有石室故以名之又景行錄載天師云當遷神於<lb/>
天柱石室蓋太上俾我煉蛻之處故卜其西麓果有石<lb/>
座若扉自然成偹如是則不惟書劍亦天師藏真焉按<lb/>
<pb n="KR2k0095_WYG_003-4b"/>
石精金光經言曲晨飛精藏精録神劍觧之道凡暫過<lb/>
太隂紫胞煉度皆四百年所藏必發盖數足運㑹其靈<lb/>
自有以發之耳舊志謂天師石室之藏巖扉呀啓信也<lb/>
山腰有石窪樽石茶竈皆仙家遺跡徃年有葉道人居<lb/>
之一日見巨蛇自山頂下其首墜地聲如隕石身作漆<lb/>
黒色目廣若杯倒懸山椒引首入洞飲水良久復上數<lb/>
日又來熟於籬間窺之似覺為人所見其去差速是夜<lb/>
徧山作風雨聲疑爲發洪而晦㝠不敢出户逹旦乃止<lb/>
<pb n="KR2k0095_WYG_003-5a"/>
視天宇澄霽亦無所謂水豈神蛇爲是邪自是不復來<lb/>
　　　白茅洞<lb/>
在宫山西南十里嶺右靈跡巋然按記云晉人遇一道<lb/>
士衣巾爽麗自洞中出詢所自來曰吾白茅先生職此<lb/>
久矣因名之其門如井縋練而下一二丈至平地即回<lb/>
環容坐二十人復偃身下入約又二丈許則有仙人石<lb/>
酒甕及石柱二一竅上徹天光境界竒絶第山髙路阻<lb/>
希有至者爾<lb/>
<pb n="KR2k0095_WYG_003-5b"/>
　　　鳴鳯洞<lb/>
在宫外一里道旁山上雖石路阻隘有童稚可入云其<lb/>
間廣埒兩屋旁一小路不知所極上有穴泉流爲丁當<lb/>
音下入方池未嘗減溢耆舊云錢氏時因鳯凰來鳴故<lb/>
以名洞其地亦改爲靈鳯鄉<lb/>
　　　蛻龍洞<lb/>
在鳴鳯洞相對山厓中相去百歩許喬朩幽隠巖穴嵌<lb/>
巉深可數丈宋皇祐初羽人於洞間獲龍蛻骨齒角皆<lb/>
<pb n="KR2k0095_WYG_003-6a"/>
具故名春夏多蛇虺出入似欲回俗士駕者記云五洞<lb/>
潛通此其一也<lb/>
　　　歸雲洞<lb/>
去宫五里在棲真洞左偏半里許即棲真之後門深可<lb/>
百餘尺石壁光瑩洞有罳頂亞於前洞按記云是神仙<lb/>
回車之便道故曰歸雲常有雲氣徃還於洞外又有隙<lb/>
地皆灌朩疎篁隠映前谷此舊志云爾今洞門狹僅數<lb/>
尺下入丈許石皆如瑪瑙五色紋理如旋雲飛霞直下<lb/>
<pb n="KR2k0095_WYG_003-6b"/>
方池深不盈尺廣可二尺長可三尺池底白色如累珠<lb/>
鏤玊可愛泉水則盈涸不常又下十數歩有白石若瓠<lb/>
者三又下數歩左偏上陟則有石盆其上流泉涓涓下<lb/>
入盆内可以盥四周石乳如垂瓔珞復返右偏直下十<lb/>
四五步濶二丈許其中有石如積銅錢者周圍平坦容<lb/>
三十餘人<lb/>
　<lb/>
　洞霄圖志巻三<lb/>
</p>
<p>
</p>
  </div>
<div>
<head>洞霄圖志巻四</head> <lb/>
    <p>
<pb n="KR2k0095_WYG_004-1a"/>
欽定四庫全書<lb/>
　洞霄圖志巻四<lb/>
　　　　　　　　　　　　　宋　鄧牧　撰<lb/>
　　古跡門<hi>異事附</hi>
人事有代謝山川無古今生身千嵗之下游心千嵗之<lb/>
上登箕山而懐洗耳之風弔首陽而悲餓死之節利害<lb/>
既不相及影響既不相知然雖田夫野老樵童牧豎猶<lb/>
將躑躅悲歌有泚其顙况髙世絶俗慷慨之士哉千萬<lb/>
<pb n="KR2k0095_WYG_004-1b"/>
世同一理千萬人同一心古人逺矣九京不可作矣一<lb/>
旦過其隠遁之地觀其游息之所有不浩然興起如親<lb/>
炙之者乎馴虎岩之坎木無恙昇天壇之丹竈未寒空<lb/>
山無人𣺌渺愁予豈昔人所能今人不復能邪山中陳<lb/>
跡時有足稽併採異聞附見一二叙古跡第四<lb/>
　　　漢宫壇<lb/>
在大滌洞前漢武帝元封三年所創今其址不可攷矣<lb/>
詳見宫觀門<lb/>
<pb n="KR2k0095_WYG_004-2a"/>
　　　昇天壇<lb/>
舊志云在大滌山中峯之上又名法象壇上應天而圓<lb/>
下應地而方中應易卦而八角許逺游真君精研洞典<lb/>
登其上而仙去時天降白鹿下迎故中峯名白鹿山今<lb/>
山頂界松内數丈之地草朩弗殖是其遺址也宋政和<lb/>
間猶有卿雲簫吹徃來<lb/>
　　　伏虎巖<lb/>
在宫山西南峻壁間若環堵之室南有路自上而下復<lb/>
<pb n="KR2k0095_WYG_004-2b"/>
陟厓磴方至其所藤蘿深宻怪禽晝啼非有道之士不<lb/>
可處也昔郭真君伏虎於此按晉書云葛洪何幼道偕<lb/>
訪之目擊而巳各無所言引嘯而退唐吴天師愛其遺<lb/>
跡每游忘返題詩岩上今嵗久昏剥云郭生在童穉已<lb/>
得方外心絶跡遺世務栖真入長林元和感異類猛獸<lb/>
懐徳音不憶固無情斯言微且深末句盖引真君與温<lb/>
嶠問答語詳見本傳宋景定三年夏晝忽四山昏黑雷<lb/>
雨大作雲霧中聞岩下有聲極震雨止方知巖邊巨石<lb/>
<pb n="KR2k0095_WYG_004-3a"/>
移下數丈<lb/>
　　　仙跡巖<lb/>
去宫一里在行路隔溪崖石上按記云秦始皇驅山岳<lb/>
擬塞東溟嘗役鬼移之山勢欲動忽有仙人叱鬼以身<lb/>
扼崖石使不得去今崖上有肩帔簪冠隠然遺跡温潤<lb/>
光澤苔蘚不生以手摩拭良久作古桂香云楊傑有詩<lb/>
曰祖龍求仙徒用力駕海欲驅山下石神人倚柱不與<lb/>
行留得巖前隠仙跡<lb/>
<pb n="KR2k0095_WYG_004-3b"/>
　　　來賢巖<lb/>
在宫東南青檀山前嵌空數丈盤石藂竹可以游息宋<lb/>
熙寜間東坡居士爲杭通守與蔡準吴天常樂富國聞<lb/>
人安道俞康直張日華皆幅巾藜杖盤桓於此東坡賦<lb/>
詩云上帝髙居愍世頑故留瓊館在凡間青山九鎻不<lb/>
易到作者七人相對閒庭下流泉翠蛟舞洞中飛鼠白<lb/>
鴉翻長松怪石宜霜鬢不用金丹苦駐顔餘不悉紀後<lb/>
人名巖來賢作亭其上曰宜霜亦摘坡語<lb/>
<pb n="KR2k0095_WYG_004-4a"/>
　　　石室<lb/>
唐吴天師瘞書劍地宋陸維之朱妙行咸居焉詳見洞<lb/>
府門及陸朱二先生傳<lb/>
　　　撫掌泉<lb/>
在宫内龍祠下深僅三尺清泠可鑑古詩云却疑三尺<lb/>
底别是一壺天其泉五色變易不常每一變則有吉事<lb/>
餘杭圖經載錢武肅王至宫有雙鶴飛舞其上因撫掌<lb/>
招之鶴墜而泉湧漕使陳堯佐因按察至焉問羽士所<lb/>
<pb n="KR2k0095_WYG_004-4b"/>
以名泉之意答曰昔仙人撫掌而泉湧公於是撫掌亦<lb/>
然吴天師觀碣云水旱不易縈照軒宇夏寒而辨沙礫<lb/>
冬温而冐萍藻宋熙寧初有物狀如鮫鰻繞欄楯間兩<lb/>
目如丹時人以杖扑之即墜入泉去須臾隂霧周布一<lb/>
山大水自天柱源來洶湧可畏將墊殿堂乃止或龍之<lb/>
怒也今環甃以石結亭覆其上圍以朱欄者宋髙宗嘗<lb/>
酌之也<lb/>
　　　明星瀆<lb/>
<pb n="KR2k0095_WYG_004-5a"/>
餘杭圖經云在縣東一里二百歩周回一百五十歩溪<lb/>
之南塘歴朝勑使投龍簡於天柱大滌洞必先祭明星<lb/>
瀆九域志載餘杭古跡亦然父老相傳云昔有人晝見<lb/>
有星燦然故名溪下多潭皆遇水决衝而成自新堰以<lb/>
西第三潭最深瑩而濶者是也父老云瀆之南瀕路舊<lb/>
有道家居遺址尚存今地屬本宫建宫亦曰明星<lb/>
　　　藥圃<lb/>
在來賢巖宜霜亭下夏侯天師種藥於此芝畦术塢百<lb/>
<pb n="KR2k0095_WYG_004-5b"/>
藥之植靡所不有常施藥於㕓市随縁深淺而與之一<lb/>
日樵者聞圃内有物大嘷隔籬窺見天師䇿鞭乘一獸<lb/>
似虎非虎行疾如風入東山而去今四山産草藥六十<lb/>
餘種圃跡猶存餘見本傳<lb/>
　　　葉天師講堂<lb/>
舊志載在山門外天師役鬼神所建制度宏巧絶不類<lb/>
常工開元中天師講道徳度人諸經於此有仙花靈鶴<lb/>
自天而下吴越髙士輻輳聽法咸有所悟願居弟子列<lb/>
<pb n="KR2k0095_WYG_004-6a"/>
者三百餘人惟語以濟恤孤貧感愧覆載忠孝君親重<lb/>
人性命淨身心絶奢侈即爲道之根緒也洊經兵火遺<lb/>
跡不存今移宫中爲演教堂<lb/>
　　　草堂<lb/>
錢氏所創唐昭宗景福二年武肅王表以居閭丘先生<lb/>
既而旬旦入山問道每三元開壇授法籙號上清壇御<lb/>
史中丞羅隠皆入室者也堂外環列雲房為門人弟子<lb/>
栖息之所朝暮入室退即閉闗下帷或持經或論道或<lb/>
<pb n="KR2k0095_WYG_004-6b"/>
錬神修真各有所至今道院上清流𣲖所自出也其址<lb/>
在道院内而不可攷<hi>道士朱韜光撰籙壇記立石文博義精爲時珍愛自錢氏納土舉髙</hi>
<hi>道其石遂運至汴京</hi>
　　　書樓<lb/>
一名垂象樓暨天師所居天師少好經史著述不輟其<lb/>
中巻帙委積左右常晝採日魂夜飲月魄盖紫文之上<lb/>
道也東西壁各置一竅僅可容靣是採錬之户白元鍳<lb/>
有詩其址亦在今道院内爲精思流𣲖<lb/>
<pb n="KR2k0095_WYG_004-7a"/>
　　　南陵<lb/>
亦今之道院址因許真君居宫北之大滌山既而昇舉<lb/>
預報南陵知已曰來日上朝玉帝矣至期登陵北望果<lb/>
有彩雲滿空真君乗白鹿冉冉而去故名此地爲南陵<lb/>
今亦别為流𣲖也七門道士王介詩云飄飄遺鶴去難<lb/>
尋野客重來嘆復吟許邁林中丹竈冷郭文山上白雲<lb/>
深南陵事古多非昔北嶺歸期直到今珍重玉京無限<lb/>
意待將功節養髙岑<lb/>
<pb n="KR2k0095_WYG_004-7b"/>
　　　潘逍遥墓<lb/>
在宫内方丈西廡後宋潘閬字逍遥錢塘詩人直集賢<lb/>
院錢易銘其墓云逍遥嘗與道士馮徳之居錢塘<hi>今城中有</hi>
<hi>潘閬巷</hi>約歸骨於天柱山大中祥符三年爲泗州參軍卒<lb/>
於官舎徳之遂囊其骨歸吴中葬於洞霄宫之右今至<lb/>
元丙戍隠士葉林作些文曰若有人兮山之深字曰逍<lb/>
遥兮善於吟其名流傳與圖南仲先並兮夫豈異世而<lb/>
異心惜不置之華山泉石之隂彼何人兮干戈相尋手<lb/>
<pb n="KR2k0095_WYG_004-8a"/>
不停批切之毛頴口不絶秋蟲之引聲繪事詠潮之篇<lb/>
猶至今黃州文章擅當世兮若果匿浩然如摩詰兮終<lb/>
不任詩人例擯棄兮不知鳴鐘貪暖於何許之山林後<lb/>
三百年餘芳猶在豈與埃壒而俱沉非先生之髙風兮<lb/>
固馮公之義襟也誶曰緑槐之市兮有先生之巷如子<lb/>
淵於魯國兮豈井臼之無恙獨囊骨於此山兮風吟月<lb/>
嘯忽焉在上後之人以詩乞靈兮尚能於此想像也<lb/>
　　　嘷亭<lb/>
<pb n="KR2k0095_WYG_004-8b"/>
在餘杭縣南五里晉郭真君居大滌山常出市肆貨藥<lb/>
有虎自隨令伏於此歸晚則虎嘷故曰嘷亭今山下澗<lb/>
石竒怪流水潺湲是也載之餘杭圖經<lb/>
　　　聚仙亭<lb/>
舊志云其基爽塏為天柱峯之乳俯瞰宫中最爲清勝<lb/>
𤣥同先生創亭占氣於此乾寜間衆聞亭上環珮之聲<lb/>
異香逆鼻走報先生先生曰洞天仙官朝謁北辰今夕<lb/>
百靈聽講上清大法來至是亭爾因名聚仙陳丞相堯<lb/>
<pb n="KR2k0095_WYG_004-9a"/>
叟詩云古檜森羅燒藥竈綵雲飄洒聚仙亭<lb/>
　　　祥光亭<lb/>
在大滌洞口錢武肅王微時卧巨石上指洞曰余異日<lb/>
富貴當建亭覆此石及貴作亭營飾甚盛而瘞石亭下<lb/>
樵夫間見有仙人奕棋亭上迫之則失所在祥符五年<lb/>
中使白公漕使陳公及州縣官皆至天氣澄澈了無纎<lb/>
翳方秉爐炷香忽有五色雲自洞中出上亘霄漢下瀰<lb/>
漫林麓時羽人從騎皆在雲氣中若仙官之朝玉京也<lb/>
<pb n="KR2k0095_WYG_004-9b"/>
數刻方散表奏其事名亭曰祥光今扁大滌洞天<lb/>
　　　通明館<lb/>
在昊天殿左主殿焚修之人居焉宋髙宗臨幸寢食於<lb/>
此几榻咸在後樓宜縱目看山前㕔曾為書院延師訓<lb/>
諸齋生員咸淳甲戌後不存矣<lb/>
　　　神應鐘<lb/>
舊志唐大厯四年台州黃岩大旱徧禱弗應遂祈於杭<lb/>
之大滌洞既雨土神見夢於邑大夫曰宜鑄金為鐘以<lb/>
<pb n="KR2k0095_WYG_004-10a"/>
酬厥貺大夫從之逮宋宣和間更三百六十餘年毁於<lb/>
火紹興八年道士周希及等收拾破壞且將復鑄禱之<lb/>
神則曰冶於故地乃成不得已從之明年鐘成赤城左<lb/>
璠銘曰壞於數匪壞於火成於神匪成於人作於此用<lb/>
於彼福吾邑無有已故號神應鐘今不存矣<lb/>
　　　西洞神光<lb/>
宋紹定辛卯有楊公伯嵒者武恭王之孫游山至棲真<lb/>
洞方舉火仰視華蓋忽有神光發層臺上青白相半冉<lb/>
<pb n="KR2k0095_WYG_004-10b"/>
冉而升圓如滿月久之方隠公嗟異留詩山中有東臺<lb/>
仙子許參𤣥滿月光明現大千句道士王思明嘗立石<lb/>
識其事<lb/>
　　　松化石<lb/>
凡兩株在旋璣殿前今亦不存<lb/>
　　　重榮朩<lb/>
餘杭圖經載宫外有大櫟朩相傳唐咸通二年吳天師<lb/>
所種至宋咸平元年無故自枯歴十五年祥符壬子復<lb/>
<pb n="KR2k0095_WYG_004-11a"/>
榮漕使陳公堯佐異之圖狀進呈併奏五色雲現及地<lb/>
湧泉事尋降㫖設醮以褒神異故改洞霄宫後熙寜三<lb/>
年五月一夕風雷大震不知是朩所之以為靈化焉<lb/>
　　　無骨箬<lb/>
宫山周回百里多生紺箬昔晉許逺游真君上昇語弟<lb/>
子曰吾有金丹一劑汝等功行未圓非可遽服已藏山<lb/>
中無骨箬下他日有縁者遇爾後役夫採薪或帶箬歸<lb/>
往往臨爨得之採時不見無骨者有好事者攀縁幽討<lb/>
<pb n="KR2k0095_WYG_004-11b"/>
終年不得蓋仙人所藏非宿生縁契安可僥倖致哉<lb/>
　　　搗藥禽<lb/>
禽止有二伏藏深樹間夜鳴達曙宛然搗藥聲晝亦聞<lb/>
鳴第見人則逺去故無識者閤皂山陳道士詩有搗藥<lb/>
禽聲喧夜榻句想名山洞府亦或有之<lb/>
　　　石香鼎<lb/>
宋學士陳公堯佐授外臺日謂道士馮德之曰嘗夢游<lb/>
名山見仙人以鼎鼐相期何敢過望馮曰學士人望所<lb/>
<pb n="KR2k0095_WYG_004-12a"/>
歸名列仙籍世間富貴何足相浼後果大用造紫石巨<lb/>
鼎二置祥符亭上其一銘曰爐之質刳中起煙人之體<lb/>
虚心養元不用之用自然而然爐兮人兮兹謂道焉其<lb/>
二銘曰山之髙兮巉巉出雲洞之深兮幽幽宅真鸞鶴<lb/>
一瞬鳬鷖百春安得而往葆光嗇神其一久亡往年尚<lb/>
有一在亭下而已殘缺故老猶及見之今亦不存矣<lb/>
　　　四山界松<lb/>
宋淳熙三年同知宫事章居中凡宫山崗阜與民境接<lb/>
<pb n="KR2k0095_WYG_004-12b"/>
者悉樹以松親董工役既成春秋二時每指引後進登<lb/>
山以識疆界經今大德乙已一百二十餘年四山虬枝<lb/>
龍形環列森立圍皆丈許真圖畫所不能到其經始培<lb/>
植之功不可泯也<lb/>
　　　應夢游詩<lb/>
宋元豐已未趙清獻公抃再帥錢塘抗章告老嵗甲子<lb/>
八月忽來游山謂道士沈日益曰近夢入真境宫闕巍<lb/>
峩有數道士相迓詢之曰此洞霄宫既覺思之兩典是<lb/>
<pb n="KR2k0095_WYG_004-13a"/>
郡未嘗至此故冐暑來今觀泉石樓觀與夢中所見無<lb/>
異豈仙聖有縁邪留詩曰龍穴藏身穏泉源撫掌清紅<lb/>
塵人久隔白日世長生我分諳冲寂誰能顧利名夢中<lb/>
休指笑又作洞霄行<lb/>
　　　陳文惠公書字<lb/>
宋祥符壬子陳文惠公堯佐典領漕職時表奏興修宫<lb/>
宇改宫額奉旨書勑賜洞霄之宫六字堆金積玉逈成<lb/>
一家體觀者異之咸淳甲戍後不存矣<lb/>
<pb n="KR2k0095_WYG_004-13b"/>
　　　誦度人經<lb/>
餘杭圖經載洞霄宫昔有主首道士誦度人經多著竒<lb/>
驗每就所居側龍潭上持念一日有老人從潭中出跪<lb/>
曰弟子即龍王也每聽經文無任皈仰今竊有請焉師<lb/>
纔到潭上則幽祇皆起敬不退殊不自安願只宴坐齋<lb/>
中不妨日課百靈得以休息當日置鮮乳二斤以供齋<lb/>
饍道士許諾明旦厨人報几案間得乳鮮潔莫知從來<lb/>
果重二斤後日日常然居數嵗忽累日不至心疑之偶<lb/>
<pb n="KR2k0095_WYG_004-14a"/>
至水次復見前老人曰乳乃是間物弟子無有第忝為<lb/>
土神凡世間欺人取贏者得隂攝之此去有市户董七<lb/>
好舞秤權以十四兩作斤故從而掠焉今其人不在厥<lb/>
父自主店業未嘗罔利故不可取非失約也道士嗟嘆<lb/>
每宣言村落間導人為善鄉老至今能言但忘其姓名<lb/>
及嵗月矣<lb/>
　<lb/>
　<lb/>
<pb n="KR2k0095_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞霄圖志巻四<lb/>
</p>
<p>
</p>
  </div>
<div>
<head>洞霄圖志巻五</head> <lb/>
    <p>
<pb n="KR2k0095_WYG_005-1a"/>
欽定四庫全書<lb/>
　洞霄圖志巻五<lb/>
　　　　　　　　　　　　　宋　鄧牧　撰<lb/>
　　人物門<lb/>
昆山之石不皆美玉而美玉自是而生麗水之沙不皆<lb/>
精金而精金從此而得求駿良駃騠者必之冀野求豫<lb/>
章楠梓者必之晉山誰謂紺髪方瞳鶴骨松貌之士而<lb/>
不由名山出哉昔者廣成子髙卧於崆峒庚桑楚尸居<lb/>
<pb n="KR2k0095_WYG_005-1b"/>
於畏壘三茅上征於句曲兩籛輕舉於武夷夫豈獨其<lb/>
人之卓異如此亦山川之靈發之故我郭許二真君錬<lb/>
質窮谷飛神層霄後世有志者聞而慕之結荆誅茅成<lb/>
道而去者未易悉數耳目所接不過千百之什一爾其<lb/>
有被褐懐玉自同凡夫湮没不傳者盖多也對泉石而<lb/>
遐想凌煙霞而浩歌我軰亦若人爾豈不與之精神皎<lb/>
皎想徃來於六合之外哉敘人物第五<lb/>
　　列仙<lb/>
<pb n="KR2k0095_WYG_005-2a"/>
　　晉<lb/>
　　　靈曜郭真君<lb/>
郭文字文舉河内軹人年十三歴華隂山石室中得石<lb/>
函即神虎内真紫元丹章也後晉室亂乃入餘杭大滌<lb/>
山伐朩倚林苫覆爲舎不置四壁時猛獸害人先生獨<lb/>
居十餘年無害鹿裘葛巾區種菽麥或採箬以貿鹽酪<lb/>
有餘即施貧人一日有虎張口向之先生視其口有横<lb/>
骨乃引手探去明旦虎置一鹿舎外適有獵人來宿因<lb/>
<pb n="KR2k0095_WYG_005-2b"/>
指與之後虎服役如僕從令負箬随行常置於鳯凰山<lb/>
側先生貨藥歸晚虎嘷今名其地嘷亭時餘杭令顧公<lb/>
颺與葛洪共造其舎擕與俱歸贈以韋袴褶一具不受<lb/>
手植三松與虎游息樹下王導聞其名遣人迎之不馭<lb/>
舟車荷擔徒行導置之西園朝士咸徃觀焉頽然箕踞<lb/>
傍若無人温嶠問曰人皆有六親相娛先生棄之何樂<lb/>
曰本行學道不謂遭世亂欲歸無路爾又曰饑思食壯<lb/>
思室自然之理先生獨無情乎曰思由憶生不憶故無<lb/>
<pb n="KR2k0095_WYG_005-3a"/>
情又問先生獨居窮山死爲烏鳶所食奈何曰埋藏者<lb/>
食於螻蟻復何異又問猛獸害人先生獨不畏耶曰人<lb/>
無害獸心則獸亦不害人又問世不寜則身少安先生<lb/>
不出濟世乎曰非野人之所能知也後復逃歸吳地記<lb/>
載先生嘗坎朩書之上曰金雄記下曰金雌記蓋䜟晉<lb/>
祚也餘杭圖經云檢先生區種處尚在坎朩處有泉亦<lb/>
稍湮塞梁乾化三年七月封靈曜真君今臨安冲虚宫<lb/>
武康郭林餘杭天真仙洞亦各有遺迹<lb/>
<pb n="KR2k0095_WYG_005-3b"/>
　贊曰典午雲擾之人入山苫覆一室豈云求安箕踞<lb/>
　西園在朝聚觀尚役猛虎何畏逹官葛翁忘言温生<lb/>
　慚顔千古大滌山空月寒<lb/>
　　　歸一許真君<lb/>
許邁字叔𤣥一名暎後改名𤣥字遠游七世祖肇後漢<lb/>
安帝時爲光禄勲永初中大饑人相食肇救活四百八<lb/>
人永建元年拜司徒子訓孫相並爲三公至神仙者八<lb/>
人先生與旌陽令遜䕶軍長史穆皆再從兄弟早與王<lb/>
<pb n="KR2k0095_WYG_005-4a"/>
右軍父子周旋及楊羲和真人結神明之交永和二年<lb/>
入臨安西山登巖茹芝渺然自得有終焉之志即今大<lb/>
滌也嘗謂餘杭山是洞庭西門潛通五嶽與右軍書曰<lb/>
自山隂至臨安多有金堂玉室仙人芝草左元放之徒<lb/>
漢末諸得道者在焉後於山中師王世隆著詩十二首<lb/>
論神仙事初以書棄妻即孫驃騎之女妻有書答之載<lb/>
丹臺録中其後妻亦入山得道先生四十八於大滌中<lb/>
峯丹成天降玉童白鹿下迎而去垂語弟子云吾有丹<lb/>
<pb n="KR2k0095_WYG_005-4b"/>
一劑藏山中無骨箬下異日有縁者得之梁乾化三年<lb/>
封歸一真君今有昇天壇在中峯宋政和間猶有卿雲<lb/>
簫吹徃來<lb/>
　贊曰隂徳育徳篤生真材結神明交葆毓聖胎十載<lb/>
　天壇功圓道賅不有帝鄉吾何歸哉白鹿無迹金丹<lb/>
　久埋隠隠簫吹卿雲徃來<lb/>
　　唐<lb/>
　　　潘先生<lb/>
<pb n="KR2k0095_WYG_005-5a"/>
先生不知何許人亦不詳其名字遍游山川愛天柱止<lb/>
焉自郭許二君仙去泉石荒蕪元封古壇亦且湮没先<lb/>
生慨然發憤請諸朝唐髙宗夙聞其名爲勑創天柱觀<lb/>
仍以四維之中壁封千歩禁斷樵採爲長生之林錢武<lb/>
肅碑略載其事蓋漢武建壇後歴年雖久不過名山而<lb/>
巳至先生乃建爲宫觀傳道至今非所謂真師者哉後<lb/>
於曹橋福業觀成道事見雲笈<lb/>
　贊曰元封建壇不可復稽晉人遺迹煙草離離先生<lb/>
<pb n="KR2k0095_WYG_005-5b"/>
　得道志尋幽棲一旦金碧照映山溪名林長生樵採<lb/>
　莫窺登覧嘗慨神游何之<lb/>
　　　葉天師<lb/>
葉法善字道元括蒼人三世爲道士身長九尺能厭劾<lb/>
百鬼卜居本州卯酉山有巨石横道行者紆逕避之遂<lb/>
投以神符石自起髙宗召入問道時睿宗明皇紀年廟<lb/>
號已先知之先天中拜鴻臚卿員外置封越國公舎景<lb/>
龍觀僚庻受籙者不可勝數開元中與明皇於中秋夜<lb/>
<pb n="KR2k0095_WYG_005-6a"/>
共游月宫還過潞州取玉笛請上奏一曲仍投金錢城<lb/>
中越旬日潞州奏中秋夜有天樂臨城兼獲金錢以進<lb/>
年一百有七嵗後羽化葬於松陽百官縞素送之初天<lb/>
師得道來游天柱適錢塘江有巨蜃溺舟經渉者苦之<lb/>
青山鎮長沈愈來迎於是往焉時潮信未至投丹篆江<lb/>
際戮之以鐡簡鎮於江心遂絶其患至今舟檝無虞皆<lb/>
受賜天師也已而回山平居二十餘載嘗役鬼神建講<lb/>
堂觀門外聴法者雲集有仙花靈鶴之祥載古跡門<lb/>
<pb n="KR2k0095_WYG_005-6b"/>
　贊曰神道設教受知明皇入覲顧問出從翺翔髙髙<lb/>
　月宫不見漁陽人謀何及夫數適當夜半鬼工山中<lb/>
　講堂遺迹已化兹人不亡<lb/>
　　　吳天師<lb/>
吳筠字貞節華隂人祖𤣥舉孝亷父元亨峽州刺史先<lb/>
生通經誼美文詞舉進士不中性髙介不能與時俯仰<lb/>
天寳初召至京師明皇與語甚悦自請𨽻道士乃入嵩<lb/>
山依潘師正究其術與李白於髙天師壇參受上清畢<lb/>
<pb n="KR2k0095_WYG_005-7a"/>
法初所與帝言皆名教世務帝問其道對曰深於道者<lb/>
無如老子五千文復問神仙治鍊對曰此野人事積嵗<lb/>
月求之非人主宜留意求還嵩山及復過江而漁陽兵<lb/>
起識者以爲知幾後居餘杭天柱山精思有感行教於<lb/>
江漢其文章與李白相上下凡四百五十巻禮部侍郎<lb/>
權徳輿集為序大厯十三年於宣城道觀焚香尸解弟<lb/>
子邵翼元奉䘮歸葬於天柱山西麓私諡宗𤣥先生初<lb/>
天師嘗語其徒云我死當遷神於天柱石室蓋太上俾<lb/>
<pb n="KR2k0095_WYG_005-7b"/>
我鍊蛻之處故從之女冠王真一亦先生弟子纔十餘<lb/>
嵗即絶粒誦黄庭經天寶間於天柱山得道今先生有<lb/>
天柱觀碣留山中<lb/>
　贊曰貞節深悟道徳五千漁陽騁兵知幾超先飛舄<lb/>
　南渡煙塵漲天勞我華隂息我于宣巖巖石室書劍<lb/>
　藏焉與誰同調錦袍謫仙<lb/>
　　　司馬天師<lb/>
司馬承禎字子微號白雲子河内温人也晉宣帝弟太<lb/>
<pb n="KR2k0095_WYG_005-8a"/>
常馗之後唐襄州刺史仁最之子居天台山事師正潘<lb/>
先生傳辟榖導引術無不通後與陳子昂盧藏用宋之<lb/>
問王維孟浩然王適畢構李白賀知章為方外十友睿<lb/>
宗召之延問其術對曰爲道日損損之又損以至於無<lb/>
爲夫心目所知見每損之尚不能已況攻乎異端而増<lb/>
知慮哉帝曰治身則爾治國若何對曰國猶身也故游<lb/>
心於淡合氣於漠順物自然而無私焉而天下治矣帝<lb/>
嗟嘆久之乞還山賜寶琴霞帔公卿賦詩送之常侍徐<lb/>
<pb n="KR2k0095_WYG_005-8b"/>
彦博總而爲序曰白雲記盧藏用早隱終南山後登朝<lb/>
見先生將還指終南曰此中大有佳處何必天台對曰<lb/>
以僕觀之仕宦之㨗徑爾藏用有慚色明皇召入内殿<lb/>
問以道多秘不傳女真謝自然沉海欲詣蓬萊求師至<lb/>
一山見道士謂曰天台司馬承禎名在丹臺身居赤城<lb/>
真良師也自然遂還求之得度冲舉一旦謂弟子曰吾<lb/>
於玉霄峯東望蓬萊常有真仙降駕今爲青童君所召<lb/>
須徃矣俄頃蜕去詔贈銀青光禄大夫諡貞一先生帝<lb/>
<pb n="KR2k0095_WYG_005-9a"/>
親爲製碑韋渠牟作傳文集行於世初天師常徃來天<lb/>
柱山故錢氏碑曰被褐幽人據梧髙士挹澄泉之味息<lb/>
青蘿之隂葉天師法善朱法師君緒吳天師筠暨天師<lb/>
齊物司馬天師承禎夏侯天師子雲皆棲神物表繼踵<lb/>
雲根出爲帝王之師歸作神仙之侣<lb/>
　贊曰晉室神胄寄身赤城霞帔辭顯丹臺著名播以<lb/>
　聲詩有唐公卿東望蓬萊列仙降迎女真氏謝聞道<lb/>
　服膺一日乘雲渺焉上征<lb/>
<pb n="KR2k0095_WYG_005-9b"/>
　　　夏侯天師<lb/>
夏侯子雲不詳其字從峩眉山來年二十狀貌甚古投<lb/>
司馬天師門下夙興夜寐勤侍巾盥凡十數年未嘗一<lb/>
日怠缺與物無競不屑世務其師愛之如子及師羽化<lb/>
乃於大滌山中築藥圃種芝术之屬嘗言古聖人以上<lb/>
藥養神中藥養性下藥遣病可使人神靈可使人性明<lb/>
可使人病愈有藥圃詩云緑葉紅英遍仙經自討論偶<lb/>
移岩畔菊耡斷白雲根好作詩輒棄其稿故罕有傳者<lb/>
<pb n="KR2k0095_WYG_005-10a"/>
或縱神游目熙熙自得歸院則掩户經日寂無所聞有<lb/>
隣院道士窺見一草衣人同坐亦瞑目不語至暮啓關<lb/>
伺之則無所見天復中乘異獸歸隠東峯不知所在<lb/>
　贊曰司馬之門入室者希峩眉山人狀貌魁竒頳甲<lb/>
　紺芽黄精紫芝采采餘閒臨流詠詩異獸可馭東峯<lb/>
　何之千古莫識誰爲草衣<lb/>
　　　朱法師<lb/>
朱君緒字法滿餘杭縣人年十八入道居玉清觀閉戸<lb/>
<pb n="KR2k0095_WYG_005-10b"/>
下帷終日燕坐而已後以玉清地廹喧囂不可久處乃<lb/>
拂衣入天柱山數年道成一日微疾倐起命水澡浴具<lb/>
冠褐焚香端坐暨齊物朱韜光等知當羽化跪泣而辭<lb/>
師曰吾於彭殤存亡齊之久矣悲忻顧戀何有於其間<lb/>
哉然道妙寂寂感者通焉神理𠖇𠖇契者昭焉吾言之<lb/>
矣汝知之矣言訖而逝時開元八年五月二十九日也<lb/>
　贊曰道妙寂寂神理𠖇𠖇心曉所悟下帷玉清晚入<lb/>
　天柱積年道成談笑觀化身如羽輕奚悲殤子奚羡<lb/>
<pb n="KR2k0095_WYG_005-11a"/>
　老彭萬古一電誰爲死生<lb/>
　　　暨天師<lb/>
暨齊物字子虚師玉清觀朱法師君緒受法籙神符秘<lb/>
方救物不怠後随入大滌山精思院剏垂象樓三間又<lb/>
名書樓積書數千巻其上日以著述爲事每講貫𤣥學<lb/>
聽者歎服錢氏賜度弟子對曰樂靜久矣不願有之王<lb/>
曰師必鬼神侍衛凡徒何爲哉所居室壁東西各置一<lb/>
竅採煉日月光華每語人云吾將復徃羅浮石樓矣一<lb/>
<pb n="KR2k0095_WYG_005-11b"/>
旦不知所之<lb/>
　贊曰精思古院强學不息書樓插天萬巻委積罷書<lb/>
　何爲飲月潄日靣腴玉華腹果金液神游八表不假<lb/>
　羽翼羅浮石樓一徃無迹<lb/>
　　　閭丘𤣥同先生<lb/>
閭丘方遠字大方舒州人生州之天柱山下二十九嵗<lb/>
師香林左元澤既得道巳乃遍尋名山至餘杭天柱異<lb/>
而止焉蓋餘杭與舒州咸有天柱山傳記所載天有八<lb/>
<pb n="KR2k0095_WYG_005-12a"/>
柱者也錢武肅王師事之號𤣥同先生唐景福二年爲<lb/>
築上清壇榜草堂每三元開受法籙乾寜二年與先生<lb/>
相度地理改觀基爲甲向營建一新表奏其道業於朝<lb/>
昭宗累詔不起乃就加命服賜號妙有大師光化三年<lb/>
親製觀記稱先生朝修䖍懇科戒精嚴實紫府之表儀<lb/>
乃清都之輔弼加以降神之地即舒州之天柱山也身<lb/>
生天柱之前徃修天柱之下察其符契信不徒然蓋摭<lb/>
薦章語天復二年二月十四日沐浴焚香端坐返真顔<lb/>
<pb n="KR2k0095_WYG_005-12b"/>
色不變有異香三日方散是夜武肅王夢先生騎鶴訪<lb/>
别明日訃至及就壙但空棺而已後有人見於廬阜自<lb/>
言我捨大滌歸隠灊山天柱源也先是太平青領書自<lb/>
漢于真人傳授巻帙浩繁複文隠秘先生鈔爲二十巻<lb/>
文約㫖博學者便之弟子夏隠言等十人受思真鍊神<lb/>
之㫖今道院僅十八齋而𣲖出先生者十有四焉<lb/>
　贊曰降神古舒得道餘杭兩柱擎天千里相望殊庭<lb/>
　翼翼命服煌煌鶴背永訣貍首空藏先生曷歸匡廬<lb/>
<pb n="KR2k0095_WYG_005-13a"/>
　阻長厥有神孫百世彌昌<lb/>
　　　鄭冲素先生<lb/>
鄭元章字博文幼號神童十五嵗辭親學道依真系大<lb/>
師李歸李特爲建星壇授上清畢法精修不倦景福二<lb/>
年與𤣥同先生同居天柱山精思院武肅王因命入開<lb/>
元宫啓建壇籙門下受度弟子一百三十餘人王表奏<lb/>
朝廷云啓建日有彩雲臨壇仙鶴五百餘隻旋繞空中<lb/>
昭宗賜紫衣號正一大師冲素先生累乞歸山王親駕<lb/>
<pb n="KR2k0095_WYG_005-13b"/>
送於郊外至精思院旬日間忽沐浴端坐語門人曰今<lb/>
洞庭使者在此迎吾吾當去矣汝等精勤戒行勿為諸<lb/>
惡翛然而逝體柔如生享年六十有八王命府官縞素<lb/>
葬於本山<lb/>
　贊曰唐武肅王貫徳尊道師贊閭丘肆闡𤣥教靈鶴<lb/>
　回翔綵雲縹緲紫衣䟽榮正一畀號星壇甫撤洞庭<lb/>
　已召勒名豐碑泉石有耀<lb/>
　　宋<lb/>
<pb n="KR2k0095_WYG_005-14a"/>
　　　常先生<lb/>
常中行錢塘人師河南馮徳之形貌竒偉落魄不拘檢<lb/>
好飲酒及音律篋無留金所有一簫一笛而巳常曰隂<lb/>
符經有强兵戰勝之道非外事也亂吾真者不能入即<lb/>
戰勝爾多徃來餘杭浣坎得錢悉市酒有趙道人啖瓦<lb/>
礫如餅餌先生一見愛之引入卧内對飲逹旦每醉則<lb/>
袒肩曰皮如鐡肉如石皆從修養得治平四年六月語<lb/>
弟子沈日益曰吾不久居此偃卧俄頃起曰嗟乎吾未<lb/>
<pb n="KR2k0095_WYG_005-14b"/>
能出即於几案間設鑑一水盂一時時取視之神色怡<lb/>
然越三日而逝葬天柱峯下明年正月徃杭州見故人<lb/>
胡逹夫值不在留刺而去胡他日聞先生解化亟求其<lb/>
刺已失所在是嵗遠日或芟壙草見兩竅墐啓驚請衆<lb/>
觀之探以杖空空如也嵗餘其徒有邂逅於茅山者<lb/>
　贊曰忘情杯觴寄興音律强兵戰勝厥有竒術隠几<lb/>
　懸解對鏡神出馬鬛無恙鶴形巳失逢人句曲不異<lb/>
　平日何年吹簫重過石室<lb/>
<pb n="KR2k0095_WYG_005-15a"/>
　　　喻冲和先生<lb/>
喻天時字齊仲號蟾華子自幼肄業洞霄政和間以詩<lb/>
科試中選精天文厯數䜟緯醫藥之學至驅雷召雨旋<lb/>
著靈異宣和間勑住信陽軍神霄萬夀宫朝廷屢遣使<lb/>
降香祈禱有感賜號冲和先生淳熙三年之徽州太守<lb/>
沈君禮遇之一日别太守云上天召我朝廷亦召我且<lb/>
赴上天召也第去之日疾雷大雨毋恐居旬日信然太<lb/>
守具其狀上聞而朝廷果欲召之且遣使矣先是嘗語<lb/>
<pb n="KR2k0095_WYG_005-15b"/>
其徒曰我死歸雷部爲仙君治世間不平事是時以雷<lb/>
雨爲驗其徒奉䘮歸藏於大滌山棲真洞側<lb/>
　贊曰齊仲博學聞名政和黄冠入試以詩擢科坐檄<lb/>
　雷雨不煩撝呵中使函香屢至巖阿宣室耿耿玉樓<lb/>
　峩峩回顧下土不平謂何<lb/>
　　　陸石室先生<lb/>
陸維之字永仲一名凝字子才餘杭人少以計偕入汴<lb/>
道遇異人謂曰秀才難望科第不如還山贈以丹一粒<lb/>
<pb n="KR2k0095_WYG_005-16a"/>
且戒俟緩急用之及下第歸舟循汴河風激浪怒且將<lb/>
覆追憶前語以丹投之風浪始息河上有呼其姓名者<lb/>
則所遇異人也自是有超世之志隠於大滌山之石室<lb/>
人因以石室稱之逍遙林谷詩酒自娛嘗觀潮錢塘有<lb/>
酹江月詞云遠山一帯遡晴空極目天涯浮白楓落鴉<lb/>
飜談笑處不覺雲濤横席酒病方蘇睡魔猶殢一掃無<lb/>
留迹吳帆越棹恍然飛上空碧長記草賦梁園凌雲筆<lb/>
勢倒三江秋色對此驚心空悵望老作紅塵閒客别浦<lb/>
<pb n="KR2k0095_WYG_005-16b"/>
煙平小樓人散回首千波寂西風歸路爲君重噴霜笛<lb/>
髙宗嘉賞欲召見辭疾不赴及上退處北宫嘗幸大滌<lb/>
憲聖亦偕行上問山中詩客或以維之對進其行巻上<lb/>
讀數首太息曰布衣入翰林可也欲歸與孝宗言之憲<lb/>
聖曰山林隠士必不求名强之出山乃大勞苦遂止未<lb/>
幾以疾卒太博關注子東贈先生詞序云吾鄉陸永仲<lb/>
博學髙才自其少時有聲場屋今棲白鹿洞下絶葷酒<lb/>
屏世事自放塵埃之外行將六十而有嬰兒之色非得<lb/>
<pb n="KR2k0095_WYG_005-17a"/>
道者能如是乎乃作水調歌頭一闋詞云鳯舞龍蟠處<lb/>
玉室與金堂平生想望真境依約在何方誰信許君丹<lb/>
竈便與吳君遺劍只在洞天傍若要安心地須是遠名<lb/>
場幾年來開林麓建山房安眠飽飯清坐無事可思量<lb/>
洗盡人間憂患看盡仙家風月和氣滿清揚一笑塵埃<lb/>
外雲水遠相忘先生嘗進百論有石室小隠集三巻臨<lb/>
終了然書一詩云岳南之館白雲端鳯笛龍簫徹廣寒<lb/>
一鶴曉飛冲碧落羣仙笑倚玉䦨干<lb/>
<pb n="KR2k0095_WYG_005-17b"/>
　贊曰永仲逍遥觴詠自娛年過六十髪青顔朱金丹<lb/>
　勿餌玉堂勿居空負石室平生著書鳯笛龍簫洋洋<lb/>
　騰虚笑領羣仙薄游帝都<lb/>
　　　王元素先生<lb/>
王樸字元素其先北京大名府人避地轉徙至臨安愛<lb/>
金岫山川之勝因家焉初蜀之青城有方士五結侣東<lb/>
南游至浙右中一人忽曰吾塵縁猶未斷更當為人子<lb/>
三紀揖衆别去莫知所之先生父球以積善聞鄉里室<lb/>
<pb n="KR2k0095_WYG_005-18a"/>
潘氏孕及月一夕夢偉丈夫衣冠甚古跨白鹿入門驚<lb/>
寤而生先生方在襁褓口吻常咿嚶若有所誦人以葷<lb/>
茹啖之輙摇手作麾去狀既長丰神峻整未嘗學詩而<lb/>
觸景吟詠不凡及冠苦不願娶父母呵責不得巳受命<lb/>
婚之夕婦至乃從間道出走家人遍索得之野外力挽<lb/>
以歸既得子而婦䘮長嘯曰吾責已塞况有三弟可與<lb/>
父母訣矣遂棄家結茅大滌山石室與隠士陸永仲隣<lb/>
居講求修真鍊養之術有間則更唱迭和見者咸謂興<lb/>
<pb n="KR2k0095_WYG_005-18b"/>
寄飄飄真不食煙火語後歸省親其舎傍有嶺一綫之<lb/>
蹊臨懸崖千仞徃來苦之先生贊其父闢爲夷塗翼以<lb/>
䦨楯以便行者訖工乃歸未幾沐浴趺坐而化年果三<lb/>
十六永仲遣報其家翼日父母俱來忽舉首開目微哂<lb/>
復瞑陸君讃其像曰彭氏之夀顔氏之夭誰得誰失春<lb/>
花秋草山雲巻舒水月昏曉本自不動彈指中了瘞於<lb/>
石室之麓有一白鹿呦呦循行塜上忽不見其徒以其<lb/>
字私諡𤣥素先生<lb/>
<pb n="KR2k0095_WYG_005-19a"/>
　贊曰青城故人長揖别去積善之家夢巳驚寐既償<lb/>
　宿因復遠所怙結交石室究竟龍虎三十六年如旦<lb/>
　斯暮呦呦白鹿空繞獨墓<lb/>
　　　楊先生<lb/>
楊廼誠字叔閑潼州人爲州之定光觀道士東游襄漢<lb/>
荆吳久而息大滌山中形貌頎偉顔如渥丹目光射人<lb/>
帯索苴布寒暑如一飲酒至斗不醉或終日坐林中無<lb/>
知者名聞當時髙宗居徳夀宫召見與語甚悦慈福太<lb/>
<pb n="KR2k0095_WYG_005-19b"/>
后問道要以師事之爲築室於宫之通明館側又建庵<lb/>
西湖延祥觀以便往來棲息有㫖促召則麻鞋入見淳<lb/>
熙初力乞西歸越三載㫖遣使往唁方見其坐蛻旋具<lb/>
奏内修黄籙追嚴之命髙士何守澄進青章有云仙凡<lb/>
相遠罔知修短之期道俗雖殊固有師資之禮<lb/>
　贊曰山林髙蹈不釣聲名爲帝者師亦何足榮斗酒<lb/>
　一布浩歌徒行鶴歸大滌蟬蛻通明斷夢西湖飛神<lb/>
　南𠖇青章追慕九重至情<lb/>
<pb n="KR2k0095_WYG_005-20a"/>
　　　陳寢虚先生<lb/>
陳君良孫南渠人童年得道隠居杭吳山修煉丹成獨<lb/>
喜天柱每與幽人韻士徃來其間常離地三尺懸虚而<lb/>
卧因號寢虚先生窮冬積雪浴溪澗中畧無寒色自餘<lb/>
靈異不可殫紀有紫極觀過天柱山詩云道在吾身宇<lb/>
宙寛朝踰雲岫暮雲關丹靈不服春風轉欲度世人那<lb/>
得閒<lb/>
　贊曰列子御風先生寢虚風尚有托虚獨安居至人<lb/>
<pb n="KR2k0095_WYG_005-20b"/>
　行世匪血肉軀其中不有外焉取餘人以爲幻我以<lb/>
　爲如紛紛談仙勿誑迷愚<lb/>
　　　朱妙行先生<lb/>
朱真靜字復常杭臨安人自幼好學丹經𤣥文一覧輙<lb/>
通其意每春自擕籃入山摘茶有客至掌擎為供不事<lb/>
茶具真率可想見嘗隨意行經宿忘返諸徒方驚憂忽歸<lb/>
云吾游大滌洞遇道人碧巾黄衣相擕至馴虎巖下坐<lb/>
語移時而巳不謂經宿也題壁間曰經書那得語虚無<lb/>
<pb n="KR2k0095_WYG_005-21a"/>
荆棘林中有坦塗不遇異人真口訣誤人錯下死工夫<lb/>
一日整冠裳謝同衣遂登石室宴坐垂二十載名聞於<lb/>
朝遣中使召不起初先生入山猛獸巨蛇屢至左右舉<lb/>
手麾之悉遯去有病者扣門求救嘘氣按摩無弗愈者<lb/>
淳祐癸卯夏語諸徒曰吾卜中元别此山矣及期書偈<lb/>
曰去來如一真性湛然風收雲散月在青天趺坐而化<lb/>
膚瑩眼碧不異生時理宗聞之哀悼賜宸翰特贈妙行<lb/>
先生<lb/>
<pb n="KR2k0095_WYG_005-21b"/>
　贊曰丹經萬巻讀者茫昧復常一閱意領神㑹抱𤣥<lb/>
　石室二十餘載猛虎伏藏巨蛇引退揮偈脫頴趺坐<lb/>
　委蛻青天湛然素月常在<lb/>
按茲山自晉逮今已千百餘年其間得道仙去甚衆矣<lb/>
綿歴歲月之久無復可稽茲編所得僅一十八人而巳<lb/>
然又有作者雖未敢遽儕仙列其或事業可稱於時文<lb/>
章可傳於後亦不敢聽其冺沒因别為髙道傳以誌不<lb/>
朽云<lb/>
<pb n="KR2k0095_WYG_005-22a"/>
　　髙道<lb/>
　　唐<lb/>
　　　白威儀先生<lb/>
白元鍳不詳其字西川成都府人髙祖君敏武徳功臣<lb/>
父洪演髙蹈不襲封娶申屠氏生一子即先生也𤣥宗<lb/>
幸蜀時爲威儀道士住上皇觀志在絶俗逍遥遐舉周<lb/>
覧山川訪前賢髙蹈之躅得餘杭天柱觀止焉四十年<lb/>
矣元和十二載八月解化瘞於天柱山大滌洞東北嘗<lb/>
<pb n="KR2k0095_WYG_005-22b"/>
有山中十詠<lb/>
　贊曰有志絶俗白公威儀自蜀來南名山棲遲𤣥酒<lb/>
　味淡大音聲希積四十年無人見知山中遺老傳誦<lb/>
　十詩適興而巳不矜能之<lb/>
　　宋<lb/>
　　　馮先生<lb/>
馮徳之字幾道河南人少習儒業書無不讀京師號馮<lb/>
萬巻不慕聲利棄家入道被㫖住杭州洞霄宫時公卿<lb/>
<pb n="KR2k0095_WYG_005-23a"/>
皆以詩餞行宋真宗銳意𤣥教盡以秘閣道書出降餘<lb/>
杭郡俾知郡戚綸漕使陳堯佐選先生及冲素大師朱<lb/>
益謙等修校成藏以進號雲笈七籖初詩人潘閬與先<lb/>
生爲道義交任泗州參軍卒先生囊其骨歸葬天柱山<lb/>
錢易銘潘墓具載其事<lb/>
　贊曰幾道一諾生死不負相與逍遥道交有故不遠<lb/>
　千里歸骨天柱宫牆西偏突兀潘墓幾年雲笈修善<lb/>
　校誤學仙志士讀者𤣥悟<lb/>
<pb n="KR2k0095_WYG_005-23b"/>
　　　唐先生<lb/>
唐君名子霞未詳其字宋政和間入道洞霄宫性嗜讀<lb/>
書尤長著述謂大滌洞天歴千五六百年其間幽人勝<lb/>
士髙行危言不得有傳於世私切痛之乃著書名大滌<lb/>
洞天真境録其自序曰大哉五嶽爲天下之鎮自餘山<lb/>
川籍其名者洞天福地爾蓋真仙所宅靈氣自生昭然<lb/>
若雲從龍風從虎使其居者神清性悟而虚無有歸實<lb/>
𤣥風之可鄉也杭則餘杭縣西一十八里有天柱山宫<lb/>
<pb n="KR2k0095_WYG_005-24a"/>
曰洞霄者自漢武帝志崇道學立爲真靖之場修生髙<lb/>
士靡不棲遲於此宫有五洞交扃九峯廻挹千崖萬谷<lb/>
秀聚其中泉飛彤厦之簷雲鎻碧壇之角祥光雲湧嘉<lb/>
朩返於春枝撫掌泉靈神丹藏於翠箬誠姑射之令壤<lb/>
歟由是聲流方外恨不能泠然御風引千里於頃刻爾<lb/>
蓋雖朝士大夫駿馭之游亦未得探其異迹於戲勝槩<lb/>
千百年來終乏采録無以發其藴奥又安得目擊而足<lb/>
履之哉僕非其人濫居林下或聞一水一石欣然親往<lb/>
<pb n="KR2k0095_WYG_005-24b"/>
銘在心目今既得矣匪敢自私遂覈成巻帙雖不足進<lb/>
之作者庻爲尋幽之一鑑爾時政和壬辰十一月望日<lb/>
序後遠游莫知所終<lb/>
　贊曰大滌名山歴載二千問其故實荒草斷煙先生<lb/>
　發憤搜討成編後來遺逸藉兹有傳孰爲富貴孰爲<lb/>
　神仙自古文章如日行天<lb/>
　　　石正素先生<lb/>
石自方字元矩饒州鄱陽人師冲寂大師孔守容爲道<lb/>
<pb n="KR2k0095_WYG_005-25a"/>
士長七尺餘龎眉秀髯大耳髙顴音聲如鐘莊靜淡泊<lb/>
有深沉之思經史百氏無不通尤嗜莊列書眉山陸維<lb/>
忠授丹訣往來西山廬阜與方外隠逸以琴酒自適嘗<lb/>
自號渾淪道人時虚靜天師作庵於龍虎戯珠峯先生<lb/>
至即下榻榜曰渾淪庵虚靜被召拉先生偕行居無何<lb/>
返故廬朝廷方求巖穴竒士部使者以先生聞强起至<lb/>
京師徽宗幸寳籙宫講所先生在焉上望見儀狀魁偉<lb/>
召前問從何來對曰草野臣無他技能江東使者以臣<lb/>
<pb n="KR2k0095_WYG_005-25b"/>
應詔即日授金壇郎主杭州洞霄蓋宣和元年冬也明<lb/>
年七月至宫四方學道者翕然從之冬十月盗起嚴徽<lb/>
間明年正月破臨安縣官吏散走其徒亦治舟請行先<lb/>
生曰吾被天子命主此宫守死吾職也公等第去巳而<lb/>
賊至先生正色叱之遂遇害門人程用光叩閽言死事<lb/>
狀上閔其忠賻錢三十萬贈正素大夫制書云勑故金<lb/>
壇郎石自方頃者盗嘯浙東侵犯隣壤而居官任職者<lb/>
徃徃驚遁爾典司真館秉志不回叱罵兇徒遂至蹈難<lb/>
<pb n="KR2k0095_WYG_005-26a"/>
賜頒賻賚超進道階非獨勸死節者之榮而亦爲偷生<lb/>
者之愧時東南死事者才三數人士大夫以此髙之平<lb/>
生有詩文數百篇以先生死節洞霄號石洞霄曲肱先<lb/>
生熊彦詩作石洞霄傳<lb/>
　贊曰舎生取義名教所美山林間人人不望此宣和<lb/>
　東南嘯聚蠭起望風逃遁守土猶爾元矩正色罵賊<lb/>
　以死璽書褒嘉永耀青史<lb/>
　　　葉靈一先生<lb/>
<pb n="KR2k0095_WYG_005-26b"/>
葉彦球錢塘人崇寜間受度尋師方外遡長江上荆漢<lb/>
浮沅湘訪天師遺跡南游吳越過閩廣徘徊羅浮以歸<lb/>
遂走京師寓寶籙宫復還洞霄由是銳意教法飛章走<lb/>
檄禍福之驗聳動當世至安吉之烏鎮鎮南有地爽塏<lb/>
乃卜居焉以符水爲民禳禬疾無不愈鄉人敬信冠履<lb/>
雲集經營之初富者出財貧者出力故宫殿廊廡金碧<lb/>
煥爛賜額曰崇福宫先生兩領洞霄晩益精勵賜號虚<lb/>
靜靈一大師於蛻龍洞之傍築室老焉天台虞公似良<lb/>
<pb n="KR2k0095_WYG_005-27a"/>
榜曰歸雲夀八十四無疾而終<lb/>
　贊曰遠行求師足半四方飛章籲天休咎立彰冠履<lb/>
　襍遝金碧焜煌至今殊庭福庇一鄉築室終老蛟龍<lb/>
　洞傍誰榜歸雲虞公似良<lb/>
　　　何冲靖先生<lb/>
何士昭餘杭人自幼有修真志師上清大洞道士胡處<lb/>
邦受度戒行精勤學學不倦凡慕道者悉歸焉政和間<lb/>
被㫖典宫事親詣京師奏請䝉賜度牒三百道令本路<lb/>
<pb n="KR2k0095_WYG_005-27b"/>
漕臣應辦工役一新宫宇道侣雲集號爲全盛重和元<lb/>
年十二月五日召其徒告曰吾歸矣弟子環侍至夜半<lb/>
方就榻聞異香盈室亟視已趺坐而逝時境内往往聞<lb/>
鐘聲後二日探囊得一紙書頌云五十年住人世靈臺<lb/>
不染纎瑕壬午三更子時天開萬里無霞蓋是日壬午<lb/>
也賜號冲靖大師<lb/>
　贊曰冲靖居山戸外履滿乃奉綸書聿新琳館午夜<lb/>
　鐘聲回薄天半四筵涕泗九重歎惋錦囊遺頌去住<lb/>
<pb n="KR2k0095_WYG_005-28a"/>
　懸斷彼哉塵人疾病則亂<lb/>
　　　李明素先生<lb/>
李洞神字雲友杭之新城人自幼不茹葷酒嗜黄老學<lb/>
七嵗入洞霄受度刻意道法戒行嚴潔中年走淮海謁<lb/>
徐神翁宻有所得歸屏人事宴坐林下髙宗賜號明素<lb/>
俾主寜夀觀未幾乞還山授右街道録主洞霄宫孝宗<lb/>
踐位召使拜章旋即昭格乾道九年正月晦日草别書<lb/>
遺同道偃然而寂嘉興錢公敘其行業刋於遺像有云<lb/>
<pb n="KR2k0095_WYG_005-28b"/>
周流六虚去來自若死而不亡先生有之贊曰去知而<lb/>
愚性含太初視有若無心包太虚生而神悟宻契道樞<lb/>
死而神在起頌遺書<lb/>
　贊曰詖行浮辭坐掩當世而不容僞生死之際明素<lb/>
　遺形如脫敝屣歴歴别書遍告同志兩朝寵遇一枕<lb/>
　夢寐獨與神翁徜徉天地<lb/>
　　　陳汝和先生<lb/>
陳希聲字震甫臨安人師凝妙大師金致一以行業清<lb/>
<pb n="KR2k0095_WYG_005-29a"/>
髙際遇髙宗授右街鍳義俾主洞霄宫提綱嚴肅奬㧞<lb/>
後進一時學者向風乾道二年三月車駕臨幸山中扈<lb/>
從登游東西巖洞賜御書度牒號凝和大師又書度人<lb/>
經賜焉淳熙三年九月談笑而寂夀六十有九<lb/>
　贊曰昔宋髙皇駕幸名山希聲從游東西兩巖從容<lb/>
　談𤣥喜動天顔御書道經照耀人寰鼎湖既遠華表<lb/>
　不還惟有喬朩曽聞珮環<lb/>
　　　徐棲霞先生<lb/>
<pb n="KR2k0095_WYG_005-29b"/>
徐冲淵字叔靜姑蘇人自號棲霞子嘗浪迹江湖間淳<lb/>
熙中被召居太一宫髙士齋已而奉詔典洞霄通明館<lb/>
久之㑹孝宗居重華宫召寘佑聖觀凝神齋嘗奉命和<lb/>
御製秋懐詩二篇詩云東壁星辰爛不收夜涼河漢截<lb/>
天流芙蓉院靜琴三叠翡翠簾開月一鈎黄屋非心辭<lb/>
大寶碧雲有意思髙秋金聲玉振掩前作漢祖空懐猛<lb/>
士憂天末虹蜺晚未收龍池新雨漲清流鷗縁適意頻<lb/>
依渚魚不貪香懶上鈎賸喜三邉無警報况當萬寶得<lb/>
<pb n="KR2k0095_WYG_005-30a"/>
成秋嘯歌髙蹈羲皇上不復深貽海内憂又令進西游<lb/>
詩表云臣伏以頃嵗䝉恩薄技已塵於淵鍳邇辰奉詔<lb/>
陳言尚簡於帝心深慚瓦釜之鳴叠溷黄鍾之奏伏念<lb/>
臣知識椎鈍質性卑昏哦松愧處士之風夢草乏騷人<lb/>
之思緑蓑青篛徜徉霅水之煙波破㡌蹇驢潦倒灞橋<lb/>
之風雪自是結繩樞之手初非聨石鼎之才敢期誤徹<lb/>
於聽聰遂使叨承於顧問兹蓋伏遇陛下篤實光輝日<lb/>
新其徳聰明睿知足以有臨學問淵源決汝漢而排淮<lb/>
<pb n="KR2k0095_WYG_005-30b"/>
泗文章鼓吹動天地而感鬼神創百世之規模冠四始<lb/>
之風雅以臣么麽逢辰休明雖聖度謙冲博采芻蕘之<lb/>
論而天威咫尺妄干斧鉞之誅拜手陳詞俯躬待罪臣<lb/>
所有西游集雜詩類成兩編謹昧死随表上進以聞上<lb/>
覧之謂侍臣曰近世士大夫詩有不及者時豫章玉隆<lb/>
觀主席方虚髙士謝守顥荐於郡即日具禮走京師迎<lb/>
之居嵗餘假化朝奉郎府倅丘公探搜其詩數百篇刻<lb/>
觀中號經進西游集<lb/>
<pb n="KR2k0095_WYG_005-31a"/>
　贊曰嗟嘆文章與時窮通棲霞以詩顯淳熙中西游<lb/>
　兩編上聞四聰當饋嘉歎有古人風雪案風檠斧鑿<lb/>
　心胷不入里耳永慚秋蟲<lb/>
　　　俞怡然先生<lb/>
俞延禧字徳厚臨安人受度於洞霄宫自號竹林道人<lb/>
襟韻洒落善丹青髙宗賜御衣象簡遷授道秩後以古<lb/>
澗松進孝宗御製詩賜曰犖确奔流㵼玉虹凛然雲幹<lb/>
擬蟠空紅塵車馬稠如織夢入蒼煙萬壑風嘗自寫神<lb/>
<pb n="KR2k0095_WYG_005-31b"/>
恩平郡王見之賜讚曰日角月淵天賜怡然丹青妙筆<lb/>
秉鑑自傳妙中之妙𤣥中之𤣥不知誰氏子乃玉京之<lb/>
謫仙孝宗又賜以怡然二字俾主寜夀觀未幾乞還山<lb/>
復俾知洞霄宫随亦退閒住通明館翛然棊局間話以<lb/>
自養淳熙十四年二月十五日與道侣對棊拈子稱好<lb/>
著而化髙士徐冲淵弔云千里雲煙三尺畫百年生死<lb/>
一枰棊<lb/>
　贊曰竹林道人蚤嵗善畫際遇兩朝馳譽天下蒼煙<lb/>
<pb n="KR2k0095_WYG_005-32a"/>
　萬壑千古無價進非奔競退亦瀟洒晚寄棋枰坐遣<lb/>
　餘暇一子欲落稱賞而化<lb/>
　　　王純素先生<lb/>
王思明號竹庵臨安人爲王冲素弟子性嗜書編録滿<lb/>
案餘閒寄興風雅與龔冲妙章清隠潘怡雲結山中吟<lb/>
社當世重之寜宗慶元間賜純素大師同領宫事放翁<lb/>
陸公游喜與交爲撰洞霄宫碑謝别放翁詩云還丹一<lb/>
粒如粟大㸃鐡成金金不壊服之冲舉騎蒼龍直上九<lb/>
<pb n="KR2k0095_WYG_005-32b"/>
霄觀世界君藏此藥天下知鬼神正眼那得窺歸磨蒼<lb/>
石寶君施文章與此元無異真跡尚在夀七十餘卒有<lb/>
竹庵詩稿棲真洞神光記<lb/>
　贊曰兹山文章遠者莫稽近世具體放翁一碑先生<lb/>
　力請久乃得之觀所與交其人可知手抄千巻刼火<lb/>
　灰飛有可傳者竹庵集詩<lb/>
　　　龔冲妙先生<lb/>
龔大明字若晦仁和人七嵗讀書一再過輙成誦其家<lb/>
<pb n="KR2k0095_WYG_005-33a"/>
與洞霄胡先生志行族相隣先生省親竒之引歸度爲<lb/>
弟子弱冠遇異人得修煉㫖神采秀發積三十餘年升<lb/>
山中主席力辭弗獲强起應縁者四十年自宴坐外以<lb/>
吟詠自適有南軒稿平淡清逸可觀先是山中留題至<lb/>
多久皆散滅至君始裒爲集併刻洞天真境録寜宗聞<lb/>
其名召至禁中齋修感格及丐歸上曰卿居洞天與此<lb/>
間孰勝對曰陛下居天上洞天臣不過人間洞天爾安<lb/>
可相方然人身自有洞天神明居之貴賤一理存存於<lb/>
<pb n="KR2k0095_WYG_005-33b"/>
中不爲外邪客氣所據則道同仙聖足以無愧於洞天<lb/>
之居上稱善賜紫衣賜號冲妙大師遺金幣甚厚還山<lb/>
建法堂復賜書演教堂扁理宗朝以國事擾攘遣内臣<lb/>
劉世亨等諭㫖欲鑄鐘以卜休咎賫金五十兩白金五<lb/>
百五十兩令合精銅爲之一鼓而就發音清越詔降内<lb/>
帑設普天醮謝恩併鐘樓改作由是宫宇一新嘉熙丁<lb/>
酉秋語其徒曰吾住山縁事畢矣遂掩關不問世事宴<lb/>
坐累月明年仲春扶杖出山徧詣親舊若告别者歸經<lb/>
<pb n="KR2k0095_WYG_005-34a"/>
夕而逝容貌如生夀七十有一<lb/>
　贊曰天柱名山騷士必至古詩存者千不一二先生<lb/>
　采録刻板行世自兹題詠罔有失墜惜哉生晚不及<lb/>
　唐季勿問厥餘斯已竒事<lb/>
　　　孫靈濟先生<lb/>
孫處道字元素餘杭人頴異肥晳總角有出塵志嘗夢<lb/>
幢節迎導入大宫闕主者勞問殷勤若有囑付未幾随<lb/>
父入天柱山指樓閣曰此正疇昔夢見者師冲妙先生<lb/>
<pb n="KR2k0095_WYG_005-34b"/>
嘆曰天意昌吾大滌使爾來耶長通老列莊書精琴棊<lb/>
嗜丹青序升主席賜號靈濟通真大師歴二十七年以<lb/>
常産素薄請於朝理宗賜度牒買田陽羡築塘立圩不<lb/>
數月集事又賜璉川田以益之爲書洞天福地四字仍<lb/>
賜書清靜經一巻至今冠裳雲集供給不匱皆其力也<lb/>
平日與朱復常談論相契復常既得道尸解君以行實<lb/>
奏聞得贈妙行先生景定甲子彗星見東南每夜起觀<lb/>
咨嗟謂左右曰應在今冬吾不及見矣七月十七日召<lb/>
<pb n="KR2k0095_WYG_005-35a"/>
徒衆戒飭特異常日俄頃整衣冠端坐而逝年六十有<lb/>
二是嵗冬理宗升遐其言悉驗<lb/>
　贊曰元素蚤年夢游勝地來見洞天宫闕不異惡知<lb/>
　一夢非真造詣二十七年非真夢寐我田既闢我庾<lb/>
　不匱後人安居毋忽所自<lb/>
　　　貝徐二先生<lb/>
貝大欽號懶雲餘杭人入道洞霄住山三十年延納雲<lb/>
水日親視厨饌無闕典得陳季卿故址建洞晨觀修黄<lb/>
<pb n="KR2k0095_WYG_005-35b"/>
籙普度餘萬名自邑至宫十八里道路﨑嶇行者以爲<lb/>
病君捐資買石甃爲夷塗理宗賜號靈一大師逮龎眉<lb/>
皓首徜徉泉石間如神仙中人夀八十六而終其徒徐<lb/>
應庚亦餘杭人好學日抄夜誦卒成才同衣稱徐白眉<lb/>
贊貝君甃路親董工役不避寒暑増土築塘架石爲梁<lb/>
夾路樹林朩閱五年成亦解化夀五十餘自景定至今<lb/>
四十餘年行者如在圖畫其師弟子之功不可没也<lb/>
　贊曰天柱入邑十有八里道路嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>行者病矣孰能<lb/>
<pb n="KR2k0095_WYG_005-36a"/>
　夷之君師弟子五載成功千功如砥洞晨瓢笠來者<lb/>
　如水後人勉旃勿怠初志<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0095_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞霄圖志巻五<lb/>
</p>
<p>
</p>
  </div>
<div>
<head>洞霄圖志巻六</head> <lb/>
    <p>
<pb n="KR2k0095_WYG_006-1a"/>
欽定四庫全書<lb/>
　洞霄圖志巻六<lb/>
　　　　　　　　　　　　　　宋　鄧牧　撰<lb/>
　　碑記門<lb/>
　　　天柱觀記<lb/>
天柱觀者因山為名按傳記所載皆云天有八柱其三在中<lb/>
國一在舒州二在壽陽洎今在餘杭者皆是也又按道經云<lb/>
天壤之内有十八洞天三十六小洞天如國家之有藩府郡<lb/>
<pb n="KR2k0095_WYG_006-1b"/>
縣逓相禀屬其洞天之内自有日月分精金堂玉室仙官主領<lb/>
考校災祥今天柱山即真誥所謂大滌洞天者也内有隧道暗<lb/>
通華陽林屋皆乘風馭景倐徃忽來真蹤杳𠖇非世俗所測而<lb/>
況大江之南地兼吳越其峯巒西接兩天眼之龍源次連石鏡<lb/>
之嵐岫東枕浙江之迢𣲖可謂水清山秀兼通大海及諸國往<lb/>
還此外又有東天目西天目及天竺之號得非抗蒼涯於穹昊<lb/>
聳層碧於雲霄立天為名以標竒特耶若乃登髙逺望則千巖<lb/>
萬壑金碧堆叠龍蟠虎踞靈粹滋孕代生異人非山秀地靈之<lb/>
<pb n="KR2k0095_WYG_006-2a"/>
所鍾襲其孰能與於此乎就中天柱風清氣和土腴泉潔神蛇<lb/>
不螫猛獸能馴自漢武帝酷好神仙標顯靈跡乃於洞口建立<lb/>
宫壇歴代祈禳悉在此處東晉有郭文舉先生得飛化之道隠<lb/>
居此山羣虎來柔史籍具在乃於蝸廬之次手植三松虬偃鳯<lb/>
翹蒼翠千載今殿前者是也洎大唐創業以𤣥元皇帝為祖宗<lb/>
崇尚𤣥風恢張道本天皇大帝握圖御宇授籙探符則有潘先<lb/>
生𢎞演真源搜訪神境𢎞道元年奉勑創置天柱觀焉仍以四<lb/>
維之中壁封千歩禁彼樵採為長生之林中宗皇帝玉葉繼昌<lb/>
<pb n="KR2k0095_WYG_006-2b"/>
𤣥闗愈闢特賜觀莊一所以給香燈於是臺殿乃似匪人工<lb/>
廊檻而皆疑化出星壇月砌具體而微則有被褐幽人據<lb/>
梧髙士挹澄泉之味息素蘿之隂葉天師法善朱法師君<lb/>
緒吳天師筠暨天師齊物司馬天師承禎夏侯天師子雲<lb/>
皆繼踵雲根棲神物表骨騰金鎖名冠瑶編出為帝王之<lb/>
師歸作神仙之侣金錯標字翠珉流芳昭晰具存不俟詳<lb/>
録其餘三泉合𣲖雙石開扉藥圃新池古壇書閣各有題<lb/>
品足為耿光鏐今際䝉聖朝叠委藩閫綰闔閭之封畧統<lb/>
<pb n="KR2k0095_WYG_006-3a"/>
勾踐之山河寵極蕭曹榮兼渾郭𬗟懐斯地實邇維桑<lb/>
素仰真風備詳前事但以此觀剏置之始本對南方後<lb/>
有朱法師相度地形改爲北向雖依山勢偏側洞門其<lb/>
洞首隂背陽作道宫而不可致左右崗壠與地勢以相<lb/>
違背洞門而不順百靈使清泉却侵白虎致使觀中寥<lb/>
落難駐賢能皆爲尊殿背水激衝之所致也乾寧二年<lb/>
鏐因歴覧山源周遊洞府思報列聖九重之至徳兼立<lb/>
三軍百姓之福庭於是齋醮之餘徧尋地理觀其尊殿<lb/>
<pb n="KR2k0095_WYG_006-3b"/>
基勢全無起發之由致道流困窮二時而不辦香燈竟<lb/>
嵗而全無醮閱遂抗直表上聞聖聰請上清道士閭丘<lb/>
方遠與道衆三十餘人主張教跡每年春秋四季爲國<lb/>
焚修鏐特與創建殿堂兼移基址山勢有三峯兩乳兼<lb/>
許邁先生丹竈遺跡猶存遂乃添低作平减髙爲下改<lb/>
爲甲向是五音第一之方而乃添培乳山却爲主案尋<lb/>
即一二年内法主兩霑渥恩道侣益臻常住咸備青牛<lb/>
白鹿堪眠琪樹之隂絳節霓幢不絶星壇之上得不因<lb/>
<pb n="KR2k0095_WYG_006-4a"/>
移山勢而再振𤣥風者哉尋又續發荐章奏閭丘君道<lb/>
業聖上以仙源演慶真𣲖流輝方瑶水以遊神復華胥<lb/>
而入夢欲闡無爲之教欣聞有道之人勑賜法號爲妙<lb/>
有大師兼加命服雖寒棲帯索之士不尚寵榮在法橋<lb/>
勸善之門何妨顯赫其次畢法道士鄭茂章生自神州<lb/>
久棲名嶽𤣥機契合負笈俱來鏐幸揖方瞳常留化竹<lb/>
副妙有大師三元八節齋醮同修福既薦於宗祧惠頗<lb/>
霑於軍俗尋發特表䝉鴻恩繼賜紫金焚修於此其大<lb/>
<pb n="KR2k0095_WYG_006-4b"/>
殿之内望天尊真人龍虎二君侍衛無闕其次别刱上<lb/>
清精思院爲朝真念道之方建堂厨乃陳鼎擊鐘之所<lb/>
門廊房砌無不更新天風每觸於庭除地籟時聞於牕<lb/>
戸兼爲親蹤觀額以炫成功非矜八體之能貴立永年<lb/>
之志妙有大師閭丘君靈芝異禀皓鶴標竒誕徳星躔<lb/>
披霓靈洞朝修䖍懇科戒精嚴實紫府之表儀乃清都<lb/>
之輔弼加以降神之地即舒州之天柱山也遊方有志<lb/>
躡屩忘疲自生天柱之前駐修天柱之下察其符契信<lb/>
<pb n="KR2k0095_WYG_006-5a"/>
不徒然乃此修崇實同搜抉所謂道無不在代有其人<lb/>
爰自開基至於功畢備仙家之勝槩暢聖祖之真風遂<lb/>
録畫圖封章上進奉光化二年十一月二十七日詔㫖<lb/>
勑錢鏐省所奏進重修建天柱觀圖一靣事具悉我國<lb/>
家襲慶仙源遊神道域普天之下靈跡甚多然自兵革<lb/>
洊興基址多毁況兹幽邃豈暇修營卿考一境圖經知<lb/>
列聖崇奉親臨勝槩重葺仙居仍選精慤之流䖍備焚<lb/>
修之禮冀承𤣥貺來祐昌期豈唯觀好事之方抑亦驗<lb/>
<pb n="KR2k0095_WYG_006-5b"/>
愛君之節既陳章奏披玩再三嘉嘆無已想宜知悉冬<lb/>
寒卿比平安好遣書指不多及懿夫地出靈阜天開洞<lb/>
宫三皇之前真聖非一莫匪乘虚躡景出有入無雖或<lb/>
掛於傳聞不可知其名氏皆分洞天而理即大滌居其<lb/>
一焉天柱觀晉漢已來迄於唐室修真之士繼躡清塵<lb/>
當四方俶擾之時見一境希夷之趣今也仙宫嶽立髙<lb/>
道雲屯六時而鐘磬無虚八節之修齋罔闕有以保國<lb/>
家之景祚福兩府之蒸黎鏐今統吳越之山河官超極<lb/>
<pb n="KR2k0095_WYG_006-6a"/>
品上奉宗社次及軍民莫不䖍仰神靈遵行大道時也<lb/>
聖明當代四海皈依忝䝉委以東南封功臣兼頒金劵<lb/>
家山衣錦秉兩道之油幢上承一人倚注之恩次乃是<lb/>
正真䕶持之力𤣥元至聖崇敬福生大道真科是無爲<lb/>
化致乃及身於此合刋貞石用俟後賢時光化三年七<lb/>
月十五日記定亂安國功臣鎮海鎮東兩軍節度使浙<lb/>
江東西等道觀察措置營田招討安撫等使兼兩浙鹽<lb/>
鐡制置發運使開府儀同三司檢校太師兼中書令使<lb/>
<pb n="KR2k0095_WYG_006-6b"/>
持節都督杭越等州諸軍事兼杭越兩州刺史上柱國<lb/>
彭城郡王食邑五千戸食實封二百戸錢鏐<lb/>
　　　天柱觀碣<lb/>
太史公稱大荒之内名山五千其在中國有五嶽作鎮<lb/>
羅浮括蒼軰十山爲之佐命其餘不可詳載粤天柱之<lb/>
號潛霍及此三峯一稱矣蓋以其下擢地紀上承天維<lb/>
中函洞府之謂豈唯藴金碧宅靈仙所貴興雲雨潤萬<lb/>
物也自餘杭郭泝溪十里登陸而南弄潺湲入崢嶸幽<lb/>
<pb n="KR2k0095_WYG_006-7a"/>
徑窈窕纔越千歩忽巖勢却倚襟領環揜而清宫闢焉<lb/>
於是傍訊有識稽諸實録乃知昔髙士郭文舉創隠於<lb/>
兹以雲林爲家遂長徃不復元和貫於異類猛獸爲之<lb/>
馴擾晉書逸人傳具紀其事可畧而言自先生閟景潛<lb/>
昇而遺廟斯立暨我唐𢎞道元祀因廣仙跡爲天柱之<lb/>
觀有五洞相鄰得其名者謂之大滌雖寥邃莫測蓋與<lb/>
林屋華陽宻通太帝隂宫耳爰有三泉二□一濫殊源<lb/>
合𣲖水旱不易擁爲曲池縈照軒宇夏寒而辨沙礫冬<lb/>
<pb n="KR2k0095_WYG_006-7b"/>
温而冐萍藻既漱而飲之曲肱而枕之樂在其中矣土<lb/>
無沮洳風不飄厲故棲遲者心暢而夀永盤薄紆奥氣<lb/>
淳境美虎不搏蛇不螫而況於人乎正觀初有許先生<lb/>
曰邁懐道就閒荐召不起後有道士張整葉法善朱君<lb/>
緒司馬子微暨齊物夏侯子雲皆爲髙流或遊或居窮<lb/>
年忘返寶應中羣冦蟻聚焚爇城邑蕩然煨燼唯此獨<lb/>
存非神靈扶持曷以臻是州牧相里造縣宰范愔化洽<lb/>
政成不嚴而理遺氓景附復輯其業筠與逸人李𤣥卿<lb/>
<pb n="KR2k0095_WYG_006-8a"/>
樂土是安舎此奚適恐將來君子靡昭厥由故覈而志<lb/>
之表此堅石大厯十三年正月十五日中嶽道士吳筠<lb/>
記<lb/>
　　　厨院新池記<lb/>
遇知已而用者匪唯於人物亦有之初厨院因前池餘<lb/>
𣲖浸潤㘭堂數歩及霤纔供厨餁滌器而已邑大夫順<lb/>
陽范愔跡累人羣心在遐曠每休沐之暇訪道山林見<lb/>
其有天造池沼之形而隧爲溝竇乃命黄冠等頤指廣<lb/>
<pb n="KR2k0095_WYG_006-8b"/>
袤鑿周宇下駢石以涯之畜流以深之清瀾忽平秋隂<lb/>
滿院執㸑無欲清之僕挈瓶無汲深之勞不造機事而<lb/>
功贍於物范公實所謂新池知已矣靜勝則道淳境幽<lb/>
則神王予與吳天師采真洞府朝夕窺臨瑩徹心膽滑<lb/>
昏潛遁事茍愜於心則與登姑蘇望五湖而齊矣故因<lb/>
碑籀餘地刻石誌之猶詩人有泌泉之作大厯五年嵗<lb/>
號閹茂八月一日處士李𤣥卿記<lb/>
　　宋<lb/>
<pb n="KR2k0095_WYG_006-9a"/>
　　　洞霄宫碑<lb/>
造化之初混淪磅礴一氣既分天積氣於上地積塊於<lb/>
下明爲日月幽爲鬼神聚爲山嶽海瀆散爲萬物萬物<lb/>
之至靈爲人人之至靈爲聖哲爲仙真而道爲天地萬<lb/>
物之宗幽明鉅細之統此虙羲黄帝老子所以握乾坤<lb/>
司變化也其書爲易六十四卦道徳五千言隂符度人<lb/>
西昇生神之經列御冦莊周闗尹喜之書其學者必謝<lb/>
去世俗練精積神棲於名山喬嶽畧與吾教弗類而篤<lb/>
<pb n="KR2k0095_WYG_006-9b"/>
於父子之親君臣之義與堯舜周公孔子遺書無異則<lb/>
正吾教之大指也臨安府洞霄宫舊名天柱觀在大滌<lb/>
洞天之下蓋學黄老者之所廬其來久矣至我宋遂與<lb/>
嵩山崇福獨爲天下宫觀之首以寵輔相大臣之去位<lb/>
者亦以提舉洞霄超拜左相者則其地望之重殆與昭<lb/>
應景靈醴泉萬夀太一神霄寶籙爲比他莫敢望在真<lb/>
宗皇帝時始制詔改宫名賜仁和縣田十有五頃以奉<lb/>
齋醮悉除其租賦至政和間宫以歴嵗久穿壊漫漶徽<lb/>
<pb n="KR2k0095_WYG_006-10a"/>
宗皇帝降度牒三百命兩浙轉運司復興葺之嵗度童<lb/>
子一人爲道士建炎中又廢於兵火髙宗皇帝中興大<lb/>
業聞之當宁歎息廼紹興二十五年以皇太后之命建<lb/>
昊天殿鐘經二閣表以崇閎繚以修廡費出慈寜宫梓<lb/>
匠工役具於修内歩軍司中使臨䕶犒賜狎至既不以<lb/>
命有司而山麓之民亦晏然不知有役一旦告成金碧<lb/>
之麗光照林谷鐘磬之作聲摩雲霄見者疑其天降地<lb/>
湧而神運鬼輸也可謂盛矣及上脫屣萬幾頤神物表<lb/>
<pb n="KR2k0095_WYG_006-10b"/>
遂以乾道二年自徳夀宫行幸山中駐蹕累日勑大官<lb/>
進蔬饍親御翰墨書度人經以賜自有天地即有此山<lb/>
殊尤之迹今乃創見慶元六年九月葆光大師宫都監<lb/>
潘三華與知宫事髙守中同知宫事水丘居仁以告游<lb/>
曰願有紀以爲無窮之傳游以疾未能屬藁同知宫事<lb/>
王思明及其徒李知柔踵至以請㑹游被命紬史又不<lb/>
克成嘉泰三年四月史成奏御乃能敘載本末如此且<lb/>
作銘曰在宋祥符帝錫帛書廼作昭應比隆河圖元豐<lb/>
<pb n="KR2k0095_WYG_006-11a"/>
景靈列聖攸居元祐上清以祝帝儲秘宇煌煌煥於天<lb/>
衢徽祖神霄誕彌九區迨我髙皇省方東吳睠言天柱<lb/>
鎮兹行都警蹕來臨神明翊扶乃御幄殿穆清齋居天<lb/>
日覆照雨露涵濡迄今遺民泣望屬車三聖嗣興光照<lb/>
聖謨千礎之宫騫騰太虚傑閣鴻鐘震於江湖肆作誦<lb/>
詩億載不渝中大夫充寶謨閣待制提舉佑神觀兼同<lb/>
修國史實録院同修撰兼祕書監陸游撰并書丹題額<lb/>
開禧元年嵗在乙丑四月望日同知宫事王思明知宫<lb/>
<pb n="KR2k0095_WYG_006-11b"/>
事水丘居仁住持都監通明殿焚修髙守中立石<lb/>
　　　洪鐘記<lb/>
聖天子握符御極敬天愛民遇雨暘稍愆禱於羣望所<lb/>
至感格其靈績最彰者則杭之大滌也是山居洞天三<lb/>
十有四爲天柱福地距行都三舎御前崇奉有年矣宫<lb/>
宇宏壯獨闕巨鐘使命絡繹奏聞上思所以揭䖍表靈<lb/>
廼紹定已丑寎月丁亥有㫖命鑄仲秋已未告成夫山<lb/>
川流峙雲氣出没明神所以代化工而施利澤也霓棟<lb/>
<pb n="KR2k0095_WYG_006-12a"/>
横空鴻音徹漢聖天子所以鎮名山而昭丕貺也神有<lb/>
顯功上有垕報此殊庭盛事可無紀乎載攷圖籍唐大<lb/>
厯中有神應鐘台之黄巖因禱旱醻徳鄉人每以驗晴<lb/>
雨經建炎煨燼聲弗逮初開禧邊帥畢再遇於淮泗獲<lb/>
景靈舊鐘漕臣黄犖求寘之大滌亦既舁止然物久則<lb/>
敝剥極宜復其革故鼎新必須應時數邇者宸命既頒<lb/>
幣出内帑工擇國良賜度牒以資其費融兼金以羙其質<lb/>
衆槖一鼓大器立就其形不侈不弇不厚不薄其聲不<lb/>
<pb n="KR2k0095_WYG_006-12b"/>
石不播不柞不鬱鐘成樓亦加肆殆時數之偶歟近臣<lb/>
劉世亨承命庀事盡畫宣勞圖形以進天顔闓懌猗歟<lb/>
盛哉聖天子嘉惠名山與先朝賜田臨幸匹休於無窮<lb/>
矣夫形而上者謂之道形而下者謂之器鐘器也而道<lb/>
寓焉倘能因器以求道則銷去鑛錯保合粹和内明外<lb/>
寂力到功深窮邃徑於華陽侍宸遊於月殿服猛獸於<lb/>
岩前藏金丹於箬下自然山川呈獻神物荐休鳯鳴髙<lb/>
岡龍蛻幽穴清泉沸井祥光燭天所謂地靈人傑豈昔<lb/>
<pb n="KR2k0095_WYG_006-13a"/>
有而今無邪無已則澄神寡慾體道修真庻幾善人以<lb/>
多嘉祥自應雨可請暘可祈尚無負於清朝欽崇之意<lb/>
乃若聽考擊於晨暮昭報稱於薫修祝聖夀而保皇圖<lb/>
與洞天福地同其長久者又不待言喻也朝議大夫權<lb/>
尚書刑部侍郎兼同修國史實録院同修撰兼侍講曹<lb/>
叔遠撰并書朝奉郎行祕書郎兼吳王益王府教授池<lb/>
聖夫題蓋拱衛大夫保康軍承宣使入内内侍省副都<lb/>
知兼國史實録院都大提舉諸司主管講筵所主管往<lb/>
<pb n="KR2k0095_WYG_006-13b"/>
來國信所同提㸃皇城司提㸃資善堂提㸃内軍器庫<lb/>
所提領延祥觀兼提舉洞霄宫昊天殿祥符縣開國子<lb/>
食邑五百户劉世亨奉㫖監鑄同知宫事胡道樞知宫<lb/>
事王大年特賜冲妙大師住持都監兼主管昊天殿焚<lb/>
修龔大明立石<lb/>
　　　檀越施田記<lb/>
洞霄距行闕三舎而近翠華臨幸舊徳典領廷緌寺貂<lb/>
禜禱旁午望出璇臺珍舘之右星冠羽衣來游來處常<lb/>
<pb n="KR2k0095_WYG_006-14a"/>
不翅數百千指九霞八景晴霏濕翠朝攬夕挹充然自<lb/>
得而主其徒者每皇皇懼無鞅數衆之弗克贍唐中葉<lb/>
嘗賜觀莊田一所國初錢氏籍以歸有司祥符中賜仁<lb/>
和田十有五頃除其租紹興剏通明殿於宫之東偏又<lb/>
嵗有常餼以給齋祭列聖涵育之恩至矣賜田中更多<lb/>
故僅存磽瘠嵗入不足支數月都監宫事龔大明語其<lb/>
徒王思明王大年前是住山潘君三華尚能斥槖装買<lb/>
曹槁田以繼粟吾徒可坐睨寛鄉上腴大家腐陳丐彼<lb/>
<pb n="KR2k0095_WYG_006-14b"/>
有餘補吾不足庻幾我疇我耕我庾我積以裕我後之<lb/>
人怡聲勸相堅力經度其志卒以酬畏壘既壤姑射且<lb/>
熟鼓腹昇平稽首萬夀欲與是山相爲無窮來諗余爲<lb/>
記夫道行乎天地之間日用飲食何者非道先王以是<lb/>
生養天下一夫授田百畆于耜築場有其時糾笠趙鎛<lb/>
有其具堅好頴栗舂揄釋蒸有其成墻屋有桑疆畦有<lb/>
果蓏柵有雞豚沼有魚鱉身勤於所養心安於所止一<lb/>
毫無待於人此王道所以爲盛也世降道裂食非其力<lb/>
<pb n="KR2k0095_WYG_006-15a"/>
者所在皆是而爲老氏之學者以清淨無爲爲宗須於<lb/>
人者狹雖名山藏室大洞殊庭號稱海内之望亦往往<lb/>
微常産以自殖其教然也於其教清淨無爲之中而能<lb/>
謀長以殖其衆可不謂難乎雖然樂與餌過客止道澹<lb/>
乎其無味視之不可見聽之不可聞而用之不可既爾<lb/>
師之說然也繼今不以口體爲心害宜有進乎澹而無<lb/>
味者余家天目之陽去天柱爲近間嘗分半席叩之施<lb/>
者生有祈死有荐其姓氏畆石並附見碑隂云寶慶元<lb/>
<pb n="KR2k0095_WYG_006-15b"/>
年三月旦日朝奉郎行祕書郎洪咨䕫記并書朝散郎<lb/>
將作少監兼權禮部郎官兼魏惠憲王府教授鍾震題<lb/>
蓋知宫事王大年冲妙大師住持都監龔大明立石<lb/>
　　　演教堂記<lb/>
盤古開闢宇宙天先成而地後定故都天之號柱於八<lb/>
極者三不周以北存而勿論可也惟灊山之東杭山之<lb/>
南積氣温厚有雙柱峙焉以其上通太微之室故曰洞<lb/>
天以其中伏三辰之根故曰天柱道家者流好言天與<lb/>
<pb n="KR2k0095_WYG_006-16a"/>
帝而不以地對蓋維持主宰者在上地不過承之而已<lb/>
洞霄舊號天柱觀而演教堂則又接天柱之乳而流出<lb/>
道徳者也先是堂列大門外傳者曰神營化造不類目<lb/>
巧之室殆未可知也後遭兵燬更創於正殿後紹興肇<lb/>
其迹開禧奐其宇端平又峻其基室虚而白楹廣而閒<lb/>
雌霓抱梁陽鳥承楄堂之背叠石作巘曰聚仙亭翼歩<lb/>
櫩而上曰方丈室耽耽乎廣厦真可談混元論黄虞矣<lb/>
矧惟我髙宗皇帝曾手書度人經以鎮清真之場孝宗<lb/>
<pb n="KR2k0095_WYG_006-16b"/>
皇帝御製古澗松詩以尊不老之道玉字扁於寜考金<lb/>
錢錫於慈皇今主上又勑命冲妙師大明董集斯事列<lb/>
聖修道崇教何其盛也堂甫成大明羽化而師孫處道<lb/>
與監宫大年及大欽述師之志綜其本末求記於潼川<lb/>
吳泳泳曰汝知所謂堂者因教而有堂邪所謂教者因<lb/>
堂而有教邪向者堂弊教亦弊邪今者堂新教亦新邪<lb/>
吾與子言堂有成壊而教無新故仙聖之所重惟教耳<lb/>
然聖人以身教也真人以神聽也以身教故不悅道之<lb/>
<pb n="KR2k0095_WYG_006-17a"/>
華以神聴故不逐言之迹今營一畆之宫築環堵之室<lb/>
既勤樸斲又塗塈茨輪焉奐焉惟欲其美而身有玉廬<lb/>
心有絳宫脾有黄室肺有皓庭靣有赤宅耳有三門喉<lb/>
有十二樓兩眉有紫户青房七竅有金闗玉鑰皆自已<lb/>
之堂也而不能媺也指三洞十二部爲教母綜五笥七<lb/>
千笈爲道樞勃勃旋於珠口團團走於環中便以口之<lb/>
所授爲深妙耳之所聞爲證真而自有此山以來隂陽<lb/>
之浸昏曉之割日月之相斛雲雷之相盪飄風暴雨卒<lb/>
<pb n="KR2k0095_WYG_006-17b"/>
斂於無彫煙鏤霞復歸於朴鳥啼而林幽則動中有靜<lb/>
龍蟄而霧滃則寂中有感變通而爲四序流形而爲品<lb/>
物不宰之宰不神之神皆自然之教也而莫之悟也處<lb/>
道曰若爾吾記則歴刼以至於今千聖之戸庭荒矣雖<lb/>
然吾復為子通之老氏之學根以清淨虚明行以慈儉<lb/>
忠孝其無爲也無不爲也近於易不爭也莫之爭也近<lb/>
於謨谷神之說近於虚受嬰兒之喻近於若保修養而<lb/>
引年近於祈天永命真誥謂性與道合由道之體近於<lb/>
<pb n="KR2k0095_WYG_006-18a"/>
中庸王子謂一氣孔神於中夜存近於孟子若夫淮南<lb/>
原道之極至於和與性使父無䘮子之憂兄無哭弟之<lb/>
哀童子不孤婦人不孀獸胎不殰鳥卵不殈則又吾孔<lb/>
門家法也作是堂巳玉眸詵詵豈無望道而欲見者倘<lb/>
能味法如蜜調心如絃滌神識如鏡爲善無近名爲學<lb/>
不躐等雖有拱璧駟馬不能易吾進道之心則聖真在<lb/>
已不必問鄰矣霞子研之哉雲孫瑩之哉淳祐三年七<lb/>
月既望寶章閣學士朝請大夫提舉隆興府玉隆萬壽<lb/>
<pb n="KR2k0095_WYG_006-18b"/>
宫中江縣開國子食邑六百户賜紫金魚袋吳泳記端<lb/>
明殿學士朝請大夫同簽書樞宻院事同提舉編修經<lb/>
武要畧黄巖縣開國伯食邑九百户食實封三百戸賜<lb/>
紫金魚袋杜範書端明殿學士宣奉大夫簽書樞宻院<lb/>
事兼權參知政事同提舉編修經武要畧同提舉編修<lb/>
勑令臨卭縣開國侯食邑一千五百户食實封三百戸<lb/>
賜紫金魚袋髙定子篆蓋靈濟大師同知宫事孫處道<lb/>
靈一大師知宫事貝大欽冲素大師住持都監兼通明<lb/>
<pb n="KR2k0095_WYG_006-19a"/>
殿焚修王大年立石<lb/>
　　　東陽樓記<lb/>
余曩登平都山訪濂溪周子舊遊亂碑中得小片周子<lb/>
題兩絶句㸃畫勁正猶存温厲之氣官合陽時筆也其<lb/>
一詠隂仙丹訣云始觀丹訣信希夷蓋得隂陽造化機<lb/>
子自母生能致立精神合後更知微又從山中人得觀<lb/>
丹訣一篇二十年間徃來於心未忘也先墓在餘杭廬<lb/>
居山中數遊洞霄道藏寫本甚真山廬無事時得假借<lb/>
<pb n="KR2k0095_WYG_006-19b"/>
無何閱之徧則知丹訣所云周子一言蔽之矣宫殿都<lb/>
監貝其姓大欽其名餘杭人賜號靈一作小樓寮中不<lb/>
侈不約可詩可觴愛其翼然於塵外也與客造焉請名<lb/>
適朝陽出髙崗之上因作東陽樓三字遺之摘隂仙訣<lb/>
中語也今又十餘年矣丹訣則已忘之唯周子詩中之<lb/>
意炯然心目靈山之孫守一囑如圭來言曰靈一年八<lb/>
十六而卒願得向者名樓之義以發其幽光余曰乾元<lb/>
陽神吾資以始坤元隂精吾資以生元一也而分二體<lb/>
<pb n="KR2k0095_WYG_006-20a"/>
於是有尊卑有貴賤以尊卑言則先乾而後坤尊當在<lb/>
先也以貴賤言則先隂而後陽貴當居後也既有先後<lb/>
則有嗑有暌有同有訟不得而齊焉不齊則離離去爲<lb/>
變相保則合合爲大和物生於和死於變精神合一即日<lb/>
月合一日月合一即乾坤之元復爲一此天地之正道<lb/>
萬物之公理聖人以是制爲禮樂逹之天下禮無往而<lb/>
不來樂無進而不返斯道也在人或識其大或識其小<lb/>
未嘗墜也周衰道微四代禮樂之數掌於柱下史乃或<lb/>
<pb n="KR2k0095_WYG_006-20b"/>
取之以養其生雖然禮樂者大和之器也所以建天地<lb/>
溥萬物非有我之所得私也私之者小之也知廣而充<lb/>
之則大矣是故一物有盡而萬物無終一身有終而萬<lb/>
人無盡萬人無盡即我之無盡矣又何人已之分靈一<lb/>
以夀終矣四海之内一視而同其未死者皆靈一也不<lb/>
與天地同長久乎平都煙塵蒼莽石刻之存者幾希由<lb/>
是以志諸洞霄尚不冺乎儒先之遺意不亦可哉咸淳<lb/>
元年中春資政殿學士宣奉大夫眉山楊棟記并書光<lb/>
<pb n="KR2k0095_WYG_006-21a"/>
禄大夫參知政事姚希得篆蓋<lb/>
　　　洞霄宫莊田記<lb/>
鼎著養賢之象凡學先王之道者皆有養也自釋氏老<lb/>
子之教興學其學者莫不待養於公上豐其廬擬於校<lb/>
庠序食其人優於俊造秀是於古養賢之義合乎否邪<lb/>
老子之道黄帝之道也羲黄繼天立極肇明倫紀循天<lb/>
理之自然以爲教因人心之本然以爲治無爲而無不<lb/>
爲也老子生於周之叔世覩當時文弊之極思返之淳<lb/>
<pb n="KR2k0095_WYG_006-21b"/>
古之上故其爲教本禮而尚徳其爲學務主靜守一以<lb/>
求之於内要其成就合於聖人誠之無爲非詭流俗以<lb/>
自異者也自漢人以黄老名家儒者病之至於今以異<lb/>
端見稱夫豈知黄帝之道傳爲老子之學與堯舜同稱<lb/>
之異端過矣我理皇游情六藝傍通百家之書嘗有契<lb/>
於神清之㫖故遇老氏獨厚為其近於儒也洞霄爲天<lb/>
下第一自祥符已有錫田淳祐間上特出内府度道士<lb/>
牒賜本宫俾易為緡益市常産以禆贍用之乏奎畫昭<lb/>
<pb n="KR2k0095_WYG_006-22a"/>
回焜耀於九鎻之下住山孫君處道仰承天寵治田義<lb/>
興之野罄已資合羣力經度土功再更寒暑疆畎乃備<lb/>
則常豐莊是也寶祐間尋被特㫖撥賜長興田之在荻<lb/>
川者孫君復率其徒墾闢荒穢久乃就緒而朝命有嚴<lb/>
俾歸其産於蒲澤之暴更以烏程歸安二縣官田申錫<lb/>
本宫後先五年重施程績費用億秭乃克登粟我庾以<lb/>
潰於成則萬年莊是也杭人相與言昔嵗資儲屢空宫<lb/>
衆百數弗克贍自二莊既成羽衣黄冠之士來游來歌<lb/>
<pb n="KR2k0095_WYG_006-22b"/>
不遠千里食者倍蓰於昔而資用不竭是雖上恩衣被<lb/>
而孫君師弟子堅苦不倦瘠已裕人其功不可没也叶<lb/>
贊其事則有王君大年貝君大欽皆龎眉皓首年八九<lb/>
十道岸蕭散與孫君為山中三老松間石上人望而見<lb/>
者以爲神仙人予猶及識之今皆衰謝其所建置成就<lb/>
自當與此山相爲不朽住山郎公道一慨孫君創締之<lb/>
艱勤求鉉翁爲之記俾後有考謹不敢辭然念聖人之<lb/>
養賢與賢者之自爲養實交致而並舉上遇老氏甚厚<lb/>
<pb n="KR2k0095_WYG_006-23a"/>
學為老氏者當知所以自養食焉而思知其學所以同<lb/>
於堯舜毋以異端自處而以聖道自期夫然後無負聖<lb/>
皇尊禮老氏之意云咸淳九年六月吉日朝奉大夫直<lb/>
寶謨閣知鎮江軍府兼管内勸農營田事節制軍馬家<lb/>
鉉翁記朝議大夫軍器監兼左曹郎中劉叔子書宣教<lb/>
郎守祕書省著作佐郎兼權樞宻院編修官兼權右侍<lb/>
郎官兼崇政殿說書余安裕題蓋輔教大師同知宫事<lb/>
吳處仁凝神大師知宫事朱特立通妙大師住持都監<lb/>
<pb n="KR2k0095_WYG_006-23b"/>
兼通明殿焚修郎道一立石<lb/>
　　　棲真洞神光記<lb/>
紹定辛卯孟夏郎官楊公彦瞻遊九鎻山幽岩邃谷無<lb/>
所不歴二十有一日至棲真洞登東西兩臺洞絶頂故<lb/>
有若華蓋者方舉火燭之忽神光發東臺上圓如滿月<lb/>
青白相半升華蓋而止火爲奪明良久乃散觀者驚異<lb/>
公顧問偕行羽衆是何祥邪思明對曰嘻二百二十餘<lb/>
年矣在祥符間國家崇尚𤣥教淛漕使陳文恵公率官<lb/>
<pb n="KR2k0095_WYG_006-24a"/>
屬有禱於大滌洞維時洞中出現是光照耀林麓文惠<lb/>
公表奏朝廷詔㫖褒嘉始改洞霄宫額而扁亭祥光爲<lb/>
一代盛典方今𤣥教之盛不異祥符公以勲舊子孫歴<lb/>
官郎署名位徳望豈出文惠公下兩洞神光皆有為而<lb/>
發非偶然者公憮然曰予何人敢望文惠公哉休徴之<lb/>
來偶相符契然不敢上負洞天之靈乃捐金買田若干<lb/>
以助齋庖以答神貺嗚呼洞天自漢元封彰神顯異何<lb/>
代無之謹以身所親見感動當世者刻著於石使來者<lb/>
<pb n="KR2k0095_WYG_006-24b"/>
有攷且無忘楊公之徳公名伯嵒彦瞻其字和武恭王<lb/>
孫好善忘勢不異儒家子時有東臺仙子許參𤣥滿月<lb/>
光明現大千句留題山中紹定五年夏至日當山道士<lb/>
元素大師王思明記同知宫事胡道樞知宫事王大年<lb/>
冲妙大師住持都監兼通明殿焚修龔大明立石<lb/>
　　　冲天觀記<lb/>
洞霄知宫靈濟通真大師孫處道興起宫事既勤既備<lb/>
廼卜基於安吉之青坡初作上清道院都監演教大師<lb/>
<pb n="KR2k0095_WYG_006-25a"/>
龔文煥式克肯堂拓舊而新殿廡整比丹碧岌嶪復以<lb/>
冲天觀勑額請於朝既又獲省符視御前宫觀悉免科<lb/>
役俾其徒周允和主之遂爲苕霅間一大竒觀乃介王<lb/>
道州洧謁文於予予聞吳興號水晶宫其山川清曠宜<lb/>
有髙人逸士如昔者桑苧翁𤣥真子之徒往往猶未見<lb/>
也二君經始棟宇以崇其教以淑其徒或者前所謂髙<lb/>
人逸士庻幾其亦來游乎道家者流其初出於傲世矯<lb/>
俗老莊列子是已司馬父子始推儒者納諸博而寡要<lb/>
<pb n="KR2k0095_WYG_006-25b"/>
勞而少功不曰堯舜道心孔曾道學固儒者所謂道也<lb/>
然而章句爲工青紫為志專門名家甲詆乙排子長誠<lb/>
漢人也知漢儒而已今天下儒道之盛彰彰明矣視國<lb/>
事猶家視人猶已視孫君龔君之皇皇懇懇方洞霄整<lb/>
辦之餘又爲冲天開山焦心勞身無所爲而爲之者其<lb/>
幾何人漢儒其又可訾邪此之不為而彼之有立予所<lb/>
爲嘅焉寤嘆也使二君而歸於儒其亦能有立邪因爲<lb/>
之歌以訊之噫胡為兮山水幽青坡上下兮苕霅交流<lb/>
<pb n="KR2k0095_WYG_006-26a"/>
芙蓉衣兮蘭珮青精爲飯兮瓊糜爲羞致虚極兮靜篤<lb/>
眇外物兮焉求澹和風兮扇春嘯璧月兮皓秋八極兮<lb/>
一息神光爛兮斗牛歴萬刼兮不冺遺天下兮忘憂飛<lb/>
仙兮何許慈愍兮虚柔定非閉固兮絶物私一已兮身<lb/>
謀天門兮虎符上帝有命兮汛掃九州時清平兮可仕<lb/>
招隠君兮毋彼留咸淳九年癸酉嵗上已日承事郎祕<lb/>
書省校書郎兼權樞宻院編修官兼崇政殿說書余安<lb/>
裕記中奉大夫新除起居郎兼國史院編修官實録院<lb/>
<pb n="KR2k0095_WYG_006-26b"/>
檢討官文復之書中大夫權尚書工部侍郎兼同修國<lb/>
史實録院同修撰兼侍講髙斯得篆額養素大師監觀<lb/>
沈多福廣妙大師同知觀事周國夀輔元大師知觀事<lb/>
張真嗣妙有大師開山住持管轄周允和立石<lb/>
　　　洞晨觀記<lb/>
餘杭洞晨觀蓋洞霄宫流𣲖也前靣玉几側挾安樂山<lb/>
苕溪支港環出其後故爲邑人陳季卿居傳記所載季<lb/>
卿遇終南山仙翁以竹葉爲舟者洞霄宫都監貝靈一<lb/>
<pb n="KR2k0095_WYG_006-27a"/>
得而愛之開建觀宇凡殿閣堂廡庖湢諸舎色色具備<lb/>
風瓢雨笠來游來居咸得其所嵗癸亥請於禮部錫今<lb/>
額命其徒月守一開山主領自甲而乙徐應庚繼之端<lb/>
明洪公燾尹京復為表奏視本宫古例悉免科役迨今<lb/>
三傳矣塗塈丹艧嵗有增益迄為名山先是靈一以餘<lb/>
杭至洞霄十有八里山路嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>行者以為病乃捐已貲<lb/>
築塘甃石闢成坦塗車馬之往來便之復營接待使有<lb/>
息肩地用心可謂仁矣謹按東南名山若句曲武夷桐<lb/>
<pb n="KR2k0095_WYG_006-27b"/>
栢之魁岸竒秀皆諸宫觀羅列形勝各有所分無得專<lb/>
美而洞霄發源天目蘊為洞天福地大滌天柱諸山所<lb/>
融結環抱者止於一區故其源深流長本大枝茂若宫<lb/>
若觀若道院支分𣲖别逺近咸有羽流之盛足擬一中<lb/>
郡國家優異恩數非他處敢望主席必循序遷不得僥<lb/>
倖有得至焉亦皆老成重厚深閲世故者是以𤣥風日<lb/>
振代不乏人靈一往矣行路稱思其功所謂死而不亡<lb/>
者哉靈一蓋穆陵賜號其名大欽咸淳甲戍日南至朝<lb/>
<pb n="KR2k0095_WYG_006-28a"/>
散郎尚書吏部員外郎無權右司華陽宇文十朋記并<lb/>
書寶謨閣直學士中奉大夫知慶元府松海制置使主<lb/>
管勸農使龍泉縣開國勇食邑三百戸陳存篆蓋元素<lb/>
大師知觀事陳敬雷靖逸大師管轄住持觀事貝如圭<lb/>
立石<lb/>
　　　洞霄宫昊天殿上梁文<lb/>
上穹昭格端景命於皇朝時御溥臨迓殊祥於福地爰<lb/>
體清都之制肆承法扆之光惟天柱之一峯閟仙家於<lb/>
<pb n="KR2k0095_WYG_006-28b"/>
九鎻韶奏下雲霄之響真游仰鸞鶴之翔夙髙清浄之<lb/>
風兹劇欽崇之典用榮輪奐以傳休明恭惟今上皇帝<lb/>
陛下德駿道隆功成治定珍符時介荷顯錫於蒼規至<lb/>
養日崇罄宸誠於天閫皇太后殿下禔身勤約造道精<lb/>
微省法宫玉食之榮嚴洞府璇儀之奉皇后殿下肅端<lb/>
坤厚光配乾純躬淑則以欽承履柔謙而昭事今則庻<lb/>
工雲集華締將周協和氣以氤氲擁歡聲而雜還緑槐<lb/>
丹桂分霽色於仙班瓊鉞霓旌候祥飈於紫闥願形善<lb/>
<pb n="KR2k0095_WYG_006-29a"/>
頌式舉修梁　東一𣲖寒泉九鎻通夜半風回知帝力<lb/>
仙巖留得翠玲瓏　西洞口祥風跨紫霓千里華陽通<lb/>
閟道紅葩碧草映輪蹄　南天柱峯髙擁翠嵐陛舞胎<lb/>
仙聞撫掌跳珠濺璧起澄潭　北大滌洞宫天北極中<lb/>
有真人養聖胎霜壇夜窽神仙域　上麗日曈曨浮曉<lb/>
望朝退羣仙輦路寒迢迢碧落開重嶂　下苕水縈回<lb/>
周四野瑞木重榮緑䕃髙金鞭玉鐙來風馬　伏願上<lb/>
梁以後福萃清躬慶扶亨運震承離繼昌聖夀於緜緜<lb/>
<pb n="KR2k0095_WYG_006-29b"/>
地久天長奉慈闈於永永答時邁髙明之眷藹思齊雝<lb/>
肅之音凡我含生齊歸洪造紹興二十五年八月石室<lb/>
隠士陸維之撰<lb/>
　　　演教堂揭扁法語<lb/>
洞霄大滌扈神京玉珮金璫㑹百靈天柱一尖凌碧落<lb/>
雲闗九鎻叠蒼屏前峯後峯煙漠漠東洞西洞風泠泠<lb/>
見説坡仙詩墨在約君同坐翠蛟亭客入洞門清涵山<lb/>
骨寒層青未了古洞緑依然瀑布泉邊玉葉風摩千嵗<lb/>
<pb n="KR2k0095_WYG_006-30a"/>
草雲根石畔金莖露浥萬年芝我將喚起閭丘𤣥同而<lb/>
更相招司馬承禎左攀郭文舉右拍許逺游陟天壇訪<lb/>
石室入藥圃謁草堂同登來賢岩去尋無骨箬萬杉鎻<lb/>
斷紅塵影三逕寒凝碧蘚斑實風雷飛伏之都乃龍神<lb/>
校閲之所所以翠華南幸有嚴香火之欽崇紫館西峩<lb/>
以待公召之均逸昔有金龍玉簡之典今存青詞朱表<lb/>
之儀列聖所共留神當今尤甚加禮今之日風和鸎喜<lb/>
水暖花香奉使國師寜國侍晨真人面承綸旨大滌蕆<lb/>
<pb n="KR2k0095_WYG_006-30b"/>
真都録管轄上官侍晨鑒義知宫馮君隨弼飈乘協翊<lb/>
天馨來止仙都適丁盛事嵗在丁丑宸翰演教堂三大<lb/>
字以賜住山冲妙大師龔大眀越今五春方圓扁揭可<lb/>
謂鳯翥龍翔蛟騰虎躍奎躔璀璨雲漢昭回有兹鐵畫<lb/>
銀鈎宣示金填玉鏤光映草朩榮溢煙霞以吾教之當<lb/>
興與名山之不朽方玉燭應天之日政真金演教之時<lb/>
頃者山中慶成法堂獲此御墨雲甍煙桷上跨寒空月<lb/>
礎星磚妙為法窟何異騫林之境宜安玉局之床闡三<lb/>
<pb n="KR2k0095_WYG_006-31a"/>
洞四輔之微敷八極九清之妙此碑既揭日月同明此<lb/>
話不誣人天孚照大衆且道揭碑一句如何讚祝　九<lb/>
峯雲静仁天廣　五洞風清化日長　嘉定十年辛已<lb/>
三月道士白玉蟾撰<lb/>
　　舊真境録後序<lb/>
右大滌真境録道士唐子霞撰予借觀愛其善叙事而<lb/>
知宫金凝妙副宫吳觀妙諉予是正予頗附益以所遺<lb/>
而郭文舉遺跡徧於三邑吳正節煉度於西麓期限應<lb/>
<pb n="KR2k0095_WYG_006-31b"/>
啓閭丘君正容以悟物使羅隠卒保終吉皆予特表發<lb/>
之庶得為全書然予觀茅山晉宋以前流傳蓋寡自陶<lb/>
公游之以為欲界之仙都又得楊許衆真遺墨撰次真<lb/>
誥而山之神藴皆露故使人望之則易仙童初太元之<lb/>
府彷彿在目自餘洞天猶寂寂也今唐子所識既勤且<lb/>
博矣而金堂玉室宫府曲折猶恨未備昔王逸少嘗記<lb/>
許逺遊之言以為𫝊頗開其端矣蓋自此地而南達於<lb/>
山隂想像其間岩扉磵戸得道不死者接迹而洞臺便<lb/>
<pb n="KR2k0095_WYG_006-32a"/>
開神真游處宜有巨麗駭目洞心之觀過三茅逺矣建<lb/>
安中左元放齋戒三月入華陽洞周旋其中經年而出<lb/>
嘆曰不圖天下復有如此之異然茅山之顯卒因陶公<lb/>
而不因元放也世傳閭丘君入大滌從華陽而歸亦止<lb/>
稱其異而不著之於書大凡得游履者心知而不言世<lb/>
之欲傳者又未嘗得游而難言故洞天之境率多晦而<lb/>
少顯勿遂謂羽䙱無人也倘幽人勝士追踪左許閭丘<lb/>
之逸軌足殊庭而目仙子者幸無惜詳言之使此境盡<lb/>
<pb n="KR2k0095_WYG_006-32b"/>
露此書大備而學道希生者從而勉勵焉亦至人之用<lb/>
心也宣和五年四月餘杭縣丞吳興成無玷序<lb/>
　<lb/>
　<lb/>
　<lb/>
　<lb/>
　<lb/>
　洞霄圖志巻六<lb/>
</p>
<p>
</p>
  </div>
<div> <lb/>
    <p>
<pb n="KR2k0095_WYG_007-1a"/>
䟦<lb/>
天地氣鍾江山靈炳述紀所由者爛然星陳迷軒轅駕<lb/>
期汗澷逰何人躬接兹賞大滌洞天自漢來世名牋籙<lb/>
道顯𤣥元棲真牝谷之士執青節駐鶴裝徳不泯絶厯<lb/>
嵗既乆不能縷緝住山介石終日乾乾定為洞霄志委<lb/>
心雲孫孟集虛攀迷途顧中峯漸磨成集宿心遂矣便<lb/>
便夸毗之子悠悠白頭名利盛衰之感咄咄誰曷由纂<lb/>
懿流光於斯為盛肯堂肯播弗棄基矣後之人後之人<lb/>
<pb n="KR2k0095_WYG_007-1b"/>
不越卬敉不亦宜乎大徳乙已冬至前三日大滌隱人<lb/>
錢塘本山葉林儒藻父謹跋<lb/>
十洲有志存而勿論可也如洞天福地固在職方之内<lb/>
而雲笈之書不過舉其凡目或間見於郡國圖誌又語<lb/>
而不詳其瑰偉之觀靈異之蹟湮没於雲煙縹緲林麓<lb/>
莽蒼間者何限亦博物洽聞之士所病也况大滌之境<lb/>
為東南最集虛孟尊師患紀載之闕承師命撰洞霄圖<lb/>
志俯仰採拾彚成六巻語詳事核而大滌之勝於是乎<lb/>
<pb n="KR2k0095_WYG_007-2a"/>
大備余竊讀而有感焉兹山自東晉而名漸著往往皆<lb/>
遺世絶俗者於焉逍遥迨宋中葉而後琳庭瓊館始峥<lb/>
嶸甲于一方而主領兹山者亦名秩便蕃矣今又際遇<lb/>
國朝崇奬𤣥教龍光赫奕其聲華氣槩視昔日為尤盛<lb/>
然而昔之所謂霞舉之流顧迺淵潜而不露何耶豈果<lb/>
山川夙水旋轉有時耶抑亦神仙混跡人間固未易識<lb/>
也當俟暇日青鞋布襪往扣雲扄試酌蛟亭之水酹山<lb/>
靈而問之上章閹茂中元台李洧孫䟦<lb/>
</p>
<p>
</p>
  </div></body>
</text>\m</TEI>
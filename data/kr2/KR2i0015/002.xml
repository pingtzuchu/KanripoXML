<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五國故事卷下</head> <lb/>
    <p>
<pb n="KR2i0015_WYG_002-1a"/>
欽定四庫全書<lb/>
　五國故事卷下<lb/>
　　偽漢彭城<lb/>
先主巖偽諡天皇大帝廟號髙祖第二主玢偽諡殤帝<lb/>
第三主晟偽諡文武光聖明孝皇帝廟號中宗後主鋹<lb/>
入朝封恩赦侯殂封南越王<lb/>
　　偽閩王氏<lb/>
忠懿王王審知不僭號朝廷封閩王終諡忠懿延鈞僭<lb/>
<pb n="KR2i0015_WYG_002-1b"/>
位偽冊太祖王延翰偽稱閩不僭帝號踰年而終無聞<lb/>
偽號王延鈞偽稱大閩皇帝偽號惠宗王延羲襲偽號<lb/>
為朱氏所滅王延政僭號大商皇帝尋為淮人所虜偽<lb/>
封光山王宗屬王延稟王延彬附朱文進卓儼明李孺<lb/>
贇泉州婁從効張漢思陳洪進<lb/>
偽漢先主名巖後名俊又名龑龑之字曰儼本無此字<lb/>
龑欲自大乃以龍天合成其字以其不典故不書之其<lb/>
先上蔡人從閩之仙㳺復遷畨禺因家焉父謙為賀水<lb/>
<pb n="KR2i0015_WYG_002-2a"/>
鎮將既卒以其子隠嗣隠即巖之兄也先時唐末天下<lb/>
征鎮不受代而薛王知柔以石門扈蹕功授廣帥丞相<lb/>
齊公徐彦若復代知柔隠皆迎納朝論嘉之尋自為廣<lb/>
帥隐卒巖代其任初巖之正母韋氏頗妬聞其生乃仗<lb/>
劒於中門使取其兒至將殺之家人不敢匿乃持去既<lb/>
見之後劒輒墮地乃跪而抱之曰此我家之寶遂取為<lb/>
已子梁朝命冊南平王以中原多事乃僭號改元乾亨<lb/>
封其子十有八人為王九年八月白虹入其偽三清殿<lb/>
<pb n="KR2i0015_WYG_002-2b"/>
中頗憂畏其外震懼㑹有詞臣王宏欲説巖乃以白虹<lb/>
為白龍見上賦以賀之巖大恱乃改元白龍更名龔又<lb/>
改為龑見前註謙初為封州刺史而其母段氏生巖有<lb/>
日者視之謂謙曰公之諸子唯少者貴甚又巖性嚴酷<lb/>
果於殺戮毎視事則垂簾於便殿使有司引罪人於殿<lb/>
下設其非法之具而屠膾之故有湯鑊鐵牀之獄又有<lb/>
投湯鑊之慘後更加日曝沃以鹽醋肌體腐爛尚能行<lb/>
立久之乃死其餘則鎚鋸互作血肉交飛腥穢之氣寃<lb/>
<pb n="KR2i0015_WYG_002-3a"/>
痛之聲充沸庭廡而巖之唇吻必垂涎及頤頷吞噏膚<lb/>
血之氣者久之方復常態有司候其復常乃引罪人而<lb/>
退葢妖蜃毒龍之𩔖非可待以人倫也巖暴政之外唯<lb/>
以治宫殿為務故作昭陽諸殿秀華諸宫皆極瓌麗昭<lb/>
陽殿以金為仰陽銀為地面簷楹榱桷亦皆飾之以銀<lb/>
殿下設水渠浸以珍珠又琢水晶琥珀為日月列於東<lb/>
西二樓之上巖親書其榜以見進士王宏昭陽殿賦詞<lb/>
之越人皆非虚也其餘宫室殿宇悉同之每引領行商<lb/>
<pb n="KR2i0015_WYG_002-3b"/>
以示奢侈非由之而稱强密涼臺之寶不亦疎乎巖末<lb/>
年乃天福壬寅嵗是嵗夏四月避暑於甘泉宫時長星<lb/>
見乃誦宋孝武萬嵗之說未幾而殂焉巖既卒而其子<lb/>
玢嗣位是為殤帝昏暴益甚為長夜之飲二年春三月<lb/>
其弟晟因人之情乃使壯士夜以角觝進因而弑之於<lb/>
長春宫玢卒晟乃襲偽位改元應乾<lb/>
晟本二名上一字犯宣祖諱去之江南李景連湖湘之<lb/>
勢遂以兵侵其境為晟所敗獲其敗卒盡滅去一臂以<lb/>
<pb n="KR2i0015_WYG_002-4a"/>
痛之江南由是絶南顧之意晟僻在一隅自為强大以<lb/>
中國帝王為洛州刺史每宴會則獨處殿庭之間侍宴<lb/>
臣<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>皆結綵亭侍坐於殿之兩隅宴酣則有司以檻獸<lb/>
而進兩旁翼以戈㦸晟親持弓矢下殿有司引獸檻而<lb/>
前逡巡獸出杉庭而上晟引弓射之兩旁戈㦸競進獸<lb/>
乃斃其為樂皆此𩔖而晟晚年猜忌功臣誅戮相繼陳<lb/>
道庠者嘗為觝角以弑殤玢者晟既忌之欲其自退仍<lb/>
賜之漢紀一部庠受賜莫知其由因以問内侍鄧申申<lb/>
<pb n="KR2i0015_WYG_002-4b"/>
曰殺韓信醢彭越之謂也庠因稱疾晟聞之反怒申以<lb/>
漏洩乃兼誅之晟每誅其親族其子皆鴆死女有色遂<lb/>
置嬪御之列晟之所為雖蠻夷不足以論理而人倫之<lb/>
内實所不忍聞焉鋹晟之長子也年十七襲偽位改元<lb/>
大寶委政内官龔澄樞及才人盧瓊仙又引巫樊胡子<lb/>
自言玉皇大帝附其身服逺逰冠妖言以陳禍福鋹於<lb/>
内殿設帷幄陳物玩以奉之胡子為大帝言謂鋹曰盧<lb/>
瓊仙等輩皆我命之以為爾輔爾當盡心委之無得妄<lb/>
<pb n="KR2i0015_WYG_002-5a"/>
有疑慮鋹再拜而聴由是内外淫亂鋹踵父之奢縱立<lb/>
萬政殿飾一柱凡用銀三千兩又以銀為殿衣間以雲<lb/>
母無名之費日有千萬末年野蕈生於宫殿御井石自<lb/>
行百餘步狐鳴鬼哭妖怪日作至於亡國焉鋹既為天<lb/>
兵所敗其下乃燔爇府庫寶貨之外其珍珠至美者凡<lb/>
四十有六甕焉及至京師鋹乃自結珠龍鳳鞍帕以獻<lb/>
之太祖謂羣臣曰聞鋹所貢悉皆手製其所善止如此<lb/>
不亡何待耶鋹在南越偽封衞王及歸朝封恩赦侯旋<lb/>
<pb n="KR2i0015_WYG_002-5b"/>
改彭城郡公又進封衞國公及薨追封南越王焉吁彭<lb/>
城氏非積善之家以淫刑為政加之内理無復禮度雖<lb/>
滅亡也而猶獲其令終者不亦幸乎<lb/>
閩忠懿王諱審知光州固始人也長兄潮次兄圭及審<lb/>
知軍中號為三龍皆以唐末起兵為黄巢部伍巢敗乃<lb/>
領其衆入泉州旋自泉州復破陳巖入福州初辟石僧<lb/>
為䜟辭曰巖髙潮水没潮退天口出葢言潮破福州陳<lb/>
巖而審知終嗣其地也潮嘗使日者視已弟兄曰一人<lb/>
<pb n="KR2i0015_WYG_002-6a"/>
勝一人審知方侍潮之側沾汗而退審知性儉約嘗衣<lb/>
紬一日袴敗乃取酒庫酢袋而補之又嘗使南方迴者<lb/>
以玻璃瓶獻之審知眷玩久之自擲於地謂左右曰好<lb/>
竒尚異乃奢侈之本今沮之貴後代無為漸也或云延<lb/>
鈞僭立以御服被於審知之廟審知寓夢於延鈞責之<lb/>
不肯服延翰審知子也襲父位踰年而終翰妻博陵氏<lb/>
女也性悍姤而殘忍嘗以練縛姬侍而鞭之練染血赤<lb/>
乃止又置木掌扑人一日盛暑又無纎雲而雷霆擊博<lb/>
<pb n="KR2i0015_WYG_002-6b"/>
陵斃於中庭或曰忠懿暴終博陵之鴆故也延鈞審知<lb/>
次子延翰殂遂襲其位無竒能故其初數年頗亦善守<lb/>
比及季年乃僭稱大號國號曰大閩改元龍啓即位日<lb/>
既被衮冕遂恍惚不能自知久之方蘇乃親許飯僧三<lb/>
百萬繕經三百藏尋而稍安後於諸寺賽所許願文疏<lb/>
中明述其事聞者哂之曰大閩其應天順人有如此者<lb/>
延鈞即位改名鏻鏻將死有赤虹入其室飲以金盆水<lb/>
吸之俄盡又芝生殿門俄而遇弑鏻死金陵以閩人語<lb/>
<pb n="KR2i0015_WYG_002-7a"/>
訛戲之因送綾遂以為花絹意以鏻避其諱也鈞初議<lb/>
僭號不欲盡兼尊欲為閩國皇偽翰林學士周維岳進<lb/>
曰陛下欲稱國皇臣亦止稱翰林學生又以赦書有日<lb/>
行五十里之說聞者哂之<lb/>
延稟審知養子眇一目人謂之獨眼龍延鈞之兄<lb/>
也翰既死稟自泉州率兵而至因立延鈞為王自還泉<lb/>
州將行謂鈞曰善守之無煩老兄再至鈞憾其言後因<lb/>
詐疾以死訃於稟稟復來遂以兵迎於南臺江斃之舟<lb/>
<pb n="KR2i0015_WYG_002-7b"/>
中取其首至而責之曰果煩老兄再至矣因梟之無諸<lb/>
市稟之子繼昇繼倫皆奔浙中初延稟自光山起兵至<lb/>
建州入一山寺刼掠有僧但誦法華經見稟不起稟怒<lb/>
殺之後常見僧現其形細視之乃延鈞耳稟由是心疑<lb/>
延鈞即前所殺之僧至是果驗其寃耳昶本名繼鵬偽<lb/>
封福王即鈞之長子也既為皇城使李倣所弑而立㫤<lb/>
㫤遂改元通文性狂狷常欲練兵襲金陵乃於殿庭設<lb/>
大沙羅於射堋示衆曰一發中之當平定江南射堋去<lb/>
<pb n="KR2i0015_WYG_002-8a"/>
庭階才五六十步沙羅復甚大果一發中之其下皆賀<lb/>
曰此一箭定天下矣遂發兵至於境上金陵聞之無所<lb/>
㖃責但曰愍其有此大志耳㫤立而忠懿王之勲舊悉<lb/>
屏去之衙兵先號威武軍者亦棄不用威武軍忠懿王<lb/>
之親兵也以軍額而名之因召市井屠沽輩别立宸衞<lb/>
軍名衣以羅襦銀帶飲食之器悉皆中金所給俸賜復<lb/>
數倍於威武威武頗怒一日潛匣劒遂取延羲於私第<lb/>
而立之延羲審知之第二十八子也先時得罪於㫤㫤<lb/>
<pb n="KR2i0015_WYG_002-8b"/>
囚之私第有庭石一根一日有白烟一穗起於石上久<lb/>
之方散延羲懼乃密召道士陳守元即偽號陳天師者<lb/>
也使禳剋之守元曰未必不為嘉兆也是夕兵至其門<lb/>
而迎之延羲謂㫤使人收之乃迯於厠中久之方出延<lb/>
羲即位改元承隆移書於隣國曰大軍踊躍於門前羣<lb/>
臣歡呼於日下是也延羲即位為長夜之飲鍜銀葉為<lb/>
酒杯以賜飲羣臣下銀葉既柔弱因目之為冬𤓰片又<lb/>
名之曰醉如泥酒既盈即不復置他所唯飲盡乃可捨<lb/>
<pb n="KR2i0015_WYG_002-9a"/>
自宗室洎羣臣而下多以拒命見誅嘗一夕醉甚命其<lb/>
偽宰相李凖棄市而凖方大醉卧於市中唯呼其婢春<lb/>
鶯已行刑者不敢殺因致之他所明日延羲視朝使召<lb/>
凖左右因夜來之命對之延羲都不能知乃急召仍復<lb/>
其位是日又宴翰林學士周維岳復被怒下獄獄吏拂<lb/>
榻而迎之曰尚書無憂苦昨夕相公方宿此今亦無恙<lb/>
既醒果然末年為偽客省使朱文進所殺王氏遂滅忠<lb/>
懿嘗問山僧國祚修短僧曰大王騎馬來騎馬去忠懿<lb/>
<pb n="KR2i0015_WYG_002-9b"/>
以丙午得閩至開運丙午嵗而亡國其言驗矣延政延<lb/>
羲弟羲即位乃請以建州為威武軍延羲不許因復延<lb/>
政建州鎮安軍節度使延政乃自更為鎮武後僭號稱<lb/>
大殷皇帝改元天徳延羲遇害閩人有迎延政者㑹為<lb/>
兵所攻不能下使其子繼雄至又追拒而殺之延政終<lb/>
歸於江南封自在王尋改光山王終鄱陽焉延彬奎之<lb/>
子忠懿之猶子也奎死襲其父封於泉性多藝而奢縱<lb/>
日服一巾櫛日易一汗衫既醉必以龍腦數器覆之無<lb/>
<pb n="KR2i0015_WYG_002-10a"/>
病則亭午方起能為詩亦好說佛理辭人禪客謁見多<lb/>
為所沮宅中聲妓皆北人將求妓必圖已形而書其歌<lb/>
詩於圖側題曰才如此貌如此以是冀其見慕初圭領<lb/>
兵至泉州舍於開<hi>闕</hi>寺始生延彬於寺之堂既生而有<lb/>
白雀一栖於堂中迄彬之終方失其所在凡三十年仍<lb/>
嵗豐稔每發蠻舶無失墮者人因謂之招寶侍郎進士<lb/>
徐寅常為人生幾何賦云任是三皇五帝不死何歸後<lb/>
因修合求藥於延彬書其賦辭於紙尾而報之其風味<lb/>
<pb n="KR2i0015_WYG_002-10b"/>
又此𩔖也朝廷授延彬雲州節度使及卒復贈侍中葬<lb/>
雲臺山迄今閩人謂之雲臺侍中其詩有尤者曰四衙<lb/>
前後訟堂清軟錦披袍擁鼻行雨後緑苔侵履跡春深<lb/>
紅杏鎖鸎聲因攜久醖松醪酒自煮新抽竹笋羮也解<lb/>
為詩也為政儂家何似謝宣城人多誦之<lb/>
偽宋文進者王氏時為客省使既弑其君延羲乃稱藩<lb/>
於朝廷行天福年號朝廷授文進福州節度使同中書<lb/>
門下平章事封閩國王泉州指揮使劉從効殺文進所<lb/>
<pb n="KR2i0015_WYG_002-11a"/>
署刺史黄紹頗以王繼勲代之遥應建州文進發兵攻<lb/>
之為泉人所敗連重遇乃殺文進傳首建州以從子繼<lb/>
昌來守福州為淮兵所阻不得指揮使李孺贇乃推僧<lb/>
卓儼明為主卓儼明本神光寺僧住上方達將自立懼<lb/>
人情不附乃假立之示衆曰儼明在神光寺上方嘗睡<lb/>
庵中有赤蛇出入其鼻中此異人也當迎之衆從其議<lb/>
未幾殺之遂自立李孺贇本名達既自立乃表朝廷授<lb/>
檢校太尉同平章事充福建節度使知閩國事後求爵<lb/>
<pb n="KR2i0015_WYG_002-11b"/>
於朝廷不允遂歸江南編入屬籍賜名義預其偽王子<lb/>
之列既而召之使入覲孺贇復不聴命遂為江南所攻<lb/>
告急於浙兵救之圍解乃覲於浙孺贇未幾還本任復<lb/>
謀叛為浙兵所戮其弟孺差亦誅焉婁從効泉州桃林<lb/>
人父諱章初與董思安張漢忠陳洪進等俱為本州偏<lb/>
將及朱文進簒滅王氏以其將黄紹頗守泉從効等因<lb/>
殺紹頗而立王繼勲以應建州文進舉兵攻之不克及<lb/>
江南剋建州從効首請江南之命累授從効至檢校太<lb/>
<pb n="KR2i0015_WYG_002-12a"/>
尉兼中書令泉州清源軍節度使鄂國公十數年間頗<lb/>
亦强盛建隆壬戌嵗從効自五月𤼵疽至於七月不愈<lb/>
中外音問不通羣校頗有異議一日先鋒指揮使王亡<lb/>
名請入省疾而從効危篤乃欲代領其衆從効死衆立張<lb/>
漢忠為帥以洪進副之使王亡名出守漳州不聼又遣<lb/>
戍莆田亦不聼因使衆擊之遂困送同安縣羈縻之未<lb/>
幾而斃初効有泉南之地洪進為其將與張漢忠同列<lb/>
從効死漢忠有其郡且請節制於江南以洪進為節度<lb/>
<pb n="KR2i0015_WYG_002-12b"/>
副使而頗忌洪進一日設筵將害洪進俄而地震漢忠<lb/>
惶惑洪進遂起出他日洪進率子弟徑入衙署取其符<lb/>
印而廢之送家庄洪進因請命於朝廷授平海節度使<lb/>
太宗即位乃修朝覲改授徐州節鎮兼授相封岐國公<lb/>
終贈中書令諡曰忠順<lb/>
　<lb/>
　<lb/>
　五國故事卷下<lb/>
</p>
<p>
</p>
  </div>
</body>
</text>
</TEI>
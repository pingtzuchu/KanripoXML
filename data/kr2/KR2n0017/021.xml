<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0017_SBCK_021-1a"/>
隷釋巻第二十一　歐陽氏集古録上<lb/>
　　沛相楊君碑　楊君碑隂題名<lb/>
　　郭先生碑　楊震碑<lb/>
　　繁陽令楊君碑　髙陽令楊君碑<lb/>
　　文翁石柱碑　樊常侍碑<lb/>
　　玄儒婁先生碑　老子銘<lb/>
　　費亭侯曹騰碑　桂陽周府君碑<hi>䟦尾<折 t="33"/>後本</hi>
　　桐栢廟碑　修西嶽廟復民賦碑<lb/>
　　楊君碑隂題名　殘碑隂<lb/>
<pb n="KR2n0017_SBCK_021-1b"/>
　　朔方太守碑隂　朱龜碑<lb/>
　　太尉劉寛碑　劉寛碑<lb/>
　　孫叔敖碑　殽阬君神祠碑<lb/>
　　樊毅修華嶽碑　祝睦碑<lb/>
　　祝睦後碑　殘碑<lb/>
　　修孔子廟器表　泰山都尉孔君碑<lb/>
　　吳雄修孔子廟碑　兾州從事張表碑<lb/>
　　郭中候碑　司隷從事郭究碑<lb/>
　　田君碑　堯母碑<lb/>
<pb n="KR2n0017_SBCK_021-2a"/>
　　魯相晨孔子廟碑　楊君碑隂題名<lb/>
　　無極山神廟　劉曜碑<lb/>
　　小黄門譙君碑　太尉劉寛碑隂<lb/>
　　武榮碑　郎中鄭固碑<lb/>
　　班碑　魯峻碑<lb/>
　　公昉碑　藁長蔡君頌<lb/>
　　郎中王君碑　太尉陳球碑<lb/>
　　北海相景君碑　金鄉守長侯君碑<lb/>
物長聚於所好而常得於有力之彊有力而不好好<lb/>
<pb n="KR2n0017_SBCK_021-2b"/>
之而無力雖近且易有不能致之象犀虎豹蠻夷山<lb/>
海殺人之獸然其齒角皮革可聚而有也玉出崐崘<lb/>
流沙萬里之外經十餘譯乃至乎中國珠出南海常<lb/>
生深淵採者腰絙而入水形色非人往往不出則下<lb/>
飽蛟魚金礦于山鑿深而穴逺篝火餱糧而後進其<lb/>
崖崩窟塞則遂葬於其中者率常數十百人其逺且<lb/>
難而又多死禍常如此然而金玉珠璣世常兼聚而<lb/>
有也凡物好之而有力則無不至也湯盤孔鼎岐陽<lb/>
之鼓岱山鄒嶧㑹稽之刻石與夫漢魏己來聖君賢<lb/>
<pb n="KR2n0017_SBCK_021-3a"/>
士桓碑彛器銘詩序記下至古文籕篆分隷諸家之<lb/>
字書皆三代以來至寳怪竒偉麗工妙可喜之物其<lb/>
去人不逺其取之無禍然而風霜兵火湮淪磨滅散<lb/>
棄於山崖墟莾之間未嘗収拾者由世之好者少也<lb/>
幸而有好之者又其力或不足故僅得其一二而不<lb/>
能使其聚也夫力莫如好好莫如一予性顓而嗜古<lb/>
凡世人之所貪者皆無欲於其間故得一其所好於<lb/>
斯好之已篤則力雖未足猶能致之故上自周穆王<lb/>
以來下更秦漢隋唐五代外至四海九州名山大澤<lb/>
<pb n="KR2n0017_SBCK_021-3b"/>
窮崖絶谷荒林破冡神仙鬼物詭怪所傳莫不皆有<lb/>
以為集古録以謂傳寫失真故因其石本軸而藏之<lb/>
有巻帙次第而無時世之先後盖其取多而未已故<lb/>
隨其所得而錄之又以謂聚多而終必散乃撮其大<lb/>
要别為錄目因并載夫可與史傳正其闕謬者以傳<lb/>
後學庶益於多聞或譏予曰物多則其勢難聚聚久<lb/>
而無不散何必區區於是哉予對曰足吾所好玩而<lb/>
老焉可也象犀金玉之聚其能果不散乎予固未能<lb/>
以此而易彼也廬陵歐陽修序<lb/>
<pb n="KR2n0017_SBCK_021-4a"/>
　　　　沛相楊君碑<lb/>
右沛相楊君碑在閿鄉楊震墓側碑首尾不完失其<lb/>
名字按後漢書震及中子秉秉子賜賜子彪皆有傳<lb/>
又云震長子牧富波相牧孫竒侍中竒子亮陽成亭<lb/>
侯又云少子奉奉子敷敷子衆蓩亭侯又有彪子修<lb/>
楊氏子孫載于史傳者止此爾不知沛相為何人也<lb/>
碑云孝順皇帝西巡以掾史召見拜郎中遷常山長<lb/>
史換犍為府丞宰司累辟應于司徒州察茂才遷銅<lb/>
陽侯相後拜議郎五官中郎將沛相年五十六建寧<lb/>
<pb n="KR2n0017_SBCK_021-4b"/>
元年六月癸丑遘疾而卒其終始尚可見而惜其名<lb/>
字亡矣治平元年六月十日書<lb/>
　　　　楊君碑隂題名<lb/>
右楊君碑隂題名首尾不完今可見者四十餘人楊<lb/>
震子孫葬閿鄉者數世碑多殘缺此不知為何人碑<lb/>
隂其後有云右後公門生又云右沛君門生沛君疑<lb/>
是沛相者自有碑而亡其名字矣後公亦不知其為<lb/>
何人也治平元年六月十日書<lb/>
　　　　郭先生碑<lb/>
<pb n="KR2n0017_SBCK_021-5a"/>
右郭先生碑云先生諱輔字甫成其先出于王季之<lb/>
中子為文王卿士食采於虢後世謂之郭歴戰國秦<lb/>
漢子孫流分來居荆土先生其少也孝友而悦學其<lb/>
長也寛舒如好施是以宗親歸懷鄉䣊髙尚年五十<lb/>
有二遇疾而終其以而為如及用鄉䣊字與婁夀碑<lb/>
同盖漢人如此爾治平元年六月二十二日書<lb/>
　　　　楊震碑<lb/>
右楊震碑首題云漢故太尉楊公神道碑銘文字殘<lb/>
闕首尾不完其可見而僅成文者云聖漢龍興神祗<lb/>
<pb n="KR2n0017_SBCK_021-5b"/>
降祉乃生于公又云窮神知變與聖同符鴻漸衡門<lb/>
羣英雲集又云貽我三魚以章懿德又云大將軍辟<lb/>
舉茂才除襄城令遷荆州刺史東萊涿郡太守又云<lb/>
司徒太尉立朝正色恪勤竭忠其餘字存者多而不<lb/>
復成文矣治平元年六月十日書<lb/>
　　　　繁陽令楊君碑<lb/>
右繁陽令楊君碑首尾不完文字磨滅可識者四百<lb/>
三十字不可識者六十一字碑云君遭叔父太尉薨<lb/>
委榮輕舉吏民攀轅守闕上書運糓萬斛助官賑貧<lb/>
<pb n="KR2n0017_SBCK_021-6a"/>
以乞君還又云富波君之子也按漢書楊震子牧為<lb/>
富波相君廼牧子也叔父太尉者秉也出米乞令前<lb/>
史所無惜其名字磨滅不可見矣嘉祐八年十月二<lb/>
十三日書<lb/>
　　　　髙陽令楊君碑<lb/>
右髙陽令楊君碑首尾不完而文字尚可識云司隷<lb/>
從事定潁侯相最後為善侯相善上一字磨滅不可<lb/>
見盖其中間嘗為髙陽令而碑首不書最後官者不<lb/>
詳其義也按楊震碑髙陽令著震孫也今碑在震墓<lb/>
<pb n="KR2n0017_SBCK_021-6b"/>
側<lb/>
　　　　文翁石柱記<lb/>
右文翁石柱記云漢初平五年倉龍甲戌旻天季月<lb/>
修舊築周公禮殿始自文翁開建泮宫據顔有意益<lb/>
州學館廟堂記按華陽國志文翁為蜀郡守造講堂<lb/>
作石室一名玉堂安帝永初間烈火為災堂及寺舍<lb/>
並皆焚燎惟石室獨存至獻帝興平元年大守髙朕<lb/>
於玉堂東復造一石室為周公禮殿有意又謂獻帝<lb/>
無初平五年當是興平元年盖時天下䘮亂西蜀僻<lb/>
<pb n="KR2n0017_SBCK_021-7a"/>
逺年號不通故仍稱舊號也今檢范曄漢書本紀初<lb/>
平五年正月改為興平顔説是也治平元年六月十<lb/>
三日<lb/>
　　　　樊常侍碑<lb/>
右樊常侍碑云君諱安字子佑南陽湖陽人也君幼<lb/>
學治韓詩論語孝經歴中黄門拜小黄門小黄門右<lb/>
史遷藏府令中常侍年五十有六永夀四年四月甲<lb/>
辰卒其先為中黄門後為小黄門又為小黄門右史<lb/>
盖漢官之制今不詳其次序也余少家漢東天聖四<lb/>
<pb n="KR2n0017_SBCK_021-7b"/>
年舉進士赴尚書禮部道出湖陽見此碑立道左下<lb/>
馬讀之徘徊碑下者久之後三十年始得而入集録<lb/>
盖初不見録于世自予集録古文時人稍稍知為可<lb/>
貴自此古碑漸見收采也嘉祐八年十月十四日書<lb/>
　　　　玄儒婁先生碑<lb/>
右玄儒婁先生碑云先生諱夀字九考南陽隆人也<lb/>
祖太常博士父安貧守賤不可營以禄先生童孩多<lb/>
竒𡵨嶷有志好學不厭不飾小行善與人交久而能<lb/>
敬榮沮溺之耦耕甘山林之杳靄又曰有朋自逺冕<lb/>
<pb n="KR2n0017_SBCK_021-8a"/>
紳莘莘講習不倦年七十有八熹平三年二月甲子<lb/>
不禄今光化軍乾德縣圖經載此碑景祐中余自夷<lb/>
陵貶所再遷乾德令按圖求碑而夀有墓在糓城界<lb/>
中余率縣學生親拜其墓見此碑在墓側遂據圖經<lb/>
遷碑還縣立於勑書樓下至今在焉<hi>月十三日<折 t="33"/>治平元年八</hi>
　　　　老子銘<lb/>
右老子銘按桓帝紀云延熹八年正月遣中常侍左<lb/>
悺之苦縣祠老子至十一月又遣中常侍管覇祠之<lb/>
而此碑云八月夢見老子而祠之世言碑銘蔡邕作<lb/>
<pb n="KR2n0017_SBCK_021-8b"/>
今檢邕集無此文皆不可知也<lb/>
　　　　中常侍費亭侯曹騰碑<lb/>
右中常侍費亭侯曹騰碑文字磨滅其粗可見者云<lb/>
維建和元年七月廿二日己巳皇帝若曰其遣費亭<lb/>
侯之國其餘不可識也建和桓帝即位之元年也後<lb/>
三十七年獻帝中平元年騰養子操始為騎都尉擊<lb/>
黄巾矣治平元年六月十日書<lb/>
　　　　桂陽周府君碑<lb/>
右桂陽周府君碑按韶州圖經云後漢桂陽太守周<lb/>
<pb n="KR2n0017_SBCK_021-9a"/>
府君廟在樂昌縣西一百一十八里武溪上武溪驚<lb/>
湍激石流數百里昔馬援南征其門人轅寄生善吹<lb/>
笛援爲作歌和之名曰武溪深其辭曰滔滔武溪一<lb/>
何深鳥飛不渡獸不能臨嗟哉武溪何毒滛周使君<lb/>
開此溪下合真水桂陽人便之爲立廟刻石又云碑<lb/>
在廟中郭蒼文今碑文磨滅云府君字君光而名巳<lb/>
訛缺不可辨圖經但云周使君亦不著其名後漢書<lb/>
又無傳遂不知爲何人也按武水源出郴州臨武縣<lb/>
鸕鷀石南流三百里入桂陽而桂楊桂水真水梨溪<lb/>
<pb n="KR2n0017_SBCK_021-9b"/>
盧溪曹溪諸水皆與武水合流其俗謂水湍浚為瀧<lb/>
韓退之詩云南下樂昌瀧即此水也碑首題云神漢<lb/>
者如唐人云聖唐爾盖當時已為此語而史傳他書<lb/>
無之獨見於此碑也<lb/>
　　　　後本䟦尾<lb/>
右周府君碑余初得前本恨其名遂磨滅後有國子<lb/>
監直講劉仲章者為余言前為樂昌令因道府君事<lb/>
云名憬問其何以見之云碑刻雖闕尚可識也乃以<lb/>
此碑并隂遺余盖前本特模者不工爾又余初以韓<lb/>
<pb n="KR2n0017_SBCK_021-10a"/>
集云昌樂瀧疑其誤乃改從樂昌仲章曰不然縣名<lb/>
樂昌而瀧名昌樂其舊俗所傳如是韓集不誤也乃<lb/>
知古人傳疑而慎於更改者以此治平二年六月二<lb/>
十二日<lb/>
　　　　桐栢廟碑<lb/>
右桐栢廟碑磨滅雖不甚而文字斷續粗可考次盖<lb/>
南陽太守修廟碑也其辭云延熹六年正月乙酉南<lb/>
陽太守中山盧奴君奴下正闕一字當是其姓又云<lb/>
尊神敬祀立廟桐栢春秋宗禜災異告變水旱請求<lb/>
<pb n="KR2n0017_SBCK_021-10b"/>
位比諸侯聖漢所尊太守奉祀二十餘年不復身至<lb/>
遣丞行事簡略不敬明神弗歆災異以生五嶽四瀆<lb/>
與天合德仲尼慎祭常若神在君凖則大聖親之桐<lb/>
栢來見廟祠﨑嶇逼狹開拓神門立闕四望増廣壇<lb/>
楊又云執玉以沉為民祈福靈祈報祐天地清和其<lb/>
大意止於如此其後有頌亦可讀第不見太守姓名<lb/>
爾然不著他事惟修廟祀神爾桐栢淮瀆廟也治平<lb/>
元年六月十三日<lb/>
　　　　修西嶽廟復民賦碑<lb/>
<pb n="KR2n0017_SBCK_021-11a"/>
右修華嶽廟請復民賦碑云光和二年十二月庚午<lb/>
朔十三日壬午弘農太守臣毅頓首死罪上尚書臣<lb/>
毅頓首頓首死罪死罪謹按文書臣以去元年十一<lb/>
月到官其十二月奉祠西嶽華山省視廟舍及齋衣<lb/>
祭器率皆久逺有垢臣以神嶽至尊宜加恭肅輙遣<lb/>
行事荀班與華隂令先讜以漸繕治成就之後仍雨<lb/>
甘雪又曰讜言縣當孔道加奉尊嶽一嵗四祠養牲<lb/>
百日用糓藳三千餘斛或有請雨齋禱役費兼倍小<lb/>
民不堪有饑寒之窘違宗神之敬乞差諸賦復華下<lb/>
<pb n="KR2n0017_SBCK_021-11b"/>
十里以内民租田口筭臣輙聽盡力奉宣詔書思惟<lb/>
惠利增異復上臣毅誠隍誠恐頓首頓首死罪死罪<lb/>
上尚書漢家制度今不復見惟余家集録漢碑頗多<lb/>
故於磨滅之餘時見一二而此碑粗完故録其首尾<lb/>
以傳臣毅者樊毅也治平元年六月十四日書<lb/>
　　　　楊君碑隂題名<lb/>
右楊君碑隂題名楊氏世葬閿鄉墓側皆有碑今其<lb/>
存者四余家集録皆得之乃太尉沛相髙陽繁陽今<lb/>
也此碑隂者不知為何人碑文字殘闕其僅存者十<lb/>
<pb n="KR2n0017_SBCK_021-12a"/>
五人又滅其一其在者十四人曰懷陵圉令相蔣禧<lb/>
字武仲宜禄長蕭劉瑞字仲祐孝亷杼秋劉旭字子<lb/>
明大官日丞譙曹臻字建國辭曹史鄲公孫銀字山<lb/>
根門下書佐史韓純字子敬豐畢珮字廣世鄲孟蹤<lb/>
字河雒決曹書佐鄲公孫暘字元暘皆稱故吏又有<lb/>
故吏賛陳俊字仲顯鄿夏陽字儀公鄿兒銀字伯玉<lb/>
杼秋劉順字子選沛周儀字帛民凡五人皆不著職<lb/>
但稱故吏而孟縱字河雒周儀字帛民文字皆完非<lb/>
訛謬而莫曉其義也治平元年六月十四日書<lb/>
<pb n="KR2n0017_SBCK_021-12b"/>
　　　　殘碑隂<lb/>
右殘碑隂前後磨滅不知為何人碑其知為漢碑者<lb/>
蓋其隷字非漢人莫能為也其字僅可見者尚數十<lb/>
而姓名完者九人曰王伯鄉趙仲方賈元周王景陽<lb/>
賈元輔宗石處王仲宣馬安國王通國皆無官號邑<lb/>
里莫知為何人惟漢隷在者少為難得故録之治平<lb/>
元年五月十八日書<lb/>
　　　　朔方太守碑隂<lb/>
右朔方太守碑隂題云永夀二年朔方太守上郡仇<lb/>
<pb n="KR2n0017_SBCK_021-13a"/>
君察察下滅一字除郎中大曲長大下又滅一字延<lb/>
熹四年九月乙酉詔書遷衙令五年正月到宫奉見<lb/>
明府見下又滅一字立祠刋石表章大聖之遺靈永<lb/>
示來世之末末下又滅一字謹出錢千千下又滅兩<lb/>
字者下行因紀姓名據此乃冨時修廟出錢人爾今<lb/>
其姓名徃徃可見云衙鄉三老時勤伯秋上官鳯季<lb/>
方録事史楊禹孟布衙主記掾楊綬子長門下功曹<lb/>
裴篤伯安倉曹掾任就子優又有集曹掾軍假司馬<lb/>
之類名字多不完其所出錢不過三百至五百盖漢<lb/>
<pb n="KR2n0017_SBCK_021-13b"/>
世物輕幣重今華嶽孔子廟碑隂所列亦皆如此其<lb/>
所立祠盖不知爲何廟也治平元年夏至日書<lb/>
　　　　朱龜碑<lb/>
右朱龜碑云字伯靈察孝亷除郎中尚書侍郎以將<lb/>
事去官于時幽州州下滅一字夷侵冦以君爲御史<lb/>
中丞討伐其後磨滅又云鮮卑侵犯障塞復舉君拜<lb/>
幽州刺史年六十四光和六年卒龜之事迹不見史<lb/>
傳其僅見於此碑者如此碑在今亳州界中云將事<lb/>
去官莫曉其語<hi>碑置州學中<折 t="33"/>後余守亳州徒</hi>治平元年六月十四<lb/>
<pb n="KR2n0017_SBCK_021-14a"/>
日書<lb/>
　　　　太尉劉寛碑<lb/>
右太尉劉寛碑寛漢書有傳其官閥始率與碑多同<lb/>
而傳載遷官次序頗略盖史之所記善惡大節官次<lb/>
雖小略不足為實惟其繆誤不可不正碑云大將軍<lb/>
以禮脅命拜侍御史遷梁令三府並用博士徴皆不<lb/>
就司隷校尉舉茂材太尉舉有道公車徴拜議郎司<lb/>
徒長史而傳但云大將軍辟五遷司徒長史今據碑<lb/>
止四遷爾博士未嘗拜也碑於長史下遂云入登侍<lb/>
<pb n="KR2n0017_SBCK_021-14b"/>
中延熹八年地震有詔詢異轉拜尚書遷南陽太守<lb/>
拜太中大夫復拜侍中屯騎校尉宗正光禄勲遂授<lb/>
太尉傳至太中大夫始云遷侍中其前自長史入登<lb/>
侍中史闕書也碑又云固疾遜位拜光禄大夫遷衛<lb/>
尉復作太尉而傳云以日食免拜衛尉以日食免當<lb/>
從傳為正而不書光禄大夫史闕也其餘皆同故不<lb/>
復録治平元年六月十四日書<lb/>
　　　　劉寛碑<lb/>
右太尉車騎將軍特進逯鄉昭烈侯劉公碑公諱寛<lb/>
<pb n="KR2n0017_SBCK_021-15a"/>
有兩碑皆在洛陽余家集録皆得之其一故吏李謙<lb/>
等立而此碑門生殷苞等所立其所書與李謙等所<lb/>
載不異惟漢隷難得當録漢公卿卒故吏門生各自<lb/>
立碑以伸感慕惟見於此今人家碑碣非其子孫則<lb/>
它人不為立也治平元年六月十四日書<lb/>
　　　　孫叔敖碑<lb/>
右孫叔敖碑云名饒字叔敖而史記不著其名而見<lb/>
於他書者亦皆曰叔敖而己微斯碑後世遂不復知<lb/>
其名饒也此碑世亦罕傳余以集録二十年間求之<lb/>
<pb n="KR2n0017_SBCK_021-15b"/>
博且勤乃得之然則世之未見此碑者猶不知爲名<lb/>
饒也謂余集古爲無益可乎<lb/>
　　　　殽阬君神祠碑<lb/>
右殽阬君神祠碑今在鄭縣慶曆中樞宻直學士施<lb/>
君爲陜西轉運使爲余模此本云碑文磨滅初不可<lb/>
辨以麪填其刻稍尋其點畫命工鐫石之乃可讀漢<lb/>
碑今在者類多磨滅不完故獨斯碑歴歴可見也惟<lb/>
裴曄姓名爲鄉人鑱去矣殽阬所以畜洩水患據碑<lb/>
文云自亡新以來廢之則前漢時己有之矣光和中<lb/>
<pb n="KR2n0017_SBCK_021-16a"/>
曄為鄭縣令始修復之事見水經及華州圖經殽阬<lb/>
君祠今謂之五部神廟其像有石隄西戍樹谷五樓<lb/>
先生東臺御史王翦將軍皆莫曉其義施君名昌言<lb/>
今為涇原路安撫使治平元年二月一日書<lb/>
　　　　樊毅修華嶽碑<lb/>
右樊毅修華嶽廟碑云惟光和元年嵗在戊午名曰<lb/>
咸池季冬己巳弘農太守河南樊君諱毅字仲德下<lb/>
車之初恭肅神祀西嶽至尊詔書奉祠躬親自徃齋<lb/>
室逼窄法齋無所於是與令巴郡胊忍先讜圖議繕<lb/>
<pb n="KR2n0017_SBCK_021-16b"/>
故二年正月己卯興就刻兹碑號吏卒挾路據此碑<lb/>
乃即時所立而太守生稱諱者何哉治平元年末伏<lb/>
日書<lb/>
　　　　祝睦碑<lb/>
右祝睦碑云君諱睦字元其下遂缺滅不能成文惟<lb/>
其官夀年月可見云賔于王庭除北海長史頴川郾<lb/>
令辟司空府北軍中候拜大尚書僕射遷常山相山<lb/>
陽太守年六十有八延熹七年八月丁巳卒睦有二<lb/>
碑皆在今南京虞城縣此碑不見世次而隱隱有云<lb/>
<pb n="KR2n0017_SBCK_021-17a"/>
其先髙辛爾其後碑則頗完故録於次也治平元年<lb/>
六月立秋日書<lb/>
　　　　祝睦後碑<lb/>
右祝睦後碑其前碑不知所立人名氏不知所載官<lb/>
閥夀考年月悉同而此碑有立碑人名氏及睦世次<lb/>
云故吏王堂等竊聞下有述上之功臣有叙君之德<lb/>
又曰君兆自棃辛祝融苖胄鄭有祝𥅆君其胤也其<lb/>
餘文字亦完可讀二銘皆以三言為文而後銘猶完<lb/>
云穆我君邦之陽資五就闓道綱綱下滅一字表微<lb/>
<pb n="KR2n0017_SBCK_021-17b"/>
凖樞衡稽列宿覽四方德合乾道應皇領二郡曜重<lb/>
光化流洽緄豳昌性天約元用長頌聲作謡令香功<lb/>
烈著遺椒芳存覿榮淪弗忘其後二句磨滅難詳故<lb/>
録其成文以見其雅質亦可佳也治平元年六月立<lb/>
秋日書<lb/>
　　　　殘碑<lb/>
右殘碑不知為何人所存者纔三十二字不復成文<lb/>
惟云髙字幼知其名髙又云漢興復知為後漢時人<lb/>
而隷字在者甚完體質淳勁非漢人莫能為也故録<lb/>
<pb n="KR2n0017_SBCK_021-18a"/>
之<lb/>
　　　　修孔子廟器表<lb/>
右韓明府修孔子廟器碑云永夀二年青龍在涒灘<lb/>
霜月之靈皇極之日永夀桓帝年號也按爾雅云嵗<lb/>
在申曰涒灘桓帝永興三年正月戊申大赦改元永<lb/>
夀明年丙申曰嵗在涒灘是矣云霜月之靈皇極之<lb/>
日者莫曉其義疑是九月五日前漢文章之盛庶幾<lb/>
三代之純深自建武以後頓爾衰薄崔蔡之徒擅名<lb/>
當世然其筆力辭氣非出自然與夫楊馬之言醇醨<lb/>
<pb n="KR2n0017_SBCK_021-18b"/>
異味矣及其末也不勝其弊霜月皇極是何等語韓<lb/>
明府者名敕字叔節前世見於史傳未有名敕者豈<lb/>
自余學之不博乎春秋左氏傳載古人命名之説不<lb/>
以爲名者頗多故以敕爲名者少也治平元年二月<lb/>
晦日書<lb/>
　　　　泰山都尉孔君碑<lb/>
右泰山都尉孔君碑云君諱宙字季將孔子十九世<lb/>
之孫也年六十一延熹四年正月乙未以疾卒其序<lb/>
官閥甚簡又或殘滅不完但見其舉孝亷爲郎遷元<lb/>
<pb n="KR2n0017_SBCK_021-19a"/>
城令遂為泰山都尉爾其辭有云躬忠恕以及人兼<lb/>
禹湯之罪巳宙為人臣而引禹湯以為比在今人於<lb/>
文為不類盖漢世近古簡質猶如此治平元年閏五<lb/>
月二十一日書<lb/>
　　　　吳雄修孔子廟碑<lb/>
右魯相置孔子廟卒使碑云司徒臣雄司空臣戒稽<lb/>
首言魯前相瑛書言詔書崇聖道孔子作春秋制孝<lb/>
經演易繫辭經緯天地故特立廟襃成侯四時來祠<lb/>
事己即去廟有禮器無常人掌領請置百石卒史一<lb/>
<pb n="KR2n0017_SBCK_021-19b"/>
人典主守廟謹問太常祠曹掾馮牟史郭玄辭對故<lb/>
事辟雍祠先聖太宰太祝各一人備爵太常丞監祠<lb/>
河南尹給牛羊豕大司農給米臣愚以謂如瑛言可<lb/>
許臣雄臣戒愚戅誠惶誠恐頓首頓首死罪死罪臣<lb/>
稽首以聞制曰可按漢書元嘉元年吳雄爲司徒二<lb/>
年趙戒爲司空即此云臣雄臣戒是也魯相瑛者據<lb/>
碑言姓乙字仲卿漢碑在者多磨滅此幸完可讀録<lb/>
之以見漢制三公奏事如此與羣臣上尚書者小異<lb/>
也又見漢祠孔子其禮如此治平元年六月二十日<lb/>
<pb n="KR2n0017_SBCK_021-20a"/>
書<lb/>
　　　　兾州從事張表碑<lb/>
右兾州從事張表碑云君諱表字元異其碑首題云<lb/>
漢故兾州從事張君碑而文為韻語叙其官閥不甚<lb/>
詳但云春秋六十四以建寧元年三月癸巳寢疾而<lb/>
終其辭有云仕郡為督郵鷹撮盧擊是以狗喻人也<lb/>
又有畔桓利正之語盖漢人猶質不嫌取類於鷹犬<lb/>
畔桓疑是盤桓文字簡少假借爾治平元年六月二<lb/>
十九日書<lb/>
<pb n="KR2n0017_SBCK_021-20b"/>
　　　　郭中候碑<lb/>
右北軍中候郭君碑其名字磨滅云元城君第四子<lb/>
也其先盖周之胄緒枝葉雲布列於州郡自東郡衛<lb/>
國家於河内汲兄竹邑候相次尚書侍郎次濟北相<lb/>
順弟臨沂長次徐州刾史次中山相次雒陽令君為<lb/>
五官掾功曹司隷中都官從事三辟將軍府舉亷比<lb/>
陽長復辟司徒拜北軍中候年六十有六建寧四年<lb/>
九月丙子卒其於兄竹邑侯相上一字闕滅不完疑<lb/>
是惠字其下又云順弟莫曉其義豈漢人謂兄弟為<lb/>
<pb n="KR2n0017_SBCK_021-21a"/>
此語耶故闕其疑以俟知者治平元年六月二十九<lb/>
日書<lb/>
　　　　司隷從事郭究碑<lb/>
右司隷從事郭君碑云君諱究汲人也元城君之孫<lb/>
雒陽令之適歴主簿督郵五官掾功曹守令長辟司<lb/>
隷從事部郡都官春秋二十八而卒中平元年嵗在<lb/>
甲子三月而葬據北軍中侯碑為元城君子而弟為<lb/>
雒陽令考其世次皆同前世碑碣但書子孫而不及<lb/>
兄弟惟郭氏碑載其兄弟甚詳盖古人譜牒旣完而<lb/>
<pb n="KR2n0017_SBCK_021-21b"/>
於碑碣又詳如此可見其以世家為重不若今人之<lb/>
苟簡也治平元年六月二十九日書<lb/>
　　　　田君碑<lb/>
右田君碑在今沂州其名字皆已磨滅惟云其先出<lb/>
自帝舜之苖裔自完適齊因以為氏乃知其姓田爾<lb/>
又云周察之際家於東平陽君揔角修韓詩京氏易<lb/>
究洞神變窮奥極微為五官掾功曹州從事辟太尉<lb/>
延熹二年辛亥詔書泰山琅邪盜賊未息州郡吏有<lb/>
仁惠公清撥煩整化者試守滿嵗為真州言名時牧<lb/>
<pb n="KR2n0017_SBCK_021-22a"/>
劉君知君宿操表上試守費自此以後殘闕不可次<lb/>
第而隱隱可見盖無年夀卒葬月日而有故吏薛咸<lb/>
等立石勒銘之語迺費縣令長德政去思碑爾治平<lb/>
元年六月二十九日書<lb/>
　　　　堯母碑<lb/>
右堯母祠碑漢建寧五年造其文略曰堯母慶都感<lb/>
赤龍而生堯遂以侯伯恢踐帝宫<hi>下闕</hi>慶都僊殁盖<lb/>
葬于茲欲人莫知名曰靈臺上立黄屋堯所奉祀三<lb/>
代改易荒廢不修漢受濡期興滅繼絶如堯為之遂<lb/>
<pb n="KR2n0017_SBCK_021-22b"/>
遭亡新禮祠絶矣故廷尉<hi>不可讀<折 t="33"/>姓名磨滅</hi>深惟大漢堯之<lb/>
苖胄當修堯祠追逺復舊前後奏上帝納其謀嵗以<lb/>
春秋奉太牢祠時濟隂太守魏郡審晃成陽令博陵<lb/>
管遵各遣大掾輔助<hi>字<折 t="33"/>闕一</hi>君經之營之不日成之此<lb/>
其大槩也按皇覽云堯冡在濟隂城陽吕氏春秋云<lb/>
堯葬糓林皇甫謐云糓林即成陽然自史記地志及<lb/>
水經諸書皆無堯母葬處惟見於此碑盖亦葬城陽<lb/>
也而諸書俗本多為城陽獨此碑為成陽當以碑為<lb/>
正碑後列當時人名氏又云審晃字元讓管遵字君<lb/>
<pb n="KR2n0017_SBCK_021-23a"/>
臺又云漢受濡期莫曉其義也治平元年三月二十<lb/>
九日書<lb/>
　　　　魯相晨孔子廟碑<lb/>
右魯相上尚書章其略云建寧二年三月癸卯朔七<lb/>
日己酉魯相臣晨長史臣謙頓首死罪上尚書臣晨<lb/>
頓首頓首死罪死罪臣以元年到官行秋饗飲酒泮<lb/>
宫復禮孔子宅而無公出酒脯之祠臣輒依社稷出<lb/>
王家榖春秋行禮建寧靈帝年號也於此見漢制天<lb/>
子之尊其辭稱頓首死罪而不敢斥至尊因尚書以<lb/>
<pb n="KR2n0017_SBCK_021-23b"/>
致達而已余家集録漢碑頗多亦有奏章患其磨滅<lb/>
獨斯碑首尾完備可見當時之制也又云孔子乾坤<lb/>
所挺西狩獲麟為漢制作故孝經援神契曰玄丘制<lb/>
命帝卯行又尚書考靈曜曰丘生倉際觸期稽度為<lb/>
赤制䜟緯不經不待論而可知甚矣漢儒之狹陋也<lb/>
孔子作春秋豈區區為漢而已哉治平元年三月二<lb/>
十五日書<lb/>
　　　　楊君碑隂題名<lb/>
右楊君碑隂題名凡一百三十一人有稱故吏者故<lb/>
<pb n="KR2n0017_SBCK_021-24a"/>
民者處士者故功曹史者故門下佐者類例不一似<lb/>
當時人各隨意書之而文字磨滅僅可讀其姓名字<lb/>
俱完可識者八十三人其餘或在或亡盖後漢陽震<lb/>
墓域中碑也楊氏墓在閿鄉有碑數㕔皆漢世所立<lb/>
余家集録得其四震及沛相繁陽髙陽令碑并得碑<lb/>
隂題名然得時參錯不知為何碑之隂也其名氏可<lb/>
見者當時皆無所稱述顧其人亦不足考究苐以漢<lb/>
隷真蹟金石所傳者至今類多磨滅可惜故録之爾<lb/>
治平元年三月晦日書<lb/>
<pb n="KR2n0017_SBCK_021-24b"/>
　　　　無極山神廟碑<lb/>
右無極山神廟碑文字磨滅斷續然尋繹次敘其可<lb/>
見者尚可成文云太常臣耽丞敏頓首上尚書謹按<lb/>
文書男子常山盖髙上黨范遷為元氏三公神山去<lb/>
年五月常山相巡詣山請雨山神即使髙傳言白國<lb/>
縣即與封龍靈山無極山共興雲雨常山相巡元氏<lb/>
令王翎各以一白羊賽復使髙與遷俱詣太山為無<lb/>
極山神索法食臣疑髙遷言不實輙移本國今常山<lb/>
相巡書言郡督郵言無極山體可三里所立石為體<lb/>
<pb n="KR2n0017_SBCK_021-25a"/>
長二丈五尺所山周匝二十餘里其三公封龍靈山<lb/>
皆得法食乞令無極山比三山祠牲出王家以珪璧<lb/>
為信愚臣如巡言請以少府給珪璧故事須報臣耽<lb/>
愚戅頓首頓首上尚書制曰可尚書令忠奏雒陽宫<lb/>
太常丞書從事光和四年八月十七日丁酉尚書令<lb/>
忠下太常耽丞敏下常山相其奏章如此其後遂言<lb/>
造廟事而有銘其文多不載按漢奏章首尾皆言臣<lb/>
某頓首頓首死罪死罪上尚書而此碑所載太常章<lb/>
首尾不稱死罪而丞敏又不稱臣莫曉其制碑後又<lb/>
<pb n="KR2n0017_SBCK_021-25b"/>
列常山官屬云常山相南陽馮巡字季祖元氏令王<lb/>
翊字元輔云治平元年四月一日書<lb/>
　　　　劉曜碑并隂<lb/>
右劉曜碑并隂在今鄆州界中文字磨滅僅有存者<lb/>
云韓曜字季尼年七十三其餘爵里官閥卒葬嵗月<lb/>
皆不可見字為漢隷亦不甚工惟其銘云天臨大漢<lb/>
錫以明哲碑首題云漢故光禄勲東平無鹽劉府君<lb/>
之碑以此知為漢碑也治平元年四月一日書<lb/>
　　　　小黄門譙君碑<lb/>
<pb n="KR2n0017_SBCK_021-26a"/>
右小黄門譙君碑云君諱敏字漢達年五十七中平<lb/>
二年卒其文不甚磨滅而官閥無所稱述惟云肅將<lb/>
王命守靜韜光以逺悔咎而已後漢宦者用事靈帝<lb/>
時尤盛敏卒之嵗張讓等十二人封侯於斯之時能<lb/>
守靜逺悔是亦可佳然敏以一小黄門而立碑稱頌<lb/>
於此可見宦官之盛也治平元年四月三日書<lb/>
　　　　太尉劉寛碑隂<lb/>
右太尉劉寛碑隂題名寛碑有二其故吏門生各立<lb/>
其一也此題名在故吏所立之碑隂其别列於後者<lb/>
<pb n="KR2n0017_SBCK_021-26b"/>
在寛子松之碑隂也寛以漢中平二年卒至唐咸亨<lb/>
元年其裔孫胡城公爽以碑嵗久皆仆于野為再立<lb/>
之并記其世序嗚呼前世士大夫世家著之譜牒故<lb/>
自中平至咸亨四百餘年而爽能知其世次如此之<lb/>
詳也盖自黄帝以來子孫分國受姓歴堯舜三代數<lb/>
千嵗間詩書所記皆有次序豈非譜繫源流傳之百<lb/>
世而不絶歟此古人所以為重也不然則士生於世<lb/>
皆莫自知其所出而昧其世德逺近其所以異於禽<lb/>
獸者僅能識其父祖耳其可忽哉唐世譜牒尤備士<lb/>
<pb n="KR2n0017_SBCK_021-27a"/>
大夫務以世家相髙至其弊也或䧟輕薄婚姻附託<lb/>
邀求貨賂君子患之然而士子脩飭喜自樹立兢兢<lb/>
惟恐墜其世業亦以有譜牒而能知其世也今之譜<lb/>
學亡矣雖名臣巨族未嘗有家譜者然而俗習苟簡<lb/>
廢失者非一豈止家譜而已哉嘉祐八年七月二十<lb/>
九日書<lb/>
　　　　武榮碑<lb/>
右武榮碑云君諱榮字含和治魯詩韋君章句孝經<lb/>
論語漢書史記左氏國語為州書佐郡曹史主簿督<lb/>
<pb n="KR2n0017_SBCK_021-27b"/>
郵五官掾功曹年三十六汝南蔡府君察舉孝亷執<lb/>
金吾丞孝桓大憂屯守玄武闕加遇害氣遭疾殞靈<lb/>
其餘文字殘闕不見其卒葬年月又不著氏族所出<lb/>
惟其碑首題云漢故執金吾丞武君之碑云治平元<lb/>
年五月六日書<lb/>
　　　　郎中鄭固碑<lb/>
右郎中鄭固碑文字磨滅其僅可見者云諱固字伯<lb/>
堅孝友著于閨門至行立乎鄉黨初授業於歐陽仕<lb/>
郡諸曹掾史主簿督郵五官掾功曹又曰忠以衛上<lb/>
<pb n="KR2n0017_SBCK_021-28a"/>
清以自修其餘殘闕不復成文又云延熹元年二月<lb/>
詔拜郎中非其好也以疾錮辭年四十二遭命殞身<lb/>
而中間又有逡遁退讓之語遁當作循錮當作固疑<lb/>
漢人用字多假借又疑以疾錮辭謂疾已堅固若云<lb/>
以疾篤辭覽者詳之治平元年四月十二日書<lb/>
　　　　班碑<lb/>
右班碑者盖其字畫殘滅不復成文其氏族州里官<lb/>
閥卒葬皆不可見其僅見者曰君諱班耳其首書云<lb/>
建元年太嵗在丁亥而建下一字不可識以漢書考<lb/>
<pb n="KR2n0017_SBCK_021-28b"/>
之後漢自光武至獻帝以建名元者七謂建武建初<lb/>
建光建康建和建寧建安也以曆推之嵗在丁亥迺<lb/>
章帝章和元年後六十一年桓帝即位之明年改本<lb/>
初二年為建和元年嵗又在丁亥則此碑所闕廼建<lb/>
和元年也碑文闕滅者十八九惟亡者多而存者少<lb/>
尤為可惜也故録之治平元年四月二十日書<lb/>
　　　　魯峻碑<lb/>
右魯峻碑云君諱峻字仲嚴山陽昌邑人監營謁者<lb/>
之孫脩武令之子治魯詩顔氏春秋舉孝廉除郎中<lb/>
<pb n="KR2n0017_SBCK_021-29a"/>
謁者河内太守丞辟司徒府舉髙苐御史東郡頓丘<lb/>
令遷九江太守拜議郎太尉長史御史中丞司隷校<lb/>
尉遭母憂自乞拜議郎服竟還拜屯騎校尉以病遜<lb/>
位熹平元年卒門生于商等二百三十人謚曰忠惠<lb/>
父其餘文字亦粗完故得其遷拜次序頗詳以見漢<lb/>
官之制如此惟云遭母憂自乞拜議郎又其最後為<lb/>
屯騎校尉而碑首題云漢故司隷校尉忠惠父魯君<lb/>
碑二者莫曉其義治平元年四月二十三日書<lb/>
　　　　公昉碑<lb/>
<pb n="KR2n0017_SBCK_021-29b"/>
右公昉碑者迺漢中太守南陽郭芝為公昉脩廟記<lb/>
也漢碑今在者類多磨滅而此記文字僅存可讀所<lb/>
謂公昉者初不載其姓名但云君字公昉爾又云耆<lb/>
老相傳以為王莽居攝二年君為郡吏啖瓜旁有真<lb/>
人左右莫察君獨進羙瓜又從而敬禮之真人者遂<lb/>
與期谷口山上迺與君神藥曰服藥以後當移意萬<lb/>
里知鳥獸言語是時府君去家七百餘里休謁往來<lb/>
轉景即至闔郡驚焉白之府君徙為御史鼠齧被具<lb/>
君乃畫地為嶽召鼠誅之視其腹中果有被具府君<lb/>
<pb n="KR2n0017_SBCK_021-30a"/>
欲從學道頃無所進府君怒勑尉部吏收公昉妻子<lb/>
公昉呼其師告以厄其師以藥飲公昉妻子曰可去<lb/>
矣妻子戀家不忍去於是迺以藥塗屋柱飲牛馬六<lb/>
畜須臾有大風雲來迎公昉妻子屋宅六畜翛然與<lb/>
之俱去其説如此可以為恠妄矣嗚呼自聖人没而<lb/>
異端起戰國蓁漢以來竒辭怪說紛然爭出不可勝<lb/>
數久而弗知從來自西夷老之徒起於中國而二患<lb/>
交攻為吾儒者往往牽而從之其卓然不惑者僅能<lb/>
自守而已欲排其說而黜之常患乎力不足也如公<lb/>
<pb n="KR2n0017_SBCK_021-30b"/>
昉之事以語愚人竪子皆知其妄矣不待有力而後<lb/>
能破其惑也然彼漢人乃刻之金石以傳後世其意<lb/>
惟恐後世之不信然後世之人未必不從而惑也治<lb/>
平元年四月二十三日以旱開宫寺祈雨五日中一<lb/>
日休務假書<lb/>
　　　　藁長蔡君頌<lb/>
右藁長蔡君頌碑在鎮府故天章閣待制楊畋嘗為<lb/>
余言漢時隷書在者此最為佳畋自言平生惟學此<lb/>
字余不甚識隷書因畋言遽遣人之常山求得之遂<lb/>
<pb n="KR2n0017_SBCK_021-31a"/>
入于録<lb/>
　　　　郎中王君碑<lb/>
右王君碑文字磨滅不復成文而僅有存者其名字<lb/>
官閥卒葬年月皆莫可考惟其碑首題云漢故郎中<lb/>
王君之銘知其為漢人姓王氏而官為郎中爾盖夫<lb/>
有形之物必有時而弊是以君子之道無弊而其垂<lb/>
世者與天地而無窮顔囬髙卧於陋巷而名與舜禹<lb/>
同榮是豈有託於物而後傳耶豈有為於事而後著<lb/>
耶故曰久而無弊者道隱而終顯者誠此君子之所<lb/>
<pb n="KR2n0017_SBCK_021-31b"/>
貴也若漢王君者託有形之物欲垂無窮之名及其<lb/>
弊也金石何異乎瓦礫也治平元年四月晦日書<lb/>
　　　　太尉陳球碑<lb/>
右太尉陳球碑云君諱球字伯真廣漢太守之元子<lb/>
也又云除郎中尚書符節郎慎陵園令㨎中東城門<lb/>
候遷䌓陽令拜侍御史其後又云拜將作大匠其餘<lb/>
磨滅僅存按後漢書球傳云父亹廣漢太守陽嘉中<lb/>
球舉孝亷稍遷䌓陽令太尉楊秉表球零陵太守後<lb/>
累拜司空光和元年遷太尉坐日食免復拜光禄大<lb/>
<pb n="KR2n0017_SBCK_021-32a"/>
夫與司徒劉郃等謀誅宦官曹節等不果下獄死球<lb/>
在零陵破賊胡蘭朱盖有功威著南邦今碑破蘭盖<lb/>
事班班可讀與傳皆合惟不著誅宦官事至其卒時<lb/>
文字磨滅不可識惟云六十有二亦與傳合余所集<lb/>
録古文與史傳多異惟此碑所載與列傳同也治平<lb/>
元年四月晦日書<lb/>
　　　　北海相景君碑<lb/>
右北海相景君銘其碑首題云漢故益州太守北海<lb/>
相景君銘其餘文字雖往往可讀而漫滅多不成文<lb/>
<pb n="KR2n0017_SBCK_021-32b"/>
故君之名氏邑里官閥皆不可考其可見者云惟漢<lb/>
安二年北海相任城府君卒城下一字不可識當為<lb/>
景也漢功臣景丹封櫟陽侯傳子尚尚傳子苞苞傳<lb/>
子臨以無嗣絶安帝永初中鄧太后紹封苞弟遽為<lb/>
監亭侯以續丹後自是而後史不復書而它景氏亦<lb/>
無顯者漢安順帝年號也君卒於順帝時盖與遽同<lb/>
時人也碑銘有云不永麋夀余家集録三代古器銘<lb/>
有云眉夀者皆為麋盖古字簡少通用至漢猶然也<lb/>
治平元年四月二十九日書<lb/>
<pb n="KR2n0017_SBCK_021-33a"/>
　　　　金鄉守長侯君碑<lb/>
右金鄉守長侯君碑云君諱成字伯盛山陽防東人<lb/>
也其先出自豳岐周文之後封于鄭鄭共仲賜氏曰<lb/>
侯厥胤宣多以功佐國漢之興也侯公納䇿濟太上<lb/>
皇於鴻溝之阨謚曰安國君曾孫酺封明統侯光武<lb/>
中興玄孫覇為臨淮太守轉拜執法右刺姦五威司<lb/>
命太司徒公封於陵侯枝葉繁茂或家河洧或邑山<lb/>
濟君即上黨太守之弟郡請署主簿督郵五官掾功<lb/>
曹守金鄉長建寧二年四月癸酉卒年八十一碑文<lb/>
<pb n="KR2n0017_SBCK_021-33b"/>
首尾皆完故得詳其世次其云上黨太守不見其名<lb/>
按漢書執法左右刺姦五威司命皆王莽官名侯覇<lb/>
列傳云覇莽時為隨令遷執法刺姦而未嘗為五威<lb/>
司命後事光武代伏湛為大司徒封闗内侯旣薨光<lb/>
武下詔追封則鄉侯而此碑言封於陵侯未知孰是<lb/>
據碑言刺姦司命為光武時官盖碑之謬治平元年<lb/>
四月二十九日書<lb/>
隷釋巻第二十一<lb/>
<pb n="KR2n0017_SBCK_021-34a"/>
</p>
<p>
</p>
  </div>
</body>
</text>
</TEI>
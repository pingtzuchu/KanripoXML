<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0017_SBCK_020-1a"/>
隷釋卷第二十　酈道元水經<lb/>
　　　　司馬遷碑<lb/>
在夏陽文云髙門華池在兹夏陽夏陽虢邑也華池<lb/>
方三百六十歩永嘉四年漢陽太守殷濟瞻仰遺文<lb/>
及其功徳遂建石室立碑樹垣太史公自叙曰遷生<lb/>
於龍門是其墳墟所在<lb/>
　　　　洛陽北界碑<lb/>
洛縣河水之南岸有一碑北面題云洛陽北界上舊<lb/>
有河平侯祠祠前有碑今不知所在<lb/>
<pb n="KR2n0017_SBCK_020-1b"/>
　　　　夷齊廟碑<lb/>
首陽山上有夷齊廟前有二碑並是後漢河南尹廣<lb/>
陵陳導雒陽令徐循與處士平原蘇騰南陽何進等<lb/>
立<lb/>
　　　　郭林宗宋子浚碑<lb/>
介休縣有徴士郭林宗宋子浚二碑宋冲以有道司<lb/>
徒徴林宗縣人也辟司徒舉大尉以疾辭其碑文云<lb/>
將蹈洪崖之遐迹紹巢由之逸軌翔區外以舒翼超<lb/>
天衢以髙峙禀命不融享年四十有三建寧四年正<lb/>
<pb n="KR2n0017_SBCK_020-2a"/>
月丁亥卒凡我四方同好之人永懷哀痛乃樹碑表<lb/>
墓昭銘景行云陳留蔡伯喈范陽盧子幹扶風馬日<lb/>
磾等逺來奔喪持朋友服心喪朞年者如韓子助宋<lb/>
子浚等二十四人其餘門人著錫衰者千數其碑文<lb/>
故蔡伯喈謂盧子幹馬日磾曰吾爲天下碑文多矣<lb/>
皆有慙容唯郭有道無愧於色矣<lb/>
　　　　堯廟碑<lb/>
平陽縣汾水東原上有小臺臺上有堯神屋石碑<lb/>
　　　　石門銘<lb/>
<pb n="KR2n0017_SBCK_020-2b"/>
滎陽有浚儀渠建寧四年於敖城西北壘石為門以<lb/>
遏渠口謂之石門西去河三里石銘云建寧四年十<lb/>
一月黄場石也而主吏姓名磨滅不可復識<lb/>
　　　　王誨碑<lb/>
滎口石門南際河有碑云惟陽嘉三年二月丁丑使<lb/>
河堤謁者王誨䟽達河川述荒庶土云大河衡塞侵<lb/>
齧金堤以竹籠石葺土而為遏壞隤無已功消億萬<lb/>
請以濵河郡徒䟽山采石壘以為鄣功業旣就徭役<lb/>
用息未詳詔書許誨立功府鄉䂓基經始詔筞加命<lb/>
<pb n="KR2n0017_SBCK_020-3a"/>
遷在沇州乃簡朱軒授使司馬登令纘茂前緒稱遂<lb/>
休功登以伊洛合注大河南則縁山東過大伾回流<lb/>
北岸其勢欝懞濤怒湍急激疾一有決溢彌原淹野<lb/>
蟻孔之變害起不測蓋自姬氏之所常蹙昔崇鮌所<lb/>
不能治我二宗之所劬勞於是乃跋渉躬親經之營<lb/>
之比率百姓議之于臣伐石三谷水匠致治立激岸<lb/>
側以捍鴻波隨時慶賜説以勸之川無滯越水土通<lb/>
演役未踰年而功程有畢斯乃元勲之嘉課上德之<lb/>
弘表也昔禹修九道書録其功后稷躬稼詩列于雅<lb/>
<pb n="KR2n0017_SBCK_020-3b"/>
夫不憚勞謙之勤夙興厥軄充國惠民亦得湮没而<lb/>
不章焉故遂刋石記功垂示于後其辭云云使河堤<lb/>
謁者山陽東昏司馬登字伯志伐東菜典城王誨字<lb/>
孟堅河内太守宋城向豹字伯尹丞汝南鄧方字德<lb/>
山懷令劉丞字季意河堤掾匠等造陳留浚儀邉韶<lb/>
字孝先頌石銘嵗逺字多淪缺其所滅盖闕如也<lb/>
　　　　劉孟陽碑<lb/>
酸棗縣城内有漢酸棗令劉孟陽碑<lb/>
　　　　王紛碑<lb/>
<pb n="KR2n0017_SBCK_020-4a"/>
須胊城安民山有兾州刺史王紛碑漢中平四年立<lb/>
　　　　薛季像碑<lb/>
昌邑縣有沇州刺史河東薛季像碑以郎中拜郯令<lb/>
甘露降園熹平四年遷州明年甘露復降殿前樹從<lb/>
事馮巡主簿華操等相與襃樹表勒棠政<lb/>
　　　　楊叔㳟碑<lb/>
又有沇州刺史茂陽楊叔恭碑從事孫光等以建寧<lb/>
四年立<lb/>
　　　　班孟堅碑<lb/>
<pb n="KR2n0017_SBCK_020-4b"/>
又有東太山成人班孟堅碑建和十年尚書右丞拜<lb/>
沇州刺史從事秦閏等刋石頌德政<lb/>
　　　　李剛碑<lb/>
鉅野黄水南有荆州刺史李剛墓剛字叔毅山陽髙<lb/>
平人熹平元年卒見其碑有石闕祠堂石室三間椽<lb/>
架髙丈餘鏤石作椽瓦屋施平天造方井側荷梁柱<lb/>
四壁隱起彫刻為君臣官屬龜龍麟鳯之文飛禽走<lb/>
獸之像作制工麗不甚傷毁<lb/>
　　　　魯恭碑<lb/>
<pb n="KR2n0017_SBCK_020-5a"/>
戴延之西征記曰焦氏山北數山有漢司隷校尉魯<lb/>
恭穿山得白虵白兔不葬更葬山南鑿而得金故曰<lb/>
金鄉山山形峻峭冡前有石祠石廟四壁皆青石隱<lb/>
起自書契以來忠臣孝子貞婦孔子及弟子七十二<lb/>
人形像像邊皆刻石記之文字分明<lb/>
　　　　范巨卿碑<lb/>
金鄉有范巨卿冡名件猶存<hi>名件二字水經誤也<折 t="33"/>范巨卿碑至今尚在恐</hi>
巨卿名式山陽之金鄉人漢荆州刺史與汝南張劭<lb/>
長沙陳平子石交號為死友<lb/>
<pb n="KR2n0017_SBCK_020-5b"/>
　　　　趙越碑<lb/>
獲嘉縣西有漢桂陽太守趙越墓冡北有碑越字彦<lb/>
善縣人也累遷桂陽郡五官將尚書僕射遭憂服闋<lb/>
守河南尹建寧中卒碑東又有一碑碑北有石柱石<lb/>
牛羊虎皆碎淪毁莫記<lb/>
　　　　比干碑<lb/>
朝歌縣牧野有殷大夫比干冡前有石銘題隷云殷<lb/>
大夫比干之墓所記唯此今己中折不知誰所誌也<lb/>
　　　　李雲碑<lb/>
<pb n="KR2n0017_SBCK_020-6a"/>
廣宗縣清河之右有李雲墓雲字行祖甘陵人好學<lb/>
善隂陽舉孝亷遷白馬令中常侍單超等立掖庭民<lb/>
女亳氏為后家封者四人賞賜巨萬雲上書移列三<lb/>
府曰孔子云帝者諦也今尺一拜用不逕御者是帝<lb/>
欲不諦乎帝怒下獄殺之後冀州刺史賈瑶使行部<lb/>
過祠雲墓刻石表之今石柱尚存俗猶謂之李氏石<lb/>
柱<lb/>
　　　　漳河神壇碑<lb/>
鉅鹿縣銅馬祠側有碑述河内修武縣張導字景明<lb/>
<pb n="KR2n0017_SBCK_020-6b"/>
以建和三年為鉅鹿太守漳津汎濫土不稼穡導披<lb/>
按地圖與丞彭㕘掾馬道嵩等原其逆順揆其表裏<lb/>
脩防排通正水路功績有成民用嘉頼題云漳河神<lb/>
壇碑而俗老耆儒猶掲斯廟為銅馬劉神寺是碑頃<lb/>
因震裂餘半不可復識矣<lb/>
　　　　太公廟碑<lb/>
汲縣有太公廟廟前有碑云太公望者河内汲人也<lb/>
縣民故㑹稽太守杜宣白令崔瑗曰太公本生於汲<lb/>
舊居猶存君與髙國同宗太公載在經傳今臨此國<lb/>
<pb n="KR2n0017_SBCK_020-7a"/>
宜正其位以明尊祖之義於是國老王喜廷掾鄭篤<lb/>
功曹邠勤等咸曰宜之遂立壇祀為之位主<lb/>
　　　　冀州北界碑<lb/>
代郡靈丘縣髙氏山上有石銘題云冀州北界世謂<lb/>
之石銘陘<lb/>
　　　　張平仲碑<lb/>
盧奴縣有漢上谷太守議郎張平仲碑光和中立<lb/>
　　　　王立碑<lb/>
安喜縣有漢明帝時孝子王立碑<lb/>
<pb n="KR2n0017_SBCK_020-7b"/>
　　　　幽冀二州界石文<lb/>
北平縣界有漢熹平四年幽冀二州以戊子詔書遣<lb/>
冀州從事王球幽州從事張昭郡縣分境立石標界<lb/>
具掲石文也<lb/>
　　　　趙徴碑<lb/>
安平縣城内有漢冀州從事安平趙徴碑<lb/>
　　　　大石嶺碑<lb/>
新城縣大石山上有大石嶺碑河南隱士通明以漢<lb/>
靈帝中平六年八月戊辰於山堂立碑文字淺鄙殆<lb/>
<pb n="KR2n0017_SBCK_020-8a"/>
不可尋<lb/>
　　　　洛陽橋右柱銘<lb/>
洛陽建春門石橋建兩石柱橋之右柱銘曰陽嘉四<lb/>
年乙酉壬申詔書以城下漕渠東通河濟南引江淮<lb/>
方貢委輸所由而至使中謁者魏郡清淵馬憲監作<lb/>
石橋梁柱敦敕工匠盡要妙之巧攢立重石累髙周<lb/>
距橋工路博流通萬里云河南尹邳崇㠕丞勃海重<lb/>
合雙福水曹掾中牟任防史王䕃史趙興將作吏睢<lb/>
陽申翔道橋掾成臯卑國洛陽令江雙丞平陽降監<lb/>
<pb n="KR2n0017_SBCK_020-8b"/>
掾王騰之主石作右北平山仲三月起作八月畢成<lb/>
　　　　石經<hi>魏典論六碑<折 t="33"/>魏三字石經</hi>
漢靈帝光和六年刻石鏤碑載五經立於大學講堂<lb/>
前悉在東側蔡邕以熹平四年與五官中郎將高堂<lb/>
谿典光禄大夫彈議郎張訓韓說太史令單颺等奏<lb/>
求正定六經文字靈帝許之邕乃自書丹於碑使工<lb/>
鐫刻立於太學門外於是後儒晚學咸取正焉及碑<lb/>
始立其觀視及筆冩者車乘日千餘兩填塞街陌今<lb/>
碑上悉刻蔡邕等名魏正始中又立古篆隷三字石<lb/>
<pb n="KR2n0017_SBCK_020-9a"/>
經魏文帝又刋典論六碑附于其次陸機言大學贊<lb/>
别一碑在講堂西下列石龜碑載蔡邕隷說髙堂谿<lb/>
等名太學弟子贊復一碑在外門中今二碑並無<lb/>
　　　　太學碑<lb/>
石經東有一碑是漢順帝陽嘉八年立碑文云建武<lb/>
二十七年造太學年積毁壞永建六年九月詔書修<lb/>
太學刻石記年用作工徒十一萬二千人陽嘉九年<lb/>
八月作畢碑南面刻頌表裏鏤字猶存不破<lb/>
　　　　趙融碑<lb/>
<pb n="KR2n0017_SBCK_020-9b"/>
郁夷縣有漢邠州刺史趙融碑靈帝建安元年立<lb/>
　　　　五部神廟碑<lb/>
鄭縣城南山北有五部神廟廟前有碑漢光和四年<lb/>
鄭縣令河東裴畢字君先立<lb/>
　　　　華山祠堂碑<lb/>
華隂縣華山下有漢魏文帝三廟廟有石闕數碑一<lb/>
碑是建安中立漢鎮逺將軍段煨更修祠堂碑文漢<lb/>
給事黄門侍郎張昶造昶自書之元帝又刋其二十<lb/>
餘字二書有重名傳於海内又刋傳中司隷校尉鍾<lb/>
<pb n="KR2n0017_SBCK_020-10a"/>
繇弘農太守毌丘儉姓名廣六行鬰然循平是太康<lb/>
八年弘農太守河東衛叔始爲華隂令河東裴仲恂<lb/>
役其逸力修立壇廟引道樹栢迄于山隂事見永興<lb/>
元年華百石所造碑<lb/>
　　　　河南界石柱<hi>界碑<折 t="33"/>洛陽南</hi>
汝南出南山北流逕石碣東柱側刋云河南界又有<lb/>
一碣題云洛陽南界碑柱相對旣無年月竟不知何<lb/>
代所表也<lb/>
　　　　葉公廟碑<lb/>
<pb n="KR2n0017_SBCK_020-10b"/>
葉縣有公子髙諸梁碑令長汝南陳晞以魏正始元<lb/>
年立<lb/>
　　　　張明府祠碑<lb/>
平輿縣有神廟謂之張明府祠水旱之不節則禱之<lb/>
廟前有圭碑文字紊碎不可復尋<lb/>
　　　　許由廟碑<lb/>
頴川其縣箕山有許由廟碑闕尚存是漢頴川太守<lb/>
朱寵所立<lb/>
　　　　郭奉孝碑<hi>祠碑<折 t="33"/>九山</hi>
<pb n="KR2n0017_SBCK_020-11a"/>
陽翟縣有郭奉孝碑側水有九山祠碑叢栢猶茂北<lb/>
枕川流也<lb/>
　　　　司馬文預碑<lb/>
㶚陵明渠北有漢京兆尹司馬文預碑<lb/>
　　　　梁巖碑<lb/>
成國渠左有安定梁巖冡碑碣尚存<lb/>
　　　　魏受禪碑<lb/>
繁昌縣城内有三臺時人謂之繁昌臺壇前有二碑<lb/>
魏文帝受禪於此自壇而降曰舜禹之事吾知之矣<lb/>
<pb n="KR2n0017_SBCK_020-11b"/>
故其石銘曰遂於繁昌築靈壇也於後其碑六字生<lb/>
金論者以為司馬金行故曹氏六世遷魏而事晉<lb/>
　　　　張伯雅碑<lb/>
綏水東南流逕漢弘農太守張伯雅墓塋四周壘石<lb/>
為垣隅阿相降列於綏水之隂庚門表二石闕夾對<lb/>
石獸於闕下冡前有石廟列植三碑碑云德字伯雅<lb/>
河内密人也碑側樹兩石人有數石柱及諸石獸舊<lb/>
引綏水入入塋域而為池沼沼在丑地皆蟾蜍吐水<lb/>
石湟承溜池之南又建石樓石廟前又翼列諸獸但<lb/>
<pb n="KR2n0017_SBCK_020-12a"/>
物謝時淪凋毁殆盡夫富而非義比之浮雲况復此<lb/>
乎王孫士安斯爲達矣<lb/>
　　　　袁梁碑<lb/>
扶溝縣有袁梁碑云梁陳扶樂人<lb/>
　　　　王君造四縣邸碑<lb/>
陳縣城内有漢相王君造四縣邸碑文字剥缺不可<lb/>
悉識其略曰唯兹陳國故曰淮陽郡云云王清惠著<lb/>
聞爲百姓畏愛求賢養士千有餘人賜與田宅吏舍<lb/>
自損奉錢助之成邸五官掾西華陳箕等二百五人<lb/>
<pb n="KR2n0017_SBCK_020-12b"/>
以延熹二年云云故其頌曰修德立功四縣回附今<lb/>
碑之左右遺墉尚存基礎猶在時人不復尋其碑證<lb/>
云孔子廟學非也<lb/>
　　　　袁滂碑<hi>袁光碑<折 t="33"/>袁騰碑</hi>
濄水逕大扶城西城之東北悉諸袁舊墓碑字傾低<lb/>
羊虎碎折唯司徒滂蜀郡守守騰博平令光碑字所<lb/>
存唯此自餘殆不可尋<lb/>
　　　　許續碑<lb/>
濄水之北有漢温令許續碑續字嗣公陳國人也舉<lb/>
<pb n="KR2n0017_SBCK_020-13a"/>
賢良拜議郎遷温令延熹中立<lb/>
　　　　虞詡碑<lb/>
武平縣有漢尚書令虞詡碑題云虞君之碑諱詡字<lb/>
定安康仲後為朝歌令武都太守文字多缺不復可<lb/>
尋按范曄漢書詡字升卿陳國武平人祖為縣獄吏<lb/>
治存寛恕嘗曰于公為里門子為丞相吾雖不及于<lb/>
公子孫未必不為九卿故字詡曰升卿定安盖其幼<lb/>
字也<lb/>
　　　　柘令許君頌<hi>許嬰碑<折 t="33"/>許叔臺碑</hi>
<pb n="KR2n0017_SBCK_020-13b"/>
柘縣城内有柘令許君清德頌石碎字紊唯此文見<lb/>
碑城西南里許有漢陽種令許叔臺碑光和中立又<lb/>
有漢故樂成陵令太尉掾許嬰碑嬰字虞卿司隷校<lb/>
尉之子建寧年立餘碑文字碎滅不復可觀當似司<lb/>
隷諸碑也<lb/>
　　　　老子廟碑<hi>闕<折 t="33"/>魏石</hi>
濄水北逕老子廟東廟前有二碑在南門外漢桓帝<lb/>
遣中官管覇祠老子命陳相邊韶碑<hi>黄初三年逕譙<折 t="33"/>北有雙石闕魏</hi>
<hi>勒<折 t="33"/>所</hi>
<pb n="KR2n0017_SBCK_020-14a"/>
　　　　孔子廟碑<lb/>
又有孔子廟廟前有一碑西面是陳相魯國孔疇建<lb/>
和三年立<lb/>
　　　　李母冢碑<lb/>
又有李母冡冢東有碑是永興元年譙令長沙王阜<lb/>
所立碑云老子生於曲濄間許慎又云濄水首受淮<lb/>
陽扶溝縣蒗蕩渠不得至沛方為濄水也濄水又屈<lb/>
東逕相縣故城南其城卑小實中邉韶老子碑又云<lb/>
老子楚相縣人也相縣虗荒今屬苦故城猶存在頼<lb/>
<pb n="KR2n0017_SBCK_020-14b"/>
㳺鄉之東濄水處其陽然即此城也<lb/>
　　　　曹嵩碑<lb/>
譙城南有曹嵩冢冢北有碑碑北有廟堂餘基尚存<lb/>
柱礎仍在廟北有二石闕雙峙髙一丈六尺榱櫨及<lb/>
柱皆彫鏤雲矩上復思已碎<lb/>
　　　　曹騰碑<lb/>
曹嵩闕北有圭碑題云漢故中常侍長樂大僕特進<lb/>
費亭侯曹君之碑延熹三年立碑隂又刋詔䇿二碑<lb/>
文同夾碑東西列對兩石馬髙八尺五寸石作粗拙<lb/>
<pb n="KR2n0017_SBCK_020-15a"/>
　　　　頴川太守曹君碑<lb/>
騰兄冢東有碑題云漢故頴川太守曹君墓延熹九<lb/>
年卒而不刋樹碑嵗月<lb/>
　　　　曹熾碑<lb/>
頴川太守墳北有其元子熾冢冢東有碑題云漢故<lb/>
長水校尉曹君之碑歴太中大夫司馬長史侍中遷<lb/>
長水年三十九卒熹平六年造<lb/>
　　　　曹胤碑<lb/>
曹熾弟胤冢東有碑題云漢謁者曹君之碑熹平六<lb/>
<pb n="KR2n0017_SBCK_020-15b"/>
年立<lb/>
　　　　魏大饗碑<lb/>
魏文帝以延康元年幸譙大饗父老立壇於故宅壇<lb/>
前樹碑題云大饗之碑<lb/>
　　　　朱龜碑<lb/>
濄水東逕朱龜墓冢南枕道有碑題云漢故幽州刺<lb/>
史朱君之碑龜字伯靈光和六年卒官故吏别駕從<lb/>
事史右北平無終牟化中平二年造碑隂刋故吏姓<lb/>
名悉薊涿及上谷北平等人<lb/>
<pb n="KR2n0017_SBCK_020-16a"/>
　　　　門生沛國蕭劉題名<lb/>
山桑城東南有一碑碑文悉破無驗唯碑背故吏姓<lb/>
名尚存熹平元年義士門生沛國蕭劉定興立<lb/>
　　　　文穆碑<lb/>
山桑縣東有文穆碑冢三世二千石穆郡尹曹史徴<lb/>
試博士大常丞以明氣候擢拜侍中右中郎將遷九<lb/>
江彭城陳留四郡光和中卒故吏涿郡太守彭城吕<lb/>
虔等立<lb/>
　　　　熹平君碑<lb/>
<pb n="KR2n0017_SBCK_020-16b"/>
汳水逕睢陽縣襄鄉塢襄鄉浮圖漢熹平君所立死<lb/>
因葬之弟刻石樹碑以旌厥德隧前有師子天鹿累<lb/>
塼作百達柱八所荒蕪頽毁雕落略盡矣<lb/>
　　　　橋載碑<lb/>
睢城南有漢太傳掾橋載墓碑載字元賔梁國睢陽<lb/>
人也睢陽公子熹平五年立城北五里有石虎石柱<lb/>
而無碑誌<lb/>
　　　　王子喬碑<lb/>
薄城有王子喬碑冡側有碑題云仙人王子喬碑曰<lb/>
<pb n="KR2n0017_SBCK_020-17a"/>
王子喬者盖上世之真人聞其仙不知興何代也博<lb/>
問道家或言頴川或言彦䝉初建斯域則有斯丘傳<lb/>
承先民曰王氏墓曁于永和之元年冬十二月當臘<lb/>
之夜上有哭聲其音甚哀附居者王伯怪之明則登<lb/>
而察焉時天鴻雪下無人徑有大鳥跡在祭祀處左<lb/>
右咸以為神其後有人著大冠絳單衣杖竹立冢前<lb/>
呼採薪孺子伊永昌曰我王子喬也勿得取吾墳上<lb/>
樹也忽然不見時令太山萬熙稽故老之言感精瑞<lb/>
之應乃造靈廟以休厥神於是好道之儔自逺方集<lb/>
<pb n="KR2n0017_SBCK_020-17b"/>
或絃琴以歌太一或譚思以歴丹田知至德之兆寔<lb/>
真人之祖先延熹八年秋八月皇帝遣使者奉犧牲<lb/>
致禮祗懼之敬肅如也國相東萊王章字伯義以為<lb/>
神聖所興必有銘表乃與長史邊乾遂樹之玄石紀<lb/>
頌遺烈觀其碑文意似非逺旣在逕見不能不書存<lb/>
耳<lb/>
　　　　繹幕令碑<lb/>
蒙縣有漢故繹幕令匡碑匡字公輔魯府君之少子<lb/>
也碑字碎落不可尋識不知所立嵗月<lb/>
<pb n="KR2n0017_SBCK_020-18a"/>
　　　　袁安碑<hi>庶碑<折 t="33"/>魏徐</hi>
彭城城内有漢司徒袁安魏中郎徐庶等數碑並列<lb/>
植於街右咸曽為楚相也<lb/>
　　　　盛允碑<lb/>
虞縣有漢司徒公盛允碑允字伯世梁國虞人也其<lb/>
先奭氏至漢中葉避孝元皇帝諱改姓曰盛世濟其<lb/>
美以迄于公察孝亷除郎累遷司空司徒延熹中立<lb/>
　　　　廣野君廟碑<lb/>
髙陽有漢廣野君廟碑延熹六年十二月雍丘令董<lb/>
<pb n="KR2n0017_SBCK_020-18b"/>
之仰餘徽於千載遵茂美於絶代命縣人長照為文<lb/>
用章不朽之德其略云輟洗分飡諮謀帝猷陳鄭有<lb/>
涿鹿之功海岱無牧野之戰大康華夏綏靜黎物生<lb/>
民以來功盛莫崇今故宇無聞而單碑介立矣<lb/>
　　　　楊彦楊禪二碑<lb/>
鄢縣水次有單父令楊彦尚書郎楊禪字文節兄弟<lb/>
二碑漢光和中立<lb/>
　　　　橋玄三碑<hi>征鉞文<折 t="33"/>三鼎文</hi>
睢陽有漢大尉橋玄墓列數碑一是漢朝羣儒英才<lb/>
<pb n="KR2n0017_SBCK_020-19a"/>
哲士感橋氏德行之羙乃共刋石立碑以示後世一<lb/>
碑是故吏司徒博陵崔烈廷尉河南吳整等以為至<lb/>
德在已揚之由人苟不稱述夫何考焉乃共勒嘉石<lb/>
昭明芳烈一碑是隴西枹罕北次陌碭守長隲為左<lb/>
尉漢陽　道趙馮孝髙以橋公嘗牧凉州感三綱之<lb/>
義慕將順之節以為公之勲美宜宣舊邦乃樹碑頌<lb/>
以昭令德光和元年主記掾李友字仲遼作碑文碑<lb/>
隂有右鼎文建寧三年拜司空又有中鼎文建寧四<lb/>
年拜司徒又有左鼎文光和元年拜太尉鼎銘文曰<lb/>
<pb n="KR2n0017_SBCK_020-19b"/>
故臣門人相與述公之行咨度體則文德銘于三鼎<lb/>
武功勒于征鉞書于碑隂以昭光懿又有鉞文稱是<lb/>
用鏤石假象作茲征鉞軍皷陳之于東階亦以昭公<lb/>
之文武之勲焉<lb/>
　　　　皇毓碑<lb/>
臨睢有豫州從事皇毓碑殞身州牧隂君之罪時年<lb/>
二十五臨睢長平輿李君二千石丞輪氏夏文則髙<lb/>
其行而悼其殞州國咨嗟旌閭表墓昭叙令德式示<lb/>
後人<lb/>
<pb n="KR2n0017_SBCK_020-20a"/>
　　　　臨睢長王君碑<lb/>
城内有臨睢長左馮翊王君碑善有治功累遷廣漢<lb/>
屬國都尉吏民思德縣人公府掾陳盛孫郎中兒定<lb/>
興劉伯鄜等共立石表政以刋逺績<lb/>
　　　　鄭陂頌<lb/>
鄭渾爲沛郡太守於蕭相二縣興陂堰民頼其利刻<lb/>
石頌之號曰鄭陂<lb/>
　　　　堯陵碑<lb/>
地理志曰成陽有堯冢靈臺今成陽城西二里有堯<lb/>
<pb n="KR2n0017_SBCK_020-20b"/>
陵陵南一里有堯母慶都陵於城為西南稱曰靈臺<lb/>
鄉曰崇仁邑號修義皆立廟四周列水潭而不流水<lb/>
澤通泉泉不耗竭至豐魚筍不敢採捕廟前並列數<lb/>
碑栝栢數株檀馬成林二陵南北列馳道逕通皆以<lb/>
塼砌之尚脩整按郭縁生述征記自漢迄晉二千石<lb/>
及丞尉多刋石述叙堯即位至永嘉三年二千七百<lb/>
二十有一載記述堯妃見漢建寧四年五月成陽令<lb/>
管遵所立碑文云<lb/>
　　　　季札子碑<lb/>
<pb n="KR2n0017_SBCK_020-21a"/>
奉髙縣有吳季札子墓季札聘上國䘮子於嬴博之<lb/>
間即此處也前有石銘一所漢末奉髙令所立無所<lb/>
述叙標誌而已自昔常蠲民户洒掃之今不能然碑<lb/>
石糜碎靡有遺矣唯故趺存焉<lb/>
　　　　東平憲王碑<lb/>
無鹽縣有東平憲王蒼冢碑闕存焉<lb/>
　　　　孔廟碑<lb/>
譙周云孔子死後魯人就冢次而居者百有餘家命<lb/>
曰孔里孔藂子曰夫子墓塋方一里在魯城北六里<lb/>
<pb n="KR2n0017_SBCK_020-21b"/>
泗水上諸孔丘封五十餘所人名昭穆不可復識有<lb/>
銘碑三所獸碣具存皇覽曰弟子各以四方竒木來<lb/>
植故多諸異樹不生棘木刺草今則無復遺條矣<lb/>
　　　　道兒君碑<lb/>
髙門一里餘道西有道兒君碑是魯相陳君立<lb/>
　　　　魏孔廟碑<lb/>
魏黄初二年文帝令郡國修起孔子舊廟置百户吏<lb/>
卒廟有夫子像列二弟子執卷立侍穆穆有詢仰之<lb/>
容漢魏以來廟列七碑二碑無字栝栢猶茂<lb/>
<pb n="KR2n0017_SBCK_020-22a"/>
　　　　度尚碑<lb/>
湖陸城東有度尚碑<lb/>
　　　　漢髙祖廟三碑<lb/>
沛縣有漢髙祖廟廟前有三碑後漢立廟基以青石<lb/>
為之階陛尚存<lb/>
　　　　泗水亭髙廟碑<lb/>
泗水亭有髙廟廟前有碑延熹十年立廟闕崩褫略<lb/>
無全者<lb/>
　　　　陳球三碑<lb/>
<pb n="KR2n0017_SBCK_020-22b"/>
下邳有漢太尉陳球墓墓前有三碑是弟子管寧華<lb/>
歆等造<lb/>
　　　　梧臺石社碑<lb/>
臨淄梧臺西有石社碑猶存漢靈帝熹平五年立其<lb/>
題云梧臺里<lb/>
　　　　孫嵩碑<lb/>
朱虗縣汶水東北漢青州刺史孫松墓西有碑碣<lb/>
　　　　孫賔碩碑<lb/>
安丘縣牟山之西南有孫賔碩兄弟墓碑誌並在<lb/>
<pb n="KR2n0017_SBCK_020-23a"/>
　　　　鄭康成碑<lb/>
髙密縣有厲阜阜上有漢司農卿鄭康成冢石碑猶<lb/>
存<lb/>
　　　　唐公房碑<lb/>
智水川有唐公祠唐君字公房城固人也學道得仙<lb/>
人入雲臺山合丹服之白日升天鷄鳴夫上狗吠雲<lb/>
中唯以鼠惡留之鼠乃感激以月晦日吐腸胃更生<lb/>
故時人謂之唐鼠也公房升仙之日壻知行未還不<lb/>
獲同階雲路約以此川為居言無繁霜蛟虎之患其<lb/>
<pb n="KR2n0017_SBCK_020-23b"/>
俗以為神因號為壻鄉故水亦名焉百姓為之立廟<lb/>
於其處刋石立碑表述靈異也<lb/>
　　　　黄尚石闕<lb/>
邔縣有黄家墓墓前有雙石闕雕制甚工俗謂之黄<lb/>
公石闕黄公名尚為漢司徒<lb/>
　　　　秦頡二碑<lb/>
冝城有漢南陽太守秦頡墓墓前有二碑頡鄀人也<lb/>
以江夏都尉出為南陽太守逕宜城中見一家東向<lb/>
頡住車視之曰此居處可作冢後卒於南陽䘮還至<lb/>
<pb n="KR2n0017_SBCK_020-24a"/>
昔住車處車不肯進故吏為市此宅葬之孤墳尚整<lb/>
　　　　冠盖里碑<lb/>
宜城縣有太山山下有廟漢末名士居其中刺史二<lb/>
千石卿長數十人朱軒華盖同㑹於廟下荆州刺史<lb/>
行部見之雅歎其盛號為冠盖里而刻石銘之此碑<lb/>
於永嘉中始為人所毁其餘文尚有可傳者其辭曰<lb/>
蛾蛾南嶽烈烈離明寔敷儁乂君子以生惟此君子<lb/>
作漢之英德為龍光聲化鶴鳴此山以建安三年崩<lb/>
聲聞五六十里<lb/>
<pb n="KR2n0017_SBCK_020-24b"/>
　　　　華君銘<lb/>
武當縣有一碑文字磨滅不可復識俗相傳是華君<lb/>
銘亦不詳華君何代之士<lb/>
　　　　張仲瑜碑<hi>生碑<折 t="33"/>郭先</hi>
筑陽縣闕林山之東有二碑其一即記闕林山文曰<lb/>
君國者不躋髙堙下先時或斷山岡以通平道民多<lb/>
病守長冠軍張仲瑜乃與邦人築斷故山道作此銘<lb/>
其一郭先生碑先生名輔字甫成有孝友悅學之美<lb/>
其女爲立碑於此並無年號皆不知何代人也<lb/>
<pb n="KR2n0017_SBCK_020-25a"/>
　　　　張敏碑<hi>詹碑<折 t="33"/>魏張</hi>
冠軍縣有漢太尉長史也人張敏碑碑之西有魏征<lb/>
南軍司張詹墓墓有碑碑背刋云白楸之棺易朽之<lb/>
裳銅鐡不入凡器不藏嗟矣後人幸勿我傷自後古<lb/>
墳舊冢莫不夷毁而是墓至元嘉初尚不見發六年<lb/>
大水蠻饑始被發掘説者言初開金銀銅錫之器朱<lb/>
漆彫刻之飾爛然有二朱漆棺棺前垂竹簾隱以金<lb/>
釘墓不甚髙而内極寛大虗設白楸之言空負黄金<lb/>
之實雖意固南山寧同夀乎<lb/>
<pb n="KR2n0017_SBCK_020-25b"/>
　　　　左伯豪碑<lb/>
涅陽縣南有二碑碑字紊滅不可復識云是左伯豪<lb/>
碑<lb/>
　　　　衛彈勸碑<lb/>
平氏縣城内有南陽都鄉正衛彈勸碑<lb/>
　　　　胡著碑<lb/>
湖陽有漢日南太守胡著碑子珍騎都尉尚湖陽長<lb/>
公主即光武之伯姊也廟堂皆以青石為階陛廟北<lb/>
有石堂珍之玄孫桂陽太守瑒以延熹四年遭母憂<lb/>
<pb n="KR2n0017_SBCK_020-26a"/>
於墓次立石祠勒銘于梁石祠傾頽而梁字無毁<lb/>
　　　　樊重碑<hi>樊安碑<折 t="33"/>樊萌碑</hi>
湖陽東城中有二碑似是樊重碑悉載故吏人名司<lb/>
馬彪曰仲山甫封於樊因是國焉爰自宅陽徙居湖<lb/>
陽能治田殖至三百頃起廬舍髙樓連閣波陂灌注<lb/>
竹木成林六畜放牧魚蠃藜果檀棘桑麻閉門成市<lb/>
兵弩器械貲至百萬其興功造作為無窮之巧不可<lb/>
言富擬封君世祖之少數歸外氏及之長安受業齎<lb/>
送甚至世祖即位追爵敬侯詔湖陽為重立廟置吏<lb/>
<pb n="KR2n0017_SBCK_020-26b"/>
奉祠巡祠章陵常幸重墓湖陽故蓼國也城之東南<lb/>
有若令樊萌中常侍樊安碑城南有數碑無字又有<lb/>
石廟數間依于墓側棟宇崩毁惟石壁而已亦不知<lb/>
誰之胄族也<lb/>
　　　　淮源廟三碑<lb/>
桐栢山南有淮源廟廟前有碑是南陽郭苞立又二<lb/>
碑並是漢延熹中守令所造文辭鄙拙殆不可觀<lb/>
　　　　賈彪廟碑<lb/>
新息北門内有新息長賈彪廟廟前有碑<lb/>
<pb n="KR2n0017_SBCK_020-27a"/>
　　　　孫叔敖廟碑<lb/>
期思縣城之西北隅有楚相孫叔敖廟廟前有碑<lb/>
　　　　衛為碑<lb/>
魯陽縣有南陽都鄉正衛為碑<lb/>
　　　　焦立碑<lb/>
魯陽牛蘭水側有漢陽侯焦立碑<lb/>
　　　　彭山廟碑<lb/>
小滍水逕彭山西下有彭山廟廟前有彭山碑漢桓<lb/>
帝元嘉三年杜仲長立<lb/>
<pb n="KR2n0017_SBCK_020-27b"/>
　　　　尹儉碑<lb/>
彭水西北有漢安邑長尹儉墓冡西有石廟廟前有<lb/>
兩石闕闕東有碑闕南有二獅子相對南有石碣二<lb/>
枚石柱西南有兩石羊中平四年立<lb/>
　　　　侯苞碑<lb/>
犨縣滍水南有漢中常侍長樂太僕吉侯苞冢冢前<lb/>
有碑墓西枕岡城開四門門有兩石獸墳傾墓毁碑<lb/>
獸淪移人有掘出一獸猶全不破甚髙壮頭去地幾<lb/>
一丈許作制甚工左膞上刻作辟邪字門表壍上起<lb/>
<pb n="KR2n0017_SBCK_020-28a"/>
石橋即時不毁其碑云六帝四后是諮是諏盖仕自<lb/>
安帝没于桓后于時閽閹擅權五侯暴世割剥公私<lb/>
以事生死夫封者表有德碑者頌有功自非此徒何<lb/>
用許為石至千春不若速朽苞墓萬古秪彰誚辱嗚<lb/>
呼愚亦甚矣<lb/>
　　　　張平子碑<lb/>
西鄂縣南有張平子墓墓之東側墳有平子碑文字<lb/>
悉是古文篆額是崔瑗之辭盛弘之郭仲産並云夏<lb/>
侯孝若為郡薄其文復刋碑隂為銘然碑隂二銘乃<lb/>
<pb n="KR2n0017_SBCK_020-28b"/>
是崔子玉及陳翕耳而非孝若悉是隷字二首並存<lb/>
當無毁壞又言墓次有二碑今唯見一碑或是余夏<lb/>
景驛途疲而莫究<lb/>
　　　　王子雅碑<lb/>
淯水南道側有二石樓相去六七丈雙跱齊竦髙可<lb/>
丈七八柱圓圍二丈有餘石質青緑光可以鑒上欒<lb/>
櫨承栱雕簷四柱窮巧綺刻妙絶人工題言蜀郡太<lb/>
守姓王字子雅南陽西鄂人有三女無男而家累千<lb/>
金父没當葬女自相謂曰先君生我姊妹無男兄弟<lb/>
<pb n="KR2n0017_SBCK_020-29a"/>
今當安神玄宅翳靈后土冥冥絶後何以彰吾君之<lb/>
德各出錢五百萬一女築墓二女建樓以表孝思銘<lb/>
云墓樓東平林下近墳墓而不能測其處所矣<lb/>
　　　　魏黄權碑<lb/>
預山南有魏車騎將軍黄權夫妻二冢地道潛通其<lb/>
冢前有四碑其二魏明帝立二是其子及臣吏所樹<lb/>
者<lb/>
　　　　范蠡碑<lb/>
宛縣三公城側有范蠡祠蠡宛人祠即故宅也後漢<lb/>
<pb n="KR2n0017_SBCK_020-29b"/>
末有范曾字子閔為大將軍司馬討黄巾賊至此祠<lb/>
為蠡立碑文勒可尋<lb/>
　　　　光尼和碑<hi>蜀志光作光終作絡濡作瑞</hi>
符縣長趙祉遣吏光尼和以永建元年十一月詣巴<lb/>
郡没死成濡灘子賢求䘮不得女終年二十五嵗有<lb/>
二子五嵗以還至二年二月十五日尚不得䘮終乃<lb/>
乗小舩至父没處哀哭自沉見夢告賢曰至二十一<lb/>
日與父俱出至日父子果浮出江上郡縣上言為之<lb/>
立碑以旌孝誠也<lb/>
<pb n="KR2n0017_SBCK_020-30a"/>
　　　　王子香廟頌<lb/>
枝江縣有陳留王子香廟頌子香於漢和帝之時出<lb/>
為荆州刺史有惠政天子徴之道卒枝江亭中常有<lb/>
三白虎出入人間送䘮踰境百姓追美甘棠以永元<lb/>
十八年立廟設祠刻石銘德號曰枝江白虎王君其<lb/>
子孫至今猶謂之為白虎王<lb/>
　　　　舜廟碑<lb/>
九疑山南有舜廟前有石碑文字缺落不可復識山<lb/>
之東北泠道縣界又有舜廟縣南有舜碑碑是零陵<lb/>
<pb n="KR2n0017_SBCK_020-30b"/>
太守徐儉立<lb/>
　　　　二妃祠碑<lb/>
湘水上黄陵廟大舜陟方二妃從征溺於湘江民為<lb/>
立祠於水側荆州牧劉表刋石立碑樹之於廟以旌<lb/>
不朽之傳<lb/>
　　　　屈原廟碑<hi>碑<折 t="33"/>程堅</hi>
汨水又西為屈潭即羅淵也淵北有屈原廟廟前有<lb/>
碑又有漢南太守程堅碑寄在原廟<lb/>
　　　　曲江瀧中碑<lb/>
<pb n="KR2n0017_SBCK_020-31a"/>
瀧水又南逕曲江縣東又云縣昔號曲紅山名也瀧<lb/>
中有碑<lb/>
　　　　曹娥碑<lb/>
上虞縣有曹娥碑娥父盱迎濤溺死娥時年十四哀<lb/>
父尸不得乃號踴江介因解衣投水呪曰若值父尸<lb/>
衣當沉若不值衣當浮裁落便沉娥遂於沉處赴水<lb/>
而死縣令度尚使甥邯鄲子禮為碑文以彰孝烈<lb/>
　右東漢及魏正始以前碑見于水經者如此周秦<lb/>
　先漢刻石皆用篆故不録有不著嵗月疑似難明<lb/>
<pb n="KR2n0017_SBCK_020-31b"/>
　者亦并載之道元罔羅四方異聞所涉獵者廣博<lb/>
　傳疑書疑宜有譌誤而轉寫嵗久後人更失其真<lb/>
　時無善本雌黄不可妄下若袁梁王紛之類則又<lb/>
　仍其舊也其碑到今不毁者十財一二凡歐趙録<lb/>
　中所無者世不復有之矣姑聚其說以見思古之<lb/>
　意夫物莫夀於金石而大書顯刻光沉迹絶者不<lb/>
　可勝計獨傳之竹帛猶可久此君子所以取乎編<lb/>
　類之書也水經曰上郡王次仲變倉頡舊文為隷<lb/>
　秦皇三召不至令檻車送之次仲化為大鳥落翮<lb/>
<pb n="KR2n0017_SBCK_020-32a"/>
　於居庸山中又曰篆字文繁無㑹劇務秦用隷人<lb/>
　之省謂之隷書或云即程邈於雲陽增損者孫暢<lb/>
　之嘗見青州刺史說臨淄人發古冡得桐棺隱起<lb/>
　為字言齊太公六世孫胡公之棺惟三字是古餘<lb/>
　同今隷書證知隷自出古非始於秦其說固巳二<lb/>
　三案齊胡公以周孝王時卒歴數世至宣王時始<lb/>
　有大篆又數百年至秦有小篆旣云隷出於篆不<lb/>
　應篆未萌而隷先作也書傳多以隷為程邈所造<lb/>
　兩漢書亦云然當据正史為是異端之說非所惑<lb/>
<pb n="KR2n0017_SBCK_020-32b"/>
　也<lb/>
隷釋巻第二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0017_SBCK_024-1a"/>
隷釋卷第二十四　趙明誠金石録上<lb/>
　　㑹稽都尉路君闕銘　南武陽功曹闕銘<lb/>
　　王稚子闕銘　謁者景君表<lb/>
　　景君碑隂　郯令景君闕銘<lb/>
　　國三老袁君碑　西嶽石闕銘<lb/>
　　北海相景君碑　景君碑隂<lb/>
　　敦煌長史武班碑　武氏石闕名<lb/>
　　費亭侯曹騰碑　司隷楊厥開石門頌<lb/>
　　吳郡丞武開明碑　祝長嚴訢碑<lb/>
<pb n="KR2n0017_SBCK_024-1b"/>
　　從事武梁碑　平都侯相蔣君碑<lb/>
　　孔子廟置卒史碑　東海相桓君海廟碑<lb/>
　　孔君碣　韓明府孔子廟碑<lb/>
　　吉成侯州輔碑　州輔碑隂<lb/>
　　州輔墓石獸膊字　郎中鄭君碑<lb/>
　　丹陽太守郭文碑　議郎元賔碑<lb/>
　　孫叔敖碑隂　封丘令王元賞碑<lb/>
　　王元賞碑隂　兾州刺史王純碑<lb/>
　　王純碑隂　蒼頡廟人名<lb/>
<pb n="KR2n0017_SBCK_024-2a"/>
　　陳臯令任伯嗣碑　任伯嗣碑隂<lb/>
　　平輿令薛君碑　泰山都尉孔宙碑<lb/>
　　孔宙碑隂　西嶽華山廟碑<lb/>
　　老子銘　荆州刺史度尚碑<lb/>
　　車騎將軍馮緄碑　魯相晨謁孔子冡文<lb/>
　　廣漢縣令王君神道　金鄕守長侯君碑<lb/>
　　柳孝廉碑　衞尉卿衡方碑<lb/>
　　沛相楊君碑　淳于長夏承碑<lb/>
余自少小喜從當世學士大夫訪問前代金石刻詞<lb/>
<pb n="KR2n0017_SBCK_024-2b"/>
以廣異聞後得歐陽文忠公集古録讀而賢之以為<lb/>
是正譌謬有功於後學甚大惜其尚有漏落又無嵗<lb/>
月先後之次思欲廣而成書以傳學者於是益訪求<lb/>
蔵畜凡廿年而後粗備上自三代下訖隋唐五季内<lb/>
自京師逹于四方遐邦絶域夷狄所傳倉史以来古<lb/>
文竒字大小二篆分隷行草之書鍾鼎簠簋尊敦甗<lb/>
鬲槃杅之銘詞人墨客詩歌賦頌碑志叙記之文章<lb/>
名卿賢士之功烈行治至於浮屠老子之說凡古物<lb/>
竒噐豐碑巨刻所載與夫殘章㫁畫磨滅而僅存者<lb/>
<pb n="KR2n0017_SBCK_024-3a"/>
略無遺矣因次其先後為二千巻余之致力於斯可<lb/>
謂勤且乆矣非特區區為玩好之具而已也盖竊甞<lb/>
以謂詩書以後君臣行事之迹悉載於史雖是非褒<lb/>
貶出於秉筆者私意或失其實然至其善惡大節有<lb/>
不可誣而又傳之旣乆理當依㩀若夫嵗月地理官<lb/>
爵世次以金石刻攷之其抵牾十常三四盖史諜出<lb/>
於後人之手不能無失而刻詞當時所立可信不疑<lb/>
則又攷其異同參以他書為金石録丗巻至於文辭<lb/>
之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡字畫之工拙覽者當自得之皆不復論嗚呼<lb/>
<pb n="KR2n0017_SBCK_024-3b"/>
自三代以来聖賢遺迹著于金石者多矣盖其風雨<lb/>
侵蝕與夫樵夫牧童毁傷淪棄之餘幸而存者止此<lb/>
爾是金石之固猶不足恃然則所謂二千巻者終歸<lb/>
於摩滅而余之是書有時而或傳也孔子曰飽食終<lb/>
日無所用心難矣哉不有博弈者乎為之猶賢乎已<lb/>
是書之成其賢於無所用心豈特愽弈之比乎輙録<lb/>
而傳諸後世好古愽雅之士其必有𥙷焉東武趙明<lb/>
誠序<lb/>
　　　　㑹稽東部都尉路君闕銘<lb/>
<pb n="KR2n0017_SBCK_024-4a"/>
右路君闕銘二其一云㑹稽東部都尉路君闕永平<lb/>
八年四月十四日庚申造其一云君故豫州刺史温<lb/>
令元城令公車司馬令開陽令謁者議郎徴試博士<lb/>
路君不知爲何人按漢書志建武六年省諸郡都尉<lb/>
唯邊郡徃徃有之豈㑹稽邊海故置此官歟又任延<lb/>
甞爲㑹稽西部都尉而此云東部疑當時㑹稽分東<lb/>
西部各置都尉史不載爾<lb/>
　　　　南武陽功曹闕銘<lb/>
右南武陽功曹墓闕銘云南武陽功曹鄕嗇夫又云<lb/>
<pb n="KR2n0017_SBCK_024-4b"/>
以為國三老又云章和元年其它族系名字皆摩滅<lb/>
不可考究墓在今沂州有兩闕其一銘元和中立文<lb/>
字尤殘闕難讀<lb/>
　　　　王稚子闕銘<lb/>
右王稚子闕銘二其一云漢故先靈侍御史河内縣<lb/>
令王君稚子闕其一云漢故兖州刺史洛陽令王君<lb/>
稚子之闕按范曅後漢書循吏傳王渙字稚子甞為<lb/>
溫令而刻石為河内令者盖史之誤渙以元興元年<lb/>
卒然則闕銘盖和帝時所立也<lb/>
<pb n="KR2n0017_SBCK_024-5a"/>
　　　　謁者景君表<lb/>
右謁者景君表其額題漢故謁者景君墓表而其文<lb/>
云惟元𥘉元年五月丁卯故謁者任城景君卒其他<lb/>
文字磨滅時有可讀處皆㫁續不復成文矣元𥘉安<lb/>
帝時年號也此在漢時石刻中殘闕為甚特以安帝<lb/>
以前碑碣存者無㡬不可棄也故録之<lb/>
　　　　景君碑隂<lb/>
右謁者景君碑隂其前題云諸生服義者又云義士<lb/>
北海椽張敏字公輔弟子濟北荏平寗尊凡十五人<lb/>
<pb n="KR2n0017_SBCK_024-5b"/>
皆完好可讀云<lb/>
　　　　郯令景君闕銘<lb/>
右郯令景君闕銘云維元𥘉四年三月丙戍郯令景<lb/>
君卒又云君存時恬然無欲樂道安貧信而好古非<lb/>
法不言治歐陽尚書傳祖父河南尹父歩兵校尉業<lb/>
門徒生録三千餘人又云三司聘請流化下邳又云<lb/>
司空太常博士竝舉高經君為其元假涂郯城姦邪<lb/>
洗心又云𬒳病䘮身歸于幽冥門人服義百有餘人<lb/>
按漢人為景君刻銘本欲傳于不朽而不著其族系<lb/>
<pb n="KR2n0017_SBCK_024-6a"/>
名字何哉<lb/>
　　　　國三老袁君碑<lb/>
右國三老袁君碑按元和姓纂云袁幹封貴鄕侯始<lb/>
居陳郡為著姓八代孫良生昌璋昌生安璋生滂為<lb/>
司徒唐書宰相世系表云袁生玄孫幹封貴鄕侯八<lb/>
世孫良二子昌璋昌成武令生安璋生滂以此碑及<lb/>
後漢書攷之姓纂與唐表殊為踈謬袁安列傳云安<lb/>
祖父良平帝時舉明經為太子舎人建武中至成武<lb/>
令今㩀此碑良以永建六年卒相距盖百餘年以此<lb/>
<pb n="KR2n0017_SBCK_024-6b"/>
知非一人無疑又安以永平四年薨良之卒乃在其<lb/>
後三十九年以此知非安之祖亦無疑也盖安汝南<lb/>
汝陽人滂乃陳郡扶樂人其鄕里族系亦自不同而<lb/>
安與滂相去嵗月甚逺不得為從父兄弟明矣豈二<lb/>
人之祖其名偶同遂爾荖謬邪又此碑與李利渉編<lb/>
古命氏皆云良幹五世孫而姓纂唐史皆以為八代<lb/>
孫碑云幹袁生之曽孫而唐史以為玄孫諸書皆云<lb/>
幹以討公孫勇功封貴鄕侯而碑獨作公先勇又云<lb/>
封關内侯食遺鄕六百户者皆莫可考安列傳稱祖<lb/>
<pb n="KR2n0017_SBCK_024-7a"/>
良為成武令而唐史謂昌為此官者疑唐史之誤也<lb/>
又酈道元水經注扶溝城北有袁梁碑云梁陳國扶<lb/>
樂人事與碑合唯水經誤以良為梁爾袁氏自漢以<lb/>
来世為著姓安與滂皆一時顯人而諸書於其族系<lb/>
錯謬如此以此知典籍所載其失可勝道哉<lb/>
　　　　西嶽石闕銘<lb/>
右西嶽石闕銘云永和元年五月癸丑朔六日戊午<lb/>
弘農太守常山元氏張勲為西嶽華山作石闕高二<lb/>
丈二尺其後為韻語文詞頗恠又字多假借時有難<lb/>
<pb n="KR2n0017_SBCK_024-7b"/>
曉䖏永和漢順帝晉穆帝姚泓皆有此號穆帝時華<lb/>
隂不屬晉以此碑字畫驗之恐非姚泓時盖漢刻也<lb/>
又按晉書載記姚興與泓傳本朝宋莒公紀年通譜<lb/>
皆云泓以義熈十二年即僞位改元永和獨帝紀作<lb/>
十一年未知孰是因考永和年號并記之<lb/>
　　　　北海相景君碑<lb/>
右北海相景君碑在濟州任城縣景氏在漢世為任<lb/>
城人今有三碑尚存余皆得之此碑㝡完<lb/>
　　　　景君碑隂<lb/>
<pb n="KR2n0017_SBCK_024-8a"/>
右景君碑隂按後漢書百官志注河南尹官屬有循<lb/>
行一百三十人而晉書職官志州縣吏皆有循行今<lb/>
此碑隂載故吏都昌台丘暹而下十九人皆作脩行<lb/>
他漢及晉碑數有之亦與此碑隂所書同豈循脩字<lb/>
畫相類遂致訛謬邪碑隂又有故午營陵是遷等六<lb/>
人名姓莫知其為何官又台丘不見于姓氏書惟見<lb/>
于此者兩人云<lb/>
　　　　敦煌長史武班碑<lb/>
右敦煌長史武班碑歐陽公集古録云漢班碑者盖<lb/>
<pb n="KR2n0017_SBCK_024-8b"/>
其字畫殘滅不復成文其氏族官閥卒葬皆不可見<lb/>
其可見者君諱班爾今以余家所藏本考之文字雖<lb/>
漫滅然猶歷歷可辨其額題云漢故敦煌長史武君<lb/>
之碑知其姓武而官為敦煌長史也碑云君諱班字<lb/>
宣張昔殷王武丁克伐鬼方元功章炳勲藏王府官<lb/>
族析分因以為氏知其名字與氏族所出也又云永<lb/>
嘉元年卒知其卒之年月也<lb/>
　　　　武氏石闕銘<lb/>
右武氏石闕銘云建和元年太嵗在丁亥三月庚戌<lb/>
<pb n="KR2n0017_SBCK_024-9a"/>
朔四日癸丑孝子武始公弟綏宗景興開明使石工<lb/>
孟季季弟卯造此闕直錢十五萬孫宗作師子直四<lb/>
萬開明子宣張仕濟隂年二十五曹府君察舉孝㢘<lb/>
除敦煌長史𬒳病云歿苗秀不遂嗚呼哀哉士女痛<lb/>
傷武氏有數墓在任城開明者仕爲吳郡府丞綏宗<lb/>
名梁仕爲郡從事宣張名班皆自有碑<lb/>
　　　　費亭侯曹騰碑<lb/>
右費亭侯曹騰碑云惟建和元年七月二十二日己<lb/>
巳皇太后曰其遣費亭侯之國爲漢輔藩而歐陽公<lb/>
<pb n="KR2n0017_SBCK_024-9b"/>
集古録乃言皇帝若曰其遣費亭侯之國誤也按後<lb/>
漢書建和元年桓帝即位梁太后臨朝稱制盖此碑<lb/>
所載遺騰之國詔書乃梁太后非桓帝也東漢自安<lb/>
順已來閹竪尊寵用事徃徃封侯貴顯其後騰之孫<lb/>
操及其曽孫丕再世數十年憑藉勢力卒移漢祚而<lb/>
有之以此觀之閹竪用事之禍可勝言哉<lb/>
　　　　司隷楊厥開石門頌<lb/>
右司隷楊厥開石門頌余甞讀范曅後漢書鄧騭傳<lb/>
有云時遭元二之灾人士饑荒章懐太子注以謂元<lb/>
<pb n="KR2n0017_SBCK_024-10a"/>
二即元元也古書字當再讀者即於上字下為小二<lb/>
字後人不曉遂讀為元二或同之陽九或附之百六<lb/>
良由不悟致使乖舛今岐州石皷銘凡重言者皆為<lb/>
二字明驗也其說甚辨學者信之今此碑有曰中遭<lb/>
元二西戎虐殘橋梁㫁絶若讀為元二則為不成文<lb/>
理疑當時自有此語漢書注未必然也<lb/>
　　　　吳郡丞武開明碑<lb/>
右吳郡丞武開明碑云君字開明而其名已殘闕又<lb/>
云永和二年舉孝廉除郎謁者漢安二年遷大長秋<lb/>
<pb n="KR2n0017_SBCK_024-10b"/>
丞長樂大㒒丞永嘉元年哭母去官復拜郎中除吳<lb/>
郡府丞壽五十七建和二年十一月十六日遭疾卒<lb/>
其可見者如此其他摩滅不能盡讀按後漢書志大<lb/>
長秋丞一人秩六百石本任宦者又長樂少府位長<lb/>
秋上及職吏皆宦者又有太㒒二千石在少府上丞<lb/>
六百石㩀志所載中宫及長樂宮官屬皆以宦者為<lb/>
之而以史傳及漢魏石刻參考如大長秋少府之類<lb/>
皆雜用士人今武君以孝㢘為郎謁者郎中呉郡府<lb/>
丞皆非宦者之職然則兩宮官屬盖亦雜用士人也<lb/>
<pb n="KR2n0017_SBCK_024-11a"/>
　　　　祝長嚴訢碑<lb/>
右祝長嚴訢碑政和中下邳縣民耕地得之碑云惟<lb/>
漢中興卯金休烈和平元年嵗治東宮星屬角房月<lb/>
建朱鳥中吕之均萬物慈射華澤青䓤蚑行蠕動咸<lb/>
守厥常人物同授獨遭灾霜顛霣徂落壽不寛弘經<lb/>
設三命君獲其央年六十九又云伊歎嚴君諱訢字<lb/>
少通兆自楚荘祖考相承招命道術治嚴氏春秋馮<lb/>
君章句又云㓜為郡掾史㑹稽諸暨尉烏程毗陵餘<lb/>
暨章安山隂長以病去官後為丹陽陵陽丞守春榖<lb/>
<pb n="KR2n0017_SBCK_024-11b"/>
長舉廉遷東牟侯相下邳祝長典牧十城所在若神<lb/>
其後有銘銘為五言頗殘闕難讀云<lb/>
　　　　從事武梁碑<lb/>
右從事武梁碑云故從事武掾諱梁字綏宗體徳忠<lb/>
孝岐嶷有異治韓詩闕幘傳講兼通河雒諸子傳記<lb/>
又云州郡請召辭疾不就安衡門之陋樂朝聞之義<lb/>
又云年七十四元嘉元年季夏三日遭疾隕靈其後<lb/>
有銘云懿徳玄通幽㠯明兮隱居靖處休曜章兮樂<lb/>
道忽榮垂蘭芳兮身沒名存傳無疆兮其他刻畫皆<lb/>
<pb n="KR2n0017_SBCK_024-12a"/>
完可讀文多不盡録碑在濟之任城余崇寜𥘉甞得<lb/>
此碑愛其完好後十餘年再得此本則闕其最後四<lb/>
字矣<lb/>
　　　　平都侯相蔣君碑<lb/>
右平都侯相蔣君碑文字殘闕其名字官閥皆不可<lb/>
考惟其額題漢故平都侯相蔣君之碑而碑云年六<lb/>
十有五元嘉二年三月甲午卒爾有劉季孫景文者<lb/>
知名士與余先公有舊家藏金石刻千餘巻旣殁其<lb/>
子不能保為一武人得之其後余故人王偁定觀復<lb/>
<pb n="KR2n0017_SBCK_024-12b"/>
得數百卷其中漢碑數本余所未有者悉以見贈此<lb/>
其一也<lb/>
　　　　孔子廟置卒史碑<lb/>
右孔子廟置卒史碑其前有司徒呉雄司空趙戒奏<lb/>
章歐陽文忠公具載于集古録其後又有魯相奏記<lb/>
司徒司空府文字尤為完好云永興元年六月甲辰<lb/>
朔十八日辛酉魯相平行長史事卞守長擅叩頭死<lb/>
罪敢言之司徒司空府壬寅詔書為孔子廟置百石<lb/>
卒史一人掌主禮噐選年四十以上經通一蓺雜試<lb/>
<pb n="KR2n0017_SBCK_024-13a"/>
能奉弘先聖之禮為宗所歸者平叩頭叩頭死罪死<lb/>
罪謹按文書守文學掾魯孔龢師孔憲户曹史孔覽<lb/>
等雜試龢修春秋嚴氏經通高第事親至孝能奉先<lb/>
聖之禮為宗所歸除龢𥙷名狀如牒平惶恐叩頭死<lb/>
罪上司空府其詞彬彬可嘉故備録之且以見漢時<lb/>
郡國奏記公府其體如此也按華陽國志後漢書注<lb/>
皆云趙戒字志伯而此碑乃作意伯疑其避桓帝諱<lb/>
故改焉<lb/>
　　　　東海相桓君海廟碑<lb/>
<pb n="KR2n0017_SBCK_024-13b"/>
右東海相桓君海廟碑云惟永壽元年春正月有漢<lb/>
東海相桓君又云熹平元年夏四月東海相山陽滿<lb/>
君其餘文字完者尚多大略記修飾祠宇事而其銘<lb/>
詩有云浩浩倉海百川之宗知其為海廟碑也桓君<lb/>
與滿君皆不著其名莫知為何人碑在今海州<lb/>
　　　　孔君碣<lb/>
右孔君碣在孔子墓林中其額題孔君之墓文已殘<lb/>
闕其前云元年乙未而元年上闕二字按東漢自建<lb/>
武以後惟桓帝永壽元年嵗次乙未其他有三乙未<lb/>
<pb n="KR2n0017_SBCK_024-14a"/>
皆非元年然則此碣所闕二字當為永壽也<lb/>
　　　　韓明府孔子廟碑<lb/>
右韓明府孔子廟碑其略云君造立禮噐樂之音符<lb/>
鍾磬瑟皷雷洗觴觚爵鹿柤梪籩柉禁ခ修飾宅廟<lb/>
更造二輿所謂鹿者禮圖不載莫知為何器又據字<lb/>
書柉木皮可為索喜陳樂也亦非噐名皆不可曉故<lb/>
并著其語以侯知者<hi>伏鹿之形近歲靑州獲一噐亦<折 t="33"/>余後見汶陽陳氏所藏古彛為</hi>
<hi>者因其形而名之爾<折 t="33"/>金為鹿形疑所謂鹿</hi>
　　　　吉成侯州輔碑<lb/>
<pb n="KR2n0017_SBCK_024-14b"/>
右吉成侯州輔碑名字已殘闕其額題云漢故中常<lb/>
侍長樂太僕吉成侯州君之銘輔名姓見范曄後漢<lb/>
書宦者傳以定策立桓帝與曹騰等七人同時封為<lb/>
亭侯今此碑載當時詔書有云其封輔為葉吉成侯<lb/>
以此知其名輔而酈道元注水經云滍水南有漢中<lb/>
常侍長樂太僕吉成侯州苞冡冡前有碑其詞云六<lb/>
帝四后是諮是諏今驗其銘文實有此語獨以輔為<lb/>
苞盖水經之誤當取漢史及此碑為正<lb/>
　　　　州輔碑隂<lb/>
<pb n="KR2n0017_SBCK_024-15a"/>
右州輔碑隂京兆尹延篤叔竪而下題名者凡四十<lb/>
餘人自東漢以後一時名卿賢大夫死而立碑則門<lb/>
生故吏徃徃寓名其隂盖欲附記以傳不朽爾今輔<lb/>
一宦者而碑隂列名者數十人雖當代顯人如延叔<lb/>
竪亦預焉有以見權勢之盛如此雖然區區掛名于<lb/>
此者亦可耻也夫<lb/>
　　　　州輔墓石獸膊字<lb/>
右州輔墓石獸膊字酈道元注水經云州君墓有兩<lb/>
石獸已淪沒人有掘出一獸猶不全破甚髙壮頭去<lb/>
<pb n="KR2n0017_SBCK_024-15b"/>
地丈許制作甚工左膊上刻作辟邪字余𥘉得州君<lb/>
墓碑又覽水經所載意此字猶存㑹故人董之明守<lb/>
官汝頴間因託訪求之踰年持以見寄其一辟邪道<lb/>
元所見也其一乃天録字差大皆完好可喜之明又<lb/>
云天禄近嵗為村民所毁辟邪雖存然字畫已殘闕<lb/>
難辨此盖十年前邑人所藏今不可復得矣<lb/>
　　　　郎中鄭君碑<lb/>
右郎中鄭君碑賈誼過秦論云九國之師遁巡而不<lb/>
敢進顔師古曰遁音千旬反流俗書本巡字誤作逃<lb/>
<pb n="KR2n0017_SBCK_024-16a"/>
讀者因之而為遁逃之義潘岳西征賦云遁逃以奔<lb/>
竄斯亦誤矣今此碑有云推賢逹善逡遁退譲詳其<lb/>
文意亦是逡巡之義然二字决非一音盖古人用字<lb/>
與後世頗異又多假借故時有難曉䖏不知顔氏何<lb/>
所㩀遂音遁為逡乎<lb/>
　　　　丹陽太守郭旻碑<lb/>
右丹陽太守郭旻碑云君諱旻字巨公有周之裔也<lb/>
又云治律小杜㓜仕州郡察孝廉除郎中謁者遷敬<lb/>
陵園令廷尉左平治書侍御史獄刑無頗憲臺如砥<lb/>
<pb n="KR2n0017_SBCK_024-16b"/>
以父憂去官選拜郎中侍御史遭母憂服除復拜郎<lb/>
中治書侍御史遷冀州刺史徴拜尚書是時淮夷蠢<lb/>
逆帝疇官綏策書襃<graphic n="KR1871" url="https://raw.githubusercontent.com/kanripo/KR-Gaiji/master/images/KR1871.png" mimeType="image/png"/>俾守丹陽為政四年以公事<lb/>
去官年過耳順寢疾<graphic n="KR3040" url="https://raw.githubusercontent.com/kanripo/KR-Gaiji/master/images/KR3040.png" mimeType="image/png"/>頽延熹元年十月戊戌卒其<lb/>
十二月丙申葬㣲言絶矣諸子曷仰三載禮闋迺羣<lb/>
相與刻石勒銘最後云昔君即世雖立碑頌裁足載<lb/>
字加有瑕<hi>一字<折 t="33"/>下闕</hi>君之弟故太尉薨歸葬舊陵於是從<lb/>
子故五原太守鴻議郎某及胤孫某<hi>殘闕<折 t="33"/>其名</hi>懐祖之徳<lb/>
乃更刻石不改舊文盖用昭明祖勲焉郭氏為陽翟<lb/>
<pb n="KR2n0017_SBCK_024-17a"/>
著姓自公以来世以通法律顯名此碑所謂太尉公<lb/>
者禧也<lb/>
　　　　議郎元賔碑<lb/>
右議郎元賔碑者在今亳州姓名已殘闕所可見者<lb/>
云字元賔魯相之孫又云舉孝亷除倉龍司馬衛尉<lb/>
察尤異遷吳令視事二稔民用康寕州辟從事公車<lb/>
徴拜議郎年四十八延熹二年二月卒使者臨弔<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
贈特加其餘文字完好者尚多惜其名氏皆亡也<lb/>
　　　　孫叔敖碑隂<lb/>
<pb n="KR2n0017_SBCK_024-17b"/>
右孫叔敖碑隂云延熹三年中夏之節政在封表期<lb/>
思長光視事一紀訪問國中耆年素聞孫君楚時良<lb/>
輔又云博采遺苗曽玄孫子考龜吉辰五月癸卯冝<lb/>
以存廢可立碑祀招請諸孫都㑹國右郭西道北處<lb/>
所顯好與上窂祭倡優皷舞又云相君有三嗣長子<lb/>
即封食邑固始少子在江寕中子居三<hi>摩㓕<折 t="33"/>下一字</hi>又云<lb/>
相君卒後十有餘丗有渤海太守其後歷叙子孫名<lb/>
字甚詳而文字㫁續不可次第按期思長光碑隂不<lb/>
載姓氏叔敖碑雖有之然已殘闕矣漢時令長有在<lb/>
<pb n="KR2n0017_SBCK_024-18a"/>
官一紀不遷者乃知前世官吏重於移易如此不惟<lb/>
吏民免送迎之擾而士人亦皆安於其職無僥倖苟<lb/>
進之心與後世異矣<lb/>
　　　　封丘令王元賞碑<lb/>
右封丘令王君碑其姓名已殘闕所可見者字元賞<lb/>
而已云察舉孝廉郎謁者考工菀陵葉封丘令而銘<lb/>
文亦有撫臨三國之語歐陽公集古録云為菀陵丞<lb/>
者盖誤以葉字為丞爾<lb/>
　　　　王元賞碑隂<lb/>
<pb n="KR2n0017_SBCK_024-18b"/>
右王元賞碑隂載門生姓名有云右奔喪右斬杖三<lb/>
年余甞謂聖人之制禮為可繼也無過與不及之弊<lb/>
務合於中庸而已禮曰事師無隱服勤至死心䘮三<lb/>
年孔子之䘮門人疑所服子貢曰昔者夫子之䘮顔<lb/>
淵若䘮子而無服䘮子路亦然請䘮夫子若䘮父而<lb/>
無服彼漢人為王君乃為斬衰之服於禮無乃過乎<lb/>
　　　　冀州刺史王純碑<lb/>
右冀州刺史王純碑延熹四年立桑欽水經云濟水<lb/>
逕須句城西酈道元注濟水西有安民山山西有漢<lb/>
<pb n="KR2n0017_SBCK_024-19a"/>
冀州刺史王紛碑漢中平四年立按地里書須朐即<lb/>
今中都縣此碑在中都又其官與姓氏皆合疑其是<lb/>
也然以純為紛以延熹為中平則疑水經之誤<lb/>
　　　　王純碑隂<lb/>
右王純碑隂其前題門人姓名自東平馮定伯而下<lb/>
文字完好可識者九十餘人摩㓕不可識者又九十<lb/>
餘人字畫淳勁可喜其後題義士名云各發聖心共<lb/>
出義錢埤碑石直刋紀姓名埤當讀為禆助之禆漢<lb/>
時墓碑多其門生故吏所立徃徃各紀姓名于碑隂<lb/>
<pb n="KR2n0017_SBCK_024-19b"/>
成載所出錢數其非門生故吏而出錢者謂之義士<lb/>
今漢人為王君出錢造碑而云各發聖心可謂陋矣<lb/>
　　　　蒼頡廟人名<lb/>
右蒼頡廟人名歐陽公集古録云此碑有蓮勺左鄕<lb/>
有秩池陽左鄕有秩池陽集水有秩皆不知是何名<lb/>
號又有夏陽候長祋祤候長則是縣吏之名其隷字<lb/>
不甚精又無事實可考始疑其名號以俟知者爾按<lb/>
前漢書張敞以鄕有秩𥙷太守卒史後漢書百官志<lb/>
鄕置有秩三老游徼本注曰有秩郡所署秩百石掌<lb/>
<pb n="KR2n0017_SBCK_024-20a"/>
一鄕人注引漢官儀曰鄕尹五千則置有秩風俗通<lb/>
曰秩則田間大夫言其官裁有秩爾然則有秩盖亦<lb/>
郷吏名也<lb/>
　　　　成臯令任伯嗣碑<lb/>
右成臯令任伯嗣碑其首已殘闕其可見者云字伯<lb/>
嗣南郡編人也其先盖任座之苗胄又云舉孝㢘除<lb/>
郎中蜀郡府丞江州令以服去官爲筑陽侯相延熹<lb/>
五年遷來臨縣其後歷叙政績又云遷君桂陽最後<lb/>
云都邑謡詠甄勒勛績永昭于後碑在今汜水縣汜<lb/>
<pb n="KR2n0017_SBCK_024-20b"/>
水在漢為成臯此碑盖成臯令徳政頌爾後漢書桓<lb/>
帝紀延熹八年有桂陽太守任胤以此碑校之嵗月<lb/>
相符又名與字恊知其名胤也<lb/>
　　　　任伯嗣碑隂<lb/>
右任伯嗣碑隂大觀初獲此碑寘于汜水輦運司廨<lb/>
舎壁間余聞其隂有字因託人諷邑官破壁出之遂<lb/>
得此本盖漢碑有隂者十七八世多弃而不録爾<lb/>
　　　　平輿令薛君碑<lb/>
右平輿令薛君碑文字完好云惟延熹六年春二月<lb/>
<pb n="KR2n0017_SBCK_024-21a"/>
平輿令薛君卒烏虖哀哉吏民其咨咨君之徳廼建<lb/>
碑石于墓之側其後有銘三百餘言叙述甚詳惟不<lb/>
載其名字世系故莫得而考焉<lb/>
　　　　泰山都尉孔宙碑<lb/>
右泰山都尉孔宙碑孔北海父也見後漢書融列傳<lb/>
又據桓帝紀泰山都尉元壽元年置延熹八年罷宙<lb/>
以延熹四年卒盖卒後四年官遂廢矣<lb/>
　　　　孔宙碑隂<lb/>
右孔宙碑隂門生有鉅鹿廣宗捕巡字升臺按氏族<lb/>
<pb n="KR2n0017_SBCK_024-21b"/>
書如姓苑姓纂皆無捕姓獨見于此碑爾<lb/>
　　　　西嶽華山廟碑<lb/>
右西嶽華山廟碑其略云孝武皇帝脩封禪之禮巡<lb/>
省五嶽立宮其下宮曰集靈宮殿曰存仙殿門曰望<lb/>
仙門歐陽公集古録云所謂集靈者他書不見見於<lb/>
此碑爾余按班固漢書地理志華隂有集靈宮武帝<lb/>
起而酈道元注水經亦云敷水北逕集靈宮引地里<lb/>
志所載其語皆同然則不獨見于此碑矣而所謂存<lb/>
僊殿望僊門者諸書不載<lb/>
<pb n="KR2n0017_SBCK_024-22a"/>
　　　　老子銘<lb/>
右老子銘舊傳蔡邕文并書盖杜甫李潮小篆八分<lb/>
歌有曰若縣光和尚骨立書貴瘦硬方通神世云此<lb/>
碑是也今驗其詞乃邉韶延熹八年作非光和中所<lb/>
立未知甫所見是此碑否而本朝周越書苑遂以為<lb/>
韶撰文而邕書𥘉無所據碑言孔子學禮時計其年<lb/>
紀𥅆以二百餘嵗𥅆然老旄之貌也而史記言謚曰<lb/>
𥅆按古謚法無𥅆字又碑云孔子以周靈王二十年<lb/>
生今以年表及世家考之孔子以魯哀公二十二年<lb/>
<pb n="KR2n0017_SBCK_024-22b"/>
生實靈王二十一年未知孰是史書周太史儋事云<lb/>
孔子死後二百二十九年徐廣注曰實一十九年今<lb/>
此碑所書正與史合不知徐廣何所㩀也<lb/>
　　　　荆州刺史度尚碑<lb/>
右度尚碑其首題曰漢故荆州刺史度侯之碑碑云<lb/>
其先出自顓頊與楚同姓熊<hi>一字<折 t="33"/>下闕</hi>之後又曰統國法<lb/>
度其下殘闕不可辨按元和姓纂度姓但云古掌度<lb/>
之官因以命氏不言其與楚同姓也又范曅後漢書<lb/>
列傳度尚自右校令擢為荆州刺史破長沙零陵賊<lb/>
<pb n="KR2n0017_SBCK_024-23a"/>
以功封右郷侯遷桂陽太守徴還京師以中郎將破<lb/>
賊胡蘭等後為荆州刺史後為遼東太守卒於官今<lb/>
以碑考之云封右郷侯遷遼東太守拜中郎將復拜<lb/>
荆州刺史以故秩名盖尚未甞為桂陽太守而曰卒<lb/>
於遼東者皆史之誤余每得前代名臣碑板以校史<lb/>
傳其官閥嵗月少有同者以此知石刻為可寳也<lb/>
　　　　車騎將軍馮緄碑<lb/>
右車騎將軍馮緄碑以范曅後漢書考之史云字鴻<lb/>
卿而碑云皇卿史云𥘉舉孝亷七遷至廣漢屬國都<lb/>
<pb n="KR2n0017_SBCK_024-23b"/>
尉拜御史中丞順帝末持節揚州諸軍事與中郎將<lb/>
滕撫繫破郡賊今據碑自舉孝廉至為廣漢屬國都<lb/>
尉凡十一遷而為中丞與督使徐揚二州討賊皆在<lb/>
為都尉前碑云討賊時坐追州縣正法而史不載又<lb/>
云為隴西太守坐問吏辜旬不公去官以羌駭動為<lb/>
四府所表復家拜隴西太守而史但言遷隴西太守<lb/>
耳史云為遼東太守徴拜京兆尹轉司隷校尉遷廷<lb/>
尉大常拜車騎將軍以碑考之緄為遼東太守以前<lb/>
甞復為治書侍御史遷尚書遂為廷尉未甞拜京兆<lb/>
<pb n="KR2n0017_SBCK_024-24a"/>
尹及司隷也史云振旅還京師監軍使者張敞承宦<lb/>
者㫖奏緄㑹長沙賊復起攻桂陽武陵緄以軍還盗<lb/>
賊復發策免而碑云臨當受封以謡言奏河内太守<lb/>
中常侍左悺弟坐遜位史云復拜廷尉時山陽太守<lb/>
單超以罪繫嶽緄考致其死遷故車騎將軍超之弟<lb/>
中官相黨遂共誹章誣緄坐輸左校而碑云表荆州<lb/>
刺史季隗南陽太守成晉<hi>作縉<折 t="33"/>晉漢史</hi>太原太守劉瑱不<lb/>
冝以重論坐正法作左校亦皆不合史又云為河南<lb/>
尹時上言舊典中官子弟不得為牧人職帝不納拜<lb/>
<pb n="KR2n0017_SBCK_024-24b"/>
屯騎校尉復爲廷尉卒於官而碑云復廷尉奏中官<lb/>
子弟不冝典牧州郡獲過左右遜位永康元年薨亦<lb/>
當以碑爲正碑又云緄謚爲桓而史亦不載余甞謂<lb/>
石刻當時所書其名字官爵不應差誤可信無疑至<lb/>
於善惡大節則當以史氏爲據今此傳首尾顛倒錯<lb/>
謬如此然則史之所載是非褒貶失其實者多矣果<lb/>
可盡信耶<lb/>
　　　　魯相晨謁孔子冡文<lb/>
右魯相晨謁孔子冡文已㫁裂闕其上一叚其略可<lb/>
<pb n="KR2n0017_SBCK_024-25a"/>
見者云建寜元年三月十八日丙申晨又云其四月<lb/>
十一日戊子到官謁孔子塜其他文字雖完皆不可<lb/>
次第魯相晨有兩碑皆在孔子廟中其一碑云臣蒙<lb/>
恩受任符守得在奎婁周孔舊寓又云臣以建寕元<lb/>
年到官其一碑云魯相河南史君諱晨字伯時從越<lb/>
騎校尉拜以建寕元年四月十一日戊子到官然則<lb/>
斯碑所載名晨者盖魯相史晨也<lb/>
　　　　廣漢縣令王君神道<lb/>
右廣漢縣令王君神道建寧元年十月造縣令字作<lb/>
<pb n="KR2n0017_SBCK_024-25b"/>
苓漢人淳質文字相近者多假借用之如縣令字人<lb/>
所常用而尚假借何耶<lb/>
　　　　金郷守長侯君碑<lb/>
右金郷守長侯君碑載其上世云漢興侯公納策濟<lb/>
太上皇於鴻溝之阨謚曰安國君曽孫酺封明統侯<lb/>
光武中興玄孫霸為臨淮太守擁兵從光武平定天<lb/>
下轉拜執法刺姦五威司命大司徒公封於陵侯歐<lb/>
陽公集古録云執法左右刺姦五威司命皆王莽時<lb/>
官侯霸列傳云霸莽時為隨令遷執法刺姦而未甞<lb/>
<pb n="KR2n0017_SBCK_024-26a"/>
為五威司命後代休湛為大司徒封關内侯旣薨光<lb/>
武下詔追封則郷侯而此碑言封於陵侯未知孰是<lb/>
㩀碑言刺姦司命為光武時官盖碑之謬余按霸列<lb/>
傳霸薨追封則郷侯至子昱改封於陵而遂以霸為<lb/>
於陵侯疑亦碑之誤又按髙祖紀侯公說項羽歸太<lb/>
公吕后乃封侯公為平國君今此碑言安國既不同<lb/>
而平國君乃生時稱號如婁敬為奉春君之類碑以<lb/>
為謚恐亦非是又酺封明統侯漢書功臣表亦不載<lb/>
不知碑何所據也<lb/>
<pb n="KR2n0017_SBCK_024-26b"/>
　　　　柳孝廉碑<lb/>
右柳孝廉碑云君諱敏其先盖五行星<hi>一字<折 t="33"/>下闕</hi>二十八<lb/>
舎柳宿之精也其說亦可謂恠矣自戰國以来聖人<lb/>
不作諸子百家異端恠說紛然而起其弊至東漢而<lb/>
極焉自非豪傑之士卓然不爲流俗所移未有不從<lb/>
而惑者也若此碑直以柳君得姓出于柳宿果何所<lb/>
據哉<lb/>
　　　　衛尉卿衡方碑<lb/>
右衛尉卿衡方碑有云感昔人之凱風悼蓼儀之劬<lb/>
<pb n="KR2n0017_SBCK_024-27a"/>
勞以蓼莪為蓼儀也漢碑多如此盖漢人各以其學<lb/>
名家故所傳時有異同也<lb/>
　　　　沛相楊君碑<lb/>
右沛相楊君碑歐陽公集古録云碑首尾不完失其<lb/>
名字余按楊震碑沛相名統震長子冨波侯相牧之<lb/>
子也<lb/>
　　　　淳于長夏承碑<lb/>
右淳于長夏承碑云君諱承字仲兖東萊府君之孫<lb/>
太尉掾之中子右中郎將弟也累葉牧守印紱典據<lb/>
<pb n="KR2n0017_SBCK_024-27b"/>
十有餘人皆徳任其位名豐其爵是故寵禄傳于歷<lb/>
世策勲著于王室君鍾其美受性淵懿含和履仁治<lb/>
詩尚書兼覽群蓺靡不尋畼州郡更請屈己匡君為<lb/>
主薄督郵五官掾功曹上計掾守令冀州從事又云<lb/>
察孝不行太傅胡公歆其徳美旌招俯就羔羊在公<lb/>
四府歸高除淳于長又云年五十有六建寧三年六<lb/>
月癸巳淹疾卒官碑今在洛州元祐間因治河隄得<lb/>
于土壌中建寧靈帝時年號也距今千嵗矣而刻畫<lb/>
完好如新余家所藏漢碑二百餘卷獨此碑最完<lb/>
<pb n="KR2n0017_SBCK_024-28a"/>
</p>
<p>
隷釋卷第二十四<lb/>
<pb n="KR2n0017_SBCK_024-28b"/>
<pb n="KR2n0017_SBCK_024-28b"/>
</p>
<p>
</p>
  </div>
</body>
</text>
</TEI>
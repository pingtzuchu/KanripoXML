<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史通通釋卷二</head>
    <p>
<pb n="KR2o0002_WYG_002-1a"/>
欽定四庫全書<lb/>
　史通通釋卷二　　　　　　無錫浦起龍撰<lb/>
　　内篇<lb/>
　　　二體<hi>第二○二體者一編年一紀傳也</hi>
三五之代書有典墳悠哉邈矣不可得而詳自唐虞以<lb/>
下迄於周是為古文尚書然世猶淳質文從簡略求諸<lb/>
備體固以<hi>一作已</hi>闕如釋<hi>篇首掲過非編年非紀傳者</hi>既而丘明傳春<lb/>
秋<hi>編年之祖</hi>子長著史記<hi>紀傳/之祖</hi>載筆之體於斯備矣釋<hi>既而四語</hi>
<pb n="KR2o0002_WYG_002-1b"/>
<hi>通幅全提</hi>後來繼作相與因循假有改張變其名目區域有<lb/>
限孰能踰此蓋荀悅張璠丘明之黨也班固華嶠子長<lb/>
之流也釋<hi>已上總為二體標出原委大意言自得左馬分創史家千古宗之</hi>惟此<hi>舊脫此字</hi>
二家各相矜尚必辨其利害可得而言之釋<hi>四語又一提下分編</hi>
<hi>年紀傳兩扇各言其利害</hi>夫春秋者<hi>謂左傳也此一扇論編年</hi>繫日月而為次列<lb/>
時歳以相續中國外夷同年共世莫不備載其事形於<lb/>
目前理盡一言語無重出此其所以為長也釋<hi>長即利也謂其</hi>
<hi>勝紀傳也其所以勝本編年之體自所應有也</hi>至於賢士貞女髙才儁德事當<lb/>
<pb n="KR2o0002_WYG_002-2a"/>
衝要者<hi>其人有闗國政</hi>必盱衡而備言跡在沈𠖇者<hi>其人無預國事</hi>不<lb/>
枉道而詳説如絳縣之老把梁之妻或以酬晉卿而獲<lb/>
記或以對齊君而見録<hi>衝要故也</hi>其有賢如柳惠仁若顔回<lb/>
終不得彰其名氏顯其言行<hi>沈𠖇故也</hi>故論其細也則纎芥<lb/>
無遺語其粗也則丘山是棄此其所以為短也釋<hi>短即害也</hi>
<hi>是其不及記傳處也其所以不及亦編年之體自所不免也</hi>史記者<hi>舉史該漢此一扇論紀傳</hi>紀<lb/>
以包舉大端傳以委曲細事表以譜列<hi>一作序其</hi>年爵志以<lb/>
總括遺漏逮於天文地理國典朝章顯隱必該洪纖靡<lb/>
<pb n="KR2o0002_WYG_002-2b"/>
失此其所以為長也釋<hi>此其勝編年處故長而利也亦紀傳之體自應有也</hi>若乃<lb/>
同為一事分在數篇斷續相離前後屢出於髙紀<hi>涉及項事</hi>
則云語在項傳<hi>髙主項賔故</hi>於項傳<hi>涉及/髙祖</hi>則云事具髙紀<hi>項主</hi>
<hi>髙賔故</hi>又編次同類<hi>如屈賈/曹荆</hi>不求年月<hi>謂時代</hi>後生而擢居<lb/>
首帙先輩而抑歸末章遂使漢之賈誼將楚屈原同列<lb/>
魯之曹沬與燕荆軻並編此其所以為短也釋<hi>此其不及編年</hi>
<hi>處故短而害也亦紀傳之體自不免也○兩扇利害皆對校而出</hi>考兹勝負互有得失<lb/>
而晉世干寳著書乃盛譽丘明而深抑子長其義云能<lb/>
<pb n="KR2o0002_WYG_002-3a"/>
以三十卷之約括囊二百四十年之事靡有遺也尋其<lb/>
此説可謂勁挺之詞乎釋<hi>前幅分扇立論此借寳語一詰詰起二體合勘</hi>案春<lb/>
秋時事入於左氏所書者盖三分得其一耳丘眀自知<lb/>
其畧也故為國語以廣之然國語之外尚多亡逸安得<lb/>
言其括囊靡遺者哉釋<hi>此八句只就寳語一駮以下申窮之○駮左單駮編年文若偏</hi>
<hi>訶意寔互勘也</hi>向使丘眀世為史官<hi>一作而非</hi>皆倣左傳也至於前<lb/>
漢之嚴君平鄭子真後漢之郭林宗黄叔度<hi>身隱位卑者</hi>晁<lb/>
<hi>古作鼂</hi>錯董生之對䇿劉向谷永之上書<hi>文煩事博者</hi>斯並德<lb/>
<pb n="KR2o0002_WYG_002-3b"/>
冠人倫名馳海内識洞幽顯言窮軍國或以身隱位卑<lb/>
不預朝政<hi>嚴鄭郭黄</hi>或以文煩事博難為次序<hi>晁董劉谷</hi>皆略而<lb/>
不書斯則可也<hi>此是掉句</hi>必情有所恡不加刋削則漢氏之<lb/>
志傳百卷併列於十二紀中<hi>一作事非</hi>將恐碎璅多蕪闌單<lb/>
失力者矣釋<hi>至此一勒言設使左為漢史仍用編年則如上所云不載既不安載之又費力有不</hi>
<hi>得不變為紀傳者矣</hi>故班固<hi>以固例遷</hi>知其若此設紀傳以區分使其<lb/>
歴然可觀綱紀有别釋<hi>四句勒過變為紀傳</hi>荀悦厭其迂濶又依<lb/>
左氏成書翦截班史篇才三十歴代襃<hi>舊作保恐誤</hi>之有踰<lb/>
<pb n="KR2o0002_WYG_002-4a"/>
夲<hi>恐當作紀</hi>傳釋<hi>此數語抵前駮干寳一長段言世又有厭迂濶而襃翦截者則又轉而效編年焉由</hi>
<hi>是觀之改來改去恐不出此二體也○互勘之文止此</hi>然則班荀二體角力爭先<lb/>
欲廢其一固亦難矣後來作者不出二途故晉史有王<lb/>
虞<hi>紀傳</hi>而副以干紀<hi>編/年</hi>宋書有徐沈<hi>紀/傳</hi>而分為裴略<hi>編年</hi>各<lb/>
有其美並行於世釋<hi>結尾平收</hi>異夫令升之言唯守一家而<lb/>
已釋<hi>繳應借詰之詞</hi>
　按此篇與六家頂接六家舉史體之大全二體定史<lb/>
　家之正用先分論其得失不以有失而不行後合勘<lb/>
<pb n="KR2o0002_WYG_002-4b"/>
　其兩行不得偏任而廢一以左荀等字當編年字觀<lb/>
　以班馬等字當紀傳字觀㑹此替身乃得縣觧自後<lb/>
　秘省勅撰唯此二途藝文史部必先二類知㡬是篇<lb/>
　誠百代之質的也○或問替身云云何謂也曰錯舉<lb/>
　多書總歸二體蓋掲二體之兩行非評諸書之優劣<lb/>
　也其利害短長體中應有亦不妨兩有非此利彼害<lb/>
　之謂更非利優害劣之謂但謂二體既立一以詮歳<lb/>
　時一以筦事行國史乃無偏缺耳舊評不㑹作替身<lb/>
<pb n="KR2o0002_WYG_002-5a"/>
　字看遂皆抛體而議書體兩書煩臆揣都錯○干寳<lb/>
　一節能因單得互才是善讀書人○二體兩字貫徹<lb/>
　全書綱維羣史○人言自袁機仲樞紀事本末出史<lb/>
　體叅而三矣余曰亦從二體出非别出也且降史書<lb/>
　為類書法不叅立故其書不由史館不奉勅亦編<lb/>
　荀恱張璠<hi>見左傳家皆編年體</hi>
　華嶠<hi>晉書華表傳表子嶠字叔駿元康初為内臺中書散騎著作門下撰集皆典統之初嶠以漢紀</hi>
　<hi>煩穢慨然有改作之意㑹為臺郎典官制事得徧觀秘籍遂就其緒為紀典傳譜凡九十七卷改名漢後</hi>
<pb n="KR2o0002_WYG_002-5b"/>
　<hi>書文質事實有遷固之規</hi>
　絳縣老<hi>左傳襄三十晉悼夫人食輿人之城把者絳縣人或年長矣無子而往與於食有與疑年</hi>
　<hi>使之年曰臣生之歲正月甲子朔四百有四十五甲子矣吏走問之朝師曠曰七十三年矣趙孟召之而</hi>
　<hi>謝過焉曰使吾子辱在泥塗久矣武之罪也與之田使為君復陶</hi>
　把梁妻<hi>左傳襄二十三齊侯<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>莒杞殖載甲宿於莒郊莒子親鼓之獲杞梁齊侯歸遇把梁之妻</hi>
　<hi>於郊使弔之辭曰殖之有罪何辱命焉若免於罪猶有先人之敝廬在下妾不得與郊弔齊侯弔諸其室</hi>
　<hi>杜注祀梁即杞殖</hi>
　栁惠不彰<hi>左傳僖二十六齊孝公伐我北鄙公使展喜犒師使受命於展禽杜注栁下惠也按</hi>
<pb n="KR2o0002_WYG_002-6a"/>
　<hi>惠見左傳有此明文今云不彰不顯與顔子並説是史通踈處</hi>
　賈誼屈原<hi>史記屈原賈生列傳第二十四原楚懷王時人誼漢文帝時人</hi>
　曹沫荆軻<hi>史記刺客列傳第二十六沫魯莊公時人軻衛人㳺燕在燕王喜時按曹沫左氏穀</hi>
　<hi>梁並作曹劌</hi>
　前漢嚴鄭<hi>王貢龔鮑傳叙谷口有鄭子真蜀有嚴君平皆修身自保成帝時元舅大將軍王鳳</hi>
　<hi>以禮聘子真子真不詘君平卜筮於成都市人有邪惡非正之問各因埶導之以善日閲數人得百錢足</hi>
　<hi>自養則閉肆下簾而授老子揚雄著書稱此二人</hi>
　後漢郭黄<hi>郭太傳太字林宗家世貧賤遊於洛陽見河南尹李膺後歸鄉里與膺同舟而濟衆</hi>
<pb n="KR2o0002_WYG_002-6b"/>
　<hi>賔以為神仙焉舉有道不應黄憲傳憲字叔度父為牛醫潁川荀淑遇憲於逆旅與語移日既而至袁閎</hi>
　<hi>所曰子國有顔子寧識之乎閎曰見吾叔度耶太守王龔不能屈郭林宗少過袁閎不宿從憲累日方還</hi>
　<hi>或問之林宗曰奉髙之器譬之汎濫清而易挹叔度汪汪若千頃陂澄之不清淆之不濁不可量也按林</hi>
　<hi>宗此語本傳亦載故史通二人合舉</hi>
　晁董對䇿<hi>漢書鼂錯傳錯為人陗直刻深孝文時拜太子家令號為智囊後詔舉賢良文學士</hi>
　<hi>錯在選中上親䇿之以明國體通人事能直言三道之要對䇿惟錯為髙第董仲舒傳仲舒廣川人少治</hi>
　<hi>春秋孝景時為博士下帷講誦三年不窺園武帝即位舉賢良文學凡三問仲舒三對天子以為江都相</hi>
　向永上書<hi>漢書楚元王傳向字子政本名更生元帝初為宗正外戚許史放縱宦官𢎞恭石顯</hi>
<pb n="KR2o0002_WYG_002-7a"/>
　<hi>弄權乃上封事諫成帝即位顯等服辜更生更名向召拜中郎數奏封事遷光禄大夫時上無繼嗣政由</hi>
　<hi>王氏上封事極諫天子召見歎息以為中壘挍尉谷永傳永字子雲博學經書為太常丞數上䟽言得失後為</hi>
　<hi>刺史奏事京師時有黒龍見天子問所欲言永對切諫永自知有内應展意無所依違</hi>
　闌單<hi>未詳大抵是當日方言渙散不振攝之意盧照鄰釋疾文云草木扶踈兮若此予獨蘭驒兮不</hi>
　<hi>自勝疑即此二字之别寫也集韻驒他干切按今俗亦有闌闌灘灘之語</hi>
　王虞<hi>晉書王隱傳隱字處叔父銓有著述之志每私録晉事及功臣行状未就而卒元帝召隱為著</hi>
　<hi>作郎令撰晉史時著作郎虞預私撰晉書數訪於隱所聞漸廣虞預傳預字叔寜唐蓺文志王隱晉書八</hi>
　<hi>十九卷虞預晉書五十八卷</hi>
<pb n="KR2o0002_WYG_002-7b"/>
　干紀<hi>即干寳晉紀見左傳家</hi>
　徐沈<hi>徐爰傳見正史篇注書録解題宋書本何承天山謙之蘇寳生所撰至徐爰勒為一史起義熙</hi>
　<hi>迄大明自永光以來闕而不補梁書沈約傳約字休文吴興人髙祖勛業既就約嘗扣其端曰今不可以</hi>
　<hi>淳風期萬物攀龍附鳳者莫不云明公其人也髙祖受禪為尚書僕射卒謚曰隱著宋書百卷其目詳外</hi>
　<hi>篇正史篇</hi>
　裴略<hi>即裴子野宋略見左傳家</hi>
　　　載言<hi>第三○此篇以下皆就紀傳一體中分條著論</hi>
古者言爲尚書事爲春秋左右二史分尸其職蓋桓文<lb/>
<pb n="KR2o0002_WYG_002-8a"/>
作霸糺<hi>糾通</hi>合同盟春秋之時事之大者也而尚書闕紀<lb/>
<hi>載也一作記</hi>秦師敗績繆公誡誓尚書之中言之大者也而<lb/>
春秋靡録此則言事有别斷可知矣<hi>泥古太甚於尚書家已論之</hi>釋<lb/>
<hi>首節推原記事記言古體本不相合以引下文</hi>逮左氏為書不遵古法言之與<lb/>
事同在傳中然而言事相兼煩省合理故使讀者尋繹<lb/>
不倦覽諷忘疲釋<hi>至左氏則言事兩收矣然非傳體無隔越之患其勢自可兼行也此上下</hi>
<hi>轉遞之文</hi>至於史漢則不然凡所包舉務存恢博文辭入<hi>或譌</hi>
<hi>作之</hi>記繁富為多是以賈誼晁錯董仲舒東方朔等傳唯<lb/>
<pb n="KR2o0002_WYG_002-8b"/>
上<hi>尚通或作止</hi>録言罕逢載事釋<hi>自此歸到紀傳約舉專載文辭之篇以發論端</hi>夫<lb/>
方述一事得其紀綱<hi>一作綱紀</hi>而隔以大篇分其次序<hi>一作序次</hi>
遂令披閲之者有所懵然後史相承不改其轍交錯分<lb/>
<hi>一作紛</hi>擾古今是同釋<hi>承上言以長篇夾入叙事中閲者苦之偪起本指</hi>案遷固<lb/>
列君臣於紀傳統遺逸於表志雖篇名甚廣而<hi>一作唯</hi>言<lb/>
無獨<hi>無獨舊作獨無誤</hi>録愚謂凡爲史者宜於表志之外更立<lb/>
一書釋<hi>數語掲本指</hi>若人主之制冊誥令羣臣之章表移檄<lb/>
收之<hi>謂收出之</hi>紀傳悉入書部題為制冊<hi>當有書字</hi>章表書以類<lb/>
<pb n="KR2o0002_WYG_002-9a"/>
區别他皆放此亦猶志之有禮樂志刑法志者也<hi>者也二字</hi>
<hi>於文勢當有對下段亦當有舊脫</hi>釋<hi>此段制冊章表等皆朝典頒奏之言</hi>又詩人之什自<lb/>
成一家故風雅比興非三傳所取自六義不作文章生<lb/>
焉若韋孟諷諫之詩揚雄出師之頌馬卿之書封禪賈<lb/>
誼之論過秦諸如此文皆施紀傳竊謂宜從古詩例斷<lb/>
入書中<hi>據前例亦當有題為某書之文疑脱</hi>亦猶舜典列元首之歌夏書<lb/>
包五子之詠者也釋<hi>此段詩頌書論等是詞人著述之言</hi>夫能使<hi>一無使字</hi>史<lb/>
體如是庶㡬春秋尚書之道備矣釋<hi>以上二項為一節意謂當於書志帙</hi>
<pb n="KR2o0002_WYG_002-9b"/>
<hi>中加立載言一條也</hi>昔<hi>一作/晉誤</hi>干寳議撰晉史以為宜準<hi>一多左字</hi>丘明<lb/>
其臣下委曲仍為譜注於時議者莫不宗之故前史之<lb/>
所未安後史之所宜革釋<hi>此借寳言以見酌更舊體成例可援</hi>是用敢同<lb/>
有識爰立兹篇庶世之作者覩其利害如謂不然請俟<lb/>
來哲<lb/>
　按上二篇標列史體已備自此而下别出已議也彼<lb/>
　編年一體緒無雜出而紀傳則名類多門商𣙜宜審<lb/>
　是篇盖就列傳而言方銓事状忽夾長篇未免文氣<lb/>
<pb n="KR2o0002_WYG_002-10a"/>
　隔越故設此論嘗竊計之就如賈生董傅方朔馬卿<lb/>
　未作要官無他政蹟其生平不朽正在陳書對䇿詩<lb/>
　頌論著等文設撿去之以何擔重且使此冊果立㡬<lb/>
　與摯虞流别同科即劉於載文篇亦言非復史書更<lb/>
　成文集不且自矛乎况乎後世著述如林彌滋轇轕<lb/>
　矣此論不可行<lb/>
　韋孟諷諫<hi>漢書韋賢傳韋賢鄒人也其先韋孟家本彭城為楚元王傅及孫王戊荒淫不遵法</hi>
　<hi>孟作詩諷諫後遂去位徙家於鄒又作一篇其詩或曰子孫好事述先人之志而作也</hi>
<pb n="KR2o0002_WYG_002-10b"/>
　揚雄出師<hi>按漢書揚雄傳載河東長楊等賦及離騷解嘲等詞太𤣥法言等序而無出師頌郭</hi>
　<hi>注引文選注云成帝時西羌有警上思將帥之臣追美趙充國乃召雄即充國圖頌之文選充國頌後編</hi>
　<hi>有出師頌則史孝山作豈史通誤以為雄耶</hi>
　馬卿封禪<hi>漢書司馬相如字長卿見上好仙遂奏大人賦天子大恱飄飄有凌雲氣游天地之</hi>
　<hi>間意病免家居茂陵天子使取其書使所忠往而相如已死問其妻對曰長卿未死時為一卷書曰有使</hi>
　<hi>來求書奏之其遺札書言封禪事所忠奏焉</hi>
　賈誼過秦<hi>按漢書賈誼傳不載過秦論於陳勝項籍傳賛取史記褚少孫所述之文録之止三</hi>
　<hi>篇之一又按史通所舉韋揚馬賈諸篇或置傳首或出他書或入傳中或附賛内舉非一例其意祗取有</hi>
<pb n="KR2o0002_WYG_002-11a"/>
　<hi>闗勸戒傳頌藝林法當採入史中者用示擇言之例耳</hi>
　　　本紀<hi>第四</hi>
昔汲冡竹書是曰紀年呂氏春秋肇立紀號<hi>其書有十二紀</hi>葢<lb/>
紀者綱紀庶品網羅萬物考篇目之大者其莫過於此<lb/>
乎釋<hi>首原紀字來歴</hi>及司馬遷之著史記也又列天子行事以<lb/>
本紀名篇後世因之守而勿失譬夫行夏時之正朔服<lb/>
孔門之教義者<hi>二句喻言本紀法立而分定</hi>雖地遷陵谷時變質文<lb/>
而此道常行終莫之能易也釋<hi>自及司馬至此賛其創立紀名專歸天子至當</hi>
<pb n="KR2o0002_WYG_002-11b"/>
<hi>不易無容混冒</hi>然遷之以天子為本紀諸侯為世家斯誠讜矣<lb/>
但區域<hi>猶言門類</hi>既定而疆理<hi>猶言界畫</hi>不分遂令後之學者罕<lb/>
詳其義釋<hi>數語轉意</hi>案姬自后稷至於西伯嬴自伯翳至於<lb/>
莊襄<hi>襄舊作王下同</hi>爵乃諸侯而名𨽻本紀釋<hi>此下言自名之而自亂之摘周</hi>
<hi>秦起案</hi>若以西伯莊襄以上别作周秦世家持殷紂以對<lb/>
<hi>逓代之義</hi>武王㧞秦始以承周赧使帝王傳授昭然有别豈<lb/>
不善乎釋<hi>先設平論</hi>必以西伯以前其事簡約别加一目不<lb/>
足成篇<hi>其書不過兩畨</hi>則伯翳之至莊襄其書先成一卷<hi>甚不簡矣</hi>
<pb n="KR2o0002_WYG_002-12a"/>
而不共世家等列輙與本紀同編此尤可怪也釋<hi>此正駮之</hi>
<hi>而文義側注周之先事少卷促耳秦未帝前卷長另立何亦混稱乎</hi>項羽僣盜而死未得<lb/>
成君<hi>大業未就</hi>求之於古則齊無知衛州吁之類也<hi>未成君也</hi>安<lb/>
得諱其名字呼之曰王者乎<hi>二句言豈等於諱名而奉尊稱者</hi>春秋吴<lb/>
楚僣擬書如列國假使羽竊帝名正可抑同羣盜<hi>羣盜即勝</hi>
<hi>廣輩漢書勝廣項籍同傳句葢準以為言</hi>况其名曰西楚號止霸王者乎霸<lb/>
王者即當時諸侯<hi>即如彭韓之類謂其號正同也</hi>諸侯而稱本紀求名<lb/>
責實再三乖謬釋<hi>前節就帝王上世亂例駮之此節就身未成帝亂例駮之</hi>蓋紀之<lb/>
<pb n="KR2o0002_WYG_002-12b"/>
為體猶春秋之經繫日月以成歳時書君上以顯國統<lb/>
釋<hi>二句正透出命名的㫖上無壓制自得紀年方許題為本紀名義相符</hi>曹武雖曰人臣<lb/>
實同王者以未登帝位國不建元陳志權假漢年編作<lb/>
魏紀亦猶兩漢書首列秦莽之正朔也<hi>連莽舉例據光武紀</hi>後來<lb/>
作者宜準於斯而陸機晉書列紀三祖直序其事竟不<lb/>
編年年既不編何紀之有釋<hi>此與下節皆摘後史之不符紀例者○本節就開代</hi>
<hi>言</hi>夫位終北靣一槩人臣儻追加大號止入傳限是以<lb/>
𢎞嗣<hi>韋曜</hi>吴史不紀孫和𬗟求故實非無往例<hi>即下文戾園也</hi>逮<lb/>
<pb n="KR2o0002_WYG_002-13a"/>
伯起<hi>魏收</hi>之次魏書<hi>一脱/書字</hi>乃編景穆於本紀以戾園<hi>諸本譌作</hi>
<hi>國</hi>虚謚間厠武昭欲使百<hi>一作/下</hi>世之中若為魚貫釋<hi>此節</hi>
<hi>摘繼體追尊為言○已上總就本字紀字名義發撝</hi>又紀者既以編年為主唯叙<lb/>
天子一人有大事可書者則見之於年月其書事委曲<lb/>
付之列傳此<hi>此郭本作則</hi>其義也如近代述者魏著作李安<lb/>
平之徒其撰魏齊二史<hi>舊注魏彦淵撰後魏書李百藥撰北齊書按淵為唐諱恐非原</hi>
<hi>注下同</hi>於諸帝篇或雜載臣下或兼言他事巨細畢書洪<lb/>
纖備録<hi>舊注如彦淵帝紀載沙苑之捷百藥帝紀述淮南之敗是也</hi>全為傳體有異<lb/>
<pb n="KR2o0002_WYG_002-13b"/>
紀文迷而不悟無乃太甚世之讀者幸為詳焉釋<hi>末節乃從</hi>
<hi>紀體立論體似春秋之經事止提綱書其大者雜載他兼則䙝矣可謂搜義無窮</hi>
　按史記索隱釋本紀曰本其事而記之故曰本紀若<lb/>
　是則凡紀人事皆可通稱不已泛乎史通則曰繫日<lb/>
　月以成歳時書君上以顯國統其於列傳篇又曰紀<lb/>
　者編年編年者歴帝王之歳月葢言用其紀元紀其<lb/>
　時事也似此析義則凡混假是名如項羽前附秦年<lb/>
　後附漢年全與本身無與不待辯而其非灼然矣裴<lb/>
<pb n="KR2o0002_WYG_002-14a"/>
　世期論史目云天子稱本紀諸侯稱世家繫其本系<lb/>
　故曰本是則劉説之所因歟○儕項於州吁無知初<lb/>
　看似過細按其意特以未成君等之耳非以逆例也<lb/>
　或曰魏武權假漢年紀是乎曰帝魏為文者勢所必<lb/>
　然猶晉三祖也尊創業也非是則唐髙宋太之先<lb/>
　世矣莫謊於元魏稱謂篇斥之○孫和元晃一條斷<lb/>
　制嚴明濮議興獻議聚訟可息○自此至題目篇條<lb/>
　䟽抽論皆是紀傳體中之體例<lb/>
<pb n="KR2o0002_WYG_002-14b"/>
　后稷至西伯<hi>按史記周本紀后稷以下曰不窋曰鞠曰公劉曰慶節曰皇僕曰羌弗曰毁隃</hi>
　<hi>曰公非曰髙圉曰亞圉曰公叔祖類曰古公亶父曰公季曰西伯凡十五世文幅甚簡附按羅氏路史云</hi>
　<hi>夏十七世商三十世葢四十七世而後有周文王此叙止十五世踈脱甚矣</hi>
　伯翳至莊襄<hi>按史記秦本紀伯翳本名大費與禹平水土傳至非子當周孝王時始封為附</hi>
　<hi>庸邑之秦至襄公平王封為諸侯賜之岐以西之地於是始國至繆公開地千里遂霸西戎至孝公天子</hi>
　<hi>致伯子惠文始稱王以至莊襄通為紀一卷編始皇紀之前</hi>
　無知州吁<hi>左傳莊八齊公孫無知有寵於僖公襄公絀之公田而反賊入弑之立無知九年雍</hi>
　<hi>廪殺無知又隱四衛州吁弑桓公而立衛人使右宰醜涖殺州吁於濮</hi>
<pb n="KR2o0002_WYG_002-15a"/>
　權假漢年<hi>魏志武帝紀紀年起漢獻帝初平元年盡建安二十五年</hi>
　陸機晉紀<hi>晉書本傳機字士衡吴郡人祖遜父抗太康末與弟雲俱入洛成都王頴勞謙下士</hi>
　<hi>機委身焉宦人孟玖譖機於穎遂遇害所著丈章二百餘篇按傳不言作晉紀而隋唐二志鄭馬二通並</hi>
　<hi>有陸機晉紀四卷並入編年門今史通云歴紀三祖直叙其事以為不合本紀之體得毋機書之以紀名</hi>
　<hi>原是荀袁漢紀之紀而非本紀之紀歟識以存疑三祖謂所追尊宣帝懿景帝師文帝昭也</hi>
　𢎞嗣吴史<hi>𢎞嗣韋曜字即韋昭也見國語家吴志曜傳孫皓即位欲為父和作紀曜執以和不</hi>
　<hi>登帝位宜名為傳如是者非一皓積嫌憤遂誅曜按今吴志孫和傳在五子之列殆因曜之舊歟</hi>
　伯起魏書<hi>北史魏牧字伯起小字佛助與温子昇邢子才齊譽世號三才齊天保元年除中書</hi>
<pb n="KR2o0002_WYG_002-15b"/>
　<hi>令兼著作郎二年詔撰魏史魏書紀恭宗景穆皇帝諱晃太武皇帝長子也薨於東宮即柩謚曰景穆髙</hi>
　<hi>宗即位追尊皇帝廟號史臣曰恭宗明德令聞夙世殂天其戾園之悼歟按此紀繼太武紀下是僣紀也</hi>
　<hi>當附太武紀末不合分萹</hi>
　戾園<hi>漢宣帝紀武帝戾太子納史良娣産子史皇孫皇孫生帝巫蠱事起太子亡至湖遇害武五子</hi>
　<hi>傳宣帝初即位詔曰故皇太子在湖未有號謚歳時祠其議諡置園邑有司奏請謚曰戾置奉邑二百家</hi>
　<hi>湖閺鄉祁里聚為戾園後又益戾園滿三百家</hi>
　魏著作<hi>北史魏季景傳季景子澹字彦深仕齊殿中郎中書舎人入周遷著作郎帝以魏收所撰</hi>
　<hi>後魏書褒貶失實詔澹别成魏史義例與魏收多所不同按澹本字彦淵唐諱為深</hi>
<pb n="KR2o0002_WYG_002-16a"/>
　李安平<hi>唐書李百藥字重規定州安平人隋内史令德林子也幼多病祖母趙以百藥名之七歳</hi>
　<hi>能屬文號竒童貞觀元年拜中書舎人封安平縣男所撰齊史行於世</hi>
　　　世家<hi>第五</hi>
自有王者便置諸侯列以五等䟽為萬國當<hi>一無當字</hi>周之<lb/>
東遷王室大壞於是禮樂征伐自諸侯出迄乎秦世分<lb/>
爲七雄司馬遷之記諸國也其編次之體與本紀不殊<lb/>
<hi>各國自用其年</hi>葢欲抑彼諸侯異乎天子故假以他稱名為世<lb/>
家釋<hi>首標世家創設名義之故已下皆即遷史搜駮</hi>案世家之<hi>一無此四字易一其字</hi>爲<lb/>
<pb n="KR2o0002_WYG_002-16b"/>
義也豈不以開國承家世代相續至如<hi>一作於</hi>陳勝起自<lb/>
羣盜稱王六月而死子孫不嗣社稷靡聞無世可傳無<lb/>
家可宅而以世家為稱豈當然乎夫史之篇目皆遷所<lb/>
創豈以自我作故<hi>一作古集内屢見此語並作故</hi>而名實無準釋<hi>既立世家</hi>
<hi>一門陳勝最難安放故作第一駮</hi>且諸侯大夫家國本别三晉之與田<lb/>
氏自未為君而前齒列陪臣屈身藩后而前後一統俱<lb/>
歸世家使君臣相雜升降失序何以責季孫之八佾舞<lb/>
庭管氏之三歸反玷<hi>三晉田齊之先猶帝紀之上世也</hi>又<hi>當有田齊二字</hi>列號<lb/>
<pb n="KR2o0002_WYG_002-17a"/>
東帝抗衡西秦地方千里髙視六國而没其本號唯以<lb/>
田完制名<hi>原注謂田完世家也</hi>求之人情孰謂其可釋<hi>第二駮夲是三晉田</hi>
<hi>齊總駮而田完題上獨缺齊字故多一層</hi>當漢氏之有天下也其諸侯與古<lb/>
不同夫古者諸侯皆即位建元專制一國緜緜瓜瓞卜<lb/>
世長久至於漢代則不然其宗子稱王者皆受制京邑<lb/>
自同州郡異姓封侯者必從宦<hi>一作官</hi>天朝不臨方域<hi>漢初</hi>
<hi>不盡然</hi>或傳國唯止一身或襲爵才經數世雖名班<hi>一多爵字</hi>
<hi>非</hi>胙土而禮異人君必編世家實同列傳而馬遷强加<lb/>
<pb n="KR2o0002_WYG_002-17b"/>
别録以類相從雖得畫一之宜詎識隨時之義釋<hi>第三駮專</hi>
<hi>舉漢封為言○隨時二字具有通識</hi>葢班漢知其若是釐革前非至如蕭<lb/>
曹茅土之封荆楚葭莩之屬並一概稱傳無復世家事<lb/>
勢當然非矯枉也釋<hi>落到班史廢去世家事勢當然正是為時所轉</hi>自兹已降<lb/>
年將四百及魏有中夏而揚<hi>吴</hi>益<hi>蜀</hi>不賔終亦受屈中<lb/>
朝見稱偽主為史者必題之以紀則上通帝王牓之以<lb/>
傳則下同臣妾梁主勅撰通史定為吴蜀世家持彼僣<lb/>
君比諸列國去太去甚其得折中之規乎<hi>此論於蜀未允</hi>次有<lb/>
<pb n="KR2o0002_WYG_002-18a"/>
子顯齊書北編魏虜牛𢎞周史南記蕭察考其傳體宜<lb/>
曰世家釋<hi>自漢而後代多分據宜若可用然亦不為决詞也</hi>但近<hi>或作今誤</hi>古著書<lb/>
通無此稱用使馬遷之目<hi>或譌作冊</hi>湮没不行班固之名相<lb/>
傳靡易者矣釋<hi>末以舎馬從班結之</hi>
　按由周而來五等相仍當子長時漢封猶在故立此<lb/>
　名目以處夫臣人而亦君人者自兹以降去古益逺<lb/>
　藩微封耗史無世家時為之也隨時之義四字乃持<lb/>
　論主句○三國南北朝體勢相埓各為一史理事當<lb/>
<pb n="KR2o0002_WYG_002-18b"/>
　然宋之遼金亦猶是也晉十六國載記統之唐之藩<lb/>
　鎮是不一姓凡此諸朝都無置世家處獨唐末五代<lb/>
　十國擅世廬陵逺法龍門繼列兹體比於揚益魏虜<lb/>
　之云似較櫽當亦時之適逢也然設以十國擬諸載<lb/>
　記亦殊妥協○帝魏則傳蜀帝蜀則紀漢蜀不得與<lb/>
　吴例故獨不可世家○位孔子以世家先儒非之愚<lb/>
　謂史記乃從其世及而世家之也故叙後系獨長至<lb/>
　十一傳安國而與已同時繼以子卬孫驩而止厥後<lb/>
<pb n="KR2o0002_WYG_002-19a"/>
　褒成褒亭宗聖奉聖崇聖恭聖紹聖褒聖衍聖之封<lb/>
　與世無極焉乃悟世家二字千古唯孔氏顛撲不破<lb/>
　史通糾史於孔子無綴詞其亦有㑹於斯歟<hi>宋史龔歐諸國</hi>
　<hi>世家夾置傳内名類襍糅</hi>
　三晉<hi>史記趙世家叔帶去周如晉事晉文侯始建趙氏於晉國五世晉獻公賜趙夙耿晉悼公立趙</hi>
　<hi>武續趙宗晉頃公年趙簡子出有人當道曰主君之子且必有代晉懿公年趙襄子與韓魏滅知氏於是</hi>
　<hi>北有代南有知氏襄子卒獻侯立卒子烈侯籍立韓魏趙皆相立為諸侯魏世家畢萬事晉獻公獻公以</hi>
　<hi>魏封萬卜偃曰萬滿數也魏大名也以是始賞天開之矣晉文公令武子襲魏氏晉悼公任魏絳政其後</hi>
<pb n="KR2o0002_WYG_002-19b"/>
　<hi>魏桓子與韓康子趙襄子共伐滅知伯分其地桓子之孫曰文侯都與趙韓列為諸侯注世本曰都斯也</hi>
　<hi>韓世家韓之先與周同姓其後事晉得封於韓原曰韓武子後三世有韓厥從封姓為韓氏晉作六卿而</hi>
　<hi>韓厥在一卿之位號為獻子子宣子徙居州子貞子徙居平陽至康子與趙襄子魏桓子共敗知伯分其</hi>
　<hi>地地益大子武子武子子景侯䖍與趙魏俱得立為諸侯</hi>
　田氏<hi>田敬仲完世家陳完者陳厲公佗之子也奔齊齊桓公使為工正完卒謚為敬仲敬仲之如齊</hi>
　<hi>以陳氏為田氏按完之後九世為太公和遷齊康公於海上與魏文侯㑹濁澤求為諸侯魏使使言周天</hi>
　<hi>子天子許之田和立為齊侯列於諸侯</hi>
　葭莩<hi>漢書中山靖王勝對曰羣臣非有葭莩之親鴻毛之重注莩者葭□中白皮至薄喻著</hi>
<pb n="KR2o0002_WYG_002-20a"/>
　去太去甚<hi>老子無為章聖人去甚去奢去泰</hi>
　子顯編魏虜<hi>梁書蕭子恪傳子恪弟子顯字景陽啟撰齊史書成表奏之子顯齊書列傳第</hi>
　<hi>三十八題為魏虜</hi>
　牛𢎞周史<hi>隋書本傳𢎞字里仁開皇初授秘書監拜禮部尚書敕修撰五禮勒成百卷有文集</hi>
　<hi>十三卷按𢎞撰周史本傳缺書隋經籍志周史十八卷未成牛𢎞撰亦見外篇正史篇讀書志蘇綽秉政</hi>
　<hi>軍國詞令多準尚書牛𢎞為史尤務清言</hi>
　蕭察<hi>後周書蕭察字理孫梁武帝之孫昭明太子之第三子昭明卒武帝舎察兄弟而立簡文大同</hi>
　<hi>元年除持節都督雍梁隨諸軍事察以襄陽梁武創基之所志存綏養侯景作亂梁元帝時鎮江陵察與</hi>
<pb n="KR2o0002_WYG_002-20b"/>
　<hi>搆隙恐乃稱藩於魏江陵平太祖立察為梁主資以江陵一州之地察遂稱帝於其國在位八載薨又命</hi>
　<hi>其太子巋嗣位巋字仁逺有文學善撫御在位二十三載薨又命其太子琮嗣位琮字温文倜儻善弓馬</hi>
　<hi>二年隋徴入朝廢梁國自察初即位至是歳三十有三年矣按察於後周若題以世家實為宜稱</hi>
　　　列傳<hi>第六</hi>
夫紀傳之興肈於史漢蓋紀者編年也傳者列事也編<lb/>
年者歴帝王之歳月猶春秋之經列事者録人臣之行<lb/>
狀猶春秋之傳春秋則傳以解經史漢則傳以釋紀釋<lb/>
<hi>此篇論列傳也其以本紀並提者何蓋紀傳之為書其中有表有志而言者皆約舉兩端以名之故並提以析</hi>
<pb n="KR2o0002_WYG_002-21a"/>
<hi>其義也一則紀以配經傳以配左以明詳畧之攸分如本節所云也一則傳無他體淆譌偏與本紀出入宜審</hi>
<hi>義例之各當如下文所辯也</hi>尋兹例草創始自子長而朴略猶存區<lb/>
分未盡如項王宜<hi>舊譌作立</hi>傳而以本紀為名非唯羽之僣<lb/>
盜不可同於天子且推其序事<hi>一脫事字</hi>皆作傳言<hi>年從秦漢便是</hi>
<hi>傳體</hi>求謂之紀不可得也或曰遷紀五帝夏殷亦皆列事<lb/>
而已<hi>史記此三紀皆無年</hi>子曾不之恠何獨尤於項紀哉對曰不<lb/>
然夫五帝之與夏殷<hi>舊作殷夏</hi>也正朔相承子孫遞及雖無<lb/>
年可著紀亦何傷如項羽者事起秦餘身終漢始殊夏<lb/>
<pb n="KR2o0002_WYG_002-21b"/>
氏之后羿<hi>羿世無君</hi>似黄帝之蚩尤譬諸閏位容可列紀<hi>謂羿</hi>
方之駢拇難以成編<hi>謂蚩尤</hi>且夏殷之紀不引他事<hi>紀體尊嚴</hi>
夷齊諫周實當紂日而㭊<hi>古析字</hi>為列傳不入殷篇項紀<lb/>
則上下同載君臣交雜<hi>多端時事盡入篇中</hi>紀名傳體所以成嗤<lb/>
<hi>一作媸</hi>釋<hi>此段所言本紀篇先已論過似乎複出而非也在紀言紀惟譏僣置此乃詳研紀文實皆傳體</hi>
<hi>去名存實定合収遝蓋彼篇雖有書君顯國之言而於論項之處未暢斯㫖留此盡之也</hi>夫紀傳<hi>一作</hi>
<hi>傳紀</hi>之不同猶詩賦之有别而後來繼作亦多所未詳案<lb/>
范曄漢書記<hi>或作紀</hi>后妃六宫其實傳也<hi>從君之年</hi>而謂之為<lb/>
<pb n="KR2o0002_WYG_002-22a"/>
紀陳夀國志載孫劉二帝其實紀也<hi>用其國年</hi>而呼之曰傳<lb/>
考數家之所作其未達紀傳之情乎茍上智猶且若斯<lb/>
則中庸故可知矣釋<hi>已上兩層皆是借紀剔傳先糾史記次及范陳年託他人者反不入</hi>
<hi>傳年由我紀者反以傳名皆失實也論傳例之失至是止</hi>又傳之爲體大抵相同而<lb/>
述者多方有時而異<hi>舊有耳字</hi>如二人行事首尾相隨則有<lb/>
一傳兼書包括令盡若陳餘張耳合體成篇陳勝吴廣<lb/>
相叅並録是也亦有事跡雖寡名行可崇寄在他篇爲<lb/>
其標冠若商<hi>一作南</hi>山四皓事列王陽之首廬江毛義名<lb/>
<pb n="KR2o0002_WYG_002-22b"/>
在劉平之上是也釋<hi>單行傳體可以不論合傳寄傳變體也故抽論之合傳謂二人合事</hi>
<hi>非儒林循吏之類寄傳謂别列傳頭非召平沮授之類</hi>自兹已後史氏相承述作<lb/>
雖多斯道都<hi>一作多</hi>廢其同於古者唯有附出而已釋<hi>附出</hi>
<hi>謂附見傳中因合寄二項觸類及之</hi>尋附出之為義攀列傳以垂名若紀<lb/>
季之入齊顓臾之事魯皆附庸自託得厠<hi>舊有於字</hi>朋流然<lb/>
世之求名者咸以附出爲小蓋以其因人成事不足稱<lb/>
多故也竊以書名竹素豈限詳略但問其事竟如何耳<lb/>
借如召平紀信沮授陳容或運一異謀樹一竒節並能<lb/>
<pb n="KR2o0002_WYG_002-23a"/>
傳之不朽人到於今稱之豈假編名作傳然後播其遺<lb/>
烈也釋<hi>假附出之可傳引濫登之可鄙</hi>嗟乎自班馬以來獲書於國史<lb/>
者多矣其間則有生無令聞<hi>一作問</hi>死無異<hi>一作遺</hi>蹟用使<lb/>
游談者靡徴其事講習者罕記其名而虛班史傳妄占<lb/>
篇目若斯人者可勝紀哉古人以没而不朽為難葢為<lb/>
此也釋<hi>自自兹以後至末寓情尤逺果可片端不朽奚須揚厲滋多儆後波靡屹然底柱</hi>
　按初謂列傳宜無紊例之患又疑史通何多牽涉之<lb/>
　辭久而後知其解也拈出本紀連爲互文透頂直指<lb/>
<pb n="KR2o0002_WYG_002-23b"/>
　曰紀者紀年也年仰他人者雖紀實傳年得自主者<lb/>
　雖傳實紀片言折獄紀法定而后傳例清焉迨乎文<lb/>
　勝益流甚者騰聲穢史縱謗書其或免寧實録之靡<lb/>
　慚篇後發藥又是傳者通病子長之倡傳首也曰非<lb/>
　附青雲烏施後世子元之嚴傳例也曰生無令聞虚<lb/>
　占篇目舉意故殊贈言彌逺國史體尊可使夷於家<lb/>
　乗哉<lb/>
　后羿<hi>見書五子之歌又見左傳襄四年哀元年</hi>
<pb n="KR2o0002_WYG_002-24a"/>
　蚩尤<hi>史記五帝紀軒轅之時神農氏世衰諸侯相侵伐於是軒轅乃習用干戈以征不享而蚩尤最</hi>
　<hi>為暴索隱蚩尤盖諸侯號也</hi>
　范后妃紀<hi>范曄後漢書以皇后紀列帝紀之後其叙曰考列行跡以為皇后本紀雖成敗事異</hi>
　<hi>而同居正號者並列於篇親屬别事各依列傳</hi>
　陳志孫劉<hi>陳夀吳志權曰吴主傳改元五曰黄武黄龍嘉禾赤烏太元亮休皓曰三嗣主傳亮</hi>
　<hi>改元三曰建興五鳳太平休改元曰永安皓元八元興甘露寳鼎建衡鳳皇天冊天璽天紀蜀志先主曰</hi>
　<hi>先主傳傳略曰魏武帝稱尊號改元黄初傳聞漢帝見害先主乃發喪制服議郎陽泉侯劉豹等上言宜</hi>
　<hi>即帝位以纂二祖謹上尊號即皇帝位於成都武擔山之南為文曰惟建安二十六年四月丙午皇帝備</hi>
<pb n="KR2o0002_WYG_002-24b"/>
　<hi>敢用𤣥牡昭告皇天后土漢有天下歴數無疆曩者王莽簒盜光武皇帝震怒致誅社稷復存今曹操阻</hi>
　<hi>兵安忍戮殺主后操子丕載其㓙逆竊居神器羣臣將士以為社稷隳廢備宜修之嗣武二祖龔行天罰</hi>
　<hi>率土式望在備一人謹擇元日與百寮登壇受皇帝璽綬建元章武後主傳元四建興延熙景耀炎興按</hi>
　<hi>二國主傳皆不用魏年實紀體也</hi>
　餘耳勝廣<hi>史記漢書並兩人合一傳</hi>
　四皓列王陽之首<hi>漢書王吉等傳傳首有叙叙内云漢興有園公綺里季夏黄公甪里</hi>
　<hi>先生此四人者當秦之世避而入商山自髙祖聞而召之不至吕氏用留侯計使皇太子卑辭安車迎而</hi>
　<hi>致之四人從太子見髙祖客而敬待之太子得以為重遂用自安王吉本傳吉字子陽與貢禹為友世稱</hi>
<pb n="KR2o0002_WYG_002-25a"/>
　<hi>王陽在位貢公弹冠</hi>
　毛義在劉平之上<hi>後漢劉平等傳傳首亦有叙叙内行云中興廬江毛義少節家貧以孝</hi>
　<hi>稱南陽張奉慕其名往候之而府檄適至以義守令義奉檄而入喜動顔色奉心賤之及義母死去官行</hi>
　<hi>服後舉賢良公車徵遂不至張奉歎曰賢者固不可測往日之喜廼為親屈也劉平本傳平字公子本名</hi>
　<hi>曠顯宗後改為平</hi>
　紀季入齊<hi>左傳昭三經紀季以酅入於齊杜注酅紀邑季以邑入齊為附庸先祀不廢按史通</hi>
　<hi>與魯附庸顓臾並舉皆以喻傳之附出者</hi>
　召平紀信<hi>漢書召平附見蕭何傳紀信附見項籍傳</hi>
<pb n="KR2o0002_WYG_002-25b"/>
　沮授<hi>後漢袁紹傳紹領冀州牧引沮授為别駕授進曰將軍忠義奮發威陵河朔迎大駕於長安復</hi>
　<hi>宗廟於洛邑號令天下其功不難興平二年車駕為李傕等所追沮授曰西迎大駕即宫鄴都挾天子而</hi>
　<hi>臨諸侯稸士馬以討不庭誰能禦之若不早定必有先之者紹不從紹攻許沮授為操軍所執大呼曰授</hi>
　<hi>不降也為所執耳操曰國家未定方當與君圖之授曰速死為福乃誅之章懐注獻帝傳曰沮授廣平人</hi>
　<hi>存研樓集近宜興儲㑹元大文撰有沮授補傳</hi>
　陳容<hi>魏志臧洪傳洪領東郡袁紹興兵殺之洪邑人陳容少為書生親慕洪隨洪為東郡丞見洪當</hi>
　<hi>死謂紹曰將軍欲為天下除暴而專先誅忠義豈合天意紹使人牽出謂曰汝非臧洪儔空爾為容顧曰</hi>
　<hi>仁義豈有常蹈之則君子背之則小人今日寧與臧洪同日而死不與將軍同日而生復見殺在紹坐者</hi>
<pb n="KR2o0002_WYG_002-26a"/>
　<hi>無不歎息竊相謂曰如何一日殺二烈士</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0002_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史通通釋卷二<lb/>
</p>
<p>
</p>
  </div>
</body>
</text>
</TEI>
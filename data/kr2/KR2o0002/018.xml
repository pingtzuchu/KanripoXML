<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史通通釋卷十八</head>
    <p>
<pb n="KR2o0002_WYG_018-1a"/>
欽定四庫全書<lb/>
　史通通釋卷十八　　　　　無錫浦起龍撰<lb/>
　　外篇<lb/>
　　　雜説下<hi>第八○二十五條</hi>
　　　諸史<hi>六條○前二篇皆循代分條此六條錯舉立説故統曰諸史</hi>
夫盛服飾者以珠翠為先工繢事者以丹青為主至若<lb/>
錯綜乖所分布失宜則綵絢雖多巧妙不足者矣釋<hi>數語</hi>
<hi>總為公孫靈運兩傳贊論作挈  王本此處截條非</hi>觀班氏公孫𢎞傳贊直言漢<lb/>
<pb n="KR2o0002_WYG_018-1b"/>
之得人盛於武宣二代至於平津善惡寂蔑<hi>滅通</hi>無覩持<lb/>
論如是其義靡聞必矜其美辭愛而不棄則宜微有改<lb/>
易列於百官公卿表後庶尋文究理頗相附㑹以茲編<lb/>
録不猶愈乎釋<hi>此言公孫傳贊闌及得人也  王本此處又截條非</hi>又沈侯謝靈<lb/>
運傳論全説文體備言音律此正可為翰林之補亡流<lb/>
别之總説耳<hi>原注李充撰翰林論摯虞撰文章流别集</hi>如次諸史傳實為乖<lb/>
越釋<hi>此言靈運傳論泛談文體也</hi>陸士衡有云離之則雙美合之則<lb/>
兩傷信矣哉釋<hi>此所引言總束兩贊論之逾分  此下舊皆連後條非</hi>
<pb n="KR2o0002_WYG_018-2a"/>
　按類舉兩傳贊論皆屬史家變體正見作手化裁用<lb/>
　此為譏太煞印板矣然設移班贊為公卿表跋取沈<lb/>
　論作流别弁言固自位置得所道可兩行者多此類<lb/>
　○此條當與編次篇尾論彚商<lb/>
　公孫𢎞傳贊<hi>見編次篇按彼言冝居武宣紀末此言冝列公卿表後兩論皆通可見印板之</hi>
　<hi>中亦具化裁之用</hi>
　謝靈運傳論<hi>其略曰六義所因四始攸繫屈宋導於前賈馬振於後王劉揚班崔蔡之徒異</hi>
　<hi>軌同奔建安曹氏緯文被質自漢至魏文體三變原其飈流所始莫不同祖風騷降及元康潘陸特秀自</hi>
<pb n="KR2o0002_WYG_018-2b"/>
　<hi>建武暨於義熙仲文革孫許之風叔源變太元之氣爰逮宋代靈運興㑹標舉延年體裁明密夫五色相</hi>
　<hi>宣八音協暢若前有浮聲則後須切響妙逹此㫖始可言文</hi>
其有事可書而不書者不應書而書者至如班固叙事<lb/>
㣲小必書至髙祖破項垓下斬首八萬曾不涉言李齊<lb/>
<hi>李百藥北齊書</hi>於後主紀則書幸於侍中穆提婆第於孝昭紀<lb/>
則不言親戎以伐奚於邊疆小寇無不畢紀如司馬消<lb/>
難擁數州之地以叛曾不挂言略大舉<hi>一作存</hi>小其流非<lb/>
一<hi>此下舊連後段非</hi>
<pb n="KR2o0002_WYG_018-3a"/>
　按此條專論可書不應書者舉小大相反為言但其<lb/>
　中有摘論未允處詳具注内<lb/>
　垓下斬首八萬<hi>史記髙紀叙項羽敗垓下時云使騎將灌嬰追殺項羽東城斬首八萬遂</hi>
　<hi>略定楚地漢書髙紀但云灌嬰追斬羽東城楚地悉定按漢書削去斬首八萬句於本朝開創殺戮不盡</hi>
　<hi>其辭非大失也所惜者是時淮隂侯先却後乘出竒决勝乃其最後一畨兵陣妙用史公不置於本傳而</hi>
　<hi>補見於此班乃并沒去之為闕事耳</hi>
　幸提婆第<hi>北齊恩倖傳穆提婆本姓駱母陸令萱入掖庭後提婆改姓穆氏按後主紀但書以</hi>
　<hi>領軍穆提婆為尚書左僕射而無幸其第之文并穆后及提婆傳亦不及幸第事史通所云未詳何據</hi>
<pb n="KR2o0002_WYG_018-3b"/>
　親戎伐奚<hi>按孝昭紀皇建元年帝親戎北討庫莫奚出長城虜奔遯分兵致討大獲牛馬據此</hi>
　<hi>則事已入紀矣而史通以為不言亦未詳何意</hi>
　司馬消難<hi>司馬子如傳子消難尚髙祖女為北豫州刺史鎭武牢與公主情好不睦公主訴之</hi>
　<hi>懼罪遂招延鄰敵走關西按消難於齊事盡此周書本傳消難入朝授大將軍從東伐隋文輔政消難以</hi>
　<hi>所管九州八鎭質於陳尋歸陳陳以為都督九州八鎭車騎將軍後又還關中按消難固反覆子而所云</hi>
　<hi>擁數州地乃入周後事非在齊事也其人應列周史而名挂齊史者縁父及之也史通以為百藥病亦非</hi>
昔劉勰有云自卿淵<hi>舊誤作雲</hi>已前多役才而不課學向雄<lb/>
<hi>文心作雄向</hi>已後頗引書以助文然近史所載亦多如是故<lb/>
<pb n="KR2o0002_WYG_018-4a"/>
雖有王平所識僅通十字霍光無學不知一經而述其<lb/>
言語必稱典誥良由才乏天然故事資虚飾者矣釋<hi>首層</hi>
<hi>以引書助文領起大意○一本此四行截附前條不連下段非</hi>案宋書稱武帝入關以<lb/>
鎭惡不伐逺方馮異於渭濱遊覽追思<hi>一作想</hi>太公夫以<lb/>
宋祖無學愚智所委<hi>一作悉</hi>安能援引古事以酬荅羣臣<lb/>
者乎斯不然矣<hi>此句一本有重句○渭濱熟事何人不知以此判宋武亦失平</hi>釋<hi>此層亦引</hi>
<hi>下之文其所主在周書也</hi>更<hi>一作又</hi>有甚於此者覩周齊二國俱出隂<lb/>
山必言類互鄉則宇文尤甚<hi>原注案王劭齊志宇文公呼髙祖曰漢兒夫以獻武</hi>
<pb n="KR2o0002_WYG_018-4b"/>
<hi>音詞未變胡俗王宋所載其鄙甚多矣周帝仍稱之以華夏則知其言不逮於齊逺矣按獻武即齊神武也音</hi>
<hi>詞舊誤作晉嗣稱之舊作因之亦誤</hi>釋<hi>四句周齊並/提意側在周</hi>而牛𢎞<hi>作周/史</hi>王劭<hi>作齊</hi>
<hi>志</hi>並掌䇿書其載齊言也則淺俗如彼其載周言也則<lb/>
文雅若此夫如是何哉非兩邦有夷夏之殊由二史有<lb/>
虚實之異故也釋<hi>此層舉周齊二史相衡見周史偏多雅句必非本語矣</hi>夫以記<lb/>
宇文之言而動遵經典多依史漢<hi>原注周史述太祖論梁元帝曰蕭繹可謂</hi>
<hi>天之所廢誰能興之者乎又宇文測為汾州或譖之太祖怒曰何為間我骨肉生此貝錦此並六經之言也又</hi>
<hi>曰榮權吉士也寡人與之言無二此則三國志之辭也其餘言皆如此豈是宇文之語耶又案裴政梁太清實</hi>
<pb n="KR2o0002_WYG_018-5a"/>
<hi>録稱元帝使王琛聘魏長孫儉謂宇文曰王琛眼睛全不轉公曰瞎奴使癡人來豈得怨我此言與王宋所載</hi>
<hi>相類可謂真宇文之言無媿於實録矣</hi>此何異莊子述鮒魚之對而辯類<lb/>
蘇張賈生叙鵩鳥之辭而文同屈宋施於寓言則可求<lb/>
諸實録則否矣釋<hi>自此層以下專斥周史之多飾○一本此處截分非</hi>世稱近史<lb/>
編語<hi>原注謂言語之語也</hi>唯周多美辭夫以博採古文而聚成今<lb/>
説是則俗之所傳有雞九錫酒孝經房中志醉鄉記或<lb/>
師範五經或規模三史雖文皆雅正而事悉虚無豈可<lb/>
便謂南董之才宜居班馬之軄也釋<hi>末就時論之稱周史者折之○舊本</hi>
<pb n="KR2o0002_WYG_018-5b"/>
<hi>此處連下條非</hi>
　按此亦言語等篇一派話頭即是前卷論周史一條<lb/>
　注脚通節之㫖總貫在引書助文四字中唐史訾鄭<lb/>
　餘慶奏議類用古語人誚其不適時意正類此○鮒<lb/>
　魚鵩鳥猶前云聽雀聞牛也頗涉惡道如栁州與韋<lb/>
　中立書雪與日豈有過哉顧吠者犬耳此種揶揄鄙<lb/>
　心不喜<lb/>
　卿淵二句<hi>本文心才略篇文</hi>
<pb n="KR2o0002_WYG_018-6a"/>
　僅通十字<hi>蜀志王平傳平字子均生長戎旅手不能書其所識不過十字而口授作書皆有意</hi>
　<hi>理</hi>
　霍光無學<hi>霍光傳贊光不學亡術闇於大理</hi>
　鎮惡方馮異<hi>南史王鎮惡傳鎮惡猛之孫也宋武帝北伐以鎮惡領前鋒及陷長安於灞上</hi>
　<hi>迎武帝帝勞之謝曰此明公之威諸將之力鎮惡何功之有焉帝曰卿欲學馮異耶後漢馮異傳每所止</hi>
　<hi>舎諸將並坐論功異獨屏樹下軍中號曰大樹將軍</hi>
　渭濱思太公<hi>南史宋武帝紀帝至渭濱嘆曰此地寧復有吕望耶鄭鮮之曰明公以旰日待</hi>
　<hi>士豈患海内無人</hi>
<pb n="KR2o0002_WYG_018-6b"/>
　宋祖無學<hi>鄭鮮之傳帝少事軍旅不涉經學時或談論進難帝時有慙恧裴昭明傳昭明罷郡</hi>
　<hi>無宅帝曰我不讀書不知古人誰可比之</hi>
　鮒魚之對<hi>莊子外物篇莊周顧視車轍中有鮒魚焉曰我東海之波臣也君豈有升斗之水而</hi>
　<hi>活我哉周曰我且激西江之水以迎子可乎鮒魚忿然作色曰君乃言此曽不如索我於枯魚之肆</hi>
　鵩鳥之辭<hi>賈誼鵩鳥賦鵩鳥歎息舉首奮翼口不能言請對以臆</hi>
　雞九錫等<hi>王訓故袁淑俳諧記有雞九錫文皇甫松著酒孝經房中志王績著醉鄉記困學紀</hi>
　<hi>聞雞九錫封浚稽山子</hi>
自梁室云季雕蟲道長<hi>原注謂太清已後</hi>平頭上尾尤忌於時<lb/>
<pb n="KR2o0002_WYG_018-7a"/>
對語儷辭盛行於俗始自江外被於洛中而史之載言<lb/>
亦同於此<hi>原注何之元梁典稱議納侯景髙祖曰文叔得尹遵之降而隗囂滅安世用羊祜之言而</hi>
<hi>孫皓平夫漢晉之君事殊僣盜梁主必不捨其諡號呼以字名此由須對語儷辭故也又姚最梁後略稱髙祖</hi>
<hi>曰得既在我失亦在予不及子孫知復何恨夫變我稱予互文成句求諸人語理必不然此由避平頭上尾故</hi>
<hi>也又簫韶太清記曰温子昇永安故事言爾朱世隆之攻沒建業也怨痛之響上徹天閽酸苦之極下傷人理</hi>
<hi>此皆語非簡要而徒積字成文並由趨聲對之為患也或聲從流靡或語須偶對此之為害其流甚多○尹遵</hi>
<hi>或作王郎或作王遵並非字名舊作姓名皆語舊作語皆趨聲對舊作避聲對今皆刋正</hi>假有辨如<lb/>
酈叟吃若周昌子羽修飾而言仲由率爾而對莫不拘<lb/>
<pb n="KR2o0002_WYG_018-7b"/>
以文禁一概而書必求實録多見其妄矣<lb/>
　按此原平頭對語之習盛於梁代也然公自言之乃<lb/>
　自襲之何耶豈謂施於文則可施於史不可耶○我<lb/>
　予互句對推之稱人季漢已肈其端臧洪書與陳琳<lb/>
　曰足下徼利於境外吾子託身於盟主是也輙讀而<lb/>
　病之<lb/>
　平頭上尾<hi>南史陸厥傳厥好為文章沈約謝朓王融類相推轂汝南周顒善識聲韻皆用宫商</hi>
　<hi>將平上去入四聲制韻有平頭上尾<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>腰鶴䣛五字之中音韻悉異兩句之内角徴不同世呼為永明體</hi>
<pb n="KR2o0002_WYG_018-8a"/>
　<hi>詩苑類格沈約云詩病有八平頭上尾蜂腰鶴䣛大韻小韻旁紐正紐唯上尾鶴䣛最忌</hi>
　辨如酈叟<hi>漢酈食其傳贊髙祖以征伐定天下而縉紳之徒騁其知辯並成大業酈生自匿監</hi>
　<hi>門待主然後出</hi>
　吃若周昌<hi>史記周昌傳髙帝欲廢太子昌為人吃又盛怒曰臣口不能言然臣期期知其不可</hi>
　<hi>陛下即欲易太子然臣期期不奉詔</hi>
夫晉宋已前帝王傳授始自錫命終於登極其間牋䟽<lb/>
欵曲詔䇿頻煩雖事皆偽跡言並飾讓猶能備其威儀<lb/>
陳其文物俾禮容可識朝野具瞻逮於近古我則不暇<lb/>
<pb n="KR2o0002_WYG_018-8b"/>
至如梁武之居江陵齊宣之在晉陽或文出荆州假稱<lb/>
宣德之令<hi>原注江陵之去建業地濶數千餘里宣德皇后下令旬日必至以此而言其偽可見</hi>或<lb/>
書成并部虚云孝靖之勅<hi>原注北齊文宣帝將受魏禪宻撰錫讓勸進斷表文詔入</hi>
<hi>奏請署一時頓盡則知無復前後節文等差降殺也○此注舊編在後注之下誤</hi>凡此文誥本<lb/>
不施行必也載之起居編之國史豈所謂撮其機要翦<lb/>
截浮辭者哉但二蕭陳隋諸史通多此失<hi>原注晉魏及宋自創業後</hi>
<hi>稱公王即帝位皆數十年間事也夫功德日盛稍進累遷足驗禮容不欺揖遜無失自齊梁已降稱公王及即</hi>
<hi>帝位皆不出旬月之中耳夫以迫促如是則於禮儀何有者哉</hi>唯王劭所撰齊志獨無<lb/>
<pb n="KR2o0002_WYG_018-9a"/>
是焉<hi>舊本此處連下條非</hi>
　按此斥南北晚近諸朝自撰錫禪文詔月日以㡬史<lb/>
　皆載之愈形其偽王志獨無髙出諸史也<lb/>
　文出荆州<hi>南史梁武紀齊南康王即帝位於江陵遙廢東昏為涪陵王以帝加征東軍鎮石頭</hi>
　<hi>王珍國斬東昏二年正月進帝為梁公備九錫二月進爵為王三月丙辰齊帝下詔禪位四月辛酉宣德</hi>
　<hi>皇后令曰西詔至憲章前代敬禪神器於梁明可臨軒授璽紱</hi>
　書成并部<hi>通鑑渤海髙德政善圖䜟勸髙洋受禪洋還晉陽令左右陳山提齎事條并宻書與</hi>
　<hi>楊愔山提至鄴愔即召太常卿邢劭等撰儀注秘書監魏收草九錫禪讓勸進諸文洋至鄴孝靖禪位於</hi>
<pb n="KR2o0002_WYG_018-9b"/>
　<hi>齊</hi>
夫以暴易暴<hi>舊作以暴易古一作以累易古</hi>古人以為嗤如彦淵之改<lb/>
魏收也以非易非彌見其失矣而撰隋<hi>舊衍文字</hi>史者稱澹<lb/>
大矯收失者何哉且以澹著書方於君懋豈唯其間可<lb/>
容數人而已史臣美澹而譏劭者<hi>原注隋史毎論皆云史臣曰今故因其成</hi>
<hi>事呼為史臣</hi>豈所謂通鑒乎語曰蟬翼為重千鈞為輕其斯<lb/>
之謂矣<lb/>
　按此所主在魏書而所刺在魏澹與上條文義不相<lb/>
<pb n="KR2o0002_WYG_018-10a"/>
　䝉王劭特帶衡之耳故分擘冝穩○詳諸史諸條皆<lb/>
　有承轉語助本一片文字後人見頭緒紛出遂離立<lb/>
　之取便循覽未為害事無如當連反斷當斷反連老<lb/>
　杜詩云海圖坼波濤舊繡移曲折閲之令人目迷細<lb/>
　意分張頗煩裁緝<lb/>
　　　别傳<hi>九條○所舉皆非國史故<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>别傳</hi>
劉向列女傳云夏姬再為夫人三為王后夫為夫人則<lb/>
難以驗也為王后則斷可知矣釋<hi>三為王后是駮案主句</hi>案其時<lb/>
<pb n="KR2o0002_WYG_018-10b"/>
諸國稱王唯楚而已如巫臣諌莊將納姬氏不言曾入<lb/>
楚宫則其為后當在周室葢周德雖衰猶稱秉禮豈可<lb/>
族稱姬氏而妻厥同姓者乎且魯娶於呉謂之孟子聚<lb/>
麀之誚起自昭公未聞其先已有斯事禮之所載何其<lb/>
闕如<hi>原注雜記曰夫人之不命於天子自魯昭公始也</hi>又以女子一身而作嬪<lb/>
三代求諸人事理必不然釋<hi>已上言春秋時無其事</hi>尋夫春秋之<lb/>
後國稱王者有七葢由向誤以夏姬之生當夫戰國之<lb/>
世稱三為王后者謂歴嬪七國諸王挍以年代殊為乖<lb/>
<pb n="KR2o0002_WYG_018-11a"/>
刺釋<hi>此言戰國時無其人</hi>至於他篇兹例甚衆故論楚也則昭王<lb/>
<hi>當云平王</hi>與秦穆同時言齊也則晏嬰居宋景之後<hi>原注列女傳曰</hi>
<hi>齊傷槐女景公時人謂晏子曰昔宋景公時大旱三年夫謂宋景為昔即居其後矣</hi>今粗舉一二<lb/>
其流可知釋<hi>節尾推類言之</hi>
觀劉向對成帝稱武宣行事世傳失實事具風俗通其<lb/>
言可謂明鑒者矣釋<hi>首借劉向自言挑起議論</hi>及自造洪範五行及<lb/>
新序説苑列女神仙諸傳而皆廣陳虚事多構偽辭非<lb/>
其識不周而才不足葢以世人多可欺故也嗚呼後生<lb/>
<pb n="KR2o0002_WYG_018-11b"/>
可畏何代無人而輙輕忽若斯者哉夫傳聞失真書事<lb/>
失實葢事有不獲已人所不能免也至於故為異説以<lb/>
惑後來則過之尤甚者矣釋<hi>已上掲一欺字為後文作冒○舊本此處截條非是</hi>
案蘓秦答燕易王稱有婦人將殺夫令妾進其藥酒妾<lb/>
佯僵而覆之又甘茂謂蘓代<hi>或譌作氏</hi>云貧人女與冨人女<lb/>
㑹績曰無以買燭而子之光有餘子可分我餘光無損<lb/>
子明此並戰國之時遊説之士寓言設理以相比興及<lb/>
向之著書也乃用<hi>一作因</hi>蘓氏之説為二婦人立傳定其<lb/>
<pb n="KR2o0002_WYG_018-12a"/>
邦國加其姓氏以彼烏有持為指實何其妄哉釋<hi>此段摘出</hi>
<hi>二傳以實其欺</hi>又有甚於此者至如伯竒化鳥對吉甫以哀鳴<lb/>
宿瘤隱形干齊王而作后此則不附於物理者矣復有<lb/>
懐嬴失節目為貞女劉安覆族定以登仙立<hi>一作夫</hi>言如<lb/>
是豈顧丘明之有傳孟堅之有史哉釋<hi>末又類舉其失</hi>
　按已上二條並糾劉向也前條言年世舛譌後條言<lb/>
　事理傅㑹<lb/>
　夏姬<hi>左傳成二楚之討陳夏氏也莊王欲納夏姬申公巫臣曰不可君召諸侯以討罪也今納夏姬</hi>
<pb n="KR2o0002_WYG_018-12b"/>
　<hi>貪其色也君其圖之王乃止</hi>
　昭王秦穆同時<hi>即申左篇秦穆女為荆平夫人事兩引俱誤作昭王彼篇已刋正</hi>
　晏嬰居宋景後<hi>列女傳齊傷槐衍之女名婧景公有所愛槐令曰傷槐者刑於是衍醉而</hi>
　<hi>傷槐景公且加罪焉婧懼乃造晏嬰之門曰昔者宋景公時大旱卜以人祀景公曰必以人祀寡人請自</hi>
　<hi>當之今殺婧之父鄰國皆謂君愛樹而賊人其可乎郭評宋景公頭曼在齊景公杵臼後三十餘年</hi>
　世傳失實<hi>風俗通正失成帝問文帝治天下孰與孝宣皇帝劉向曰世之毁譽莫能得實審形</hi>
　<hi>者少随聲者多世間言文帝祭代東門期日再中集上書囊為帷粟一升一錢凡此皆俗人妄傳言過其</hi>
　<hi>實</hi>
<pb n="KR2o0002_WYG_018-13a"/>
　進藥酒<hi>戰國燕䇿有逺為吏者其妻私人其夫且歸私者憂之其妻曰勿憂也吾已為藥酒待之</hi>
　<hi>矣後二日夫至妻使妾奉巵酒進之妾知其為藥酒也進之則殺主父言之則逐主母乃陽僵棄酒列女</hi>
　<hi>傳周主忠妾者周大夫妻之媵妾也大夫仕於周其妻淫於鄰人其下文略與䇿同</hi>
　分餘光<hi>史記甘茂傳貧人女與冨人女㑹績曰子可分我餘尤云云列女傳齊女徐吾者東海貧</hi>
　<hi>婦人也與鄰婦李吾㑹燭夜績徐吾燭數不屬李吾曰請無與夜也徐吾曰云云</hi>
　伯竒化鳥<hi>陳思王令禽惡鳥論昔尹吉甫用後妻之䜛殺孝子伯竒吉甫後悟追傷伯竒出見</hi>
　<hi>鳥鳴聲噭然吉甫動心曰伯勞乎乃其音尤切吉甫曰伯勞乎是吾子棲吾輿非吾子飛勿居鳥尋聲而</hi>
　<hi>棲於葢按史通所糾乃謂劉向書也而今本説苑新序皆不見斯事曾鞏二書序云新序三十篇隋唐之</hi>
<pb n="KR2o0002_WYG_018-13b"/>
　<hi>世尚為全書今可見者十篇而已説苑二十篇崇文總目存者五篇又間得者十有三篇然則所糾皆在</hi>
　<hi>亡篇歟</hi>
　宿瘤隱形<hi>郭注宿瘤無隱形事列女傳宿瘤女者齊東郭採桑之女也項有大瘤故號宿瘤閔</hi>
　<hi>王出遊百姓盡觀宿瘤採桑如故王曰竒女也遂以為后黃本補注新序云齊有婦人極醜無雙號曰無</hi>
　<hi>鹽女自詣宣王曰竊甞喜隱王曰試一行之言未卒忽然不見宣王大驚是隱形乃無鹽事非宿瘤也按</hi>
　<hi>事亦見列女傳又謂女號鍾離春無鹽乃其邑名</hi>
　懐嬴<hi>郭注懐嬴秦穆公女也初事晉懐公圉後事晉文公重耳故曰失節按列女傳不及妻晉文事</hi>
　劉安<hi>按漢書淮南王安謀反被誅而以為仙去者葛洪神仙傳有之亦不見劉向書</hi>
<pb n="KR2o0002_WYG_018-14a"/>
揚雄法言好論司馬遷而不及左丘明常稱左氏傳唯<lb/>
有品藻二言而已是其鑒物有所不明者也且雄哂子<lb/>
長愛竒多雜<hi>一作新非</hi>又曰不依仲尼之筆非書也自序又<lb/>
云不讀非聖之書然其撰甘泉賦<hi>當云羽獵賦</hi>則云鞭宓妃<lb/>
云云劉勰文心已譏<hi>一作議</hi>之矣然則<hi>作然而用</hi>文章小道無<lb/>
足致嗤觀其蜀王<hi>或作主</hi>本紀稱杜魄化而為䳌荆屍變<lb/>
而為鼈其言如是何其鄙哉所謂非言之難而行之難<lb/>
也<lb/>
<pb n="KR2o0002_WYG_018-14b"/>
　按此條折揚子也即以其言還折之○賦家誇威飾<lb/>
　事宛虹入軒元𠖇困野何嫌荒誕著書則不可<lb/>
　品藻二言<hi>法言重黎篇或問周官曰立事左氏曰品藻太史遷曰實録按二言者二字也</hi>
　愛竒多雜<hi>君子篇仲尼多愛愛義也子長多愛愛竒也問神篇或曰淮南太史公者其多知歟</hi>
　<hi>曷其雜也曰雜乎雜人病以多知為雜唯聖人為不雜</hi>
　鞭宓妃<hi>王訓故揚雄羽獵賦云鞭洛水之宓妃子餉屈原與彭胥劉勰文心夸飾篇云子雲挍獵</hi>
　<hi>鞭宓妃以餉屈原孌彼洛神既非冈兩而虚用濫形不其踈乎</hi>
　杜魄荆屍<hi>王訓故揚雄蜀王本紀云荆人鼈令死屍化隨江水上至成都是蜀王杜宇杜宇立</hi>
<pb n="KR2o0002_WYG_018-15a"/>
　<hi>以為相杜宇號望帝自以德不如鼈令以其國禪之又説文成都記云望帝死其魄化為鳥名曰杜䳌路</hi>
　<hi>史餘論鱉水名也亦作鄨縣在牂牁故知㡬以子雲之説為妄</hi>
夫十室之邑必有忠信欲求不朽𢎞之在人何者交阯<lb/>
逺居南裔越裳之俗也<hi>士燮所産地</hi>敦煌僻處西域昆戎之<lb/>
鄉也<hi>劉昞所産地</hi>求諸人物自古闕載葢由地居下國路絶<lb/>
上京史官注記所不能及也既而士燮著録劉昞裁書<lb/>
則磊落英才粲然盈矚者矣向使兩賢不出二郡無記<lb/>
彼邊隅之君子何以取聞於後世乎是知<hi>一誤作非</hi>著述之<lb/>
<pb n="KR2o0002_WYG_018-15b"/>
功其力大矣豈與夫詩賦小技挍其優劣者哉<lb/>
　按此條人文互表士燮劉昞皆生長偏陲而人因文<lb/>
　顯見著述家功用宏長<lb/>
　士燮<hi>吴志士燮傳燮字彦威蒼梧人官交阯太守中國士人徃依避難陳國袁徽與荀彧書曰交阯</hi>
　<hi>士府君學問優博逹於從政官事小闋玩習書傳春秋左氏傳尤有師説意思甚宻尚書兼通古今大義</hi>
　<hi>今欲條左氏尚書長義上之其見稱如此</hi>
　劉昞<hi>其人見㸃煩篇其所著書見論贊篇</hi>
自戰國已下詞人屬文皆偽立客主假相詶答至於屈<lb/>
<pb n="KR2o0002_WYG_018-16a"/>
原離騷辭稱遇漁<hi>一譌漢</hi>父於江渚宋玉髙唐賦云夢神<lb/>
女於陽臺夫言並文章句結音韻以兹叙事足驗憑虚<lb/>
而司馬遷習鑿齒之徒皆採為逸事編諸史籍疑誤後<lb/>
學不其甚邪必如是則馬卿逰梁枚乗譖其好色曹植<lb/>
至洛宓妃覩於巖畔撰漢<hi>舊脱漢字黃本補</hi>魏史者亦冝編為<lb/>
實録矣<lb/>
　按此闢屈原列傳之採録漁父辭漢晉春秋之援證<lb/>
　神女事也别傳一科不涉史乗而此條夹入二史頗<lb/>
<pb n="KR2o0002_WYG_018-16b"/>
　嫌為例不純亦縁此下連舉寓言假之起例耳<lb/>
　漁父<hi>王逸注序漁父者屈原之所作也漁父避俗時遇屈原怪而問之遂相應答</hi>
　神女<hi>髙唐賦昔者先王甞逰髙唐夢一婦人去而辭曰朝為行雲暮為行雨朝朝暮暮陽臺之下楚</hi>
　<hi>襄王使玉賦髙唐之事又作神女賦</hi>
　馬卿好色<hi>相如美人賦相如逰梁梁王恱之鄒陽譖之曰相如服色妖麗遊王後宫王察之乎</hi>
　<hi>王問相如子好色乎相如曰臣不好色也臣氣服於内心正於懐信誓旦旦秉志不囬按枚鄒互異有誤</hi>
　曹植至洛<hi>曹植洛神賦余從京城言歸東藩容與乎陽林流盼乎洛川於是精移神駭忽焉思</hi>
　<hi>散覩一麗人於巖之畔</hi>
<pb n="KR2o0002_WYG_018-17a"/>
　宓妃<hi>黃補注漢書音義如淳曰宓妃宓羲氏之女也死洛水為洛神</hi>
嵇康撰髙士傳取莊子楚辭二漁父事合成一篇夫以<lb/>
園吏之寓言騷人之假說而定為實録斯已謬矣况此<lb/>
二漁父者較年則前後别時論地則南北殊壤而輙併<lb/>
之為一豈非惑哉茍如是則蘇代所言雙擒蚌鷸伍胥<lb/>
所遇渡水蘆中斯並漁父善事亦可同歸一録何止揄<lb/>
袂緇帷之林濯纓滄浪之水若斯而已也<hi>蘓代至末四十七字舊本</hi>
<hi>作細書其原文别有四十三字大意略同葢是兩本互異之文非注也今按本書體裁駢者為稱故轉用之仍</hi>
<pb n="KR2o0002_WYG_018-17b"/>
<hi>録原文於左傳蘇代所言雙擒蚌鷸此亦漁父之一事何不同書於  乎必惟取揄𬒮緇帷之林濯纓滄浪之</hi>
<hi>水彌見其未學也此舊本此下連後條郭本  處截</hi>
莊周著書以寓言為主嵇康述髙士傳多引其虚辭至<lb/>
若神有混沌編諸首録茍以此為實則其流甚多至如<lb/>
鼃鼈競長蚿蛇相憐鷽<hi>莊子作學</hi>鳩笑而後言鮒魚忿以作<lb/>
色向使康撰幽明録齊諧記<hi>一衍怪字</hi>並可引為真事矣夫<lb/>
識理如此何為而薄周孔哉<lb/>
　按已上二條並糾中散書也舊本聨為一通鬬橁未<lb/>
<pb n="KR2o0002_WYG_018-18a"/>
　緻前論中壘亦分條矣援而例之可無合糅<lb/>
　二漁父<hi>莊子漁父篇孔子逰於緇帷之林絃歌鼓琴奏曲未半有漁父者下船而來鬚眉交白被</hi>
　<hi>髪揄袂行原以上距陸而止左手據䣛右手持頤以聽曲終  楚辭漁父篇漁父莞爾而笑鼔枻而去歌</hi>
　<hi>曰滄浪之水清兮可以濯吾纓滄浪之水濁兮可以濯吾足遂去不復與言</hi>
　擒鷸蚌<hi>戰國燕䇿趙且伐燕蘇代為燕謂趙王曰臣過易水蚌方出曝而鷸啄其肉蚌合而箝其</hi>
　<hi>喙鷸曰今日不兩明日不兩即有死蚌蚌亦曰今日不出明日不出即有死鷸不肻相舍漁者并擒之天</hi>
　<hi>禄識餘兩謂闢口或改兩作雨愚謂作雨者不惟失義且失韻</hi>
　渡蘆中<hi>吴越春秋伍員奔吴至江漁父渡之有饑色曰為子取餉子胥乃潛身深葦之中有頃父</hi>
<pb n="KR2o0002_WYG_018-18b"/>
　<hi>來而呼之曰蘆中人蘆中人豈非窮士乎子胥出應食畢曰請丈人姓字漁父曰今日凶凶兩賊相逢何</hi>
　<hi>用姓字為</hi>
　混沌<hi>莊子應帝王南海之帝為鯈北海之帝為忽中央之帝為混沌鯈與忽時相遇於混沌之地混</hi>
　<hi>沌待之甚善鯈與忽謀報混沌之德曰人皆有七竅以視聽食息此獨無有甞試鑿之日鑿一竅七日而</hi>
　<hi>混沌死按與言語篇各意</hi>
　其流甚多<hi>秋水篇埳井之鼃謂東海之鼈曰吾跳梁乎井幹之水入休乎缺甃之崖此亦至矣</hi>
　<hi>夫子奚不時來觀乎東海之鼈左足未入右䣛已縶於是鼃聞之規規然自失也又蚿憐蛇蛇憐風蚿謂</hi>
　<hi>蛇曰吾以衆足行而不及子之無足何也蛇曰夫天機之所動何可易邪吾安用足哉又鷽鳩見逍遙逰</hi>
<pb n="KR2o0002_WYG_018-19a"/>
　<hi>又鮒魚見前</hi>
　薄周孔<hi>嵇康絶交書自惟至熟有必不堪者七甚不可者二每非湯武而薄周孔在人間不止此</hi>
　<hi>事㑹顯世教所不容此甚不可一也</hi>
杜元凱撰列女記博採經籍前史顯録古老明言而事<lb/>
有可疑猶闕而不載斯豈非理存雅正心嫉邪僻者乎<lb/>
君子哉若人也長者哉若人也<hi>一本下連李陵集非</hi>
　按此借元凱書指出著書正令曰顯録明言有疑猶<lb/>
　闕卓哉當為輓近世掩襲作偽者一提其耳<lb/>
<pb n="KR2o0002_WYG_018-19b"/>
　列女記<hi>預本傳撰女記讚當時論者謂文義質直隋經籍志女記十卷杜預撰在雜傳類</hi>
李陵集有與蘇武書詞采壯麗音句流靡觀其文體不<lb/>
類西漢人<hi>一無人字</hi>殆後來<hi>一脫/來字</hi>所為假稱陵作也遷史<hi>舊本</hi>
<hi>此二字誤入以焉之下</hi>缺而不載良有以焉編於李集<hi>舊誤作傳</hi>中斯<lb/>
為謬矣<hi>一本無此二句</hi>
　按决陵此書為假作具眼在坡老之前可悟此老非<lb/>
　不知文者○海虞王侍御峻為余言子瞻疑此書出<lb/>
　齊梁人手恐亦彊坐江文通上建平王書已用少卿<lb/>
<pb n="KR2o0002_WYG_018-20a"/>
　搥心之語豈以時流語作典故哉當是漢季晉初人<lb/>
　擬為之<lb/>
　　　雜識<hi>十條○識舊作說按雜說乃篇之總名豈以科别之名混之雜識猶言雜記也或讀</hi>
　　　　<hi>作入聲遂以音譌轉作說字耳</hi>
夫自古<hi>舊有之字</hi>學者談稱<hi>一作講</hi>多矣精於公羊者尤憎左<lb/>
氏習於太史者<hi>一多則字</hi>偏嫉孟堅夫能以彼所長而攻此<lb/>
所短持此之是而述彼之非兼善者鮮矣<hi>此言各是其所是  一本</hi>
<hi>此處截條</hi>又<hi>一無又字</hi>觀世之學者或躭翫一經或專精一史談<lb/>
<pb n="KR2o0002_WYG_018-20b"/>
春秋者則不知宗周既隕而人有六雄論史漢者則不<lb/>
悟劉氏云亡而地分三國亦猶武陵隱士滅<hi>一作遁</hi>迹桃<lb/>
源當此晉年猶謂暴秦之地也釋<hi>此言舉一而廢百</hi>假有學窮<lb/>
千載書總五車見良直而不覺其善逢牴牾而不知其<lb/>
失葛洪所謂藏書之箱箧五經之主人而夫子有云雖<lb/>
多亦安用為其斯之謂也釋<hi>此言徒多者漫無主見○一本誤合下條</hi>
　按此條謂讀書顓泥一家局䕶偏遺自亦一病至若<lb/>
　博涉羣書而胸迷蒼素又為徒讀矣葢首條泛舉之<lb/>
<pb n="KR2o0002_WYG_018-21a"/>
　文<lb/>
　桃源<hi>陶靖節集晉太元中武陵人捕魚為業縁溪行忽逢桃花林夹岸數百步林盡水源便得一山</hi>
　<hi>山有小口便捨舟從口入初極狭復行豁然開朗屋舍儼然阡陌交通其中男女衣著悉如外人見漁人</hi>
　<hi>乃大驚問所從來具荅之自云先世避秦時亂率妻子邑人來此絶境問今是何世乃不知有漢無論魏</hi>
　<hi>晉</hi>
夫鄒好長纓齊珍紫服斯皆一時所尚非百王不易之<lb/>
道也至如漢代公羊擅名三傳晉年莊子髙視六經今<lb/>
並挂壁不行綴<hi>一作贅非</hi>旒無絶<hi>二句依郭本所定舊本挂誤作蛙旒誤作緝</hi>豈<lb/>
<pb n="KR2o0002_WYG_018-21b"/>
與夫春秋左氏古文尚書雖暫廢於一朝終獨髙於千<lb/>
載挍其優劣可同年而語哉<lb/>
　按集内尚書春秋徃徃連舉此條持論莊慤可證向<lb/>
　諸疑惑果非質言<lb/>
　長纓紫服<hi>文選任彦升䇿秀才文云紫衣賤服猶化齊風長纓鄙好且變鄒俗善注韓子曰鄒</hi>
　<hi>君好長纓左右皆服長纓甚貴鄒君患之左右曰君好服之百姓亦多服是故貴鄒君因斷其纓而出國</hi>
　<hi>中皆不服又齊桓公好服紫一國盡服紫當時十素不得一紫公患之管仲曰君欲止之何不自誡勿衣</hi>
　<hi>也公曰諾於是境内莫衣紫也</hi>
<pb n="KR2o0002_WYG_018-22a"/>
夫書名竹帛物情所競雖<hi>舊作維</hi>聖人無私而君子亦黨<lb/>
葢易之作也本非記事之流而孔子繫辭輙盛述顔子<lb/>
稱其殆庶雖言則無媿事非虚美亦由視予猶父門人<lb/>
日親故非所要言而曲垂編録者矣釋<hi>一層興起後文</hi>既而揚<lb/>
雄寂寞師心典誥至於童烏稚子蜀漢諸賢<hi>原注謂嚴李鄭司馬</hi>
<hi>之徒按鄭舊作栁</hi>太𤣥<hi>二字帶筆𤣥主數不衡人</hi>法言恣加襃賞雖内舉不<lb/>
避而情有所偏者焉釋<hi>又一層興起後文</hi>夫以宣尼叡<hi>同睿</hi>哲子<lb/>
雲參聖在於著述不能忘私則自中庸以降抑可知矣<lb/>
<pb n="KR2o0002_WYG_018-22b"/>
如謝承漢書偏黨吴越魏收代史盛誇胡塞復焉足怪<lb/>
哉釋<hi>所嗤者在此</hi>
　按此本為謝魏偏怙而發多事牽扯烘託以自取譏<lb/>
　集中授人口實處皆然<lb/>
　童烏<hi>法言問神篇育而不苖者吾家之童烏乎九齡而與我𤣥文注童烏子雲之子也</hi>
　蜀漢諸賢<hi>問明篇蜀莊沈𠖇蜀莊之才之珍也不作茍見不治茍得吾珍莊也居難為也按莊</hi>
　<hi>即注之所謂嚴即嚴君平也淵騫篇或問子蜀人也請人曰有李仲元者人也不夷不惠可否之間也見</hi>
　<hi>其貌者肅如也聞其言者愀如也觀其行者穆如也問神篇谷口鄭子真不屈其志而耕乎巖石之下名</hi>
<pb n="KR2o0002_WYG_018-23a"/>
　<hi>震於京師按谷口漢中地與所云蜀漢恰合舊作栁不知何人雄書亦無定誤君子篇必也儒乎文麗用</hi>
　<hi>寡長卿也</hi>
　子雲參聖<hi>語本陸績述𤣥已具自叙篇注</hi>
子曰女為君子儒無為小人儒儒誠有之史亦冝然葢<lb/>
左丘明司馬遷君子之史也吴均魏收小人之史也其<lb/>
薫蕕不類何相去之逺哉<lb/>
　按史而以君子小人命之竒情確品此豈於文句間<lb/>
　求之○向來申左乙馬人或以過分疑之觀此可以<lb/>
<pb n="KR2o0002_WYG_018-23b"/>
　融通前説矣<lb/>
禮云禮云玉帛云乎哉史云史云文飾云乎哉何則<hi>一有</hi>
<hi>修字</hi>史者固當以好善為主嫉惡為次若司馬遷班叔皮<lb/>
史之好善者也晉董狐齊南史史之嫉惡者也必兼此<lb/>
二者而重之以文飾其唯左丘明乎自茲已降吾未之<lb/>
見也<lb/>
　按好善嫉惡兩言分品亦確<lb/>
夫所謂直筆者不掩惡不虚美書之有益於襃貶不書<lb/>
<pb n="KR2o0002_WYG_018-24a"/>
無損於勸誡但舉其宏綱存其大體而已非謂絲毫必<lb/>
録𤨏細無遺者也如宋孝王王劭之徒其所記也喜論<lb/>
人帷簿<hi>箔通</hi>不修言貌鄙事訐以為直吾無取焉<hi>王本連下條</hi>
　按宋與王皆劉氏所盛稱者於此仍無恕辭可知胸<lb/>
　中不設封府異夫黨枯䕶朽輩人<lb/>
夫故立異端喜造竒說漢有劉向晉有葛洪近者沈約<lb/>
又其甚<hi>一作比</hi>也後來君子幸為詳焉<lb/>
　按向洪書雜家也休文書正史也故曰又甚<lb/>
<pb n="KR2o0002_WYG_018-24b"/>
昔魏史<hi>二字有疑</hi>稱朱異<hi>二字亦恐誤</hi>有口才摯虞有筆才故知<lb/>
喉舌翰墨其辭本異而近世作者撰彼口詞同諸筆文<lb/>
斯皆以元瑜孔璋之才而處丘明子長之任文之與史<lb/>
何相亂之甚乎<lb/>
　按此亦史體尚質之㫖<lb/>
　口才筆才<hi>吴志朱異字季文注文士傳曰異童少徃見朱據據曰為我賦一物乃坐異賦弩曰</hi>
　<hi>南嶽之幹鍾山之銅應機命中獲隼髙墉成而後坐王訓故王隱晉書云摯虞與太叔廣名位略同廣長</hi>
　<hi>口才虞長筆才廣談虞不能對退筆難廣廣不能荅按此見世說文學篇注而朱異賦物不言自口其本</hi>
<pb n="KR2o0002_WYG_018-25a"/>
　<hi>傳亦不稱其口才史通所稱或即二書之言而誤記耳</hi>
　元瑜孔璋<hi>魏世子丕與吴質書元瑜書記翩翩致足樂也孔璋表章殊健微為繁富按元瑜阮</hi>
　<hi>禹字孔璋陳琳字</hi>
夫載筆立言名流今古如馬遷史記能成一家揚雄太<lb/>
𤣥可傳千載此則其事尤大記之於傳可也至於<hi>一作如</hi>
近代則不然其有彫蟲末伎短才小說或為集不過數<lb/>
卷<hi>原注如陳書隂鏗傳云有集五卷其類是也</hi>或著書纔至一篇<hi>原注如梁書孝元紀</hi>
<hi>云撰同姓名人録一卷其類是也</hi>莫不一一<hi>或作/一二</hi>列名編諸傳末<hi>原注如梁</hi>
<pb n="KR2o0002_WYG_018-25b"/>
<hi>書孝元紀云撰研神記陳書姚察傳云撰西征記辨茗酪記後魏書劉芳傳云撰周官音禮記音齊書祖鴻勛</hi>
<hi>傳云撰晉祠記凡此書或一卷兩卷而已自餘人有文集或四卷或五卷者不可勝記故不具列之按此注於</hi>
<hi>梁元複同姓名録去之</hi>事同七略巨細必書斯亦煩之甚者<lb/>
　按書貴持擇有多而不足傳者有少而不可没者冝<lb/>
　勿以卷帙為差次然如注内所列除周官禮記二音<lb/>
　有關經學餘則𤨏雜居多其書即可留而傳固可不<lb/>
　具載也○研神辨茗酪撿今本梁陳紀傳原不録恐<lb/>
　姚氏前别本有之<lb/>
<pb n="KR2o0002_WYG_018-26a"/>
子曰齊景公有馬千駟死之日人無德而稱焉伯夷叔<lb/>
齊餓於首陽之下民<hi>一諱一不諱筆誤</hi>到於今稱之若漢代青<lb/>
翟劉舍位登丞相而班史無録姜詩趙壹身止計吏而<lb/>
謝書<hi>謝承後漢</hi>有傳即其例也今之修史者則不然其有才<lb/>
德闕如而位宦通顯史臣載筆必為立傳其所<hi>一無所</hi>記<lb/>
也止具其生前歴官殁後贈謚若斯而已矣雖其間伸<lb/>
以状跡粗陳一二么麽恒<hi>一作常</hi>事曾何足觀始自伯起<lb/>
魏書迄乎皇家五史<hi>原注五史謂五代史</hi>通多此體流蕩忘歸史<lb/>
<pb n="KR2o0002_WYG_018-26b"/>
漢之風忽焉不祀<hi>一作嗣</hi>者<hi>一無者字</hi>矣<lb/>
　按後來諸史恐亦不免奈何假如漢書列傳人不盈<lb/>
　三百宋史年視西漢稍贏而列傳人至二千四百有<lb/>
　竒又遼金北人不與焉何古才之難而晚秀之蔚若<lb/>
　斯其逺耶<lb/>
　青翟劉舍<hi>漢書申屠嘉傳自嘉死後開封侯陶青桃侯劉舍柏至侯許昌平棘侯薛澤武强侯</hi>
　<hi>荘青翟商陵侯趙周皆<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                        <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>㢘謹為丞相備員而已無所能發明功名著於世者</hi>
　姜詩<hi>按後漢廣漢人姜詩事母至孝永平三年察孝亷拜中郎除江陽令其事范書具詩妻龎氏傳</hi>
<pb n="KR2o0002_WYG_018-27a"/>
　<hi>中史通不徴范而徵謝葢謝書則詩自有傳也</hi>
　趙壹<hi>范書亦有傳見載文篇</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0002_WYG_018-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史通通釋卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史通通釋卷十</head>
    <p>
<pb n="KR2o0002_WYG_010-1a"/>
欽定四庫全書<lb/>
　史通通釋卷十　　　　　　無錫浦起龍撰<lb/>
　　内篇<lb/>
　　　雜述<hi>第三十四○雜述謂史流之雜著</hi>
在昔<hi>舊作昔在</hi>三墳五典春秋檮杌即<hi>當作皆</hi>上代帝王之書<lb/>
中古諸侯之記行諸歴代以為格言釋<hi>篇首所列皆謂紀載正書用以</hi>
<hi>托起雜述</hi>其餘外傳則神農嘗藥厥有本草夏禹敷土實著<lb/>
山經世本辨姓著自周室家語載言傳諸孔氏是知偏<lb/>
<pb n="KR2o0002_WYG_010-1b"/>
記小説自成一家而能與正史參行其所由來尚矣釋<lb/>
<hi>標出雜述家數開自此類</hi>爰及近古斯道漸煩史氏流别殊途並騖<lb/>
釋<hi>落到後所論列者</hi>榷而為論其流有十焉一曰偏紀<hi>一作記後同</hi>
二曰小録三曰逸事四曰𤨏言五曰郡書六曰家史七<lb/>
曰别傳八曰雜記九曰地里書十曰都邑簿釋<hi>先釐别其門類</hi>
夫皇王受命有始有卒作者著述詳略難均有權記當<lb/>
時不終一代若陸賈楚漢春秋樂資山陽<hi>一有公字一以偶句從刪</hi>
載記王韶<hi>本名韶之</hi>晉安陸<hi>當作/帝</hi>紀姚最<hi>舊脱/最字</hi>梁昭<hi>舊脫昭字</hi>後<lb/>
<pb n="KR2o0002_WYG_010-2a"/>
略此之謂偏紀者也釋<hi>此謂短述之書但記近事而非全史</hi>普天率土人<lb/>
物𢎞多求其行事罕能周悉則有獨舉所知編為短部<lb/>
若戴逵竹林名士王粲漢末英雄蕭世誠懷舊志盧子<lb/>
行知已傳此之謂小録者也釋<hi>此謂私志之書各録知交而非正史</hi>國史<lb/>
之任記事記言視聽不該必有遺逸於是好奇之士補<lb/>
其所亡若和嶠汲冡紀年葛洪西京雜記顧協璅語謝<lb/>
綽拾遺此之謂逸事者也釋<hi>此謂掇拾之書可補史遺用資參考</hi>街談巷<lb/>
議時有可觀小説巵言猶賢於己故好事君子無所棄<lb/>
<pb n="KR2o0002_WYG_010-2b"/>
諸若劉義慶世説裴榮期語林孔思尚語録陽玠松<hi>或作</hi>
<hi>松玠</hi>談藪此之謂𤨏言者也釋<hi>此謂諧噱之書畧供史料止助談資</hi>汝潁奇<lb/>
士江漢英靈人物所生載光郡國故鄉人學者編而記<lb/>
之若圏稱陳留耆舊周斐<hi>一作裴</hi>汝南先賢陳夀益都耆<lb/>
舊虞預㑹稽典録此之謂郡書者也釋<hi>此謂鄉邦舊德之書視史家為</hi>
<hi>繁</hi>髙門華胄奕世載德才子承家思顯父母由是紀其<lb/>
先烈貽厥後來若揚雄家諜殷敬世傳孫氏譜記陸宗<lb/>
系歴此之謂家史者也釋<hi>此謂門胄先烈之書比史體為炫</hi>賢士貞女<lb/>
<pb n="KR2o0002_WYG_010-3a"/>
類聚區分雖百行殊途而同歸於善則有取其所好各<lb/>
為之録若劉向列女梁鴻逸民<hi>二字恐誤當云高士</hi>趙采忠臣徐<lb/>
廣孝子此之謂别傳者也釋<hi>此謂甄録貞範之書能補前史缺遺乃貴</hi>隂陽<lb/>
為炭造化為工流形賦象於何不育求其怪物有廣異<lb/>
聞若祖台<hi>本名台之</hi>志怪干寶搜神劉義慶幽明劉敬叔異<lb/>
苑此之謂雜記者也釋<hi>此謂搜採怪異之書足當外史勸誡乃佳</hi>九州土宇<lb/>
萬國山川物産殊宜風化異俗如各志其本國足以明<lb/>
此一方若盛𢎞之荆州記常璩華陽國志辛氏三秦羅<lb/>
<pb n="KR2o0002_WYG_010-3b"/>
含湘中此之謂地里書者也釋<hi>此兼風土人物言其書亦史志地俗一類</hi>帝<lb/>
王桑梓列聖遺塵經始之制不恒厥所茍能書其軌則<lb/>
可以龜鏡將來若潘岳闗中陸機洛陽三輔黄圖建康<lb/>
宫殿此之謂都邑簿者也釋<hi>此指帝京規制言其書亦史志都城一流○已上十</hi>
<hi>條書四十種各依其類而舉其概</hi>大抵偏紀小録之書皆記即日當時<lb/>
之事求諸國史最為實録然皆言多鄙朴事罕圓備終<lb/>
不能成其不刋永播來葉徒為後生作者削藁之資焉<lb/>
釋<hi>自此以下論其得失○首二條合論詞似棄而實取切見親知之作足供史底也</hi>逸事者皆<lb/>
<pb n="KR2o0002_WYG_010-4a"/>
前史所遺後人所記求諸異説為益實多及妄者為之<lb/>
則茍載傳聞而無銓擇由是真偽不别是非相亂如郭<lb/>
子横之洞冥王子年之拾遺全搆虚辭用驚愚俗此其<lb/>
為弊之甚者也釋<hi>第三條之得失奇者易誕故著此戒</hi>𤨏言者多載當時<lb/>
辨對流俗嘲謔俾夫樞機者藉為舌端談話者將為口<lb/>
實及蔽者為之則有詆訐相戲施諸祖宗䙝狎鄙言出<lb/>
自牀第莫不昇之紀録用為雅言固以無益風規有傷<lb/>
名教者矣釋<hi>第四條之得失此條所戒宜用書紳</hi>郡書者矜其鄉賢美其<lb/>
<pb n="KR2o0002_WYG_010-4b"/>
邦族施於本國頗得流行置於他方罕聞愛異其有如<lb/>
常璩之詳審劉昞<hi>或作炳非</hi>之該博而能傳諸不朽見美來<lb/>
裔者盖無㡬焉釋<hi>第五條之得失鄉賢升送年増嵗益閱此為之起疑</hi>家史者事<lb/>
惟三族言止一門正可行於室家難以播於邦國且箕<lb/>
裘不墮則其録猶<hi>一作雖非</hi>存茍薪構已亡則斯文亦喪者<lb/>
矣釋<hi>第六條之得失世家子當味其言</hi>别傳者不出胸臆非由機杼徒<lb/>
以博採前史聚而成書其有足以新言加之别説者盖<lb/>
不過十一而已如寡聞末學之流則深所嘉尚至於探<lb/>
<pb n="KR2o0002_WYG_010-5a"/>
幽索隱之士則無所取材釋<hi>第七條之得失前注言能補闕遺乃貴者以此</hi>雜<lb/>
記者若論神仙之道則服食鍊<hi>或作練</hi>氣可以益夀延年<lb/>
語魑魅之途則福善禍淫可以懲惡勸善斯則可矣及<lb/>
謬者為之則茍談怪異務述妖邪求諸𢎞益其義無取<lb/>
釋<hi>第八條之得失前注言足當勸戒乃佳者以此</hi>地里書者若朱贛所採浹於<lb/>
九州闞駰所書殫於四國斯則言皆雅正事無偏黨者<lb/>
矣其有異於此者則人自以為樂土家自以為名都競<lb/>
美所居談過其實又城池舊跡山水得名皆傳諸委巷<lb/>
<pb n="KR2o0002_WYG_010-5b"/>
用為故實鄙哉釋<hi>第九條之得失土名俚鄙之戒居志館者擇之</hi>都邑簿者如<lb/>
宫闕<hi>一作闈</hi>陵廟街㕓郭邑辨其規模明其制度斯則可<lb/>
矣及愚者為之則煩而且濫博而無限<hi>一有故字或作於字疑皆衍</hi>
論榱棟則尺寸皆書記草木則根株必數務求詳審持<lb/>
此為能<hi>一譌論</hi>遂使學者觀之瞀亂而難紀也釋<hi>第十條之得失</hi>
<hi>宫闕尺寸物産根株似非無益</hi>於是考兹十品徴彼百家則史之雜名<lb/>
其流盡於此矣至於其間得失紛糅善惡相兼既難為<lb/>
覼縷故粗陳梗槩且同自鄶無足譏焉釋<hi>此節總結十品拈出史字</hi>
<pb n="KR2o0002_WYG_010-6a"/>
<hi>作眼雖諸書不以史名亦皆史之雜流也又以不悉數者括其餘</hi>又案子之將史本為<lb/>
二説然<hi>一脱然字</hi>如吕氏淮南𤣥晏抱朴凡此諸子多以叙<lb/>
事為宗舉而論之抑亦史之雜也但以名目有異不復<lb/>
編於此科釋<hi>此又就子家者流剔出近史者以該之</hi>盖語曰衆<hi>一作聚</hi>星之<lb/>
明不如一月之光歴觀自古作者著述多矣雖復門千<lb/>
户萬波委雲集而言皆𤨏碎事必藂殘固難以接光塵<lb/>
於五傳並輝烈於三史古人以比玉屑滿篋良有㫖哉<lb/>
釋<hi>至此統攝全篇先将雜家一抑</hi>然則<hi>作然/而用</hi>芻蕘之言明王<hi>一作主</hi>必擇<lb/>
<pb n="KR2o0002_WYG_010-6b"/>
葑菲之體詩人不棄故學者有<hi>當作欲</hi>博聞舊事多識其<lb/>
<hi>恐當作奇</hi>物若不窺别録不討異書專治周孔之章句直守<lb/>
遷固之紀傳亦何能自致於此乎且夫子有云多聞擇<lb/>
其善者而從之知之次也茍如是則書有非聖言多不<lb/>
經學者博聞蓋在擇之而已釋<hi>以揚筆收而歸結到擇字本諸太史擇言尤雅</hi>
<hi>之擇最是讀古隄防</hi>
　按從上三十三篇論正史者備矣至是乃旁羅雜乗<lb/>
　洪纎靡遺莊諧殫録可謂具體鼓吹者乎於正史則<lb/>
<pb n="KR2o0002_WYG_010-7a"/>
　嚴核之不嫌於孤於雜乗則廣收之必贏其類可知<lb/>
　子元是書盡意洗伐特欲令著作之庭浄無塵㸃耳<lb/>
　非教天下謾棄羣言也○核羣史道用猛矣而如彼<lb/>
　上篇卒以持平者愜物情收雜述道用寛矣而就中<lb/>
　分論仍以袪猥者閑文紀猛以濟寛寛以濟猛其諸<lb/>
　公孫僑之為政北宫文子所謂有禮者乎○其流十<lb/>
　其舉似者四十流别雖多不離史屬賾而不亂也舉<lb/>
　似似煩而約約且取小小冊見收大者可知也約而<lb/>
<pb n="KR2o0002_WYG_010-7b"/>
　盡也<lb/>
　神農本草<hi>宋艾晟本草序神農舊經止於三卷藥數百種梁陶隱居因而倍之唐于志寧傳帝</hi>
　<hi>問本草别録對曰班固惟記黄帝内外經不載本草至齊七録乃稱之世謂神農氏嘗藥以拯含氣而黄</hi>
　<hi>帝以前文字不傳至桐雷乃載篇冊然所載郡縣多在漢時疑張仲景華陀竄記其別録者魏晉以來吴</hi>
　<hi>普李當之所記其言華葉形色附經為説故𢎞景合而録之</hi>
　夏禹山經<hi>胡渭禹貢錐指山海經十三篇劉歆以為出於唐虞之際列子曰大禹行而見之伯</hi>
　<hi>益知而名之夷堅聞而志之然其間可疑甚多顔之推曰禹益所記而有長沙零陵諸暨後人所羼也尤</hi>
　<hi>袤曰此先秦之書非禹伯翳作二説允當</hi>
<pb n="KR2o0002_WYG_010-8a"/>
　世本辨姓<hi>漢蓺文志世本十五篇古史官記黄帝以來訖春秋時諸侯大夫系謚名號</hi>
　偏紀四種<hi>陸賈楚漢春秋九卷見春秋家陽山陽載記隋經籍志樂資撰十卷按山  公謂漢</hi>
　<hi>獻帝禪魏降封除晉安帝紀宋書王韶之字休泰私撰晉安帝陽秋  著作佐郎使續後事訖義熙九年</hi>
　<hi>善叙事按晉安帝紀即此陽秋也舊作安陸誤又按北史有王韶乃隋之武臣此以屬對省之字耳  梁</hi>
　<hi>昭後畧隋志姚最撰十卷按隋志無昭字新舊唐志並有昭字</hi>
　小録四種<hi>竹林名士隋志竹林七賢論二卷晉太子中庶子戴逵撰唐志亦作七賢論  漢末</hi>
　<hi>英雄記隋志王粲撰殘缺帝蕭世誠懷舊志隋唐志梁元帝撰九卷按世誠元  字也諱繹見覈才篇</hi>
　<hi>盧子行知已傳隋唐志盧思道撰一卷按子行思道字也</hi>
<pb n="KR2o0002_WYG_010-8b"/>
　逸事四種<hi>和嶠汲冡紀年按紀年見春秋家皆簡編科斗文字讀書志所得凡八千五百一十</hi>
　<hi>四字詔和嶠等以𨽻字冩之是西京雜記新舊唐志葛洪撰二卷按伯厚紀聞謂  吴均及蕭賁依託</hi>
　<hi>顧協璅語隋志一卷梁金紫光禄大夫顧協撰即謝綽拾遺見書志五行章又書事篇言謝拾沈遺  此</hi>
　𤨏言四種<hi>劉義慶世説見尚書家榮裴榮期語林見書事篇隋志裴啓撰按  期盖其字也</hi>
　<hi>孔思尚語録新舊唐志作齊語録丅卷亦見書志五行章  陽玠松談藪書録解題北齊祕書省正字北</hi>
　<hi>平陽玠松撰事綜南北八朝隋開皇中所述</hi>
　郡書四種<hi>陳留耆舊傳隋志漢議郎圈稱撰二卷卷汝南先賢隋志魏周斐汝南先賢傳五</hi>
　<hi>舊唐志斐作裴典益都耆舊傳隋志陳夀撰十四卷  㑹稽  録隋志虞預撰二十四卷</hi>
<pb n="KR2o0002_WYG_010-9a"/>
　家史四種<hi>揚雄家譜漢書揚雄傳即採此為之其説詳序傳篇  殷敬世傳唐志作殷氏家傳</hi>
　<hi>三卷殷敬撰唐孫氏譜記唐志十五卷無撰人名  陸宗系歴  志作吴郡陸氏宗系譜陸景獻撰</hi>
　别傳四種<hi>劉向列女傳曾鞏序劉向所序凡八篇隋志及崇文總目皆稱十五篇嘉祐中蘇頌</hi>
　<hi>定其書復為八篇下梁鴻逸民後漢書本傳鴻仰慕前世髙士為四皓以  二十四人作頌按鴻所撰即此</hi>
　<hi>不當云逸民或因鴻在逸民傳中有注字句旁者傳冩誤耶  趙采忠臣傳按隋唐志忠臣傳但有梁元</hi>
　<hi>帝撰趙采無考廣徐廣孝子傳新舊唐志徐  撰三卷</hi>
　雜記四種<hi>祖台之志怪隋志二卷新舊唐志作四卷晉書台之字元辰官侍中光祿大夫  干</hi>
　<hi>寶搜神記隋志十卷劉劉義慶幽明録隋唐志並云幽明撰録二十卷    敬叔異苑隋志宋給事劉敬</hi>
<pb n="KR2o0002_WYG_010-9b"/>
　<hi>叔撰十卷</hi>
　地理書四種<hi>盛𢎞之荆州記隋志宋臨川王侍郎盛𢎞之撰  常璩華陽國志見補注篇</hi>
　<hi>辛氏三秦按後漢李膺傳章懷注引之以證登龍門語其書宜未亡而史志皆闕卷帙無考  羅含湘中</hi>
　<hi>文獻經籍考湘中山水記三卷晉耒陽羅含君章撰范陽盧拯注其書頗及隋唐以後事則後人附益也</hi>
　<hi>物又按地理與郡書畧有辨郡書主人  地理主風土但其中華陽志似闌入</hi>
　都邑簿四種<hi>潘岳闗中記隋唐志一卷潘岳撰宋中興書目以撰人為葛洪或是别本  陸</hi>
　<hi>機洛陽記隋唐志一卷考三輔黄圖見書志篇漢三輔典注  建康宫殿無    又按都邑簿志規制也</hi>
　<hi>更與郡書地理有辨</hi>
<pb n="KR2o0002_WYG_010-10a"/>
　洞㝠拾遺<hi>東漢郭憲洞㝠序武帝明俊特達之主東方朔滑稽浮誕以匡諫洞心於道教使冥</hi>
　<hi>迹之奥昭然顯著今籍舊史不載者撰洞冥記四卷王子横憲字也  梁蕭綺拾遺記序拾遺記者晉隴西</hi>
　<hi>嘉字子年撰皆殘缺文起羲炎事記西晉辭趣過誕推理陳迹盖絶世而宏博矣</hi>
　劉昞<hi>撰有燉煌實録十卷涼書十卷其人詳論贊正史㸃煩三篇</hi>
　朱贛闞駰<hi>朱贛按隋志地里書陸澄合山海經已來一百六十家並多零失見存四十二家又</hi>
　<hi>任昉地記増多陸本八十四家亦多零失見存唯十二家今考其所列見存書皆無朱贛撰九州書名豈</hi>
　<hi>在零失中耶前辛氏三秦當亦然郎北史闞駰燉煌人字𤣥陰樂安王丕引為從事中  撰十州志唐志</hi>
　<hi>十州志十卷</hi>
<pb n="KR2o0002_WYG_010-10b"/>
　　　辨職<hi>第三十五○軄一作識誤</hi>
夫設官分職佇績課能欲使上無虚授<hi>一作稱</hi>下無虚受<lb/>
其難矣哉昔漢文帝幸諸將營而目周亞夫為真将軍<lb/>
嗟乎必於史職求真<hi>求真二字或作求其若之一作求其若此</hi>斯乃特<hi>一無特字</hi>
為難遇者矣釋<hi>泛從課職意刷出史職之難</hi>史之為務厥途有三焉<lb/>
何則彰善貶惡不避强禦若晉之董狐齊之南史此其<lb/>
上也<hi>秉直者</hi>編次勒成鬱為不朽若魯之丘明漢之子長<lb/>
此其次也<hi>勒巨冊者</hi>高才博學名重一時若周之史佚楚之<lb/>
<pb n="KR2o0002_WYG_010-11a"/>
倚相此其下也<hi>徒多聞者</hi>茍三者並闕復何為者哉釋<hi>以三層實</hi>
<hi>其難若是則道在得人專任不在設局監領矣全籠起議○已下將領局居局二弊流水抉發</hi>昔魯<lb/>
叟之脩春秋也不藉三桓之勢漢臣之著史記也無假<lb/>
七貴之權而近古毎有撰述必以大臣居首釋<hi>此下論領局之</hi>
<hi>弊落出近世故事</hi>案晉起居注載康帝詔盛稱著述任重理藉<lb/>
親賢<hi>或誤覽</hi>遂以武陵王領祕書監尋武陵才非河獻<hi>河間</hi>
<hi>獻王</hi>識異淮南而輒以彼藩翰董斯邦籍求諸稱職無聞<lb/>
焉爾釋<hi>此推設領之始即就初設抉出不稱來</hi>既而齊撰禮書<hi>舊作國史</hi>和士<lb/>
<pb n="KR2o0002_WYG_010-11b"/>
開總知唐脩本草徐世勣監統夫使辟陽長信<hi>影和士開</hi>指<lb/>
撝馬鄭<hi>舊作南董亦因國史相承而誤</hi>之前周勃張飛<hi>影徐世勣</hi>彈壓桐雷<lb/>
之右斯亦怪矣釋<hi>逓到因循故事徒以貴幸武夫監領可笑  不切定國史為言但指出所</hi>
<hi>領非人以見例觀其夾説本草可知所舉士開總領原用監禮本文正以蹴起下句監史尤難耳何人改易强</hi>
<hi>作解事</hi>大抵監史為難斯乃尤之尤<hi>一少之尤二字</hi>者若使直若<lb/>
南史才若馬遷精懃<hi>一作勤</hi>不懈若揚子雲諳識故事若<lb/>
應仲逺兼斯具美督彼羣才使夫<hi>一無夫字</hi>載言記事藉為<lb/>
模楷搦管操觚歸其儀<hi>一作凖</hi>的斯則可矣釋<hi>作一抝折筆情轉動</hi>
<pb n="KR2o0002_WYG_010-12a"/>
但今之從政則不然凡居斯職者必恩幸貴臣凡庸賤<lb/>
品飽食安步坐嘯畫諾若斯而已矣釋<hi>正冩官貴無文虚糜髙踞之状</hi>
夫人既不知善之為善則亦不知惡之為惡故凡所引<lb/>
進皆非其才或以勢利見升或以干祈取<hi>一作致</hi>擢遂使<lb/>
當官効用江左以不樂為謠拜職辨名洛中以不閑為<lb/>
説言之可為大噱<hi>一作笑</hi>可為長歎也釋<hi>至此透後一層言惟領局寡識</hi>
<hi>遂致所引非人轉令敦古之士不樂就職矣領局之弊至此勒住</hi>曽試論之世之從仕<lb/>
者若使之為將也而才無韜畧使之為吏也而術靡<lb/>
<pb n="KR2o0002_WYG_010-12b"/>
循良使之屬文也而匪閑於辭賦使之講學也而不習<lb/>
於經典斯則負乗致冦悔吝旋及雖五尺童兒猶知調<lb/>
笑者矣釋<hi>入此一喻作上下轉樞領局居局俱含</hi>唯夫修史者則不然或<lb/>
當官卒嵗竟無刋述而人莫之省<hi>一作知</hi>也或輒不自揆<lb/>
輕弄筆端而人莫之見也<hi>兩人字仍帶領局者</hi>由斯而言彼史曹<lb/>
者崇扄峻宇深附九重雖地處禁中而人同方外可以<lb/>
養拙可以藏愚繡衣直指所不能繩强項申威所不能<lb/>
及斯固素餐<hi>一作食</hi>之窟宅尸禄之淵藪也凡有國有家<lb/>
<pb n="KR2o0002_WYG_010-13a"/>
者何事於斯職哉釋<hi>此層䝉領局者卸入居局纂修者言領局之設杜散佚也遂縁清禁</hi>
<hi>開置史曹馴致曠勤同匿流為偷閑奥窟矣</hi>昔子貢欲去告朔之餼羊子曰<lb/>
爾愛其羊我愛其禮又語云雖無老成人尚有典刑觀<lb/>
歴代之置史臣有同嬉戱而竟不廢其職者盖存夫愛<lb/>
禮恡彼典刑者乎釋<hi>就虚循故事頓宕一筆</hi>昔丘明之修傳也以<lb/>
避時難子長之立記也藏於名山班固之成書也出自<lb/>
家庭陳夀之草<hi>一作為</hi>志也創於私室然則古來賢儁立<lb/>
言垂後何必身居廨宇跡參僚屬而後成其事乎釋<hi>此正</hi>
<pb n="KR2o0002_WYG_010-13b"/>
<hi>證設局纂修之非古而參僚屬句即繳歸領局者運筆又捷</hi>是以深識之士知其若<lb/>
斯退居清静杜門不出成其一家獨斷而已豈與夫冠<lb/>
猴獻狀評議其得失者哉釋<hi>結言惟其如是志士所以恥居之也仍對領局作收</hi>
<hi>○皆自寓之辭</hi>
　按内篇研辨史事無賸義矣至是竟作史局議一篇<lb/>
　終之尋夫左氏以來三國而往編年紀傳都非局課<lb/>
　自東觀開而局興焉馴而修必於局矣馴而局且置<lb/>
　監矣江左河朔踵成故事爰暨有唐定制加嚴史館<lb/>
<pb n="KR2o0002_WYG_010-14a"/>
　則移入省中監修則通勅朝宰凡所為禁防程督之<lb/>
　具靡弗備至而古風由是盡變而樷弊相仍益滋劉<lb/>
　氏原始要終至説病處領者修者分層遞勘如扁倉<lb/>
　之胗疾抉根因尅傳染探癥結真可謂洞垣一方吁<lb/>
　室創山藏之轍不可復循而儒生迂議卒自孤行不<lb/>
　廢如此篇是○此議對蕭至忠輩發與忤時篇相照<lb/>
　真將軍<hi>絳侯世家亞夫軍細柳上自勞軍先驅至不得入都尉曰軍中聞將軍令不聞天子詔居</hi>
　<hi>無何上至壁門士吏曰將軍約軍中不得馳驅天子乃按轡徐行成禮而去文帝曰嗟乎此真將軍也</hi>
<pb n="KR2o0002_WYG_010-14b"/>
　史佚<hi>佚書作逸洛誥王命周公後作冊逸告孔傳王為冊書使史逸告伯禽封命之書左成四季文</hi>
　<hi>子曰史佚之志有之杜注史佚周文王太史</hi>
　倚相<hi>左昭十二左史倚相趨過王曰是良史也子善視之是能讀三墳五典八索九<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>外傳楚語王</hi>
　<hi>孫圉曰有左史倚相能道訓典以叙百物以朝夕獻善敗於寡君使寡君無忘先王之業</hi>
　晉起居注<hi>隋經藉志自晉泰始起至晉元熙凡二十部又晉起居注三百一十七卷宋北徐州</hi>
　<hi>主簿劉道㑹撰</hi>
　武陵王<hi>晉書武陵王晞字道叔康帝建元初領秘書監晞無學術而有武幹為桓温所忌</hi>
　河獻淮南<hi>漢書河間獻王德孝景皇帝子被服造次必於儒者山東之儒多從之遊  又淮南</hi>
<pb n="KR2o0002_WYG_010-15a"/>
　<hi>王安好書致賓客詳自叙篇</hi>
　禮書士開總知<hi>北齊恩倖傳和士開解悟捷疾世祖性好握槊士開善此戲因此親狎世祖</hi>
　<hi>踐阼加開府後主深委仗之又先得幸於胡太后封淮陽王又魏收傳後主即位收掌詔誥除尚書右僕</hi>
　<hi>射總議監修五禮事奏請監趙彦深和士開徐之才共</hi>
　本草世勣監統<hi>舊唐書李勣傳勣曹州人本姓徐名世勣以犯太宗諱單名勣焉賜姓李</hi>
　<hi>氏封英國公又呂才傳右監門長史蘇敬言陶𢎞景本草多舛謬詔中書令許敬宗與才及李淳風并諸</hi>
　<hi>名醫増損舊本仍令司空李勣總監定之並圖合成五十四卷</hi>
　辟陽長信<hi>荀悦高后紀徙辟陽侯審食其為右丞相初吕后獲於楚食其以舎人侍得幸及為</hi>
<pb n="KR2o0002_WYG_010-15b"/>
　<hi>丞相不典治監宫中事太通鑑秦紀文信侯以舎人嫪毒為宦者進太后  后幸之封毒長信侯</hi>
　馬鄭<hi>見補注篇</hi>
　周勃張飛<hi>史記世家絳侯周勃者沛人也為材官引彊髙祖初起勃以中涓從攻戰木彊不好</hi>
　<hi>文學惠帝時以列侯為太尉據蜀志張飛字益德涿人也先主長阪之走飛拒後  水斷橋瞋目横矛曰</hi>
　<hi>身是張益德也敵無敢近者所過戰克封西鄉侯謚桓侯按益徳華陽國志作翼德</hi>
　桐雷<hi>舊注荒史黄帝主醫藥之臣有岐伯雷公俞跗巫彭桐君凡五人岐伯雷公作内經桐君能處</hi>
　<hi>方盄按二字連稱于志寕傳亦有之見雜述篇注</hi>
　應仲逺<hi>後漢應劭字仲逺詳自叙篇</hi>
<pb n="KR2o0002_WYG_010-16a"/>
　坐嘯畫諾<hi>後漢黨錮傳序汝南太守宗資任功曹范滂南陽太守成瑨亦委功曹岑晊二郡為</hi>
　<hi>謠曰汝南太守范孟博南陽宗資主畫諾南陽太守岑公孝𢎞農成瑨但坐嘯</hi>
　不樂不閑<hi>二句未詳</hi>
　史曹地處禁中<hi>舊書職官志歴代史官𨽻秘書省著作局貞觀三年始移史局於禁中在</hi>
　<hi>門下省北宰相監修國史遂成故事及大明宫成置於門下省南館門東西有棗樹七十四根至開元二</hi>
　<hi>十五年又栘中書省北以舊尚藥局充館地按史館第三移已在作史通事後總之皆在禁近也</hi>
　語云雖無老成<hi>後漢孔融傳融性好士與蔡邕素善邕卒後冇虎賁士貌類於邕融毎酒</hi>
　<hi>酣引與同坐曰雖無老成人尚有典刑按史通盖用此語謂貌似而實不稱也故不曰詩云而曰語云</hi>
<pb n="KR2o0002_WYG_010-16b"/>
　丘明避時<hi>見申左序述漢書蓺文志語</hi>
　成書家庭<hi>班固傳固以父彪所續前史未詳乃潜精研思欲就其業有人上告固私改國史者</hi>
　<hi>郡上其書顯宗甚奇之</hi>
　草志私室<hi>陳夀傳夀領本郡中正撰魏吴蜀三國志既卒范頵上表曰陳夀作志明乎得失願</hi>
　<hi>垂採録於是詔下河南尹洛陽令就家冩其書按此二條正史篇亦見之</hi>
　冠猴獻狀<hi>漢葢寛饒傳平恩侯許伯入第丞相御史皆賀寛饒不往請之乃往酒酣樂作長信</hi>
　<hi>少府檀長卿起舞為沐猴與狗鬬坐皆大笑寛饒卬視屋而嘆按獻狀媚態也許伯外戚恩澤侯</hi>
　　　自叙<hi>第三十六</hi>
<pb n="KR2o0002_WYG_010-17a"/>
予幼奉庭訓早遊文學釋<hi>直叙起不衍世系是自叙著書體非史家叙傳體也</hi>年<lb/>
在紈綺便受古文尚書毎苦其辭艱𤨏難為諷讀雖屢<lb/>
逢捶撻而其業不成嘗聞家君為諸兄講春秋左氏傳<lb/>
毎廢書而聽逮講畢即為諸兄説之因竊嘆曰若使書<lb/>
皆如此吾不復怠矣釋<hi>首表平生與史為縁殆由宿植</hi>先君奇其意於<lb/>
是始授以左氏朞年而講誦都畢于時年甫十有二矣<lb/>
所講雖未能深解而大義畧舉父兄欲令博觀義<hi>舊作議</hi>
疏精此一經辭以獲麟已後未見其事乞且觀餘部以<lb/>
<pb n="KR2o0002_WYG_010-17b"/>
廣異聞次又讀史漢三國志既欲知古今沿革厯數相<lb/>
承於是觸類而觀不假師訓自漢中興已降迄乎皇家<lb/>
實録年十有七而窺覽略周其所讀書多因假賃雖部<lb/>
帙殘缺篇第有遺至於叙事之紀綱立言之梗槩亦粗<lb/>
知之矣釋<hi>由其宿植之優遂得年未弱冠創通全史胸貯皂白</hi>但于時將求仕進<lb/>
兼習揣摩至於専心諸史我則未暇釋<hi>四語略頓</hi>洎年登弱<lb/>
冠射䇿登朝於是思有餘閒獲遂<hi>一作遂其</hi>本願旅<hi>一作旋非</hi>游<lb/>
京洛頗積嵗年公私借書恣情披閱至如一代之史分<lb/>
<pb n="KR2o0002_WYG_010-18a"/>
為數家其間雜記小書又競為異説莫不鑽研穿鑿盡<lb/>
其利害釋<hi>至是并史流旁雜靡不兼綜矣</hi>加以自小觀書喜談名理其<lb/>
所悟者皆得之襟<hi>亦作衿</hi>腑非由染習故始在總角讀班<lb/>
謝兩漢便怪前書不應有<hi>一脫有字</hi>古今人表後書宜為更<lb/>
始立紀當時聞者共責以為<hi>舊脫為字</hi>童子何知而敢輕議<lb/>
前哲於是赧然自失無辭以對其後見張衡范曄集果<lb/>
以二史<hi>疑當作事</hi>為非其有暗合於古人者盖不可勝紀始<lb/>
知流俗之士難與之言凡有異同蓄諸方寸釋<hi>至是則進退羣</hi>
<pb n="KR2o0002_WYG_010-18b"/>
<hi>言中有定主矣</hi>及年以<hi>已/通</hi>過<hi>一多而字</hi>立言悟日多常恨時無同好<lb/>
可與言者維東海徐堅晚與之遇相得甚歡雖古者伯<lb/>
牙之識鍾期管仲之知鮑叔<hi>牙期管鮑倒用有味</hi>不是過也復有<lb/>
永城朱敬則沛國劉允濟義<hi>舊誤作呉</hi>興薛謙光河南元行<lb/>
沖陳留吳兢夀春裴懷古亦以言議見許道術相知所<lb/>
有搉揚得盡懷抱毎云德不孤必有鄰四海之内知我<lb/>
者不過數子而已矣釋<hi>此䝉上節俗難與言深致知音不孤之喜</hi>昔仲尼以<lb/>
睿聖明哲天縱多能覩史籍之繁文懼覽者之不一刪<lb/>
<pb n="KR2o0002_WYG_010-19a"/>
詩為三百篇約史記以修春秋贊易道以黜八索述職<lb/>
方以除九丘討論墳典斷自唐虞以迄於周其文不刋<lb/>
為後王法自兹厥後史籍逾多茍非命世大才孰能刋<lb/>
正其失嗟予小子敢當此任其於史傳也嘗欲自班馬<lb/>
已降訖於姚<hi>一脫姚字</hi>李令狐顔孔諸書莫不因其舊義普<lb/>
加釐革但以無夫子之名而輒行夫子之事將恐致<hi>一脫</hi>
<hi>致字</hi>驚末<hi>一作愚</hi>俗取咎時人徒有其勞而莫之見賞所以<lb/>
毎握管歎息遲回者久之非欲之而不能實能之而不<lb/>
<pb n="KR2o0002_WYG_010-19b"/>
敢<hi>舊作欲誤</hi>也釋<hi>此節叙到欲出手眼釐定羣史志擬春秋姑為前却之辭</hi>既朝廷有知<lb/>
意<hi>恐音字之譌</hi>者遂以載筆見推由是三為史臣再入東觀<lb/>
<hi>原注則天朝為著作佐郎轉左史今上初即位又除著作長安中以本官兼修國史㑹遷中書舎人暫罷其任</hi>
<hi>神龍元年又以本官兼修國史迄今不之改今之史館即古之東觀也</hi>毎惟皇家受命多<lb/>
歴年所史官所編粗惟紀録<hi>起居實録之類則有之</hi>至於紀傳及<lb/>
志則皆未有其書長安中<hi>一作年一作中年</hi>㑹奉詔預脩唐<hi>疑當</hi>
<hi>作國</hi>史及今上<hi>中宗</hi>即位又勅撰則天大聖皇后實録凡所<lb/>
著述嘗欲行其舊議而當時同作諸士及監修貴臣毎<lb/>
<pb n="KR2o0002_WYG_010-20a"/>
與其<hi>當有言字</hi>鑿枘相違齟齬難入故其<hi>恐當作有</hi>所載削皆與俗<lb/>
浮沈雖自謂依違茍從然猶大為史官所嫉嗟乎雖任<lb/>
當其職而吾道不行見用於時而美<hi>恐當作善</hi>志不遂<hi>善志用左</hi>
<hi>氏邾黑肱傳語</hi>鬱怏孤憤無以寄懷必寢而不言嘿而無述又<lb/>
恐沒世之後誰知予者故退而私撰史通以見其志釋<lb/>
<hi>此方叙到正面由職居史局直道難行姑作史通以露本志</hi>昔漢世劉安著書號曰<lb/>
淮南子其書牢籠天地博極古今上自太公下至商鞅<lb/>
其錯綜經緯自謂兼於數家無遺力矣釋<hi>自此以下歴舉往昔傳書</hi>
<pb n="KR2o0002_WYG_010-20b"/>
<hi>以啓自托之端將淮南作引淮南之書不專一路故用另述</hi>然自淮南已後作者無<lb/>
絶<hi>一作絶無</hi>必商𣙜而言則其流又衆釋<hi>四句上下作紐</hi>盖仲尼既<lb/>
歿微言不行史公著書是非多謬由是百家諸子詭說<lb/>
異辭務為小辨破彼大道故揚雄法言生焉釋<hi>法言主談理</hi>
儒者之書博而寡要得其糟粕失其菁華而流俗鄙夫<lb/>
貴逺賤近傳兹<hi>恐當作轉滋</hi>牴牾自相欺惑故王充論衡生<lb/>
焉釋<hi>論衡主徴据</hi>民者冥也冥然罔知率彼愚䝉牆面而視<lb/>
或訛音鄙句莫究本源或守株膠柱動多拘忌故應劭<lb/>
<pb n="KR2o0002_WYG_010-21a"/>
風俗通生焉釋<hi>風俗通主博洽</hi>五常異稟百行殊執<hi>一作軌</hi>能有<lb/>
兼偏知有長短茍隨才而任使則片善不遺必求備而<lb/>
後用則舉世莫可故劉劭人物志生焉釋<hi>人物志主辨材</hi>夫開<lb/>
國承家立身行事一文一武或出或處雖賢愚壤隔善<lb/>
惡區分茍時無品藻則理難銓<hi>一作錯非</hi>綜故陸景典語生<lb/>
焉釋<hi>典語主評品</hi>詞人屬文其體非一譬甘辛殊味丹素異<lb/>
彩後來祖述識昧<hi>一譌殊</hi>圓通家有詆訶人相掎摭故劉<lb/>
勰文心生焉釋<hi>文心雕龍主文章體裁簡毎書各有標㫖看其舉義  當</hi>若史通之<lb/>
<pb n="KR2o0002_WYG_010-21b"/>
為書也盖傷當時載筆之士其義不純思欲辨其指歸<lb/>
殫其體統夫其書雖以史為主而餘波所及上窮王道<lb/>
下掞人倫總括萬殊包吞千有自法言已降迄於文心<lb/>
而往固<hi>一脫固字</hi>以納諸胷中曽不慸<hi>音蠆或/誤作蠆</hi>芥者矣釋<hi>此節</hi>
<hi>穩括諸書與史通相領為吐納託出著書本</hi>夫其為義也有與奪焉有褒貶焉<lb/>
有鑒誡焉<hi>一脱此四字</hi>有諷刺焉其為貫穿者深矣其為網<lb/>
羅者宻矣其所商略者逺矣其所發明者多矣盖談經<lb/>
者惡聞服杜之嗤論史者憎言班馬之失而此書多譏<lb/>
<pb n="KR2o0002_WYG_010-22a"/>
往哲喜述前非獲罪於時固其宜矣猶冀知音君子時<lb/>
有觀焉尼父有云罪我者春秋知我者春秋抑<hi>一脫此六字</hi>
斯之謂也釋<hi>至此收到史通作而竊取之義見遂欲上擬春秋與前迴應</hi>昔梁徵士<lb/>
劉孝標作叙傳其自比於馮敬通者有三而予輙不自揆<lb/>
亦竊比於揚子雲者有四焉釋<hi>此下又專以子雲為比者盖自摹作此書之身</hi>
<hi>分以俟後世相知定文寄意緜逺也</hi>何者揚雄嘗好雕蟲小伎老而悔其<lb/>
少作余幼喜詩賦而壯都不為恥以文士得名期以述<lb/>
者自命其似一也釋<hi>第一層在未作史通前見志氣</hi>揚雄草𤣥累年不<lb/>
<pb n="KR2o0002_WYG_010-22b"/>
就當時聞者莫不哂其徒勞余撰史通亦屢移寒暑悠悠塵<lb/>
俗共以為愚其似二也釋<hi>第二層在方作史通時見功力</hi>揚雄撰法言<lb/>
時人競尤其妄故作解嘲<hi>漢書作謿</hi>以詶<hi>一譌訓</hi>之余著史通<lb/>
見者亦互言其短故作釋䝉<hi>唐書本傳不著</hi>以拒之其似三也<lb/>
釋<hi>第三層在既作史通後見主張</hi>揚雄少為范踆<hi>漢書作逡</hi>劉歆所重及聞<lb/>
其撰太𤣥經則嘲以恐盖醬瓿然劉范之重雄者盖貴<lb/>
其文彩若長揚羽獵之流耳如太𤣥深奥理難<hi>理難一作難以</hi>
探賾既絶窺踰故加譏誚余初好文筆頗獲譽於當時<lb/>
<pb n="KR2o0002_WYG_010-23a"/>
晚談史傳遂減價於知已其似四也釋<hi>第四層通前後時情而言見知</hi>
<hi>希自貴</hi>夫才唯下劣而蹟類先賢是用銘之於心持<hi>一譌特</hi>
以自慰釋<hi>鈎勒四似</hi>抑猶有遺恨懼不似揚雄者有一焉何<lb/>
者雄之𤣥經始成雖為當時所賤而桓譚以為數百年<lb/>
外其書必傳其後張衡陸績果以為絶倫參聖夫以史<lb/>
通方諸太𤣥今之君山即徐<hi>堅</hi>朱<hi>敬則</hi>等數君是也後來<lb/>
張陸則未之知耳嗟乎倘使平子不出公紀<hi>陸績</hi>不生將<lb/>
恐此書與糞土同捐煙燼俱滅後之識者無得而觀此<lb/>
<pb n="KR2o0002_WYG_010-23b"/>
予所以撫卷漣洏淚盡而繼之以血也釋<hi>末一層似却如旋以疑為</hi>
<hi>信今時後日問世只在徴心從對面顯意○自昔梁徵士至此一重一掩煙景無邊</hi>
　按史通非史也而史肆也故於正集之終擬史作叙<lb/>
　亦不全乎叙傳也而専乎叙書也體例然也其始循<lb/>
　年銓綜其中况古著述其末待後論定其骨岸然其<lb/>
　味油然○篇中云貫穿者深矣網羅者宻矣商畧者<lb/>
　逺矣發明者多矣又云談經惡聞服杜之嗤論史憎<lb/>
　言馬班之失而多譏往哲獲罪固宜由今觀之所言<lb/>
<pb n="KR2o0002_WYG_010-24a"/>
　皆驗盖攻劉見智者鮮有不索其瘢而繼唐編史者<lb/>
　罔敢不持其律乃好勝之私與同然之是交據而不<lb/>
　能自㫁卒出於騁辯之一途陰用其言而顯訾其書<lb/>
　吾不知其何說也○曷言乎陰用其言也曰第取唐<lb/>
　後成書印證之斷可見矣自其以編年紀傳辨塗轍<lb/>
　也而二體之式定自其以史記漢書昭去取也而斷<lb/>
　代之例行自其斥秦紀於未帝之先也而開創無冒<lb/>
　越之篇自其擬世家以隨時所適也而載紀有變通<lb/>
<pb n="KR2o0002_WYG_010-24b"/>
　之義自其論后妃稱紀或寄外戚皆非也而傳首始<lb/>
　正自其論篇贊複衍更増銘體尤贅也而駢韻都捐<lb/>
　自其力排班志之五行也而災祥屏䜟緯之蕪自其<lb/>
　痛詆魏收之標題也而稱謂絶誕妄之目自其以書<lb/>
　地因習為失實也而邑里一遵時制自其以叙事煩<lb/>
　飾為深誡也而𤨏噱半落刋章約舉數端後史可覆<lb/>
　謂之隂用其言不可概見哉夫古今人不相及望兩<lb/>
　漢之雄俊則道逺效六朝之藻飾則真喪惟夫約法<lb/>
<pb n="KR2o0002_WYG_010-25a"/>
　嚴修辭潔可以學企可使質全為之嚮道者史通也<lb/>
　綜往飭歸功亦博矣故同一書也耳食者曰工訶古<lb/>
　人心喻者曰導吾先路願以告具眼讀書者　毎讀<lb/>
　新舊書徐堅等七人傳益使人想重劉公不敢哆口<lb/>
　謾也七人者皆皎皎亮節士也語有之臣非能相人<lb/>
　能觀人之友也其弗爽矣夫<lb/>
　東海徐堅<hi>舊書本傳徐堅少好學遍覽經史王方慶善三禮之學常就質疑又賞其文章典實</hi>
　<hi>楊再思曰此鳯閣舎人様開元十三年改麗正書院為集賢院以堅為學士副張説知院事堅多識典故</hi>
<pb n="KR2o0002_WYG_010-25b"/>
　<hi>前後修撰格式氏族及國史凡七入書府新書儒學傳堅寛厚長者太平公主用事武攸暨屢邀請堅堅</hi>
　<hi>不許帝大酺集賢幔舎在百司上張説令掲大牓以侈其寵堅望見遽命撤之曰君子烏取多尚人卒年</hi>
　<hi>七十餘謚曰文按徐朱諸人皆劉氏石友義取品槩互證故採掇加詳</hi>
　牙期管鮑<hi>列子湯問篇伯牙善鼓琴鍾子期善聽曲毎奏子期輒窮其趣伯牙欵曰善哉善哉</hi>
　<hi>吾於何逃聲哉又力命篇管夷吾鮑叔牙二人子也相友甚戚管仲嘗歎曰生我者父母知我者鮑</hi>
　永城朱敬則<hi>舊書本傳敬則字少連長安三年同鳯閣鸞臺平章事兼修國史張易之昌宗</hi>
　<hi>嘗命畫工圖冩武三思等十八人形像號為髙士圖毎引敬則固辭不就其髙潔守正如此與三從兄同</hi>
　<hi>居四十餘年財産無異新書敬則請髙史官選以求名才韋安石嘗閱其藁史歎曰董狐何以加史官權</hi>
<pb n="KR2o0002_WYG_010-26a"/>
　<hi>重宰相古聖君賢臣所以畏懼也</hi>
　沛國劉允濟<hi>舊書本傳允濟少孤事母甚謹弱冠除著作佐郎嘗采魯哀公後十二世接戰</hi>
　<hi>國為魯後春秋長安中兼修國史新書允濟嘗曰史官善惡必書此權顧輕哉而班生受金陳夀求米僕</hi>
　<hi>乃視如浮雲耳</hi>
　義興薛謙光<hi>舊書薛登傳登本名謙光博涉文史毎談論前代故事必廣引證驗有如目擊</hi>
　<hi>與徐堅劉子𤣥齊名友善景雲中拜御史大夫僧惠範恃太平公主權勢逼奪百姓將加彈奏或請寢之</hi>
　<hi>謙光曰憲臺理寃滯何所迴避朝彈暮黜亦可矣遂奏之反為所搆出開元中轉太子賓客以與太子同</hi>
　<hi>名勅賜名登卒年七十三</hi>
<pb n="KR2o0002_WYG_010-26b"/>
　河南元行沖<hi>舊書本傳行沖博學多通狄仁傑甚重之性不阿順嘗謂仁傑曰下之事上猶</hi>
　<hi>蓄聚以自資也脯腊膎胰以供滋膳參术芝桂以防痾疾門下賓客堪充㫖味者多願以小人備一藥物</hi>
　<hi>拜太常少卿行沖以本族出於後魏而未有編年之史乃撰魏典三十卷事詳文簡為學者所稱秘書監</hi>
　<hi>馬懷素卒詔行冲代其職表請通撰古今書目為羣書四録卒年七十七按行沖又嘗著論辯晉元帝出小</hi>
　<hi>吏牛金之誣今見雜説中篇牛繼馬後注</hi>
　陳留呉兢<hi>新書本傳兢貫知經史方直寡諧比魏元忠朱敬則薦兢才堪論撰詔修國史天寶</hi>
　<hi>初卒年八十兢叙事簡核號良史初與劉子𤣥撰定武后實錄叙張昌宗誘張說誣證魏元忠事頗言說</hi>
　<hi>已然可賴宋璟等激勵苦切故轉禍為忠不然皇嗣且殆後説為相讀之心不善知兢所為即從容謬謂</hi>
<pb n="KR2o0002_WYG_010-27a"/>
　<hi>曰劉生書魏齊公事不少假借奈何兢曰子𤣥已亡不可受誣地下兢實書之其草故在説屢蘄改辭曰</hi>
　<hi>徇公之情何名實錄卒不改世謂今董狐云</hi>
　夀春裴懷古<hi>舊書良吏傳懷古為監察御史聖厯中閻知微充使往突厥懷古監其軍至虜</hi>
　<hi>廷黙啜立知微南面可汗將授懷古偽職懷古不從將殺之抗辭曰寧守忠以就死不毁節以求生請就</hi>
　<hi>斬所乃禁錮隨軍後竄歸終幽州都督新書懷古清介審慎在幽州時韓琬以監察御史監軍稱其馭士</hi>
　<hi>信臨財亷為國名將云按所舉知友七人唯懷古不參史局故末及之</hi>
　覩史籍<hi>至</hi>訖于周<hi>凡八句皆孔安國尚書序原文</hi>
　淮南子<hi>漢淮南王傳安為人好書招致賓客方術之士數千人作為内書二十一篇外書甚衆又</hi>
<pb n="KR2o0002_WYG_010-27b"/>
　<hi>有中篇八卷言神仙黄白之術亦二十餘萬言别見採撰篇按本處盖指内書言即今所傳鴻烈解</hi>
　法言論衡<hi>揚雄法言見論贊篇王充論衡見採撰篇</hi>
　風俗通<hi>後漢應奉傳子劭字仲逺撰風俗通以辨物類名號識時俗嫌疑劭自叙俗間行語衆所</hi>
　<hi>共傳積非習貫莫能原察聊以不才舉爾所知傳曰百里不同風千里不同俗為政之要辯風正俗最其</hi>
　<hi>上也昔畫者曰犬馬最難鬼魅最易犬馬旦暮在人之前不類不可故難鬼魅無形無形者不見故易今</hi>
　<hi>俗語雖云浮淺然其難矣補按節首民者冥也語本晉書刑法志王導等議</hi>
　人物志<hi>三國魏志劉劭字孔才黄初中尚書郎作皇覽作新律篇著律畧論作都官考課條作説</hi>
　<hi>略著樂論凡所撰述法論人物志之類百餘篇阮逸序予好閱古書於史部中得劉劭人物志十二篇其</hi>
<pb n="KR2o0002_WYG_010-28a"/>
　<hi>述性品之上下才質之兼偏研幽摘微一貫於道誠一家之善志也</hi>
　典語<hi>隋志儒家注典語十卷典語别二卷並呉中夏督陸景撰亡新舊唐志陸景典訓十卷按是書</hi>
　<hi>隋志云亡唐志乃有十卷者存而知幾又見之則亡者當但指别二卷也或作語或作訓未知孰是</hi>
　文心<hi>南史文學傳劉勰字彦和梁天監中東宫通事舎人撰文心雕龍五十篇論古今文體其序略</hi>
　<hi>云予齒在逾立嘗夜夢執丹漆之禮器隨仲尼而南行寤而喜曰唯文章之用實經典枝條五禮資之以</hi>
　<hi>成六典因之致用於是論之既成沈約取讀謂深得文理常陳之几案</hi>
　孝標比敬通<hi>梁文學劉峻傳峻字孝標其自序略曰余自比馮敬通而有同之者三異之者</hi>
　<hi>四敬通雄才冠世志剛金石余雖不及之而節亮慷慨一同也敬通值中興明君而終不試用余逢命世</hi>
<pb n="KR2o0002_WYG_010-28b"/>
　<hi>英主亦擯斥當年二同也敬通有忌妻至身操井臼余有悍室亦家道轗軻三同也其異之四曰敬通雖</hi>
　<hi>芝殘蕙焚而為名賢所慕風流郁烈久而彌盛余聲塵寂漠世不吾知將同秋草此四異也按敬通後漢</hi>
　<hi>馮衍字</hi>
　慸芥<hi>相如上林賦吞若雲夢者八九於其胷中曽不慸芥李善注刺鯁也字典亦作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又作蔕蔕芥</hi>
　<hi>之蔕顔師古音蠆果蔕之蔕唐韻音帝</hi>
　揚雄草撰<hi>漢書本傳哀帝時雄方草太𤣥有以自守泊如也或謿雄以𤣥尚白而雄解之號曰</hi>
　<hi>解謿雄好古而樂道用心於内不求於外時唯劉歆及范逡敬焉而鉅鹿侯芭嘗從雄居受其太𤣥法言</hi>
　<hi>劉歆亦觀之謂雄曰空自苦吾恐後人用覆醬瓿也披桓譚曰必傳顧譚不及見也張衡與崔子玉書乃者</hi>
<pb n="KR2o0002_WYG_010-29a"/>
　<hi>讀太𤣥經知子雲極隂陽之數心實與五經擬𤣥四百嵗其興乎  陸績述𤣥雄受氣純和韜真含道建</hi>
　<hi>立𤣥經與聖人同趣桓譚謂之絶倫又法言宋宋咸序法言者盖時有請問子雲用聖人之法以應答之也</hi>
　<hi>東晉李軌為之注</hi>
　淚盡繼血<hi>說苑權謀篇下蔡威公事</hi>
　　體統<hi>亡</hi>
　　紕繆<hi>亡</hi>
　　弛張<hi>亡</hi>
　　　<hi>按三亡篇舊本僅見内篇目録之末今依目補列於此但自叙後不應更有餘篇嘗閱章宫講</hi>
<pb n="KR2o0002_WYG_010-29b"/>
　　　<hi>山堂考索紕繆篇綴在煩省之下其二篇者不復及而先舉其總曰五十餘篇則固有其文而</hi>
　　　<hi>莫定其原次耳再考唐書本傳云著史通内外四十九篇與今行本數合母亦史氏疎於原始</hi>
　　　<hi>乎</hi>
　<lb/>
　<lb/>
　<lb/>
　<lb/>
　史通通釋卷十<lb/>
</p>
<p>
</p>
  </div>
</body>
</text>
</TEI>
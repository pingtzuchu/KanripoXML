<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史通通釋卷十一</head>
    <p>
<pb n="KR2o0002_WYG_011-1a"/>
欽定四庫全書<lb/>
　史通通釋卷十一　　　　　無錫浦起龍撰<lb/>
　　外篇<lb/>
　　　史官建置<hi>第一○舊有注曰總十四條非也其文本通首一片循代分節可耳</hi>
夫人寓形天地其生也若蜉蝣之在世如白駒之過隙<lb/>
<hi>發端庸淺</hi>猶且恥當年而功不立疾没世而名不聞上起帝<lb/>
王下窮匹庶近則朝廷之士逺則山林之客諒其於功<lb/>
也名也莫不汲汲焉孜孜焉夫如是者何哉皆以圖不<lb/>
<pb n="KR2o0002_WYG_011-1b"/>
朽之事也何者而稱不朽乎盖書名竹帛而已釋<hi>原史之所</hi>
<hi>為作也史者千秋金鐃只從名心落想故曰庸淺</hi>向使世無竹帛時闕史官雖<lb/>
堯舜之與桀紂伊周之與莽卓夷惠之與跖蹻商冒<hi>俱弑</hi>
<hi>父者</hi>之與曽閔但<hi>一作俱</hi>一從物化墳土未乾則善惡不分<lb/>
妍媸永滅者矣茍史官不絶竹帛長存則其人已亡杳<lb/>
成空寂而其事如在皎同星漢釋<hi>折出有史之功用</hi>用使後之<lb/>
學者坐披囊篋而神交萬古不出户庭而窮覽千載見<lb/>
賢而思齊見不賢而内自省若乃春秋成而逆子懼南<lb/>
<pb n="KR2o0002_WYG_011-2a"/>
史至而賊臣書其記事載言也則如彼其勸善懲惡也<lb/>
又如此由斯而言則史之為用其利甚博乃生人之急<lb/>
務為國家之要道有國有家者其可缺之哉故備陳其<lb/>
事編之於後釋<hi>末總括其功用</hi>
　按此一段似是儱侗總冒第言史之用重而無専注<lb/>
　之語似於史官正史二篇皆可通用又其舉意出辭<lb/>
　頗淺庸近俗宜可芟薙<lb/>
盖史之建官其來尚矣昔軒轅氏受命倉頡沮誦實居<lb/>
<pb n="KR2o0002_WYG_011-2b"/>
其職至於三代其數漸繁案周官禮記有大史小史内<lb/>
史外史左史右史之名大史掌國之六典小史掌邦國<lb/>
之志内史掌書王命外史掌書使乎四方左史記言右<lb/>
史記事曲禮曰史載筆大事書之於䇿小事簡牘而已<lb/>
大戴禮曰太子既冠成人免於保傅則有司過之史韓<lb/>
詩外傳云據法守職而不敢為非者太史令也斯則史<lb/>
官之作肈自黄帝備於周室名目既多職務咸異至於<lb/>
諸侯列國亦各有史官求其位號一同王者釋<hi>自首至此逺徴</hi>
<pb n="KR2o0002_WYG_011-3a"/>
<hi>古來史職之名以及王朝侯國兼設之制</hi>至如孔甲尹逸名重夏殷史佚倚<lb/>
相譽髙周楚晉則伯黶司籍魯則丘明受經此並厯代<lb/>
史臣之可得言者降及戰國史氏無廢葢<hi>一無葢字</hi>趙鞅晉<lb/>
之一大夫爾<hi>一有猶字</hi>有直臣書過操簡筆於門下田文齊<lb/>
之一公子爾每坐對賔客侍史記於屏風至若秦趙二<lb/>
主澠池交㑹各命其御史書某年某月鼓瑟鼓缶此則<lb/>
春秋君舉必書之<hi>一本之字重二</hi>義也釋<hi>此層徴古昔史臣姓氏蹟略見於史傳者</hi>
<hi>王朝侯國皆有</hi>然則<hi>作然而用</hi>官雖無闕而書尚有遺故史臣等差<lb/>
<pb n="KR2o0002_WYG_011-3b"/>
莫辨其序釋<hi>四語統繳下言諸職中太史尤重也皆就太史一職言之</hi>案吕氏春秋<lb/>
曰夏太史終古見桀惑亂載其圖法出奔商商太<hi>吕覽作内</hi>
史向摰<hi>依吕覽作向摰舊本作髙摰誤</hi>見紂迷亂載其圖法出奔周晉<lb/>
太史屠黍見晉之亂亦以其圖法歸周又春秋晉齊太<lb/>
史書趙<hi>宣二</hi>崔<hi>襄二十五</hi>之弑鄭公孫黒强與於盟使太史書<lb/>
其名且曰七子昭二年<hi>上文所引皆不書年此三字疑衍</hi>晉韓宣子來<lb/>
聘觀書於太史氏見易象與魯春秋曰周禮盡在魯矣<lb/>
然則諸史之任太史其最優乎至秦有天下太史令胡<lb/>
<pb n="KR2o0002_WYG_011-4a"/>
母敬作博學章此則自夏迄秦斯職無改者矣釋<hi>徴諸古籍</hi>
<hi>凡述史事皆稱太史可見諸名銜中太史尤為專職也○此處當分節舊本連下便少斷制</hi>
　按此當為第一節是建置原始之正文宜至秦為截<lb/>
　其前統徴史官名蹟其後專歸太史一官為漢法縁<lb/>
　起也○此篇本通首直下非分條體也循代為節從<lb/>
　古先發端舊本劃條小注皆非原文並去之<lb/>
　倉頡沮誦<hi>説文原叙黄帝之史倉頡見鳥獸蹏迒之迹初造書契漢獻紀沮儶注風俗通曰沮</hi>
　<hi>姓也黄帝史官沮誦之後衛恒四體書勢科斗古文勢序云昔在黄帝創制造物有沮誦倉頡者始作書</hi>
<pb n="KR2o0002_WYG_011-4b"/>
　<hi>契以代結繩盖覩鳥跡以興思也其字勢云黄帝之史沮誦倉頡眺彼鳥跡始作書契按荒略之世史官</hi>
　<hi>有無奚庸深究如上所列亦可据而言已郭黄諸本曽不知採此但執所謂歸雲集者硜硜辯駮大似不</hi>
　<hi>必</hi>
　孔甲尹逸<hi>舊注歸雲集云孔甲黄帝主書史之臣執青纂記言動惟實又史記云武王立於社</hi>
　<hi>南召公奭贊采師尚父牽牲尹佚筴祝按逸通佚疑即史佚今以二人屬夏殷豈别有據邪</hi>
　伯黶司籍<hi>見書志篇籍談注</hi>
　趙鞅直臣<hi>説苑昔周舎事趙簡子立於門三日簡子問之舎曰願為諤諤之臣墨筆操牘司君</hi>
　<hi>之過而書之日有記月有效歲有得也簡子說</hi>
<pb n="KR2o0002_WYG_011-5a"/>
　田文侍史<hi>孟嘗君傳孟嘗君待客坐語屏風後常有侍史主記君所與客語</hi>
　澠池㑹<hi>亷藺列傳趙王與秦王㑹澠池秦王酒酣請趙王鼓瑟秦御史前書曰某年月日秦王令</hi>
　<hi>趙王鼓瑟藺相如奉盆缻秦王秦王不懌為一擊缻相如召趙御史書曰某年月日秦王為趙王擊缻</hi>
　終古向摰<hi>吕覽先識凡國之亡也有道者必先去夏太史令終古出其圖法執而泣之夏桀迷</hi>
　<hi>惑愈甚乃出奔如商殷内史向摰見紂之愈亂迷惑也於是載其圖法出亡之周晉太史屠黍見晉公之</hi>
　<hi>驕而無德義也以其圖法歸周髙誘解晉出公之太史也</hi>
　且曰七子<hi>左昭元鄭為游楚亂故鄭伯及其大夫盟於公孫段氏罕虎公孫僑公孫段印段游</hi>
　<hi>吉駟帶私盟於閨門之外實薰隧公孫黒强與於盟使太史書其名且曰七子</hi>
<pb n="KR2o0002_WYG_011-5b"/>
　博學章<hi>漢蓺文小學家倉頡七章者秦丞相李斯所作也爰厯六章者車府令趙髙所作也博學</hi>
　<hi>七章者太史令胡母敬所作也文字多取史籀篇而篆體頗異所謂秦篆者也</hi>
漢興之世武帝又置太史公位在丞相上以司馬談為<lb/>
之漢法天下計書先上太史副上丞相叙事如春秋及<lb/>
談卒子遷嗣遷卒宣帝以其官為令行太史公文書而<lb/>
已釋<hi>跟前太史說下徴諸漢初職專記載最為隆重其後漸輕</hi>尋自古太史之職雖<lb/>
以<hi>一無以字</hi>著述為宗而兼掌厯象日月陰陽管<hi>窺天器一作度</hi>數<lb/>
司馬遷既殁後之續史記者若褚先生劉向馮商揚雄<lb/>
<pb n="KR2o0002_WYG_011-6a"/>
之徒並以别職來知史務於是太史之署非復記言之<lb/>
司故張衡單颺王立髙堂隆等其當官見稱唯知占候<lb/>
而已釋<hi>申明上意謂記載反屬他職而本職反專占候矣</hi>
　按此為第二節愚意分節之法宜從三代為界前用<lb/>
　逺古作頭後用漢興居首分割尤為定當也　史通<lb/>
　通部論史而任史職者史官也故外篇首詳其建置<lb/>
　意綦重焉漢興司馬氏父子相繼為太史公而史記<lb/>
　始作故太史一官逺溯終向下逮談遷名又綦重焉<lb/>
<pb n="KR2o0002_WYG_011-6b"/>
　至孝宣之後專司占候而其名始輕官亦尋改自是<lb/>
　蘭臺東觀著作之名以漸改稱矣此節實史氏職名<lb/>
　沿革之闗鍵也　馬貴與象緯考序本此<lb/>
　武帝又置<hi>至</hi>行文書而已<hi>並太史公自序如淳注之文按如淳據衞宏漢儀注</hi>
　<hi>云云臣瓚非之以為百官表無太史公有太史令索隠因之以為公者遷所著書尊其父云公也而所作</hi>
　<hi>實遷之詞衞宏稱位丞相上謬也正義又非之曰虞喜志林云古者主天官者皆上公自周至漢其職轉</hi>
　<hi>卑然朝㑹坐位猶居公上尊天之道也諸說相非不定録以備攷</hi>
　兼掌厯象<hi>前注已顯又按太史公自序談為太史公曰余自上世嘗顯功名於虞夏典天官事</hi>
<pb n="KR2o0002_WYG_011-7a"/>
　<hi>報任安書文史星厯近乎卜祝之間後漢百官志太史令一人六百石本注曰掌天時星厯注漢官曰太</hi>
　<hi>史待詔三十七人分治厯龜廬宅日時易筮典禳雨醫等事</hi>
　禇劉馮揚知史務<hi>史記孝武紀注韋稜曰褚顗家傳云少孫宣帝時為博士事大儒王</hi>
　<hi>式故號為先生續太史公書時漢蓺文志孝武建藏書之䇿置寫書之官至成帝  詔光禄大夫劉向挍</hi>
　<hi>經傳諸子又向本傳採取詩書所載賢貞及孽嬖者序次為列女傳及採傳記行事著新序說苑  又蓺</hi>
　<hi>文志馮商續太史公七篇韋昭曰馮商受詔續太史公十餘篇在班彪别録商字子髙師古曰七略云商</hi>
　<hi>與孟栁俱待詔頗序列傳未卒也又儒家者流盖出於司徒之官助人君明教化者  揚雄所序三十八</hi>
　<hi>篇太𤣥法言云云皆按向雄知史務又見正史篇但如志傳所稱  不言知史務未詳何據</hi>
<pb n="KR2o0002_WYG_011-7b"/>
　張單王髙知占候<hi>後漢張衡傳衡字平子安帝徴拜郎中再遷太史令遂研覈陰陽作</hi>
　<hi>渾天儀著靈憲算罔論遷太史令餘見書志篇</hi>　<hi>又方術傳單颺舉孝亷稍王立未詳  魏志髙堂隆</hi>
　<hi>字升平魯髙堂生後也明帝即位為給事中遷侍中領太史令注魏略曰太史推步為太和厯帝以隆學</hi>
　<hi>問優深天文又精詔與尚書郎楊偉太史待詔駱禄參共推挍</hi>
當王莽代漢改置柱下五史秩如御史聽事侍傍記跡<lb/>
言行盖效古者動則左史書之<hi>當有言則右史書之六字今缺</hi>此其義<lb/>
也<lb/>
　按此為第三節莽何足志而班史百官表言王莽簒<lb/>
<pb n="KR2o0002_WYG_011-8a"/>
　位慕從古官盖其時多所變改史職名銜亦見紛更<lb/>
　史既載之故劉亦及之<lb/>
　柱下五史<hi>王莽傳居攝元年莽置柱下五史秩如御史聽政事侍旁記疏言行</hi>
漢氏中興明帝以班固為蘭臺令史詔撰光武本紀及<lb/>
諸列傳載記又楊子山為郡上計吏獻所作哀牢傳為<lb/>
帝所異徴詣蘭臺斯則蘭臺之職<hi>一有者字</hi>盖當時著述之<lb/>
所也自章和已後圖籍盛於東觀凡撰漢記<hi>此當有者字</hi>相<lb/>
繼在乎其中而都為<hi>舊譌謂</hi>著作<hi>任著作之務也時未立著作之名故謂字誤</hi>
<pb n="KR2o0002_WYG_011-8b"/>
竟無它稱<lb/>
　按第四節志後漢也蘭臺東觀著作之所也班固楊<lb/>
　子山著作之人也前漢百官表不載史職而有太史<lb/>
　公書可據後漢更無專稱故但以其所其人證之<lb/>
　子山於史未見成書然能為哀牢立傳亦可以驗史<lb/>
　才矣史通故與班氏並舉<lb/>
　蘭臺令史<hi>前漢百官表御史大夫秦官有兩丞一曰中丞在殿中蘭臺掌圖籍秘書後漢百官</hi>
　<hi>志蘭臺令史六百石本注曰掌奏及印工文書按令史自太尉司徒以下諸府屬多有之非史局屬員之</hi>
<pb n="KR2o0002_WYG_011-9a"/>
　<hi>專稱</hi>
　楊子山<hi>後漢書楊終字子山成都人年十三為郡小吏顯宗徴詣蘭臺拜挍書郎按傳無哀牢傳</hi>
　<hi>之文論衡佚文篇子山為上計吏見三府作哀牢傳不成歸郡作上孝明竒之徴在蘭臺後漢地理志哀</hi>
　<hi>牢永平中置故牢王國按今為雲南永昌府</hi>
　東觀<hi>見前又見後節</hi>
當魏太和中始置著作郎職𨽻中書其官即周之左史<lb/>
也晉元康初又職𨽻秘書著作郎一人謂之大著作專<lb/>
掌史任又置佐著作郎八人宋齊已來以佐名施於作<lb/>
<pb n="KR2o0002_WYG_011-9b"/>
下<hi>原注改佐著作郎為著作佐郎</hi>釋<hi>此上述設官</hi>舊事佐郎職知博採正郎<lb/>
資以草傳如正佐有失則秘監職思<hi>舊譌作司</hi>其憂其有才<lb/>
堪撰述學綜文史雖居他官或兼領著作亦有雖為秘<lb/>
書監而仍領著作郎者釋<hi>此層通之以兼掌見才難之意</hi>若中朝<hi>曹魏西晉</hi>
之華嶠陳壽陸機束晳江左<hi>專稱東晉</hi>之王隱虞預干寶孫<lb/>
盛宋之徐爰蘇寶生梁之沈約裴子野斯並史官之尤<lb/>
美著作之妙選也而齊梁二代又置脩<hi>隋志作撰</hi>史學士陳<lb/>
氏因循無所變革若劉陟<hi>一作涉誤</hi>謝昊顧野王許善心之<lb/>
<pb n="KR2o0002_WYG_011-10a"/>
類是也釋<hi>此層標舉名其職者以證之</hi>
　按第五節述魏晉及南朝也著作之名始於此其列<lb/>
　出諸人氏名意不在表其人意在舉其名銜證當時<lb/>
　職制耳<lb/>
　中秘著作<hi>晉書職官志著作郎周左史之任也漢東京圖籍在東觀故使名儒著作東觀尚未</hi>
　<hi>名官魏明帝太和中始有其官及晉惠帝元康二年詔曰著作舊屬中書而秘書既典文籍今以中書著</hi>
　<hi>作為秘書著作於是改𨽻秘書省其大與佐一人八人悉同本文隋百官志秘書省著作佐郎人數亦同</hi>
　<hi>梁初又有撰史學士</hi>
<pb n="KR2o0002_WYG_011-10b"/>
　束晳<hi>晉書夲傳晳字廣微漢疎廣後也王莽末去疎之足改姓焉少遊國學張華召晳為掾轉佐著</hi>
　<hi>作郎撰晉書帝紀十志遷博士著作如故</hi>
　蘇寶生<hi>正史篇孝建初勅南臺侍御史蘇寶山續造諸傳元嘉名臣皆其所撰寶山被誅云云按</hi>
　<hi>寶生譌作寶山正史篇舊本如此今刋正有注</hi>
　劉謝顧許<hi>隋經籍志齊紀十卷劉陟撰唐舊志作齊書八卷新志作十三卷  又隋志梁書四</hi>
　<hi>十九卷梁中書郎謝昊撰本一百卷唐志作三十四卷  陳書顧野王字希馮吴人後主在東宫除太子</hi>
　<hi>率更令尋領大著作掌國史知梁史事撰通史要略一百卷國史紀傳二百卷未就而卒  又文學傳許</hi>
　<hi>亨字亨道領大著作子善心早知名北史文苑善心字務本對䇿髙等授度支郎中補撰史學士善心述</hi>
<pb n="KR2o0002_WYG_011-11a"/>
　<hi>成父志修續家書其序傳末述著作之意曰自入京邑隨見補葺略成七十卷凡稱史臣者皆先君所言</hi>
　<hi>下稱名案者皆善心補闕所按本節所引十六人或見前卷或無傳而有  著史書略可考見</hi>
至若偏隅僭國夷狄偽朝求其史官亦有可言者釋<hi>起四</hi>
<hi>句總領蜀吳及諸胡</hi>案蜀志稱王崇補東觀許盖掌禮儀又卻正<lb/>
為秘書郎廣求益部書籍斯則典挍無闕屬辭有所矣<lb/>
而陳夀評云蜀不置史官者得非厚誣諸葛乎别有曲<lb/>
筆篇<hi>内篇第二十五</hi>言之詳矣釋<hi>已上/言蜀</hi>吳歸命侯<hi>舊脫侯字</hi>時有左<lb/>
右二國史之職薛瑩為其左華覈為其右又周處自左<lb/>
<pb n="KR2o0002_WYG_011-11b"/>
國史遷東觀令以斯考察則其班秩可知釋<hi>已上言吳  此二國</hi>
<hi>所謂偏隅也僭字貼吳説  舊本此處截叚非</hi>偽漢嘉平初<hi>劉聰年號</hi>公師彧以太<lb/>
中大夫領左國史撰其國君臣紀傳前涼張駿時劉慶<lb/>
遷儒林郎中常侍在東苑撰其國書蜀李<hi>義門訂本有李字他本無</hi>
與西涼二<hi>一作三非</hi>朝記事委之門下南涼主烏孤<hi>舊作孫誤</hi>初<lb/>
定霸基欲造國紀以其參軍郭<hi>舊作郎恐譌</hi>韶為國紀祭酒<lb/>
使撰録時事自餘偽主<hi>一譌作事</hi>多置著作官若前趙之和<lb/>
苞後燕之董統是也釋<hi>已上錯舉五胡十六國有可徴者及之其無者不及也此總所</hi>
<pb n="KR2o0002_WYG_011-12a"/>
<hi>謂偽朝也</hi>
　按第六節旁及偏小僣偽最為周宻舊本截作二條<lb/>
　則於節首四提句不全故當合之又諸評不知以人<lb/>
　證職而泛覈史才浮文妨要是謂顧子失母<lb/>
　王崇許盖<hi>陳夀蜀志併松之注皆無考而劉氏顧云志稱所稱果何志邪或謂夀又撰蜀古志</hi>
　<hi>倘載之耶然言古則不及三國時人明矣惟常璩華陽國志有述作王崇名見卷末官為蜀守而不言曽</hi>
　<hi>補東觀至掌儀許葢仍亦絶無其人也懸置之以俟後有補者抑嘗見高江村士奇天禄識餘有考史</hi>
　<hi>一條其言蜀史則取此立論然漫襲其文不書所出至所出何本了不推尋也竊嘅讀書底裏求到地者</hi>
<pb n="KR2o0002_WYG_011-12b"/>
　<hi>天下鮮矣</hi>
　郤正為秘書<hi>蜀志本傳正字令先弱冠能屬文入為秘書吏轉令史遷郎至令又孟光傳後</hi>
　<hi>進文士秘書郎郤正數從光諮訪</hi>
　蜀不置史官<hi>蜀後主評國不置史注記無官是以行事多遺災異靡書諸葛亮雖達於為政</hi>
　<hi>凡此之類猶有未周焉</hi>
　歸命侯<hi>呉後主也見摸擬篇</hi>
　薛左華右<hi>吳志薛綜傳綜子瑩字道言為秘府中書郎孫浩初領少傅以事徙廣州右國史華</hi>
　<hi>覈疏留之皓召瑩還為左國史又華覈傳覈字永先武進人孫皓即位後入東觀今領右國史</hi>
<pb n="KR2o0002_WYG_011-13a"/>
　周處左史<hi>晉書本傳處仕吳為東觀左丞餘見書志篇後論</hi>
　公師彧<hi>見晉書載記劉淵聰二傳止書太中大夫無領左史撰記傳之文</hi>
　劉慶<hi>見晉書張軌傳軌孫駿時載有從事劉慶諫討辛晏語不及東苑撰史事叢書崔鴻錄畧有云</hi>
　<hi>命西曹掾集閣内外事付索綏著凉春秋亦不及劉慶也</hi>
　蜀李西涼<hi>蜀李者國號成後改稱漢正史篇云常璩撰漢書十卷後入晉秘閣改為蜀李書故</hi>
　<hi>此云蜀李也晉載記蜀李雄興學校置史官門録畧西凉李暠起静恭堂以議朝政立泮宫増高  學士</hi>
　<hi>之按劉云二朝記事委  門下當在其時也</hi>
　南凉郭韶<hi>晉載記南凉傳秃髮烏孤稱武威王梁昶韓疋張昶郭韶中州之才令官方授才咸得其</hi>
<pb n="KR2o0002_WYG_011-13b"/>
　<hi>所按舊本作郎韶疑即郭韶也但本傳與叢書録畧皆不載國紀祭酒官</hi>
　和苞<hi>見晉載記劉曜傳苞與喬豫諫營夀陵曜恱封為平輿子隋經籍志漢趙記十卷和苞撰</hi>
　董統<hi>晉載記後燕傳及録畧皆缺其人按公師彧以下皆證諸國有史官也事當具十六國春秋而</hi>
　<hi>崔本已亡但與正史篇十六國一條互證之畧可見矣</hi>
元魏初稱制即有史臣雜取他官不恒<hi>或作常</hi>厥職故如<lb/>
崔浩髙閭之徒唯知<hi>知如御史知雜之知</hi>著述而未列名號其後<lb/>
始於秘書置著作局正郎二人佐郎四人其佐三史者<lb/>
<hi>三史一作參史下同未詳</hi>不過一二而已普泰<hi>前廢帝元或譌作晉秦</hi>以來三<lb/>
<pb n="KR2o0002_WYG_011-14a"/>
史稍替别置修史局其職有六人釋<hi>此上徴其建置</hi>當代都之<lb/>
時史臣毎上奉王言下詢國俗兼取工於翻譯者來直<lb/>
<hi>或譌置</hi>史曹及洛京之末<hi>孝文遷洛</hi>朝議又以為國史當專任<lb/>
代人<hi>謂部人</hi>不宜歸之漢士於是以谷纂<hi>郭本注以綦儁易之</hi>山偉<lb/>
更主文籍凡經二十餘年其事闕而不載專事粉飾隆<lb/>
平非復稱信史矣釋<hi>此層述其任用</hi>
　按第七節述元魏史職也置郎略倣魏晉而添設翻<lb/>
　譯則國語傳偏任代人則史事廢稍寓褒貶焉<lb/>
<pb n="KR2o0002_WYG_011-14b"/>
　元魏史臣<hi>官氏志天興四年罷外蘭臺御史總屬内省其太和中百官著令秘書監在從第二</hi>
　<hi>品中</hi>
　崔浩高閭<hi>崔浩見直書篇魏書髙閭傳閭字閻士早孤文才儁偉本名驢司徒崔浩見而竒之</hi>
　<hi>乃改為閭而字之徴拜中書侍郎領東徐州刺史以功進爵為侯加昭武將軍為中書令委以機宻軍國</hi>
　<hi>書檄詔令高允之流稱為二高</hi>
　谷纂<hi>魏書谷渾傳渾昌黎人曽孫纂字靈紹領侍御史稍遷著作郎又監國史不能有所緝綴郭注</hi>
　<hi>以綦儶易谷纂儶字檦顯其先代人散騎常侍驃騎大將軍與山偉合傳</hi>
　山偉<hi>魏書本傳偉字仲才其先代人領著作郎除安東將軍秘書監仍著作初爾朱兆之入洛官守</hi>
<pb n="KR2o0002_WYG_011-15a"/>
　<hi>奔散國史典書高法顯宻埋史書故不遺落偉自以為功訴求爵賞遂封東阿伯按本節國史專任代人</hi>
　<hi>六句並櫽括偉傳之文其中儶偉並稱與傳合郭注殊有見</hi>
髙齊及周迄於隋氏其史官以大臣統領者謂之監修<lb/>
國史自領則近循魏代逺效江南參雜其間變通而已<lb/>
釋<hi>統述三朝如此</hi>唯周建六官改著作之正郎為上士佐郎為<lb/>
下士名謚<hi>當作號</hi>雖易而班秩不殊釋<hi>字文襲古周官故抽述</hi>如魏<lb/>
收之擅名河朔<hi>高齊</hi>栁虬之獨步闗右<hi>宇文周</hi>王劭魏澹展<lb/>
效於開皇之朝諸葛潁劉炫宣功於大業之世亦各一<lb/>
<pb n="KR2o0002_WYG_011-15b"/>
時也釋<hi>各舉其人以徵之</hi>
　按第八節述髙齊宇文周而并及於隋也　前辨職<lb/>
　篇云大臣領史局自晉康帝始而本篇於晉代不言<lb/>
　至此始見乍疑前後不符及觀下文近循魏代逺效<lb/>
　江南之云乃知文章有互藏之用凡研辨古制必彼<lb/>
　此叅詳愈得定凖書固不可以輕心掉也<lb/>
　上士下士<hi>隋百官志周太祖方偶粗定改創章程遠師周之建職其所制班序内命上士三命</hi>
　<hi>下士一命注内命謂王朝之命</hi>
<pb n="KR2o0002_WYG_011-16a"/>
　栁虬<hi>周書本傳虬字仲蟠不事容飾馮翊王元季海徵為行臺郎中掌丈翰因使見太祖被留虬上</hi>
　<hi>疏言古者立史官非但書事所以為監誡也漢魏以還宻為記註無益當時縱能直筆人莫之知何止物</hi>
　<hi>興横議亦且異端互起故班固致受金之名陳夀有求米之論伏請諸記事者當朝顯言其狀然後付之</hi>
　<hi>史閣庶令是非明著得失無隱事遂施行秘書雖領著作不叅史事自虬為丞始令兼掌焉</hi>
　魏澹<hi>見本紀篇魏著作注</hi>
　諸葛潁<hi>隋書文學傳潁字漢建康人煬帝即位遷著作郎帝嘗贈潁詩曰實録資平允傳芳導後</hi>
　<hi>昆其見待遇如此撰鑾駕北巡幸江都道里洛陽古今等記</hi>
　劉炫<hi>見覈才篇注又隋儒林傳炫與著作郎王劭同考修國史又與諸術者修天文律歴兼於内史省</hi>
<pb n="KR2o0002_WYG_011-16b"/>
　<hi>定羣言内史令李德林甚禮之炫嘗曰省官不如省事省事不如省心牛𢎞甚善其言</hi>
暨皇家之建國也乃别置史館通籍禁門西京則與鸞渚<lb/>
為鄰東都則與鳯池相接而<hi>一無而字</hi>館宇華麗酒饌豐厚得<lb/>
厠其流者實一時之美舉釋<hi>首述國典敦崇史職密近清華</hi>至咸亨年以<lb/>
職司多濫髙宗喟然而稱曰朕甚懵焉乃命所司曲加推<lb/>
擇如有居其職而闕其才者皆不得預於修撰<hi>原注詔曰修撰</hi>
<hi>國史義存典實自非操履忠正識量該通才學有聞難堪斯任如聞近日以來但居此職即知修撰非唯</hi>
<hi>編緝訛舛亦恐洩漏史事自今宜遣史司精簡堪職不修史人灼然為衆所推者録名進内自餘雖居史</hi>
<pb n="KR2o0002_WYG_011-17a"/>
<hi>得輒聞見所修史籍及未行用國史等之事按此注一本混作大書非是</hi>由是史臣拜職多<lb/>
取外司著作一曹殆<hi>一作始</hi>成虚設<hi>此四句即制詔中雖居史職不得輒聞見</hi>
<hi>所修等句之意</hi>凡有筆削畢歸於餘館<hi>語意不甚清/豁恐有譌字</hi>釋<hi>中段述事局之</hi>
<hi>大槩</hi>始自武德迄乎長夀其間若李仁實以直辭見憚敬<lb/>
播以叙事推工許敬宗之矯妄牛鳯及之狂惑此其善<lb/>
惡尤著者也釋<hi>未亦證舉任職之人不此獨善惡兼舉由其胸中皁白積而  化一涉筆輒露</hi>
<hi>圭角是其少涵養處非本篇正義也</hi>
　按第九節述本朝史局之制也叙盛典則備其辭叙<lb/>
<pb n="KR2o0002_WYG_011-17b"/>
　事局則略其槩盖志體應爾至其節尾之未融小注<lb/>
　論之矣　史官建置正局盡此<lb/>
　史官通籍禁門<hi>見内篇辨職篇</hi>
　鸞渚鳯池<hi>即謂鸞臺鳯閣舊唐志龍朔二年改門下省謂東臺中書省為西臺太后光宅元年</hi>
　<hi>改門下為鸞臺中書為鳯閣神龍初復舊按兩省之名起魏晉間門下則黄門給諫遺補等官屬之杜詩</hi>
　<hi>晚出左掖即此中書則主書通事舍人等官屬之開元中又號紫薇省兩省並近禁門故亦通謂之北省</hi>
　<hi>南則尚書省也又按文兼兩京言武后臨朝在東京也程大昌雍錄多誤</hi>
　李仁實<hi>舊唐令狐德棻傳自武德已後有鄧世龍顧𦙍李延夀李仁實前後修撰國史為當時所</hi>
<pb n="KR2o0002_WYG_011-18a"/>
　<hi>稱仁實頓<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>人官左史正史篇仁實續撰于志寧許敬宗李義府等傳載言記事見推直筆</hi>
　敬播<hi>唐儒學傳敬播蒲州人貞觀初進士時顔師古孔頴逹撰次隋史詔播詣秘書内省叅纂再遷</hi>
　<hi>著作佐郎兼修國史又與令狐徳棻等撰晉書大抵凡例皆播所發也房𤣥齡嘗稱播陳夀之流</hi>
　許敬宗<hi>舊書本傳敬宗善心子貞觀中除著作郎兼修國史龍朔中拜太子少傅自掌知國史記</hi>
　<hi>事阿曲虚美隱惡高祖太宗兩朝實錄其敬播所修者多詳直敬宗以己愛憎曲事刪改論者尤之</hi>
　牛鳯及<hi>新舊書俱無專傳王訓故牛鳯及長夀中撰唐書自武徳終𢎞道為百有十卷按此書唐</hi>
　<hi>藝文志不録宋晁陳鄭馬諸公亦莫之及大抵其人其書見棄於有道乆矣</hi>
又案晉令<hi>書名</hi>著作郎掌起居集注<hi>彚集而注記之</hi>撰録諸言行<lb/>
<pb n="KR2o0002_WYG_011-18b"/>
勲伐舊載史籍者釋<hi>本節另述起居注一職首述晉制則兼編舊籍</hi>　元魏置<lb/>
起居令史毎行幸讌㑹則在御左右記<hi>一作紀</hi>録帝言及<lb/>
賓客詶對後别置修起居注二人多以餘官兼掌釋<hi>至元</hi>
<hi>魏則專掌當時記録但多他官兼職耳</hi>至隋以吏部散官及挍書正字嫺<lb/>
於述注者修之納言監領其事煬帝以為古有内史外史今<lb/>
既有著作<hi>是外史</hi>宜立起居<hi>是内史</hi>遂置起居舍人二貟職<lb/>
𨽻中書省如庾自直崔濬祖虞世南蔡允恭等咸居其<lb/>
職時謂得人釋<hi>隋代起居之職則始無正貟至焬帝乃始專置</hi>皇家因之又加置<lb/>
<pb n="KR2o0002_WYG_011-19a"/>
起居郎二員職與舍人同<hi>此之舍人亦曰起居舍人</hi>每天子臨軒侍<lb/>
立於玉階之下郎居其左舍人居其右人主有命則逼<lb/>
階延首而聽之退而編錄以為起居注龍朔中改名左<lb/>
史右史今上即位仍從國初之號焉髙祖太宗時有令<lb/>
狐徳棻吕才蕭鈞褚遂良上官儀髙宗則天時有李安<lb/>
期顧𦙍髙智周張太素凌季友斯並當時得名朝廷所<lb/>
屬者<hi>一無者字</hi>也釋<hi>唐制起居郎與舍人同職分侍</hi>夫起居注者編次甲子<lb/>
之書至於䇿命章奏封拜薨免莫不随事記錄言惟<hi>二字</hi>
<pb n="KR2o0002_WYG_011-19b"/>
<hi>恐當作載言</hi>詳審凡欲撰帝紀者皆稱<hi>恐是藉字之偽王本作因</hi>之以成<lb/>
功即<hi>依義門訂本一無即字一誤作命字</hi>今為載筆之别曹立言之貳職<lb/>
故略述其事附於斯篇釋<hi>我此一層特為此官作注脚也</hi>
　按第十節别述起居注一職所謂載筆之别曹也載<lb/>
　筆者開局纂脩之員已前所述皆是起居注則專掌<lb/>
　侍朝記錄杜子羙詩云地分清切任才賢舍人退食<lb/>
　收封事正詠是官也以其與泛稱史官者職有攸分<lb/>
　故曰述附於斯<lb/>
<pb n="KR2o0002_WYG_011-20a"/>
　庾崔虞蔡<hi>隋文學傳庾自直大業初授著作郎性恭慎不妄交逰以本官知起居舍人事  唐</hi>
　<hi>書姚思亷傅附隋煬帝時詔與起居舍人崔濬祖修區㝢圖志  又虞世南傳世南字伯起餘姚人隋大</hi>
　<hi>業中累官秘書郎煬帝疾其峭直弗甚用允又文藝傳蔡允恭仕歴起居舍人煬帝遣教宫人  恭恥之</hi>
　<hi>數稱疾授内史舍人俾入宫固辭等又按隋書虞綽待詔恩傳云綽與虞世南虞自直蔡允恭  常居禁中文翰</hi>
　<hi>聁隆洽</hi>
　郎左舍人右<hi>唐百官志唐之官制大扺皆沿隋故門下省之屬起居郎二人從六品上掌録</hi>
　<hi>天子起居法度後復置起居舍人二人從六品上掌録如記事之制天子居正殿則郎居左舍人居右有命</hi>
　<hi>俯陛以聽退而書之若仗在紫宸内閣則夾香案分立殿下直第二螭首和墨濡筆皆即㘭處時號螭頭</hi>
<pb n="KR2o0002_WYG_011-20b"/>
　令狐德棻<hi>唐書本傳德棻博貫文史武德初為起居舍人遷秘書丞建言近代無正史梁陳齊周</hi>
　<hi>隋事修撰之原自德棻發之</hi>
　吕才<hi>唐書本傳貞觀時祖孝孫増損樂律王珪魏徴盛稱才製尺諧契即召直𢎞文舘帝病隂陽家</hi>
　<hi>書多偽惡世益拘畏命才刪落煩訛掇可用者才於持論儒而不俚按本傳闕書起居官</hi>
　蕭鈞<hi>唐書蕭瑀傳瑀從子鈞永徽中累遷諫議大夫𢎞文館學士左武候屬盧文操盜庫財高宗以</hi>
　<hi>當自盜罪死鈞曰恐天下謂陛下重貨輕法任喜怒帝曰真諫議也按亦闕書起居官</hi>
　禇遂良<hi>唐書本傳遂良字登善貞觀中累遷起居郎工𨽻楷帝曰卿記起居人君得觀之否對曰</hi>
　<hi>今之起居古左右史也善惡必記戒人主不為非法未聞天子自觀史也帝曰朕有不善卿必記邪對曰</hi>
<pb n="KR2o0002_WYG_011-21a"/>
　<hi>臣職載筆君舉必書劉洎曰使遂良不記天下之人亦記之矣</hi>
　上官儀<hi>唐書本傳儀字㳺韶涉貫墳典貞觀初擢進士第授𢎞文館直學士遷秘書郎太宗毎屬</hi>
　<hi>文遣儀視藁轉起居郎高宗時武后得志深惡儀許敬宗構儀大逆死自禇遂良等元老屠覆獨儀納忠</hi>
　<hi>自是政歸於后而帝拱手矣</hi>
　李安期<hi>唐書李百藥傳百藥七嵗能屬文子安期亦七嵗屬文父貶桂州遇盜將加刃安期泣請</hi>
　<hi>代盜釋之貞觀初為符璽郎高宗即位遷中書舍人尋同東西臺三品自德林至安期三世掌制誥</hi>
　顧𦙍<hi>令狐徳棻傳附𦙍呉人父覽隋秘書學士𦙍永徽中起居郎兼修國史以撰太宗實録勞加朝</hi>
　<hi>散大夫𢎞文館學士論次國史終司文郎</hi>
<pb n="KR2o0002_WYG_011-21b"/>
　高智周<hi>唐書本傳智周晉陵人第進士擢秘書郎𢎞文館直學士三遷蘭臺大夫儀鳯初進同中</hi>
　<hi>書門下三品是時崔知温等修國史智周監莅致仕卒年八十二</hi>
　張太素凌季友<hi>太素見言語篇季友無傳</hi>
又案詩弼風静女之三章君子取其彤管夫彤管者女<lb/>
史記事規誨之所執也釋<hi>就詩指出女史之古名</hi>古者人君外朝<lb/>
則有國史内朝則有女史内之與外其任皆同故晉獻<lb/>
惑亂驪姫夜泣床第之私房中之事不得掩焉楚昭王<lb/>
讌逰蔡姫對以其願王顧謂史書之<hi>此十二字舊夲無之必是脱文無此十二字不</hi>
<pb n="KR2o0002_WYG_011-22a"/>
<hi>成語矣</hi>蔡姬許從孤死矣夫宴私而有書事之冊葢受命<lb/>
者即女史之流乎釋<hi>就晉楚事證出宴私有記則可見女史之置職</hi>至漢武帝<lb/>
時有禁中起居注明徳馬皇后撰明帝起居注凡斯著<lb/>
述似出宫中求其職司未聞位號釋<hi>又以兩漢禁中撰述為證</hi>隋世<lb/>
王劭上䟽請依古法復置女史之班具錄内儀付於外<lb/>
省<hi>周禮宫人女史之職掌於天官此䟽猶存此意</hi>文帝不許遂不施行釋<hi>終以隋世</hi>
<hi>奏置不行結之○舊本此處連下節非是</hi>
　按第十一節更是空中建議之詞謂女史亦當修職<lb/>
<pb n="KR2o0002_WYG_011-22b"/>
　古有證据卒莫興行可惜也該舉史職至此備悉包<lb/>
　羅識議卓絶　攷唐志内官如六尚司記掌言司簿<lb/>
　典闈掌籍等職皆載有女史員額史通何不及之葢<lb/>
　所謂錄内儀付外省之制既格不行則女史雖設猶<lb/>
　不設也<lb/>
　彤管<hi>毛傳古者后夫人必有女史彤管之法鄭箋彤管筆赤管也按静女四句本左定九傳注之文</hi>
　驪姬夜泣<hi>外傳晉語優施教<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬夜半而泣謂公曰君盍殺我無以一妾亂百姓又曰君盍老</hi>
　<hi>而授之政彼得所索乃可釋君公曰不可我将圗之</hi>
<pb n="KR2o0002_WYG_011-23a"/>
　蔡姫許從<hi>列顧女傳楚昭王燕逰蔡姫在左越姬叅右乃  二姬曰樂乎願與子生若此死若此蔡</hi>
　<hi>姫曰婢子之身乃比于妃嬪固願生同樂死同時王顧謂史書之蔡姬許從孤死矣</hi>
　至漢武帝八句<hi>其文與隋經籍志起居注述語畧同再與載文篇注叅看</hi>
大抵自古史官其沿革廢置如此釋<hi>二句是總統兠結建置之文</hi>夫<lb/>
仲尼修春秋公羊高<hi>疑脫穀梁赤</hi>作傳漢魏之陸賈魚豢晉<lb/>
宋之張璠范曄雖身非史職而私撰國書若斯人者有<lb/>
異於是故不復詳而録之釋<hi>以官非史職而史有成書者終焉</hi>
　按第十二節兩句作一截是為總收八句另一截<lb/>
<pb n="KR2o0002_WYG_011-23b"/>
　是為以不詳詳之蔑復遺餘矣<lb/>
夫為史之道其流有二何者書事記言出自當時之簡<lb/>
勒成刪定歸於後來之筆然則當時草創者資乎博聞<lb/>
實録若董狐南史是也後來經始者貴乎儶識通才若<lb/>
班固陳夀是也釋<hi>先指其分</hi>必論其事業前後不同然相須<lb/>
而成其歸一揆<hi>本音上聲</hi>釋<hi>卒歸於同</hi>
　按第十三節判出當時後日之二流滙為相須成業<lb/>
　之一揆以此歸宿史事亦辨晳亦融洽如畫沙如連<lb/>
<pb n="KR2o0002_WYG_011-24a"/>
　璐而論文於兜羅收裹䖏更復矩叠規重<lb/>
觀夫周秦已徃史官之取人其詳不可得而聞也至於<lb/>
漢魏已降則可得而言然多竊虚號有聲無實釋<hi>此八字是</hi>
<hi>末節之主</hi>案劉<hi>後/漢</hi>曹<hi>魏志</hi>二史皆當代所撰能成其事者葢唯<lb/>
劉珍蔡邕王沈魚豢之徒耳而舊史載其同作非止一<lb/>
家如王逸阮籍亦預其列<hi>一譌作例</hi>且叔師研尋章句儒生<lb/>
之腐者也嗣宗沈湎麹蘖酒徒之狂者也斯豈能錯綜<lb/>
<hi>一作措置</hi>時事裁成國典乎釋<hi>借二史所列逸籍二人為附名起例</hi>而近代趨<lb/>
<pb n="KR2o0002_WYG_011-24b"/>
競之士尤喜居於史職至於措辭下筆者十無一二焉<lb/>
既而書成繕冩則署名同獻爵賞既行則攘袂争受遂<lb/>
使是非無準真偽相雜<hi>是非真偽指列名言</hi>生則厚誣當時死則<lb/>
致惑来代而書之譜傳借<hi>一作以</hi>為羙談載之碑碣増其<lb/>
壮觀<hi>舊本既而自厯行事稱其所長則云某代著某書某年成某史加封若干户獲賜若干段諸如此説</hi>
<hi>徃徃而有遂使讀者皆以為名實相符功賞相副沓此段一本作夹注一本作正文按若作正文其文複  無</hi>
<hi>理作夹注者亦誤既非䟽體又無别議亦無既而二字起法細玩之葢是初本如此後来改就今本失於塗汰</hi>
<hi>編書者混綴其間實乃羡文耳</hi>昔魏帝有言<hi>一脫言字</hi>舜禹之事吾知之矣此其<lb/>
<pb n="KR2o0002_WYG_011-25a"/>
<hi>舊作則</hi>効歟釋<hi>引言取義譏其無實盜名也末節葢嘅憤之辭</hi>
　按此為篇尾末節其言仍與自叙忤時一合相熟處<lb/>
　難忘習氣如此　節内細書反覆研辨悟到失汰羡<lb/>
　文私喜得解自謂有功古人　論史必原職史之官<lb/>
　猶買珠并買其匵也故首外篇焉其為體也主考稽<lb/>
　其為文也主叙述與史家職官志同方為杜鄭馬三<lb/>
　通發軔　通觀之有提有束有挨編有抽并元元本<lb/>
　本一氣呵成烏得以條列之例例之<lb/>
<pb n="KR2o0002_WYG_011-25b"/>
　王逸<hi>後漢文苑傳逸字叔師順帝時為侍中著楚辭章句行於世賦誄雜文凡二十一篇按逸列名</hi>
　<hi>史事未詳</hi>
　阮籍<hi>晉書本傳籍字嗣宗父瑀魏丞相掾籍嗜酒能嘯魏晉之際名士少有全者由是不與世事酣</hi>
　<hi>飲為常聞步兵厨營人善釀有貯酒三百斛乃求為步兵校尉又王沈傳沈與阮籍共撰魏書</hi>
　魏帝有言<hi>魏志文紀注魏春秋曰帝升壇禮畢顧謂羣臣曰舜禹之事吾知之矣</hi>
　<lb/>
　<lb/>
　史通通釋卷十一<lb/>
</p>
<p>
</p>
  </div>
</body>
</text>
</TEI>
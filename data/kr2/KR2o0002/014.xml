<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史通通釋卷十四</head>
    <p>
<pb n="KR2o0002_WYG_014-1a"/>
欽定四庫全書<lb/>
　史通通釋卷十四　　　　　無錫浦起龍撰<lb/>
　　外篇<lb/>
　　　申左<hi>第四○郭本序與文作兩片最合諸本横分皆非</hi>
古之人言春秋三傳者多矣戰國之世其事罕聞當前<lb/>
漢<hi>當有之初二字</hi>專用公羊宣皇己降穀梁又立於學至武帝<lb/>
世劉歆始重左氏而竟<hi>一作書</hi>不列學官釋<hi>首原三傳行世獨左氏最</hi>
<hi>後</hi>大扺自古重兩傳而輕左氏者固非一家美左氏而<lb/>
<pb n="KR2o0002_WYG_014-1b"/>
譏<hi>一作議</hi>兩傳者亦非一族互相攻撃各用<hi>一作自</hi>朋黨哤<lb/>
聒<hi>舊作籠䀨或作聒籠並訛</hi>紛競是非莫分然則儒者之學茍以專<lb/>
精為主止<hi>舊作至誤</hi>於治章句通訓釋斯則可矣<hi>一作/也</hi>至<hi>一脱</hi>
<hi>至字</hi>於論大體舉宏綱則言罕兼統理無要害故使今古<lb/>
疑<hi>一作凝</hi>滯莫得而申者焉釋<hi>次述論者之低昻以引下文</hi>必揚㩁而<lb/>
論之言傳者固當以左氏為首釋<hi>此句揭出本指</hi>但自古學左<lb/>
氏者<hi>一無者字</hi>談之又不得其情如賈逵撰左氏長義稱在<lb/>
秦者為劉氏乃漢室所宜推先但取悦當時殊無足採<lb/>
<pb n="KR2o0002_WYG_014-2a"/>
又案桓譚新論曰左氏傳於經猶衣之表裏而東觀漢<lb/>
記陳元奏云光武興立左氏而桓譚衛宏並共詆<hi>一作毁</hi>
訾故中道而廢班固蓺文志云丘明與孔子觀魯史記<lb/>
而作春秋有所貶損事形於傳懼罹時難故隠其書<hi>一有</hi>
<hi>為字</hi>末世口説流行遂有公羊穀梁鄒氏夾氏諸傳而於<lb/>
固集復有難左氏九條三評等科釋<hi>自但自古至此證舉諸家評論紛競</hi>
<hi>如此</hi>夫以一家之言一人之説而參差相背前後不同斯<lb/>
又<hi>或訛文</hi>不足觀也釋<hi>繳過評左諸説</hi>夫解難者以理為本如理<lb/>
<pb n="KR2o0002_WYG_014-2b"/>
有所闕欲令有識心伏不亦難乎今聊次其所<hi>一無所字</hi>疑<lb/>
列之於後釋<hi>結到申左本㫖</hi>
　按此是總序<lb/>
　哤聒<hi>蜀都賦諠譁鼎沸則哤聒宇宙善注管子曰雜處則其言哤説文曰聒讙言也</hi>
　左氏長義<hi>隋經籍志春秋左氏長義二十卷後漢侍中賈逵章句又本傳肅宗特好左氏傳詔</hi>
　<hi>逵出左氏大義長於二傳者逵摘出三十事又云五經皆無證圖䜟明劉氏為堯後者而左氏獨有明文</hi>
　在秦為劉氏<hi>按左文十三士㑹自秦歸於晉秦人歸其帑其處者為劉氏漢書髙紀贊晉史</hi>
　<hi>蔡墨言陶唐氏既衰其後有劉累學擾龍事孔甲范氏其後也范氏為晉士師奔秦歸晉其處者為劉氏</hi>
<pb n="KR2o0002_WYG_014-3a"/>
　<hi>戰國時獲于魏秦滅魏遷大梁都于豐由是推之漢承堯運徳祚己盛</hi>
　陳元<hi>後漢本傳元字長孫父欽習左氏春秋元少傳父業為之訓詁建武初議欲立左氏傳元詣闕</hi>
　<hi>上疏曰建立左氏解釋積結天下幸甚下其議諸儒讙譁左氏復廢</hi>
葢左氏之義有三長而二傳之義有五短釋<hi>二句提</hi>案春<lb/>
秋昭<hi>一有公字</hi>二年韓宣子來聘觀書於太史氏見魯春秋<lb/>
曰周禮盡在魯矣吾乃今知周公之徳與周之所以王<lb/>
也然<hi>當有則字</hi>春秋之作始自姬旦成於仲尼丘明之傳所<lb/>
有筆削及發凡例皆得周典<hi>原注杜預釋例云公羊穀梁之論春秋皆因事以起</hi>
<pb n="KR2o0002_WYG_014-3b"/>
<hi>問因問以辯義義之□者曲以通□無他凡例也左丘明則□周禮以為本諸稱凡以發例者皆周公之舊制</hi>
<hi>者也按此條缺三字諸本皆隨文連下或妄填别字今並作方空格後倣此</hi>傳孔子教故能<lb/>
成不刋之書著將來之法其長一也釋<hi>一長据韓宣聘語原本周禮立</hi>
<hi>説</hi>又案哀三年魯司鐸火南宫敬叔命周人出御書<hi>句下</hi>
<hi>并收子服景伯命宰人出禮書十字文義方足今脱</hi>其時於魯文籍最備丘明既<lb/>
躬為太史博總羣書至如檮杌紀年之流鄭書晉志之<lb/>
類凡此諸籍莫不畢覩其傳廣包他國每事皆詳其長<lb/>
二也釋<hi>二長据魯備文籍史官廣見立説</hi>論語子曰左丘明恥之某亦<lb/>
<pb n="KR2o0002_WYG_014-4a"/>
恥之夫以同聖之才而膺授經之託加以達者七十弟<lb/>
子三千逺自四方同在一國於是上詢夫子下訪其徒<lb/>
凡所採摭實廣聞見其長三也釋<hi>三長据聖人稱許親從膺授立説</hi>如<lb/>
穀梁公羊者生於異國長自後來語地則與魯産<hi>舊誤作史</hi>
相違論時則與宣尼不接安得以傳聞之説與親見者<lb/>
爭先者<hi>一無者字</hi>乎譬猶近世漢之太史晉之著作撰成國<lb/>
典時號正書<hi>舊誤作言</hi>既而先賢耆舊<hi>原注謂楚國先賢傳汝南先賢行狀益部</hi>
<hi>耆舊傳襄陽耆舊傳等書</hi>語林世説競造異端强書他事夫以傳自<lb/>
<pb n="KR2o0002_WYG_014-4b"/>
委巷而將冊府<hi>恐當用此二字舊作班馬無涉</hi>抗衡訪諸古老而與同<lb/>
時<hi>此二字舊作子孫更謬此皆版本糢糊後人妄填之過</hi>並列斯則難矣彼二傳<lb/>
之方左氏亦奚異於此哉其短一也釋<hi>一短以髙赤之生時地不如左</hi>
<hi>氏為言按本節正與三長櫽括相對</hi>左氏述臧哀伯諌桓納鼎周内史美<lb/>
其讜言王子朝告于諸侯閔馬父嘉其<hi>此二字疑是加之二字之訛</hi>
辨説凡如此類其數實多斯葢當時發言形於翰墨立<lb/>
名不朽播於他邦而丘明仍其本語就加編次亦猶近<lb/>
代史記載樂毅李斯之文漢書録<hi>一脱録字</hi>晁錯賈生之筆<lb/>
<pb n="KR2o0002_WYG_014-5a"/>
尋其實也豈是子長藁<hi>一作筆</hi>削孟堅雌黄所構者哉觀<lb/>
二傳所載有異於此其録人言也語乃齟齬<hi>一作齷齪</hi>文皆<lb/>
璅碎夫如是者何哉葢彼得史官之簡書此傳流俗之<lb/>
口説故使隆促各異豐儉不同其短二也釋<hi>二短以二傳載語得</hi>
<hi>之傳聞不如左氏所載有内史馬父贊評為可徵信</hi>尋左氏載諸大夫詞令行人<lb/>
應答其文典而美其語博而奥<hi>原注如僖伯諌君觀魚富辰諌王納狄王孫勞</hi>
<hi>楚而論九鼎季札觀樂而談國風其所援引皆據禮經之類是也</hi>述遠古則委曲如存<lb/>
<hi>原注如郯子聘魯言少昊以鳥名官季孫行父稱舜舉八元八凱魏絳答晉悼公引虞人之箴子革諷楚靈王</hi>
<pb n="KR2o0002_WYG_014-5b"/>
<hi>誦祈招之詩其事明白非是厚誣之類是也</hi>徵近代則循環可覆<hi>原注如吕相絶秦述</hi>
<hi>兩國世隙聲子班荆稱楚材晉用晉士渥濁諌殺荀林父説文公敗楚於城獛有憂色子服景伯謂吳云楚圍</hi>
<hi>宋易子而食析骸而㸑猶無城下之盟祝佗稱踐土盟晉重耳魯申蔡甲午之類是也</hi>必料其功<lb/>
用厚薄指意<hi>一作措思</hi>深淺諒非經營草創出自一時琢磨<lb/>
潤色獨成一手斯葢當時國史已有成文丘明但編而<lb/>
次之配經稱傳而行<hi>舊作已</hi>也如二傳者記言載事失彼<lb/>
菁華尋源討本取諸胸臆夫自我作故無所準繩故理<lb/>
甚迂僻言多鄙野比諸左氏不可同年其短三也釋<hi>三短</hi>
<pb n="KR2o0002_WYG_014-6a"/>
<hi>以二傳載文出自胸臆不如左氏有源有委○已上二節用意略同厯厯相衡比前已闢出議論矣猶未徵事</hi>
<hi>舉義也</hi>案二傳雖以釋經為主其缺漏不可殫論如經云<lb/>
楚子麇卒<hi>此四字舊止一宇又誤作薨</hi>而左傳云公子圍所殺<hi>昭元</hi>及<lb/>
公穀<hi>舊止作公羊非</hi>作傳重<hi>一作不非</hi>述經文無所發明依違而已<lb/>
其短四也釋<hi>四短拈出事實以確稽局見為衡見二傳考事之踈略</hi>漢書載成方<lb/>
遂詐稱戾太子至於闕下雋不疑曰昔衛蒯瞶得罪於<lb/>
先君將入國太子輒拒而不納<hi>與漢書句稍異</hi>春秋是之遂命<lb/>
執以屬吏霍光由是始重儒學案雋生所引乃公羊正<lb/>
<pb n="KR2o0002_WYG_014-6b"/>
文如論語冉有曰夫子為衛君乎子貢曰夫子不為也<lb/>
何則父子争國梟獍為曹禮法不容名教同嫉而公羊<lb/>
釋義反以衛輒為賢是違夫子之教失聖人之㫖奬進<lb/>
惡徒疑誤後學其短五也釋<hi>五短拈出義例以後人用公羊决事為説見二傳研</hi>
<hi>義之不精</hi>若以彼三長校兹五短勝負之理<hi>此下有闕文當補曰</hi>斷然<lb/>
可知釋<hi>此四句是繳上語</hi>葢周禮之故事魯國之遺文夫子因<lb/>
而修之而以實録付之丘明用使善惡畢<hi>一作必</hi>彰真偽<lb/>
盡露向使孔經獨用左傳不作則當代行事安得而詳<lb/>
<pb n="KR2o0002_WYG_014-7a"/>
者哉葢語曰仲尼修春秋逆臣賊子懼又曰春秋之義<lb/>
也欲葢而彰求名而亡善人勸焉淫人懼焉尋<hi>原本此下有春</hi>
<hi>秋所書實乖此義而九字肆筆拂經且自害志削之乃無語病</hi>左傳所録無媿斯言此<lb/>
則傳之與經其猶一體廢一不可相須而成如謂不然<lb/>
則何者稱為勸戒者哉<hi>原注杜預釋例曰凡諸侯無加民之惡而稱人以貶皆時之赴</hi>
<hi>告欲重其罪以加民為辭國史承口以書於䇿而簡牘之記具存夫子因示虚實故左傳隨實而著本状以明</hi>
<hi>其得失也案杜氏此釋實得經傳之情者也</hi>儒者茍譏左氏作傳多叙經外<lb/>
别事如楚鄭與齊三國之賊弑<hi>一脱弑字</hi>隱桓昭哀<hi>通經後之傳為</hi>
<pb n="KR2o0002_WYG_014-7b"/>
<hi>言然哀字終屬假借或誤作襄益非</hi>四君之簒逐其外則承告如彼其内<lb/>
則隱諱如此若無左氏立傳其事無由獲知然設使世<lb/>
人習春秋而唯取兩傳也則當其時二百四十年行事<lb/>
茫然闕如俾後來學者兀<hi>一作代</hi>成聾瞽者矣釋<hi>自尋斯義至此</hi>
<hi>申透三傳之中専當用左之故也局至此截</hi>且當秦漢之世左氏未行遂使<lb/>
五經雜史百家諸子其言河漢無所遵憑釋<hi>此又是提筆更摭他</hi>
<hi>書合二傳博勘以相證明總見功髙於彼○下分記事記時二證</hi>故其記事也當晉景<lb/>
行霸公室方强而云屠岸<hi>舊誤作韓氏</hi>攻趙有程嬰杵臼之<lb/>
<pb n="KR2o0002_WYG_014-8a"/>
事<hi>原注出史記趙世家</hi>魯侯禦宋得儁乗丘而云莊公敗績有馬<lb/>
驚流矢之禍<hi>按出檀弓原注失今補</hi>楚晉相遇唯在邲役而云二<lb/>
國交戰置師於兩棠<hi>一譌堂○原注出賈誼新書</hi>子罕相國宋睦於<lb/>
晉而云晉將伐宋覘<hi>舊衍其字</hi>哭於陽門<hi>舊衍介夫乃止四字○原注出禮記</hi>
魯師滅項晉止僖公而云項實<hi>舊衍齊字</hi>桓<hi>舊衍所字</hi>滅春秋為<lb/>
賢者諱<hi>原注出公羊傳</hi>襄年再盟君臣和叶而云諸侯失政<hi>傳作</hi>
<hi>正</hi>大夫皆執國權<hi>原注出/穀梁傳</hi>釋<hi>已上六項徴記事</hi>其記時也葢秦<lb/>
繆居春秋之始而云其女為荆平<hi>舊作昭誤</hi>夫人<hi>原注出列女傳</hi>韓<lb/>
<pb n="KR2o0002_WYG_014-8b"/>
魏處戰國之時而云其君陪楚莊<hi>舊衍王字</hi>𦵏馬<hi>原注出史記滑稽傳</hi>
列子書論尼父而云生在鄭穆公之<hi>一無之字下同</hi>年<hi>原注出劉向七</hi>
<hi>畧按舊作七録非</hi>扁鵲醫療虢公而云時當趙簡子之日<hi>原注出史</hi>
<hi>記扁鵲傳</hi>欒書仕於周子而云以晉文如獵犯顔直言<hi>原注出劉</hi>
<hi>向新序</hi>荀息死於奚齊而云觀晉靈作臺累碁申誡<hi>原注出劉</hi>
<hi>向説苑</hi>釋<hi>已上六項徴記時○通記事記時二扇扇各六條皆兩兩屬對其中衍字法在必除非任意裁</hi>
<hi>削也順文讀去自知○論章法此處當先著四語櫽括記事之淆譌與下四句今缺</hi>或以先為後<lb/>
或以後為先日月顛倒上下翻覆<hi>此四句只櫽括記時之淆譌可悟上片之</hi>
<pb n="KR2o0002_WYG_014-9a"/>
<hi>缺</hi>古來君子曾無所疑及左傳既行而其失自顯語其<lb/>
𢎞益不亦多乎而世之學者猶未之悟所謂忘我大徳<lb/>
日用而不知者焉釋<hi>推左氏為功之博至此繳如二傳之簡約焉能逮此乎○以下總對</hi>
<hi>二傳作束</hi>然自丘明之後迄于<hi>一作及</hi>魏滅年將千祀其書寢<lb/>
廢至晉太康年中汲冡獲書全同左氏<hi>原注汲冡所得書尋亦亡逸今</hi>
<hi>惟紀年𤨏語師春在焉案紀年𤨏語載春秋時事多與左氏同師春多載春秋時筮者繇辭將左氏相挍遂無</hi>
<hi>一字差舛</hi>故束晳云若使此書出於漢世劉歆不作五原太<lb/>
守矣於是摯虞束晳引其義以相明王接荀顗<hi>疑當作朂</hi>取<lb/>
<pb n="KR2o0002_WYG_014-9b"/>
其文以相證杜預申以注釋<hi>原注注謂注解釋謂釋例</hi>干寳藉為師<lb/>
範<hi>一譌作晉紀○原注事具干寳晉紀叙例中</hi>由是世稱實録不復言非其<lb/>
書漸行物無異議釋<hi>然自丘明至此原左傳久晦而得顯</hi>故孔子曰吾志<lb/>
在春秋行在孝經於是授春秋於丘明授孝經於曾子<lb/>
史記云孔子西觀周室論史記舊聞次春秋七十子之<lb/>
徒口授其傳㫖有<hi>或作所</hi>刺譏襃諱之文不可以書見也<lb/>
魯君子左丘明懼弟子人各異端失其真意故因孔氏<lb/>
史記具論其語成左氏春秋<hi>史記文在十二諸侯年表但與集中史公不見左傳</hi>
<pb n="KR2o0002_WYG_014-10a"/>
<hi>之説不相照顧</hi>夫學者茍能徴此二説以考三傳亦足以定是<lb/>
非明真偽者矣何必觀汲冡而後信者乎從<hi>一作以</hi>此而<lb/>
言則三傳之優劣見矣釋<hi>末引孔語遷文仍歸到聖人傳授作結</hi>
　按局内兩層前專後廣所徴年事詳明大致皆與二<lb/>
　傳對勘故申左者申左於髙赤非申左於聖經也莫<lb/>
　誤㑹○倫莫大於君臣父子禍莫大於子弑臣奪史<lb/>
　通此處最喫𦂳故三國賊君而以疾赴則詰之再三<lb/>
　衛輒拒父而以國據則衷之論語是持世大閑○是<lb/>
<pb n="KR2o0002_WYG_014-10b"/>
　書譌句脱文羡字外篇較多如此篇其尤也評家訓<lb/>
　家居然㸃句罔出疑情幾於没文理懵字數者可異<lb/>
　哉<lb/>
　司鐸火<hi>哀三年司鐸火火踰公宫桓僖災救火者皆曰顧府南宫敬叔至命周人出御書俟于宫</hi>
　<hi>子服景伯至命宰人出禮書以待命</hi>
　授經之託<hi>後漢陳元傳議立左氏疏曰丘明至賢親受孔子公羊穀梁傳聞於後世</hi>
　周内史<hi>桓二年取郜大鼎於宋納于太廟非禮也臧哀伯諌云云周内史聞之曰臧孫達其有後</hi>
　<hi>於魯乎君違不忘諫之以德</hi>
<pb n="KR2o0002_WYG_014-11a"/>
　閔馬父<hi>昭二十二王子朝作亂二十六王子朝奔楚使告於諸侯云云閔馬父聞子朝之文辭曰</hi>
　<hi>文辭以行禮也無禮文辭何為</hi>
　自我作故<hi>外傳魯語哀姜至公使大夫宗婦覿用幣宗人夏父展曰非故也公曰君作故韋注</hi>
　<hi>言君所作則為故事按此故字所本集中此語屢見有作古者傳譌之於最後句補注之</hi>
　公榖依違<hi>左昭元經楚子䴢卒傳楚公子圍聞王有疾入問疾縊而弑之葬王於郏謂之郏敖</hi>
　<hi>公榖經楚子卷卒俱無傳不見弑殺之文故曰依違也二傳注卷音權左傳作麇</hi>
　成方遂<hi>漢雋不疑傳不疑字曼倩始元五年有一男子乗黄犢車建黄旐衣黄䄡䄖著黄冐詣北</hi>
　<hi>闕自謂衛太子詔雜識視京兆尹不疑叱收縛曰昔蒯聵云云廷尉驗治竟得姦詐本姓成名方遂居湖</hi>
<pb n="KR2o0002_WYG_014-11b"/>
　<hi>㠯卜筮為事有故太子舍人嘗從卜謂曰子状似衛太子方遂心利其言即詐自稱坐要斬</hi>
　雋引公羊<hi>公羊哀二輙者曷為者也蒯聵之子也輙之義可以立乎曰可不以父命辭王父命</hi>
　<hi>以王父命辭父命是父之行乎子也不以家事辭王事以王事辭家事是上之行乎下也按其義與夫子</hi>
　<hi>不為必也正名相違反</hi>
　其言河漢<hi>莊子逍遥逰吾聞言於接輿吾驚怖其言猶河漢而無極也</hi>
　晉霸　屠岸<hi>此言國未失霸不應有權臣擅攻事也宣十二晉荀林父帥師及楚戰於邲敗</hi>
　<hi>績歸請死士貞子曰林父社稷之衛也其敗何損晉侯使復其位杜注言晉景所以不失霸按是歳晉景</hi>
　<hi>公三年也擅史記趙丗家晉景公之三年大夫屠岸賈不請而  攻趙氏於下宫殺趙朔滅其族朔妻成</hi>
<pb n="KR2o0002_WYG_014-12a"/>
　<hi>公娣走公宫生男賈聞之索於宫中不得程嬰公孫杵臼謀匿趙孤</hi>
　魯㒞　馬驚<hi>此言戰方獲㒞不應有馬驚敗績事也莊十齊師宋師次于郎公子偃曰宋師</hi>
　<hi>不整䝉臯比而先犯之公從之大敗宋師於乗立齊師乃還又十二傳凡師得㒞曰克  檀弓魯莊公及</hi>
　<hi>宋人戰于乗丘縣賁父御馬驚敗繢遂死之圉人浴馬有流矢在白肉</hi>
　遇邲　兩棠<hi>此就邲戰一事而言見書地多訛也邲遇邲即前宣十二年晉楚戰事杜注</hi>
　<hi>鄭地按今開封府鄭州東有地名邲城是宋新書先醒篇昔楚荘王即位自靜三年以講得失  鄭無道</hi>
　<hi>荘王圍宋伐鄭鄭伯肉袒牽羊奉簮而獻國荘王曰非利之也弗受乃南與晉人戰於兩棠大克晉人按</hi>
　<hi>地或有兩名者但晉鄭在北乃反云南失之遠矣</hi>
<pb n="KR2o0002_WYG_014-12b"/>
　睦晉　覘哭<hi>此據弭兵修睦之文見覘伐非情也於襄二十七宋向戌善於趙文子又善</hi>
　<hi>令尹子文欲弭諸侯之兵以為名如晉告趙孟韓宣子曰兵民之殘也將或弭之必許之按是時宋子罕</hi>
　<hi>方為司城人禮檀弓陽門之介夫死司城子罕入而哭之哀晉  之覘宋者反報於晉侯曰民悦殆不可</hi>
　<hi>伐也</hi>
　滅項　為諱<hi>此則魯滅齊滅之異其文有僖十六㑹於淮十七滅項淮之㑹公  諸侯之事</hi>
　<hi>未歸而取項齊人以為討而止公諱公羊傳孰滅之齊滅之曷為不言齊滅之為桓公  也春秋為賢者</hi>
　<hi>諱此滅人之國何賢爾君子之惡惡也疾始善善也樂終桓公嘗有繼絶存亡之功故君子為之諱也</hi>
　再盟　失政<hi>此則繼霸失政之岐其説盟襄三夏盟于長樗又單頃公及諸侯  于雞澤陳</hi>
<pb n="KR2o0002_WYG_014-13a"/>
　<hi>成公使袁僑如㑹諸侯之大夫及陳袁僑盟陳請服也按時則晉悼方繼霸為盟主  榖梁傳諸侯盟又</hi>
　<hi>大夫相與私盟是大夫張也故雞澤之㑹諸侯始失正矣大夫執國權</hi>
　秦穆　荆平<hi>此言一前一後年不相及伯僖十三晉乞糴於秦十五晉侯與秦  戰於韓原</hi>
　<hi>文三秦伯伐晉遂霸西戎用孟明也按秦穆見春秋魯僖文之交  列女傳伯嬴者秦穆公之女楚平王</hi>
　<hi>之夫人昭王之母也昭王時吴入郢王亡吴盡妻其后宫伯嬴持刀曰諸侯外淫者絶卿大夫放士庶人</hi>
　<hi>宫割妾以死守欲為樂而妾死何益吴王慙遂退舍按秦女即楚平為太子建取而自取者事去秦穆時</hi>
　<hi>逾百年矣</hi>
　韓魏　楚莊<hi>此言一後一前事不相及貪按左傳盡魯悼之四年其文云知伯  而愎韓魏</hi>
<pb n="KR2o0002_WYG_014-13b"/>
　<hi>反而䘮之是先事究言之文死滑稽傳優孟者故楚之樂人也楚荘王有所愛馬  欲以大夫禮葬之優</hi>
　<hi>孟曰薄請以人君禮葬之齊趙陪位於前韓魏翼衛其後裴駰注楚荘時未有韓魏趙三國</hi>
　列子　鄭穆<hi>此言列生於尼父後稱鄭穆年非也公哀十六夏四月己丑孔某卒注魯襄</hi>
　<hi>二十二年至今七十三也列子天瑞篇孔子見榮啓期行乎郕之野鹿裘帶索鼓琴而歌又有仲尼名篇</hi>
　<hi>葢其書舉孔子者非一者劉向諸子略所挍列子定著八篇皆殺青書列子  鄭人也與鄭繆公同時葢</hi>
　<hi>有道者也按左傳穆公有疾刈蘭而卒在宣三年又五十五年始有孔子豈書稱孔子者人反在前乎</hi>
　虢公　簡子<hi>此言虢亡於趙簡前活太子事妄也月僖五晉侯復假道於虞以伐虢十二</hi>
　<hi>丙子朔晉滅虢春秋諸國興廢説虞虢紀不録俱早亡  扁鵲傳趙簡子疾五日不知人召扁鵲扁鵲入</hi>
<pb n="KR2o0002_WYG_014-14a"/>
　<hi>視病出曰血脉治也居二日半簡子寤其後過虢虢太子死扁鵲曰臣能生之虢君聞之出曰幸而舉之</hi>
　<hi>扁鵲厲鍼砥石以取外三陽五㑹太子蘇按簡子趙鞅也春秋定哀間人于時虢亡久矣</hi>
　欒書　晉文<hi>此言本國後世之臣誤移前世也侵成四晉欒書將中軍六年欒書救鄭  蔡</hi>
　<hi>楚救蔡趙同趙括欲戰請於武子注武子欒書按在晉景年  新序雜事晉文公逐麋而失之問於農夫</hi>
　<hi>老古老古曰一不意人君如此也君放不歸人將君之文公恐歸遇欒武子武子曰獵得獸乎曰得善言</hi>
　<hi>曰取人之善而棄其身盜也文公還載老古與俱歸按文公景公之祖</hi>
　荀息　晉靈<hi>此言本國前代之臣誤移後代也里僖九晉獻公使荀息傅奚齊及公卒  克</hi>
　<hi>殺奚齊于次又殺公子卓于朝荀息死之上文選西征賦注説苑云晉靈公造九層之臺孫息  書求見</hi>
<pb n="KR2o0002_WYG_014-14b"/>
　<hi>曰臣能纍十二博碁加九雞子其上公曰危哉息曰復有危於此者公即壊九層之臺按孫息即荀息避</hi>
　<hi>宣帝諱改孫也又按今本説苑無此條史云知㡬子貺著續説苑廣向所遺而刋落怪妄今豈其刋本邪</hi>
　<hi>又曽鞏序更有不全之説見雜説下注晉世家靈公獻公曽孫</hi>
　汲冡書<hi>見春秋家又晉束晳傳太康二年汲郡人不準盜發魏襄王墓或言安釐王冡得竹書數</hi>
　<hi>十車其紀年十三篇記夏以來至周幽王為犬戎所滅以事接之三家分□仍述魏事至安釐王之二十</hi>
　<hi>年葢魏國之史書大略與春秋皆多相應其中經傳大異則云夏年多殷益千啔位啔殺之太甲殺伊尹</hi>
　<hi>文丁殺季歴自周受命至穆王百年非穆王夀百年也幽王既亡有共伯和者攝行天子事非二相共和</hi>
　<hi>也其易經二篇與周易上下經同易繇隂陽卦二篇與周易略同繇辭則異卦下易經一篇似説卦而異</hi>
<pb n="KR2o0002_WYG_014-15a"/>
　<hi>公孫叚二篇公孫叚與邵渉論易國語三篇言楚晉事□名三篇似禮記又似爾雅論語師春一篇書左</hi>
　<hi>傳諸卜筮師春似是造書者姓名也𤨏語十一篇諸國卜夢妖怪相書也梁丘藏一篇先叙魏之世數次</hi>
　<hi>言丘藏金玉事繳書二篇論弋射法生封一篇帝王所封大歴二篇鄒子談天類也穆天子傳五篇言周</hi>
　<hi>穆游行四海見帝臺西王母圖詩一篇晝贊之屬也又雜書十九篇周食田法周書論楚事周穆王美人</hi>
　<hi>盛姫死大凡七十五篇七篇簡書折壊不識名題冡中又得銅劍一枚長二尺五寸漆書科斗字初發冡</hi>
　<hi>者燒䇿照取寳物及官收之多燼簡斷札文既殘缺不復詮次武帝取其書付秘書校綴次第尋考指歸</hi>
　<hi>而以今文寫之晳在著作得觀竹書隨疑分釋皆有義證</hi>
　劉歆作五原守<hi>楚元王傳歆以為左丘明親見夫子而公羊榖梁在七十子後傳聞之與</hi>
<pb n="KR2o0002_WYG_014-15b"/>
　<hi>親見詳略不同欲建立左氏春秋哀帝令與五經博士講論博士不肯置對歆移書讓之諸儒皆怨訕歆</hi>
　<hi>懼誅求出補吏乃守五原</hi>
　王接荀顗<hi>晉王接傳接字祖游時秘書丞衛恒考正汲冡書未訖束晳述而成之陳留王庭堅</hi>
　<hi>難之散騎潘滔謂接曰卿足解二子之紛接遂詳其得失摯虞謝衡皆博物多聞咸以為允當又荀朂傳</hi>
　<hi>朂字公曽漢司空爽孫也時得汲冡中古文竹書詔朂撰次之以為中經按荀顗傳中無汲冡書語</hi>
　志在春秋四句<hi>公羊何序昔者孔子有云吾志在春秋行在孝經䟽案孝經鈎命决云孔</hi>
　<hi>子在庶德無所施功無所就志在云云又䟽孝經説云孔子曰春秋屬商孝經屬參困學紀聞中庸鄭注</hi>
　<hi>云大經春秋也大本孝經也泥於緯書其説䟽矣</hi>
<pb n="KR2o0002_WYG_014-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0002_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史通通釋卷十四<lb/>
</p>
<p>
</p>
  </div>
</body>
</text>
</TEI>
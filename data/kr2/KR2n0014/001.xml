<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>法帖刊誤卷上</head> <lb/>
    <p>
<pb n="KR2n0014_WYG_001-1a"/>
欽定四庫全書<lb/>
　法帖刊誤卷上<lb/>
　　　　　　　　　　　　宋　黄伯思　撰<lb/>
　淳化中内府既博訪古遺蹟時翰林侍書王著受詔<lb/>
　緒正諸帖著雖號工草𨽻然初不深書學又昧古今<lb/>
　故秘閣法帖十㢧中璠珉雜糅論次乖譌世多耳觀<lb/>
　遂久莫辯故禮部郎米芾元章筆翰妙薦紳間在<lb/>
　淮南幕府日嘗跋㢧尾作數百語頗有條流但概舉其<lb/>
<pb n="KR2n0014_WYG_001-1b"/>
　目踈略甚多故諸部中或偽迹甚著而不覺者若李<lb/>
　懐琳所作衞夫人書逸少闊别稍久帖之類有雖審<lb/>
　其偽而譏評未當者若知伯英大令諸草帖為唐人<lb/>
　書而不知乃書晉人帖語之類有譏評雖當主名昭<lb/>
　然而不能辯者若以田疇字為非李斯書而不知乃<lb/>
　李陽冰明州碑中字之類有誤著其主名者若以晉<lb/>
　人章草諸葛亮傳中語遂以為亮書之類是也其餘<lb/>
　舛午尚多書家責能書者備故僕扵元章慨然古語<lb/>
<pb n="KR2n0014_WYG_001-2a"/>
　有之善書不鍳善鍳不書僕自幼觀古帖至多雖毫<lb/>
　墨積習未至而心悟神解時有所得故作法帖刋誤<lb/>
　凡論真偽皆有據依使鍾王復生不易此評矣元章<lb/>
　今已物故恨不示之後有髙識賞予知言大觀戊子<lb/>
　嵗六月七日西都府院東齋序<lb/>
　　第一帝王書<lb/>
凡草書分波磔者名章草非此者但謂之草猶古𨽻之<lb/>
生今正書故章草當在草書先然本無章名因漢建初<lb/>
<pb n="KR2n0014_WYG_001-2b"/>
中杜操伯度善此書章帝稱之故後世目焉今此卷首<lb/>
帖偶章草便以為章帝書誤矣然此書亦前代作但録<lb/>
書者集成千字中語耳米徑以此辯之未中其病米云<lb/>
晉武書當是孝武非也僕案省啓帖與後譙王帖雖在<lb/>
疑録似非一家書續帖中炎報帖頗與此茟法同炎晉<lb/>
武名非孝武也然皆後人依倣此帖末云故遣信還古<lb/>
者謂使為信故逸少帖云信遂不取荅眞誥云公至山<lb/>
下又遣一信見告謝宣城傳云荆州信去倚待陶隐居<lb/>
<pb n="KR2n0014_WYG_001-3a"/>
帖云明旦信還仍過取反凡言信者皆謂使人也近世<lb/>
猶有此語故虞永興帖云事已信人口具而今之流俗<lb/>
遂以遣書饋物為信故謂之書信而謂前人之語亦然<lb/>
不復知魏晉以還所謂信者乃使之别名耳<lb/>
阿史病轉差帖云晉宣帝亦未然<lb/>
安軍破堈數朝三草書筆勢糺繞若一其偽不疑僕幼<lb/>
時當觀世傳七賢書末有白字皆連名作㸃七人所作<lb/>
了無小異雖當時筆法傳授或同然人書不同亦如面<lb/>
<pb n="KR2n0014_WYG_001-3b"/>
焉不應乃爾無别固疑其偽是時宿輩長者或謂不然<lb/>
後觀竇臮書賦始知七賢帖果李懐琳偽作此三帝草<lb/>
書亦是類也<lb/>
米云梁高當是齊高非也此帖末云蕭衍正梁武名梁<lb/>
武廟號高祖此書目誤以祖為帝耳<lb/>
宋明帝帖云報休祐休範二家内人知祐晉平王也範<lb/>
桂陽王也宋史以休祐為休祜盖冊牘傳寫之訛當以<lb/>
祐為是<lb/>
<pb n="KR2n0014_WYG_001-4a"/>
弔江叔帖非唐文皇書案髙宗永隆元年七月丙申江<lb/>
王元祥薨即此帖所謂江叔也髙宗多以國呼諸父如<lb/>
滕叔不須賜謂滕王元嬰猶以元祥為江叔此正髙宗<lb/>
書也叔藝韞多材帖亦髙宗書中云聊以示藹謂魯王<lb/>
靈夔之子范陽王藹也靈夔亦髙宗叔史稱其篤學善<lb/>
草𨽻此帖所謂叔藝韞多材慈深善誨藹夙奉趨庭之<lb/>
訓早擅臨池之工者以此後有荅進枇杷并移營五橋<lb/>
南二帖皆高宗書此數段並誤入太宗帖中<lb/>
<pb n="KR2n0014_WYG_001-4b"/>
陳文帝謂宣帝我名子以伯汝冝以叔此卷陳永陽王<lb/>
伯智書誤録在長沙王叔懐後又据陳史長沙王但有<lb/>
叔堅而無叔懐其晜亦無此名觀帖尾作名處疑是叔<lb/>
愼叔愼陳岳陽王也葢摹傳之變<lb/>
　　第二漢魏呉晉人書<lb/>
唐文皇右軍傳賛云伯英臨池之妙無復餘蹤當是時<lb/>
逺購冥搜古帖畢出而御府所蓄其冨無倫尚無伯英<lb/>
書後世豈可復得非特唐也晉世見者益寡故庾翼與<lb/>
<pb n="KR2n0014_WYG_001-5a"/>
右軍書云昔得伯英章草十紙過江亡失常歎妙跡永<lb/>
絶此卷章草芝白一帖差近古亦疑先賢摹放也前知<lb/>
汝殊愁以下五帖米云皆張長史書信然但帖中有云<lb/>
數徃虎丘祖希時面祖希張𤣥之字也𤣥之與大令同<lb/>
時虎丘地在江左當是長史書二王帖辭耳<lb/>
崔子玉書云數附書知聞以解其憂唐人書也字亦非<lb/>
漢<lb/>
尚書宣示鍾書眞跡本在王丞相導家導過江時藏衣<lb/>
<pb n="KR2n0014_WYG_001-5b"/>
帯中以遺逸少逸少以遺王脩脩死其毋以脩平日所<lb/>
寳并入棺真蹟遂絶此本右軍所臨者<lb/>
白騎遂帖乃王大令臨唐開元中在滑臺人家并逸少<lb/>
臨宣示帖藏之故誤錄在鍾部長風帖乃逸少早年書<lb/>
殊未變鍾體故亦誤寘此長風范母子等語二王帖間<lb/>
多有米云齊梁人書非也<lb/>
皇象文武帖葢冩漢東觀校書郎中髙彪送幽州督軍<lb/>
御史第五永箴耳結字亦古史本云呂尚七十此云師<lb/>
<pb n="KR2n0014_WYG_001-6a"/>
尚七十史本云明其果毅此云昭其果毅盖作史者避<lb/>
晉諱當以此為是五将三門下當所地有九變丘陵山<lb/>
川人有計䇿六竒五間揔兹三事謀則咨詢無曰已能<lb/>
務在求賢淮隂之勇廣野是尊勿謂時險不正其身勿<lb/>
謂無人莫識已真忘富遺貴福禄乃存枉道依合後無<lb/>
所觀先公髙莭永越可尊佩藏斯戒以厲終身時蔡邕<lb/>
軰並賦詩送永獨彪作此箴邕䓁甚美之以為莫尚也<lb/>
全章見東漢書此段軼之象書人間殊少惟建業有吴<lb/>
<pb n="KR2n0014_WYG_001-6b"/>
時天發神讖碑若篆若隸字勢雄偉相傳乃象書也張<lb/>
懐瓘目以沈着痛快真得其茟勢云皇象後章草一表<lb/>
葢唐人偽作其體正與世傳曹植書鷂雀賦同皆非真<lb/>
迹至若孫皓上晉武表亦章草書字畫髙古與此有間<lb/>
矣王小令此年帖本唐人所畜與二鍾虞松三帖為一<lb/>
卷珉帖末云輔國司馬君茟勢婉雅與此間矣此亦無<lb/>
後五字<lb/>
謝安後一帖傳摹逺真米以為偽者葢以惶恐再拜當<lb/>
<pb n="KR2n0014_WYG_001-7a"/>
時罕用然施扵尊老或有之陶華陽真誥中有帖云許<lb/>
𤣥惶恐再拜正晉世體也<lb/>
王世將二十四帖與第一卷數朝等偽帖字勢無異惟<lb/>
後兩表極古信能傳鍾氏筆意而右軍學之也表中有<lb/>
云頓乏勿勿按顔氏家訓云世中書翰多稱勿勿相承<lb/>
如此莫原其由或有妄言此忽忽之殘缺耳説文勿者<lb/>
州里所建之旗葢以趨民事故悤遽者稱勿勿僕謂顔<lb/>
氏以説文證此字為長而今世流俗又妄扵勿字中斜<lb/>
<pb n="KR2n0014_WYG_001-7b"/>
益一㸃讀為怱字彌失真矣按祭義云勿勿諸其欲其<lb/>
饗之也注勿勿猶勉勉也慤愛之貌杜牧之詩浮生長<lb/>
勿勿是知勿勿出扵祭義唐人詩中用之不特稱扵書<lb/>
翰耳<lb/>
　　第三晉宋齊人書<lb/>
庾亮書云奉告書箱先為媞子作案江淮之間謂毋曰<lb/>
媞此云媞子未知目何戚也<hi>尓雅云媞姆安也</hi>
庾翼帖稱故吏從事中郎按翼嘗為陶侃太尉府從事<lb/>
<pb n="KR2n0014_WYG_001-8a"/>
中郎此當是與侃啓也<lb/>
杜預十一月二十四日帖云道逺書問又簡問得来况<lb/>
非當時尺牘中語或是江左人書不特親故帖偽也親<lb/>
故末云數附書信以慰吾心亦近世流俗語耳晉劉超<lb/>
為人愼宻自以書類元帝不敢與外書此帖不應尚𫝊<lb/>
又字勢與元帝大别其偽甚矣謝莊首終仕宋而題曰<lb/>
晉大誤王著敘王坦之書列于逸少諸子間意以名皆<lb/>
從之殊不知坦之乃述子自太原王耳非琅邪族也自<lb/>
<pb n="KR2n0014_WYG_001-8b"/>
非通古甚那至爾<hi>川本云意非字下有不字</hi>
劉瓌之乃東晉時善八分者大令既不肯書太極殿牓<lb/>
謝安石遂令瓌之以八分題之今此草帖非真與王廙<lb/>
二十四日帖無異王氏凝操徽渙之四子書皆真帖逸<lb/>
少七子上四人與子敬書具傳惟𤣥之肅之遺跡未見<lb/>
餘皆得家範而體各不同是善學逸少書者猶顔延年<lb/>
對宋文帝論其諸子自謂竣得臣筆測得臣文㚟得臣<lb/>
義躍得臣酒書亦猶是也僕今以擬王氏諸子則逸少<lb/>
<pb n="KR2n0014_WYG_001-9a"/>
之書凝之得其韻操之得其體徽之得其勢渙之得其<lb/>
貌獻之得其源然而大令之書特知名而與逸少方駕<lb/>
者葢能本父之書意所循者大故也真行則法鍾草聖<lb/>
則師張二家之法逸少所自出從而效之所以特髙於<lb/>
諸王猶魯堂諸子由賜商偃皆以儒稱卒之得其傳者<lb/>
子淵而已<lb/>
索靖七月二十六日帖本七紙晉王平南廙毎寳翫之<lb/>
值永嘉亂乃四叠綴衣中以度江唐蒲州桑泉令豆盧<lb/>
<pb n="KR2n0014_WYG_001-9b"/>
器得之叠跡猶存今所録惟一紙耳摹傳失真無復意<lb/>
象<lb/>
紀瞻帖中有云貧家無以将意所謂物微意全也觀此<lb/>
語不待見筆跡可判其偽矣山濤啓事與李懐琳所撰<lb/>
七賢書中濤書自相戈盾但此啓事文是而書非七賢<lb/>
帖中筆語皆妄也<lb/>
此卷偽帖甚衆如庾翼後一帖與沈嘉王循司馬攸劉<lb/>
穆之王劭王廞張翼陸雲羊欣卞壼謝登與前杜預一<lb/>
<pb n="KR2n0014_WYG_001-10a"/>
帖及劉超劉瓌之紀瞻山濤等帖皆一體偽書孔琳之<lb/>
帖有恨恨脚中轉劇近明散未覺益十二字偏小盖行<lb/>
側注字摹帖者妄以入行耳當依本為勝王僧䖍兩啓<lb/>
皆佳結字與擬王琰乞江郢所統郡啟同書聲信不虚<lb/>
傳<lb/>
　　第四梁陳唐人書<lb/>
齊豫章王嶷孫確子範之子在梁位司徒右長史此云<lb/>
征南将軍不知何據恐是梁邵陵王綸之子確也其書<lb/>
<pb n="KR2n0014_WYG_001-10b"/>
孝經一章亦近世偽體非江左書阮研帖亦然蕭子雲<lb/>
有章草史孝山出師頌一章甚古雅與此卷正書列子<lb/>
逺矣紙中王濛筆下徐偃信篤論也<lb/>
陳逵者晉西中郎将也此云陳朝陳逵書誤矣<lb/>
禇河南潭府帖末云舅遂良報薛八侍中前外舅張知<lb/>
常以為河南謫潭時無有薛姓為侍中者僕嘗攷之信<lb/>
然案遂良以髙宗永徽六年貶潭州都督前此上至神<lb/>
堯時為侍中者裴矩齊王元吉杜如晦王珪魏元成楊<lb/>
<pb n="KR2n0014_WYG_001-11a"/>
師道劉洎張行成髙季輔宇文節韓瑗凡十一人未有<lb/>
薛姓者至儀鳳中薛元超始作相既在遂良後又不作<lb/>
侍中書時在外鎮未有兼此官者及觀字勢亦斆禇作<lb/>
嫵媚態其偽必矣後家姪至一帖乃真河南得意書翩<lb/>
翩有逸敬體以前帖視之猶蓬葭倚瑶林也<lb/>
山河帖乃禇河南所書枯樹賦中抄出耳此庾子山作<lb/>
而禇書之後禇遂良述四字後人妄益<lb/>
虞永興大運帖歐陽率更比年帖皆集二公碑中字為<lb/>
<pb n="KR2n0014_WYG_001-11b"/>
之<lb/>
桞少師與弟帖末云誠懸呈人多疑之以顔籀注漢書<lb/>
丞相衡傳云字以表徳豈人所自稱桞不當稱字然嘗<lb/>
觀逸少敬謝帖自云王逸少白廬山逺公集盧循與逺<lb/>
書自云范陽盧子先叩頭則古人稱字葢或有之<lb/>
陸柬之帖云近得告為慰上下無恙不得呉興近問懸<lb/>
心得藥書散勢耿耿嘗也殊不類唐人語當是臨晉宋<lb/>
人帖不爾效其語作此耳<lb/>
<pb n="KR2n0014_WYG_001-12a"/>
薄紹之宋世為丹楊尹書與羊欣齊名時號羊薄此卷<lb/>
目為唐人謬甚矣<lb/>
　　第五雜帖<lb/>
自蒼頡至程邈書皆偽史籀書傳世者岐鼓耳今此書<lb/>
云揚州裴易徳系字殊無三代體與其辭皆唐人筆也<lb/>
李斯書米云不知何人書僕按其文云田疇耕耨為政<lb/>
期月而致法令使父子為鄒魯乃李陽冰篆王宻所撰<lb/>
明州刺史河東裴公紀徳碣中字也其碑畧云驚通復<lb/>
<pb n="KR2n0014_WYG_001-12b"/>
田疇闢教以耕耨故為政可期月而致寛之則法令非<lb/>
行公之化夷俗為鄒魯使父子長幼各得其宜此帖乃<lb/>
摹田疇等十八字為斯書與碑中篆無銖黍差而米云<lb/>
不知何人書葢未嘗見此碑耳程邈在秦雲陽獄作𨽻<lb/>
字乃今漢碑中字是也有此𨽻方生今正書不應邈已<lb/>
作之宋儋唐明皇帝時人學鍾書但作側戾殊失天勢<lb/>
王著録此書不知乃唐士意為逺古人故與斯邈並别<lb/>
其誤至此儋有嵩山圭禪師䓁碑傳扵世字亦不甚工<lb/>
<pb n="KR2n0014_WYG_001-13a"/>
衞夫人帖葢唐初李懐琳作事見竇臮述書賦如續帖<lb/>
中嵇康絶交書世傳七賢帖皆懐琳偽迹也此與師帖<lb/>
尤踈謬按梁蕭子雲荅武帝敕云臣昔不能抜賞随時<lb/>
所貴規模子敬多厯年所年二十六著晉史至二王列<lb/>
傳欲作論草𨽻法言不盡意遂不能成十許年始見敕<lb/>
旨論書一卷商略筆狀洞徹字體始變子敬全範元常<lb/>
逮爾已來自覺功進此偽帖云但衞随世所學規摹鍾<lb/>
繇遂厯多載年二十著詩論草𨽻又云筆勢洞精字體<lb/>
<pb n="KR2n0014_WYG_001-13b"/>
遒媚皆竊取子雲啟中語欲小改之遂失其句讀今世<lb/>
髙識豈無何不悟此又衞夫人乃晉李矩妻李充母名<lb/>
鑠字茂猗既與師書自當著名不但稱夫族及姓也以<lb/>
數事考之其偽不疑又前軰論此帖以其敕字從力館<lb/>
從舍為偽未中其病葢自二王以来譌字甚多陳為陣<lb/>
䇿為筴皆二王軰自製不可據此定真偽也<lb/>
隋朝書中敬字缺其波葢淳化中摹此書時特省去避<lb/>
諱耳或指此目為偽帖非也梁武帝書評乃命袁昻作<lb/>
<pb n="KR2n0014_WYG_001-14a"/>
者其荅啓云奉敕遣臣評古今書臣愚短豈敢輙量江<lb/>
海但天旨諉臣斟酌是非謹品字法如前此云梁武評<lb/>
書誤矣袁昻不以書名而評裁諸家曲盡茟勢然論者<lb/>
以其評張芝書云如漢武愛道慿虚欲仙則欲仙而已<lb/>
至况薄紹之書乃云如仙人嘯樹則真仙也為此擬失<lb/>
倫此亦一病也寫此者字法局束天然太少疑非智果<lb/>
書果號得右軍骨借譽浮其實亦不至爾<lb/>
何氏書若云何人耳或以為何姓非也米以二帖為歐<lb/>
<pb n="KR2n0014_WYG_001-14b"/>
陽率更書良是<lb/>
敬祖鄱陽二帖大令部中已有此重出耳敬祖王道子<lb/>
武岡侯恊也與大令不同時恐非其書<lb/>
孤不度徳量力與亮曰董卓以来二帖皆諸葛傳中與<lb/>
昭烈問荅語有一段自孫權據有江東以下與此文相<lb/>
接誤寘苐十卷王大令部中皆章草書雖字畫大小微<lb/>
異而筆勢若一大是全寫亮傳首語此文雖出亮言亦<lb/>
史家潤色之又中云亮曰亦史家所記米遂謂亮書差<lb/>
<pb n="KR2n0014_WYG_001-15a"/>
千里矣僕謂此帖當是逸少書葢與此公章草豹奴帖<lb/>
筆法同<lb/>
移屋有意適閑曠二帖眞羊中散書與唐薛邕家所畜<lb/>
筆精帖字勢同與法帖本部中三月六日帖殊不類彼<lb/>
六日帖乃偽也筆精帖真羊公得意書或以為逸少則<lb/>
誤矣<lb/>
　<lb/>
　<lb/>
<pb n="KR2n0014_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　法帖刋誤卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>法帖刋誤卷下</head> <lb/>
    <p>
<pb n="KR2n0014_WYG_002-1a"/>
欽定四庫全書<lb/>
　法帖刋誤卷下<lb/>
　　　　　　　　　　　　宋　黄伯思　撰<lb/>
　　第六王㑹稽書上<lb/>
自適得書至慰馳踈耳中間諸帖除穆松及秋中二帖<lb/>
差似逸少書餘並近世不工書者偽作耳非特筆無晉<lb/>
韻又宅上静眠過此如命等乃今流俗語不待觀筆跡<lb/>
已可辯之<lb/>
<pb n="KR2n0014_WYG_002-1b"/>
諸酸感至比加下及宰相并噉豆鼠伏想㛐等亦偽<lb/>
作葢以逸少别帖垂三十年比加下㿃等語厠其間或<lb/>
云宰相安和帖乃郗愔書謂宰相者簡文作相王時也<lb/>
殷生者殷浩也然此或是書郗愔帖語耳而結字實近<lb/>
世人偽作愔書自與逸少早年抗衡而此帖了無晉韻<lb/>
其非審矣<lb/>
鯉魚帖敬字行成帖殷字皆缺語在第五章夫人及蔡<lb/>
家二帖亦後人依倣賈曽送張説赴朔方序中云備官<lb/>
<pb n="KR2n0014_WYG_002-2a"/>
而行成旅比従下云有詔具寮爰開祖宴且申後命寵<lb/>
以蕃錫此卷有此文自行字上祖字下皆亡之而作草<lb/>
書多之綴屬當是集逸少書冩此序耳先軰以為張説<lb/>
送賈至文非也米亦以自是月下為偽殊不知自行成<lb/>
下已偽盖此帖失其首尾而米未嘗考賈曽文也<lb/>
闊别稍乆眷與時長帖末云遇信忩遽萬不一陳字既<lb/>
甚惡而筆語乃爾非逸少書無疑吾昨得一日一起帖<lb/>
米以為張長史書有之但米論書多以草字差大者為<lb/>
<pb n="KR2n0014_WYG_002-2b"/>
非二王書一概求之理恐未竟<lb/>
追㝷帖米以為大令書非也字勢圓𦂳既非獻之體而<lb/>
中云吾老矣餘願未盡惟在子軰耳案大令壽四十三<lb/>
初無後嗣與此不合又法書要録逸少帖内有此語固<lb/>
宜在此卷<lb/>
二十日以下二帖結體雖踈詞筆皆有王氏風氣殆是<lb/>
唐人縦筆臨倣非摹搨也<lb/>
不得臨川問帖亦非逸少書庾子嵩非同時人也<lb/>
<pb n="KR2n0014_WYG_002-3a"/>
朱處仁帖在十七帖間其中有云徃得其書信遂不取<lb/>
荅謂昔嘗得其書而信人竟不取報書耳而世俗遂誤<lb/>
讀為往得其書信殊不知信者乃使人也自連下語非<lb/>
若今之所謂書信也第一篇晉武帖中已評辯之<lb/>
　　第七王㑹稽書中<lb/>
得都下九日帖中云蔡公者蔡謨也仁祖者謝尚也晉<lb/>
穆帝永和十二年秋桓公破姚襄至洛故此云久當至<lb/>
洛是時将以謝尚鎮司州以病止故此云得仁祖二十<lb/>
<pb n="KR2n0014_WYG_002-3b"/>
六日問疾更委篤與陶穀家所畜逸少破𦍑帖中所書<lb/>
事正同其帖云知虞帥書桓公以至洛即摧破𦍑賊賊<lb/>
重命想必禽之王略始及舊都使人悲慨深此公威略<lb/>
實著自當求之扵古真可以戰使人歎息知仁祖小差<lb/>
此慰可言適范生書如其語無異故須後問為定令以<lb/>
書示君僕嘗跋之云晉穆帝永和十二年秋桓温破姚<lb/>
襄于伊水遂至洛時将以謝尚鎮之屬病不行所云桓<lb/>
公摧破𦍑賊及仁祖小差正當時事也是時逸少去㑹<lb/>
<pb n="KR2n0014_WYG_002-4a"/>
稽内史已嵗餘方遯迹山水間冝不復以世務經懐而<lb/>
此書乃歎宣武之威畧悲舊都之始平憂國嗟時志猶<lb/>
不息惜其一憤逺引使才猷約結弗光扵世獨區區遺<lb/>
翰見寳後人覧之深為興歎此帖草法極工惜不載法<lb/>
帖間故附見此<lb/>
與足下意政同政當作正葢逸少祖尚書郎名正故王<lb/>
氏作書正月或作初月或作一月他正字皆以政代之<lb/>
後人相承斆之非也<lb/>
<pb n="KR2n0014_WYG_002-4b"/>
自初月二日至前後洛帖皆偽如中月有云羲之是耳<lb/>
願知心素致使如然也願足下莫見責乃俗人偽作苐<lb/>
恐是著書觀其所補永禪師十字格韻與此正同十月<lb/>
七日帖米以為集成予謂昨見君帖亦然葢二帖字意<lb/>
皆不相屬而十月帖頗取十七帖中足慰前可令必達<lb/>
以副此志逺想慨然等帖中語厠其間如云足下尚停<lb/>
數日得告承長平未佳足下小大佳也知比丹陽書熱<lb/>
日更甚期已至旦反想至七帖皆後人依倣中有云不<lb/>
<pb n="KR2n0014_WYG_002-5a"/>
易可得過夏知有患者早乘凉行皆非當時人語承足<lb/>
下還來一帖不論可見其偽<lb/>
荀侯帖云安西音信明公還後歸洛也詞筆皆如初月<lb/>
帖<hi>劉次荘釋云安好音信那可遇得歸洛也</hi>
深以自慰晚復毒熱二帖唐文皇所臨者羲之白耳帖<lb/>
不論可見其偽<lb/>
僕近脩小園子殊佳帖米以為子敬書僕謂處動静以<lb/>
下方是子敬筆前兩行乃唐人書字勢帖語與後逈殊<lb/>
<pb n="KR2n0014_WYG_002-5b"/>
　　第八王㑹稽書下<lb/>
羲之死罪小大悉佳帖書殊惡末云因縁不多亦近代<lb/>
所為耳<lb/>
足下各如常亦唐人作比初月帖差勝中云淡悶干嘔<lb/>
淡古淡液之淡千古干濕之干今人以淡作痰以干作<lb/>
乾非也據此當亦非今人所作<lb/>
闊轉久帖末云卒未近縁如何非晉士語阮公故爾一<lb/>
帖非逸少書<lb/>
<pb n="KR2n0014_WYG_002-6a"/>
蒸濕帖米云大令代父書非也盖結字殊不同詞亦異<lb/>
晉體<lb/>
修齡王胡之也重熈郗曇也安西庾翼也其云一昨得<lb/>
安西六日書無他無所知説故不復付送譲都督表亦<lb/>
復常言耳案翼之鎮荆州以石虎衰暴屢表請北伐康<lb/>
帝及朝士皆遣使譬止孫綽軰亦致書諫之則逸少所<lb/>
見之表殆亦論北伐事也翼之此舉朝論弗以為然故<lb/>
逸少以為常言及聞其遷㐮陽乃云稚恭遂進鎮東西<lb/>
<pb n="KR2n0014_WYG_002-6b"/>
齊舉想克定有期也則始雖同羣議而終以為當猶趙<lb/>
充國之計罕羌初是之者十三中十五最後十八有詔<lb/>
詰前言不便者皆頓首服無足怪也然翼有志無年徒<lb/>
奮十倍之氣而蔑一統之功此志士所嗟慨者逸少所<lb/>
書進鎮帖唐張彦逺載於書録今聞在王仲脩家<lb/>
月半帖雖晉人語字不合作葢後人冩二王尺牘中語<lb/>
耳<lb/>
此郡帖來謂與王述書非也逸少與藍田方隙而為屬<lb/>
<pb n="KR2n0014_WYG_002-7a"/>
郡既檢察苛急主者疲扵課對正救過不暇豈復尺牘<lb/>
間自彰其逋滯哉此帖官本傳摹甚失真如以就勞為<lb/>
能勞小却為小都皆轉失草法也<lb/>
適𣣔遣書帖非逸少書<lb/>
逸少十七帖本唐正觀御府中書張彦逺云王草書中<lb/>
烜赫著名帖也僕謂當時書卷首帖有十七日字故諸<lb/>
帖總謂之十七耳非帖數也本二十七條今官法帖有<lb/>
其十五散寘逸少書三巻中又續法帖有五而卭竹杖<lb/>
<pb n="KR2n0014_WYG_002-7b"/>
絲布衣漢講堂諸葛顒天鼠膏四果種虞安吉七條不<lb/>
載當是亡軼而世有完卷者傳模殊精非此比也此卷<lb/>
有帖云周益州送此卭竹杖卿尊長或須今送僕案十<lb/>
七帖有云去夏足下致卭竹杖皆至此士人多有尊老<lb/>
者皆即分布令知足下逺惠之至以前帖觀之即知此<lb/>
帖葢與周益州矣自昔相傳十七帖乃逸少與蜀太守<lb/>
者未必盡然然其中問蜀事為多是亦應皆與周益州<lb/>
書也但来禽一帖則或以為與桓温而已本朝僧邦者<lb/>
<pb n="KR2n0014_WYG_002-8a"/>
有寄李昌武翰林詩云来禽簡寄桓宣武不知何據案<lb/>
此帖有云吾在田里惟以此為事足下致此子者大惠<lb/>
也逸少視桓公位殊遼絶與書不當爾耳然當時真長子<lb/>
猷軰猶嫚侮桓公彼亦能容逸少作書若交友葢無足<lb/>
怪温飛卿詩云畫圖驚畏獸書帖得来禽此帖垂寳非<lb/>
一世也<lb/>
　　第九王大令書上<lb/>
此卷王大令部偽者最少相過無復日借匪獻之韻自<lb/>
<pb n="KR2n0014_WYG_002-8b"/>
可賞<lb/>
鵞還慰姊意帖鵞者王氏子姓之小字耳猶袁羊顧虎<lb/>
之類或以此鵞即逸少所愛之鵞甚可鄙笑二十九日<lb/>
帖云昨遂不奉恨深此近世人語非子敬書静息帖云<lb/>
頼消息内外極生冷内外二字本行旁注故字差小而<lb/>
昧者摹填著行中非也當依本為勝諸帖中此例甚多<lb/>
如十七帖中逺想慨然孔琳之帖恨恨脚中轉劇䓁字<lb/>
本皆側注後人摹以入行雖失格體猶扵理未害至扵<lb/>
<pb n="KR2n0014_WYG_002-9a"/>
讀蘭亭叙者以不知老之将至旁一僧字為逸少作曽<lb/>
字之誤借使摹入行中則害理矣案古蘭亭叙本二十<lb/>
八行至苐十四行間特闊者葢接紙䖏而不與知字適<lb/>
在此行之末梁舍人徐僧權扵其旁著名當時謂之押<lb/>
縫梁御府中法書率如此而此帖僧字下亡其權字近<lb/>
世人殊不知此乃云僧者曽之誤因讀為曽不知老之<lb/>
將至非也又案晉史逸少本傳及書録第十卷皆載此<lb/>
叙但云不知老之將至而無曽字益可是正乃知善摹<lb/>
<pb n="KR2n0014_WYG_002-9b"/>
帖者勿問其黵泧注缺横斜細大一放其本而不小易<lb/>
乃不失真矣今法帖多妄更易之至以注字入行大小<lb/>
既殊體不綴屬後人不曉從而效之一行之中洪纖頓<lb/>
異號子母體如苐五卷近世偽作釋智果書是也毎一<lb/>
觀之使人深慨<lb/>
静息帖云礜石深是可疑事兄憙患散輙發癰散者寒<lb/>
食散之類散中葢用礜石是性極熱有毒故云深可疑<lb/>
也劉表在荆州與王粲登障山見一岡不生百草粲曰<lb/>
<pb n="KR2n0014_WYG_002-10a"/>
此必古冢其人在世服生礜石熱蒸出外故草木焦滅<lb/>
鑿㸔果墓礜石滿塋又今洛水冬月不氷古人謂之温<lb/>
洛下亦有礜石今取此石置瓮水中水亦不氷又鸛伏<lb/>
卯以助暖氣其烈酷如此固不宜餌服子敬之語實然<lb/>
聊附于此<lb/>
授衣帖厯世所傳自為一卷法帖中亡其帖尾政在此<lb/>
耳下當云當今可復使不萬全不願其以多筭難易得<lb/>
之便自可令不為因累耳比者忉怛當不可言當不可<lb/>
<pb n="KR2n0014_WYG_002-10b"/>
言獻之死罪法帖無此四十三字入其間多有燥筆及<lb/>
魚食䖏而官帖不復依本其失多矣<lb/>
奉對帖云方欲與姊極當年之足以之偕老豈謂乖反<lb/>
至此當是與郗家帖也案子敬病篤請道士上章法應<lb/>
首過子敬曰不憶餘事惟省與郗家離婚子敬前室郗<lb/>
曇女也郗氏自太尉鑒後為江左名族其姓讀如絺繡<lb/>
之絺而世人以俗書郗字作郄因讀為郤詵之郤非也<lb/>
郤詵乃春秋晉大夫郤縠郗鑒乃漢御史大夫郗慮之<lb/>
<pb n="KR2n0014_WYG_002-11a"/>
後姓原既異音讀逈殊後世因俗書相亂郗郤二姓遂<lb/>
不復辯亦近代氏族及小學二家之學不講故也陸魯<lb/>
望博古矣其詩有云一段清香染郄郎亦誤讀也今因<lb/>
郗氏帖聊爾及之以紀俗繆梁中書郎虞龢表云逸少<lb/>
為㑹稽子敬為呉興故三吴之地偏多遺迹又是暮年<lb/>
遒羙之時今此卷中亦時有呉興帖然大令帖傳于世<lb/>
佳者尚多如乞假表庾公帖周姊帖洛神賦劉氏所藏<lb/>
十二字等帖官帖中皆遺之僕頃以韻語題河南王氏<lb/>
<pb n="KR2n0014_WYG_002-11b"/>
所藏子敬帖云君家大令書盈紙筆勢翩翩趣多媚雖<lb/>
云沓拖如少年豈至拘攣同餓𨽻㑹稽七子五知名此<lb/>
公風槩尤超詣太極琁題猶重書<hi>謂不書太極殿榜</hi>一時凛凛<lb/>
標英氣半袖精裓衆争求數幅新帬世尤貴當時親遇<lb/>
得已難況復傳今僅千嵗龍珠歸浦劔還津此帖君藏<lb/>
真得地才披尺許目増明鸞跂鴻驚欲飛逝硬黄響搨<lb/>
若傳吾完璧摹刋願垂世聊爾以記大令書事漫附于<lb/>
此<lb/>
<pb n="KR2n0014_WYG_002-12a"/>
𤣥度時来一帖米以為無名人作僕謂此真晉人語但<lb/>
筆勢踈緩多失落耳謂大令書則非葢中云仁祖欲請<lb/>
為軍司案獻之以晉孝武太元十一年年四十三卒上<lb/>
推謝尚扵穆帝升平元年卒時獻之方年十三請軍司<lb/>
又在升平前大令是時纔十許嵗安得已作書論時事<lb/>
殆是穆帝時他人書後𤣥度何来遲亦此類<lb/>
薄冷益部二帖米以為歐陽率更書實然但米誤以益部<lb/>
字為益郎葢下接耆舊傳字此帖葢借陳壽所著益部<lb/>
<pb n="KR2n0014_WYG_002-12b"/>
耆舊傳也<lb/>
詠史詩鬰鬰澗底松數句乃集大令書<lb/>
一月二十九日黄門帖亦王氏書而非大令也<lb/>
　　第十王大令書下<lb/>
吾當託桓江州助汝帖米以為張長史書雖未必然要<lb/>
非大令書也案此帖不至惡但縱任近俗無晉世清韻<lb/>
真非大令書但殊不知亦冩右軍帖詞耳張彦逺右軍<lb/>
帖録有此語此卷亡其半其上略云汝决欲来下上方<lb/>
<pb n="KR2n0014_WYG_002-13a"/>
大枋想汝不過數枋足人方足不果爾可白吾當託桓<lb/>
江州助汝<lb/>
續帖逸少部中有前段結字殊應模矩葢王氏子弟臨<lb/>
逸少書勝此逺矣<lb/>
疾不退至分張帖諸大草字語類江表人𤣥度何来亦<lb/>
似逸少語其字皆張長史藏眞軰偽作或自書二王帖<lb/>
語耳與第二卷知汝殊愁及藏眞長史部中諸帖一手<lb/>
也豹奴桓嗣也王氏甥故二王帖中時及之如云豹如<lb/>
<pb n="KR2n0014_WYG_002-13b"/>
晚歸家之類然此豹奴惟省一書帖亦後人依放<lb/>
極熱敬惟府君帖云来時幾得問希此消息極悶悶又<lb/>
云意甚無頼君有好藥云云極濟事耶又服油帖云不<lb/>
至絶艱辛也皆近世俗言字勢亦不至佳非王氏帖明<lb/>
甚<lb/>
七月二日獻之白七字人偽作也下章草云孫權據有<lb/>
江東以厯三世亦蜀志中語與第五卷章草不可争鋒<lb/>
也語相接字雖大小異乃一人書語已見本章此段世<lb/>
<pb n="KR2n0014_WYG_002-14a"/>
字缺中畫葢唐人臨摹時去之以避諱猶今集法帖時<lb/>
殷敬二字多省其波也但東連呉㑹與用武之國連武<lb/>
二字章草體差相亂摹者謬互置之<lb/>
復面悲積宋齊人書<lb/>
㛐等帖王氏書亦非大令<lb/>
鵞羣帖前軰謂此墨帖乃大令真筆僕觀此書殊不惡<lb/>
但怒張狂勁無晉諸賢韻味而前軰乃云此帖筆勢險<lb/>
逺如従空中數丈外擲下恐是真筆此非僕之所敢知<lb/>
<pb n="KR2n0014_WYG_002-14b"/>
也又此帖詞云崇虚劉道士鵞羣並復歸也獻之等須<lb/>
向彼謝之亦非當時尺牘體葢以大令父逸少嘗書道<lb/>
徳經換鵞而山隂曇壌村道士舉羣贈之故以此事傅<lb/>
㑹作是帖耳案崇虚館乃宋明帝泰始四年建子敬晉<lb/>
人去亡慮五十餘年何得己稱之其偽可無疑又按魏<lb/>
收釋老志太和十五年詔立道家寺宇扵桑乾之隂名<lb/>
崇虚寺去晉愈逺矣予前所校量諸書詎敢自謂竟理<lb/>
要非臆决目論葢書雖小道亦六藝之一能之既艱知<lb/>
<pb n="KR2n0014_WYG_002-15a"/>
亦匪易然天下理當為天下士言之眞賞難遇豈獨論<lb/>
書哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0014_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　法帖刋誤巻下<lb/>
</p>
<p>
</p>
  </div>
</body>
</text>
</TEI>
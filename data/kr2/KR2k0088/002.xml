<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0088_WYG_002-1a"/>
欽定四庫全書<lb/>
欽定盤山志卷二<lb/>
　圖<hi>下</hi>
　行宫内新增六景<lb/>
　　半天樓<lb/>
　　池上居<lb/>
　　農樂軒<lb/>
　　雨花室<lb/>
<pb n="KR2k0088_WYG_002-1b"/>
　　泠然閣<lb/>
　　小普陀<lb/>
　　　附載十六景<lb/>
　　古中盤<lb/>
　　上方寺<lb/>
　　少林寺<lb/>
　　雲淨寺<lb/>
　　東竺庵<lb/>
<pb n="KR2k0088_WYG_002-2a"/>
　　東甘澗<lb/>
　　西甘澗<lb/>
　　蓮花峰<lb/>
　　雙峰寺<lb/>
　　法蔵寺<lb/>
　　青峰寺<lb/>
　　天香寺<lb/>
　　感化寺<lb/>
<pb n="KR2k0088_WYG_002-2b"/>
　　先師臺<lb/>
　　水月菴<lb/>
　　白巖寺<lb/>
<pb n="KR2k0088_WYG_002-3a"/>
</p>
<p>
<pb n="KR2k0088_WYG_002-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-4b"/>
　　半天樓<lb/>
　　鑿石為梯千百級盤折而上林密壑陡不暇旁矚<lb/>
　　峰勢一轉豁然開張萬象森列有亭當轉處曰摩<lb/>
　　青稍南而東為半天樓樓巍聳無所蔽八牕洞開<lb/>
　　納顥氣而拂剛飈北面接檻外為平臺架空凌虛<lb/>
　　欄楯周繞<lb/>
宸遊樂其髙曠屢登此遐眺海水一杯齊州九㸃髣髴<lb/>
　　在目睫間而佛圖仙館林霏泉影之隠見於三盤<lb/>
<pb n="KR2k0088_WYG_002-5a"/>
　　山色中者又不足言蓋山本峻極而此地適踞山<lb/>
　　之巔日月先光雷雨在下皆屬真實境界彼中天<lb/>
　　化人之居幻象恍惚奚足與此等倫耶<lb/>
<pb n="KR2k0088_WYG_002-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-6b"/>
　　池上居<lb/>
　　太古雲嵐東垣之外林木菴藹循犖确仄徑行可<lb/>
　　半里當兩崖欲合未合處築甎甓為睥睨樓櫓之<lb/>
　　形刻其上曰披雲棧曰款煙扉由門入境忽開朗<lb/>
　　澄池清澈見底壘竒石作岸凡數匝每匝象月半<lb/>
　　輪外堅而下實故水冬夏不洩瞰池為池上居步<lb/>
　　廊繞出池左有亭曰涵碧其後泉從千澗落日夜<lb/>
　　濺濺鳴則琴峽亭在焉蓋山中諸水多噴湧巖竇<lb/>
<pb n="KR2k0088_WYG_002-7a"/>
　　或伏流沙際少含蓄渟泓之致<lb/>
　靈沼天成協兹地勢荇藻交碧輕鯈吹沫於以見天<lb/>
　　趣暢<lb/>
宸襟與盤泉千尺雪各擅勝場不復相掩也<lb/>
<pb n="KR2k0088_WYG_002-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-8b"/>
　　農樂軒<lb/>
聖天子念民事之重遊豫所至輒<lb/>
咨詢疾苦俾得霑補助之<lb/>
仁盤之土可以稼而其俗淳朴務勤力田間童叟得時<lb/>
　　時望見<lb/>
顔色鼓舞踴躍豳風愛上之誼庶幾見之觀瀾亭之東<lb/>
　　有地衍沃澗泉夾流左右可灌溉<lb/>
命有司墾為方田用藝嘉穀築亭宇其間額其前軒曰<lb/>
<pb n="KR2k0088_WYG_002-9a"/>
　　農樂比於<lb/>
　内苑觀稼之所籬落映帶溝塍彌望春風至而碧毯<lb/>
　　鋪秋日麗而黄雲湧可以譜昇平豐稔之象不獨<lb/>
　　摹寫江村景色而已也<lb/>
<pb n="KR2k0088_WYG_002-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-10b"/>
　　雨花室<lb/>
　　山路西北上漸少平坦而谷深崖複佳境益多契<lb/>
　　乎<lb/>
睿賞爰加結構有檐宇在深林中老樹作英時隨風飄<lb/>
　　舞宛如曼陀羅之散空則雨花室也室隱處又有<lb/>
　　室焉茨以茅倚巖為垣壁明潔無滓是曰雲林石<lb/>
　　室步越庭院仰面諸髙峰青逼霄漢是為對山亭<lb/>
　　自此而西下半里許飛櫩翼然縱窄而横廣樓閣<lb/>
<pb n="KR2k0088_WYG_002-11a"/>
　　之參差隱見於空碧中者可以坐攬是曰菴翠亭<lb/>
　　亭與室皆當幽絶處凡離合向背崇卑淺深之體<lb/>
　　制皆因地勢為之不拘常格而舉目移趾景色各<lb/>
　　殊洵乎人工之巧符乎天造矣<lb/>
<pb n="KR2k0088_WYG_002-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-12b"/>
　　泠然閣<lb/>
　　地籟之發於衆竅者調調刁刁吹萬不同若夫暖<lb/>
　　香襲於蘭坡涼聲被於鞠徑山中清景是處熙怡<lb/>
　　閣虚迴受風尤多宜有泠然之目不僅援列子寓<lb/>
　　言也閣之下軒序翼如林蘿翳如石之起於庭者<lb/>
　　突如梯而上南望無所不見北出乃平步崖額護<lb/>
　　以欄楯作深碧色時卉蔓之如錦一逕迤邐斜去<lb/>
　　若尋仙源窅然無極數十百折乃可達攓雲亭亭<lb/>
<pb n="KR2k0088_WYG_002-13a"/>
　　在山絶頂常時煙雲隔斷以準望度之適與此地<lb/>
　　相直天然位置得<lb/>
御筆標題一一與面勢相稱形諸繪事固不足以舉其<lb/>
　　勝槩矣<lb/>
<pb n="KR2k0088_WYG_002-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-14b"/>
　　小普陀<lb/>
　　近東澗得岡阜髙敞地結亭曰極望澄鮮亭下北<lb/>
　　折曲徑如旋螺深入崖隩水流至此不復作澎湃<lb/>
　　勢縈紆洄洑匯為石潭潭之上有竹萬竿竹得水<lb/>
　　而悦作深翠色日色到地若碎金於此建宇以奉<lb/>
　　大士屋小而勢聳不設疏櫺刻木為四壁塗以丹<lb/>
　　雘名小普陀以水故名也大士以聲聞入而號觀<lb/>
　　自在觀之為義無量無邊以石潭而視落伽大海<lb/>
<pb n="KR2k0088_WYG_002-15a"/>
　　之水一勺耳而性月所印處處皆圓皈心者當作<lb/>
　　如是觀<lb/>
<pb n="KR2k0088_WYG_002-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-16b"/>
　　　古中盤<lb/>
　　　擅中䑓紫盖之勝而蓮花毘盧諸峰或枕或面以<lb/>
　　　朝霞夕靄作供養者為古中盤唐髙僧寳積之所<lb/>
　　　宴坐也今則紺宇琳宫鬱然相望<lb/>
聖祖愛其竒秀勒詩石上記稱舍利塔每放光明地多金<lb/>
　　　沙雨過則現竒朩澄泉映帶左右為佛窟表異者<lb/>
　　　不可悉數度危石穿松徑恍然不知身之從塵境<lb/>
　　　来矣<lb/>
<pb n="KR2k0088_WYG_002-17a"/>
</p>
<p>
<pb n="KR2k0088_WYG_002-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-18b"/>
　　上方寺<lb/>
　　寺去平地幾二十里山髙而氣寒千百年來唯枯<lb/>
　　禪能居之老屋數椽無金碧之采今奉<lb/>
命增修頳牆外繚崇臺内峙煥然改觀焉路自東巖折<lb/>
　　而入其西僅細徑一綫幽泉侵林恠石嚙屐俯臨<lb/>
　　壑中窅深無極仰面則嶕嶢峰千仞石壁如削削<lb/>
　　處皆直裂而上勢巉然若寶劒厲鍔紛插層雲間<lb/>
　　灌木盤根石罅槎枒萬狀天門開石刻在樹影中<lb/>
<pb n="KR2k0088_WYG_002-19a"/>
　　可望而見人罕能至其處其西為懸空石稍下則<lb/>
　　凌雲臺故址猶在昔荆浩畫山好作方折上方傍<lb/>
　　近諸峰多峭刻似荆畫葢山勢至此一變矣<lb/>
<pb n="KR2k0088_WYG_002-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-20b"/>
　　少林寺<lb/>
　　嵩之少林為禪宗祖庭故名特著其在盤山者剏<lb/>
　　造嵗月不可考而開士之草衣木食宣揚般若者<lb/>
　　世有其人中為學仙者所據旋復改正固知耆闍<lb/>
　　之窟吉祥之海非他氏所能爭矣地當盤谷之口<lb/>
　　爽塏明秀昔人所稱近䝉<lb/>
賜金翬革增麗山下望窣堵波與香臺蓮宇歴歴如繪<lb/>
　　而行逕必跨大澗盤層岡數里中屢上屢下乃抵<lb/>
<pb n="KR2k0088_WYG_002-21a"/>
　　寺門紅龍池旁竒石羅列名狀各殊俱足㸃染禪<lb/>
　　林景色云<lb/>
<pb n="KR2k0088_WYG_002-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-22b"/>
　　　雲淨寺<lb/>
　　　自山額北上而東折有大安年石幢故小刹也名<lb/>
　　　淨業庵漸成叢林築基起平處數尋上為珠宫琳<lb/>
　　　宇前後相次<lb/>
聖祖臨幸<lb/>
賜名雲淨今奉<lb/>
　勅重修益加輪奐其外巒谷窈窕劍石駢立㡬不能行<lb/>
　　　馬到寺稍展豁而氣象深穏碧林丹樹間凛然疑<lb/>
<pb n="KR2k0088_WYG_002-23a"/>
　　貯太古之雪度經閣髙出木末梵唄一聲諸品俱<lb/>
　　静山峙雲行烏從窺其色相耶<lb/>
<pb n="KR2k0088_WYG_002-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-24b"/>
　　東竺庵<lb/>
　　光路覺路遍滿一切豈必青鸞之舍始騰慧日耶<lb/>
　　盤山故佛窟此庵獨以東竺名可悟震旦金天因<lb/>
　　縁不二庵在松樹峪峪多土壤可樹藝結架無幾<lb/>
　　而以朴野勝編茅為亭倚巖石為牆庭中雜蒔卉<lb/>
　　木花香四時不絶亦地奥而氣聚使然<lb/>
宸遊自雲罩歸必駐蹕於此以憩侍從<lb/>
天語留題妙入禪悦法輪轉處當時有妙香寶華徧滿<lb/>
<pb n="KR2k0088_WYG_002-25a"/>
　　空界矣<lb/>
<pb n="KR2k0088_WYG_002-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-26b"/>
　　東甘澗<lb/>
　　有水夾小山而流相距止一里許在東者為東甘<lb/>
　　澗澗上築精舍<lb/>
御筆題其額中為小殿兩廡翼之廣庭中有石名蒲團<lb/>
　　周圓可趺坐古松髙不滿尋丈䕃周於庭若斗笠<lb/>
　　然就庭隅結樓松之頂可俯而摩也盤谷之間窅<lb/>
　　深嶄絶得平地僅如掌禪侣棲焉自逺望之梵宇<lb/>
　　之出層崖嵌壁者疑無路可達穿雲盤折而入則<lb/>
<pb n="KR2k0088_WYG_002-27a"/>
　　石房數楹纎塵不染令人有出世想宜昔日隱淪<lb/>
　　日夕於松聲澗響中而不知返也<lb/>
<pb n="KR2k0088_WYG_002-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-28b"/>
　　西甘澗<lb/>
　　峰勢迴轉見旛影出樹杪清泉一道横其前壘石<lb/>
　　為小橋以度則西甘澗之佛廬在焉其屋宇朴略<lb/>
　　猶之東也而異境天設各具標格人工結構固無<lb/>
　　所庸衲子數人終老樵汲不以語言文字説法相<lb/>
　　對移時穆然見太古淳朴之風蘇軾嘗以空山無<lb/>
　　人水流花開贊阿羅漢今安知顛崖仄厂間不更<lb/>
　　有一瓢一笠密傳心印如拔陀其人者惜白雲深<lb/>
<pb n="KR2k0088_WYG_002-29a"/>
　　阻無從見之耳<lb/>
<pb n="KR2k0088_WYG_002-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-30b"/>
　　　蓮花峰<lb/>
　　　峰自下而上分三巗崚嶒<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫勢欲摩天見於昔<lb/>
　　　人逰記者數矣曰東臺正其方也曰削玉辨其色<lb/>
　　　也曰九華肖其形也而形之竒秀如朶分瓣簇互<lb/>
　　　映紛披不可以數紀<lb/>
聖祖有中臺遥望蓮花峰之句爰更名蓮花焉夫蓮卉植<lb/>
　　　耳而佛氏道家者流往往托之以示靈幻而其亭<lb/>
　　　亭淨植不夭不汚可逺觀而不可䙝玩儒者以為<lb/>
<pb n="KR2k0088_WYG_002-31a"/>
　　　有君子之容兹山在岑寂之境忽䝉<lb/>
睿賞肇錫嘉名其所取義盖在此而不在彼矣<lb/>
<pb n="KR2k0088_WYG_002-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-32b"/>
　　雙峰寺<lb/>
　　雙峰於山為西偏蒼壁萬仭對峙如童角之丱寺<lb/>
　　適當其陽對舞劒臺嵐靄曉夕殊狀蔚然偉觀殿<lb/>
　　宇與山為髙下相傳鄂公尉遲敬德所監造也昔<lb/>
　　唐太宗以武功勘亂功成後廣建梵刹以資福田<lb/>
　　惻然有哀矜黎首之心詔語刋碣寺中今承平日<lb/>
　　乆生聚豐樂深山黄馘再世不聞金鼓之聲擊壤<lb/>
　　含哺順<lb/>
<pb n="KR2k0088_WYG_002-33a"/>
帝之則撫兹往蹟又不禁慨然興嘆已<lb/>
<pb n="KR2k0088_WYG_002-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-34b"/>
　　法藏寺<lb/>
　　由大嶺入山過雙峰寺石阪旋折於層巒疊巇間<lb/>
　　可按轡行阪盡得法藏寺薜茘為牆白雲盈塢近<lb/>
　　與雙峰青峰俱䝉<lb/>
發帑重葺規制益加宏整庭有喬松垂䕃遊者藉以憩<lb/>
　　息僧言此松為盤山第一不虚也倚法船石望六<lb/>
　　王砦一壁凌空諸峰如在肘腋頽垣廢壘約略可<lb/>
　　辨昔時葢有屯兵於此者而記載不可考矣<lb/>
<pb n="KR2k0088_WYG_002-35a"/>
</p>
<p>
<pb n="KR2k0088_WYG_002-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-36b"/>
　　　青峰寺<lb/>
　　　山行可三四里率數武一旋折至幽絶處曰青楊<lb/>
　　　峪峪有寺曰青峰近寺千巗圭立萬嶂螺分皆深<lb/>
　　　翠色而庭宇適四面延納之因以得名寺直法藏<lb/>
　　　之南里許其来已久易菴為寺則自<lb/>
聖祖御書匾額始俯瞰山趾麥田萬罫杏林繚繞花時映<lb/>
　　　松檜林若霞采之晨敷光景炫目其稱勝地不虚<lb/>
　　　爾<lb/>
<pb n="KR2k0088_WYG_002-37a"/>
</p>
<p>
<pb n="KR2k0088_WYG_002-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-38b"/>
　　天香寺<lb/>
　　旃檀樹下薝蔔林中世尊常以喻法性而巖凹澗<lb/>
　　側卉木馥郁之氣四時不絶亦諸天自然供養也<lb/>
　　天香之所繇名已無碑碣可攷即其境地可與鷲<lb/>
　　嶺龍宫同稱香界矣自<lb/>
　行宮西北二里許歴疎林淺渚背小峰為寺紅牆碧<lb/>
　　瓦差差翼翼麗于蘭樹其中殿室華整像設莊嚴<lb/>
　　蓋乾隆九年所移建<lb/>
<pb n="KR2k0088_WYG_002-39a"/>
奎章疊賜聿成寶地境雖未極幽敻而風景明秀鐘唄<lb/>
　　時作塵俗固不到此矣<lb/>
<pb n="KR2k0088_WYG_002-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-40b"/>
　　感化寺<lb/>
　　山之陽坡陀岡阜錯落若星羅棊置不可名數自<lb/>
　　玉石莊而東一望坦夷昔志稱田疇入山營幽險<lb/>
　　平敞地以居此固其躬耕處也感化為唐時名刹<lb/>
　　乾隆十年奉<lb/>
命重建於此<lb/>
璇題耀於重楣禪堂寮舍位置與昔構無别而加崇煥<lb/>
　　焉其外面勢軒豁塍畦沙渚映帶逺近諸髙峰堆<lb/>
<pb n="KR2k0088_WYG_002-41a"/>
　　蒼積翠為之屛枕夕陽密樹間隱見參差儼然畫<lb/>
　　㡧入山者必繫馬寺門流連瞻望而後去昔栁栁<lb/>
　　州所稱曠如奥如者兹山殆兼而有之而繇曠歴<lb/>
　　奥乃窮勝概感化固山中諸刹眉目歟<lb/>
<pb n="KR2k0088_WYG_002-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-42b"/>
　　先師臺<lb/>
　　臺在盤山之正南一峰耳孤騫峭立厓勢外出作<lb/>
　　方稜凡數層層皆争上讓下其斗絶處乃不可磴<lb/>
　　級遊人披槎枒蔚薈繞曲徑以上其頂寛敞平豁<lb/>
　　躡雲影慿剛飈蒼蒼茫茫漕河繞其前渤海湧其<lb/>
　　左燕山聳其右數百里外如觀掌果舊稱黄龍尊<lb/>
　　師焚脩於此有塔在焉招提踞其上層境地荒寂<lb/>
　　至者亦罕臺上石形肖物不假雕鑿樵子每指之<lb/>
<pb n="KR2k0088_WYG_002-43a"/>
　　以示靈異云<lb/>
<pb n="KR2k0088_WYG_002-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-44b"/>
　　水月菴<lb/>
　　砂嶺為走平谷孔道迤北而東折則法蔵青峰諸<lb/>
　　寺在焉舊號巉險明時始鏟鑿成路路旁石猶瑰<lb/>
　　詭大者如厦屋小者如甖缶俱作黝黑色嶺南盡<lb/>
　　處有泉仰出甃石為池如月半規泉上結屋從右<lb/>
　　門入為精舍以奉大士因以水月名泉味甘冽行<lb/>
　　人每解鞍瓢酌焉密樹隂翳禽蟬啼呴遙睇重巒<lb/>
　　屏施障展煙靄萬狀如置身清涼界中塵慮盡滌<lb/>
<pb n="KR2k0088_WYG_002-45a"/>
　　矣<lb/>
<pb n="KR2k0088_WYG_002-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-46b"/>
　　白巖寺<lb/>
　　田盤與他山相連接獨以石骨巉削為别故遊盤<lb/>
　　者東至白巖而止寺距<lb/>
　宫門十里從深村野畝中紆迴而入岡巒環抱轉入<lb/>
　　轉幽近寺絶不見寺密林一轉精藍忽現此山之<lb/>
　　最僻静處也昔時脩潔髙僧多退隠于此今雖無<lb/>
　　復舊觀而茅亭虛牖間諸峯髙聳空翠擈人庭前<lb/>
　　二柏樹銅枝虬幹亦數百年物也清磬聲中妙香<lb/>
<pb n="KR2k0088_WYG_002-47a"/>
　　㣲度猶可想見往日之清規云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_002-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盤山志巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0088_WYG_005-1a"/>
欽定四庫全書<lb/>
欽定盤山志巻五<lb/>
　寺宇<lb/>
　　崕岫紆深精廬碁布或始創而嗣興或名同而地<lb/>
　　異昔所稱有菴七十二者猶得諸樵衲之見聞方<lb/>
　　今雲物輝煥佛龕仙宇多屬<lb/>
聖代布金之地檐宇像設具諸莊嚴隔雲鐘磬聲晨夕<lb/>
　　達於<lb/>
<pb n="KR2k0088_WYG_005-1b"/>
　靈囿入山者亦得隨地憩息洒然淡其榮利之心豈<lb/>
　　必鷲嶺鷄山始稱法窟青城小有乃號洞天耶<lb/>
　　寺<hi>山中寺與菴多互稱故菴亦統於寺</hi>
　感化寺魏田疇隠處舊名寳積寺唐貞元中建太和<lb/>
　　咸通間道宗常實二沙門重修後道士居之改為<lb/>
　　上方元宫至遼乾統七年幽州主帥清河張某奏<lb/>
　　請易為感化寺明天順八年壬午僧寳峰徳聚又<lb/>
　　修之成化十一年甲午勅賜廣濟寺額<lb/>
<pb n="KR2k0088_WYG_005-2a"/>
國朝乾隆十年重建於舊基之西一里許<lb/>
賜勅修感化寺額大殿恭懸<lb/>
御書妙光演教匾榱題藻麗境地爽塏傍近<lb/>
　宫壖靄延翠屬山中蘭若雖多此稱首刹矣<lb/>
　　南抃上方感化寺碑記西聖人教既一唱而東也<lb/>
　　應而和者其徒半天下是以城閭邑聚塔廟日興<lb/>
　　後數百年競相髙以奢麗有大苾芻衆樂諸阿蘭<lb/>
　　若巗居野處如鷲峰鹿苑者比比而是方之城邑<lb/>
<pb n="KR2k0088_WYG_005-2b"/>
　　則又過焉漁陽古郡之西北叢岫迤邐其勢雄氣<lb/>
　　秀曰田盤山岡巒倚疊富有名寺而感化者舊號<lb/>
　　元宫物無常名事窮則變會幽州主帥清河張公<lb/>
　　奏請之故因以是額易其前號獨亢爽清勝確乎<lb/>
　　不移既肘腋乎絶巘又襟袖於列刹故自往昔目<lb/>
　　為上方非諸信舍財而附益髙流擇地以来集則<lb/>
　　何以增崇垂逺至於是哉魏太和十九年無終縣<lb/>
　　民田氏兹焉營辦唐太和咸通間道宗常實二大<lb/>
<pb n="KR2k0088_WYG_005-3a"/>
　　師前季後昆繼踵而至故碑遺像文跡具存爾後<lb/>
　　人多住持處亦成就布金之地廣在山麓法堂佛<lb/>
　　宇敞乎下禪竇經龕出乎上松杪雲際髙低相望<lb/>
　　居然緇屬殆至三百自師資傳衣而後無城郭乞<lb/>
　　食之勞以其創始以來占籍斯廣埜有良田百餘<lb/>
　　頃園有甘栗萬餘株清泉茂林半在疆域斯為計<lb/>
　　乆之業又當形勝之境宜乎與法常住如山不騫<lb/>
　　是使居之則安不為爭者所奪奈何太康初鄰者<lb/>
<pb n="KR2k0088_WYG_005-3b"/>
　　侵競割據巗壑鬭諍堅固適在此時徒積訟源乆<lb/>
　　不能決先於薊之屬縣三河北鄉自乾亨前有莊<lb/>
　　一所闢土三十頃間蓺麥千畝皆原隰沃壤可謂<lb/>
　　上腴營佃距今積有年禩利資日用衆實賴之大<lb/>
　　安中燕地遣括天荒使者馳至按視厥土以豪民<lb/>
　　所首謂執契不明遂圍以官封曠為牧地吞我林<lb/>
　　麓既如彼廢我田壤又若此使庖舎缺蒸薪之供<lb/>
　　齋堂乏餅餌之給可歎香火而至於是寺僧法雲<lb/>
<pb n="KR2k0088_WYG_005-4a"/>
　　暨法逍次言及衆曰先世有所遺籍吾儕不能嗣<lb/>
　　守亦空門之不肖者也安忍坐受其弊拱黙而已<lb/>
　　相與詣闕陳訴歴官辯論一旦得直其誣兩者復<lb/>
　　為所有尋奉上命就委長吏辨封立表取舊為定<lb/>
　　自是樵爨耕穫之利隨用而足以小大協力始終<lb/>
　　一心而令釋氏家肥不減疇昔赫矣能事於前有<lb/>
　　光雖汶陽歸已侵之疆興平還既奪之地不是過<lb/>
　　也乾統六年冬老比丘崇簡與前薊州管内都綱<lb/>
<pb n="KR2k0088_WYG_005-4b"/>
　　提㸃寺事沙門士賢元悟上座僧士侃都知僧圓<lb/>
　　淨等以始末紀石為請會余有故不果頃又走書<lb/>
　　来速文勒至再三豈可無述夫藏用於形跡者莫<lb/>
　　妙於理智顯用於事為者莫大乎勢力佛之道理<lb/>
　　與智也宏之在人勢與力也若兹寺者像設攸在<lb/>
　　法相所寄智與形會理隨事集向内不資徒侣之<lb/>
　　力外不托王臣之勢則有所廢矣孰能興之今豪<lb/>
　　奪者止誣取者與使禪支律裔保有其業良以此<lb/>
<pb n="KR2k0088_WYG_005-5a"/>
　　也後之補處是者其念之乎乾統七年春正月元<lb/>
　　日<lb/>
　　王澤𢎞過感化寺詩山行兩後氣如秋廢寺殘僧<lb/>
　　亦勝游宻樹巃嵸羣鳥集層巒環抱一谿幽石橋<lb/>
　　半側人牽馬梵磬無聲客倚樓歎息契丹碑尚在<lb/>
　　白溝當日是紅溝<lb/>
　　董邦達感化寺詩山幽勢盤紆縁麓轉平敞緤馬<lb/>
　　正清秋意惬神彌爽巍巍祇陀林慧日炫金榜迦<lb/>
<pb n="KR2k0088_WYG_005-5b"/>
　　陵流清音梵唱互發響仰面受和風散歩得寛壤<lb/>
　　何當良宵来層巔指月朗<lb/>
　天香寺舊名天香妙祥禪寺唐建延祐元年重修<lb/>
國朝乾隆九年重建於舊基之西北二里許<lb/>
御題勅建天香寺<lb/>
賜無上法味匾楊栁外曉風殘月淨瓶中白日青天聨<lb/>
　　寺枕巗依麓為棲禪勝地門外疎林淺渚行徑絶<lb/>
　　幽與感化並占平逺之勝<lb/>
<pb n="KR2k0088_WYG_005-6a"/>
　　查曦天香寺客夜偶成暮入天香寺蒼然山靄<lb/>
　　濃悠悠白沙澗黯黯紫㣲峰忽見僧廊月髙懸<lb/>
　　佛殿松相看清不寐吟斷下堂鐘<lb/>
　　董邦達天香寺詩清流界塵氛翠壁欹林朩法雲<lb/>
　　深黯黯縹緲罨佛屋薝蔔蔚一林心香幾地肅豈<lb/>
　　執鏡中象寧戀桑下宿意行緬千峰屢至樵徑熟<lb/>
　　悠然證静因妙取慊幽獨<lb/>
　天成寺舊名福善寺一題天成法界當翠屏峰之陽<lb/>
<pb n="KR2k0088_WYG_005-6b"/>
　　俯瞰林壑天成圖畫因<lb/>
賜勅建天成寺額寺門有樓匾曰江山一覽大殿匾曰<lb/>
　　清浄妙因皆<lb/>
宸翰也<lb/>
御製遊盤山記勒碑於此詩篇摩厓凡四處彩碧之輝<lb/>
　　耀於邃谷寺西南有普化和尚塔基普化唐人寺<lb/>
　　疑唐建<lb/>
國朝康熙中僧雲聨重修有古佛舎利墖飛帛澗涓涓<lb/>
<pb n="KR2k0088_WYG_005-7a"/>
　　泉徹公塔山前有下天城原屬寺中果園有斷碑<lb/>
　　載大遼天城福善寺贖舊業栗園事又有斷石幢<lb/>
　　載叡孝天祐皇帝云云<lb/>
　　李及秀遊天城寺詩淙淙幽谷裏寳墖起崚嶒醒<lb/>
　　世風千鐸傳心夜一燈石屏連嶂合雪瀑亂泉崩<lb/>
　　鳥雀忘機智空階自陟登<lb/>
　　洪昇題天城寺詩雲抱墖形孤天垂壁面削兩山<lb/>
　　當寺門一水瀉厓脚<lb/>
<pb n="KR2k0088_WYG_005-7b"/>
　　梁洪天城寺詩環寺山如堵參天墖似峰上盤從<lb/>
　　此入髙衲未曾逢積翠煙中薄空香雨後濃還期<lb/>
　　登絶頂努力一支笻<lb/>
　　孫才衡至天城寺詩入山不數里舉首見天城峭<lb/>
　　壁衝人立遥泉伏澗鳴客停牽馬力僧訝打門聲<lb/>
　　聊得須臾坐芒鞵歩歩輕<lb/>
　　張朝琮天城寺詩籃輿逺探幽巗勝翠接長松架<lb/>
　　短橋亂叠懸厓雲鎖額遥噴飛瀑玉垂腰碑從何<lb/>
<pb n="KR2k0088_WYG_005-8a"/>
　　代埋青草塔自中峰上碧霄丘壑有懐慙未遂石<lb/>
　　蹊蘿磴暫相招<lb/>
　　李鍇天成寺詩束髪牽世網衰謝仍漂揺徃迷泥<lb/>
　　塗歩今迴塵外鑣遣此殷憂懐况值芳春朝靈區<lb/>
　　貢隈隩净域棲寂漻飛軒面空翠丹壁摩青霄肅<lb/>
　　肅山翟飛趯趯鼯鼠跳墖鈴語真唄松雪灑驚飈<lb/>
　　萬化無端倪無生自逍遥委形誠斯須揮手謝松<lb/>
　　喬<lb/>
<pb n="KR2k0088_WYG_005-8b"/>
　　薩哈岱天成寺次韻詩世界回看眼欲空上方有<lb/>
　　境許相通孤峰拔地非人境傑閣凌雲妙化工煙<lb/>
　　抹千林殷晚翠日斜半嶺掛秋紅古今勝跡神仙<lb/>
　　宅多在山僧指㸃中<lb/>
　　徳意過天成寺詩塔影穿幽壑晴嵐叠翠屏天成<lb/>
　　橋畔路曲折入浮青<lb/>
　千相寺一名祐唐寺唐開元中建遼統和五年希悟<lb/>
　　大師重修相傳昔有尊者挈杖逺至求植足之所<lb/>
<pb n="KR2k0088_WYG_005-9a"/>
　　僧室東北隅巗下有澄泉忽見千僧洗鉢瞬息而<lb/>
　　泯後於谿谷磵石之面刋千佛像明正統中僧行<lb/>
　　明重葺<lb/>
國朝乾隆十年<lb/>
勅修大殿懸<lb/>
御書雨花福地匾寺後有揺動石又有洞曰契真憨山<lb/>
　　遇隠士處也<lb/>
　　李仲宣祐唐寺剏建講堂碑記夫幽燕之分列郡<lb/>
<pb n="KR2k0088_WYG_005-9b"/>
　　有四薊門為上地方千里籍冠百城紅稻青秔實<lb/>
　　魚鹽之沃壤襟河控嶽當旂㦸之奥區於古堞之<lb/>
　　外西北一舍有盤山者乃箕尾之巨鎮也深維地<lb/>
　　軸髙闢天門㬉碧凝霄寒青壓海珠樓璇室仰窅<lb/>
　　窱於崑丘寶洞瓊臺耀磅礴於衡嶽崆峒左倚太<lb/>
　　行右連懷珠之水派其陽削玉之峰峭其後嶺上<lb/>
　　時興於瑞霧谷中虚老於喬松竒樹珍禽異花靈<lb/>
　　草絶頂有龍池焉向旱歲而能興雷雨巗下有潮<lb/>
<pb n="KR2k0088_WYG_005-10a"/>
　　井焉依旦暮而不虧盈縮於名山之内最處其嘉<lb/>
　　此境舊有五寺祐唐者乃備其一自昔相傳有尊<lb/>
　　者挈杖逺至求植足之所僧室東北隅巗下有澄<lb/>
　　泉恍惚之間見千僧洗鉢瞬息而泯因兹構精舎<lb/>
　　晏坐矣厥後於谿谷磵石之面刻千佛之像而以<lb/>
　　顯其殊勝也雖雨漬苔斑睠儀相而猶在陽舒隂<lb/>
　　慘流善譽而不隳向此藍垣之北長松之下有大<lb/>
　　石焉重萬餘鈞或遇信敬者㣲觸而動迄今游閱<lb/>
<pb n="KR2k0088_WYG_005-10b"/>
　　之士冠盖相望四序不絶於阡陌也當昔全盛之<lb/>
　　時砌叠龍蟠簷排鳳翅晨鐘暮磬上聞兜率禪宗<lb/>
　　律學宛是祇園駢闐可𩔖於清涼赫奕遥同於白<lb/>
　　馬乃法侣輻輳之鄉也爰自大兵之後並已燼滅<lb/>
　　由謂物不可以久廢故亨利於徳人德人者即寺<lb/>
　　主大德乃當寺之景派也厥本惟裔其神不測苦<lb/>
　　隨念盡樂與人同化六趣之茫然歸十方之安穏<lb/>
　　享年臘末晚昌行業彌髙既多有續之聞宜示無<lb/>
<pb n="KR2k0088_WYG_005-11a"/>
　　窮之績寺主大徳俗姓瑯琊氏釋諱希悟鎮陽夏<lb/>
　　博人也爰自聚沙之歲禮當寺寺主在楚禪師授<lb/>
　　法焉剿除五盖慕别四生舎慾棹而誓泛慈舟棄<lb/>
　　毒藥而願食甘果年二十詣長興寺具尸羅由啟<lb/>
　　宏願延僧一十萬次第竟矣於是謂其友曰聞二<lb/>
　　儀舒慘四序推遷人生幾何歲不我與覽斯基址<lb/>
　　孰忍悽涼埜鹿羣麋晝夜而草眠香徑壊碑毁塔<lb/>
　　髙低而蔓掛藤蘿玉毫消盡於華鬘金磬罷聞於<lb/>
<pb n="KR2k0088_WYG_005-11b"/>
　　齋懴上漏下濕日就月將徐興再造之心爰起從<lb/>
　　新之務於是乎手披榛棘力用經營移怪石而截<lb/>
　　斷雲根伐灌木而摧折煙色應歴十二年化求財<lb/>
　　賮盖佛殿一座欒櫨娟妙丹雘鮮新塑佛中央圖<lb/>
　　像四壁保寧四年又建厨庫僧堂二座俾爨饈之<lb/>
　　有所作也賔旅之有所歸也乾亨二年加授紫衣<lb/>
　　載議門迎廣陌地處幽涼虞生肇之徒見臨顧講<lb/>
　　讚之所交闕乃於僧室之隂叠磷磷之石澮瑟瑟<lb/>
<pb n="KR2k0088_WYG_005-12a"/>
　　之泉髙廣數尋駢羅萬樹薙除沙礫俯就基扃而<lb/>
　　又請邑人醵緡賂四逺之最樂施者如介甲之歸<lb/>
　　巨浸也即乃市朩靈□采石煙巗窮斤斧之功極<lb/>
　　磨礱之妙初心才啟大厦攸成式導昏衢彌光世<lb/>
　　徳其堂也保寧十年剏建帶雲川之渺渺總逺岫<lb/>
　　之峨峨東觀種玉之田西掞築金之闕蘭楹鏤彩<lb/>
　　桂柱凝丹月入秋忩風含夏户簷外之杉松郁鬱<lb/>
　　檻前之煙水潺湲所貴安苾芻僧置狻猊座髙談<lb/>
<pb n="KR2k0088_WYG_005-12b"/>
　　玉偈然慧炬而絶煩惱薪妙演金文揮智刄而剖<lb/>
　　無明㲉長依佛住永壓山門對延靈鷲之峰闡説<lb/>
　　瑜伽之㫖此乃邑人等心猶慕善志乃忘筌知浮<lb/>
　　生石火以難停覺幻質風煙而易滅各抽浄施共<lb/>
　　構良因即寺主希悟大徳激勸之所致也縁惠之<lb/>
　　所被也厥外井有甘泉地多腴壤閒栽珍果棋布<lb/>
　　蔬畦清風起兮綠幹香細雨霽兮紅葵茂載諒鴻<lb/>
　　基必葺白足咸来其供給之費恒不闕於祗贍者<lb/>
<pb n="KR2k0088_WYG_005-13a"/>
　　大徳寺主力辦也盖惟寺主大徳道洽空有識洞<lb/>
　　幽𡨕全資化導於多方以至圎成於能事所冀皇<lb/>
　　朝永安神業矣相國長調鼎鼐矣京尹之仁無秕<lb/>
　　稗矣郡牧之信及竹童矣一切含靈同沾利樂一<lb/>
　　切惑溺並向真如爰述懿徽俾雕翠琰其邑人姓<lb/>
　　號具列碑隂仲宣縻職之歲華構方成命修辭以<lb/>
　　序之序之伊何即為銘而記之銘曰峭壯靈峰剏<lb/>
　　興華宇式開講肆用陳法侣物置人多利圎三寶<lb/>
<pb n="KR2k0088_WYG_005-13b"/>
　　庶幾乎作善之祥傳名曠古統和五年歲次丁亥<lb/>
　　四月八日<lb/>
　　黃汝亨朝發盤山飯千像寺詩初日盤山爽氣侵<lb/>
　　薄雲輕騎上髙林石横曉岫千巗競泉落秋濤萬<lb/>
　　壑沈鳥道偶窮松下路僧家小隠澗邊隂胡麻飯<lb/>
　　罷尋諸佛亂㸃山容散紫金<lb/>
　　又遊千像寺見典座僧以唐人斷碑礪砧作此寄<lb/>
　　慨詩初日盤峰雨氣侵撥雲扶策上髙林石能揺<lb/>
<pb n="KR2k0088_WYG_005-14a"/>
　　動思根性峰帯華紋作珥簪千佛畨畨風滿座數<lb/>
　　僧莽莽土為音開元嘆息殘碑字冷郤探竒名隠<lb/>
　　心<lb/>
　　袁宏道宿千像寺柬鍾刺史詩詰曲﨑嶇路皺秀<lb/>
　　透瘦石飛巗繡鐵花螺子㸃雲額平生米南宫耽<lb/>
　　幽窮鬼迹石根搜古雲踏遍秋空碧豁眼見新巒<lb/>
　　長嘯落巾幘貪㸔不知晚憩石布茵席回首神僊<lb/>
　　吏青嶂逹門閾侍史朝焚香秋雲幾回白稜稜怪<lb/>
<pb n="KR2k0088_WYG_005-14b"/>
　　石供聊以施游客<lb/>
　　孫廷銓千像寺同李坦園相國王思齋學士作晴<lb/>
　　雪帯蒼巒松谿路幾盤磵鳴泉暗落巖立屋懸安<lb/>
　　一杖千峰翠雙林萬朩寒那能堪累月清福近<lb/>
　　仙壇<lb/>
　　李霨游千像寺詩俯臨絶谷仰㠝岏朩杪行来路<lb/>
　　幾盤亂石縱橫疑虎伏怪松詰曲學龍蟠飛梁澗<lb/>
　　溜泠泠雨重閣天風冽冽寒卻恐山靈嫌俗客忍<lb/>
<pb n="KR2k0088_WYG_005-15a"/>
　　抛嵐翠事征鞍<lb/>
　　李鍇春夜宿千相寺作和壁間韻三首唐家佑唐<lb/>
　　寺乃在田盤陲更事頻興替功能見設施繄誰山<lb/>
　　徧鑿維象法無闚心賞長林曲天開洗鉢池　松<lb/>
　　門行跡少石磴見觚稜歲久沈殘碣巗深䕶一燈<lb/>
　　古人疑有託此教久相仍放眼千秋表危欄晚獨<lb/>
　　凭　花宫疎磬夕雲亦宿閒堦塵眼真相刮春心<lb/>
　　黙已齋風煙留好夜詩句憶同儕自喜陶彭澤多<lb/>
<pb n="KR2k0088_WYG_005-15b"/>
　　時遂雅懐<lb/>
　少林寺舊名法興寺至元壬午道士張志格等游盤<lb/>
　　山居於此易其名為棲雲觀至正中巢雲威禪師<lb/>
　　主之宣政院使脫公具奏賜額為北少林寺明成<lb/>
　　化已丑寶峰徳聚禪師重修嘉靖丁亥又修<lb/>
國朝康熙中僧本住再葺乾隆十年<lb/>
勅修大殿懸<lb/>
御書禪指直趣匾寺東有紅龍池多寶佛塔下有石曰<lb/>
<pb n="KR2k0088_WYG_005-16a"/>
　　菱角曰帳房曰蟒皆竒秀<lb/>
　　李鍇自少林寺至西静室詩老鸛欬宻林猛虎蹲<lb/>
　　伏莽黝黝亭午隂翏翏太空響曠懐無前期髙興<lb/>
　　肆獨徃化城周大千維摩室方丈布毛證鳥窠<hi>東隣</hi>
　　<hi>有僧常樹棲晝夜不下</hi>妙諦飛龍象儻非水精域焉啟鴻荒<lb/>
　　想縱心以天游六鑿罷相攘<lb/>
　　薩哈岱少林寺次韻詩羣峰蒼翠鎖秋空古寺憑<lb/>
　　髙野望通下界萬家煙火接浮圖百級鬼神工雲<lb/>
<pb n="KR2k0088_WYG_005-16b"/>
　　沈逺壑泉流碧霜醉疎林葉染紅俯仰頓忘身世<lb/>
　　感數聲清磬夕陽中<lb/>
　　查曦少林寺道上望雲罩寺不至作見説盤峰頂<lb/>
　　﨑嶇不可行石邊停竹杖天際望仙楹濟勝苦無<lb/>
　　力尋僧空復情鶯花應笑客孤負玩山名<lb/>
　　宋宗元少林寺詩路入中盤鳥道通雲開天半削<lb/>
　　芙蓉松棚東折山當寺柏子西来日下舂到此都<lb/>
　　無塵世念何時得著去来蹤洞前花落諸峰静隔<lb/>
<pb n="KR2k0088_WYG_005-17a"/>
　　樹遥聞報曉鐘<lb/>
　　徳意至少林寺詩少林標寺額將謂到登封看取<lb/>
　　三盤路知非五乳峰蒼煙凝紫盖峭壁寫紅龍回<lb/>
　　首長廊下松風報晚鐘<lb/>
　中盤寺在少林寺之北崕石髙寒紺宇相接不知何<lb/>
　　時剏建寶峰禪師修有中盤二字明楊忠裕書寺<lb/>
　　前題詠石刻最多寺西北有華嚴洞<lb/>
　　王澤𢎞過中盤寺詩盤山絶勝是中盤石磴﨑嶇<lb/>
<pb n="KR2k0088_WYG_005-17b"/>
　　欲到難千嶂煙雲迷日曉萬松冰雪䕶春寒峰依<lb/>
　　紫盖留仙跡泉汲紅龍供佛壇惆悵此生猶未隠<lb/>
　　浮名底事戀長安<lb/>
　　衛台瑺過中盤詩曀曀山氣昬躋險心頗憚回頭<lb/>
　　矚巗谷已凌山之半磔卓遞嶙峋起伏跡未斷有<lb/>
　　松皆竒絶無峰不可翫寓足筋力疲放眼雲竇亂<lb/>
　　短笻歴潭壑扶之勞雙腕初疑黛色濃忽覺雲形<lb/>
　　換努力過前山流連恐日晏<lb/>
<pb n="KR2k0088_WYG_005-18a"/>
　　宋宗元中盤寺詩中盤山與上盤通山寺盤空路<lb/>
　　幾重峭壁崚嶒擎紫盖幽泉噴薄走紅龍殿前隂<lb/>
　　合三珠樹門外雲横半嶺松便擬支笻凌絶頂華<lb/>
　　鐘飄徹最髙峰<lb/>
　上方寺在嶕嶢峰東唐太和二年戊申僧道宗結茅<lb/>
　　於此瓦屋數楹鐘魚寥寂<lb/>
國朝乾隆十七年<lb/>
賜帑修建紅牆碧瓦炳煥巗谷佛殿中懸<lb/>
<pb n="KR2k0088_WYG_005-18b"/>
御書雲濤花雨匾石潤蒼苔皆佛性松揺晴籟有禪機<lb/>
　　聫寺東西列静室二址尚存又有喝斷石雲根石<lb/>
　　亦瑰瑋<lb/>
　　無名氏游上方寺詩名山初到似曽来古寺無僧<lb/>
　　徧綠苔頗訝石黥厄漢律豈知松刼遇秦灰澗中<lb/>
　　窺墖疑千丈雲際捫蘿欲萬廽好約華陽成小隠<lb/>
　　秋巗懸瀑聽輕雷<lb/>
　　黃汝亨自中盤到上方寺詩堆雲片片鬱千重複<lb/>
<pb n="KR2k0088_WYG_005-19a"/>
　　磴盤空鳥道通壘塊林間蹲虎豹菁葱天外削芙<lb/>
　　蓉細披蕪草迷煙屐衺倚危巗倩竹笻聞説上方<lb/>
　　鐘磬杳西飛又有白雲峰<lb/>
　　官無極上方寺詩不是羣峰列飛来雲幾支絳空<lb/>
　　龍半現虹日水全竒青豆懸天外朱花志路岐昔<lb/>
　　游先我得芳草卧唐碑<lb/>
　　鄭纘祖自西架至上方寺詩越壑攀厓信杖藜上<lb/>
　　方幽徑轉萋迷雲飄佛國山連寺樹遶靈巗水滿<lb/>
<pb n="KR2k0088_WYG_005-19b"/>
　　溪貝葉翻時留偈在柴關閉處有鶯啼憑空目斷<lb/>
　　空中錫日暮清詩未敢題<lb/>
　　李鍇上方寺詩獨隔層嵐迥今知細路深一時移<lb/>
　　耳目萬象變蕭森古拙居人服偏私造物心天門<lb/>
　　雙日月隨意自升沈　風磴殘雲外虹梁瀑水西<lb/>
　　險愁巗石墮冷逼洞猨啼白日行如夢青天瞰欲<lb/>
　　低上方信幽絶消得昔人題<lb/>
　雲净寺舊名净業菴萬厯中蔡来峰建崇禎中僧無<lb/>
<pb n="KR2k0088_WYG_005-20a"/>
　　　暗重修至<lb/>
　國朝其徒擴其基而新之康熙四十三年<lb/>
聖祖御筆改題雲浄寺乾隆十五年奉<lb/>
　命重修叠䝉<lb/>
　宸翰之賜舊志稱寺内有石幢刋本師惠凝和尚大安<lb/>
　　　八年九月朔門人棲洞等建疑菴亦遼金時故址<lb/>
　　　也<lb/>
　　　洪昇浄業菴後夕望詩春山處處佳煙嵐晚逾妙<lb/>
<pb n="KR2k0088_WYG_005-20b"/>
　　　白雲静不行青松立殘照澗水㵼千迴巖風號萬<lb/>
　　　竅精舎倚峰巓逌然發長嘯<lb/>
　　　又同石林上人宿浄業菴詩山寺疎鐘歇清宵寂<lb/>
　　　不喧漸看明月影移過古松根地僻知僧儉天空<lb/>
　　　見佛尊石牀趺坐久揮麈兩忘言<lb/>
　　　髙士竒雲淨寺詩徃者度遥岑忽焉日將夕耽幽<lb/>
　　　殊未窮茲来理輕策傑閣霄際穿疏櫺樹杪隔隠<lb/>
　　　翳勢若藏攀躋境乃闢老僧畏送迎相顧始肅客<lb/>
<pb n="KR2k0088_WYG_005-21a"/>
　　　能炊松火紅亦煑澗泉白攬衣席空階閒雲生咫<lb/>
　　　尺下嶺望前旌迢迢踰紫陌<lb/>
　　　鄭纉祖雲淨寺詩寺逼雲峰近忩開翠色迎看花<lb/>
　　　多白蓼尋藥只黃精丈室逢僧話閒房罷磬聲客<lb/>
　　　来塵境外頓令悟無生<lb/>
　　古中盤即正法禪院也在紫盖蓮花毘盧三峰之間<lb/>
　　　相傳寶積住靜處<lb/>
　國朝康熙中僧行乾重為開拓殿前有<lb/>
<pb n="KR2k0088_WYG_005-21b"/>
聖祖御製詩碑方丈懸<lb/>
御書門外一峰匾崕石勒<lb/>
　皇上萬象迴薄四字擘窠大書及先後<lb/>
　頒賜奎章乾隆十四年<lb/>
　飭有司繕修因復舊題古中盤寺有天語軒五松堂墖<lb/>
　　　院有精夀堂門前有談禪石後崕有静室名别是<lb/>
　　　一天有龍王堂在其旁<lb/>
　　　蔡士英正法禪院修造碑記古中盤者京之東五<lb/>
<pb n="KR2k0088_WYG_005-22a"/>
　　臺也千峰萬壑林朩鬱茂稱冀北之名勝者多道<lb/>
　　之余嘗慕而登焉見其四山相接叠翠層巒中有<lb/>
　　數峰陡絶者勢挿霄漢又其地多金沙雨過則星<lb/>
　　燦奪目更有舎利墖每除夕則光明徧山若列炬<lb/>
　　其中流泉瀑布儼若大江之怒濤焉誠巨觀也他<lb/>
　　如觀音洞談禪石虯松蒼柏龍池暎帶種種舊觀<lb/>
　　不一而足殆古之禪林歟大博禪師者蜀之達州<lb/>
　　人也生五六歲即知向佛十三而捨身西聖寺至<lb/>
<pb n="KR2k0088_WYG_005-22b"/>
　　二十五而精心參悟漸得指歸因受萬如和尚法<lb/>
　　歴五十餘年精進不懈嘗南北行脚參訪不一家<lb/>
　　順治十二年遂説法於津門之地藏菴嗣是而開<lb/>
　　堂十有八修叢林有五言佛法者莫不宗師之康<lb/>
　　熙元年游盤山喜其崇峰幽谷欲止錫焉值薊州<lb/>
　　僧官来儀願捨山場有大檀越建為叢林殿宇門<lb/>
　　廡輝煌並耀經堂齋室方丈庫藏靡不具備寺僧<lb/>
　　若干人參識本来鐘磬鈴鐸之聲不絶嗚呼可謂<lb/>
<pb n="KR2k0088_WYG_005-23a"/>
　　　祇園之一勝矣夫天下之福地寶林不乏也并之<lb/>
　　　開義汴之福廣蒲之西巗秦之浄念趙之無際隋<lb/>
　　　之智門亦指不暇屈矣而要皆有山川之勝雲物<lb/>
　　　之異為宗門衍法於無窮今之古中盤得大博禪<lb/>
　　　師而傳之不朽者亦謂是歟余故樂得而記之康<lb/>
　　　熙十四年乙夘<lb/>
　　　魏裔介古中盤正法寺修建墖院碑記天下名山<lb/>
　　　雖以五嶽為首而京都薊州之盤山其靈竒幽鬱<lb/>
<pb n="KR2k0088_WYG_005-23b"/>
　　　又有出於耳目聞見之外匪人所能測者余嘗按<lb/>
　　　圖索之而以為十洲三島不能過也辛丑之冬余<lb/>
　　　以相視<lb/>
世祖章皇帝山陵便道至山下憩感化寺至晾甲石邊見<lb/>
　　　浮圖在望澗水潺湲而山下石纍纍或尋或丈或<lb/>
　　　方或圎不可以數計擬登陟其巓顧以王程期迫<lb/>
　　　同事促令復<lb/>
命遂匆匆而去至今憶之未嘗不自恨縁之淺也夫山川<lb/>
<pb n="KR2k0088_WYG_005-24a"/>
　　靈竒幽鬱之氣不鍾於賢人君子則鍾於衲子羽<lb/>
　　客盖禪教之中其進修銳其志行苦徃徃有人若<lb/>
　　大博和尚者蜀地人也胡氏之子母葉氏㓜而慧<lb/>
　　悟厭棄塵氛遂皈依蓮邦栖遲淨土得法於龍池<lb/>
　　萬如和尚傳臨濟正宗顧以燕山皇居有大乗氣<lb/>
　　象結制於宏善等寺既而游盤山歎曰此山連峰<lb/>
　　叠嶂嵌空突兀谷澗委蛇果樹茂蔚其卓錫之勝<lb/>
　　地乎時則有薊州僧正司来儀慕其品行精嚴有<lb/>
<pb n="KR2k0088_WYG_005-24b"/>
　　古中盤精舎一區願布施和尚乃趺坐觀空萬念<lb/>
　　俱息擔土填塹甃石為路升座説法言簡意盡僧<lb/>
　　俗聞者莫不解脫遂感動諸善信等捐貲建大雄<lb/>
　　殿禪堂方丈茶房庫室僧寮塔院莊嚴宏麗與諸<lb/>
　　門人當機指示謂趙州庭前栢樹子信手拈来此<lb/>
　　事人人本有何不回光返照而汨汨於故紙乎嗣<lb/>
　　法門人了宗受其衣鉢直證心印盡斬葛藤觀其<lb/>
　　語錄所記覩面相呈更無餘事八字打開當陽獨<lb/>
<pb n="KR2k0088_WYG_005-25a"/>
　　　露瓊花開苑長江水洗尤勸人學問以為久受勤<lb/>
　　　苦乃可得成非其師之白日傳心青蓮喻法而能<lb/>
　　　有如是髙足乎昔承<lb/>
世祖章皇帝命序楞嚴㑹解文辭鄙僿䝉剞劂經首今和<lb/>
　　　尚得臨濟之正宗衍曺溪之家法大開妙義以曉<lb/>
　　　僧俗使人不沈沒於聲色利欲而見其本来面目<lb/>
　　　有益於<lb/>
　國有利於民豈區區食粟飲水作一自了漢為煙霞之<lb/>
<pb n="KR2k0088_WYG_005-25b"/>
　　　癯無補於世者哉余是以為之述其本末鐫之貞<lb/>
　　　珉俾其後代法法相續心心相傳則鹿苑靈鷲去<lb/>
　　　人不逺余羈縛塵縁未能超然物外言之汗顔俟<lb/>
　　　婚嫁畢終遂尚平之願膏車秣馬登白筋蝦蟆背<lb/>
　　　上與了宗禪師談教外别傳其有日乎盤石有靈<lb/>
　　　斯志與清泉白石永矗立於空翠清虚之法界也<lb/>
　　　已既為之序爰繫之銘銘曰巗岫鱗比雲水逍遥<lb/>
　　　一條拄杖解卻弓弢淈泥揚波濜流止濤臨崕撒<lb/>
<pb n="KR2k0088_WYG_005-26a"/>
　　手過刄吹毛闡揚祖教龍象英豪登盤山塔海濶<lb/>
　　天髙康熙歲在丙辰十有五年三月<lb/>
　　阮旻錫古中盤游大博和尚墖院并示宗上人詩<lb/>
　　偶隨煙外鐘已到松間寺中峰紫盖尊羣山皆拱<lb/>
　　翠法師南方来重闢法雲地梵刹銀牓新勲戚金<lb/>
　　錢施一期大教興三歎影堂閟傳法老比丘已得<lb/>
　　無礙智面瑩爪甲長開關為客至顧我鈍根深不<lb/>
　　受箭鋒利盤山古道場法幢開寶積普化示風顛<lb/>
<pb n="KR2k0088_WYG_005-26b"/>
　　振鐸偶游戱到今已千年宗風誰繼嗣落日下秋<lb/>
　　山山間明月墜峰峰皆見月清光照無寐<lb/>
　　鄭纘祖古中盤贈了宗禪師詩偶尋紫盖峰人聲<lb/>
　　朩末度髙低但莽蒼寧辨向時路林麓豁然開已<lb/>
　　見岩前樹短壑架僧廊飛湍楹外赴大師髙說法<lb/>
　　石㸃花亦雨朅来叩宗風一語人天悟惜哉塵網<lb/>
　　牽何當棲杖屨世上刼千年山中香一炷<lb/>
　　又夜宿古中盤詩香刹中盤勝山峰紫盖名聽經<lb/>
<pb n="KR2k0088_WYG_005-27a"/>
　　　雙鴿下繞墖幾僧行翠竹搖風亂黄花滴露清納<lb/>
　　　涼應未睡髙枕卧松棚<lb/>
　　　髙士竒正法禪院詩一徑入空林重巗秀色深暫<lb/>
　　　来青嶂下聊暢白雲心澗影留仙蹕山光動<lb/>
睿吟今朝徧幽賞歸路日將沈　丘壑茲多美流連空復<lb/>
　　　情出山泉決決遷樹鳥嚶嚶暝色催歸騎樵歌引<lb/>
　　　客程何如友麋鹿日日卧香蘅<lb/>
　　　衛台瑺古中盤詩行行過中盤又抵中盤頂極目<lb/>
<pb n="KR2k0088_WYG_005-27b"/>
　　　煙霧中雲峰忽已暝泉芔紛佳致萬株龍鱗挺攀<lb/>
　　　蘿入寺門汲水試山茗落日聞鐘聲令人發深省<lb/>
　　　超禪送佛藏和尚住古中盤詩幾年共話西山月<lb/>
　　　一夕平分兩地秋試看古中盤石上龍松新發舊<lb/>
　　　枝頭<lb/>
　　　徳風古中盤望九華峰詩白雲深處古中盤羅列<lb/>
　　　千峰作畫看望去九華峰頂上他年来此結精藍<lb/>
　　雲罩寺相傳為寶積卓錫地構宇則始自道宗舊名<lb/>
<pb n="KR2k0088_WYG_005-28a"/>
　　　降龍菴萬厯三十年勅賜雲罩寺<lb/>
　國朝康熙中僧通緒重脩舊貯皇藏千葉寶蓮佛殿牓<lb/>
　　　曰盤山秀峰康熙十七年<lb/>
聖祖御筆也又有額曰雲峰法界乾隆八年<lb/>
　勅修<lb/>
　皇上御書金界長明住智慧山匾青山白雲常自在禪<lb/>
　　　恱法喜悟無生聨寺東上即挂月峰峰頂舎利墖<lb/>
　　　旁有餐氣巗後有金鷄嶺南下二里有將軍石桃<lb/>
<pb n="KR2k0088_WYG_005-28b"/>
　　　園洞<lb/>
　　　王道正重修雲罩寺碑記洪惟我國家定鼎燕京<lb/>
　　　山川之形勝環錯如繡而其雄峙於東北者則首<lb/>
　　　稱薊之盤山云盤山一名盤龍山峰巒之竒甲於<lb/>
　　　京東苞靈孕秀突兀巑岏於鑠哉天壤間一大觀<lb/>
　　　也山之巔有雲罩寺其来舊矣有墖曰舎利相傳<lb/>
　　　為寶積禪師卓錫地中藏舎利子故名景物幽深<lb/>
　　　叢林髙潔仙客禪宗多㑹於此每一登眺赤縣神<lb/>
<pb n="KR2k0088_WYG_005-29a"/>
　　州不復記憶置在何處穢土濁刼邈焉隔絶雖屬<lb/>
　　閻浮亦造物之所以别立清涼界也閱歲滋久荆<lb/>
　　棘漸生革故鼎新時如有待恭值今上皇帝乗龍<lb/>
　　御天薄海熙恬三陲寧謐仰承聖母慈聖宣文明<lb/>
　　肅貞夀皇太后慈命印施藏經畿輔内外梵宇招<lb/>
　　提悉加嚴飭於是出内帑積貯併各宫協賛金錢<lb/>
　　特命乾清宫常侍尚膳監大監吕公誠徃葺治之<lb/>
　　公復自蠲廩餼鳩工聚匠驩呼踊躍輻輳子来若<lb/>
<pb n="KR2k0088_WYG_005-29b"/>
　　驅鬼工役神力不日告成殿廡巍峨翬飛鳥革僧<lb/>
　　寮禪室井井改觀二六時中綿延香火晨鐘昬鼓<lb/>
　　瞻仰歸依猗歟盛哉真億萬刼無量功徳所謂上<lb/>
　　䕶皇輿中佑宫壼下福元元豈云小補巳耶嗟嗟<lb/>
　　吕公拮据賛相克成盛美功徳永永且與山川共<lb/>
　　垂不朽也事竣伐峰頭片珉屬余為記余於西方<lb/>
　　之教若淄澠蒼黄素不渉其涯涘顧性嗜禪静時<lb/>
　　亦繙閱諸釋典其言曰心生則法生法界惟心造<lb/>
<pb n="KR2k0088_WYG_005-30a"/>
　　是心也深入無間磅礴無方大地為纖㣲塵為鉅<lb/>
　　由是而斡天造協地靈天且弗違地於何有彼上<lb/>
　　乗諸法無罪福無禨祥今兹率作以奉莊嚴搰搰<lb/>
　　然將為致祥邀福計抑末也故法生於心心滅於<lb/>
　　法何以故心在無法法在無心故也吾亦一無心<lb/>
　　佛亦一無心天地亦一無心也此之謂不蘄祥而<lb/>
　　祥不蘄福而福即佛力非所及也羣力何與焉歸<lb/>
　　休乎比丘無庸屬我碑矣乃跏趺合掌而為之銘<lb/>
<pb n="KR2k0088_WYG_005-30b"/>
　　銘曰帝徳廣淵在宥萬方䖍恭慈侍聖善平康西<lb/>
　　極回向咸集梯航爰命中禁奕奕貂璫躬詣莊嚴<lb/>
　　開拓堂皇有美比丘杖錫飛揚敬爾威儀凜若秋<lb/>
　　霜願力普濟展也壇場浮屠髙峙如翕斯張亦既<lb/>
　　崇廣亦既騰驤中使莅止慈命普將載錫帑金載<lb/>
　　賜龍章鳩工庀具莫不精良相彼招提翼翼将将<lb/>
　　清風穆穆振鐸琳琅有衆覩觀體具用藏巍巍法<lb/>
　　象萬善津梁百千萬億福祚靈長萬厯三十一年<lb/>
<pb n="KR2k0088_WYG_005-31a"/>
　　癸夘二月上浣日<lb/>
　　沈荃雲罩寺伽藍殿碑記盤山屬薊州雲罩寺居<lb/>
　　其巓山峻而雲生滃然出巗岫間觸石潤礎瀰漫<lb/>
　　林谷從下視之不知寺之為雲雲之為寺故曰雲<lb/>
　　罩寺也寺不知始於何代有明萬厯間實鼎新之<lb/>
　　朱碧輝煌屹立天半游此寺者輒作武陵鷄犬想<lb/>
　　不復知有人間世矣歲月既遥廟貌非昔壬子三<lb/>
　　月吾友戴如兆與二三同志渉歴名跡見寺就頽<lb/>
<pb n="KR2k0088_WYG_005-31b"/>
　　落伽藍殿毁壤光甚慨然捐金整葺如故余聞而<lb/>
　　喜曰山谷之美古今共談伽藍工竣雲罩必有能<lb/>
　　繼之者俾寺見完宇即山復舊觀雲起則金碧藏<lb/>
　　輝雲収則嶙峋耀采盤峰真面目從此迥露人寰<lb/>
　　矣余嘗備兵通薊簿書鞅掌時時作宗少文卧游<lb/>
　　今珥筆中秘朝夕侍從名勝在咫尺曽不獲親臨<lb/>
　　其地然樂我友之能好事以為後人倡也序其略<lb/>
　　并勒之石云康熙十二年癸丑孟冬日<lb/>
<pb n="KR2k0088_WYG_005-32a"/>
　　王澤𢎞雲罩寺詩陡絶上盤雲罩寺一峰髙踞萬<lb/>
　　峰巓雷霆俯見山腰鬬日月横看樹杪懸佛蛻幾<lb/>
　　朝留古塔聖燈除夕聚諸天殘僧不解游人意指<lb/>
　　㸃龍旂說徃年<lb/>
　　髙士竒雲罩寺詩蘿磴雲中出花宫象外懸登臨<lb/>
　　空大漠呼吸逼青天締構神功健香燈寶地傳無<lb/>
　　生難可問小坐亦泠然<lb/>
　　衛台瑺上雲罩寺詩上盤三十里企石齊雲駕蒼<lb/>
<pb n="KR2k0088_WYG_005-32b"/>
　　煙暗諸峰朔風吹萬罅躑躅躧層阿鳥道亦在下<lb/>
　　景物同幽快天際臨風榭清光對閒晝松韻徹良<lb/>
　　夜陵谷變幻殊萬象望中訝借問南村居何如此<lb/>
　　精舎<lb/>
　　阮旻錫宿雲罩寺詩空擁雲關卧霜風到榻寒尋<lb/>
　　常山上月讓與衲僧看<lb/>
　　鄭纘祖雲罩寺翫月用髙青丘韻秋天一碧秋山<lb/>
　　藍更無霧靄兼煙嵐誰將金鏡空中麗恰值今宵<lb/>
<pb n="KR2k0088_WYG_005-33a"/>
　　髙處探三千玉户齊開徹雲鬟露濯垂䰐鬖白盡<lb/>
　　遥空㡬萬里光芒尚帶滄波涵銀河寂寞髙無象<lb/>
　　星宿斂藏休與參玉兔由来知不死寸刃欲決癡<lb/>
　　蟇貪我来直踞峰千仭霜華仰吸低巗嵌山鬼遁<lb/>
　　逃無影跡雛僧故指聲喃喃須臾射牖復排闥時<lb/>
　　暎藏經經底蟫祖院不知燈火息流輝倒照穿孤<lb/>
　　龕徘徊疇忍恝然睡杖策還登庵上庵光揺虎豹<lb/>
　　跨巨石影動棲鶻攀松楠安得乗風生翰羽澄波<lb/>
<pb n="KR2k0088_WYG_005-33b"/>
　　下看三龍潭年来索米長安市斗室卑栖偏坐南<lb/>
　　月明似籠欲窺鶴月去如繭方處蠶荏苒無能叙<lb/>
　　契濶每言及此心懐慚家中快見已難得山上乍<lb/>
　　逢尤所耽何幸一年遇兹夕卻從絶頂聞幽談杯<lb/>
　　傾妙理何須酒盤盡餘香空憶柑迴視諸天眠正<lb/>
　　熟扶桑鷄唱更已三露深浴出峰尤好百幅鮫綃<lb/>
　　煙半含客既為月頻推枕月應為客聊停驂只今<lb/>
　　相對若草草别後相憶嗟何堪况當多難屬此日<lb/>
<pb n="KR2k0088_WYG_005-34a"/>
　　　勝㑹難再君須諳不見盧龍山後塞年年戌築愁<lb/>
　　　丁男如此髙山如此月即欲不翫其誰甘願向月<lb/>
　　　宫借月斧削除禍亂稱平戡還將月斧砍月桂更<lb/>
　　　使清輝流屋覃天上人間同此樂我雖不飲情亦<lb/>
　　　酣我雖不飲情亦酣婆娑短鬢何毿毿<lb/>
　　盤谷寺即青溝禪院<lb/>
　國朝康熙十年僧智朴建十七年<lb/>
聖祖臨幸<lb/>
<pb n="KR2k0088_WYG_005-34b"/>
敕賜盤谷寺額因其地名盤谷相傳唐李愿隠居處也<lb/>
御製詩與<lb/>
　皇上恭依元韻詩並勒碑建亭於寺之陽大殿懸<lb/>
　御題定力周圓匾一聲清磬動耶静萬叠浮雲假也真<lb/>
　　　聯歴歲<lb/>
　天藻或刻碑隂或鑱崕石前有石門清涼石潄玉泉秩<lb/>
　　　秩泉松坳後有杏花坂龍首巗中有秋月堂巢雲<lb/>
　　　軒選佛堂童真殿丈室題曰金湯龍象曰一花現<lb/>
<pb n="KR2k0088_WYG_005-35a"/>
　　瑞俱載舊志<lb/>
　　宋犖青溝禪院碑記徃余讀公安袁中郎游盤山<lb/>
　　諸詩肖状怪竒刻削神眩巗谷林泉常在心目間<lb/>
　　恨不一徃游焉及来京師去盤山不二百里而曹<lb/>
　　司羈繫卒不能遂惟日夕退朝時時從馬上東望<lb/>
　　見白雲滃起為之盤桓竚立斯須慨然而已歲辛<lb/>
　　酉道出山下始得游目其勝袁公詩所稱山有畫<lb/>
　　意者誠非虗語爰為詩以紀之閱癸亥夏四月承<lb/>
<pb n="KR2k0088_WYG_005-35b"/>
　　乏通永盤山適在部内自幸續游之願庻幾一償<lb/>
　　新城王阮亭祭酒送余行有而今持節京東路恰<lb/>
　　與盤山作主人之句顧莅事以来又不得廢閣官<lb/>
　　事以為私游常抱怏怏如在郎署時甲子春㑹按<lb/>
　　地經山麓則益窮所未覯復為詩以紀之余初遊<lb/>
　　嘗寄詩拙菴和尚繼至乃訪拙菴於青溝青溝之<lb/>
　　名不見於紀載即袁公詩中亦不之及其初殆一<lb/>
　　虎穴也自拙菴来有僧隆寶以兹地獻迺始墾闢<lb/>
<pb n="KR2k0088_WYG_005-36a"/>
　　　芟除構立堂宇門廡庖湢翼然一新諸上方感化<lb/>
　　　古名刹率多廢落兹地以拙菴故頓成勝觀拙菴<lb/>
　　　徐州人名智朴少曾過江參百愚斯大師於青浦<lb/>
　　　之青龍隆福寺受記莂實洞宗第三十世辛亥北<lb/>
　　　游愛盤山丘澗因止其地其人貌古而骨剛與之<lb/>
　　　談超然無凝滯肆余再游訪之能為詩徃徃有佳<lb/>
　　　句去年冬<lb/>
天子駐蹕是山曽幸青溝蘭若拙菴親聞<lb/>
<pb n="KR2k0088_WYG_005-36b"/>
玉音承<lb/>
命口占經<lb/>
御覽賜<lb/>
宸翰此尤希世之幸也余前嘗許作小文留山中㑹有濟<lb/>
　　　南之役拙菴命其徒来責前諾因書數語以復嗟<lb/>
　　　乎自兹以徃盤山之游知復何日而青溝佳壤拙<lb/>
　　　菴雅尚益復眷眷縈我心目當十倍讀公安詩時<lb/>
　　　矣康熙二十六年丁夘三月<lb/>
<pb n="KR2k0088_WYG_005-37a"/>
　　　智朴丙寅季冬一日<lb/>
駕幸青溝應制詩冷静峰頭雲水香<lb/>
六龍車駕幸山堂百年勝覯惟今日塊雨條風祝我<lb/>
皇<lb/>
　　　王澤𢎞詩青溝古路絶人煙老衲栖巗不計年與<lb/>
　　　虎借居分半穴問龍乞水迸枯泉忘生始得無生<lb/>
　　　法入世誰參出世禪悲我行藏成兩失從兹雲水<lb/>
　　　任孤肩　寒巗獨處十年餘昨歲誅茅始結廬挂<lb/>
<pb n="KR2k0088_WYG_005-37b"/>
　　　樹猿應驚野客攀藤人只問禪居晚風香静旛猶<lb/>
　　　動殘雪忩明榻半虛竟夕擁罏趺坐乆兩心無語<lb/>
　　　對文殊<lb/>
　　　王士正詩曺谿游萬里酌水問南能世界隨縁住<lb/>
　　　人天最上乗翛然白足侣不作紫衣僧寄我新吟<lb/>
　　　巻清涼五月冰<hi>時歸自五臺</hi>
　　　朱彛尊詩攜来一鉢自曹谿結屋青溝亂石西徧<lb/>
　　　洗苔碑詮寺墖山花木葉恣留題　謝家朩屐無<lb/>
<pb n="KR2k0088_WYG_005-38a"/>
　　完齒陶令籃輿怕朔風黄葉滿山来未得幽尋也<lb/>
　　待杏花紅<lb/>
　　孫岳頒詩青溝隠處惟孤雲曲澗盤阿斷衆聞獨<lb/>
　　坐嗒然忘色相紅黄紫綠總紛紜　紅杏青松迥<lb/>
　　不侔慧觀早巳在峰頭孤標自出風塵外瞥眼繁<lb/>
　　華逐水流　聞道盤山景最竒山居餌术更餐芝<lb/>
　　何縁著屐尋幽去白日清泉訪我師<lb/>
　　喻成龍詩飛錫響震蓮花峰澄潭如鏡安毒龍避<lb/>
<pb n="KR2k0088_WYG_005-38b"/>
　　俗逺在盤之谷萬壑千巗枕茅屋静夜天香遶法<lb/>
　　壇松風明月谿水寒有時鐘磬出林表曇鉢浮光<lb/>
　　金翅翻近復幽人時来徃與公結社推公長今夕<lb/>
　　何夕讀公詩况瞻標格真髙爽<lb/>
　　葉臣遇詩依栖雙樹晚鐘遲喜讀青溝白雪詞一<lb/>
　　室香雲人定後半忩明月夜来時湯休豈獨稱詩<lb/>
　　伯惠逺還宜作導師好句名山都占盡教人何處<lb/>
　　著思維<lb/>
<pb n="KR2k0088_WYG_005-39a"/>
　　陸沅詩薊門夙仰盤山勝名衲今兹住拙菴禪悦<lb/>
　　力能驅虎豹巗修心許架煙嵐搜殘碣石鐫新志<lb/>
　　賞賸清泉琢舊潭欲擬貫休仍自在一箋聊復寄<lb/>
　　幽曇<lb/>
　　魏坤詩田盤山樵乍相識昨日下山今上山要我<lb/>
　　同游不得去獨吟紅杏青松間<lb/>
　　宋至詩落日空山路髙僧特地尋泉聲清俗耳鳥<lb/>
　　語印禪心破衲殷勤補新詩自在吟結茅余有意<lb/>
<pb n="KR2k0088_WYG_005-39b"/>
　　早晚藉砭鍼<lb/>
　　張歴詩喬居此盤山如何反號拙諒彼機巧人不<lb/>
　　敢占虎穴惟拙渾忘機授記虎蹤滅巉巗未多開<lb/>
　　茅屋透寒雪自穿鳥道来竟與紅塵絶雲氣染衣<lb/>
　　裳松花滋味别而我願歸依師笑不肯説<lb/>
　　許國賔詩卻疑塵起亂紅飛幻裡㸔花意思㣲身<lb/>
　　與喬松争百尺翛然不著水田衣<lb/>
　　朱昆田詩千林紅綻三光杏十里青排五粒松他<lb/>
<pb n="KR2k0088_WYG_005-40a"/>
　　日相尋半山路畫圖約略記雲峰　山厨夜火蒸<lb/>
　　黄獨埜菜春風長豆苗閒倚長松無一事静㸔日<lb/>
　　影過谿橋<lb/>
　　畢大生詩手闢青溝白石壇杏花松葉挂㯶單明<lb/>
　　年好借枯藤杖直踏中盤到上盤<lb/>
　　洪昇詩兩山忽斷處開士結精廬門對青溝狭池<lb/>
　　涵紫盖虛雲嵐逺明滅松石互盤紆側首尋幽洞<lb/>
　　荒榛虎舊居<lb/>
<pb n="KR2k0088_WYG_005-40b"/>
　　張朝琮詩結構精廬小猶存虎豹蹤青溝新闢土<lb/>
　　白足舊傳宗山擁談經座風移轉唄鐘塵襟此疎<lb/>
　　豁雙屐任從容<lb/>
　東甘澗觀音菴不知何時建立<lb/>
國朝康熙中住僧重葺乾隆十四年<lb/>
勅修構重屋於殿之巽隅崇敞可逺眺<lb/>
賜東甘澗額<lb/>
御製詩摩厓三處門内有斗笠松松下蒲團石傍澗天<lb/>
<pb n="KR2k0088_WYG_005-41a"/>
　　井石童子石皆以形肖得名<lb/>
　　李鍇東甘澗詩東甘澗頭春有冰蒼寒之氣填空<lb/>
　　青夜深雪斷蒲團石時有老狐来聴經<lb/>
　　朱岷東甘澗詩路折尋東澗樵聲入午鐘泠泠巖<lb/>
　　下水靄靄寺前峰既坐蒲團石還吟斗笠松老僧<lb/>
　　偏愛客煑茗説降龍<lb/>
　　董邦達東甘澗詩初地泉聲裏翛然此重尋山花<lb/>
　　風磴晚僧磬石樓深坐乆忘塵役吟餘悟夙心留<lb/>
<pb n="KR2k0088_WYG_005-41b"/>
　　人更松翠長作一庭隂<lb/>
　西甘澗淨土菴明僧常慧剏建<lb/>
國朝康熙中重修<lb/>
御製詩皆刻石上菴後石龕元道士王志謹修煉處也<lb/>
　　李鍇修禊西甘澗作髙花不受染水流故以渠空<lb/>
　　山暮春時物色隨巻舒老宿循自然遂與真意俱<lb/>
　　洗心不洗跡一切皆祓除我冀水心劔徒傷落日<lb/>
　　徂<lb/>
<pb n="KR2k0088_WYG_005-42a"/>
　　查曦西甘澗贈法天上人<hi>上人年七十餘善弹琴好吟咏</hi>詩寺枕<lb/>
　　千尋澗窻開四面山卻輸黃髪老長共白雲閒擊<lb/>
　　鉢吟詩句彈琴怡妙顔偶来塵世客心醉不思還<lb/>
　　董邦達西甘澗詩白雲結隣茅盖屋屋外飛流隠<lb/>
　　古木龎眉老衲罷談禪落日荒巗斸黃獨<lb/>
　東竺菴在松樹峪舊名彌陀菴<lb/>
國朝康熙二十五年僧印祥建乾隆十年<lb/>
勅修大殿懸<lb/>
<pb n="KR2k0088_WYG_005-42b"/>
御書大尼渲光額請問庭前柏樹子莫瞞扇上犀牛兒<lb/>
　　聯殿左右結茅為亭依倚巗壁各極幽致<lb/>
駕屢臨幸<lb/>
御題三詩摹勒壁上菴南有燕剪石<lb/>
　　查曦東竺菴留贈聖林上人詩東竺菴何處山中<lb/>
　　路鬱盤人蹤千澗上佛刹萬峰端笑語諸天近松<lb/>
　　雲暮色寒苾芻邀茗飲禪悦極清歡<lb/>
　　董邦逹東竺菴詩盤山百里勢迴互石絫嶔﨑不<lb/>
<pb n="KR2k0088_WYG_005-43a"/>
　　知數百尋飛瀑走怒雷十載蒼藤挂寒霧空勞過<lb/>
　　客説峻竒不信巨靈矜刻露劃然此地變標格有<lb/>
　　土可耕圃可樹精廬結處得天然倚壁編茅垣壁<lb/>
　　具妙香㣲度貝葉翻法界真空寳華雨我來投宿<lb/>
　　薄暝時屈指十年游已屢未隨樵子拾橡栗猶向<lb/>
　　僧忩飽殘芋崕間<lb/>
宸藻日月明清景欲摹無好句山轝明發又髙峰雲朩<lb/>
　　蒼蒼頻返顧<lb/>
<pb n="KR2k0088_WYG_005-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盤山志卷五<lb/>
</p>
<p>
</p>
  </div>
</body>
</text>
</TEI>
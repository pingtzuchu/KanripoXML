<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0088_WYG_009-1a"/>
欽定四庫全書<lb/>
欽定盤山志巻九<lb/>
　方外二<lb/>
　　元<lb/>
　祥邁字如意悟證出羣辯才無礙至元中奉皇帝敕<lb/>
　　撰辯譌録五巻附蔵流通<lb/>
　圜悟賑不知何許人得法東山本無元公孤藤隻鉢<lb/>
　　至盤山修報國寺延祐五年戊午聞於朝賜號契<lb/>
<pb n="KR2k0088_WYG_009-1b"/>
　　宗禪師<lb/>
　雲威號巢雲太谷侯氏子幼業儒有名譽及壯下髮<lb/>
　　㕘玉山達公承印證出住盤山法興寺<lb/>
　　圓讓北少林寺雲威禪師塔記李肇國史補曰崔<lb/>
　　趙公問徑山法<hi>指月録作道</hi>欽道人弟子出家得否欽<lb/>
　　曰出家乃大丈夫事非將相所能為也趙公歎賞<lb/>
　　其言余謂抗力雪霜平步雲霄興丈夫事鄙將相<lb/>
　　為威公禪師斯其人也原其里河東太谷戴邨人<lb/>
<pb n="KR2k0088_WYG_009-2a"/>
　　雲威名也侯其姓也幼業儒髙才博識有令譽方<lb/>
　　壯嵗一旦棄家舍業下髮被褐習最上乘了第一<lb/>
　　義工丐農賈不以為辱師範人天不以為榮嘗同<lb/>
　　羣公長老謹弟子禮朋遊講肆慧辯出倫聞玉山<lb/>
　　博達公講席之盛走謁依之為入室之列俾主堂<lb/>
　　司怡懲海衆光弼叢林有雲峰悦之規度中統間<lb/>
　　都總統少林大宗師事屆玉山一語相得驛負之<lb/>
　　燕一居萬壽職主藥蔵雖修鬻冗擾無日不㕘鉗<lb/>
<pb n="KR2k0088_WYG_009-2b"/>
　　錘日久重膺子印是時盤山法興虚席命師立僧<lb/>
　　接武明年新巢雲軒仍以巢雲自號宣政院使脱<lb/>
　　公為之外護具奏朝廷特旨慰祐更法興為北少<lb/>
　　林寺師嘗謂脱公曰知人惟難人實難知知其難<lb/>
　　者千中無一師開法主席居止無怠檀門徳仰寺<lb/>
　　政謹嚴至正戊子秋八月二十三日以微疾告終<lb/>
　　小師智感賫師行實乞余記余曰師之徳行學業<lb/>
　　家知户曉豈待余文哉牢辭弗果因直述之至正<lb/>
<pb n="KR2k0088_WYG_009-3a"/>
　　九年已丑四月日<lb/>
　幸安初至靈石山參達光二老有得後謁本無元公<lb/>
　　於海山䝉付囑入滅偈曰昔年廓下萬縁空脱體<lb/>
　　忘依絶照功罷釣収絲歸去後桂輪孤朗任西東<lb/>
　　塔甘泉寺西<lb/>
　永暉河間史邨人姓史氏禮幸安和尚出家升雲孫<lb/>
　　之堂又造木菴之室後出世住甘泉寺賜號圓照<lb/>
　　大師至正十四年甲午入滅有偈曰吾壽七十七<lb/>
<pb n="KR2k0088_WYG_009-3b"/>
　　今朝萬事畢推倒人我山十寸元一尺<lb/>
　明理臨潼藺店王氏子依永暉和尚落髮謁寒翠滿<lb/>
　　公不契而去時西府慧公住真覺師往參承頓徹<lb/>
　　向上機鋒迅利慧曰今日得箇金毛獅子遂以衣<lb/>
　　拂付之奉旨住甘泉普濟寺後示寂説偈曰挂錫<lb/>
　　甘泉三十年殷勤常住似頭然而今撤手燕山外<lb/>
　　雲散長空月自圓時至正二十七年丁未<lb/>
　　田謙明理禪師塔銘者箇禪師真純道業秦地降<lb/>
<pb n="KR2k0088_WYG_009-4a"/>
　　生燕山示滅一㸃靈光大千照徹法嗣甘泉宗承<lb/>
　　先哲洞嶺法源嵩巗正訣水映長天蘆花帶雪皓<lb/>
　　月澄澄清風烈烈無縫塔成光明皎潔妙工其何<lb/>
　　大巧若拙一時拂卻更無可説<lb/>
　　明<lb/>
　祖能字藴空號松軒道人三河孫氏子生於永樂壬<lb/>
　　午四月六日幼惡葷羶或戲以肉但合掌而巳九<lb/>
　　嵗出家師香林如菴翁後住京師依可堂善公又<lb/>
<pb n="KR2k0088_WYG_009-4b"/>
　　至汴洛香山禮洞宗二十一代天龍潭公傳付心<lb/>
　　法仍還香林重新殿宇後退居白巖自號白巖叟<lb/>
　　不與縉紳貴遊者交獨與太守姚公叔謙善一日<lb/>
　　謙往謁至峻峽步入石齒齧足躓而毁肩了無愠<lb/>
　　色師平生事恬退以道自任成化丙戌十月二十<lb/>
　　日示寂歸葬本寺西北隅可堂公骨塔東側<lb/>
　徳聚號寶峰姓趙氏金陵人祖謫戍玉田為玉田人<lb/>
　　童丱時常於空中見樓閣隠隠之狀後於盤山少<lb/>
<pb n="KR2k0088_WYG_009-5a"/>
　　林寺出家㕘大雲興公正統丁已詣吳下具戒庚<lb/>
　　申回都内監劉公順捨私宅為梵刹英廟賜名法<lb/>
　　華命師主之天順壬午復上盤山修感化寺工竣<lb/>
　　聞於朝賜名廣濟成化已丑仍歸少林老焉<lb/>
　　柯濳寶峰徳聚禪師行實碑記禪師名徳聚號寶<lb/>
　　峰俗姓趙金陵世家祖謫戍順天府之玉田遂為<lb/>
　　玉田人永樂癸巳母夢黄光彌户遂生禪師人多<lb/>
　　異之及長有老衲見而指之曰此兒骨相不凡將<lb/>
<pb n="KR2k0088_WYG_009-5b"/>
　　來光大法門享安樂福未可限也甫五嵗時嘗於<lb/>
　　空中見樓閣隠隠之狀及十嵗父母捨送薊之盤<lb/>
　　山少林寺出家從母舅隨公宣徳戊申聞僧録右<lb/>
　　街大雲興公邃於道宣廟寵渥極盛璽書褒奬名<lb/>
　　重天下往師之參究公案講求宗㫖夙夜孜孜服<lb/>
　　勞不懈正統丁巳飛錫吳下受戒具而還庚申御<lb/>
　　馬監太監劉公順以私第請為梵刹英廟賜名法<lb/>
　　華命禪師主之禪師即以修舉為已任攻苦毄淡<lb/>
<pb n="KR2k0088_WYG_009-6a"/>
　　竭力為之不出堂室不謁權貴而殿堂廊廡煥然<lb/>
　　完具由是法益振教益流譽望益隆學徒益盛而<lb/>
　　老衲之言於斯始驗矣天順壬午遊盤山慨然歎<lb/>
　　曰吾少時於此往還今巳踰半百矣況感化為魏<lb/>
　　晉古刹燬於兵燹久不能復吾徒録録於世而無<lb/>
　　益於教也乃捐已資兼募衆縁以圖興建三年而<lb/>
　　崇臺廣殿巋焉煥焉庖湢廩庾髙明宏麗像設莊<lb/>
　　嚴咸臻精妙漁陽之人莫不舉手加額以為神助<lb/>
<pb n="KR2k0088_WYG_009-6b"/>
　　事聞於上賜名廣濟命同師弟白巖森禪師主之<lb/>
　　成化已丑復愛少林谿澗縈迴峰巒秀麗實早年<lb/>
　　發躬之地不忍忘其本源悉倒橐傾囊修其敝廓<lb/>
　　其規東作觀音堂西作明月堂中作方丈左右僧<lb/>
　　舍以備游憩旁因龍池作竹塢蔬圃以俟優老誠<lb/>
　　一方之壯觀也其徒文擴等求紀禪師之行勒石<lb/>
　　垂後嗟夫禪師瑰瑋踔絶刻厲勤篤通東魯之書<lb/>
　　傳西來之意縉紳大夫鉅緇老衲咸禮重之又能<lb/>
<pb n="KR2k0088_WYG_009-7a"/>
　　不忘其本汲汲致力於所發身之地其立志用意<lb/>
　　可謂宏且確矣宜乎起人之敬而成功之逺故余<lb/>
　　不徒紀其精修之行而又書其興作之盛以昭示<lb/>
　　後人成化八年辛夘十一月<lb/>
　圓成平谷大王務黄氏子未出家時夢中見盤山聖<lb/>
　　境遶塔禮像合掌念佛後投金臺大慈恩寺落髮<lb/>
　　㕘大虗滿公立限三年脇不沾席尋受春谷苑公<lb/>
　　印證賜字大舟付一偈曰妙髙峰頂無根木刋作<lb/>
<pb n="KR2k0088_WYG_009-7b"/>
　　澄潭般若舟運轉往來生死海肯停櫓棹住中流<lb/>
　　𢎞治十七年至盤山絶頂大作佛事<lb/>
　祖允字性空薊州吳氏子生有手疾七嵗不能語父<lb/>
　　母許出家禮靈隠勝公為師甫及寺見勝即語衆<lb/>
　　異之命名薙髮精勤進修勝公歾膺住持有年一<lb/>
　　日謂衆曰老僧與爾長别矣各守清規勿流庸下<lb/>
　　聴吾偈曰吾年七十本來無物末後一著青天白<lb/>
　　日偈畢而逝<lb/>
<pb n="KR2k0088_WYG_009-8a"/>
　常慧字古燈未詳氏族住西甘澗淨土菴不事誦讀<lb/>
　　日惟危坐一榻人與之錢即辭大司馬劉公召與<lb/>
　　語心甚奇之贈以鏹帛卻不受萬厯戊寅十二月<lb/>
　　廿四日徧告於常所往來者曰擾勞衆信吾三日<lb/>
　　後行矣至廿七日無疾脱去享年八十<lb/>
　徳清號憨山萬厯癸酉夏至盤山千像寺後石巗内<lb/>
　　見一隠者灰頭土面山作禮絶不顧問亦不應山<lb/>
　　知非常人亦同黙坐少頃隠者燒茶唯取一杯自<lb/>
<pb n="KR2k0088_WYG_009-8b"/>
　　飲山亦取一杯同飲飲茶竟隠者還茶具於原處<lb/>
　　端坐如故山亦如之少選隠者炊飯飯熟置坐前<lb/>
　　唯取一盌一箸自食山亦取一盌一箸同食飯罷<lb/>
　　又端坐如故山亦如之入夜隠者出巗外經行山<lb/>
　　亦隨之明日山知茶時烹茶飯時炊飯隠者同山<lb/>
　　飲啜經行亦爾如是一七隠者方問曰仁者何來<lb/>
　　山曰南方來隠者曰來此何為山曰特訪隠者隠<lb/>
　　者曰隠者面目如此别無奇特山曰進門早巳勘<lb/>
<pb n="KR2k0088_WYG_009-9a"/>
　　破了也隠者笑曰我住此巗三十餘年今日始遇<lb/>
　　一箇同風留山住山亦忘返一夜山經行忽然頂<lb/>
　　門響一聲轟如乍雷山河大地身心世界豁然頓<lb/>
　　空境非尋常歸巗中具陳所得隠者曰此色隂境<lb/>
　　耳非是本有我住此巗三十餘載除隂風雨雪夜<lb/>
　　夜經行此境但不著則不被他昧卻本有山深肯<lb/>
　　之作禮謝教一日山辭歸隠者把臂相送下山淚<lb/>
　　如噴珠入京向妙峰師述如上因縁汪司馬曰如<lb/>
<pb n="KR2k0088_WYG_009-9b"/>
　　是則吾師住山已竟山曰猶是途路邊境界耳<lb/>
　明空字普照豐潤農家宋氏子值老僧教以修淨土<lb/>
　　業久之有得遂薙髮建圓通菴居之導人念佛依<lb/>
　　附曰衆旋為忌者所中繫獄三年事得白歸盤山<lb/>
　　卜居衛公庵未㡬奄化<lb/>
　　智朴普照大士行實碑記上人諱明空俗姓宋薊<lb/>
　　州豐潤人也明正徳十二年丁丑生稍長業農一<lb/>
　　日於田中值老僧授以念佛法門囑之曰但勿雜<lb/>
<pb n="KR2k0088_WYG_009-10a"/>
　　念即見道真自是致力不巳久之有所得遂不娶<lb/>
　　建圓通菴居之念四字彌陀導人為善指示頗多<lb/>
　　至是依附者衆或以為不利於鄉詆讕因之而起<lb/>
　　首之公府拘囹圄三載後聞於朝神宗命勘之明<lb/>
　　其無罪釋之賜清心二字札子一道聴其所止而<lb/>
　　休焉於是東歸盤山卜居衛公庵未旬日而告寂<lb/>
　　時年五十有七其徒闡本師之教人多信從遐邇<lb/>
　　老稚輻輳子來不數年開拓宏敞鐘鼓梵唄之聲<lb/>
<pb n="KR2k0088_WYG_009-10b"/>
　　六時不輟居然畿東一名刹也其孫來平恐先祖<lb/>
　　行實久而湮沒不傳乞余作塔記勒石請至再余<lb/>
　　不能辭爰即其言而序述之且係以銘曰山之青<lb/>
　　水之緑松之直棘之曲同拱衛窣堵波垂不朽此<lb/>
　　巗阿<lb/>
　如芳字祕如宛平天橋人天啟丙寅春至盤山天成<lb/>
　　寺修古佛舍利塔感多瑞應詳載張元芳天成寺<lb/>
　　塔記<lb/>
<pb n="KR2k0088_WYG_009-11a"/>
　至明號無暗參徧融憨山達觀於言下各有所得習<lb/>
　　靜於盤山之五盆溝者十五年後出住淨業庵徳<lb/>
　　行兼備參學者多所成就縁滿告衆説偈而逝<lb/>
　　智朴無暗律師行實碑記余嘗論夫人之情有同<lb/>
　　處而不相遭有異地而相慕焉有同時而不願見<lb/>
　　有千百年後而徒思焉於無暗大師之人之徳而<lb/>
　　深有感焉耳大師行實余以輯山志詰諸法侣詢<lb/>
　　諸耆舊頗得其梗概其孫元印乞塔銘於余余中<lb/>
<pb n="KR2k0088_WYG_009-11b"/>
　　心摇摇若有不同時之感故不獲以不文辭大師<lb/>
　　法名至明無暗其號也山西介休袁氏子生於某<lb/>
　　年月日出家千佛菴稟具五臺顯通寺初謁徧融<lb/>
　　大士次謁憨山大士山曰雖得多聞不成聖果乃<lb/>
　　指參達觀大士於三師言下各有所得天啟初入<lb/>
　　盤山五盆溝隠靜爾時魔魅甚夥師厯一十五年<lb/>
　　偶絶糧至第五日有神人見夢邦均王孝廉曰盤<lb/>
　　山五盆溝有修行人絶糧是汝師也質明孝廉見<lb/>
<pb n="KR2k0088_WYG_009-12a"/>
　　賣薪者問盤山五盆溝汝知之乎賣薪者曰知之<lb/>
　　然路險多魔魅孝廉俶裝直往寂無人聲扣門見<lb/>
　　師曰師絶糧耶曰何以知之孝廉以夢告因乞為<lb/>
　　弟子載拜乞師一言師曰平常心是道自是應孝<lb/>
　　廉請出住淨業庵闡毘尼演修多羅教時值饑嵗<lb/>
　　人多依師求度師見即允許老稚剃落者㡬千人<lb/>
　　庫無蓄租㕑中供具常豐饒學侣之來請益者巧<lb/>
　　引曲喻必悟解而後已人望之若景星慶雲光風<lb/>
<pb n="KR2k0088_WYG_009-12b"/>
　　霽月焉此方願滿他土縁興於崇禎十五年月日<lb/>
　　忽告衆曰吾不久行腳去矣衆未喻又越三日復<lb/>
　　謂門人演心曰吾去矣爾等為道自重門人乃悟<lb/>
　　倉猝哀請留末後句師曰幻身本無實真如本自<lb/>
　　然崐崘成粉碎生死不相關遂跏趺而化遺命塔<lb/>
　　全身於菴左側嗚呼大師處於此十五年中空乏<lb/>
　　坎壈至於絶糧五日不有神人見夢於孝廉卒至<lb/>
　　饑餓而死誰能知之余故重有所感焉而繫之以<lb/>
<pb n="KR2k0088_WYG_009-13a"/>
　　銘銘曰有大苾芻名曰至明行徳兼備遐邇聞聲<lb/>
　　降靈河汾出世盤嶺自西自東歴魔佛境抑以宏<lb/>
　　法抑以利生憧憧惕惕其道大行乃仰乃瞻乃精<lb/>
　　乃鋭於焉既從怛焉而逝圓窣堵波在此山阿水<lb/>
　　流風動淨業彌陀康熙三十年辛未冬月日<lb/>
　　徳意輓無暗大師詩白雲深處結精藍無限幽情<lb/>
　　祗自耽魔懾真風消幻障龍欽髙蹈徙澄潭精操<lb/>
　　不讓巗松古妙義猶如水月涵我欲詢師師已逝<lb/>
<pb n="KR2k0088_WYG_009-13b"/>
　　臨風空對薜蘿龕<lb/>
　朗然寳坻人住林亭口之小菴根性愚鈍行止端方<lb/>
　　里人頗重之一日入盤山遇老僧授以念佛法門<lb/>
　　歸依教行之三年感内火自焚鍊身不壞若古銅<lb/>
　　鏗然有聲今供庵中<lb/>
　　智朴詩禪者舍衛歸備言邨中事有僧曰朗然根<lb/>
　　性乏聰利心心憶佛名只提六箇字誓願見彌陀<lb/>
　　晝夜無遷次堅行三載週果滿從前志智火自内<lb/>
<pb n="KR2k0088_WYG_009-14a"/>
　　燔六根光明熾頃之烟燄消端嚴良可視是非堅<lb/>
　　密身畢竟難思議末世精進幢小子勉而識腳跟<lb/>
　　下未明光隂莫虚棄須自㸃檢看生死非兒戯<lb/>
國朝<lb/>
　養心耀州陳氏子謁博山無異和尚苦行力參久之<lb/>
　　乃北上遊歴燕京諸梵刹隠顯莫測居無常所順<lb/>
　　治辛丑至盤山重興法蔵寺<lb/>
　行乾字大博達州人姓胡氏母夢神人送子入懐因<lb/>
<pb n="KR2k0088_WYG_009-14b"/>
　　而有娠生時白光彌室甫五嵗自稱和尚年十三<lb/>
　　祝髮西聖寺後入都門愍忠寺登戒復南詢參萬<lb/>
　　如微公於龍池機契乃付衣拂命北上至盤山建<lb/>
　　正法禪院上堂呵呵大笑云人人上盤山求道道<lb/>
　　在甚處箇箇向老僧覔佛佛在甚處復呵呵大笑<lb/>
　　云今曰既上來老僧與伊設箇方便若要求道向<lb/>
　　邦均路上驀直去若要覔佛向自己頂𩕳上摸取<lb/>
　　去若向老僧者裏求覔終不能得復呵呵大笑又<lb/>
<pb n="KR2k0088_WYG_009-15a"/>
　　上堂云若論佛法無處不是只是伸手拈不著開<lb/>
　　口道不著動足踏不著只許無舌人論説無手人<lb/>
　　拈提無足人履踐若也未㑹老僧更與你通箇消<lb/>
　　息卓拄杖下座又上堂云箇中一著最虚𤣥今古<lb/>
　　寥寥不變遷佛祖界中蔵不得拈來挂向碧巗前<lb/>
　　又上堂云言前薦得舉一明三句下承當拈頭作<lb/>
　　尾鐵草鞵一踏粉碎金剛圈觸著成灰直得百不<lb/>
　　減一不添猫兒睡狗子眠桑田變滄海滄海變桑<lb/>
<pb n="KR2k0088_WYG_009-15b"/>
　　田衲僧真祕訣千古許誰傳喝一喝又蔣虎臣太<lb/>
　　史請上堂云踏破從前一著不被聲色籠絡終朝<lb/>
　　蕩蕩悠悠長年灑灑落落搬運彌勒家私擺弄普<lb/>
　　化鈴鐸閙到日午三更師震聲一喝便下座僧問<lb/>
　　塵事茫茫如何識主師曰好牛不出欄僧曰出欄<lb/>
　　時如何師曰頭輕尾重居士問歴代祖師都在甚<lb/>
　　處師曰山南嶺北士曰為甚不出世師云築著磕<lb/>
　　著或問佛是大聖為甚不生中國師曰薄處先穿<lb/>
<pb n="KR2k0088_WYG_009-16a"/>
　　按師之垂手為人不存知解所以聲動王臣名飛<lb/>
　　燕薊有語録四巻見於世<lb/>
　　董誾大博禪師語録序秦漢以上窮道徳之原者<lb/>
　　惟尚儒宗晉魏而後表心性之微者每歸佛氏佛<lb/>
　　氏之教條目繁多而最勝最精無踰禪學葢禪以<lb/>
　　泯智絶縁苦參力究廓然證悟如寐忽甦其境界<lb/>
　　自爾迥别徐視未悟之人談心論道雖極精明祗<lb/>
　　成寱語故其教人也或直指或曲喻或格外提持<lb/>
<pb n="KR2k0088_WYG_009-16b"/>
　　或就中轉變或無言而可以理通或有句而難以<lb/>
　　意解或時棒喝或時機用無非欲警夫酣夢之人<lb/>
　　歸於大覺此唐宋以來諸鴻儒往往翺翔其門而<lb/>
　　不舍寧無謂哉然究厥根源則始自拈花微笑以<lb/>
　　至達摩氏遊梁歴魏化行東土由是衣傳六代燈<lb/>
　　演五宗五宗固各自樹立門庭而直捷雄偉無如<lb/>
　　臨濟初於鎮州建立黄檗宗㫖有普化克符二人<lb/>
　　成就之化之師寳積首開盤山按諸法係濟之從<lb/>
<pb n="KR2k0088_WYG_009-17a"/>
　　祖也順治丁酉大博禪師匡徒領衆斬棘披荆重<lb/>
　　興寳積道場建立臨濟宗㫖而師係濟𣲖三十二<lb/>
　　世孫本師龍池微微師天童悟悟師幻有傳𫝊師<lb/>
　　笑巗於勝國萬厯中偕徒三五人隠居燕邸寥落<lb/>
　　無聞自得傳南邁續燄分燈兒孫遂盛行於江浙<lb/>
　　今師又自南而北恢宏祖道信矣佛法之隠顯亦<lb/>
　　各有時也師之豎立法幢也實始於天津之地蔵<lb/>
　　禪院末乃應貴人之請大開爐鞴於𢎞善者凡三<lb/>
<pb n="KR2k0088_WYG_009-17b"/>
　　載先後坐道場一十四處説法十有七年葉落歸<lb/>
　　根終隠盤山其密行圓機煅聖煉凡王公尊敬士<lb/>
　　庶歸依與夫興建叢林傳續法嗣并末後遷化光<lb/>
　　明赫奕種種自有别記惟是開堂之語録尚未條<lb/>
　　貫門人超見等倣慶善之成規重為編集刪繁取<lb/>
　　要勒為四巻將以澤世余讀之喜曰此真所謂塗<lb/>
　　毒之鼓也返魂之香也無論緇之與素茍能留心<lb/>
　　於斯朝研夕究黙然契悟不獨臨濟之無位真人<lb/>
<pb n="KR2k0088_WYG_009-18a"/>
　　面目現在寶積之心月孤圓光吞萬象即吾儒修<lb/>
　　道育徳之方亦不外乎是矣<lb/>
　百忍山東人結茅法蔵寺東偏鯁直少言笑日中作<lb/>
　　務惟勤夜則環山念佛康熙癸丑八月朔有樵子<lb/>
　　自菴門過乃召曰來爾將木椹置果樹下吾坐去<lb/>
　　矣樵子唯命遂跏趺椹上椹微小不能容趺乃命<lb/>
　　樵子以木段拄之怡然脱去樵子遽報隣菴僧僧<lb/>
　　至望之如生依法火化収骨入本寺之普同塔<lb/>
<pb n="KR2k0088_WYG_009-18b"/>
　正眼字法蔵揚州人丁姓名自堅厭世無常去其家<lb/>
　　於港口極樂菴薙髮於五臺藴真和尚處圓具一<lb/>
　　日呈所解藴以偈示之曰佛蔵無心處法縁正眼<lb/>
　　時色空兩不住獨露一真如師聞之愈加精進數<lb/>
　　月身心輕安不可言喻後入都門時大博和尚開<lb/>
　　堂法通特往參承庚子上盤山住静丙午付法更<lb/>
　　名超正丁已住正法禪院上堂云大智離心識全<lb/>
　　機絶見聞金鍮容易辨煤墨最難分池隠魚吞月<lb/>
<pb n="KR2k0088_WYG_009-19a"/>
　　　松藏鶴吐雲靈明元妙訣豁達便超羣超羣且止<lb/>
　　　祗如靈明妙訣作麽生㑹卓拄杖云一莖眉毛重<lb/>
　　　九觔又上堂云道無男女豈有僧俗物物自然頭<lb/>
　　　頭具足所謂一切法不生一切法不滅若能如是<lb/>
　　　解諸佛常現前豎拂子云若將者箇喚作拂子則<lb/>
　　　不見諸佛若將者箇喚作諸佛則不見拂子既是<lb/>
　　　相傾相奪為甚又道箇不生不滅以拂子揮一揮<lb/>
　　　云有相相中蔵實相不空空裏顯真空喝一喝云<lb/>
<pb n="KR2k0088_WYG_009-19b"/>
　　　寱語作麽其法語拈提例如此戊午九月<lb/>
聖祖駕幸此院<lb/>
賜扁及詩為禪林榮遇後示疾坐脱塔於正法墖院之前<lb/>
　　超見字了宗寳坻楊氏子母夢僧至其家云自南海<lb/>
　　　來遂生師八嵗業儒十五嵗於諸篇章過目輒諳<lb/>
　　　偶染疾父母以其前世僧也許出家病瘥於龍泉<lb/>
　　　寺薙髮愍忠寺圓具聞天童雪竇二公名籍甚往<lb/>
　　　謁之言下俱有得歸至都門時大博乾公開法盤<lb/>
<pb n="KR2k0088_WYG_009-20a"/>
　　山師不解包而至盤山博一見便問何處來師曰<lb/>
　　都中來博曰來為何事師曰親近和尚博曰將甚<lb/>
　　麽親近師便喝博曰落在甚處師劈胸一拳博曰<lb/>
　　是何意㫖師曰知恩報恩博曰㕘堂去即録為弟<lb/>
　　子每入室㕘請當機不讓後居盤山石窟中三載<lb/>
　　諸方聞之競請出山凡十坐道場如仁壽萬善放<lb/>
　　生等處居多洪益後復上盤山住古中盤上堂云<lb/>
　　盤山有一話頭徧滿四大部洲若將佛法商量猶<lb/>
<pb n="KR2k0088_WYG_009-20b"/>
　　是認影迷頭心外無法法外無心隨縁且度日到<lb/>
　　岸不迷津㑹麽一劈華山分兩路萬年流水不知<lb/>
　　春示衆云鐵樹開花磐石長藕虚空㸃頭佛殿倒<lb/>
　　走此四句中有一句有體有用有擒有縱向者裏<lb/>
　　緇素分明許汝㕘學事畢又示衆舉拂子云若識<lb/>
　　得者箇便知釋迦不在西天仲尼不居東魯不説<lb/>
　　趙州無不道雲門普象骨解輥毬禾山㑹打鼓從<lb/>
　　前絡索都丢卻斬新條令為君數九九八十一五<lb/>
<pb n="KR2k0088_WYG_009-21a"/>
　　　九四十五㑹麽鼈鼻吞毒蛇大蟲齩殺虎康熙乙<lb/>
　　　丑有信官卜公請至瀋陽闡法再嵗於丁卯十月<lb/>
　　　十七日示疾告衆曰廿三日大衆送老僧上盤山<lb/>
　　　衆不㑹師意復説一偈住世七十有餘秋只把金<lb/>
　　　圈作釣鉤願滿度生無别事佛宫魔國任優游至<lb/>
　　　廿三日復索筆書偈曰卻來游幻海箇中無變改<lb/>
　　　欲識本來人遂擲筆而逝依法闍維其徒函骨歸<lb/>
　　　葬盤山古中盤<lb/>
<pb n="KR2k0088_WYG_009-21b"/>
　　智朴字拙菴徐州人早㕘諸方隠匡廬東西二林間<lb/>
　　　最後得法青龍百愚和尚實洞宗第三十世康熙<lb/>
　　　辛亥游盤山結茅青溝漸成巨刹能詩時有佳句<lb/>
聖祖臨幸青溝蘭若應制口占承<lb/>
宸翰之賜山舊無志朴以數年之力隨地搜討又得諸名<lb/>
　　　流助成之雖體例未備庶㡬草創矣<lb/>
　　雲恒字法天平谷人於萬松寺剃度後居西甘澗不<lb/>
　　　下山者六十餘年外朴訥而内朗徹隨機開示不<lb/>
<pb n="KR2k0088_WYG_009-22a"/>
　　妄棒喝修白業者多敬仰之<lb/>
　　李鍇法天禪師生塔銘并序法天禪師名雲恒又<lb/>
　　自號藏山漁陽平谷人九嵗薙髮盤山萬松寺年<lb/>
　　二十餘修白業於西甘澗遂不出山與盤相終始<lb/>
　　五十年彼之徒以為固不顧也師貌枯貊訥語言<lb/>
　　北僧在山木彊而巳然而妙性内明行之以真隨<lb/>
　　機開示不妄棒喝諸一切無容心焉性喜詩無事<lb/>
　　即微吟藁成輒毁之世無得而傳者芾琴一明處<lb/>
<pb n="KR2k0088_WYG_009-22b"/>
　　士李孔昭之遺也不甚工嘗撫之以寄意與廣坐<lb/>
　　中言笑無間黙則睡相對無一奇而去輒令人思<lb/>
　　以故無忤於物而古處者樂與之接云人或問之<lb/>
　　曰師何以益人曰損之乎夫何益吁易所謂弗損<lb/>
　　益之之謂乎澗東有石屏師愛之為生蔵其下同<lb/>
　　好者襄厥事而為之銘曰無身無患損盡身全蔵<lb/>
　　真兹墖享彼大年物無成毁草木在山安所樂終<lb/>
　　乃完其天天不鑿師師完自然維屏之陽日月其<lb/>
<pb n="KR2k0088_WYG_009-23a"/>
　　便乾隆三年嵗在戊午春王正月<lb/>
　　道<hi>四人</hi>
　　元<lb/>
　邱處機字通密登州棲霞人年十九辭親學道師重<lb/>
　　陽真君王嚞重陽既逝乃游秦隴至元壬午元太<lb/>
　　祖自奈曼遣使求之與語雪山之陽處機毎言欲<lb/>
　　一天下必在於不嗜殺乃問為治之方則以敬天<lb/>
　　愛民為本問長生久視之道則以清心寡欲為要<lb/>
<pb n="KR2k0088_WYG_009-23b"/>
　　帝深然之至燕居長春宫丙戌其徒請至盤山建<lb/>
　　醮棲雲觀其明年留頌而逝年八十詔贈號長春<lb/>
　　演道主教真人<lb/>
　　姬翼雲山集云盤山紫葢峰之下爽塏明秀號曰<lb/>
　　中盤時膺隆興崇奉道教棲霞長春真人應召來<lb/>
　　燕門下有栖雲子飛舄擇地其徒張志格等搜及<lb/>
　　此山遂營卜築丙戌請長春真人建醮因題其額<lb/>
　　曰棲雲觀<lb/>
<pb n="KR2k0088_WYG_009-24a"/>
　　王粹長春真人贊猗歟長者不可復得三朝推尊<lb/>
　　才學功徳閔此兵戈逺涉西北九九乃終世人莫<lb/>
　　測<lb/>
　王志謹從長春真人北游燕薊徜徉乎盤山西甘澗<lb/>
　　之石龕草衣木食若將終身焉籍貫未詳<lb/>
　姬翼字輔之髙平人遇棲雲王真人執弟子禮賜名<lb/>
　　志真號知常子自是從遊盤山所著詩文曰雲山<lb/>
　　集及周易直解道徳經總章行於世<lb/>
<pb n="KR2k0088_WYG_009-24b"/>
　張志格亦志謹弟子籍貫未詳<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盤山志巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0088_WYG_015-1a"/>
欽定四庫全書<lb/>
欽定盤山志巻十五<lb/>
　物産<lb/>
　　凡名山精脉融聚處生殖繁昌况昇平既久太和<lb/>
　　之氣日新月盛人力又加勤焉其物産固非耳目<lb/>
　　易窮哉田盤骨峻而膚潤霑近<lb/>
天之膏澤山禽野卉自若天機宛如上林苑囿中物今<lb/>
　　茲籍記雖有愧於郭璞之注陸璣之疏而著食用<lb/>
<pb n="KR2k0088_WYG_015-1b"/>
　　别品𩔖差足資多識矣<lb/>
　　果木<lb/>
　　松盤山之松以百萬計而其竒絶者多生罅中擁<lb/>
　　腫巻曲其勢不得伸枝多旁抽如怒龍之攫又有<lb/>
　　陂陀土壤而生者大數十圍龍鱗斑駁或挺聳直<lb/>
　　上或青蔥垂下明王衡所品松為最良非虚語如<lb/>
　　古中盤之以盤龍抱子卧雲名者東甘澗之以斗<lb/>
　　笠名者劔臺之以支離广名者其𩔖殆不可枚舉<lb/>
<pb n="KR2k0088_WYG_015-2a"/>
　　也<lb/>
　　李鍇咏法藏寺古松詩造物無餘力孤生此物竒<lb/>
　　鈎盤容一騁局促殆相持骨聳青麟角斑樷赤豹<lb/>
　　皮雷聲如解作龍戰不披麗勢薄秋空黒根盤大<lb/>
　　壑危長風有時下萬里為之吹孔盖邀<lb/>
天歩金幢助佛儀介龜終解甲靈怪亦何為<lb/>
　　又支離叟二松歌<hi>在劍臺東</hi>物有竒偉每絶倫意想所<lb/>
　　及猶非真乾坤迺有此松樹被髪狂虯驚天閽何<lb/>
<pb n="KR2k0088_WYG_015-2b"/>
　　時於此詭託根皴皮斑駁蒼龍鱗千年偪側忽怒<lb/>
　　伸媧石迸裂青天痕風雷倒激鐡幹偃日月低盪<lb/>
　　秋隂昬下有一株不盈尺連蜷夭矯蟠龍孫二者<lb/>
　　化身夫誰是伸縮大小真有神諸松鵷鶱復鳳翥<lb/>
　　視此一切非其羣形神直追古蒼頡冠劍儼對荆<lb/>
　　靈均隂森不敢久相逼鬼物呵䕶如欲嗔委蛇卻<lb/>
　　下恣太息回首一峰沉亂雲<lb/>
　檜天成寺墖下一少林寺一香水寺殿後三龍泉寺<lb/>
<pb n="KR2k0088_WYG_015-3a"/>
　　殿前一皆千年物也<lb/>
　椿有二種菜椿香椿香者較勝<lb/>
　楸樹似核桃榖雨前山下居民采輭皮售之曰楸皮<lb/>
　　一名山核桃<lb/>
　橡遍山有之上方寺者最古<lb/>
　欂欏以其葉包果味更香伏日采之蟲不炷<lb/>
　木蘭芽六七月間采之可染皂<lb/>
　荆爾雅翼云凡朩心圓荆心方七月間山家伐輭條<lb/>
<pb n="KR2k0088_WYG_015-3b"/>
　　編器盛糧曰荆囤<lb/>
　山葡萄一名燕薁紫黒色粒小味酸七八月間山家<lb/>
　　采之欵客<lb/>
　椒有二家椒野椒野椒出五盆溝與小盤山七月間<lb/>
　　居人采之醃菜味同小茴香<lb/>
　杏田盤峰㘭澗側有土壤處皆植杏春時萬樹齊發<lb/>
　　花光炫耀與鄧尉西溪之梅各擅標格仁皆苦有<lb/>
　　一種甘者名巴旦杏<lb/>
<pb n="KR2k0088_WYG_015-4a"/>
　李盤山李見客燕雜記<lb/>
　桃有八種是處宜值花時穠豔盈矚<lb/>
　栗史記貨殖傳燕秦千樹栗草朩蟲魚䟽五方皆有<lb/>
　　栗惟漁陽范陽栗甜美長味金史地理薊州産栗<lb/>
　　今山中所樹落實頗豐<lb/>
　棗多植平岡小阜神異經北方大棗味有殊既可益<lb/>
　　氣又安軀<lb/>
　柿小曰火柿大曰盖柿山中最繁盛實熟時葉赤如<lb/>
<pb n="KR2k0088_WYG_015-4b"/>
　　燒點染蒼黛不若楓桕之待霜也<lb/>
　蘋婆果為燕地果中佳品盤山之麓一樹大可合抱<lb/>
　　居人云此樹嵗可得錢二十千江南橘柚五十樹<lb/>
　　不能及也見唐時升三易齋集<lb/>
　檳子品亞於蘋婆果色赤而㣲酢<lb/>
　花紅俗名甜果即林檎<lb/>
　羌桃北方多種之以殻薄仁肥為佳俗名核桃<lb/>
　梨有多種曰錦湯曰香水曰紅綃曰棠梨山中是處<lb/>
<pb n="KR2k0088_WYG_015-5a"/>
　　有之其品亦不减河間廣平所産<lb/>
　　智朴甘棠辯譌爾雅云杜甘棠郭璞注云今之杜<lb/>
　　梨杜梨即甘棠也花純白樷開最繁結實黄黒大<lb/>
　　如指酸澀不可食朱注謂白者為棠赤者為杜盖<lb/>
　　本樊光之説非是赤者為棠或有之鐡梗木𤓰是<lb/>
　　也因有赤白之説故人以蘋果檳子實之夫蘋大<lb/>
　　如拳其色紅白相兼而甘檳大如卵其色紫而酸<lb/>
　　皆清香可食為果實之尤者珍惜寶䕶之不暇豈<lb/>
<pb n="KR2k0088_WYG_015-5b"/>
　　有翦伐之理乎惟其酸澀無所用故人多翦伐詩<lb/>
　　云勿翦勿伐意有在焉棠杜二名本一種無煩曲<lb/>
　　解<lb/>
　　謹按日下舊聞引陸璣及通志廣志定甘棠紅白<lb/>
　　二種為蘋果㯽子較智朴所辯為核實<lb/>
　山荆子形似杜梨其果大如胡椒殷紅霜後可食其<lb/>
　　木用接蘋婆甘香有色㯽子林檎海棠木𤓰俱用<lb/>
　　此接之他樹接之則不活<lb/>
<pb n="KR2k0088_WYG_015-6a"/>
　竹髙止尋丈宜於巗隂水際<lb/>
　　查為仁涓涓泉畔見竹詩脩脩岩下竹經冬翠如<lb/>
　　是最愛兩三枝出石斜暎水<lb/>
　　藥草<hi>山中藥草未能詳考僅錄數種</hi>
　黄精博物志云藥物有大毒不可入口鼻耳目者即<lb/>
　　殺人一曰鉤吻盧氏注云黄精不相連根苖獨生<lb/>
　　者是也按黄精與鉤吻本屬二種本草黄精味甘<lb/>
　　平無毒鉤吻味辛温有大毒黄精一名重樓一名<lb/>
<pb n="KR2k0088_WYG_015-6b"/>
　　菟竹一名雞格一名救窮一名鹿竹鉤吻一名野<lb/>
　　葛折之青煙出者名固活黄精葉似竹毎葉旁生<lb/>
　　二黒子鉤吻葉似杏而小原不相同孫氏千金翼<lb/>
　　方謂黄精於二月采根隂乾不若秋後之為愈也<lb/>
　　智朴按黄精盤山最多居人未敢為食自辛亥朴<lb/>
　　結茒青溝日采製以欵客人皆效之不數年中遍<lb/>
　　山殆盡百合亦然<lb/>
　　洪昇謝寄黄精詩短髪秋來白漸生虚勞開士寄<lb/>
<pb n="KR2k0088_WYG_015-7a"/>
　　黄精草根難與人愁敵朝見三莖暮五莖<lb/>
　百合産澗中根大如卵莖髙三尺餘花𩔖萱草而色<lb/>
　　紫其中有黒點結子純黒如豆纍纍黏莖上秋冬<lb/>
　　斸之甘香可食非時斸之則味苦<lb/>
　烏藥産澗中藍花樷生味苦毒人康熙初山水暴漲<lb/>
　　悉為水削去傳聞終南南嶽多烏藥山家種之充<lb/>
　　道糧然炮製不法者亦毒人<lb/>
　石花産峭壁性寒無毒暑天采之代茶<lb/>
<pb n="KR2k0088_WYG_015-7b"/>
　　洪昇采石花寄王昊廬詩千年石上花日月積光<lb/>
　　氣寄與玉堂人山中有此味<lb/>
　木靈芝孫興公天台賦云五芝含英而晨敷神農經<lb/>
　　云六芝之延年耳目紀云赤城山頂有青芝盤山<lb/>
　　所産者惟紫芝或云煎湯服之能已心疼<lb/>
　　智朴山行獲紫芝寄阮亭侍郎詩二十年來只自<lb/>
　　知平懐一種最相宜不因偶向松邉去那解深山<lb/>
　　有紫芝<lb/>
<pb n="KR2k0088_WYG_015-8a"/>
　　王士禎謝拙庵禪師惠芝詩寄我靈芝車馬形萬<lb/>
　　年松下斸青㝠菟絲聞道垂千尺更欲從師乞茯<lb/>
　　苓<lb/>
　知母盤山最多采藥者遇之不顧<lb/>
　术按吳氏本草云术一名山連一名山介一名天蘇<lb/>
　　一名山薑有蒼白二種神農經云必欲長生當服<lb/>
　　山精異術記云术草者山之精也結隂陽之精氣<lb/>
　　服之令人長生絶穀致神仙無盡燈云术有蒼白<lb/>
<pb n="KR2k0088_WYG_015-8b"/>
　　二種皆可服餌蒼术味苦而效速白术味甘而效<lb/>
　　遲盤山祗産蒼术<lb/>
　　服术方斸术若干斤泉水洗為之净清泔漬三五<lb/>
　　日濾出竹刀去皮忌鐡曬乾均以小黒豆碾極細<lb/>
　　末籭過加紅棗肉千杵為丸桐子大每滚湯下五<lb/>
　　六十丸至百丸止久服為妙<lb/>
　　野蔬<lb/>
　山豆苖樷生似薇二三月生溪澗側出土輒垂首向<lb/>
<pb n="KR2k0088_WYG_015-9a"/>
　　下山家采之作羮極鮮美廬山亦有豆苖産豆葉<lb/>
　　坪<lb/>
　　宋犖答拙菴以豆苗菜見寄詩杏白松青地幽巗<lb/>
　　豆有苖盤餐足風味采擷訝迢遥烟葉㸔仍脆香<lb/>
　　莖芼未消因之憶廬阜佳話記清宵<lb/>
　　王式丹和韻詩土膏春應候山隴豆抽苖以此嘗<lb/>
　　新好相思餉客遥飯香良可佐酒渇亦凴消㣲物<lb/>
　　成追憶廬山似隔宵<lb/>
<pb n="KR2k0088_WYG_015-9b"/>
　　喬崇烈和韻詩不荷金鴉久南山想舊苖闌干看<lb/>
　　寸寸荒穢付遥遥撐拄應無負<hi>方岳豆苖詩逺莫致之長負腹</hi>膏<lb/>
　　肓定未消<hi>東坡書生説食真膏肓</hi>春羮添故實髙唱玉堂宵<lb/>
　　劉輝祖和韻詩不是南山種東風暗助苖提擕烟<lb/>
　　露滿寄贈水雲遥至味如人淡嘗新使意消周顒<lb/>
　　愛佳句咀嚼坐深宵<lb/>
　杏葉菜形似杏葉味甘可食<lb/>
　　智朴掇埜蔬寄牧仲觀察詩冉冉輕烟閃閃黄飯<lb/>
<pb n="KR2k0088_WYG_015-10a"/>
　　餘嶺上弄春光豆苖競茁紅侵歩杏葉才開綠滿<lb/>
　　筐偶摘最憐人不見小鮮偏喜我初嘗非君古道<lb/>
　　誰堪寄只許山家作道糧<lb/>
　　宋犖依韻答詩柔莖<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>葉碧參黄春磵幽姿泫露<lb/>
　　光小摘雲林扶短杖逺馳瑶草侑盈筐種宜上苑<lb/>
　　花時見菹憶廬山雨夜嘗榆肉楮鷄誰得似殷勤<lb/>
　　真費道人糧<lb/>
　　宋至和韻詩沙栁輕盈弄淺黄盤山二月好風光<lb/>
<pb n="KR2k0088_WYG_015-10b"/>
　　犬牙鵝管苖穿土鼠耳牛脣翠落筐錦字裁成香<lb/>
　　共逺雲厨分至味初嘗只緣蘭蕙同幽契費卻青<lb/>
　　溝十日糧<lb/>
　黄花菜一名綠蔥盤山溝澗中處處有之<lb/>
　筆管菜即黄精苖初生四五寸如筆管<lb/>
　諸葛菜即山芥菜埜蔬之最早者産上方寺及桃園<lb/>
　　溝<lb/>
　龍鬚菜即知母苖<lb/>
<pb n="KR2k0088_WYG_015-11a"/>
　虎爪出土三五寸拳攣如虎爪<lb/>
　苦益菜似野菊葉有浮毛樷生溝澗中三月間采之<lb/>
　　煠去水醃烝三五次作黴乾菜頗佳<lb/>
　　智朴酬施梅菴寄苦益菜詩寄我山蔬名苦益得<lb/>
　　來不覺興飛揚無人不道肥甘好誰信此中滋味<lb/>
　　長<lb/>
　橡斗子莊子狙公賦芧即此實可為粉中秋前後熟<lb/>
　　即堕地居人拾之以水漬數日曬乾去殻復漬數<lb/>
<pb n="KR2k0088_WYG_015-11b"/>
　　日磨濾去滓水渟成粉不澀為度或云可愈痢<lb/>
　蕨産九華峰後夷齊歌云登彼西山兮采其薇矣薇<lb/>
　　不堪食薇與蕨有辯薇樷生蕨獨生薇莖細蕨莖<lb/>
　　麄薇有刺蕨無刺薇味苦蕨味甘似所采者非薇<lb/>
　　是蕨歌迺稱薇詩又曰薇亦剛止不知何説俟博<lb/>
　　物者再考之<lb/>
　菌北人呼菌為蘑有多種松蘑黄色延夀蘑紫色土<lb/>
　　人呼為猪臟蘑京蘑白色出蔣福山一帶大者如<lb/>
<pb n="KR2k0088_WYG_015-12a"/>
　　盤雜蘑有青黄赤白色者有毒戒不可食<lb/>
　　智朴偕净衆雨後尋菌弗得詩昨嵗秋雨後擕籃<lb/>
　　歩荒陬去去適我意所獲皆中馗歸來呼作羮輭<lb/>
　　玉浮湯頭一飽忘百慮外此復何求今嵗仍秋雨<lb/>
　　還同昨嵗謀所至不獲一踏遍林與邱<lb/>
　　山花<lb/>
　金雀花黄色樷生有刺開最繁形𩔖金雀<lb/>
　巻丹花根𩔖百合而小作花殷紅可愛<lb/>
<pb n="KR2k0088_WYG_015-12b"/>
　杜鵑花一名映山紅遍山有之較南方者色㣲紫<lb/>
　金銀花一名忍冬蔓生初白色將萎色轉黄或謂黄<lb/>
　　白並開者非香清烈園中植之可作架先師臺黒<lb/>
　　墖峪最多<lb/>
　紫薇花酉陽雜組云北地樹絶大有環數夫臂者今<lb/>
　　山家亦植盆盎中<lb/>
　牡丹芍藥僧廬欄砌間多種之<lb/>
　　李鍇招同藏公過萬松寺㸔牡丹作詩春草弄芳<lb/>
<pb n="KR2k0088_WYG_015-13a"/>
　　色相思欲何言孤琴不成調脱身尋邱園新新無<lb/>
　　已時遲莫將誰援火傳薪指窮茲理如所宣輭吹<lb/>
　　起客心問彼塵外緣阿以契道懐棼雜或不牽行<lb/>
　　歌入沕穆杖笠任後前真境匪逺趣隈隩金繩懸<lb/>
　　寶華湛琉璃白日麗輕烟翠鳥試翾飛威鳳稍低<lb/>
　　鶱諸相固紛糅繄誰得其原妙香粹無著暢悟無<lb/>
　　生前<lb/>
　小繡毬樷生石罅中其花攅簇如毬白可愛但不<lb/>
<pb n="KR2k0088_WYG_015-13b"/>
　　能移移之即枯<lb/>
　玫瑰花紫色樷生有刺極馥作膏食之亦佳<lb/>
　丁香花産五盆溝一帶花繁香烈首夏盛開纍纍石<lb/>
　　罅中如繡<lb/>
　甘菊黄色産澗邉花小而繁氣最馥九日采之置枕<lb/>
　　中能明目<lb/>
　敷地錦俗名飯花髙尺許樷生花紅紫色味甘可食<lb/>
　　四月中盛開徧地如錦<lb/>
<pb n="KR2k0088_WYG_015-14a"/>
　白蓼産青溝髙五六尺花純白性喜水煎湯濯足能<lb/>
　　止痢蓼有三種其紅者生窪下處髙丈許詩隰有<lb/>
　　㳺龍是也又有小者味辛其子生采可食<lb/>
　　禽<lb/>
　火燕雄者黒紅色雌者黄色巢石孔中或簷下<lb/>
　沙鷄羣飛多鳴盤山春初最多爾雅釋鳥云鵽鳩冦<lb/>
　　雉是也土人呼為沙鷄一曰半翅然鵽鳩沙鷄本<lb/>
　　属二種鵽大如鴿岐尾毛腳無後指沙鷄似雌雉<lb/>
<pb n="KR2k0088_WYG_015-14b"/>
　　而小短尾紅腳無後指爾雅混而為一故辯之<lb/>
　畫眉鳥較南方者㣲小亦善鳴<lb/>
　桃雀張華禽經云桃雀狀𩔖黄雀而小燕人謂之巧<lb/>
　　婦亦謂之女匠善營巢<lb/>
　　獸<lb/>
　神虎昔老僧慈慧住法藏寺墖院持法華經二十年<lb/>
　　不下山有偷兒屢竊道糧虎即遍山叫嘯響震崕<lb/>
　　谷偷兒自此寖息凡盤山之獨處者仗此無虞故<lb/>
<pb n="KR2k0088_WYG_015-15a"/>
　　名神虎好啖犬故山中諸庵無犬<lb/>
　鹿盤山處處有之丙辰春青溝西嶺有黒鹿二大如<lb/>
　　贏其毛𩔖山羊長六七寸羣鹿随之東西不敢逆<lb/>
　　隠現月餘後不復見<lb/>
　松䑕有二種小者不過三寸通身豹紋最靈黠名松<lb/>
　　鼠大者灰色善盗果蓏園圃以此為患俗名臊䑕<lb/>
　野貍能食貓故山中之貓難畜<lb/>
　臊狗狀似貍黒黄色走峭壁迅疾如飛<lb/>
<pb n="KR2k0088_WYG_015-15b"/>
　　鱗<lb/>
　蛟龍属無角有足能變化康熙庚午夏五月霖雨十<lb/>
　　日盤山水涌數丈抉石裂山出蛟百餘廬山志云<lb/>
　　蛇雉蚯蚓之𩔖穴山而伏三十年則化而為蛟常<lb/>
　　以夏月乗雷雨去之江湖<lb/>
　善蛇有黄黒二種性馴長六七尺不毒人相傳盤山<lb/>
　　有五百善蛇潛天成寺墖下甞來僧座下聴法亦<lb/>
　　時沿屋壁啖雀雛<lb/>
<pb n="KR2k0088_WYG_015-16a"/>
　布雲虎蛇属尖頭長尾四足有二種一淺黄色長三<lb/>
　　四寸一黒花色脊有金暈尾如媆翠毛天將雨能<lb/>
　　吐雲俗呼四足蛇<lb/>
　　砂石<lb/>
　金砂盤山地多有之雨後晶光耀目昔有人患貧入<lb/>
　　山拾之得數合夸示於人尋以分金爐煆之愈煆<lb/>
　　愈不成乃曰我窮人爾窮金也棄之而去<lb/>
　玉石産盧家峪一帶周數十里郭璞山海經注云燕<lb/>
<pb n="KR2k0088_WYG_015-16b"/>
　　山多嬰石有符采嬰帶所謂燕石也闞子云宋之<lb/>
　　愚人得燕石歸而藏之以為寶<lb/>
　豆查石大數十丈或方或圓如鑿如削千竒百怪莫<lb/>
　　可名狀能益樹木凡依石之樹倍大<lb/>
　白土産盧家峪東細滑膏潤可以塗飾<lb/>
　<lb/>
　<lb/>
欽定盤山志巻十五<lb/>
</p>
<p>
</p>
  </div>
</body>
</text>
</TEI>
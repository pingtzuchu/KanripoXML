<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0088_WYG_007-1a"/>
欽定四庫全書<lb/>
欽定盤山志巻七<lb/>
　流寓<lb/>
　　盤之宜於隠固矣而漢唐以還鴻㝠鳯逸之士寥<lb/>
　　寥無㡬豈前此地處荒僻其人韜光葆真不欲顯<lb/>
　　跡人世故記傳多未之及耶<lb/>
聖主咨訪遺賢寄懷薖軸安知南山之南北山之北不<lb/>
　　有匿姓氏於漁樵耕牧中甘作<lb/>
<pb n="KR2k0088_WYG_007-1b"/>
盛世之逸民不令此山作終南捷徑者尚期物色及之<lb/>
　　一為鼓幽蘭之操也<lb/>
　　古<hi>時代無考</hi>
　田盤先生自齊來棲遲此山<lb/>
　　漢<lb/>
　田疇字子泰<hi>陶詩作春</hi>無終縣人董卓遷漢帝於長安時<lb/>
　　幽州牧劉虞聞疇竒士署為從事遣問行在疇循<lb/>
　　間道至長安致命詔拜騎都尉疇以天子䝉塵不<lb/>
<pb n="KR2k0088_WYG_007-2a"/>
　　可荷佩榮寵辭不受得報還虞已為公孫瓚所狀<lb/>
　　疇謁虞墓哭泣返命瓚怒収疇疇不為屈瓚壯之<lb/>
　　疇得北歸率宗人入徐無山中從而徙者五千餘<lb/>
　　家疇為約束興學校期月道不拾遺建安十二年<lb/>
　　曹操討烏丸將其衆為鄉導論功封亭侯辭後拜<lb/>
　　議郎終不能奪其志<lb/>
　　曹操表論田疇云文雅優備忠武又著和於撫下<lb/>
　　慎於事上量時度理進退合義幽州始擾胡漢交<lb/>
<pb n="KR2k0088_WYG_007-2b"/>
　　萃蕩析離居靡所依懷疇率宗人避難於無終山<lb/>
　　北拒盧龍南守要害清静隠約耕而後食人民化<lb/>
　　從咸供資奉及袁紹父子威力加於朔野逺結烏<lb/>
　　丸與為首尾前後召疇終不陷撓後臣奉命軍次<lb/>
　　易縣疇長馳自到陳討胡之勢猶廣武之建燕策<lb/>
　　薛公之度淮南又使部曲持臣露布出誘胡衆漢<lb/>
　　民或因亡來烏丸聞之震蕩王旅出塞途由山中<lb/>
　　九百餘里疇率兵五百啓導山谷遂滅烏丸蕩平<lb/>
<pb n="KR2k0088_WYG_007-3a"/>
　　塞表疇文武有效節義可嘉誠應寵賞以旌其美<lb/>
　　又令曰蓚令田疇志節髙尚遭值州里戎夏交亂<lb/>
　　引身深山研精味道百姓從之以成都邑袁賊之<lb/>
　　盛命召不屈慷慨守志以徼真主及孤奉詔征定<lb/>
　　河北遂服幽都將定胡寇時加禮命疇即受署陳<lb/>
　　建攻胡蹊路所由率齊山民一時向化開塞導道<lb/>
　　供承使役路近而便令虜不意斬蹋頓於白狼遂<lb/>
　　長驅於柳城疇有力焉及軍入塞將圖其功表封<lb/>
<pb n="KR2k0088_WYG_007-3b"/>
　　亭侯食邑五百而疇懇惻前後辭賞出入三載歴<lb/>
　　年未賜此為成一人之髙甚違王典失之多矣宜<lb/>
　　從表封無久留吾過<lb/>
　　陳壽田疇傳云田疇字子泰右北平無終人也好<lb/>
　　讀書善擊劒初平元年義兵起董卓遷帝於長安<lb/>
　　幽州牧劉虞歎曰賊臣作亂朝廷播蕩四海俄然<lb/>
　　莫有固志身備宗室遺老不得自同於衆今欲奉<lb/>
　　使展效臣節安得不辱命之士乎衆議咸曰田疇<lb/>
<pb n="KR2k0088_WYG_007-4a"/>
　　雖年少多稱其竒疇時年二十二矣虞乃備禮請<lb/>
　　與相見大悦之遂署為從事具其車騎將行疇曰<lb/>
　　今道路阻絶寇虜縱横稱官奉使為衆所指名願<lb/>
　　以私行期於得達而巳虞從之疇乃歸自選其家<lb/>
　　客與年少之勇壯募從者二十騎俱往虞自出祖<lb/>
　　而遣之既取道疇乃更上西關出塞傍北山直趣<lb/>
　　朔方循間徑去遂至長安致命詔拜騎都尉疇以<lb/>
　　為天子方䝉塵未安不可以荷佩榮寵固辭不受<lb/>
<pb n="KR2k0088_WYG_007-4b"/>
　　朝廷髙其義三府並辟皆不就得報馳還未至虞<lb/>
　　巳為公孫瓚所害疇至謁祭虞墓陳發章表哭泣<lb/>
　　而去瓚聞之大怒購求獲疇謂曰汝何自哭劉虞<lb/>
　　墓而不送章報於我也疇答曰漢室衰頽人懷異<lb/>
　　心唯劉公不失忠節章報所言於將軍未美恐非<lb/>
　　所樂聞故不進也今將軍方舉大事以求所欲既<lb/>
　　滅無罪之君又讐守義之臣誠行此事則燕趙之<lb/>
　　士將皆蹈東海而死耳豈忍有從將軍者乎瓚壯<lb/>
<pb n="KR2k0088_WYG_007-5a"/>
　　其對釋不誅也拘之軍下禁其故人莫得與通或<lb/>
　　説瓚曰田疇義士君弗能禮而又囚之恐失衆心<lb/>
　　瓚乃縱遣疇疇得北歸率舉宗族他附從數百人<lb/>
　　掃地而盟曰君仇不報吾不可以立於世遂入徐<lb/>
　　無山中營深險平敞地而居躬耕以養父母百姓<lb/>
　　歸之數年間至五千餘家疇謂父老曰諸君不以<lb/>
　　疇不肖遠來相就衆成都邑而莫相統一恐非久<lb/>
　　安之道願推擇其賢長者以為之主皆曰善因僉<lb/>
<pb n="KR2k0088_WYG_007-5b"/>
　　推疇疇曰今來在此非茍安而巳將圖大事復怨<lb/>
　　雪恥竊恐未得其志而輕薄之徒自相侵侮偷快<lb/>
　　一時無深計逺慮疇有愚計願與諸君共施之可<lb/>
　　乎皆曰可疇乃為約束相殺傷犯盜諍訟之法法<lb/>
　　重者至死其次抵罪二十餘條又制為婚姻嫁娶<lb/>
　　之禮興舉學校講授之業班行其衆衆皆便之至<lb/>
　　道不拾遺北邊翕然服其威信烏丸鮮卑並各遣<lb/>
　　驛使致貢遺疇悉撫納令不為寇袁紹數遣使招<lb/>
<pb n="KR2k0088_WYG_007-6a"/>
　　命又即授將軍印因安輯所統疇皆拒不當紹死<lb/>
　　其子尚又辟焉疇終不行疇嘗忿烏丸昔多賊殺<lb/>
　　其郡冠盖有欲討之意而力未能建安十二年太<lb/>
　　祖北征烏丸未至先遣使辟疇又命田預喻指疇<lb/>
　　戒其門下趣治嚴門人謂曰昔袁公慕君禮命五<lb/>
　　至君義不屈今曹公使一來而君若恐弗及者何<lb/>
　　也疇笑而應之曰此非君所識也遂隨使者到軍<lb/>
　　署司空户曹掾引見諮議明日出令曰田子泰非<lb/>
<pb n="KR2k0088_WYG_007-6b"/>
　　吾所宜吏者即舉茂才拜為蓚令不之官隨軍次<lb/>
　　無終時方夏水雨而濱海洿下濘滯不通虜亦遮<lb/>
　　守蹊要軍不得進太祖患之以問疇疇曰此道秋<lb/>
　　夏每常有水淺不通車馬深不載舟船為難久矣<lb/>
　　舊北平郡治在平岡道出盧龍達於栁城自建武<lb/>
　　以來陷壞斷絶垂二百載而尚有微徑可從今虜<lb/>
　　將以大軍當由無終不得進而退懈弛無備若嘿<lb/>
　　回軍從盧龍口越白檀之險出空虚之地路近而<lb/>
<pb n="KR2k0088_WYG_007-7a"/>
　　便掩其不備蹋頓之首可不戰而禽也太祖曰善<lb/>
　　乃引軍還而署大木表於水側路旁曰方今暑夏<lb/>
　　道路不通且候秋冬乃復進軍虜候騎見之誠以<lb/>
　　為大軍去也太祖命疇將其衆為鄉導上徐無山<lb/>
　　出盧龍歴平岡登白狼堆去栁城二百餘里虜乃<lb/>
　　驚覺單于身自臨陣太祖與交戰遂大斬獲追奔<lb/>
　　逐北至栁城軍還入塞論功行封封疇亭侯邑五<lb/>
　　百户疇自以始為居難率衆遯逃志義不立反以<lb/>
<pb n="KR2k0088_WYG_007-7b"/>
　　為利非本意也固讓太祖知其至心許而不奪後<lb/>
　　拜為議郎年四十六卒<lb/>
　　王嘉拾遺記云田疇北平人也劉虞為公孫瓚所<lb/>
　　害疇追慕無巳往虞墓設雞酒哭之音動林野翔<lb/>
　　鳥為之悽鳴走獸為之悲吟疇卧於草間忽有人<lb/>
　　通云劉幽州來欲與田子泰言疇神悟逺識知是<lb/>
　　虞之魂既進而拜疇泣不自止因相與進雞酒疇<lb/>
　　醉虞曰公孫瓚購子甚急宜竄伏避害疇對曰君<lb/>
<pb n="KR2k0088_WYG_007-8a"/>
　　臣之道生則盡其義今見君之靈願得同歸九泉<lb/>
　　骨且不朽安可逃乎虞曰子萬古之髙士也深慎<lb/>
　　爾儀奄然不見而疇醉亦醒<lb/>
　　古仙人辭夢入雲山宫闕幽鸑鷟同侣鴛鳯流桂<lb/>
　　月竟夜光不収世俗擾擾成囂湫醉飛星馭鞭金<lb/>
　　虬八仙浪跡追真游龜玉筌蹄二十秋摩霄注壑<lb/>
　　須人求覔劒如或笑刻舟陽燧非無□綺儔元鼎<lb/>
　　以來虚崑丘東井徒勞冠帶修松飡竹飲度蜃樓<lb/>
<pb n="KR2k0088_WYG_007-8b"/>
　　崧頂坐嘯垂直鈎祗應慙愧劉幽州<lb/>
　　雷淵題古仙人辭云興定庚辰夏六月望予與元<lb/>
　　好問趙郡李獻能同遊玉華谷又將厯崧前諸刹<lb/>
　　因憩於少姨廟元周行廊廡得古仙人辭於壁間<lb/>
　　然其首章直屋漏雨為所漫剥殆不可辨乃磴木<lb/>
　　石而上拂拭汎滌迫視者久之始可完讀觀其體<lb/>
　　則柏梁事則終始二漢字畫在鍾王之間東井又<lb/>
　　元鼎所都幽州必賢宗子虞也夫眷眷不忘幽州<lb/>
<pb n="KR2k0088_WYG_007-9a"/>
　　者非吾田疇尚誰歟田復所事之讐卻曹瞞之賞<lb/>
　　衰俗波蕩中挺挺有烈丈夫風氣其死而不忘盖<lb/>
　　無疑其能道此語亦無疑觀者不應以文體古今<lb/>
　　之變而疑仙語也噫仙山靈岳宜有閎衍博大之<lb/>
　　真人往來乎其間而世人莫之識也予三人者乃<lb/>
　　今見之夫豈偶然哉再拜留迹以附知音者末<lb/>
　　黄天全田疇論甚矣處亂世之難也身負濟世之<lb/>
　　具矣暴得大名不祥宜必擇主而事然仁者未必<lb/>
<pb n="KR2k0088_WYG_007-9b"/>
　　武而英雄或有邪心將沉晦以自全乎寇盜蠭起<lb/>
　　旦夕叵測伊欲身名俱全誠未易為策也子春弱<lb/>
　　齡應劉虞之辟獻表漢帝以羣雄惟虞為正耳反<lb/>
　　命而虞已斃於公孫瓚疇何以為心哉哭墓焚詔<lb/>
　　氣誼澟然瓚脅以威卒不為屈去而隠於徐無山<lb/>
　　既忠且智矣居數月徙而從者五千餘家彼固知<lb/>
　　田生之雄略良足以庇之也疇為約束興學校期<lb/>
　　月而道不拾遺鮮卑遣使問餽此豈可以聲音笑<lb/>
<pb n="KR2k0088_WYG_007-10a"/>
　　貌致之哉又數年烏丸張甚操討之不克疇為略<lb/>
　　教之竟殲烏丸而復誓不為操用賢於荀彧逺矣<lb/>
　　方孝孺田疇贊云古之觀人不於用舍考其所存<lb/>
　　以第髙下譬如龍駒垂首糞車豈以其賤斥之為<lb/>
　　駑齊侯千駟如南面王仲尼之嘆夷齊有光漢季<lb/>
　　分爭得國者操吾獨何為田疇是悼操雖據國犬<lb/>
　　鼠之雄殺后無君天下不容奚若田疇忠義盖世<lb/>
　　委質劉虞身死靡貳使受之命為漢大臣殺操復<lb/>
<pb n="KR2k0088_WYG_007-10b"/>
　　漢必不顧身嗚呼鄙夫惟利是就誰能為疇我與<lb/>
　　為友<lb/>
　　明<lb/>
　李孔昭字光四薊州人崇禎癸未進士以天下將亂<lb/>
　　不赴廷對甲申聞都城變白衣冠哭田間者三嵗<lb/>
　　喪妻不再娶或勸之輒不答獨奉老母入盤山一<lb/>
　　子尚幼僮僕廬舍悉棄去躬自樵采往來水村山<lb/>
　　市間形蹤數變易無識者或晨炊乏母呵責輒伏<lb/>
<pb n="KR2k0088_WYG_007-11a"/>
　　地痛哭母為感動山中人觀者皆泣某中丞慕其<lb/>
　　名遣吏持書幣往迎徧走山中遇負薪者呼問若<lb/>
　　識李進士耶負薪者張目曰汝問阿誰吏具道其<lb/>
　　意負薪者遥指其處吏尋至室空矣訪之鄰叟笑<lb/>
　　曰若面失之向所見負薪者即是也吏再求卒不<lb/>
　　得戊戌春梁公玉立有薊門之役訪光四於州吏<lb/>
　　又登盤山叩老僧皆云光四無定居往來盤山僧<lb/>
　　寺為多梁公低回久之留一詩付山僧而去<lb/>
<pb n="KR2k0088_WYG_007-11b"/>
　　梁清標訪李光四不遇詩憶昔看花傍帝畿十年<lb/>
　　避弋羨鴻飛登山欲問桐江叟風雨㝠㝠冷釣磯<lb/>
　　宋犖桃花寺弔李處士詩幽絶招提境嘉名自昔<lb/>
　　云陽厓疎樹映大壑亂淙聞日暖催紅杏堂空養<lb/>
　　白雲鹿裘邈何許猿鶴尚思君<lb/>
國朝<lb/>
　崔應魁永平人居栁河屯少游心於醫人有疾醫藥<lb/>
　　不論直皆盡心焉晚嵗學道法名徳茂下上盤山<lb/>
<pb n="KR2k0088_WYG_007-12a"/>
　　十八年以㕘究為事康熙戊辰秋示微疾徧告常<lb/>
　　所往來者期日訣别至朝衆問疾環坐談笑如平<lb/>
　　日久之乃曰萬事無常百年有限依我行之決不<lb/>
　　相誤索筆書偈而逝其偈曰來去赤條條不挂一<lb/>
　　絲毫本來無一物縱横任逍遥<lb/>
　李鍇字鐵君號眉山奉天鐵嶺人以門功當襲職病<lb/>
　　不就好佳山水晚卜築蘿村課耕穫以食地居廌<lb/>
　　峰之隂又自號廌青山人山人通敏工詩古文詞<lb/>
<pb n="KR2k0088_WYG_007-12b"/>
　　精力尤殫於經史著述甚富年七十卒生前自築<lb/>
　　壙於山居之旁<lb/>
　永寜石氏號東村長白山人家素貴顯壯嵗折節讀<lb/>
　　書奉母孝母没移居田盤作山居詩以見志與李<lb/>
　　鍇為世外交一廬山南一耕山北藤杖棕鞵相遇<lb/>
　　窮崕陡壑間無間風雪桐城方苞為作二山人傳<lb/>
　　載其跡甚詳<lb/>
　　方苞二山人傳廌青山人李鍇遼東鐵嶺人曾大<lb/>
<pb n="KR2k0088_WYG_007-13a"/>
　　　父如梓明寜逺伯成梁兄子也萬厯已未鐵嶺城<lb/>
　　　陷死其官入<lb/>
　國朝三世皆盛貴伯叔父兄弟或嗣封爵都統禁軍或<lb/>
　　　開府建鉞布列中外康熙四十一年父少司冦蒲<lb/>
　　　陽公卒時西事方起議絶漠屯極邊山人既練自<lb/>
　　　請興屯黒河踰年歸母卒再使南河賜七品冠帶<lb/>
　　　乃盡以先世産業屬二昆移家潞河濳心經史凡<lb/>
　　　六七年隣里未得一識其面嘗遊盤山樂其土風<lb/>
<pb n="KR2k0088_WYG_007-13b"/>
　　　買田廌峰下構草舍雜山甿以耕其尤貧者授之<lb/>
　　　田而無所取疏材果實與衆共之其聲遠聞邦工<lb/>
　　　每採山石過廌峰獨無擾焉暇時行遊四山必挈<lb/>
　　　爐炭瓶罌樵蘇者遥望而知所在曰此李山人茶<lb/>
　　　烟也白山石東邨聞其風而慕之東村名永寧世<lb/>
　　　饒於財祖都圖為<lb/>
聖祖親臣每議公事不撓於權貴山人少豪舉好聲色狗<lb/>
　　　馬年三十始折節讀書㑹家事屯邅時伯兄既沒<lb/>
<pb n="KR2k0088_WYG_007-14a"/>
　　而諸弟皆幼獨出身當之家既落奉母居郭東墾<lb/>
　　墓田以養盎無斗儲遇無食者即罄之久之里中<lb/>
　　有竒衺咸懼其聞母兄沒移家盤山與眉山遊每<lb/>
　　嚴冬大雪攜手步西潭以杖扣氷相視愉怡見者<lb/>
　　咸詑而不知其何以然㑹功令禁内府人出居近<lb/>
　　畿復挈妻子入城僦屋授經自活乾隆元年舉孝<lb/>
　　廉方正詣有司力言弱足難為儀衆莫能奪也廌<lb/>
　　青舉博學宏詞及試亦被絀廌青之詩不丐於古<lb/>
<pb n="KR2k0088_WYG_007-14b"/>
　　而必求與之並東村則即事抒指翛然有真意或<lb/>
　　刻其山居五言律二十首遂不復為詩盡焚舊稿<lb/>
　　曰吾幼學難補雖殫心力所造適至是而止耳吾<lb/>
　　幸以悲憂窮蹙悔曩者之㝠行今老矣可更以詹<lb/>
　　詹者擾吾心曲乎廌青中年後以急兄之急益窶<lb/>
　　艱老而無子自為生壙日典衣節食以養戚屬之<lb/>
　　窮孤又以所著睫巢集尚史稿未定矻矻不自休<lb/>
　　而東村長子及弟之子同舉甲科其僚友為營室<lb/>
<pb n="KR2k0088_WYG_007-15a"/>
　　廬少司馬徳濟齋延教其兄子輔國公衆皆謂東<lb/>
　　村自是可安居東村曰吾終不以妻子故使廌青<lb/>
　　㷀㷀行當獨身留盤山俾有所資以待老也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0088_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定盤山志巻七<lb/>
</p>
<p>
</p>
  </div>
</body>
</text>
</TEI>
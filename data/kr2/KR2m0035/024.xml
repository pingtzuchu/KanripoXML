<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_024-1a"/>
欽定四庫全書<lb/>
欽定大清通禮卷十八<lb/>
嘉禮<lb/>
御門聽政之禮常日部院章奏未奉<lb/>
聖㫖者折本下内閣積若干件得<lb/>
㫖<lb/>
御門聽政内閣宣布在京部院寺各部院寺官檢所應<lb/>
　　進奏事於函飭陪奏官屬吏部轉飭侍班官具吉<lb/>
<pb n="KR2m0035_WYG_024-1b"/>
　　服<hi>朔日逢五逢十日公服</hi>依期畢㑹<lb/>
　　　右戒辦<lb/>
　　至日所司設<lb/>
御榻於<lb/>
　乾清門正中榻前設章奏案一辨百官班位<lb/>
　乾清門侍衛在<lb/>
御榻左右翼立領侍衛内大臣内大臣散秩大臣及豹<lb/>
　　尾班執槍侍衛佩刀侍衛在丹陛下左右立東西<lb/>
<pb n="KR2m0035_WYG_024-2a"/>
　　面記注官在西柱下立侍班翰林科道官在西階<lb/>
　　下立皆東面大學士啓奏折本在<lb/>
御榻之左内閣學士在其後少南為部院官奏事位尚<lb/>
　　書左都御史在前侍郎副都御史大理寺卿少卿<lb/>
　　次之陪奏官又次之皆西面以戶部禮部兵部工<lb/>
　　部分日首對三法司直第三班吏部直第六班<lb/>
　　　右班位<lb/>
　　漏未盡部院寺奏事官暨侍班官畢集朝房進至<lb/>
<pb n="KR2m0035_WYG_024-2b"/>
　中左門祇候春冬辰正初刻夏秋辰初初刻進至<lb/>
　後左門祇候侍衛轉奏得<lb/>
㫖百官以次進至<lb/>
　乾清門丹墀東西面魚貫序立記注官翰林科道官<lb/>
　　於西階西東面序立<lb/>
皇帝御輿至門啓扉降輿出闔扉<lb/>
陞座翊衛如儀記注官升西階至西柱下就位立部院<lb/>
　　奏事官由東階升一人奉疏折旋而西餘入就位<lb/>
<pb n="KR2m0035_WYG_024-3a"/>
　　西面跪奉疏者至正中北面詣奏案前跪恭設於<lb/>
　　案興退趨至東楹轉入班跪奏某事畢興少退循<lb/>
　　東階左降其次各班依序升東階右進奏如前儀<lb/>
　　至吏部奏事引<lb/>
見侍班官畢退内閣侍讀學士二人升東階詣奏案前<lb/>
　　北面跪舉本日奏函興退翰林科道及侍衛皆退<lb/>
　　　右進奏<lb/>
　　百官既畢奏滿内閣學士一人奉折本函升東階<lb/>
<pb n="KR2m0035_WYG_024-3b"/>
　　折旋而西大學士内閣學士從升依次就位跪記<lb/>
　　注官進至<lb/>
御榻之右仍東面立奉函學士至正中北面詣奏案前<lb/>
　　跪恭設於案啓函取折本依次啓奏<lb/>
皇帝降㫖大學士學士承<lb/>
㫖訖興由東階降記注官由西階降<lb/>
皇帝還宫各退<lb/>
　　　右啓奏折本<lb/>
<pb n="KR2m0035_WYG_024-4a"/>
　　恭遇<lb/>
行幸駐蹕<lb/>
御門聽政奏事及啓奏折本皆如前儀<lb/>
　　　右行在啓奏折本<lb/>
　　常朝之禮每月五日常朝之期<lb/>
皇帝有㫖陞殿謝恩各官具銜名送鴻臚寺列疏交送<lb/>
　　内閣至日五鼓所司豫設案一於<lb/>
　太和殿内之西陳筆硯樂部和聲署入展中和韶樂於<lb/>
<pb n="KR2m0035_WYG_024-4b"/>
　殿檐前展丹陛樂於<lb/>
　太和門檐下鑾儀衛率官校入陳<lb/>
法駕鹵簿鳴鞭仗馬歩輦五輅馴象鼓吹常朝象依次<lb/>
　　如式侍班執事官王公文武百官班位如朝賀儀<lb/>
　　　右陳設序位<lb/>
　　漏未盡王公文武百官朝服外國陪臣以時至者<lb/>
　　服本國服畢㑹<lb/>
　闕下質明侍班執事官入就位鴻臚寺官按翼序定<lb/>
<pb n="KR2m0035_WYG_024-5a"/>
　　王公班次由<lb/>
　午門左右門<lb/>
　太和門左右門引入序定文武百官班次由<lb/>
　午門左右掖門<lb/>
　昭徳門<lb/>
　貞度門引入又序定外國陪臣班次引随西班百官<lb/>
　　後入咸就位立鴻臚寺奏請<lb/>
御殿<lb/>
<pb n="KR2m0035_WYG_024-5b"/>
　午門鳴鐘鼓<lb/>
皇帝禮服乘輿出宫導從翊衛如朝賀之儀至<lb/>
　太和殿北階降輿入工舉麾鼓柷中和韶樂作奏隆<lb/>
　　平之章孟春辭曰敷天協氣鮮新又蒼龍正晨萬<lb/>
　　國歡心仰𬗋宸皇天錫嘏懿純陳充庭華瑵金根<lb/>
　　扇春風風兆人澤如春睿周萬品化洽無垠<lb/>
　　仲春辭曰所無逸恭已巖廊萬㝢協嘉祥吹律圜<lb/>
　　鐘諧舜琯負扆當陽栁風初轉芽黄翠甸輕雷蘇<lb/>
<pb n="KR2m0035_WYG_024-6a"/>
　　百昌發生心皇奉若寛大詔播天常<lb/>
　　季春辭曰日麗風和徧寰區新榆改火龍旗荏苒<lb/>
　　晃鸞坡赫如曦皇陞座羣辟集瑤珂拂花茵垂佩<lb/>
　　多天門蕩蕩無偏頗純嘏詠卷阿<lb/>
　　孟夏辭曰玉宸旦婺中天王御法宫乘朱輅曳長<lb/>
　　虹六六冷簫諧女鳳萬物被薰風阜財解愠福祿<lb/>
　　來同<lb/>
　　仲夏辭曰禁林清反舌無聲登進忠良佞不行南<lb/>
<pb n="KR2m0035_WYG_024-6b"/>
　　風假大而宣平坐明堂賞五徳法乘離以持衡<lb/>
　　季夏辭曰鼓含少黄宫諧鳳伏庚光赤帝騎龍嚖<lb/>
　　彼三星正昏中茂對乘時穆聖衷陳金奏宣景風<lb/>
　　明光覲辟公<lb/>
　　孟秋辭曰金井桐飄大火流夷則聲清律應秋天<lb/>
　　行轉蓐收黄茂滿田疇曉光閶闔浮搏拊戞鳴球<lb/>
　　玉殿千官咸拜手仰宸旒<lb/>
　　仲秋辭曰乾坤爽氣澄序宫殿清光静安設九賓<lb/>
<pb n="KR2m0035_WYG_024-7a"/>
　　而法見叶九和於天端晻靄揚雲䍐玲瓏動玉鑾<lb/>
　　列徽猷兮萬世肅纓冕兮千官<lb/>
　　季秋辭曰鴻依銀渚菊有黄華隴雲飛木葉下百<lb/>
　　榖登場罷芳辰逢令嘉黄麾列正衙豹竿移龍鱗<lb/>
　　射日上朱霞天錫吾皇多稼<lb/>
　　孟冬辭曰時合黄純熙修司職顓皇執坎持權聽<lb/>
　　彤廷珮響玉琯風宣懐黄綰白趨丹陛皇儀展於<lb/>
　　穆同天光華聖日罘罳煥彩暄到齊編<lb/>
<pb n="KR2m0035_WYG_024-7b"/>
　　仲冬辭曰七日陽來天地仁萬象一中分人從心<lb/>
　　上起經綸綱紀三才屬大君答陽臨玉宸無私學<lb/>
　　化鈞包元履徳日勞勤品類盛荷陶甄<lb/>
　　李冬辭曰斗柄將東四序周佳氣滿皇州嘉平吉<lb/>
　　日諏翠輅充廷立九斿吾皇御大裘法坐侍王侯<lb/>
　　服舊徳布新猷穆若天儀福祿遒<lb/>
皇帝御太和殿陞座工偃麾戞敔樂止<hi>中和韶樂以舉麾鼓柷作偃麾</hi>
　　<hi>戞敔止後同</hi>鑾儀衛官贊鳴鞭丹墀内三鳴鞭戲竹交<lb/>
<pb n="KR2m0035_WYG_024-8a"/>
　　<hi>丹陛樂作止皆以戲竹交為節</hi>丹陛樂作奏慶平之章<hi>樂辭同三大節</hi>鴻<lb/>
　　臚寺官引謝<lb/>
恩官出班<hi>其餘百官仍按本班立</hi>序立贊進皆進贊跪皆跪贊叩<lb/>
　　興王公百官行三跪九叩禮興贊退各復原位立<lb/>
　　樂止又贊進鴻臚寺官引外國陪臣進就西班拜<lb/>
　　位立丹陛樂作奏治平之章<hi>樂辭同三大節</hi>贊行三跪九<lb/>
　　叩禮畢鴻臚寺引退復位立樂止乃<lb/>
賜茶<hi>儀詳三大節</hi>畢丹墀内三鳴鞭中和韶樂作奏顯平之<lb/>
<pb n="KR2m0035_WYG_024-8b"/>
　　章<lb/>
　　孟春辭曰淵然至道遊神協天行地文照㝢騰華<lb/>
　　若早輪清明廣大和誾恩滂洋葭葦霑仁念民生<lb/>
　　生此辰酌於民瑞惟大有寳則賢臣<lb/>
　　仲春辭曰肅羣后鳴珮鏘鏘拜手仰顒卭初日曈<lb/>
　　曨奎壁麗明庻風翔普天和氣休穰洽化鷹成鳩<lb/>
　　眼良躬清明基宥密恩溥洽達要荒<lb/>
　　季春辭曰瑞靄祥飇映丹墀紅雲繚繞一人淵黙<lb/>
<pb n="KR2m0035_WYG_024-9a"/>
　　德光昭百花中千門曉銅鶴篆烟飄奏仙音駕退<lb/>
　　朝促耕布榖飛靈沼盈耳說農勞<lb/>
　　孟夏辭曰麥秋滿野登桑濃繭已成玉衡正泰階<lb/>
　　平上下交孚寰海靖婦子樂盈寧罄天亘地茂豫<lb/>
　　桐生<lb/>
　　仲夏辭曰槿初榮旉與朱明天稷星邊漢影萌紅<lb/>
　　輪照九神嘉生念農芸夏暑雨穆皇心以靡寧<lb/>
　　季夏辭曰彌六合黎元祝頌奉三無帝念淵冲蓊<lb/>
<pb n="KR2m0035_WYG_024-9b"/>
　　鬱𤣥雲渰宸楓大雨時行黍稷芃虞琴奏皇在宫<lb/>
　　勤思劇月農<lb/>
　　孟秋辭曰鷹祭蟬鳴屆白藏御廩初登榖始嘗秋<lb/>
　　囘禁陛凉皇居奠總章恩膏正溥將零露浥瀼瀼<lb/>
　　六合顒顒齊所卬挈珠囊<lb/>
　　仲秋辭曰雲髙漢迴參見露白飇清蛚寒汔告成<lb/>
　　夫萬寳祇祝釐於三壇瑞榖岐而秀玉粢好且完<lb/>
　　喜盈寧兮百室納嘉慶兮天歡<lb/>
<pb n="KR2m0035_WYG_024-10a"/>
　　季秋辭曰鞭鳴鐘動簾捲煙斜漾金風香衣駕天<lb/>
　　屣言還暇黄雲香滿車村村晝響耞處深宫心區<lb/>
　　夏重恤民家黼扆豳風圖畫<lb/>
　　孟冬辭曰寰海豐穰農夫之慶深宫理化揮絃念<lb/>
　　艱難稼穯不敢游畋琳琅萬卷環天祿三餘愛清<lb/>
　　晏探研時幾勅命明良喜起所寳惟賢<lb/>
　　仲冬辭曰順氣祥風翺九垠太史正書雲沈幾先<lb/>
　　物福生人淵黙雷聲秉道眞八方以序均天根月<lb/>
<pb n="KR2m0035_WYG_024-10b"/>
　　窟循昭乎若日正三辰不逺復以修身<lb/>
　　季冬辭曰太室黄雲𬗋氣䝉時雪報年豐天闗槖<lb/>
　　籥充臘鼓催春大地通皇家寳緒隆契合動昭融<lb/>
　　月西朓日東生萬載囘環不息同<lb/>
皇帝還宫樂止鴻臚寺分引王公百官依次出退<lb/>
　　　右朝儀<lb/>
　　常朝日坐班之禮先期八旗部院寺具朝官名册<lb/>
　　送六科至日黎明王公百官朝服畢㑹<lb/>
<pb n="KR2m0035_WYG_024-11a"/>
　闕下鴻臚寺官序定王公班位於<lb/>
　太和門外東西各二班按翼分列親王郡王貝勒一<lb/>
　　班貝子入八分公一班皆東西面北上<hi>聖駕廵幸    日王</hi>
　　<hi>公常服位門外左右</hi>　<hi>午</hi>序百官班位於<lb/>
　午門外朝房前東西各九班東班鑲黄正白鑲白正<lb/>
　　藍四旗吏部戶部禮部宗人府通政司翰林院詹<lb/>
　　事府太常寺光祿寺鴻臚寺國子監吏科戶科禮<lb/>
　　科内閣中書欽天監太醫院以次在左翼四旗之<lb/>
<pb n="KR2m0035_WYG_024-11b"/>
　　南西班正黄正紅鑲紅鑲藍四旗兵部刑部工部<lb/>
　　都察院大理寺鑾儀衛太僕寺中書科兵科刑科<lb/>
　　工科順天府京縣五城兵馬司三營以次在右翼<lb/>
　　四旗之南公侯伯以下世爵暨文武品官各依序<lb/>
　　為位<hi>詳見三大節</hi>皆東西面重行北上糾儀御史二人<lb/>
　　吏部禮部司官各二人分位東西班首糾儀御史<lb/>
　　二人吏部禮部司官各二人分位東西班末均東<lb/>
　　西面北上<lb/>
<pb n="KR2m0035_WYG_024-12a"/>
　　　右班位<lb/>
　　列坐之節春冬以辰正夏秋以卯正屆時門校禁<lb/>
　　斷行人糾儀官就位左翼諸王率羣公入<lb/>
　午門左門右翼諸王率羣公入<lb/>
　午門右門就位未入八分公以下文武百官各以次<lb/>
　　就位坐吏部禮部官屬受銜名糾儀官起繞班行<lb/>
　　視不如儀者糾之上下一匝還復位坐少頃王率<lb/>
　　羣公出百官皆退<lb/>
<pb n="KR2m0035_WYG_024-12b"/>
　　　右坐班<lb/>
皇帝時廵盛京<lb/>
特行慶典<lb/>
陞殿受賀之禮豫日羣臣具賀表送<lb/>
　盛京禮部屆日鴻臚寺設詔案表案各一於<lb/>
　崇政殿内東旁又設案一於丹陛正中鑾儀衛陳<lb/>
法駕鹵簿於<lb/>
　崇政殿外樂部陳中和韶樂於殿階下陳丹陛大樂<lb/>
<pb n="KR2m0035_WYG_024-13a"/>
　　　於丹墀南工部官設臺於<lb/>
　　大政殿外鴻臚寺官設案於臺上禮部官陳表於龍<lb/>
　　　亭内校尉自部舁行作樂前導至<lb/>
　　大清門亭止奉表進<lb/>
　　崇政殿恭設於表案内閣官奉詔書陳於詔案如式<lb/>
　　　黎明内外王公百官朝服朝鮮國朝臣服本國服<lb/>
　　　畢集<lb/>
　皇帝率王公朝於<lb/>
<pb n="KR2m0035_WYG_024-13b"/>
皇太后行宫百官㑹於<lb/>
　　大清門外均隨行禮畢鴻臚寺官序王公暨二品以<lb/>
　　　上官班次於<lb/>
　　崇政殿前丹墀左右序三品以下百官班次於<lb/>
　　大清門外左右外藩王公台吉等朝鮮國陪臣各為<lb/>
　　　一班附於班末耆老領催等於<lb/>
　　大政殿外東西禮部尚書侍郎奏請<lb/>
　御殿<lb/>
<pb n="KR2m0035_WYG_024-14a"/>
皇帝禮服乘輿出宫<lb/>
御崇政殿作樂鳴鞭羣臣表賀行禮均如三大節朝賀<lb/>
　　儀是日<lb/>
頒詔布告天下<hi>頒詔詳    儀</hi>
陞殿樂奏元平之章辭曰維天眷我清一統車書四海<lb/>
　　寧法駕涖陪京祠謁珠丘展孝誠陟降舊宫庭思<lb/>
　　祖徳答天明佳氣繞龍旍暾聖日海東升<lb/>
　　羣臣行禮樂奏慶平之章辭曰重熙累洽紘瀛被<lb/>
<pb n="KR2m0035_WYG_024-14b"/>
　　仁風穆如神孫臨鎬豐橋山禮成御故宫零露瀼<lb/>
　　瀼有來雍雍<lb/>
　　外藩行禮奏治平之章辭曰萬方合敬同愛所親<lb/>
　　尊思木有本水有源東西朔南咸駿奔純固恪恭<lb/>
　　日子雲孫<lb/>
還宫樂奏和平之章辭曰文思洽九瀛神孫繼治洊昇<lb/>
　　平皇初七徳成締造艱難景命膺撫序惕中情凝<lb/>
　　旒竚若奉盈昭兹萬億齡列祖武敬其繩<lb/>
<pb n="KR2m0035_WYG_024-15a"/>
　　　右盛京朝賀<lb/>
　盛京常朝之禮月朔及逢五日<lb/>
　盛京文武官於<lb/>
　大政殿八旗朝堂前坐班其日黎明百官朝服㑹朝<lb/>
　　堂辨定班位鑲黄正白鑲白正藍四旗在東正黄<lb/>
　　正紅鑲紅鑲藍四旗在西奉天府堂屬官在鑲藍<lb/>
　　之南其班將軍一班副都統五部侍郎一班廵察<lb/>
　　御史奉天府尹府丞一班協領城守尉一班五部<lb/>
<pb n="KR2m0035_WYG_024-15b"/>
　　郎中佐領治中五部員外郎五品世職一班五部<lb/>
　　主事通判京縣知縣防禦一班七品筆帖式七品<lb/>
　　世職司庫經歴驍騎校一班八品筆帖式教授一<lb/>
　　班九品筆帖式司獄一班東位西面西位東面皆<lb/>
　　北上春冬辰正夏秋卯正就各朝堂前按班列坐<lb/>
　　禮部贊禮郎左右各一人自班首繞行受銜名畢<lb/>
　　少頃各退<lb/>
　　　右盛京坐班<lb/>
<pb n="KR2m0035_WYG_024-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0035_WYG_024-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清通禮卷十八<lb/>
</p>
<p>
</p>
  </div>
</body>
</text>
</TEI>
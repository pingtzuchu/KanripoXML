<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_048-1a"/>
欽定四庫全書<lb/>
欽定大清通禮卷四十二<lb/>
軍禮<lb/>
　　日食救䕶之禮前期五月欽天監豫推<lb/>
　京師各省及䝉古諸部落朝鮮國所見日食分秒時<lb/>
　　刻疏<lb/>
聞下禮部徧布中外屆期祇行救䕶前一月具疏𫝊在<lb/>
　　京文官漢武官㑹禮部行救䕶禮八旗滿洲䝉古<lb/>
<pb n="KR2m0035_WYG_048-1b"/>
　　漢軍都統副都統率屬於所部警備各救䕶於公<lb/>
　　署至日順天府官飭役赴部潔埽堂署内外設香<lb/>
　　案於露臺上鑪檠具<hi>早晚随日為向</hi>布百官拜席於香案<lb/>
　　後鑾儀衛率官校至部陳金鼓於儀門外龍旗御<lb/>
　　仗各二引仗各六鼓二十有四金鉦一畫角十有<lb/>
　　二掌以民尉列甬道東西百官朝服詣部祇候乃<lb/>
　　辨位宗人府吏部翰林院詹事府通政司吏科國<lb/>
　　子監為一班内閣戸部戸科禮科太常寺鴻臚寺<lb/>
<pb n="KR2m0035_WYG_048-2a"/>
　　欽天監為二班兵部兵科理藩院鑾儀衛上駟院<lb/>
　　武備院太僕寺歩軍統領及漢武官為三班刑部<lb/>
　　都察院大理寺刑科光禄寺順天府京縣五城為<lb/>
　　四班内務府工部工科中書科太醫院為五班每<lb/>
　　班皆禮部尚書侍郎一人領之禮部官屬各附於<lb/>
　　班末紏儀御史四人禮部司官四人鴻臚寺鳴贊<lb/>
　　二人序班二人分列於香案前左右欽天監博士<lb/>
　　一人候時樂部署史二人奉鼓竢於露臺下欽天<lb/>
<pb n="KR2m0035_WYG_048-2b"/>
　　監官報日初虧鳴贊贊齊班序班引百官至拜位<lb/>
　　前立重行異等贊進少進贊跪叩興衆行三跪九<lb/>
　　叩禮興贊上香禮部尚書進至香案前三上香畢<lb/>
　　復位贊跪皆跪贊伐鼓署史奉鼓進跪於左禮部<lb/>
　　尚書伐鼓三聲儀門外金鼓振作乃按班更番上<lb/>
　　香祇跪御史禮部鴻臚寺官更番祇立並如前儀<lb/>
　　欽天監官報日復圓金鼓聲止鳴贊贊齊班百官<lb/>
　　至拜位前立聽贊行禮如初畢各退是日禮部祠<lb/>
<pb n="KR2m0035_WYG_048-3a"/>
　　祭司官二人欽天監博士二人赴觀象臺測騐向<lb/>
　　日設香案初虧復圓行三跪九叩禮如儀<lb/>
　　　右日食救䕶<lb/>
　　月食救䕶於太常寺前期欽天監禮部疏<lb/>
聞屆日陳設執事及行禮儀節並與救䕶日食禮同<lb/>
　　　右月食救䕶<lb/>
　　直省府州縣衛遇日月食各按欽天監推定時刻<lb/>
　　分秒随地救䕶省㑹於督撫署府州縣衛各於公<lb/>
<pb n="KR2m0035_WYG_048-3b"/>
　　署均以督撫及正官一人領班行禮正貳教職二<lb/>
　　人紏儀學弟子員二人通贊二人引班隂陽官一<lb/>
　　人報時至日班首官上香伐鼔衆官祗跪行禮並<lb/>
　　與<lb/>
　京師救䕶同<lb/>
　　　右直省救䕶<lb/>
　<lb/>
欽定大清通禮卷四十二<lb/>
</p>
<p>
</p>
  </div>
</body>
</text>
</TEI>
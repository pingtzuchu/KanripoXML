<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_021-1a"/>
欽定四庫全書<lb/>
欽定大清通禮卷十五<lb/>
吉禮<lb/>
　　致祭<lb/>
先醫之禮<lb/>
景惠殿内中奉<lb/>
太昊伏羲氏左<lb/>
炎帝神農氏右<lb/>
<pb n="KR2m0035_WYG_021-1b"/>
黄帝軒轅氏均南向<lb/>
　勾芒<lb/>
　風后東位西向<lb/>
　祝融<lb/>
　力牧西位東向東廡僦貸季岐伯伯高少師雷公伊<lb/>
　　尹淳于意王叔和皇甫謐葛洪韋慈藏錢乙劉完<lb/>
　　素李杲皆西向西廡鬼臾區俞跗少俞桐君馬師<lb/>
　　皇扁鵲張機華陀巢元方孫思邈王冰朱肱張元<lb/>
<pb n="KR2m0035_WYG_021-2a"/>
　　素朱彦修皆東向以北為上嵗以春冬仲月上甲<lb/>
　　遣官將事豫日太常寺官具祝版眡割牲太醫院<lb/>
　　官潔蠲殿廡内外拂拭<lb/>
神座如儀祀日五鼓太常寺官具器陳正殿<lb/>
三皇位前各設一案每案鉶二簠二簋二籩十豆十共<lb/>
　　牛一羊一豕一前設香案各一陳鑪一鐙二配位<lb/>
　　東西各設一案每案鉶二簠一簋一籩十豆十羊<lb/>
　　一豕一鑪一鐙二殿中設一案少西北向供祝版<lb/>
<pb n="KR2m0035_WYG_021-2b"/>
　　東設一案西向陳禮神制帛三<hi>色白</hi>香盤三爵九尊<lb/>
　　一西設一案東向陳素帛二<hi>色白</hi>香盤二爵六尊一<lb/>
　　凡牲陳於俎凡帛實於篚凡尊實酒承以舟疏布<lb/>
　　冪勺具東廡分設三案每案簠一簋一籩四豆四<lb/>
　　琖十豕肉二統設一案陳鑪一鐙二設案一於南<lb/>
　　北向陳素帛一香盤一尊一爵三篚冪勺具西廡<lb/>
　　陳設同太常寺官設洗於咸濟東門内和聲署設<lb/>
　　樂於西階下<hi>器數見祀  眞武禮</hi>承祭官拜位在殿階上讀<lb/>
<pb n="KR2m0035_WYG_021-3a"/>
　　祝拜位在殿内正中兩廡太醫院分獻官位甬道<lb/>
　　左右太常寺司祝司香司帛司爵分立祝案尊案<lb/>
　　之次典儀立殿外東階掌燎率燎人立於燎鑪南<lb/>
　　昧爽司祝奉祝版安於祝案承祭官暨分獻官咸<lb/>
　　朝服豫竢太醫院鴻臚寺官引陪祀太醫院官入<lb/>
　　咸濟門内左右祇竢至時太常寺贊禮郎二人引<lb/>
　　承祭官入咸濟東門分獻官隨入贊盥洗承祭官<lb/>
　　盥手畢引至拜位前立典儀贊執事官各共廼職<lb/>
<pb n="KR2m0035_WYG_021-3b"/>
　　贊禮郎贊就位承祭官暨分獻官陪祀官均就位<lb/>
　　立典儀贊迎<lb/>
神樂作辭曰精氣縁乎理調劑觀所頤曰惟古聖嘗草<lb/>
　　定醫似鐵隨磁沴除吉至化工出自於指萬姓永<lb/>
　　荷恩施贊禮郎引承祭官由殿左門入詣正中香<lb/>
　　案前贊跪承祭官跪贊上香司香跪奉香承祭官<lb/>
　　上炷香三上瓣香興以次詣左右正位前上香如<lb/>
　　儀配位司香官分詣各案前跪上香兩廡贊禮郎<lb/>
<pb n="KR2m0035_WYG_021-4a"/>
　　引分獻官分詣兩廡位前上香畢贊復位承祭官<lb/>
　　復位兩廡分獻官各復位立贊跪叩興承祭官行<lb/>
　　三跪九叩禮分獻官陪祀官均隨行禮興典儀贊<lb/>
　　奠帛爵行初獻禮有司揭尊冪勺挹酒實爵司帛<lb/>
　　奉篚司爵奉爵以次詣各<lb/>
神位前司帛跪奠篚於案三叩興司爵立獻爵奠於墊<lb/>
　　中畢皆退贊禮郎贊詣讀祝位引承祭官就讀祝<lb/>
　　位立司祝至祝案前跪三叩興奉祝版跪案左樂<lb/>
<pb n="KR2m0035_WYG_021-4b"/>
　　暫止贊禮郎贊跪承祭官跪分獻官陪祀官咸跪<lb/>
　　贊讀祝司祝讀祝辭曰維某年月日<lb/>
皇帝遣某官某致祭於<lb/>
太昊伏羲氏<lb/>
炎帝神農氏<lb/>
黄帝軒轅氏曰古昔聖人德澤深宏創制醫藥拯濟斯<lb/>
　　世仁壽庶民兹當仲<hi>春冬</hi>謹以牲醴致祭惟<lb/>
神慈惠蠲除疾疢篤佑朕躬致和天下配以<lb/>
<pb n="KR2m0035_WYG_021-5a"/>
　勾芒氏之神<lb/>
　祝融氏之神<lb/>
　風后氏之神<lb/>
　力牧氏之神尚<lb/>
　饗讀畢奉祝版跪安<lb/>
太昊伏羲氏神位前篚内叩如初興退樂作贊禮郎贊<lb/>
　　叩興承祭官暨分獻官陪祀官均行三叩禮興贊<lb/>
　　復位引承祭官復位立配位及兩廡執事生奠帛<lb/>
<pb n="KR2m0035_WYG_021-5b"/>
　　獻爵畢各退典儀贊行亞獻禮正位司爵配位及<lb/>
　　兩廡執事生各奠爵於左如初獻儀典儀贊行終<lb/>
　　獻禮正位司爵配位及兩廡執事生各奠爵於右<lb/>
　　儀如亞獻典儀贊徹饌有司徹畢贊送<lb/>
神贊禮郎贊跪叩興承祭官分獻官陪祀官均行三跪<lb/>
　　九叩禮興樂止典儀贊奉祝帛饌送燎有司奉祝<lb/>
　　帛香饌及兩廡香帛饌以次恭送燎所如儀贊禮<lb/>
　　郎引分獻官鴻臚寺官引陪祀官皆退承祭官避<lb/>
<pb n="KR2m0035_WYG_021-6a"/>
　　立拜位旁西面竢祝帛過復位立典儀贊望燎贊<lb/>
　　禮郎引承祭官由咸濟東門出詣燎位視燎贊禮<lb/>
　　郎贊禮畢樂止承祭官退執事各官皆退<lb/>
　　　右祭先醫廟<lb/>
　　致祭<lb/>
　闗帝之禮嵗以春秋仲月諏吉遣官一人將事是日<lb/>
　　昧爽廟祝潔埽殿宇内外太常寺官具祝版備器<lb/>
　　陳<lb/>
<pb n="KR2m0035_WYG_021-6b"/>
　神位前牛一羊一豕一豋一鉶二簠簋各二籩豆各<lb/>
　　十鑪一鐙二殿中設一案少西北向供祝版東設<lb/>
　　一案陳禮神制帛一<hi>色白</hi>香盤一尊一爵三牲陳於<lb/>
　　俎帛實於篚尊實酒冪勺具和聲署設樂於西階<lb/>
　　上<hi>器數見祀  眞武禮</hi>太常寺設洗於東階上承祭官拜位<lb/>
　　在階上正中司祝司香司帛司爵典儀掌燎各以<lb/>
　　其職為位如常儀質明承祭官朝服詣廟贊引太<lb/>
　　常寺贊禮郎二人引承祭官由廟左門入至東階<lb/>
<pb n="KR2m0035_WYG_021-7a"/>
　　上盥手畢引詣拜位前立典儀贊執事官各共廼<lb/>
　　職贊禮郎贊就位引承祭官就位立典儀贊迎<lb/>
　神樂作辭曰扶植綱常正浩氣昭日星絶倫獨立英<lb/>
　　爽若生俎豆常馨夏夷胥敬仰神德莫疇並助邦<lb/>
　　家永太平贊禮郎贊詣上香位引承祭官入殿左<lb/>
　　門就香案前立贊上香司香跪奉香承祭官上炷<lb/>
　　香三上瓣香畢贊復位引承祭官復位立贊跪叩<lb/>
　　興承祭官行三跪九叩禮興典儀贊奠帛爵行初<lb/>
<pb n="KR2m0035_WYG_021-7b"/>
　　獻禮有司揭尊冪勺挹酒實爵司帛奉篚司爵奉<lb/>
　　爵各進至<lb/>
　神位前司帛跪奠篚於案三叩興司爵立獻爵於案<lb/>
　　正中各退司祝詣祝案前跪三叩興奉祝版跪案<lb/>
　　左樂暫止贊禮郎贊跪承祭官跪典儀贊讀祝司<lb/>
　　祝讀祝辭曰維某年月日<lb/>
皇帝遣某官某致祭於<lb/>
　闗帝之神曰惟<lb/>
<pb n="KR2m0035_WYG_021-8a"/>
　神秀毓河山名垂今古英風正氣世歴久而彌新大<lb/>
　　節純心史相傳而莫匹念神靈之顯著命典禮以<lb/>
　　優隆兹當仲<hi>春秋</hi>用昭時饗尚其歆格鑒此精䖍尚<lb/>
　饗讀畢興以祝版跪安於篚内叩如初興退贊禮郎<lb/>
　　贊叩興承祭官行三叩禮興典儀贊行亞獻禮司<lb/>
　　爵獻爵於左贊行終獻禮司爵獻爵於右均如初<lb/>
　　儀典儀贊徹饌有司徹畢贊送<lb/>
　神贊禮郎贊跪叩興承祭官行三跪九叩禮興樂止<lb/>
<pb n="KR2m0035_WYG_021-8b"/>
　　典儀贊奉祝帛饌送燎有司奉祝帛香饌以次送<lb/>
　　燎如儀贊望燎贊禮郎引承祭官詣燎位視燎禮<lb/>
　　畢樂止承祭官及執事官皆退<lb/>
　　同日祭後殿以太常寺卿一人將事<lb/>
　光昭公位中<lb/>
　裕昌公左<lb/>
　成忠公右均南向位各異案每案羊一豕一鉶二簠<lb/>
　　簋各二籩豆各八鑪一鐙二殿中設案少西北向<lb/>
<pb n="KR2m0035_WYG_021-9a"/>
　　供祝版東西各設一案分陳禮神制帛三<hi>色白</hi>香盤<lb/>
　　三爵九尊三俎篚冪勺具設洗於後垣門内甬道<lb/>
　　東承祭官位殿檐下正中司祝司香司帛司爵典<lb/>
　　儀掌燎各以其職為位如常儀質明承祭官由前<lb/>
　　左門入後垣中門盥手升階就位迎神引詣正位<lb/>
　　前上香畢以次詣左右位前上香復位行二跪六<lb/>
　　叩禮初獻讀祝如儀祝辭曰維某年月日<lb/>
皇帝遣某官某致祭於<lb/>
<pb n="KR2m0035_WYG_021-9b"/>
　闗帝之<lb/>
　曾祖光昭公<lb/>
　祖裕昌公<lb/>
　父成忠公曰惟<lb/>
　公盛德相承令儀足式歴數傳之積累遂鍾河嶽精<lb/>
　　靈儲曠代之威名堪作巖廊矩矱殊恩既沛於三<lb/>
　　世時饗宜錫於上公兹當仲<hi>春秋</hi>用昭祀事豆籩致<lb/>
　　潔典禮加隆尚<lb/>
<pb n="KR2m0035_WYG_021-10a"/>
　饗凡儀節均與前殿同<lb/>
　　　右春秋祭闗帝廟<lb/>
　　嵗五月旬有三日致祭<lb/>
　闗帝廟前殿<lb/>
　神位前陳牛一羊一豕一果實五盤鑪鐙具陳設及<lb/>
　　行禮儀節與春秋祭同<lb/>
　　祝辭曰維某年月日<lb/>
皇帝遣某官某致祭於<lb/>
<pb n="KR2m0035_WYG_021-10b"/>
　闗帝之神曰惟<lb/>
　神純心取義亮節成仁允文允武乃聖乃神功高當<lb/>
　　世德被生民兩儀正氣歴代明禋英靈丕著封號<lb/>
　　聿新敬修嵗事顯佑千春尚<lb/>
　饗<lb/>
　　同日並祭後殿太常寺卿一人行禮每案羊一豕<lb/>
　　一果實五盤典儀不贊徹饌司爵以執事生餘陳<lb/>
　　設及行禮儀節與春秋祭同<lb/>
<pb n="KR2m0035_WYG_021-11a"/>
　　祝辭曰維某年月日<lb/>
皇帝遣某官某致祭於<lb/>
　闗帝之<lb/>
　曾祖光昭公<lb/>
　祖裕昌公<lb/>
　父成忠公曰禮隆報祀誼重推恩當崧生嶽降之期<lb/>
　　溯木本水源之始輝煌棟宇憑依已妥於上公修<lb/>
　　潔豆籩將饗告䖍於仲夏惟<lb/>
<pb n="KR2m0035_WYG_021-11b"/>
　神照鑒尚其歆格<lb/>
　　　右五月十三日祭闗帝廟<lb/>
　　直省府州縣<lb/>
　闗帝廟嵗均以春秋仲月及五月旬有三日致祭前<lb/>
　　殿主祭以地方正官一人後殿以丞史執事以禮<lb/>
　　生祭日陳設迎神上香奠獻讀祝送神視燎禮儀<lb/>
　　並與<lb/>
　京師祭前後殿同<lb/>
<pb n="KR2m0035_WYG_021-12a"/>
　　前殿祝辭曰維某年月日某官某致祭於<lb/>
　闗帝之神曰惟<lb/>
　帝浩氣凌霄丹心貫日扶正統而彰信義威震九州<lb/>
　　完大節以篤忠貞名高三國<lb/>
　神明如在徧祠宇於寰區靈應丕昭薦馨香於歴代<lb/>
　　屢徵異蹟顯佑羣生恭値仲<hi>春秋</hi>嘉辰遵行祀典筵<lb/>
　　陳籩豆几奠牲醪尚<lb/>
　饗<lb/>
<pb n="KR2m0035_WYG_021-12b"/>
　　後殿祝辭曰維某年月日某官某致祭於<lb/>
　闗帝之<lb/>
　曾祖光昭公<lb/>
　祖裕昌公<lb/>
　父成忠公曰惟<lb/>
　公世澤貽庥靈源積慶德能昌後篤生神武之英善<lb/>
　　則歸親宜享尊崇之報列上公之封爵<lb/>
錫命優隆合三世之肇禋典章明備恭逢仲<hi>春秋</hi>諏吉祇<lb/>
<pb n="KR2m0035_WYG_021-13a"/>
　　事薦馨尚<lb/>
　饗<lb/>
　　　右直省府州縣祭闗帝廟<lb/>
　　直省禦災捍患諸神於民有功德者加<lb/>
封號立專祠祭<lb/>
　英衛公伍員於錢塘<lb/>
　通祐王李冰於灌<lb/>
　安瀾之神張廵於浮梁<lb/>
<pb n="KR2m0035_WYG_021-13b"/>
　誠應武肅王錢鏐於臨安<lb/>
　顯佑通濟王謝緒於宿遷<lb/>
　靜安公張夏於蕭山<lb/>
　寜江伯湯紹恩於紹興<lb/>
　寜漕公宋禮<lb/>
　永濟之神白英於汶上致祭之禮每嵗春秋所在守<lb/>
　　土官具祝文<hi>各隨時撰擬</hi>香帛羊一豕一尊一爵三陳<lb/>
　　設祠内如式質明守土正官一人朝服詣祠行禮<lb/>
<pb n="KR2m0035_WYG_021-14a"/>
　　儀節與直省祭<lb/>
　闗帝廟同<lb/>
　　　右祭直省所在有功德於民神祠<lb/>
　　前代聖賢名臣忠烈祠墓暨<lb/>
　本朝開國勲臣墳墓恭逢<lb/>
皇帝時廵方嶽離<lb/>
御道三十里内者遣官致奠前期翰林院具祝文<hi>隨時隨人</hi>
　　<hi>撰擬</hi>太常寺備香帛授遣官齎往祭日守土官於祭<lb/>
<pb n="KR2m0035_WYG_021-14b"/>
　　所設洗備脯醢果實七盤<hi>品物各隨其土産</hi>鑪鐙具左設<lb/>
　　一案供祝文右設一案陳香盤一帛一尊一爵三<lb/>
　　通贊一人引贊二人司祝香帛爵各一人以所在<lb/>
　　禮生充黎明遣官朝服至所祭地引贊引詣盥洗<lb/>
　　所盥手畢通贊贊執事者各司其事引贊贊就位<lb/>
　　引遣官詣拜位前立通贊贊迎神引贊引遣官詣<lb/>
　　香案前司香奉香跪於左引贊贊上香遣官上香<lb/>
　　如常儀贊復位遣官退復位贊跪叩興遣官行二<lb/>
<pb n="KR2m0035_WYG_021-15a"/>
　　跪六叩禮興通贊贊奠帛爵行初獻禮司帛獻篚<lb/>
　　司爵獻爵如常儀贊讀祝司祝奉祝文立案左宣<lb/>
　　讀訖安於篚内退亞獻終獻均如初儀通贊贊送<lb/>
　　神引贊贊跪叩興遣官行二跪六叩禮興通贊贊<lb/>
　　奉祝帛送燎執事者各奉祝帛香以次送燎通贊<lb/>
　　贊望燎引贊引遣官詣燎鑪前視燎禮畢引遣官<lb/>
　　退執事者皆退<lb/>
　　　右時廵遣祭聖賢忠烈名臣勲臣祠墓<lb/>
<pb n="KR2m0035_WYG_021-15b"/>
　　祭<lb/>
　　賢良祠之禮前室祀宗室親王以下貝勒貝子以<lb/>
　　上後室祀公侯伯以下一二品大臣以上均按代<lb/>
　　序官同代同官序其年月位均南向嵗春秋仲月<lb/>
　　諏吉前室遣官一人致祭後室以太常寺卿一人<lb/>
　　將事所祀王子孫咸與行禮大臣子孫通籍在京<lb/>
　　者如之祭之日太常寺官入祠供具前室異案各<lb/>
　　羊一豕一果實五盤鑪一鐙二中設一案少東北<lb/>
<pb n="KR2m0035_WYG_021-16a"/>
　　向供祝版西設一案東向陳香盤二尊二爵六素<lb/>
　　帛二<hi>色白</hi>後室五案共羊一豕一每案果實五盤鑪<lb/>
　　鐙具東設一案西向陳香盤一尊一爵三素帛一<lb/>
　　凡牲陳於俎帛實於篚尊實酒冪勺具設洗於前<lb/>
　　室東階下前後各設燎鑪於垣門内東南隅漏未<lb/>
　　盡與祭者各服其服畢集於祠垣門内太常寺典<lb/>
　　儀立前室檻外之東司祝立祝案東司香司帛司<lb/>
　　爵各以其職為位掌燎率燎人立燎鑪前質明承<lb/>
<pb n="KR2m0035_WYG_021-16b"/>
　　祭官朝服詣祠贊禮郎二人引前室承祭官由中<lb/>
　　門入又二人引後室承祭官隨入各至東階下盥<lb/>
　　手畢升階就拜位前立鴻臚寺官引王以下子孫<lb/>
　　序立於前室甬道左右引公以下大臣子孫序立<lb/>
　　於後室庭中左右均北面典儀贊執事官各共廼<lb/>
　　職贊禮郎贊就位承祭官以下咸就位贊上香前<lb/>
　　室承祭官詣正中香案前立司香跪奉香承祭官<lb/>
　　上炷香三上瓣香次詣各香案前上香如儀贊復<lb/>
<pb n="KR2m0035_WYG_021-17a"/>
　　　位承祭官復位贊跪叩興承祭官暨陪祀官均行<lb/>
　　　二跪六叩禮興後室承祭官同時詣中案前上香<lb/>
　　　儀同<hi>凡儀節後室均隨前室唱贊行禮</hi>典儀贊奠帛爵行初獻禮<lb/>
　　　有司揭尊冪勺挹酒實爵司帛奉篚詣案前跪奠<lb/>
　　　於案三叩興司爵奉爵立獻正中皆退前室後室<lb/>
　　　同司祝詣祝案前跪三叩興奉祝版立案右典儀<lb/>
　　　贊讀祝司祝北面宣讀承祭官立聽陪祀官皆跪<lb/>
　　　聽辭曰維某年月日<lb/>
<pb n="KR2m0035_WYG_021-17b"/>
　皇帝遣某官某<lb/>
　諭祭賢良祠王大臣等之靈曰功銘鐘鼎尚書崇元祀<lb/>
　　之文德冠巖廊周禮著大烝之典蓋旂常載績本臣<lb/>
　　子之素懐而俎豆薦馨乃朝廷之崇報爾親王等望<lb/>
　　重親賢粹鍾川嶽竭忠誠而體國著勲德於當年大<lb/>
　　臣等或當<lb/>
列祖開基之日佐命立功或際熙朝極盛之時宣猷贊化<lb/>
　　或驅除暴亂定疆宇於域中或震耀聲靈收版圖於<lb/>
<pb n="KR2m0035_WYG_021-18a"/>
　　海外内則台星卿月奏亮工熙載之勲外則賜鉞授<lb/>
　　麾襄阜物安民之治老成謀國者進黄髪之嘉猷清<lb/>
　　白持身者表素絲之高節純勤盡職則夙夜匪躬宻<lb/>
　　勿承休則堂亷一德我<lb/>
皇考追思前蹟特煥褒綸崇廟宇於神京布几筵而時祭<lb/>
　　蓋以表揚既往沛酬庸褒德之恩激勸將來勵懐古<lb/>
　　欽風之志朕寅承丕基嗣舉舊章撫節物以懐賢潔<lb/>
　　牲牢而致享英靈如在尚克歆承讀訖司祝以祝版<lb/>
<pb n="KR2m0035_WYG_021-18b"/>
　　　安於中案篚内跪三叩興退陪祀官三叩興典儀<lb/>
　　　贊行亞獻禮司爵奉爵奠於左贊行終獻禮司爵<lb/>
　　　奉爵奠於右均如初儀贊禮郎贊跪叩興承祭官<lb/>
　　　暨陪祀官均行二跪六叩禮興典儀贊奉祝帛送<lb/>
　　　燎司祝司帛司香奉祝帛香以次送燎如儀承祭<lb/>
　　　官避立西旁竢過復位典儀贊望燎陪祀官退贊<lb/>
　　　禮郎各引承祭官分詣燎位視燎贊禮畢仍引由<lb/>
　　　中門出各退<lb/>
<pb n="KR2m0035_WYG_021-19a"/>
　　　　右祭京師賢良祠<lb/>
　　　直省會城嵗春秋仲月祭守土有功德大吏於賢<lb/>
　　　良祠祭日視<lb/>
　　京師以知府一人主之教授教諭訓導等官執事祭<lb/>
　　　品用羊一豕一果實五盤帛一尊爵鑪鐙具主祭<lb/>
　　　官上香奠帛三獻行禮儀均與直省祭忠孝節義<lb/>
　　　祠同祝辭曰維某年月日某官某致祭於<lb/>
　　　賢良之靈曰惟<lb/>
<pb n="KR2m0035_WYG_021-19b"/>
　　　靈文武憲邦公忠體國當<lb/>
　皇朝之肇造心膂攸同値<lb/>
列聖之丕承股肱作輔明良合德奮庸而庶績咸熙中外<lb/>
　　　宣猷敷澤而兆民永頼洵屬廟廊之碩望允宜俎<lb/>
　　　豆以明禋考績紀勲崇報昭垂於令典陳牲奠幣<lb/>
　　　馨香祇薦於嵗時尚<lb/>
　　　饗<lb/>
　　　　右祭直省賢良祠<lb/>
<pb n="KR2m0035_WYG_021-20a"/>
　京師功臣專祠嵗以春秋仲月諏吉遣太常寺卿分<lb/>
　　詣致祭祭<lb/>
　　定南武壯王之禮祠内一案以福晉配祭日太常<lb/>
　　寺官入祠具器陳羊一豕一果實五盤鑪一鐙二<lb/>
　　中設一案少東陳祝文東設一案陳尊一香盤一<lb/>
　　素帛三爵九設洗於祠門内之東司祝司香司帛<lb/>
　　司爵典儀掌燎各以其職為位如常儀質明承祭<lb/>
　　官朝服詣祠贊禮郎二人引自中門入盥手畢升<lb/>
<pb n="KR2m0035_WYG_021-20b"/>
　　階詣拜位前立典儀贊執事官各共廼職贊禮郎<lb/>
　　贊就位承祭官就位立贊禮郎引承祭官詣香案<lb/>
　　前贊上香司香跪奉香承祭官上炷香三上瓣香<lb/>
　　畢贊復位承祭官復位贊跪叩興承祭官行二跪<lb/>
　　六叩禮興典儀贊奠帛爵行初獻禮司帛奉篚司<lb/>
　　爵奉爵各奠於案如常儀退司祝至祝案前跪三<lb/>
　　叩興奉祝文立案右北面宣讀辭曰維某年月日<lb/>
皇帝遣某官某<lb/>
<pb n="KR2m0035_WYG_021-21a"/>
諭祭於定南武壯王孔有德之靈曰人臣盡忠仗節矢<lb/>
　天日而不渝朝廷恤死酬勲撫嵗時而增感爾定南<lb/>
　武壯王孔有德膚功早著偉烈常存兹當仲<hi>春秋</hi>之辰<lb/>
　益念忠良之績特頒祭典用慰幽靈王如有知尚克<lb/>
　歆饗讀訖以祝文安於篚内跪叩如初興退典儀贊<lb/>
　　亞獻司爵獻爵於左贊終獻司爵獻爵於右均如<lb/>
　　初儀贊禮郎贊跪叩興承祭官行二跪六叩禮典<lb/>
　　儀贊奉祝帛送燎司祝司香司帛奉祝帛香以次<lb/>
<pb n="KR2m0035_WYG_021-21b"/>
　　送燎如儀承祭官避立拜位西旁竢過復位立典<lb/>
　　儀贊望燎贊禮郎引承祭官詣燎鑪前視燎贊禮<lb/>
　　畢仍引由中門出退<lb/>
　　　右祭定南武壯王<lb/>
　　嵗春秋祭<lb/>
　　恪僖公之禮祠内一案以夫人配祭日用素帛二<lb/>
　　爵六餘陳設及行禮儀節與<lb/>
　　定南武壯王同<lb/>
<pb n="KR2m0035_WYG_021-22a"/>
　　祝辭曰維某年月日<lb/>
皇帝遣某官某<lb/>
諭祭於恪僖公遏必隆之靈曰沛隆恩於勲舊國有彜<lb/>
　章展時祭於春秋禮踰常格爾恪僖公遏必隆名垂<lb/>
　青簡績著豐碑追椒寢於所生宜專祀以有永兹當<lb/>
　<hi>春秋</hi>仲申侑几筵靈如有知尚克歆饗<lb/>
　　　右祭恪僖公<lb/>
　　嵗春秋祭<lb/>
<pb n="KR2m0035_WYG_021-22b"/>
　　勤襄公之禮祠内三案勤襄公佟圖頼居中忠勇<lb/>
　　公佟國綱左端純公佟國維右各以夫人配祭日<lb/>
　　每案羊一豕一果實五盤鑪一鐙二東西各設一<lb/>
　　案分陳香盤三素帛七爵二十有一尊三承祭官<lb/>
　　朝服詣祠就位以次至各案前上香畢復位行禮<lb/>
　　儀節均與祭<lb/>
　　定南武壯王同<lb/>
　　祝辭曰維某年月日<lb/>
<pb n="KR2m0035_WYG_021-23a"/>
皇帝遣某官某<lb/>
諭祭於勤襄公佟圖頼忠勇公佟國綱端純公佟國維<lb/>
　之靈曰崇功報德禮首逮於元臣錫類推恩誼尤敦<lb/>
　於懿戚考彛章而立廟因時序以薦觴惟爾一門宣<lb/>
　猷累葉効忠貞而體國名著旂常秉孝義以型家芳<lb/>
　傳國史望高閥閱蔚為勲舊之宗慶衍庭幃光啟<lb/>
聖慈之範兹當<hi>春秋</hi>仲特遣專官設奠几筵靈其歆饗<lb/>
　　　右祭勤襄公<lb/>
<pb n="KR2m0035_WYG_021-23b"/>
　　嵗春秋祭<lb/>
　　文襄公之禮祠内一案以夫人配祭日用素帛三<lb/>
　　爵九餘陳設及行禮儀節與<lb/>
　　定南武壯王同<lb/>
　　祝辭曰維某年月日<lb/>
皇帝遣某官某<lb/>
諭祭於文襄公圖海之靈曰義重酬勲眷鈞衡之舊德<lb/>
　禮隆秩祀因節序以申恩爾文襄公圖海望高國器<lb/>
<pb n="KR2m0035_WYG_021-24a"/>
　功贊王猷表世德於㦸門生膺茀禄贈崇階於鼎爵<lb/>
　歿被榮名渙新綍而建祠遣專官而致祭時當<hi>春秋</hi>仲<lb/>
　式布几筵靈其有知尚能歆格<lb/>
　　　右祭文襄公<lb/>
　　嵗春秋祭<lb/>
　　宏毅公之禮祠内一案祭日用素帛一爵三餘陳<lb/>
　　設及行禮儀節與<lb/>
　　定南武壯王同<lb/>
<pb n="KR2m0035_WYG_021-24b"/>
　　祝辭曰維某年月日<lb/>
皇帝遣某官某<lb/>
諭祭於宏毅公額宜都巴圖魯之靈曰誼重酬庸茂典<lb/>
　聿加於勲舊禮隆展祀嵗時宜備於馨香爾宏毅公<lb/>
　額宜都巴圖魯開國名臣從龍上佐表成勞於鐘鼎<lb/>
　青史揚芬紀緯績於旂常豐碑示寵既叨恩於廟食<lb/>
　更賜祭於專祠式賁新綸允符彛憲時當仲<hi>春秋</hi>用布<lb/>
　几筵靈而有知尚其歆格<lb/>
<pb n="KR2m0035_WYG_021-25a"/>
　　　右祭宏毅公<lb/>
　　嵗春秋祭<lb/>
　　恪僖公之禮祠内三案恪僖公哈世屯居中敏果<lb/>
　　公米思翰左莊慤公李榮保右各以夫人配祭日<lb/>
　　陳設行禮儀節與<lb/>
　　勤襄公同<lb/>
　　祝辭曰維某年月日<lb/>
皇帝遣某官某<lb/>
<pb n="KR2m0035_WYG_021-25b"/>
諭祭於恪僖公哈世屯敏果公米思翰莊慤公李榮保<lb/>
　之靈曰禮隆念舊千秋之俎豆攸光義重酬庸奕代<lb/>
　之馨香勿替考彛章而秩祀因時序以申恩惟爾一<lb/>
　門夙稱望族忠誠體國數傳紀績於旂常端敬型家<lb/>
　累葉垂芳於圖史祥開坤極早錫榮封佑啟勲賢復<lb/>
　新廟貌命祠官而陳芬苾落成已賁恩綸隨節候而<lb/>
　展几筵嵗薦彌昭懿典兹當<hi>春秋</hi>仲常祀聿修靈如有<lb/>
　知尚其歆格<lb/>
<pb n="KR2m0035_WYG_021-26a"/>
　　　右祭恪僖公<lb/>
　　祭<lb/>
　盛京賢王祠之禮正殿設三案中案奉通達郡王雞<lb/>
　　爾哈齊武功郡王禮敦慧哲郡王額爾哀左案奉<lb/>
　　宣獻郡王界堪禮烈親王代善饒餘親王阿巴泰<lb/>
　　右案奉鄭簡親王濟爾阿朗頴毅親王薩哈亷怡<lb/>
　　賢親王允祥位均南向每案羊一豕一果實五盤<lb/>
　　鑪鐙具殿中少東設案一陳祝文東設一案陳尊九<lb/>
<pb n="KR2m0035_WYG_021-26b"/>
　　素帛九爵二十有七嵗春秋季月以奉天府尹承<lb/>
　　祭讀祝贊禮暨執事官以<lb/>
　盛京禮部贊禮郎充餘行禮儀節均與<lb/>
　京師賢良祠同<lb/>
　　祝辭曰維某年月日<lb/>
皇帝遣某官某<lb/>
諭祭於通達郡王武功郡王慧哲郡王宣獻郡王禮烈<lb/>
　親王饒餘親王鄭簡親王頴毅親王怡賢親王之靈<lb/>
<pb n="KR2m0035_WYG_021-27a"/>
　　曰功推元祀懿親光翊贊之勲禮重專祠時祭稱褒<lb/>
　　崇之典溯謨猷而長在申禋祀以彌加惟王等川嶽<lb/>
　　鍾英親賢備美當<lb/>
列祖開基之日丕奮忠勤緬舊邦佐命之勞遹昭來許恩<lb/>
　　垂帶礪既錫祉於銀潢績煥旂常亦揚芬於玉冊新<lb/>
　　祠肇建懿典攸崇褒德酬庸篤念風雲之會感時撫<lb/>
　　序式憑俎豆之馨兹以仲<hi>春秋</hi>用申告祭靈其不昧尚<lb/>
　　克歆承<lb/>
<pb n="KR2m0035_WYG_021-27b"/>
　　　　右祭盛京賢王祠<lb/>
　　　祭<lb/>
　　　昭忠祠之禮凡親王郡王貝勒貝子公侯伯大學<lb/>
　　　士内大臣尚書都統將軍總督一品子爵前鋒統<lb/>
　　　領䕶軍統領侍郎廵撫副都統二品男爵三品京<lb/>
　　　卿提督總兵官及武職加贈至正從一品等官各<lb/>
　　　奉安於前室位均南向凡四品卿翰林學士布政<lb/>
　　　使按察使一等侍衛叅領輕車都尉及武二品之<lb/>
<pb n="KR2m0035_WYG_021-28a"/>
　　副將等官奉安於後正室凡五品少卿二等侍衛<lb/>
　　道府佐領騎都尉及武三品之叅將遊擊等官奉<lb/>
　　安於後左室凡侍講侍讀御史郎中員外郎主事<lb/>
　　三等侍衛雲騎尉及武四品之都司等官奉安於<lb/>
　　後右室位均南向凡同知知州通判驍騎等校及<lb/>
　　武五品之守備等官奉安於前東配室凡知縣筆<lb/>
　　帖式州同縣佐以下及武六品之千把總等官奉<lb/>
　　安於前西配室東位西向西位東向配室左右及<lb/>
<pb n="KR2m0035_WYG_021-28b"/>
　　前廡東西羣房凡陣亡士卒以其名祔嵗春秋仲<lb/>
　　月諏吉遣大臣一人詣前室致祭太常寺官十有<lb/>
　　三人各分獻所祀王公子孫暨諸臣子孫在京師<lb/>
　　者咸與行禮祭之日太常寺官入祠供具前室七<lb/>
　　案中室羊一豕一果實五盤左三案各果實五盤<lb/>
　　共羊一豕一右如之中左右各香案一鑪一鐙二<lb/>
　　後正室五案後左右室各三案每案果實五盤共<lb/>
　　羊一豕一爵三<hi>中案奠獻餘爵實酒豫設配室及房廡同</hi>每室統香案<lb/>
<pb n="KR2m0035_WYG_021-29a"/>
　　一鑪鐙具東西配室各五案陳設如之前廡及後<lb/>
　　東西羣房每案果實二盤豕肉一爵三鑪鐙具前<lb/>
　　室中設一案少東北向供祝版東西序設案分陳<lb/>
　　香帛尊虛爵後室及前配室左右房廡分陳香帛<lb/>
　　<hi>房廡不設帛</hi>尊虛爵如儀漏未盡與祭者各服其服畢<lb/>
　　集祠門内太常寺典儀立室東檐下司祝立祝案<lb/>
　　東司香司帛司爵各以其職為位掌燎率燎人立<lb/>
　　燎鑪前質明承祭官暨分獻官朝服詣祠贊禮郎<lb/>
<pb n="KR2m0035_WYG_021-29b"/>
　　引承祭官由中門入至東階下盥手畢升階就拜<lb/>
　　位前立引後室分獻官各於中檻外序立引前配<lb/>
　　室及房廡各分獻官於甬道上東西序立鴻臚寺<lb/>
　　官引陪祀宗室王公及大臣官弁後裔見任一品<lb/>
　　二品者於階上東西三品以下五品以上於階下<lb/>
　　東西六品以下及有職者在大門内階下東西按<lb/>
　　班序立典儀贊執事官各共廼職贊禮郎贊就位<lb/>
　　承祭官就位贊禮郎引由前室中門入詣香案前<lb/>
<pb n="KR2m0035_WYG_021-30a"/>
　　立贊上香司香跪奉香承祭官上炷香三上瓣香<lb/>
　　以次詣左右香案前上香如儀贊復位承祭官復<lb/>
　　位贊跪叩興承祭官分獻官暨與祭者均行二跪<lb/>
　　六叩禮興典儀贊奠帛爵行初獻禮前室司帛奉<lb/>
　　篚各奠於案三叩興司爵奉爵各奠於正中皆退<lb/>
　　同時後室東西配室房廡分獻官分詣各香案前<lb/>
　　上香如儀執事生獻帛於案司爵獻爵中案正中<lb/>
　　退司祝詣祝案前跪三叩興奉祝版立案右典儀<lb/>
<pb n="KR2m0035_WYG_021-30b"/>
　　贊讀祝司祝北面宣讀承祭官及分獻官立聽與<lb/>
　　祭者跪聽辭曰維某年月日<lb/>
皇帝遣某官某<lb/>
諭祭八旗直省盡節立功王大臣等之靈曰周禮有司<lb/>
　勲之職名勒旂常祭法載勤事之文光生俎豆蓋舍<lb/>
　生取義臣子抒報國之忱而報德酬庸朝廷示作忠<lb/>
　之典英標如在渥澤宜頒爾王大臣等丹心自勵正<lb/>
　氣挺生果敢本於性成見危授命忠誠矢於敵愾視<lb/>
<pb n="KR2m0035_WYG_021-31a"/>
　　死如歸生當開創之年執銳披堅實頼干城之佐運<lb/>
　　際承平之日安邊除暴亦資禦侮之才或䧟陣以爭<lb/>
　　先或守土而盡職或被誘不辱乃授首以從容或深<lb/>
　　入無援遂致身於倉卒雖天戈所指如振槁而摧枯<lb/>
　　乃大義為昭可凌霄而貫日我<lb/>
皇考軫懐曩烈誕賁殊榮命立專祠俾膺特典王公將帥<lb/>
　　躋正宇之輝煌士卒偏裨列兩廡而陪侍蓋所以表<lb/>
　　忠貞於既往昭節義於無窮朕洪紹丕基遵行常祀<lb/>
<pb n="KR2m0035_WYG_021-31b"/>
　　恭書竹帛既揚久逺之芳徽禮薦牲牢勿替春秋之<lb/>
　　血食苾芬在列靈爽歆承讀訖以祝版奉安於中案<lb/>
　　　篚内跪叩如初興退與祭者咸三叩興亞獻終獻<lb/>
　　　均如初儀贊禮郎贊跪叩興承祭官分獻官及與<lb/>
　　　祭者均行二跪六叩禮典儀贊奉祝帛送燎有司<lb/>
　　　奉祝帛香以次送燎承祭官視燎均如祭<lb/>
　　　賢良祠之儀<lb/>
　　　　右祭昭忠祠<lb/>
<pb n="KR2m0035_WYG_021-32a"/>
　　祭<lb/>
　　雙忠祠之禮嵗春秋仲月遣官一人將事是日太<lb/>
　　常寺官具祝版備器陳龕位前統設一案陳羊一<lb/>
　　豕一果實五盤鑪鐙具設案於祠内正中少東供<lb/>
　　祝版東設一案陳素帛二香盤一尊一爵六設洗<lb/>
　　於東階下之南承祭官拜位在香案前正中司祝<lb/>
　　司香司帛司爵典儀掌燎各以其職為位質明承<lb/>
　　祭官朝服詣祠行禮儀節與祭<lb/>
<pb n="KR2m0035_WYG_021-32b"/>
　　昭忠祠同<lb/>
　　祝辭曰維某年月日<lb/>
皇帝遣某官某<lb/>
諭祭於襄烈伯傅清壯果伯拉布敦之靈曰臣子効匪<lb/>
　躬之節報禮斯隆國家昭異數之恩褒忠罔替既旂<lb/>
　常之永勒宜俎豆之世延惓撫流光長懐往績爾襄<lb/>
　烈伯傅清壯果伯拉布敦共矢精誠同宣義烈捐生<lb/>
　絶塞己銘殊績於鐘鏞晉爵崇階用妥貞魂於廟食<lb/>
<pb n="KR2m0035_WYG_021-33a"/>
　兹當<hi>春秋</hi>仲爰命祠官載考彛章聿修秩祀馨香申薦<lb/>
　歴日月以如新琬琰揚芳與山河而共久爾靈不昧<lb/>
　尚克歆承<lb/>
　　　右祭雙忠祠<lb/>
　　嵗春秋祭西征陣亡將士於蘭州忠勇祠守土官<lb/>
　　一人主祭丞史二人分獻執事以禮生充正祠祀<lb/>
　　諸將帥案各果實五盤素帛一尊一爵三鑪一鐙<lb/>
　　二共羊一豕一兩廡祀諸軍卒案各果實二盤豕<lb/>
<pb n="KR2m0035_WYG_021-33b"/>
　　肉一尊一爵三鑪鐙具祭之日所司備祝文具牲<lb/>
　　牢品物守土官朝服詣祠行三獻禮儀與直省祭<lb/>
　　忠孝節義祠同<lb/>
　　　右祭忠勇祠<lb/>
　　直省府州縣嵗三月寒食節七月望日十月朔日<lb/>
　　祭厲壇於城北郊前期守土官飭所司具香燭公<lb/>
　　服詣<lb/>
神祇壇以祭厲告本境<lb/>
<pb n="KR2m0035_WYG_021-34a"/>
　城隍之位上香跪三叩興退至日所司陳羊三豕三<lb/>
　　米飯三石尊酒楮帛於祭所設燎鑪於壇南黎明<lb/>
　　禮生奉請<lb/>
　城隍神位入壇設於正中香案一鑪鐙具贊禮生二<lb/>
　　人引守土官公服詣<lb/>
　神位前贊跪守土官跪贊上香守土官三上香贊叩<lb/>
　　興守土官三叩興退執事者焚楮帛守土官詣燎<lb/>
　　鑪前祭酒三爵退禮生仍奉<lb/>
<pb n="KR2m0035_WYG_021-34b"/>
　城隍神位還<lb/>
神祇壇退<lb/>
　　　右直省祭厲<hi>附</hi>
　<lb/>
　<lb/>
　<lb/>
　<lb/>
欽定大清通禮巻十五<lb/>
</p>
<p>
</p>
  </div>
</body>
</text>
</TEI>
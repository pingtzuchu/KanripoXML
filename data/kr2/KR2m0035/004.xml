<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_004-1a"/>
　　　凡例<lb/>
　　　一通禮與會典相為表裏謹遵<lb/>
　諭㫖隨同會典節次進<lb/>
　　呈其間法古凖今咸秉<lb/>
　聖明指示以備萬世率由<lb/>
　　　一五禮之名肇於虞書五禮之目見於周禮首吉<lb/>
　　　禮尊<lb/>
天<lb/>
<pb n="KR2m0035_WYG_004-1b"/>
祖也次嘉禮本人道也次軍禮征伐大權也次賔禮柔逺<lb/>
　　　人也次凶禮以厚終也依序編纂有條不紊毎篇<lb/>
　　　首弁以數言括其大指仍於目録下臚次諸儀之<lb/>
　　　名以便繙閱<lb/>
　　　一開元禮纂見於杜佑通典而修史者採之唐書<lb/>
　　　今仿其式毎一儀中各就自然次序條分之儀繁<lb/>
　　　者於毎節之後書右某事别之儀簡者於全文之<lb/>
　　　末合書之期於節目分明以昭其辨<lb/>
<pb n="KR2m0035_WYG_004-2a"/>
　　　一各禮儀文相同者於初見處備書之其餘則書<lb/>
　　　如某儀或云與某儀同分行小註者曰見某儀曰<lb/>
　　　後仿此比事類推以省繁複若夫大中小祀禮既<lb/>
　　　不同則文不當省又凡隔卷同儀亦必於初見處<lb/>
　　　備書之不用省文<lb/>
　　　一書中祭器樂器鹵簿軍實之類悉據禮部兵部<lb/>
　　　太常寺鑾儀衛文册參考經史辨名辨色辨數辨<lb/>
　　　位與會典脗合以昭信守<lb/>
<pb n="KR2m0035_WYG_004-2b"/>
　　　一通禮所重在行禮儀節詳悉紀載以便於遵循<lb/>
　　　至於輿服器數止載名物若制度損益已有専書<lb/>
　　　専圖者槩不重述<lb/>
　　　一儀禮十七篇收於失散之後故祭祀昏䘮止存<lb/>
　　　士禮唐六典則闕凶禮不載然辨上下定民志綱<lb/>
　　　紀四方必自朝廷始是書首紀<lb/>
　　朝<lb/>
廟大典次及<lb/>
<pb n="KR2m0035_WYG_004-3a"/>
　欽頒儀制通行直省郡邑各依類分附於後<lb/>
　　　一禮時為大今古異尚從其儀也是書皆取見行<lb/>
　　　儀注輯定其非<lb/>
　皇朝成式雖有古制槩不摭拾至合於今制者存之務<lb/>
　　　使文質得中垂為成法<lb/>
　　　一是書恭照<lb/>
　　大清㑹典叙載儀注俾我<lb/>
　　國家萬年遵守通行所有順治康熙雍正<lb/>
<pb n="KR2m0035_WYG_004-3b"/>
三朝已行舊典年月次第另詳㑹典兹不備載<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_000-1a"/>
御製大清通禮序<lb/>
伊古承天之道治人之情莫善乎禮顧其為用往往詳<lb/>
於朝廟略於鄉閭及考儀禮十七篇所紀獨多士禮自<lb/>
后蒼有推而達之之説儒者奉為本經其等差節度互<lb/>
見於周官戴記然時有牴牾朱子嘗建議請修通解而<lb/>
未既厥業信乎完書之難而行典禮觀㑹通章志貞教<lb/>
經世者所宜重也經禮三百曲禮三千㑹典葢經禮之<lb/>
遺矩而通禮亦曲禮之濫觴朕臨御之初勅儒臣蒐訂<lb/>
<pb n="KR2m0035_WYG_000-1b"/>
前聞折中令甲準時㑹之宜衡質文之紀釐為全帙用<lb/>
詔方來越嵗己卯排纂裁就寧詎謂副在有司執以莅<lb/>
事而已哉葢嘗深維大順大同之化初不越納身軌物<lb/>
與天下共之焉耳三代以下漢稱近古觀叔孫通之朝<lb/>
儀公玉帯之明堂不過椎輪觕具後此如唐開元禮宋<lb/>
太常因革禮元通禮明集禮取足徴一朝掌故迨承用<lb/>
日久俗尚寖尋精意逺而敝攰隨之既茍簡慢易而無<lb/>
以稱其情甚且改錯偭規敢於侈汰而冒其上故禮之<lb/>
<pb n="KR2m0035_WYG_000-2a"/>
通也於是乎始難六經之士雖欲闡教正俗然居下不<lb/>
獲若考亭家禮涑水書儀黨塾間以為兔園陳筞其事<lb/>
不闗功令故禮之通也於是乎尤難是編也約而賅詳<lb/>
而不縟圭臬羣經羽翼㑹典使家誦而户習之於以達<lb/>
之人倫日用之間興孝悌而正風俗則朕淑世牖民之<lb/>
意或在斯乎或在斯乎因禮官之請爰為序以諗其端<lb/>
</p>
<p>
</p>
  </div>
</body>
</text>
</TEI>
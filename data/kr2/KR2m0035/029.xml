<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_029-1a"/>
欽定四庫全書<lb/>
欽定大清通禮卷二十三<lb/>
嘉禮<lb/>
　皇子昏禮内務府豫劄欽天監諏指昏吉日並列大<lb/>
　　臣命婦中偕老者奏襄昏事既得<lb/>
㫖以告於福晉家屆期贊禮大臣偕福晉父蟒袍補服<lb/>
　　詣<lb/>
　乾清門東階下福晉父北面跪贊事大臣西面稱有<lb/>
<pb n="KR2m0035_WYG_029-1b"/>
㫖今以某氏女作配於皇子某為福晉福晉父承<lb/>
㫖訖行三跪九叩禮興退<lb/>
　　　右指昏<lb/>
　　廼諏吉納幣内務府備黄金項環一釵六珥六均<lb/>
　　以珠飾釧四黄金衣鈕百白金衣鈕二百黑貂皮<lb/>
　　三貂皮百有四十狐皮二百有五十黑獺皮七采<lb/>
　　幣表裏各百棉三百斤<lb/>
賜福晉父母黄金十兩白金七百兩貂冠狐裘佩帶刀<lb/>
<pb n="KR2m0035_WYG_029-2a"/>
　　帨鞾襪具馬二匹鞍轡具屆日内務府官以采亭<lb/>
　　載諸禮物如福晉家福晉父朝服迎於大門外内<lb/>
　　務府官入陳幣於堂陳馬於庭陳<lb/>
賜物於階上以納幣告福晉父祇受訖率其子弟序立<lb/>
　　庭東福晉母率諸婦出序立庭西望<lb/>
　闕行三跪九叩禮内務府官退福晉父送於大門如<lb/>
　　初迎禮<lb/>
　　　右納幣<lb/>
<pb n="KR2m0035_WYG_029-2b"/>
　　是日所司備伶樂一部燕席五十羊三十有六詣<lb/>
　　福晉家設内外筵燕外燕於㕔事東西布席相向<lb/>
　　北上福晉親族職官及不入直之公侯伯内大臣<lb/>
　　侍衛一二品官朝服畢㑹午刻鴻臚寺官引入升<lb/>
　　堂福晉親族及本旗大臣侍衛東位西面各旗公<lb/>
　　侯伯等官西位東面就席一叩序坐司茶奉茶衆<lb/>
　　受茶飲茶皆一叩司筵奉果食酌酒伶工入奏衆<lb/>
　　獻酬樂闋興出司筵徹果食衆易蟒袍補服仍入<lb/>
<pb n="KR2m0035_WYG_029-3a"/>
　　　就位司筵奉饌酌酒奏樂獻酬交錯如初樂闋興<lb/>
　　　鴻臚寺官引衆官詣堂下望<lb/>
　　闕北面序列聴贊行三跪九叩禮興退内燕於中堂<lb/>
　　　福晉親屬諸婦及一二品命婦咸㑹内務府管領<lb/>
　　　妻量人給事行酒如外堂燕儀<lb/>
　　　　右納幣燕㑹<lb/>
　　　及昏前一日福晉家豫以粧奩送<lb/>
　　皇子宫舖陳屆日質明<lb/>
<pb n="KR2m0035_WYG_029-3b"/>
　　皇子蟒袍補服詣<lb/>
皇太后<lb/>
　皇帝<lb/>
　皇后前行禮若<lb/>
　　妃嬪所出並於<lb/>
　　妃嬪前行禮各如儀内務府選随從女官八人豫詣<lb/>
　　　福晉家閣前祇竢賛事命婦豫詣<lb/>
　　皇子宫内别室祗候自<lb/>
<pb n="KR2m0035_WYG_029-4a"/>
　宫門至於福晉家歩軍統領飭屬灑掃清道鑾儀衛<lb/>
　　備儀仗采輿内務府總管一人官屬二千人蟒袍<lb/>
　　補服䕶軍四十人偕如福晉家奉迎及大門主人<lb/>
　　揖入如納幣禮升輿吉時屆内鑾儀校奉采輿陳<lb/>
　　於中堂福晉禮服出閣随從女官翊升輿母送於<lb/>
　　閣門外姑姊妺戚屬送於輿前竢下簾退父率子<lb/>
　　弟送於門竢過退内校舁采輿行鐙八炬十前導<lb/>
　　女官随從出大門乘馬前列儀仗内務府總管率<lb/>
<pb n="KR2m0035_WYG_029-4b"/>
　　屬及䕶軍前後導䕶行至<lb/>
　紫禁城門外衆下馬歩入及儀仗止於宫外女官随<lb/>
　　采輿入至<lb/>
　皇子殿前降輿女官㳟導福晉出輿引入宫合卺吉<lb/>
　　時屆贊事命婦上合卺酒設燕<lb/>
　皇子與福晉行合卺禮執事者皆退是日於<lb/>
　皇子宫近處張幕結采燕福晉父母戚屬羣官如納<lb/>
　　幣之儀<lb/>
<pb n="KR2m0035_WYG_029-5a"/>
　　　　右奉迎合卺<lb/>
　　　昏禮既成翼日<lb/>
　　皇子及福晉夙興朝服内務府管領妻二人導詣<lb/>
皇太后<lb/>
　皇帝<lb/>
　皇后前行朝見禮<lb/>
　　皇子三跪九叩福晉六肅三跪三叩次詣所出<lb/>
　　妃嬪前行禮<lb/>
<pb n="KR2m0035_WYG_029-5b"/>
　　皇子二跪六叩福晉四肅二跪二叩各如儀退<lb/>
　　　　右朝見<lb/>
　　　公主下嫁之禮内務府豫劄欽天監諏指昏吉日<lb/>
　　　並列大臣命婦中偕老者奏襄昏事既得<lb/>
　㫖禮部以告於額駙家屆期贊事大臣偕額駙蟒袍補<lb/>
　　　服詣<lb/>
　　乾清門東階下額駙北面跪贊事大臣西面稱有<lb/>
　㫖今以某公主擇配某人額駙祗受<lb/>
<pb n="KR2m0035_WYG_029-6a"/>
命行三跪九叩禮興退<lb/>
　　　右指昏<lb/>
　　初定諏日額駙家備駝一馬八羊八十有一酒九<lb/>
　　十尊屆期詣<lb/>
　午門前㳟進得<lb/>
㫖分納所司是日光祿寺官備筵燕武備院官張黄幔<lb/>
　　於<lb/>
　中和殿北階下内務府官陳金器反坫禮部理藩院<lb/>
<pb n="KR2m0035_WYG_029-6b"/>
　　尚書侍郎内務府總管光祿寺卿同視布席設<lb/>
御筵於<lb/>
　保和殿<lb/>
寳座前正中<lb/>
　殿内東西布席各五行前引大臣一行内外親王世<lb/>
　　子固倫額駙二行郡王貝勒貝子公和碩額駙三<lb/>
　　行内大臣一等台吉四行都統副都統二等台吉<lb/>
　　五行相向北上<lb/>
<pb n="KR2m0035_WYG_029-7a"/>
寳座後東西為豹尾班侍衛席又西為記注官席均南<lb/>
　　向<lb/>
　殿門外檐下東為侍衛席西為三等台吉席禮部尚<lb/>
　　書侍郎席黄幔左内務府總管席黄幔右均東西<lb/>
　　向樂部陳中和韶樂於<lb/>
　保和殿檐下陳丹陛樂於<lb/>
　中和殿後階均北向午刻<lb/>
欽命入燕之王大臣侍衛及執事各官蟒袍補服畢㑹<lb/>
<pb n="KR2m0035_WYG_029-7b"/>
　保和殿前按翼序立理藩院尚書侍郎率額駙父額<lb/>
　　駙及其族人朝服詣<lb/>
慈寧宫門外鴻臚寺官引至東階下北面行三跪九叩<lb/>
　　禮畢引詣<lb/>
　保和殿前入班序列禮部尚書侍郎赴<lb/>
　乾清門奏時<lb/>
皇帝袞衣龍袍乘輿出宫前引後扈如常儀<lb/>
御保和殿<lb/>
<pb n="KR2m0035_WYG_029-8a"/>
　陞座鴻臚寺官引額駙父等出班北面聴贊行三跪九<lb/>
　　　叩禮興王公以下就位額駙父等均引入班就位<lb/>
　　　跪叩坐<lb/>
　賜茶畢進爵大臣進<lb/>
　皇帝酒跪叩如<lb/>
　　太和殿燕禮額駙父等出<lb/>
　　殿外北面随跪叩興復位徧爵作樂升歌行酒儀注<lb/>
　　　均與<lb/>
<pb n="KR2m0035_WYG_029-8b"/>
　　太和殿燕禮同燕畢引額駙父等詣丹陛拜位行禮<lb/>
　　　如初<lb/>
　皇帝還宫衆退理藩院尚書侍郎鴻臚寺官引額駙父<lb/>
　　　等至<lb/>
　　乾清門西階下序列行三跪九叩禮退是日内監設<lb/>
　　　中和韶樂及丹陛樂於<lb/>
　慈寧宫常次如儀尚膳女官設<lb/>
皇太后筵於<lb/>
<pb n="KR2m0035_WYG_029-9a"/>
　寳座前南向設<lb/>
　皇后筵於東西南向又以次設<lb/>
　　皇貴妃<lb/>
　　貴妃<lb/>
　　妃<lb/>
　　嬪席於東西少後僉向額駙母及其族中諸婦設席<lb/>
　　　於嬪席之下少南西位東面進爵命婦侍衛命婦<lb/>
　　　設席於丹陛下東位西面午刻<lb/>
<pb n="KR2m0035_WYG_029-9b"/>
　皇后率<lb/>
　　妃<lb/>
　　嬪詣<lb/>
　慈寧宫<lb/>
皇太后陞寳座筵燕<lb/>
　賜茶進觴徧爵作樂升歌行酒額駙母及諸婦行禮各<lb/>
　　　如儀既畢<lb/>
皇太后還宫<lb/>
<pb n="KR2m0035_WYG_029-10a"/>
　皇后<lb/>
　　妃<lb/>
　　嬪皆還内宫内監引額駙母及諸婦詣<lb/>
　皇后宫行六肅三跪三叩禮退<lb/>
　　　　右初定燕㑹<lb/>
　　　下嫁前一日額駙蟒袍補服率族人詣<lb/>
皇太后<lb/>
　皇帝<lb/>
<pb n="KR2m0035_WYG_029-10b"/>
　皇后宫門前行三跪九叩禮各如儀内務府官率鑾儀<lb/>
　　　校以公主粧奩詣額駙邸第内管領命婦二人偕<lb/>
　　　女侍随徃舖陳至日黎明額駙家備九九禮物文<lb/>
　　　馬十有八鞍轡具䭾甲十有八馬二十有一駝六<lb/>
　　　羊八十有一酒九十尊詣<lb/>
　　午門㳟納午刻筵燕於<lb/>
　　保和殿<lb/>
　慈寧宫如初定禮是日所司豫奏請王福晉貝勒貝子<lb/>
<pb n="KR2m0035_WYG_029-11a"/>
　　　夫人中結髪偕老者<lb/>
　欽命陪送内務府大臣命婦二人内管領命婦十人充<lb/>
　　　導從皆盛服於宫門外别室祇候贊事命婦豫詣<lb/>
　　　額駙邸别室祇候自公主所出宫門至額駙邸歩<lb/>
　　　軍統領飭屬灑掃清道鑾儀衛備儀仗采輿内務<lb/>
　　　府總管一人官屬四人内管領二人䕶軍叅領二<lb/>
　　　人䕶軍校二人蟒袍補服偕䕶軍二十人於所出<lb/>
　　　宫門前祇候升輿吉時屆公主吉服詣<lb/>
<pb n="KR2m0035_WYG_029-11b"/>
皇太后<lb/>
　皇帝<lb/>
　皇后前行禮若<lb/>
　　妃嬪所出並於<lb/>
　　妃嬪前行禮各如儀畢命婦翊升輿下簾内校舁輿<lb/>
　　　行出宫儀仗前列鐙八炬十前導陪送福晉夫人<lb/>
　　　及随從命婦乘輿隨行内務府總管内管領乘騎<lb/>
　　　稍逺導從叅領及䕶軍乘騎䕶行詣額駙邸第及<lb/>
<pb n="KR2m0035_WYG_029-12a"/>
　　　門衆下馬歩入儀仗止及儀門各官止輿入至㕔<lb/>
　　　事正中降輿命婦階下降輿升堂導公主出輿福<lb/>
　　　晉夫人降輿随公主入室額駙及禮賔於外堂額<lb/>
　　　駙母禮女賔於中堂徧饗諸執事者各如禮合卺<lb/>
　　　吉時屆贊事命婦上合卺酒設燕額駙與公主行<lb/>
　　　合卺禮衆退<lb/>
　　　　右于歸合卺<lb/>
　　　下嫁禮成翼日行朝<lb/>
<pb n="KR2m0035_WYG_029-12b"/>
　謝禮公主額駙夙興朝服公主詣<lb/>
皇太后<lb/>
　皇帝<lb/>
　皇后及所出<lb/>
　　妃嬪前行禮額駙詣<lb/>
　慈寧門外東階下<lb/>
　　乾清門外<lb/>
　　内右門外行禮各如儀畢還邸第<lb/>
<pb n="KR2m0035_WYG_029-13a"/>
　　　右朝謝<lb/>
　　親王昏禮<hi>為未分家之子娶同</hi>將及冠訪朝臣女或外藩王<lb/>
　　女年齒相當者奏<lb/>
聞請<lb/>
㫖<lb/>
命下以次行禮如奉<lb/>
㫖賜昏者是日王朝服詣<lb/>
　太和殿前謝<lb/>
<pb n="KR2m0035_WYG_029-13b"/>
恩如儀初定王府備燕五十席酒五十尊若聘外藩女<lb/>
　　用鞍馬甲胄白金器七九牲五九使官屬之長齎<lb/>
　　如女家昏家禮請親王以下輔國公以上公主福<lb/>
　　晉以下郡君貝子夫人以上禮部轉𫝊公侯伯以<lb/>
　　下侍郎男以上畢㑹燕男布席於外堂女布席於<lb/>
　　内堂獻酬行酒如<lb/>
　皇子初定燕儀<lb/>
　　　右定昏<lb/>
<pb n="KR2m0035_WYG_029-14a"/>
　　次行納幣禮王府備黄金項飾一金珥一具金釵<lb/>
　　大小各三指環十均綴以珍珠采繒衣裳九襲衾<lb/>
　　褥七具黄金二十兩白金千兩給女父母朝衣一<lb/>
　　冠帶鞾具采衣裳各一金珥一具鞍馬二若聘外<lb/>
　　藩親王女用鞍馬十有二甲胄十有二閑甲二十<lb/>
　　有四繒六十布六百白金器三具聘郡王貝勒台<lb/>
　　吉女白金器同鞍馬甲胄各減二閑甲減四繒減<lb/>
　　十布減百餘物與上同王府官公服齎詣福晉家<lb/>
<pb n="KR2m0035_WYG_029-14b"/>
　　主人公服迎入使者陳禮物於堂有馬則陳於庭<lb/>
　　以納幣告主人拜受使左右徹之送使者如禮<lb/>
　　　右納幣<lb/>
　　昏前一日女家豫以粧奩送王府舖陳至日王禮<lb/>
　　服竢於次使其長史率官屬備儀仗禮輿如福晉<lb/>
　　家迎升輿吉時屆納禮輿於中堂福晉禮服出閤<lb/>
　　送女者翊升輿母送於閤門外姑姊妺戚屬送於<lb/>
　　輿前父送於外堂子弟送於門外鐙炬前輿送女<lb/>
<pb n="KR2m0035_WYG_029-15a"/>
　　者升車從詣王府由中門入及堂前降輿王出次<lb/>
　　竢於堂送女者導福晉出輿王揖先入福晉從入<lb/>
　　室行合卺禮其日王府設燕席六十酒六十尊聘<lb/>
　　外藩女用牲五九親王以下侍郎男以上公主福<lb/>
　　晉以下郡君貝子夫人以上咸㑹如定昏燕禮饋<lb/>
　　贈外藩王貝勒台吉及福晉夫人等送女來者冬<lb/>
　　夏衣各一襲貂裘一帶一弓一韔矢一服甲胄各<lb/>
　　一鞍馬二采繒三十布二百白金器三具女之兄<lb/>
<pb n="KR2m0035_WYG_029-15b"/>
　　弟時衣一襲給随從男婦三十人衣服有差<lb/>
　　　右成昏<lb/>
　　若奉<lb/>
㫖賜昏者成昏之明日王及福晉夙興朝服詣<lb/>
　大内謝<lb/>
恩行禮如<lb/>
　皇子昏儀<lb/>
　　　右謝恩<lb/>
<pb n="KR2m0035_WYG_029-16a"/>
　　世子郡王昏禮納幣用指環八采繒衣裳八襲衾<lb/>
　　褥六具黄金十兩白金七百兩初燕席四十酒四<lb/>
　　十尊昏燕席五十酒五十尊餘物凖親王若聘外<lb/>
　　藩親王女鞍馬甲胄繒帛白金器如親王聘外藩<lb/>
　　郡王女之數昏禮既成饋贈外藩親王郡王及福<lb/>
　　晉送女來者並女之兄弟及随從男婦衣物均凖<lb/>
　　親王外藩貝勒台吉及夫人送女來者給采繒二<lb/>
　　十有五布百有五十白金器二具餘凖親王給随<lb/>
<pb n="KR2m0035_WYG_029-16b"/>
　　從男婦二十有五人衣服有差凡昏儀與親王同<lb/>
　　　右世子郡王昏<lb/>
　　長子貝勒昏禮納幣用指環六采繒衣裳七襲衾<lb/>
　　褥五具黄金五兩白金五百兩給女父母繒衣不<lb/>
　　綴采鞍馬一閑馬一餘物視郡王初燕席三十酒<lb/>
　　三十尊昏燕席四十酒四十尊郡王以下尚書子<lb/>
　　爵以上郡主郡王福晉以下郡君貝子夫人以上<lb/>
　　咸㑹燕儀同郡王若聘外藩女定昏用鞍馬甲胄<lb/>
<pb n="KR2m0035_WYG_029-17a"/>
　　繒布白金器五九筵燕用牲三九納幣用鞍馬八<lb/>
　　甲胄各八閑甲十有六繒四十布四百白金器二<lb/>
　　具昏燕用牲五九昏禮既成饋贈外藩親王郡王<lb/>
　　及福晉送女來者並女之兄弟及随從男婦衣服<lb/>
　　均凖郡王貝勒台吉夫人送女來者給采繒繒合<lb/>
　　二十有五布百有五十白金器二具餘凖郡王随<lb/>
　　從男婦二十人給衣服有差凡昏儀與郡王同<lb/>
　　　右長子貝勒昏<lb/>
<pb n="KR2m0035_WYG_029-17b"/>
　　貝子昏禮納幣用指環四釵大小各二衣裳六襲<lb/>
　　不綴金珠衾褥四具白金四百兩給女父母視貝<lb/>
　　勒減閑馬一餘衣物數同初燕昏燕席酒各減十<lb/>
　　貝勒以下公以上暨本旗官屬郡君貝勒夫人以<lb/>
　　下縣君輔國公夫人以上咸㑹燕儀同貝勒若聘<lb/>
　　外藩女定昏鞍馬甲胄繒布白金器三九筵燕用<lb/>
　　牲二九納幣鞍馬六甲胄各六閑甲十有二繒三<lb/>
　　十布三百白金器二具昏燕用牲三九饋贈親王<lb/>
<pb n="KR2m0035_WYG_029-18a"/>
　　郡王及福晉送女來者女之兄弟及随從男婦衣<lb/>
　　物均凖貝勒貝勒台吉夫人送女來者給采繒繒<lb/>
　　合十有五布七十白金器一具餘凖貝勒随從男<lb/>
　　婦十有五人給衣服有差凡昏儀與貝勒同<lb/>
　　　右貝子昏<lb/>
　　宗室公昏禮鎮國公納幣用衣裳五襲白金三百<lb/>
　　初燕十有八席昏燕二十有八席酒如席數貝子<lb/>
　　以下奉國將軍以上貝子夫人以下奉國將軍淑<lb/>
<pb n="KR2m0035_WYG_029-18b"/>
　　人以上及本府官屬㑹燕餘並同貝子若聘外藩<lb/>
　　女定昏鞍馬甲胄繒布白金器二九筵燕用牲數<lb/>
　　如之納幣鞍馬五甲胄各五閑甲十繒二十有五<lb/>
　　布二百五十白金器二具昏燕用牲三九饋贈送<lb/>
　　女來者衣物凖貝子輔國公納幣衣裳減一襲衾<lb/>
　　褥減一具無白金初燕昏燕席各減二酒如之貝<lb/>
　　子貝子夫人不㑹燕餘儀物與鎮國公同若聘外<lb/>
　　藩女定昏行一九禮初燕用牲二九納幣甲胄各<lb/>
<pb n="KR2m0035_WYG_029-19a"/>
　　減一閑甲減二繒減五布減五十白金器二具昏<lb/>
　　燕用牲三九饋贈送女來者衣物凖鎮國公凡昏<lb/>
　　儀均與貝子同<lb/>
　　　右宗室公昏<lb/>
　　宗室將軍昏禮鎮國將軍納幣用衣裳繒三襲布<lb/>
　　一襲衾褥繒二具布一具金項飾一釵二珥二初<lb/>
　　燕用牲六昏燕席十有五餘儀與輔國公同輔國<lb/>
　　將軍納幣衣裳衾褥各減繒一初燕減牲一昏燕<lb/>
<pb n="KR2m0035_WYG_029-19b"/>
　　減五席奉國將軍納幣禮物如輔國公初燕復減一<lb/>
　　牲昏燕減二席餘如鎮國將軍之禮儀同<lb/>
　　　右宗室將軍昏<lb/>
　　閑散宗室昏禮納幣數如奉國將軍減金釵二初<lb/>
　　燕牲二昏燕六席閑散覺羅昏燕五席餘同宗室<lb/>
　　昏儀均與奉國將軍同<lb/>
　　　右閑散宗室覺羅昏<lb/>
　　郡主于歸之禮將及筓訪外藩䝉古王子年齒相<lb/>
<pb n="KR2m0035_WYG_029-20a"/>
　　當者奏<lb/>
聞請<lb/>
㫖<lb/>
命下以次行禮若奉<lb/>
㫖賜昏者額駙先詣<lb/>
　乾清門謝<lb/>
恩如公主指昏之儀初定額駙家備燕五十席酒五十<lb/>
　　尊若外藩王貝勒台吉等尚郡主用駝馬羊七九<lb/>
<pb n="KR2m0035_WYG_029-20b"/>
　　牲五九遣人納於王府王受之其日㑹燕如納福<lb/>
　　晉初定燕儀<lb/>
　　　右定昏<lb/>
　　次行納幣禮額駙家備鞍馬七甲胄七若外藩王<lb/>
　　等之子用馬六十牛六十羊六百遣人齎詣以獻<lb/>
　　於王王納之如定昏禮<lb/>
　　　右納幣<lb/>
　　昏前一日王使人以粧奩張陳額駙室至日額駙<lb/>
<pb n="KR2m0035_WYG_029-21a"/>
　　朝服祇竢邸第王使其官屬備儀仗禮輿送郡主<lb/>
　　于歸升輿吉時屆郡主禮服侍女引出閤詣王前<lb/>
　　辭次詣福晉前辭均行四肅二跪二叩禮執事官<lb/>
　　進輿於中堂侍者引郡主升輿王府䕶衛官前導<lb/>
　　鐙炬前輿侍婢八人男婦五户媵如額駙邸第額<lb/>
　　駙出迎於門外輿至導入至内堂降輿媵導郡主<lb/>
　　出輿額駙偕入室行合卺禮其日額駙第設昏燕<lb/>
　　如親王納福晉之儀<lb/>
<pb n="KR2m0035_WYG_029-21b"/>
　　　右成昏<lb/>
　　若奉<lb/>
㫖賜昏者成昏之明日額駙偕郡主夙興朝服詣<lb/>
　大内謝<lb/>
恩行禮如親王納福晉儀<lb/>
　　　右謝恩<lb/>
　　縣主于歸之禮納幣視郡主鞍馬甲胄各減二初<lb/>
　　燕昏燕儀凖郡王若嫁於外藩王貝勒台吉等納<lb/>
<pb n="KR2m0035_WYG_029-22a"/>
　　幣視郡主馬減十牛減十羊減百媵婢七人男婦<lb/>
　　四户餘同<lb/>
　　　右縣主出嫁<lb/>
　　郡君于歸之禮納幣鞍馬四甲冑四初燕昏燕凖<lb/>
　　貝勒若嫁於外藩定昏行七九禮初燕用牲三九<lb/>
　　納幣馬四十牛四十羊四百昏燕用牲五九媵婢<lb/>
　　六人男婦四戶縣君納幣鞍馬甲胄各三初燕昏<lb/>
　　燕凖貝子若嫁於外藩定昏行七九禮初燕用牲<lb/>
<pb n="KR2m0035_WYG_029-22b"/>
　　二九納幣馬三十牛三十羊三百昏燕用牲三九<lb/>
　　媵婢五人男婦三戶鄉君納幣鞍馬甲胄各二初<lb/>
　　燕昏燕凖宗室公若嫁於外藩定昏行七九禮納<lb/>
　　幣馬二十有五牛如之羊二百五十初燕昏燕用<lb/>
　　牲如縣君媵鎮國公女婢四人輔國公女婢三人<lb/>
　　男婦皆二戶凡昏儀均與郡主同<lb/>
　　　右郡君縣君鄉君出嫁<lb/>
欽定大清通禮卷二十三<lb/>
</p>
<p>
</p>
  </div>
</body>
</text>
</TEI>
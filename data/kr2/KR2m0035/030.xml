<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_030-1a"/>
欽定四庫全書<lb/>
欽定大清通禮卷二十四<lb/>
嘉禮<lb/>
　　官員<hi>七品以上</hi>自昏及為子孫主昏豫訪門第清白女<lb/>
　　年齒相當者使媒氏徃通言俟許男年十六以上<lb/>
　　女年十四以上身及主昏者無朞以上服皆可行<lb/>
　　<hi>下士庻人同</hi>
　　　右議昏<lb/>
<pb n="KR2m0035_WYG_030-1b"/>
　　納采諏日主人具書<hi>書辭随宜後倣此</hi>請女為誰氏出並<lb/>
　　問生年月日别具昏者生年月日附於書使媒氏<lb/>
　　豫告女家屆日夙興以子弟一人為介公服侍於<lb/>
　　㕔事主人公服奉書出西面授介再拜介避拜受<lb/>
　　書出如女家其日女氏主人設案於廟灑掃㕔事<lb/>
　　待賔亦使子弟一人為擯公服以竢賔至擯告主<lb/>
　　人如賔服出迎於門外揖入升堂賔左主人右入<lb/>
　　堂少湥賔東面奉書致詞從者陳禮物於庭主人<lb/>
<pb n="KR2m0035_WYG_030-2a"/>
　　北面再拜受書賔避拜請退俟命擯揖賔欵於别<lb/>
　　室主人以書入詣廟陳於案上啟櫝告事如常告<lb/>
　　儀乃具復書具女所出及生年月日附於書擯延<lb/>
　　賔升堂主人奉書出西面授賔再拜賔受書避拜<lb/>
　　授從者請退主人請醴賔賔禮辭許饌者布席於<lb/>
　　中堂賔東主西揖讓就位進饌行酒三廵賔興離<lb/>
　　席告退揖主人答揖送賔於門外如初介還復命<lb/>
　　主人納書如授書儀醴介以家人之禮<lb/>
<pb n="KR2m0035_WYG_030-2b"/>
　　　右納采<lb/>
　　納幣諏日具書備禮物一品章服一稱章如其品<lb/>
　　幣表裏各七兩<hi>以製衣服</hi>繒帛七兩<hi>以製衿裯</hi>布七兩容飾<lb/>
　　合二十事<hi>釵釧簪珥之屬</hi>二品至四品幣表裏各五兩繒<lb/>
　　帛五兩布五兩容飾合十有六事餘同一品五品<lb/>
　　至七品幣表裏各三兩繒帛三兩容飾合十有二<lb/>
　　事餘同四品媒氏豫告女家屆日夙興主人遣使<lb/>
　　奉書及禮物如女家女氏主人受書及禮物告廟<lb/>
<pb n="KR2m0035_WYG_030-3a"/>
　　具復書授賔醴賔還復命主人禮介並同納采<lb/>
　　　右納幣<lb/>
　　昏期諏吉具書備禮物三品以上羊酒四品以下<lb/>
　　鵞酒豫日主人遣使如女家女氏主人迎賔入賔<lb/>
　　致詞請期主人辭遜賔乃奉書告期主人拜受具<lb/>
　　復書授賔賔還復於主人皆如納幣儀<lb/>
　　　右請期<lb/>
　　昏期前一日女家使人奉箕帚於壻室陳衾帷茵<lb/>
<pb n="KR2m0035_WYG_030-3b"/>
　　褥器用具至日壻家筵於室中位東西列别設案<lb/>
　　於牖下陳壺一琖四合卺<hi>剖匏為二合四琖以備三酌之用</hi>設醮<lb/>
　　爵於堂下之東壺琖具初昏壻公服竢於堂下有<lb/>
　　官者各以其服若其子孫則攝盛三品以上攝五<lb/>
　　品服五品以上攝七品服六品以下攝八品服儀<lb/>
　　從亦如之壻馬一乘二燭前馬婦輿一乘<hi>或車隨宜</hi>襜<lb/>
　　蓋飾采絹垂流蘇五品以上前後左右各二六品<lb/>
　　以下前二後二均竢於門外主人公服出醮子<hi>若自</hi>
<pb n="KR2m0035_WYG_030-4a"/>
　　<hi>主昏則以有服尊長醮後仿此</hi>位於堂東西面昏者升自西階再<lb/>
　　拜執事者升授爵昏者跪受卒爵反於執事者父<lb/>
　　命之迎應唯俯伏興降出乘馬執事者隨以雁儀<lb/>
　　從在前婦輿在後如女家其日女父告於廟詞曰<lb/>
　　某之第幾女某將以今日歸某氏敢告餘如常告<lb/>
　　儀還醮女於内堂父東母西姆相女具服加飾服<lb/>
　　視壻之等出至父母前北面再拜侍者斟酒醴女<lb/>
　　如父醮子儀父訓女以宜家之道母為之整冠裾<lb/>
<pb n="KR2m0035_WYG_030-4b"/>
　　申以父命女識之不唯壻既至主人迎於門外揖<lb/>
　　讓入壻執雁從入至㕔事主人東階上西面壻西<lb/>
　　階上北面立奠雁再拜主人不答拜姆為女加景<lb/>
　　蓋首出壻揖降女從主人不降送姆導女升輿二<lb/>
　　燭前輿壻乘馬先俟於門婦至降輿壻導升西階<lb/>
　　入室踰閾媵<hi>婦家送者</hi>布壻席於東御<hi>壻家迎者</hi>布婦席於<lb/>
　　西壻婦交拜訖姆脫婦景媵御設匕箸醯醤壻揖<lb/>
　　婦就筵坐饌入卒食媵取琖實酒酳壻御取琖實<lb/>
<pb n="KR2m0035_WYG_030-5a"/>
　　酒酳婦三酌用卺卒酳壻出媵御施衾枕壻入燭<lb/>
　　出<lb/>
　　　右親迎<lb/>
　　厥明婦夙興盥潄櫛總以棗栗腵修詣舅姑室姆<lb/>
　　入設席於堂中為位舅東姑西均南向舅姑即席<lb/>
　　婦執笲實棗栗升自西階北面拜奠於席舅坐撫<lb/>
　　之婦興降階執笲實腵修升拜奠席姑坐撫之舅<lb/>
　　姑興入於室<lb/>
<pb n="KR2m0035_WYG_030-5b"/>
　　　右婦見舅姑<lb/>
　　婦具酒饌設匕箸醯醤行盥饋禮舅姑就坐婦奉<lb/>
　　饌入獻舅姑視卒食乃酌酒酳舅姑送酒皆再拜<lb/>
　　舅姑卒飲興乃共饗婦侍者布婦席於阼階上西<lb/>
　　向具酒饌設匕箸醯醢舅姑於堂中臨之婦卒食<lb/>
　　姑酳之婦拜受卒飲舅姑先降自西階婦降自阼<lb/>
　　階退饗婦送者男於外女於内酬以布帛<lb/>
　　　右婦盥饋舅姑饗婦<lb/>
<pb n="KR2m0035_WYG_030-6a"/>
　　三日婦見於廟厥明執事者設饌具主人啟櫝陳<lb/>
　　主如常祭禮主人布席階下之東昏者在後主婦<lb/>
　　布席階下之西婦在後各就位再拜主人升上香<lb/>
　　獻酒讀告詞曰某之第幾子某今已昏畢率新婦<lb/>
　　見餘辭如祭式俯伏興退立於東婦進當中堦下<lb/>
　　北面再拜興復位主人復位及主婦以下行再拜<lb/>
　　禮畢納主徹退若同居有尊者婦見如見舅姑禮<lb/>
　　見夫之伯叔母與見姑同答以肅拜見娣姒小姑<lb/>
<pb n="KR2m0035_WYG_030-6b"/>
　　以夫之齒序拜皆答拜夫兄弟之子若女婦受拜<lb/>
　　答以肅拜<lb/>
　　　右廟見<lb/>
　　廟見之明日昏者以贄<hi>視分所應用</hi>徃見婦之父母主<lb/>
　　人迎於門外揖讓入升堂奠贄壻北面再拜主人<lb/>
　　西面答拜請見主婦主婦立於門内壻立於門外<lb/>
　　再拜主婦門内答拜出主人醴以一獻之禮<lb/>
　　　右壻見婦父母<lb/>
<pb n="KR2m0035_WYG_030-7a"/>
　　士昏禮<hi>八品以下官同</hi>納采諏日具書媒氏告於女家主<lb/>
　　人使子弟一人為介奉書如女氏女氏主人出迎<lb/>
　　賔揖讓入門升堂賔東面致詞奉書主人西面受<lb/>
　　書再拜賔避拜請退俟命主人使子弟待賔以書<lb/>
　　入告於寢如儀具復書出授賔賔受書主人布席<lb/>
　　禮賔畢賔揖辭主人送之如初介還復命主人拜<lb/>
　　受書禮介行家人禮諏日納幣具書備禮物章服<lb/>
　　一稱<hi>八品以下官如其品士視九品</hi>布帛合五兩容飾八事食品<lb/>
<pb n="KR2m0035_WYG_030-7b"/>
　　六器媒氏告於女家主人遣使奉書物行禮女家<lb/>
　　受禮告寢復書禮賔賔復主人均如納采昏有日<lb/>
　　主人備鵞酒書昏期於柬使媒氏奉如女家告女<lb/>
　　氏主人報柬授媒氏復昏前一日女家使人以奩<lb/>
　　具張陳壻室至日壻家筵於室中位東西面别以<lb/>
　　案陳合卺器設醮爵於堂東初昏壻攝公服竢於<lb/>
　　堂下壻馬一乘二燭前馬婦輿一乘襜蓋前飾綵<lb/>
　　絹二竢於門外主人盛服醮子於堂東命之迎壻<lb/>
<pb n="KR2m0035_WYG_030-8a"/>
　　出乘馬如女家雁及婦輿從其日女氏主人告於<lb/>
　　寢如儀畢主人位内堂東主婦位内堂西父醮女<lb/>
　　如壻儀壻至女家門外主人出迎壻執雁從入主<lb/>
　　人東階上西面壻西階上北面奠雁再拜主人不<lb/>
　　答拜姆加女景蓋首出壻揖之降主人不降送姆<lb/>
　　導女升輿女家亦以二燭前輿壻乘馬先俟於門<lb/>
　　婦至降輿壻導婦入室踰閾媵布壻席於東御布<lb/>
　　婦席於西壻婦交拜訖姆脫婦景壻揖婦即席壻<lb/>
<pb n="KR2m0035_WYG_030-8b"/>
　　東婦西坐行合卺禮厥明婦夙興俟見舅位堂東<lb/>
　　姑位堂西皆南向婦以贄見於舅姑再拜舅姑受<lb/>
　　贄婦具酒饌行盥饋禮舅姑就位婦奉饌舅姑卒<lb/>
　　食一酳婦再拜送酒舅姑卒飲共饗婦於胙階及饗<lb/>
　　婦送者均與官員禮同三日婦見祖禰於寢陳設<lb/>
　　如薦儀主人在東昏者從主婦在西婦從叅神再<lb/>
　　拜主人升詣香案前上香奠酒告畢俯伏興退立<lb/>
　　於東婦進當中闑再拜興復位主人復位及主婦<lb/>
<pb n="KR2m0035_WYG_030-9a"/>
　　以下皆再拜興禮畢退見祖禰之明日壻以贄見<lb/>
　　婦之父母迎入奠贄再拜主人答拜見主婦壻拜<lb/>
　　於寢門外主婦答拜於門内出主人醴壻皆如儀<lb/>
　　　右士昏<lb/>
　　庻人昏禮納采諏日書昏者生年月日以授媒氏<lb/>
　　奉如女家女氏主人受書告於寢書女為誰氏出<lb/>
　　及生年月日授媒氏道逺具饌近則否媒氏復命<lb/>
　　主人禮之納幣備禮物服一稱用帛無章布五兩<lb/>
<pb n="KR2m0035_WYG_030-9b"/>
　　容飾六事或四事食品四器媒氏奉如女家女氏<lb/>
　　主人受之饗媒氏復命如納采禮昏有期備鶩書<lb/>
　　昏期於柬使媒氏奉如女家告女氏主人許使媒氏<lb/>
　　氏復昏前一日女家使人以奩具陳於壻室至日<lb/>
　　壻家筵於室中東西為位别以案陳合卺器設醮<lb/>
　　爵於㕔事東序初昏壻盛服竢於階下壻馬一乘<lb/>
　　二燭前馬婦輿一乘襜蓋無飾竢於門外主人盛<lb/>
　　服至㕔事東位西面壻升主人醮之命之迎壻再<lb/>
<pb n="KR2m0035_WYG_030-10a"/>
　　拜出乘馬如女家雁及婦輿從其日女家告於寢<lb/>
　　醮女以竢壻既至主人出迎於門外導入壻執雁<lb/>
　　從入升堂主人東階上壻西階上北面奠雁再拜<lb/>
　　姆加女景蓋首出壻揖之降婦從降姆以女登輿<lb/>
　　二燭前輿壻乘先俟於門婦至降輿壻揖入室踰<lb/>
　　閾布席壻婦交拜訖姆脫婦景壻揖婦就位坐壻<lb/>
　　東婦西行合卺禮婦夙興盛服以贄見舅姑於堂<lb/>
　　拜獻如禮饋酒食於舅姑舅姑饗婦及婦送者三<lb/>
<pb n="KR2m0035_WYG_030-10b"/>
　　日婦見祖禰於寢如常薦禮明日壻徃見婦之父<lb/>
　　母婦父設酒食禮壻如儀<lb/>
　　　右庻人昏<lb/>
　<lb/>
　<lb/>
　<lb/>
　<lb/>
欽定大清通禮卷二十四<lb/>
</p>
<p>
</p>
  </div>
</body>
</text>
</TEI>
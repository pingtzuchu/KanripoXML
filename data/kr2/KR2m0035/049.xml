<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_049-1a"/>
欽定四庫全書<lb/>
欽定大清通禮卷四十三<lb/>
賓禮<lb/>
　　周禮大行人掌賓客之禮儀九州以外謂之蕃國<lb/>
　　各以其貴寳為摯<lb/>
　國家聲敎暨訖四夷來賓徼外山海諸國典之禮部<lb/>
　　百餘年來<lb/>
勅封燕賚諸典儀文詳洽爰輯為賓禮而百官士民相<lb/>
<pb n="KR2m0035_WYG_049-1b"/>
　　見儀節以類附於後<lb/>
　　朝貢之禮凡四夷屬國按期修職貢遣其陪臣齎<lb/>
　　表文方物來朝<lb/>
　京師貢使将入境朝鮮以禮部通官二人迎於<lb/>
　盛京鳯凰城安南琉球緬甸暹羅荷蘭蘇禄南掌諸<lb/>
　　國貢道所經之省督撫遣佐貳雜職官一人迎於<lb/>
　　邉界西洋以内務府司官及西洋人供職欽天監<lb/>
　　者各一人迎於廣東皆給以郵符經過地方有司<lb/>
<pb n="KR2m0035_WYG_049-2a"/>
　　供其次舍廪餼車舟夫馬沿途營汛遞遣官軍防<lb/>
　　䕶以達於<lb/>
　京畿禮部豫行工部修飾館舍備器用薪炭戸部給<lb/>
　　粟米芻豆光禄寺給牲魚酒漿蔬果之屬既至提<lb/>
　　督㑹同四譯館鴻臚寺少卿飭屬延接入館以時<lb/>
　　稽其人衆均其飲食<lb/>
　　　右迎來<lb/>
　　貢使就館翼日撿其方物表文暨從官各服本國<lb/>
<pb n="KR2m0035_WYG_049-2b"/>
　　朝服以竢禮部儀制司官設表案於堂上正中黎<lb/>
　　眀館卿朝服率貢使詣部由左角門入恭竢階下<lb/>
　　之左正使奉表在前副使次之從官在後禮部侍<lb/>
　　郎一人出詣案左立儀制司官二人鴻臚寺鳴贊<lb/>
　　二人分立於左右楹南均朝服館卿先升階立左<lb/>
　　楹鳴贊之右鳴贊贊進表司賓序班二人引貢使<lb/>
　　升階立副使從升少後立從官随序立贊跪貢使<lb/>
　　以下皆跪贊接表正使舉表館卿恭接以授侍郎<lb/>
<pb n="KR2m0035_WYG_049-3a"/>
　　侍郎受表陳於案正中復位贊叩興正使以下行<lb/>
　　三跪九叩禮興序班引退館卿率以出儀制司官<lb/>
　　送表内閣竢<lb/>
命下禮部以方物分納所司<lb/>
　　　右進表貢方物<lb/>
　　貢使上表訖恭遇大朝常期<lb/>
皇帝御太和殿百官行禮畢序班引貢使暨從官詣丹<lb/>
　　墀西班末聽贊行禮<lb/>
<pb n="KR2m0035_WYG_049-3b"/>
賜坐<lb/>
賜茶如儀<hi>詳見嘉禮</hi>若不遇朝期禮部諏日奏請<lb/>
召見館卿豫戒貢使及通事官習肄禮儀至日率貢使<lb/>
　　服其國公服通事補服詣<lb/>
　宫門外祗竢<lb/>
皇帝常服<lb/>
御便殿領侍衛内大臣内大臣侍衛左右侍立如常儀<lb/>
　　禮部尚書一人蟒袍補服引貢使入通事随入至<lb/>
<pb n="KR2m0035_WYG_049-4a"/>
　　丹墀西行三跪九叩禮畢引由西階升至<lb/>
　殿門外跪<lb/>
皇帝降<lb/>
㫖慰問禮部尚書承𫝊通事轉諭貢使貢使對詞通事<lb/>
　　譯言禮部尚書代奏禮畢興引自西階降出退如<lb/>
　　待以優禮是日<lb/>
皇帝御便殿侍衛如前議政大臣暨八旗大臣咸蟒袍<lb/>
　　補服入<lb/>
<pb n="KR2m0035_WYG_049-4b"/>
　殿按翼侍立禮部尚書引貢使至丹墀西行三跪九<lb/>
　　叩禮興引由西階升入<lb/>
　殿右門立右翼大臣之末通事随入稍後立<lb/>
皇帝有<lb/>
㫖賜坐領侍衛内大臣内大臣議政大臣八旗都統副<lb/>
　　都統禮部尚書就立位一叩序坐貢使随跪叩坐<lb/>
　　乃<lb/>
賜茶尚茶進<lb/>
<pb n="KR2m0035_WYG_049-5a"/>
皇帝茶衆跪叩侍衛徧授大臣及貢使茶咸跪受一叩<lb/>
　　坐飲畢跪叩如初<lb/>
皇帝降<lb/>
㫖慰問貢使跪聆答奏皆禮部尚書承𫝊通事譯言如<lb/>
　　前儀禮畢禮部尚書引貢使出至朝房承<lb/>
㫖賜貢使尚方飲食訖館卿率以退翼日黎眀領赴<lb/>
　午門外謝<lb/>
恩鴻臚寺𫝊贊序班引班貢使就丹墀西北面行三跪<lb/>
<pb n="KR2m0035_WYG_049-5b"/>
　　九叩禮如儀退<lb/>
　　　右朝見<lb/>
　　朝貢禮畢禮部疏請頒<lb/>
賜國王並燕賚貢使及其從官從人既得<lb/>
㫖移諸司供備屆日所司陳<lb/>
賜物於<lb/>
　午門外道左皮幣布帛白金陳於案馬陳於庭鞍轡<lb/>
　　具<hi>惟朝鮮國王及貢使    賜馬</hi>館卿朝服率貢使暨從官各服<lb/>
<pb n="KR2m0035_WYG_049-6a"/>
　　其國朝服由東長安門<lb/>
　天安門<lb/>
　端門至西朝房前東面序立祇候禮部侍郎一人立<lb/>
　　案南西面主客司官從立御史四人鴻臚寺鳴贊<lb/>
　　二人分立<lb/>
御道左右東西面序班二人立貢使之北東面均朝服<lb/>
　　鳴贊贊齊班序班引貢使至西丹墀内以次序立<lb/>
　　北面東上贊進衆進贊跪叩興行三跪九叩禮畢<lb/>
<pb n="KR2m0035_WYG_049-6b"/>
　　主客司官奉頒給國王<lb/>
賜物前授貢使貢使跪受轉授從人乃以次頒貢使及<lb/>
　　從官從人<lb/>
賜物主客吏奉授各跪受訖贊叩興復行三跪九叩禮<lb/>
　　興引退館卿率貢使及從官從人出<lb/>
賜燕於禮部如儀<hi>詳見嘉禮</hi>畢皆退<lb/>
　　　右燕賚<lb/>
　　事竣貢使将回國光禄寺備牲酒果蔬禮部侍郎<lb/>
<pb n="KR2m0035_WYG_049-7a"/>
　　一人詣館舍筵燕如在部儀朝鮮南掌仍以迎接<lb/>
　　官伴送出境安南琉球緬甸暹羅荷蘭蘇禄禮部<lb/>
　　奏<lb/>
　遣司官一人伴送西洋以原迎官二人給郵符沿途<lb/>
　　供館舍車舟飲食官軍防䕶如初來禮至貢道所<lb/>
　　經省㑹<lb/>
賜燕司道一人主之儀與禮部燕同督撫大吏别遣官<lb/>
　　送出境自京伴送官以事竣復<lb/>
<pb n="KR2m0035_WYG_049-7b"/>
命於<lb/>
　朝<lb/>
　　　右送往<lb/>
勅封外國之禮凡朝貢之國世子嗣位權攝國事遣其<lb/>
　　陪臣請<lb/>
命於<lb/>
　朝禮部疏<lb/>
聞得<lb/>
<pb n="KR2m0035_WYG_049-8a"/>
㫖報可工部製<lb/>
節内閣撰<lb/>
勅<hi>印世𫝊授</hi>均送禮部禮部奏<lb/>
　遣正副封使各一人持<lb/>
節齎<lb/>
勅往封朝鮮封使以内大臣禮部滿侍郎内閣滿學士<lb/>
　　侍衛充服色儀從各從其品安南琉球以翰林院<lb/>
　　侍讀侍講編修檢討六科給事中禮部郎中員外<lb/>
<pb n="KR2m0035_WYG_049-8b"/>
　　郎主事内閣中書充<lb/>
特賜一品麒麟服儀從皆視一品啓行之日工部給龍<lb/>
　　旗御仗牌繖兵部給乘𫝊防䕶官軍皆候於禮部<lb/>
　　大門内禮部儀制司官設案於堂上正中陳<lb/>
節於左陳<lb/>
勅於右尚書侍郎二人於案左右立儀制司官二人随<lb/>
　　其後均朝服封使朝服詣部至堂中跪儀制司官<lb/>
　　一人奉<lb/>
<pb n="KR2m0035_WYG_049-9a"/>
節一人奉<lb/>
勅各授尚書侍郎以授正副使皆恭接以興出儀門外<lb/>
　　官軍接奉加節衣負<lb/>
勅書乘馬行旗仗前導使者易征衣乘𫝊偕行<lb/>
　　　右遣使<lb/>
　　封使入所封國境其國邊吏供備館𫝊夫馬所經<lb/>
　　之地文武官出郊跪接如迎<lb/>
詔書之儀将及國嗣封國王遣其陪臣出郊迎接<lb/>
<pb n="KR2m0035_WYG_049-9b"/>
勅書勞使者飾館舍供張於國門之外備龍亭香亭旗<lb/>
　　仗鼓樂祇候於館列屏於王殿上設案於正中前<lb/>
　　設香案均南向設國王受封位於香案南拜位於<lb/>
　　受封位之南設衆官拜位於庭内東西皆北面贊<lb/>
　　禮二人位國王拜位之北引禮二人位贊禮之南<lb/>
　　引班四人位衆官拜位之北皆東西面樂陳於門<lb/>
　　内儀仗陳於庭中皆左右分列使者既及國迎接<lb/>
　　官迎至館恭設<lb/>
<pb n="KR2m0035_WYG_049-10a"/>
節<lb/>
勅於龍亭内馳報國王王率其國陪臣朝服郊迎迎接<lb/>
　　官以龍亭行香亭旗仗鼓樂前導使者乘馬從國<lb/>
　　王以下咸跪候過興随入國門至府龍亭入中門<lb/>
　　升階陳於正中使者及階下馬從升執事者脫節<lb/>
　　衣奉<lb/>
節授正使持前行奉<lb/>
勅授副使随行入殿使者陳<lb/>
<pb n="KR2m0035_WYG_049-10b"/>
節<lb/>
勅於中案皆退立案東宣讀官立於使者之後引禮引<lb/>
　　國王就拜位北面引班引衆官均就拜位北面立<lb/>
　　贊禮贊跪王率陪臣皆跪贊叩興國王以下行三<lb/>
　　跪九叩禮興國王進至受封位前贊禮贊跪國王<lb/>
　　跪副使進奉<lb/>
勅書付宣讀官西面展讀訖以<lb/>
勅書授國王國王祇受轉授從官跪接以興副使復位<lb/>
<pb n="KR2m0035_WYG_049-11a"/>
　　國王三叩興退至拜位前贊跪叩興國王以下復<lb/>
　　行三跪九叩禮興率其陪臣出竢門外正使奉<lb/>
節詣龍亭執事者加節衣陳於亭舁出使者随出國王<lb/>
　　以下跪送使者以<lb/>
節詣館國王乃易常服適館勞使者揖讓行禮畢退饗<lb/>
　　燕致饔餼如儀及歸率其陪臣跪送<lb/>
節於國門外如初迎禮使者回<lb/>
　朝以事竣復<lb/>
<pb n="KR2m0035_WYG_049-11b"/>
命還<lb/>
節並<lb/>
賜服於所司<lb/>
　　　右國王受封<lb/>
　　使者既還<lb/>
　朝國王乃修表文具方物遣其陪臣詣<lb/>
　闕謝<lb/>
恩廩餼燕賚均如常朝貢之儀<lb/>
<pb n="KR2m0035_WYG_049-12a"/>
　　　右國王表謝<lb/>
　　若外夷歸誠初奉<lb/>
　朝命者禮部奏請<lb/>
命正副使持<lb/>
節齎<lb/>
勅印往封儀與前同若荒逺阻絶之區以<lb/>
勅書授來使齎回儀制司官設案於<lb/>
　午門外甬道上正中陳<lb/>
<pb n="KR2m0035_WYG_049-12b"/>
勅尚書一人立案左儀制司官随其後鴻臚寺鳴贊二<lb/>
　　人立甬道左右均朝服館卿率來使朝服入至西<lb/>
　　丹墀内祇竢鳴贊贊授<lb/>
勅序班引詣案前北面贊跪來使跪儀制司官一人奉<lb/>
勅授尚書以授來使恭接授從官興退詣丹墀之西聽<lb/>
　　贊行三跪九叩禮畢乃恭齎回國以授其國王遣<lb/>
　　使詣<lb/>
　闕謝<lb/>
<pb n="KR2m0035_WYG_049-13a"/>
恩如儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0035_WYG_049-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清通禮卷四十三<lb/>
</p>
<p>
</p>
  </div>
</body>
</text>
</TEI>
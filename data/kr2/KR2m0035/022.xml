<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_022-1a"/>
欽定四庫全書<lb/>
欽定大清通禮巻十六<lb/>
吉禮<lb/>
　　親王世子郡王家祭之禮立廟七間中五間為堂<lb/>
　　左右二間隔以牆為夾室堂後楣以北五室中奉<lb/>
　　始封之王世世不祧高曾祖禰依世次為二昭二<lb/>
　　穆昭東穆西親盡則祧由昭祧者藏主於東夾室<lb/>
　　升昭之二位於一室以二室奉升祔之主由穆祧<lb/>
<pb n="KR2m0035_WYG_022-1b"/>
　　者藏主於西夾室升祔亦如之庭繚以垣南為中<lb/>
　　門又南為廟門左右各設側門庭東西廡各三間<lb/>
　　東藏遺衣冠西藏祭器樂器廟重檐丹楹采桷緑<lb/>
　　瓦紅堊壁階戺三出陛門繪五色花草出陛如之<lb/>
　　焚帛鑪在中門之内庭東南隅刲牲房在中門之<lb/>
　　外西向嵗以四時仲月諏吉祭其始封祖及高曾<lb/>
　　祖禰五世仲春之祭並出祧主合食<lb/>
　　　右廟制祭期<lb/>
<pb n="KR2m0035_WYG_022-2a"/>
　　合食之禮既擇日徧告在廟所出子孫成人以上<lb/>
　　者届期會行禮府屬官僚咸陪祭先三日戒子弟<lb/>
　　屬官有執事於廟者讀祝一人通贊一人引贊一<lb/>
　　人職盥一人掌燎一人職拜褥二人以屬官為之<lb/>
　　奉香每案一人奉帛每案一人奉爵每位一人以<lb/>
　　子孫為之主人齋於外寢陪祭執事者咸致齋<lb/>
　　　右戒執事齋<lb/>
　　祭前一日執事者入廟埽除拂拭主人盛服率執<lb/>
<pb n="KR2m0035_WYG_022-2b"/>
　　事詣廟引贊引主人入自東門<hi>執事者隨入</hi>升東階入<lb/>
　　堂左門北面視設神案堂中始封祖專案正位南<lb/>
　　向左東夾祧主共案東位西向右西夾祧主共案<lb/>
　　西位東向左次二昭共案東位西向右次二穆共<lb/>
　　案西位東向堂中少西設祝案一北向東序設香<lb/>
　　帛案一尊案一均西向設盥於東階上既備引贊<lb/>
　　引主人降詣庭東廊下展樂器祭器閲祭文詣刲<lb/>
　　牲所視殺牲畢由廟東門出各退<lb/>
<pb n="KR2m0035_WYG_022-3a"/>
　　　右閱祭器視割牲<lb/>
　　祀日昧爽廟中然炬明鐙主人率陪祭者執事者<lb/>
　　咸朝服<hi>未仕者盛服</hi>入執事者入堂左門具器陳每案<lb/>
　　羊一豕一鉶二簠二簋二籩八豆八<hi>器未備者代以盤椀時物</hi>
　　<hi>隨用</hi>鑪一鐙二每位匕一箸二祝陳祝文於祝案職<lb/>
　　香帛爵者陳香盤五尊五帛每位各一爵每位各<lb/>
　　三於負序東案上陳胙盤於爵北實帛於篚實酒<lb/>
　　於尊實水於盥盆加巾樂工陳樂於西階上<hi>樂六器工</hi>
<pb n="KR2m0035_WYG_022-3b"/>
　　<hi>六人</hi>主人位堂檐内正中北面與祭伯叔以上尊行<lb/>
　　位東階上兄弟子孫位東階下以世為差世以齒<lb/>
　　為序官屬位西階下以爵為序北面祝立祝案西<lb/>
　　東面職香帛爵者序立尊案之東西面樂工立西<lb/>
　　階上北面通贊立堂門外東楹前職盥者立盥所<lb/>
　　燎人立燎鑪隅<lb/>
　　　右陳設序位<lb/>
　　質明子弟之長者二人詣始祖室前啟室奉請神<lb/>
<pb n="KR2m0035_WYG_022-4a"/>
　　主又四人分詣東西夾室昭穆室前各奉請神主<lb/>
　　安設於几皆昭位考右妣左穆位考左妣右跪一<lb/>
　　叩興各退就原位立職拜褥二人布褥於主人拜<lb/>
　　位前通贊贊執事者各司其事引贊引主人陟東<lb/>
　　階至盥洗所盥手畢通贊贊就位引贊引主人就<lb/>
　　拜位立子弟屬官各就位立通贊贊迎神職香者<lb/>
　　奉香盤進樂作引贊引主人詣始祖位前贊跪主<lb/>
　　人跪贊上香職香者跪奉香主人三上香興以次<lb/>
<pb n="KR2m0035_WYG_022-4b"/>
　　詣左右祧位左右昭穆位前上香畢復位贊叩興<lb/>
　　主人宗族屬官行二跪六叩禮興樂止通贊贊奠<lb/>
　　帛爵行初獻禮樂作執事者揭尊冪勺挹酒實爵<lb/>
　　職帛者奉帛職爵者奉爵以次詣各神位前奠篚<lb/>
　　於案南獻爵於案北正中畢皆退樂暫止祝者至<lb/>
　　祝案前跪奉祭文竢案左引贊贊跪主人跪陪祭<lb/>
　　者皆跪贊讀祝祝讀祝畢興奉祭文奠於始祖案<lb/>
　　前帛篚内退樂作贊叩興主人率陪祭者三叩興<lb/>
<pb n="KR2m0035_WYG_022-5a"/>
　　樂止通贊贊行亞獻禮職爵者奉爵各獻於左如<lb/>
　　初儀贊行終獻禮奉爵各獻於右如亞獻儀既終<lb/>
　　獻引贊引主人詣始封祖位前奉福胙二人<hi>以正位前</hi>
　　<hi>職帛爵者供事</hi>取胙槃詣始祖案前一抄簠簋之實於槃<lb/>
　　一取案北正中爵退至主人右跪竢接福胙二人<lb/>
　　跪竢於左<hi>以職拜褥者供事</hi>贊跪主人跪右執事進爵主<lb/>
　　人受爵拱舉以授左執事進胙受胙亦如之畢執<lb/>
　　事者各退贊叩興主人三叩興退復位通贊贊徹<lb/>
<pb n="KR2m0035_WYG_022-5b"/>
　　饌辭神樂作執事者徹畢引贊贊叩興主人率陪<lb/>
　　祭者行二跪六叩禮興樂止通贊贊奉祝帛送燎<lb/>
　　執事者跪奉祝帛香興祝前香帛後以次由堂中<lb/>
　　門出送燎所主人避立拜位旁東面<hi>職拜褥者徹褥</hi>竢過<lb/>
　　復位與祭尊屬降階立庭東西東西面通贊贊望<lb/>
　　燎引贊引主人降自東階詣燎位東面視燎畢告<lb/>
　　禮成主人退就庭東立子弟之長者各詣神位前<lb/>
　　奉主還室跪三叩闔室退執事者潔滌祭器謹藏<lb/>
<pb n="KR2m0035_WYG_022-6a"/>
　　之主人率陪祭執事者咸退乃分胙徧頒於族屬<lb/>
　　　右行禮<lb/>
　　時祭之禮堂中設五案始祖考妣正位南向高曾<lb/>
　　祖禰依昭穆為左右與合食同均南向届日陳設<lb/>
　　每案專牲羊一豕一餘牲帛器數及禮節並與合<lb/>
　　食儀同<lb/>
　　　右時祭<lb/>
　　時節致薦先一日潔備品物届日主人夙興率子<lb/>
<pb n="KR2m0035_WYG_022-6b"/>
　　弟盛服入廟埽除堂宇於始祖暨四親室前設案<lb/>
　　每案果六槃時羞六槃香槃一每位箸二琖三鑪<lb/>
　　鐙具陳設畢子弟之長者分詣各神位前啟室主<lb/>
　　人以次詣各案前跪上香三叩子弟取壺注酒於<lb/>
　　琖徧獻一廵主人就拜位前行二跪六叩禮子弟<lb/>
　　少後隨行禮畢乃徹果饌闔室各退<lb/>
　　　右時節薦新<lb/>
　　因事致告届日夙興入廟啟室薦果槃四庶羞四<lb/>
<pb n="KR2m0035_WYG_022-7a"/>
　　主人上香子弟酌酒獻酒及行禮儀注並同薦新<lb/>
　　儀<lb/>
　　　右因事告廟<lb/>
　　月朔日及望日謁廟禮節與致告同東西夾室祧<lb/>
　　位前每月朔望主人就室前啟室上香二跪六叩<lb/>
　　子弟獻酒隨行禮如前儀畢闔室退<lb/>
　　　右朔望行禮<lb/>
　　貝勒貝子宗室公家祭之禮立廟五間中三間為<lb/>
<pb n="KR2m0035_WYG_022-7b"/>
　　堂後楣以北分五室奉始封祖暨高曾祖禰兩旁<lb/>
　　為夾室奉始封而下親盡祧主如前位廟及大門<lb/>
　　均綠瓦紅堊壁階五級廟不重檐門不備采餘如<lb/>
　　前制合食始祖專案專牲羊一豕一東夾室祧主<lb/>
　　暨二昭專案共牲羊一豕一西夾室祧主暨二穆<lb/>
　　亦如之時祭皆專案二昭同牲二穆同牲視親王<lb/>
　　籩豆各減二不用樂行禮皆一跪三叩餘儀與親<lb/>
　　王同時節則薦果槃四時羞槃四有事則告朔望<lb/>
<pb n="KR2m0035_WYG_022-8a"/>
　　則參果槃二庶羞槃二薦獻儀節均與親王同<lb/>
　　　右貝勒貝子公家祭<lb/>
　　品官家祭之禮於居室之東立家廟一品至三品<lb/>
　　官廟五間中三間為堂左右各一間隔以牆北為<lb/>
　　夾室南為房堂南檐三門房南檐各一門階五級<lb/>
　　庭東西廡各三間東藏遺衣物西藏祭器庭繚以<lb/>
　　垣南為中門又南為外門左右各設側門四品至<lb/>
　　七品官廟三間中為堂左右為夾室為房階三級<lb/>
<pb n="KR2m0035_WYG_022-8b"/>
　　東西廡各一間餘制與三品以上同<hi>世爵公侯伯子視一品男</hi>
　　<hi>以下按品為差等</hi>八九品廟三間中廣左右狹階一級堂<lb/>
　　及垣皆一門庭無廡以篋分藏遺衣物祭器陳於<lb/>
　　東西房餘與七品以上同<hi>在籍進士舉人視七品恩㧞嵗副貢生視九品</hi>
　　堂後楣北設四室奉高曾祖禰四世皆昭左穆右<lb/>
　　妣以適配南向高祖以上親盡則祧由昭祧者藏<lb/>
　　主於東夾室由穆祧者藏主於西夾室遷室祔廟<lb/>
　　均依昭穆之次東序西序為祔位伯叔祖之成人<lb/>
<pb n="KR2m0035_WYG_022-9a"/>
　　無後者伯叔父之成人無後及其長殤<hi>十六嵗至十九</hi>者<lb/>
　　兄弟成人無後及其長殤中殤<hi>十二嵗至十五</hi>者妻先殁<lb/>
　　者子姓成人無後及其長殤中殤下殤<hi>九嵗至十一</hi>者<lb/>
　　皆以版按行軰墨書男統於東女統於西東西向<lb/>
　　嵗以春夏秋冬仲月擇吉致祭戒子弟讀祝一人<lb/>
　　贊禮一人執爵每案二人分薦祔位東西各一人<lb/>
　　凡在廟所出子孫年及冠以上者皆會行禮<lb/>
　　　右廟制祭期<lb/>
<pb n="KR2m0035_WYG_022-9b"/>
　　先祭三日主人及在事者咸致齋前一日主人率<lb/>
　　子弟盛服入廟視潔除拂拭畢執事者於各室前<lb/>
　　設几几前供案堂南總香案一鑪擎具祔位東西<lb/>
　　各統設一案設祝案於香案之西設尊爵案於東<lb/>
　　序設盥槃於東階上視割牲一品至三品官羊一<lb/>
　　豕一四品至七品特豕八品以下豚肩不特殺視<lb/>
　　滌祭器三品以上每案俎二鉶二敦二籩六豆六<lb/>
　　七品以上籩四豆四八品以下籩二豆二皆俎一<lb/>
<pb n="KR2m0035_WYG_022-10a"/>
　　鉶敦數同<hi>代以時用槃椀者聽</hi>辦祭器之實俎實牲體鉶實<lb/>
　　羮敦實飯籩實時果餅餌魚腊獸腊之屬豆實炙<lb/>
　　胾時蔬之屬<lb/>
　　　右致齋具牲饌<lb/>
　　届日五鼓主人朝服與祭執事者盛服入廟主人<lb/>
　　竢於東階下族姓竢庭東西以昭穆世次為序執<lb/>
　　事者陳鑪鐙於供案南陳尊爵於東序案<hi>代以壺琖者聽</hi>
　　陳祭文於祝案實水於盥槃加巾主婦率諸婦盛<lb/>
<pb n="KR2m0035_WYG_022-10b"/>
　　服入詣㸑所視烹飪羮定入於東房治籩豆之實<lb/>
　　陳鉶敦匕箸醯醬以竢質明子弟之長者盥詣各<lb/>
　　室前跪一叩興啟室奉主以次設於几昭位考右<lb/>
　　妣左穆位考左妣右分薦者設東西祔位畢贊禮<lb/>
　　立堂東檐下西面諸執事分立東西序端相向贊<lb/>
　　就位主人升自東階盥詣中檐拜位立族姓行尊<lb/>
　　者立於東西階上卑者立於階下皆重行北面贊<lb/>
　　叅神主人入堂左門詣香案前跪執事二人<hi>司爵者充</hi>
<pb n="KR2m0035_WYG_022-11a"/>
　　一奉香槃一挹尊酌酒詣主人左右跪左進香主<lb/>
　　人三上香右進爵主人酹酒於地以爵奠於案興<lb/>
　　退出右門復拜位及族姓行一跪三叩禮贊初獻<lb/>
　　主婦率諸婦出於房薦匕箸醯醬於几前案北跪<lb/>
　　一叩興徧及祔位退入於房庖人解牲體實於俎<lb/>
　　執事者奉以升各薦於供案主人詣高祖考案前<lb/>
　　執爵者奉爵主人獻爵奠於正中跪叩興以次詣<lb/>
　　曾祖祖禰案前獻爵如前儀分薦者徧獻祔位酒<lb/>
<pb n="KR2m0035_WYG_022-11b"/>
　　訖退立於拜位贊讀祭文主人跪族姓皆跪祝詣<lb/>
　　祝案之左跪讀祭文曰維某年月日孝孫某謹吿<lb/>
　　於某考某官府君某妣某氏之靈曰氣序流易時<lb/>
　　維仲<hi>春夏秋冬</hi>追感嵗時不勝永慕謹以潔牲庶品粢<lb/>
　　盛醴齊敬薦嵗事以某親某氏等祔食尚饗讀訖<lb/>
　　興以祭文復於案退主人以下一叩興贊亞獻庖<lb/>
　　人納羮飯於東房主婦率諸婦和羮實於鉶實飯<lb/>
　　於敦出薦於案及腊肉炙胾徧跪叩興退如初禮<lb/>
<pb n="KR2m0035_WYG_022-12a"/>
　　主人獻爵於各位之左贊三獻主婦率諸婦出於<lb/>
　　房薦餅餌果蔬叩退主人獻爵於各位之右分薦<lb/>
　　者徧獻祔位酒均如初獻儀贊受嘏祝取高祖供<lb/>
　　案酒饌降至香案旁主人詣香案前跪祝代祖考<lb/>
　　致嘏於主人主人啐酒嘗食反器於祝接以興主<lb/>
　　人一叩興復位贊送神主人以下一跪三叩贊望<lb/>
　　燎祝取祭文由中門出送燎主人退避東階下行<lb/>
　　軰長者咸降階主人詣燎位視燎畢與祭者出主<lb/>
<pb n="KR2m0035_WYG_022-12b"/>
　　人率子弟納神主上香行禮徹祭器傳於燕器潔<lb/>
　　滌謹藏之闔門各退<lb/>
　　　右祭儀<lb/>
　　日中乃餕三品以上時祭徧舉四品至七品春秋<lb/>
　　二舉八品九品春一舉庖人熱酒饌僕人布餕席<lb/>
　　於堂東西北上陳醯醬於席四隅琖楪匙箸之屬<lb/>
　　皆辦與祭者尊卑咸在從曾祖諸父居東第一席<lb/>
　　從祖諸父居西第一席諸父次東一席諸昆弟次<lb/>
<pb n="KR2m0035_WYG_022-13a"/>
　　西一席諸子諸孫在東西之末各一席序定主人<lb/>
　　肅尊者入席從曾祖諸父即席從祖諸父東向尊<lb/>
　　者肅揖就位諸父東向揖西向揖就位諸昆弟揖<lb/>
　　如之復揖諸父就位諸子揖如諸父復揖諸昆弟<lb/>
　　諸孫揖如諸子復揖諸子皆就位主人離席僕執<lb/>
　　壺實酒從主人酌諸尊長酒毎酌一人肅揖尊長<lb/>
　　答揖徧就位子弟之長者離席僕人執壺從敬酌<lb/>
　　主人諸子弟咸避席揖主人答揖復位主人命諸<lb/>
<pb n="KR2m0035_WYG_022-13b"/>
　　子弟徧酌酒席中少者舉壺各酌於其長者既徧<lb/>
　　皆坐主人興舉酒請於尊長坐尊長乃嘗酒卒爵<lb/>
　　衆嘗酒卒爵僕人進食主人興請於尊長坐尊長<lb/>
　　舉箸嘗食乃皆食每進食子弟間行酒三廵長㓜<lb/>
　　獻酬交錯飲無算爵湯飯畢長者起主人請留長<lb/>
　　者告飽遂離席諸子弟咸隨離席以次出主人送<lb/>
　　長者於門外入命徹席餕庖人僕人皆盡<lb/>
　　　右餕<lb/>
<pb n="KR2m0035_WYG_022-14a"/>
　　焚黄告祭之禮<lb/>
制書至主人以黄紙恭謄一通奉於㕔事正中諏吉日<lb/>
　　擇同姓或戚屬已仕者一人宣<lb/>
制戒子弟引贊二人通贊二人徧戒族姓届期會行禮<lb/>
　　前一日齋戒備告文祝文牲饌視新贈之爵為等<lb/>
　　至日夙興灑埽堂宇供張設饌案<hi>以追贈所及世數為凖</hi>香<lb/>
　　案施枷如儀設改題神主案於堂東西向使人宿<lb/>
　　宣<lb/>
<pb n="KR2m0035_WYG_022-14b"/>
制者主人朝服率子弟盛服入廟諸與祭者皆會主人<lb/>
　　詣贈主室前啟室焚香跪子弟一人奉告文跪於<lb/>
　　主人之左讀告文辭曰維某年月日孝子某<hi>或稱孝孫</hi>
　　<hi>隨宜</hi>謹告於某考某官府君某妣某封某氏之靈曰<lb/>
　　某幸得列於位恭逢<lb/>
恩命<lb/>
贈及先人敬請神主祗受<lb/>
制書改題奉祀謹告讀訖興主人叩興奉考主子弟奉<lb/>
<pb n="KR2m0035_WYG_022-15a"/>
　　妣主及族姓出廟門竢於道左宣制者奉<lb/>
制書前引二人導行至廟衆跪接<lb/>
制書入中門升中階南向立衆皆隨入至階下序立主<lb/>
　　人奉考主在東子弟奉妣主在西族姓重行立其<lb/>
　　後皆北面通贊分立東面柱前贊宣<lb/>
制主人以下皆跪聽宣<lb/>
制畢奉主行三跪九叩禮衆隨行禮宣制官以<lb/>
制書供香案枷上主人奉主置改題案上揖勞宣制者<lb/>
<pb n="KR2m0035_WYG_022-15b"/>
　　宣制者答揖復揖辭降自西階主人從至廟大門<lb/>
　　外揖送入改題神主爵位訖奉主復位序立叅神<lb/>
　　讀祝三獻酒如時祭之儀祝辭曰維某年月日孝<lb/>
　　子某謹告於顯考某府君顯妣某氏之靈曰某恭<lb/>
　　承庭訓列位於<lb/>
　朝仰荷<lb/>
皇仁推恩所生贈考為某銜妣為某銜感念先澤祿弗<lb/>
　　逮養兹以焚黄謹備牲醴用伸薦告尚饗祭畢焚<lb/>
<pb n="KR2m0035_WYG_022-16a"/>
　　黄並祝文奉主復於室闔室出主人以下皆退頒<lb/>
　　胙於宣制者餕族姓如儀<lb/>
　　　右焚黄告祭<lb/>
　　嵗逢令節薦新物一二三品官每案時果四庶羞<lb/>
　　四羮飯具四品至七品官每案時果二庶羞二八<lb/>
　　品九品官每案時果庶羞各二餘同是日夙興主<lb/>
　　婦潔辦果饌主人盛服率族姓子弟入廟然鐙灑<lb/>
　　埽設案室前訖盥洗啟室子弟分陳匙箸壺琖之<lb/>
<pb n="KR2m0035_WYG_022-16b"/>
　　屬於案北主人序立於香案前族姓以次序列於<lb/>
　　主人之後主人跪焚香訖叩興子弟奉果羞從主<lb/>
　　人詣高祖考妣位前薦果薦羞畢子弟舉壺取琖<lb/>
　　酌酒進於主人主人奠酒訖子弟復奉羮飯從主<lb/>
　　人薦羮飯訖以次詣各案薦奠如前儀退至香案<lb/>
　　前率族姓子弟一跪三叩興子弟徹饌主人闔室<lb/>
　　皆退<lb/>
　　　右時節薦新<lb/>
<pb n="KR2m0035_WYG_022-17a"/>
　　月朔望日主人豫備茶食之屬每案二器主人夙<lb/>
　　興盥洗盛服率族姓子弟入廟灑埽潔神案啟室<lb/>
　　序位於香案前主人跪焚香訖叩興子弟奉食及<lb/>
　　茶從主人詣各神案前以次供食供茶畢退復位<lb/>
　　率族姓子弟行禮如時薦之儀徹主人闔室皆退<lb/>
　　　右朔望獻茶<lb/>
　　庶士<hi>貢監生員有頂帶者</hi>家祭之禮於寢室之北為龕以版<lb/>
　　别為四室奉高曾祖禰皆以妣配位如前儀南向<lb/>
<pb n="KR2m0035_WYG_022-17b"/>
　　前設香案總一服親男女成人無後者按軰行書<lb/>
　　紙位祔食男東女西相向事至則陳已事焚之不<lb/>
　　立版嵗以春夏秋冬節日出主而薦粢盛二槃肉<lb/>
　　食果蔬之屬四器羮二飯二前期主人及與祭者<lb/>
　　咸致齋薦之前夕主婦盛服治饌於房中厥明夙<lb/>
　　興主人吉服率子弟設香案於南然燭置祭文堂<lb/>
　　北設供案二昭東穆西均以妣配位均南向設祔<lb/>
　　案於兩序下各一男東女西東西向主人以下盥<lb/>
<pb n="KR2m0035_WYG_022-18a"/>
　　奉木主設於案設祔位於兩序案訖主人東階下<lb/>
　　立衆各依行軰東西序立主人詣香案前上香畢<lb/>
　　率在位者一跪三叩興主婦率諸婦出房中薦匕<lb/>
　　箸醯醬跪叩如儀退子弟奉壺主人詣神案以次<lb/>
　　斟酒薦熟訖皆就案南跪叩興子弟薦祔位畢主<lb/>
　　人跪在位者皆跪祝進至香案之右讀祭文<hi>辭見品官</hi>
　　<hi>祭禮減潔牲二字餘同</hi>訖興退主人以下叩興再獻主婦薦<lb/>
　　飯羮三獻主婦薦餌餅時蔬主人斟酒跪叩均如<lb/>
<pb n="KR2m0035_WYG_022-18b"/>
　　初儀畢主人率族姓一跪三叩興祝取祭文及祔<lb/>
　　食紙位焚於庭衆出主人納木主徹退日中而餕<lb/>
　　春一舉布席於堂東西北上陳倚琖匙箸如其人<lb/>
　　數傳祭食於燕器熱酒饌族姓至主人肅入序位<lb/>
　　以行軰年齒為等旅揖即席進酒饌酬酢如禮湯<lb/>
　　飯畢長者離席告退主人送於門外諸子弟皆隨<lb/>
　　以出徹僕人餕餘食皆盡月朔望日主人及家衆<lb/>
　　夙興盥洗啟寢室然燭詣香案前依行軰序立主<lb/>
<pb n="KR2m0035_WYG_022-19a"/>
　　人上香訖子弟奉茶主人獻茶復位率衆一跪三<lb/>
　　叩興徹茶闔室衆退若家有吉事主人盥洗啟室<lb/>
　　然燭焚香以其事告行禮如朔望儀<lb/>
　　　右庶士寢薦<lb/>
　　庶人家祭之禮於正寢之北為龕奉高曾祖禰神<lb/>
　　位嵗逢節序薦果蔬新物每案不過四器羮飯具<lb/>
　　其日夙興主婦治饌主人率子弟設案然鐙啟室<lb/>
　　奉神主於案上以昭穆序主人立於香案前家衆<lb/>
<pb n="KR2m0035_WYG_022-19b"/>
　　序立於主人下以行軰為先後主人上香一跪三<lb/>
　　叩興主婦陳匕箸醯醬薦羮飯果羞跪叩如儀主<lb/>
　　人酌酒進於各位前凡三次皆跪一叩興畢主人<lb/>
　　率衆一跪三叩興納主於室徹退日中衆餕神食<lb/>
　　嵗一舉論行軰先後同行序齒列坐酒行飯已肅<lb/>
　　揖以退月朔望日供茶然香鐙行禮告事亦如之<lb/>
　　均與庶士儀同<lb/>
　　　右庶人寢薦<lb/>
<pb n="KR2m0035_WYG_022-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0035_WYG_022-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清通禮巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0035_WYG_044-1a"/>
欽定四庫全書<lb/>
欽定大清通禮卷三十八<lb/>
嘉禮<lb/>
　　歳孟春望日孟冬朔日舉鄉飲酒之禮於學宫<lb/>
　京師禮部侍郎一人監其禮順天府府尹為主人以<lb/>
　　鄉之年髙六十以上有徳行者一人為賓其次一<lb/>
　　人為介又其次為衆賓以博士一人為司正以博<lb/>
　　士弟子習禮者二人司爵二人贊禮二人引禮一<lb/>
<pb n="KR2m0035_WYG_044-1b"/>
　　人讀律令僚佐皆與前期戒賓賓禮辭許戒介亦<lb/>
　　如之<lb/>
　　　右戒賓介<lb/>
　　先一日司正率執事者詣講堂肄儀設監禮席次<lb/>
　　於庭東北向布賓席於堂西北南向主人席於東<lb/>
　　南西向介席於西南東向衆賔之長三人席於賔<lb/>
　　西南向東上皆専席不屬衆賔席於西序東向僚<lb/>
　　佐席於東序西向皆北上司正席於主人之東北<lb/>
<pb n="KR2m0035_WYG_044-2a"/>
　　向設律令案一於主介間正中東西肆又設尊案<lb/>
　　一於東序端南北肆樂部和聲署設樂懸於西階<lb/>
　　下如儀<lb/>
　　　右陳設布席<lb/>
　　届日質明執事者入具饌設尊於案實酒於尊加<lb/>
　　冪勺觶爵在尊北讀律者奉律令陳於中案既辦<lb/>
　　禮部侍郎朝服詣學宫就次監禮主人率司正及<lb/>
　　僚屬咸朝服入乃速賓介主人立東階下西面僚<lb/>
<pb n="KR2m0035_WYG_044-2b"/>
　　佐序立於主人之後西面北上司正讀律令者立<lb/>
　　僚佐之南北面西上贊禮者一人立東階下又一<lb/>
　　人立庠門之外均西面届時賓介盛服至序立於<lb/>
　　庠門外之右介居賓南衆賓居介南皆東面北上<lb/>
　　執事者以賓至告於主人主人出迎賓西面揖賔<lb/>
　　介以下東面答揖主人入門左賓揖介介揖衆賔<lb/>
　　以次入門右當階主人揖及階揖賔皆答揖主人<lb/>
　　與賔讓升三譲賔三辭主人升賔乃升主人東階<lb/>
<pb n="KR2m0035_WYG_044-3a"/>
　　上賔西階上贊者贊拜主人北面再拜賔答拜興<lb/>
　　即席主人降階延介一讓升介升拜如賔禮就位<lb/>
　　主人復揖衆賔衆賔以次皆升主人三揖賔長三<lb/>
　　人各答一揖衆賔皆就位主人率僚佐以下咸就<lb/>
　　位<lb/>
　　　右迎賓介<lb/>
　　贊禮者贊揚觶執事者引司正由東階升詣堂中<lb/>
　　北面立贊揖司正揖賓介以下答揖司爵詣酒尊<lb/>
<pb n="KR2m0035_WYG_044-3b"/>
　　所舉冪酌酒於觶進授司正司正揚觶而語曰恭<lb/>
　　惟<lb/>
　朝廷率由舊章敦崇禮敎舉行鄉飲非為飲食凡我<lb/>
　　長幼各相勸勉為臣盡忠為子盡孝長幼有序兄<lb/>
　　友弟恭内睦宗族外和鄉里無或廢墜以忝所生<lb/>
　　語畢贊者贊司正飲酒司正立飲畢以觶受執事<lb/>
　　者反於案贊揖司正揖賔介以下皆揖司正復位<lb/>
　　　右揚觶<lb/>
<pb n="KR2m0035_WYG_044-4a"/>
　　贊讀律令引禮引讀律令者就中案前北面立賓<lb/>
　　介主人以下聼贊咸起立旅揖如司正揚觶禮乃<lb/>
　　讀律令曰律令凡鄉飲酒序長幼論賢良髙年有<lb/>
　　徳者居上其次序齒列坐有過犯者不得干豫違<lb/>
　　者罪以違制失儀則揚觶者以禮責之讀畢復位<lb/>
　　賔主以下皆坐<lb/>
　　　右讀律令<lb/>
　　贊者贊舉饌案執事者奉饌案於賔席次介次衆<lb/>
<pb n="KR2m0035_WYG_044-4b"/>
　　賔主人以下徧舉訖贊獻賔主人起離席北面立<lb/>
　　司爵詣酒尊所酌酒實爵授主人主人受爵詣賔<lb/>
　　席奠於案稍退賔避席立於主人之左贊拜主人<lb/>
　　再拜賔答拜皆復位立次獻介如獻賔之禮次獻<lb/>
　　衆賔之長者三人每獻一人主人揖賔長避席答<lb/>
　　揖皆復位執事者徧獻衆賔爵訖贊賔酢主人賔<lb/>
　　離席司爵酌酒授賔賔受爵介及賔長咸離席從<lb/>
　　詣主人席前拜送爵主人答拜如前儀復位皆坐<lb/>
<pb n="KR2m0035_WYG_044-5a"/>
　　　右獻賓賓酢主人<lb/>
　　酒數行工升歌周詩鹿鳴之章卒歌笙奏<lb/>
御製補南陔詩辭曰我逝南陔言陟其岵昔我行役瞻<lb/>
　望有父欲養無由風木何補我逝南陔言陟其岵今<lb/>
　我行役瞻望有母母也倚廬歸則寜止南陔有筍籜<lb/>
　實勹之孱孱孩提孰噢咻之慎爾温凊潔爾㫖肴今<lb/>
　爾不飬日月其滔閒歌周詩魚麗之章笙奏<lb/>
御製補由庚詩辭曰由庚便便東西朔南六符調爕八<lb/>
<pb n="KR2m0035_WYG_044-5b"/>
　風節宣王庚容容朔南西東維敬與勤百王道同王<lb/>
　庚廓廓東西南朔先憂而憂後樂而樂王庚恢恢南<lb/>
　朔東西皇極孰建惟徳之依乃合樂歌周詩闗雎之<lb/>
　　章卒歌工告備出執事者行酒主賔以下飲無算<lb/>
　　爵<lb/>
　　　右樂賓<lb/>
　　贊禮贊徹饌案衆起離席主人率僚屬在東西上<lb/>
　　賔介在西東上皆北面贊拜主人再拜賔介以下<lb/>
<pb n="KR2m0035_WYG_044-6a"/>
　　皆再拜賓降西階出介及衆賓從立庠門外之右<lb/>
　　東面北上主人降東階出僚屬從送賔於庠門外<lb/>
　　之左西面皆再拜興賔介退禮卒無愆禮部侍郎<lb/>
　　出主人率僚屬送於庠門外皆退<lb/>
　　　右徹饌賔出<lb/>
　　直省府州縣鄉飲酒之禮以守牧令為主人省㑹<lb/>
　　及監司分駐之地皆以監司視其禮儀注同前<lb/>
　　　右直省鄉飲酒<lb/>
<pb n="KR2m0035_WYG_044-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清通禮卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻二十二</head> <lb/>
    <p>
<pb n="KR2k0078_WYG_022-1a"/>
欽定四庫全書<lb/>
　行水金鑑巻二十二<lb/>
　　　　　　　　　　江南按察使傅澤洪撰<lb/>
　　河水<lb/>
明武宗正徳元年六月甲子陜西徽州大雨河溢流没<lb/>
居民孳畜廬舎甚衆　十二月庚申刑部左侍郎何鑑<lb/>
以黄河巳平議停防河夫役事下巡撫河南都御史陶<lb/>
琰查奏河患不常先年荆隆口決水奔入海漕河失利<lb/>
<pb n="KR2k0078_WYG_022-1b"/>
治河大臣建議起夫併力修塞其患始息因備行一省<lb/>
随户丁之多寡編僉河夫五萬八千七百餘名以備之<lb/>
近巳減五分之一矣若再停革恐非先朝預防之意況<lb/>
所設雖有前數亦惟用於有事之日若河流循軌固不<lb/>
妨廢農業但宜嚴禁有司勿頻擾而私役之耳工部覆<lb/>
奏謂勿革便從之<hi>明武宗實録</hi>
　正徳二年黄河徙入泡河大水壊民禾稼居舎<hi>沛縣志</hi>
明武宗正徳四年河溢皮狐營決曹縣之温家口馮家<lb/>
<pb n="KR2k0078_WYG_022-2a"/>
口等處又北徙至儀封縣小宋集而決衝黄陵岡埽壩<lb/>
溢入賈魯河敗張家口等處縷水小隄循運河大隄東<lb/>
南行而賈魯河下流淤塞亦出張家口合而南注遂決<lb/>
楊家口道曹單二縣城下直趨豐沛命官塞之<hi>明㑹典</hi>十<lb/>
月戊戌户部覆議總督漕運右副都御史邵寳會同平<lb/>
江伯陳熊等所陳八事一黄河遷徙無常往往衝決漕<lb/>
河所當深慮宜訪察熟知水利官員預為隄防以杜將<lb/>
來之患　癸夘初黄河水勢自𢎞治七年修理後尚在<lb/>
<pb n="KR2k0078_WYG_022-2b"/>
清河口入淮十八年北徙三百里至宿遷縣小河口正<lb/>
徳三年又北徙三百里至徐州小浮橋今年六月又北<lb/>
徙一百二十里至沛縣飛雲橋俱入漕河因單豐二縣<lb/>
河窄水溢決黄陵岡尚家等口曹單二縣田廬實多淹<lb/>
没九月又決曹縣梁靖等口直抵單縣人畜死者房屋<lb/>
衝塌者甚重圍豐縣城郭兩岸相對闊有百餘里葢南<lb/>
行故道淤塞水惟北趨漸不可遏諸漕運暨山東鎮巡<lb/>
官恐經鉅野陽穀二縣故道則濟寧安平運河難保無<lb/>
<pb n="KR2k0078_WYG_022-3a"/>
虞各陳疏濬修築之宜事下工部議得旨河患重事宜<lb/>
即行各該鎮巡官公同相視用心計處及時修理務須<lb/>
停當不許妄費財力事完之日差科道官勘實以聞<hi>明武</hi>
<hi>宗實録</hi>
　是年河東決曹縣楊家口趨沛縣之飛雲橋入運工<lb/>
　部侍郎崔巖役丁夫四萬二千有竒塞垂成暴漲潰<lb/>
　之巖以憂去侍郎李鏜代之四月弗績盜起而罷<hi>通漕</hi>
　<hi>類編</hi>
<pb n="KR2k0078_WYG_022-3b"/>
　侍郎崔巖於祥符董盆口寧陵五里鋪各開地四十<lb/>
　里按黄河故道引水由鳯陽達亳州又濬孫家渡故<lb/>
　道十餘里引水由朱仙鎮至夀州而各入於淮疏賈<lb/>
　魯舊河四十餘里以殺水勢築梁靖口下埽以防衝<lb/>
　決會霪雨暴漲新築臺埽遂蕩然無遺矣<hi>河南通志</hi>
　是年夏河復決楊家口淹及曹單命工部侍郎李鏜<lb/>
　治之鏜築隄魏家灣起至沙河驛二百七十里以防<lb/>
　北徙<hi>山東通志</hi>
<pb n="KR2k0078_WYG_022-4a"/>
　鏜以工部右侍郎督修京倉時汴徐河患告急敕兼<lb/>
　左僉都御史總理修浚抵曹縣因巳集人夫築長隄<lb/>
　自大名至沛縣三百餘里又自滎澤抵永城縣疏通<lb/>
　水道以防潰決是時洊罹劉六劉七兵荒言官乞暫<lb/>
　取囘京詔可<hi>雷禮撰李公傳化按鏜一作堂字時升靳人成  丁未進士</hi>
明武宗正徳五年二月已亥初黄河自河南原武滎陽<lb/>
分而為三其一自亳州鳯陽通淮入海其一自徳州過<lb/>
丁家道口抵徐州小浮橋其一名賈魯河自窪泥河過<lb/>
<pb n="KR2k0078_WYG_022-4b"/>
黄陵岡亦抵徐州小浮橋𢎞治中河決黄陵岡犯安平<lb/>
鎮遣官視之大名築隄五十里曹州築隄百三十里翼<lb/>
以小隄河患乃息是嵗九月河自儀封北徙衝黄陵岡<lb/>
入賈魯河汎濫横流直抵豐沛御史林茂達等言河勢<lb/>
北趨隄外水髙隄内地下倘北決龍王廟壊安平鎮必<lb/>
為運河害法當先治上流儀封考城等縣疏濬故道引<lb/>
河南流勢有所分然後築塞決口修復故隄自張岡馬<lb/>
頭而東至龍王廟别築月隄倍加髙厚庶幾大隄可全<lb/>
<pb n="KR2k0078_WYG_022-5a"/>
運河可保是時河南上流不以餉道為慮而大名諸郡<lb/>
舊無樁草夫價兵部請下侍郎崔巖會各鎮巡官通融<lb/>
計議務令調度合宜干碍居民田廬亦為區處無得糜<lb/>
財興怨　六月已亥工部左侍郎兼右副都御史崔巖<lb/>
奏頃奉命治河自祥符縣董盆口濬四十餘里滎澤縣<lb/>
孫家渡濬十餘里賈魯河濬八十餘里亳州濬四十餘<lb/>
里及長垣諸縣決口修築巳漸有緒曹縣外隄梁靖決<lb/>
口未塞者止四丈為驟雨崩潰臣詢諸父老皆云黄河<lb/>
<pb n="KR2k0078_WYG_022-5b"/>
變遷自有適然之數若正統間沙灣之決𢎞治間黄陵<lb/>
岡之決為患數年所費不貲後上流水勢稍緩方克成<lb/>
功今河勢衝蕩益甚且流入王子河亦河故道若非上<lb/>
流多殺水勢決口恐難卒塞莫若於曹單豐沛沿河處<lb/>
增築隄防毋令北徙庶可䕶障運道且乞别命内外大<lb/>
臣知水利者與臣共議仍俟秋成之時施功工部議覆<lb/>
有旨責巖治河無方仍令與鎮巡官詳議務期成功<lb/>
九月已丑工部右侍郎李鏜上修河事宜大略謂黄河<lb/>
<pb n="KR2k0078_WYG_022-6a"/>
自河南蘭陽儀封考城一帶故道淤塞其流俱入賈魯<lb/>
河經黄陵岡至曹縣勢甚瀰漫衝梁靖楊家二隄決口<lb/>
淹没曹單田畆前此侍郎崔巖亦嘗修濬縁地髙河澱<lb/>
随濬随淤水殺不多而決口又難築塞以今觀之梁靖<lb/>
口以下地勢最卑故衆流奔注成河直抵沛縣凡河流<lb/>
故道湮不復疏况河勢北徙有如建瓴不但直趨梁靖<lb/>
決口其黄陵岡上下及杜勝集縷水隄俱被衝嚙水淹<lb/>
大隄計安平鎮甚近就使梁靖口築成其容受全流無<lb/>
<pb n="KR2k0078_WYG_022-6b"/>
地必致迴激黄陵岡隄岸正妨運道尤為可慮今欲起<lb/>
自大名府地名三春栁至沛縣飛雲橋止築隄共長三<lb/>
百十里正以防河北徙可保運道無虞雖若一時工役<lb/>
重大而於久逺終為有益工部覆請從之<hi>明武宗實録</hi>
明武宗正徳六年二月庚子命修河工部右侍郎李鏜<lb/>
還京初河決儀封考城等縣命工部左侍郎崔巖往治<lb/>
未畢鏜代之至是鏜奏銅瓦廂等隄岸崩頽陳橋集等<lb/>
長隄淤淺低薄俱應增築請設副使一人專理下工部<lb/>
<pb n="KR2k0078_WYG_022-7a"/>
議以河南災荒民窮盜起宜令鏜將𦂳要隄岸決口及<lb/>
淤塞諸處速為濬築其不急者且巳之遂召鏜還京專<lb/>
以副使領之　十二月辛丑以畿内山東盜起陞總理<lb/>
河道都察院右僉都御史張鳯為右副都御史巡撫山<lb/>
東兼治河道<hi>明武宗實録</hi>
明武宗正徳七年二月辛未命沿河守巡兵備守備軍<lb/>
衛有司俱聴總理河道都御史劉愷節制<hi>明武宗實録</hi>
　是年秋九月以右都御史劉愷總理河道愷築大隄<lb/>
<pb n="KR2k0078_WYG_022-7b"/>
　起魏家灣亘八十餘里至雙堌集都御史趙璜又隄<lb/>
　三十里續之曹單以寧<hi>明紀事本末</hi>
明武宗正徳八年六月戊戌河決黄陵岡工部議以黄<lb/>
陵岡界在大名及山東河南之間工料夫役各有主掌<lb/>
彼此事權不一宜遣重臣一員專委責成庶克有濟上<lb/>
命管河都御史劉愷兼理其事仍協同各處撫巡官議<lb/>
處　九月丁丑總理河道右副都御史劉愷奏河決黄<lb/>
陵岡率衆祭告越二日河南徙山川之效靈祚我國家<lb/>
<pb n="KR2k0078_WYG_022-8a"/>
如此工部尚書李鐩因請遣愷祭河伯之神而愷亦宜<lb/>
奬勵詔賜愷羊酒愷於修河之役束手無䇿乃歸功於<lb/>
神鐩從而獻諛皆可罪云<hi>明武宗實録</hi>
　是年七月河決曹縣以西娘娘廟口孫家口二處從<lb/>
　曹縣城北東行而曹單居民被害益甚是年驟雨漲<lb/>
　娘娘廟口以北五里焦家口衝決曹單以北城武以<lb/>
　南居民田廬盡被漂沒<hi>河防一覽</hi>
　楊淳字重夫澄城人正徳戊辰進士九年陞都水司<lb/>
<pb n="KR2k0078_WYG_022-8b"/>
　郎中管理通州南班河道浚決横汚築復隄防一時<lb/>
　糧道稱便京儲頓增國初工部尚書宋公禮治河有<lb/>
　大功禮曹議祀以宋居中有司奉行違錯又進都督<lb/>
　於其中公具奏改正且修葺其祠宇纂王端毅公之<lb/>
　奏議邱文荘公之詩刋為漕河紀事以永宋公之功<lb/>
　再補虞衡郎中歴四川布政使<hi>吕柟作楊公墓志</hi>
明武宗正徳十年四月癸丑陞總理河道右副都御史<lb/>
劉愷為兵部右侍郎掌通政司事　六月已未陞巡撫<lb/>
<pb n="KR2k0078_WYG_022-9a"/>
山東右僉都御史趙璜為工部右侍郎兼都察院左僉<lb/>
都御史總理河道　壬戌添設山東兖州府同知直𨽻<lb/>
大名府通判長垣東明曹縣城武四縣主簿各一員專<lb/>
管修河以河決陳家等口為患甚劇從巡撫山東都御<lb/>
史趙璜等奏也　丙寅以黄河水災免山東曹單武城<lb/>
三縣嵗欠備用馬匹<hi>明武宗實録</hi>
　是年侍郎趙璜疏分水須水二河先是崔巖功弗就<lb/>
　河遂衝決益甚至是璜乃於滎澤東濬分水河鄭州<lb/>
<pb n="KR2k0078_WYG_022-9b"/>
　西鑿須水河疏亳州河渠至是水勢漸殺不為害<hi>河南</hi>
　<hi>通志</hi>
明武宗正徳十一年二月甲子總理河道工部右侍郎<lb/>
趙璜奏曹州當山東河南北直𨽻之交屯營參錯盜賊<lb/>
竊發且河決黄陵岡等處方議修治宜留兵備副使吴<lb/>
漳仍舊管事兵部議覆從之　九月已亥總河趙璜言<lb/>
黄陵岡舊有昭應河神之祠自河決梁靖口以來遂至<lb/>
蕩覆無餘祀禮久缺今治河工成宜答神貺乞重造祠<lb/>
<pb n="KR2k0078_WYG_022-10a"/>
宇令有司以時致祭其沿河考城曹單被災縣分稅糧<lb/>
請減免及賑䘏豐縣為水患尤甚乞下撫按官從長議<lb/>
處從之　五月庚戌致仕太子太保兵部尚書劉大夏<lb/>
卒大夏湖廣華容縣人天順已夘鄉試第一登甲申進<lb/>
士改翰林院庶吉士為浙江左布政使癸丑河北徙妨<lb/>
運道擢大夏右副都御史往治之未幾決張秋鎮大夏<lb/>
議於孫家渡四府營疏上流以分水力而築長隄捍之<lb/>
隄起胙城盡徐州亘三百六十里功垂就中人有譖其<lb/>
<pb n="KR2k0078_WYG_022-10b"/>
糜費官錢者遣太監李興共事興密察覈巻籍無所得<lb/>
甲寅冬功成乙夘召還視院事歴兵部尚書加太子太<lb/>
保致仕卒諡忠宣　七月丙戌監察御史于鏊等言邇<lb/>
者總理河道工部侍郎趙璜劾奏副使房瑄文皓及通<lb/>
州趙從龍等指以修河為名輙肆侵尅埋没巻宗請逮<lb/>
問俱䝉恩宥免使執法者沮玩法者縱此必瑄皓輩隂<lb/>
有為之地者乞從璜所奏以杜僥倖之門得旨事巳既<lb/>
往且連及者衆巳之　九月辛夘黄河決衝没城武縣<lb/>
<pb n="KR2k0078_WYG_022-11a"/>
　十二月戊午陞應天府府尹龔𢎞為都察院右副都<lb/>
御史總理河道山東撫按官奏黄河徙決非常恐妨運<lb/>
道故也<hi>明武宗實録</hi>
　黄河溢山東守臣言狀廷議才識疏通大臣一人往<lb/>
　治之僉以公名上聞拜都察院右副都御史奉敕總<lb/>
　理河患厎定已夘兼理運道辛巳進工部侍郎兼都<lb/>
　御史領敕如故<hi>李充嗣撰工部尚書蒲州龔公墓志  公名𢎞字元之嘉定人成化戊戌</hi>
　<hi>進士</hi>
<pb n="KR2k0078_WYG_022-11b"/>
明武宗正徳十二年河溢武城縣壊城郭田廬命官修<lb/>
濬<hi>明會典</hi>七月總河龔𢎞奏修河事宜一山東河南管河<lb/>
副使宜於秋冬水汛後同各守巡官及沿河知府會計<lb/>
一年修河所用物料多少呈總理衙門覈實起派各官<lb/>
不協力催督者查考黜罰一東昌兖州大名工役頗繁<lb/>
宜分派山東六府及直𨽻所屬大名廣平順徳真定四<lb/>
府以均勞逸其隄岸仍令以時修築庶不妨農廢事一<lb/>
每年修河物料自㑹計後宜即分令各府州縣領價買<lb/>
<pb n="KR2k0078_WYG_022-12a"/>
納庶緩急得用而侵隠之弊絶一各處夫役差遣不均<lb/>
故多有遲悮逃亡者宜令所司通融分派委官管轄赴<lb/>
工其有路逺願出僱直者聴後期不到者罪坐所司下<lb/>
工部議山東直𨽻夫役原有定額難以别議如遇河患<lb/>
非常聴斟酌奏請量添協濟餘如𢎞奏詔可<hi>明武宗實録</hi>
　胡堯元蒲圻人正徳辛未進士謫髙郵州同知州運<lb/>
　河故䢴溝也水自諸湖入河承下流兼三十六湖之<lb/>
　委嵗春秋湖水溢害諸田夏冬水涸不可田民苦之<lb/>
<pb n="KR2k0078_WYG_022-12b"/>
　乃請訪古人溝洫之法方一里為溝深一丈六尺廣<lb/>
　二丈至興化而止河東故有涵洞石匣如法修之以<lb/>
　時啓閉旱潦不能災民甚賴焉戊寅陞瑞州府通判<lb/>
　歴廣西參政<hi>胡直作胡公傳</hi>
明武宗正徳十四年五月甲辰巡按山東御史朱裳奏<lb/>
城武單縣二城近因河水漲盡皆淹沒乞相地改遷工<lb/>
部覆議從之　十二月丙辰敕工部左侍郎崔巖兼都<lb/>
察院右副都御史修理黄河<hi>明武宗實録</hi>
<pb n="KR2k0078_WYG_022-13a"/>
明武宗正徳十五年正月丁未詔自今沿河軍衛有司<lb/>
貯庫樁草夫價銀非闗河道急務不得擅用從管河郎<lb/>
中畢濟時請也<hi>明武宗實録</hi>
正徳十六年五月乙夘<hi>世宗巳登極矣</hi>陞總理河道右副都御<lb/>
史龔𢎞為工部右侍郎𢎞言黄河自正徳初變遷不常<lb/>
日漸北徙大河之水合成一派歸入黄陵岡前乃折而<lb/>
南出徐州以入運河其黄陵岡原築三埽先巳決去其<lb/>
二臣兹擬乗水落補築一埽以備衝嚙又虞山陜諸水<lb/>
<pb n="KR2k0078_WYG_022-13b"/>
横發加以霖潦或決二埽徑趨張秋復由故道入海全<lb/>
河之勢湍汛奔騰如建瓴而下不可復禦臣先嘗築隄<lb/>
一帶起自長垣由黄陵岡抵山東楊家口延袤二百餘<lb/>
里廣百尺髙十有五尺今擬於隄後相距十里許再築<lb/>
一隄延袤髙廣並如其數即河水溢甚衝越舊隄流十<lb/>
里而逺性緩勢平可無大決水落則仍修舊隄以為先<lb/>
事之防斯一勞永逸計也從之令計畫周詳以行毋妄<lb/>
費財力<hi>明世宗實録</hi>
<pb n="KR2k0078_WYG_022-14a"/>
明世宗嘉靖元年七月已巳直𨽻鳯陽揚州廬州淮安<lb/>
等府同日大風雨雹河水泛漲壊官民廬舍樹株溺死<lb/>
人畜無算<hi>明世宗實録</hi>
　嘉靖二年復決沛縣<hi>淮安府志</hi>
　是年秋河決大水壊廬舍民多流亡<hi>沛縣志</hi>
　陶諧嘉靖初為河南副使管理河道立法沿河植栁<lb/>
　固隄傍植葭葦採取捲埽以當草束樁木<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻則以<lb/>
　水利河道贓罪紙米俱準收折纎毫不取於民總理<lb/>
<pb n="KR2k0078_WYG_022-14b"/>
　臺臣奏請通行嵗省費十餘萬人渡河每中流苦舟<lb/>
　人窘索登岸不識姓名無所訴公令舟刻鳥獸形有<lb/>
　被害者即指形詣有司告今天下津渡多刻鳥獸自<lb/>
　兹始<hi>吕本撰兵部右侍郎莊敏陶公墓志</hi>
明世宗嘉靖三年九月已巳工部尚書趙璜言河道事<lb/>
重請復設總理大臣慎選才望專任責成上從之命吏<lb/>
部推堪任者以聞於是吏部言撫治鄖陽右副都御史<lb/>
章拯可<hi>明世宗實録</hi>
<pb n="KR2k0078_WYG_022-15a"/>
明世宗嘉靖五年六月戊寅徐沛河水溢　十二月丙<lb/>
子以章拯為工部侍郎兼僉都御史會官治河先是禮<lb/>
部尚書吴一鵬上言清河以北兖州以南水勢瀰茫田<lb/>
廬淹沒請訪求渦河湮沒等處或濬故道以通其流或<lb/>
開支河以分其勢巡按御史穆相言兖南徐北去東海<lb/>
不逺於此相度地勢開一渠河立以壩閘設以官守遇<lb/>
水發分流以殺其勢水小鎻閘以截其流庶幾水有所<lb/>
歸不為民患且啓閉有時亦不傷運河也時大學士費<lb/>
<pb n="KR2k0078_WYG_022-15b"/>
宏等亦言黄河之為患久矣禹治洪水以河為先漢宋<lb/>
以來皆專設行河之官講求治河之䇿我朝河勢南趨<lb/>
自入河南汴梁以東分為三支由亳潁等州地方渦河<lb/>
等處或出宿遷小河口或從懐逺縣至泗州出淮河其<lb/>
勢既分故雖有衝決之害亦不甚大正徳之末聞渦河<lb/>
等河日就淤淺黄河大股南趨之勢既無所殺乃從蘭<lb/>
陽考城曹濮地方奔赴沛縣之飛雲橋徐州之溜溝等<lb/>
處悉入運河泛濫瀰淪茫無畔岸自徐州至清河一望<lb/>
<pb n="KR2k0078_WYG_022-16a"/>
皆水耕種失業遞年租税無從辦納官民船隻通無牽<lb/>
挽之路前數年河溢之患也近來沙河至沛縣沙浮湧<lb/>
塞随浚随壅官民舟楫乃從昭陽湖取道往來况昭陽<lb/>
湖積水不多春夏之交湖面淺涸則運道必至阻塞京<lb/>
師嵗收四百萬之糧何由可達官軍數百萬之衆何所<lb/>
仰給此則可憂之甚者也為今之計必須渦河等河如<lb/>
舊通流分殺河勢然後運道不至泛溢徐沛之民乃得<lb/>
免於漂沒若不速為計畫將來河復北決意外之慮又<lb/>
<pb n="KR2k0078_WYG_022-16b"/>
有不可言者巡按直𨽻監察御史戴金亦言黄河入淮<lb/>
之道有三一自中牟至荆山合長淮之水曰渦河一自<lb/>
開封府經葛岡小壩丁家道口馬牧集鴛鴦口徐州出<lb/>
小浮橋曰汴河一自小壩經歸徳城南飲馬池至文家<lb/>
集經夏邑至宿遷曰白河𢎞治間黄河變遷渦河白河<lb/>
二道上源年久湮塞而徐州獨受其害若自小壩至宿<lb/>
遷小河一帶并賈魯河鴛鴦口文家集壅塞之處逐一<lb/>
挑浚使之流通則趨淮之水不止一道而徐州水患可<lb/>
<pb n="KR2k0078_WYG_022-17a"/>
以少殺矣巡按直𨽻監察御史劉欒言曹縣梁靖口南<lb/>
岸原有賈魯河南至武家口一十三里黄沙淤平必須<lb/>
開浚武家口下至馬牧集鴛鴦口一百一十七里即小<lb/>
黄河原通徐州故道水尚不涸須略疏浚此係河南歸<lb/>
徳州地方俱與徐州相連乞行議處興工挑浚時提督<lb/>
漕運總兵官楊宏亦言徐州上流若歸徳州小壩河丁<lb/>
家道口河亳州渦河宿遷小河等處俱有黄沁分流支<lb/>
派故道宜於此開浚或有捷路可開亦從其便庶可以<lb/>
<pb n="KR2k0078_WYG_022-17b"/>
分殺水勢也漕運都御史髙友璣河道都御史章拯亦<lb/>
屢以為言俱下工部議覆言運河國計所闗開封大名<lb/>
地方多有黄河故道不塞則害運河此正今日急務所<lb/>
以黄陵岡荆隆口一帶築浚之工嵗無虛日所幸地居<lb/>
上流河向東行順河築隄堪以保障是以運道無虞今<lb/>
徐與豐沛止是民患又居下流若一例施工恐窮各郡<lb/>
之力不能當全河之勢必欲修治則惟塞支流之口築<lb/>
障水以䕶田廬保城郭以通漕運牽路宜行各官勘議<lb/>
<pb n="KR2k0078_WYG_022-18a"/>
被淹之處有支流決口可以築塞堪否築隄障水俾入<lb/>
正河免致旁溢及運船經行河岸被水淹沒應否增築<lb/>
髙闊以便牽挽一一勘議會奏施行至於浚賈魯之故<lb/>
道開渦河之上源則工夫難成未可輕舉又言沛縣一<lb/>
帶閘河應築之工誠不容緩宜令各官逐一相度黄河<lb/>
水勢向背閘河地勢髙下講求疏浚之法詔如所議又<lb/>
以章拯事權未重命陞工部右侍郎兼都察院右僉都<lb/>
御史令其督同山東河南淮揚撫按官親詣地方逐一<lb/>
<pb n="KR2k0078_WYG_022-18b"/>
相度將戴金楊宏所奏事宜斟酌應築應浚選委司府<lb/>
勤能官員鳩工庀事以濟漕運<hi>明世宗實録</hi>是年黄河上流<lb/>
驟溢東北至沛縣廟道口截運河注雞鳴臺口入昭陽<lb/>
湖汶泗南下之水從而東而河之出飛雲橋者漫而北<lb/>
泥沙填淤亘數十里管河官力濬之僅通舟楫<hi>明㑹典</hi>
　是年夏六月二十七日黄水陷城遷縣治於華山之<lb/>
　陽<hi>豐縣志</hi>
明世宗嘉靖六年六月丙午朔總理河道侍郎章拯等<lb/>
<pb n="KR2k0078_WYG_022-19a"/>
言黄河濟漕固為國家之利至於氾濫則為地方之患<lb/>
今欲築濬分殺以免民患而濟運漕者有二處一曰孫<lb/>
家渡在滎澤縣北一曰趙皮寨在蘭陽縣北皆可以引<lb/>
水南流以殺河勢但此二河通亳州渦河東入淮又東<lb/>
至鳯陽長淮衛經夀春王等園寢為患叵測惟考之寧<lb/>
陵縣北坌河一道通飲馬池至文家集又經夏邑至宿<lb/>
州符離橋出宿遷小河口自趙皮寨至文家集凡二百<lb/>
餘里其中壅塞者宜大發丁夫濬治庶水勢易殺而於<lb/>
<pb n="KR2k0078_WYG_022-19b"/>
園寢亦無所患乃為圖說以聞工部請從拯等議上然<lb/>
之命拯等刻期舉工　癸亥詔建河神祠於沛縣時漕<lb/>
河浚通議者以為神助請復其故宇春秋致祀工部為<lb/>
請從之　九月丙申總理河道工部侍郎章拯考滿再<lb/>
疏自劾治水無効乞罷不許<hi>明世宗實録</hi>
　<lb/>
　<lb/>
　行水金鑑巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻六十一</head> <lb/>
    <p>
<pb n="KR2k0078_WYG_061-1a"/>
欽定四庫全書<lb/>
　行水金鑑巻六十一<lb/>
　　　　　　　　　　江南按察使傅澤洪撰<lb/>
　　淮水<lb/>
導淮自桐柏<hi>禹貢</hi>
　地理志云桐柏山在南陽平氏縣東南淮水所出傳<lb/>
　言南陽郡之東也<hi>孔氏疏</hi>
淮水出南陽平氏縣胎簪山東北過桐柏山<hi>水經</hi>
<pb n="KR2k0078_WYG_061-1b"/>
　山海經曰淮出餘山在朝陽東義鄉西風俗通曰淮<lb/>
　均也春秋説題辭曰淮者均其勢也釋名曰淮韋也<lb/>
　韋繞揚州北界東至於海也淮水醴水同源俱導西<lb/>
　流為醴東流為淮潛流地下三十許里東出桐柏大<lb/>
　復山南謂之陽口水南即復陽縣在大復山之陽故<lb/>
　曰復陽也山南有淮源廟<hi>酈注朝今南陽府新野縣西有  陽故城桐柏縣東</hi>
　<hi>有復陽故城漢並屬南陽郡</hi>
　元和志云桐柏山在唐州桐柏縣西南九十里淮瀆<lb/>
<pb n="KR2k0078_WYG_061-2a"/>
　廟在縣西六十里山之東北桐柏縣志云縣西三十<lb/>
　里有淮井石砌水池方七尺許有泉三處湧出即於<lb/>
　池邊伏流地中經六七里成川醴水西流逕平氏故<lb/>
　城東北又西至唐縣界而入沘水醴亦作澧又元和<lb/>
　志云唐州桐柏縣本漢平氏縣東界梁置義鄉縣開<lb/>
　皇十八年改以桐柏山為名山在縣西南九十里一<lb/>
　名大復山渭按此山東南接湖廣徳安府隨州界西<lb/>
　接襄陽府棗陽縣界峰巒奇秀餘山乃桐柏之異名<lb/>
<pb n="KR2k0078_WYG_061-2b"/>
　縣志云大復山在縣東三十里胎簪山在縣西北三<lb/>
　十里皆其支峰禹貢則總謂之桐柏也　以今輿地<lb/>
　考之淮水出桐柏縣西北桐柏山<hi>縣在河南南陽府東南三百里</hi>東<lb/>
　南流逕其縣南禹貢所謂導淮自桐柏者也<hi>禹貢錐指</hi>
東㑹於泗沂東入於海<hi>禹貢</hi>
　與泗沂二水合入海<hi>孔安國傳</hi>
　沂水先入泗泗入淮耳以沂水入泗處去淮巳近故<lb/>
　連言之<hi>孔氏疏過水經沂水篇云沂水出泰山蓋縣艾山南  琅邪臨沂縣東又南過開陽縣東</hi>
<pb n="KR2k0078_WYG_061-3a"/>
　<hi>又東過襄賁縣東屈從縣西南流又屈南過郯縣西又南過良城縣西又南過下邳縣西南入于泗泗水</hi>
　<hi>篇云泗水出魯卞縣北山西南逕魯縣北又西過瑕丘縣東屈從縣東南流漷水從東來注之又南過平</hi>
　<hi>陽縣西又南過高平縣西洸水從北西來流注之又南過方輿縣東菏水從西來注之又屈東南過湖陸</hi>
　<hi>縣南洧涓水從東北來流注之又東過沛縣東又東逕山陽郡又東南過彭城縣東北又東南過吕縣南</hi>
　<hi>又東南過下邳縣西又東南入於淮</hi>
　㑹者以二水相敵故也入海在淮浦<hi>蔡沈尚書集注  淮浦漢屬臨</hi>
　<hi>淮郡其故城在今江南淮安府安東縣西</hi>
　泗沂二水均敵不以沂既入泗而没其名如朝宗並<lb/>
<pb n="KR2k0078_WYG_061-3b"/>
　稱江漢之例<hi>吳澄書纂言</hi>
　淮出桐柏初甚湧復潛流三十里然後東馳亦尚淺<lb/>
　其深處為十四潭至并汝潁始大汝潁禹時不費治<lb/>
　導故不書自桐柏至海凡千七百里<hi>金履祥尚書表注</hi>
　地志沂水出泰山郡蓋縣艾山今沂州沂水縣也南<lb/>
　至下邳西南入泗曽氏曰徐州水以沂名者非一酈<lb/>
　道元謂水出尼丘山西北徑魯之雩門亦謂之沂水<lb/>
　又水出太山武陽之冠石山亦謂之沂水而沂水之<lb/>
<pb n="KR2k0078_WYG_061-4a"/>
　大則出太山也<hi>古沂水入泗泗水入淮今泗入河與淮合矣</hi>泗水出魯國<lb/>
　卞縣桃虚西北陪尾山源有泉四四泉俱導因以為<lb/>
　名西南過彭城又東南過下邳入淮卞縣今襲慶府<lb/>
　泗水縣也<hi>泗水縣今隸兖州</hi>許慎説文泗水受泲水東入淮<lb/>
　按泗受泲者桑欽云濟水至濟隂乗氏縣分為二一<lb/>
　水東北流為北濟一水南流為南濟通志云今此水<lb/>
　與濟不通但菏水亦自乗氏至方與入泗而菏水通<lb/>
　濟則泗可以達菏菏可以達濟而自濟可以通河矣<lb/>
<pb n="KR2k0078_WYG_061-4b"/>
　<hi>黄鎮成尚書通考</hi>
　以今輿地言之沂水出沂水縣<hi>屬青州府</hi>厯沂州郯城<hi>並屬</hi>
　<hi>兖州府</hi>至邳州合泗水又東南至清河縣入淮<hi>邳州清河並屬</hi>
　<hi>淮安府</hi>導淮云東㑹於泗沂是也泗水出泗水縣厯曲<lb/>
　阜滋陽濟寧鄒縣魚臺滕縣<hi>並屬山東兖州府</hi>沛縣徐州<hi>沛縣</hi>
　<hi>屬江南徐州</hi>邳州宿遷桃源至清河縣入淮<hi>並屬淮安府</hi>此禹<lb/>
　迹也今其故道自徐城以南悉為黄河所占而淮不<lb/>
　得擅㑹泗之名矣漢志淮水出平氏桐柏山東南至<lb/>
<pb n="KR2k0078_WYG_061-5a"/>
　淮陵入海過郡四<hi>南陽汝南九江臨淮</hi>行三千二百四十里疑<lb/>
　太逺按易氏曰淮自桐柏縣東流二百八十里至真<lb/>
　陽又三百里至汝隂又二百十里至下蔡又五百里<lb/>
　至蘄縣<hi>今宿州南有蘄縣故城</hi>又二百四十里至臨淮又二百<lb/>
　七十里至漣水縣入海通計一千八百里金吉甫云<lb/>
　自桐柏至海凡千七百里二説近是漢志云至淮陵<lb/>
　入海淮陵故城在今盱眙縣西北八十五里此地距<lb/>
　海甚遥淮何得于縣界入海淮陵乃淮隂之訛三千<lb/>
<pb n="KR2k0078_WYG_061-5b"/>
　字亦謬也淮之所納其山源之水泗沂汝潁為大汝<lb/>
　潁不見於經以未嘗施功故耳<hi>汝受滍灈瀙潕等水潁受潧洧潩㶏等水</hi>
　<hi>皆山源也潧與溱同</hi>及滎陽下引河東南與濟汝淮泗㑹則隂<lb/>
　溝汳水鴻溝沙水濄水睢水諸川或自入淮或由潁<lb/>
　泗以達淮而淮之所納愈多矣今全河又悉注於淮<lb/>
　淮雖大其何以堪河不歸北徐揚間昏墊之患恐未<lb/>
　有巳時也<hi>禹貢錐指</hi>
淮水<hi>自平氏縣</hi>又東逕義陽縣<hi>水經</hi>
<pb n="KR2k0078_WYG_061-6a"/>
　縣南對固成山山有水注流數丈洪濤灌山遂成巨<lb/>
　井謂之石泉水北流注於淮<hi>酈注府義陽今河南汝寧  信陽州也</hi>
又逕義陽縣故城南<hi>水經</hi>
　義陽郡治也晉太始中割南陽東鄙之安昌平林平<lb/>
　氏義陽四縣置義陽郡於安昌城有九渡水注之<hi>酈注</hi>
　<hi>陽安昌故城在今信  州西北七十里</hi>
東過江夏平春縣北<hi>水經故今信陽州東南有平陽  城本後漢平春縣</hi>
又東油水注之<hi>水經</hi>
<pb n="KR2k0078_WYG_061-6b"/>
　水出縣西南油谿東北流逕平春縣故城南淮水又<lb/>
　東屈岸北有一土穴徑尺泉流下注沿流波三丈入<lb/>
　於油水亂流南屈又東北注於淮淮水又東北逕城<lb/>
　陽縣故城南<hi>酈注有漢志汝南郡  城陽縣</hi>
又東北與大朩水合<hi>水經</hi>
　水西出大朩山東逕城陽縣北而東入於淮<hi>酈注</hi>
又東北流左㑹湖水<hi>水經</hi>
　傍川西南出窮谿得其源也<hi>酈注車今信陽州界有臺湖  輞湖馮家楊家</hi>
<pb n="KR2k0078_WYG_061-7a"/>
　<hi>蔡家等湖</hi>
又東逕安陽縣故城南<hi>水經</hi>
　江國也今其地有江亭地理志曰漢乃縣之<hi>酈注陽今正</hi>
　<hi>縣東有安陽故城與光州息縣接界</hi>
又東得溮口水<hi>水經</hi>
　源南出大潰山東北流翼帶三川亂流北注溮水東<lb/>
　南流厯金山北山無樹朩峻陗層峙又東逕石城山<lb/>
　北又東逕七井岡南又東北注於淮<hi>酈注</hi>
<pb n="KR2k0078_WYG_061-7b"/>
又東逕新息縣南<hi>水經</hi>
　東逕故息城南<hi>酈注北在今新息縣  三十里</hi>
又東逕浮光山北<hi>水經</hi>
　亦曰扶光山即弋山也逕新息縣故城南東合慎縣<lb/>
　水水出慎陽縣西而東逕慎陽縣故城南應劭曰慎<lb/>
　水所出東北入淮慎水又東流積為燋陂陂水又東<lb/>
　南流為上慎陂又東為中慎陂又東南為下慎陂皆<lb/>
　與鴻郄陂水散流其陂首受淮川左結鴻陂漢成帝<lb/>
<pb n="KR2k0078_WYG_061-8a"/>
　時翟方進奏毁之建武中汝南太守鄧晨修復之起<lb/>
　塘四百餘里百姓得其利陂水散流下合慎水而東<lb/>
　南逕息城北入淮謂之慎口淮水又東與申陂水合<lb/>
　水上承申陂於新息縣北東南流分為二水一水逕<lb/>
　深丘西又屈逕其南南派為蓮湖水南流注於淮淮<lb/>
　水又左迤流結兩湖謂之東西蓮湖<hi>酈注今慎陽故城在  正陽縣</hi>
　<hi>北四十里鴻郄陂又名鴻池陂秦觀曰鴻池陂非特灌溉之利菱芡蒲魚之饒實一郡瀦水處也陂既廢</hi>
　<hi>水無歸宿汝水所以散漫為害與</hi>
<pb n="KR2k0078_WYG_061-8b"/>
又東右合壑水<hi>水經</hi>
　水出白沙山東北逕柴亭西俗謂之柴水又東逕黄<lb/>
　城西故弋陽郡也又東北入於淮謂之柴口<hi>酈注在黄城</hi>
　<hi>今光州西十二里弋陽郡即今光州固始縣界</hi>
又東北申陂枝水注之<hi>水經</hi>
　水首受陂水於深丘北東逕釣臺南臺在水曲之中<lb/>
　臺北有琴臺又東逕陽亭南東南合淮<hi>酈注</hi>
又東逕淮隂亭北又東逕白城南<hi>水經</hi>
<pb n="KR2k0078_WYG_061-9a"/>
　楚白公勝之邑也又東北去白亭十里<hi>酈注息白城在今  縣東</hi>
又東逕長陵戍南又東青陂水注之<hi>水經</hi>
　分青陂東瀆東南逕白亭西又南於長陵戍東東南<lb/>
　入於淮<hi>酈注長今息縣東北八十里有長陵城疑即  陵戍也新蔡縣西南有青陂</hi>
又東北合黄水<hi>水經</hi>
　水出黄武山東北流朩陵關水注之又東北逕弋陽<lb/>
　郡又東北入於淮謂之黄口<hi>酈注弋朩陵關在今光山縣  陽郡即今光州</hi>
　<hi>固始境</hi>
<pb n="KR2k0078_WYG_061-9b"/>
又東過期思縣北<hi>水經</hi>
　縣故蔣國周公之後也楚滅之以為縣城之西北有<lb/>
　楚相孫叔敖廟<hi>酈注有今固始縣西北  期思故城</hi>
又東北淠水注之<hi>水經</hi>
　水出弋陽縣南垂山東北注淮俗曰白鷺水<hi>酈注縣固始</hi>
　<hi>南五十里有淠水</hi>
東過原鹿縣南汝水從西北來注之<hi>水經江原鹿故城在今  南潁川南</hi>
　<hi>富陂之西汝水篇云汝水出魯陽縣之大盂山東南流逕原鹿縣故城西而南入於淮所謂汝口</hi>
<pb n="KR2k0078_WYG_061-10a"/>
又東過廬江安豐縣東北決水從北來注之<hi>水經</hi>
　廬江故淮南也應劭曰故廬子國也決水自舒蓼北<lb/>
　注不於北來也安豐東北注淮者窮水矣又非決水<lb/>
　皆誤耳<hi>酈注在今霍邱縣西南有安豐故城決水  縣西八十里與固始縣分界</hi>
又東谷水入焉<hi>水經</hi>
　水上承富水東南流世謂之谷水也又東於汝隂城<lb/>
　東南注<hi>酈注入谷水東南流至汝隂城  淮城即今潁州治</hi>
又東北左㑹潤水<hi>水經</hi>
<pb n="KR2k0078_WYG_061-10b"/>
　水首受富陂東南流為高塘陂又逕汝隂縣東逕荆<lb/>
　亭北而東入<hi>酈注淮東入入於  也</hi>
又東北窮水入焉<hi>水經</hi>
　水出安豐縣窮谷左𫝊楚救灊司馬沈尹戍與吳師<lb/>
　遇於窮谷者也又東為安豐津水南有城故安豐都<lb/>
　尉治後立霍丘戍淮淮中有洲俗號關洲<hi>酈注縣今霍邱  西</hi>
　<hi>有窮水</hi>
又東北至九江壽春縣西泚水洪水合北注之又東潁<lb/>
<pb n="KR2k0078_WYG_061-11a"/>
水從西北來流注之<hi>水經</hi>
　淮水又東左合沘口又東逕中陽亭北為中陽渡水<lb/>
　流淺磧可以厲也<hi>酈注壽漢志灊縣泚山沘水所出北至  春入芍陂師古曰沘音比</hi>
　<hi>又音布几反水經訛為泚今正之潁水篇云潁水出潁川陽城縣西北少室山東南流逕蜩蟟郭東俗謂</hi>
　<hi>之鄭城又東南入於淮春秋昭公十二年楚子狩于州來次于潁尾蓋潁水之㑹淮也鄭城即潁上故城</hi>
　<hi>在今潁上縣南</hi>
又東流與潁口㑹東南逕倉陵北又東北流逕壽春縣<lb/>
故城西<hi>水經</hi>
<pb n="KR2k0078_WYG_061-11b"/>
　縣即楚考烈王自陳徙此秦始皇立九江郡治此兼<lb/>
　得廬江豫章之地故以九江名郡漢高帝四年為淮<lb/>
　南國孝武元狩六年復為九江焉文穎曰史記貨殖<lb/>
　𫝊曰淮以北沛陳汝南南郡為西楚彭城以東東海<lb/>
　吳廣陵為東楚衡山九江江南豫章長沙為南楚是<lb/>
　為三楚者也<hi>酈注今壽春故城即  壽州治</hi>
又北左合椒水<hi>水經</hi>
　水上承淮水東北流逕蛇池南又厯其城東亦謂之<lb/>
<pb n="KR2k0078_WYG_061-12a"/>
　清水東北流注於淮水謂之清水口者左合椒水焉<lb/>
　<hi>酈注</hi>
又東過壽春縣北肥水從縣東北流注之<hi>水經</hi>
　謂之肥口又北夏肥水注之俱入於淮<hi>酈注壽肥水在今  州東</hi>
　<hi>北十里自合肥來注於淮州志謂之東肥河夏肥水在壽州西北州志謂之西肥河東流至下蔡故城西</hi>
　<hi>南十里入淮</hi>
又北逕山硤中謂之硤石<hi>水經</hi>
　對岸山上結二城以防津要又北逕下蔡縣故城東<lb/>
<pb n="KR2k0078_WYG_061-12b"/>
　本州來之城也春秋襄公二年蔡成公自新蔡遷於<lb/>
　州來謂之下蔡又東逕八公山北山上有老子廟<hi>酈注</hi>
　<hi>在硤石山在壽州西北夾淮為險王氏地理通釋曰  西岸者屬下蔡在東岸者屬壽春明初省下蔡入</hi>
　<hi>壽州故一統志云山在州西北二十五里八公山在今壽州北少東淮水之南晉謝𤣥北禦苻堅於八公</hi>
　<hi>山堅望山上草朩咸為人狀寰宇記云一名肥陵山在壽春縣北四里</hi>
又北逕莫邪山西<hi>水經</hi>
　山南有隂陵縣故城項羽自垓下從數百騎夜馳渡<lb/>
　淮至隂陵迷失道者也<hi>酈注有今鳯陽縣西南  莫邪山</hi>
<pb n="KR2k0078_WYG_061-13a"/>
又東過當塗縣北濄水從西北來注之<hi>水經</hi>
　淮水自莫邪山東北逕馬頭城北魏馬頭郡治也故<lb/>
　當塗縣之故城也<hi>酈注山當塗故城在今懷逺縣東南塗  在縣東南八里淮河東岸</hi>
　<hi>濄水在縣北一里隂溝水篇云濄水受沙水於扶溝縣東南逕荆山又東注於淮荆山在縣西南一里與</hi>
　<hi>塗山隔淮對峙其下有荆山堰梁天監中築</hi>
又東北濠水注之<hi>水經</hi>
　水出莫邪山東北之谿谿水西北引瀆逕禹墟北又<lb/>
　西流注於淮<hi>酈注和濠水在今懷逺縣南元  志謂之西濠水</hi>
<pb n="KR2k0078_WYG_061-13b"/>
又北沙水注之<hi>水經</hi>
　經所謂蒗蕩渠也郡國志曰淮出於荆山之左當塗<lb/>
　之右奔流二山之間而揚濤北注之<hi>酈注縣沙水在懐逺  南渠水</hi>
　<hi>篇云沙音蔡許慎正作沙音言水散石也續述征記曰汴沙到浚儀而分汴東注沙南流至義城縣西南</hi>
　<hi>而東注於淮謂之沙汭杜預曰沙水名也漢志沛郡有義城縣其故城在懐逺縣東北十五里今名拖城</hi>
　<hi>魏收志曰汴水在大梁城東分為蔡渠即今祥符縣東南首受汴之蔡河蔡與沙字異而音近當讀如二</hi>
　<hi>百里蔡之蔡</hi>
又東過鍾離縣北<hi>水經</hi>
<pb n="KR2k0078_WYG_061-14a"/>
　縣故鍾離子國濠水出隂陵縣之陽亭北東北流逕<lb/>
　小城而北流注於淮<hi>酈注水今臨淮縣東有鍾離故城濠  在縣西元和志謂之東</hi>
　<hi>濠水</hi>
又東逕夏丘縣南<hi>水經</hi>
　又東渙水西入九里注之渙水又東南流逕雝丘縣<lb/>
　故城南又東南逕白石戍南逕蚿城南洨水注之水<lb/>
　首受蘄水於蘄縣東南流逕穀陽縣又東南流於洨<lb/>
　縣故城北縣有垓下聚漢高祖破項羽所在也洨水<lb/>
<pb n="KR2k0078_WYG_061-14b"/>
　又東南入於淮淮水又東至巉石山潼水注之水首<lb/>
　受潼縣西南潼陂縣故臨淮郡之屬縣又東南流入<lb/>
　淮<hi>酈注州夏丘縣即今虹縣巉石山在今五河縣東與泗  接界新志云有鐵鎖嶺在縣東三十里横</hi>
　<hi>跨淮口與盱眙之浮山對峙盖即古巉石也潼縣在今虹縣東北七十里有潼城</hi>
又東逕浮山<hi>水經</hi>
　山北對巉石山梁天監中立堰於二山之間逆天地<lb/>
　之心乖民神之望自然水潰淮矣<hi>酈注縣浮山在今盱眙  西元和志</hi>
　<hi>浮山堰在招義縣西北六十里與荆山堰同築</hi>
<pb n="KR2k0078_WYG_061-15a"/>
又東逕徐縣南厯澗水注之<hi>水經</hi>
　導徐城西北徐陂陂水南流絶蘄水逕厯澗水西東<lb/>
　南流注於淮<hi>酈注徐今泗州西北三十里有  縣故城古徐國</hi>
又東池水注之<hi>水經</hi>
　水出東城縣東北流逕東城縣故城南又東北流厯<lb/>
　二山間東北入於淮謂之池口也<hi>酈注有今定逺縣東南  東城故城</hi>
又東蘄水注之<hi>水經</hi>
　水首受睢水於穀熟城東北東逕建城縣故城北又<lb/>
<pb n="KR2k0078_WYG_061-15b"/>
　東南逕蘄縣又東入夏丘縣東絶潼水又東南逕潼<lb/>
　縣南又東逕大徐縣故城南又東注於淮<hi>酈注今蘄縣即  懐</hi>
　<hi>逺縣地夏丘縣即今虹縣地穀熟建城潼縣俱未詳所在大徐縣亦在泗州西北</hi>
又東厯客山逕盱眙縣故城西<hi>水經</hi>
　又東逕廣陵厯淮陽城北臨泗水岨於二山之間述<lb/>
　征記淮陽太守治自後置戍縣亦有時廢興也<hi>酈注  今</hi>
　<hi>清河縣西南有淮陽廢縣晉義熙中置淮陽郡領角城等縣寰宇記云在徐城縣東北百五十里西臨淮</hi>
　<hi>水徐城舊泗州治</hi>
<pb n="KR2k0078_WYG_061-16a"/>
又東北至下邳淮隂縣西泗水從西北來流注之<hi>水經</hi>
　淮泗之㑹即角城也左右兩川翼夾二水決入之所<lb/>
　所謂泗口也<hi>酈注是泗口亦名清口導淮東㑹於泗沂即  處也今清河縣東南五里有淮</hi>
　<hi>隂故城漢屬臨淮郡後漢改屬下邳國晉初為廣陵郡治角城縣故城在縣西南去故淮陽城十八里寰</hi>
　<hi>宇記云角城在宿遷縣東南一百十里</hi>
又東過淮隂縣北中瀆水出白馬湖東北注之<hi>水經</hi>
　淮水右岸即淮隂也城西二里有公路浦昔袁術向<lb/>
　九江將東奔袁譚路出斯浦因以為名焉又東逕淮<lb/>
<pb n="KR2k0078_WYG_061-16b"/>
　隂縣故城北北臨淮水漢高帝六年封韓信為侯國<lb/>
　昔信去下鄉而釣於此處也城東有兩冢西即漂母<lb/>
　冢周回數百步高十餘丈昔漂母食信於淮隂信王<lb/>
　下邳蓋投金増陵以報母矣東一陵即信母冢也縣<lb/>
　有中瀆水首受江於廣陵郡之江都縣昔吳將伐齊<lb/>
　北霸中國自廣陵城東南築邗城城下掘深溝謂之<lb/>
　韓江亦曰邗溟溝自江東北通射陽湖地理志所謂<lb/>
　渠水也西北至末口入淮自永和中江都水㫁其水<lb/>
<pb n="KR2k0078_WYG_061-17a"/>
　上承歐陽引江入埭六十里至廣陵城中瀆水自廣<lb/>
　陵北出武廣湖東陸陽湖西二湖東西相直五里水<lb/>
　出其間下注樊梁湖舊道東北出博芝射陽二湖西<lb/>
　北出夾耶乃至山陽矣至永和中患湖道多風陳敏<lb/>
　因穿樊梁湖北口下注津湖逕渡渡十二里方達北<lb/>
　口直至夾耶興寧中復以津湖多風又自湖之南北<lb/>
　口沿東岸二十里穿渠入北口自後行者不復由湖<lb/>
　故蔣濟三州論曰淮湖紆逺水陸異路山陽不通陳<lb/>
<pb n="KR2k0078_WYG_061-17b"/>
　敏穿溝更鑿馬瀨百里渡湖者也自廣陵出山陽白<lb/>
　馬湖逕山陽城西即射陽縣故城應劭曰在射水之<lb/>
　陽中瀆又東謂之山陽浦又東入淮謂之山陽口者<lb/>
　也<hi>酈注古射陽故城在今山陽縣東南縣西有山陽瀆即  邗溝縣北五里有北神堰即古末口也</hi>
又東兩小水流注之<hi>水經</hi>
　淮水左逕泗水國南故東海郡也地理志曰王莽更<lb/>
　泗水郡為順水陵縣為生夌淩水注之水出淩縣東<lb/>
　流逕其縣故城東而東南流注於淮即經所謂之小<lb/>
<pb n="KR2k0078_WYG_061-18a"/>
　水者也<hi>酈注宿淩縣故城在今  遷縣東南</hi>
又東至廣陵淮浦縣入於海<hi>水經</hi>
　應劭曰浦岸也蓋側淮濆故受此名淮水於縣枝分<lb/>
　北為游水厯朐縣與沭合又東北逕贛榆縣北東側<lb/>
　巨海有秦始皇碑在山上去海一百五十步潮水至<lb/>
　加其上三丈去則三尺所見東北傾石長一丈八尺<lb/>
　廣五尺厚三尺八寸一行一十二字地理志曰游水<lb/>
　自淮浦入海爾雅曰淮别為滸游水亦枝稱者也<hi>酈注</hi>
<pb n="KR2k0078_WYG_061-18b"/>
　<hi>晉今安東縣治或云即淮浦故城淮浦舊屬臨淮郡  改屬廣陵漢志平氏縣下云淮水東南至淮陵入</hi>
　<hi>海蓋隂字之誤淮隂去海尚一百四五十里而志云淮隂入海者亦猶江都去海甚逺而湔氐道下云江</hi>
　<hi>水東南至江都入海不言海陵也淮陵作淮隂無疑安東即淮浦亦無疑</hi>
　淮自荆山而下即受黄河從渦河一支之水至清河<lb/>
　則全受河水矣議者云黄河泛濫中土蓋海口近年<lb/>
　漲沙下壅上溢致然巳議濬海口矣初亦甚奇之及<lb/>
　觀於淮海而始知其妄蓋淮隂之地甚卑而徐吕之<lb/>
　洪甚高信然則淮隂當陸沈而徐吕為安流矣審察<lb/>
<pb n="KR2k0078_WYG_061-19a"/>
　之乃河淮入海之處北口實有漲沙而南口更衝廣<lb/>
　爾<hi>劉天和問水集</hi>
　淮水昔不病淮安今病淮揚蓋黄河正流往經河南<lb/>
　或出潁川或出壽春匯淮入於海其入小浮橋經徐<lb/>
　邳入海者支流也勢故卑且弱河淮合則為一家直<lb/>
　湧而東奔是淮以河利也安能害淮安今全河舍河<lb/>
　南之故道併流徐邳經清河而淮水自西來㑹是二<lb/>
　家也不相統一故河落則淮乗高而凌之淮安以燥<lb/>
<pb n="KR2k0078_WYG_061-19b"/>
　秋水灌河河恃勢而驕亘淮安之東北若大行焉而<lb/>
　淮水方挾潁川壽春諸平陸之水勢與强河鬭於清<lb/>
　河不能衝中堅則氣喪而潰散淮安之郊蹔為憩息<lb/>
　俟河之消鋭乃假道㑹弱河始入海淮安安得不病<lb/>
　淮河哉若導黄河經河南㑹淮水於潁川壽春勢既<lb/>
　不能若任淮水灌淮安勢又不可唯朝廷定策固高<lb/>
　寶諸湖老隄建諸平水閘大落高寶諸湖之巨浸廣<lb/>
　引支河歸射陽湖入海之洪流乃引淮河上流一支<lb/>
<pb n="KR2k0078_WYG_061-20a"/>
　入高寶諸湖如黄河平則淮水㑹清河故道從淮城<lb/>
　北同入於海如黄河長則淮水㑹高寶湖新道由射<lb/>
　陽湖從淮城南同入於海則淮安全得平土而居之<lb/>
　　神禹疏瀹排決之法今不講久矣考之正字疏者<lb/>
　水密為患則綱舉以疏之瀹者水散為患則合水以<lb/>
　瀹之排者水侵為患則拒堵以排之決者遲迴為患<lb/>
　則搜剔以決之朱子云汝泗皆入淮而淮自入海夫<lb/>
　淮之入海此三代以後事也禹治水先審中國大勢<lb/>
<pb n="KR2k0078_WYG_061-20b"/>
　北水之大唯河南水之大唯江而四瀆特姑以淮漢<lb/>
　配耳豈真可敵江河哉故導汝泗入於淮又導淮入<lb/>
　於江東北注海䢴溝淮入江故道也今失之而淮自<lb/>
　入海蓋失禹決排之法而淮之南北始多水患矣<hi>萬恭</hi>
　<hi>治水筌蹄</hi>
　河自中牟以下奪汴徐州以下奪泗清口以下奪淮<lb/>
　凡三奪而後注於海今嵗久河身日高淮泗又不能<lb/>
　容廟堂之議既視其奪以為常司水之臣又乗其決<lb/>
<pb n="KR2k0078_WYG_061-21a"/>
　以為利不獨害民生妨國計而於天地氣運未必不<lb/>
　有關也　江河淮濟謂之四瀆今以一淮受黄河之<lb/>
　全蓋合二瀆而為一也宋以前河自入海尚能為並<lb/>
　河三州郡之害況今河淮合一而清口又合汴泗沂<lb/>
　水以同歸於淮也哉曩時河水猶有所瀦如鉅野梁<lb/>
　山數處猶有所分如毛氏赤河之㫁雖以元人挑河<lb/>
　入淮而東北之道猶微有存焉者今則以一淮而受<lb/>
　衆水之歸而無涓滴之滲漏矣　丘仲深謂以一淮<lb/>
<pb n="KR2k0078_WYG_061-21b"/>
　受黄河之全然考之先朝徐有貞治河猶疏分水之<lb/>
　渠於濮汜之間不使之并趨一道自𢎞治六年築黄<lb/>
　陵岡以絶其北來之道而河流總於曹單之間乃猶<lb/>
　於蘭陽儀封各開一口而洩之於南今復塞之故河<lb/>
　之在今日欲北不得欲南不得唯以一道入淮淮狹<lb/>
　而不能容又高而不利下則頻嵗決於邳宿以下以<lb/>
　病民而妨運而邳宿以下左右皆有湖陂河必從而<lb/>
　入之吾見劉貢父所云别穿一梁山濼者將在今淮<lb/>
<pb n="KR2k0078_WYG_061-22a"/>
　泗之間而生民魚鼈之憂殆未巳也<hi>日知錄</hi>
　黄河行至清河縣南與淮水交㑹是為清口由清口<lb/>
　而合流東北行三百餘里入海方康熙十六年以前<lb/>
　河道敝壞之時清口一片淤沙自清口以至海口微<lb/>
　水緩流河寛處不過十餘丈窄處僅有六七尺深處<lb/>
　不過五六尺淺處僅有二三尺及全淮歸故之後漸<lb/>
　漸刷開迨黄河亦復歸故而水力所至淤沙盡闢清<lb/>
　口寛二三百丈河漕深二三丈不等巳漸復當日之<lb/>
<pb n="KR2k0078_WYG_061-22b"/>
　舊矣迤下三百餘里河身俱寛一二百丈不等河漕<lb/>
　俱深二三丈不等惟安東縣蓮花菴迤下河漕一千<lb/>
　餘丈僅深一丈二三尺須多置二百餘斤重之大鐵<lb/>
　犂數十架乗船施治必期深至二丈之外方為永久<lb/>
　之道也<hi>周洽河防雜説</hi>
　淮河發源於河南桐柏山由開封至歸徳至亳州出<lb/>
　小清口至大河口㑹黄入海今則開封至歸徳一段<lb/>
　已經淤塞必大加開通中間有可以開通河道挑挖<lb/>
<pb n="KR2k0078_WYG_061-23a"/>
　溝洫引水灌田者聽其自便則黄河以南西北之水<lb/>
　利大興矣古時清口止出淮水而黄河由清河縣後<lb/>
　往東行至大河口淮黄交㑹所以黄水無倒灌之患<lb/>
　今黄河遷於清河縣前直逼清口若改於大河口之<lb/>
　下使之㑹黄入海自無倒灌之患矣<hi>張清恪居濟一得</hi>
　<lb/>
　<lb/>
　<lb/>
<pb n="KR2k0078_WYG_061-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻六十一<lb/>
</p>
<p>
</p>
  </div>
</body>
</text>
</TEI>
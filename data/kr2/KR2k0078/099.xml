<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻九十九</head> <lb/>
    <p>
<pb n="KR2k0078_WYG_099-1a"/>
欽定四庫全書<lb/>
　行水金鑑巻九十九<lb/>
　　　　　　　　　　江南按察使傅澤洪撰<lb/>
　　運河水<lb/>
金都於燕東去潞水五十里故為牐以節髙良河白蓮<lb/>
潭諸水以通山東河北之粟凡諸路瀕河之城則置倉<lb/>
以貯傍郡之稅若恩州之臨清歴亭景州之將陵東光<lb/>
清州之興濟㑹川獻州及深州之武强是六州諸縣皆<lb/>
<pb n="KR2k0078_WYG_099-1b"/>
置倉之地也其通漕之水舊黄河行滑州大名恩州景<lb/>
州滄州㑹川之境漳水東北為御河則通蘇門獲嘉新<lb/>
鄉衛州濬州黎陽衛縣彰德磁州洺州之餽衡水則經<lb/>
深州㑹于滹沱以來獻州清州之餉皆合于信安海壖<lb/>
泝流而至通州由通州入牐十餘日而後至於京師其<lb/>
他若霸州之巨馬河雄州之沙河山東之北清河皆其<lb/>
灌輸之路也然自通州而上地峻而水不流其勢易淺<lb/>
舟膠不行故常從事陸輓人頗艱之　世宗之世言者<lb/>
<pb n="KR2k0078_WYG_099-2a"/>
請開盧溝金口以通漕運役衆數年竟無成功事見漕<lb/>
渠其後亦以牐河或通或塞而但以車輓矣其制春運<lb/>
以氷消行暑雨畢秋運以八月行氷凝畢其綱將發也<lb/>
乃合衆以所載之粟苴而封之先以付所卸之地視與<lb/>
所封様同則受凡綱船以前期三日修治日裝一綱裝<lb/>
畢以三日啟行計道里分泝流沿流為限至所受之倉<lb/>
以三日卸又三日給收付凡輓漕脚直水運鹽每石百<lb/>
里四十八文米五十文一分二釐七毫粟四十文一分<lb/>
<pb n="KR2k0078_WYG_099-2b"/>
三毫錢則每貫一文七分二釐八毫凡使司院務納課<lb/>
傭直春冬九十文三分夏秋百一十四文諸民戸射賃<lb/>
官船漕運者其脚直以十分為率初年尅二分二年尅<lb/>
一分八釐三年尅一分七釐四年尅一分五釐五年以<lb/>
上尅一分<hi>金史河渠志</hi>
金世宗大定四年十月上出近郊見運河湮塞召問其<lb/>
故主者云戸部不為經畫所致上召戸部侍郎曹望之<lb/>
責曰有河不加濬使百姓陸運勞甚罪在汝等朕不欲<lb/>
<pb n="KR2k0078_WYG_099-3a"/>
即加罪宜悉力使漕渠通也<hi>金史河渠志</hi>
金世宗大定五年正月尚書省奏可調夫數萬上曰方<lb/>
春不可勞民令官籍監戸東宫親王人從及五百里内<lb/>
軍夫浚治<hi>金史河渠志</hi>
金世宗大定八年六月滹沱犯真定命發河北西路及<lb/>
河間太原冀州民夫二萬八千繕完其隄岸<hi>金史河渠</hi>
<hi>志</hi>
金世宗大定十年議決盧溝以通京師漕運上忻然曰<lb/>
<pb n="KR2k0078_WYG_099-3b"/>
如此則諸路之物可徑達京師利孰大焉命計之當役<lb/>
千里内民夫上命免被災之地以百官從人助役巳而<lb/>
敕宰相曰山東嵗饑工役興則妨農作能無怨乎開河<lb/>
本欲利民而反取怨不可其姑罷之十一年十二月省<lb/>
臣奏復開之自金口疏𨗳至京城北入壕而東至通州<lb/>
之北入潞水計工可八十日十二年三月上令人覆按<lb/>
還奏止可五十日上召宰相責曰所餘三十日徒妨農<lb/>
費工卿等何為慮不及此及渠成以地勢髙峻水性渾<lb/>
<pb n="KR2k0078_WYG_099-4a"/>
濁峻則奔流漩洄齧岸善崩濁則泥淖淤塞積滓成淺<lb/>
不能勝舟其後上謂宰臣曰分盧溝為漕渠竟未見功<lb/>
若果能行南路諸貨皆至京師而價賤矣平章政事駙<lb/>
馬元忠曰請求識河道者按視其地竟不能行而罷<hi>金</hi>
<hi>史河渠志</hi>
金世宗大定十七年七月大雨滹沱盧溝水溢<hi>金史世宗本紀</hi>
是年滹沱決白馬岡有司以聞詔遣使固塞發真定五<lb/>
百里内民夫以十八年二月一日興役命同知真定尹<lb/>
<pb n="KR2k0078_WYG_099-4b"/>
呼沙呼同知河北西路轉運使徐偉監護<hi>金史河渠志</hi>
劉仲洙宛平人大定三年進士調深澤令縣近滹沱河<lb/>
時秋成水忽暴漲仲洙極力護塞竟無害以賢能進官<lb/>
一階升河北西路轉運<hi>金史劉仲洙傳</hi>
金世宗大定二十年春正月詔有司修護漳河牐所須<lb/>
工物一切並從官給毋令擾民<hi>金史河渠志</hi>
金世宗大定二十一年以八月京城儲積不廣詔沿河<lb/>
恩獻等六州粟百萬餘石運至通州輦入京師<hi>金史河</hi>
<pb n="KR2k0078_WYG_099-5a"/>
<hi>渠志</hi>
金世宗大定二十五年五月盧溝決於上陽村先是決<lb/>
顯通寨詔發中都三百里内民夫塞之至是復決朝廷<lb/>
恐枉費工物遂令且勿治<hi>金史河渠志</hi>
金世宗大定二十六年五月戊子盧溝決於上陽村湍<lb/>
流成河遂因之<hi>金史世宗本紀</hi>
張大節五臺人為太府丞工部員外郎盧溝水嚙安次<lb/>
承詔護視隄成擢修内司使<hi>金史張大節傳</hi>
<pb n="KR2k0078_WYG_099-5b"/>
金世宗大定二十七年三月宰臣以孟家山金口牐下<lb/>
視都城髙一百四十餘尺止以射糧軍守之恐不足恃<lb/>
儻遇暴漲人或為姦其害非細若固塞之則所灌稻田<lb/>
俱為陸地種植禾麥亦非曠土不然則更立重牐仍於<lb/>
岸上置埽官廨署及埽兵之室庶幾可以無虞也上是<lb/>
其言遣使塞之夏四月丙子詔封盧溝水神為安平侯<lb/>
<hi>金史河渠志</hi>
圖克坦克寧為左丞相初盧溝河決久不能塞加封河神<lb/>
<pb n="KR2k0078_WYG_099-6a"/>
為安平侯久之水復故道上曰鬼神雖不可窺測即獲<lb/>
感應如此克寧奏曰神之所佑者正也人事乖則弗享<lb/>
矣報應之來皆由人事上曰卿言是也<hi>金史圖克坦克寧</hi>
<hi>傳</hi>
劉璣益都人除同知漕運司事嘗奏言漕戸顧直太髙<lb/>
虛費官物宜約量裁損若減三之一嵗可省官錢一十<lb/>
五萬餘貫世宗是其言授戸部員外郎條上便宜數事<lb/>
世宗謂宰臣曰璣言河隄種栁可省每嵗隄防之費甚<lb/>
<pb n="KR2k0078_WYG_099-6b"/>
可取前後戸部官往往偷延嵗月如璣者不可多得卿<lb/>
等議其可者行之璣向言漕運省費事盡心公家不厚<lb/>
賞無以勸來者乃賜錢三千貫擢濰州刺史<hi>金史劉璣</hi>
<hi>傳</hi>
金章宗明昌二年六月漳河及盧溝河隄決詔命速塞<lb/>
之<hi>金史河渠志</hi>
金章宗明昌三年三月盧溝橋成敕命名曰廣利先是<lb/>
大定二十八年詔令建石橋未行而世宗崩章宗更命<lb/>
<pb n="KR2k0078_WYG_099-7a"/>
建石橋至是成有司謂車駕之所經行使客商旅之要<lb/>
路請官建東西廊令人居之上曰何必然民間自應為<lb/>
爾左丞守貞言但恐為豪右所占况罔利之人多止東<lb/>
岸若官築則東西兩岸俱稱亦便於觀望也遂從之六<lb/>
月盧溝隄決詔速遏塞之無令泛溢為害右拾遺路鐸<lb/>
上疏言當從水勢分流以行不必補修築𤣥同口以下<lb/>
丁村以上舊隄上命宰臣議之遂命工部尚書胥持國<lb/>
及路鐸同檢視其隄道　四月尚書省奏遼東北京路<lb/>
<pb n="KR2k0078_WYG_099-7b"/>
米粟素饒宜航海以達山東昨以按視東京近海之地<lb/>
自大務清口并咸平銅善舘皆可置倉貯粟以通漕運<lb/>
若山東河北荒歉即可運以相濟制可<hi>金史河渠志</hi>
金章宗明昌四年春正月癸未有司言修漳河隄埽計<lb/>
三十八萬餘工詔依盧溝河例招被水闕食人充夫官<lb/>
支錢米不足則調礙水人戸依上支給<hi>金史河渠志</hi>
金章宗承安五年邊河倉州縣可令折納菽二十萬石<lb/>
漕以入京驗品級養馬於俸内帶支仍漕麥十萬石各<lb/>
<pb n="KR2k0078_WYG_099-8a"/>
支本色乃命都水監丞田櫟相視運糧河道<hi>金史河渠</hi>
<hi>志</hi>
金章宗泰和元年尚書省以景州漕運司所管六河倉<lb/>
嵗稅不下六萬餘石其科州縣近者不下二百里官吏<lb/>
取賄延阻人不勝苦雖近官監之亦然遂命監察御史<lb/>
一員往來糾察之<hi>金史河渠志</hi>
烏庫哩慶夀泰和四年遷近侍局提㸃時議開通州漕<lb/>
河詔慶夀按視漕河成賜銀一百五十兩重幣十端<hi>金</hi>
<pb n="KR2k0078_WYG_099-8b"/>
<hi>史烏庫哩慶夀傳</hi>
金章宗泰和五年正月丁丑調山東河北軍夫改治漕<lb/>
渠<hi>金史章宗本紀</hi>是年上至霸州以故漕河淺澀敕尚書省發<lb/>
山東河北河東中都北京軍夫六千改鑿之犯屯田戸<lb/>
地者官對給之民田則多酬其價<hi>金史河渠志</hi>
金章宗泰和六年尚書省以凡漕河所經之地州縣官<lb/>
以為無與于己致多淺滯使綱戸以盤淺剥載為名姦<lb/>
弊百出於是遂定制凡漕河所經之地州府官銜内皆<lb/>
<pb n="KR2k0078_WYG_099-9a"/>
帶提控漕河事縣官則帶管勾漕河事俾催檢綱運營<lb/>
護隄岸為府三大興大名彰德州十二恩景滄清獻深<lb/>
衛濬滑磁洺通縣三十三大名元城館陶夏津武城歴<lb/>
亭臨清呉橋將陵東光南皮清池靖海興濟㑹川交河<lb/>
樂夀武强安陽湯隂臨漳成安滏陽内黄黎陽衛蘇門<lb/>
獲嘉新鄉汲潞武清香河漷隂<hi>金史河渠志</hi>
金章宗泰和八年六月通州刺史張行信言船自通州<lb/>
入牐凡十餘日方至京師而官支五日轉脚之費遂増<lb/>
<pb n="KR2k0078_WYG_099-9b"/>
給之<hi>金史河渠志</hi>
韓玉泰和中建言開通州潞水漕渠船運至都陞兩階<lb/>
同知陜西東路轉運使事<hi>金史韓玉傳</hi>
張翰秀容人宣宗遷汴翰以戸部侍郎䂓措扈從事宜<lb/>
至真定上書言五事一謂當按蔡汴舊渠以通漕運上<lb/>
施行之<hi>金史張翰傳</hi>
金宣宗貞祐二年六月潮白河溢漂古北口鐵裹闗門<lb/>
至老王谷<hi>金史五行志</hi>
<pb n="KR2k0078_WYG_099-10a"/>
金宣宗貞祐三年既遷于汴以陳潁二州瀕水欲借民<lb/>
船以漕不便遂依觀州漕運司設提舉官募船戸而籍<lb/>
之命戸部勾當官往來巡督<hi>金史河渠志</hi>
侯摰東阿人貞祐四年進拜尚書右丞嘗上言宜開沁<lb/>
水以便饋運至是詔有司開之<hi>金史侯摰傳</hi>是年從右丞侯<lb/>
摰言開沁水以便餽運上又念京師轉輸之勞命出尚<lb/>
厩牛及官車以助其力　是年諭皇太子曰中京運糧<lb/>
護送官當擇其人萬有一失樞宻官亦有罪矣其船當<lb/>
<pb n="KR2k0078_WYG_099-10b"/>
用毛花輦所造兩首尾者仍張幟如渡軍之狀勿令敵<lb/>
知為糧也陜西行省把胡魯言陜西嵗運糧以助闗東<lb/>
民力浸困若以舟自渭入河順流而下可以紓民力遂<lb/>
命嚴其偵候如有警則皆維於南岸時朝廷以邳徐宿<lb/>
泗軍儲京東縣輓運者嵗十餘萬石民甚苦之<hi>金史河渠志</hi>
博和哩興定四年權尚書右丞左副元帥行尚書省元<lb/>
帥府於京兆時陜西嵗運糧以助闗東民力寖困和哩<lb/>
上言若以舟楫自渭入河順流而下庶可少紓民力從<lb/>
<pb n="KR2k0078_WYG_099-11a"/>
之時以為便<hi>金史博和哩傅</hi>
金宣宗元光元年於歸德府置通濟倉設都監一員以<lb/>
受東郡之粟定國節度使李復享言河南駐驆兵不可<lb/>
闕糧不厭多比年少有匱乏即仰給陜西陜西地腴嵗<lb/>
豐十萬石之助不難但以軍運之費先去其半民何以<lb/>
堪宜造大船二十由大慶闗度入河東抵湖城往還不<lb/>
過數日篙工不過百人使舟皆容三百五十斛則是百<lb/>
人以數日運七千斛矣自夏抵秋可漕三千餘萬斛且<lb/>
<pb n="KR2k0078_WYG_099-11b"/>
無稽滯之患上從之時又於靈璧縣潼郡鎮設倉都監<lb/>
及監支納以方開長直溝將由萬安湖舟運入汴至泗<lb/>
以貯粟也<hi>金史河渠志</hi>
金哀宗天興元年五月丁亥鑿洧川漕渠尋罷之<hi>金史</hi>
<hi>哀宗本紀</hi>
元都於燕去江南極逺而百司庶府之繁衛士編民之<lb/>
衆無不仰給於江南自丞相巴延獻海運之言而江南<lb/>
之糧分為春夏二運蓋至於京師者一嵗多至三百萬<lb/>
<pb n="KR2k0078_WYG_099-12a"/>
餘石民無輸輓之勞國有儲蓄之富豈非一代之良法<lb/>
歟初巴延平江南時嘗命張瑄朱清等以宋庫藏圖籍<lb/>
自崇明州從海道載入京師而運糧則自浙西涉江入<lb/>
淮由黄河逆水至中灤旱站陸運至淇門入御河以達<lb/>
於京後又開濟州泗河自淮至新開河由大清河至利<lb/>
津河入海因海口沙壅又從東阿旱站運至臨清入御<lb/>
河又開膠萊河道通海勞費不貲卒無成功至元十九<lb/>
年巴延追憶海道載宋圖籍之事以為海運可行於是<lb/>
<pb n="KR2k0078_WYG_099-12b"/>
請於朝命上海總管羅璧朱清張瑄等造平厎海船六<lb/>
十艘運糧四萬六千餘石從海道至京師然剏行海洋<lb/>
沿山求㠗風信失時明年始至直沽時朝廷未知其利<lb/>
是年十二月立京畿江淮都漕運司二仍各置分司以<lb/>
督綱運每嵗令江淮漕運司運糧至中灤京畿漕運司<lb/>
自中灤運至大都二十年又用王積翁議令阿巴齊等<lb/>
廣開新河然新河候潮以入船多損壞民亦苦之而䝉<lb/>
古台言海運之舟悉皆至焉於是罷新開河頗事海運<lb/>
<pb n="KR2k0078_WYG_099-13a"/>
立萬戸府二以朱清為中萬戸張瑄為中戸䝉古台為<lb/>
萬戸府達嚕噶齊未幾又分新河軍士水手及船於揚<lb/>
州平灤二處運糧命三省造船二千艘於濟州河運糧<lb/>
猶未專於海運也二十四年始立泉府司專掌海運増<lb/>
置萬戸府二總為四府是年遂罷東平河運糧二十五<lb/>
年内外分置漕運司二其在外者於河西務置司領接<lb/>
運海道糧事二十八年又用朱清張瑄之請并四府為<lb/>
都漕運萬戸府二止令清瑄二人掌之其屬有千戸百<lb/>
<pb n="KR2k0078_WYG_099-13b"/>
戸等官分為各翼以督嵗運至大四年遣官至江浙議<lb/>
海運事時江東寧國池饒建康等處運糧率令海船從<lb/>
揚子江逆流而上江水湍急又多石磯走沙漲淺糧船<lb/>
俱壞歲歲有之又湖廣江西之糧運至真州泊入海船<lb/>
船大厎小亦非江中所宜於是以嘉興松江秋糧并江<lb/>
淮江浙財賦府嵗辦糧充運海漕之利蓋至是博矣<lb/>
初海運之道自平江劉家港入海經揚州路通州海門<lb/>
縣黄連沙頭萬里長灘開洋沿山㠗而行抵淮安路鹽<lb/>
<pb n="KR2k0078_WYG_099-14a"/>
城縣歴西海州海寧府東海縣宻州膠州界放靈山洋<lb/>
投東北路多淺沙行月餘始抵成山計其水程自上海<lb/>
至楊村馬頭凡一萬三千三百五十里至元二十九年<lb/>
朱清等言其路險惡復開生道自劉家港開洋至撐脚<lb/>
沙轉沙觜至三沙洋子江過匾擔沙大洪又過萬里長<lb/>
灘放大洋至青水洋又經黒水洋至成山過劉島至芝<lb/>
罘沙門二島放萊州大洋抵界河口其道差為徑直明<lb/>
年千戸殷明略又開新道從劉家港入海至崇明州三<lb/>
<pb n="KR2k0078_WYG_099-14b"/>
沙放洋向東行入黒水大洋取成山轉西至劉家島又<lb/>
至登州沙門島於萊州大洋入界河當舟行風信有時<lb/>
自浙西至京師不過旬日而巳視前二道為最便云然<lb/>
風濤不測糧船漂溺者無嵗無之間亦有船壞而棄其<lb/>
米者至元二十三年始責償於運官人船俱溺者乃免<lb/>
然視河漕之費則其所得蓋多矣<hi>元史食貨志</hi>
羅璧鎮江人陞明威將軍總管鎮金山至元四年徙鎮<lb/>
上海督造海舟六十艘兩月而畢十二年始運江南糧<lb/>
<pb n="KR2k0078_WYG_099-15a"/>
而河運弗便十九年用丞相巴延言初通海道漕運抵<lb/>
直沽以達京城立運糧萬戸三而以璧與朱清張瑄為<lb/>
之乃首部漕舟由海洋抵楊村不數十日入京師賜金<lb/>
虎符進懐逺大將軍管軍萬戸兼管海道運糧二十四<lb/>
年納延叛璧復以漕舟至遼陽浮海抵錦州小凌河至<lb/>
廣寧十寨諸軍頼以濟加昭勇大將軍督漕至直沽倉<lb/>
潞河決水溢幾及倉璧樹栅率所部畚土築隄捍之陞<lb/>
昭毅大將軍同知淮西道宣慰司事歴都水監改正奉<lb/>
<pb n="KR2k0078_WYG_099-15b"/>
大夫通州復多水患鑿二渠以分水勢又浚阜通河而<lb/>
廣之嵗増漕六十餘萬石奉命括兩淮屯田得疾歸鎮<lb/>
江卒<hi>元史羅璧傳</hi>
　朱張海餉自三山大洋徑至燕京且言自古所未嘗<lb/>
　行此道昉自今始然杜少陵出塞詩云漁陽豪俠地<lb/>
　擊鼓吹笙竽雲帆轉遼海粳稻來東呉越羅與楚練<lb/>
　照耀輿臺軀又昔遊詩云幽燕夙用武供給亦勞哉<lb/>
　吳門持粟帛汎海凌蓬萊然則自昔燕地皆海運非<lb/>
<pb n="KR2k0078_WYG_099-16a"/>
　始於今矣<hi>周宻浩然齋視聽抄</hi>
　朱清張瑄者海上亡命也久為盜魁出没險阻若風<lb/>
　與鬼劫略商販人甚苦之至元二十一年巴延建議<lb/>
　海運乃招二人授以金符千戸押運糧三萬五千石<lb/>
　仍立海道萬戸府三以清瑄與羅璧為萬戸轄千戸<lb/>
　百戸所領虎符金牌素銀牌船大者不過千石小者<lb/>
　三百石自劉家港出揚子江盤轉黄連沙觜月餘始<lb/>
　至准口過膠州牢山一路至延真島望北行轉成山<lb/>
<pb n="KR2k0078_WYG_099-16b"/>
　西行到九皋島劉公島沙門島放萊州大洋收界河<lb/>
　兩月餘抵直沽實為繁重至元二十六年増糧八十<lb/>
　萬石二月開洋四月直沽交卸五月還復運夏糧至<lb/>
　八月回一嵗兩運是時船小人多恐懼至元二十七<lb/>
　年朱萬戸請長興李福四押運自揚子江開洋落潮<lb/>
　東北行離長灘至白水綠水經黒水大洋北望延真<lb/>
　島轉成山西行入沙門開萊州大洋進界河不過一<lb/>
　月或半月至直沽漕運利便是嵗加朱為浙江省叅<lb/>
<pb n="KR2k0078_WYG_099-17a"/>
　政張為浙江鹽運司都運如是者二十餘年大德七<lb/>
　年招兩浙上戸自造船與脚價十一兩五錢分撥春<lb/>
　夏二運延祐以來各造海船大者八九千小者二千<lb/>
　餘石嵗運三百六十萬石京師稱便迤南番貢亦通<lb/>
　蓋自上海至直沽内楊村馬頭凡一萬三千三百五<lb/>
　十里不出月餘可以達省費不貲若長樂港出福州<lb/>
　經崇明以北又自古未有之利也我朝洪武三十年<lb/>
　猶倣其制嵗運七十萬石以給遼東至永樂間㑹通<lb/>
<pb n="KR2k0078_WYG_099-17b"/>
　河成始不復講<hi>胡松廣輿圖</hi>
元自世祖用巴延之言嵗漕東南粟由海道以給京師<lb/>
始自至元二十年至於天厯至順由四萬石以上増而<lb/>
為三百萬以上其所以為國計者大矣歴嵗既久弊日<lb/>
以生水旱相仍公私俱困疲三省之民力以充嵗運之<lb/>
恒數而押運監臨之官與夫司出納之吏恣為貪黷脚<lb/>
價不以時給收支不得其平船戸貧乏耗損益甚兼以<lb/>
風濤不測盜賊出没剽劫覆亡之患自仍改至元之後<lb/>
<pb n="KR2k0078_WYG_099-18a"/>
有不可勝言者矣由是嵗運之數漸不如舊至正元年<lb/>
益以河南之粟通計江南三省所運止得二百八十萬<lb/>
石二年又令江浙行省及中正院財賦總管府撥賜諸<lb/>
人寺觀之糧盡數起運僅得二百六十萬石而巳及汝<lb/>
頴倡亂湖廣江右相繼陷没而方國珍張士誠竊據浙<lb/>
東西之地雖縻以好爵資為藩屏而貢賦不供剝民以<lb/>
自奉於是海運之舟不至京師者積年矣至十九年朝<lb/>
廷遣兵部尚書巴延特穆爾戸部尚書齊履亨徴海運<lb/>
<pb n="KR2k0078_WYG_099-18b"/>
於江浙由海道至慶元抵杭州時達實特穆爾為江浙<lb/>
行中書省丞相張士誠為太尉方國珍為平章政事詔<lb/>
命士誠輸粟國珍具舟達實特穆爾總督之既達朝廷<lb/>
之命而方張互相猜疑士誠慮方氏載其粟而不以輸<lb/>
於京也國珍恐張氏掣其舟而因乘虛以襲己也巴延<lb/>
特穆爾白於丞相正辭以責之㢲言以諭之乃釋二家<lb/>
之疑克濟其事先率海舟俟於嘉興之澉浦而平江之<lb/>
粟展轉以達杭之石墩又一舎而後抵澉浦乃載於舟<lb/>
<pb n="KR2k0078_WYG_099-19a"/>
海灘淺澀躬履艱苦粟之載於舟者為石十有一萬二<lb/>
十年五月赴京是年秋又遣戸部尚書王宗禮等至江<lb/>
浙二十一年五月運糧赴京如上年之數九月又遣兵<lb/>
部尚書徹辰布哈侍郎韓祺往徴海運一百萬石二十<lb/>
二年五月運糧赴京視上年之數僅加二萬而巳九月<lb/>
遣戸部尚書托克托罕徹爾兵部尚書特穆至江浙二十<lb/>
三年五月仍運糧十有三萬石赴京九月又遣戸部侍<lb/>
郎博囉特穆爾監丞賽音布哈往徴海運士誠託辭以<lb/>
<pb n="KR2k0078_WYG_099-19b"/>
拒命由是東南之粟給京師者遂止於是嵗云<hi>元史食</hi>
<hi>貨志</hi>
　京師之在燕自元始故漕運之自南而北亦自元始<lb/>
　元初糧道自浙西渉江入淮由黄河逆水至中灤旱<lb/>
　站陸運至淇門入御河以達京至元二十年李粤魯<lb/>
　赤自任城開穿河渠分汶之西北流至須城入清濟<lb/>
　故瀆通江淮漕經東阿至利津河入海由海道至直<lb/>
　沽後因海口沙壅從東阿舎舟陸運抵臨清下漳御<lb/>
<pb n="KR2k0078_WYG_099-20a"/>
　至京陸運道經茌平地勢卑下夏秋霖潦艱阻萬狀<lb/>
　公私病之至元二十六年用夀張尹韓仲暉言自安<lb/>
　山西開河由夀張西北過東昌至臨清達御河長二<lb/>
　百五十餘里決汶流以趨之舟楫連檣而下建堰閘<lb/>
　以節蓄洩完隄防以備盪激賜名㑹通然當時河道<lb/>
　初開岸狹水淺不能負重每嵗不過數十萬石故終<lb/>
　元之世海運未罷<hi>山東全河備考</hi>
　元之海漕其利甚溥其法亦甚備船有仙鶴哨船每<lb/>
<pb n="KR2k0078_WYG_099-20b"/>
　船三十隻為一綱大都船九百餘隻漕米三百餘萬<lb/>
　石船戸八千餘戸又分其綱為三十每綱設押綱官<lb/>
　二人以常選正八品為之其行船者又顧募水手移<lb/>
　置揚州先加教習領其事者則設專官秩三品而任<lb/>
　之又專責清瑄輩但加秩耳不易其人此所以享其<lb/>
　利幾百年當全盛之時固無庸論至正之末天下分<lb/>
　崩猶藉張士誠給數年豈非以措置得宜久而不變<lb/>
　哉<hi>通漕類編</hi>
<pb n="KR2k0078_WYG_099-21a"/>
元有天下内立都水監外設各處河渠司以興舉水利<lb/>
修理河隄為務決雙塔白浮諸水為通惠河以濟漕運<lb/>
而京師無轉餉之勞𨗳渾河疏灤水而武清平灤無墊<lb/>
溺之虞浚冶河障滹沱而真定免決囓之患開㑹通河<lb/>
於臨清以通南北之貨一代之事功不可泯也　通惠<lb/>
河其源出於白浮甕山諸泉水也世祖至元二十八年<lb/>
都水監郭守敬奉詔興舉水利因建言疏鑿通州至都<lb/>
河改引渾水溉田於舊牐河踪跡𨗳清水上自昌平縣<lb/>
<pb n="KR2k0078_WYG_099-21b"/>
白浮村引神山泉西折南轉過雙塔榆河一畆玉泉諸<lb/>
水至西門入都城南滙為積水潭東南出文明門東至<lb/>
通州髙麗莊入白河總長一百六十四里一百四歩塞<lb/>
清水口一十二處共長二百一十歩壩牐一十處共二<lb/>
十座節水以通漕運誠為便益從之首事於至元二十<lb/>
九年之春告成於三十年之秋賜名曰通惠河凡役軍<lb/>
一萬九千一百二十九工匠五百四十二水手三百一<lb/>
十九没官囚隸百七十二計二百八十五萬工用楮幣<lb/>
<pb n="KR2k0078_WYG_099-22a"/>
百五十二萬錠糧三萬八千七百石木石等物稱是役<lb/>
興之日命丞相以下皆親操畚鍤為之倡置牐之處往<lb/>
往於地中得舊時磚木時人為之感服船既通行公私<lb/>
兩便先時通州至大都五十里陸輓官糧嵗若干萬民<lb/>
不勝其悴至是皆罷之其壩牐之名曰廣源牐西城牐<lb/>
二上牐在和義門外西北一里下牐在和義水門西三<lb/>
歩海子牐在都城内文明牐二上牐在麗正門外水門<lb/>
東南下牐在文明門西南一里魏村牐二上牐在文明<lb/>
<pb n="KR2k0078_WYG_099-22b"/>
門東南一里下牐西至上牐一里籍東牐二在都城東<lb/>
南王家莊郊亭牐二在都城東南二十五里銀王莊通<lb/>
州牐二上牐在通州西門外下牐在通州南門外楊尹<lb/>
牐二在都城東南三十里朝宗牐二上牐在萬億庫南<lb/>
百歩下牐去上牐百歩成宗元貞元年四月中書省臣<lb/>
言新開運河牐宜用軍一千五百以守護兼廵防往來<lb/>
船内姦宄之人從之七月工部言通惠河剏造牐壩所<lb/>
費不貲雖巳成功全籍主守之人上下照略修治今擬<lb/>
<pb n="KR2k0078_WYG_099-23a"/>
設提領三員管領人夫專一巡護降印給俸其西城牐<lb/>
改名㑹川海子牐改名澄清文明牐仍用舊名魏村牐<lb/>
改名惠和籍東牐改名慶豐郊亭牐改名平津通州牐<lb/>
改名通流河門牐改名廣利楊尹牐改名溥濟武宗至<lb/>
大四年六月省臣言通州至大都運糧河牐始務速成<lb/>
故皆用木嵗久木朽一旦俱敗然後致力將見不勝其<lb/>
勞今為永固計宜用磚石以次修治從之後至泰定四<lb/>
年始修完焉文宗天厯二年三月中書省臣言世祖時<lb/>
<pb n="KR2k0078_WYG_099-23b"/>
開挑通惠河安置牐座全籍上源白浮一畆等泉之水<lb/>
以通漕運今各支及諸寺觀權勢私決隄堰澆灌稻田<lb/>
水碾園圃致河淺妨漕事乞禁之奉㫖白浮甕山直抵<lb/>
大都運糧河隄堰泉水諸人毋挾勢偷決大司農司都<lb/>
水監可嚴禁之<hi>元史河渠志</hi>
　<lb/>
　<lb/>
　行水金鑑巻九十九<lb/>
</p>
<p>
</p>
  </div>
</body>
</text>
</TEI>
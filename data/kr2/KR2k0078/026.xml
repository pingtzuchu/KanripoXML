<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻二十六</head> <lb/>
    <p>
<pb n="KR2k0078_WYG_026-1a"/>
欽定四庫全書<lb/>
　行水金鑑巻二十六<lb/>
　　　　　　　　　　江南按察使傅澤洪撰<lb/>
　　河水<lb/>
明世宗嘉靖四十五年六月癸酉河決馬家橋等處新<lb/>
隄總理河道尚書朱衡都御史潘季馴以聞工部議覆<lb/>
請令衡等亟為經理仍及水盛之時親詣黄河上流督<lb/>
率有司視某處故道可復某處新河可開務圖上䇿以<lb/>
<pb n="KR2k0078_WYG_026-1b"/>
弭後患從之　十一月壬午總理河道都御史潘季馴<lb/>
以憂去吏部言治河尚書朱衡心計精明足當大任今<lb/>
河業巳有緒宜即以河道事使衡兼之待其遷轉之日<lb/>
仍舊復設河道都御史報可<hi>明世宗實録</hi>
　是年黄河復決沛縣飛雲橋二三等鋪東流衝運河<lb/>
　亦由湖陵城口入湖坡平地水盈丈許上下百里漕<lb/>
　渠無迹九月馬家橋隄成障水使之南趨秦溝冬沛<lb/>
　縣水斷流<hi>續文獻通考</hi>
<pb n="KR2k0078_WYG_026-2a"/>
　時河盡北徙決沛之飛雲橋横截逆流東行踰漕入<lb/>
　昭陽湖泛濫而東平地水丈餘散漫徐州從沙河至<lb/>
　二洪浩渺無際而河變極矣<hi>明紀事本末</hi>
　乙丑公以久次擢南京刑部尚書㑹河決徐方運道<lb/>
　湮塞上憂之改工部尚書兼右副都御史總理河漕<lb/>
　公日夜馳至徐方率四部人吏行視河所決道漲為<lb/>
　平陸浚之沙隨水壅淖不可足其旁横流汗漫舟行<lb/>
　樹杪力無所施則下令吏民父老有能以河事獻者<lb/>
<pb n="KR2k0078_WYG_026-2b"/>
　立召見口對久乃得新渠䂓度焉<hi>于慎行作鎮山朱公行狀  公名衡</hi>
　<hi>字士南萬安人嘉靖壬辰進士新渠詳見運河</hi>
　公晉都察院右僉都御史總理河道乙丑河決沛縣<lb/>
　破三沽閘漕道為梗議者言欲徙閘夏鎮従南陽至<lb/>
　留城出茶城口就高卬避漫流便天子以為然命大<lb/>
　司空衡督理以公副公分工受事躬行畚鍤間十旬<lb/>
　竣事省原估三之一尋丁内艱河工成詔褒録公晉<lb/>
　右副都御史<hi>申時行撰宫保尚書潘公季馴傳</hi>
<pb n="KR2k0078_WYG_026-3a"/>
　黄決沛縣之飛雲橋榖亭沙河留城境山一帶河渠<lb/>
　盡塞公遡流而西問故道扵土老篙師喟然歎曰漢<lb/>
　瓠子之役沉璧投馬不過曰復江南舊跡而巳其後<lb/>
　賈魯亦一切以復故為主宜仍三沽故道便而夏鎮<lb/>
　業有成議遂躬行督相不三旬告成<hi>王錫爵撰印川潘公墓志</hi>
　乙丑補工科給事中先是河決曹縣防河使者疏請<lb/>
　開趙皮寨孫家渡以殺水勢特遣侍郎吳鵬都御史<lb/>
　曽鈞董其役公上書極陳闗係祖陵周藩至急乃不<lb/>
<pb n="KR2k0078_WYG_026-3b"/>
　果開至是當事者仍議徐沛運道淤平宜亟開汴河<lb/>
　以疏黄水漫流公援證往事反覆辨其不可大略謂<lb/>
　汴河肇開自隋下通宿泗而達廣陵數百年來湮没<lb/>
　殆盡即欲開鑿糜費不貲使開之水即行勢必南走<lb/>
　泗州寢園可虞使開之水不至匪徒無益誤奪時日<lb/>
　運道之治反後已時韙其言開汴之議竟寢晉尚寳<lb/>
　司少卿<hi>程紹作徐公𫝊辛按公名自得雍丘人嘉靖  丑進士</hi>
明穆宗隆慶元年正<hi>月</hi>甲申先是河決沛縣議者請修<lb/>
<pb n="KR2k0078_WYG_026-4a"/>
復運河故道乃勘議新集郭貫樓等處上源巳而總理<lb/>
河道尚書朱衡言古之治河惟欲避害而今之治河又<lb/>
欲資其利故河流出境山以北則閘河淤出徐州以南<lb/>
則二洪涸惟出自境山至徐州小浮橋四十餘里間乃<lb/>
兩利而無害自黄河横流碭山郭貫樓支河皆巳淤塞<lb/>
改從華山分為南北二支南出秦溝正在境山以南五<lb/>
里許此誠運河之利也惟北出沛縣西及飛雲橋逆上<lb/>
魚臺為患甚大聖慈不忍沛縣魚臺之民横罹水災拳<lb/>
<pb n="KR2k0078_WYG_026-4b"/>
拳欲開故道臣等仰體聖心亦有勘議上源之請但考<lb/>
之地形參之輿論其不可者有五自新集至兩河口皆<lb/>
平原高阜無寸尺故道可因即欲濬深無異穿井郭貫<lb/>
樓至龍溝一帶頗有河形又係新<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>無可駐足譬諸取<lb/>
飴扵<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>隨取隨滿其不可一也黄河所經鮮不為患由<lb/>
新集則商虞夏邑受之由郭貫樓則蕭碭受之今改復<lb/>
故道則魚沛之禍復移蕭碭其不可二也黄河西注華<lb/>
山勢若建瓴又無涯涘欲従中鑿渠挽水南向必當築<lb/>
<pb n="KR2k0078_WYG_026-5a"/>
壩横截遏其東奔於狂瀾巨浸之中築數里之壩為力<lb/>
甚難其不可三也役夫三十三萬曠日持久勞民扵旣<lb/>
疲之餘徼功於難必之地騷動三省其不可四也大役<lb/>
踵興工費以數百萬計匱乏之後措置無䇿一有不繼<lb/>
前功盡隳其不可五也臣以為上源之議可罷惟開廣<lb/>
秦溝使下流通行修築南長隄以防奔潰可以甦魚沛<lb/>
昏墊之民工部請従衡議上曰可　二月甲午總理河<lb/>
道工部尚書兼都察院右都御史朱衡奉詔自陳乞休<lb/>
<pb n="KR2k0078_WYG_026-5b"/>
不允　十一月丁卯陞刑部浙江司郎中方良曙為河<lb/>
南按察使副使治河<hi>明穆宗實録</hi>
明穆宗隆慶二年六月乙酉總理河道漕運工部尚書<lb/>
兼都察院右副都御史朱衡以疾乞休不允　九月已<lb/>
已命總河尚書朱衡回部　庚午起服闋都察院右副<lb/>
都御史翁大立以原職總理河道　十月戊戌詔以兩<lb/>
淮運司挑河銀三千兩發徐吕二洪協濟河夫之費従<lb/>
總理屯鹽都御史龎尚鵬奏也<hi>明穆宗實録</hi>
<pb n="KR2k0078_WYG_026-6a"/>
明穆宗隆慶三年二月庚子總河都御史翁大立奏言<lb/>
國家張官置吏為治河計至詳密矣然往往能收臨患<lb/>
焦爛之功而未有先事徙薪之䇿以懲怠擊惰之法大<lb/>
疎也稽之律令凡失時不修隄防者罪止笞杖是以當<lb/>
事者率漫然視之請自今更令隄防不効者府佐及州<lb/>
縣正官俱以差降級并管河副使與職專守巡者俱治<lb/>
罪工部覆行其言因陳漕渠視黄河以為通塞黄河變<lb/>
遷自古不常乞并敕大立及時疏濬下流建築遥隄以<lb/>
<pb n="KR2k0078_WYG_026-6b"/>
備之報可　七月壬午河決沛縣自考城虞城曹單豐<lb/>
沛抵徐俱罹其害漂没田廬不可勝數漕舟二千餘皆<lb/>
阻邳州不得進總理河道都御史翁大立以聞工部尚<lb/>
書朱衡覆奏茶城淤塞宜俟水退乃可疏濬獨徐沛災<lb/>
民流移困苦宜令户部亟議賑濟以安人心户部覆如<lb/>
衡言請以淮揚商稅及撫按贓贖備賑倉糧賑䘏貧民<lb/>
仍敕河道諸臣設法疏濬支渠或置船盤剥勿令漕舟<lb/>
阻滯上是之　庚寅工科都給事中嚴用和言黄河再<lb/>
<pb n="KR2k0078_WYG_026-7a"/>
溢震蕩徐沛運道為梗宜飭所司塞決口挑濬<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>沙以<lb/>
紓目前之急其治河經久之䇿宜行河道及撫按官悉<lb/>
心計處扵是工部言今河流稍平漕舟以次而進其諸<lb/>
隄堰閘壩可以漸修無足為慮惟沛縣黄水之横溢倐<lb/>
去倐來則民命不堪秦濁河口之<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>沙隨疏隨壅則運<lb/>
道終阻誠宜及時講求為一勞永逸之計然臣以為黄<lb/>
河為患自周漢至今未有能久治而不決之術要在因<lb/>
勢利導隨敝修補而巳今沛縣東隄巳完而縣城南至<lb/>
<pb n="KR2k0078_WYG_026-7b"/>
境山西隄未及舉修宜亟加興築以遏沛河之溢其秦<lb/>
濁二河易<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>難疏宜扵梁山之南别開一渠逺避黄水<lb/>
以免沙<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>之患計無便扵此者至欲多開故道以殺河<lb/>
勢則臣以為不可夫漢武力罷扵瓠子之工宋人禍基<lb/>
扵回河之役即嘉靖中開濬孫家渡等處費出不貲旋<lb/>
即壅塞未有能出竒䇿使河受約束者也上是其言<lb/>
已亥總河翁大立奏洪水為患在北則廣大河間在南<lb/>
則淮揚徐沛在河南則開歸彰衛在山東則兖濟東昌<lb/>
<pb n="KR2k0078_WYG_026-8a"/>
人民嗸嗸愁苦萬狀宜令户部轉行漕司以最後漕糧<lb/>
收貯徐州廣運倉平價出糶以救災民及他州郡咸議<lb/>
蠲䘏則可以活數百萬之命時工科都給事中嚴用和<lb/>
亦以為言户部覆請留漕糧三萬石賑濟工部請行河<lb/>
道諸臣及時繕修隄閘壩堰其茶城西岸曹單河隄以<lb/>
屬大立南直隸淮河口等處山東臨清徳州等處河南<lb/>
虞城夏邑等處決口屬各巡撫經理務刻期竣事上皆<lb/>
從之　八月丁已總理河道都御史翁大立請發河南<lb/>
<pb n="KR2k0078_WYG_026-8b"/>
山東淮揚河夫樁草銀一萬兩預糴粟麥貯之倉庾以<lb/>
備明年河工及賑濟之用従之　庚申以洪水為患命<lb/>
總河翁大立祭大河大濟之神巡撫鳯陽侍郎趙孔昭<lb/>
祭大江大淮之神　九月丙子總河翁大立言陛下念<lb/>
濵河之民重罹水災特下蠲租之令更發内帑以賑之<lb/>
不勝大幸顧閭閻窮苦之狀宫禁䆳逺有不盡見聞者<lb/>
臣謹繪圖十二以獻一曰水次兊軍二曰漕河築隄三<lb/>
曰黄河驟漲四曰昏夜守隄五曰糧船過洪六曰黄河<lb/>
<pb n="KR2k0078_WYG_026-9a"/>
捲埽七曰茶城撈淺八曰洪水衝城九曰風雨異常十<lb/>
曰海潮嘯溢十一曰災民避水十二曰糧船漂没險阻<lb/>
艱難備載之矣陛下惠然省覽知大官之膳餼皆軍民<lb/>
膏血必有惻然傷之者且今時事可深慮者五東南財<lb/>
賦之藪而江海泛濫粒米不登鞭撻雖加徒隕民命此<lb/>
京儲可慮一也邊鎭闗隘洪水衝激墩堡傾頽何恃以<lb/>
守此外患可慮二也直𨽻山東河南皆股肱之郡霖雨<lb/>
既久城郭不完積貯空虚振貸無䇿卒有宼盜何以備<lb/>
<pb n="KR2k0078_WYG_026-9b"/>
之此内地可慮三也海徼之間颶風鼓浪兵船戰士悉<lb/>
被漂沉此海防可慮四也淮浙産鹽之場鹹泥盡衝團<lb/>
竈盡廢此國課可慮五也願陛下以此五患十二圖召<lb/>
公卿輔弼之臣與共計之求所以消弭變異者無為文<lb/>
具上以圖留覽下其章扵所司<hi>明穆宗實録</hi>
　是年七月河水溢自清河抵淮安城西淤者三十餘<lb/>
　里決方信二壩出海平地水深丈餘寳應湖隄崩壞<lb/>
　山東莒郯諸處水溢従沂河直河入邳州人民溺焉<lb/>
<pb n="KR2k0078_WYG_026-10a"/>
　<hi>明紀事本末</hi>
　是年黄河及南直𨽻山東河南俱大漲秋復海嘯徐<lb/>
　邳豐沛一望無際尚書朱衡開回回墓河上通昭陽<lb/>
　湖湖陵城河口以洩坡水凡二千六百餘丈河道都<lb/>
　御史翁大立奏開鴻溝廢渠自昭陽湖中以達鴻溝<lb/>
　自鴻溝以達李家口自李家口以達回回墓而東出<lb/>
　留城閘河計長六十餘里墾民田數千頃三閱月告<lb/>
　成滕沛利之　按沽沛舊河湮塞朱公奏開新河比<lb/>
<pb n="KR2k0078_WYG_026-10b"/>
　舊河徙東三十餘里然新河餘流舊河積水猶浸昭<lb/>
　陽湖至是開鴻溝廢渠則新舊河俱得宣洩鴻溝廢<lb/>
　渠在新河以西昭陽以東乃往年沙薛二水従此以<lb/>
　入舊河者自舊河淤而此渠亦淤其半故廢今所開<lb/>
　即此<hi>南河全考</hi>
明穆宗隆慶四年三月丁酉直𨽻巡按御史張問明奏<lb/>
留蘇松常鎮四府罰贖銀一萬兩濟河工用兼賑饑民<lb/>
許之　四月乙已以兵科都給事中温純言更命河道<lb/>
<pb n="KR2k0078_WYG_026-11a"/>
都御史加提督軍務職銜以南直𨽻之淮揚頴徐北直<lb/>
隸之大名天津河南之睢陳山東之臨沂及添設曹濮<lb/>
道各兵備官屬焉　七月壬辰時山東沙薛汶泗諸水<lb/>
驟溢決仲家淺等處而黄河暴至茶城復淤扵是侍郎<lb/>
翁大立言今山水甚盛由梁山之下張孤山之東内花<lb/>
山之西南出戚家港合於黄河宜逐加開濬依山築隄<lb/>
以避秦溝濁河歲歲漲淤之患此所謂因勢而利導不<lb/>
與黄河争尺寸之地者也工部是其議請令大立督所<lb/>
<pb n="KR2k0078_WYG_026-11b"/>
司相度舉行従之　癸已改工部右侍郎翁大立為兵<lb/>
部左侍郎　八月丁酉起原任都察院右副都御史潘<lb/>
季馴總理河道提督軍務<hi>此再任總河也</hi>　九月甲戌河決邳<lb/>
州自睢寧白浪淺至宿遷小河口淤百八十里運船千餘<lb/>
不得進侍郎翁大立言邇來黄河之患不在河南山東<lb/>
豐沛而專在徐邳故先欲開泇口河以逺河勢開蕭縣<lb/>
河以殺河流者正為浮沙擁聚河面増髙為異日慮耳<lb/>
今秋水洊至横溢為災臣以為權宜之計在棄故道而<lb/>
<pb n="KR2k0078_WYG_026-12a"/>
就新衝經久之䇿在開泇河以避洪水議無出此兩者<lb/>
惟上決擇扵是都給事中龍光御史孫裔興等皆以為<lb/>
言請罰治河道諸臣責以後效令及時疏塞以通漕舟<lb/>
工部覆奏往時黄河自劉大夏設官布置而河南之患<lb/>
息自嘉靖初曹單築長隄而山東之患息自近年改成<lb/>
新河而豐沛之患息非必河自順軌由人力勝也今既<lb/>
不能引他水以濟漕而新衝之渠卒未可就惟築塞決<lb/>
口如曩時房村方略則故道宜可通至於泇口之議雖<lb/>
<pb n="KR2k0078_WYG_026-12b"/>
工費不貲而一勞永逸比歲歲疏鑿費亦自省宜令大<lb/>
立躬自相度條其利害以聞其管河官員俱令戴罪任<lb/>
事俟河通奏請上是之　十月庚申總河侍郎翁大立<lb/>
言臣竊計治邳閼阻之䇿有三一開泇口一就新衝一<lb/>
復故道然三者利害恒相參焉從馬家橋經利國監入<lb/>
泇口出邳州則可以避秦溝河徐河徐吕二洪之險引<lb/>
薛河鴻溝之水灌河水陸通行諸驛遞分司略可併省<lb/>
而徐邳東鄙之民亦漸復業其便者五然而山水驟發<lb/>
<pb n="KR2k0078_WYG_026-13a"/>
則須多張水門廣開水櫃利國監多伏石須紆回避之<lb/>
即河巳成猶當勞費數年而後可久其為不便者三此<lb/>
開泇口之利害也従曲頭集抵莊官樓河所衝刷久自<lb/>
成渠勞費不多而道理更近且河入睢寧必不南決又<lb/>
無徐邳横射之患匙頭灣之險而平野築隄可免齧蝕<lb/>
其便者五然曲頭集截河大壩費亦不貲新隄難固水<lb/>
至復決又當廢睢寧一縣併扵邳州其為不便者三此<lb/>
就新衝之利害也復故道則二總漕粮得水可濟漕舟<lb/>
<pb n="KR2k0078_WYG_026-13b"/>
九百有餘即出可以還百年運道可以振業徐州而存<lb/>
睢寧便者四然而百數十里之淤視房村工費尤鉅置<lb/>
沙兩涯勢易崩塞埽灣築隄雖築不固且河流所棄多<lb/>
不能復不便者四此復故道之利害也請以臣三䇿下<lb/>
工部定議行河道漕司撫按諸臣協同舉事以責成功<lb/>
又言河工以錢糧為本以得人任事為要復條上計處<lb/>
工費借留漕銀議留漕米查理船稅起調夫役選用官<lb/>
員奬勵才賢監督工程八事疏下工部仍請復故道以<lb/>
<pb n="KR2k0078_WYG_026-14a"/>
濟目前之急其開鑿泇口之議令大立熟計以聞無持<lb/>
兩可其所陳八事多可采用上皆允行　十一月癸亥<lb/>
工部郎中張純議以徐吕二洪之間漸成塡淤河隄寢<lb/>
薄假令來年水溢必有衝決之患請自徐邳至淮繕治<lb/>
兩涯増髙倍薄仍築遥堤以防不測工部是其議請命<lb/>
都御史潘季馴勘詳以聞巳而季馴言築隄之法有二<lb/>
近者所以束湍悍之流逺者所以待衝決之患皆為上<lb/>
䇿顧工費不貲動以巨萬當此財殫力疲之㑹安所措<lb/>
<pb n="KR2k0078_WYG_026-14b"/>
其手足耶宜以見築縷水壩増益髙厚曲加保護姑為<lb/>
目前之計従之　十二月乙未總督漕運户部左侍郎<lb/>
趙孔昭上疏自劾孔昭已得旨還部而代者未至㑹河<lb/>
決運阻乃引罪乞罷不許　壬子户部覆河道都御史<lb/>
潘季馴奏請量留漕糧三萬石漕庫銀一萬二千兩以河<lb/>
工船稅銀抵還太倉其舊任河道都御史今陞兵部侍<lb/>
郎翁大立業巳交代難復行事宜令赴京供職<hi>明穆宗實録</hi>
是年又決邳州注睢寧出小河口自曹家口至直河淤<lb/>
<pb n="KR2k0078_WYG_026-15a"/>
百餘里命官濬之復故渠盡塞諸決口<hi>明㑹典</hi>
　是年七月黄河暴漲決縣治之曲頭集王家口馬家<lb/>
　淺等處淤墊一百餘里俱為平陸<hi>睢寧縣志</hi>
　庚午河稍南徙決睢寧瀦其陸百五十里皆為平野<lb/>
　公復以故節來蒞事而廢址盡復其所浚築深厚再<lb/>
　倍扵故河而費半之出官民之舟扵積淤者以萬數<lb/>
　<hi>王錫爵撰潘公季馴墓志</hi>
　公塞決時滛雨連旬水驟至幾没公趾不為避萬衆<lb/>
<pb n="KR2k0078_WYG_026-15b"/>
　野處公往來拊慰不憚劬勞嘗乗小艇行河風雷大<lb/>
　作震撼波濤中幾覆絓樹杪乃脫父老神之為潘公<lb/>
　再生識其處<hi>申時行撰潘公季馴𫝊</hi>
明穆宗隆慶五年三月乙亥以河工免山東布政司及<lb/>
淮揚徐頴三道各派夫人户雜繇一年従河道都御史<lb/>
潘季馴奏也　四月甲午河復決邳州自曲頭集至王<lb/>
家口新隄多壞　五月丙戌總河都御史潘季馴議保<lb/>
邳河新隄條陳分委監督議委官員議處人夫議設鋪<lb/>
<pb n="KR2k0078_WYG_026-16a"/>
舍預備物料五事工部覆請従之　八月辛丑總理河<lb/>
道工部右侍郎兼右僉都御史陳大賔卒賜祭𦵏如例<lb/>
　壬寅命總理河道都御史潘季馴速治吕梁雙溝決<lb/>
隄　八月已酉工部尚書朱衡言國家初置漕運悉資<lb/>
泉流自景泰以後黄河入運奪漕為河縁是河身浸廣<lb/>
淤沙歲積不得不藉黄河以行故今徐邳之漕河即黄<lb/>
河也歴考往代河趨濟博則決曹單魚沛而沽頭上下<lb/>
諸閘盡廢趨邳遷則決野雞岡口下亳泗而徐吕二洪<lb/>
<pb n="KR2k0078_WYG_026-16b"/>
頓涸今沛邑新河既成縦決曹魚可保無恙而茶城以<lb/>
南猶屬黄河非盡斥逺之無以善後乞將議開泇河之<lb/>
說下諸臣熟計報可　甲寅命禮科左給事中雒遵往<lb/>
邳州等處查勘河工先是總督河道都御史潘季馴奏<lb/>
邳河工成乞録効勞諸臣上曰今歲漕運比常更遲何<lb/>
為輙報工完且敘功太濫該部覈實以聞於是尚書朱<lb/>
衡覆言河道通塞專以糧運遲速為驗非謂築口導流<lb/>
便可塞責乞遣官就彼覆勘仍命季馴戴罪管事報可<lb/>
<pb n="KR2k0078_WYG_026-17a"/>
　戊午改工部營繕司郎中張純仍為都水司郎中以<lb/>
總理河道都御史潘季馴言其治河有效特諸久任故<lb/>
也　十月已亥以河南山東大水命工部申飭管河官<lb/>
經理上流河防以備衝決　辛丑先是問刑條例有盜<lb/>
決故決河防之律在河南山東者俱問發充軍而南直<lb/>
隸徐邳一帶罪止徒配至是河道都御史潘季馴言徐<lb/>
邳每嵗河決之由河流衝射居十之四而居民盜決居<lb/>
十之六皆以法輕易犯故也請著令自徐邳上下為河<lb/>
<pb n="KR2k0078_WYG_026-17b"/>
流所經行處凡有貪水利避水患盜決故決河防者一<lb/>
如山東河南例俱發充軍仍増入條例中刑部覆従其<lb/>
議　癸卯命總理河道都御史潘季馴速治茶城之淤<lb/>
淺者以巡按御史張守約言運船阻塞故也　十二月<lb/>
辛亥罷總理河道都御史潘季馴同原任漕運都御史<lb/>
陳炌俱冠帶閒住時禮科左給事中雒遵自邳河勘工<lb/>
還為上言運船漂没之故始扵漕司缺船併糧太重故<lb/>
一遇水發相隨而敗又官旗侵冐者多度不能償輙妄<lb/>
<pb n="KR2k0078_WYG_026-18a"/>
引船壞自解此則漕臣陳炌等之罪也至於王家口初<lb/>
決之時黄水盡從漫坡經流南出小河口藉令季馴稍<lb/>
緩築隄一月則漕船可以盡出漫坡避新生之險乃計<lb/>
不出此反驅舟以就新溜坐視陷没方復騰章報功罪<lb/>
滋大矣今炌雖回籍未盡其辜而季馴尤不宜獨免乞<lb/>
并賜罷工部覆従其言故有是命<hi>明穆宗實録</hi>
　是年八月總督漕運都御史陳炌上疏報邳州河決<lb/>
　漕船淹没户部覆今歲漕船過淮獨早而入閘者十<lb/>
<pb n="KR2k0078_WYG_026-18b"/>
　不及二三雖河流為梗然諸臣怠誤之罪亦不容辭<lb/>
　乞遣風力憲臣督視以重國計㑹科臣宋良佐御史<lb/>
　唐鍊亦以為言得㫖炌與總兵陳王謨參將顧承勲<lb/>
　俱停俸戴罪管事命御史張憲翔沿河督趣之<hi>續文獻通</hi>
　<hi>考</hi>
　是年河決油房等十一口都御史潘季馴役丁夫五<lb/>
　萬開匙頭灣塞十一口築縷隄三萬丈挑淤八十里<lb/>
　故道漸復<hi>南河全考</hi>
<pb n="KR2k0078_WYG_026-19a"/>
　是年河決雙溝先是河漲徐州上下茶城至吕梁兩<lb/>
　厓東山不得下又不得決至是乃自雙溝而下北決<lb/>
　油房曹家青羊諸口南決闗家口曲頭集馬家淺閻<lb/>
　家口張擺渡王家白糧淺諸口凡十一枝流既散幹<lb/>
　流遂㣲乃淤自匙頭灣八十里而河變又極矣趙孔<lb/>
　昭翁大立前後治之無功議者欲棄幹河而行舟於<lb/>
　曲頭集大枝間冬初水落則幹巳平沙而枝復阻淺<lb/>
　又議棄黄河運而膠河泇河海運分沓莫可歸一扵<lb/>
<pb n="KR2k0078_WYG_026-19b"/>
　是即家起都御史潘季馴治之季馴之治水惟求復<lb/>
　故道而巳乃上言老河故道自新集歴趙家圈出小<lb/>
　浮橋安流無患後因河南水患别開一道出小河口<lb/>
　本河漸被沙淺嘉靖間河北徙故道遂成陸地臣奉<lb/>
　命由夏鎮歴豐沛至崔家口由崔家口歴河南歸徳<lb/>
　虞城夏邑商丘諸縣至新集則見黄河大勢巳直趨<lb/>
　潘家口矣父老言去此十餘里自丁家道口以下二<lb/>
　百二十里舊河形迹見在可開臣即自潘家口歴丁<lb/>
<pb n="KR2k0078_WYG_026-20a"/>
　家道口馬牧集韓家道口司家道口牛黄堌趙家圈<lb/>
　至蕭縣一帶皆有河形中間淤平者四分之一河底<lb/>
　皆滂沙見水即可衝刷臣以為莫若修而復之河之<lb/>
　復其利有五従潘家口出小浮橋則新集迤東河道<lb/>
　俱為平陸曹單豐沛永無昏墊一利也河身深廣每<lb/>
　歲免泛溢之患虞夏豐沛得以安居二利也河従南<lb/>
　行去㑹通河甚逺閘渠無虞三利也來流既深建瓴<lb/>
　之勢導滌自易則徐州以下河身亦因而深刷四利<lb/>
<pb n="KR2k0078_WYG_026-20b"/>
　也小浮橋來流既逺則秦溝可免復衝而茶城永無<lb/>
　淤塞之患五利也既報可乃役丁夫五萬開匙頭灣<lb/>
　塞十一口大疏八十里故道漸復巳而以漕舟壞季<lb/>
　馴閒住<hi>明紀事本末</hi>
明穆宗隆慶六年正月丁卯禮科左給事中雒遵條治<lb/>
運河五事<hi>前三條並見運河</hi>一自茶城以西至開封府界為黄河<lb/>
之上源南北兩岸長隄多缺北徙則新河有妨南徙則二<lb/>
洪告竭且虞陵寢宜於北岸接築古長隄以遏豐沛之<lb/>
<pb n="KR2k0078_WYG_026-21a"/>
衝南岸續舊隄以絶南射之路一自清河至安東海口<lb/>
為黄河下流雖有沙洲不足滯礙不必濬導以費工力<lb/>
工部覆奏上皆允行之　戊辰命工部尚書朱衡兼都<lb/>
察院左副都御史經理河工時閱視河道左給事中雒<lb/>
遵言衡當先帝時嘗奉命治河有效當今廷臣可使治<lb/>
水無出衡右者宜暫命總理俟功有次第仍召還視部<lb/>
事部覆従之　辛未工部尚書朱衡疏請修築徐州至<lb/>
宿遷長隄凡三百七十里并繕治豐沛大黄隄従之<lb/>
<pb n="KR2k0078_WYG_026-21b"/>
丁丑起兵部左侍郎兼都察院右僉都御史萬恭以原<lb/>
官總理河道提督軍務　二月已丑巡按直𨽻御史張<lb/>
守約陳言治河緩急大略謂全河旣復故道修治之䇿<lb/>
在増築隄岸以束漫流以防奔潰其地勢最下者如徐<lb/>
州青田淺吕梁達曲頭集六十里直河至宿遷小河口<lb/>
七十里皆宜修築大隄工最急自小河口至桃源清河<lb/>
一百四十里宜築縷水隄清河草灣決口宜塞工次之<lb/>
徐州至茶城四十里宜接補小隄茶城而上接曹縣界<lb/>
<pb n="KR2k0078_WYG_026-22a"/>
北隄二百六十里宜築縷隄工又次之誠量其緩急次<lb/>
第修治使河流直下停淤漫決可免而牽挽可施此治<lb/>
河之較也夫與其開不可必成之新河孰若修治巳通<lb/>
之舊河為力甚易與其費數百萬開河孰若以數十萬<lb/>
修河為費甚省疏入工部請従其議上然之　三月辛<lb/>
亥詔祠沿河敕建水神諸廟以工部尚書朱衡請也<hi>明穆</hi>
<hi>宗實録</hi>
　是年河決栲栳灣工部尚書朱衡河道侍郎萬恭題<lb/>
<pb n="KR2k0078_WYG_026-22b"/>
　請創築徐吕起至宿遷縣張林鋪止兩岸隄各長三<lb/>
　百七十里又徐州北至茶城築兩岸隄各長三十里<lb/>
　漕運都御史王宗沭奏黄河遷徙不常請行河道踏<lb/>
　勘凡係陵寢當黄河南岸地方單薄之處務増加防<lb/>
　捍以保無虞<hi>南河全考</hi>
　是年七月二十七日黄河驟漲自徐碭至淮揚一夕<lb/>
　丈餘下流悉成巨浸清河山陽安東鹽城邳桃宿睢<lb/>
　被災尤甚兩淮鹽場各衛所俱同<hi>淮安府志</hi>
<pb n="KR2k0078_WYG_026-23a"/>
　徐邳河決漂没官船八百餘艘上遣給事中雒遵往<lb/>
　視還奏河流易治然必大司空往乃可圖也上又以<lb/>
　公兼右都御史經理徐邳等河悉心經畫疏汶濟之<lb/>
　淺築徐邳之隄塞豐沛之決鑴海門之壅數月告成<lb/>
　㑹穆考升遐山陵工作乃趣召公還部<hi>于慎行撰公行狀</hi>
　<lb/>
　<lb/>
　<lb/>
<pb n="KR2k0078_WYG_026-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻二十六<lb/>
</p>
<p>
</p>
  </div>
</body>
</text>
</TEI>
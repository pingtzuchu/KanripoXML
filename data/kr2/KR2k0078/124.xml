<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百二十四</head> <lb/>
    <p>
<pb n="KR2k0078_WYG_124-1a"/>
欽定四庫全書<lb/>
　行水金鑑巻一百二十四<lb/>
　　　　　　　　　　江南按察使傅澤洪撰<lb/>
　　運河水<lb/>
眀神宗萬歴十一年三月已亥工部覆漕運尚書凌雲<lb/>
翼題稱徐州戚字港溜急運艘難行開新渠建閘境山<lb/>
廢閘曰梁境閘新河中閘曰内華閘新河口閘曰古洪<lb/>
閘乞移咨吏部於梁境閘專設閘官一員内華古洪二<lb/>
<pb n="KR2k0078_WYG_124-1b"/>
閘共設閘官一員并鑄給條記從之　十月戊午工部<lb/>
覆總督漕運户部右侍郎傅希摰奏清江浦至西橋一<lb/>
帶堤岸當黄淮掃灣之衝近年黄流日刷堤根單薄萬<lb/>
一嚙決則運道生民俱受其害今將舊堤亟為修砌限<lb/>
萬歴十二年秋黄水未發之先報完完日將工費核實<lb/>
奏繳從之　已未以漕河工完賜尚書潘季馴原任兵<lb/>
部尚書凌雲翼等賞賚有差<hi>眀神宗實録</hi>
明神宗萬歴十二年七月壬午漕撫李世達恭報堤河<lb/>
<pb n="KR2k0078_WYG_124-2a"/>
工完部覆賞各銀兩有差　八月丁已吏科給事中陳<lb/>
大科言江南漕艘歴髙寳抵淮寳應汜光一湖浩蕩無<lb/>
際槐角樓一帶據湖之中其形如兠兩翼向為運道梗<lb/>
所司議開越河而一主圈田以防夾攻一主靠堤以省<lb/>
修築昔白侍郎昂康濟一湖圈田之制也比吳尚書桂<lb/>
芳靠堤開越河十餘年來未聞衝圯臣以為靠堤便總<lb/>
督漕運李世達亦然其議部覆報可　九月丙子南京<lb/>
右僉都御史趙煥奏髙寳湖堤大壞乞敕憲臣督理章<lb/>
<pb n="KR2k0078_WYG_124-2b"/>
下都察院　十月戊午漕運總督王廷瞻奏寳應新開<lb/>
越河分為三工每工司道二員相兼總管報可　十一<lb/>
月甲申禮部儀制司主事陳應芳奏頃見漕臣開越河<lb/>
一疏其稱論方取土以丈計之約用工銀九萬六千有<lb/>
竒而朩石之費十二萬其派夫必得五萬人而後可竊<lb/>
意夫以五萬每名日工食二分則當一日千金矣是所<lb/>
謂九萬六千者止可供五萬人三月之費借曰更番迭<lb/>
用亦止足供六月之食大約計之則九萬六千者可足<lb/>
<pb n="KR2k0078_WYG_124-3a"/>
一年夫役之募乎其不足者撫按自有處乎抑令民自<lb/>
為賠也臣往見河工之舉撫按下之司道司道下之州<lb/>
縣州縣下之里甲里甲不足於是以家貲之上下為出<lb/>
夫之等第籍名在官而趣之役牌票追呼之擾遍於閭<lb/>
閻叫號怨謗之聲盈於道路其狀有不可勝言者此籍<lb/>
名之苦一也及其不可脱而為之辦夫一夫逺者月有<lb/>
一兩二錢之值近者月有九錢之值有稱是而計月以<lb/>
安家之值以一家為率辦夫五名則月幾十金之費矣<lb/>
<pb n="KR2k0078_WYG_124-3b"/>
往往傾貲以償其費不則鬻産又賣子女數月之間閭<lb/>
閻一空此僱夫之苦二也及其以應僱之夫而往即工<lb/>
所也多方影射百計索求一不遂則撻鞭之夫往往多<lb/>
逃去則以逃夫呈而移檄州縣逮之原籍名之人則又<lb/>
僱夫以補其額而就逮之費亦復如前是重困也至如<lb/>
官銀即使盡所議者給之猶不足以償十分之一而况<lb/>
所給者受值之人非出值家也以故不才佐貳通同胥<lb/>
役恣意侵尅以故官徒有募夫之名而害歸於籍名者<lb/>
<pb n="KR2k0078_WYG_124-4a"/>
之家利入於管工者之手此赴役之苦三也請以三䇿<lb/>
籌之與其使當事諸臣陽為節省之虛名而閭閻小民<lb/>
隂受包賠之實害則孰若照糧起科明為加派而以九<lb/>
年十年拖欠存畱錢糧酌為蠲免其舊而加派其新人<lb/>
情未有不樂從者至於東南孔道各省協濟之銀揆之<lb/>
事理必不可無昨撫臣議五萬臣以為少奈何不允而<lb/>
使獨累淮揚赤子也夫錢糧足則官操其值以募人如<lb/>
各驛逓等夫則非以利民而且飬民此理之正䇿之上<lb/>
<pb n="KR2k0078_WYG_124-4b"/>
也瓜儀巨商大賈往往有建寺修橋者向倭夷之變揚<lb/>
州外城俱係鹽商倡築不期月而集或懸旌表之令開<lb/>
事例之門或授以冠帶或給以旌匾必有應之者而往<lb/>
來商船除鈔關外量於湖口抽其税課以佐急此事之<lb/>
權䇿之次也如其不責名實而曰加派不可協濟不可<lb/>
事例抽税又不可而忍聽民自為賠焉此則可為無䇿<lb/>
矣工科右給事中馮露亦言總漕侍郎王廷瞻三議欲<lb/>
將舊堤備用之石加之新工以石砌潭原議者八今減<lb/>
<pb n="KR2k0078_WYG_124-5a"/>
而六反覆陳舊堤之石不可移八潭之砌不可已工部<lb/>
覆給事主事言皆是報可<hi>明神宗實録</hi>
　是年三月髙郵東通興化各場運鹽東河一道堤岸<lb/>
　久圮不治民田一派汪洋鹽艘縴䉡稽阻知州邵夢<lb/>
　弼通詳河鹽各院剏築東堤屹然髙峙北下低田盡<lb/>
　為沃壤鹽船行人俱稱便涉商民誠兩利焉　九月<lb/>
　都御史李世達㑹同按鹽二院題准命郎中許應逵<lb/>
　等挑寳應汜光等越河三十六里南北閘二座徃來<lb/>
<pb n="KR2k0078_WYG_124-5b"/>
　船隻永避湖險先是郎中揚最曽奏開不果至是給<lb/>
　事中陳大科上疏極言利害始有是役明年河成賜<lb/>
　名𢎞濟後以閘水湍溜損船改平水閘<hi>南河全考</hi>
明神宗萬歴十三年四月戊申以僉都御史張岳為左<lb/>
副都御史協理院事如故時張岳進四議其論治河謂<lb/>
夏鎮固當開而沽頭不可棄禮科給事中苗朝陽兵科<lb/>
都給事中王致祥交章駁之遂寢　六月壬子寳應越<lb/>
河工成先是寳應有汜光湖素稱重險國初平江伯陳<lb/>
<pb n="KR2k0078_WYG_124-6a"/>
瑄築石堤於湖之東蓄水以為運道上有所受而下有<lb/>
所宣因決為八淺匯為六潭則興鹽諸塲皆没而淮水<lb/>
又間從周家橋漫入洶湧排空萬歴十年一日而弊者<lb/>
千人十二年糧艘溺者數十總漕李世達按臣馬永登<lb/>
鹽臣蔡時鼎議於石堤之東開越河以避其險乃命工<lb/>
科給事中馮露往視之河身長一千七百七十六丈凡<lb/>
為石閘三減水閘二為堤九千二百四十丈石堤三千<lb/>
三十六丈子堤五千三百九十丈費公帑二十餘萬民<lb/>
<pb n="KR2k0078_WYG_124-6b"/>
不知役總河王廷瞻以聞賜名𢎞濟　七月戊子論寳<lb/>
應河功河道都御史王廷瞻陞户部尚書兼官巡撫如<lb/>
故總督漕運太子太保靈璧侯湯世隆加少保中河郎<lb/>
中許應逵加正四品服俸京堂内推補先任中河郎中<lb/>
陳英主事羅用敬兵備副使莫與齊各陞一級海防兵<lb/>
備按察使舒大猷陞一級照舊致仕故曹儲左叅政馮<lb/>
敏功贈太僕寺卿淮安府知府張允濟陞服俸一級與<lb/>
尚書楊兆王遴李世達何起鳴等各賞銀幣有差因詔<lb/>
<pb n="KR2k0078_WYG_124-7a"/>
以後河功邉功疏中不得叙内閣輔臣<hi>明神宗實録</hi>
　是年六月初十日漕撫王廷瞻等題奏寳應地方澤<lb/>
　國委流汜光一湖尤居窪下上接淮泗長合七十二<lb/>
　山之水下通興鹽新興伍祐等塲之疆由射陽湖穿<lb/>
　廟灣東注於海地勢沮洳素稱險阻國初宣德間平<lb/>
　江伯陳瑄築堤於湖之東蓄水以為運道上有所受<lb/>
　下無所宣一線之堤當萬頃之波是以決為八淺匯<lb/>
　為六潭興鹽田廬竈場俱被淹没而糧運往來至不<lb/>
<pb n="KR2k0078_WYG_124-7b"/>
　可以舟近來髙堰既築足禦伏秋之漲而淮水間從<lb/>
　周家橋漫入則横流白馬湖而直射寳應亦勢所必<lb/>
　至也矧其東西相望浩淼無涯洪濤迅浪不時常作<lb/>
　加以西風號起洶湧排空蕩擊石堤摧殘舟楫人人<lb/>
　不能必命而𦵏之魚腹中者無月無之無論其逺如<lb/>
　萬歴十年間一日而斃者千餘人即萬歴十二年間<lb/>
　糧船沉溺者數十隻漂没漕糧至七八千石殊為運<lb/>
　道之梗逺近之民談此湖不寒而慄且東南財賦轉<lb/>
<pb n="KR2k0078_WYG_124-8a"/>
　輸以充軍國之需命脈所係豈容哽噎若此臣仰遵<lb/>
　廟畫殫力經營夫役用銀募招未甞派擾里甲朩石<lb/>
　差官採買亦不干及有司雖勿亟之令屢申而胼胝<lb/>
　之趨益勵興工甫及八月用費猶有餘銀兩堤並築<lb/>
　五閘屹然數十里之湖患屏之藩維千百萬之生靈<lb/>
　盡居袵席且舊堤有重闗之險永無潰決之虞不唯<lb/>
　行旅藉之以為安而又居民恃之以無恐萬口歡呼<lb/>
　咸稱不朽再照先年髙郵越河開成得䝉欽定河名<lb/>
<pb n="KR2k0078_WYG_124-8b"/>
　康濟近年淮安新河開成亦䝉欽定河名永濟今寳<lb/>
　應越河視之二河尤為𦂳要自此而南由髙儀以達<lb/>
　扵江自此而北由淮浦以出於河實為運道咽喉第<lb/>
　一之闗利害懸殊事體更重伏乞皇上特賜嘉名以<lb/>
　光萬世無疆之業部覆奉㫖是河名與做𢎞濟<hi>𢎞濟河奏</hi>
　<hi>疏</hi>
　李世達字子成涇陽人嘉靖三十五年進士萬歴二<lb/>
　年進右副都御史總理河道未上十二年總督漕運<lb/>
<pb n="KR2k0078_WYG_124-9a"/>
　兼巡撫鳯陽黄河南侵淮安告警世達請修石堤捍<lb/>
　城寳應汜光湖風濤險惡歳漂溺請開越河殺水勢<lb/>
　俱報可<hi>明史稿</hi>
　王廷瞻字稚表黄岡人嘉靖三十八年進士以右都<lb/>
　御史出督漕運兼巡撫鳯陽諸府寳應汜光湖堤蓄<lb/>
　水濟運平江伯陳瑄所築也下流無所洩決為八淺<lb/>
　匯成巨潭諸鹽塲皆没淮流復奔入勢益洶湧前撫<lb/>
　李世達等議開越河避其險廷瞻承之鑿渠千七百<lb/>
<pb n="KR2k0078_WYG_124-9b"/>
　七十六丈為石閘三減水閘二石堤三千三十六丈<lb/>
　子堤五千三百九十丈費公帑二十餘萬八月竣事<lb/>
　詔㫖襃嘉賜河名𢎞濟進廷瞻戸部尚書巡撫如故<lb/>
　<hi>明史稿</hi>
　敏功起復故官為漕儲道淮之南故有邵伯寳應髙<lb/>
　郵三湖相連為巨浸漕舟過者往往多漂溺因議濬<lb/>
　内河通之御史大夫王廷瞻疏上得請而敏功任其<lb/>
　囏敏功扵河事故心通而役者皆習其能工以故大<lb/>
<pb n="KR2k0078_WYG_124-10a"/>
　集敏功益不愛其精力水陸奔走凡七晝夜不休遂<lb/>
　得疾臨卒且曰内河成於國計甚利第太逼湖湖善<lb/>
　潰而堤薄萬一如瓠子數百里魚鱉矣幸語當事者<lb/>
　别創堤以䕶之<hi>兩浙名賢録贈萬歴十年任漕儲道卒  太僕寺卿</hi>
　是年八月都御史王廷瞻行郎中許應逵包砌髙郵<lb/>
　䕶城堤杭家觜六百丈又小湖口堤五百三十丈工<lb/>
　成郵民至今永頼蓋以寳應越河大工剰有餘料從<lb/>
　許應逵之請也<hi>南河全考</hi>
<pb n="KR2k0078_WYG_124-10b"/>
眀神宗萬歴十四年正月已酉工部覆直隸巡按蘇酇<lb/>
題少卿徐貞眀奉命經畧水患窮源遡委徧歴周諮惜<lb/>
處財用一一列欵於畿甸水患大有禆益一疏浚深州<lb/>
霸州等處河道共該夫役銀一萬九千三百一十三兩<lb/>
一錢除霸州道屬現有堪動官銀三千七百八十餘兩<lb/>
於真定府存留贓罰銀内動支二千兩保定府五千兩<lb/>
河間府八千五百三十三兩一錢凑足前數委官及時<lb/>
興舉務要挑浚如法河流通利一疏浚安州雄縣保定<lb/>
<pb n="KR2k0078_WYG_124-11a"/>
等處河身及挑築束鹿深州河堤所用人夫隨便役民<lb/>
其工食之費要於各府州縣積榖内酌量動支仍勸諭<lb/>
富民有能慕義偶衆捐貲助役者酌量旌異以示勸率<lb/>
一修建河間任丘橋梁及墊築道路共該銀三千六百<lb/>
八十八兩有竒宜暫借該府官銀抵用一挑浚河間獻<lb/>
縣滹沱舊行子牙河之故道因路逺工多難以驟舉宜<lb/>
行撫按轉行道府估工議費另行題請從之　三月庚<lb/>
子大學士申時行等陳安民之䇿内云昔成化中議開<lb/>
<pb n="KR2k0078_WYG_124-11b"/>
通惠河京師訛言至以為黒眚之應遂命停止嘉靖初<lb/>
始復開浚成之至今為利臣等以為墾田之舉但宜斟<lb/>
酌地勢體察人情其沙鹻不堪之處不必盡開其見種<lb/>
黍麥之田不必改作應用夫役官為僱募如滹沱等河<lb/>
既難疏治暫行停罷要在不拂民情不失地利乃為謀<lb/>
國之長䇿若以此為害民之事則臣等不敢以為然也<lb/>
上曰覽奏深切治理實議舉行　癸夘福建道監察御<lb/>
史王之棟題尚寳司司丞徐貞眀奉詔書興西北水利<lb/>
<pb n="KR2k0078_WYG_124-12a"/>
事其他不敢臆説以凟天聼惟滹沱一河為真定大患<lb/>
詢諸父老謂此河不可以人力治者併貞明所建議别<lb/>
為不可者十有二事一謂水迅土沙難以修築徵派分<lb/>
出地方滋擾二謂堙塞無定故道難復三謂深州故道<lb/>
枉費無成且水澇漂湃流派難分四謂挑浚狹淺難殺<lb/>
水勢且淤沙害田難資灌溉五謂費少不敷必資剥削<lb/>
恐生民怨六謂羣聚不遏勤勞不息恐致他變七謂引<lb/>
流入衞恐妨運道八謂三輔庫蔵倉貯不可罄竭九謂<lb/>
<pb n="KR2k0078_WYG_124-12b"/>
減價易地奪民業生怨十謂工夫鱗集蹂躪為害十一<lb/>
謂不可侵擾附邑十二謂供費浩繁羽士募化非體辨<lb/>
駁甚悉上命㑹議工部覆事無全利亦無全害徐貞眀<lb/>
自奉璽書以來勞瘁道路已垂一年續所報開墾成熟<lb/>
田數則巳三萬九千餘畝其為畿輔利不淺鮮也但盧<lb/>
溝滹沱二河之工實有不便如御史所言者上曰國家<lb/>
舉事當順人心這墾田水利既稱不便先前踏勘時何<lb/>
不題請停止以致輕動擾民建議各官本當追究但本<lb/>
<pb n="KR2k0078_WYG_124-13a"/>
為公姑恕之水田事務着遵㫖停罷徐貞明即便囬京<lb/>
先為上覽部覆欲罪建議諸臣輔臣力為救解得免<lb/>
五月癸卯雲南道監察御史毛在題臣巡按貴州事竣<lb/>
報命路由運河見水道淺澀糧艘壅滯當事諸臣隨事<lb/>
料理悉心計議糧船之進不宜專急於過淮過洪先須<lb/>
通其咽喉使閘河無碍上令該管稽查整理　十一月<lb/>
辛丑河南撫按官𠂻貞吉等題中土灾沴百姓流離欲<lb/>
將開封等府地方湮淤河渠動支倉庫銀榖小民願自<lb/>
<pb n="KR2k0078_WYG_124-13b"/>
出力者通行修浚并建設閘壩以備旱澇以為興利聚<lb/>
民之政工部議覆上從之<hi>明神宗實録</hi>
明神宗萬歴十五年四月乙亥户部覆兩淮巡鹽御史<lb/>
陳遇文條陳海州舊有薔薇河一道以通臨供興莊鹽<lb/>
運乃年乆淤塞遂致繞道東海方達淮安中間苦難較<lb/>
前十倍乃自窰灣起至周家堰共長二千六百三丈五<lb/>
尺工價銀共一千二百五十四兩九錢七分五釐此處<lb/>
挑濬有便鹽運上曰可　丁亥工部奏黄淮二瀆逼近<lb/>
<pb n="KR2k0078_WYG_124-14a"/>
祖陵闗係甚重自寳應以下鹽河興化一帶海口應濬<lb/>
應通合咨漕撫巡按衙門管河司道議之淮揚水患西<lb/>
南有淮泗西北有黄河髙寳江都有西山諸湖之水以<lb/>
衝動漕堤湮没民田已非一日聞寳應至廣洋射陽與<lb/>
髙郵江都各路皆有入海惟支河淤塞而不通湖水泛<lb/>
濫而無歸為今之計又當備查疏通支河海口不患其<lb/>
不深矣　七月庚子廣西巡按御史蔡系周陳鹽法七<lb/>
事六曰謹河道廣東至梧州水勢甚平梧州至桂林雖<lb/>
<pb n="KR2k0078_WYG_124-14b"/>
險亦易惟桂林至全州中經興安縣陡河原有陡門三<lb/>
十六座向係五年大修三年小修十餘年來廢弛弗舉<lb/>
舟楫難通遂致鹽運坐守日月所費不貲今查興安分<lb/>
水塘中間直下入中江原設大石減水陂一座一百餘<lb/>
丈截水不致直瀉要南一路自興安縣北門至三十六<lb/>
陡南岸衝壞去處估計修築計費不滿千金即於鹽利<lb/>
内動支七曰專職守議將鹽務併之清軍同知章下户<lb/>
部　丁未蘇松常鎮所轄諸縣俱颶風驟雨數月不息<lb/>
<pb n="KR2k0078_WYG_124-15a"/>
洪水暴漲漂民廬舍無算詔各府錢糧蠲免停折有差<lb/>
　戊申鳯陽撫按楊一魁等各題淮揚二府屬髙郵等<lb/>
六州縣富安等十五塲俱被湖堤積水渰没田地議設<lb/>
建閘疏水計估工費共用銀五萬四千七百七兩議將<lb/>
兩淮運司歳修鹽河積年積貯在庫銀一萬四千七百<lb/>
兩淮安府庫原修歸仁堤節省支存銀七百七十兩及<lb/>
撫按鹽三衙門㑹批不應起解贓罰紙贖及原准工部<lb/>
題留徐州採辦花石料價等項銀内截流凑支户工二<lb/>
<pb n="KR2k0078_WYG_124-15b"/>
部如議覆奏報可　九月乙夘文書房口𫝊聖㫖河道<lb/>
歳用多少錢糧如何常有淤阻沿河該管官曾否開報<lb/>
着工部查職名來看工部列名以奏得㫖近年河道安<lb/>
流該管官不無懈弛間有淤淺亦不即行開報疏濬致<lb/>
有阻滯仍通行嚴飭有怠玩誤事者該部科指名叅奏<lb/>
　十二月丁夘工部題泉河閘壩事宜將衞水先儘漕<lb/>
運勿以灌溉相妨茶城口務保萬全勿以茍且塞責坎<lb/>
河口作何捍禦使蓄洩可恃管泉官作何責成使職守<lb/>
<pb n="KR2k0078_WYG_124-16a"/>
不隳至閘河禁例奉有累㫖一應官民船隻待積水而<lb/>
行有違抗争先者毋問官豪勢要徑呈本部以憑叅治<lb/>
從之<hi>明神宗實録</hi>
眀神宗萬歴十六年二月乙丑工部題覆沁水入黄河<lb/>
衞水入運河其來巳乆頃者沁水決朩欒蓮花口而東<lb/>
督河楊一魁有因決濟運之議謂沁水方決其勢悍塞<lb/>
之難固而導沁入衞其勢便而助運易固一説也及科<lb/>
臣常居敬往勘㑹撫臣衷貞吉按臣王世揚議謂衞輝<lb/>
<pb n="KR2k0078_WYG_124-16b"/>
府治卑扵河藩封新建恐決開而勢不可禦有衝激之<lb/>
慮且沁水多沙善扵入漕恐反為患不如堅築決口闢<lb/>
河身以吐南行之氣而衞河急加疏濬下民間引水灌<lb/>
田之禁尤完計也詔從勘議　四月已未工部覆科臣<lb/>
常居敬條上漕河事宜一嚴啟閉以杜淤淺請申飭山<lb/>
陽通濟等閘三月初運畢即為封鎻𤓰州二閘俟蘇浙<lb/>
運畢封鎻官私船隻照舊車盤勢豪干撓者法無赦一<lb/>
催糧運以謹河防謂四月黄水生則河波驟發漕糧俱<lb/>
<pb n="KR2k0078_WYG_124-17a"/>
二月終盡數過淮則壩可築而白糧一運每至愆期不<lb/>
得不緩壩以待之宜督所司填註限單務令漕白二糧<lb/>
次第過淮以便修築一議錢糧以助河工謂河工銀歳<lb/>
額三萬而費至六七萬每以不敷停修貽害不小宜核<lb/>
所在逋負立限追解無為墨吏積胥所沒以致匱竭無<lb/>
措一稽工料以資實用謂運河延袤千有餘里歳用樁<lb/>
草繩檾灰石之屬皆河工急須而名實不相覆上下因<lb/>
循恣為奸弊宜慎加釐飭及修築未乆旋報奔潰者追<lb/>
<pb n="KR2k0078_WYG_124-17b"/>
還料價一重修守以謹河防葢治河如治邉防水如防<lb/>
虜邉臣守邉有叙勞之效而河臣奔走風濤拮据之苦<lb/>
視邉臣尤甚宜扵歳終分别紀録三年𩔖題果有成勞<lb/>
予之優擢則人心競勸而河防益飭上依議　癸亥勘<lb/>
理河道科臣常居敬㑹同督臣舒應龍再上河工一十<lb/>
四欵<hi>前二欵入黄河</hi>一築寳應西堤以東流漕葢寳應湖口運<lb/>
道所必經近來挑濬徒勞淺澀日甚縁水勢散緩泥沙<lb/>
易停議於山陽一帶培築西堤以束水勢令無壅淤則<lb/>
<pb n="KR2k0078_WYG_124-18a"/>
糧艘不阻一砌邵伯湖堤以免歳修葢邵伯湖一淺二<lb/>
淺等處正當波濤衝擊而排樁廂板其何能禦應盡包<lb/>
石以捍其鋭一濬理河身以利長運自淮安至儀真内<lb/>
河舊三年一濬後歳一浚之乆之且置勿濬矣合於重<lb/>
運過畢清口大壩工完之後乗時挑浚并查復淺船之<lb/>
制一酌議分地以便責成以梁境至首閘屬之夏鎮主<lb/>
事茶城至清口黄河屬之中河郎中而夏鎮及南旺兩<lb/>
主事并給闗防敕書視河道郎中例以重事權<hi>中三欵入黄河</hi>
<pb n="KR2k0078_WYG_124-18b"/>
一設山陽長夫以便河工葢山陽河夫向皆市儈僱覔<lb/>
故増減之弊滋而逃亡莫可禁議令諸儈入銀官僱註<lb/>
名立冊按冊撥夫實為長便一寢開支河以防善淤葢<lb/>
閘河水泉不多難分為二宜寢其工一查議故道以損<lb/>
繁費葢閘河出口無不與黄值即改避而南亦難逺害<lb/>
况弱末之流不足以濕淤沙故道之議固應並寢<hi>後二欵入</hi>
<hi>黄河</hi>俱如議行　五月丙戌勘科常居敬疏新運已臨天<lb/>
時亢旱再條八事一濬泉源以資灌注一復湖地以預<lb/>
<pb n="KR2k0078_WYG_124-19a"/>
瀦蓄一築汶河以防滲漏一建閘座以便節宣一設閘<lb/>
官以肅漕規一給闗防以重事權一嚴築壩以便挑浚<lb/>
一復夫役以備修防部覆如議　七月戊寅工部尚書<lb/>
石星題山東淮陽一帶河道應修應築如總河潘季馴<lb/>
勘科常居敬所議添設鎮河閘接築塔山縷堤清江浦<lb/>
草壩剏築寳應西堤石砌邵伯湖堤疏濬裏河淤淺増<lb/>
設栁浦灣料厰此當在淮揚興舉者也查復南旺馬踏<lb/>
蜀山馬塲四湖建築坎河滚水壩加建通濟永通二閘<lb/>
<pb n="KR2k0078_WYG_124-19b"/>
查復安山湖地此當在山東興舉者也地里寥逺工程<lb/>
浩大宜將郎中羅用敬副使周夢暘等分地責成御史<lb/>
不時稽察而總河大臣仍親自查閲工堅可久者從實<lb/>
奏報推諉誤事者即時叅處上是之仍諭河工着各照<lb/>
分定地方用心管理上𦂳完報不許踈玩　九月丙辰<lb/>
直隸巡按御史髙舉奏報魏縣頻年旱荒今秋又被漳<lb/>
水渰沒請蠲秋糧五分仍酌行賑濟上從之　甲子駕<lb/>
幸石景山欲觀渾河趨召輔臣時行等三人及定國公<lb/>
<pb n="KR2k0078_WYG_124-20a"/>
文璧臨淮侯言恭飛騎而至上巳御河岸幄次叩頭畢<lb/>
起乗橋橋為二道諸臣從上異道而行上命同道後隨<lb/>
臨流縱觀目時行前曰朕每聞黄河衝決為患不常故<lb/>
欲一觀渾河今水勢洶湧如此則黄河可知時行對渾<lb/>
河來自西北古稱桑乾河是也從此出盧溝橋至直沽<lb/>
入海水漲時亦多洶湧至如黄河發源崑崙自積石龍<lb/>
門㑹淮入海衝決之勢不啻數倍黄河每一潰決逺至<lb/>
數千里自徐州至淮安屬當運道所闗最重上曰行河<lb/>
<pb n="KR2k0078_WYG_124-20b"/>
官應恪乃職時行對近奉詔委任責成並知警惕上曰<lb/>
經理須要得人時行對皇上留意河道㧞用舊人一時<lb/>
在任皆稱諳練不敢輕率誤事上首肯言須得人者再<lb/>
時行對如諭立良乆乃下命從官先詣功德寺候駕仍<lb/>
賜酒饌　丁夘大學士申時行題臣等隨侍聖駕幸石<lb/>
景山臨觀渾河伏䝉皇上召臣至橋次示以水勢且言<lb/>
黄河衝決經理須人臣等承面諭不勝歡躍仰見皇上<lb/>
一遊一豫莫不以國家為心民患為慮即堯舜其咨之<lb/>
<pb n="KR2k0078_WYG_124-21a"/>
憂俾乂之命不是過也倉卒應對未及周詳兹敢以河<lb/>
道利害為皇上悉陳之渾河來自西北古桑乾河至天<lb/>
津直入沽海當其泛漲之時亦有衝決之患然不闗運<lb/>
道亦不近城郭猶未足為深慮也至若黄河發源崑崙<lb/>
流入中國至積石龍門已數千里經陜西河南則涇渭<lb/>
伊雒諸水皆入其中又經徐州至淮安與淮水合當其<lb/>
壅淤則數丈之渠一夕而成平地及其潰決則數千里<lb/>
之堤一瞬而成洪流湍激洶湧比渾河不啻十倍先朝<lb/>
<pb n="KR2k0078_WYG_124-21b"/>
時決時塞皆命重臣經理而後成功未有數十年無事<lb/>
者也今之治河者為鳯泗祖陵則防其西侵為漕糧運<lb/>
道則防其北徙為淮安數百萬生命則防其南決故功<lb/>
力鉅而責任難未有不得人而成功者也皇上得人之<lb/>
諭於治河要務一言蔽之第臣等雖奉德音而在廷及<lb/>
河道諸臣或未能仰體欲乞特降明㫖轉諭河臣俾曉<lb/>
然知皇上憂勤之意而從事河渠者且惕然有夙夜奉<lb/>
公之心矣報曰朕聞黄河衝決為害不常欲觀渾河以<lb/>
<pb n="KR2k0078_WYG_124-22a"/>
知水勢昨見河流洶湧應知黄河經理倍宜加慎河道<lb/>
官應行文知㑹務一勤永逸勿以勞民傷財為故事至<lb/>
選用務要得人吏工二部知之<hi>明神宗實録</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_124-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百二十四<lb/>
</p>
<p>
</p>
  </div>
</body>
</text>
</TEI>
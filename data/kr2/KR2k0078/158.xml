<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑卷一百五十八</head> <lb/>
    <p>
<pb n="KR2k0078_WYG_158-1a"/>
欽定四庫全書<lb/>
　行水金鑑卷一百五十八<lb/>
　　　　　　　　　　江南按察使傅澤洪撰<lb/>
　　两河總説<lb/>
　我朝黄河之役比之漢唐以後不同逆河之性挽之<lb/>
　東南行以濟漕運故河患時時有之自海運既罷中<lb/>
　灤運又罷專出䢴溝入淮泝河以達㑹通河故河水<lb/>
　不得如禹貢故道入北海而河之東南行者又分數<lb/>
<pb n="KR2k0078_WYG_158-1b"/>
　道蓋自經汴以來支流益演南出二道皆徑入淮東<lb/>
　南出一道東出五道皆入漕河并入於淮乘淮入海<lb/>
　今數道皆塞止存沛縣一道河流大而所受狹不能<lb/>
　容勢必横溢而決決而東南有山限閡爲禍不大決<lb/>
　而東北非東昌則河間等處故往歳張秋潰決運道<lb/>
　不通宋時澶州一決灌壊州縣數十爲禍不小况今<lb/>
　之防河自底柱而下行於平地既防決大名又防決<lb/>
　臨清又防決濟寧又防決徐州又防決潁夀以犯鳯<lb/>
<pb n="KR2k0078_WYG_158-2a"/>
　陽又欲遏其流不南出不北走循我運道而接江淮<lb/>
　之舟此其計誠難也今河南修河之役盡民力竭民<lb/>
　財矣隄宻於田畔地破於潰𤓰及今不處禍未巳也<lb/>
　爲今之計盛都御史新河之役不可全謂其無功也<lb/>
　顧其喜功無漸程役太嚴又忤安仁遂爾中止今猶<lb/>
　可復也或於汴西濬孫家渡一道汴東南原出懐逺<lb/>
　宿遷二道正東出徐州小浮橋溜溝二道擇濬一道<lb/>
　以少殺其勢少分其流可也或修武城以南廢堤以<lb/>
<pb n="KR2k0078_WYG_158-2b"/>
　防豐沛漫流或修築沛北廟道口堤以防新決河口<lb/>
　可也或講求海運之法即不能如國初婁淞開洋歷<lb/>
　大洋之險宜考禹貢碣石入河沿江入海海運之說<lb/>
　及秦時起瑯琊負海之郡之説唐人雲帆遼海糯稻<lb/>
　東呉之說或於淮口入海遶出登萊大洋經海倉昌<lb/>
　邑海豐以至天津可也或云登萊外洋有白蓬頭水<lb/>
　有官緑大洋黑水大洋又有礁石之險則由淮之清<lb/>
　口入海遶出東陬山風帆一日夜可達青州安東衞<lb/>
<pb n="KR2k0078_WYG_158-3a"/>
　篙師柁工皆安東人商賈時時往來由安東衞風帆<lb/>
　三日可達膠州其間惟石臼島唐島二山頗大而險<lb/>
　今私舶往來遶出山後未甞有覆没者既至膠州入<lb/>
　新河可二百四十里至海倉復入海新河者即膠水<lb/>
　也東爲膠東西即膠西也相傳勝國時亦甞濬此以<lb/>
　避東海數千里之險者蓋膠之東南出即墨鰲山成<lb/>
　山折而西出登州北海始達海倉不若由膠河之爲<lb/>
　便易也又自海倉一夜便可到天津蓋相去三百里<lb/>
<pb n="KR2k0078_WYG_158-3b"/>
　今天津海倉間人販易載小艇乘月夜往來也所謂<lb/>
　新河者原出髙密界中大水泊南北分流南新河流<lb/>
　入南海北新河流入北海雖出髙密亦由諸野川澗<lb/>
　合流始大夏秋爲甚南至膠州東界北即海倉廵司<lb/>
　海倉有大舟載米麥可三五百石意即古者運青萊<lb/>
　之粟由海入薊之處也自海倉至天津海濵更無山<lb/>
　陵之險如昌邑濰縣壽光樂安博興濵州利津海豐<lb/>
　蒲臺陽信鹽山慶雲滄州迤東皆平衍斥鹵之地可<lb/>
<pb n="KR2k0078_WYG_158-4a"/>
　見矣河北有警臨清濟寧可憂也淮西北有警清口<lb/>
　豐沛可憂也江北有警䢴溝上下可憂也故海運之<lb/>
　說亦不可不預爲之計正統額森之難喜寧道之據<lb/>
　臨清正徳劉齊之亂運船煨燼者五六千艘此往事<lb/>
　明徴今直恬然謂無事耳憂國者宜有先事之防矣<lb/>
　<hi>鄭曉吾學編餘以是又一丘文荘海運之利之説也隆萬泰天  至明亡言新河者皆本此</hi>
　從古治水稱神禹禹治水首黄河黄河自崑崙發源<lb/>
　萬里而來禹𨗳之自積石龍門蓋特遡其流入中國<lb/>
<pb n="KR2k0078_WYG_158-4b"/>
　之始以爲肇端後人必追竆河源好博矣而不適於<lb/>
　用故論禹治水𨗳河斷自龍門積石始河從積石東<lb/>
　北而南計三千里至龍門爲西河龍門在冀州呂梁<lb/>
　山石勢崇竦其流激震禹治其北鑿龍門分殺其勢<lb/>
　西因其廻流之性而𨗳之又南而至華隂在陜之華<lb/>
　隂縣自南而東至底柱在河南陜州之三門山又東<lb/>
　經孟津河南府孟津縣過洛汭鞏縣至於大伾爲大<lb/>
　名府濬縣<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>河之山北過洚水爲眞定冀州北枯降<lb/>
<pb n="KR2k0078_WYG_158-5a"/>
　渠至於大陸屬中山郡今眞定邢趙深三州之地北<lb/>
　分其勢播爲九河復同聚一處而爲逆河逆迎也蓋<lb/>
　迎之以入於海簡潔一水九河其一則河之經流也<lb/>
　徒駭等八河故道皆在河間滄州南皮東光慶雲獻<lb/>
　縣山東平原海豐由寧津呉橋南皮諸處直達東海<lb/>
　是爲禹之故道禹之載河髙地以入海蓋自河隂始<lb/>
　河隂以西之故道終古不失以東入海之故道後世<lb/>
　一失從此泛濫南下四出於冀豫兖徐之區其勢不<lb/>
<pb n="KR2k0078_WYG_158-5b"/>
　可勝竆矣周定王五年河徙砱礫始失故道漢文帝<lb/>
　時決酸棗東潰金堤在河南延津滎陽諸縣至大名<lb/>
　清豐一帶延亘千里武帝時溢平原屬徳州徙頓丘<lb/>
　今清豐縣又決濮陽瓠子口開河界注鉅野屬濟寧<lb/>
　州即大野通淮泗蓋河始與淮通尚未入淮也元帝<lb/>
　時決館陶舊屬大名今屬臨清又決清河靈鳴犢口<lb/>
　今髙唐州舊屬清河郡成帝時決東郡金堤決平原<lb/>
　溢渤海清河髙唐州一帶信都今冀州界唐元宗時<lb/>
<pb n="KR2k0078_WYG_158-6a"/>
　決博州今東昌溢魏州今大名冀州五代時決鄆州<lb/>
　今鄆城縣博之揚劉今東平之東阿縣揚劉鎭滑之<lb/>
　魚池宋太祖時決東平之竹村開封之陽武大名之<lb/>
　靈河澶淵太宗時決温縣滎澤頓丘泛於澶濮曹濟<lb/>
　諸州東南流至彭城界即今徐州入於淮自此爲河<lb/>
　入淮之始眞宗時決鄆及武定州尋溢滑澶濮曹鄆<lb/>
　諸州邑浮於徐濟而東入淮仁宗時決開州館陶神<lb/>
　宗時決冀州棗强大名州邑一合南清河以入淮一<lb/>
<pb n="KR2k0078_WYG_158-6b"/>
　合北清河以入海南渡後河上流諸郡爲金所據獨<lb/>
　受河患其亡也始自開封北衞州決而入渦河南直<lb/>
　壽亳蒙城懐逺之間元初決衞輝之新鄉開封之陽<lb/>
　武杞縣之蒲口滎澤之塔海莊歸徳封丘諸界其時<lb/>
　專議疏塞而已自至元二十六年開㑹通河以通運<lb/>
　道而河遂與運相終始矣蓋至元以前河自爲河治<lb/>
　之猶易至元以後河即兼運治河必先保運故治之<lb/>
　較難至正初河決白茅金堤等處瀕河郡邑皆罹水<lb/>
<pb n="KR2k0078_WYG_158-7a"/>
　患水勢北侵安山沿入㑹通河延袤濟南河間將壊<lb/>
　兩漕司鹽塲用都漕運使賈魯言挽河使東行以復<lb/>
　故道五月功成命翰林學士歐陽𤣥製平河碑文並<lb/>
　作河防記略其法制工用爲世取法明洪武元年河<lb/>
　決曹州雙河口二十五年河決原武㑹通河淤河自<lb/>
　洪武中決陽武東經開封城北五里又南行至項城<lb/>
　經潁上東至夀州正陽鎮全入於淮故道遂淤至永<lb/>
　樂時歳爲決徙修築隄防民困國敝至九年決益甚<lb/>
<pb n="KR2k0078_WYG_158-7b"/>
　議濬黄河故道尚書宋禮加濬㑹通河用老人白英<lb/>
　計改從南旺分水遏汶北合漳衞遏泗南入沂淮其<lb/>
　北道魏家灣與土河相連開二小河以洩之有溝渠<lb/>
　於衞東北岸通黄河可直至海豐者如舊其南道在<lb/>
　南旺之北者開新河自汶上袁家口左徙二十里至<lb/>
　壽張之沙灣接舊河以免陸運之艱侍郎金純導河<lb/>
　支流從汴城金龍口至塌塲仍合㑹通河以入淮漕<lb/>
　事定於是運必借黄欲通運不得不先治黄也正統<lb/>
<pb n="KR2k0078_WYG_158-8a"/>
　十三年河決新城八柳樹漫流山東經曹濮衝張秋<lb/>
　潰沙灣東堤奪濟汶入海路以去諸水俱洩壊民廬<lb/>
　無筭景泰三年又大決沙灣近河地皆没翰林侍講<lb/>
　徐有貞承命以都御史往治之作制水之閘疏水之<lb/>
　渠而河流之旁出不順者則堰之水遂不東衝沙灣<lb/>
　更北出而濟漕渠之涸𢎞治三年決陽武河自原武<lb/>
　中牟分流爲三其大者切近汴堤西北隅合沁河泛<lb/>
　陽武封丘祥符陳留杞縣蘭陽儀封考城曹縣寧睢<lb/>
<pb n="KR2k0078_WYG_158-8b"/>
　歸虞永夏碭蕭而下徐淮其次者横流封丘之于家<lb/>
　集決孫家口漫長垣曹濮鄆城陽榖夀張東昌至臨<lb/>
　清下衞河延患於徳滄與青縣静海天津始入於海<lb/>
　又其次者自中牟南下尉氏雖稍成川不通舟楫至<lb/>
　其故道自汴城西南杏花營入渦河者則淤澱矣侍<lb/>
　郎白昻治之河倐北徙去汴城三十里金龍決口自<lb/>
　淤昻乃築北堤以防張秋之衝激衛諸郡之泛濫𨗳<lb/>
　南河自原武中牟下南頓至潁州由塗山達於鳯陽<lb/>
<pb n="KR2k0078_WYG_158-9a"/>
　故道合淮以入海又於東平州戴家廟及徳州之南<lb/>
　一帶多鑿裏河每河口各建減水閘以節運河之水<lb/>
　盈則洩之海而東兖徳滄之患紓縮則蓄之河而漕<lb/>
　艘商舶之行利隨河修堤二千餘里隨堤植桞百萬<lb/>
　餘株又濬萊蕪諸泉二百八十餘處以濟漕河南塞<lb/>
　決口三十六疏月河十餘使由河入汴汴入睢睢入<lb/>
　泗泗入淮以達於海又以河南入淮非正道恐不能<lb/>
　容復自魚臺歷徳州至呉橋修古河堤自東平北至<lb/>
<pb n="KR2k0078_WYG_158-9b"/>
　興濟鑿小河十二道引水入大清河及古黄河以入<lb/>
　海𢎞治五年決張秋入漕河與汶水合僉都御史劉<lb/>
　大夏治之謂宜疏治上流黄陵岡孫家渡工方興而<lb/>
　復決張秋東堤百丈漕舟一經決口挽力數倍稍失<lb/>
　手輙覆溺時訛言沸騰疑河不可治應復元海運大<lb/>
　夏於西岸稍南鑿月河長三里許引舟次第以濟嵗<lb/>
　運不失及冬水落始為塞決計乃親行相視潰決之<lb/>
　源於孫家渡口開七十餘里濬祥符四府營淤河二<lb/>
<pb n="KR2k0078_WYG_158-10a"/>
　十餘里以達淮疏賈魯舊河四十餘里由曹縣糧道<lb/>
　口出徐州運河支流既分水勢漸殺爲築兩長堤蹙<lb/>
　水南下由徐淮故道自武陵屬之碭沛凡三百六十<lb/>
　里曰太行堤自金龍口起于家店及銅瓦箱東橋抵<lb/>
　小宋渠凡百六十里曰新堤又以兩堤綿逺河或失<lb/>
　守必復至張秋爲漕患相地於舊決之南一里許為<lb/>
　減水壩以殺衝齧自春徂夏張秋之決塞賜名安平<lb/>
　鎮九年考城縣境東來水勢徑衝賈魯河曹縣梁靖<lb/>
<pb n="KR2k0078_WYG_158-10b"/>
　口水溢大堤遂於賈魯河東岸築小隄以䕶之正徳<lb/>
　四年河決曹單八年復決黄陵岡嘉靖六年決曹單<lb/>
　城武楊家口衝雞鳴臺阻運尤甚下廷臣議刑部尚<lb/>
　書胡世寧疏言河自經汴以來新舊分疏六道皆入<lb/>
　漕河而總南入於淮今聞諸道皆塞止存沛縣一道<lb/>
　當因故道而分疏之若運道則宜於昭陽湖東岸獨<lb/>
　山新安社等處擇其土堅無石之處另開新河一道<lb/>
　南接留城北接沙河口二處舊河應止百四十里隔<lb/>
<pb n="KR2k0078_WYG_158-11a"/>
　出昭陽湖在外以爲河流漫散之區是則所謂不與<lb/>
　水争地者七年後決徐沛漕渠不通詔舉才幹大臣<lb/>
　治之衆推御史盛應期奉命單車就道親詣相度乃<lb/>
　請疏趙皮寨以殺河勢𨗳之亳泗歸宿以入淮别開<lb/>
　昭陽湖左新渠一百四十餘里以通漕垂成謗興詔<lb/>
　罷役奪職嘉靖十二年河決亳泗歸宿等處淤濟寧<lb/>
　至徐沛數百里運道命劉天和督浚時議紛紜或謂<lb/>
　引黄河便或謂浚漕河便天和躬親相度自趙皮寨<lb/>
<pb n="KR2k0078_WYG_158-11b"/>
　東流故道淤一百二十餘里而至梁靖又自梁靖岔<lb/>
　河口東流故道淤二百七十餘里始至榖亭遂定計<lb/>
　用浚河扒浚南旺淤淺以免盤剥築曹單長堤以防<lb/>
　衝決植栁株以䕶堤岸浚月河以備霖潦建減水閘<lb/>
　以司蓄洩置順水壩以束漫流運道暫復十九年決<lb/>
　睢州野雞岡經渦入淮二洪大涸命侍郎王以旂督<lb/>
　理以旂特言所資河者以濟運也河今南徙第疏山<lb/>
　東諸泉入之洪沛以南障之堤如㑹通河制運即通<lb/>
<pb n="KR2k0078_WYG_158-12a"/>
　矣於是開李景髙支河一道引水出徐濟洪八月而<lb/>
　成三十一年決房村三十七年河北徙新集淤而爲<lb/>
　陸者二百五十餘里視故道髙三丈有竒河分流弱<lb/>
　離為十一河南山東徐邳皆苦之四十四年河決以<lb/>
　南京刑部尚書朱衡僉都御史潘季馴恊治之既至<lb/>
　舟行樹杪力無所施得鄒縣章時鸞新渠規度遂開<lb/>
　新渠舊渠之東湖曰昭陽河從西來匯之其勢遂絶<lb/>
　渠而左故舊渠不可復而新渠在湖之東河即横決<lb/>
<pb n="KR2k0078_WYG_158-12b"/>
　得湖而止乃決䇿往廬於河畔撫循十萬衆與同甘<lb/>
　苦明年新渠成南陽至留城百四十里疏舊渠留城<lb/>
　至境山五十三里隆慶元年開廣秦溝以通運道先<lb/>
　是河決沛縣議者欲復古道從事於新集郭貫樓諸<lb/>
　處上源衡言上源之議可罷惟廣開秦溝使下流通<lb/>
　行修築長堤以防奔潰乃鑿舊渠深廣之爲閘八減<lb/>
　水閘二十壩十二堤三萬五千二百八十丈石堤三<lb/>
　十里旱則資以濟漕潦則洩之昭陽湖運道盡通是<lb/>
<pb n="KR2k0078_WYG_158-13a"/>
　名夏鎮河於是河專由秦溝入洪夏五月山水驟漲<lb/>
　衝坍薛河石壩壊糧艘議復譁然給諌呉時來言舊<lb/>
　河不必議惟新河所受上源山水宜亟疏濬仍詔衡<lb/>
　區處遂經理挑築薛河沙河各支河堤壩以資蓄洩<lb/>
　運道俱由新河矣隆慶三年河水溢自清河抵淮安<lb/>
　城西淤者三十餘里決方信二壩出海平地水深丈<lb/>
　餘寳應湖堤崩壊山東莒郯諸處水溢從沂河直河<lb/>
　入邳州山東廵撫洪朝選疏言黄河出口之處必多<lb/>
<pb n="KR2k0078_WYG_158-13b"/>
　然後可容其萬里逺來之勢請開支河以爲宣洩利<lb/>
　導之方四年河決邳州自睢寧白浪淺至宿遷小河<lb/>
　口淤百八十里溺死漕卒千人失米二十餘萬石總<lb/>
　督翁大立言邇來黄河之患不在河南山東豐沛而<lb/>
　專在徐邳故先欲開泇口河以逺河勢開蕭縣河以<lb/>
　殺河流詔令大立躬自相度條其利害以聞復上疏<lb/>
　言治邳河閼阻之䇿有三一開泇河一就新衝一復<lb/>
　古道五年河決雙溝北決油房曹家青羊諸口南決<lb/>
<pb n="KR2k0078_WYG_158-14a"/>
　關家曲頭集馬家淺閆家張擺渡王家房家白浪淺<lb/>
　諸口凡十一枝流既散幹流遂微乃淤自匙頭灣八<lb/>
　十里而河變又極矣議者欲棄幹河而行舟於曲頭<lb/>
　集大枝間冬初水落則幹巳平沙而枝復阻淺遂欲<lb/>
　棄黄河運而紛紛及於膠河泇河海運乃復起潘季<lb/>
　馴開匙頭灣塞十二口大疏八十里故道漸復已而<lb/>
　以漕舟壊被劾去六年河決邳州運道阻朱衡於茶<lb/>
　城南北築兩隄以防河水之出入北堤自磨臍溝迄<lb/>
<pb n="KR2k0078_WYG_158-14b"/>
　邳州之直河南堤自離林鋪迄宿遷之小河口各延<lb/>
　袤三百七十里運艘束於河流設軍民守之河流乃<lb/>
　安萬歴元年黄河水平先是運道多梗户科賈三近<lb/>
　小試海運至山東即墨縣福島異常風雨壊糧船七<lb/>
　隻哨船三隻漂没糧米五千石淹死運丁五名隨罷<lb/>
　海運專行河運二年黄河沙淤海口決房村傅希摯<lb/>
　議開泇河不果行三年河從崔鎮等口北決淮從髙<lb/>
　家堰東決徐邳以下至淮南北漂没千里總漕呉桂<lb/>
<pb n="KR2k0078_WYG_158-15a"/>
　芳上言淮揚洪潦萬民號泣蓋由濵海汊港歳乆道<lb/>
　堙入海惟恃雲梯一徑至海擁横流盡成泥溢鹽安<lb/>
　髙寳遂不可收拾矣國家轉運惟知急漕而不暇急<lb/>
　民故朝廷設官亦主治河而不知治海請另設一官<lb/>
　專疏海道講求㨗徑如草灣及老黄河皆趣海不必<lb/>
　專事雲梯爲便又上言今日之河雲梯關塞而不通<lb/>
　髙家堰通而不塞兩者爲病葢髙堰決則淮水東黄<lb/>
　水隨躡其後清口塞而堰内皆住址陸地其洩不及<lb/>
<pb n="KR2k0078_WYG_158-15b"/>
　清口之半故泗州之水并聚矣塞髙堰所以通清口<lb/>
　而洩泗州之水也又髙堰塞黄浦上游則黄浦之工<lb/>
　自易黄浦既塞則興寳鹽城田地盡出自茲兩河横<lb/>
　流涓滴皆由正道千里之内民業可安海口河身日<lb/>
　見深刷亦可免壅潰之患矣六年復起潘季馴時髙<lb/>
　堰崔鎮決口猶然未塞運道沮梗議者謂諸缺口當<lb/>
　勿塞别開支河殺水而浚海口以通之季馴則謂海<lb/>
　口潮汐往來隨浚而亦隨淤惟導河以歸之海則導<lb/>
<pb n="KR2k0078_WYG_158-16a"/>
　河即以浚海而導河未易以人力惟慎固隄防使無<lb/>
　旁決水入地益深則治防即以導河也若令河決土<lb/>
　流固宜用疏今下流之決但欲其疾赴海而害祛豈<lb/>
　必疏哉於是築堤堰自徐抵淮六百餘里南北兩堤<lb/>
　淮水畢趨清口㑹大河入海二口不浚得通十五年<lb/>
　命張居敬踏勘黄河時河漫流開封封丘縣及東明<lb/>
　長垣等處禮科王士性言宜復河故道居敬謂故道<lb/>
　難復議開柴家營支河尋諸決口皆塞而淤者復疏<lb/>
<pb n="KR2k0078_WYG_158-16b"/>
　十六年復起潘季馴督理河道十九年泗州大水淮<lb/>
　水泛起髙於城溺人無筭季馴上言人欲棄舊為新<lb/>
　臣謂故道必不可失人欲支分以殺其勢臣謂濁流<lb/>
　必不可分霖雨水漲久當自消季馴三仕三已一以<lb/>
　求故道築堤束水偕水衝沙爲主是年有條議河道<lb/>
　疏一放水淤平内地一接築遥堤一増支渠大堤一<lb/>
　増砌石堤一浚河避湖諸事並於運道民生有利二<lb/>
　十三年泗水為患總河楊一魁疏言分黄導淮明年<lb/>
<pb n="KR2k0078_WYG_158-17a"/>
　開桃源黄壩新河自黄家觜起至五港灌口止分洩<lb/>
　黄水入海以抑黄强闢清口沙七里建武家墩涇河<lb/>
　閘洩淮水由永濟河達涇河下射陽湖入海又建髙<lb/>
　良澗減水石閘子嬰溝周家橋減水石閘洩淮水一<lb/>
　由岔河下涇一由草子湖寳應湖下子嬰溝俱通廣<lb/>
　洋湖入海二十五年河大決單縣之黄堌口溢於夏<lb/>
　邑永城經宿之符離橋出宿遷新河口入大河二洪<lb/>
　告涸楊一魁大挑李吉口以挽黄流謂黄堌口深淵<lb/>
<pb n="KR2k0078_WYG_158-17b"/>
　難塞議浚小浮橋築小河口功成東利運尋久旱運<lb/>
　河澀而河又決義安東壩一魁乃議浚黄堌口及上<lb/>
　歸灣活觜以受黄水救小浮橋泗上之涸因繪河圖<lb/>
　上言謂小浮橋股引之水李吉言未斷之流已足濟<lb/>
　運以汶泗沂兖之水建閘節宣運道自裕何必殫力<lb/>
　決塞以囘全河而用之哉三十年于黄家口漲衝魚<lb/>
　單豐沛三十一年特用李化龍徧行淮徐鳯泗間得<lb/>
　前所開泇河遺跡喟然興歎遂專力浚成之於是運<lb/>
<pb n="KR2k0078_WYG_158-18a"/>
　艘通行昔稱過洪今稱過淮爲出險矣按開泇之議<lb/>
　始自隆慶年間中丞翁大立萬歴三年中丞傅希摯<lb/>
　建議詳明未得允行二十年中丞舒應龍於韓家荘<lb/>
　引湖水注之泇始啓厥緒二十六年中丞劉東星鑿<lb/>
　侯家灣梁城通泇口遂可行舟然總未能通達至是<lb/>
　始共贊成出竒道以避至險迄今運道無阻開泇之<lb/>
　功蓋亦偉哉然東南之漕自清江浦出口由清河溯<lb/>
　桃源經宿遷從董溝口入駱馬湖而抵泇河尚有一<lb/>
<pb n="KR2k0078_WYG_158-18b"/>
　百八十里假道於黄河雖河伯安瀾不受其害不可<lb/>
　謂非黄與運究相終始也然則治黄者固先保運而<lb/>
　利運者不尤急於治黄也哉天啓六年總河李從心<lb/>
　以運舟過宿遷淺劉口磨兒莊等處一船挽拽夫以<lb/>
　百計一夫工費動以數錢窮旗典鬻以償官夫人力<lb/>
　與水爭衡䉡纜中斷前船横下後船互相磕撞官儲<lb/>
　民命須臾歸之逝波風急浪髙竟日不能移一舟前<lb/>
　阻後壓千艘等待乃自馬頰口起下至陳瑶溝止另<lb/>
<pb n="KR2k0078_WYG_158-19a"/>
　挑一河計程六十七里運船改從陳口諸溜逺避公<lb/>
　私幇拽之費遂省漂蕩磕撞之虞亦遂以杜崇禎八<lb/>
　年駱馬湖淤泇河運道中阻總河劉榮嗣自宿遷至<lb/>
　徐州别鑿新河分黄水注之通運計二百餘里費五<lb/>
　十萬其鑿處皆河故道尺許下皆沙挑掘成河沙落<lb/>
　河坎數四引黄水注之沙隨水下爲淺爲澀明年漕<lb/>
　至駱馬湖之淤適平仍專行泇河榮嗣被逮然駱馬<lb/>
　湖間淤此河亦可行舟其功不容盡冺　漕運一河<lb/>
<pb n="KR2k0078_WYG_158-19b"/>
　泇河以南勢不得不借黄以達淮而閘河以内茍一<lb/>
　近黄未有不受其害者故避之務逺防之務至即使<lb/>
　黄流水大不得巳爲減水之䇿亦宜疏之使南不宜<lb/>
　逼之使北也運河經宿遷入董家口由駱馬湖進泇<lb/>
　河此開泇後初制也後因淺劉口磨兒莊等諸溜水<lb/>
　急壊舟改從陳家口進駱馬湖及至駱馬湖淤劉榮<lb/>
　嗣遂有别鑿新河之舉而究無成功是駱馬湖乃必<lb/>
　經之要路也邇年黄河身髙黄水倒灌駱馬湖每至<lb/>
<pb n="KR2k0078_WYG_158-20a"/>
　淤淺議者必將别開一河以達泇河始得避駱馬之<lb/>
　淤恒謂莫若即於駱馬湖東岸近馬陵山脚隔出一<lb/>
　河設閘以司啓閉使黄水之沙不得倒灌而入則永<lb/>
　久可無淺淤之患但恐需費浩繁猶之泇河未成之<lb/>
　先格而難行耳并識臆見以備采擇<hi>山東全河備考</hi>
　<lb/>
　<lb/>
　<lb/>
<pb n="KR2k0078_WYG_158-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百五十八<lb/>
</p>
<p>
</p>
  </div>
</body>
</text>
</TEI>
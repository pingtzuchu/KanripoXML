<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑卷一百五十七</head> <lb/>
    <p>
<pb n="KR2k0078_WYG_157-1a"/>
欽定四庫全書<lb/>
　行水金鑑卷一百五十七<lb/>
　　　　　　　　　　江南按察使傅澤洪撰<lb/>
　　兩河總説<lb/>
　總理河道都御史戴時宗上疏為備陳黄河事宜以<lb/>
　寛聖慮事臣歴魚臺縣按視新隄工程及黄河水勢<lb/>
　適新水汎漫兩崖無土工力難施乃捨舟陸行繇金<lb/>
　鄉縣歴曹武入河南界開挑梁靖口通賈魯舊河闢<lb/>
<pb n="KR2k0078_WYG_157-1b"/>
　趙皮寨越汴梁抵孫家渡隨處分派丁夫督以官屬<lb/>
　蓋欲疏濬上流分殺水勢徐為下流築塞之計乃放<lb/>
　舟黄河中流遍觀大名等府舊甞決處返棹曹單循<lb/>
　魚臺出沙河驛泊雞鳴臺往來魚沛間督築新隄決<lb/>
　口時已六月盡間矣臣竊伏自念頃者黄河變遷運<lb/>
　道阻患陛下日夕憂勤乃用言官議不以臣愚不肖<lb/>
　謬承其任臣圗報無方不敢愛死雖溽暑馳驅豈敢<lb/>
　辭勞即今各處工程雖未報功而始終本末已得梗<lb/>
<pb n="KR2k0078_WYG_157-2a"/>
　槩用敢預先上陳庶幾稍寛陛下宵旰之憂亦臣區<lb/>
　區犬馬之微誠也臣初受任時訪求士大夫及道途<lb/>
　來往皆以魚臺水勢洶洶似不可為乃今觀之殊有<lb/>
　未然夫天下之事可以遥斷者理而不可遥定者形<lb/>
　故耳聞不如目見意料不如身親今議者欲㝷故道<lb/>
　而不知故道之未可盡復欲除近患而不知近患之<lb/>
　未可亟去臣請終言其說夫黄河遷徙自古不常今<lb/>
　北自天津南至豐沛無尺寸地無黄河故道其在當<lb/>
<pb n="KR2k0078_WYG_157-2b"/>
　時無不受其害者古今言治河者俱無上䇿唯漢賈<lb/>
　譲言不與河争尺寸之地先儒韙之以為至論今必<lb/>
　求河之故道則禹貢時九河乃在河間滄定間隋引<lb/>
　河水入汴南逹江淮又引河鑿渠北通涿郡今涿水<lb/>
　路絶惟淮流如故然巳非向者之舊漢唐皆都關中<lb/>
　不借河水之用宋以都汴切近河災其防河與防北<lb/>
　邊糜費若等然自始迄終河患莫絶我朝定鼎燕都<lb/>
　一切漕運取給東南自淮達徐皆藉河水之力往年<lb/>
<pb n="KR2k0078_WYG_157-3a"/>
　河入豐沛沽頭上下諸閘皆廢而舟楫反利今年天<lb/>
　旱不雨運道幾涸濟寧以南若無魚臺之水則漕舟<lb/>
　非旬月可至此河水不可無之明驗也臣到河南見<lb/>
　河東北岸比西南低下不啻四五尺若引而決之繇<lb/>
　東平張秋入海爲力甚易魚臺之水涸可立待然中<lb/>
　梗運道東兖以下必皆阨塞故國家立法盡三省之<lb/>
　力自開封府筒瓦廂以至考城縣流通集等處防守<lb/>
　東北岸如防盜賊意固有在然猶未也又必如議者<lb/>
<pb n="KR2k0078_WYG_157-3b"/>
　之説地道變遷九河可復繇鄭衞滄景以至天津入<lb/>
　海庶幾河患永絶然恐徐淮以下一帶皆涸尤不可<lb/>
　之大者也昔者禹治九河不過達海而止古今以行<lb/>
　所無事稱之今欲治河之患而又欲借以濟吾用使<lb/>
　禹復治必不用往日之法矣臣所謂故道之不可盡<lb/>
　復者此也河水所至必爲民患今不暇逺舉且如𢎞<lb/>
　治年間河溢曹單湮没一二十年至正徳年間河徙<lb/>
　豐沛而後曹單之患息又一二十年至前年夏秋復<lb/>
<pb n="KR2k0078_WYG_157-4a"/>
　徙魚臺而後豐沛之患息今飛雲橋路絶髙過平地<lb/>
　又純是淤沙人力難施決無復通之理縱使復通不<lb/>
　過移魚臺之患於豐沛是一患未除而一患復生也<lb/>
　夫河水驟至名曰天災人猶嗷嗷今豐沛之民方且<lb/>
　息肩又欲引水而灌注之民其謂何昔宋神宗時河<lb/>
　決滄景司馬光議棄北流而治東流以俟二三年河<lb/>
　流深廣然後徐議神宗曰東北流之患孰爲重輕光<lb/>
　曰兩地皆吾赤子然北流巳殘破而東流尚完議者<lb/>
<pb n="KR2k0078_WYG_157-4b"/>
　以神宗所問有君人之度而司馬光所見得權時之<lb/>
　宜援古酌今何以異此臣所謂近患之未可亟去者<lb/>
　此也臣歴考河志洪武元年河決舊曹州自䨇河口<lb/>
　入魚臺縣太祖髙皇帝用兵梁晉間使大將軍徐達<lb/>
　開塌塲口入於泗以通運道後因河口塞淤乃修師<lb/>
　家莊石佛諸閘又開濟寧州西耐牢坡接引曹鄆黄<lb/>
　河水以通梁晉之粟永樂九年太宗文皇帝復命刑<lb/>
　部侍郎金純看視河勢發河南運朩丁夫開濬故道<lb/>
<pb n="KR2k0078_WYG_157-5a"/>
　自開封引水復入魚臺塌塲口出榖亭北十里以修<lb/>
　太祖時故事今所謂永通廣運二閘是也繇此言之<lb/>
　則魚臺乃河之故道議者偶未之考耳爲今之計欲<lb/>
　治魚臺之患必先治魚臺所以致患之本欲治魚臺<lb/>
　致患之本必委魚臺以爲受水之地蓋河之東北岸<lb/>
　與運道爲鄰惟有西南流一繇孫家渡出壽州一繇<lb/>
　渦河出懐逺一繇趙皮寨出桃源一繇梁靖口出徐<lb/>
　州小浮橋往年四道俱塞而以全河南奔故豐沛曹<lb/>
<pb n="KR2k0078_WYG_157-5b"/>
　單魚臺以次受害今不治其本而欲急除魚臺之患<lb/>
　臣恐魚臺之患不在豐沛必在曹單間矣然臣所以<lb/>
　欲暫委魚臺而不治者其説有三其䇿亦有三夫治<lb/>
　朩者先正其本濬流者先𨗳其源上源既分而下流<lb/>
　自殺其説一也臣初到魚臺夏麥巳収新水適至被<lb/>
　水之鄉已爲棄地縱欲耕種須待明年今歳不治民<lb/>
　不大病其説二也河流既乆將自成渠因而𨗳之當<lb/>
　易爲力既免勞費無益之憂且無東奔西突之患其<lb/>
<pb n="KR2k0078_WYG_157-6a"/>
　説三也五月二十二日臣已將梁靖口開通賈魯河<lb/>
　六月初五日又將趙皮寨加闢深廣但魚臺之功未<lb/>
　完以此未敢具奏惟孫家渡雖已挑通而行水尚少<lb/>
　方議開濬渦河一道議者以中經祖陵未敢輕舉今<lb/>
　山陜巨商往來汴梁者皆繇小浮橋直泝梁靖口趙<lb/>
　皮寨河口舊止五十餘歩今已闊一里許下流不能<lb/>
　容乃至漫入夏邑此二河皆上年所未有之事大約<lb/>
　河勢已殺十之三四然魚臺之水所以未即消者以<lb/>
<pb n="KR2k0078_WYG_157-6b"/>
　前人議築新隄横亘其東無所於洩故也臣初到時<lb/>
　即已病之今議於新隄開設水門數處使入昭陽湖<lb/>
　及盛應期所挑新河出金溝留城境山庶幾西岸之<lb/>
　水可以少平然一時朩石俱難卒辦聊以樁葦權宜<lb/>
　應變而已候秋水稍落之後另議興工魚臺之水雖<lb/>
　多然皆汎漫實未成河其趙皮寨與開封府筒瓦廂<lb/>
　大名府杜勝集等處相對梁靖口與曹州娘娘廟考<lb/>
　城縣流通集等處相對臣巳預戒官夫重加捲埽乘<lb/>
<pb n="KR2k0078_WYG_157-7a"/>
　此魚臺之水下壅之時逼之使西南流一䇿也二河<lb/>
　既通孫家渡冬月可完雖渦河一道方在别議然以<lb/>
　其一出魚臺四道並行其勢巳弱則所來之水反足<lb/>
　以濟吾運道之不足如往年河出豐沛沽頭上下諸<lb/>
　閘不事啓閉而舟楫通利一䇿也萬一溢出榖亭以<lb/>
　北則候其河流漸深河渠漸廣因而通塌塲口故道<lb/>
　今永通廣運二閘俱存閘夫編設如故嘉靖六七年<lb/>
　間曽因大水糧運皆繇此行比與濟寧諸閘近便甚<lb/>
<pb n="KR2k0078_WYG_157-7b"/>
　多此可以復國初之舊又何患焉一䇿也夫有前三<lb/>
　説并此三䇿故臣斷然以賈讓司馬光之言爲可行<lb/>
　然臣私憂過計黄河變遷自古不常以臣之愚豈能<lb/>
　逆料於三䇿之中但審觀事勢爲今之計不過如此<lb/>
　萬一此後果如愚慮出臣前䇿則河有西南之漸永<lb/>
　無運道之虞固其上也出臣後䇿則借此河水之力<lb/>
　足資運道之利亦其次也臣才識迂疎不逮前人而<lb/>
　又承此乆殘極弊之餘東馳西驅奔救未及伏望陛<lb/>
<pb n="KR2k0078_WYG_157-8a"/>
　下鑒臣愚慮察臣愚忠不棄芻言不惑流議特與密<lb/>
　勿大臣叅議可否使臣得以一意從事庻幾少畢犬<lb/>
　馬之力以報陛下知遇之㤙尤望陛下少寛南顧之<lb/>
　憂以享和平之福臣不勝惓惓願望候命之至<hi>呉山治河</hi>
　<hi>通考十戴公之疏實録巳載其畧任黄河二十三巻嘉靖  一年茲以其言黄運相關之故又備録於此</hi>
　國朝黄河入運洪武元年河決曹州從雙河口入魚<lb/>
　臺大將軍徐達開塌塲口入於泗以通運時戴村未<lb/>
　壩汶由坎河注海運阻故引河入塌塲以濟之二十<lb/>
<pb n="KR2k0078_WYG_157-8b"/>
　四年河決陽武東南由陳潁入淮而故元㑹通河悉<lb/>
　淤永樂九年以濟寧州同知潘叔正言命尚書宋禮<lb/>
　役丁夫一十六萬五千濬㑹通河乃開新河自汶上<lb/>
　縣袁家口左徙二十里至壽張之沙灣接舊河九閱<lb/>
　月而成績侍郎金純從汴城金龍口下達塌塲口經<lb/>
　二洪南入淮漕事定爲罷海運正統十三年河決滎<lb/>
　陽衝張秋尚書石璞侍郎王永和都御史王文相繼<lb/>
　塞之弗績景泰四年都御史徐有貞役丁夫五萬八<lb/>
<pb n="KR2k0078_WYG_157-9a"/>
　千作九堰八閘以制水勢塞之凡十有八月而成𢎞<lb/>
　治三年河決原武支流爲三一決封丘金龍口漫祥<lb/>
　符下曹濮衝張秋長隄一出中牟下尉氏一氾濫儀<lb/>
　封考城歸徳入於宿以布政使徐恪言命侍郎白昻<lb/>
　役丁夫二十五萬塞之𢎞治五年復決金龍口潰黄<lb/>
　陵岡再犯張秋侍郎陳政治之弗績六年訛言沸騰<lb/>
　有云河不可治宜復海運有云陸運雖費餉事亦辦<lb/>
　朝議弗之是也乃命都御史劉大夏平江伯陳銳役<lb/>
<pb n="KR2k0078_WYG_157-9b"/>
　丁夫十二萬有竒一濬孫家渡口開新河𨗳水南行<lb/>
　由中牟至潁川東入於淮一濬四府營淤河由陳留<lb/>
　至歸徳分爲二派一由宿遷小河口入淮一由亳州<lb/>
　渦河入淮分土命工始塞張秋二年告成自是河南<lb/>
　嵗計河工矣正徳四年河東決曹縣楊家口趨沛縣<lb/>
　之飛雲橋入運患之工部侍郎崔巖役丁夫四萬二<lb/>
　千有竒塞垂成暴漲潰之巖以憂去侍郎李鏜代之<lb/>
　四月弗績盗起而罷七年都御史劉愷築大隄自魏<lb/>
<pb n="KR2k0078_WYG_157-10a"/>
　家灣起至雙堌集亘八十餘里都御史趙璜又隄三<lb/>
　十里續之嘉靖六年河決曹單城武楊家口梁靖口<lb/>
　呉士舉荘衝雞鳴臺七年淤廟道口三十里都御史<lb/>
　盛應期開趙皮寨白河諸支流殺水勢役丁夫五萬<lb/>
　八千三月而成乃議開夏村新河役夫九萬八千四<lb/>
　閲月朝議不一罷之八年飛雲橋之水北徙魚臺榖<lb/>
　亭舟行閘面九年由單縣侯家林決塌塲口衝榖亭<lb/>
　十一年十二年水竟不耗十三年廟道口淤都御史<lb/>
<pb n="KR2k0078_WYG_157-10b"/>
　劉天和役丁夫一十四萬三千九百九十四濬之四<lb/>
　月始成而忽由趙皮寨向亳泗俄驟溢而東向梁靖<lb/>
　口漸奔岔河口東出榖亭之流遂絶運河淤二洪阻<lb/>
　涸秋冬忽自河南夏邑縣太<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>四村諸集攻開數口<lb/>
　轉向東北流經蕭縣城之南仍出徐州小浮橋下濟<lb/>
　二洪趙皮寨俄塞十九年決野雞岡由渦河經亳州<lb/>
　入淮二洪大涸兵部侍郎王以旂開李景髙支河一<lb/>
　道引水出徐濟洪役丁夫七萬有竒八月而成㝷淤<lb/>
<pb n="KR2k0078_WYG_157-11a"/>
　二十六年決曹縣衝榖亭運河不淤三十二年決房<lb/>
　村約淤三十里都御史曽鈞役丁夫五萬六千有竒<lb/>
　濬之二月而成三十七年新集淤七月忽向東北衝<lb/>
　成大河而新集河由曹縣循夏邑丁家道司家道出<lb/>
　蕭縣薊門由小浮橋入洪七月淤凡二百五十餘里<lb/>
　趨東北叚家口柝爲六股曰大溜溝小溜溝秦溝濁<lb/>
　河胭脂溝飛雲橋俱由運河至徐洪又分一股由碭<lb/>
　山堅城集下郭貫樓又析五小股爲龍溝母河梁樓<lb/>
<pb n="KR2k0078_WYG_157-11b"/>
　溝楊氏溝胡店溝亦由小浮橋㑹徐洪河分爲十一<lb/>
　流遂不淤然分多則水力弱水力弱則併淤之幾也<lb/>
　四十四年七月河果大淤郭貫樓淤平全河逆行自<lb/>
　沙河至徐州俱入北股至曹縣崇朴集而下北向分<lb/>
　二股内南之一遶沛縣戚山徐州楊家集入秦溝至<lb/>
　徐州北一遶豐縣華山北又分二股南之一自華山<lb/>
　東馬村集漫入秦溝接大小溜溝泛濫入運河逹徐<lb/>
　北一大股自華山向東北由三教堂出飛雲橋而又<lb/>
<pb n="KR2k0078_WYG_157-12a"/>
　分十三股或横截或逆流入漕河至湖陵城口漫散<lb/>
　湖坡達徐從沙河至二洪浩渺無際而河變極矣八<lb/>
　月少保尚書朱衡乃請開盛應期新河濬留城舊河<lb/>
　同都御史潘季馴開新河自南陽達留城一百四十<lb/>
　一里有竒濬舊河自留城逹境山五十三里有竒役<lb/>
　丁夫九萬一千八閲月而成七月河復決沛縣衝運<lb/>
　河而運河亦由湖陵城口入湖坡九月馬家橋隄成<lb/>
　水始南趨秦溝冬沛流遂斷隆慶元年正月河南衝<lb/>
<pb n="KR2k0078_WYG_157-12b"/>
　濁河鷄爪溝入洪二年專由秦溝入洪而河南北諸<lb/>
　支河悉併流秦溝三年四年河大漲徐州上下悉爲<lb/>
　巨浸舟行梁山之麓而茶城至呂梁兩崖爲山所束<lb/>
　不得下又不得決五年乃自雙溝而下北決油房口<lb/>
　曹家口青羊口南決關家口曲頭集口馬家淺口閻<lb/>
　家口張擺渡口王家口房家口白浪淺口凡十一口<lb/>
　枝流既散幹流遂微乃淤自匙頭灣八十里而河變<lb/>
　又極矣議者欲棄幹河而行舟於曲頭集大枝間冬<lb/>
<pb n="KR2k0078_WYG_157-13a"/>
　初水落則幹巳平沙而枝復阻淺損漕舟千有竒則<lb/>
　又議棄黄河運而膠河泇河海運紛沓焉莫可歸一<lb/>
　都御史潘季馴乃役丁夫五萬開匙頭灣僅僅一溝<lb/>
　遂塞十一口併衝口溝大疏𨗳而八十里之故道漸<lb/>
　復明年議大隄兩崖北隄起磨臍溝迄邳州之直河<lb/>
　南隄起離林鋪迄宿遷之小河口六年二月少保尚<lb/>
　書朱衡兵部侍郎萬恭至悉罷膠泇之議而一意事<lb/>
　徐邳河役丁夫五萬有竒分工畫地而築之夏四月<lb/>
<pb n="KR2k0078_WYG_157-13b"/>
　兩隄成各延袤三百七十里始列鋪布夫議修守如<lb/>
　河南山東黄河例河乃安運通萬歴元年運又大通<lb/>
　議始定夫黄河有幹有枝嘉靖四十四年以前析十<lb/>
　一枝上流而復歸於徐州之幹河故幹通而枝淤隆<lb/>
　慶五年以前析十一枝上決而不歸於邳州之幹河<lb/>
　故枝通而幹淤若植朩焉枝榮則幹瘁幹榮則枝瘁<lb/>
　與其瘁幹孰若瘁枝治河者與其枝通孰若幹通故<lb/>
　黄河合流防守爲難然運之利也國家全藉河運往<lb/>
<pb n="KR2k0078_WYG_157-14a"/>
　事鏡之何甞一年廢修守哉或者欲分河以茍免修<lb/>
　守之勞而不欲事隄以永圗餉道之利又不虞河分<lb/>
　之易淤隄廢之易決其未達祖宗之所以事河與河<lb/>
　之所以利運者歟<hi>治水筌蹄</hi>
　河兼漕而專言河者何防河所以治漕也河者漕之<lb/>
　藉也然則古之防河也避其害今之防河也資其利<lb/>
　乎曰唯唯否否漕之藉河禹貢以來有之匪自今也<lb/>
　禹畫九州冀爲都㑹河流碣石以入于海兖浮濟漯<lb/>
<pb n="KR2k0078_WYG_157-14b"/>
　青浮汶濟徐浮淮泗揚浮江漢豫浮于洛梁浮潜沔<lb/>
　以入于渭雍浮積石至于龍門未有不通於河者也<lb/>
　漢唐皆都關中漢漕山東粟百萬更砥柱之險以達<lb/>
　於渭唐漕江淮之粟由汴入河由河入洛以達于渭<lb/>
　亦未甞不藉于河也獨今日哉<hi>于慎行河防一覽序</hi>
　太常卿佘毅中全河説云洪惟我國家定鼎北燕轉<lb/>
　漕呉楚其治河也匪直祛其害而復資其利故較之<lb/>
　往代爲最難然通漕於河則治河即以治漕㑹河於<lb/>
<pb n="KR2k0078_WYG_157-15a"/>
　淮則治淮即以治河合河淮而同入於海則治河淮<lb/>
　即以治海故較之往代亦最利邇歳以來委寄靡專<lb/>
　論議滋起于是有以決口爲不必塞而且欲就決爲<lb/>
　漕者不知水分勢緩沙停漕淤雖有旁決將安用之<lb/>
　無論沮洳難舟田廬咸沼也是索途于𡨕者也又有<lb/>
　以縷隄爲足恃而疑遥隄之無益者不知河挾萬流<lb/>
　湍激異甚隄近則逼迫難容隄逺則容蓄寛廣謂縷<lb/>
　不如遥是貯斛于盂者也又有謂海口淺墊須别鑿<lb/>
<pb n="KR2k0078_WYG_157-15b"/>
　一口者不知非海口不能容二凟乃二凟失其注海<lb/>
　之本體耳使二凟仍復故流則海口必復故額若人<lb/>
　力所開豈能幾舊口萬分之一别鑿之說是穿咽于<lb/>
　脅者也又有謂髙堰築則泗州溢而欲任淮東注者<lb/>
　不知堰築而後淮口通淮口通而後入海順欲拯泗<lb/>
　患而訾堰工是求前于却者也它如絶流而挑方舟<lb/>
　而濬疏渠以殺流引洫以灌溉襲虛舊之談而懵時<lb/>
　宜之窽者紛紛藉藉載道盈廷至于釣奇之士則又<lb/>
<pb n="KR2k0078_WYG_157-16a"/>
　欲舍其舊而新是圖于是有泇膠睢三河之説焉不<lb/>
　知既治河而又别治漕是以財委壑也又有興復海<lb/>
　運之説焉不知歳用民賦而又歳用民命是以民委<lb/>
　壑也嗟嗟謀室于路則三年靡成回車于岐則千里<lb/>
　坐失又何惑乎漕㡬成陸而民胥爲魚耶然諸爲前<lb/>
　議者豈故好是鑿且奇哉總之不達于水可攻水之<lb/>
　理耳蓋黄河之性合則流急分則流緩急則蕩滌而<lb/>
　疏通緩則停滯而淤塞故以人力治之則逆而難以<lb/>
<pb n="KR2k0078_WYG_157-16b"/>
　水力治之則順而易今太子少保潘公屢膺河寄洞<lb/>
　炤委源才諝精誠並稱絶世爰偕故右都御史江公<lb/>
　決筴上請事悉具兩河經畧疏中大都盡塞諸決則<lb/>
　水力合矣寛築隄坊則衡決杜矣多設減壩則遥隄<lb/>
　固矣并隄歸仁則黄不及泗矣築髙堰復閘壩則淮<lb/>
　不東注矣隄桞浦繕西橋則黄不南侵矣修寳應之<lb/>
　隄濬揚儀之淺則湖捍而渠通矣故自告竣以來河<lb/>
　身益深而河之赴海也急淮口益深而淮之合河也<lb/>
<pb n="KR2k0078_WYG_157-17a"/>
　急河淮併力以推滌海淤而海口之宣洩二瀆也急<lb/>
　用是河甞秋漲而涯畛屹然淮甞夏溢而消耗甚速<lb/>
　貢賦舳艫若履枕席轉徙孑遺寢縁南畝蓋借水攻<lb/>
　沙之效已較然顯白矣若謂水循于分湧于合恐其<lb/>
　合而湧也則隄址既遥而奔騰可恣是寓分於合矣<lb/>
　若謂胡不用濬而純用築也則築堅而水自合水合<lb/>
　而河自深是藏濬于築矣若謂胡不使黄淮分背而<lb/>
　乃使淮助河勢河扼淮勢也則合流之後海即大闢<lb/>
<pb n="KR2k0078_WYG_157-17b"/>
　蓋河不決固自深得淮羽翼則益深是用淮于河矣<lb/>
　若謂河決爲天數不可以人力彊塞故曰故道難復<lb/>
　也然既塞之後河即安瀾是全天于人矣若謂胡不<lb/>
　創開一渠而拘拘膠柱爲也則二百年地紀之故道<lb/>
　天儲之懿䂓本無庸創而自今復之是兼創于守矣<lb/>
　若謂閘壩之復行李稍滯然河渠既奠而行李益通<lb/>
　何便如之是含速于滯矣記禮者謂其數可陳也其<lb/>
　義難知也治河之事良亦類此是故排河淮非難而<lb/>
<pb n="KR2k0078_WYG_157-18a"/>
　排天下之異議難合河淮非難而合天下之人情難<lb/>
　史遷氏曰甚哉水之為利害也余則曰甚哉人情之<lb/>
　為利害也故今日之功非當事大臣暨余等諸臣之<lb/>
　功皆聖明之功也蓋知河固難而知知河之人尤難<lb/>
　知知河之人固難而任知河之人尤難語曰千夫輿<lb/>
　瓢不如一人負而趨也千夫牧羊不如一人驅而走<lb/>
　也使非聖明之併合河漕而事權歸一也其何能功<lb/>
　縶騏驥之足則難望其必至縛孟賁之手則難望其<lb/>
<pb n="KR2k0078_WYG_157-18b"/>
　必敵使非聖明之寛假便宜而不從中制也其何能<lb/>
　功蜚蝗蔽天則農稷不能善稼奔駟曳轍則王造亦<lb/>
　廢馳驅使非聖明之不惑浮言而私撓必黜也其何<lb/>
　能功千仭而坡則牧豎陵其阜數尺而峭則樓季不<lb/>
　敢踰使非聖明之嚴懲墮窳而凛莫可干也其何能<lb/>
　功空柯無刃則公輸不能以斵虛<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>乏粒則易牙不<lb/>
　能以炊使非聖明之破格折兊而大費不恡也其何<lb/>
　能功張鵠以行賞然後人㒺不射計程以齊足然後<lb/>
<pb n="KR2k0078_WYG_157-19a"/>
　人㒺不奔使非聖明之綜覈明允而微勞必録也其<lb/>
　何能功昔晉富平津河橋之成武帝謂杜預曰非卿<lb/>
　此橋不立預曰非陛下聖明不成今日之功良亦𩔖<lb/>
　此善乎部疏有云其本在明良之相遇其機在賞罰<lb/>
　之必行真識體之論哉後之治河者其尚仰體君相<lb/>
　任人圖治之心俯詧河臣嘔心腐舌之意相與踵而<lb/>
　行之期于勿壊勿以事既即安而玩愒勿以功非巳<lb/>
　出而更張如周郊之有陳畢終始協心如漢法之有<lb/>
<pb n="KR2k0078_WYG_157-19b"/>
　蕭曹寧一作頌如此則漕河之允翕當與國家億萬<lb/>
　年靈長之祚同垂㒺極也斯豈非國家甚盛隆事哉<lb/>
　斯豈非國家甚盛隆事哉余謹不嫌侈大贅筆于簡<lb/>
　作左契焉<hi>河防一覽歴毅中字子執銅陵人萬  甲戍進士</hi>
　甞謂治河者必先求河水自然之性而後可施其疏<lb/>
　築之功必先求古人巳試之效而後可倣其平成之<lb/>
　業黄水自崑崙入徐邳歴桃宿至清口㑹淮而東入<lb/>
　於海淮水自桐栢入鳯睢歴盱泗至清口㑹河而東<lb/>
<pb n="KR2k0078_WYG_157-20a"/>
　入于海此兩河之故道即河水自然之性也故元歳<lb/>
　漕江南之粟由揚州直北出廟灣入海至國朝永樂<lb/>
　年間平江伯陳瑄始隄管家諸湖通淮河為運道淮<lb/>
　以南自山陽起至𤓰儀計三百餘里淮以北自清河<lb/>
　起至徐州計六百餘里又四十里而至鎮口矣糧艘<lb/>
　一入鎮口則運事可冀保全自古餉道之便無逾於<lb/>
　此此平江陳公獨為注念而矢謀以禆國計者也方<lb/>
　其始事慮淮水漲溢東侵淮郡也故築髙家堰隄以<lb/>
<pb n="KR2k0078_WYG_157-20b"/>
　捍之自新荘鎮起至越城止計一萬八千一十八丈<lb/>
　横亘西南而淮水無東侵之患矣又慮黄河漲溢南<lb/>
　侵淮郡也故隄新城之北以捍之起清江浦沿鉢池<lb/>
　山至柳浦灣而黄水無南侵之患矣尤慮河水自閘<lb/>
　衝入不免泥淤也故嚴啟閉之禁止許漕艘鮮船由<lb/>
　閘出入匙鑰掌之都漕五日發籌一放而官民船隻<lb/>
　悉由五壩車盤是以淮郡晏然漕渠永頼民到于今<lb/>
　受其賜此古人巳試之良規也爲今之計惟在修復<lb/>
<pb n="KR2k0078_WYG_157-21a"/>
　平江之故業而隨時斟酌之可也宋儒朱子有言禹<lb/>
　之治水只從低處下手下面之水盡殺則上面之水<lb/>
　自消由斯以譚欲得上流之沛達必先下流之疏通<lb/>
　明矣試自興鹽迤東擇其便利之所如白塗河石䃮<lb/>
　口廖家港等處條為數河分門出海然後從下流而<lb/>
　上将髙郵北界開清水潭寳應南界開子嬰溝山陽<lb/>
　東北開涇河口濬其壅淤闢其窄隘使河深廣中有<lb/>
　所受下有所洩而餘水易逹於海則興鹽泰之水有<lb/>
<pb n="KR2k0078_WYG_157-21b"/>
　所歸宿而髙寳之水次第東行矣如是則汜光諸湖<lb/>
　可令虛腹而武墩周橋髙澗之水容納有地矣倘慮<lb/>
　西來水多一時宣洩不及再於𤓰洲十壩開十閘口<lb/>
　儀真五壩開五閘口灣頭閘旁増置一壩令入通泰<lb/>
　鹽河則分洩之路既多潰決之患可免即使伏秋暴<lb/>
　漲不能爲災自淮以南之運道可永保其無虞也傳<lb/>
　曰水由地中行江淮河漢是也釋者曰地中兩崖之<lb/>
　間也由斯以觀則河水之行非氾溢四出明矣試將<lb/>
<pb n="KR2k0078_WYG_157-22a"/>
　戎家口新衝口黄堌口義安山口盡行堵築使全河<lb/>
　之水悉歸故道或如萬歴二十五年故事引水從小<lb/>
　浮橋入正河則水合力强積沙自去河不濬而深矣<lb/>
　如慮霪雨爲澇黄水溢決除崔鎭徐昇季太三義减<lb/>
　水壩四道外另於呂梁上洪之磨臍溝桃源之陵城<lb/>
　清河之安娘城増建減水壩三座如水髙於壩任其<lb/>
　宣洩水與壩平任其停蓄則下流疏通上流利達不<lb/>
　惟兩隄可保而正河亦無壅淤自淮以北之運道可<lb/>
<pb n="KR2k0078_WYG_157-22b"/>
　永保其無虞也議者謂河水溢決病在兩隄束水太<lb/>
　急勢乃中潰故古之治水惟曰疏曰瀹曰排曰決未<lb/>
　聞築隄而反障之也殊不知古之治河者去民之害<lb/>
　而止故可疏可瀹可排可決隨勢利𨗳不與水争今<lb/>
　且資之以爲利一則環帶陵寢一則灌輸漕餉而民<lb/>
　生又其次也治之者去其害且虞併去其利留其利<lb/>
　又虞併留其害利與害相倚去與留相持展轉圖維<lb/>
　求爲良䇿乃興築隄之議蓋築隄所以束水束水所<lb/>
<pb n="KR2k0078_WYG_157-23a"/>
　以刷沙計無善于此者若散漫無制任其所之則潰<lb/>
　敗決裂茫無下手而于祖陵運道民生胥失之矣嗟<lb/>
　嗟遥縷二隄之設先臣卓有深見非可易視之也自<lb/>
　徐抵淮兩隄相望蜿蜒綿亘勢如長山挾河中行即<lb/>
　使異常泛漲縷隄不支而溢至遥隄勢力淺緩容蓄<lb/>
　寛舒必復歸漕不能潰出譬之重門待暴則暴必難<lb/>
　侵増纊禦寒則寒不能入自然之勢也故在遥隄之<lb/>
　内則運渠可無淺阻在遥隄之外田廬亦免渰没雖<lb/>
<pb n="KR2k0078_WYG_157-23b"/>
　不能保河水之不溢而能保其必不奪河固不能保<lb/>
　縷隄之無虞而能保其至遥隄即止甞考𢎞治以前<lb/>
　張秋屢塞屢決先任都御史劉公大夏將黄陵岡一<lb/>
　帶増築太行隄一道而張秋之患遂息此其巳試之<lb/>
　明驗也頻年以來無日不以繕隄爲事亦無日不以<lb/>
　決隄爲害何哉卑薄而不能支也迫近而不能容也<lb/>
　雜浮沙而不能久也隄之制未備耳議者不咎制之<lb/>
　未備而咎築隄者之爲下䇿豈得爲通論哉築隄之<lb/>
<pb n="KR2k0078_WYG_157-24a"/>
　法必眞土而勿襍浮沙必髙厚而勿省工力必讓遠<lb/>
　而不與争地斯隄於是乎可固也議者又謂泗陵水<lb/>
　渰咎在髙堰遂上疏極言堰之爲害欲盡撤髙堰而<lb/>
　後可殊不知髙堰一去淮水南注峻若建瓴山陽髙<lb/>
　寳以下盡爲池沼且淮水大洩力不能控黄萬一黄<lb/>
　躡其後與之俱南不惟運道既傷而祖陵合襟王氣<lb/>
　亦從此大損矣然則堰亦何負於治河者而諄諄欲<lb/>
　去之耶况一堰之間三開溝澗自足洩水其與拆堰<lb/>
<pb n="KR2k0078_WYG_157-24b"/>
　同也發言者特未之思耳議者謂黄不兩行黄壩新<lb/>
　河之開得非添足之蛇乎余曰不然當祖陵渰浸之<lb/>
　時天威震赫臣下憂危總河楊公一時分黄洩水使<lb/>
　淮水通流而泗水尋即消减總之急君父之難而他<lb/>
　非所計也今黄水從新河行者若湍急如初由清口<lb/>
　出者猶安然如故則運道原不相妨無容别議若清<lb/>
　口日漸淺澀而新河浩蕩奔騰則有奪正改移之勢<lb/>
　前議鮑王決口建立閘座似不可已運船從此入口<lb/>
<pb n="KR2k0078_WYG_157-25a"/>
　轉入新河以就正道此總河公初意也若新河勢緩<lb/>
　土淤則止建一減水壩以備滿溢不必重濬復費工<lb/>
　力也凡此皆黄淮之大較運道之坦途亦治兩河者<lb/>
　之要法其他如儀眞東關等淺歷石人頭揚子橋三<lb/>
　汊河直抵髙廟止一帶運河淤淺寳應一帶湖隄圯<lb/>
　壊黄浦決口髙堰隄埂均應修理清江浦長隄卑薄<lb/>
　柳浦灣至髙嶺舊隄塌損桃清邳宿兩岸遥縷二隄<lb/>
　時加修築或葺舊工或剏新址或因髙阜或填窪下<lb/>
<pb n="KR2k0078_WYG_157-25b"/>
　一一次第舉之則運道通行自垂永利此在當事者<lb/>
　臨時區畫隨地制宜非搦管者所能殫述也張兆元<lb/>
　曰當今運道其藉力淮黄二瀆不淺矣若令黄不旁<lb/>
　決則衝漕力專淮不旁決則㑹黄力專淮黄既合則<lb/>
　控海力專河不必闢而沙自刷海不必濬而水自深<lb/>
　此正以水治水行所無事之智也雖神禹復起不易<lb/>
　吾言矣<hi>張兆元两河指掌</hi>
　行水金鑑巻一百五十七<lb/>
</p>
<p>
</p>
  </div>
</body>
</text>
</TEI>
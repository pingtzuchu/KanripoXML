<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻七十二</head> <lb/>
    <p>
<pb n="KR2k0078_WYG_072-1a"/>
欽定四庫全書<lb/>
　行水金鑑巻七十二<lb/>
　　　　　　　　　　江南按察使傅澤洪撰<lb/>
　　漢水<lb/>
又東為滄浪之水<hi>禹貢</hi>
　張平子南都賦云流滄浪而為隍廓方城而為墉李<lb/>
　善注引左氏傳屈完所謂楚國方城以為城漢水以<lb/>
　為池則是滄浪即漢水也蓋漢水至於楚地則其名<lb/>
<pb n="KR2k0078_WYG_072-1b"/>
　為滄浪之水也<hi>尚書全解</hi>
　漢水自興元南鄭縣又七十二里至城固縣北二里<lb/>
　又三百里至洋州興道縣百步又經金州之漢陰縣<lb/>
　南二里又五百里至金州西城縣北百步又經洵陽<lb/>
　縣又經均州之豐利鄖郷二縣又六百八十里至均<lb/>
　州武當縣西北四十里水中有滄浪洲至此又名滄<lb/>
　浪水<hi>易祓尚書說屬武當漢屬南陽郡今為均州  湖廣襄陽府</hi>
　傳云别流在荆州正義云傳言别流似分為異水按<lb/>
<pb n="KR2k0078_WYG_072-2a"/>
　經首尾相連不是分别當以名稱别流也按水經夏<lb/>
　水注云康成注尚書滄浪之水言今謂之夏水來同<lb/>
　故世變名焉劉澄之著永初山水記云夏水古文以<lb/>
　為滄浪漁父所歌也因此言之水應由沔今按夏水<lb/>
　是江流沔非沔入夏假使沔注夏其勢西南非尚書<lb/>
　又東之文也此辨最為明晰孔傳實出康成之後以<lb/>
　夏水為滄浪故曰别流<hi>滄浪者漢水之色也非因洲而得名李白襄陽歌云漢水</hi>
　<hi>鴨頭綠正所謂滄浪說卦震為蒼筤竹漢童謡朩門倉琅根字雖不同而音義則一皆言其色青也  禹</hi>
<pb n="KR2k0078_WYG_072-2b"/>
　<hi>貢錐指</hi>
漢水<hi>自南鄭縣東南</hi>又東得長栁渡<hi>水經</hi>
　長栁村名又東逕胡城南南對扁鵲城漢水出於二<lb/>
　城之間右㑹磐余水水出南山巴嶺上泉流兩分飛<lb/>
　清派注南入蜀水北注漢津謂之磐余口<hi>酈注今胡城在  城</hi>
　<hi>固縣西四十里</hi>
又左㑹文水<hi>水經</hi>
　水即門水也出胡城北山石穴中東南流逕胡城北<lb/>
<pb n="KR2k0078_WYG_072-3a"/>
　三城竒對隔谷羅布深溝固壘髙臺相距門水右注<lb/>
　漢水謂之髙橋谿口<hi>酈注</hi>
又東黑水注之<hi>水經</hi>
　水出北山南流入漢諸葛亮牋曰朝發南鄭暮宿黒<lb/>
　水四五十里謂是水也道則百里也<hi>酈注縣黒水在城固  西北五</hi>
　<hi>里</hi>
又東過城固縣南又東過魏興安陽縣南涔水出自旱<lb/>
山北注之<hi>水經</hi>
<pb n="KR2k0078_WYG_072-3b"/>
　涔水出西南而東北入漢左谷水出西南而東北入<lb/>
　漢右谷水出漢北即聓水也聓水歴匈奴城張良渠<lb/>
　樊噲臺大城固北城韓信臺東迴南轉又逕其城東<lb/>
　而南入漢水謂之三水口也漢水又東㑹益口水出<lb/>
　北山益谷東南流注於漢水<hi>酈注縣元和志漢水逕城固  南去縣二里今</hi>
　<hi>城固縣北有城固北城漢置即大城固也匈奴城在今固城縣西大城固北城在今城固縣境内蔡傳云</hi>
　<hi>安陽今洋州真符縣也真符在今洋縣東六十里元省入洋州旱山在今南鄭縣東南漢志安陽鬵谷水</hi>
　<hi>出西南北入漢師古曰鬵音潛其字亦或從水涔鬵古字通或以為禹貢之潛非是酈注云涔水即黄水</hi>
<pb n="KR2k0078_WYG_072-4a"/>
　<hi>也益水在洋縣西北二十五里</hi>
又東至灙城南與洛谷水合<hi>水經</hi>
　水北出洛谷谷北通長安其水南流右則灙水注之<lb/>
　水發西谿東南流合為一水亂流南出際其城西南<lb/>
　注漢水<hi>酈注也灙城今洋縣東北二十三里興勢故城是  洛當作駱灙谷在縣北即駱谷之南</hi>
　<hi>口</hi>
又東逕小城固南<hi>水經</hi>
　州治大城固移縣北故曰小城固漢水東歴上濤而<lb/>
<pb n="KR2k0078_WYG_072-4b"/>
　逕於龍下蓋伏石驚湍流屯激怒故有上下二濤之<lb/>
　名龍下地名也自白馬迄此則平川夾勢水豐壤沃<lb/>
　利方三蜀矣度此溯洄從漢為山行之始<hi>酈注治今洋縣  即</hi>
　<hi>興道故城小城固城在縣東元和志漢水經興道縣南去縣一百步寰宇記云漢水自發源至此屈曲行</hi>
　<hi>三百七十里入金州漢陰縣界</hi>
又東逕石門灘<hi>水經</hi>
　山峽也東㑹酉水水北出秦嶺酉谷南歴重山與寒<lb/>
　泉合水東出寒泉涌山頂望之交横似若瀑布頽波<lb/>
<pb n="KR2k0078_WYG_072-5a"/>
　激石散若雨灑勢同厭源風雨之池其水西流入於<lb/>
　酉水酉水又南注漢謂之酉口<hi>酈注五灘在洋縣東  十里</hi>
又東逕媯虚為灘<hi>水經</hi>
　世本曰舜居媯汭在漢中西城縣或言媯虚在西北<lb/>
　舜所居也後或姓姚或姓媯媯姚之異事妄未知所<lb/>
　從<hi>酈注</hi>
又東逕猴經灘<hi>水經</hi>
　山多猴猿好乗危綴飲故灘受斯名<hi>酈注</hi>
<pb n="KR2k0078_WYG_072-5b"/>
又東逕小大黄金南<hi>水經</hi>
　山有黄金陗水北對黄金谷有黄金戍旁山依陗嶮<lb/>
　折七里氐掠漢中岨此為戍與鐵城相對<hi>酈注縣並在洋  東</hi>
　<hi>八十里</hi>
又東合蘧蒢溪口<hi>水經</hi>
　水北出就谷在長安西南其水南流逕陽都坂東坂<lb/>
　自上及下盤折一十九曲西連寒泉嶺漢中記曰自<lb/>
　西城涉黄金陗寒泉嶺陽都坂峻崿百里絶壁萬尋<lb/>
<pb n="KR2k0078_WYG_072-6a"/>
　既造其峯謂已踰崧岱復瞻前嶺又倍過之言陟羊<lb/>
　腸超煙雲之際顧看向塗杳然有不測之險山豐野<lb/>
　牛野羊騰巖越嶺馳走若飛觸突樹朩十圍皆倒山<lb/>
　殫艮岨地窮坎勢矣其水南歴蘧蒢溪而南流注於<lb/>
　漢謂之蒢口<hi>酈注子陽都坂蘧蒢水皆在洋縣東北又有  午道在縣東一百六十里元和</hi>
　<hi>志黄金縣有驛即子午道也舊道在金州安康縣界梁王神念别開此路</hi>
又東右會洋水<hi>水經</hi>
　洋水導源巴山東北流逕平陽城又東北流入漢謂<lb/>
<pb n="KR2k0078_WYG_072-6b"/>
　之城陽水口<hi>酈注八隋志西鄉縣有洋水元和志經縣東  里平陽城在今西鄉縣南界</hi>
又東歴敖頭<hi>水經</hi>
　水陸嶮凑魏興安康縣治有戍統領流雜<hi>酈注即安康縣  今</hi>
　<hi>漢陰縣</hi>
又東合直水<hi>水經</hi>
　水北出子午谷巖嶺下又南枝分東注旬水山上有<lb/>
　戍置於崇阜之上下臨深淵張子房燒絶棧閣示無<lb/>
　還也又東南歴直谷逕直城西而南流注漢<hi>酈注西直城</hi>
<pb n="KR2k0078_WYG_072-7a"/>
　<hi>與今石泉縣接界寰宇記漢水在石泉縣東百步</hi>
又東逕直城南<hi>水經</hi>
　又東逕千渡而至蝦蟇嶺歴漢陽潕口而屇於彭谿<lb/>
　龍竈矣並溪澗灘磧之名也<hi>酈注直魏地形志金城郡治  城縣其故城在</hi>
　<hi>今漢陰縣西</hi>
又東逕晉昌郡之寧都縣南<hi>水經</hi>
　縣治松谿口又東逕魏興郡廣城縣<hi>酈注漢寧都故城在  陰縣東</hi>
　<hi>七十里晉置屬晉昌郡唐改漢陰寰宇記漢水在漢陰縣南二里今在縣西沈約宋志魏興郡有廣城縣</hi>
<pb n="KR2k0078_WYG_072-7b"/>
　<hi>其故城在今紫陽縣東南漢水在縣南門外</hi>
又東逕魚脯谿口<hi>水經</hi>
　舊西城廣城二縣指此谷而分界也<hi>酈注</hi>
又東過西城縣南<hi>水經</hi>
　又東逕鼈池南鯨灘鯨大也蜀都賦曰流漢湯湯驚<lb/>
　浪雷奔望之天迴即之雲昏者也又東逕嵐谷北口<lb/>
　嶂逺谿深澗峽嶮邃氣蕭蕭以瑟瑟風颼颼而飀飀<lb/>
　故川谷擅其目矣<hi>酈注</hi>
<pb n="KR2k0078_WYG_072-8a"/>
又東右得大勢<hi>水經</hi>
　勢岨急谿故亦曰急勢也依山為城<hi>酈注</hi>
右對月谷口<hi>水經</hi>
　山有阪月川於中黄壤沃衍而桑麻列植佳饒水田<lb/>
　<hi>酈注</hi>
又東逕西城縣故城南<hi>水經</hi>
　漢中郡之屬縣也漢末為西城郡魏文帝改為魏興<lb/>
　郡治<hi>酈注本漢水自紫陽界折而東北流入興安州界州  漢西城縣唐為金州治元和志漢水去</hi>
<pb n="KR2k0078_WYG_072-8b"/>
　<hi>州城百歩水出麩金</hi>
又東為鱣湍<hi>水經</hi>
　洪波渀盪漰浪雲頽古耆舊言有鱣魚奮鰭溯流望<lb/>
　濤直上至此則暴鰓失濟故因名湍矣<hi>酈注</hi>
又東合旬水<hi>水經</hi>
　水北出旬山東南流注漢謂之旬口<hi>酈注陽旬口在今洵  縣東南</hi>
　<hi>漢志漢中旬陽縣北山旬水所出南入沔</hi>
又東逕朩蘭塞南<hi>水經</hi>
<pb n="KR2k0078_WYG_072-9a"/>
　左岸壘石數十行重叠數十里為朩蘭塞云<hi>酈注</hi>
又東左得淯溪<hi>水經</hi>
　興晉旬陽二縣分界於是谷漢水又東注谷甲水口<lb/>
　又東逕上庸郡北與關柎水合關柎水又南入上津<lb/>
　注甲水甲水又東南流逕魏興郡之興晉縣南又東<lb/>
　右入漢水<hi>酈注入漢志上雒縣甲水出秦嶺山東南至錫  沔當在今白河縣界白河漢錫縣</hi>
　<hi>地晉旬陽二縣在今漢中府境上庸郡在今鄖陽漢中二府境</hi>
又東逕魏興郡之錫縣故城北<hi>水經陽鍚音</hi>
<pb n="KR2k0078_WYG_072-9b"/>
　為白石灘縣故春秋鍚穴地也故屬漢中王莽之鍚<lb/>
　治也縣有鍚義山又東逕長利谷南<hi>酈注利漢志漢中長  縣有鄖</hi>
　<hi>闗其故城在今鄖西縣西南</hi>
又東過堵陽縣堵水出焉自上粉縣北流注之<hi>水經</hi>
　堵水自建平縣界故亭谷東歴新城郡郡故漢中之<lb/>
　房陵縣也房陵故縣有粉水縣居其上故曰上粉縣<lb/>
　也堵水又東逕方城亭而東北歴嵾山下而北逕堵<lb/>
　陽縣南北流注於漢謂之堵口<hi>酈注堵堵水在今鄖縣南  陽縣在今鄖</hi>
<pb n="KR2k0078_WYG_072-10a"/>
　<hi>陽縣南界上粉縣在今房縣境</hi>
又東過鄖陽縣南又東逕鄖鄉縣故城南<hi>水經今鄖陽縣在  鄖陽</hi>
　<hi>府境鄖鄉唐屬均州元改鄖縣元和志鄖鄉縣漢水西自豐利縣界流入南去縣三里豐利今白河也</hi>
又東逕琵琶谷口<hi>水經</hi>
　梁益二州分境於此故謂之琵琶界也<hi>酈注</hi>
又東北流又屈東南過武當縣東北<hi>水經陽今為均州在襄  府西北三</hi>
　<hi>百九十里西去興安州七百里</hi>
　縣西北四十里漢水中有洲名滄浪洲庾仲邕漢記<lb/>
<pb n="KR2k0078_WYG_072-10b"/>
　謂之千齡洲非也是世俗語訛音與字變矣地說曰<lb/>
　水出荆山東南流為滄浪之水是近楚都故漁父歌<lb/>
　曰滄浪之水清兮可以濯我纓滄浪之水濁兮可以<lb/>
　濯我足余按尚書禹貢言導漾水東流為漢又東為<lb/>
　滄浪之水不言過而言為者明非他水决入也蓋漢<lb/>
　沔水自下有滄浪通稱耳纒絡鄢郢地連紀郢咸楚<lb/>
　都矣<hi>酈注浪自均州以至漢陽皆名滄  之水故曰是近楚都</hi>
　以今輿地言之漢水自南鄭縣南又東逕城固縣南<lb/>
<pb n="KR2k0078_WYG_072-11a"/>
　<hi>城固在漢中府東少北七十里水去縣四里舊志云縣東二里有飲馬灘每子午二時潮響如雷又五里</hi>
　<hi>為上濤下濤龍亭廢縣在縣東龍亭山下即龍下也</hi>又東逕洋縣南<hi>洋縣在府東南一百</hi>
　<hi>二十里水去縣二里</hi>又東逕西鄉縣東北<hi>西鄉在府東南二百二十里</hi>又東<lb/>
　南逕石泉縣南<hi>石泉在興安州西二百五十里水去縣五十步</hi>又東逕漢陰<lb/>
　縣南<hi>漢陰在州西少北一百六十里水去縣八十里</hi>又東逕紫陽縣南<hi>紫陽在州</hi>
　<hi>西南一百八十里州志云有怯灘在縣西十五里水陡如鬪又大力灘在縣西八里兩岸夾石左右有兩</hi>
　<hi>石觜最為舟楫患又石梁灘在縣西當任河水口中宮灘在縣東南一里極髙險中流有柱石怒濤之聲</hi>
　<hi>如雷長灘在縣東四里近汝河灘不甚險商舟停集漁火絡繹皆漢水所經也</hi>又東北逕興<lb/>
<pb n="KR2k0078_WYG_072-11b"/>
　安州北<hi>州志云州境漢江多灘麩灘串灘二郎灘為險而神灘尤甚明成化十三年知州鄭福於</hi>
　<hi>沍冬時用火燒石疏鑿以殺其勢舟行利焉州東一里有長春堤成化八年為水衝壊十五年鄭福増築</hi>
　<hi>高堅萬厯二十年復加修築</hi>又東逕洵陽縣南<hi>洵陽在州東一百二十里水在縣南</hi>
　<hi>門外</hi>又東逕白河縣北<hi>白河在州東南一百七十里</hi>又東逕鄖西縣<lb/>
　南<hi>鄖西在湖廣鄖陽府西一百四十里水去縣五十里</hi>又南逕鄖縣南<hi>明成化十二年</hi>
　<hi>置鄖陽府治鄖縣舊志云漢江自城西遶城南寳蓋天馬諸山皆錯列漢濱</hi>又東逕均州<lb/>
　北<hi>均州在襄陽府西北三百九十里水去州四十里</hi>經所謂又東為滄浪之<lb/>
　水者也<hi>禹貢錐指</hi>
<pb n="KR2k0078_WYG_072-12a"/>
過三澨至于大别南入于江<hi>禹貢</hi>
　地說曰沔水東行過三澨合流觸大别山陂故馬融<lb/>
　鄭𤣥王肅孔安國等咸以為三澨水名也許慎言澨<lb/>
　者埤増水邉土人所止也春秋左𫝊曰文公十有六<lb/>
　年楚軍次于勾澨以伐諸庸宣公四年楚令尹子越<lb/>
　師於漳澨定公四年左司馬戌敗吳師於雍澨昭公<lb/>
　二十三年司馬薳越縊于蓬澨服䖍或謂之邑又謂<lb/>
　之地京相璠曰杜預亦云水際及邉地名也今南陽<lb/>
<pb n="KR2k0078_WYG_072-12b"/>
　淯陽二縣之間淯水之濱有南澨北澨矣而諸儒之<lb/>
　論水陸相半又無山源出處之所津途關路唯康成<lb/>
　及劉澄之言在竟陵縣界經云邔<hi>孟康曰邔音忌</hi>縣北池然<lb/>
　池流多矣而論者疑焉而不能辨其所在<hi>酈注池北池之  經</hi>
　<hi>本作地池流池字酈注亦誤</hi>
　三澨鄭康成說水在竟陵司馬貞引水經以為地名<lb/>
　在邔縣北謂今竟陵有三參水俗云三噬非也今漢<lb/>
　陽漢川有㲼水自復州景陵縣來東入於漢寰宇記<lb/>
<pb n="KR2k0078_WYG_072-13a"/>
　亦名澨水疑即三澨之一然據左傳漳澨薳澨之屬<lb/>
　皆其水際未可强通今江漢之水漫流沱潛尚不可<lb/>
　辨况所謂三澨乎<hi>書古文訓</hi>
　過者三澨之水分流别派至是而始合於漢水也蓋<lb/>
　漢水既東流為滄浪之水矣於是過三澨水所入之<lb/>
　處於是觸大别山以與江合也<hi>尚書全解</hi>
　按左傳澨有五睢澨宋地故酈注不引今就其所引<lb/>
　者論之不知何者可當禹貢三澨之目蔡傳以漳澨<lb/>
<pb n="KR2k0078_WYG_072-13b"/>
　薳澨與㲼水為三澨而句澨雍澨其地皆有可考却<lb/>
　不數韓汝節宗之以㲼澨漳澨薳澨為三澨㲼澨古<lb/>
　無此名薳澨不知所在紛紛推測終無定論所可知<lb/>
　者三澨為漢水之三大防其地當有名川來入漢上<lb/>
　不越滄浪下不踰大别愚意當在淯水入漢處一在<lb/>
　襄城北即大堤一在樊城南一在三洲口東皆襄陽<lb/>
　縣地在邔縣之北也言在竟陵者非是　邔縣故城<lb/>
　在今襄陽府宜城縣東北其北即襄陽縣之東境是<lb/>
<pb n="KR2k0078_WYG_072-14a"/>
　也史記索隱曰三澨地名在南郡邔縣北蓋即水經<lb/>
　所言今無地以應之淯水注云淯水左右舊有二澨<lb/>
　所謂南澨北澨者水側之濆此京相璠云在南陽淯<lb/>
　陽之間者與邔縣無渉若以為入漢之水名則二澨<lb/>
　不可為三澨水經沔水從襄陽縣東屈西南淯水從<lb/>
　北來注之注云襄陽城東有東白沙白沙北有三洲<lb/>
　東北有宛口即淯水所入也淯水今名唐河在襄陽<lb/>
　縣東北及會白水<hi>一名濁水一名弱溝水</hi>又謂之唐白河而淯<lb/>
<pb n="KR2k0078_WYG_072-14b"/>
　水之名遂晦其入漢處名三洲口三國時吳將朱然<lb/>
　攻樊司馬懿救之追至三洲口大獲而還又王㫤屯<lb/>
　新野習水軍于三洲謀伐吳水經邔北之三澨豈即<lb/>
　此三洲邪然洲澨不同水中可居者曰洲埤増水邊<lb/>
　土人所止者曰澨以洲為澨吾終不能無疑　鄭劉<lb/>
　皆言三澨在竟陵界故後世說三澨者多求之此地<lb/>
　索隱曰今竟陵有三參水俗云是三澨水參音去聲<lb/>
　蔡傳曰三澨水名今郢州長壽縣磨石山發源東南<lb/>
<pb n="KR2k0078_WYG_072-15a"/>
　流者名澨水至復州景陵縣界又名汊水<hi>韓汝節云汊楚駕反</hi>
　<hi>今按唐沔州有㲼川縣杜佑曰㲼音乂宋避太宗嫌名改曰漢川則㲼與義同音可知廣韻㲼魚肺切水</hi>
　<hi>名蔡傳作汊從俗也元和志云㲼川水在㲼川縣南二里漢陽府志云楊子港自景陵縣流逕漢川縣北</hi>
　<hi>又東入溳水即㲼水也</hi>疑即三澨之一據左傳漳澨薳澨則為<lb/>
　水際未可曉也湖廣通志曰沔陽州黄蓬之山下枕<lb/>
　大江其東南有三澨焉北為滄浪之水按山臨大江<lb/>
　而所稱三澨者又在其東南與漢水絶無交渉通志<lb/>
　大謬承天府志以司馬河為一澨<hi>即出磨石山者</hi>馬溪河為<lb/>
<pb n="KR2k0078_WYG_072-15b"/>
　一澨石家河為一澨自京山合流入景陵界謂之三<lb/>
　汊水蓋即索隱所稱三參水也<hi>參去聲讀若簒蓋上音由汊轉而為參也</hi>
　蔡氏謂即三澨之一者專指司馬河而言　大别山<lb/>
　在漢陽府城東北半里漢水西岸左傳小别至於大<lb/>
　别杜預云禹貢漢水至大别南入江然則此二别在<lb/>
　江夏界水經注江水東逕魯山南古翼際山也地說<lb/>
　曰漢與江合于衡北翼際山傍者也山上有吳江夏<lb/>
　太守陸渙所治城蓋取二水之名地理志曰夏水過<lb/>
<pb n="KR2k0078_WYG_072-16a"/>
　郡入江故曰江夏也舊治安陸吳乃徙此山左即沔<lb/>
　口矣沔左有却月城故曲陵縣後乃沙羨縣治也<hi>羡音</hi>
　<hi>夷</hi>元和志魯山一名大别山在漢陽縣東北一百歩<lb/>
　其山前枕蜀江北帶漢水山上有吳將魯肅神祠渭<lb/>
　按禹貢大别山杜元凱已知在江夏不在安豐酈氏<lb/>
　亦主杜說而終不能指魯山為大别至唐人始能言<lb/>
　之　左傳定四年吳子伐楚舎舟於淮汭自豫章與<lb/>
　楚夾漢史皇謂子常必速戰乃濟漢而陳自小别至<lb/>
<pb n="KR2k0078_WYG_072-16b"/>
　於大别三戰子常知不可欲奔史皇止之十一月庚<lb/>
　辰陳于柏舉吳師大敗楚師子常奔鄭孔疏云小别<lb/>
　當在大别之東何則子常從小别與吳戰退而至大<lb/>
　别明自東而漸西也今按豫章杜注云漢東江北地<lb/>
　自豫章與楚夾漢謂吳軍漢東楚軍漢西也子常濟<lb/>
　漢而陳自小别至於大别言其師衆為長陳自西及<lb/>
　東若此其逺兩軍合戰則自大别以東尋傳文無從<lb/>
　小别與吳戰退而至大别之事也小别當在大别之<lb/>
<pb n="KR2k0078_WYG_072-17a"/>
　西孔說正相反今漢川縣東南有甑山即小别山元<lb/>
　和志云小别山在㲼川縣東南五十里<hi>唐㲼川縣在今漢川縣北</hi>
　<hi>三十里故里數不同</hi>寰宇記云山形如甑土諺謂之甑山索隱<lb/>
　云大别山土人謂之甑山蓋承孔疏之誤二别相去<lb/>
　一百二十餘里<hi>禹貢錐指</hi>
漢水<hi>自武當縣東北</hi>又東為佷子潭<hi>水經</hi>
　潭中有石磧洲長六十丈廣十八丈世亦以此洲為<lb/>
　佷子葬父於斯<hi>酈注</hi>
<pb n="KR2k0078_WYG_072-17b"/>
又東南逕武當縣故城北<hi>水經</hi>
又東平陽川水注之<hi>水經</hi>
　水出縣北伏親山南歴平陽川逕平陽故城下又南<lb/>
　流注於沔<hi>酈注今平陽故城在  均州境</hi>
又東南逕縣城東<hi>水經</hi>
　又東曾水注之水導源縣南武當山一曰太和山山<lb/>
　形特秀曾水發源山麓逕越山陰東北流注於沔謂<lb/>
　之曾口<hi>酈注</hi>
<pb n="KR2k0078_WYG_072-18a"/>
又東逕龍巢山下<hi>水經</hi>
　山在沔水中髙十五丈廣員一里二百三十步山形<lb/>
　峻峭<hi>酈注</hi>
又東南逕涉都城東北<hi>水經</hi>
　故鄉名也郡國志筑陽縣有涉都鄉均水於縣入沔<lb/>
　謂之均口<hi>酈注南筑音逐涉都城在今榖城縣界均水自  陽府淅川縣流逕均州至榖城入</hi>
　<hi>漢今故道已湮</hi>
又東南過酇縣之西南<hi>水經</hi>
<pb n="KR2k0078_WYG_072-18b"/>
　縣治故城南臨沔水謂之酇頭<hi>酈注酇今光化縣北有  縣故城</hi>
又南逕穀城東又南過陰縣之西<hi>水經</hi>
　沔水東逕穀城南而不逕其東矣城在穀城山上又<lb/>
　東南逕陰縣故城西故下陰也<hi>酈注穀今穀城縣北有故  城陰縣故城</hi>
　<hi>在今光化縣東北</hi>
又東南得洛谿口<hi>水經</hi>
　水出縣西北集池陂東南流逕洛陽城北抗洛谿谿<lb/>
　水東南注沔水也<hi>酈注</hi>
<pb n="KR2k0078_WYG_072-19a"/>
又南過筑陽東筑水出自房陵縣東過其縣南流注之<lb/>
<hi>水經</hi>
　沔水又南汎水流注之水出梁州閬陽縣汎水又東<lb/>
　逕巴渠北新城上庸東逕汎陽縣故城南晉分筑陽<lb/>
　立自縣以上山深水急枉渚崩湍水陸徑絶<hi>酈注縣房陵</hi>
　<hi>即今房縣地界閬陽汎陽未詳所在</hi>
又東逕學城南<hi>水經</hi>
　梁州大路所由也舊說昔有人立學都於此值世荒<lb/>
<pb n="KR2k0078_WYG_072-19b"/>
　亂生徒罔依遂共立城以禦亂故城得厥名矣汎水<lb/>
　又東流注於沔謂之汎口也沔水又南逕闕林山東<lb/>
　<hi>酈注城闕林一作開林在穀  縣西北四里</hi>
又南逕筑陽縣東<hi>水經</hi>
　又南筑水注之杜預以為彭水也水出梁州新城郡<lb/>
　魏昌縣界東南流逕筑陽縣筑水又東逕筑陽縣故<lb/>
　城南又東注於沔謂之筑口又南逕髙亭山東<hi>酈注  今</hi>
　<hi>穀城縣治即筑陽故城筑水在縣南髙亭山在縣北</hi>
<pb n="KR2k0078_WYG_072-20a"/>
又東為漆灘<hi>水經</hi>
　新野郡山都縣與順陽筑陽分界於斯灘矣<hi>酈注</hi>
又東過山都縣東北<hi>水經</hi>
　沔南有固城城側沔川即新野山都縣治也舊南陽<lb/>
　之赤鄉矣秦以為縣沔水又東偏淺冬月可涉渡謂<lb/>
　之交河兵戎之交多自此濟<hi>酈注有今襄陽縣西北  山都故城</hi>
又東逕樂山北<hi>水經</hi>
　昔諸葛亮好為梁甫吟每所登游故俗以樂山為名<lb/>
<pb n="KR2k0078_WYG_072-20b"/>
　<hi>酈注里今襄陽縣西北六十  獨樂山是也</hi>
又東逕隆中<hi>水經</hi>
　歴孔明舊宅北亮語劉禪曰先帝顧臣於草廬之中<lb/>
　咨臣以當世之事即此宅也<hi>酈注里今襄陽縣西三十  隆中山是也</hi>
又東過襄陽縣北<hi>水經</hi>
　又東逕方山北山上有鄒恢碑魯宗之所立也山下<lb/>
　潭中有杜元凱碑元凱好尚後名作兩碑並述已功<lb/>
　一碑沈之峴山水中一碑下之於此潭曰百年之後<lb/>
<pb n="KR2k0078_WYG_072-21a"/>
　何知不深谷為陵也山下水曲之隈云漢女昔遊處<lb/>
　<hi>酈注縣方山一名萬山元和志萬山一名漢臯山在襄陽  西十一里與南陽鄧縣分界古諺曰襄陽無</hi>
　<hi>西言其界促近</hi>
又東合檀溪水<hi>水經</hi>
　水出縣西栁子山下東為鴨湖谿水自湖兩分北渠<lb/>
　即谿水所導也北逕漢陰臺西臨流望逺按眺農圃<lb/>
　情邈灌疏意寄漢陰故因名臺矣又北逕檀溪謂之<lb/>
　檀溪水溪水旁城北注於沔一水東南出應劭曰城<lb/>
<pb n="KR2k0078_WYG_072-21b"/>
　在襄水之陽故曰襄陽是水當即襄水也城北枕沔<lb/>
　水即襄陽縣之故城也建安十三年魏武平荆州分<lb/>
　南郡立為襄陽郡冠蓋相望一都之會也城南門道<lb/>
　東有三碑一碑是晉太傅羊祜碑一碑是征南將軍<lb/>
　杜預碑一碑是安南將軍劉儼碑並是學生所立城<lb/>
　北枕沔水水中常苦蛟害襄陽太守鄧遐負其氣果<lb/>
　拔劍入水蛟繞其足遐揮劍斬蛟流血丹水自後患<lb/>
　除無復蛟難矣<hi>酈注謂今襄陽縣治即襄陽故城  之壘城在郡治之西</hi>
<pb n="KR2k0078_WYG_072-22a"/>
又逕平魯城南<hi>水經</hi>
　城魯宗之所築也東對樊建安中關侯圍于禁於此<lb/>
　城會沔水泛溢三丈有餘城陷禁降<hi>酈注三樊城在縣北  里舊志</hi>
　<hi>隄防至切者在襄樊二城間蓋二城並峙中流如峽口且唐鄧之水從白河南注横截漢流以故波濤激</hi>
　<hi>射城隄為害最切</hi>
又從縣東屈西南淯水從北來注之<hi>水經</hi>
　襄陽城東有東白沙白沙北有三洲東北有宛口即<lb/>
　淯水所入也<hi>酈注口淯水入漢處名三洲  在襄陽縣東北</hi>
<pb n="KR2k0078_WYG_072-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻七十二<lb/>
</p>
<p>
</p>
  </div>
</body>
</text>
</TEI>
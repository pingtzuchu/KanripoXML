<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻六十六</head> <lb/>
    <p>
<pb n="KR2k0078_WYG_066-1a"/>
欽定四庫全書<lb/>
　行水金鑑巻六十六<lb/>
　　　　　　　　　　江南按察使傅澤洪撰<lb/>
　　淮水<lb/>
聖祖仁皇帝康熙三十五年十月十二日總河董安國<lb/>
　題奏兩河見在情形奉<lb/>
㫖著江南總督漕運總督江寧安徽巡撫公同速行㑹<lb/>
勘確議具奏　㑹議得查清口為黄淮門户引清敵黄<lb/>
<pb n="KR2k0078_WYG_066-1b"/>
　所係甚大祗因爛泥淺帥家莊裴家塲三道引河勢<lb/>
　分力弱每逢倒灌動輒淤墊應從大墩接築長堤挑<lb/>
　濬裴家塲引河逼令全湖之水匯歸出口併力敵黄<lb/>
　又自清口歴武家墩髙家堰髙梁澗徐壩以抵翟家<lb/>
　壩除小黄莊以南新石工見在興砌外其武家墩元<lb/>
　帝廟後堤工卑窄昔為沙灘今成巨浸急應加幇髙<lb/>
　寛舊石工五千八百餘丈内倒卸石工八百七十八<lb/>
　丈急應修砌又石工頂上排樁風浪衝擊日久朽壞<lb/>
<pb n="KR2k0078_WYG_066-2a"/>
　應重修釘并於排樁之内加以木板填築土方再於<lb/>
　堰堤之上已築子堤者普面加髙未築子堤者一律<lb/>
　加築堤裏内戧霪雨淋漓亦應如式酌修茅家圍等<lb/>
　減水六壩應加修砌并添設磯心建置閘板淮弱則<lb/>
　下板蓄水以敵黄淮漲則啟板減水以宣洩翟壩一<lb/>
　帶堤工低窄不堪今秋異漲漫堤過水均應加幇奉<lb/>
㫖河工闗係重大這㑹勘應修應築工程俱著照該督<lb/>
等所題作速興工該部即將錢糧撥給其海口為黄水<lb/>
<pb n="KR2k0078_WYG_066-2b"/>
入海之道所闗甚屬緊要河道總督每年委賢能河官<lb/>
耑管修理勿致壅滯該部知道<hi>河防志</hi>
　總河王新命疏言禹王古河自盱眙聖人山歴黑林<lb/>
　橋桐城鎮楊村天長縣以連六合之八百橋各有河<lb/>
　形溪澗山岡不等若開引入江則天長楊村桐城各<lb/>
　汊澗大水發時可不入髙郵邵伯諸湖湖水不致泛<lb/>
　溢而下河之水可減至古河之口見與淮水不相通<lb/>
　流必建立閘座水小則閉閘以濟漕水漲則開閘以<lb/>
<pb n="KR2k0078_WYG_066-3a"/>
　洩水庶淮水洶湧之勢可殺髙堰減水壩即不便遽<lb/>
　塞而水亦可少減是古河所減者乃於淮水暴漲之<lb/>
　時而非時常分洩淮河之水似無不可以敵黄至天<lb/>
　長楊村桐城挑河入江之後若入湖舊河一帶居民<lb/>
　用水灌田或建閘或建壩再行酌議等因九卿詹事<lb/>
　科道㑹議得開復禹王古河之處無庸議奉<lb/>
㫖古河是否必可開濬後有無禆益河道民生著該督<lb/>
撫等再行確議具奏　按李翺來南録自淮沿流至於<lb/>
<pb n="KR2k0078_WYG_066-3b"/>
　髙郵乃泝至於江沈括以為淮泗固常入江此乃禹<lb/>
　之舊蹟也熙寧中曾遣使按圖求之故道宛然<hi>居易録</hi>
　禹貢沿於江漢逹於淮泗自古江不通淮江之通淮<lb/>
　自隋開皇大業間始閻百詩先生曰淮水入江自孟<lb/>
　子一時誤記朱子所謂不必曲為解説最是然鄭夾<lb/>
　漈已强為之説曰按左𫝊哀公九年吳城䢴溝通江<lb/>
　淮自是江淮始相通孟子蓋據哀公後吳王夫差所<lb/>
　掘之道以為禹迹而忘却禹貢不知亦非然也<hi>千百年眼</hi>
<pb n="KR2k0078_WYG_066-4a"/>
　<hi>亦有孟子盖指夫差所掘之溝以為禹迹之説</hi>杜注明謂於䢴江築城穿溝<lb/>
　東北通射陽湖西北至末口入淮乃引江逹淮與孟<lb/>
　子排淮入江者不合直至隋開皇開山陽瀆大業開<lb/>
　邗溝皆自山陽至揚子入江水流與前相反至是孟<lb/>
　子之言始驗蓋古時江髙淮低故江水入淮今淮為<lb/>
　黄河所奪淤沙日久轉而為淮髙江低也先生嘗謂<lb/>
　孟子説錯了淮入江後九百餘嵗果自淮南入江若<lb/>
　孟子預為之兆者亦屬異事又按筆麈言夫差溝通<lb/>
<pb n="KR2k0078_WYG_066-4b"/>
　江淮以窺中國後人以淮水低溝水髙故立堰以防<lb/>
　之舟行度堰入淮謂之北神堰在楚州城北五里即<lb/>
　今土壩所由始也周世宗南征以舟師自淮入江阻<lb/>
　於此堰乃鑿楚州西北老□河水以通其道而淮水<lb/>
　之舟皆達於江其説亦有理百詩先生又於潛丘劄<lb/>
　記中昌言之曰孟子錯言排淮入江至隋文帝開皇<lb/>
　七年將伐陳韓擒虎於揚州開山陽瀆以通漕煬帝<lb/>
　大業元年以䢴溝水道屈曲發民濬治自山陽至揚<lb/>
<pb n="KR2k0078_WYG_066-5a"/>
　子入江渠廣四十步孟子之言始驗所以唐白居易<lb/>
　詞汴水流泗水流流到𤓰州古渡頭是也近河臣疏<lb/>
　云孟子大賢去禹僅千餘年必不為無據之言况舊<lb/>
　迹至今可考以盱眙縣治東二十里有聖人山山下<lb/>
　有禹王河一名古河土人咸稱大禹治水導淮入江<lb/>
　故道為據余考之明一統志盱眙縣山川有新河在<lb/>
　彭城鄉宋發運使蔣之奇開浚以避淮流之險猶未<lb/>
　詳及讀宋史蔣之奇列𫝊元豐六年之奇擢江淮荆<lb/>
<pb n="KR2k0078_WYG_066-5b"/>
　浙發運副使請鑿龜山左肘至洪澤為新河以避淮<lb/>
　險自是無覆溺之患詔增二秩陞發運使河渠志元<lb/>
　豐六年正月戊辰開龜山運河二月乙未告成長五<lb/>
　十七里闊十五丈深一丈五尺初發運使許元自淮<lb/>
　隂開新河屬之洪澤避長淮之險凡四十九里久而<lb/>
　淺澀熈寧四年皮公弼請復濬治起十一月壬寅盡<lb/>
　明年正月丁酉而畢人便之至是發運使羅拯復欲<lb/>
　自洪澤而上鑿龜山裏河以逹於淮帝深以為然㑹<lb/>
<pb n="KR2k0078_WYG_066-6a"/>
　發運副使蔣之奇入對建言上有清汴下有洪澤而<lb/>
　風浪之險止百里淮邇嵗溺公私之載不可計凡諸<lb/>
　道轉輸涉湖行江已數千里而覆敗於此百里間良<lb/>
　為可惜宜自龜山蛇浦下屬洪澤鑿左肘為複河取<lb/>
　淮為源不置堰牐可免風濤覆溺之患帝遣都水監<lb/>
　丞陳祐甫經度祐甫言往年田棐任淮南提刑嘗言<lb/>
　開河之利其後淮隂至洪澤竟開新河獨洪澤以上<lb/>
　未克興役今既不用牐蓄水惟隨淮面髙下開深河<lb/>
<pb n="KR2k0078_WYG_066-6b"/>
　底引淮通流形勢為便但工費浩大帝曰費雖大利<lb/>
　亦博矣祐甫曰異時淮中嵗失百七十艘若捐數年<lb/>
　所損之費足濟此役帝曰損費尚小如人命何乃調<lb/>
　夫十萬開治既成命之奇撰記刻石龜山後建中靖<lb/>
　國初之奇同知樞密院奏淮水浸淫衝刷堤岸漸成<lb/>
　墊缺請下發運使及時修築自是嵗以為常乃知疏<lb/>
　所謂聖人山者即盱眙縣東北龜山也下有禹王河<lb/>
　即蔣之奇元豐六年所開龜山運河也一名古河又<lb/>
<pb n="KR2k0078_WYG_066-7a"/>
　即一統志所載之新河豈可以土俗無稽之言而據<lb/>
　為金條玉律哉又豈可以孟子一時之誤記而謂禹<lb/>
　貢為不足信哉曩嘗聞諸先輩言江髙而淮下禹必<lb/>
　自淮浦入海者正行其所無事以下為趨也今欲從<lb/>
　𤓰埠入江無論謝家鍾家曾家岡及分水嶺為所畫<lb/>
　斷勢必燒山鑿道且江受淮水而地形實髙淮水趨<lb/>
　江而形實窊下奈何疏又云循沿河形細閱有現在<lb/>
　河形淤涸成田者有溪流溝澗寛窄不一者有山岡<lb/>
<pb n="KR2k0078_WYG_066-7b"/>
　平陸髙低不等者疏已自言有山岡禹時導淮入江<lb/>
　不虞此山岡阻塞乎抑此山岡乃陡生於禹治水之<lb/>
　後乎自相矛盾莫此為甚至淮徑入江不復濟淮揚<lb/>
　運道不數年而國計民生交受其病有不可言者則<lb/>
　人所共曉不復贅云記中所言河臣即築攔黄壩之<lb/>
　董安國也安國亦誤聽泗州莫之翰之言遽行入告<lb/>
　不學無術一至於此<hi>泗州志有莫之翰請開禹王古河詳文曰禹之治淮原有二道</hi>
　<hi>禹貢之書曰導淮自桐柏東㑹於泗沂東入于海此一道也孟子曰排淮泗而注之江又一道也子輿去</hi>
<pb n="KR2k0078_WYG_066-8a"/>
　<hi>大禹治水時僅一千九百餘年使無實據必不著之於書况其舊跡則至今可考也查盱眙縣治東二十</hi>
　<hi>里有聖人山山下有禹王河據土人咸稱為大禹治水導淮入江之故道汴宋時尚通舟楫為東南運道</hi>
　<hi>迨宋南渡以迄元明日就陻塞而明初又於山麓穿渠之處増土築斷以避祖陵風水反跳之嫌其見在</hi>
　<hi>河形深淺不一始盱眙歴天長六合以逹大江在在皆有遺址每風雨晦冥氣勢蜿蜒如長河雲烟霧靄</hi>
　<hi>中土人嘗彷彿見風帆舟檝如鼓棹挽拽狀其天時晴明河身地内間作簫管聲居民呼朋引𩔖相率往</hi>
　<hi>聽不一而足大抵江淮流通之脉絡不肯終秘而以開導鴻功黙啟後賢也此河一開可分淮流十分之</hi>
　<hi>四而濵淮上下可免魚鱉其利一也三閘之水可勺滴不入髙寶將見沮洳之民降丘宅土下河之工計</hi>
　<hi>日可成其利二也其洪澤湖渟滀之水不至大盈亦不至大涸不大盈則鴻濤無所肆其號怒而遥堤鞏</hi>
<pb n="KR2k0078_WYG_066-8b"/>
　<hi>如磐石下流州縣可無燕雀處堂之禍其利三也不大涸則漕艘往來得以安行入河既免狂濤之險復</hi>
　<hi>無膠剥之煩其利四也且江淮交通檣帆絡繹利在商賈其利五也土著之民引水溉田蓄洩以時無憂</hi>
　<hi>旱澇其利六也</hi>天長縣志亦有其説<hi>志云或問孟子言排淮泗而注之江今何以㑹</hi>
　<hi>黄而注之海也曰淮泗未嘗不可以注之江也注江之路有三今由髙郵邵伯白馬草子湖從𤓰儀閘一</hi>
　<hi>也由盱眙天長六合一也今此渠變為桑田矣由邵伯入芒稻河入江一也又問史稱隋煬帝鑿汴梁以</hi>
　<hi>通揚州看瓊花閱龍舟渠成剪綵為芰荷錦纜牙檣美人撁拽則自汴至揚州有河無疑世𫝊自天長六</hi>
　<hi>合間以逹揚州觀音閣為聚舟馬頭今羅四橋之西北河身猶存循而尋之徑自河南分勢下洩或直逹</hi>
　<hi>揚州儀真或中出泥汊河以洩淮泗之水可乎曰此第一義也</hi>皆捕風捉影之語不<lb/>
<pb n="KR2k0078_WYG_066-9a"/>
　足據也<hi>小谷口薈蕞</hi>
聖祖仁皇帝康熙三十八年三月初一日<lb/>
聖駕巡幸髙家堰閱視畢隨<lb/>
諭大學士伊桑阿等朕念河道國儲民生攸闗親行巡<lb/>
幸由運河以至髙家堰運口等處留心細閱見運口太<lb/>
直黄水倒灌兼之湖水淤墊以致清水不能暢流各河<lb/>
與洪湖之水如何得能敵黄若將清河至惠濟祠掃灣<lb/>
由北岸挑引入惠濟祠後入河而運河再向東斜流入<lb/>
<pb n="KR2k0078_WYG_066-9b"/>
惠濟祠交匯黄水如何能得倒灌今應將清口之西壩<lb/>
臺加添挑水壩修築堅固加長過於東壩臺將清口安<lb/>
置裏邊洪澤湖擇其水深之處開直成河使湖水流黄<lb/>
河灣曲之處直挑引河使各險處不得受衝<hi>上謹按詳  諭甚</hi>
　<hi>且悉今止録髙堰餘見黄河</hi>　四月二十四日河道總督于成龍<lb/>
　協理河道府尹徐廷璽奉<lb/>
上諭髙家堰速速修完下河田地不過一二年可以見<lb/>
出　二十八日奉<lb/>
<pb n="KR2k0078_WYG_066-10a"/>
㫖于成龍爾回去即看歸仁堤髙家堰其歸仁堤作何<lb/>
修補爾等即議明具奏清口甚屬緊要　九月十三日<lb/>
上諭大學士學士九卿今歳朕南巡看得黄河逼近清<lb/>
口黄水每多倒灌以致淤墊洪澤湖水不出自髙堰各<lb/>
壩流入髙寶諸湖自髙寶湖流入運河以至下河田地<lb/>
盡被淹没淮揚所屬錢糧雖頻年蠲免賑濟動帑修理<lb/>
堤岸羣黎尚在水中朕深為軫念遂諭于成龍動帑挑<lb/>
濬洪澤湖出水堤岸令其完工近差工部官員前往查<lb/>
<pb n="KR2k0078_WYG_066-10b"/>
勘清口仍然淤墊洪澤湖水仍未出口堤岸尚未告竣<lb/>
等語清口甚為緊要如不將清口挑濬湖水不出髙堰<lb/>
堤工并運河堤工雖加髙厚均屬無益董安國所挑之<lb/>
河再加挑濬此河如不可挑或將清口迤北逺移挑濬<lb/>
之處大學士九卿詹事科道㑹同看閱河圖速行詳議<lb/>
具奏　㑹議得臣等看閱河圖黄河逼近清口是以淤<lb/>
　塞應作速挑浚不可不將黄河移逺應請<lb/>
勅下總河于成龍等將清口挑濬令其出水或將黄河<lb/>
<pb n="KR2k0078_WYG_066-11a"/>
　移逺清口或即將董安國所挑之河再加挑濬詳看<lb/>
　趁今冬急為興工不至水長之處速行定議具題可<lb/>
　也總河題覆九卿復議得河道總督于成龍等疏稱<lb/>
　臣等率同道㕔各官歴清河縣石人溝以上沿河踏<lb/>
　勘逐段簽探徧處盡係淤泥深有七八尺丈餘不等<lb/>
　人夫無立足之地難以施工臣等再四思維竊以黄<lb/>
　河大溜勢若排山若逺移改挑工大費繁且清口對<lb/>
　過北岸一帶積水淤沙畚鍤難施臣等未奉<lb/>
<pb n="KR2k0078_WYG_066-11b"/>
俞㫖之先已經催督降調同知常維楨見挑裴家塲爛<lb/>
　泥淺等引河不日可竣又委堵閉唐埂等處減壩應<lb/>
　俟各壩堵塞之後使湖水不能東洩引岀敵黄以免<lb/>
　淤墊之患再將董安國所挑引河復加挑穵挑水壩<lb/>
　再為接築黄水由引河而趨北岸可無倒灌之虞至<lb/>
　於逺移改黄之處統俟湖水出後酌定形勢另行奏<lb/>
　請遵行董安國已經病故未完引河挑水壩二工應<lb/>
　否動帑挑築理合一併具題等因前來相應均如該<lb/>
<pb n="KR2k0078_WYG_066-12a"/>
　督等所題董安國未完引河挑水壩應准其動帑挑<lb/>
　築俟河工告成之日將用過錢糧准銷等因奉<lb/>
㫖依議　二十日户科掌印給事中張睿題奏邇年以<lb/>
　來淮南水溢下河數被奇災<lb/>
皇上恤念民生親臨閱視灼見清水不出黄水必不能<lb/>
　疏黄水不除清水必不能出乃<lb/>
特賜指授命前河臣董安國等將黄河灣曲處挑引水<lb/>
　河一道使水直下逺避清口免其倒灌此殆神靈天<lb/>
<pb n="KR2k0078_WYG_066-12b"/>
　授非臣下意計所及萬姓歡呼竚看底績但新挑引<lb/>
　河必俟水汛大發始行開放則刷沙有力一舉成功<lb/>
　因放水太早以致復淤頃恭讀<lb/>
上諭清口甚為緊要如不將清口挑濬湖水不出髙堰<lb/>
　堤工并運河堤工雖加髙厚均屬無益真<lb/>
聖明洞鑒全河瞭若指掌臣下所宜仰體<lb/>
聖懐蚤夜以圖者也臣聞居民𫝊説中河水從仲莊出<lb/>
　口建瓴之勢逼溜使南是以直射湖口不獨清水難<lb/>
<pb n="KR2k0078_WYG_066-13a"/>
　出而黄水反為易入則欲挑浚清口不得不制中河<lb/>
　之水以制黄河之水矣又讀<lb/>
上諭謂將董安國所挑之河再行挑濬或將清口迤北<lb/>
　逺移挑浚之處速行詳議臣恭繹再四則有分黄導<lb/>
　淮之法蓋黄分則勢强而清口不當頂衝從此疏浚<lb/>
　自不難矣其分黄之䇿不必另闢河道工費繁多合<lb/>
　無於仲莊閘以下見有不係運道之中河自清河縣<lb/>
　起至山陽之草灣附近地方止約長七八千丈挑寛<lb/>
<pb n="KR2k0078_WYG_066-13b"/>
　十餘丈以足二十丈之闊上口將縷堤挖通使黄水<lb/>
　由此分洩至下口亦挖通縷堤仍歸大河㑹流入海<lb/>
　再於挖通縷堤之上下口倣明紹興知府湯紹恩三<lb/>
　江口遺制建立雙板石閘中實以土以時蓄洩如此<lb/>
　則中河之水由此而去黄河之水亦由此而分北岸<lb/>
　水勢既殺則南岸之水勢必趨而北矣董安國所挑<lb/>
　之新河有不刷深直下誠如<lb/>
聖慮者乎再將清口去其淤墊引湖水暢洩不獨清水<lb/>
<pb n="KR2k0078_WYG_066-14a"/>
　刷黄以濟運由是清水東下而唐埂六壩過水漸少<lb/>
　然後周橋翟壩易於修築得以閉塞庶免下河昏墊<lb/>
　之憂且省朝廷嵗發帑金之費其於治河之道或有<lb/>
　小補也如云河不兩行謂分則力弱緩則沙停而獨<lb/>
　非所論於清口以清刷黄原取其弱以水攻沙不患<lb/>
　其停况建閘又可以蓄洩也臣生長淮土素聞土人<lb/>
　之言無所折衷不敢漫信因奉<lb/>
上諭所及謹擇其稍合者具疏上聞以備採擇奉<lb/>
<pb n="KR2k0078_WYG_066-14b"/>
㫖這本説得是著河道總督速議具奏總河題覆分黄<lb/>
　導淮之法未嘗不得河防機宜但黄河之水勢大力<lb/>
　强難以輕議分洩何也穵堤挑河而水勢不趨或趨<lb/>
　之而溜行不急開放之後立見沙淤董安國所挑之<lb/>
　引河坐於河身之中對河又築挑水大壩歴過伏秋<lb/>
　二汛水勢大漲猶不能挑之北行奚能强之入於雙<lb/>
　金門閘下之中河乎若開穵縷堤而溜趨引河則排<lb/>
　山之勢難於止遏從前漫缺皆係罅隙之間即成缺<lb/>
<pb n="KR2k0078_WYG_066-15a"/>
　口安能必之循軌而行由二十丈寛之中河逹之草<lb/>
　灣仍復紆迴使之入於黄河而不他溢乎且清口對<lb/>
　過北岸皆係淤沙人夫無立足之地畚鍤難施臣等<lb/>
　鰓鰓過計而不敢遽議改遷也前奉<lb/>
上諭將清口迤北逺移挑浚臣等已將見挑裴家塲等<lb/>
　處引河堵閉唐埂等減壩加挑陶家莊引河接築南<lb/>
　岸挑水大壩具題在案今䝉<lb/>
皇上撥發帑銀臣等見在分檄提催俟銀兩解到惟將<lb/>
<pb n="KR2k0078_WYG_066-15b"/>
　周橋以南一帶堤工簽釘排樁修築堅固唐埂等減<lb/>
　壩一槩堵塞湖水涓滴不令東洩盡由裴家塲爛泥<lb/>
　淺等處引河暢流外注敵抵黄流將陶家莊引河再<lb/>
　加挑穵南岸挑水壩再加接築俟水勢大溜挑近引<lb/>
　河然後相機開放加以清口引出之水敵黄衝刷黄<lb/>
　河由引河而趨北岸似可無倒灌之虞至於三江口<lb/>
　雙板石閘止可行之清水而不可行之黄水今既不<lb/>
　議改穵縷堤則雙板閘之式亦無容更議矣至於逺<lb/>
<pb n="KR2k0078_WYG_066-16a"/>
　移改黄之處統俟湖水出後相度形勢另行奏請遵<lb/>
　行奉<lb/>
㫖九卿詹事科道一并㑹議具奏㑹議得河道總督于<lb/>
　成龍等疏稱户科給事中張睿條奏稱中河水從仲<lb/>
　莊閘出口建瓴之勢逼溜使南是以直射湖口不獨<lb/>
　清水難出而黄水反為易入等語誠為有理相應行<lb/>
　令總河于成龍等將清河縣以下所有陶莊閘開放<lb/>
　挑浚出水或將董安國所挑引河以下酌量挑穵建<lb/>
<pb n="KR2k0078_WYG_066-16b"/>
　閘之處親身詳看速行具題可也奉<lb/>
㫖依議　十月二十日總河于成龍等題奏為敬陳兩<lb/>
　河堤岸修治情形竊照臣一介庸愚荷䝉<lb/>
聖恩畀以督河重任臣雖衰老病軀敢不刻夜圖維欲<lb/>
　求久安長治之策以祈仰報<lb/>
髙深於萬一臣查淮揚徐三府州屬黄運湖河<hi>詳見黄河</hi>再<lb/>
　查髙堰堤工為淮揚保障運道民生實係於此所當<lb/>
　急為整理難容刻緩貽悞者不謂從前膜視承修五<lb/>
<pb n="KR2k0078_WYG_066-17a"/>
　年迄今尚未成功節年水發之時湖内不能容蓄以<lb/>
　致東洩淹没民田水勢既分而黄流倒灌清口淤塞<lb/>
　遂致運河一帶河身墊髙皆由堰工未完湖水不出<lb/>
　之故久在<lb/>
皇上洞鑒之中臣故於今嵗履任之後即首先挑穵爛<lb/>
　泥淺等處引水敵黄以濟運行一面嚴飭原修各官<lb/>
　上緊儹砌其如原撥堰工銀兩被原任河臣及道㕔<lb/>
　各官那為别工用去故雖日事嚴催或以料物不齊<lb/>
<pb n="KR2k0078_WYG_066-17b"/>
　為諉除分委監工各員修砌已經修完者不議外其<lb/>
　未經興砌完工者見在另疏　題叅追帑將未完工<lb/>
　段委令候補道程兆麟等領帑辦料乘時儹運前經<lb/>
　具准題部議不准動帑駁令仍責原委之官修砌勢<lb/>
　必不能驟告成功也况凡賠修緊急工程動帑修理<lb/>
　臣於去冬<lb/>
陛辭之時業曾預為奏明以期早告成功似此部駁往<lb/>
　返豈不有悞臣今見在調齊賢能官員簽釘排樁下<lb/>
<pb n="KR2k0078_WYG_066-18a"/>
　釘頭葦埽勒限報竣如髙堰一帶工程告成則清水<lb/>
　自出淤沙可刷矣伏乞<lb/>
皇上睿裁乾斷允臣所請之後容當逐疏題估蚤收實<lb/>
　効庶可仰副<lb/>
聖懐其攔黄壩雖經拆毁尚須開穵寛深以引大溜時<lb/>
　家馬頭一工已經委員辦運料物一俟齊集即興工<lb/>
　堵築相應一并奏明伏乞<lb/>
皇上睿鑒施行奉<lb/>
<pb n="KR2k0078_WYG_066-18b"/>
㫖朕撫御寰區愛養兆民視同赤子務期無一人不獲<lb/>
其所比年淮揚所屬地方罹於水患百姓田廬俱被淹<lb/>
没生業蕩然朕懐深切軫念屢經蠲租賑濟乃黄河墊<lb/>
髙清口底下淮水不能流出百姓仍被水災弗獲寧處<lb/>
念此淮揚數州縣生靈豈可不急為拯救乎今海内無<lb/>
事惟河工最為緊要水患未平民生失所朕用是時厪<lb/>
於懐若何修理河道以濟生民爾等九卿詹事科道各<lb/>
官亦宜念切頃問南省來人云黄水比淮水髙一尺有<lb/>
<pb n="KR2k0078_WYG_066-19a"/>
餘若將髙堰堤岸增加堅築以束淮水使刷黄而行亦<lb/>
似有益但淮水瀦聚而黄河桃汛又至則髙堰危險亦<lb/>
未可定今或堅修髙堰堤岸以束淮水使之刷黄或移<lb/>
清口於清江之左右或另濬河道以通舟楫俱宜一一<lb/>
講求此事闗係甚鉅爾等㑹同九卿詹事科道等官細<lb/>
閱河圖詳議再將二本一并議奏　㑹議得臣等恭聆<lb/>
上諭仰見我<lb/>
皇上軫念淮揚地方百姓必欲拯除水患底於安全河<lb/>
<pb n="KR2k0078_WYG_066-19b"/>
　務闗係運道民生甚屬緊要難以懸議總河于成龍<lb/>
　徐廷璽見在地方應令率同賢能道㕔等官親身前<lb/>
　往將作何興工之處詳勘速行定議具題到日臣等<lb/>
　再行㑹同請<lb/>
㫖可也奉<lb/>
㫖河工闗係重大豈惟另尋河道不可得從新創作亦<lb/>
屬繁難髙堰堤岸縱多方堅築清水亦不能出今惟當<lb/>
議移清口於他處兩岸俱用石工堅砌使清水流通朕<lb/>
<pb n="KR2k0078_WYG_066-20a"/>
南巡時曾以另開清口面諭于成龍于成龍亦奏稱淮<lb/>
水可從武家墩向清江浦移改此事著總河于成龍及<lb/>
府尹徐廷璽㑹同河道各官詳看清口當移於何處所<lb/>
用石工等項作速行辦備著即詳議於歳前具奏餘依<lb/>
議　十二月十七日工部等衙門㑹覆侍郎常綬等疏<lb/>
　奉<lb/>
㫖若將髙堰減水壩堵閉建造滚水壩土堤加幇髙厚<lb/>
則湖水必髙黄水又大湖水不出之時髙堰堤工危險<lb/>
<pb n="KR2k0078_WYG_066-20b"/>
而泗州等處必至水淹著大學士九卿詹事掌印不掌<lb/>
印科道㑹同確議具奏　㑹議得侍郎常綬等既稱武<lb/>
　家墩村北元帝廟稍逺之處應行開口又將髙堰加<lb/>
　築髙厚減壩盡行堵塞臨湖汕刷之處亦應修補不<lb/>
　許堤根取土應添挑引河二道等語查武家墩開口<lb/>
　改移清口甚好但見今物料未備恐明年雨水之前<lb/>
　不能完工漕運甚屬緊要雖改移清口其髙堰亦必<lb/>
　須加幇相應將髙堰照侍郎常綬等所奏速行加幇<lb/>
<pb n="KR2k0078_WYG_066-21a"/>
　髙厚不致遲悞明年漕運所需約估銀一百二十八<lb/>
　萬五千零令户部就近撥給再先前各工撥給銀一<lb/>
　百八十萬兩分給各官至今工程尚未完竣此加幇<lb/>
　髙堰挑穵引河等工若又交與伊等必致遲悞修此<lb/>
　工程應差部院堂官一員督催并簡賢能堂司官員<lb/>
　分給段落令其節省錢糧堅固作速修造至邵伯更<lb/>
　樓髙郵九里等處決口至今尚未堵塞完工此亦闗<lb/>
　係運道亦應差部院堂官一員督催作速完工應差<lb/>
<pb n="KR2k0078_WYG_066-21b"/>
　堂官并分段修工堂司官員恭請<lb/>
欽㸃　二十二日<lb/>
㫖依議這督催工程著范承勲王鴻緒王掞田雯布雅<lb/>
努喻成龍顧藻壽鼐王紳髙裔去分修工程著董訥王<lb/>
樑朱𢎞祚江有良王啟元宫夢仁線一信陳汝器王日<lb/>
藻衞既齊李應廌馬世濟髙承爵金鋐楊雍建去<hi>張文端治</hi>
　<hi>河書</hi>
　行水金鑑巻六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻四十六</head> <lb/>
    <p>
<pb n="KR2k0078_WYG_046-1a"/>
欽定四庫全書<lb/>
　行水金鑑巻四十六<lb/>
　　　　　　　　　　江南按察使傅澤洪撰<lb/>
　　河水<lb/>
世祖章皇帝順治元年命兵部尚書楊方興治河<hi>淮安府志</hi>
　<hi>然按方興字浡  鑲白旗人</hi>
　是年夏黄河自復故道秋温縣河北塌三十里時村<lb/>
　落盡沒<hi>河南通志</hi>
<pb n="KR2k0078_WYG_046-1b"/>
世祖章皇帝順治二年河決考城之流通口次年隨塞<lb/>
　<hi>淮安府志</hi>
世祖章皇帝順治三年劉通口決水北徙午溝至徐一<lb/>
　帶河流涸竭<hi>豐縣志</hi>
世祖章皇帝順治四年以黄河疏通決口工成河督楊<lb/>
　方興豫撫吳景道加級賞賚有差<hi>河南通志</hi>
　是年九月十六日河溢餘流自單入豐注太行堤深<lb/>
　丈餘<hi>豐縣志</hi>
<pb n="KR2k0078_WYG_046-2a"/>
世祖章皇帝順治五年河決蘭陽<hi>河南通志</hi>
　是年八月大水薄城堤下<hi>蕭縣志</hi>
世祖章皇帝順治七年河決封邱朱源寨築荆隆口隄<lb/>
　<hi>河南通志</hi>
　是年七月霪霖黄河溢八月九月雨大水秋禾皆沒<lb/>
　<hi>蕭縣志</hi>
世祖章皇帝順治八年築祥符單家寨堤封邱李七寨<lb/>
　堤又築陳橋堤鄭家莊隄<hi>河南通志</hi>
<pb n="KR2k0078_WYG_046-2b"/>
世祖章皇帝順治九年河決封邱大王廟口衝毁封邱<lb/>
　縣城水從長垣趨東昌壊安平堤北入海大為漕渠<lb/>
　梗河督楊方興豫撫亢得時親駐決口起大名東昌<lb/>
　兖州及河南丁夫數萬治之旋築旋決乃于丁家寨<lb/>
　鑿渠引河殺其勢祥符時和驛築隄又築常家寨隄<lb/>
　商邱王家壩堤考城王家道口隄<hi>河南通志</hi>
　是年河決邳州雲南道御史楊世學疏陳治河事宜<lb/>
　疏畧云今之水勢與前代雖異而實同前代止治河<lb/>
<pb n="KR2k0078_WYG_046-3a"/>
　今則兼治淮矣盖淮為河之下流而濵海諸州縣如<lb/>
　鹽城興化泰州劉莊白駒諸鹽塲則又淮之下流也<lb/>
　各處下有海口上有閘壩河水暴漲多開閘壩使出<lb/>
　海口則自無潰決乃前代已行之利臣聞　定鼎之<lb/>
　初居民因新昌餘賊縁海遁去漸次堵塞繼而行水<lb/>
　之處變為圩田土豪衙蠧據為已有遂乆假不歸此<lb/>
　海口所由塞也火東入海鹽船重載逆挽而西致費<lb/>
　人力今海口既塞則行船安穩商人便之不樂復開<lb/>
<pb n="KR2k0078_WYG_046-3b"/>
　此海口所以終塞也雖有安東廟灣亦可入海而其<lb/>
　流不疏則勢不急水行壅溢所以潰決因是而上之<lb/>
　則決扵開封矣中之則決扵髙寳矣間有謀及海口<lb/>
　者其中奸人阻撓一曰海潮灌入則民田竈塲俱被<lb/>
　其害不知海潮原有定時海口之内亦有防閘自有<lb/>
　海口以來未聞田不可耕鹽不可煮也一曰水所經<lb/>
　行之處城郭廬舍恐被衝漂不知入海之渠深濬之<lb/>
　則無泛溢且海口盡開則水勢分散必不致衝漂也<lb/>
<pb n="KR2k0078_WYG_046-4a"/>
　一曰沿海多冦須設兵以防不測不知水門啟閉必<lb/>
　有專司入海之水其勢甚迅舟難逆行且水中但設<lb/>
　暗樁則舟可斷也凡此皆鹽商衙蠧私溺其利而簧<lb/>
　鼓其辭以亂當事者之心耳伏乞<lb/>
勅下河漕重臣親至其地毅然必行將凡有海口之處<lb/>
　盡行開濬其漕堤閘口開閉各因其時然後循下流<lb/>
　而上至扵河身别其淺隘去其淤沙使河身益深足<lb/>
　以容水則河之波不及扵陸河之委易達扵海河南<lb/>
<pb n="KR2k0078_WYG_046-4b"/>
　淮右之民庶幾其有瘳乎<hi>江南通志</hi>
　是年河口潰決城垣傾圮士民房屋什器淪扵洪波<lb/>
　者十居六七幸三日後水盡退<hi>邳州志</hi>
　是年河決自鯉魚山南下逼武官營口遷塌民田三<lb/>
　十餘里衝斷遙月等堤一十八道<hi>雎寧縣志</hi>
　是年河決祥符之朱源寨全河北徙浚支河以分之<lb/>
　越五載始復舊<hi>日逰四海記</hi>
世祖章皇帝順治十年武陟沁水決浸及修武　是年<lb/>
<pb n="KR2k0078_WYG_046-5a"/>
　築祥符黒堈回龍廟李七寨等堤原武趙家莊堤蘭<lb/>
　陽板厰堤月堤考城芝麻莊隄<hi>河南通志</hi>
世祖章皇帝順治十一年築陽武慕家樓隄商邱夏家<lb/>
　樓隄虞城土樓隄考城王家道口隄<hi>河南通志</hi>
　是年河趨陽武縣西南潭口寺勢與堤平畚鍤逾兩<lb/>
　月始息<hi>日逰四海記</hi>
世祖章皇帝順治十二年築祥符守公寨堤回龍廟月<lb/>
　隄陳橋堤蘭陽板厰堤陽武潭口寺堤包家厰隄及<lb/>
<pb n="KR2k0078_WYG_046-5b"/>
　築封邱中灤城隄決口始告成又築考城王家道口<lb/>
　堤武陟沁河傅村隄<hi>河南通志</hi>
　是年大王廟決口塞　按大王廟逼近荆隆口自荆<lb/>
　隆口決後下流之河身已經淤澱及大王廟又決下<lb/>
　流益淤且自七年至十二年歴五載餘河身日就澱<lb/>
　髙祗因彼時河身尚深數丈是以雖有淤沙將河底<lb/>
　逐漸澱髙而人不知其害也然其後下流之易決實<lb/>
　由扵此云<hi>淮安府志</hi>
<pb n="KR2k0078_WYG_046-6a"/>
世祖章皇帝順治十三年築祥符蘭陽陽武商邱虞城<lb/>
　隄壩<hi>河南通志</hi>
世祖章皇帝順治十四年河決祥符之槐疙疸<hi>淮安府志  時</hi>
　<hi>朱之錫為總河之錫字孟九義烏人順治丙戍進士</hi>
　是年築祥符槐疙疸堤清河集堤魁星樓堤陳留孟<lb/>
　家埠遙堤又月隄蘭陽劉家樓堤儀封三家莊隄陽<lb/>
　武隄封邱大王廟樓堤滎澤南岸堤商邱王家壩堤<lb/>
　<hi>河南通志</hi>
<pb n="KR2k0078_WYG_046-6b"/>
　是年七月十九日<lb/>
上諭吏部總河事務重大必得其人方能勝任吏部右<lb/>
侍郎朱之錫氣度端醇才品勤敏著陞兵部尚書兼都<lb/>
察院右副都御史總督河道提督軍務寫敕與他特諭<lb/>
　二十一日奏辭二十四日奉<lb/>
㫖卿以才品特簡河督著即遵<lb/>
㫖任事不必遜辭　八月十七日奏請<lb/>
陛見疏畧云臣惟河道修濬在扵冬月水涸之時料理<lb/>
<pb n="KR2k0078_WYG_046-7a"/>
　預備刻不容緩近閲邸報見舊河臣楊方興特叅黄<lb/>
　河南岸修防失守官員一疏内稱槐疙疸小長堤一<lb/>
　處漲溢漫沒孟家埠口一處頂衝崩潰臣責任攸闗<lb/>
　毎一念及不遑寧處雖舊河臣楊方興見在河干而<lb/>
　臣既膺委任何敢稽留且臣筮仕以來備員<lb/>
禁近日侍<lb/>
天顔今赴任出京去<lb/>
天漸逺犬馬之誠不勝戀戀伏祈<lb/>
<pb n="KR2k0078_WYG_046-7b"/>
皇上敕定日期允臣<lb/>
陛見恭謝<lb/>
天恩臣既得親承<lb/>
訓誨服膺勿忘刻期起程星馳趨任亦可以免遲悞之<lb/>
　咎奉<lb/>
㫖著扵二十四日陛見九月初九日又奉<lb/>
㫖召赴景山　恩賜<lb/>
御衣於十月初二日到任<hi>朱之鍚河防疏畧</hi>
<pb n="KR2k0078_WYG_046-8a"/>
　是年黄河南徙陳留孟家埠口潰決扵隄南築縷月<lb/>
　堤五百丈復築堤一千二百丈陸續坍盡水衝遙隄<lb/>
　知縣張重潤濬河一道引河折入新河南面遂免衝<lb/>
　決　浚儀封縣三家莊河長一千丈以殺北來水勢<lb/>
　而黄渡河涸為田<hi>目逰四海記</hi>
世祖章皇帝順治十五年二月十一日總河朱之錫疏<lb/>
　報丁艱奉<lb/>
㫖河道闗係重大卿以才望特簡著即在任守制不必<lb/>
<pb n="KR2k0078_WYG_046-8b"/>
　回籍　三月二十二日上泣陳守制疏奉<lb/>
㫖河務重大知卿才堪總理前已有㫖慰留著遵行不<lb/>
　必再有陳請　九月初十日上籲請終制疏奉<lb/>
㫖河道重務正資料理仍遵前㫖勉留視事不必再行<lb/>
　陳請<hi>河防疏畧</hi>
　是年河決山陽之柴溝姚家灣随即堵塞<hi>淮安府志</hi>
　是年築祥符黒堈堤常家寨堤儀封三家莊隄封邱<lb/>
　楊家樓堤大王廟堤虞城歡堌寺堤<hi>河南通志</hi>
<pb n="KR2k0078_WYG_046-9a"/>
　是年河復決陽武縣城南慕家樓築河堤賴以無患<lb/>
　<hi>目逰四海記</hi>
　是年九月河溢大水<hi>蕭縣志</hi>
　是年冬十月大雷雨河淮交漲流沒治南北田舍甚<lb/>
　衆<hi>清河縣志</hi>
世祖章皇帝順治十六年正月初八日總河朱之錫題<lb/>
　奏兩河利害疏略云黄河建瓴萬里及入河南以下<lb/>
　土壤既鬆羣流奔匯泛溢之害無代無之元以前河<lb/>
<pb n="KR2k0078_WYG_046-9b"/>
　猶從北入海其間議塞議防官窮於智計民困扵徵<lb/>
　徭者載在史册難以縷數迨至前明用河資運夫有<lb/>
　嵗編銀有額設戒毖之法非不周也乃二百餘年之<lb/>
　間被大害興大役者猶至五十餘見當時所稱治水<lb/>
　能臣如徐有貞塞張秋役夫五萬八千劉大夏塞荆<lb/>
　隆口用軍民夫十二萬餘潘季馴先後行河役夫俱<lb/>
　以三十萬計所請帑金亦復不貲河之悍激湍流未<lb/>
　易以人力勝盖其性然也我<lb/>
<pb n="KR2k0078_WYG_046-10a"/>
朝因明之舊數百萬京儲仰給東南黄河自滎澤以至<lb/>
　山陽南北兩岸垂四千里茍蟻穴不戒漕且中斷則<lb/>
　凡所以籌河者豈能與前明有異臣自䝉<lb/>
恩受事稽之故籍問之水濵前明經營遺蹟數十年來<lb/>
　廢弛已甚如太行遙堤正宋任伯雨所謂寛立堤防<lb/>
　約攔水勢者治河要䇿無以出此竟以工鉅帑詘議<lb/>
　寢運河自通恵至清口止計二千餘里防淤防淺舊<lb/>
　時規制僅存十五以臣職掌論之何事不宜修復然<lb/>
<pb n="KR2k0078_WYG_046-10b"/>
　今司農告匱民力彫敝無論舉贏未易即斤斤嵗修<lb/>
　常例河帑缺額漸苦捉襟臣早夜焦思實有不能一<lb/>
　刻即寧者為今之計亦惟是内約盈虚外權緩急隨<lb/>
　時補苴期不失為治標之䇿而已除應急修工程俟<lb/>
　司道勘報容臣酌議具　題外今據見行事例有宜<lb/>
　稍加損益以禆河政萬一者共得十事一曰陳明河<lb/>
　南夫役一曰酌議淮工夫役一曰查議通恵河工一<lb/>
　曰特議建設栁園一曰嚴剔河工弊端一曰釐覈曠<lb/>
<pb n="KR2k0078_WYG_046-11a"/>
　盡銀兩一曰慎重河工職守一曰申明河官專責一<lb/>
　曰申明激勸大典一曰酌議撥補夫食各為一疏仰<lb/>
　請<lb/>
睿鑒　一特議建設栁園疏畧云黄河悍激湍流勢若<lb/>
　奔馬禦險塞決非埽罔功毎捲一埽用栁動以千百<lb/>
　束計千里長堤嵗用栁料數且不貲况伏秋河勢陡<lb/>
　變埽料在手咄嗟之頃轉危為安可以免塞決之費<lb/>
　即萬一有決埽料在手旋決旋塞不致正流日淤旁<lb/>
<pb n="KR2k0078_WYG_046-11b"/>
　口日豁可以免塞大決之費故必使生植之數常有<lb/>
　餘扵採辦之數然後可以源源相繼不然而樹藝不<lb/>
　廣卒然有急無術㸃金縱有不竭之金錢無窮之人<lb/>
　力亦不免束手坐困耳觀扵瓠子之歌有云河伯許<lb/>
　兮薪不屬似可見栽栁一事竹頭朩屑似乎瑣細而<lb/>
　其實乃治河者之第一義也查前河臣楊方興題請<lb/>
　責成印官各扵河干按汛栽栁分别多寡照例勸懲<lb/>
　俱經部覆奉有<lb/>
<pb n="KR2k0078_WYG_046-12a"/>
俞㫖惟是黄河一帶遼逺偏僻夫役偷安澆灌難徧臣<lb/>
　等亦未能徧履長堤為虚為實尚未可知臣竊以為<lb/>
　尤宜責令黄河經行各州縣印官扵瀕河處所各置<lb/>
　栁園數區或取之荒地或就近民田量給官價毎園<lb/>
　安置徭堡夫數名布種澆灌既便責成而道㕔等官<lb/>
　可以親詣稽察秋冬驗明行以勸懲之例將見數年<lb/>
　之後徧地成林不但有濟河工而河帑亦可以少節<lb/>
　民力亦可以少甦矣再照官給栁價毎束五分雖不<lb/>
<pb n="KR2k0078_WYG_046-12b"/>
　為少但一工用栁多至數萬既非市販之物又重以<lb/>
　轉運之難斷非一二人所能辦故屢經部覆照例令<lb/>
　印官責成里甲均採均運奉<lb/>
㫖通行已乆今惟嚴行申飭照地均買有栁之家聴其<lb/>
　轉售如有包攬掯索扣刻準折等弊司道等官力行<lb/>
　掲報到臣以憑叅究毋徇毋縱河道民生兼濟之䇿<lb/>
　無以易此　又嚴剔河工弊端疏畧云臣惟天下之<lb/>
　事一事立則一弊生錢榖有錢穀之弊刑名有刑名<lb/>
<pb n="KR2k0078_WYG_046-13a"/>
　之弊河工大矣豈能獨無要在有犯必懲而斷不能<lb/>
　因去弊之故輙議變法併以悞河如語所云因噎廢<lb/>
　食也臣履任以來詳加體訪約有數端一曰工程有<lb/>
　石工有土工有埽工有樁笆工工力不到法式非宜<lb/>
　一弊也料物虚浮徙事粉飾一弊也一曰器具有方<lb/>
　船活閘刮板戽斗鐵鏟鐵钁布㨮竹筐鐵□杏葉杓<lb/>
　鐵簸箕五齒鐵扒鐵杵朩夯石硪雲梯等項儲備不<lb/>
　預徒手莫施一弊也製作潦草不堪適用一弊也之<lb/>
<pb n="KR2k0078_WYG_046-13b"/>
　二者是皆誤工者也一曰夫役有厰夫堡夫溜夫堤<lb/>
　夫泉夫閘夫淺夫鋪夫或食條編或食河銀有募夫<lb/>
　食估計河銀尅減工食一弊也奸豪包佔一弊也賣<lb/>
　富僉貧一弊也賄鬻私逃一弊也一曰物料有樁朩<lb/>
　栁梢磚石草柴蘆<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>灰鐵糯米桐油等項交修掯索<lb/>
　一弊也扣減價值一弊也折乾肥私一弊也盜用官<lb/>
　物一弊也之四者是皆誤工而兼以病民者也然有<lb/>
　在官在衙蠧地棍之不同除屢經禁飭外臣以為在<lb/>
<pb n="KR2k0078_WYG_046-14a"/>
　官者宜責司道府㕔互相覺察據實報臣以憑題叅<lb/>
　不得曰河道不預我事故行推諉如隠諱不報别有<lb/>
　發覺即查嵗終原開賢否各官中間考語如有大相<lb/>
　悖謬者治以徇庇之罪在衙蠧地棍者一如訪蠧之<lb/>
　例責成各屬推官不時開報重者題叅輕者究治一<lb/>
　嵗之内全無察報注以劣考庶奸弊可除而河工克<lb/>
　濟是則勞民費財中樽節撫恤之一道也　一慎重<lb/>
　河工職守疏畧云總河一官所轄黄運兩河不下四<lb/>
<pb n="KR2k0078_WYG_046-14b"/>
　千餘里豈能分身一一親理所恃以共濟者道府㕔<lb/>
　印官耳而印官又未必能一意辦河則司㕔尤其要<lb/>
　也是必預選而後綢繆可以無悞盖因材器使用人<lb/>
　所亟而獨治河之事非澹泊無以耐風雨之勞非精<lb/>
　細無以察防䕶之理非慈斷兼行無以盡羣夫之力<lb/>
　非勇徃直前無以應倉猝之機若徒事繩尺以為無<lb/>
　過去之無名留之有害事後議懲悔已晚矣故非預<lb/>
　選不可然人之才畧可信操守難信人事可期意外<lb/>
<pb n="KR2k0078_WYG_046-15a"/>
　難期預選固未易也但為河道起見何敢逆為過計<lb/>
　改轍貽悞惟有白簡從之預選之法有二一曰薦用<lb/>
　除道印各官不係專司者不敢薦用外伏讀<lb/>
敕書内開稱若所屬大小官員果能盡心河務即指實<lb/>
　薦舉擢用又查前河臣楊方興扵順治十年十一月<lb/>
　内題為就近請補㕔官毋誤黄運兩河事請以鉅野<lb/>
　縣知縣佟養鉅補運河同知定陶縣知縣張鍾英補<lb/>
　黄河同知俱經部覆奉<lb/>
<pb n="KR2k0078_WYG_046-15b"/>
㫖俞允似應題請照例遵行者也一曰儲材凡河官懸<lb/>
　缺吏部陞補之日凖扵臣嵗終題薦官員内照其本<lb/>
　等職級循序陞轉庶始終練達駕輕就熟而河防有<lb/>
　恃似應題請酌議者也又必諳習而後幹濟可以圖<lb/>
　成盖不學能知賢哲所難而况治河之事水性之變<lb/>
　遷不常修防之方略異致器具物料之瑣屑百出夫<lb/>
　役錢糧之盈縮多端若姑俟體訪而後施行機變之<lb/>
　來呼吸不及事後補救損已多矣故非諳習不可然<lb/>
<pb n="KR2k0078_WYG_046-16a"/>
　人之喜遷轉而惡淹滯則畏其留憚勞怨而圖安便<lb/>
　則幸其去諳習亦未易也但為河道起見何敢代為<lb/>
　私計信賞必罰惟有功罪分明耳諳習之法有二一<lb/>
　曰乆任除道印各官不係専司管河㕔官俸滿為期<lb/>
　不便更議外查工部題覆前河臣楊方興為請復河<lb/>
　差三年舊例事内稱河臣疏稱河道事宜必須乆任<lb/>
　諳練以觀其成非三年鮮濟中河一差相應改復三<lb/>
　年更換等因奉有<lb/>
<pb n="KR2k0078_WYG_046-16b"/>
俞㫖欽遵在案查各河差俱以三年為滿惟通恵一差<lb/>
　一年代更但邇來通恵河道地畝經圈錢糧甚費籌<lb/>
　盡人夫更難整齊若一年一易毋論初任頭緒不知<lb/>
　甫得通曉而報代之期又至功効難集且恐𫝊舍視<lb/>
　之誰肯為數年經乆之圖者工作不堅錢糧益費亦<lb/>
　有可慮合無凖照各河差例改為三年運道河帑不<lb/>
　無禆益似應題請酌議者也一曰交代河防職掌刻<lb/>
　灘乏人員缺代署不惟利害不切即驟然經營省解<lb/>
<pb n="KR2k0078_WYG_046-17a"/>
　不易難免誤事除分司例應交代毋容更議查前河<lb/>
　臣潘季馴河防書開稱徐州海防二道為河湖喫緊<lb/>
　之區山東河南二道為黄河要害之地四道憲職併<lb/>
　其所轄府州縣佐貳管河官如遇陞調去任等項與<lb/>
　同管河分司一例守候交代又稱新舊交代以河上<lb/>
　事體轉相𫝊告等因今除不係専司各道不便更議<lb/>
　外其河南管河道併各省府州縣管河佐貳官合無<lb/>
　查照往例陞調降用俱令候代離任仍將任内修防<lb/>
<pb n="KR2k0078_WYG_046-17b"/>
　事宜備造清冊𫝊告新官違者容臣指叅庶綜理周<lb/>
　密便於責成似應題請酌議者也以上四欵要在相<lb/>
　濟而行則人材可以不匱而河道亦可以無虞矣<lb/>
　又申明河官専責疏略云天下之事刑名錢榖皆可<lb/>
　以理斷臆決文移辦治獨河道一事非足到眼到則<lb/>
　形勢之委曲工程之堅瑕鮮不有錯施而悞事者查<lb/>
　先臣潘季馴修築淮工調委附近司道八員分管且<lb/>
　申飭各官總有應理公務止許工上幹辦此可見經<lb/>
<pb n="KR2k0078_WYG_046-18a"/>
　理河事非身親不可而况乎分内職業又何暇舍已<lb/>
　而耘人也况運河當旱涸之際黄流在暴漲之時一<lb/>
　二河官逺者所轄不下千里州縣佐貳汛内河道亦<lb/>
　不下百里刻刻往來尚不免顧此失彼若更有他營<lb/>
　豈能無悞案查前河臣楊方興題<lb/>
請申飭河官不許别委己經奉有<lb/>
俞㫖但事乆易弛上司差遣必係急事河官自恐取罪<lb/>
　勢又不敢强辭甚至有寧悞本職而黽勉從事者河<lb/>
<pb n="KR2k0078_WYG_046-18b"/>
　漕闗係甚重誠不得不逆為過計仰請<lb/>
天語特賜申飭若河官奉委即自行具報到臣庶萬一<lb/>
　因之貽悞責有所歸河官不報即坐以營求差委之<lb/>
　罪又照按臣考察事闗大典豈容茍免但恐值河道<lb/>
　多故時郡城相去河干道路必逺若河干不在竟以<lb/>
　修防付之老人夫役臨流頓足何濟扵事合無容令<lb/>
　該轄同事道府代為申明俟河事稍定凖赴補考庶<lb/>
　責成専而河防得以有恃矣　各疏工部議覆具題<lb/>
<pb n="KR2k0078_WYG_046-19a"/>
　俱奉<lb/>
㫖依議<hi>卜疏俱切中時宜今止録其四</hi>　十一月初四日上哀懇歸𦵏<lb/>
　疏奉<lb/>
㫖覽卿奏具悉至情特凖暫假數月扶櫬回籍事竣仍<lb/>
作速赴任料理不必請代河務著遣官暫署<hi>河防疏畧</hi>
　是年築祥符陳家寨隄貫台堤儀封蘇家樓堤虞城<lb/>
　羅家口堤考城王家道壩<hi>河南通志</hi>
世祖章皇帝順治十七年河決陳州郭家埠築祥符班<lb/>
<pb n="KR2k0078_WYG_046-19b"/>
　家埠堤魁星樓堤儀封楊家堂堤封邱新龍口堤商<lb/>
　邱蘇家樓堤考城王家道壩<hi>河南通志苗是年□茂勲任總河  澄署理總</hi>
　<hi>河事並見山東全河備考十二月初三日朱之錫假滿回任見河防疏畧</hi>
　是年堵塞槐疙疸又河決虞城之羅家口本年隨即<lb/>
　堵塞<hi>淮安府志</hi>
世祖章皇帝順治十八年二月初五日總河朱之錫題<lb/>
　估計考城王家道口嵗修工程錢糧一疏部議題覆<lb/>
　奉<lb/>
<pb n="KR2k0078_WYG_046-20a"/>
㫖河道設立總督原宜總覈屬官稽察工程俾無冒濫<lb/>
今王家道口一工估銀一萬一千二百餘兩較十七年<lb/>
嵗修估銀太多朱之錫未經詳覈止憑縣冊輒爾草率<lb/>
具題豈是委任總督之意大不合理仍著朱之錫親赴<lb/>
本工勘騐另行確估具奏　十月初十日總河朱之錫<lb/>
　題看得河患惟河南為甚而修防之嚴密夫料之繁<lb/>
　多較之他省猶費區畫此臺臣余縉所以據其前任<lb/>
　封丘閲歴扵塞決大工者見之敷奏而有河防六欵<lb/>
<pb n="KR2k0078_WYG_046-20b"/>
　之議也臣轉行司道屢加詳議據查得疏鑿之政宜<lb/>
　講一欵河溜所衝無堅不克雖重隄累埽而坍塌勢<lb/>
　陷補救不遑故莫善扵挑引河一著但形勢不同引<lb/>
　河有可挑不可挑之異水性難定挑引河又有得成<lb/>
　不得成之異是又在司河者相機設防期不致扵潰<lb/>
　決成害耳採青之弊宜禁一欵嵗修栁料均派均運<lb/>
　原不専事採青己經臣扵夫栁為河工大弊等事敬<lb/>
　陳河工管見等事疏内詳議具題部覆奉有<lb/>
<pb n="KR2k0078_WYG_046-21a"/>
俞㫖在案但嵗修之功可以先期估派陸續催交至扵<lb/>
　河勢驟變搶塞決工事機之來爭在呼吸若俱俟一<lb/>
　一分派運到而後舉事則險者必潰已潰者必致不<lb/>
　易收拾連年如塞雷家集決口槐疙疸決口皆扵境<lb/>
　内亟採曠地隄路栁枝不動錢糧幸而告塞已事昭<lb/>
　然似又不便膠執一端坐成貽悞唯是嚴禁河夫殘<lb/>
　毁園圃果朩及借端索詐有犯重究不致擾民可也<lb/>
　濵河之居民宜䘏一欵查兩岸堡夫率皆取之傍河<lb/>
<pb n="KR2k0078_WYG_046-21b"/>
　居民既已效力河干何堪復充别役所有本身門夫<lb/>
　雜差似應量與豁免以示體䘏至于劈柴一項嚴禁<lb/>
　已乆併堡夫應辦課程俱經前撫臣賈漢復扵瀝陳<lb/>
　堡夫之劇累等事疏内查明具題部覆奉<lb/>
㫖在案相應仍照部咨通飭遵行者也逺郡之夫役宜<lb/>
　免一欵河夫苦役凡人之情未有不好逸而惡勞者<lb/>
　但塞決大工尚不免調及各省毎年嵗修夫數雖少<lb/>
　逺地既曰宜䘏近者又曰河患原闗通省不宜偏累<lb/>
<pb n="KR2k0078_WYG_046-22a"/>
　近地之民前按臣李及秀條陳疏内固已曽言之矣<lb/>
　况臣前覆按臣李粹然河夫之徵派當更等事一疏<lb/>
　河南一省原係分别逺近照地出夫其在五百里外<lb/>
　者仍議間年始一調用未嘗不曲示寛䘏至云免僉<lb/>
　河夫派以供兵喂馬等役則差徭各有分𨽻逺近未<lb/>
　必相當彼此紛紜似屬不便現今按臣劉源濬復有<lb/>
　免夫觧銀之議容臣㑹同撫臣另議具題以聽部覆<lb/>
　可也隄栁之䕶視宜勤一欵河防之法全資栁料若<lb/>
<pb n="KR2k0078_WYG_046-22b"/>
　樹藝不繁即使錢糧不乏人力衆多亦終扵束手無<lb/>
　䇿耳查部覆前河臣楊方興遵<lb/>
諭敬陳河道錢糧一疏内開河干一帶有栽栁三萬株<lb/>
　及二萬一萬株者分别叙録有栽栁不及三千株并<lb/>
　全不栽者分别叅處總河臣題報臣部具覆請<lb/>
敇吏部查照勸懲奉有<lb/>
俞㫖臣前者特議建設栁園一疏濵河州縣各置栁園<lb/>
　數處栽植栁株秋冬驗明行以勸懲之例亦准部覆<lb/>
<pb n="KR2k0078_WYG_046-23a"/>
　奉<lb/>
㫖在案但作何叙録未有定議㕔印各官合無定例有<lb/>
　能自置栁園栽至二萬株以上者許將栁園地名栽<lb/>
　過栁株呈報該道務扵秋冬之時驗明成活確數具<lb/>
　結報臣准與具題紀録其動支官價置買栁園者務<lb/>
　至三萬株方准紀録如有怠扵裁植及栁株枯損不<lb/>
　行補栽者指名題叅分别議處庶勸懲明而鼓勵爭<lb/>
　先修防有賴是亦節帑甦民之一大端也場厰之舊<lb/>
<pb n="KR2k0078_WYG_046-23b"/>
　制宜復一欵建厰貯料仍設厰書以資登記設厰夫<lb/>
　以資看守原係舊例特縁工食除荒裁革已乆今議<lb/>
　厰書即扵河官書手内選充厰夫即于河夫正身内<lb/>
　殷實守法者選充工食不必别議而責成既切稽覈<lb/>
　自是倍嚴矣奉<lb/>
㫖工部知道<hi>河防疏畧</hi>
　是年築祥符王盧集隄中牟遙隄儀封楊家堂隄考<lb/>
　城王家道壩<hi>河南通志</hi>
<pb n="KR2k0078_WYG_046-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_046-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百四十六</head> <lb/>
    <p>
<pb n="KR2k0078_WYG_146-1a"/>
欽定四庫全書<lb/>
　行水金鑑巻一百四十六<lb/>
　　　　　　　　　　江南按察使傅澤洪撰<lb/>
　　運河水<lb/>
　馬踏湖周三十四里其上為釣臺泊水漲則滙入北<lb/>
　湖出開河閘迤北由𢎞仁橋入運其幇湖運堤自禹<lb/>
　王廟起至𢎞仁橋止二千六百六十三丈其湖堤亦<lb/>
　自禹王廟起至𢎞仁橋止三千三百餘丈係土築以<lb/>
<pb n="KR2k0078_WYG_146-1b"/>
　蓄水濟運歴歳收蓄汶水原有北月河口王士義口<lb/>
　徐建口亦無子堤盖東湖地勢漸髙無需防遏止於<lb/>
　官民界分植柳豎石以杜侵冒而南至長溝小河口<lb/>
　蘇魯橋北至田家樓受水之處亦堤而築之視西湖<lb/>
　工倍焉為閘者三在李泰口𢎞仁橋為壩者二在馮<lb/>
　家口王巖口其戴村王堂二口皆蓄洩要害處至於<lb/>
　闗闌全湖伸縮漕河則有南北端二閘東西岸十七<lb/>
　斗門以時啓閉實為水櫃盜決侵種宜禁云<hi>山東全</hi>
<pb n="KR2k0078_WYG_146-2a"/>
　<hi>河備考</hi>
　馬踏湖所以濟北運也其湖口有曰徐建口有曰王<lb/>
　士義口皆放湖水入汶河出分水口者也有曰新河<lb/>
　頭有曰𢎞仁橋皆放湖水入運河者也故徐建口王<lb/>
　士義口不宜開放至北河水小或開新河頭或開𢎞<lb/>
　仁橋以接濟之若北河水勢足用仍宜堵閉蓄水此<lb/>
　一定而不可易者也　湖計一百四十餘頃與𢎞仁<lb/>
　橋相通故水大之時盡由𢎞仁橋洩入運河以故不<lb/>
<pb n="KR2k0078_WYG_146-2b"/>
　能蓄水稍遇天旱便成乾渇今宜於開河以東築湖<lb/>
　堤一道其髙寛宜與運河之堤相等則水有所蓄而<lb/>
　不至於乾涸矣　𢎞仁橋馬踏湖之門户也馬踏湖<lb/>
　水大毎由此分洩入運但未有閘座蓄洩不便故急<lb/>
　宜建置<hi>居濟一得</hi>
　五里鋪滚水石壩盖洩運河有餘之水入南旺湖蓄<lb/>
　以濟運者也毎逢運河水有餘則洩入湖中及運河<lb/>
　水不足則由開河之下兼濟閘放出濟運不知始自<lb/>
<pb n="KR2k0078_WYG_146-3a"/>
　何年竟為堵築矣運河水大既不能洩入湖中運河<lb/>
　水小又無憑開放以濟之古人之法盡廢矣今宜仍<lb/>
　為開通以備蓄洩庶於漕運大有禆益此壩底髙於<lb/>
　河底四尺有餘小則蓄以濟運大則洩入湖中查南<lb/>
　旺上以南有盛進口張廂口焦鸞口三斗門洩水入<lb/>
　湖此不用斗門而用石壩者盖北運無水接濟倘或<lb/>
　過洩恐不足以濟運故用石壩以備蓄洩此古人制<lb/>
　度之盡善者也　老壩口舊在徐建口之下壩下係<lb/>
<pb n="KR2k0078_WYG_146-3b"/>
　大挑之工不知始自何年竟改築於王士義口之下<lb/>
　矣以致王士義口之上至徐建口一段並不挑挖殊<lb/>
　非大挑之意今應仍築於徐建口之下自大壩至分<lb/>
　水口一段遇大挑年照舊挑穵庶塘河不致淤墊而<lb/>
　大挑之工較省矣　小壩口所以致汶河有餘之水<lb/>
　入蜀山湖蓄以待用者也汶水小則堵塞此口令汶<lb/>
　水盡出大壩口以濟運汶水大則將大壩口酌量收<lb/>
　束小壩口開放使運河水足用而止餘者盡由小壩<lb/>
<pb n="KR2k0078_WYG_146-4a"/>
　口入蜀山湖俟汶水小時仍行堵塞宜建小閘一座<lb/>
　以備蓄洩更為妥當<hi>居濟一得</hi>
　南旺湖在汶上縣西南周漕渠兩涯共一百八十里<lb/>
　中為二長堤漕渠貫其中畫而為三漕渠西者為西<lb/>
　湖即名南旺湖一名汶河漕渠東者為東湖在汶河<lb/>
　隄南名蜀山在汶河堤北名馬踏南旺縈迴九十三<lb/>
　里成化間始為石堤湖多菱芡蒲荷茭荻魚鼈居人<lb/>
　采擷為利嘉靖間周築四圍堤岸一萬五千六百餘<lb/>
<pb n="KR2k0078_WYG_146-4b"/>
　丈萬厯間除幇湖運堤三千六百丈外幇築湖堤南<lb/>
　西北三面共一萬二千餘丈復添築東面子堤一千<lb/>
　　一百八十八丈又於五里鋪建石壩一座長五丈以<lb/>
　便蓄洩濟運原湖二千七百頃向除子堤畫界處髙<lb/>
　亢地及宋尚書白老人香火地二百八十頃外其二<lb/>
　千四百餘頃為水櫃隨堤内開有大渠以湖身北髙<lb/>
　南下復穿小渠二十餘道縱横聫絡使湖水通流備<lb/>
　濟萬厯十七年張居敬奏請南旺等湖各查頃畝於<lb/>
<pb n="KR2k0078_WYG_146-5a"/>
　髙下相承之地築一束湖小隄隄内永為水櫃堤外<lb/>
　作為湖田聽民耕種庶限界分明内外有辨小民難<lb/>
　於侵占官司易於稽查詔從之是南旺諸湖有淤髙<lb/>
　之地可耕自昔巳然其所以不令召種者慮其有礙<lb/>
　於運也今西湖積沙日久髙地雖多而低窪之處仍<lb/>
　以蓄洩濟運宜開濬深通復其舊界否則漸為平陸<lb/>
　矣　南旺分水地形最髙所謂水脊也主事王寵論<lb/>
　蓄洩之大略曰南旺旱乾常在二三四月方其旱也<lb/>
<pb n="KR2k0078_WYG_146-5b"/>
　毎有淺阻之患前此或濬泉源或放湖水或築土壩<lb/>
　多方以蓄之愚以為不若一日一啓閘為上策毎泛<lb/>
　濫於六七八月當其溢也毎有衝覆之患前此或開<lb/>
　南旺湖或開減水閘或決金口壩多方以洩之愚以<lb/>
　為不若不閉閘開月河行船為上策予嘗當旱涸之<lb/>
　時自分水逆流而上至黒馬溝凡二十里或三百料<lb/>
　或五百料或千料船皆能通行於兩河而無阻則閘<lb/>
　座之為緊要可知又嘗窮歴汶源至萊蕪原山之陽<lb/>
<pb n="KR2k0078_WYG_146-6a"/>
　不過三百餘里以三百餘里之泉源而欲分流以供<lb/>
　二千餘里之漕渠使非築塞疏濬啓閉有方又安能<lb/>
　行轉運哉則閘座之為緊要又可知矣至於旱乾之<lb/>
　甚則當行車水之法試以百船論之毎船漕卒十人<lb/>
　至南旺盤剥當費百也此法行則毎船止用一人給<lb/>
　車二十輛什二守閘什八踏車以挽湖水毎車用四<lb/>
　人二十車用八十人一車加水七寸二十車則加一<lb/>
　丈四尺逮五十里之湖水乾則天雨必至矣此所以<lb/>
<pb n="KR2k0078_WYG_146-6b"/>
　可行而無弊也水大之甚則開南旺以收水開永通<lb/>
　閘以行船不惟可分殺滔天之勢且免濟寧一帶閘<lb/>
　河之險矣而潘季馴則曰南旺地髙決諸南則南流<lb/>
　決諸北則北流惟吾所用耳當春夏糧運盛行之時<lb/>
　正汶水㣲弱之際分流則不足合流則有餘宜效輪<lb/>
　番法如運艘淺於南則閉南旺北閘令汶盡南流如<lb/>
　運艘淺於北則閉南旺南閘令汶盡北流當其南也<lb/>
　更發濵南諸湖水佐之當其北也更發濵北諸湖水<lb/>
<pb n="KR2k0078_WYG_146-7a"/>
　佐之泉湖兼注南北合流即遇旱暵靡不克濟此誠<lb/>
　力不勞而功倍也　南旺大挑舊例三年再舉正月<lb/>
　十五築壩絶流興工至二月中完主事笪東光議創<lb/>
　上源閘壩以省大挑畧曰竊照運河實國家命脉攸<lb/>
　闗而其最莫如南旺分水毎遇大挑征夫以萬計支<lb/>
　銀以千計非惟勞費不貲且斷流二月南北舟楫不<lb/>
　通是一利亦一害也歳丁卯一挑越已已又挑三年<lb/>
　之内再舉大役民力得無竭乎推原其故皆因南旺<lb/>
<pb n="KR2k0078_WYG_146-7b"/>
　上接汶河及徂徠諸泉平時固皆清流霖雨驟至則<lb/>
　數百里之沙泥盡洗而流入汶河至南旺則地勢平<lb/>
　洋而又有二閘横攔故沙泥盡淤比他處獨髙毎水<lb/>
　漲一次則淤髙一尺積一年則髙數尺二年不挑則<lb/>
　河身盡填此大挑之役亦勢之不得不然者也乃從<lb/>
　來大挑用工甚拙不識分工自下而上放水為便毎<lb/>
　築隔起水晝夜不息皆用力於無益之地其始也有<lb/>
　打壩築隔之勞其既也有起水之苦其終也又費起<lb/>
<pb n="KR2k0078_WYG_146-8a"/>
　壩挑隔之力曠日既久大壩一開上水隨至各處淤<lb/>
　淺俱不及挑傾堤亦不能築名曰大挑實非完工矣<lb/>
　曷若於上源打壩之處設立石閘一座隨時啓閉又<lb/>
　於閘之左右各建減水閘一座名曰斗門一通馬踏<lb/>
　湖一通蜀山湖平時則斗門盡閉中閘常開放水入<lb/>
　運一遇洪水則斗門盡啓中閘下板五塊沙泥盡隨<lb/>
　斗門入湖如此則二湖之役不惟可為水櫃亦可為<lb/>
　沙櫃矣縱横水溷濁未可盡汰亦能去其十之七八<lb/>
<pb n="KR2k0078_WYG_146-8b"/>
　雖十年一挑亦可也萬一各處或有淤淺傾頽欲行<lb/>
　濬撈則一札板之下可以斷流不用樁草夫力之煩<lb/>
　又無曠日稽遲之苦用力少而成功多雖毎年一挑<lb/>
　亦不為勞矣河道侍郎萬恭議改於九月誠為先事<lb/>
　預圖且量地施工力既不費於槩挑乘時興役夫又<lb/>
　不苦於凍沍回空已盡築壩絶流疏濬一完藉冰封<lb/>
　閉是新運之便也萬厯四年開鑿月河間年一大挑<lb/>
　毎年一小挑大挑之期定於九十月起工其回空及<lb/>
<pb n="KR2k0078_WYG_146-9a"/>
　一應船隻皆由月河行走官民稱便自明季崇禎壬<lb/>
　午年間土宼旱荒一時並作月河堙廢於是改為十<lb/>
　一月開壩十二月正月挑浚祁寒膠凍墮指裂膚人<lb/>
　夫施力十倍艱辛今閘基河形俱在設法修復猶屬<lb/>
　易事國用稍裕即應整理至南旺運河兩岸毎年挑<lb/>
　河積土成山一經霖雨仍淋入河中徒勞挑浚殊為<lb/>
　無益南岸積沙近已捲去北岸尚未興挑應於閒曠<lb/>
　之時展運使平嗣後責令挑河夫役務將所挑沙土<lb/>
<pb n="KR2k0078_WYG_146-9b"/>
　擡至廣衍處所不得即置岸旁庶為得之<hi>山東</hi>全河<lb/>
　<hi>備考</hi>
　南旺湖蓄水原以濟運河之不足者也南運不足則<lb/>
　開濟運閘放水使南今之十字河是也北運不足則<lb/>
　開闗家大閘五里鋪滚水石壩放水北注不知始於<lb/>
　何人起自何年竟將闗家大閘滚水石壩實行堵築<lb/>
　矣而所常開者十字河也南運湖水既多而又常開<lb/>
　十字河故濟寧魚臺民田毎受淹沒北運既無湖水<lb/>
<pb n="KR2k0078_WYG_146-10a"/>
　接濟而人將闗家大閘滚水石壩永行堵塞所以東<lb/>
　昌一帶糧船毎遭淺阻也今宜將十字河永行堵塞<lb/>
　將滚水石壩仍行開通或再將闗家大閘開通或將<lb/>
　王化家莊對岸河南開通建石閘一座以濟北運則<lb/>
　北河永無淺阻之虞矣　南旺大壩正月議定開壩<lb/>
　之期即於先期三日將南越河口北越河口田家樓<lb/>
　口徐建口盡行堵築堅固勿令過水然後開壩開壩<lb/>
　之後先通漕放水三日然後各閘下板南旺上下二<lb/>
<pb n="KR2k0078_WYG_146-10b"/>
　閘板皆全下以後南河水小將上閘板少下下閘板<lb/>
　多下如北河水小將上閘板多下下閘板少下如水<lb/>
　太小即將下閘板全啓如過船之時恐船淺擱下板<lb/>
　數塊蓄水養船船過之後依舊全啓大壩既開之後<lb/>
　即宜赴州縣疏浚泉源使水暢流濟運南旺開壩安<lb/>
　居閘十里閘楊家壩金口壩十字河俱不宜開止宜<lb/>
　開魯橋壩俟南河水小之時先開安居閘如水再小<lb/>
　方可開十里閘如遇天旱之年北河水小南旺塘内<lb/>
<pb n="KR2k0078_WYG_146-11a"/>
　及開河塘内不得存船以致壅蔽水勢不得暢流<lb/>
　南旺各斗門俱宜重修仍照舊下板毎遇伏秋水長<lb/>
　河水入湖則啓板收水入湖湖水入河則下板蓄水<lb/>
　不使洩出至秋後無水可收仍於湖口築壩堵水直<lb/>
　至春夏水小糧運難行時方可酌量開放陸續接濟<lb/>
　　南旺分水最宜斟酌如春月重運盛行之時南邊<lb/>
　淺阻則多放水往南北邊淺阻則多放水往北若遇<lb/>
　伏秋水長運河水大重運在北則水往南放重運在<lb/>
<pb n="KR2k0078_WYG_146-11b"/>
　　南則水往北放可使水勢常平糧船易行　宜以南<lb/>
　　旺分水改為汶河口專往北行不分水於南則北河<lb/>
　　之水自足濟運矣如糧船盛行水不足用則納量出<lb/>
　　蜀山湖水以助之如再不足則宜開洪仁橋放馬踏<lb/>
　　湖水以助之則北河一帶之水自無不足之患矣<lb/>
　　王堂口宜建石閘一座北運水小時則啓板從此放<lb/>
　　水接濟北運如南旺水小則開蜀山湖口以助之若<lb/>
　　汶河水發亦可啓板從此分洩蓄之沙河棗林河内<lb/>
<pb n="KR2k0078_WYG_146-12a"/>
　若安山湖復設亦可蓄之安山湖内此最為得策<lb/>
　何家口壩距汶上縣十三里係南旺湖之尾閭此口<lb/>
　稍卑汶水就西而下毎決房口傷運河堤南旺之水<lb/>
　遂涸萬厯二十四年築石壩平時任其南逝水漲洩<lb/>
　而之西良得策也然必須將何家壩改閘一座北運<lb/>
　水小可以開放接濟汶河水發亦可分洩蓄積其用<lb/>
　與王堂口等<hi>居濟一得</hi>
　戴村壩距東平州六十里一名周李村長五里十三<lb/>
<pb n="KR2k0078_WYG_146-12b"/>
　步汶水從陶泰而來就鹽河由博興車瀆入海永樂<lb/>
　九年宋尚書用老人白英計分水南旺築此壩横遏<lb/>
　汶水南流㑹通河始得濟運誠全河之屏障也其壩<lb/>
　屢修屢圯營費不資天順五年知州潘洪増築髙厚<lb/>
　上植以柳至今不壞先年設夫増土植柳培䕶周密<lb/>
　張純守壩論曰漕河之有戴村譬人身之咽喉也咽<lb/>
　喉病則元氣洩走四肢莫得而運矣昔在創建之初<lb/>
　歳増土以培之植柳以䕶之多設夫以守之其防禦<lb/>
<pb n="KR2k0078_WYG_146-13a"/>
　盖甚密也後土日増柳日固則夫議停役所以寛民<lb/>
　力也然物久則壞防弛則廢即今單薄日甚而原植<lb/>
　䕶柳什無一二存矣況兖地土疎汶性湍急萬一水<lb/>
　失其性得無慮與然則為之奈何乘泉夫之餘力歳<lb/>
　加修築増鋪舍植新柳令現役之夫力加守䕶則盤<lb/>
　錯根深壩將自固壩固將無所事節乎曰不可也彼<lb/>
　其澎湃浩蕩之勢非有以順之則拂非有以蓄之則<lb/>
　溢拂與溢等害耳故毎遇水潦須決坎河口以殺之<lb/>
<pb n="KR2k0078_WYG_146-13b"/>
　殺之不足則開滚水壩又不足則開減水諸閘或順<lb/>
　之入海以披其勢或蓄之入湖以納其流㣲則盡塞<lb/>
　令餘波悉歸於漕是節之者固所以守之也此營衞<lb/>
　吐納之説也不然三汶爭趨源大流長夏秋水潦怒<lb/>
　激奔逸豈一壩所能支誠篤論也今宜如舊例督夫<lb/>
　培土栽柳乃運河第一闗鍵<hi>山東全河備考</hi>
　戴村壩在坎河口石壩之南五里土堤是也今直呼<lb/>
　坎河口石壩為戴村壩矣後人之誤也戴村壩以下<lb/>
<pb n="KR2k0078_WYG_146-14a"/>
　宜築草壩四五處束水南流則南旺運河之水自不<lb/>
　至於漫溢而為南北數十州縣之害草壩之上搭橋<lb/>
　以便行人而渡船亦可不設矣更有一法將戴村壩<lb/>
　下用土實築壩一道以攔正河却於東岸建閘或三<lb/>
　座或四座若挑引河使水由閘而南則汶上各縣不<lb/>
　致湮沒而閘亦可啓可閉以備蓄洩則漕運民田均<lb/>
　有賴矣<hi>居濟一得</hi>
　坎河口閘在戴村東宋尚書既築壩戴村遏汶水之<lb/>
<pb n="KR2k0078_WYG_146-14b"/>
　入海者注之南旺水無旁洩留坎河口不壩以備分<lb/>
　洩入海毎歳重運過時止用刮沙板作一沙壩於坎<lb/>
　河口即涓滴盡趨南旺若水漲則連沙衝出坎河後<lb/>
　河身漸移近坎河口全河之水直灌坎口故土壩歳<lb/>
　築歳決萬厯初侍郎萬恭壘石為灘毎歳築壩勞費<lb/>
　不貲且全流漫衍而入鹽河南旺毎至膠舟萬厯十<lb/>
　七年總河潘季馴築石壩四十丈髙三尺上博丈五<lb/>
　尺下益尺六之一兩翼之長視壩減五之二其髙倍<lb/>
<pb n="KR2k0078_WYG_146-15a"/>
　之左右為土堤二百三十丈東岸為石堤厚一丈其<lb/>
　法用丈許大石夾砌如墉實細石其中塗以堊坿上<lb/>
　鋭下豐狀如魚背水髙於壩漫而西出漕無溢也水<lb/>
　卑於壩順流而南漕無涸也二十一年水大發尚書<lb/>
　舒應龍又於河口之下開渠洩水因於兩傍各築石<lb/>
　堰以防衝刷之患先是石壩未築主事余毅中議應<lb/>
　築石壩略曰汶河原從迤南松山之麓衝向戴村入<lb/>
　海故宋公築壩戴村遏汶趨南旺而留坎河口不壩<lb/>
<pb n="KR2k0078_WYG_146-15b"/>
　以備分洩入海比時松山之麓正河深廣水性就下<lb/>
　即順流而南故坎河口止用沙壩近松山一帶沙漸<lb/>
　淤平河身移近坎河全河之水俱入故土壩歳築歳<lb/>
　決萬厯以來創為石灘似亦良法但重運水渇之時<lb/>
　有隙可以洩水而伏秋水溢之日則無路可以通沙<lb/>
　以故正河淤塞日甚毎歳築壩之勞費如故為今之<lb/>
　計急宜大集泉壩人夫從正河見流之身挑去淤沙<lb/>
　使漸近松山一帶照舊深廣水入正河既順則入坎<lb/>
<pb n="KR2k0078_WYG_146-16a"/>
　河漸㣲但坎河口深廣倍昔沙土堤壩必不足恃欲<lb/>
　為經久之策莫若連建數閘以時蓄泄如元人堽城<lb/>
　壩之制盖國朝運道之有戴村猶元人運道之有堽<lb/>
　城堽城可閘則坎河亦可閘也其次莫若採大石為<lb/>
　壩如馮家滚水壩之制查迤東龍山一帶可取大石<lb/>
　去坎河僅五里許合無量動河道官銀募工製器如<lb/>
　式開鑿運砌西接戴村東盡坎河俱挑沙入地數尺<lb/>
　先砌石基後酌量水平建滚水長壩其兩土岸俱用<lb/>
<pb n="KR2k0078_WYG_146-16b"/>
　大石砌為雁翅以防水之旁衝又主事張文奇議應<lb/>
　仍築土壩略曰宋公築壩戴村而留坎河不壩者勢<lb/>
　不可也諸泉合流三汶爭趨勢何嘗一日不欲東注<lb/>
　之海哉況霖潦之時乎故方其水涸春夏三四月秋<lb/>
　冬九十月運道咽喉所係即涓滴當盡歸南旺湖可<lb/>
　洩也若夏秋之間則南旺濟寧一帶通漕啓板水尚<lb/>
　漲溢與運河岸平坎河口雖開而迤下王堂王巖何<lb/>
　家缺口十餘處且不免一二衝決汶邑民田多罹淹<lb/>
<pb n="KR2k0078_WYG_146-17a"/>
　没宋公之慮亦深逺矣邇來議者因土壩歳築勞費<lb/>
　創為石灘但方其水溢勢甚洶湧若石灘阻壅不能<lb/>
　大洩勢必多潰裂於王堂諸口及草橋上下驟水所<lb/>
　經民田受害非細不便一且灘能走水不能走沙淤<lb/>
　沙日積河身日髙漸與灘平反助障阻不便二況未<lb/>
　及兩年石灘衝動水涸之時乘隙而洩土壩仍不能<lb/>
　免乂奚賴焉議者又欲築建滚水大壩以淤沙不得<lb/>
　衝出弊亦與石灘等為今之計坎河既決一俟霜降<lb/>
<pb n="KR2k0078_WYG_146-17b"/>
　後即當仍舊歳築土壩計毎歳之費大約不踰百金<lb/>
　且水直衝坎河則上源之勢既殺而下源之勢稍㣲<lb/>
　王堂諸口不致盡決汶邑民田得免淹沒以利害計<lb/>
　雖歳有數十金之費利倍於害矣加之歳挑西岸沙<lb/>
　觜使正河深廣漸復故吾水不東逼徑流趨南則戴<lb/>
　村壩根既避衝刷之患坎河壩兩際亦不至盡決無<lb/>
　存議者慎無重惜小費輕議難成壅遏漲水而貽意<lb/>
　外之虞也二公之議不無異同然其慮未始不周迨<lb/>
<pb n="KR2k0078_WYG_146-18a"/>
　張公居敬循行汶上規畫建言而潘公季馴之石壩<lb/>
　始成宋公之渠於以永賴乃知創建非常昔人不敢<lb/>
　輕視一坎河也宋公留其口而不壩萬公以石為灘<lb/>
　潘公以石為壩因時異建罔弗合宜盖慎之也後之<lb/>
　人披覽往迹其可妄行舉廢哉<hi>山東全河備考</hi>
　坎河口壩宜照堽城壩金口壩之制連建數斗門以<lb/>
　時啓閉但今沙淤日積河底漸髙將與壩平故宜比<lb/>
　舊制稍髙當南接戴村北盡坎河其間設斗門八座<lb/>
<pb n="KR2k0078_WYG_146-18b"/>
　如閘之制石壩既長斗門又多則可以洩水而戴村<lb/>
　壩無衝決之虞矣又恐壩底太髙水不能洩但照舊<lb/>
　制於石壩之上毎當春月再築土壩一道或二尺髙<lb/>
　或三尺髙蓄水濟運至伏秋水發聽其衝去來歳再<lb/>
　築所費無幾甚為妥便　石壩止百餘丈不足以備<lb/>
　分洩毎逢水長戴村土壩常被衝決故今宜將石壩<lb/>
　再加寛一百丈庶乎水易分洩而戴村壩可保而汶<lb/>
　上亦免淹沒之患矣　汶河之水發源松山及新泰<lb/>
<pb n="KR2k0078_WYG_146-19a"/>
　萊蕪至汶上而河始大故毎逢水長則汶上先受其<lb/>
　害今宜於汶河兩岸加築堤岸則汶河水長庶不至<lb/>
　於淹沒矣　汶河中閘之板當視分水口之誌樁以<lb/>
　為啓閉如運河五尺水足以濟運則止用五尺水過<lb/>
　五尺則酌量下板使水至五尺則止不足五尺則酌<lb/>
　量啓板使水至五尺而止如中閘下板則將東西二<lb/>
　斗門啓板收水入湖俟中閘啓板之時仍將二斗門<lb/>
　閉板毋洩湖水如中間之板全啓運河水猶不足用<lb/>
<pb n="KR2k0078_WYG_146-19b"/>
　則將斗門酌量啓板放出湖水接濟足用即止不可<lb/>
　過洩盖湖中之水常使有餘毋使不足也<hi>居濟一得</hi>
　堽城<hi>舊有堽城在焉</hi>壩距寧陽縣北三十里元至正間築土<lb/>
　壩以遏汶水入洸明永樂中宋禮移置青川驛成化<lb/>
　中張盛改築以石當汶水中一百二十丈闊一丈七<lb/>
　尺為水門七又於新堰鑿河十里南入於洸謂之洸<lb/>
　河為閘者二曰堽城閘在堽城西北隅百步元至元<lb/>
　建曰堽城新閘距舊閘八里在新堰上流明成化中<lb/>
<pb n="KR2k0078_WYG_146-20a"/>
　建乃遏汶之要津也然自永樂中改從南旺分水於<lb/>
　西南下流增築戴村壩而堽城稍輕矣𢎞治中巡撫<lb/>
　徐源奏毁石壩命侍郎李璲勘議尋已之張純議棄<lb/>
　堽城壩略曰堽城石壩築於成化之十三年然非始<lb/>
　於是年也在昔有元畢輔國曽於堽城之左作斗門<lb/>
　遏汶入洸矣其後如馬之貞作雙虹門馬元公改作<lb/>
　東大閘皆有事於堽城者也然則何可棄乎盖元分<lb/>
　水在濟故遏汶入洸㑹沂泗以出天井自宋公移分<lb/>
<pb n="KR2k0078_WYG_146-20b"/>
　水於南旺則遏汶之功全在戴村而汶遂不通洸矣<lb/>
　議者徒以元人遺迹乃復事於堽城移其壩於青川<lb/>
　改建以石糜財疲力置諸無用之地未幾壩亦隨壞<lb/>
　盖未解宋公之意與元人所以設壩之由也以今觀<lb/>
　之堽城之議當以徐公之見為是後人幸無借口李<lb/>
　公也萬厯二十五年大水衝決南岸石梁土堤主事<lb/>
　胡瓚重築五百餘丈今歳久南岸石梁皆傾雖與運<lb/>
　道無闗然有舉無廢地方之責且石俱在河止需工<lb/>
<pb n="KR2k0078_WYG_146-21a"/>
　而不需料仍修築以資利涉未為不可<hi>山東全河備考  此壩雖</hi>
　<hi>廢錄之以備考焉</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_146-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百四十六<lb/>
</p>
<p>
</p>
  </div>
</body>
</text>
</TEI>
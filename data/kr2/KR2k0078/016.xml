<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻十六</head> <lb/>
    <p>
<pb n="KR2k0078_WYG_016-1a"/>
欽定四庫全書<lb/>
　行水金鑑巻十六<lb/>
　　　　　　　　　　　江南按察使傅澤洪撰<lb/>
　　河水<lb/>
河源古無所見禹貢導河止自積石漢張騫持節道西<lb/>
域度玉門見二水交流發蔥嶺趍于闐滙鹽澤伏流千<lb/>
里至積石再出唐薛元鼎使吐蕃訪河源得之於穆穆<lb/>
哩山然皆歴嵗月涉艱難所得不過如此世之論河源<lb/>
<pb n="KR2k0078_WYG_016-1b"/>
者皆推本二家其説怪迂總其實皆非本真元有天下<lb/>
薄海内外人迹所及皆置驛傳使驛往來如行國中至元<lb/>
十七年命都實為招討使佩金虎符往求河源都實既受<lb/>
命是嵗至河州州東六十里有寧河驛驛西南六十里有<lb/>
山曰殺馬闗林麓窄隘舉足浸髙行一日至巔西去愈髙<lb/>
四閲月始抵河源是冬還報并圖其城𫝊位置以聞其後<lb/>
翰林學士潘昂霄從齊都實之弟庫庫楚得其説撰為河源<lb/>
志臨川朱思本又從巴爾濟蘇家得帝師所藏梵字圖書<lb/>
<pb n="KR2k0078_WYG_016-2a"/>
而以華文譯之與昂霄所志互有詳略今取二家之書考<lb/>
定其説有不同者附注於下按河源在吐蕃朶甘斯西鄙<lb/>
有泉百餘泓沮洳散渙弗可逼視方可七八十里履髙山<lb/>
下瞰燦若列星以故名鄂端諾爾鄂端譯言星宿也<hi>思本曰河</hi>
<hi>源在中州西南直四川馬湖蠻部之正西三千餘里雲南麗江宣撫司之西北一千五百餘里帝師薩斯嘉地</hi>
<hi>之西南二千餘里水從地湧出如井其井百餘東北流百餘里滙為大澤曰鄂端諾爾</hi>羣流奔輳<lb/>
近五七里滙二巨澤名鄂楞諾爾自西而東連屬吞噬行<lb/>
一日迤邐東騖成川號齊必勒河又二三日水西南來名伊<lb/>
<pb n="KR2k0078_WYG_016-2b"/>
爾齊與齊必勒河合又三四日水南來名呼蘭又水東南來名<lb/>
伊拉齊合流入齊必勒其流浸大始名黄河然水猶清人可涉<lb/>
<hi>思本曰呼蘭河源出自南山其地大山峻嶺綿亘千里水流五百餘里注伊爾齊河伊爾齊河源亦出自南山</hi>
<hi>西北流五百餘里始與黄河合</hi>又一二日岐為八九股名伊遜鄂羅木譯言九<lb/>
渡通廣五七里可度馬又四五日水渾濁土人抱革囊騎<lb/>
過之聚落糾木幹象舟傅髦革以濟僅容兩人自是兩山<lb/>
峽束廣可一里二里或半里其深叵測朶甘斯東北有大<lb/>
雪山名伊拉瑪博囉其山最高譯言騰格哩哈達即崑<lb/>
<pb n="KR2k0078_WYG_016-3a"/>
崙也山腹至頂皆雪冬夏不消土人言逺年成冰時六<lb/>
月見之自八九股水至崑崙行二十日<hi>思本曰自渾水東北流二百餘</hi>
<hi>里與和囉海圖河合和囉海圖河源自南山水正北偏西流八百餘里與黄河合又東北流一百餘里過瑪拉</hi>
<hi>噶地又正北流一百餘里乃折而西北流二百餘里又折而正北流一百餘里又折而東流過崑崙山下番名</hi>
<hi>伊拉瑪博囉其山髙峻非常山麓綿亘五百餘里河随山足東流過薩斯嘉庫濟克特地</hi>河行崑崙<lb/>
南半日又四五日至地名庫濟及克特二地相屬又三<lb/>
日地名哈喇伯勒齊爾四達之衝也多寇盜有官兵鎮<lb/>
之近北二日河水過之<hi>思本曰河過克特與伊實巴薩沁河合伊實巴薩沁河源自鐡</hi>
<pb n="KR2k0078_WYG_016-3b"/>
<hi>豹嶺之北正北流凡五百餘里而與黄河合</hi>崑崙以西人簡少多處山南山<lb/>
皆不穹峻水亦散漫獸有髦牛野馬狼狍羱羊之類其<lb/>
東山益髙地益漸下岸狹隘有狐可一躍而越之處行<lb/>
五六日有水西南來名納琳哈喇譯言細黄河也<hi>思本曰哈</hi>
<hi>喇河自白狗嶺之北水西北流五百餘里與黄河合</hi>又兩日水南來名竒爾穆蘓二水<lb/>
合流入河<hi>思本曰自哈喇河與黄河合正北流二百餘里過鄂勒博站折而西北流經崑崙之北二</hi>
<hi>百餘里與奇爾穆蘇河合奇爾穆蘇河源自威茂州之西北岷山之北水北流即古當州境正北流四百餘里</hi>
<hi>折而西北流又五百餘里與黄河合</hi>河水北行轉西流過崑崙北一向東<lb/>
<pb n="KR2k0078_WYG_016-4a"/>
北流約行半月至奎騰州地名必齊勒始有州治官府<lb/>
州𨽻吐蕃等處宣慰司司治河州又四五日至積石州<lb/>
即禹貢積石<hi>此處有誤見首巻禹貢錐指</hi>五日至河州安鄉闗一日<lb/>
至打羅坑東北行一日洮河水南來入河<hi>思本曰自奇爾穆蘇河與</hi>
<hi>黄河合又西北流與彭賛河合彭賛河源自彭賛山之折西北水正西流七百餘里過扎薩克逹實地與黄河合</hi>
<hi>而西北流三百餘里又折而東北流過西寧州奎騰州馬嶺凡八百餘里與邈水合邈水源自青唐宿軍谷正</hi>
<hi>東流五百餘里過阿勒巴站與黄河合又東北流過土橋站古積石州來羌城廓州果宻站界都城凡五百餘里</hi>
<hi>過河州與頁彭河合頁彭河源自西傾山之北水東北流凡五百餘里與黄河合又東北流一百餘里過塔布</hi>
<pb n="KR2k0078_WYG_016-4b"/>
<hi>城銀川站與湟水浩亹河合湟水源自祁連山下正東流一千餘里注浩亹河浩亹河源自刪丹州之南刪丹</hi>
<hi>山下水東南流七百餘里注湟水然後與黄河合又東北流一百餘里與洮河合洮河源自羊撒嶺北東北流</hi>
<hi>過臨洮府凡八百餘里與黄河合</hi>又一日至蘭州過北卜渡至鳴沙河<lb/>
過應吉理州正東行至寧夏府南東行即東勝州𨽻大<lb/>
同路自發源至漢地南北澗溪細流傍貫莫知紀極山<lb/>
皆草石至積石方林木暢茂世言河九折彼地有二折<lb/>
葢奇爾穆蘇及奎騰必齊勒也<hi>思本曰自洮水與河合凡又東北流過逹勒逹地</hi>
<hi>八百餘里過豐州西受降城折而正東流過達勒逹地古天徳軍中受降城東受降城凡七百餘里折而正南流</hi>
<pb n="KR2k0078_WYG_016-5a"/>
<hi>過大同路雲内州東勝州與黒河合黒河源自漁陽嶺之南水正西流凡五百餘里與黄河合又正南流過保</hi>
<hi>徳州葭州及興州境又過臨州凡一千餘里與察納河合察納河源自古宥州東南流過陜西綏徳州凡七百</hi>
<hi>餘里與黄河合又南流三百里與延安河合延安河源自陜西蘆子闗亂山中南流三百餘里過延安府折而</hi>
<hi>正東流三百里與黄河合又南流三百里與汾河合汾河源自河東朔武州南亂山中西南流過管州冀寧路</hi>
<hi>汾州霍州晉寧路絳州西流至龍門凡一千二百餘里始與黄河合又南流二百里過河中府遇潼闗與太華</hi>
<hi>大山綿亘水勢不可復南乃折而東流大槩河源東北流所歴皆西番地至蘭州凡四千五百餘里始入中國</hi>
<hi>又東北流過逹勤逹地凡二千五百餘里始入河東境内又南流至河中凡一千八百餘里通計九千餘里  元</hi>
<hi>史地理志</hi>
<pb n="KR2k0078_WYG_016-5b"/>
　河自爾雅山海經淮南子水經皆言出崑崙漢書西<lb/>
　域傳云河有兩源一出葱嶺山一出于闐唐薛元鼎<lb/>
　使吐蕃得河源於們磨哩山鄭樵謂河有三源一出<lb/>
　葱嶺一出于闐南山而正源自出崑崙山元太祖過<lb/>
　黄河九度九度在崑崙西南憲宗命弟實喇征西域<lb/>
　拓地四萬里而河源在域内至元庚辰世祖命招討<lb/>
　使都實往通互市自河州行五千里抵河源還圖以<lb/>
　聞又使其弟庫庫楚馳奏庫庫楚授其説翰林學士潘<lb/>
<pb n="KR2k0078_WYG_016-6a"/>
　昻霄撰河源志可謂詳矣而王文恪鏊辨之以為張<lb/>
　騫所歴諸國甚乆且長東漢之世大秦條支安息至<lb/>
　於海濵四萬里外重譯貢獻甘英甞窮臨西海而還<lb/>
　皆未覩所謂崑崙元使行不及五千里云已踰之何<lb/>
　崑崙之近乎<hi>方中履古今釋疑</hi>
夫潤下水之性也而欲為之防以殺其怒遏其衝不亦<lb/>
甚難矣哉惟能因其勢而道之可蓄則儲水以備旱暵<lb/>
之災可洩則㵼水以防水潦之溢則水之患息而于是<lb/>
<pb n="KR2k0078_WYG_016-6b"/>
葢有無窮之利焉<hi>元史河渠志</hi>
台哈布哈陞禮部尚書兼㑹同館事黄河決奉詔以珪玉<lb/>
白馬致祭河神竣事上言淮安以東河入海處宜倣宋<lb/>
置撩清夫混江龍鐵掃撼蕩沙泥隨潮入海朝廷從之<lb/>
㑹用夫屯田其事中廢而止<hi>元史台哈布哈傳</hi>
元世祖至元九年七月衛輝路新鄉縣廣盈倉南河北<lb/>
岸決委都水監丞馬良弼與本路官同詣相視差丁夫<lb/>
併力修完之<hi>元史河渠志</hi>
<pb n="KR2k0078_WYG_016-7a"/>
　是年新鄉廣盈倉南河北岸決五十餘步尋又崩一<lb/>
　百八十三步其後河徙自原武出陽武南而新鄉之<lb/>
　流遂絶<hi>禹貢錐指</hi>
元世祖至元九年九月南陽懐孟衛輝順天等郡洺磁<lb/>
泰安通灤等州淫雨河水並溢圮田廬害稼<hi>元史五行志</hi>
元世祖至元二十年六月太原懐孟河南等路沁河水<lb/>
涌溢壊民田一千六百七十餘頃衛輝路清河溢損稼<lb/>
南陽府唐鄧裕嵩四州河水溢損稼<hi>元史五行志</hi>程思廉為<lb/>
<pb n="KR2k0078_WYG_016-7b"/>
河北河南道按察副使至元二十年間衛輝懐孟大水<lb/>
思㢘臨視賑貸全活甚衆水及城不沒者數版即修隄<lb/>
防露宿督役水不為患衛人徳之遷陜西按察使<hi>元史程思</hi>
<hi>㢘傳</hi>
元世祖至元二十二年秋南京彰徳大名河間順徳濟<lb/>
南等路河水壊田三千頃<hi>元史五行志</hi>
元世祖至元二十三年三月甲戌雄霸二州及保定諸<lb/>
縣水泛溢冒官民田發軍民築河隄禦之　冬十月辛<lb/>
<pb n="KR2k0078_WYG_016-8a"/>
亥河決開封祥符陳留杞太康通許鄢陵扶溝洧川尉<lb/>
氏陽武延津中牟原武睢州十五處調南京民夫二十<lb/>
萬四千三百二十三人分築堤防<hi>元史世祖本紀</hi>
元世祖至元二十四年三月乙卯汴梁河水泛溢役夫<lb/>
七千修完故堤<hi>元史世祖本紀</hi>
元世祖至元二十五年五月已丑汴梁大霖雨河決襄<lb/>
邑漂麥禾癸丑河決汴梁太康通許杞三縣陳潁二州<lb/>
皆被害六月壬申睢陽霖雨河溢害稼免其租乙亥以<lb/>
<pb n="KR2k0078_WYG_016-8b"/>
考城陳留通許杞太康五縣大水及河溢沒民田蠲其<lb/>
租<hi>元史世祖本紀</hi>汴梁路陽武縣諸處河決二十二所漂蕩麥<lb/>
禾房舍委宣慰司督本路差夫修治<hi>元史河渠志</hi>十二月太<lb/>
康汴梁二路河溢害稼<hi>元史五行志</hi>
　先是至元九年河決新鄉縣廣盈倉岸時河猶在新<lb/>
　鄉陽武間也不知何年徙出陽武縣南而新鄉之流<lb/>
　遂絶據史至元二十三年河決衝突河南郡縣凡十<lb/>
　五處二十五年汴梁路陽武等縣河決二十二所水<lb/>
<pb n="KR2k0078_WYG_016-9a"/>
　道一變蓋在此時矣元大一統志殘缺僅存十之一二<lb/>
　河之所經不可得詳<hi>大抵初由渦至懐逺入淮如明正統十三年決河所行之道後三十</hi>
　<hi>餘嵗為泰定元年始行汴渠至徐城東北合泗入淮</hi>謹摭近志各州縣界中見行<lb/>
　之河銓次如左黄河自武陟縣南<hi>武陟在懐慶府東一百里河去縣一十里</hi>
　<hi>黄河自武陟縣以至安東入海至今無異</hi>東逕滎澤縣北其北岸則獲嘉縣<lb/>
　<hi>滎澤在鄭州北五十里黄河舊去縣十里近時河益南侵直逼縣城獲嘉在衛輝府西南九十里黄河在縣南</hi>
　<hi>六十里</hi>東逕原武縣南<hi>原武在開封府西北一百二十里河去縣二十里</hi>又東逕<lb/>
　陽武縣南<hi>陽武在開封府西北九十里河舊去縣二十十三里與新鄉分水至元中河徙出陽武縣</hi>
<pb n="KR2k0078_WYG_016-9b"/>
　<hi>南而縣北之流絕新鄉之流亦絶自北至徐州城東北黄河所行大抵皆汴水故道也</hi>又東逕延<lb/>
　津縣南<hi>延津在開封府西北九十里</hi>又東逕祥符縣北<hi>祥符即今開封府治河去</hi>
　<hi>城四十里</hi>其北岸則封丘縣<hi>封丘在開封府北六十里河舊在縣西北四十餘里元時徙經</hi>
　<hi>縣南去縣五十一里</hi>又東逕陳留縣北<hi>陳留在府東少南五十里河去縣三十里</hi>又東<lb/>
　逕蘭陽縣北<hi>蘭陽在開封府東北九十里河去縣十五里金時河始流經縣界</hi>又東逕<lb/>
　儀封縣北<hi>儀封在開封府東北一百十五里河去縣二十里黄陵岡在縣東北五十里賈魯治河功</hi>
　<hi>始於此按蘭陽儀封之河舊出其縣北與長垣東明分水金大定十二年尚書省奏請増築隄岸東明亦在其</hi>
　<hi>中二十七年令沿河州縣官結銜並帶河防而長垣與焉可證也元至元中河屢決汴梁路遂出蘭陽儀封之</hi>
<pb n="KR2k0078_WYG_016-10a"/>
　<hi>南而長垣東明界中無河矣</hi>又東南逕睢州北<hi>睢州在歸徳府西一百七十里河去</hi>
　<hi>州七十里</hi>又東南逕考城縣北<hi>考城在睢州東北九十里河去縣三里賈魯河在縣</hi>
　<hi>北三十里</hi>又東南逕商丘縣北其北岸則曹縣<hi>商丘即歸徳府治河</hi>
　<hi>在城北三十里賈魯河在城北四十里曹縣在山東兖州府東南一百二十里河在縣南四十里黄陵岡</hi>
　<hi>在縣西南六十里賈魯河在縣西北四十里自黄陵岡至楊青村皆元至正中賈魯所開也</hi>又東<lb/>
　逕虞城縣北<hi>虞城在歸徳府東北六十里河去縣十五里</hi>又東逕夏邑縣<lb/>
　北<hi>夏邑在歸徳府東一百二十里河去縣二十二里</hi>其北岸則單縣<hi>單縣在山東兖</hi>
　<hi>州府西南二百十里河去縣四十里</hi>又東逕碭山縣北<hi>碭山在今江南徐州西北一百</hi>
<pb n="KR2k0078_WYG_016-10b"/>
　<hi>七十里河在縣北三十里</hi>又東逕豐縣南<hi>豐縣在徐州西北一百五十里河去縣三十里</hi>
　又東逕沛縣南其南岸則蕭縣<hi>沛縣在今徐州西北一百十里蕭縣在徐</hi>
　<hi>州西五十里河在蕭縣北五十里去沛甚近</hi>又東逕徐州北與泗水合<hi>徐州</hi>
　<hi>在今江南布政司西北一千里河自州北東南流至城東北合于泗水泗水自沛縣入州境循城而東一曰清</hi>
　<hi>河又曰泉河其後為運河亦名閘河元初黄河由渦入淮至泰定元年由汴河決入清河自是遂為大河</hi>
　<hi>之經流</hi>又東南逕靈璧縣北<hi>靈璧在今鳳陽府宿州東一百十里河去縣一百二</hi>
　<hi>十里</hi>又東南逕睢寧縣北其北岸則邳州<hi>睢寧在淮安府西三百九</hi>
　<hi>十里河去縣五十里邳州在淮安府西北三百二十里河去州二里</hi>又東逕宿遷縣南<lb/>
<pb n="KR2k0078_WYG_016-11a"/>
　<hi>宿遷在邳州東南一百二十里河去縣四里</hi>又東逕桃源縣北<hi>桃源在淮安府西北</hi>
　<hi>一百十里河去縣百餘步</hi>又東逕清河縣南與淮水合<hi>清河縣在淮安府西</hi>
　<hi>少北五十里河去縣一里入淮處謂之清口本名泗口自徐城東北至此皆古泗水為河所奪也</hi>又<lb/>
　東逕山陽縣北<hi>山陽即今淮安府治河去縣五里</hi>又東逕安東縣南而<lb/>
　東北入于海<hi>安東在淮安府東北六十里河去縣二里自清口至此皆古淮水為河所奪也</hi>
　<hi>海自鹽城縣東北逕山陽縣東折而西北為黄淮入海之口其北岸則安東也</hi>蓋自金明昌<lb/>
　甲寅之徙河水大半入淮而北清河之流猶未絶也<lb/>
　下逮元世祖至元二十六年已丑㑹通河成于是始<lb/>
<pb n="KR2k0078_WYG_016-11b"/>
　以一淮受全河之水凡九十五嵗<hi>禹貢錐指</hi>
元世祖至元二十七年六月壬申河溢太康沒民田三<lb/>
十一萬九千八百餘畝免其租八月辛未沁水溢害冀<lb/>
氏民田免其租<hi>元史世祖本紀</hi>十一月河決祥符義唐灣太康<lb/>
通許二縣陳潁二州大被其患<hi>元史五行志</hi>
張庭珍為南京路總管兼開封府尹河決灌太康漂溺<lb/>
千里庭珍括商人漁子船及縛木為筏載糗糧四出救<lb/>
之全活甚衆水入善和門庭珍親督夫運薪土捍之不<lb/>
<pb n="KR2k0078_WYG_016-12a"/>
能止乃頽城為堰水既退即發民増外防百三十里人<lb/>
免水憂<hi>元史張庭珍傳</hi>
博囉歡為河南行中書省汴南諸州莽為巨浸博囉歡<lb/>
躬行決口督有司繕完之三十一年成宗立遷陜西行<lb/>
省未行留鎮河南<hi>元史博囉歡傳</hi>
元成宗元貞元年六月戊申歴城縣大清河水溢壊民<lb/>
居<hi>元史成宗本紀</hi>
元成宗元貞二年九月河決河南杞封丘祥符寧陵襄<lb/>
<pb n="KR2k0078_WYG_016-12b"/>
邑五縣十月河決開封縣<hi>元史五行志</hi>
元成宗大徳元年三月歸徳徐州邳州宿遷睢寧鹿邑<lb/>
三縣河南許州臨潁郾城等縣睢州襄邑太康扶溝陳<lb/>
留開封杞等縣河水大溢漂没田廬<hi>元史五行志</hi>五月丙寅<lb/>
河決汴梁發民三萬餘人塞之庚寅漳河溢損民禾稼<lb/>
七月丁亥河決杞縣蒲口<hi>元史成宗本紀</hi>河決蒲口臺檄令文<lb/>
按視防河之策文建言長河萬里西來其勢湍猛至孟<lb/>
津而下地平土疏移徙不常失禹故道為中國患不知<lb/>
<pb n="KR2k0078_WYG_016-13a"/>
幾千百年矣自古治河處得其當則用力少而患遲事失<lb/>
其宜則用力多而患速此不易之定論也今陳留扺睢東<lb/>
西百有餘里南岸舊河口十一巳塞者二自涸者六通<lb/>
川者三岸髙于水計六七尺或四五尺北岸故堤其水<lb/>
比田髙三四尺或髙下等大槩南髙于北約八九尺堤<lb/>
安得不壊水安得不北也蒲口今決千有餘步迅疾東<lb/>
行得河舊瀆行二百里至歸徳横堤之下復合正流或<lb/>
強湮遏上決下潰功不可成揆今之計河西郡縣順水<lb/>
<pb n="KR2k0078_WYG_016-13b"/>
之性逺築長垣以禦泛濫歸徳徐邳民避衝潰聽從安<lb/>
便被患之家宜于河南退灘地内給付頃畝以為永業<lb/>
異時河決他所者亦如之信能行此亦一時救荒之良<lb/>
策也蒲口不塞便朝廷從之㑹河朔郡縣山東憲部爭<lb/>
言不塞則河北桑田盡為魚鱉之區塞之便帝復從之<lb/>
明年蒲口復決塞河之役無嵗無之是後水北入復河<lb/>
故道竟如文言<hi>元史尚文傳肅文字周卿保定人歴終官河北河南  政㢘訪使行視事仕</hi>
<hi>太子詹事泰定三年以中書平章政事致仕則河自杞縣蒲口則河當自陳留入杞其後河徙而北  自陳留</hi>
<pb n="KR2k0078_WYG_016-14a"/>
<hi>入蘭陽儀封而杞縣遂無河矣</hi>
兀成宗大徳二年六月河決蒲口凡九十六所泛溢汴<lb/>
梁歸徳二郡大名東昌平灤等路水<hi>元史五行志</hi>七月大雨<lb/>
河決壊隄防漂沒歸徳數縣禾稼廬舍免其田租一年<lb/>
遣尚書那懐御史劉賡等塞之自蒲口首事凡築九十<lb/>
六所<hi>元史成宗本紀</hi>
　是年河決歸徳又決封丘<hi>淮安府志</hi>
元成宗大徳三年五月河南省言河決蒲口兒等處浸<lb/>
<pb n="KR2k0078_WYG_016-14b"/>
歸徳府數郡百姓被災差官修築計修七隄二十五處<lb/>
共長三萬九千九十二步<hi>元史河渠志</hi>是年六月癸丑罷大<lb/>
名路所獻黄河故道田輸租<hi>元史成宗本紀</hi>
元成宗大徳八年五月大名之濬滑徳州之齊河霖雨<lb/>
汴梁之祥符太康衛輝之獲嘉太原之陽武河溢<hi>元史成宗</hi>
<hi>本紀</hi>是年滑州濬州雨水壊民田六百八十餘頃<hi>元史五行志</hi>
<hi>太原陽武疑誤</hi>
元成宗大徳九年六月汴梁陽武縣思齊口河決八月<lb/>
<pb n="KR2k0078_WYG_016-15a"/>
歸徳府寜陵陳留通許扶溝太康杞縣河溢<hi>元史五行志</hi>七<lb/>
月陳州之西華河溢八月歸徳陳州河溢<hi>元史成宗本紀</hi>
元成宗大徳十年春正月壬戌發河南民十萬築河防<lb/>
<hi>元史成宗本紀</hi>
元至大元年七月壬戌皇子和實拉請立總管府領提<lb/>
舉司四括河南歸徳汝寧境内瀕河荒地約六萬餘頃<lb/>
嵗收其租令河南省臣髙興總其事中書省臣言瀕河<lb/>
之地出沒無常遇有退灘則為之主先是有伊克哈瑪爾者<lb/>
<pb n="KR2k0078_WYG_016-15b"/>
妄稱省括地蠶食其民以有主之田俱為荒地所至騷<lb/>
動民髙榮等六百人訴於都省追其驛劵方議其罪遇<lb/>
赦獲免乃獻其地於皇子且河南連嵗水災人方闕食<lb/>
若從所請設立官府為害不細帝曰安用多言其止勿<lb/>
行<hi>元史武宗本紀</hi>
元武宗至大二年秋七月癸未河決歸徳府境已亥河<lb/>
決汴梁之封丘<hi>元史武宗本紀</hi>
元武宗至大三年十一月河北河南道㢘訪司言近嵗<lb/>
<pb n="KR2k0078_WYG_016-16a"/>
亳潁之民幸河北徙有司不能逺慮失于規劃使陂濼<lb/>
悉為陸地東至杞縣三汊口播河為三分殺其勢蓋亦<lb/>
有年往嵗歸徳太康建言相次湮塞南北二汊遂使三<lb/>
河之水合而為一下流既不通暢自然上溢為災由是<lb/>
觀之是自奪分泄之利故其上下決溢至今莫除即今<lb/>
水勢趣下有復鉅野梁山之意蓋河性遷徙無常茍不<lb/>
為逺計預防不出數年曹濮濟鄆䝉害必矣今之所謂<lb/>
治水者徒爾議論紛紜咸無良策水監之官既非精選<lb/>
<pb n="KR2k0078_WYG_016-16b"/>
知河之利害者百無一二雖每年累驛而至名為巡河<lb/>
徒應故事問地形之髙下則懵不知訪水勢之利病則<lb/>
非所習既無實才又不經練乃或妄興事端勞民動衆<lb/>
阻逆水性翻為後患為今之計莫若于汴梁置都水分<lb/>
監妙選㢘幹深知水利之人專職其任量存員數頻為<lb/>
巡視謹其防䕶可疏者疏之可堙者堙之可防者防之<lb/>
職掌既專則事功可立自今莫若分監官吏以十月往<lb/>
與各處官司巡視缺破㑹計工物督治比年終完來春<lb/>
<pb n="KR2k0078_WYG_016-17a"/>
分監新官至則一一交割然後代還庶不相誤<hi>元史河渠志</hi>
元仁宗皇慶元年五月歸徳睢陽縣河溢<hi>元史五行志</hi>
元仁宗皇慶二年六月癸未河決陳亳睢三州閉封陳<lb/>
留等縣沒民田廬<hi>元史仁宗本紀</hi>
元仁宗延祐元年六月乙未河決鄭州<hi>元史仁宗本紀</hi>八月河<lb/>
南等處行中書省言黄河涸露舊水泊汙池多為勢家<lb/>
所據忽遇泛溢水無所歸遂致為害由此觀之非河犯<lb/>
人人自犯之擬差知水利都水監官與行省㢘訪司同<lb/>
<pb n="KR2k0078_WYG_016-17b"/>
相視可以疏闢隄障比至泛溢先加修治用力少而成<lb/>
功多又汴梁路睢州諸處決破河口數十内開封縣小<lb/>
黄村計㑹月隄一道都水分監修築障水隄堰所擬不<lb/>
一宜委請行省官與本道憲司汴梁路都水分監官及<lb/>
州縣正官親歴按驗從長講議由是委太常丞郭奉政<lb/>
前都水監丞邊承務都水監卿多爾濟河南行省石右<lb/>
丞本道㢘訪副使扎木齊汴梁判官張承直上自河隂<lb/>
下至陳州與拘該州縣官一同沿河相視開封縣小黄<lb/>
<pb n="KR2k0078_WYG_016-18a"/>
村河口測量比舊淺減六尺陳留通許太康舊有蒲葦<lb/>
之地後因閉塞西河塔河諸水口以便種蒔故他處連<lb/>
年潰決各官公議治水之道惟當順其性之自然甞聞<lb/>
大河自陽武胙城由白馬河間東北入海歴年既乆遷<lb/>
徙不常每嵗泛溢兩岸時有衝決強為閉塞正及農忙<lb/>
科樁梢發丁夫動至數萬所費不可勝紀其弊多端郡<lb/>
縣嗷嗷民不聊生蓋黄河善遷徙惟宜順下疏泄今相<lb/>
視上自河隂下抵歸徳經夏水漲甚于常年以小黄口<lb/>
<pb n="KR2k0078_WYG_016-18b"/>
分洩之故並無衝決此其明驗也詳視陳州最為低窪<lb/>
瀕河之地今嵗麥禾不收民饑特甚欲為拯救奈下流<lb/>
無可疏之處若將小黄村河口閉塞必移患鄰郡決上<lb/>
流南岸則汴梁被害決下流北岸則山東可憂事難兩<lb/>
全當遺小就大如免陳村差税賑其饑民陳留通許太<lb/>
康縣被災之家依例取勘賑恤其小黄村河口仍舊通<lb/>
流外據修築月隄并障水隄閉河口别難擬議于是凡<lb/>
汴梁所轄州縣河隄或已修治及當疏通與補築者條<lb/>
<pb n="KR2k0078_WYG_016-19a"/>
列具備<hi>元史河渠志之奉政承務右丞承直皆官階也非人  名作史者之草率如此</hi>
元仁宗延祐二年六月河決鄭州壊汜水縣治<hi>元史五行志</hi>
元仁宗延祐三年四月穎州泰和縣河溢<hi>元史五行志</hi>
元仁宗延祐五年正月河北河南道㢘訪副使鄂屯言<lb/>
近年河決杞縣小黄村口滔滔南流莫能禦遏陳潁瀕<lb/>
河膏腴之地浸没百姓流散今水迫汴城逺無數里倘<lb/>
值霖雨水溢倉卒何以防禦方今農隙宜為講究使水<lb/>
歸故道達于江淮不惟陳潁之民得遂其生竊恐將來<lb/>
<pb n="KR2k0078_WYG_016-19b"/>
浸灌汴城其害匪輕于是大司農下都水監移文汴梁<lb/>
分監修治自六年二月十一日興工至三月九日工畢<lb/>
<hi>元史河渠志</hi>
元仁宗延祐六年六月河間路漳河水溢壊民田<hi>元史五行</hi>
<hi>志</hi>
元仁宗延祐七年七月汴梁路言滎澤縣六月十一日<lb/>
河決塔海莊東隄十步餘横隄兩重又決數處二十三<lb/>
日夜開封縣蘇村及七里寺復決二處本省平章扎木<lb/>
<pb n="KR2k0078_WYG_016-20a"/>
齊親率本路及都水監官併工修築<hi>元史河渠志</hi>是嵗英宗<lb/>
即位河決汴梁原武浸灌諸縣<hi>元史英宗本紀</hi>
　是年河決滎澤又決開封<hi>淮安府志</hi>
元英宗至治元年七月彰徳臨漳縣漳水溢<hi>元史五行志</hi>
元英宗至治二年正月辛已儀封縣河溢<hi>元史英宗本紀</hi>
元英宗至治三年二月已巳修廣恵牐十有九所<hi>元史英宗</hi>
<hi>本紀</hi>
元泰定元年七月戊申奉元朝邑縣曹州楚丘縣開州<lb/>
<pb n="KR2k0078_WYG_016-20b"/>
濮陽縣河溢<hi>元史五行志</hi>
元泰定二年二月庚子姚煒以河水屢決請立行都水<lb/>
監于汴梁倣古法備捍乃命瀕河州縣正官皆兼知河<lb/>
防事從之三月癸丑修曹州濟隂縣河隄役民丁一萬<lb/>
八千五百人五月汴梁路十五縣河溢八月衛輝路汲<lb/>
縣河溢<hi>元史泰定帝本紀</hi>五月河溢汴梁被災者十有五縣七<lb/>
月睢州河決<hi>元史五行志</hi>是年閏月已夘雄州歸信諸縣大<lb/>
雨河溢被災者萬一千六百五十戸賑銀三萬錠<hi>元史泰定</hi>
<pb n="KR2k0078_WYG_016-21a"/>
<hi>帝本紀</hi>
元泰定三年二月歸徳府屬縣河決民饑賑糧五萬六<lb/>
千石六月已亥大昌屯河決秋七月庚申河決鄭州陽<lb/>
武縣漂民萬六千五百家賑之檀順等州兩河決溢十<lb/>
月癸酉河水溢汴梁路樂利隄壊役丁夫六萬四千人<lb/>
築之十二月亳州河溢漂民舍壊田免其租<hi>元史泰定帝本紀</hi>
元泰定四年六月汴梁路河決八月汴梁路扶溝蘭陽<lb/>
縣河溢沒民田廬並賑之是嵗汴梁諸屬縣霖雨河決<lb/>
<pb n="KR2k0078_WYG_016-21b"/>
<hi>元史泰定帝本紀</hi>八月扶溝蘭陽二縣河溢漂民居一千九百<lb/>
餘家濟寧虞城縣河溢傷稼十二月夏邑縣河溢<hi>元史五行</hi>
<hi>志</hi>
元<hi>泰定帝</hi>致和元年三月河決碭山虞城二縣<hi>元史五行志</hi>
元文宗至順元年六月河決大名路長垣東明二縣沒<lb/>
民田<hi>元史五行志</hi>六月曹州齊隂縣河防官本縣尹郝承務<lb/>
言六月五日魏家道口黄河舊隄將決不可修築以此<lb/>
差募民夫剏修䕶水月堤其功未竟至二十一日水忽<lb/>
<pb n="KR2k0078_WYG_016-22a"/>
泛溢新舊三隄一時咸決明日外隄復壊急率民閉塞<lb/>
而湍流迅猛所下樁土一掃無遺又舊隄嵗乆多有缺<lb/>
壊差夫併工築之<hi>元史河渠志</hi>
元文宗至順二年六月彰徳屬縣漳水溢<hi>元史文宗本紀</hi>
元文宗至順三年五月汴梁之睢州陳州開封之蘭陽<lb/>
封丘諸縣河水溢<hi>元史文宗本紀</hi>十月丙寅楚丘縣河隄壊發<lb/>
民丁二千三百五十人修之<hi>元史文宗本紀</hi>
元文宗至順四年順帝即位六月黄河大溢河南水災<lb/>
<pb n="KR2k0078_WYG_016-22b"/>
<hi>元史順帝本紀</hi>
元順帝元統元年五月汴梁陽武縣河溢害稼六月黄<lb/>
河大溢河南水災<hi>元史五行志</hi>
元順帝至元元年河決汴梁封丘縣<hi>元史五行志</hi>
元順帝至元二年五月丙午朔黄河復于故道<hi>元史順帝本紀</hi>
元順帝至元三年六月辛巳大霖雨自是日至癸已不<lb/>
止黄河水溢沒人畜廬舍甚衆<hi>元史順帝本紀</hi>汴梁蘭陽尉氏<lb/>
二縣歸徳府皆河水泛溢<hi>元史五行志</hi>
<pb n="KR2k0078_WYG_016-23a"/>
元順帝至元六年秋七月乙卯奉元路盩厔縣河水溢<lb/>
漂流人民<hi>元史順帝本紀</hi>
元順帝至正二年九月歸徳府睢陽縣因黄河為患民<lb/>
饑賑糶米萬三千五百户<hi>元史順帝本紀</hi>
元順帝至正三年五月黄河決白茅口<hi>元史五行志</hi>
元順帝至正四年春正月庚寅河決曹州雇夫萬五千<lb/>
八百修築之是月河又決汴梁冬十月乙酉詔修黄河<lb/>
隄堰<hi>元史順帝本紀</hi>是年夏五月大雨二十餘日黄河暴溢水<lb/>
<pb n="KR2k0078_WYG_016-23b"/>
平地深二丈許北決白茅隄六月又北決金隄並河郡<lb/>
邑濟寧單州虞城碭山金鄉魚臺豐沛定陶楚丘武城<lb/>
以至曹州東明鉅野鄆城嘉祥汶上任城等處皆罹水<lb/>
患民老弱昬墊壯者流離四方水勢北侵安山沿入㑹<lb/>
通運河延袤濟南河間將壊兩漕司鹽塲妨國計甚重<lb/>
省臣以聞朝廷患之遣使體量仍督大臣訪求治河方<lb/>
畧<hi>元史河渠志</hi>河決白茅隄又決金隄並河郡邑民居昬墊<lb/>
帝甚患之特命魯行都水監魯循行河道考察地形往<lb/>
<pb n="KR2k0078_WYG_016-24a"/>
復數千里備得要害為圖上進二策其一議修築北隄<lb/>
以制横潰則用工省其一議疏塞並舉挽河東行使復<lb/>
故道其功數倍㑹遷右司郎中議未及竟<hi>元史賈魯傳</hi>
元順帝至正五年七月河決濟隂漂官民亭舍殆盡十<lb/>
月黄河泛溢<hi>元史五行志</hi>㢘恵山哈雅為河南行省右丞時<lb/>
有詔發民治決河徧騷屬郡亟以不便上言而時宰不<lb/>
用遷湖廣行省右丞<hi>元史㢘恵山哈雅傳</hi>
元順帝至正六年五月丁酉黄河決尚書李絅請躬祀<lb/>
<pb n="KR2k0078_WYG_016-24b"/>
郊廟近正人逺邪佞以崇陽抑隂不聽<hi>元史順帝本紀</hi>
元順帝至正八年正月辛亥河決陷濟寕路<hi>元史五行志</hi>是<lb/>
年二月詔濟寧鄆城立行都水監以賈魯為都水夏四<lb/>
月辛未河間等路以連年河決水旱相仍戸口消耗乞<lb/>
減鹽額詔從之<hi>元史順帝本紀</hi>
　<lb/>
　<lb/>
　行水金鑑巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑卷七十八</head> <lb/>
    <p>
<pb n="KR2k0078_WYG_078-1a"/>
欽定四庫全書<lb/>
　行水金鑑卷七十八<lb/>
　　　　　　　　　　江南按察使傅澤洪撰<lb/>
　　江水<lb/>
明宣宗宣徳十年七月戊戌<hi>英宗已即位矣</hi>湖廣黄州等府奏<lb/>
今嵗天雨連綿江水泛溢所属州縣田苗渰沒無收上<lb/>
命行在户部遣官覆視除其租稅<hi>明英宗實錄</hi>
明英宗正統元年十月甲戌江西吉安府知府陳夲深<lb/>
<pb n="KR2k0078_WYG_078-1b"/>
言府城外緣江隄㟁損壊宜脩築以備水患從之　丙<lb/>
子湖廣荆州府奏江陵公安二縣及荆門州大雨江水<lb/>
泛漲衝决圩㟁實為民患事下行在工部覆奏請令荆<lb/>
州府暨荆州衛協力修築從之　十一月戊午直𨽻揚<lb/>
州蘇州常州府各奏十月初一日颶風大作海潮漲湧<lb/>
所属州縣居民漂蕩者各數百家湖廣荆州府所属州<lb/>
縣各奏六月至七月天雨連綿江水泛漲渰沒民田上<lb/>
命行在户部遣官覆視以聞<hi>明英宗實錄</hi>
<pb n="KR2k0078_WYG_078-2a"/>
明英宗正統二年三月已酉命襄城伯李隆禱於大江<lb/>
之神以南京龍江闗等處隄㟁屢决故也　十月已未<lb/>
湖廣江陵松滋公安石首潛江監利六縣各奏近江隄<lb/>
岸俱為水決渰沒禾苗甚多事下行在工部覆奏請移<lb/>
文勘實修治從之　十一月戊戌修湖廣老龍隄以其<lb/>
為漢水所決也　十二月丁丑修江南通江橋東西一<lb/>
帶江㟁<hi>明英宗實錄</hi>
明英宗正統四年二月乙卯湖廣荆州府奏府城西四<lb/>
<pb n="KR2k0078_WYG_078-2b"/>
十里江水高城十餘丈倘遇霖潦隄壊水即灌城為害<lb/>
不小乞專命府通判一員荆州等三衛千户三員常廵<lb/>
隄岸少壊輒修庶可以防水患從之<hi>明英宗實錄</hi>
明英宗正統五年六月甲午南京守備襄城伯李隆奏<lb/>
積雨壊南京中新河上新河隄并濟川衛新江口防水<lb/>
隄請俟水退量撥丁夫修築從之　七月庚辰江西南<lb/>
昌饒州九江南康自五月至七月淫雨江水泛漲事聞<lb/>
命行在户部遣官覆視<hi>明英宗實錄</hi>
<pb n="KR2k0078_WYG_078-3a"/>
明英宗正統六年二月辛夘命南京守備豐城侯李賢<lb/>
禱於江神以江水決隄故也　四月丙子江西布政司<lb/>
言寧縣武寧縣建昌縣江通舟楫而多灘石兩㟁樹朩<lb/>
叢生乞興役修築從之　五月乙卯修江西吉安府城<lb/>
南近江隄　六月已夘直𨽻當塗縣大信廵檢司前漕<lb/>
河南通大江舟行避險者悉由此行後以江水泛漲沙<lb/>
土壅積不通有司請疏濬從之　九月癸未先是南京<lb/>
江岸累決巳命工部侍郎吴政等脩築政等言水深未<lb/>
<pb n="KR2k0078_WYG_078-3b"/>
便工力請於農隙時疏江中沙洲以殺水勢然後用工<lb/>
至是復以興役請上命守備豐城侯李賢太監劉寧同<lb/>
政提督仍戒其務恤軍民毋容侵擾<hi>明英宗實錄</hi>
明英宗正統七年五月丙辰江西廣昌縣縣丞張夀芳<lb/>
奏請修近縣江㟁從之　七月築南京浦子口大勝闗<lb/>
隄先是江中有洲激水横流決隄豐城侯李賢請鑿洲<lb/>
引水直流則隄可固上可之㑹詔蠲天下徭役遂不果<lb/>
鑿止令築隄遣兵部右侍郎徐𤦺祭告大江之神然後<lb/>
<pb n="KR2k0078_WYG_078-4a"/>
興役壬戌湖廣荆州府奏東門外小江接荆門潜江等<lb/>
處近為沙土淤塞者三十餘里請疏浚以便民　九月<lb/>
辛酉先是江西九江府城以邊大江為水頺者二百餘<lb/>
丈隄決倍之廵按御史及有司以聞命九江衛率軍工<lb/>
修築至是以人夫物料不足為請事下工部議宜諭三<lb/>
司官計其所需與之第毋優民從之<hi>明英宗實錄</hi>
明英宗正統九年閏七月戊寅應天湖廣岳州各奏江<lb/>
溢　丙申廵按直𨽻監察御史段信奏江都縣揚子江<lb/>
<pb n="KR2k0078_WYG_078-4b"/>
沙洲上民户不下數百餘七月間中夜風雨大作江潮<lb/>
泛漲沙洲水髙丈五六尺溺男女千二十人貲産田禾<lb/>
渰沒無算越三日風息水始縮上命御史府縣官出官<lb/>
錢𦵏溺死者而給存者以食渰沒田畆悉蠲其税<hi>明英</hi>
<hi>宗實錄</hi>
　正統九年江潮泛漲漂溺江都等縣一千七百餘人<lb/>
　<hi>揚州府志</hi>
明英宗正統十一年八月辛酉湖廣龍陽縣奏今年二<lb/>
<pb n="KR2k0078_WYG_078-5a"/>
月以來大雨洞庭湖隄決居民男婦多被溺死漂沒廬<lb/>
舍禾稼牲畜無算上命布政司亟發人夫修完湖隄存<lb/>
恤被災民户<hi>明英宗實錄</hi>
明景帝景泰元年六月己丑先是南京風雨江水泛漲<lb/>
壊城垣官舍民居甚衆拔神營監樹木二十餘株至是<lb/>
詔有司修理之<hi>明英宗實錄</hi>
明景帝景泰二年六月乙亥命以直𨽻揚州府瀕江新<lb/>
漲地土與坍江失田人户耕種<hi>明英宗實錄</hi>
<pb n="KR2k0078_WYG_078-5b"/>
明景帝景泰三年十二月戊午四川綿州奏本州西坌<lb/>
河名飲馬池者以通大江數敗隄㟁請率民修築從之<lb/>
<hi>明英宗實錄</hi>
明景帝景泰五年九月丁巳四川都司奏七月大雨江<lb/>
水泛溢漫入東城水闗決城垣三百餘丈壊駟馬萬里<lb/>
二橋欲同布按二司起附近府衛軍夫備料修理從之<lb/>
<hi>明英宗實錄</hi>
　景泰六年江水泛漲遣廵撫王竑祭於江神<hi>揚州府</hi>
<pb n="KR2k0078_WYG_078-6a"/>
　<hi>志</hi>
明英宗天順二年八月乙丑安慶府屬縣江水泛溢浸<lb/>
爛秧苗秋成無望糧草無從徴納上命户部知之<hi>明英</hi>
<hi>宗實錄</hi>
明英宗天順四年八月甲辰朔湖廣都布按三司奏武<lb/>
昌黄州漢陽襄陽徳安辰州常徳荆州諸府衛自四月<lb/>
至六月隂雨連綿江水汎溢衝決隄防渰沒麥禾民多<lb/>
流徙上命所司加意安撫賑濟除其租稅　十月壬戌<lb/>
<pb n="KR2k0078_WYG_078-6b"/>
廵按江西監察御史奏瑞州南昌南康等府四月以來<lb/>
江水泛溢二麥渰死顆粒無收上命户部勘之<hi>明英宗</hi>
<hi>實錄</hi>
明英宗天順五年十一月丁巳直𨽻揚州府奏所属海<lb/>
門等縣今年春夏旱傷七月以來江潮泛溢淹沒田禾<lb/>
事下户部覆視之<hi>明英宗實錄</hi>
明英宗天順七年五月壬辰襄王瞻墡奏襄陽城逼漢<lb/>
江自昔有隄號曰老龍環䕶城郭嵗久為水衝激已漸<lb/>
<pb n="KR2k0078_WYG_078-7a"/>
坍決及城南有救生橋水大人可度橋登山以免水患<lb/>
今亦損壊非大起工匠修築不足捍災禦患請敕附近<lb/>
府州縣并本處有司軍衛為之事下廵撫湖廣左僉都<lb/>
御史王儉覈實儉以為宜上命儉督有司修築　九月<lb/>
乙酉廵按江西監察御史陸平奏九江府徳化彭澤二<lb/>
縣今年六月以來天雨連綿江水泛溢邉江民田渰沒<lb/>
無收欲徴秋糧恐逼民逃竄乞量為優免上命户部理<lb/>
之<hi>明英宗實錄</hi>
<pb n="KR2k0078_WYG_078-7b"/>
明憲宗成化三年六月癸卯湖廣江夏縣水衝隄㟁起<lb/>
竹<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>門外江口迄夏口驛漢陽馬枋閘長八百五十丈<lb/>
有竒從廵撫都御史羅箎等各言隄㟁逼近城址近者<lb/>
不滿十步宜命有司採辦物料量役軍民以漸修築<hi>明</hi>
<hi>憲宗實錄</hi>
　夏時正成化五年遷大理寺卿明年春命廵視江西<lb/>
　災傷増築南昌濵江隄及豐城諸縣陂㟁民賴其利<lb/>
　<hi>明史稿</hi>
<pb n="KR2k0078_WYG_078-8a"/>
明憲宗成化六年十月戊午南京守備成國公朱儀奏<lb/>
江水泛溢衝塌上新河口㟁南北共長一百三十四丈<lb/>
河口坍入三十五丈兩㟁軍民房屋災者四十八間事<lb/>
下工部覆奏移文南京工部㑹守備等官勘議<hi>明憲宗</hi>
<hi>實錄</hi>
明憲宗成化七年四月丁卯禮部奏南京江東門外江<lb/>
水泛溢崩頽北岸損壊民居請遣南京守備成國公朱<lb/>
儀祭告江神從之<hi>明宣宗實錄</hi>
<pb n="KR2k0078_WYG_078-8b"/>
明憲宗成化八年二月辛夘襄王瞻墡及巡撫右僉都<lb/>
御史吴琛并湖廣守臣各奏襄陽府江㟁石橋被水衝<lb/>
塌俱宜修築事下工部以為其事已經勘議但今彼處<lb/>
民困未甦合俟秋成之後勘酌修築從之<hi>明憲宗實錄</hi>
明憲宗成化十三年二月甲戌直𨽻安慶府大雨江水<lb/>
暴漲<hi>明憲宗實錄</hi>
明憲宗成化十四年五月丙戌吉王見浚奏長沙府地<lb/>
西臨大江水勢洶湧㟁無廻曲往來客舟灣泊多為風<lb/>
<pb n="KR2k0078_WYG_078-9a"/>
濤所損聞府外西南原有通江一港年久淤塞不便舟<lb/>
楫今左少監唐宏員外郎劉琛奉勅于此營造府第工<lb/>
完之日宜令督工疏通之工部議以宏琛事完即當復<lb/>
命其疏浚河道宜移文廵撫等官覈實令有司行之上<lb/>
曰事果無碍當從所請　六月丁巳襄世子祁鏞奏今<lb/>
年四月中旬久雨江漲漂流居屋衝決隄㟁水幾入城<lb/>
驚惶無地乞敇所司同議修築俾無後患事下工部議<lb/>
以水患急務宜移文撫按并三司分守等官覈實修築<lb/>
<pb n="KR2k0078_WYG_078-9b"/>
務在髙廣堅厚以為久計詔可<hi>明憲宗實錄</hi>
明憲宗成化二十二年冬十月丙子南京守備成國公<lb/>
朱儀奏新江口操演戰船俱于中下二新河住泊以避<lb/>
風濤今二河為泥沙淤塞至秋深水涸出塢為難請敕<lb/>
工部循往年例督軍脩浚庶船出入便利遇警不至誤<lb/>
事從之<hi>明憲宗實錄</hi>
　𢎞治三年春二月施州石信山崩有大石二如人形<lb/>
　卓立路旁距五里清江南㟁山崩大石塞江水為不<lb/>
<pb n="KR2k0078_WYG_078-10a"/>
　流遂壅為灘<hi>湖廣通志</hi>
明孝宗𢎞治七年七月戊子直隸蘇常鎮三府風雨驟<lb/>
作潮水泛溢㧞朩飄瓦平地水高五尺餘沿江地水髙<lb/>
一丈坍塌房屋城垣民多溺死　九月丙申禮部尚書<lb/>
倪岳等言近日南京風雨大作蘇松等府海潮逆湧江<lb/>
水泛濫湖廣武昌等府州縣天雨不止洪水泛漲一望<lb/>
無涯軍民房屋俱被渰沒<hi>明孝宗實錄</hi>
　𢎞治十二年安陸漢水溢田廬漂沒民多溺死<hi>湖廣</hi>
<pb n="KR2k0078_WYG_078-10b"/>
　<hi>通志</hi>
明孝宗𢎞治十三年十月丙申遼王寵綬奏荆州府舊<lb/>
有䕶城隄㟁長五十里近隄崩壤致江水衝決城門橋<lb/>
樓房屋為患甚急請命修築工部覆奏從之<hi>明孝宗實</hi>
<hi>錄</hi>
明孝宗𢎞治十五年八月庚戌遣官祭告孝陵太廟先<lb/>
是南京太常寺卿楊一清等奏南京自本年六月一日<lb/>
霪雨浹旬平地皆水至七月三日猛風急雨震蕩掀播<lb/>
<pb n="KR2k0078_WYG_078-11a"/>
江潮洶湧江東諸門之外浩浩波濤浸入城五尺有餘<lb/>
軍民房宇倒塌者千百餘間男婦有渰溺死者新江口<lb/>
中下二新河等處官民船飄沒人多溺死鎮江揚州諸<lb/>
府沿江風潮亦復如是故有是命<hi>明孝宗實錄</hi>
　𢎞治十六年江潮入望京門浦口城圯<hi>江南通志</hi>
明武宗正徳十一年八月戊寅命南京守備魏國公徐<lb/>
俌祭大江之神以江水衝决浦子口上新河等處故也<lb/>
<hi>明武宗實錄</hi>
<pb n="KR2k0078_WYG_078-11b"/>
　是年平蟇頥灘安盤記云蜀之灘以千計戎州之西<lb/>
　最險戎以西灘以百計犍為之蟇頥最險灘在犍為<lb/>
　西十里石牙中横江水走其上前壅後廹勢不得不<lb/>
　起而立衝撞噴薄叫號怒激聲聞十數里外舟人上<lb/>
　下咸黙脗重足睜目屏氣以幸無事一失其勢輒破<lb/>
　壊漂溺不可救人死是灘者嵗以千數也昔李氷守<lb/>
　蜀鑿豚崕以避沫水之害豚崕在嘉州犍為今之犍<lb/>
　為嘉属邑也相去不逺不應舍之不治然氷之治水<lb/>
<pb n="KR2k0078_WYG_078-12a"/>
　也多沉犀以彈壓湍急犍為故有沉犀驛豈氷嘗治<lb/>
　之而無成歟抑江流變遷當時水由他道而無是險<lb/>
　歟不可知也正徳十一年丙子蘄陽張公思齊以憲<lb/>
　僉行縣邑人赴訴萬口一辭時適有幾公可與事公<lb/>
　進諸生而語之吾受天子命官以水利為名豈一一<lb/>
　利之去害乃以為利也計度安出諸生曰濬其西㟁<lb/>
　水放而西灘其可夷公曰然吾意如是驗其同耳且<lb/>
　事委曲得俞監臨監臨者廵按監察御史盧公雍也<lb/>
<pb n="KR2k0078_WYG_078-12b"/>
　乃卜乃䖍臨江用牲萬夫齊奮身自為督壅石為隄<lb/>
　以朩為捍既鑿既疏自下而上時天大寒雪雨交集<lb/>
　公撤去麾盖勞來巡行率至夜乃息凡在後者益感<lb/>
　公意并力趨事兩月告成𨗳江之日人士走觀空其<lb/>
　一邑歡呼嗟歎不圗成功乃至於此由是灘險遂虛<lb/>
　而夜亦可航矣<hi>四川總志</hi>
明武宗正徳十二年七月壬辰大學士梁儲等言湖廣<lb/>
荆襄等處以霪雨江水泛漲疏入不省<hi>明武宗實錄</hi>
<pb n="KR2k0078_WYG_078-13a"/>
　是年安陸漢水溢田廬漂沒民多溺死<hi>湖廣通志</hi>
明武宗正徳十三年三月甲寅湖廣衡州府大風雨江<lb/>
水溢浸入城郭房屋及人民多漂沒者<hi>明武宗實錄</hi>
明武宗正徳十四年六月已夘漢江溢漂溺人口用承<lb/>
奉張佐言購人駕舟拯救其後又出資糧築隄四十餘<lb/>
里自是水患乃絶而軍民瀕水之田皆恃以安<hi>明武宗</hi>
<hi>實錄</hi>
　是年揚州大風江海溢數丈漂沒廬舍民多溺死<hi>揚</hi>
<pb n="KR2k0078_WYG_078-13b"/>
　<hi>州府志</hi>
明世宗嘉靖元年七月己巳南京暴風雨江水溢郊社<lb/>
陵寢宫闕城垣吻脊欄楯皆壊㧞樹至萬餘株大江船<lb/>
隻漂沒甚衆　八月庚子敕諭兩京文武羣臣朕以眇<lb/>
躬嗣守祖宗鴻業代天理物負荷維艱夙夜兢兢罔敢<lb/>
自逸黽勉逾嵗治效未臻災異迭見近者南京守臣奏<lb/>
報七月二十五日猛風驟雨砂石飛揚江水湧溢郊社<lb/>
陵寢宫闕城垣等處吻脊闌楹多被損壊并各衙門樹<lb/>
<pb n="KR2k0078_WYG_078-14a"/>
株㧞倒甚多大江船隻漂溺甚衆上新河等處邉江軍<lb/>
民房屋被水衝塌者不計其數又前此湖廣江西地方<lb/>
水患尤甚朕心祗懼莫究其端意者政事乖違刑罰不<lb/>
中民困未甦國是未定以致上干天和昭示譴告朕方<lb/>
致齋積誠祗告于天地宗廟社稷凡事闗朕躬者痛自<lb/>
省循爾兩京文武羣臣宜同加修省務在守法奉公勉<lb/>
修職業以圗消復其被災軍民之家各遣官巡視量行<lb/>
賑恤庶幾天意可回用保我國家億萬年太平之祚欽<lb/>
<pb n="KR2k0078_WYG_078-14b"/>
哉故諭　十二月辛巳湖廣荆州府潜江縣知縣敖鉞<lb/>
疏請開濬淤洲以弭水患但沿江一帶淤洲盡属皇荘<lb/>
未敢擅興工作户部覆議江洲原非額田嵗入無幾茍<lb/>
可救一縣之民何惜于此請令廵撫湖廣都御史行守<lb/>
巡官親詣縣治相度地形水勢果為民患即及時併工<lb/>
疏濬淤洲新増子粒悉蠲勿徴從之<hi>明世宗實錄</hi>
　是年七月二十五日揚州大風雨江潮湧漲溺死男<lb/>
　婦一千七百四十五口<hi>揚州府志</hi>
<pb n="KR2k0078_WYG_078-15a"/>
　嘉靖五年漢水決洋渡初渡口忽陷成穴有女子衣<lb/>
　絳緑恒坐其上一夕痛哭河遂決<hi>湖廣通志</hi>
明世宗嘉靖六年八月辛未御史郭希愈言江北㟁善<lb/>
崩凡坍江田地約有四萬二千餘畆所損賦額咸取償<lb/>
於民而江西新漲灘田九萬八千餘畆漸成沃壤豪民<lb/>
霸占争訟致傷人命數年不決前奉明詔下有司覆勘<lb/>
不報宜責南京廵江御史勘理户部覆請上命南京巡<lb/>
江御史委有司踏勘其坍漲田數相應抵補者咸通融<lb/>
<pb n="KR2k0078_WYG_078-15b"/>
撥給以足糧額餘皆賦民耕之先已告田納糧者咸與<lb/>
公斷以杜争訟<hi>明世宗實錄</hi>
　嘉靖八年秋漢水溢<hi>湖廣通志</hi>
　嘉靖十一年僉事張彦果議築都江堰石工不果<lb/>
　江漢之水出自岷嶓其勢建瓴而注全蜀神禹疏濬<lb/>
　之功兹最烈焉至秦李氷鑿離堆以疏沫水衆渠順<lb/>
　流沃野千里號稱陸海厥後文翁白敏中張詠咸加<lb/>
　修浚迄今賴焉嗟夫郡國之有流渠猶人身之有脈<lb/>
<pb n="KR2k0078_WYG_078-16a"/>
　絡也一縷不通合體皆病按方而治之則鬰滯决而<lb/>
　精神流通矣守土者其尚因時修之以甦蜀哉蜀中<lb/>
　諸水咸出岷江江源在羌地之列鵝村所謂羊膊嶺<lb/>
　者分為二𣲖一西南流為尖囊大渡河一正南入溢<lb/>
　村至石紐過汶川歴今灌縣境又有湔水出焉灌之<lb/>
　上流西北十數里有水出尤溪口又數十里有水出<lb/>
　白沙口同㑹于灌經灌西南流者今謂之南江即禹<lb/>
　所𨗳岷江正流自秦李氷鑿離堆引江水循灌城東<lb/>
<pb n="KR2k0078_WYG_078-16b"/>
　注北折于是始以東南正流為南江經離堆薄灌城<lb/>
　而東北注者為北江北江出自寳瓶口穿三泊洞而<lb/>
　北注者為外江自寳瓶口直東入五斗口而東北注<lb/>
　者為内江盖北江析為二江并南江而三其北行入<lb/>
　五斗口一支在南北二江之上故以内江别之外江<lb/>
　北經崇寕彭縣新繁漢州界出金堂峽内江東經郫<lb/>
　縣崇寕界内下過府城北南㑹府城前江以趨于彭<lb/>
　合彭山金堂諸水㑹于瀘州合綿涪諸水并嘉陵江<lb/>
<pb n="KR2k0078_WYG_078-17a"/>
　經合州㑹于重慶合碉雅諸水㑹于嘉定合松潘之<lb/>
　西南入尖囊大渡河者㑹于叙州逺近溉田不可勝<lb/>
　計然各府塘堰皆民間自修官課其成而巳獨李氷<lb/>
　所鑿離堆山設立都江堰在岷江中流時嵗工費鉅<lb/>
　萬元至元元年㢘訪僉事吉當普建白用石包砌諸<lb/>
　堰為石門以時啟閉國初加意水利毎嵗冬春之㑹<lb/>
　令得水州縣與軍衛屯所共役人夫五千竹朩工料<lb/>
　計田均輸修葺堰得不壊成化九年巡撫都御史夏<lb/>
<pb n="KR2k0078_WYG_078-17b"/>
　塤以逺人赴役不便又将郫灌二縣雜𣲖科差均敷<lb/>
　得水州縣專備工料以供堰務𢎞治九年添設按察<lb/>
　司僉事一貟專一提督都江堰併各府州水利于時<lb/>
　灌縣知縣胡光伐石冶金即舊址甕砌為防貫以鐵<lb/>
　錠柱三各長一丈二尺使當湍勢石隄中貫鐵處固<lb/>
　以油灰直長一十五丈髙一丈三尺濶五尺首濶一<lb/>
　丈二尺用鐵三萬餘石一千二百髙廣丈餘長倍之<lb/>
　桐油五百麻線二百朩二千五百各色工役計二十<lb/>
<pb n="KR2k0078_WYG_078-18a"/>
　五萬三千二百有竒正徳間水利僉事盧翊親詣督<lb/>
　理疏濬直抵鐵板得秦人所書六字訣曰深淘灘淺<lb/>
　作堰大書觀瀾亭上以昭永鑒先是毎年起工役有<lb/>
　不均之歎翊乃下令以糧三石𣲖夫一名分八班凡<lb/>
　八年一周仍啟蜀府毎年助青竹四萬竿委官督織<lb/>
　竹籠裝石為堰嘉靖初僉事劉隅重修都江堰觀瀾<lb/>
　亭十一年僉事張彦果議築石工復吉普當胡光之<lb/>
　舊以工費浩大不果謹按四瀆惟江最大蜀水自江<lb/>
<pb n="KR2k0078_WYG_078-18b"/>
　之外有七皆注于瞿唐由荆達揚以入于海世𫝊杜<lb/>
　宇命其相鱉靈作三峽以通江水而李氷離堆之鑿<lb/>
　最有功于蜀然總之則大禹平成功在萬世矣書曰<lb/>
　岷山𨗳江東别為沱盖水出于岷者皆謂之江出于<lb/>
　江而别流别而復合皆謂之沱此禹治功之神流澤<lb/>
　之逺也或謂灌縣都江堰乃諸堰綱領而分江流之<lb/>
　第一咽喉當事者嗣而修築之亦一方之利也謹附<lb/>
　著之<hi>四川總志</hi>
<pb n="KR2k0078_WYG_078-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_078-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻七十八<lb/>
</p>
<p>
</p>
  </div>
</body>
</text>
</TEI>
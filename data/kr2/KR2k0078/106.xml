<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百六</head> <lb/>
    <p>
<pb n="KR2k0078_WYG_106-1a"/>
欽定四庫全書<lb/>
　行水金鑑巻一百六<lb/>
　　　　　　　　　　江南按察使傅澤洪撰<lb/>
　　運河水<lb/>
元至正二十五年十月乙已徐達兵趨泰州浚河通舟<lb/>
師<hi>明太祖實録</hi>
　明洪武元年河決曹州從雙河口入魚臺大將軍徐<lb/>
　達開塌塲口入於泗以通運<hi>河防一覽</hi>
<pb n="KR2k0078_WYG_106-1b"/>
　時薛祥為京畿都漕運使管長淮大河等衛官軍分<lb/>
　司淮安自揚至蔡達濟壩堰皆沙塞崩塌疏通修築<lb/>
　晝夜無息役使均平衆皆恱從<hi>黄金撰工部尚書薛公傳  祥字彦卿無</hi>
　<hi>為州人</hi>
明太祖洪武四年二月辛未上謂中書省臣曰臨濠為<lb/>
朕興王之地今置中都宜以傍近州縣通水路漕運者<lb/>
隸之於是省臣議以夀邳徐宿潁息光六安信陽九州<lb/>
五河懷逺定逺中立蒙城霍丘英山宿遷睢寧碭山靈<lb/>
<pb n="KR2k0078_WYG_106-2a"/>
璧潁上泰和固始光山豐沛蕭一十八縣悉隸中都<hi>明</hi>
<hi>太祖實録</hi>
明太祖洪武五年二月辛已命兩淮都轉運鹽使司移<lb/>
通泰等州批驗所于儀真縣仍疏濬運河以便商旅<hi>明</hi>
<hi>太祖實録</hi>
明太祖洪武六年傅友德鎮北平歲旱疏陳五事一永<lb/>
平府民接運軍儲由雅洪橋至北平道里頗逺宜通清<lb/>
河淶水故道漕運則用力少而成功多矣　十二月庚<lb/>
<pb n="KR2k0078_WYG_106-2b"/>
申工部奏河南開封府自小木至陳州沙河口十八閘<lb/>
淤塞六十三處宜疏濬以通漕運從之<hi>明太祖實録</hi>
明太祖洪武十三年冬十月乙亥致仕兵部尚書單安<lb/>
仁言由大江入黄泥灘口過儀真縣南壩入轉運河自<lb/>
南壩至朴樹灣約三十里宜濬以通往來舟楫其湖廣<lb/>
江西等處運糧船可由大江黄泥灘口入轉運河過淮<lb/>
安壩以達鳳陽及迤北郡縣其兩淮鹽運船可由揚子<lb/>
橋過縣南灘入黄泥灘出江以達京師其浙江等處運<lb/>
<pb n="KR2k0078_WYG_106-3a"/>
糧船可從下江入深港過揚子橋至轉運河過淮安壩<lb/>
以達鳳陽凡運磚朩之船皆自𤓰州過堰不相混雜如<lb/>
是則官船無風水之虞民船無停滯之患其轉運河及<lb/>
江都縣深港亦宜考其故道而疏濬之上曰所言雖善<lb/>
然恐此役一興未免重勞民力姑緩之<hi>明太祖實録</hi>
明太祖洪武十四年十一月乙巳浚揚州府官河自揚<lb/>
子橋至黄泥灘凡九千四百三十六丈<hi>明太祖實録</hi>
明太祖洪武十五年十二月癸未浚揚州儀眞湖九千<lb/>
<pb n="KR2k0078_WYG_106-3b"/>
一百廿丈置閘壩十三處<hi>明太祖實録</hi>
明太祖洪武十七年閏十月壬寅修築江都縣深港壩<lb/>
浚河道五百六十七丈<hi>明太祖實録</hi>
明太祖洪武二十年春正月癸酉命工部主事楊徳禮<lb/>
往髙郵督有司修築並湖隄岸因揚州府同知任祥之<lb/>
言堤岸圯壞故有是命<hi>明太祖實録</hi>
　王晏洪武二十年歴山東右參政督開運河濱岸有<lb/>
　梁山泊者在勝國時塋垣皆甃以巨石公悉取造梁<lb/>
<pb n="KR2k0078_WYG_106-4a"/>
　莊諸閘共事者初有難色公曰此非名賢其事不經<lb/>
　無補風教今先務為急吾但知紓民力耳遑問其他<lb/>
　其謀事向方而敢於為義𩔖此<hi>陳道撰王公傳取晏字士寧盱眙人  塋</hi>
　<hi>石作閘雖紓民力其如虧損隂徳何澤及枯骨者應不如是</hi>
明太祖洪武二十四年春正月辛亥北平布政使司左<lb/>
㕘議周倬言通州白河北接太山諸河水道東南至直<lb/>
沽海口每霖雨時降水澇泛漲橋梁頺圯修築勞民其<lb/>
通州舊有糧船六十餘艘罷運已久宜改為浮梁於白<lb/>
<pb n="KR2k0078_WYG_106-4b"/>
河之上以便經行　十一月已未命景川侯曹震往四<lb/>
川治道路震至瀘州按視有枝河通永寧界鑿石削崖<lb/>
直接其地以通漕運復闢陸路作驛舎郵亭架橋立棧<lb/>
自茂州一道至松潘一道至貴州以達保寧通陜西由<lb/>
是往來者便之<hi>明太祖實録</hi>
　是年河決原武縣黒陽山由舊曹縣鄆城兩河口漫<lb/>
　過安山而㑹通河淤乃自濟寧以北陸運至徳州入<lb/>
　河<hi>北河續紀</hi>
<pb n="KR2k0078_WYG_106-5a"/>
　按此河決而未治也故次年命舳艫侯朱夀率舟師<lb/>
　海運<hi>河志</hi>
明太祖洪武二十六年八月丙戌命崇山侯李新往溧<lb/>
水縣督視有司開臙脂河上面諭之曰兩浙賦稅漕運<lb/>
京師嵗實繁浩一自浙河至丹陽捨舟登陸轉輸甚勞<lb/>
一自大江泝流而上風濤之險覆溺者多朕甚憫之今<lb/>
欲自畿甸疏鑿河流以通於浙俾運輸者不勞商旅獲<lb/>
便故特命爾往督其事爾其蒞事惟勤役民勿暴新頓<lb/>
<pb n="KR2k0078_WYG_106-5b"/>
首受命而行暨河成人皆便之<hi>明太祖實録</hi>
　崇山侯李新督有司開臙脂河於溧水西達大江東<lb/>
　通兩浙以濟漕運河成民甚便之<hi>明史稿</hi>
明太祖洪武二十九年二月丙午常州府武進縣言本<lb/>
縣犇牛呂城二壩河道淺澀請浚深以便漕運從之<hi>明</hi>
<hi>太祖實録</hi>
　劉辰金華人建文中知鎮江府瀕江田八十餘頃久<lb/>
　淪於水賦如故辰請除之京口閘廢轉漕者道新河<lb/>
<pb n="KR2k0078_WYG_106-6a"/>
　出江舟數敗辰修故閘公私便之漕河易涸仰練河<lb/>
　益水三斗門久廢辰修築之運舟既通河下田益稔<lb/>
　<hi>明史稿</hi>
　辰知鎮江府京口閘廢東南漕運轉新河江隂二港<lb/>
　以出江多為風濤阻溺公乃自京口至呂城百二十<lb/>
　里去淤塞甃石作壩修閘門順水勢之出入於是公<lb/>
　私便之然漕河源淺易涸每仰練河以益水湖有三<lb/>
　斗門亦廢公又修築之三斗門成漕運之舟既通湖<lb/>
<pb n="KR2k0078_WYG_106-6b"/>
　下之田益稔時浙湖轉輸之民道其境上死者為收<lb/>
　瘞疾者給米命以小舟送出境頼以活者數百人永<lb/>
　樂元年以預修國史知故實賜白金文綺龍衣升江<lb/>
　西左參政<hi>胡儼吏部左侍郎劉公墓志</hi>
明洪武三十五年<hi>即建文四年壬午</hi>十一月癸未<hi>太宗已登極矣</hi>修常<lb/>
州府武進縣剰銀河閘<hi>明太宗實録</hi>
明太宗永樂元年三月戊戌瀋陽中屯衛軍士唐順言<lb/>
衛河之源出衛輝府輝縣西北八里太行山下其流自<lb/>
<pb n="KR2k0078_WYG_106-7a"/>
縣治北經衛輝城下抵直沽入海南距河陸路纔五十<lb/>
餘里若開衛河距黄河百歩置倉厫受南方所運糧餉<lb/>
轉至衛河交運公私兩便上曰此策亦是命廷臣更詳<lb/>
議如議可行亦俟民力少甦行之　四月戊午浚松江<lb/>
華亭上海運鹽河金山衛閘港曹溪分水港等處　七<lb/>
月丙申户部尚書郁新等言淮河至黄河多淺灘跌坡<lb/>
饋運艱阻請自淮安用船可載三百石以上者運入淮<lb/>
河沙河至陳州潁岐口跌坡下復以淺船可載二百石<lb/>
<pb n="KR2k0078_WYG_106-7b"/>
以上者運至跌坡上别以大船載入黄河至八栁樹等<lb/>
處令河南車夫運赴衛河轉輸北京從之　九月戊子<lb/>
修兖州府郯城縣沭沂二河決口　十月壬戌以河道<lb/>
淤塞革濟寧州之耐牢坡聊城縣之周家店李海務臨<lb/>
清縣之臨清閘㑹通閘五壩官　甲戌修山東膠州水<lb/>
決隄岸　十一月丙子修山東濰縣白浪等河決岸<lb/>
丙申浚鎮江府丹徒縣甘露港等處河渠　閏十一月<lb/>
庚午浚揚州府江都縣𤓰洲壩河道　十二月已夘修<lb/>
<pb n="KR2k0078_WYG_106-8a"/>
揚州府江都縣永眞沙邉江圩岸<hi>明太宗實録</hi>
明太宗永樂二年正月戊申揚州府髙郵州耆民言自<lb/>
州北門至張家溝湖岸兩京之要路民田之巨防湖納<lb/>
天長盱眙諸水雨潦漲溢風波衝決隄岸每嵗修築旋<lb/>
復傾圯阻絶驛路傷損民田乞遣人相度重為修理從<lb/>
之　五月癸丑修山東鄒平縣小清河隄岸三百八十<lb/>
四丈　九月已卯修順天府固安縣渾河決岸　十一<lb/>
月癸卯鎮守淮安都指揮施文言淮安諸壩舟航往來<lb/>
<pb n="KR2k0078_WYG_106-8b"/>
每遇天旱壩下淤淺重勞人力近城舊有清江浦二閘<lb/>
比年坍壞乞命有司修砌以便往來從之　浚儀眞清<lb/>
江壩下水港　丙辰工部侍郎趙毅等奏鎮江府民言<lb/>
乙於本處鑿山開河以便漕運約用九十八萬人數月<lb/>
可成請遣官驗視上曰爾任大臣顧不能料制其事而<lb/>
必欲遣人驗視耶數年以來民困為甚非有大不得已<lb/>
之事豈可輕役且役九十八萬人即復用如許人供給<lb/>
之騷動數十州縣為百姓植禍矣豈不殆哉毅等惶恐<lb/>
<pb n="KR2k0078_WYG_106-9a"/>
頓首謝遂寢不行<hi>明太宗實録</hi>
明太宗永樂三年三月壬申修山東歴城縣小清河等<lb/>
處水決堤岸　五月癸亥淮安府海州言臨洪塲民嵗<lb/>
於筦瀆塲界耕種輸作陸運艱難州北舊有河上通髙<lb/>
橋下接臨洪近年淤塞乞疏濬以便舟楫從之　七月<lb/>
已亥浚淮安府山陽縣運鹽河計一十八里　十一月<lb/>
乙丑浚淮安府支家河長一萬一千九百七十丈<hi>明太</hi>
<hi>宗實録</hi>
<pb n="KR2k0078_WYG_106-9b"/>
明太宗永樂四年八月壬辰工部言呂梁洪霖雨水決<lb/>
近河路并圈溝橋一十九丈六尺宜發民修理從之<lb/>
九月癸亥揚州府泰州判官黄通理言州境舊有運鹽<lb/>
官河每遇霪雨輒泛溢傷民田宅乞於普定秦潼河及<lb/>
西溪南儀阡三處各開水口使下流經興化鹽城界入<lb/>
海仍各置閘以時啓閉永為民利從之　十月已亥浚<lb/>
蘇州府常熟縣福山塘計三十六里　十一月癸亥戸<lb/>
部言髙郵州東河等處塘岸傾圯江都縣劉家圩港淤<lb/>
<pb n="KR2k0078_WYG_106-10a"/>
塞命有司發民修浚　十二月丁亥常州府孟瀆河閘<lb/>
官裴讓言河自蘭陵溝北至閘六千三百三十丈南至<lb/>
奔牛鎮一千二百二十丈年久湮塞艱於漕運乞發民<lb/>
疏治命右通政張璉發蘇松鎮江常州民丁十萬浚之<lb/>
<hi>明太宗實録</hi>
明太宗永樂五年二月辛亥修淮安隄　庚午東昌府<lb/>
言衛河隄岸自臨清至渡口驛潰決凡七處命工部遣<lb/>
官修築<hi>明太宗實録</hi>
<pb n="KR2k0078_WYG_106-10b"/>
明太宗永樂七年六月癸卯順天府固安縣言漳河決<lb/>
賀家口傷禾稼命工部亟遣官修築<hi>明太宗實録</hi>
明太宗永樂八年三月己卯修鎮江府丹陽縣練河塘<lb/>
　十二月癸卯蘇州府吳江縣言石塘官路右臨太湖<lb/>
左邉松江南至平望嘉興連年土石坍塌橋梁斷壊請<lb/>
及時修理計用三萬七千四百餘人半月可完從之敕<lb/>
通政趙君任督之務令堅固毋虚勞民力<hi>明太宗實録</hi>
明太宗永樂九年正月丙戌揚州府髙郵州言城北張<lb/>
<pb n="KR2k0078_WYG_106-11a"/>
家溝塘㟁三十里舊用磚石包砌防遏甓社等九湖及<lb/>
天長諸水近因夏雨浸淫各水暴漲衝決塘岸九百八<lb/>
十丈又自張家溝北至寶應縣南至江都縣東至興化<lb/>
縣界塘岸百餘里間有坍塌乞發丁夫如舊修治皇太<lb/>
子令工部覈實修築　二月已亥山東沂州言沭河口<lb/>
水衝決五百三十餘丈請發民修築從之　庚戌山東<lb/>
齊東縣知縣張昇言境内小清河納湖雞諸山谿澗之<lb/>
水去嵗洪水横汜陂堰衝決淹没下固隄官臺等處鹽<lb/>
<pb n="KR2k0078_WYG_106-11b"/>
塲及青州郡縣民田請浚上流修隄防使水由故道皇<lb/>
太子令工部速遣官相度修浚　已未開㑹通河河自<lb/>
濟寧至臨清舊通舟楫洪武中沙岸衝決河道淤塞故<lb/>
於陸路置八逓運所每所用民丁三千車二百餘輛嵗<lb/>
久民困其役永樂初屢有言開河便者上重民力未許<lb/>
至是濟寧州同知潘叔正言㑹通河道四百五十餘里<lb/>
至淤塞者三之一浚而通之非唯山東之民免轉輸之<lb/>
勞實國家無窮之利乃命工部尚書宋禮都督周長往<lb/>
<pb n="KR2k0078_WYG_106-12a"/>
視禮等還極陳疏浚之便且言天氣和霽宜及時用工<lb/>
於是遣侍郎金純發山東及直隸徐州民丁繼發應天<lb/>
鎮江等府民丁併力開浚民丁皆給糧賞而蠲其他役<lb/>
及今年田租命尚書宋禮總督之遣吏部侍郎周逵以<lb/>
太牢祭山川城隍之神仍命御史二員監督　三月壬<lb/>
申浚揚州府𤓰洲壩河道及修通江減水二閘　庚辰<lb/>
修蘇州至嘉興石土塘橋路七十餘里泄水洞百三十<lb/>
一處　六月辛丑淮安府沭陽縣知縣王泰言縣南沭<lb/>
<pb n="KR2k0078_WYG_106-12b"/>
河北連山東南通淮安洪武間常疏浚以便轉運今壅<lb/>
塞四十餘里轉輸既艱水復為患乞於農隙浚治從之<lb/>
　乙卯㑹隙河成河以汶泗為源汶水出寧陽縣泗水<lb/>
出兖州府至濟寧州而合置天井閘以分其流南流達<lb/>
於淮而河則其西北流也由開河過東昌府入臨清縣<lb/>
計三百八十五里深一丈三尺廣三丈二尺役軍夫三<lb/>
十萬用工十旬蠲租稅百一十萬二千五百有竒自濟<lb/>
寧至臨清置閘十五閘置官立水則以時啓閉舟行便<lb/>
<pb n="KR2k0078_WYG_106-13a"/>
之　八月甲午浚常州府江隂縣青暘等處河道　壬<lb/>
寅濟寧州同知潘叔正及耆民百三十七人以㑹通河<lb/>
成詣闕謝恩上以開河之議肇自叔正賜紗衣一襲鈔<lb/>
一錠耆民人五錠　庚戌工部尚書宋禮等百六人開<lb/>
㑹通河畢還京師命禮部定賞格禮部言都督周長循<lb/>
私廢公虐害軍夫不當給賞其餘宜分四等總督官尚<lb/>
書宋禮等三員人賞鈔二百錠綵幣二表裏續差管事<lb/>
興安伯徐亨等三員人賞鈔百錠綵幣一表裏分遣管<lb/>
<pb n="KR2k0078_WYG_106-13b"/>
工戸部郎中竇竒等五十四員人賞鈔四十錠工部<lb/>
事官藺芳等三十五員人賞鈔十錠命如所定給之<lb/>
甲寅巡按北京監察御史朱敏言大名等府漳衛二水<lb/>
決隄岸淹田禾請發民修築從之　戊午工部尚書宋<lb/>
禮言㑹通河以汶泗為源夏秋霖潦泛溢則馬常泊之<lb/>
流亦入焉汶泗合流至濟寧分為二河一入徐州一入<lb/>
臨清河流淺深舟楫通塞繫乎泊水之消長然泊水夏<lb/>
秋有餘冬春不足非經理河源及引别水以益之必有<lb/>
<pb n="KR2k0078_WYG_106-14a"/>
淺澀之患今汶河上流自寧陽縣堽城閘已築壩堰使<lb/>
其水盡入新河東平州之東境有沙河一道本汶河支<lb/>
流至十路口通馬常泊比年流沙淤塞河口宜趂時開<lb/>
浚况沙河至十路口故道具存不必施工河口當浚者<lb/>
僅三里河中宜築堰計百八十丈從之　十一月丁丑<lb/>
修浙江仁和海寧海鹽三縣土石塘岸萬一千一百八<lb/>
十五丈閏十二月已夘革常州府武進縣之剰銀河閘<lb/>
時河淤塞已别開孟瀆河故革之<hi>明太宗實録</hi>
<pb n="KR2k0078_WYG_106-14b"/>
　宋禮字大本永寧人洪武中以國子生為山西按察<lb/>
　司僉事永樂二年拜工部尚書七年丁母憂詔留視<lb/>
　事九年命開㑹通河㑹通河者元至元中以夀張尹<lb/>
　韓仲暉言自東平安民山鑿河至臨清引汶絶濟屬<lb/>
　之衛河為轉漕道然岸狹水淺不任重載故終元世<lb/>
　海運為多明初輸餉遼東北平專用海道洪武二十<lb/>
　四年河決原武絶安山湖㑹通遂淤成祖初建北京<lb/>
　河海兼運海運險逺多失亡而河運則由江淮達陽<lb/>
<pb n="KR2k0078_WYG_106-15a"/>
　武發山西河南丁夫陸輓至衛輝入河歴八遞運所<lb/>
　民苦其勞至是濟寧州同知潘叔正上言舊㑹通河<lb/>
　四百五十餘里淤者乃三之一濬之便於是命禮及<lb/>
　刑部侍郎金純都督周長往治之至則發山東及徐<lb/>
　州應天鎮江民三十萬蠲租一百十萬二千石有竒<lb/>
　二十旬而河成初禮以㑹通之源必資汶水乃用汶<lb/>
　上老人白英策築堽城及戴村壩横亘五里遏汶流<lb/>
　使無南入洸而北歸海匯諸泉之水盡出汶上至南<lb/>
<pb n="KR2k0078_WYG_106-15b"/>
　旺中分之為二道南流接徐沛十之四北流達臨清<lb/>
　十之六南旺者地勢髙決其水南北皆注所謂水脊<lb/>
　也又相地置閘以時蓄洩自分水北至臨清地降九<lb/>
　十尺置閘十有七而達於衛南至沽頭地降百十有<lb/>
　六尺閘二十有一而達於淮禮又奏濬沙河入馬常<lb/>
　泊以益於汶是年興安伯徐亨工部侍郎蔣廷瓚濬<lb/>
　祥符魚王口至中灤下復舊黄河道命禮兼董之明<lb/>
　年命相度衛河水患奏請自魏家灣開支河二泄水<lb/>
<pb n="KR2k0078_WYG_106-16a"/>
　入土河復自徳州西北開支河一泄水入舊黄河使<lb/>
　至海豐大沽河入海帝命俟秋後成之禮等還京論<lb/>
　漕渠功禮第一賜寶鏹文繡以潘叔正首建河議賜<lb/>
　衣及鈔旌其功　金純字徳修泗州人國子監生歴<lb/>
　刑部左侍郎永樂九年命與宋禮同治㑹通河又同<lb/>
　徐亨蔣廷瓚濬魚王口黄河故道初太祖用兵梁晉<lb/>
　間使大將軍達開塌場口通河於泗又開濟寧西耐<lb/>
　牢坡引曹鄆河水以通中原之運其後故道寖塞至<lb/>
<pb n="KR2k0078_WYG_106-16b"/>
　是純疏治之自開封北引水達鄆城入塌場出穀亭<lb/>
　北十里為永通廣運二閘還改禮部左侍郎進禮部<lb/>
　尚書<hi>明史稿</hi>
　周長天長人從靖難歴官督府永樂九年奉命同宋<lb/>
　禮治漕駐濟寧修浚㑹通河卒贈萊陽伯諡忠毅<lb/>
　潘叔正仙居人永樂九年由太學生任濟寧州同知<lb/>
　奏請開漕渠自濟寧抵臨清以通東南漕輓朝廷嘉<lb/>
　之賜寶鏹錦幣<hi>山東全河備考</hi>
<pb n="KR2k0078_WYG_106-17a"/>
　是年夏五月甲申罷築漳河隄防先因臨漳主簿趙<lb/>
　永中言去年漳河泛溢決張固村河口與釡陽河合<lb/>
　流低下田土悉為汪浸今若復修隄防或終決潰是<lb/>
　虚負民力也乞令沮洳之民别於漳河之旁近擇髙<lb/>
　阜荒地開種從之<hi>河南通志</hi>
明太宗永樂十年正月已酉廵按山東監察御史許堪<lb/>
言去秋衛河水溢河岸低窪之處四散漫衍其時雖畧<lb/>
修理今已復有倒塌者自臨清至直沽大率皆然乞勅<lb/>
<pb n="KR2k0078_WYG_106-17b"/>
有司預期修理上命工部移文尚書宋禮相度措置<lb/>
四月庚申浚北京通流寺四閘河道共一萬七百三十<lb/>
七丈　壬戌尚書宋禮奏近因御史許堪言衛河水患<lb/>
命臣相度措置臣嘗因衛輝至直沽視河岸低薄非止<lb/>
一處竊謂若不究其源析其流但務修築隄岸恐水復<lb/>
衝坍不免連年動勞民力今欲除患須定長久之計臣<lb/>
先視㑹通河至魏家灣與土河相連宜於彼開二小河<lb/>
以泄於土河則雖遇水漲下流衛河自然無漫衍之患<lb/>
<pb n="KR2k0078_WYG_106-18a"/>
見已分撥軍夫用工今復視徳州城西北亦可開泄水<lb/>
小河一道蓋自衛河岸東北至舊黄河一十二里内五<lb/>
里舊有溝渠五里係古路二里係平地今開通泄水以<lb/>
入舊黄河則至海豐縣大沽河入海凡四百五十七里<lb/>
約用軍夫三千餘人十日可完上諭工部臣曰禮所言<lb/>
誠當但今農務方興可令俟秋成後為之　十月甲寅<lb/>
修山東安丘縣紅河等處水決隄岸　戊午修揚州府<lb/>
海門縣捍潮隄岸縣故有隄東抵海南並江延袤百三<lb/>
<pb n="KR2k0078_WYG_106-18b"/>
十餘里年久決隤有司奏請修築上命平江伯陳瑄督<lb/>
丁夫四十萬築之計萬八千餘丈　壬申浚山東平度<lb/>
州濰縣白浪河　十一月丙戌修揚州府儀眞縣縁江<lb/>
隄岸及浚夾港等處河道　戊戌北京行太僕寺卿楊<lb/>
砥言吳橋東光興濟交河諸縣及天津等衛屯田雨水<lb/>
決隄傷稼切見徳州良店驛東南二十五里有黄河故<lb/>
道州南有土河與舊河通若於二處開河置閘則水勢<lb/>
分可以便民時土河已命置閘上命工部侍郎藺芳往<lb/>
<pb n="KR2k0078_WYG_106-19a"/>
經理之<hi>徳州東有古黄河南有鬲津枯河即枯河也</hi>河間府獻縣言夏雨霖<lb/>
淫西山暴水衝決眞定之饒陽武强恭儉等處堤岸渰<lb/>
没田廬乞集夫修築從之　丙午浚鎮江府京口新港<lb/>
甘露三港達於江　十二月甲寅修靜海縣至青縣河<lb/>
隄　癸亥保定府安州奏大雨決直亭等河口八十九<lb/>
處計用六千三百人修築一月可完上以天氣寒沍命<lb/>
俟春暖築之　辛未湖廣華容縣言縣安津等四十六<lb/>
處水決隄防傷民禾稼方今農隙可以修築然本縣民<lb/>
<pb n="KR2k0078_WYG_106-19b"/>
少未易成功上曰東作在邇亟興旁縣民丁併力修之<lb/>
<hi>明太宗實録</hi>
　藺芳夏縣人從宋禮治㑹通河復為工部主事以禮<lb/>
　薦遷右侍郎亡何行太僕卿楊砥言吳橋東光興濟<lb/>
　交河及天津屯田雨水決隄傷稼乞開徳州良店東<lb/>
　南黄河故道以分水勢復命芳往治之所經郡邑有<lb/>
　不便民者輒疏以聞　楊砥禮部左侍郎坐巡視河<lb/>
　渠失職降工部主事歴太僕寺卿吳橋至天津等衞<lb/>
<pb n="KR2k0078_WYG_106-20a"/>
　大水決堤傷稼砥請開徳州東南黄河故道及土河<lb/>
　以殺水勢帝命工部侍郎藺芳經理之<hi>明史稿</hi>
　太祖建都金陵四方運舟悉由大江至洪武十三年<lb/>
　海運遼東以供軍餉文皇肇建北京江南糧船一由<lb/>
　江入海出直沽口白河運至通州一由江入淮歴黄<lb/>
　河至陽武縣陸運至衛輝府由衛河運至通州永樂<lb/>
　九年以濟寧州同知潘叔正言命工部尚書宋禮都<lb/>
　督周長等發山東丁夫十六萬五千濬元㑹通河自<lb/>
<pb n="KR2k0078_WYG_106-20b"/>
　濟寧至臨清三百八十五里漕舟始達於通州而永<lb/>
　樂十年宋禮以海船造辦太廹議造淺船五百艘撥<lb/>
　運淮揚徐兖等處嵗糧一百萬石由㑹通儹運以補<lb/>
　海運一年之數永樂十三年始罷<hi>皇甫録明紀畧</hi>
明太宗永樂十一年正月丁亥蘇州府同知栁敬中言<lb/>
崑山之太平河東通大海西接福興河上達楊城湖為<lb/>
利最博近年淤塞旱潦俱不便今欲疏浚約用人七萬<lb/>
八千四百計二十五日可完上曰役久則民勞遲則妨<lb/>
<pb n="KR2k0078_WYG_106-21a"/>
農其徵旁近民夫十萬亟成之　庚子順天府保定縣<lb/>
言去年秋淫雨決河岸五十四處接文安大成二縣之<lb/>
界乞以三縣民協力修築從之　二月壬戌修河間府<lb/>
水決隄岸　三月癸未應天府言新河口圩岸為風濤<lb/>
衝齧四十餘丈皇太子命工部修築<hi>明太宗實録</hi>
明太宗永樂十二年八月甲辰浚淮安府海州城南官<lb/>
河二百四十里　丁未修通州三河等處水決隄岸<lb/>
九月丁夘修山東聊城縣龍灣河及濮州紅船口范縣<lb/>
<pb n="KR2k0078_WYG_106-21b"/>
曹村河隄岸　丙子順天府武清縣言河決耍兒渡口<lb/>
六百五十餘丈命工部遣官修築　辛已修鳳陽府安<lb/>
豐塘水門十六座及牛角壩至新倉舖傾塌隄岸萬三<lb/>
千五百餘丈　十月甲午常州府江隂縣請浚萬嵗河<lb/>
及塘涇等河從之　十一月辛亥浚蘇州府崑山縣太<lb/>
平河<hi>明太宗實録</hi>
　是年平江伯陳瑄請鑿徐呂二洪以通漕運更於洪<lb/>
　口建閘　按宋元祐四年京東轉運司言清河與江<lb/>
<pb n="KR2k0078_WYG_106-22a"/>
　浙淮南諸路相通因徐州呂梁百歩兩洪湍淺險惡<lb/>
　多壊舟楫水手牛驢牽戸盤剥人等邀阻百端商賈<lb/>
　不行朝廷已委官度地勢穿鑿今若開修月河石堤<lb/>
　上下置閘以時啓閉通放舟船實為長利此即瑄所<lb/>
　鑿之道而當時開鑿之官邈不可考<hi>南河全考</hi>
明太宗永樂十三年二月已已朔浚揚州府𤓰洲壩河<lb/>
道一至𤓰州巡檢司一至江口通六百餘丈　三月辛<lb/>
亥山西解州言硝池水溢決豁口等處流入鹽河蓋由<lb/>
<pb n="KR2k0078_WYG_106-22b"/>
姚暹渠涑水河并流水道淤塞乞發民修治從之　五<lb/>
月乙丑開清江浦河道凡漕運北京舟至淮安過壩度<lb/>
淮以達清河口挽運者不勝勞平江伯陳瑄時總漕運<lb/>
故老為瑄言淮安城西有管家湖自湖至淮河鴨陳口<lb/>
僅二十里與清河口相直宜鑿河引湖水入淮以通漕<lb/>
舟瑄以聞遂發軍民開河置四閘曰移風曰清江曰福<lb/>
興曰新莊以時啓閉人甚便之　十二月乙丑河南彰<lb/>
徳府磁州言今夏多雨滏漳二河水溢漂民廬舎渰没<lb/>
<pb n="KR2k0078_WYG_106-23a"/>
田稼間有髙阜稼亦不實乞免民間今嵗稅糧從之<hi>明</hi>
<hi>太宗實録</hi>
　是年建淮安五壩運船經壩入淮　仁字壩義字壩<lb/>
　在新城東門外東北自城南引湖水抵壩口外即淮<lb/>
　河遇清江口淤塞運船經此入淮禮字壩智字壩信<lb/>
　字壩在新城西門外西北引湖水抵壩口外即淮河<lb/>
　遇清江口淤塞則官民商船經此達於淮<hi>南河全考</hi>
明太宗永樂十四年正月庚午東昌府臨清縣臨清壩<lb/>
<pb n="KR2k0078_WYG_106-23b"/>
成置壩官一員　四月壬午設直隸淮安府山陽縣之<lb/>
清河福興清河縣之新莊邳州之乾溝徐州之沽頭上<lb/>
沽頭下沛縣之金溝山東濟寧州之谷亭孟陽泊魯橋<lb/>
十閘置閘官各一員　五月庚子修揚州府邵伯鎮上<lb/>
下二閘<hi>明太宗實録</hi>
　是年平江伯陳瑄疏濬故沙河置閘通舟　先是漕<lb/>
　至淮安悉從府東北車壩入淮逆水行六十里至是<lb/>
　瑄因宋喬維嶽所開沙河舊渠益加疏治置閘通舟<lb/>
<pb n="KR2k0078_WYG_106-24a"/>
　踰年而功成漕人徳之為立祠焉<hi>南河全考</hi>
明太宗永樂十五年五月乙未遣官巡視北京通州至<lb/>
儀眞河道<hi>明太宗實録</hi>
　劉觀都察院左都御史永樂十五年督浚河漕十九<lb/>
　年巡撫陜西<hi>明史稿</hi>
明太宗永樂十七年秋七月庚申遣鎮逺侯顧興祖巡<lb/>
視呂梁洪初上以洪險隘舟楫邂逅多傾覆特命忻城<lb/>
伯趙彛鎮徐州兼理洪道而彛以貪縱廢事至是復遣<lb/>
<pb n="KR2k0078_WYG_106-24b"/>
興祖巡視仍以敕諭彛曰朕急於利民念徐州呂梁洪<lb/>
險阨命爾兼理爾乃溺於酒色貨賄坐視民患恬不究<lb/>
心得免於罪乎今姑宥不問宜改志易行以蓋前愆<hi>明</hi>
<hi>太宗實録</hi>
明太宗永樂十九年九月丙寅修直隸髙郵州新開湖<lb/>
塘岸　十月丁酉修浙江海寧等縣塘岸<hi>明太宗實録</hi>
　趙泰永樂中為常州府同知浚孟瀆得勝二河作魏<lb/>
　村閘諸所興築民無言勞者遷工部郎中奉命塞東<lb/>
<pb n="KR2k0078_WYG_106-25a"/>
　昌決河周忱薦為協同都運益勤其職<hi>明史稿</hi>
永樂二十二年十月辛卯<hi>仁宗巳登極矣</hi>平江伯陳瑄上言七<lb/>
事一蘇民力今天下嵗運糧餉惟湖廣浙江江西三布<lb/>
政司及直隸蘇松等府州去北京甚逺又河道有洪閘<lb/>
壩及淺凍之阻往復踰嵗所費數倍正糧上逋公租下<lb/>
妨農務皆由於此乞令運於近便淮安徐州等處交納<lb/>
别令官軍接運至北京如此則民力可蘇而農務不妨<lb/>
上覽奏以付翰林臣曰瑄言皆當令所司速行<hi>明仁宗</hi>
<pb n="KR2k0078_WYG_106-25b"/>
<hi>實録</hi>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百六<lb/>
</p>
<p>
</p>
  </div>
</body>
</text>
</TEI>
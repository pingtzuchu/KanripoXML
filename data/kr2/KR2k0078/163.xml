<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百六十三</head> <lb/>
    <p>
<pb n="KR2k0078_WYG_163-1a"/>
欽定四庫全書<lb/>
　行水金鑑巻一百六十三<lb/>
　　　　　　　　　　江南按察使傅澤洪撰<lb/>
　　兩河總説<lb/>
　十六日從湯隂縣北行四十里至彰德府隂雨甚久<lb/>
　泥濘難行進南門過萬金渠橋不甚寛從西東流繞<lb/>
　城支分灌漑原入安陽河過鼓樓北門五里至安陽<lb/>
　橋河面四五丈闊又北行四十里至豐樂鎮北臨漳<lb/>
<pb n="KR2k0078_WYG_163-1b"/>
　河下灘四五里至河邉濁水急流北岸坍圮西望羣<lb/>
　山東望林朩有曹操疑塜銅雀臺此水往東更寛水<lb/>
　發汪洋地濕難行復回至府宿洹水縣北四里俗曰<lb/>
　安陽河源出上黨洹氏縣洹山在長子縣東過隆慮<lb/>
　北黄水注之又東北出山徑殷墟又東北過鄴城南<lb/>
　謂之新河自鄴東經安陽縣故城又東過内黄縣北<lb/>
　東入于白溝春秋左氏曰聲伯夢涉洹水圖經曰洹<lb/>
　水源出林慮西北平地涌出初甚微小東流九十里<lb/>
<pb n="KR2k0078_WYG_163-2a"/>
　至安陽界泉脈漸大又曲屈東北流六十里至州北<lb/>
　入洹水縣今曰洹氏縣在澤州髙平然無洹水蓋邑<lb/>
　遷改不常天下之水皆發源于山洑而再發出自平<lb/>
　地濟與百泉是也夫淄澠之合古人能嘗而知之洹<lb/>
　水洑發於林慮浸發于安陽無可疑矣漳水俗曰濁<lb/>
　漳河尚書禹貢曰覃懷底績至于衡漳職方氏曰河<lb/>
　内曰冀州其川漳水經注曰濁漳源出上黨長子縣<lb/>
　西之發鳩山東過縣南合堯水梁水曲屈從縣東北<lb/>
<pb n="KR2k0078_WYG_163-2b"/>
　流東過壺闗屯留潞縣合衆水其流頗大又東過武<lb/>
　安縣東清漳出樂平南少山自涉縣東南來注之世<lb/>
　名其處曰交漳口遂東過鄴縣西而東徑三户峽為<lb/>
　三户津又東而汗水注之又東徑西門豹祠自祠北<lb/>
　徑趙閱馬臺西遂自縣東北入滏陽縣即今磁州州<lb/>
　之東北有永樂浦浦西五里俗謂之祭陌河即西門<lb/>
　豹投巫處在安陽界魏武帝引入鄴城經銅雀臺下<lb/>
　水激有聲不絶長鳴溝在臨漳縣西門豹史起李仁<lb/>
<pb n="KR2k0078_WYG_163-3a"/>
　偉所作引水渠曰西門曰天平曰金鳯曰菊花曰望<lb/>
　雲曰百陽<hi>皆天平</hi>曰天井曰利物今曰漳河舊自安陽<lb/>
　豐樂鎮北東流過臨漳南又東北至館陶縣南入衛<lb/>
　正德庚辰秋水溢南決自安陽顯王村南流折而東<lb/>
　至崔家橋又東過永和呂村入衛袤百餘里當水盛<lb/>
　時廣四十里凡安陽土田悉注汙潦其患甚鉅萬金<lb/>
　渠在縣西北二十里深一丈五尺闊八尺鄴都故事<lb/>
　曰魏都鄴後起石塞堰自安陽南引洹水入鄴自鄴<lb/>
<pb n="KR2k0078_WYG_163-3b"/>
　入臨漳東至洹水縣當時漑田有萬金利因名髙平<lb/>
　渠源出縣西三十里自髙平村堰洹水入渠東流灌<lb/>
　漑至縣西南流至官道七里越道入廣潤陂<lb/>
　十七日從彰德府南行一路爛泥十五里魏家集十<lb/>
　里二十里鋪路旁栁樹成隂西有羑里城稍南有文<lb/>
　王演易處碑離城七里過湯河石橋再進湯隂縣北<lb/>
　門出東門東南行十五里迺至土岡又十五里到皮<lb/>
　家莊天微雨將至屯頭見衛河有一道河従西來問<lb/>
<pb n="KR2k0078_WYG_163-4a"/>
　土人云有四十八里長雨水所積從山邉起二十里<lb/>
　到屯頭即衛河馬頭因水大兩岸樹朩皆在水中又<lb/>
　大雨積水難行二十五里到大名府濬縣西門過橋<lb/>
　宿橋頗大兩邉俱有店房衛河自淇門入界受淇水<lb/>
　徑縣城西又東北受洹漳二水至直沽入海波羅河<lb/>
　在童山西麓白祀童山二陂在城西二十里亭子陂<lb/>
　在城西一里長豐泊在縣西二十里即白祀童山二<lb/>
　陂所匯毎逢夏秋雨集水泛渰田後疏鑿成渠南起<lb/>
<pb n="KR2k0078_WYG_163-4b"/>
　交卸村北扺屯子鎮工成九十餘里野鮮沮洳蒸民<lb/>
　乃粒白龍潭黒龍潭在縣西南四十里一在大隄之<lb/>
　西一在大屯東南四時不竭井固潭在井固村其源<lb/>
　不測相傳中有水獸東北入衛檻泉在善化山下共<lb/>
　七十有二爾雅曰檻泉正出正出者涌出也近日湮<lb/>
　塞過多荆家砦張家窪王楓園石橋頭東陽澗西陽<lb/>
　澗大屯之大泉小泉則最著者梨水今湮没無考黄<lb/>
　河故道縣西南自石濟徑黎陽遮害亭走大伾山下<lb/>
<pb n="KR2k0078_WYG_163-5a"/>
　南為黎陽津宋南渡後河身南徙流沙壅積山阜重<lb/>
　疊大有深谷為陵之勢<lb/>
　十八日大雨不及行<lb/>
　十九日從濬縣西門繞城至南門南行二十五里至<lb/>
　滑縣北門繞城至南門衛河水溢道上水積難行宿<lb/>
　滑河在縣南徑北而東淇河一名王莽河冀州圖云<lb/>
　西従河内界入黎陽慶臨河西十四里至王莽河東<lb/>
　行永濟渠在慶臨河西北三十里自濬縣入界東北<lb/>
<pb n="KR2k0078_WYG_163-5b"/>
　入内黄界黄河故道在縣西北二里縣東北有苗固<lb/>
　魚池蔡胡諸漯皆河經流處今淤<lb/>
　二十日出滑縣北門稍東行三十里白馬陂有斬顔<lb/>
　良處碑西望大伾山東一帶白沙即黄河故道又四<lb/>
　十里至井泉鎮宿<lb/>
　二十一日從井泉鎮東北行約五十里至内黄縣因<lb/>
　雨大即宿<lb/>
　二十二日從内黄縣東北行四望雨水如河泥爛難<lb/>
<pb n="KR2k0078_WYG_163-6a"/>
　行辰刻雨止行三十里至雙黄集臨衛河由東北過<lb/>
　河河水泛溢兩崖立土頗髙又二十里至泊口鎮北<lb/>
　行二十里過雙廟一名紅廟東北行二十餘里至魏<lb/>
　縣南門宿<lb/>
　二十三日從魏縣東南行四十里至大名府西門八<lb/>
　里至大名縣西門宿地形卑窪昔多衛漳水患今漳<lb/>
　水北遷廣平衛河修隄堅厚可無水患一路栁隂甚<lb/>
　盛<lb/>
<pb n="KR2k0078_WYG_163-6b"/>
　二十四日從大名縣北行繞大名府城東門外東北<lb/>
　行三十五里至小灘鎮過衛河出鎮北門東北行數<lb/>
　里淤沙一道寛五六里又三十五里到東昌府冠縣<lb/>
　南門宿<lb/>
　二十五日從冠縣南門少西行五十里至館陶縣又<lb/>
　東北行三十五里至孫兒寨宿<lb/>
　二十六日從孫兒寨東北行二十里過衛河河甚灣<lb/>
　曲至東南復西北穿臨清州城入運河運河從東南<lb/>
<pb n="KR2k0078_WYG_163-7a"/>
　來為汶河十五里到臨清州進西門過運河至東門<lb/>
　住飯後南行二里許至板閘看汶運衛三坌口交界<lb/>
　處本州城跨兩河新舊周連二十九里巍然巨觀由<lb/>
　水路泝㑹通出崇武遵淮泗　按汶水為㑹通河元<lb/>
　自安民山開渠𨗳汶絶濟直扺臨清建牐三十有一<lb/>
　度地髙下逺近以節蓄洩衛水為永濟渠始煬帝𨗳<lb/>
　百門泉東北引淇滏漳洹之水為大河以巡幸名御<lb/>
　河或曰即漢屯氏河流八百里至元城又五百十里<lb/>
<pb n="KR2k0078_WYG_163-7b"/>
　入臨清牐四曰會通臨清<hi>闕</hi>　　　橋四曰廣濟𢎞<lb/>
　濟永濟通濟廣濟在衛河中𢎞濟在汶南支永濟俗<lb/>
　名天橋通濟石橋如牐制水漲涸以時蓄洩並在汶<lb/>
　北支洲一在汶衛環流之中財貨聚焉自元以來名<lb/>
　曰中洲其東砌以石如鼇頭突出築觀音閣于上四<lb/>
　牐建左右如足廣濟尾其後曰鼇頭磯俗謂觀音嘴<lb/>
　天下河渠涓滴之水皆闗漕運餘俱不論論濟以北<lb/>
　東惟汶水發源泰安萊蕪至堽城挾沂泗南入漕北<lb/>
<pb n="KR2k0078_WYG_163-8a"/>
　流四百五十里達州西衛河出衛輝東北流九百五<lb/>
　里達州州受兩河之水合流北放千一百七十里扺<lb/>
　大通河距京師百六十里州實據河漕之喉當南北<lb/>
　之衝故曰第一津州舊設有牐有壩有淺鋪沿河穿<lb/>
　泉植栁以便漕惟汶流遇旱輒淺嵗加浚挑如故蓋<lb/>
　闗天時非人力也<lb/>
　二十七日出臨清城過河三十五里孔家集十五里<lb/>
　至竇父坊屯宿<lb/>
<pb n="KR2k0078_WYG_163-8b"/>
　二十八日從屯南行二十五里梁家淺四十里至東<lb/>
　昌府北闗又四十里至栖雞渡河東宿此一帶傍河<lb/>
　河從府大灣直南北又一大灣餘小灣亦多<lb/>
　二十九日從栖雞繞河南行二十里窩城二十里張<lb/>
　秋城北渡河出正南門西南行至大壩漫地皆水云<lb/>
　係沙河水從西來者南壩實土北壩有三石洞桿船<lb/>
　過水必須拔壩又西行路濕泥爛牲口俱陷地勢低<lb/>
　窪者一望如河如此二十五里至扠河過大石橋宿<lb/>
<pb n="KR2k0078_WYG_163-9a"/>
　橋下水亦大東南流里許通沙灣入運河運河水發<lb/>
　則有水少旱即乾其積水在曹州洪閘口<lb/>
　三十日從扠河口東南繞出大路行淤泥中二十五<lb/>
　里至黒虎廟又東南繞小路二十五里過硝皮口又<lb/>
　三十五里至鄆城縣西闗宿<lb/>
　九月初一日從鄆城東南繞水行至西南三十里武<lb/>
　安集二十五里鄧家樓二十五里清浪集俗呼沙土<lb/>
　集宿一路因水大皆繞道行<lb/>
<pb n="KR2k0078_WYG_163-9b"/>
　初二日從沙土集西南繞道行三十里楊寡婦集三<lb/>
　十里定陶縣又泥水路行五十餘里至曹縣東闗宿<lb/>
　初三日暫歇一日<lb/>
　初四日從曹縣東闗東南行數里八里灣二十餘里<lb/>
　過新月隄數里至䕶堤頭西望二里許傅家集大半<lb/>
　坍入河中南行二里許至斷堤頭西乃一大埽灣埽<lb/>
　㫁河從西冲東復折西南行對岸亦係曹縣地一帶<lb/>
　栁樹甚盛又從䕶堤東南行數里過桑村寺東小堤<lb/>
<pb n="KR2k0078_WYG_163-10a"/>
　頭東行二三里謝家集隄内東行十二里望魯集數<lb/>
　里石香爐舊決口又數里下小堤東北行十餘里曹<lb/>
　家集宿<lb/>
　初五日從曹家集東行十二里浮堽集即單縣界又<lb/>
　東行數里外即董家營水渡口有月堤從馬家寺起<lb/>
　至朱家樓前止八百餘丈係三堤縷河因水大難涉<lb/>
　不及到又二三里至大王廟直北半里許即黄王廟<lb/>
　直北半里許即黄堽集亦係大村荘又東行數里望<lb/>
<pb n="KR2k0078_WYG_163-10b"/>
　孟家樓河亦近從此東行三十餘里朱家樓格堤又<lb/>
　數里姜家莊至馬良集宿<lb/>
　初六日從馬良集東南行數里王家莊上堤西去里<lb/>
　許接單縣縷堤堤帶西北上東南透出皆成廢堤堤<lb/>
　外郭家寨堤内朱家樓東行三十餘里王家堂水漲<lb/>
　漫堤㫁有四五十丈小船過口行數里范家集又十<lb/>
　餘里盤龍集宿此一帶離河逺近不等立堤上皆不<lb/>
　見河又因水漲一望汪洋大約此處對毛城鋪此堤<lb/>
<pb n="KR2k0078_WYG_163-11a"/>
　共長七十二里從盤龍集到堤頭止有二十二里至<lb/>
　徐州一百三十六里毛城鋪離徐州約一百四五十<lb/>
　里<lb/>
　初七日從蟠龍集東南行里許上堤東行十餘里孫<lb/>
　家寨至堤盡頭李道華雙樓下堤皆泥水路十餘里<lb/>
　又小堤行數里有南宫寺往東北行數里陳家樓東<lb/>
　南行二十里李伯調家集宿<lb/>
　初八日從東南水路行十八里李家集繞水行二十<lb/>
<pb n="KR2k0078_WYG_163-11b"/>
　里官莊從小堤行數里皆黄河近邉處東北望大谷<lb/>
　山小谷山南望王家山三面峯巒無數又行至河邉<lb/>
　有一樓及草房數間特出河岸急流衝激不至淹没<lb/>
　下係石岸故也内即大谷山離河里許有石壩接到<lb/>
　小谷山之麓俱有栁樹村莊沿河灘行二十里至河<lb/>
　灘衝道一山獨髙山足聳出河内水溜鏗然有聲此<lb/>
　為蘓家山又行二三里至徐州觀音門過渡沿城西<lb/>
　南行三四里至下洪宿簸箕山州城南九里東西有<lb/>
<pb n="KR2k0078_WYG_163-12a"/>
　二下有簸箕窪處久成湖南山之水交注于此民田<lb/>
　多汙萬厯間作二石狗鎮之湖終未底今賴奎山一<lb/>
　線㵼之泗水源出山東泗水縣陪尾山其源有四因<lb/>
　名其水由境山厯茶城南流至州城東北與汴水合<lb/>
　嘉靖間汴水北徙出秦溝泗水至茶城即與汴水合<lb/>
　循城東南以達于淮汴河一名沁河一名小黄河按<lb/>
　一統志汴源出河南滎陽縣大周山東流至中牟縣<lb/>
　入黄河沁河出山西沁源縣徑山東流至河南懷慶<lb/>
<pb n="KR2k0078_WYG_163-12b"/>
　府入黄河又按漕河志河居中汴居南沁居北河南<lb/>
　徙則與汴合北徙則與沁合故此立名有三今沁水<lb/>
　久不達惟河合于汴爾汴由西來勢甚湍悍迤州城<lb/>
　東北與泗水合故稱汴泗交流自嘉靖末従西北出<lb/>
　秦溝流至州城東南而下亦通塞靡恒至百步洪今<lb/>
　湮新洪城東南里許有橋呂梁洪城東南五十里共<lb/>
　長七里孔子觀于呂梁懸水見丈人即此九里溝城<lb/>
　東九里秦溝城東北三里隆慶中成大河今汴由之<lb/>
<pb n="KR2k0078_WYG_163-13a"/>
　夾溝城北六十里有驛有橋雙溝城東九十里有鎮<lb/>
　大彭溝龍溝湖澱溝揚尸溝皆在城西北三十餘里<lb/>
　與五河並分流以達于汴狼豕溝城東南二十里今<lb/>
　為黄河要衝漷河源出山東滕縣入昭陽湖薛河出<lb/>
　滕薛境西流㑹昭陽湖自金溝口達於泗<lb/>
　初九日登雲龍山有黄茅岡子房山諸舊蹟雲龍山<lb/>
　在州城南二里許時有雲氣蜿蜒如龍東巖有石峰<lb/>
　匝圍中峰因裝成大佛面方數丈覆以殿宇及諸大<lb/>
<pb n="KR2k0078_WYG_163-13b"/>
　士參差錯置<lb/>
　初十日從徐州下洪東堤行數里繞三山頭東南行<lb/>
　三十里至楊家窪新埽工對岸張家橋東北即呂梁<lb/>
　城因水大惟河堤髙處始有人家過三山頭東行無<lb/>
　山矣又數里至小店險埽工又十餘里至房村村落<lb/>
　頗大八里至雙溝西有新沖口子過渡至雙溝宿此<lb/>
　一帶堤外淤灘頗髙堤内地窪如井南走四五十里<lb/>
　乃靈璧磬石山羣山環繞離河甚逺<lb/>
<pb n="KR2k0078_WYG_163-14a"/>
　十一日從雙溝上堤東行數里轉東北行即綏寜縣<lb/>
　界數里至豐山頭西邉低者為龍虎山西近河邉有<lb/>
　小土岡上有廟對岸即王家山豐山對岸即鯉魚山<lb/>
　復東南行至陳家樓又二十里對岸即鳯皇山稍東<lb/>
　為董家樓内有靈璧一段張韓二堡樁工又東南行<lb/>
　十里南行十里朱家樓内有王家塘余家塘孟家灣<lb/>
　等處堤南有土山又東行十里至戴家樓險埽工二<lb/>
　百三十餘丈又有一灣頂塘險工向東南又成韓家<lb/>
<pb n="KR2k0078_WYG_163-14b"/>
　莊險工向西北去又五工頭險工此處河身從西北<lb/>
　繞東南至象山復往西北從東繞過邳州諸險工又<lb/>
　東南行十里至韓家莊宿有大險工四百餘丈<lb/>
　十二日從塘東行數里火神廟南行數里復東南行<lb/>
　魏家莊東行王家樓對岸即皂河口里許至張家嘴<lb/>
　一帶有樁工巳至睢宿界矣又東行數里蔡家樓險<lb/>
　工往東南行彭家堡險工内皆有月堤又數里朱衣<lb/>
　城九龍廟内有缺口水潭至小古城涉水至渡口過<lb/>
<pb n="KR2k0078_WYG_163-15a"/>
　宿遷至公署宿此一路南望皆平田水窪北岸馬陵<lb/>
　山一帶黒土岡宿遷城後即在土岡上矣<lb/>
　十三日留宿遷公署<lb/>
　十五日從宿遷東南行過二郎廟蕭家渡楊家莊東<lb/>
　行至河北鎮渡白洋河過草壩復西行望河自從西<lb/>
　北來也又里許即歸仁堤起頭有閘兩邉有河堤西<lb/>
　河往南頗寛至虹縣歸仁集有五十里石堤因㵼水<lb/>
　開㫁閘北有舊縷堤一道通鎮市南接草壩因天雨<lb/>
<pb n="KR2k0078_WYG_163-15b"/>
　不及逺去仍回白洋河宿<lb/>
　十六日從白洋河街行三里許桃源縣界至新堤頭<lb/>
　東南行三里許連著堤頭又行五里對岸古城又十<lb/>
　五里有草亭對岸九里岡險工又十五里西南一灣<lb/>
　又連㡬灣至烟墩險工内有月堤上水壩臺甚長七<lb/>
　八里至桃源縣以土堤為城離堤約半里三里至龍<lb/>
　窩險埽工月堤内有潭水東行數里有草菴對㟁王<lb/>
　家嘴又南行數里復東行五六里李家口大王廟地<lb/>
<pb n="KR2k0078_WYG_163-16a"/>
　方宿<lb/>
　十七日東行二十里復南行數里髙家灣東行數里<lb/>
　西呉城内有舊縷堤對岸有呉城南去遙堤又南即<lb/>
　洪澤湖近來水漲堤北有千丈缺口田土皆水又東<lb/>
　行河邉陳家莊對㟁玉皇閣險工又東對岸清河縣<lb/>
　此處舊時即張福口今斷又東上小橋過河從皮家<lb/>
　厰稍南過清口到甘羅城上岸河從清河縣西來順<lb/>
　清口北灣惠濟祠北始繞東行爛泥淺至惠濟祠乃<lb/>
<pb n="KR2k0078_WYG_163-16b"/>
　南北矣近因清水大皮家厰及清口皆清水又二十<lb/>
　里至龍汪閘過橋進署<lb/>
　二十日早出署從西南行二十五里至武家墩上堤<lb/>
　即洪澤湖髙家堰之長堤也傍湖俱石岸可稱堅固<lb/>
　惜太低不無水漲搧空之虞置有減水壩寛數丈又<lb/>
　十五里至髙家堰闗帝廟内有碑文及御祭亭係眀<lb/>
　總河潘公季馴夢神授訣成功奏請建廟者也又二<lb/>
　十里至石工頭從此皆朩工矣二十里至髙良澗有<lb/>
<pb n="KR2k0078_WYG_163-17a"/>
　減水壩又二十里至周橋宿云昔年此地亦通運道<lb/>
　今築斷置減水壩一座<lb/>
　二十一日早行五里許古溝東減水壩寛二十餘丈<lb/>
　又里許古溝西減水壩寛五十餘丈又數里至唐埂<lb/>
　減水壩闊四十餘丈又里許唐埂又十餘里即翟家<lb/>
　壩因有土埂最髙不用築堤此去西北數里渡<hi>闕</hi>家<lb/>
　口三十里可到老子山有數千家烟火商賈往來甚<lb/>
　多三面皆水淮水即出其西南陸路可通盱眙約八<lb/>
<pb n="KR2k0078_WYG_163-17b"/>
　十里盱眙至翟家壩止六十里壩之東去地土稍髙<lb/>
　其堤東一帶地勢低窪一望惟見水草而已復回騎<lb/>
　過髙良澗至髙家堰宿<lb/>
　二十二日從髙家堰過武家墩由横堤至大墩視三<lb/>
　岔口出水以一半繞墩灌入運河置東水閘以緩其<lb/>
　勢不至直衝難受以一半歸助爛泥淺同入黄河此<lb/>
　處為新清口又從七里閘繞太山墩堤堤北岸有甘<lb/>
　羅城舊運河即甘羅而西南入運河因黄河灌淤今<lb/>
<pb n="KR2k0078_WYG_163-18a"/>
　改數里又北行新莊閘對岸惠濟祠又北行至文英<lb/>
　店望隔岸止以一堤而攩黄河矣又過鳯陽厰減水<lb/>
　壩至清江浦進署<lb/>
　是役也因靳公毎年所進河圖俱不稱<lb/>
㫖凂予繪黄運兩河圖進呈然非親歴山川城郭則位<lb/>
　置豈能無誤於是束裝就道自五月十九日出河署<lb/>
　至九月十七日進署歴三省閱四月計程則萬有餘<lb/>
　里非揮汗於炎雲亦日之中即委頓於烈風暴雨之<lb/>
<pb n="KR2k0078_WYG_163-18b"/>
　下道途所經古蹟間志一二諸水源有闗繫兩河者<lb/>
　俱一一考訂詳明至名山勝蹟具載各府州縣志書<lb/>
　不敢獵取以侈博雅雲間周洽竹岡氏識<hi>看河紀程</hi>
　<lb/>
　<lb/>
　<lb/>
　<lb/>
　行水金鑑卷一百六十三<lb/>
</p>
<p>
</p>
  </div>
</body>
</text>
</TEI>
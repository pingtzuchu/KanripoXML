<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻三十七</head> <lb/>
    <p>
<pb n="KR2k0078_WYG_037-1a"/>
欽定四庫全書<lb/>
　行水金鑑巻三十七<lb/>
　　　　　　　　　　江南按察使傅澤洪撰<lb/>
　　河水<lb/>
明神宗萬歴二十三年六月癸卯總理河道工部尚書<lb/>
楊一魁以御史秦懋義論其力薄不堪艱鉅乃上疏乞<lb/>
罷且言清口宜浚黄河故道宜復髙堰不必修石隄不<lb/>
必砌減水閘壩不必用乞查臣先後奏議并行司道文<lb/>
<pb n="KR2k0078_WYG_037-1b"/>
移茍有可采勿因臣去而廢其言詔以盡心任事不允<lb/>
辭　庚戌禮科左給事中張企程言臣奉命勘河或憚<lb/>
於炎暑懾於波濤而渉覽有遺地或悞聴人言抝執巳<lb/>
見而商確有遺謀或蓄疑猶豫持論模稜有所諱而不<lb/>
言或阿附要津阻撓豪右有所畏而不行皆臣之罪若<lb/>
其身先庶職䖍始慮終則總河臣之責也至於督漕巡<lb/>
漕部司諸臣所與共事地方者職各有屬人各有謀倘<lb/>
據先入之說持偏執之見秦越異視齟齬難合陽是而<lb/>
<pb n="KR2k0078_WYG_037-2a"/>
陰非甫行而輒罷則勘為徒勞而議為徒說矣候命下<lb/>
備咨總河漕部院行令司道管河各官及咨都察院轉<lb/>
行巡歴各御史務秉虚心以圖永利詔如所議　九月<lb/>
巳卯江北巡按御史崔邦亮條陳治河事宜有曰今日<lb/>
之事不在勘議而在果斷今日之功不在謀始而在考<lb/>
成欲事之成必専責之巡河御史而御史中當於髙舉<lb/>
牛應元内擇一人任之以二臣舊按江北經歴指陳皆<lb/>
所素練且言開決處欲取地方甘結疏上工科給事中<lb/>
<pb n="KR2k0078_WYG_037-2b"/>
林熙春等言遣臺臣巡河有三不便莫若令科臣張企<lb/>
程寛限以相度成功為按臣蔣春芳加敕以稽覈錢糧<lb/>
敕諸臣以同心共濟毋争職掌以隳成功而圖䂓避戸<lb/>
科給事中程紹復言邦亮意在分争不為通論均為王<lb/>
臣茍利社稷何分臺省謂科臣主於勘議心無窮而限<lb/>
易滿則何不代請寛限而必欲另遣一人以滋紛更之<lb/>
議哉今意救祖陵不敢謂於運道生民全未有碍然亦<lb/>
當次第行之可耳若必欲取士民甘結而後行事則築<lb/>
<pb n="KR2k0078_WYG_037-3a"/>
舍道旁之說也疏下工部部臣據熙春二說以請上報<lb/>
可　壬辰勘河科臣張企程總河楊一魁等議欲分殺<lb/>
黄流以縱淮别疏海口以𨗳黄蓋以淮壅由於河身日<lb/>
髙河髙由於海口不深若上流既分則下流日減清河<lb/>
之口淮無黄遏則泗之積水自消而祖陵永保無虞總<lb/>
漕禇鈇以江北歳遭大祲民不堪大役欲先洩淮而徐<lb/>
議分黄工部謂𨗳淮分黄勢實相須不容偏廢宜將𨗳<lb/>
淮分黄并疏浚海口等處工程逐一舉行其一應工費<lb/>
<pb n="KR2k0078_WYG_037-3b"/>
酌議動支事完日分别勸懲悉報可　丙申時治河諸<lb/>
臣議論稍異河臣既欲分黄以𨗳淮而漕臣以黄家壩<lb/>
之役工力重大宜在所緩御史牛應元折衷其說言治<lb/>
水猶治病病有的症藥有緩急黄淮的症也初因草灣<lb/>
之開宣洩不利遂致黄流上壅繼因黄流之壅遇漲逼<lb/>
阻遂致淮流下決尋因淮流下決清口空隙河水乗而<lb/>
上演遂致有門限沙之勢至沙勢隄防淮壅而潰為患<lb/>
遂滋今欲為治標之圖則如漕臣言𨗳河南下大破曲<lb/>
<pb n="KR2k0078_WYG_037-4a"/>
防諸潰俱洩勢便而功甚易若清口之壅如故則病根<lb/>
原在欲為治本之圖則如河臣言分黄他避淮流無侵<lb/>
功大而利逺但水勢之通塞難定而交㑹之風脈有妨<lb/>
若歳月不效則受病無巳科臣林熙春河臣楊一魁業<lb/>
奉重托科臣張企程業奉特遣分黄勘議業奉明㫖是<lb/>
河臣既身肩大役原疏所請亦不過六十八萬金而止<lb/>
國家亦何靳於此唯是蠲免不可不議勸賚不可不先<lb/>
侵尅不可不禁紀律不可不嚴願俯允河臣之請以鼓<lb/>
<pb n="KR2k0078_WYG_037-4b"/>
億兆之心工部兩具覆上從之　十月壬寅工部覆治<lb/>
河諸臣酌議分黄𨗳淮大工四事一曰議錢糧二曰議<lb/>
官夫三曰議分委四曰議肅法并留科臣張企程督工<lb/>
完日回朝上悉從之　丁未留江北鳳廬等府漕糧二<lb/>
十四萬石為河工挑濬口糧仍留太倉助工銀十二萬<lb/>
兩抵折亦以江北被災故也　戊申南京四川道試御<lb/>
史陳煃舊令寳應慮周家橋既開則必以髙寳邵伯為<lb/>
壑運道民産鹽塲交受其害上疏言之語甚激且言治<lb/>
<pb n="KR2k0078_WYG_037-5a"/>
水必先疏下流自興鹽迤東如白塗河石䃮口廖家港<lb/>
等處條為數河分門出海然後從下而上將清水潭子<lb/>
嬰溝等處疏濬深廣使水有所容又於𤓰儀多開閘口<lb/>
以廣分洩之路庶免潰決之患又云河强淮弱淮退則<lb/>
河進萬一逆行為害更大五港口之議亟宜舉行大意<lb/>
欲分黄為先而淮不必深治且欲多開入海之路令髙<lb/>
寳諸湖之水次第東行而後周橋武墩之水受納有地<lb/>
工部謂分黄𨗳淮二役伊始重鉅難支復有興鹽開河<lb/>
<pb n="KR2k0078_WYG_037-5b"/>
之役工費更當何厎請下治河諸臣勘議報可　辛亥<lb/>
勘河給事中張企程奏限期巳廹専候部覆回京而河<lb/>
臣楊一魁邀與共事因言有一可留四不可留意欲専<lb/>
責撫按與河臣同心共濟勿以意見之嫌致悞成功工<lb/>
部據疏具覆且謂河臣疏留科臣巳奉明㫖無容别議<lb/>
但望堅始終委任之心假以便宜以消疑阻上悉從之<lb/>
　十一月辛未時分黄流巳有成議漕臣禇鈇終以為<lb/>
慮遂據淮安府知府馬化龍分黄五難之說潁州兵備<lb/>
<pb n="KR2k0078_WYG_037-6a"/>
道李𢎞道謂宜開髙堰具疏上請大意以𨗳淮功小易<lb/>
成分黄功鉅難就唯漸開髙堰急闢清口河方於祖陵<lb/>
王氣無碍而運道民力亦胥頼之疏上科臣林熙春言<lb/>
積水為患淹及祖陵者淮也流行不駛致有退縮者非<lb/>
淮也障淮不東令無旁洩者堰也泥沙日澱致淮滯流<lb/>
者非堰也故𨗳淮分黄之議不自今日而巳然矣馬化<lb/>
龍五難之說可置勿問唯是李𢎞道力主開髙堰一節<lb/>
關係非小若以長淮之水盡決髙堰而下之滔滔東注<lb/>
<pb n="KR2k0078_WYG_037-6b"/>
有不潰漕渠而壊田廬乎或者曰祖陵運道民生三者<lb/>
髙堰未修而無事髙堰既修而多事殊不知淮猶昔日<lb/>
之淮而河非昔日之河先是河身未髙而淮尚安流今<lb/>
則河身日髙而淮受倒灌此𨗳淮固以為淮分黄亦以<lb/>
為淮乞敕工部亟為議覆如事有緩急不妨酌量次第<lb/>
舉行工部覆言先前議開腰鋪支河以分黄流以倭警<lb/>
災傷竟至停寢遂貽今日之患上厪聖怒重譴河臣今<lb/>
黄家壩分黄之工再行阻格萬一淮壅為害誰任其咎<lb/>
<pb n="KR2k0078_WYG_037-7a"/>
合備行治河諸臣殫心畢慮將𨗳淮分黄工程亟行興<lb/>
舉其髙堰應決與否仍聴科臣㑹同河漕諸臣從長酌<lb/>
議詔報可　丁亥調河南左叅政兼僉事王嘉謨管理<lb/>
修河　十二月乙巳南京吏科給事中祝世祿奏禹之<lb/>
治水濬之也非隄之也三十年來當事者不師禹而師<lb/>
鯀徐淮之河束之以縷隄隄善決決而塞不勝塞也又<lb/>
外加以遙隄蓋縁曲護運道故以築塞奏功亦以築塞<lb/>
貽害頃者議主疏浚分黄以治其本𨗳淮以治其標分<lb/>
<pb n="KR2k0078_WYG_037-7b"/>
黄功先下流安東五港别開海口至為得䇿獨𨗳淮除<lb/>
浚清口外議開髙良澗子嬰溝放淮從廣洋湖東入於<lb/>
海議開武家墩注河放淮從射陽湖東入於海廣洋湖<lb/>
闊僅八里射陽名為湖實則為河闊僅二十五丈離海<lb/>
且三百里迂回淺窄髙寳等七州縣之水唯此一線宜<lb/>
洩之宣洩不及即苦淹没而又淮注焉田廬鹽場必無<lb/>
幸矣廣洋湖東有一湖名太湖方廣六十里湖北口有<lb/>
舊官河自官蕩直至鹽城石䃮口通海只五十三里此<lb/>
<pb n="KR2k0078_WYG_037-8a"/>
河見闊六七丈若加挑深廣此𨗳淮下流入海之一便<lb/>
也至云周家橋放淮下髙寳諸湖從金家灣芒稻河南<lb/>
入於江而此灣此河入江之路甚隘十不能入其一二<lb/>
非開廣十五丈深五丈許不可工部據疏覆請詔令與<lb/>
勘河科臣總河總漕及各御史等官從長酌議以奏<hi>明神</hi>
<hi>宗實錄</hi>
　余嘗考山海經河自崑崙歴數千餘里至徐邳出清<lb/>
　口㑹淮而東入於海淮自桐柏挾七十二溪至泗眙<lb/>
<pb n="KR2k0078_WYG_037-8b"/>
　經清口㑹黄而東入於海而我祖陵王氣屹然中峙<lb/>
　誠聖子神孫億萬年鍾祥孕秀之地也漢唐若宋都<lb/>
　秦都汴歳漕粟不過數十萬三十萬二十萬石而已<lb/>
　我國家定鼎北平非四百萬石無以恃命非浮江絶<lb/>
　淮挽河越濟無以通逹京師國家邊陲半倚鹺餉無<lb/>
　論六十萬金場竈星布淮揚即林林總總之生齒髙<lb/>
　寳興鹽通泰者亦不可勝算矣以故我朝經理漕河<lb/>
　之臣最稱隆重其經理漕河之費亦最稱浩繁宜祖<lb/>
<pb n="KR2k0078_WYG_037-9a"/>
　陵之鞏固如磐石漕渠之輸輓有利渉民生之攸奠<lb/>
　有寧居也夫何頻年以來霪潦為災洪水氾溢河勢<lb/>
　猛疾不受淮流沙為波激壅遏清口遂使淮水不得<lb/>
　東注盱泗無從宣洩而陵園始有侵蕩之虞耳識者<lb/>
　謂宜殺河流之强勁使不得為淮梗宜洩淮水之停<lb/>
　蓄俾不得為泗病斯二者即醫家標本之說相為表<lb/>
　裏而不可偏廢者也夫水之流於地中猶人身之血<lb/>
　脈也血脈不調不察其所以受病之原與所以療病<lb/>
<pb n="KR2k0078_WYG_037-9b"/>
　之䇿則撫視雖勤督理雖切均非對症之藥故曰緩<lb/>
　則治其本急則治其標執此以投劑則病去而神王<lb/>
　神王而營衛自固寧有潰裂而四出者乎寧有壅閼<lb/>
　而不宣者乎萬歴二十三年淮水逆壅遂至泗城飄<lb/>
　泊陵麓以外滙為巨浸民居田廬變為池沼致厪皇<lb/>
　上宵旰焦勞詔㫖屢頒督責嚴切衆議盈庭終成道<lb/>
　旁之築莫可適從惟時總漕禇公則謂時有重歉𨗳<lb/>
　淮宜先而分黄可已總河楊公則謂患有相因分黄<lb/>
<pb n="KR2k0078_WYG_037-10a"/>
　宜急而𨗳淮繼之勘科張公則謂分黄𨗳淮折衷宜<lb/>
　慎按臺蔣公毅然主持務在分𨗳並舉而楊與張意<lb/>
　遂決矣乃於黄家壩開新河分黄由周伏莊袁家莊<lb/>
　陳谿岔廟嵇朝口掛甲墩五港灌口入海又因鮑王<lb/>
　決口議建閘座俾河水分洩亦入周伏莊與黄交㑹<lb/>
　同至灌口入海夫分黄之議其說衆矣有從腰鋪開<lb/>
　者但恐清河縣治夾於兩水之中漂泊侵嚙或有可<lb/>
　慮有從老黄河開者雖係故道縁水勢背灣且原口<lb/>
<pb n="KR2k0078_WYG_037-10b"/>
　淤為平陸惟黄家壩在清河之上黄流入口既順舊<lb/>
　渠又有可因且與鮑王口下流交㑹誠為便利此分<lb/>
　黄之大略治本之不得不先者也又於清河口酌議<lb/>
　𨗳淮闢開門限沙裁去張福隄於周家橋則疏濬深<lb/>
　闊於髙良澗議建滚水石壩於涇河疏渠築隄以通<lb/>
　武墩之下流由射陽湖入海於子嬰溝濬渠築隄以<lb/>
　分周橋髙澗之下流由廣洋湖入海又於金灣芒稻<lb/>
　河闢一新渠俾之入江此𨗳淮之大略為治標之不<lb/>
<pb n="KR2k0078_WYG_037-11a"/>
　得不急者也及黄壩工完放水之日黄水從新河入<lb/>
　者十之五六從清口出者十之三四水勢頓減四尺<lb/>
　有餘兼之清口淤沙盡闢周橋武墩髙澗堰壩疏通<lb/>
　淮水滔滔順流會黄東注祖陵積壅向者漸逼幽<lb/>
　宫今退至金橋數十丈盱泗民廬一旦脫昏墊而登<lb/>
　樂土此有目者所共見有耳者所共聞謂非總河力<lb/>
　任之功勘科贊襄之力按臺主持之決不可也議者<lb/>
　謂淮黄交㑹清口乃祖陵一大合襟今從黄壩分流<lb/>
<pb n="KR2k0078_WYG_037-11b"/>
　王氣稍洩殊不知二流之合始於武廟初年祖陵之<lb/>
　葬肇於勝國末造我國家熙運天成非士庶家丘壑<lb/>
　可比黄不東南而東北總為環繞同入東海即為㑹<lb/>
　合豈在區區一清口哉况黄壩之水與鮑王之流㑹<lb/>
　於周伏莊由灌口而入海黄河正流又與長淮之水<lb/>
　㑹合於清口同由雲梯而入海是合襟之外重添一<lb/>
　合襟矣何弗思之甚耶方泗州淹没祖陵告危當事<lb/>
　者既不敢言又莫能救初於外建隄以障之而隄内<lb/>
<pb n="KR2k0078_WYG_037-12a"/>
　之水自若也尋又於内建子隄以障之而子隄内之<lb/>
　水自若也尋又設水車於子隄以撤之一如泗州城<lb/>
　中撤水移之城外之法然一月之撤不過一日之雨<lb/>
　而即盈一日之雨加以一月之撤而不盡况地泉已<lb/>
　滿縱撤何益大水常盈有隄何用臣子至此惟痛心<lb/>
　疾首恨欲以身赴之尚可信堪輿之謬談拘合襟之<lb/>
　俗說束手坐視而不為一拯乎天下未有浸先人於<lb/>
　水厎而尚哆言形勝者也議者又謂泗陵水患病在<lb/>
<pb n="KR2k0078_WYG_037-12b"/>
　髙堰求解祖陵之厄非去髙堰不可勘科洛源張公<lb/>
　疏曰髙堰之築非始於近日乃漢陳登剏之我朝平<lb/>
　江伯陳瑄稍為増築至後髙寳淮揚連遭淹没前河<lb/>
　臣始大加修砌以捍禦之而水患稍息其功不可盡<lb/>
　泯蓋髙堰勢髙淮水陡下疾若建瓴瀰漫平湖汪洋<lb/>
　停蓄卒然不能入江逹海西風駕濤狂瀾東擊淮南<lb/>
　一線之隄潰如破竹髙寳興鹽之民求為魚鼈不可<lb/>
　得矣其為運道民生之患可勝言哉科臣祝公有言<lb/>
<pb n="KR2k0078_WYG_037-13a"/>
　曰陵寢國脈也運道鹽場國計也民生國本也一病<lb/>
　四痛有緩急而無彼此為運道民生鹽場任祖陵之<lb/>
　沉淪誠悖徳也為祖陵一利貽運道民生鹽場三害<lb/>
　非完計也今周橋武墩髙澗即所稱髙堰也武墩周<lb/>
　橋列於首尾髙澗當其中開此三處即拆髙堰無異<lb/>
　也奚必盡屠其形跡而後謂之拆耶抑尚有隠憂也<lb/>
　夫淮流行至清口㑹河入海能拒强河之不内灌者<lb/>
　以全力勝也如髙堰一拆或周橋大開淮水大洩勢<lb/>
<pb n="KR2k0078_WYG_037-13b"/>
　分力弱難以控河安保河之不躡其後而與淮南注<lb/>
　乎是二水反背奔騰淮與黄風馬牛不相及合襟安<lb/>
　在哉大都治河之法各有不同治弱者利用合治强<lb/>
　者利用分宋儒曰以數千里湍悍難治之河而欲使<lb/>
　一淮以疏其怒萬無此理分其半以殺其力則河患<lb/>
　可平味宋儒之言則分殺河流楊公固自有見功在<lb/>
　社稷三祖在天之靈當不使勞臣與草朩同朽腐也<lb/>
　議者又曰欲𨗳淮須先疏黄欲疏黄須先開海口夫<lb/>
<pb n="KR2k0078_WYG_037-14a"/>
　防河諸臣屢屢有究心海口者矣率多為雲梯一海<lb/>
　口所拘也夫以萬里之横流而洩以雲梯關之一口<lb/>
　下流安得不壅遏上流安得不潰決哉論者率曰疏<lb/>
　草灣曰復老黄河故道總之歸此雲梯海口耳浪談<lb/>
　者且欲濬此海口嗟嗟海口套沙幾二十里潮退則<lb/>
　沙見潮灌則深不測矣即驅十萬之衆費百萬之金<lb/>
　何所著力鋓鋤釟盪從何施乎訪之土人云雲梯關<lb/>
　以北别有海口可以洩水者蓋河自清口南奔衝決<lb/>
<pb n="KR2k0078_WYG_037-14b"/>
　鮑王口西入周伏莊陳溪等湖况開黄壩口分黄亦<lb/>
　由周伏莊㑹合北趨東入羅家口桑墩等湖此處可<lb/>
　析為五支一支入五港口一支入平望湖皆從灌口<lb/>
　入海一支入五丈河入海一支從板浦入海一支從<lb/>
　海州新壩連河入海諸口稍加疏濬便可通流今急<lb/>
　建鮑王口閘使決口之水從閘而入分黄之水從黄<lb/>
　壩而入㑹合於周伏莊由陳溪等湖從五口而入海<lb/>
　黄河正流仍出清口㑹長淮從雲梯關而入海則分<lb/>
<pb n="KR2k0078_WYG_037-15a"/>
　流之路既多宣洩之勢自易今日所謂下流計者莫<lb/>
　善於此矣海口分司灌南樊公先任贛榆時業已究<lb/>
　心於此至是疏請當宁見之施行五港一支業已沛<lb/>
　達正圖循次漸舉不虞坐毁罷去未竟其志惜哉張<lb/>
　兆元曰河之為患自古記之矣然未有害及陵寢如<lb/>
　今日者當事者乃開黄壩以分黄闢清口以縱淮而<lb/>
　又開周橋武墩髙澗以消盱泗積水又濬五港灌口<lb/>
　以廣下流所謂治本治標之䇿可謂曲中肯窾矣總<lb/>
<pb n="KR2k0078_WYG_037-15b"/>
　之急除祖陵之患以紓君父之憂耳廼有疾成而喜<lb/>
　敗者吾不知其何以為心也<hi>張兆元分黄𨗳淮議保分黄𨗳淮大工告成</hi>
　<hi>薦陞級工部議覆同知張兆元管轄新河迢遥辛勞迴異尋常近經按臣疏薦應陞服俸一級奉㫖河工</hi>
　<hi>告成奠安陵寢有禆漕務朕心喜悅合宜陞賞以酬勞勩張兆元陞服俸一級</hi>
　是年三月總河楊一魁㑹禮科給事中張企程并撫<lb/>
　按各院㑹題分黄𨗳淮明年行委郎中詹在泮等開<lb/>
　桃源黄壩新河自黄家觜起至五港灌口止分洩黄<lb/>
　水入海以抑黄强𨗳淮闢清口沙七里建武家墩涇<lb/>
<pb n="KR2k0078_WYG_037-16a"/>
　河閘洩淮水由永濟河達涇河下射陽湖入海又建<lb/>
　髙良澗減水石閘子嬰溝周家橋減水石閘洩淮水<lb/>
　一由岔河下涇河一由草子河寳應湖下子嬰溝俱<lb/>
　通廣洋湖入海仍恐淮水宣洩不及南注各湖為患<lb/>
　又挑髙郵茆塘港通邵伯湖開金家灣下芒稻河入<lb/>
　江以疏淮漲<hi>南河全考</hi>
　是年九月總督漕運禇鈇議𨗳淮總理河道楊一魁<lb/>
　議先分黄次𨗳淮御史牛應元議合行之又為祖陵<lb/>
<pb n="KR2k0078_WYG_037-16b"/>
　計黄堌口決當制小林口淤當挑歸仁隄當培上從<lb/>
　之括帑五十萬役夫二十萬分黄𨗳淮自黄江觜𨗳<lb/>
　河分趨五港灌口徑入海以殺黄勢毋盡入淮𨗳淮<lb/>
　則自清口闢積沙數十里又於髙堰旁若周家橋武<lb/>
　家墩稍引淮支流入於湖為預浚入江入海路以泄<lb/>
　之祖陵水漸退而水患息<hi>明紀事本末</hi>
　黄河身髙至清口與淮㑹而黄性常强淮性常弱兼<lb/>
　因沙墊遏淮流使不得急下水積泗盱間髙堰又無<lb/>
<pb n="KR2k0078_WYG_037-17a"/>
　閘壩洩水總河尚書楊一魁専主分黄而總督漕撫<lb/>
　尚書禇鈇力言分黄不若建髙良澗諸閘壩以洩淮<lb/>
　為便㑹楊一魁先行部司諸官勘議分黄巳有成說<lb/>
　乃㑹題準依興舉<hi>淮安府志</hi>
　是年巡按髙舉疏黄淮受病之原略云臣於去年奉<lb/>
　命巡按淮揚比五月入徐時徐州月河新成積水盡<lb/>
　洩臣一望黄流見城外有隄幾與城齊隄外有河水<lb/>
　與隄齊且水日益漲隄日益増將不知其所終是黄<lb/>
<pb n="KR2k0078_WYG_037-17b"/>
　水之日髙為徐城害者如此既由徐而泗一望淮水<lb/>
　見城牆以内積水占之城牆以外淮水環之傾頽民<lb/>
　舍淹没民田是淮水之日髙為泗城害者如此又由<lb/>
　淮安歴揚州見揚州迤邐漕渠三百餘里所恃一線<lb/>
　長隄乃其所以為隄者皆岸上加土水髙平地多者<lb/>
　丈餘少亦不下五六尺夫隄髙則漸薄薄則易潰今<lb/>
　日報決清水潭明日報決濠家灣又明日報決邵伯<lb/>
　口築土砌石歳無虚日聚料鳩工日無停晷閭閻日<lb/>
<pb n="KR2k0078_WYG_037-18a"/>
　疲於奔命田舍悉滙為巨浸是漕水之日髙為地方<lb/>
　害者又如此臣嘗得之咨諏蓋黄河之水自星宿海<lb/>
　歴關陜奔騰萬里而入於海淮河之水自桐柏渉夀<lb/>
　潁夾七十二溪之水由泗㑹黄而逹於海夫此沆漭<lb/>
　兩河納百川需此一海口以沛其朝宗之脈則海口<lb/>
　其咽喉也海口沙壅咽喉作梗斯則河泥日結淤而<lb/>
　髙泥髙於河水漲於上向所稱吕梁一洪至為險峻<lb/>
　今則履為坦途而不知有洪於是乎黄漲而徐城坐<lb/>
<pb n="KR2k0078_WYG_037-18b"/>
　困矣强黄外抗弱淮中停况又截以髙堰隄以張福<lb/>
　即向所稱洪澤等湖各有界限今則滙而浩𣺌無涯<lb/>
　淮漲而泗城告急矣淮不此出勢必南注故每遇夏<lb/>
　秋都管塘周家橋等處茫乎四十餘里水漫而南於<lb/>
　是乎水漲而漕隄決矣於此而按其勢揆其源則鳳<lb/>
　泗淮揚之陷溺病在淮淮停病在黄黄之泛漲病在<lb/>
　海口是故疏海口以𨗳黄抑黄水以洩淮此誠首務<lb/>
　第恐茫茫海口工力難施則於今昔所議三乂鎮耿<lb/>
<pb n="KR2k0078_WYG_037-19a"/>
　公廟訾家營鮑家口等處另開支河驅由灌口而注<lb/>
　之海以治其本黄水既分淮無壅遏或又盡決張福<lb/>
　之隄大闢清河之口而縱之以治其標則祖陵以奠<lb/>
　運道以安而鳳泗髙寳之民可措之袵席矣　是年<lb/>
　冬十月工部覆議得分黄𨗳淮大工事宜一議錢糧<lb/>
　河工用銀六十八萬各役該領銀兩責成各道督率<lb/>
　各府佐官每十日一驗依期給領不許稽遲致悞工<lb/>
　程一議官夫該夫八萬餘名毎夫給銀一兩五錢凡<lb/>
<pb n="KR2k0078_WYG_037-19b"/>
　科索苦累夙弊盡行禁革赴工之日照行伍之法每<lb/>
　十有長每百有率各設旗牌以便識認稽查分界止<lb/>
　宿以杜争鬧設局施藥以療疾病調兵巡鑼以防意<lb/>
　外之虞一議分委以便責成河工重大工費不貲所<lb/>
　頼以督率夫役稽查錢糧者惟大小官員也各府推<lb/>
　官等兼督各州縣官分理周橋武墩涇河子嬰溝等<lb/>
　處五港口三岔墩工程専屬之海口分司官并黄家<lb/>
　壩三大工每工以部司及兵道各一人管理僱募人<lb/>
<pb n="KR2k0078_WYG_037-20a"/>
　夫及放錢糧措備器具照查夫役責之各部司與各<lb/>
　道查催工程核驗土方給散工食柴米等項則屬之<lb/>
　府佐官一應收放河工錢糧屬之淮安府掌印官查<lb/>
　盤分黄錢糧屬之廬州府推官各官如遇陞遷不許<lb/>
　離任一議肅法紀以整肅人心大工肇舉怨謗易生<lb/>
　所頼以整肅人心鼓舞衆志者惟法紀嚴明也宜甄<lb/>
　别勸懲有錢糧明白工程如式者定行紀勸否則紀<lb/>
　罰總河以此甄别司道司道以此甄别各委官如横<lb/>
<pb n="KR2k0078_WYG_037-20b"/>
　生疑畏致隳大工者許指名具奏重治詔從之<hi>通漕𩔖編</hi>
　<hi>以實錄止存其目錄此  見當時治河之要</hi>
　<lb/>
　<lb/>
　<lb/>
　<lb/>
　<lb/>
　行水金鑑巻三十七<lb/>
</p>
<p>
</p>
  </div>
</body>
</text>
</TEI>
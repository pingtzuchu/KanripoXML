<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百二</head> <lb/>
    <p>
<pb n="KR2k0078_WYG_102-1a"/>
欽定四庫全書<lb/>
　行水金鑑巻一百二<lb/>
　　　　　　　　　　江南按察使傅澤洪撰<lb/>
　　運河水<lb/>
兖州牐已見前至元二十七年四月都漕運副使馬之<lb/>
貞言准山東東西道宣慰使司牒文相視兖州牐堰事<lb/>
先於至元十二年䝉丞相巴延訪問自江淮逹大都河<lb/>
道之貞乃言宋金以來汶泗相通河道郭都水按視可<lb/>
<pb n="KR2k0078_WYG_102-1b"/>
以通漕於二十年中書省奏准委兵部李尚書等開鑿<lb/>
擬修石牐十四二十一年省委之貞與尚監察等同相<lb/>
視擬修石牐八石堰二除已修畢外有石牐一石堰一<lb/>
堈城石堰一至今未修據濟州以南徐邳沿河撁道橋<lb/>
梁二十二年添立邳州水站移文沿河州縣修治已完<lb/>
二十三年調之貞充漕運副使委管牐接放綱船沿河<lb/>
撁道元無崩損去處在前年例當麻麥盛時差官修理<lb/>
撁道督責地主割刈麻麥并滕州開决稻堰泗源磨堰<lb/>
<pb n="KR2k0078_WYG_102-2a"/>
差人於吕梁百步等谼及濟州牐監督江淮綱運船隻<lb/>
過谼出牐不令阻滯客旅茍取錢物據新開㑹通并濟<lb/>
州汶泗相通河非自然長流河道於兖州立牐堰約泗<lb/>
水西流堈城立牐堰分汶水入河南㑹於濟州以六牐<lb/>
撙節水勢啓閉通放舟楫南通淮泗以入新開㑹通河<lb/>
至於通州近去嵗四月江淮都漕運使司言本司糧運<lb/>
經濟河至東阿交割前者濟州運司不時移文瀕河官<lb/>
司修治撁道若有緩急處所正官取招呈省路經歴縣<lb/>
<pb n="KR2k0078_WYG_102-2b"/>
逹嚕噶齊以下就便斷罪今濟州漕司革罷其河道撥<lb/>
屬都漕運司管領本司糧運未到東阿凡有阻滯並是<lb/>
本司遲慢迤南河道從此無人管領不時水勢泛溢隄<lb/>
岸摧塌澀滯河道又濟州牐前濟州運司正官親臨監<lb/>
視其押綱船户不敢分争即日各處官司差人管領與<lb/>
綱官船户各無統攝争要水勢及攙越過牐互相毆打<lb/>
以致損壊船隻浸沒官糧擬將東阿河道撥付江淮都<lb/>
漕運司提調管領庶幾不誤糧運都省准焉又准江淮<lb/>
<pb n="KR2k0078_WYG_102-3a"/>
都漕運司副使言除委官看管牐堰外據汶泗堈城二<lb/>
牐一堰泗河兖州牐堰濟州城南牐乃㑹通河上源之<lb/>
喉衿去嵗流水衝壊堈城汶河土堰兖州泗河土堰必<lb/>
須移文兖州泰安州差夫修閉又被漲水衝破梁山一<lb/>
帶隄堰走洩水勢通入舊河以致新河水小澀糧船乞<lb/>
移文斷事等官轉下東平路修閉上流撥屬江淮漕運<lb/>
司下流屬之貞管領若已後新河水小直下濟州監牐<lb/>
官并泰安兖州東平修理據兖州石牐一所石堰一道<lb/>
<pb n="KR2k0078_WYG_102-3b"/>
堈城石牐一道合用材物已行措置完備必須修理雖<lb/>
初經之貞相視㑹計即令不𨽻管領乞移文江淮漕司<lb/>
修治其泰安州堈城安梁山一帶隄岸濟州牐等處雖<lb/>
是撥屬江淮漕司今後倘若水漲衝壊隄堰亦乞照㑹<lb/>
東平濟寧泰安如承文字亦仰奉行又東阿須城界安<lb/>
山牐為糧船不由舊河來往江淮所委監牐官已去目<lb/>
今無人看管必須之貞修理以此權委人守焉<hi>元史河渠志</hi>
濟州河者新開以通漕運也世祖至元十七年七月耿<lb/>
<pb n="KR2k0078_WYG_102-4a"/>
叅政阿里尚書奏為姚演言開河事令阿哈穆特與耆舊<lb/>
臣集議以鈔萬錠為傭直仍給糧食世祖從之十八年<lb/>
九月中書丞相和爾果斯等奏姚總管等言請免益都<lb/>
淄萊寧海三州一嵗賦入折傭直以為開河之用平章<lb/>
阿哈穆特與諸老臣議以為一嵗民賦雖多較之官給傭<lb/>
直行之甚便遂從之十月和爾果斯等奏安巴蘇所開<lb/>
河經濟州而其地又有一河傍有民田開之甚便臣等<lb/>
議若開此河阿八失所管一方屯田宜移之他處不阻<lb/>
<pb n="KR2k0078_WYG_102-4b"/>
水勢世祖令移之十二月差鄂囉齊劉都水及精算數<lb/>
者一人給宣差印往濟州定開河夫役令大名衛州新<lb/>
附軍亦往助工三十一年御史臺言膠萊海道淺澀不<lb/>
能行舟臺官伊蘇特穆爾奏安巴蘇所開河省遣雅伊<lb/>
密實來謂漕船泛河則失少泛海則損多既而漕臣曩<lb/>
嘉岱萬户孫偉又言漕海舟疾且便右丞瑪哈丹又奏<lb/>
鄂諾鄂諾岱凡三移文言安巴蘇所開河益少損多不<lb/>
便轉漕水手軍人二萬舟千艘見閒不用如得之可嵗<lb/>
<pb n="KR2k0078_WYG_102-5a"/>
漕百萬石昨奉㫖候䝉古台來共議海道便則安巴蘇<lb/>
河可廢今䝉古台已自海道運糧回有一二南人自願<lb/>
運糧萬石已許之曩嘉岱孫萬户復請用軍騐試海運<lb/>
省院官暨衆議安巴蘇河所用水手五千軍五千船千<lb/>
艘畀揚州省教習漕運今擬以此水手軍人就用平灤<lb/>
船從利津海漕運世祖從之安巴蘇所開河遂廢<hi>元史河渠</hi>
<hi>志</hi>
揚州運河宋時嘗設軍疏滌世祖取宋之後河漸壅塞<lb/>
<pb n="KR2k0078_WYG_102-5b"/>
至元末年江淮行省嘗以為言雖有㫖濬治有司奉行<lb/>
未見實效仁宗延祐四年十一月兩淮運司言鹽課甚<lb/>
重運河淺澀無源止仰天雨請加修治明年二月中書<lb/>
移文河南省選官洎運司有司官相視㑹計工程費用<lb/>
於是河南行省委都事張奉政及淮東道宣慰司官運<lb/>
司官㑹州縣倉塲官徧歴巡視集議河長二千三百五<lb/>
十里有司差瀕河有田之家雇倩丁夫開修一千八百<lb/>
六十九里倉塲鹽司不妨辦課協濟有司開修四百八<lb/>
<pb n="KR2k0078_WYG_102-6a"/>
十二里運司言近嵗課額増多而船竈反日益貧苦宜<lb/>
令有司通行修治省減官錢省臣奏準諸色户内顧募<lb/>
丁夫萬人日支鹽糧錢二兩計用鈔二萬錠於運司鹽<lb/>
課及減駁船錢内支用差官與都水監河南行省淮東<lb/>
宣慰司官專董其事亷訪司體察樞密院遣官鎮遏乗<lb/>
農隙併工疏治<hi>元史河渠志</hi>
練湖在鎮江元有江南之後豪勢之家於湖中築隄圍<lb/>
田耕種侵占既廣不足受水遂致泛溢世祖末年叅政<lb/>
<pb n="KR2k0078_WYG_102-6b"/>
諳達拉奏請依宋例委人提調疏治其侵占者騐畆加<lb/>
賦至治三年十二月省臣奏江浙行省言鎮江運河全<lb/>
藉練湖之水為上源官司漕運供億京師及商賈販載<lb/>
農民來往其舟楫莫不由此宋時專設人夫以時修濬<lb/>
練湖瀦蓄潦水若運河淺阻開放湖水一寸則可添河<lb/>
水一尺近年淤淺舟楫不通凡有官物差民運遞甚為<lb/>
不便委官相視疏治運河自鎮江路至吕城壩長百三<lb/>
十一里計役夫萬五百十三人六十日可畢又用三千<lb/>
<pb n="KR2k0078_WYG_102-7a"/>
餘人浚滌練湖九十日可完人日支糧三升中統鈔一<lb/>
兩行省行臺分官監督所用船物今嵗預備來春興工<lb/>
合行事宜依江浙行省所擬既得㫖都省移文江浙行<lb/>
省委叅政董中奉率合屬正官親臨督役於是董中奉<lb/>
言所委前都水少監崇明州知州任奉政鎮江路總管<lb/>
毛中議等議練湖運河此非一事宜依假山諸湖農民<lb/>
取泥之法用船千艘船三人用竹䈒撈取淤泥日可三<lb/>
載月計九萬載三月之間通取二十七萬載就用所取<lb/>
<pb n="KR2k0078_WYG_102-7b"/>
泥増築湖岸自鎮江在城程公壩至常州武進縣吕城<lb/>
壩河長百三十一里一百四十六步擬開河面濶五丈<lb/>
底濶三丈深四尺與見有水二尺可積深六尺所役夫<lb/>
於平江鎮江常州江隂州又建康路所轄溧陽州田多<lb/>
上戸内差倩若濬湖開河二役並興卒難辦集宜趁農<lb/>
隙先開運河工畢就濬練湖省準所言與都事王徴事<lb/>
等於泰定元年正月至鎮江丹陽縣洎各監工官沿湖<lb/>
相視上湖沙岡黄土下湖茭根叢雜泥亦堅硬不可䈒<lb/>
<pb n="KR2k0078_WYG_102-8a"/>
取又議兩役並興相離三百餘里往來監督供給為難<lb/>
願以所督夫一萬三千五百十二人先開運河期四十<lb/>
七日畢次濬練湖二十日可完繼有江南行臺侍御史<lb/>
及浙西亷訪司副使俱至乃議首事運河備文咨稟遂<lb/>
於是月十七日入役二月十八日省臣奏開濬運河練<lb/>
湖重役也宜依行省所議仍令便宜從事後各監工官<lb/>
言已分運河作三壩依原料深濶丈尺開浚至三月四<lb/>
日工畢數内平江崑山嘉定二州實役二十六日常熟<lb/>
<pb n="KR2k0078_WYG_102-8b"/>
呉江二州長洲呉縣實役二十八日餘皆役三十日已<lb/>
於三月七日積水行舟又監修練湖官言任奉議指劃<lb/>
元料増築隄堰及舊有土基共増濶一丈二尺平面至<lb/>
髙底灘脚増築共量斜髙二丈五尺依中堰西石䃮東<lb/>
舊隄卧羊灘修築如舊隄髙濶已及所料之上者遇有<lb/>
崩缺修築合完中堰西石䃮至五百婆隄西上増髙土<lb/>
一尺有缺亦補之五百婆隄至馬林橋隄水勢稍緩不<lb/>
須修治其隄底間有滲漏者窒塞之三月六日破土九<lb/>
<pb n="KR2k0078_WYG_102-9a"/>
日入役至十一日工畢實役三日歸勘任少監元料開<lb/>
運河夫萬五百十三人六十日畢濬練湖夫三千人九<lb/>
十日畢人日支鈔一兩米三升共該鈔萬八千一十四<lb/>
錠二十兩米二萬七千二十一石六斗實徴夫萬三千<lb/>
五百十二人共役三十三日支鈔八千六百七十九錠<lb/>
三十六兩糧萬三千十九石五斗八升比附元料省鈔<lb/>
九千三百三十四錠三十四兩糧萬四千二石二升其<lb/>
練湖未畢相視地形水勢再議叅政董中奉又言練湖<lb/>
<pb n="KR2k0078_WYG_102-9b"/>
舊有湖兵四十三人添補五十七名共百人於本路州<lb/>
縣苗糧三石之下二石之上差充專任修築湖岸設提<lb/>
領二員壕寨二人司吏三人於有出身人内選用工部<lb/>
議練湖所設提領人等印信即同湖兵宜咨本省徧行<lb/>
議擬又鎮江路言運河練湖今已開濬若不設法闗防<lb/>
徒勞民力除闗本路逹嚕噶齊烏魯斯哈雅總治其事<lb/>
同知哈克繖知事程郇專管啓閉斗門行省從之<hi>元史河渠志</hi>
元憲宗三年癸丑<hi>即宋理宗寳祐元年</hi>世祖募民受鹽入粟轉漕<lb/>
<pb n="KR2k0078_WYG_102-10a"/>
嘉陵<hi>元史世祖本紀</hi>
元憲宗四年甲寅<hi>即宋理宗寳祐二年</hi>張柔移鎮亳州以渦水北<lb/>
隘淺不可舟軍既病涉曹濮魏博粟皆不至乃築甬路<lb/>
自亳抵汴堤百二十里流深而不能築復為橋十五或<lb/>
廣八十尺横以二堡戍之<hi>元史憲宗本紀</hi>
元憲宗五年乙夘<hi>即宋理宗寳祐三年</hi>秋九月張柔㑹大帥於符<lb/>
離以百丈口為宋往來之道可容萬艘遂築甬道自亳<lb/>
而南六十餘里中為横江堡又以路東六十里皆水可<lb/>
<pb n="KR2k0078_WYG_102-10b"/>
致宋舟乃立柵水中唯密置偵邏於所逹之路由是鹿<lb/>
邑寧陵考柘楚丘南頓無宋患陳蔡潁息皆通矣<hi>元史憲宗</hi>
<hi>本紀</hi>
元世祖中統二年<hi>即宋理宗景定元年</hi>秋七月辛已命西京宣撫<lb/>
司造船備西夏漕運　八月甲寅勅西京運糧於沙井<lb/>
北京運糧於魚兒泊　九月丙子勅今嵗田租輸沿河<lb/>
近倉官為轉漕不可勞民<hi>元史世祖本紀</hi>
元世祖中統三年<hi>即宋理宗景定二年</hi>夏四月辛夘修河中禹廟<lb/>
<pb n="KR2k0078_WYG_102-11a"/>
賜名建極宫　八月已丑郭守敬請開玉泉水以通漕<lb/>
運從之<hi>元史世祖本紀</hi>守敬字若思邢臺人從劉秉忠學中統<lb/>
三年用薦世祖召見面陳水利六事其一中都舊漕河<lb/>
東至通州引玉泉水以通舟嵗可省僱車錢六萬緡通<lb/>
州以南於藺榆河口徑直開引由蒙村跳梁務至楊村<lb/>
還河以避浮雞<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>盤淺風浪逺轉之患其二順徳逹泉<lb/>
引入城中分為三渠灌城東地其三順徳灃河東至古<lb/>
任城失其故道沒民田千三百餘頃此水開修成河其<lb/>
<pb n="KR2k0078_WYG_102-11b"/>
田即可耕種自小王村經滹沱合入御河通行舟筏其<lb/>
四磁州東北滏漳二水合流處引水由滏陽邯鄲洺州<lb/>
永年下經雞澤合入灃河可灌田三千餘頃其五懐孟<lb/>
沁河雖澆灌猶有漏堰餘水東與丹河餘水相合引東<lb/>
流至武陟縣北合入御河可灌田二千餘頃其六黄河<lb/>
自孟州西開引少分一渠經由新舊孟州中間順河古<lb/>
岸下至温縣南復入大河其間亦可灌田二千餘頃毎<lb/>
奏一事世祖歎曰任事者如此人不為素餐矣授提舉<lb/>
<pb n="KR2k0078_WYG_102-12a"/>
諸路河渠四年加授銀符副河渠使至元元年從張文<lb/>
謙行省西夏先是古渠在中興者一名唐來其長四百<lb/>
里一名漢延長二百五十里他州正渠十皆長二百里<lb/>
支渠大小六十八灌田九萬餘頃兵亂以來廢壊淤淺<lb/>
守敬更立牐堰皆復其舊二年授都水少監守敬言舟<lb/>
自中興沿河四晝夜至東勝可通漕運及見查泊烏梁<lb/>
海古渠甚多宜加修理又言金時自燕京之西麻峪村<lb/>
分引盧溝一支東流穿西山而出是謂金口其水自金<lb/>
<pb n="KR2k0078_WYG_102-12b"/>
口以東燕京以北灌田若干頃其利不可勝計兵興以<lb/>
來典守者懼有所失因以大石塞之今若按視故蹟使<lb/>
水得通流上可以致西山之利下可以廣京畿之漕又<lb/>
言當於金口西預開減水口西南還大河令其深廣以<lb/>
防漲水突入之患帝善之十二年丞相巴延南征議立<lb/>
水站命守敬行視河北山東可通舟者為圖奏之二十<lb/>
八年守敬陳水利十有一事其一大都運糧河不用一<lb/>
畆泉舊源别引北山白浮泉水西折而南經瓮山泊自<lb/>
<pb n="KR2k0078_WYG_102-13a"/>
西水門入城環匯於積水潭復東折而南出南水門合<lb/>
入舊運糧河毎十里置一牐北至通州凡為牐七距里<lb/>
許上重置斗門互為提閼以過舟止水帝覽奏喜曰當<lb/>
速行之於是復置都水監俾守敬領之帝命丞相以下<lb/>
皆親畚鍤倡工待守敬指授而後行事先是通州至大<lb/>
都陸運官糧嵗若干萬石方秋霖雨驢畜死者不可勝<lb/>
計至是皆罷帝還自上都過積水潭見舳艫蔽水大恱<lb/>
名曰通惠河賜守敬鈔萬二千五百貫仍以舊職兼提<lb/>
<pb n="KR2k0078_WYG_102-13b"/>
調通惠河漕運事守敬又言於澄清牐稍東引水與北<lb/>
壩河接且立牐麗正門西令舟楫得環城往來志不就<lb/>
而罷三十一年拜昭文館大學士知太史院事大徳二<lb/>
年召守敬至上都議開鐵幡竿渠守敬奏山水頻年暴<lb/>
下非大為渠堰廣五七十步不可執政吝於工費以其<lb/>
言為過縮其廣三之一明年大雨山水注下渠不能容<lb/>
漂沒人畜廬帳幾犯行殿成宗謂宰執曰郭太史神人<lb/>
也惜其言不用耳延祐三年卒<hi>元史郭守敬傳</hi>
<pb n="KR2k0078_WYG_102-14a"/>
　郭守敬奉詔興水利上自昌平縣白浮村引神山泉<lb/>
　西折而南過雙塔榆河一畆玉泉諸水經甕山泊至<lb/>
　西水門入都城按神山白浮皆在州之東南地勢西<lb/>
　髙東下守敬乃能引之而西是不可曉<hi>顧炎武昌平山水記</hi>
元世祖至元元年<hi>即宋理宗景定五年</hi>二月壬子發北京都元帥<lb/>
阿海所領軍疏雙塔漕渠　四月戊申以彰徳洺磁路<lb/>
引彰滏洹水灌田致御河淺澀鹽運不通塞分渠以復<lb/>
水勢　五月乙亥詔遣蘇爾廸延郭守敬行視西夏河渠<lb/>
<pb n="KR2k0078_WYG_102-14b"/>
俾具圖來上<hi>元史世祖本紀</hi>
元世祖至元二年<hi>即宋度宗咸淳元年</hi>十二月戊辰命選善水者<lb/>
一人沿黄河計水程逹東勝可通漕運馳驛以聞　六<lb/>
月辛已大霖雨自是日至癸已不止京師河南北水溢<lb/>
御河沁河渾河水溢没人畜廬舎甚衆　秋七月已亥<lb/>
漳河泛溢至廣平城下<hi>元史世祖本紀</hi>
元世祖至元三年六月衛輝滛雨至七月丹沁二河泛<lb/>
漲與城西御河通流平地深二丈餘漂沒人民房舎田<lb/>
<pb n="KR2k0078_WYG_102-15a"/>
禾甚衆民皆棲於樹木郡守僧家奴以舟載飯食之移<lb/>
老弱居城頭日給糧餉月餘水方退　十一月戊戌瀕<lb/>
御河立漕倉　十二月丁亥鑿金口導盧溝水以漕西<lb/>
山木石<hi>元史世祖本紀</hi>
元世祖至元六年十二月戊子築東安渾河堤<hi>元史世祖本紀</hi>
元世祖至元七年三月丙辰浚武縣御河<hi>元史世祖本紀</hi>
　朱文英知平鄉縣至元七年奉命開南和之澧河將<lb/>
　通漕渠文英相視地形曰此濡濕之地農事方殷安<lb/>
<pb n="KR2k0078_WYG_102-15b"/>
　可奪有用之功以興無益之務乎慨然言之於總府<lb/>
　遂罷役去官後邑人思之刻石頌徳<hi>畿輔通志</hi>
元世祖至元九年十月乙未築渾河堤<hi>元史世祖本紀</hi>
元世祖至元十三年正月甲午穿濟州漕渠　七月甲<lb/>
寅以楊村至浮雞泊漕渠洄逺改從孫家務　八月已<lb/>
已穿武清蒙村漕渠　九月辛丑遣瀘州屯田軍四千<lb/>
轉漕重慶<hi>元史世祖本紀</hi>
元世祖至元十四年十二月乙亥永年縣水免今年田<lb/>
<pb n="KR2k0078_WYG_102-16a"/>
租導任河<hi>元史世祖本紀</hi>董文用藁城人為衛輝路總管至元<lb/>
十四年詣汴漕司言事適漕司議通沁水北東合流御<lb/>
河以便漕文用曰衛郡地最下大雨時行沁水輙溢出<lb/>
百十里間雨更甚水不得逹於河即浸滛及衛今又引<lb/>
之使來豈唯無衛將無大名長蘆矣㑹朝廷遣使相地<lb/>
形上言衛州城中浮屠最髙者纔與沁水平勢不可開<lb/>
也事遂寢<hi>元史董文用傳</hi>
元世祖至元十六年六月辛丑以通州水路淺舟運甚<lb/>
<pb n="KR2k0078_WYG_102-16b"/>
難命樞密院發軍五千仍令食禄諸官僱役千人開浚<lb/>
以五十日訖工<hi>元史世祖本紀</hi>
元世祖至元十七年二月庚子發侍衛軍三千浚通州<lb/>
運糧河　七月戊午用姚演言開膠東河及收集逃民<lb/>
屯田漣海<hi>元史世祖本紀</hi>
元世祖至元十九年十二月癸卯浚濟川河<hi>元史世祖本紀</hi>是<lb/>
年命張君佐率新附漢軍萬人修膠西閘壩以通漕運<lb/>
二十一年兼海道運糧事<hi>元史張君佐傳砲君佐為鎭國大將軍仍  手元帥</hi>
<pb n="KR2k0078_WYG_102-17a"/>
元世祖至元二十年五月已卯用王積翁言江南運糧<lb/>
於安巴蘇新開神山河及海道兩道運　八月丁未濟<lb/>
州新開河成　十月癸卯中書省臣言安巴蘇新開河<lb/>
二處皆有倉宜造小船分海運從之<hi>元史世祖本紀</hi>是月涿州<lb/>
拒馬河溢<hi>元史五行志</hi>
元世祖至元二十一年二月辛已浚揚州漕河　已亥<lb/>
罷阿巴齊開河之役以其軍及水手各萬人運海道糧<lb/>
　四月已亥涿州拒馬河決衝突三十餘里　十月戊<lb/>
<pb n="KR2k0078_WYG_102-17b"/>
子命北京宣慰司修灤河道　十二月乙已以丁壯<lb/>
人開神山河立萬户府以總之<hi>元史世祖本紀</hi>
　俞時中修任城東閘記云至元二十年朝廷初以江<lb/>
　淮水運不通乃命前兵部尚書李鄂囉齊等調丁夫<lb/>
　給庸糧自濟州任城委曲開穿河渠導洸汶泗水由<lb/>
　安民山至東阿三百餘里以通轉漕然地勢有髙下<lb/>
　水流有緩急故不能無阻艱之患二十一年有司創<lb/>
　為石閘者八各置守卒春秋觀水之漲落以時啓閉<lb/>
<pb n="KR2k0078_WYG_102-18a"/>
　雖嵗或亢暘而利足以濟舟楫惟是任城閘東距師<lb/>
　家莊袤六十里土壤疏惡霖潦灌注承乏嵗月至是<lb/>
　始壊時都水少監分都水監事舒穆嚕奉議適膺其任<lb/>
　聞之中書省易而新之陶土為甓采石於山其材用<lb/>
　所需不費於官不取於民率指授役夫為之不數月<lb/>
　厥功告成仍即其地之西偏修飾㕔事以為使者往<lb/>
　來休憩之所公退因録其同事者職役姓氏俾刻諸<lb/>
　石以告後之來者<hi>山東全河備考</hi>
<pb n="KR2k0078_WYG_102-18b"/>
元世祖至元二十二年春正月戊寅發五衛及新附軍<lb/>
浚蒙村漕渠　二月乙已増濟州漕舟三千艘役夫<lb/>
萬二千人初江淮嵗漕米百萬石於京師海運十萬石膠<lb/>
萊六十萬石而濟之所運三十萬石水淺舟大恒不能<lb/>
逹更以百石之舟舟用四人故夫數増多　塞渾河堤<lb/>
決役夫四千人　穿河西務河　丙辰詔罷膠萊所鑿<lb/>
新河而以軍萬人𨽻江浙行省習水戰萬人載江淮米<lb/>
泛海由利津逹於京師　戊辰増濟州漕運司軍萬二<lb/>
<pb n="KR2k0078_WYG_102-19a"/>
千人　十一月癸巳敕漕江淮米百萬石泛海貯於髙<lb/>
麗之合浦<hi>元史世祖本紀</hi>
元世祖至元二十三年十一月乙丑中書省臣言朱清<lb/>
等海道運糧以四嵗計之總百一萬石斗斛耗折願如<lb/>
數以償風浪覆舟請免其徴從之遂以昭勇大將軍沿<lb/>
海招討使張瑄明威將軍管軍萬戸兼管海道運糧船<lb/>
朱清並為海道運糧萬戸仍佩虎符<hi>元史世祖本紀</hi>
元世祖至元二十四年春正月戊辰以修築栁林河堤<lb/>
<pb n="KR2k0078_WYG_102-19b"/>
南軍三千浚河西務漕渠　三月乙卯命都水監開汶<lb/>
泗水以逹京師汴梁河水泛溢役夫七千修完故堤<lb/>
十二月丁丑以朱清張瑄海漕有勞遥授宣慰使<hi>元史世祖</hi>
<hi>本紀</hi>
元世祖至元二十五年正月戊申詔中興西涼無得沮<lb/>
壊河渠　二月庚申浚滄州鹽運渠　四月癸亥渾河<lb/>
决發軍築堤捍之　冬十月庚午僧格言安山至臨清<lb/>
為渠二百六十五里若開浚之為工三百萬當用鈔三<lb/>
<pb n="KR2k0078_WYG_102-20a"/>
萬錠米四萬石鹽五萬斤其陸運夫萬三千戸復罷為<lb/>
民其賦入及芻粟之估為鈔二萬八千錠費略相當然<lb/>
渠成亦萬世之利請以今冬備糧費來春浚之制可<hi>元史</hi>
<hi>世祖本紀</hi>
何榮祖廣平人為山東東西道按察使時宣慰使樂實<lb/>
姚演開膠州海道有制禁戢諸人沮撓糧舶遇暴風多<lb/>
漂覆樂實弗信督諸漕卒償之搒掠慘毒自殺者相繼<lb/>
按察官懼違制莫敢言榮祖曰第言之若朝廷見譴吾<lb/>
<pb n="KR2k0078_WYG_102-20b"/>
自當之即草辭以奏詔免其徴召入為尚書叅知政事<lb/>
<hi>元史何榮租傳</hi>
元世祖至元二十六年正月壬寅海船萬戸府言山東<lb/>
宣慰使樂實所運江南米陸負至淮安易閘者七然後<lb/>
入海嵗止二十萬石若由江隂入江至直沽倉民無陸<lb/>
負之苦且米石省運估八貫有竒乞罷膠萊海道運糧<lb/>
萬戸府而以漕事責臣當嵗運三十萬石詔許之　二<lb/>
月辛亥濬滄州御河　夏四月庚午沙河決發民築堤<lb/>
<pb n="KR2k0078_WYG_102-21a"/>
以障之　五月庚辰發武衛親軍千人浚河西務至通<lb/>
州漕渠　辛丑御河溢入惠通渠漂東昌民廬舎　秋<lb/>
七月辛已開安山渠成河渠官禮部尚書張孔孫兵部<lb/>
郎中李處巽員外郎馬之貞言開魏博之渠通江淮之<lb/>
運古所未有詔賜名㑹通河置提舉司職河渠事<hi>元史世祖</hi>
<hi>本紀</hi>
　韓仲暉至元間為夀張尹時糧運艱難暉奏開㑹通<lb/>
　河以便公私漕販于是遣官總理河成至今賴之<hi>山東</hi>
<pb n="KR2k0078_WYG_102-21b"/>
　<hi>通志</hi>
　至元中以夀張縣尹韓仲暉等言自安民山開河北<lb/>
　至臨清凡二百五十里引汶絶濟直屬漳御建牐三<lb/>
　十有一度髙低分逺近以節蓄洩賜名㑹通河　丘<lb/>
　文莊曰㑹通河之名始見於此然當時河道初開岸<lb/>
　狹水淺不能負重毎嵗之運不過數十萬石非若海<lb/>
　運之多也是故終元之世海運不罷<hi>通漕類編</hi>
　行水金鑑巻一百二<lb/>
</p>
<p>
</p>
  </div>
</body>
</text>
</TEI>
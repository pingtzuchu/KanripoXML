<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻九十二</head> <lb/>
    <p>
<pb n="KR2k0078_WYG_092-1a"/>
欽定四庫全書<lb/>
　行水金鑑巻九十二<lb/>
　　　　　　　　　　江南按察使傅澤洪撰<lb/>
　　運河水<lb/>
哀公九年秋吳城邗溝通江淮<hi>左傳</hi>
　於邗江築城穿溝東北通射陽湖西北至末<hi>一作宋</hi>口<lb/>
　入淮通糧道也今廣陵邗江是<hi>杜預春秋左傳注在射陽湖古射陂也</hi>
　<hi>今山陽縣東南八十里與鹽城寳應二縣分水縣西有山陽瀆即古邗溝其縣北五里之北神堰即古末口也</hi>
<pb n="KR2k0078_WYG_092-1b"/>
　吳王夫差既殺申胥不稔於歲乃起師北征闕為深<lb/>
　溝於商魯之間北屬之沂西屬之濟以㑹晉公午於<lb/>
　黄池<hi>國語</hi>
　江淮漕運尚矣春秋時吳穿邗溝漢吳王濞開邗溝<lb/>
　通道海陵隋開邗溝自山陽至揚子入江<hi>宋徽宗宣和三年詔</hi>
　揚州沿於江海逹於淮泗東坡書傳云吳王夫差闕<lb/>
　溝通水而江始有入淮之道禹時則無之愚按吳之<lb/>
　通水有二焉左氏傳哀公九年吳城邗溝通江淮此<lb/>
<pb n="KR2k0078_WYG_092-2a"/>
　自江入淮之道也哀十三年㑹黃池<hi>注云陳留封邱縣南有黄亭近</hi>
　<hi>濟水</hi>此自淮入汴之道也<hi>閻若璩云按此句從初刊本増補  困學紀聞</hi>
　吳越春秋吳將伐齊自廣陵闕江通淮曰渠水漢志<lb/>
　江都縣有渠水首受江北至射陽入湖是也又名中<lb/>
　瀆水水經注中瀆水首受江於江都縣縣城臨江昔<lb/>
　吳將伐齊北霸中國自廣陵城東南築邗城城下掘<lb/>
　深溝謂之韓江亦曰邗溟溝自廣陵出山陽白馬湖<lb/>
　逕山陽城西又東謂之山陽浦又東入淮謂之山陽<lb/>
<pb n="KR2k0078_WYG_092-2b"/>
　口是也山陽本漢射陽縣屬臨淮郡晉義熙中改曰<lb/>
　山陽　吳幼清云江北淮南地高於水雖曰溝通江<lb/>
　淮二水之間掘一横溝兩端築隄壅水在溝中若欲<lb/>
　行舟須自江中拽舟上溝行溝旣盡又拽舟下淮江<lb/>
　淮二水實未嘗通流也渭按後世堰閘之法可以隨<lb/>
　時啓閉舟至則開舟過則閉今運河諸閘皆然不聞<lb/>
　有拽舟之事邗溝當亦如此且左氏明言溝通江淮<lb/>
　何以云未嘗通流邪　或問吳自哀九年溝通江淮<lb/>
<pb n="KR2k0078_WYG_092-3a"/>
　之後十年伐齊十一年又伐齊十二年㑹魯於槖皋<lb/>
　十三年㑹晉於黄池國語云夫差旣退使告勞於周<lb/>
　曰余沿江泝淮闕溝深水出於商魯之間其所沿泝<lb/>
　者非即邗江至末口之道乎曰非也射陽以南之水<lb/>
　引江以通湖不可謂之江射陽以北諸路由湖以達<lb/>
　淮不可謂之淮其所稱沿江泝淮蓋即禹貢揚州之<lb/>
　貢道耳何以知之邗溝之開杜注但云通糧道其水<lb/>
　未必能深廣觀隋開皇中山陽瀆旣開而猶不勝戰<lb/>
<pb n="KR2k0078_WYG_092-3b"/>
　艦則吳人所乘餘皇戈船之𩔖不可由此瀆明矣故<lb/>
　哀公十年公㑹吳伐齊左傳云徐承帥舟師將自海<lb/>
　入齊齊人敗之吳師乃還十三年黄池之役於越入<lb/>
　吳國語云越師沿海泝淮以絶吳路嚮使伐齊由邗<lb/>
　溝則徐承何獨帥舟師泛海其自㑹而歸越師欲絶<lb/>
　其路亦必泝江而不泝淮矣故知吳王沿江泝淮仍<lb/>
　用禹貢揚州之貢道也<hi>禹貢錐指</hi>
　管子曰粟行三百里則國無一年之積粟行四百里<lb/>
<pb n="KR2k0078_WYG_092-4a"/>
　則國無二年之積粟行五百里則衆有饑色孫武曰<lb/>
　千里餽糧士有饑色食敵一鍾當吾二十鍾是言粟<lb/>
　不可推移則糴之者無利糶之處受害<hi>按禹貢百里賦納總二百</hi>
　<hi>里納銍三百里納秸服四百里納粟五百里米則物重而粗者為近賦物輕而精者為逺賦若數千百里</hi>
　<hi>漕運其費百倍</hi>秦欲攻匈奴運糧使天下飛芻輓粟<hi>運載芻藳令疾</hi>
　<hi>至故曰飛芻也輓粟謂引車兩也音晚</hi>起於黄腄<hi>直瑞反又音誰</hi>瑯琊負海之<lb/>
　郡轉輸北河<hi>黄腄二縣並在東莱言自東莱及瑯琊縁海諸郡皆令轉輸至北河也黄即今</hi>
　<hi>黄縣腄即今文登縣並今東牟郡縣瑯琊今高宻瑯玡郡地北河今朔方之北河也</hi>率三十鍾<lb/>
<pb n="KR2k0078_WYG_092-4b"/>
　而致一石<hi>六斛四斗為鍾計其道路所費凡用百九十二斛乃得一石  杜佑通典</hi>
漢興漕轉山東粟以給中都官歳不過數十萬石<hi>索隠曰說</hi>
<hi>文云漕水轉穀也一云車運曰轉水運曰漕中都猶都内也皆天子之倉府以給中都官者即今太倉以穡官</hi>
<hi>儲者是也書史記平準</hi>
　漢初致山東之粟不過歳數十萬石至孝武而歳至<lb/>
　六百萬石幾十倍其數矣雖征歛苛煩取之無藝亦<lb/>
　由河渠疏利致之有道也<hi>文獻通考</hi>
　孝文時賈誼上說曰天子都長安而以淮南東道為<lb/>
<pb n="KR2k0078_WYG_092-5a"/>
　奉地鏹道數千不輕致輸郡或乃越諸侯而遂調均<lb/>
　發徵至無狀也古者天子地方千里中之而為都輸<lb/>
　將繇使其逺者不在五百里而至公侯地百里中之<lb/>
　而為都輸將繇使逺者不在五十里而至輸者不苦<lb/>
　其繇繇者不傷其費故逺方人安及秦不能分人寸<lb/>
　地欲自有之輸將起海上而來一錢之賦數十錢之<lb/>
　費不輕而致也上之所得甚少而人之所苦甚多也<lb/>
　<hi>通典</hi>
<pb n="KR2k0078_WYG_092-5b"/>
當是時漢<hi>孝武建元中</hi>通西南夷作者數萬人千里負擔饋<lb/>
糧率十餘鍾致一石<hi>音義曰鍾六斗四升</hi>又興十餘萬人築衛朔<lb/>
方轉漕甚遼逺自山東咸被其勞<hi>史記平準書</hi>
鄭當時為大農言曰異時關東漕粟從渭中上度六月<lb/>
而罷而漕水道九百餘里時有難處引渭穿渠起長安<lb/>
並南山下至河三百餘里徑易漕度可令三月罷而渠<lb/>
下民田萬餘頃又可得以漑田此損漕省卒而益肥關<lb/>
中之地得榖天子以為然令齊人水工徐伯表<hi>索隠曰舊說徐</hi>
<pb n="KR2k0078_WYG_092-6a"/>
<hi>伯表水工姓名也小顔云以為表者循行穿渠之處而表記之若今竪標表不是名也</hi>悉發卒<hi>徐廣</hi>
<hi>曰一云悉衆</hi>數萬人穿漕渠三歳而通通以漕大便利其後<lb/>
漕稍多而渠下之民頗得以漑田矣其後河東守番係<lb/>
言漕從山東西<hi>索隠曰番音婆又音潘詩小雅云番維司徒潘氏也係音系從山東西者謂從</hi>
<hi>山東運漕而西入關也</hi>歳百餘萬石更底柱之限敗亡甚多而亦<lb/>
煩費穿渠引汾<hi>正義曰括地志云汾水源出嵐州静樂縣北百三十里管涔山北東南流入并</hi>
<hi>州即西南流入至絳州蒲州入河也</hi>漑皮氏汾陰下<hi>正義曰括地志云皮氏故城在絳州龍門</hi>
<hi>縣西百三十步自秦漢魏晉皮氏縣皆治也汾陰故城俗名殷湯城在蒲汾陰縣北九里漢汾陰縣是也</hi>引<lb/>
<pb n="KR2k0078_WYG_092-6b"/>
河灌汾陰蒲坂下度可得五千頃五千頃故盡河壖棄<lb/>
地<hi>韋昭曰壖音而縁反謂縁河邉地也  索隠曰又音人兖反</hi>民茭牧其中耳<hi>索隠曰茭</hi>
<hi>乾草也謂民牧茭及牧畜於中也</hi>今槩田之度可得榖二百萬石以上<lb/>
榖從渭上與關中無異而砥柱之東可無復漕天子以<lb/>
為然發卒數萬人作渠田數歳河移徙渠不利則田者<lb/>
不能償種久之河東渠田廢予越人令少府以為稍入<lb/>
<hi>如淳曰時越人有徙者以田與之其租稅入少府少索隠曰其田旣薄越人徙居者習水利故與之而梢  其</hi>
<hi>稅入之於少府</hi>其後人有上書欲通褎斜道<hi>韋昭曰褎中縣也斜谷名音邪  瓉</hi>
<pb n="KR2k0078_WYG_092-7a"/>
<hi>曰褒斜二水名水正義曰括地志云裦谷在梁州裦城縣北五十里斜  源出裦城縣西北九十八里衙嶺山</hi>
<hi>與裦水同源而派流漢書溝洫志裦水通河斜水通渭皆以行船是也按襃城即裦中縣也</hi>及漕事<lb/>
下御史大夫張湯湯問其事因言抵蜀從故道<hi>正義曰括地志</hi>
<hi>云鳳州兩當縣本漢故道縣也在州之西五十里</hi>故道多阪囬逺今穿襃斜道<lb/>
少阪近四百里而襃水通沔斜水通渭皆可以行船漕<lb/>
漕從南陽<hi>正義曰南陽縣即今鄧州也</hi>上沔入襃襃之絶水至斜間<lb/>
百餘里以車轉從斜下下渭如此漢中之穀可致山東<lb/>
從沔無限<hi>正義曰限之言多也山東謂河南之東山南之東及江南淮南皆經砥柱主運今並從沔</hi>
<pb n="KR2k0078_WYG_092-7b"/>
<hi>便於三門之漕也</hi>便於砥柱之漕且襃斜材朩竹箭之饒擬於<lb/>
巴蜀天子以為然拜湯子卬為漢中守發數萬人作裦<lb/>
斜道五百餘里道果便近而水湍石<hi>徐廣曰湍字一本作溲</hi>不可<lb/>
漕<hi>史記河渠書</hi>番係欲省底柱之漕穿汾河渠以為漑田作<lb/>
者數萬人鄭當時為渭漕渠囬逺鑿直渠自長安至華<lb/>
陰作者數萬人朔方亦穿渠作者數萬人各歴二三朞<lb/>
功未就費亦各巨萬十數<hi>史記平凖書</hi>
漢武帝元光六年春穿漕渠通渭<hi>漢書武帝本紀</hi>
<pb n="KR2k0078_WYG_092-8a"/>
漢明帝永平十二年夏四月遣將作謁者王吳修汴渠<lb/>
<hi>後漢書明帝本紀</hi>
　致堂胡氏曰世言隋煬帝開汴渠以幸揚州文士考<lb/>
　禹貢言堯都冀州居河下流而入都貢賦重于用民<lb/>
　力故每州必記入河之水獨淮與河無相通之道求<lb/>
　之故迹而不得乃疑汴水自禹以來有之不起於隋<lb/>
　世旣久逺或名鴻溝或名官渡或名汴渠大槪皆自<lb/>
　河入淮故淮可引江湖之舟以達於冀也今據後漢<lb/>
<pb n="KR2k0078_WYG_092-8b"/>
　書則平帝時巳有汴渠曰河汴決壊則謂輸受之所<lb/>
　也至是發卒數十萬修渠隄則平地起兩岸而汴水<lb/>
　行其中也十里立一水門更相洄注則以節制上流<lb/>
　恐河溢為患也是正與今之汴渠制度無異特未有<lb/>
　導洛之事耳史曰渠隄自滎陽而東則上疑其為鴻<lb/>
　溝下疑其為官渡者恐未得其要官渡直黄河也故<lb/>
　袁曹相距沮授曰悠悠黃河吾其濟乎汴渠自西而<lb/>
　東鴻溝乃橫亘南北故曰未得其要也獨所謂自禹<lb/>
<pb n="KR2k0078_WYG_092-9a"/>
　以來有汴者此則不易之論也<hi>文獻通考</hi>
鄧訓字平叔<hi>南陽新野人</hi>永平中理虖沱石臼河從都慮至<lb/>
羊腸倉<hi>今嵐州羊腸坂是也</hi>欲令通漕太原吏人苦役連年無成<lb/>
轉運所經三百八十九隘前後没溺死者不可勝算建<lb/>
初三年拜訓謁者使監領其事訓考量隠括知大功難<lb/>
立具以上言肅宗從之遂罷其役更用驢輦歳省費億<lb/>
萬計全活徒士數千人遷䕶烏桓校尉<hi>注後漢書平古今  注云永  十年</hi>
<hi>作常山呼沱河蒲吾渠通漕船也即此</hi>
<pb n="KR2k0078_WYG_092-9b"/>
漢章帝建初三年夏四月已巳罷常山呼沱石臼河漕<lb/>
<hi>後漢書章帝紀訓石臼河名也在今定州唐縣東北時鄧  上言此漕難成遂罷之</hi>
虞詡遷武都太守先是運道艱險舟車不通驢馬負載<lb/>
僦五致一詡乃自將吏士按行川谷由沮至下辯<hi>沮及下辯</hi>
<hi>並縣名沮今興州順政縣也下辯今成州同谷縣也沮音七余反</hi>數十里皆燒石剪水<lb/>
開漕船道<hi>續漢書曰下辯東三十餘里有峽中當泉水生大石障塞水流每至春夏輙溢没秋稼壊</hi>
<hi>敗營郭詡乃使人燒石以水灌之石皆坼裂因鐫去石遂無泛溺之患也</hi>以人僦直僱借傭<lb/>
者於是水運通利歳省四千餘萬<hi>後漢書虞詡傳府興州今陜西漢中  略</hi>
<pb n="KR2k0078_WYG_092-10a"/>
<hi>陽縣成州今鞏昌府成縣漢並属武都郡唐為興州成州明一統志載虞詡武都太守開漕船道水運通利初</hi>
<hi>到郡户纔盈萬詡招還流㪚増至四萬戸明徐貞明作西北水利議亦曰虞詡復三郡激河浚渠為屯田而省</hi>
<hi>内郡之費皆以表揚其有功德於民也今陜西通志詡名宦傳竟軼其事</hi>
漢獻帝建安九年春正月濟河遏淇水入白溝以通糧<lb/>
道<hi>三國志</hi>
漢獻帝建安十一年鑿渠自滹沱入𣲖水<hi>𣲖音孤</hi>名平虜<lb/>
渠又從泃河口<hi>泃音句</hi>鑿入潞河名泉州渠以通海<hi>三國</hi>
<hi>志</hi>
<pb n="KR2k0078_WYG_092-10b"/>
　三國時遼西烏桓以袁尚兄弟入塞曹操將討之乃<lb/>
　鑿二渠以通運一自滹沱入𣲖水謂之平虜渠一自<lb/>
　泃口入潞河謂之泉州渠以通海運說文𣲖水出鴈<lb/>
　門葰人戍夫山東北入海水經泃水出無終西山西<lb/>
　北流至平谷又南流入于潞河又東合泉水渠口曹<lb/>
　操所築也渠東至樂安亭南與瀘水合入海按二水<lb/>
　當時通漕以制遼左所謂平虜渠者在今都城之南<lb/>
　疑即滹沱入運處也唯泉州渠乃在京北而東入遼<lb/>
<pb n="KR2k0078_WYG_092-11a"/>
　海不知定在何處若因其遺跡通之以饋平盧遼西<lb/>
　亦一便也泉州故城在幽州雍奴<hi>筆麈</hi>
漢獻帝建安十八年九月鑿渠引漳水入白溝以通河<lb/>
<hi>三國志入水經注是年魏太祖鑿渠引漳水東  淸洹以通河漕名曰利漕渠</hi>
漢獻帝建安二十四年上穿陽渠引洛水為漕百姓得<lb/>
其利<hi>後漢書張純傳渠在洛陽城南</hi>　<hi>陽</hi>
賈逵為豫州刺史州南與吳接逵外修軍旅内治民事<lb/>
遏鄢汝造新陂又斷山溜長谿水造小弋陽陂又通運<lb/>
<pb n="KR2k0078_WYG_092-11b"/>
渠二百餘里所謂賈侯渠者也<hi>三國志賈逵傳績逵黄初中刺豫州考  二千</hi>
　<hi>石以下不如法文帝稱為真刺史布告天下以豫州為法逵卒吏民追思為刻石立祠見一統志</hi>
鄧艾遷尚書郎時欲廣田蓄榖為滅賊資使艾行陳項<lb/>
以東至夀春艾以為田良水少不足以盡地利宜開河<lb/>
渠可以引水澆漑大積軍糧又通運漕之道乃著濟河<lb/>
論以喻其指又以為昔破黄巾因為屯田積穀許都以<lb/>
制四方今三隅已定事在淮南毎大軍征舉運兵過半<lb/>
功費巨億以為大役陳蔡之間上下田良可省許昌左<lb/>
<pb n="KR2k0078_WYG_092-12a"/>
右諸稻田并水東下令淮北二萬人淮南三萬人十二<lb/>
分休常有四萬人且田且守水豐常收三倍於西計除<lb/>
衆費歲完五百萬斛以為軍資六七年間可積三十萬<lb/>
餘斛於淮北此則十萬之衆五年食也以此乗敵無不<lb/>
克矣宣帝善之事皆施行正始二年乃開廣漕渠每東<lb/>
南有事大軍興舉泛舟而下達於江淮資食有儲而無<lb/>
水患艾所建也<hi>三國志鄧艾傳</hi>
魏正始三年三月奏開廣漕渠引河入汴漑東南諸陂<lb/>
<pb n="KR2k0078_WYG_092-12b"/>
始大佃於淮北　四年秋九月大興屯守廣開淮陽百<lb/>
尺二渠又修諸陂於潁之南北萬餘頃自是淮北倉庾<lb/>
相望夀陽至于京師農官屯兵連屬焉<hi>晉書宣帝本紀</hi>
　大皇時使陳勲於句容縣鑿開水道立十二埭以通<lb/>
　吳㑹諸郡故船不復由京口<hi>吳録</hi>
晉武帝泰始十年鑿陜南山決河東注洛以通運漕<hi>晉</hi>
<hi>書武帝本紀</hi>
杜預都督荆州舊水道唯沔漢達江陵千數百里北無<lb/>
<pb n="KR2k0078_WYG_092-13a"/>
通路又巴丘湖沅湘之㑹表裏山川實為險固荆蠻之<lb/>
所恃也預乃開楊口起夏水達巴陵千餘里内㵼長江<lb/>
之險外通零桂之漕南土歌之曰後世無叛由杜翁孰<lb/>
識智名與勇功<hi>晉書杜預傳</hi>
李矩為汝陰太守永嘉初使矩與汝南太守袁孚率衆<lb/>
修洛陽千金堨以利運漕<hi>晉書李矩傳</hi>
　河南十二縣境簿曰河南縣城東十五里有千金堨<lb/>
　洛陽記曰千金堨舊堰穀水魏時更修此堰謂之千<lb/>
<pb n="KR2k0078_WYG_092-13b"/>
　金堨積石為堨而開溝渠五所謂之五龍渠渠上立<lb/>
　堨堨之東首立一石人石人腹上刻勒云太和五年<lb/>
　二月八日庚戌造築此堨更開溝渠此水衡渠上其<lb/>
　水<hi>此有誤當云此水衝渠止其水</hi>助其堅也必經年歴世是故部立<lb/>
　石人以記之云爾蓋魏文帝修王張故績也堨是都<lb/>
　水使者陳協所造也語林曰陳協數進阮步兵酒後<lb/>
　晉文王欲修九龍堰阮舉協文王用之掘地得古承<lb/>
　水銅龍六枚堰遂成水歴堨東注謂之千金渠逮於<lb/>
<pb n="KR2k0078_WYG_092-14a"/>
　晉世大水暴注溝瀆泄壊又廣功焉石人東脇下文<lb/>
　云太始七年六月二十三日大水并瀑出常流上三<lb/>
　丈蕩壊二堨五龍泄水南注瀉下加歳久漱齧每澇<lb/>
　即壞歴載消棄大功今故為今堨<hi>宋本作損棄大功故為今堨</hi>更<lb/>
　於西開泄名曰代龍渠地形正平誠得為<hi>宋本作㵼</hi>泄至<lb/>
　理千金不與水勢激争無縁當壞由其卑下水得輸<lb/>
　<hi>宋本作踰</hi>上漱齧故也今増高千金於舊一丈四尺五龍<lb/>
　自然必歴世無患若五龍歳久復壞可轉於西更開<lb/>
<pb n="KR2k0078_WYG_092-14b"/>
　二堨二渠合用二十三萬五千六百九十八功以其<lb/>
　年十月二十三日起作功重人少到八年四月二十<lb/>
　日畢代龍渠即九龍渠也後張方入洛破千金堨公<lb/>
　私賴之水積年渠堨頽毁石砌殆盡遺基見存朝廷<lb/>
　太和中修復故堨按千金堨石人西脇下文云若溝<lb/>
　渠久疏深引水者當於河南城北石磧西更開渠北<lb/>
　出使首孤立故溝東下因故易就磧堅便時事業巳<lb/>
　訖然後見之加邊方多事人力苦少又渠堨新成未<lb/>
<pb n="KR2k0078_WYG_092-15a"/>
　患於水是以不敢預修通之若於後當復興功者宜<lb/>
　就西磧故書之於石以遺後賢矣雖石磧淪敗故迹<lb/>
　可馮<hi>水經注</hi>
兖州旣平幼度患水道險澀糧運艱難用督䕶聞人奭<lb/>
謀堰呂梁水樹柵立七埭為派擁二岸之流以利運漕<lb/>
<hi>晉書謝幼度傳</hi>
隋文帝受禪薛胄三遷兖州刺史先是兖州城東沂泗<lb/>
二水合而南流汎濫大澤中胄遂積石堰之決令西注<lb/>
<pb n="KR2k0078_WYG_092-15b"/>
陂澤盡為良田又通轉運利盡淮海百姓賴之號為薛<lb/>
公豐兖渠<hi>北史薛胄傳</hi>
隋文帝開皇三年朝廷以京師倉廩尚虛議為水旱之<lb/>
備於是詔於蒲陜虢熊伊洛鄭懐邵衛汴許汝等水次<lb/>
十三州置募運米丁又于衛州置黎陽倉洛州置河陽<lb/>
倉陜州置常平倉華州置廣通倉轉相灌注漕關東及<lb/>
汾晉之粟以給京師又遣倉部侍郎韋瓉向蒲陜以東<lb/>
募人能于洛陽運米四十石經砥柱之險達於常平者<lb/>
<pb n="KR2k0078_WYG_092-16a"/>
免其征戍其後以渭水多沙流有深淺漕者苦之四年<lb/>
詔曰京邑所居五方輻輳重關四塞水陸艱難大河之<lb/>
流波瀾東注百川海瀆萬里交通雖三門之下或有危<lb/>
慮若發自小平陸運至陜還從河水入于渭川兼及上<lb/>
流控引汾晉舟車來去為益殊廣而渭川水力大小無<lb/>
常流淺沙深即成阻閡計其途路數百而巳動移氣序<lb/>
不能往復操舟之役人亦勞止朕君臨區宇興利除害<lb/>
公私之弊情甚愍之故東發潼關西引渭水因藉人力<lb/>
<pb n="KR2k0078_WYG_092-16b"/>
開通漕渠量事成功易可成就巳令工匠廵歴渠道觀<lb/>
地理之宜審終久之義一得開鑿萬代無毁可使官及<lb/>
私家方舟巨舫晨昏漕運沿泝不停旬日之功堪省億<lb/>
萬誠知時當炎暑動致殷勤然不有暫勞安能永逸宣<lb/>
告人庶知朕意焉於是命宇文愷率水工鑿渠引渭水<lb/>
自大興城東至潼關三百餘里名曰廣通渠轉運通利<lb/>
關内賴之　其後山東頻年霖雨杞宋陳亳曹戴譙潁<lb/>
等諸州達於滄海皆困水災所在沈溺十八年天子遣<lb/>
<pb n="KR2k0078_WYG_092-17a"/>
使將水工廵行川源相視高下發隨近丁以疏導之因<lb/>
乏者開倉賑給前後用榖五百餘石遭水之處租調皆<lb/>
免自是頻有年矣<hi>隋書食貨志</hi>
隋文帝開皇四年六月壬子開渠自渭達河以通運漕<lb/>
<hi>隋書高祖本紀</hi>
蘇孝慈為太子右衛率兵部尚書明年上於陜州置常<lb/>
平倉轉輸京下以渭水多沙流乍深乍淺漕運者苦之<lb/>
于是決渭水為渠以屬河令孝慈督其役渠成上善之<lb/>
<pb n="KR2k0078_WYG_092-17b"/>
<hi>隋書蘇孝慈傳</hi>
開皇中徵衍為開漕渠大監部率水工鑿渠引渭水經<lb/>
大興城北東至潼關漕運四百餘里關中賴之名曰富人<lb/>
渠<hi>北史郭衍傳</hi>
隋文帝開皇七年夏四月庚戌於揚州開山陽瀆以通<lb/>
運漕<hi>隋書高祖夲紀</hi>
隋煬帝大業元年辛亥發河南諸郡男女百餘萬開通<lb/>
濟渠自西苑引穀洛水達於河自板渚引河通於淮<hi>隋</hi>
<pb n="KR2k0078_WYG_092-18a"/>
<hi>書煬帝本紀</hi>
　昔禹於滎澤下分大河為陰溝出之淮泗至浚儀西<lb/>
　北復分二渠其後或曰鴻溝或曰浪宕渠或曰浚儀<lb/>
　渠或曰石門渠石門渠東合濟水與河渠東注至於<lb/>
　敖山之北而兼汴水又東至滎陽之北而旃然之水<lb/>
　東流入汴滎陽之西有廣武二城汴水自二城間小<lb/>
　澗中東流而出濟水至此乃絶桓温將通之而不果<lb/>
　者晉太和之中也劉裕浚之始有湍流奔注以漕運<lb/>
<pb n="KR2k0078_WYG_092-18b"/>
　者義熈之間也皇甫誼發河南丁夫百萬開之起滎<lb/>
　陽入淮千有餘里更名之曰通濟渠者隋大業之初<lb/>
　也後世因其利焉<hi>曽子固集</hi>
隋煬帝大業四年春正月乙巳詔發河北諸郡男女百<lb/>
餘萬開永濟渠引沁水南達于河北通涿郡<hi>隋書煬帝</hi>
<hi>本紀</hi>
　大業元年發河南道諸州郡兵夫五十餘萬開通濟<lb/>
　渠自河起滎澤入淮千餘里又發淮南諸州郡丁夫<lb/>
<pb n="KR2k0078_WYG_092-19a"/>
　十餘萬開䢴溝自山陽淮至于揚子入江三百餘里<lb/>
　水面闊四十步造龍舟兩岸為大道種榆栁自東郡<lb/>
　至江都二千餘里樹蔭相交每兩驛置一宫為停頓<lb/>
　之所自京師至江都離宫四十餘所　三年六月敕<lb/>
　開永濟渠引汾水入河又自汾水東北開渠合渠水<lb/>
　至於涿郡二千餘里通龍舟<hi>大業雜記元唐允恭曰綱鑑大業  年發丁百</hi>
　<hi>萬開通濟渠自西苑引穀洛水達於河復自板渚引河入汴引汴入泗以達於濟又發民十萬開䢴溝入</hi>
　<hi>江溝廣四十步傍築御道樹以栁發明云䢴溝即官河在揚州府城北一百二十里昔吳王夫差將北霸</hi>
<pb n="KR2k0078_WYG_092-19b"/>
　<hi>中國自廣陵城東南䢴城下築深溝謂之䢴江亦曰䢴溝自江東北通射陽湖又西北入淮一名漕河江</hi>
　<hi>溝未詳處所愚按江字連上當以開䢴溝入江句絶溝字連下當以溝廣四十步為句觀大業拾遺可知</hi>
　<hi>發明以開䢴溝入江溝為句且云江溝未詳處所良由句讀誤也</hi>
　睢陽有王氣出占天耿純臣奏後五百年當有天子<lb/>
　興煬帝觀廣陵圖翼日與大臣言欲泛巨舟自洛入<lb/>
　河自河達海入淮至廣陵時有諌議大夫蕭懐静奏<lb/>
　曰臣聞秦始皇時金陵有王氣始皇使人鑿<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>砥柱<lb/>
　王氣遂絶今睢陽有王氣又陛下喜在東南欲泛孟<lb/>
<pb n="KR2k0078_WYG_092-20a"/>
　津又慮危險况大梁西北有故河道乃是秦時王離<lb/>
　畎水灌大梁之處欲乞陛下廣集兵夫於大梁起首<lb/>
　開掘西自河陰引孟津水入東至淮放孟津水出此<lb/>
　間地不過千里况於睢陽境過一則路達廣陵二則<lb/>
　鑿穿王氣帝聞奏大喜羣臣皆黙帝乃出敕朝堂有<lb/>
　諌開河者斬之詔以征北大總管麻叔謀為開河都<lb/>
　䕶以蕩冦將軍李淵為副使淵稱疾不赴即以左屯<lb/>
　衛將軍令狐達代淵為開渠副使都督自大梁起首<lb/>
<pb n="KR2k0078_WYG_092-20b"/>
　於樂臺之北建修渠所署命之為卞渠因名其府署<lb/>
　為卞渠上源傳舍也詔發天下丁夫男十五以上五<lb/>
　十以下者皆至如有隱匿者斬帝以河水經於卞乃<lb/>
　賜卞字加水丁夫計三百六十萬人乃更五家出一<lb/>
　人或老幼或婦人等供饋飲食又令少年驍卒五萬<lb/>
　人各執杖為吏如節級隊長之𩔖共五百四十三萬<lb/>
　餘人叔謀乃令三分中取一分人自上源而西至河<lb/>
　陰通連古河道迤邐趨愁思臺而至北去又令二分<lb/>
<pb n="KR2k0078_WYG_092-21a"/>
　丁夫自上源驛而東去乃隋大業五年八月上旬建<lb/>
　功畚鍤旣集東西横布數千里及開汴梁盈灌口㸃<lb/>
　檢丁夫約折二百五十萬人其部役兵士舊五萬人<lb/>
　折二萬三千人功旣畢上言於帝決下口注水入汴<lb/>
　梁帝自洛陽遷駕大渠詔江淮諸州造大船五百隻<lb/>
　使命至急如星火民間有配著造船一隻者家産破<lb/>
　用皆盡猶有不足枷項笞背然後鬻貨男女以供官<lb/>
　用龍舟旣成泛江沿淮而下至大梁又别加修飾舳<lb/>
<pb n="KR2k0078_WYG_092-21b"/>
　艫相繼連接千里自大梁至淮口聨綿不絶錦帆過<lb/>
　處香聞百里<hi>開河記</hi>
　通典汴渠在河南府河陰縣南二百五十步今名通<lb/>
　濟渠隋煬帝開導西通河洛南達江淮<hi>河陰後属孟州</hi>汴州<lb/>
　有通濟渠隋煬帝開引黄河水以通江淮漕運兼引<lb/>
　汴水即浪□<hi>與浪蕩同</hi>渠也<hi>隋志在浚儀縣</hi>九域志汴水古通濟<lb/>
　渠也在開封縣周語穀洛鬬注云洛在王城之南榖<lb/>
　在王城之北東入於瀍至靈王時穀水盛出于王城<lb/>
<pb n="KR2k0078_WYG_092-22a"/>
　之西而南流合於洛水<hi>山海經澗水西北流注於穀水通典榖水本澗水經苑中</hi>
　<hi>入於洛</hi>板渚水經河水又東合氾水又東經板城北注<lb/>
　云有津謂之板城渚口<hi>在孟州汜水</hi>左傳吳城䢴溝通江<lb/>
　淮注云於䢴江築城穿溝東北通射陽湖西北至末<lb/>
　口入淮通糧道也今廣陵韓江是隋開䢴溝自山陽<lb/>
　至揚子入江渠廣四十步自楚州寳應縣北流入淮<lb/>
　<hi>困學紀聞注閻若璩按王氏引杜注末口與水經注合足證今  疏作宋口者非又自楚州寳應縣十字</hi>
　<hi>宜衍盖上文是淮入江不應旋云江入淮也</hi>
<pb n="KR2k0078_WYG_092-22b"/>
　大業六年十二月敕開江南河自京口至餘杭郡八<lb/>
　百餘里水面闊十餘丈又擬通龍舟驛宫草頓並足<lb/>
　欲東廵會稽<hi>大業雜記</hi>
　隋煬帝開通濟渠自東都西苑引穀洛之水達於河<lb/>
　又自板渚引河水達於汴又自大梁東引汴水入泗<lb/>
　達於淮又自山陽至揚子達於江於是江淮河汴之<lb/>
　水相屬而為一矣煬帝又開永濟渠因沁水南連於<lb/>
　河北通涿郡又穿江南河自京國至杭州八百里蓋<lb/>
<pb n="KR2k0078_WYG_092-23a"/>
　今所用者皆其舊迹也夫會通河自濟汶以下江河<lb/>
　淮泗通流為一則通濟之遺也滹沱豫章則永濟之<lb/>
　遺也煬帝此舉為其國促數年之祚而為後世開萬<lb/>
　世之利可謂不仁而有功者矣秦皇亦然今東起遼<lb/>
　陽北至上郡延袤萬里有邊城之利皆非長城之墟<lb/>
　耶嗟夫此未易與一二淺見者道也<hi>筆麈</hi>
　隋雖無道然開此三渠以通天下漕百世之後賴以<lb/>
　通濟<hi>通漕𩔖編</hi>
<pb n="KR2k0078_WYG_092-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑卷九十二<lb/>
</p>
<p>
</p>
  </div>
</body>
</text>
</TEI>
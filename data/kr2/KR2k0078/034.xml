<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻三十四</head> <lb/>
    <p>
<pb n="KR2k0078_WYG_034-1a"/>
欽定四庫全書<lb/>
　行水金鑑巻三十四<lb/>
　　　　　　　　　　江南按察使傅澤洪撰<lb/>
　　河水<lb/>
明神宗萬歴二十年正月甲戌工科都給事中楊其休<lb/>
言河臣潘季馴勛茂勞乆嘔血骨立被言請告當允其<lb/>
歸且泗城㑹勘議既枘鑿工亦旁午老成諳練如舒應<lb/>
龍精心任事如吕坤二臣用一可以集事上命吏部知<lb/>
<pb n="KR2k0078_WYG_034-1b"/>
之　二月戊申改南京兵部尚書舒應龍為工部尚書<lb/>
總督河道管理軍務　三月庚辰南京兵部尚書舒應<lb/>
龍疏辭總河新命上以黄河為梗淮水積涅著即赴任<lb/>
㑹科臣勘議不允辭　四月已亥總理河道工部尚書<lb/>
潘季馴奏臣領河事凡四任矣壯老於斯朝暮於斯耳<lb/>
聞目擊稽往驗來總之水性不可拂河防不可弛地形<lb/>
不可強治理不可鑿人欲棄舊以更新而臣謂故道必<lb/>
不可失也人欲支分以殺勢而臣謂濁流必不可分也<lb/>
<pb n="KR2k0078_WYG_034-2a"/>
去秋霖霪雨漲物議遂騰寜知漲必有消乎謹述人言<lb/>
之惑衆病河者詳解於後一謂黄水暴漲何不多濬支<lb/>
渠以殺之臣曰分流誠能殺勢然可行於清水耳黄水<lb/>
沙居其六分則勢緩沙停河不兩行自古記之藉勢行<lb/>
沙合之所以殺之也又議水漲暫開決口水落復塞豈<lb/>
曰無見但塞決難而費浩築減水石壩於桃源壩與地<lb/>
平水浮則洩與開決無異而水不能嚙石更無塞決之<lb/>
費不須另開矣亦謂舊河沙墊底髙不若别覔新河為<lb/>
<pb n="KR2k0078_WYG_034-2b"/>
得臣曰沙易停亦易刷即一河中溜處深緩處淺水合<lb/>
沙刷必無俱墊之理此淺彼深亦無妨運之事倘果底<lb/>
髙則冬春水落當膠舟矣全棄故道即使得地鑿河力<lb/>
能濶二百丈深三四丈如故河否況數年而新者亦舊<lb/>
豈舊淤而新不淤乎禹治水曰疏瀹決排亦第去其壅<lb/>
塞耳徐邳故泗沂道也禹貢導淮東㑹泗沂宋神宗時<lb/>
河決澶州合南清河㑹於淮南清即泗沂行之六七百<lb/>
年謂非黄河故道不可矣一謂禹治水以導而今治水<lb/>
<pb n="KR2k0078_WYG_034-3a"/>
以障臣曰逆水性以壑鄰謂之障順水性以閑其溢謂<lb/>
之防水漲無隄必泛溢不循軌隄者正導之以入於海<lb/>
也禹貢九澤既陂四海㑹同何嘗不以隄哉或疑水愈<lb/>
髙則隄愈増不知水雖漲亦止丈許且無旬日不消者<lb/>
則隄之髙不過踰丈而已一謂昔年徐吕二洪怪石浮<lb/>
水面湍激如雷今皆無聲得非沙掩臣曰二洪體甚髙<lb/>
沙能掩之是無徐州矣徐洪為主事郭昇吕洪為主事<lb/>
陳洪範剷石志記具存其時黄河決而二洪涸實天假<lb/>
<pb n="KR2k0078_WYG_034-3b"/>
以成諸臣之功也若云石平而水不能刷沙則河長幾<lb/>
二千里豈盡二洪激水所刷耶甚為諸臣寃耳一謂海<lb/>
口沙塞以致河蓄不流臣曰黄河萬里别無分洩滔滔<lb/>
迅溜何嘗少停大約伏秋長多消少冬春長少消多上<lb/>
源雨多則長雨霽則消今海口塞則消於何往耶臣委<lb/>
勘親閱並無淤梗一謂黄髙於徐淮髙於泗可不為之<lb/>
所乎臣曰自開歸以至安東地皆卑於河不獨徐泗湯<lb/>
遷亳仲丁遷囂亶甲遷相祖乙遷耿盤庚遷殷以避黄<lb/>
<pb n="KR2k0078_WYG_034-4a"/>
也豈不憚煩宋景祐中泗州張守曽築䕶城隄三丈三<lb/>
尺以捍淮矣河之不能使卑如是去國之臣心猶在河<lb/>
亦自盡其犬馬之忱而已工部言季馴乆熟河事極源<lb/>
委析利害言當不謬但運道民生所關宜行勘河科臣<lb/>
張貞觀及督河撫按舒應龍陳于陛等從公勘議以聞<lb/>
毋徒兩可調停以悞大計從之　五月庚辰南京河南<lb/>
道御史陳邦科題黄淮水患隄不可恃水不可障欲除<lb/>
淮害須開瓦埠河以殺上流欲除黄害須多遥隄縷隄<lb/>
<pb n="KR2k0078_WYG_034-4b"/>
諸埠口以殺下流欲禦髙寳諸湖患須挑濬灣頭廟灣<lb/>
等處三工以歸之江海成大工者不惜費乞發帑銀濟<lb/>
用庶平成之績可奏工部言御史原官湖邑近復經行<lb/>
亷訪必真如挑濬修復先後科臣原有條議其開瓦埠<lb/>
河曽經覆勘中止而遥縷二隄多開閘口則諸臣所未<lb/>
及者乞行勘河科臣㑹同河漕部院確勘併覈工費以<lb/>
聞報可　庚寅總督漕運兵部侍郎陳于陛以御史王<lb/>
明論其濬河共䇿具疏乞罷工部言㑹勘河工于陛與<lb/>
<pb n="KR2k0078_WYG_034-5a"/>
總河尚書舒應龍俱屬首事大臣以國事為急豈可因<lb/>
言求退負任使宜命與鹽臣虚心共濟無拘小嫌從之<lb/>
　七月乙丑原任兵部左侍郎兼右僉都御史萬恭卒<lb/>
恭新建人由進士授南京吏部主事光祿太僕大理兵<lb/>
部左侍郎巡撫山西總理河道考滿被言回籍卒於家<lb/>
禮部請照遞減例與祭一壇半葬從之　八月乙未以<lb/>
河道鉅任命改總理河道提督軍務職銜　丁酉勘河<lb/>
給事中張貞觀題㑹總河尚書舒應龍總漕陳于陛巡<lb/>
<pb n="KR2k0078_WYG_034-5b"/>
按御史髙舉彭應參王明勘得淮黄同趨者惟海而淮<lb/>
之繇河達海者惟清口自海沙開濬無期因而河身日<lb/>
髙自河流倒灌無已因而清口日塞以致淮水停蓄於<lb/>
時泗水上浸祖陵下墊民社近且漫及髙寳興泰運隄<lb/>
亦苦衝決矣今據司道等議一闢清口之沙計費二萬<lb/>
有奇一分黄河之流計費三十四萬有奇清口有大挑<lb/>
之工又議常浚之後使不復淤也分黄於淮之上流先<lb/>
殺其勢也上流必於清口上十里去口不逺不致為運<lb/>
<pb n="KR2k0078_WYG_034-6a"/>
道梗即少梗而力易圖也分於上復合於下衝海之力<lb/>
專也合必於草灣之下恐其復衝正河為淮城患也鮑<lb/>
家口王家營必塞者二決横衝新河恐散溢無歸也兩<lb/>
岸俱隄以地勢東北下恐潰決則清沭海安之民不得<lb/>
即業也是役也費固煩而效亦廣若海口淺塞欲求浚<lb/>
治之䇿即潮汐莫窺其涯況可弛畚鍤哉惟全淮合黄<lb/>
東下或河身滌而漸深海口刷而漸闊亦事理所可必<lb/>
者工部覆議勘臣籌畫鑿鑿其工費通計三十六萬七<lb/>
<pb n="KR2k0078_WYG_034-6b"/>
千有奇議支兩淮餘鹽兖州東昌河道銀南京蘆課等<lb/>
銀不足則撫按設處本月興工限明年六月報完命如<lb/>
議行　九月壬戌總漕侍郎陳于陛以時值倭警議將<lb/>
右布政司張允濟專理海防不必兼攝河務工科給事<lb/>
中劉𢎞寶等謂允濟昨已陞任特為河工請留今工完<lb/>
之奏未聞調移之章已上防河不效去而防海復不效<lb/>
將安去乎工部覆稱允濟河工依限完否正屬分别功<lb/>
罪之時似當移咨總河尚書舒應龍確議以聞詔可<hi>明</hi>
<pb n="KR2k0078_WYG_034-7a"/>
<hi>神宗實錄</hi>
　是年河決狼旋磨臍二口䝉隂馬陵山水俱發邳宿<lb/>
　安東悉沈釡底<hi>淮安府志</hi>
　是年張朝端為濟寜兵使者兼治河時有議鑿性義<lb/>
　嶺者公相度川原謂鑿空而勞數十萬人之力損大<lb/>
　司農金錢非便慨然建議有三當謀八可已二可患<lb/>
　之說與總河大臣意忤杜門求去因調金衢道<hi>焦竑撰鴻</hi>
　<hi>臚寺卿張公墓表</hi>
<pb n="KR2k0078_WYG_034-7b"/>
　潘季馴字時良烏程人嘉靖二十九年進士四十四<lb/>
　年由大理寺左少卿進右僉都御史總理河道與朱<lb/>
　衡共開新河加右副都御史尋以憂去隆慶四年河<lb/>
　決邳州睢寜起故官再理河道塞決口明年工竣坐<lb/>
　驅運船入新溜漂没多為勘河給事中雒遵劾罷萬<lb/>
　歴四年夏再起原官巡撫江西明年冬召為刑部右<lb/>
　侍郎時河決崔鎮黄水北流清河口淤澱全淮南徙<lb/>
　髙堰湖隄大壞淮揚髙郵寳應間皆為巨浸河漕尚<lb/>
<pb n="KR2k0078_WYG_034-8a"/>
　書吳桂芳議復老黄河故道而總河都御史傅希摯<lb/>
　欲塞決口束水歸漕兩人議不合㑹桂芳卒六年春<lb/>
　命季馴以右都御史兼工部左侍郎代之季馴以故<lb/>
　道乆湮雖濬復其深廣必不能如今河議築崔鎮以<lb/>
　塞決口築遥隄以防潰決又淮清河濁淮弱河強河<lb/>
　水一斗沙居其六伏秋則居其八非極湍急必至停<lb/>
　滯當藉淮之清以刷河之濁築髙堰束淮出清口以<lb/>
　敵河之強使二水並流則海口自濬即桂芳所開草<lb/>
<pb n="KR2k0078_WYG_034-8b"/>
　灣亦可不復修治遂條上六事詔如議明年冬兩河<lb/>
　工成又明年春加太子太保進工部尚書兼左副都<lb/>
　御史季馴初至河上歴虞城夏邑商丘相度地勢黄<lb/>
　河上流自新集經趙家圈蕭縣出徐州小浮橋極深<lb/>
　廣自嘉靖中北徙河身旣淺遷徙不常曹單豐沛常<lb/>
　苦昏墊上疏請復故河給事中王道成以方築崔鎮<lb/>
　髙堰役難並舉河南撫按亦陳三難乃止遷南京兵<lb/>
　部尚書十一年正月召改刑部季馴之再起也以張<lb/>
<pb n="KR2k0078_WYG_034-9a"/>
　居正援居正殁家屬盡幽繫子敬修自縊死季馴言<lb/>
　居正母逾八旬乞降特恩宥釋先是御史李植江東<lb/>
　之輩與大臣申時行楊巍相訐季馴力右時行巍痛<lb/>
　詆言者言者交怒植遂劾季馴黨庇居正落職為民<lb/>
　十三年御史李棟上疏訟曰隆慶間河決崔鎮為運<lb/>
　道梗數年以來民居既奠河水安流咸曰此潘尚書<lb/>
　功也昔先臣宋禮治㑹通河至於今是頼陛下允督<lb/>
　臣萬恭之請予之諡廕今季馴功不在禮下乃當身<lb/>
<pb n="KR2k0078_WYG_034-9b"/>
　存之日使與編户齒寜不隳諸臣任事之心失朝廷<lb/>
　報功之典哉御史董子行亦言季馴罪輕責重詔俱<lb/>
　奪其俸其後論薦者不已十六年給事中梅國樓復<lb/>
　薦遂起季馴右都御史總督河道自吳桂芳後河漕<lb/>
　皆總理至是復設專官明年黄水暴漲衝入夏鎮壞<lb/>
　田廬居民多溺死季馴復築塞之十九年冬加太子<lb/>
　太保工部尚書兼右都御史季馴凡四奉治河命前<lb/>
　後二十七年習知地形險易増築設防置官建閘下<lb/>
<pb n="KR2k0078_WYG_034-10a"/>
　及朩石樁埽綜理纖悉積勞成病三疏乞休不允二<lb/>
　十年泗州大水城中水三尺患及祖陵議者或欲開<lb/>
　傅寜湖至六合入江或欲濬周家橋入髙寳諸湖或<lb/>
　欲開夀州瓦埠河以分淮水上流或欲弛張福隄以<lb/>
　洩淮口季馴謂祖陵王氣不宜輕洩而巡撫周寀陳<lb/>
　于陛巡按髙舉謂周家橋在祖陵後百里可疏濬議<lb/>
　不合都給事中楊其休請允季馴去歸三年卒年七<lb/>
　十五<hi>明史稿</hi>
<pb n="KR2k0078_WYG_034-10b"/>
　是年總河潘季馴上隄防告成疏略云竊惟防河如<lb/>
　防敵自古記之矣防敵則曰邉防防河則曰隄防邉<lb/>
　防者防敵之内入也隄防者防水之外出也欲水之<lb/>
　無出而不戒於隄是猶欲敵之無入而忘備於邊者<lb/>
　矣且自古稱治水者莫過於禹而考之禹貢曰九澤<lb/>
　既陂四海㑹同先臣蔡沈釋之曰九州之澤已有陂<lb/>
　障而無決潰四海之水無不㑹同而各有所歸陂障<lb/>
　即隄也神聖如禹而尤不免致力於隄則舍隄之外<lb/>
<pb n="KR2k0078_WYG_034-11a"/>
　别無所以防河者矣臣於萬歴六年奉命治河即請<lb/>
　築遥隄以防其潰築縷隄以束其流八九年間河流<lb/>
　順軌故道晏然業有成效矣而嵗乆官更弊滋法弛<lb/>
　以河防為末務視隄工為贅疣一簣莫加萬夫閑曠<lb/>
　而車馬之蹂躪風雨之剝蝕河流之汕刷髙者日卑<lb/>
　厚者日薄又何怪其東潰西決哉荷䝉我皇上授臣<lb/>
　以總理之權責臣以修復之事臣襪線㣲才固不能<lb/>
　别為新奇之䇿而管窺小見尤不敢為僥倖之圖惓<lb/>
<pb n="KR2k0078_WYG_034-11b"/>
　惓以隄防陳乞謬承俞命畢力仰承督率南直隷河<lb/>
　南山東司道等官將濱河一帶地方躬親荒度周爰<lb/>
　諮諏舊有而今圮者則議加幇舊無而宜有者則議<lb/>
　剏築遥隄約攔水勢取其易守也而遥隄之内復築<lb/>
　格隄蓋慮決水順遥而下亦可成河故欲其遇格即<lb/>
　止也縷隄拘束河流取其衝刷也而縷隄之内復築<lb/>
　月隄蓋恐縷逼河流難免衝決故欲其遇月即止也<lb/>
　防禦之法頗稱周備較之巳卯告成之功更為詳密<lb/>
<pb n="KR2k0078_WYG_034-12a"/>
　而夏鎮河南山東往嵗原未經理者皆一體増建矣<lb/>
　倘能嵗守不失則河流自無衝決之患河不衝決則<lb/>
　故道晏然翕由順軌而運艘自無阻滯之虞矣但畚<lb/>
　土成隄原非鐵石稍不修葺便至傾頽嵗嵗修之嵗<lb/>
　嵗此河也世世守之世世此河也故嵗修錢糧之設<lb/>
　徭編僱募額夫凡以為河也而可置之虚糜閑曠之<lb/>
　地哉臣是以諄諄為申明修守之請也伏望天語叮<lb/>
　嚀嚴諭地方司道等官查照臣愚節次題奉欽依事<lb/>
<pb n="KR2k0078_WYG_034-12b"/>
　理每嵗務將各隄頂加髙五寸兩傍汕刷及卑薄處<lb/>
　所一體幇厚五寸年終管河官呈報各該司道要見<lb/>
　本隄原髙闊若干今加幇共髙闊若干司道官躬親<lb/>
　驗覈開報總河衙門覆覈年終造冊奏繳不如式者<lb/>
　指名叅究庶河防永固而國計民生俱有頼矣　又<lb/>
　河工易惑浮言疏云臣潦倒無知乆甘畎畆誤䝉我<lb/>
　皇上拔之既棄之餘授以總理之任二三年間殫竭<lb/>
　心力一應事體請自聖裁種種俱有成畫試有小效<lb/>
<pb n="KR2k0078_WYG_034-13a"/>
　矣尚有一二事宜理本如此而人言必不如此工本<lb/>
　難為而人情必欲强為若不早為勘議浮言不免蝟<lb/>
　興全河之工未必不由此而決裂也敢敬陳之夫鎮<lb/>
　口閘内為汶泗清流鎮口閘外為黄沁濁流平時清<lb/>
　濁相當内水外出頗順惟黄水一發則黄强清弱倒<lb/>
　灌入漕而河渠淤澱此理勢之必然者上源山陜以<lb/>
　西雨少則黄水易消而内水之出速上源雨多則黄<lb/>
　水難消而内水之出遲此又理勢之必然者自用河<lb/>
<pb n="KR2k0078_WYG_034-13b"/>
　為運以來灌塞之患無嵗無之其年逺無巻及旋淤<lb/>
　旋通者無論矣臣姑以嘉靖末年尚有巻簿可查者<lb/>
　言之查得嘉靖四十一二年黄水由大小溜溝㑹漕<lb/>
　於夾溝驛南黄漲漕淤糧艘阻滯該總河都御史王<lb/>
　士翹行徐州領夫挑通嘉靖四十四年大小溜溝淤<lb/>
　㫁該總河陳堯行徐州一面挑濬一面起剝前進隆<lb/>
　慶元年黄河南徙秦溝㑹漕於梁山之北淤塞無異<lb/>
　溜溝該總河尚書朱衡行徐州洪分司督夫挑濬隆<lb/>
<pb n="KR2k0078_WYG_034-14a"/>
　慶二年黄河衝塞濁河改至茶城與漕交㑹茶城之<lb/>
　稱自此始隆慶三年茶城淤閣重運該總河都御史<lb/>
　翁大立具題要從馬家橋經地浜溝至徐州子房山<lb/>
　下另開新河以避茶城之淤續因黄落漕通前議隨<lb/>
　寢隆慶四年茶城填塞八里内水漫由張孤山東衝<lb/>
　出翁大立具題就與張孤山開河本年冬本河復塞<lb/>
　仍將茶城挑通原議隨寢隆慶五年茶城淤淺該臣<lb/>
　先任總河行委經歴韓柏部夫常川撈濬運艘賴以<lb/>
<pb n="KR2k0078_WYG_034-14b"/>
　無阻隆慶六年茶城淤阻該總河萬恭行司道疏濬<lb/>
　通行萬歴元年八月茶城淤塞該工部題行總河衙<lb/>
　門設法挑濬萬歴二年黄水倒灌淤漕三十餘里該<lb/>
　總河傅希摯集夫挑濬前給事中吳文佳題將翁都<lb/>
　御史原議馬家橋出子房山開河一道行傅都御史<lb/>
　勘得子房山前蝦蟇山西俱有伏石馬家橋一帶俱<lb/>
　係水占難以議開前議遂止萬歴三年十一月内黄<lb/>
　水大發茶城淤塞十里調夫挑通萬歴四年茶城淤<lb/>
<pb n="KR2k0078_WYG_034-15a"/>
　淺糧運艱阻復開張孤山東以冀此塞彼通至萬歴<lb/>
　五年二河俱淤復開茶城正河通運萬歴六年茶城<lb/>
　淤淺徐州道叅政游季勲築過順水丁頭壩一十六<lb/>
　道束水衝刷萬歴七八九十等年淤塞尤甚至十一<lb/>
　年間該中河郎中陳瑛議呈漕撫尚書凌雲翼改漕<lb/>
　河於古洪出口即今之鎮口閘河也剏建内華古洪<lb/>
　二閘遞互啓閉淤難深入而去黄河口僅一里挑濬<lb/>
　甚易人頗便之萬歴十五年秋黄水大發河與閘平<lb/>
<pb n="KR2k0078_WYG_034-15b"/>
　而棍徒段守金私受民船重賄將牛角灣掘開黄水<lb/>
　迸入淤塞甚逺議者欲復歸徳府丁家道口故道使<lb/>
　黄水盡出小浮橋以免濁河内灌該勘工都給事中<lb/>
　常居敬看得閘河出口無往而不㑹黄則無往而不<lb/>
　受淤豈從濁河則淤而出小浮橋則否耶具疏題寢<lb/>
　請於古洪閘外添設鎮口一閘去河僅八十丈縱有<lb/>
　沙淤挑濬尤易蓋深知清黄交接之處難免淤灌故<lb/>
　不得已而為易濬之計良有以也今之議者不察水<lb/>
<pb n="KR2k0078_WYG_034-16a"/>
　勢不鑒徃昔偶見淤墊議論風生如臣昏庸無足論<lb/>
　矣向來總河諸臣豈無一人髙才朗識者乎而卒無<lb/>
　如之何也大小溜溝淤矣改而為梁山北淤亦如之<lb/>
　梁山北淤矣改而為茶城淤亦如之茶城淤矣改而<lb/>
　為張孤山東淤亦如之張孤山東淤矣復改而為茶<lb/>
　城淤亦如之茶城復淤矣改而為古洪淤亦如之勞<lb/>
　民傷財畢竟無益所幸郎中陳洪都給事中常居敬<lb/>
　先後剏築三閘遞互啓閉而挑濬始易計無出於此<lb/>
<pb n="KR2k0078_WYG_034-16b"/>
　矣臣又查得萬歴十六年閏六月内該臣題為清黄<lb/>
　交接處所濁流倒灌易淤懇乞特降綸音以嚴閘禁<lb/>
　事要將古洪等閘每遇黄水暴發即下板以遏濁流<lb/>
　之横黄水消落則啓板以縱泉水之出比照清江浦<lb/>
　三閘啟閉之法刻石金書竪立各閘俾知畏忌等因<lb/>
　題奉聖旨是各閘啓閉嚴約俱依擬有勢豪人等阻<lb/>
　撓的照淮安閘壩事例即便拏問枷號干碍職官指<lb/>
　名叅奏欽此倘如所題何至淤澱而王程難稽客心<lb/>
<pb n="KR2k0078_WYG_034-17a"/>
　難挽閘上官牌力難阻遏每照常居敬原題三閘遞<lb/>
　互啟閉之法通放船隻縱有淤淺不過八十丈旋濬<lb/>
　旋放亦無難者至於運艘入口大約俱在孟夏以前<lb/>
　水未大發淤亦不乆或少加撈濬之工必無阻滯舍<lb/>
　此之外别無他䇿如謂鎮口逼近濁河故易灌塞要<lb/>
　得别尋一道則邳州之直河離濁河二百里矣而何<lb/>
　其淤也宿遷縣之小河口去濁河三百餘里矣而何<lb/>
　其淤也清河縣之清口去濁河五百餘里矣全淮之<lb/>
<pb n="KR2k0078_WYG_034-17b"/>
　力十倍於漕何以黄發即澀而每嵗初伏通濟閘外<lb/>
　捲築輭壩以防其倒灌也要之黄强清弱随處相接<lb/>
　則随處倒灌隨處淤塞總之不出科臣常居敬所云<lb/>
　無徃而不㑹黄則無徃而不受淤兩言盡之矣似不<lb/>
　必過為紛更也但人情不見其形未信其影必湏勘<lb/>
　議以杜後言此其一矣臣又查得濱河州縣河髙扵<lb/>
　地者在南直𨽻則有徐邳泗三州宿遷桃源清河三<lb/>
　縣在山東則有曹單金鄉武城四縣在河南則有虞<lb/>
<pb n="KR2k0078_WYG_034-18a"/>
　城夏邑永城三縣而河南省城則河髙於地丈餘矣<lb/>
　惟宿遷一縣已於萬歴七年改遷山麓其餘州縣則<lb/>
　全恃䕶城一隄以為保障各處久巳相安並無他説<lb/>
　惟徐州則議論稍多其故有二一以山陜乆旱之後<lb/>
　連嵗雨水頗多伏秋不免加漲觀者不考其源而惟<lb/>
　歸罪於河固無怪其然矣一以前歲十一月間知州<lb/>
　張世美初任未諳為義民官盧泰所愚開隄放水遂<lb/>
　忘築塞消凌水發黄水灌入内濠侵及街衢地方官<lb/>
<pb n="KR2k0078_WYG_034-18b"/>
　民不歸罪於知州張世美與義官盧泰而惟歸罪於<lb/>
　河至有謂䕶隄與城平者有謂泉從地湧者夫護城<lb/>
　石隄自昔有之非一二年間所築者則河之原髙於<lb/>
　地可知矣且隄髙不過丈餘遂謂與城相平城何若<lb/>
　是其卑耶徐州為邳睢上游徐州而水平隄隄平城<lb/>
　也則迤南一帶州縣皆陸沉矣有是理哉且黄河入<lb/>
　伏始漲秋杪漸消冬春則涸隄外露有沙灘非經年<lb/>
　淹浸者近該徐州扵去年十一月間揭稱河水已消<lb/>
<pb n="KR2k0078_WYG_034-19a"/>
　再過數日内水可放臣近又令人視水將及址矣今<lb/>
　稱入冬黄水尚與隄平則伏秋又將何如耶至於隄<lb/>
　内之水蓋因盧泰灌放頗多兼之去歲雨雪甚頻徐<lb/>
　民不善車戽一時難於消涸若謂泉從地湧則城中<lb/>
　之水宜乎與外河相平即䕶隄無所用之矣何待盧<lb/>
　泰放灌之後方有水耶非臣所能觧也然臣有治河<lb/>
　之責凡可圖維即宜曲處不必問其人言之有無也<lb/>
　臣已行徐州道將城中窪地用土墊髙仍一面撥夫<lb/>
<pb n="KR2k0078_WYG_034-19b"/>
　車戽復查最低之處開洩自去年九月以來向在料<lb/>
　理不敢弛堕但為今之計惟有戽城濠之水使内水<lb/>
　可洩固䕶城之隄使外水不入正盧泰之罪以警將<lb/>
　來或加髙徐城數尺以防不虞此則事理之所當為<lb/>
　而人力之所可為者也舍此惟有比照宿遷縣事例<lb/>
　遷城而已蓋所患者惟徐城之積水於運道原無阻<lb/>
　碍若必欲卑黄河伏秋之水以就徐城之地則天地<lb/>
　氣候之自然恐非人力所能强遏者勞民傷財之事<lb/>
<pb n="KR2k0078_WYG_034-20a"/>
　或從此起矣人情厭舊喜新臣言終不盡信臣在自<lb/>
　當力諍必不依違第今衰病已劇死有日矣獨念臣<lb/>
　從事此河已歴三朝犬馬戀主之情豈肯以將去而<lb/>
　遂置此河於度外耶伏望敕下該部轉行該地方廵<lb/>
　撫及各差御史㑹同總河衙門督行徐州道副使陳<lb/>
　文燧或添委海潁二道中河夏鎭二分司逐一勘議<lb/>
　如有别䇿使漕黄交接之處可免淤灌之患徐州城<lb/>
　外之水可免暴漲之虞不妨從長計議如必不可當<lb/>
<pb n="KR2k0078_WYG_034-20b"/>
　仍舊貫毋狥人情毋拘成説務求經久可行之道不<lb/>
　為勞費無益之工則事體畫一而浮言可息矣<hi>河防一覧</hi>
　<lb/>
　<lb/>
　<lb/>
　<lb/>
　<lb/>
　行水金鑑巻三十四<lb/>
</p>
<p>
</p>
  </div>
</body>
</text>
</TEI>
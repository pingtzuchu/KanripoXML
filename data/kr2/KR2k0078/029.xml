<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻二十九</head> <lb/>
    <p>
<pb n="KR2k0078_WYG_029-1a"/>
欽定四庫全書<lb/>
　行水金鑑巻二十九<lb/>
　　　　　　　　　　江南按察使傅澤洪撰<lb/>
　　河水<lb/>
明神宗萬歴四年十二月戊辰禮部𩔖奏災異言今年<lb/>
自二月以來河水斷流地震雨雹頻形章奏豈聖世所<lb/>
宜有乞敕大小臣工革心勵行舉錯務協扵公功罪必<lb/>
求其當催科或擾則加意撫綏囹圄或寃則悉心昭雪<lb/>
<pb n="KR2k0078_WYG_029-1b"/>
皇上復先謹天戒益懋聖徳起居動作𩔖若上帝之式<lb/>
臨號令施為唯恐一物之失所轉異為祥端不外此上<lb/>
納之　丁丑免河南本年應徴河夫堡夫銀三萬二千<lb/>
餘兩未調夫役免追曠工巳調實夫更班歇役<hi>明神宗實録</hi>
　<hi>河水斷流可謂旱之至矣此時宗伯年終𩔖奏能極言致災之由君臣交相儆戒真神廟初政之最善者</hi>
　<hi>矣</hi>
　是年八月河決自徐州上<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>梨林鋪直扺睢寧縣治<lb/>
　水深丈餘廬舎倉囷牲畜盡空<hi>淮安府志</hi>
<pb n="KR2k0078_WYG_029-2a"/>
　是年河決大水浸城三尺許百姓逃亡者三之一<hi>睢寧縣志</hi>
　是年八月河決大行隄數處民多流移<hi>豐縣志見河水斷流  扵</hi>
　<hi>禮部𩔖奏而八月間徐睢皆大水可見河水乾涸在八月以前</hi>
明神宗萬歴五年八月癸亥河復決崔鎮　閏八月乙<lb/>
酉時河決崔鎮衝開水溜勢分正漕河道都御史傅希<lb/>
摯議堵築決口束水歸漕漕運侍郎吳桂芳欲衝刷成<lb/>
河以為老黄河入海之路持議各異部覆運道闗係尤<lb/>
重且急崔鎮決口聴河道衙門及時堵築俾水歸漕其<lb/>
<pb n="KR2k0078_WYG_029-2b"/>
老黄河入海之路俟水勢稍定㑹同議奏報可　戊子<lb/>
時徐州河淤澱宿邳清桃兩岸多決淮水為河所廹徙<lb/>
而南髙寳湖隄大壞扵是工部都給事中劉鉉建議南<lb/>
河郎中不便顧理淮北請添郎中一員扵淮徐適中處<lb/>
專治淮黄一帶河道其徐吕二洪主事可并一員上諭<lb/>
工部近來偶以一事輒便増官増之不便又議裁革殊<lb/>
為輕事添設部員及先年河漕當地分管之議本欲責<lb/>
成反滋推諉并議以聞部覆國家特設總督漕運大臣<lb/>
<pb n="KR2k0078_WYG_029-3a"/>
則凡有關扵運務皆其責也又設總理河道大臣則漕<lb/>
河自張家灣直抵𤓰儀黄河自河南山東上源至淮安<lb/>
入海皆其地也與其畫地分管之異同孰若漕河之各<lb/>
供厥職之畫一宜各遵頒降敕書行事惟若郎中一員<lb/>
專治淮北裁吕梁洪主事即令郎中帶管則無増官之<lb/>
費而有得人分治之益従之　九月乙丑陞總理河道<lb/>
都察院右僉都御史傅希摯為右副都御史巡撫陜西<lb/>
　戊辰陞巡撫山東都察院右僉都御史李世逹為右<lb/>
<pb n="KR2k0078_WYG_029-3b"/>
副都御史總理河道　十一月壬戌先是嘉靖三十二<lb/>
年以前黄河由小浮橋後徙由沛縣飛雲橋繼由徐州<lb/>
大小溜溝以入閘河四十四年河大決改由秦溝出口<lb/>
以致茶城歲患<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>淺至是復南趨小浮橋故道河道都<lb/>
御史傅希摯以聞奏下所司<hi>明神宗實録</hi>是年秦溝復<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>自<lb/>
崔家口歴北陳鴈門集等處至九里山出小浮橋其一<lb/>
支自九里溝誼安山歴符離出小河口而崔鎮大決散<lb/>
漫湖泊間桃源以下故渠多淺<hi>明㑹典</hi>
<pb n="KR2k0078_WYG_029-4a"/>
　是年河決曹縣韋家樓碭山縣張家屯<hi>續文獻通考</hi>
　是年大水城崩知縣伍維藩申請上疏發帑遷新縣<lb/>
　治扵三台山之陽<hi>蕭縣志</hi>
　傅希摯衡水人累官右僉都御史巡撫山東隆慶末<lb/>
　改總理河道以茶城<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞開梁山以下寧洋山出右<lb/>
　洪口萬歴五年進右副都御史巡撫陜西<hi>明史槀</hi>
明神宗萬歴六年正月庚午户科給事中李淶條陳治<lb/>
河五事一曰多浚海口以導衆水之歸夫徐邳而下黄<lb/>
<pb n="KR2k0078_WYG_029-4b"/>
河自西而東淮河自南而北俱㑹扵清河口東南折而<lb/>
歴安東縣出雲梯闗以入扵海舊甚深廣嗣以黄水泥<lb/>
<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>黄淮二瀆皆無所歸故其勢不決徐邳而沖嚙扵髙<lb/>
寳諸隄至髙寶諸湖浩蕩無涯先時沿河之西多置塘<lb/>
岸以蓄盱泗諸處暴漲之水故河以東運隄無恙乃今<lb/>
塘岸盡廢而黄淮之水又悉飛瀉扵此是以全隄盡圮<lb/>
宜别勘堅實之地以多浚其口仍必自下而上漸去河<lb/>
身之<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>盡扵徐吕二洪而後止若淮安之南寶應之北<lb/>
<pb n="KR2k0078_WYG_029-5a"/>
計八十里每十里建平水閘一座髙郵邵伯各加建平<lb/>
水閘十座閘下每開支河四五十處以導上河之水入<lb/>
扵隄下射陽等湖而鹽城興化沿海地方皆宜查其舊<lb/>
地多浚十餘口以導射陽諸水而入扵海<hi>下四條俱入運河</hi>章<lb/>
下所司　辛未陞總督漕運兼提督軍務巡撫鳯陽等<lb/>
處兵部左侍郎吳桂芳為工部尚書兼都察院右副都<lb/>
御史總理河漕提督軍務上以當事諸臣意見不同動<lb/>
多掣肘以致日乆無功今以此事專屬桂芳提督其𨕖<lb/>
<pb n="KR2k0078_WYG_029-5b"/>
用部司等官及處置錢糧俱許便宜奏請巳而桂芳辭<lb/>
免不允　二月丁酉陞刑部右侍郎潘季馴為都察院右<lb/>
都御史兼工部左侍郎總理河漕兼提督軍務乙已户<lb/>
部題黄淮為患總理河漕吳桂芳巳扵正月十八日興<lb/>
工築隄數萬之夫雲集待哺銀糧不可一日有缺所請<lb/>
南京户兵二部庫貯糧剰馬價銀兩各支一萬兩及户<lb/>
部速將見年每幇漕糧奏請準留八萬石行漕運衙門<lb/>
分貯沿河各倉支用従之　三月已卯陞原任總理河<lb/>
<pb n="KR2k0078_WYG_029-6a"/>
道提督軍務都察院右副都御史李世達巡撫浙江<lb/>
四月壬寅刑部右侍郎潘季馴疏辭總理河漕上以河<lb/>
漕多虞總理重任不許　丙午工科都給事中王道成<lb/>
題當今之事莫急治河日者黄淮水發勢且滔天以數<lb/>
千里之巨浸而僅洩扵雲梯之一線扵是南北併受其<lb/>
害謂宜塞崔鎮之決口築桃宿之長隄修理高家堰開<lb/>
復老黄河仍嚴督當事諸臣務在疏通壅滯庶幾有濟<lb/>
議下所司　六月乙已總理河漕都察院右副都御史<lb/>
<pb n="KR2k0078_WYG_029-6b"/>
潘季馴條陳治理六事一曰塞決口以挽正河二曰築<lb/>
隄防以杜潰決三曰復閘壩以防外河四曰創滚水壩<lb/>
以固隄岸五曰止濬海工程以免糜費六曰寢開老黄河<lb/>
之議以仍利涉部覆如議有㫖治河事宜旣經河漕諸<lb/>
臣㑹議停當著他著實行各該經委分任官員如有玩<lb/>
愒推諉虚費財力者不時挐問參治<hi>全疏詳見扵後</hi>七月壬子<lb/>
工部覆總河都御史潘季馴等奏河工浩大須多官分<lb/>
督往年一逢陞遷竟自代去以致錢糧不明勤惰莫稽今<lb/>
<pb n="KR2k0078_WYG_029-7a"/>
後凡有陞調留待工完將經手錢糧併其勤惰稽查明<lb/>
白方許離任至若分布政司屬奉有專敕而有司視之<lb/>
蔑如動有掣肘今後除本地方守巡各有專職自行督<lb/>
責外凡供事河工者俱聴分司責成如有玩愒不遵該<lb/>
上司叅奏有㫖河工事重必須委任責成以後該管河<lb/>
官暫停陞調候河工完日分别賞罰委官賢否但以該<lb/>
管河道官為主别道不得干預　已已總河都察院右<lb/>
都御史潘季馴疏奏復故河其利有五蓋河従潘家口<lb/>
<pb n="KR2k0078_WYG_029-7b"/>
出小浮橋則新集迤前一帶河道俱為平陸曹單豐沛<lb/>
之民永無昏墊之苦一利也河身深廣受水必多每歲<lb/>
可免泛濫之患曹單豐沛之民得以安居樂業二利也<lb/>
河從南行去㑹通河甚逺闊渠可保無虞三利也來流<lb/>
旣深建瓴之勢易滌則徐州以下河身必因而深刷四利<lb/>
也小浮橋之來流旣安則秦溝可免復沖而茶城永無<lb/>
<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞之虞五利也議下所司<hi>詳見扵後</hi>乙卯差錦衣衛官校<lb/>
挐解淮安府通判王𢎞化水利道僉事楊化隆南河郎<lb/>
<pb n="KR2k0078_WYG_029-8a"/>
中施天麟調外任以總河潘季馴疏叅耽悞河工故也<lb/>
　辛未巡撫直隸御史崔廷試題稱臣奉命淮甸經過<lb/>
地方所當因勢調停者一曰處工費以䘏災地淮揚水<lb/>
患巳極民不聊生其河工等費難以復派陵寢運道闗<lb/>
係良鉅所當特捐内帑待用之藏暫停本年起解之額<lb/>
以蘇民生也一曰計夫役以安窮民各州邑所派之夫<lb/>
日給三分而逺者一日七八分次亦不下五六分彼里<lb/>
甲所取辦民巳不勝苦矣事竣之時當事者又多裁削<lb/>
<pb n="KR2k0078_WYG_029-8b"/>
之或遇有衝決輒令復築不復計工夫洪水所衝何堅<lb/>
不破而可令窮民賠償耶以後量従寛處免其扣累庶<lb/>
幾民忘其勞而稱佚道之使也上允行之　八月癸卯<lb/>
先是淮安水利道河南僉事楊化隆淮安府通判王𢎞<lb/>
化治河無狀為總河都御史潘季馴所劾上命錦衣衛<lb/>
逮繫來京至是法司擬各照運炭贖罪例完日復職上<lb/>
以楊化隆王𢎞化都著革職律文官犯私罪杖一百的<lb/>
決該罷職不敘今後但據所犯擬罪送吏部擬處毋得<lb/>
<pb n="KR2k0078_WYG_029-9a"/>
槩擬復職以致輕縦　已亥總河都御史潘季馴題徐<lb/>
州小浮橋以上一帶河淺查得河南歸徳府新集地方<lb/>
下至徐州二百五十里原係黄河故道欲乗今一併開<lb/>
復巳而工科給事中王道成上言治河而疏上流誠為<lb/>
探本之論然而挽淮流北障河決則其工鉅矣動衆八<lb/>
萬費逾八十萬金則其用糜矣工費巳大事之究竟尚<lb/>
有不能逆睹者其厎績則甚難矣胡乃此之未為而欲<lb/>
並開數百里之上河即使諸臣不計勞逸不避利害竊<lb/>
<pb n="KR2k0078_WYG_029-9b"/>
恐國家財用終屬有限萬一漫為而不效將若之何不<lb/>
如揆勢度理就中權緩急而圖之乃為計之得也上命<lb/>
下其章扵所司　十月丁酉先是總河都御史潘季馴<lb/>
漕運侍郎江一麟交章論徐州道副使林紹治河無狀<lb/>
旣而紹掲季馴謂遥隄不當築決口不當塞天妃閘不<lb/>
當閉而徐北雁門北陣一帶淺阻可虞其議相左各相<lb/>
論列部覆紹應罷黜季馴一麟身膺重寄不宜摇惑妄<lb/>
議以替初心上然之著林紹冠帶閒住　庚子給總督<lb/>
<pb n="KR2k0078_WYG_029-10a"/>
河漕工部尚書兼都察院右副都御史吳桂芳祭𦵏尋<lb/>
贈太子少保<hi>明神宗實録</hi>是年議塞崔鎮口因築遥隄束水<lb/>
衝沙其南岸自三山頭至李字鋪長二萬八千五百五<lb/>
十八丈又自歸仁集築横隄至孫家灣長七千六百八<lb/>
十餘丈又扵桃源縣馬厰城築隄長七百四十丈以遏<lb/>
南奔入淮之勢其北岸自谷山至直河長九千四百六<lb/>
十四丈又自古城至清河長一萬八千四百十丈建崔<lb/>
鎮等滚水石壩四座以緩泛溢之水使不能潰隄而出<lb/>
<pb n="KR2k0078_WYG_029-10b"/>
河流乃安<hi>明㑹典任此潘公季馴三  總河也</hi>
　吳桂芳字子實新建人嘉靖二十三年進士萬歴三<lb/>
　年冬以兵部左侍郎總督漕運兼巡撫鳯陽四年春<lb/>
　桂芳以淮揚洪潦奔流唯雲梯闗一徑入海至海湧<lb/>
　横沙河流泛溢而興鹽髙寳諸州縣所在受災請益<lb/>
　開草灣及老黄河故道以廣入海之路修築髙郵東<lb/>
　西二隄以蓄湖水皆下所司議行未幾草灣河工告<lb/>
　成是年秋河決曹縣徐州桃源給事中劉鉉疏議漕<lb/>
<pb n="KR2k0078_WYG_029-11a"/>
　河語侵桂芳桂芳疏辨曰草灣之間以髙寶水患衝<lb/>
　齧疏以拯之非能使上㳺亦不復漲也今山陽以南<lb/>
　諸州縣水落佈種斗米四分則臣斯舉亦旣得䇿矣<lb/>
　若徐邳以上非臣所屬臣何與焉因請罷御史邵陛<lb/>
　言諸臣以河漲歸咎草灣阻任事氣乞䇿勵桂芳益<lb/>
　厎厥績而詰責河臣傅希摯曠職従之其明年希摯<lb/>
　議塞崔鎮決口束水歸漕而桂芳欲衝刷成河以為<lb/>
　老黄河入海之道廷議以二人意見不合改希摯巡<lb/>
<pb n="KR2k0078_WYG_029-11b"/>
　撫陜西以李世達代未幾又改世達他任命桂芳兼<lb/>
　理河漕六年正月詔進工部尚書兼右副都御史居<lb/>
　職如故未踰月卒尋以髙郵湖隄成贈太子少保<hi>明史</hi>
　<hi>稾</hi>
　先是萬歴三年黄決桃源崔鎮淮決髙堰寶應而山<lb/>
　陽髙寶興鹽等處滙為巨浸桃源一帶運道梗阻是<lb/>
　時議者謂諸決口當毋塞開支河以殺水而濬海口<lb/>
　以通之至是總河侍郎潘季馴行相視以為海口固<lb/>
<pb n="KR2k0078_WYG_029-12a"/>
　潮汐之所従來往也隨濬隨<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>何可濬惟導河歸之<lb/>
　海則以水治水導河即以濬海也然河未易以人力<lb/>
　導唯繕固隄防使無旁決水入地益深則治防即以<lb/>
　導河也今河決上流固宜疏今下流決也欲疾赴海<lb/>
　而害祛豈必疏哉扵是築髙堰起武家墩經大小澗<lb/>
　至阜寧湖以捍淮東侵築隄起清江浦沿鉢池山柳<lb/>
　浦灣迤東以制河南溢慮河内衝閘而蝕漕也嚴五<lb/>
　閘啟閉獨以待漕艘六月運盡築壩官民船隻由壩<lb/>
<pb n="KR2k0078_WYG_029-12b"/>
　車盤沙無内灌自徐抵淮亘六百餘里築南北兩隄<lb/>
　蜿蜒相望扵是淮畢趨清口㑹大河入扵海海口不<lb/>
　濬而通<hi>南河全考</hi>
　河災之羨溢中國也惟急務修築培髙堰以束淮水<lb/>
　造遥隄以束黄流尤當極意經理河南則于家店劉<lb/>
　獸醫口黄陵岡陶家店馬家湖銅瓦廂挖泥河煉城<lb/>
　口榮花樹芝麻莊等溜山東則楊家口梁靖口毛黄<lb/>
　寨王家壩侯家村以其地皆埽灣迎溜湍急先年往<lb/>
<pb n="KR2k0078_WYG_029-13a"/>
　往失事故當極意經理之若隄堰旣堅河淮安流自<lb/>
　能久享其利<hi>續文獻通考</hi>
　丁丑<hi>萬歴五年</hi>河決崔鎮淮決髙家堰横流四溢連年不<lb/>
　治詔晉公為右都御史兼工部左侍郎以往仍敕公<lb/>
　總理河漕以一事權漕撫侍郎江一麟副他撫臣境内<lb/>
　闗河道者皆受約束矢心任事日行兩河間延見吏<lb/>
　民三老周爰咨度具得其要領而是時廷臣䇿河事<lb/>
　者以百數言人人殊其言海口當疏者近是公謂海<lb/>
<pb n="KR2k0078_WYG_029-13b"/>
　口不能以人力疏治而可以水勢衝決計莫如築髙<lb/>
　堰塞崔鎮束河淮正流使並趨入海且言天下之事<lb/>
　不難治河而難衆口天子下其議大司空幼孜對如<lb/>
　公䇿仍假公便宜不中制公乃得行一意集羣力三<lb/>
　年畢工凡築土隄丈以億計石隄以數千計塞決口<lb/>
　以百計浚運河以萬計閘壩涵洞之屬創以數十計<lb/>
　而髙堰之工最鉅<hi>申時行作潘公季馴傳</hi>
　總河潘季馴上兩河經略疏云據司屬䝉臣牌行看<lb/>
<pb n="KR2k0078_WYG_029-14a"/>
　得水性就下以海為壑向因海壅河髙以致決隄四<lb/>
　溢運道民生胥受其病故今談河患者皆咎海口而<lb/>
　以濬海為上䇿則誠然矣第海有潮汐茫無著足不<lb/>
　得巳而議他闢豈知海口視昔雖壅然自雲梯關四<lb/>
　套以下闊七八里至十餘里深皆三四丈不等縱使<lb/>
　欲另開鑿必須深闊相𩔖方便注放則工力艱鉅必<lb/>
　不能成矧未至海口乾地猶可施工及將入海之處<lb/>
　則潮汐往來亦與舊口等耳且海之舊口皆係積沙<lb/>
<pb n="KR2k0078_WYG_029-14b"/>
　人力雖不可濬水力自能衝刷乃若新闢之地則土<lb/>
　壤堅實不特人力難措而水力亦不能衝故職等竊<lb/>
　謂海無可濬之理惟當導河以歸之海則以水治水<lb/>
　即濬海之䇿也然河又非可以人力導也欲順其性<lb/>
　先懼其溢惟當繕治隄防俾無旁決則水由地中沙<lb/>
　隨水去即導河之䇿也顧頻年以來無日不以繕隄<lb/>
　為事亦無日不以決隄為患何哉卑薄而不能支迫<lb/>
　近而不能容雜以浮沙而不能久隄之制未備耳是<lb/>
<pb n="KR2k0078_WYG_029-15a"/>
　以黄決崔鎮等口而水多北潰為無隄也淮決髙家<lb/>
　堰黄浦等口而水多東潰隄弗固也乃議者不咎制<lb/>
　之未備而咎築隄為下䇿豈得為通論哉又有所未<lb/>
　盡者上流旣潰隄以旁決矣至扵下流復或岐而分<lb/>
　之其趨扵雲梯闗正海口者譬猶強弩之末耳盖徒<lb/>
　知分流以殺其怒而不知水勢益分則其力益弱水<lb/>
　力旣弱又安望其能導積沙以注扵海乎職等故謂<lb/>
　今日濬海之急務必先塞決以導河尤當固隄以杜<lb/>
<pb n="KR2k0078_WYG_029-15b"/>
　決而欲隄之不決者必真土而勿雜浮沙高厚而勿<lb/>
　惜鉅費讓逺而勿與争地斯隄扵是乎可固也如徐<lb/>
　邳桃清沿河各隄固矣崔鎮等口塞矣則黄不旁決<lb/>
　而衝漕力專髙家堰築矣朱家口塞矣則淮不旁決<lb/>
　而㑹黄力專淮黄旣合自有控海之勢又懼其分之<lb/>
　則力弱也則必暫塞清江浦河而嚴司啟閉以防其<lb/>
　内奔姑置草灣河而專復雲梯以還其故道仍接築<lb/>
　淮安新城長隄以防其末流盡令黄淮全河之力涓<lb/>
<pb n="KR2k0078_WYG_029-16a"/>
　滴悉趨扵海則力强且專下流之積沙自去下流旣<lb/>
　順上流之<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>墊自通海不濬而闢河不挑而深矣此<lb/>
　職等所謂固隄即所以導河導河即所以濬海也猶<lb/>
　慮伏秋水發暴漲傷隄職等查得吕梁上洪之磨臍<lb/>
　溝桃源之陵城清河之安娘城等處土性堅實可築<lb/>
　滚水石壩三座若水髙扵壩任其走洩則水勢可殺<lb/>
　而兩隄無虞矣至若寶應石隄之當復與夫下流支<lb/>
　河之當疏揚州運河之當濬皆今時之切務所宜次<lb/>
<pb n="KR2k0078_WYG_029-16b"/>
　第併舉而不可緩者也但前項工程自豐沛徐淮以<lb/>
　至海口共長千有餘里自清江浦以至儀真共長三<lb/>
　百餘里地勢遥逺工程浩大一時錢糧未措人夫難<lb/>
　集除前請發銀二十萬兩并截留漕糧八萬石一面<lb/>
　先將豐沛縷隄太行遥隄及徐邳一帶縷隄酌量幇<lb/>
　築桃清南隄併接淮安新城長隄乗時創築髙家堰<lb/>
　兩頭水勢稍緩先行築塞寶應湖先用樁笆修築土<lb/>
　隄外其餘各項工程相應大加修舉者一面請發錢<lb/>
<pb n="KR2k0078_WYG_029-17a"/>
　糧調集官夫買辦物料次第興舉務保無虞等因到<lb/>
　臣臣即㑹同江一麟躬親督率沿河荒度南遡維揚<lb/>
　看得儀眞東闗歴石人頭揚子橋三汊河直抵髙廟<lb/>
　止一帶運河<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>淺寶應一帶湖隄圮壞黄浦決口淹<lb/>
　及數邑髙家堰水射淮揚清江浦長隄卑薄柳浦灣<lb/>
　至髙嶺無隄障禦西窮鳯泗看得全淮不下清口日<lb/>
　益南徙北抵清桃看得崔鎮諸決水從旁洩一望瀰<lb/>
　漫正河<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>淺徐沛以上崔家口新河淺阻北陳一帶<lb/>
<pb n="KR2k0078_WYG_029-17b"/>
　水行陸地僅盈尺餘東抵海口看得新挑草灣尋復<lb/>
　<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞今自清口至西橋一帶河流復通但不及故河<lb/>
　十分之一自安東以下河身漸廣雖有<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>淺未復全<lb/>
　河然河水東下亦無阻碍隨處患害一一查閱明白<lb/>
　去後今據前因該臣㑹同右侍郎江一麟議照事師<lb/>
　古者罔愆智不鑿者乃大孟子論智一章首以禹之<lb/>
　治水為喻而論為政則曰為政不因先王之道可謂<lb/>
　智乎是大智者事必師古而不師古則鑿矣故治河<lb/>
<pb n="KR2k0078_WYG_029-18a"/>
　者必先求河水自然之性而後可施其疏築之功必<lb/>
　先求古人巳試之效而後可倣其平成之業黄水來<lb/>
　自崑崙入徐濟運歴邳宿桃清至清口㑹淮而東入<lb/>
　扵海淮水自洛及鳯歴盱泗至清口㑹河而東入扵<lb/>
　海此兩河之故道即河水自然之性也昔元嵗漕江<lb/>
　南之粟由揚州直北出廟灣入海至永樂年間平江<lb/>
　伯陳瑄始隄管家諸湖通淮河為運道然慮淮水漲<lb/>
　溢東侵淮郡也故築髙家堰隄以捍之起武家墩經<lb/>
<pb n="KR2k0078_WYG_029-18b"/>
　小大澗至阜寧湖而淮水無東侵之患矣又慮黄河<lb/>
　漲溢南侵淮郡也故隄新城之北以捍之起清江浦<lb/>
　沿鉢池山柳浦灣迤東而黄水無南侵之患矣尤慮<lb/>
　河水自閘衝入不免泥<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>故嚴啟閉之禁止許漕艘<lb/>
　鮮船由閘出入匙鑰掌之都漕五日發籌一放而官<lb/>
　民船隻悉由五壩車盤是以淮郡晏然漕渠永賴而<lb/>
　陳平江之功至今未斬也後因剥蝕旣久隄岸漸傾<lb/>
　水從髙家堰決入一郡遂為魚鼈而當事者未考其<lb/>
<pb n="KR2k0078_WYG_029-19a"/>
　故乃謂海口壅塞遂穿支渠以洩之盖欲亟極淮民<lb/>
　之溺多方䂓畫以為疏導之計其意甚善而其心良<lb/>
　亦苦矣詎知旁支暫開水勢陡趨西橋以上正河遂<lb/>
　至<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>阻而新開支河闊僅二十餘丈深僅丈許較之<lb/>
　故道不及三十分之一耳豈能容受全河之水下流<lb/>
　旣壅上流自潰此崔鎮諸口所由決也今新開尋復<lb/>
　<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞故河漸巳通流雖深闊未及原河十分之一而<lb/>
　兩河全下沙隨水刷欲其全復河身不難也河身旣<lb/>
<pb n="KR2k0078_WYG_029-19b"/>
　復面濶者七八里狹者亦不下三四百丈滔滔東下<lb/>
　何水不容若猶以為不足而欲另尋他所别開一渠<lb/>
　恐人力不至扵此也以臣等度之非惟不必另鑿一<lb/>
　口即草灣亦須置之勿濬矣故為今之計惟有修復<lb/>
　平江伯之故業髙築南北兩隄以斷兩河之内灌而<lb/>
　淮揚昏墊之苦可免至扵塞黄浦口築寳應隄濬東<lb/>
　關等淺修五閘復五壩之工次第舉之則淮以南之<lb/>
　運道無虞矣堅塞桃源以下崔鎮口諸決而全河之<lb/>
<pb n="KR2k0078_WYG_029-20a"/>
　水可歸故道至扵兩岸遥隄或葺舊工或剏新址或<lb/>
　因髙岡或填窪下次第舉之則淮以北之運道無虞<lb/>
　矣淮黄二河旣無旁決並驅入海則沙隨水刷海口<lb/>
　自復而桃清淺阻又不足言矣此以水治水之法也<lb/>
　若夫扒撈挑濬之說僅可施之扵閘河耳黄河河身<lb/>
　廣闊撈濬何期捍激湍流器具難下前人屢試無功<lb/>
　徒費工料但恐伏秋水發淫潦相仍不免暴漲致傷<lb/>
　兩隄故欲扵崔鎮口陵城安娘城等處再築滚水壩<lb/>
<pb n="KR2k0078_WYG_029-20b"/>
　三道萬一水髙扵壩任其宣洩則兩隄可保而正河<lb/>
　亦無<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>塞之患矣徐州以南之工如此而巳或有難<lb/>
　臣者曰臣等欲順水性今淮水欲東而乃挽之使北<lb/>
　黄水欲北而乃挽之使東無乃水性之未適乎臣曰<lb/>
　水以海為性也決水乃過顙在山之水也非其性也<lb/>
　或者又曰昔禹治河播九河同為逆河入扵海今臣<lb/>
　等乃欲塞諸決併二瀆而不使之少殺耶縦有滚水<lb/>
　壩僅去浮面之水百一耳亦烏能殺其勢也臣應之<lb/>
<pb n="KR2k0078_WYG_029-21a"/>
　曰九河非禹所鑿特疏之耳蓋九河乃黄河必經之<lb/>
　地勢不能避而禹仍合之同入扵海其意蓋可想也<lb/>
　况黄河經行之地惟河南之土最鬆禹導河入海止<lb/>
　經郟縣孟津鞏縣三處皆隸今之河南一府其水未<lb/>
　必如今之濁今自河南府之閿鄉縣起至歸徳之虞<lb/>
　城縣止凡五府河巳全經其地而去禹導河之時復<lb/>
　三千餘年流日久土日鬆土愈鬆水愈濁故平時之<lb/>
　水以斗計之沙居其六一入伏秋則居其八矣以二<lb/>
<pb n="KR2k0078_WYG_029-21b"/>
　升之水載八升之沙非極湍急即至停滯故水分則<lb/>
　流緩流緩則沙停勢所必至者臣等不暇逺引他證<lb/>
　即以近事觀之草灣一開而西橋故道遂<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>崔鎮一<lb/>
　決而桃清以下遂澀去嵗水従崔家口出則秦溝遂<lb/>
　為平陸此眼前事也又何疑哉謹題請㫖<hi>六議在後河防一覽</hi>
　<lb/>
　<lb/>
　行水金鑑巻二十九<lb/>
</p>
<p>
</p>
  </div>
</body>
</text>
</TEI>
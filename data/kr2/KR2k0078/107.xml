<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百七</head> <lb/>
    <p>
<pb n="KR2k0078_WYG_107-1a"/>
欽定四庫全書<lb/>
　行水金鑑巻一百七<lb/>
　　　　　　　　　　江南按察使傅澤洪撰<lb/>
　　運河水<lb/>
明洪熙元年秋七月戊辰朔<hi>宣宗已登極矣</hi>順天府通州武清<lb/>
固安漷縣各奏六月二十二日驟雨河溢衝決河西務<lb/>
白浮宋家口隄岸　丙戌河南臨漳縣奏六月大雨漳<lb/>
滏二河皆漲衝決三家等村隄岸二十四處上命行在<lb/>
<pb n="KR2k0078_WYG_107-1b"/>
工部郎發所在軍民修築　辛夘真定府奏六月以来<lb/>
霖雨滹沱等河皆漲衝決隄岸定晉深三州藳城無極<lb/>
饒陽新樂寧晉五縣低田皆没上命行在戸部遣人勘<lb/>
視　丙申北京順天河間保定三府順義懐柔肅寧任<lb/>
丘靜海慶都清苑雄八縣及永平府灤州各奏今年夏<lb/>
秋多雨河水泛溢淹沒田苗命戸部遣人勘視　十一<lb/>
月癸亥濬儀真𤓰州壩河先是平江伯陳瑄奏儀真𤓰<lb/>
洲壩下河道年久淤塞請發附近軍民疏濬上以東作<lb/>
<pb n="KR2k0078_WYG_107-2a"/>
方興姑俟農隙至是命鎮江揚州常州三府儀真揚州<lb/>
鎮江三衞共以軍民二萬疏濬仍命瑄董之　癸已行<lb/>
在工部奏去年冬平江伯陳瑄總軍夫疏濬儀真𤓰洲<lb/>
壩下河道至嵗終罷役今尚有未疏導者請仍以舊集<lb/>
軍夫及時用工從之<hi>明宣宗實録</hi>
明宣宗宣徳三年六月庚寅順天府武清固安二縣言<lb/>
霖雨連旬洪水衝決河西務及當渠里秦家口隄岸傷<lb/>
民田禾上命二縣民及屯軍合力亟修　丁酉霖雨通<lb/>
<pb n="KR2k0078_WYG_107-2b"/>
州河溢及城趾深一丈餘城壊者一百三十餘丈　甲<lb/>
辰巡按北直𨽻監察御史張瑩奏五月六月連雨不已<lb/>
河決隄岸溺死軍民壊通州良鄉等處官民屋宇及淹<lb/>
沒宛平大興順義大城保定文安永清寶坻香河霸州<lb/>
并保定等府新城等縣田苗上諭尚書夏原吉曰災不<lb/>
虚至必有其咎宜勉思寛恤之道　丁未命左都御史<lb/>
劉觀巡視河道敇諭之曰比年以来縁河提督官徇私<lb/>
滅公貪弊百出侍郎曺本催督秋糧所至諸閘作威肆<lb/>
<pb n="KR2k0078_WYG_107-3a"/>
害唯以所督運者得度其他處運糧及運民商賈皆不<lb/>
得行舟楫積滯雨水縁發傷壊者多今特命卿自北京<lb/>
直抵南京巡視凡河道淤淺閘壩損壊躬自提督修浚<lb/>
務俾舟楫順利輸運無阻公私兩便卿其夙夜盡心無<lb/>
怠所事庶稱委任　十二月庚辰修盧溝橋凌水所決<lb/>
河口　行在工部言通州耍兒渡河渡水從東注而正<lb/>
河淺澀舟行不便請急修築從之<hi>明宣宗實録</hi>
明宣宗宣徳四年正月戊辰平江伯陳瑄言山東濟寧<lb/>
<pb n="KR2k0078_WYG_107-3b"/>
以北舊河自長溝至棗林閘一百二十里沙土淤淺漕<lb/>
舟難行今凍漸解餽運將興約計用十二萬人疏濬半<lb/>
月可成命山東起集民兵與今運朩軍士相兼用工<lb/>
二月戊寅命隆平侯張信同太監沐敬浚河西務河道<lb/>
及修隄岸先是河西務耍兒渡等處河岸衝決命行在<lb/>
工部修築水急民少久無成功至是命信等往督發在<lb/>
京操備軍士五萬一千人益之　四月丁亥上語右都<lb/>
御史顧佐等曰臨清以南諸閘專為蓄水以便行舟比<lb/>
<pb n="KR2k0078_WYG_107-4a"/>
聞閘官軟罷多為權勢所脅不時開放輕泄水利强梁<lb/>
者即度良善者候經旬日甚至忿鬭溺死者有之爾即<lb/>
掲榜禁約惟進薦新物者舟行不禁其餘不分公私必<lb/>
候積水及則方得開閘若有公事不可緩者即於所在<lb/>
官司轉給馬驢以行有仍前脅制聴從者皆論罪不貸<lb/>
　六月已夘命山東三司遣官專理河道時總兵官平<lb/>
江伯陳瑄奏濟寧長溝至棗林閘河道淤淺漕運不便<lb/>
初朝廷專命侍郎藺芳及山東三司遣官督視疏濬往<lb/>
<pb n="KR2k0078_WYG_107-4b"/>
来無阻比年不遣大臣惟都司按察司有官如舊督視<lb/>
而布政司亦不遣官乞令遣官如故仍乞勅三司所遣<lb/>
官專理河道不與他事庶幾以便漕運從之　十一月<lb/>
壬子直𨽻廣平府成安縣奏本縣今年四月五月苦雨<lb/>
漳滏二河泛濫渰沒田苗一百二十八頃有竒上命行<lb/>
在戸部覆視免其秋租　丙辰總兵官平江伯陳瑄奏<lb/>
自徐州至濟寧河水多淺轉運甚難今遣官巡視謝溝<lb/>
胡陵城八里灣南陽淺皆當置閘其徂徠諸山泉源所<lb/>
<pb n="KR2k0078_WYG_107-5a"/>
出舊有湖塘今多淤塞乞加修濬庶有停蓄得以通利<lb/>
往来從之<hi>明宣宗實録</hi>
明宣宗宣徳五年五月癸夘總兵官平江伯陳瑄言淮<lb/>
安西湖河岸乃牽輓舟船往来通路比因風浪衝激岸<lb/>
多崩塌椿朩下存淮安府滿浦五壩間廢已久其官吏<lb/>
壩夫俱無差役乞令守視西湖隄岸遇有損壊就令修<lb/>
治從之　丁夘命永康侯徐安行在工部侍郎羅汝敬<lb/>
自張家灣抵直沽縁河提督運朩勅令設法俾軍民商<lb/>
<pb n="KR2k0078_WYG_107-5b"/>
賈舟楫通行不相妨礙如河岸衝決就督軍夫修築<lb/>
七月丁已行在吏部郎中趙新自江西還言臨清河道<lb/>
穿狹往来舟楫阻滯廣積倉納糧民船離倉灣泊負米<lb/>
上倉甚難乞遣官㑹平江伯陳瑄於倉東開月河泊船<lb/>
于河北置壩一所則車船往来皆便上諭行在戸部臣<lb/>
曰開河置閘令平江伯計議用人力多少即及時興工<lb/>
　九月壬子直𨽻鉅鹿縣奏六月苦雨漳河泛溢衝決<lb/>
隄堰瀕河低田皆被災上命行在戸部臣曰凡被災傷<lb/>
<pb n="KR2k0078_WYG_107-6a"/>
處皆覆勘除其租　十月癸酉總兵官平江伯陳瑄言<lb/>
臨清至安山河道春夏水淺舟難行張秋西南舊有汊<lb/>
河通汴朝廷嘗遣官修治遇水小時于金龍口堰水入<lb/>
河下注臨清以便漕運比年缺官遂失水利漕運實難<lb/>
乞仍其舊上命行在戸部從其言<hi>明宣宗實録</hi>
明宣宗宣徳六年二月戊戌命濬金龍口引河水達徐<lb/>
州以便漕運用御史白珪之言也　河南布政司言祥<lb/>
符縣舊有新開河直抵黄陵岡凡四百五十餘里中多<lb/>
<pb n="KR2k0078_WYG_107-6b"/>
淤塞請加疏濬從之　庚申巡撫侍郎趙詢言五事一<lb/>
揚州儀真設五壩以通江南舟楫二壩專過官船及官<lb/>
運竹朩諸物餘三壩專過糧船民船晝夜往来亦常阻<lb/>
滯有旬日不得渡者又壩下河窄舟無泊處乞令有司<lb/>
衞軍再開二壩以便舟行泊及増開河一道上覽之謂<lb/>
侍臣曰置壩開河令六部㑹議以聞　五月壬申順天<lb/>
府奏霸州保定縣地低窪臨邉渾河往者河岸缺壊皆<lb/>
是保定文安大城諸縣民夫同軍衞修築今河水衝決<lb/>
<pb n="KR2k0078_WYG_107-7a"/>
岸土漸薄且有坍塌之處若水溢決潰必傷田苗請如<lb/>
舊集衆預修庶幾有備無患從之　六月丁未順天府<lb/>
固安縣奏今夏久雨渾河漲溢衝決徐家等口上命工<lb/>
部撥工修築之　七月壬寅疏滹沱舊河時巡按章聰<lb/>
言真定府滹沱淤塞比山水泛濫又衝壊河岸及軍民<lb/>
廬舍舊有䕶城河隄亦被沖決宜令修築　八月已未<lb/>
浚白塔河及儀真等壩河先是御史陳祚言白塔河宜<lb/>
開浚置閘又侍郎趙新言宜浚白塔河及儀真舊江口<lb/>
<pb n="KR2k0078_WYG_107-7b"/>
鑰匙河黄泥灘清江閘俱宜浚導上遣主事潘厚及揚<lb/>
州淮安府官審視仍與平江伯陳瑄議可否及所用人<lb/>
力至是厚還奏開浚實便白塔河儀真壩河約用四萬<lb/>
五千八百人計四十日可完清江閘河用一萬八千人<lb/>
計十五日可完上從之於是工部請發揚州淮安軍夫<lb/>
先開白塔河置閘工畢就浚清江閘儀真鑰匙河上曰<lb/>
三處用工勞人太甚其儀真鑰匙河俟明年農隙修浚<lb/>
　九月戊子直𨽻武進縣民奏閩浙官民舟船及今漕<lb/>
<pb n="KR2k0078_WYG_107-8a"/>
運必由本縣孟瀆河出逆水行三百餘里始達𤓰洲壩<lb/>
往往為風浪漂溺縣舊有新河四十餘里出江正對揚<lb/>
州府泰興縣新河入至泰州壩一百二十餘里至揚子<lb/>
灣出運糧大河比今白塔河尤為便利第嵗久泥淤難<lb/>
通重載乞加修浚實為便利命平江伯陳瑄侍郎周忱<lb/>
審計　十月乙未濟川衞奏六月苦雨河水泛溢溺死<lb/>
屯軍十七人淹田稼一十六頃　甲辰蘇州府教諭唐<lb/>
敏言常熟縣舊有耿涇塘南接梅里塘通昆明湖北通<lb/>
<pb n="KR2k0078_WYG_107-8b"/>
揚子大江旱嵗資其灌溉年深壅塞洪武中嘗發長洲<lb/>
等縣民浚導民獲其利今復壅塞請如舊例發民浚導<lb/>
從之<hi>明宣宗實録</hi>
明宣宗宣徳七年正月已丑重建大興縣平津閘修通<lb/>
州羊營閘橋時平橋之水衝閘隄岸皆圮羊營者輓運<lb/>
所經之路橋壊已久行在戸部以聞故有是命　三月<lb/>
壬戌水決固安縣馬荘等處隄岸命順天府發民修築<lb/>
　行在工部尚書李友直奏通州至直沽河道紆曲尤<lb/>
<pb n="KR2k0078_WYG_107-9a"/>
多灘淺舟行阻滯永樂中嘗命侯伯一人總督浚治乃<lb/>
得通行請如故事上命行在戸部侍郎王佐往督之<lb/>
　七月辛未順天府霸州三河香河豐潤漷東安永清<lb/>
六縣及永平府灤州各奏今夏苦雨河水漲溢低田所<lb/>
種黍穀俱傷無收　壬申置吕梁漕渠石閘初平江伯<lb/>
陳瑄以吕梁上洪地陡水急漕舟難行奏准令民于舊<lb/>
洪西岸鑿梁渠深二丈闊五丈有竒夏秋有水可以行<lb/>
舟至是復欲深鑿置石閘二時其啓閉以節水庶幾往<lb/>
<pb n="KR2k0078_WYG_107-9b"/>
来無虞事聞命附近軍衞及山東布政司量發民夫工<lb/>
匠協力成之　十一月辛酉初行在戸部右侍郎王佐<lb/>
言通州至河西務河道淺狹漕船動以萬計兼四方商<lb/>
旅舟楫往来無港汊可泊張家灣之西舊有渾河若疏<lb/>
濬近京師一二十里更加充廣瀦為巨浸令可泊船公<lb/>
私俱便命都督馮斌尚書李友直同佐審視至是斌等<lb/>
以圖進上覽之謂其役重大命姑止之<hi>明宣宗實録</hi>
　宣徳七年平江伯陳瑄築髙郵寶應汜光白馬諸湖<lb/>
<pb n="KR2k0078_WYG_107-10a"/>
　長堤以度牽道又開揚州白塔河置新閘潘家荘大<lb/>
　橋江口四閘令江南糧船從常州府西北孟瀆河過<lb/>
　江入白塔河至灣頭達漕河以省𤓰洲盤壩之費<lb/>
　初江南舟由𤓰洲車壩入漕河自白塔河開𤓰壩棄<lb/>
　不用近白塔置壩舟行𤓰儀<hi>南河全考</hi>
明宣宗宣徳八年九月丙寅平江伯陳瑄卒瑄永樂中<lb/>
嵗董漕事時以海運艱險浚山東舊河通北京瑄建議<lb/>
造平底淺舟以運人便之嵗増運至三百萬石又建議<lb/>
<pb n="KR2k0078_WYG_107-10b"/>
於淮安城北開清江浦有管家河入鴨陳口以達清河<lb/>
免過壩及風濤之患又縁管家河築隄十餘里以蓄水<lb/>
益河且便行者於清江浦江上及徐州臨清通州皆置<lb/>
倉受糧以次轉運疏儀真𤓰州壩下渠鑿吕梁徐州洪<lb/>
傍亂石於刁陽湖南旺湖皆築隄縁河多置閘以時閉<lb/>
泄利舟楫凡所經營俱有條理<hi>明宣宗實録</hi>
　陳瑄字産純合肥人成祖即位封平江伯先是漕舟<lb/>
　道海島島人恐多閉匿瑄招令互市平其直人交便<lb/>
<pb n="KR2k0078_WYG_107-11a"/>
　之海溢隄圯自海門至鹽城凡百三十里命瑄以四<lb/>
　十萬卒築治之為捍潮隄萬八千餘丈瑄言嘉定瀕<lb/>
　海地江流衝㑹海舟停泊無髙山大陵可依請於青<lb/>
　浦築土山方百丈髙三十餘丈立堠表識既成賜名<lb/>
　寶山帝親為文記之宋禮既治會通河成朝廷議罷<lb/>
　海運仍以瑄董漕運議造淺船二千餘艘初運百二<lb/>
　萬石寖至五百萬石國用以饒時江南漕舟抵淮安<lb/>
　率陸運過壩踰淮達清河勞費甚鉅瑄用故老言自<lb/>
<pb n="KR2k0078_WYG_107-11b"/>
　淮安城西管家湖鑿渠二十里為清江浦導湖水入<lb/>
　淮築四閘以洩宣之又縁湖十里築隄引舟由是漕<lb/>
　舟直達於河省費不訾其後復濬徐州至濟寧河又<lb/>
　以吕梁洪險惡於西别鑿一渠置二閘蓄水通漕漕<lb/>
　舟便之又築沛縣刁陽湖濟寧南旺湖長隄開泰州<lb/>
　白塔河通大江又築髙郵湖隄於隄内鑿渠四十里<lb/>
　避風濤之險又自淮至臨清相水勢置閘四十有七<lb/>
　作常盈倉四十區於淮上及徐州臨清通州皆置倉<lb/>
<pb n="KR2k0078_WYG_107-12a"/>
　便轉輸慮漕舟膠淺自淮至通置舍五百六十八舍<lb/>
　置卒導舟避淺復縁河隄鑿井樹朩以便行人凡所<lb/>
　規畫精密宏逺自理漕河者三十年舉無遺策終明<lb/>
　之世漕運賴之卒封平江侯諡恭襄<hi>明史稿</hi>
　平江伯陳恭襄公瑄既通運河縁隄皆樹楊棗二朩<lb/>
　並淮北所宜且楊枝可薪棗實可噉又易長多隂悉<lb/>
　聴運夫為利其後土民并根伐之其棗近官舍者並<lb/>
　輸入官運夫既不敢謀而官司亦不復問矣<hi>明良記</hi>
<pb n="KR2k0078_WYG_107-12b"/>
明宣宗宣徳九年六月丙辰行在工部尚書吳中奏北<lb/>
京城東南有兩水磨及通恵河諸閘皆為河水所壊今<lb/>
南門外舊有減水河若加疏鑿長二十餘丈即與郊壇<lb/>
後河通流可泄水勢上曰盛夏炎暑未宜疲勞民姑緩<lb/>
之　庚午水決北京渾河東岸自狼窩口至小屯厰<lb/>
乙亥右副總兵都指揮僉事吳亮言督糧船萬餘艘已<lb/>
達北河而河水泛溢難進且河西務東西上下水決隄<lb/>
防一十五處奔流迅激勢益猛悍重載之舟恐失利乞<lb/>
<pb n="KR2k0078_WYG_107-13a"/>
早修築上命行在工部發軍民修築命豐城侯李賢總<lb/>
督之<hi>明宣宗實録</hi>
明宣徳十年六月甲辰<hi>英宗已即位矣</hi>直𨽻廣平府永平縣縣<lb/>
丞李祐奏請修閉漳河以防民患疏通衞河以濟舟楫<lb/>
事下行在工部請從所言其漳衞二河宜遣本部官一<lb/>
人往會所在官司發軍民從宜濬治上命河道不必遣<lb/>
官第令所在軍衞有司理之　七月已夘修桑乾河橋<lb/>
通州直沽耍兒渡口等處隄岸　九月壬辰儹運糧儲<lb/>
<pb n="KR2k0078_WYG_107-13b"/>
總兵官及各處巡撫侍郎與羣臣㑹議軍民利益及正<lb/>
統元年合行事宜内一淮安清江浦淮河口及濟寧至<lb/>
東昌運河淺滯宜加疏濬一徐州吕梁洪原引睢水入<lb/>
焉今睢水過隋隄㑹汴入淮各洪淺狹宜于鳳池口或<lb/>
歸徳新隄處設閘復引睢水以濟各洪一沙灣張秋運<lb/>
河舊引黄河支流自金龍口入焉今年久沙聚河水壅<lb/>
塞而運河幾絶宜加疏鑿一彰徳河往時東入衞河至<lb/>
臨清與運河會今北流入滹沱而衞河亦淺宜障而東<lb/>
<pb n="KR2k0078_WYG_107-14a"/>
之上以所議皆當從之<hi>明英宗實録</hi>
明英宗正統元年七月乙未命行在工部左侍郎李庸<lb/>
修狼窩口等處隄先是大雨浹旬水溢渾河狼窩口及<lb/>
盧溝橋小屯厰西湖東笆口髙梁等閘隄岸皆決命庸<lb/>
治之至是庸奏請工匠千五百人役夫二萬人上從所<lb/>
請且諭之曰此皆要害汝其盡心理之必完必固毋徒<lb/>
勞民　已酉運河耍兒渡決行在工部奏請令副總兵<lb/>
都督僉事武興發漕運軍士及近河軍衞有司發丁夫<lb/>
<pb n="KR2k0078_WYG_107-14b"/>
併力修築上以漕卒不可重勞特勅太監沐敬安逺侯<lb/>
栁溥尚書李友直别為從宜區處　九月甲午直𨽻河<lb/>
間府獻縣奏滹沱河溢大郭黿窩口隄乞命河間府遣<lb/>
官及河間等衞與獻縣協力修築之　儹運糧儲總兵<lb/>
官及各處巡撫侍郎至京會議軍民利便事宜以聞一<lb/>
鎮江府新港壩至常州奔牛壩運河一百五十里原有<lb/>
水車車捲江潮灌注河内通利舟楫浸溉田禾年久廢<lb/>
弛宜命巡撫侍郎提督有司支給官錢置車給壩官領<lb/>
<pb n="KR2k0078_WYG_107-15a"/>
之以時灌注通漕溉田一浙江等處軍民運船俱由常<lb/>
州夏港孟瀆河出或河道淺澀爭占攙越宜專委工部<lb/>
主事一員提督令軍民糧船務循資次爭占攙越者罪<lb/>
之至事閒之時仍聴巡撫侍郎差遣催糧一東南漕運<lb/>
船俱於𤓰洲過壩原有東西二港置壩一十五座永樂<lb/>
中營造立厰貯朩東港淤塞止存西港七壩比年大江<lb/>
風浪險惡糧船無港收泊多至失所請以堆貯朩植歸<lb/>
併附近取回看厰内外官員革去厰房仍疏東港修築<lb/>
<pb n="KR2k0078_WYG_107-15b"/>
舊壩以通漕運一金龍口水接張秋大黄寺鳳池口水<lb/>
接徐州吕梁二洪俱是引水通運之處宜令工部委官<lb/>
一員巡視提督遇有淤塞㑹同河南三司鳩工疏濬一<lb/>
徐吕二洪中溜穿狹水淺石峻重船至彼剥空方可往<lb/>
来洪西原有小河運朩剥淺甚為便利宜於農隙之時<lb/>
量起附近軍夫命管洪官提督疏濬合用剥船水車令<lb/>
江西湖廣浙江衞所給之仍令淮安船厰改造小船備<lb/>
用上命俱准行之<hi>明英宗實録農愚按第一條車水灌田甚有益於  民宜聴民自為車戽</hi>
<pb n="KR2k0078_WYG_107-16a"/>
　<hi>可也若以之通漕則甚不可徒為擾民之事究與漕事無濟後之人不可因其言而誤用之</hi>
明英宗正統二年正月戊午減省直𨽻揚州府邵伯鎮<lb/>
閘壩官吏并江都等縣守塘夫先是揚州府奏邵伯鎮<lb/>
二閘一壩各設官吏人夫以防髙郵湖水泛溢今湖水<lb/>
既平往来無虞乞裁其半又江都儀真二縣有雷公上<lb/>
下白城陳公四塘舊設夫三百三十五人守之今運河<lb/>
轉輸不絶塘水宜洩入河夫可盡罷事下巡撫侍郎曺<lb/>
𢎞覆實至是𢎞奏塘水無源若盡洩之則涸矣仍留二<lb/>
<pb n="KR2k0078_WYG_107-16b"/>
百人時其蓄洩以濟運河但舊夫𨽻鹽運司今宜改𨽻<lb/>
揚州府為便其邵伯鎮閘壩官吏各一人夫九十人俱<lb/>
宜減省從之　二月癸酉以運河耍兒渡決勅五軍各<lb/>
營發軍一萬工部發畿内夫一萬往築之　三月丙辰<lb/>
行在工部奏運河時有淤淺恐妨糧船往来乞命官總<lb/>
督上以河道重事濟寧以南勅侍郎鄭辰治之以北勅<lb/>
副都御史賈諒治之王瑜武興亦令更相往来協心提<lb/>
督務使河通人便且須處分得宜毋重勞擾　三月庚<lb/>
<pb n="KR2k0078_WYG_107-17a"/>
戌行在工部奏耍兒渡口修隄已完又新開河人甚便<lb/>
之乞令武清縣復民三十家常巡視其隄毋致傾壊且<lb/>
立神廟以鎮之上從其請賜號為通濟河之神　九月<lb/>
乙夘山東寧海州夀張東阿汶上陽穀鄆城范等縣各<lb/>
奏六月以来淫雨河漲衝決隄防渰漂田廬牲畜等物<lb/>
上命行在戸部遣官覆視賑恤其民<hi>明英宗實録</hi>
明英宗正統三年三月壬子陞山東按察司僉事袁文<lb/>
為本司副使文提督濟寧等處河道興水利以通輸運<lb/>
<pb n="KR2k0078_WYG_107-17b"/>
民便之九載任滿東昌等府耆民二千餘人奏乞留之<lb/>
故有是命　八月已未築髙郵湖隄隄長四百二十五<lb/>
丈舊用土築遇風撞激輒敗間有朩橛葦束蔽䕶亦不<lb/>
經久至是甃以磚石復以糯米糊和灰以固之始堅緻<lb/>
可久矣　九月辛夘巡按山東監察御史陳韶奏膠州<lb/>
新沽二河東平州嘉祥等縣皆因大雨隄岸衝決民居<lb/>
渰沒濟寧州城北門及清寧衞軍器局亦被灌塌上命<lb/>
布政司及管河官俟農隙發民修築　九月庚戌増置<lb/>
<pb n="KR2k0078_WYG_107-18a"/>
山東東昌府通判一員專理河道以本府通判戴浩言<lb/>
所屬河道八百餘里壩閘十有二所督理疏濬必得專<lb/>
責故也<hi>明英宗實録</hi>
明英宗正統四年六月壬午小屯厰西隄為渾河水所<lb/>
決通州至直沽隄閘三十一處為雨潦所決詔發附近<lb/>
丁夫修築以工部侍郎李庸董之　七月庚戌久雨滹<lb/>
沱沁漳等水決饒陽醜女隄獻縣郭家口隄衞輝彰徳<lb/>
等處隄有司以聞詔隨宜修築　八月丙子朔久雨白<lb/>
<pb n="KR2k0078_WYG_107-18b"/>
溝渾河二水溢決順天府保定縣及保定府安州隄五<lb/>
十餘處有司乞借附近丁夫協力修理從之　壬午先<lb/>
是雨水決河西務隄岸發順天府寶坻等縣民夫修築<lb/>
至是行在大理寺右少卿李畛奉勅存問被災州縣具<lb/>
疏請罷修不急隄堰徴回督工官員從之　九月壬子<lb/>
直𨽻深州滹沱河決渰民居田稼百餘里命有司修築<lb/>
之　甲子應天府奏所屬溧水溧陽句容上元江寧五<lb/>
縣因天雨山水泛漲衝淹人口頭畜倉庫糧鈔官民房<lb/>
<pb n="KR2k0078_WYG_107-19a"/>
屋田地已委官賑濟踏勘謹具以聞　十月壬午順天<lb/>
府大興縣請修平津閘河間府青縣請築衞河隄岸俱<lb/>
從之<hi>明英宗實録</hi>
　正統四年都督武興奏揚州白塔河泄水閉不行仍<lb/>
　從𤓰壩過船惑於浮言故也<hi>南河全考</hi>
明英宗正統五年正月壬子初監察御史李匡等言儀<lb/>
真𤓰洲二壩下港淺狹水落則大舟俱艤於江宜浚其<lb/>
港邵伯至寶應湖隄或決輒壊民田宜令漕舟歸者載<lb/>
<pb n="KR2k0078_WYG_107-19b"/>
石付所司築隄事下督漕總兵官都督僉事武興等覆<lb/>
之至是興奏壩下港以湖泥淤淺農暇輒浚以為常湖<lb/>
隄壊者方興役築塞若欲盡甃以石又役漕卒恐勞力<lb/>
費過當也上從其言<hi>江浙七府漕糧由𤓰入運江廣及江南等府由儀入運若屯艤江外</hi>
<hi>風浪堪虞開浚不可緩湖隄用石庶能堅久但不可役及漕卒上從其言何其當也</hi>　二月壬午<lb/>
初直𨽻淮安府知府彭逺言永樂中平江伯陳瑄總督<lb/>
漕運於淮安西湖中築隄十餘里為輓舟路令淮安滿<lb/>
浦南鎖三壩夫巡視之又令漕卒順載小朩暨土積之<lb/>
<pb n="KR2k0078_WYG_107-20a"/>
隄上遇隄壊即修今壩夫止役故隄弗完請仍行瑄故<lb/>
事事下巡按御史及總督漕運總兵官覈實至是御史<lb/>
李彬等奏宜令淮安府邳州等州縣發丁夫於旁近地<lb/>
採雜朩運之河壖候漕舟還令載以往若土則令漕舟<lb/>
及商舟皆載以輸從之　三月乙已直𨽻淮安府鹽城<lb/>
縣奏伍祐新興二場運河壅塞阻商旅行舟乞浚之事<lb/>
下行在工部覆奏請下淮安府俟豐年興役從之　七<lb/>
月壬寅山東兖州諸府自六月迨今淫雨連綿湖河泛<lb/>
<pb n="KR2k0078_WYG_107-20b"/>
溢事聞上命行在戸部遣官視之　丁夘修宿遷縣邵<lb/>
店社至黄墩社一帶隄　九月辛亥修河西務及直沽<lb/>
等處河隄　十月丁丑命修香河縣白河隄從知縣張<lb/>
嵩言河水衝決民田被渰故也<hi>明英宗實録</hi>
　<lb/>
　<lb/>
　<lb/>
　行水金鑑巻一百七<lb/>
</p>
<p>
</p>
  </div>
</body>
</text>
</TEI>
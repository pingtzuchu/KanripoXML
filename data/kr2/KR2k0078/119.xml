<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百十九</head> <lb/>
    <p>
<pb n="KR2k0078_WYG_119-1a"/>
欽定四庫全書<lb/>
　行水金鑑巻一百十九<lb/>
　　　　　　　　　　江南按察使傅澤洪撰<lb/>
　　運河水<lb/>
　朱衡字士平萬安人嘉靖十一年進士四十四年進<lb/>
　南京刑部尚書其秋河決沛縣飛雲橋東注昭陽湖<lb/>
　運道淤塞百餘里改衡工部尚書兼右都御史總理<lb/>
　河漕衡馳至決口舊渠已成陸而故都御史盛應期<lb/>
<pb n="KR2k0078_WYG_119-1b"/>
　所開新河故址尚在乃定議開之築堤吕孟湖以防<lb/>
　潰決河道都御史潘季馴以為濬舊渠便議與衡不<lb/>
　合衡持益堅引鮎魚薛沙諸水入新渠築馬家橋堤以<lb/>
　遏飛雲橋決口身自督工劾罷漕濮副使柴淶重繩<lb/>
　吏卒不用命者浮議遂起明年給事中鄭欽劾衡虐<lb/>
　民倖功詔遣給事中何起鳴往勘工垂竣矣及秋河<lb/>
　決馬家橋議者紛然謂功不可成起鳴初主衡議亦<lb/>
　變其説與給事中王元春御史黄襄交章請罷衡㑹<lb/>
<pb n="KR2k0078_WYG_119-2a"/>
　新河已成乃止河長一百九十四里漕艘由境山入<lb/>
　通行至南陽未幾季馴以憂去詔衡兼理其事隆慶<lb/>
　元年加太子少保山水驟溢決新河壞漕艘數百給事<lb/>
　中吳時來言新河受東兖以南費嶧鄒滕之水以一<lb/>
　堤捍羣流豈能不潰宜分之以殺其勢衡乃開支河<lb/>
　四洩其水入赤山湖明年秋召還部又明年衡上疏<lb/>
　曰先臣宋禮濬治舊渠測量水平計濟寜平地與徐<lb/>
　州境山巔相準北髙南下懸流三十丈故魯橋閘以<lb/>
<pb n="KR2k0078_WYG_119-2b"/>
　南稍啓立涸舟行半月始逹東兖之民増閘挑淺苦<lb/>
　力役者百六十年屬者改鑿新渠逺避黄流舍卑就<lb/>
　髙地形平衍諸閘不煩啓閉舟行日可百餘里夫役<lb/>
　漫無事事近河道都御史翁大立奏請裁革宜可聽<lb/>
　於是汰閘官五夫役六千餘以其僦直為修渠費四<lb/>
　年秋河決睢寜起季馴總理明年冬閱視河道給事<lb/>
　中雒遵劾罷季馴言廷臣可使無出衡右者六年正<lb/>
　月詔兼左副都御史經理河道穆宗崩大學士髙拱<lb/>
<pb n="KR2k0078_WYG_119-3a"/>
　以山陵工請召衡㑹邳州工亦竣衡遂還朝<hi>明史稿</hi>
　六年侍郎萬恭更請建𤓰洲閘自時家洲以逹於花<lb/>
　園港開渠長六里有奇其年冬閘成一名廣惠一名<lb/>
　通惠於是五總船始下壩<hi>南河全考</hi>
隆慶六年六月己已<hi>神宗巳登極矣</hi>督理河道工部都水司使<lb/>
署郎中事主事陳應薦奏挑挖海口新河工竣河長十<lb/>
里有奇闊五丈五尺深一丈七尺凡用夫六千四百八<lb/>
十九名支米九百六十七石八升　已夘工部尚書朱<lb/>
<pb n="KR2k0078_WYG_119-3b"/>
衡疏報徐邳等處河堤工完并請寢泇河之議言泇口<lb/>
河開鑿之難有三一則葛墟嶺開深之難一則良城侯<lb/>
家村鑿石之難一則吕孟等湖築堤之難先是漕河淤<lb/>
塞損船傷米臣思前河臣翁大立請開泇河以救燃眉<lb/>
之患今漕河通利徐邳之間堤髙水深使歲加修葺之<lb/>
工自可無患固不煩别為建置况公帑空虚支費不給<lb/>
瀕河生靈從事徐邳之役勞者未息呻吟猶聞揆之時<lb/>
勢誠所弗宜　庚辰定漕運程限毎歲十月開倉十一<lb/>
<pb n="KR2k0078_WYG_119-4a"/>
月兊完十二月開幇二月過淮三月過洪入閘四月到<lb/>
灣永為定例從尚書朱衡議也　壬午派魚沛南陽留<lb/>
城等處堤木河木於各州縣仍給前築堤沿闗河所占<lb/>
民田價值又以獨山微山吕孟等水櫃有傷民地蠲其<lb/>
湖米　七月丁亥初通漕運於密雲尋復密雲漕糧五<lb/>
萬石先是總督侍郎劉應節等言塞備以儲餉為急軍<lb/>
需以漕輓為便密雲一城環控白潮二水若天開以便<lb/>
漕者向二水分流至牛欄山始合故剥船自通州而上<lb/>
<pb n="KR2k0078_WYG_119-4b"/>
者亦至牛欄山止若至龍慶倉從陸輸輓軍民艱苦之<lb/>
狀水次露積之虞難以悉狀今白水徙流西城下去潮<lb/>
水不二百武前於城東北業築三合土堤障水防城近<lb/>
有疏渠於上塡壩於下邀潮入白合為一𣲖水漕深便<lb/>
剥船可逹密雲無碍漕渠既通漕額宜復　八月戊寅<lb/>
工部言南旺三河等處三年兩挑正月興工二月告完<lb/>
既據河臣萬恭等議糧運既早則明春大挑之日正來<lb/>
年運行之時擬改九月中興工十月依限告完挑浚之<lb/>
<pb n="KR2k0078_WYG_119-5a"/>
時惟進氷鮮船隻設法前進其餘俱暫停止且言大挑<lb/>
莫便於秋冬莫不便於春間新運踵至停積河流既慮<lb/>
風濤又稽程限不便一均役更換夫役未集追呼號召<lb/>
毎至愆期不便二春事方殷民無暇力廹之工作田野<lb/>
不安不便三青黄未接室如懸罄頭㑹箕歛工食艱窘<lb/>
不便四堅氷初解時尚嚴寒驅之泥淖之中責以疏鑿<lb/>
之力不便五如今改擬則回空已盡築壩流絶疏浚一<lb/>
完藉氷封閉春融凍解溯流無碍則新運便舊夫未更<lb/>
<pb n="KR2k0078_WYG_119-5b"/>
按冊可籍正役者不勞再籍僱役者無事更張則徴夫<lb/>
便秋事完成農多暇日既無私慮自急公家則民力便<lb/>
今秋豐稔民多蓋藏閭閻利以供輸夫役易於徴歛則<lb/>
工食便天霽秋清氣候凉爽河鮮沮洳鍁鍤易施則用<lb/>
工便上是之　十月巳未先是南京戸科給事中張煥<lb/>
疏論總督漕運王宗沭六月内飛報海運米十二萬石<lb/>
於某日由淮安次天津抵灣粒米無失比聞人言嘖嘖<lb/>
咸謂海運八舟米三千二百石忽遭風漂没渺無影響<lb/>
<pb n="KR2k0078_WYG_119-6a"/>
宗沐蓋預計有此令人齎銀三萬兩糴補臣思宗沐受<lb/>
國家財賦之託鋭意此事意非不良糧船有失據實陳<lb/>
乞未為不可何至粉飾觀聽大臣實心任事之體當不<lb/>
若是米可補人命亦可補耶當今之行海運譬北方之<lb/>
種稻始必樹藝少許以試地利何如而漸次為之可也<lb/>
若不論南北之髙下寒燠菽粟與稻並樹則雖三尺之<lb/>
童亦知稻之所獲不如菽粟之嘗多矣河運之與海運<lb/>
其經取乆暫之宜殆亦𩔖此來年倍加米數一節乞敕<lb/>
<pb n="KR2k0078_WYG_119-6b"/>
該部從長計畫疏下户部覆言先該科道請叙海運之<lb/>
功臣等謂萬世之利在河一時之急用海繼因漕臣議<lb/>
增海運二十四萬臣等謂海道風波難定但當習熟此<lb/>
路以供緩急不必加增今煥意畧與臣等議同至言漂<lb/>
没糧石發銀買補臣等不意宗沐之明逹弄巧成拙至<lb/>
此但事出風聞難以深求而首事勇敢之臣可以情恕<lb/>
以觀後效萬厯元年為始海運止以十二萬為則候數<lb/>
年之外另行裁酌宗沐亦疏辨臣固知駭見之難諧俗<lb/>
<pb n="KR2k0078_WYG_119-7a"/>
成事非易可居然不意乃懸空妄傳若此使臣有一毫<lb/>
不誠但為身計則按守舊規可以畢事何必更端革故<lb/>
力舉海運自添一事以致彈射也况海運人船募數省<lb/>
之人發行經數月之久按厯渉三省之途其同事而不<lb/>
可欺者各省撫按十數人沿海守令及䕶行守備等官<lb/>
百餘人官軍水手三千餘人使有沉溺豈待言官今日<lb/>
始言三萬出之淮庫自有巻籍人船出於僱募各有貫<lb/>
趾乞敕户部㑹同法司行廵按御史查核疏亦下部<lb/>
<pb n="KR2k0078_WYG_119-7b"/>
十一月丙申河道侍郎萬恭奏議河夫工食言二洪閘<lb/>
溜淺夫山東東兖二府額一萬二千七百餘名毎名工<lb/>
食一十二兩歳該銀一十五萬三千餘兩江北淮揚徐<lb/>
三府州額五千三百餘名工食八兩二錢歲該銀六萬<lb/>
四千餘兩各樁草銀不與焉在銀兩視舊額俱已増加<lb/>
在戸夫視今編悉已安便然漕糧朝廷之命脈漕河朝<lb/>
廷之咽喉當以朝廷之力治漕不當以瀕河之民力治<lb/>
漕今運道工役十倍於前民力凋敝十倍于舊竭疲民<lb/>
<pb n="KR2k0078_WYG_119-8a"/>
以事弊河亟宜改轍查舊議單有兊運所折耗銀有剥<lb/>
運所省脚價近新建𤓰閘又有所省過壩米三項歲不<lb/>
下十餘萬兩若悉給發以治河道可減派各疲弊府州<lb/>
之半工部言耗米銀後改徴本色給軍脚價除扣修通<lb/>
惠河餘解太倉濟邉惟有過壩餘米可歲給河道少助<lb/>
夫役工食報可　甲辰漕運總督王宗沭奏辨海運漂<lb/>
没事乞囬籍聽勘户部以漕運在邇請敕宗沐矢心任<lb/>
事仍照原議習熟海道偹一時權宜之計從之　庚戍<lb/>
<pb n="KR2k0078_WYG_119-8b"/>
河道侍郎萬恭條奏河漕事宜四欵一嚴遲速之令黄<lb/>
河伏秋水髙運船所避宜令江南糧儲道各督尾幇遵<lb/>
限過徐州洪勿至與怒河鬬三月過洪者以上勞叙薦<lb/>
四月過者次之延至五月後者議罰因而遇水漂没者<lb/>
從重擬議一别逺近之宜南北河道迥殊到灣之期非<lb/>
可槩定宜令各省運船不過閘者限二月到灣過閘限<lb/>
三月過閘又過黄者限四月過閘過黄又過江者限五<lb/>
月廵漕御史按限期行殿最焉一專兊運之權今議早<lb/>
<pb n="KR2k0078_WYG_119-9a"/>
運徴發期㑹急如星火監兊部臣無殿最之權有司慢<lb/>
而軍衛易又轉求督糧煩難兊運必致愆期宜照浙江<lb/>
例各省俱以御史帶理兊運則官與軍民俱便一順官<lb/>
民之情江南山谷州縣仲冬水涸不可以舟迨水發時<lb/>
兊運已緩宜從其便齎銀至㑹城市米候兊但責早兊<lb/>
不必問所從來農末相資官民相利兊運自早過江過<lb/>
淮入閘抵灣自然如期疏下户部議覆惟監兊部臣照<lb/>
舊恭又言春間大挑待本年之運者累朝之舊法秋中<lb/>
<pb n="KR2k0078_WYG_119-9b"/>
大挑待來年之運者皇上之新規今南旺一帶及三河<lb/>
口諸處河道九月興工十月竣事但臣所治者河耳使<lb/>
運船不速至將焉用河明歲全運四百萬石計船一萬<lb/>
艘須以正二三四月盡數過洪逺避黄水計毎月當過<lb/>
洪入閘者二千五百艘毎日當八十餘艘乞敕各糧儲<lb/>
道如期督至庶河有實用疏下工部<hi>明神宗實録</hi>
明神宗萬厯元年正月乙巳河道侍郎萬恭奏創建𤓰<lb/>
洲二閘工完免挑盤僱剥之苦因叙郎中吳自新及道<lb/>
<pb n="KR2k0078_WYG_119-10a"/>
府諸臣勞績恭先又檄浚蘇松常鎮一帶河道建三汊<lb/>
河東水吊橋自是吳浙之運可與江西湖廣徴發相同<lb/>
因言𤓰閘既成商舶由壩者可去險就安應比照儀眞<lb/>
事例一體抽分疏下工部俱覆行之　三月壬寅河道<lb/>
侍郎萬恭奏江南糧運開幇期於歲十二月在江楚長<lb/>
江大河則可至若湖浙之舟阻於京口閘必待季春開<lb/>
閘方可開幇今年早運者實由臣挑浚京口所致顧事<lb/>
必專官而後善計必逺慮而後成江南河道水利原設<lb/>
<pb n="KR2k0078_WYG_119-10b"/>
有都水司郎中一員後革郎中令兵備道帶管權阻於<lb/>
遥制力分於他務三江運道遂至湮滯今宜比照惠通<lb/>
北河南河事例復設郎中駐劄鎮江以其餘力兼治三<lb/>
吳水利工部言三吳水利積弊已極非工部郎中所能<lb/>
任巳責成應天廵按督理其京口閘挑浚事務仍舊分<lb/>
責各道而亦統領於督臣便上從部議行之　戊申令<lb/>
昌平兵備僉事張廷弼疏濬鞏華城外舊河廷弼原勘<lb/>
河通可省陸運費歲八千金及運船至而淤塞不前穵<lb/>
<pb n="KR2k0078_WYG_119-11a"/>
運司官楊可大以為言户部奏行廷弼速濬之　四月<lb/>
辛未河道侍郎萬恭奏事莫善於法祖法莫病於因循<lb/>
今年之運既得以善其終明年之運不可不慮其始祖<lb/>
宗以四百萬之糧兊近萬之淺船豈不知滿載省舟之<lb/>
為便而為是經年造船紛紛者以閘河故蓋南旺運河<lb/>
之春又得全汶之利故毎船可運四百石然夏旱則汶<lb/>
流微又不敢過四百石特為淺船之制厎平倉淺厎平<lb/>
則入水不深倉淺則負載不滿又為限淺船用水不得<lb/>
<pb n="KR2k0078_WYG_119-11b"/>
過六挐今各省不務遵原運而務搭原僱船有三害搭<lb/>
運有五害皆足以病河道今年賴皇上主持諸臣竭力<lb/>
上水諸淺深皆四尺至七尺旱枯之時幸不敗事然終<lb/>
非全算乞敕該部勿以目前幸濟而忽逺圖勿循今日<lb/>
弊端而廢祖制務足近萬之額船載四百萬之額糧盡<lb/>
復入水不過六挐之舊制令船力勝米力水力勝船力<lb/>
其僱船搭運坐困之弊一切痛革部覆從之　乙亥工<lb/>
部請建復淮南平水閘與淺船淺夫及建天妃廟口石<lb/>
<pb n="KR2k0078_WYG_119-12a"/>
閘修復境山閘從之儀真建平水閘二座江都一座髙<lb/>
郵十座寳應八座山陽二座凡二十三座座三百金自<lb/>
儀真至山陽有五十一淺淺設撈淺二小船船七金淺<lb/>
夫十名天妃口大閘一門除堪改廢閘石料仍用二千<lb/>
五百金境山舊閘五百二十金凡費工料一萬餘金悉<lb/>
聽河道便宜酌處不煩請發閘多則水易落而堤堅浚<lb/>
勤則河愈深而堤厚建天妃閘則時閉時啓而省挑浚<lb/>
修境山閘則有留有接而省盤剥既禆運道且資民生<lb/>
<pb n="KR2k0078_WYG_119-12b"/>
議發於恭而衡覆行之誠萬世之利云　五月乙未開<lb/>
通廣西府江水陸諸路　巳亥漕運都御史王宗沭奏<lb/>
請申飭運務二事一濬河渠以利邉運言王家淺銀魚<lb/>
厰一帶河道淺澀難前宜令挑濬深廣堤岸卑薄者修<lb/>
築髙厚一造官船以便民運言白糧民船大小參差横<lb/>
塞河道宜依漕船式様打造官船下户部　六月辛酉<lb/>
户科都給事中賈三近奏往因運渠梗咽當事者議復<lb/>
海運悉心講畫法非不周然風濤險阻終屬可虞所以<lb/>
<pb n="KR2k0078_WYG_119-13a"/>
歲運祗限十二萬石意正為此今聞海運至山東即墨<lb/>
縣福島等處忽遭異常風雨衝壞糧船七隻哨船三隻<lb/>
漂消正耗糧米幾五千石淹死隨軍水手十五名臣因<lb/>
此反覆其事海道之勢與河道異河道之可恃者常海<lb/>
道之可恃者暫特數百艘行數千里巨浸僥倖於暫可<lb/>
恃未有無虞者也海運畏途當時建議者計出於不得<lb/>
已始既以不得已議行則今當因可巳以議罷近漕渠<lb/>
一帶諸臣綜理振飭大異昔時據今年江南諸艘入閘<lb/>
<pb n="KR2k0078_WYG_119-13b"/>
最早即更加十餘萬何有焉世有夷途安取九折坂人<lb/>
有參苓薑桂可以攝生何試命烏附以茍萬一乞敕詳<lb/>
勘將海運姑暫停止仍以額糧十二萬盡入河運時廵<lb/>
倉御史鮑希顏山東撫按傅希摰俞一貫疏俱如三近<lb/>
指疏下户部議停之　甲戍兵科給事中趙思誠奏請<lb/>
撫馭山東島人教習海運船卒以避風險㫖下該部<lb/>
七月丁酉山東按察使兼右參政潘允端條陳軍民二<lb/>
運事宜一議建轄以速糧運凡沿河管河官員乞聽臣<lb/>
<pb n="KR2k0078_WYG_119-14a"/>
兼攝庶便督責修濬及時運船不至淺閣部覆如議行<lb/>
　戊戍工部覆御史田樂疏言四府所屬州縣頻年水<lb/>
災昏墊已極蓋滹沱黒洋白溝諸水㑹合經行之地下<lb/>
流壅塞輸洩無路一遇暴漲則卑窪漫渚方數千里田<lb/>
産被其覆沒臣等請勅責成二處按臣蓋水之瀦處多<lb/>
在順河二府水之出口多在真定所屬利不必出其土<lb/>
害不可委於隣令踏勘被災地方下流阻滯作何疏通<lb/>
上源泛濫作何約束應挑浚者浚之應堤壩者築之故<lb/>
<pb n="KR2k0078_WYG_119-14b"/>
道可復則復橋梁可建則建茍有利於生靈宜無分於<lb/>
彼此合用夫役錢糧及淤出地土錢糧應否加𣲖渰占<lb/>
田産賦稅應否蠲豁嚴限具奏請自上裁報可　八月<lb/>
丁未工部奏今歲河道通利糧餉早逹乃聞茶城於八<lb/>
月内淤淺致回空糧船阻滯不得南還者數千隻回空<lb/>
之船既遲則新運之期必愆今湏晝夜疏利方保不誤<lb/>
兊事且茶城之淤歳甚一歳宜照舊説於境山上下髙<lb/>
建一閘沙灌則閉而避水積則放而衝至於徐邳一帶<lb/>
<pb n="KR2k0078_WYG_119-15a"/>
堤岸逼近河身土疎浪髙今秋房村之役方合迅決可<lb/>
為明鑑宜照原議再築遥堤凡一應河防事宜務兼聽<lb/>
集思紓謀逺慮求建長治之䇿勿茍目前之安報曰運<lb/>
船淤淺至數千隻明年糧運必致有誤便行與萬恭上<lb/>
𦂳設法挑浚毋慕虚聲務收實效　工科署都給事中<lb/>
朱南雍㕘河道侍郎萬恭言防河甚於防邉為河臣者<lb/>
事必預報廟堂方可據以處分功必實圖國計方可藉<lb/>
以利濟臣備詢河務咸謂茶城淤塞二十餘里萬恭起<lb/>
<pb n="KR2k0078_WYG_119-15b"/>
夫數萬挑浚罔效回空糧船數千阻泊於上河者不下<lb/>
五十餘里幸黄水旁衝小溝恭督軍民拖拽空船從小<lb/>
溝出日不能七八隻正河仍未開通今據恭奏河通於<lb/>
九月十二日距恭具疏纔五日耳縱神運鬼輸安能於<lb/>
五日間盡回數十里糧船始之失事既屬隠蔽今之奏<lb/>
詞又屬䑃朧彌縫一時之失職僥倖後日之成功且不<lb/>
圖目前之難而談古法之沿革不虞上流之塞而計下<lb/>
流之淺深恭蓋曰河道通塞自古巳然下流俱深一淺<lb/>
<pb n="KR2k0078_WYG_119-16a"/>
何害又何莫非掩過倖功之心夫今歲南回之空船即<lb/>
明年北上之重船使茶城一日不開則空船即一日不<lb/>
下明年之運將有欲早而不可得者乞敕令萬恭戴罪<lb/>
管事悉心河務以贖前愆工部覆亦罪恭下嚴㫖切責<lb/>
之　甲寅江西道御史盧明章奏開濬河道事宜一曰<lb/>
詳踏勘一曰專修理言順保河真廵按岐而為二兵備<lb/>
分而為四勢既不相統屬議自不能通融其兵備及州<lb/>
縣正官方在開濬忽令遷轉不惟本處工程不完即上<lb/>
<pb n="KR2k0078_WYG_119-16b"/>
承下接均有不便功何由成宜差司官一員駐劄通中<lb/>
地方同各州縣正官細加踏看預定河身凡干係開河<lb/>
兵備州縣正官及承委官員俟工有次第方得循資遷<lb/>
轉工部以司官權輕仍守前議而請停遷各官以便責<lb/>
成上是之　辛酉工部奏明年春照例挑浚天津衛海<lb/>
口新河恐礙運艘也　九月庚寅户部覆漕運都御史<lb/>
王宗沐議覆遮洋總言國初海運歲運七十萬石以給<lb/>
遼海後㑹通河成海運遂廢然尚留遮洋一總原有深<lb/>
<pb n="KR2k0078_WYG_119-17a"/>
意至嘉靖末給事中胡應嘉建議裁革并入山東江北<lb/>
諸總前制盡罷應嘉以鄉土之故忍變成法有識者未<lb/>
嘗不扼腕而歎近因河道淤阻當事諸臣復起新議勞<lb/>
費更多海運二年道路稍諳今雖議罷宜查復遮洋一<lb/>
總即改海運把總為遮洋把總領兊河運北糧仍知㑹<lb/>
兵部海汛有警暫調海口為狼山聲援從之　十一月<lb/>
壬午河道侍郎萬恭奏江南運道延袤八百餘里毎歲<lb/>
夏初開運河水充溢運道無虞今改於年前十二月開<lb/>
<pb n="KR2k0078_WYG_119-17b"/>
幇正屬各河淺滯諸壩斷流京口封閉之候挑浚工費<lb/>
動以數萬計仰給扵導河銀是以杯水救車火且病農<lb/>
派夫扵丁田則病民借辦扵舖行則病商取給扵協濟<lb/>
則病隣俱屬偏枯非乆計也查江南漕運幾二百萬石<lb/>
毎石舊帶徴僱船脚米七升近𤓰洲建閘運船徑抵水<lb/>
次交兊此米遂蠲宜仍毎石徴一升歲折銀一萬兩查<lb/>
各府河務輕重分發收貯名曰運河銀凡運漕渠挑淺<lb/>
築堤建閘修壩僱募夫役買辦什物一應工費悉扵此<lb/>
<pb n="KR2k0078_WYG_119-18a"/>
項動支應用分毫再不干擾農商貽累隣境以𤓰閘所<lb/>
省江南之費為江南運道通融之用似為長便下工部<lb/>
覆行之<hi>明神宗實録</hi>
　王宗沭字新甫臨海人嘉靖二十三年進士厯山東<lb/>
　左布政使隆慶五年給事中李貴和請開膠萊河宗<lb/>
　沭以其功難成不足濟運遺書中朝止之拜右副都<lb/>
　御史總督漕運兼廵撫鳳陽極陳運軍之苦請㫖優<lb/>
　恤又以河決無常運道終梗欲復海運上疏曰自㑹<lb/>
<pb n="KR2k0078_WYG_119-18b"/>
　通河開濬以來海運不講巳久臣近官山東嘗條斯<lb/>
　議廵撫都御史梁夢龍毅然試之厎績無壅而慮者<lb/>
　輒苦風波夫東南之海天下衆水之委也茫渺無山<lb/>
　趨避靡所近南水暖蛟龍窟宅故元人海運多驚以<lb/>
　其起自太倉嘉定而北也若自淮安而東引登萊以<lb/>
　泊天津是謂北海中多島嶼可以避風又其地髙而<lb/>
　多石蛟龍有往來而無窟宅故登州有海市以石氣<lb/>
　與水氣相搏映石而成石氣能逹於水靣以石去水<lb/>
<pb n="KR2k0078_WYG_119-19a"/>
　近故也北海之淺是其明驗可以佐運河之窮計無<lb/>
　便於此者因條上便宜七事明年三月遂運米十二<lb/>
　萬石自淮入海五月扺天津叙功與夢龍俱進秩賜<lb/>
　金幣而南京給事中張煥言比聞人舟漂没失米三<lb/>
　千二百石宗沭預計有此私令人糴補夫米可補人<lb/>
　命可補乎宗沭掩飾視聽非大臣誼宗沭疏辯求勘<lb/>
　詔行前議習海道以備緩急未幾海運至即墨颶風<lb/>
　大起覆七舟都給事中賈三近御史鮑希顔及山東<lb/>
<pb n="KR2k0078_WYG_119-19b"/>
　廵撫傅希摰俱言不便遂寢時萬厯元年也<hi>明史稿</hi>
　運河一帶平江伯陳瑄用力於南工部尚書宋禮宣<lb/>
　勞於北禮用臨清知州潘叔正之言其言本之老人<lb/>
　白英言築壩戴村亘五里遏汶水至南旺分析兩河<lb/>
　以其七北注臨清度地降九十尺閘十七三南注豐<lb/>
　沛度地降百十六尺閘二十一禮没後至萬厯元年<lb/>
　總河萬恭追頌其功立祠贈禮太子太保一孫入監<lb/>
　白英先以平頂巾執工簿立于傍亦賜冠帶坐世令<lb/>
<pb n="KR2k0078_WYG_119-20a"/>
　一人充冠帶老人管河夫坎河之灘<hi>湧幢小品</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_119-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百十九<lb/>
</p>
<p>
</p>
  </div>
</body>
</text>
</TEI>
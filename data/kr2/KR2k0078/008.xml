<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻八</head> <lb/>
    <p>
<pb n="KR2k0078_WYG_008-1a"/>
欽定四庫全書<lb/>
　行水金鑑巻八<lb/>
　　　　　　　　　　　江南按察使傅澤洪撰<lb/>
　　河水<lb/>
河水<hi>自遮害亭南</hi>又東右逕滑臺城<hi>水經</hi>
　有三重中小城謂之滑臺城舊傳滑臺人自修築此<lb/>
　城因以名焉城即故鄭廩延邑也下有延津今時人<lb/>
　謂此津為延夀津<hi>酈注二林氏㨿尚書以為禹當日無釃  渠之事胡朏明獨信之</hi>
<pb n="KR2k0078_WYG_008-1b"/>
　<hi>謂禹釃二渠自黎陽宿胥口始一北流為大河一東流為漯川周定王五年河徙自宿胥口東行漯川右</hi>
　<hi>逕滑臺城城故白馬縣治今在滑縣西南即唐滑州治也北直黎陽相距三十里</hi>
又東北過黎陽縣南<hi>水經</hi>
　黎侯國也晉灼曰黎山在其南河水逕其東其山上<lb/>
　碑曰縣取山之名取水之陽以為名也今黎山之東<lb/>
　北故城蓋黎陽縣之故城也竹書紀年梁惠成王十三年<lb/>
　鄭釐侯使許息來致地平丘户牖首垣諸邑及鄭馳<lb/>
　地我取枳道與鄭鹿鄭鹿即是城也今城内有故臺<lb/>
<pb n="KR2k0078_WYG_008-2a"/>
　尚謂之鹿鳴臺又謂之鹿鳴城濟取名焉故亦曰鹿<lb/>
　鳴津又曰白馬濟東南有白馬城衛文公東徙渡河<lb/>
　都之故濟取名焉河水舊於白馬縣南決通濮濟黄<lb/>
　溝故蘇代説燕曰決白馬之口魏無黄濟陽金隄既<lb/>
　建故渠水斷尚謂之白馬瀆故瀆東逕鹿鳴城南又<lb/>
　東北逕白馬縣之涼城北又東南逕濮陽縣散入濮<lb/>
　水所在決㑹更相通注以成往復也<hi>酈注今黎陽故城在  濬縣東</hi>
　<hi>北漢溝洫志賈讓奏言河從河内北至黎陽為石隄是也</hi>
<pb n="KR2k0078_WYG_008-2b"/>
自津東北逕涼城縣<hi>水經置涼城在滑縣西南劉宋  北齊併入白馬</hi>
又東北逕伍子胥廟南為長夀津<hi>水經</hi>
　述征記曰涼城到長夀津六十里河之故瀆出焉漢<lb/>
　書溝洫志注二渠一則漯川則今所流也一則北瀆<lb/>
　王莽時空<hi>一作塞</hi>故世俗名是瀆為王莽河也<hi>酈注河至</hi>此<lb/>
　<hi>與漯别行而東北入海水經謂之大河故瀆</hi>
　水經東漢人所撰凡稱故瀆者皆時已無水戚城以<lb/>
　下東光以上河水不至又無他水行其中孟康所云<lb/>
<pb n="KR2k0078_WYG_008-3a"/>
　王莽時遂空者唯此耳故謂之大河故瀆其自長夀<lb/>
　津以西至宿胥口為東漢見行之河則叙入河水東<lb/>
　光以北至章武時為清河漳水之所行則叙入清河<lb/>
　漳水並不列大河故瀆<hi>禹貢錐指</hi>
故瀆東北逕戚城西<hi>水經</hi>
　春秋哀公二年晉趙鞅率師納衛太子蒯瞶於戚宵<lb/>
　迷陽虎曰右河而南必至焉今頓丘魏國縣西戚亭<lb/>
　是也為衛之河上邑<hi>酈注界杜預云是時河北流過元城  戚在河外晉軍已渡河</hi>
<pb n="KR2k0078_WYG_008-3b"/>
　<hi>故欲出河右而南今開州西南有戚城</hi>
又逕繁陽縣故城東<hi>水經陽故城在今内黄縣東南繁水之  繁水即春秋之澶淵杜預</hi>
　<hi>云在頓丘縣南亦謂之浮水</hi>
北逕隂安縣故城西<hi>水經縣故城在今清豐縣北通典頓丘  北有隂安城寰宇記云王</hi>
　<hi>莽河在頓丘縣北十里</hi>
又東北逕昌樂縣故城東<hi>水經和故城在今南樂縣西北元  志王莽河西去昌樂</hi>
　<hi>縣十六里</hi>
又東北逕平邑郭西<hi>水經</hi>
<pb n="KR2k0078_WYG_008-4a"/>
　竹書紀年晉烈公四年趙城平邑<hi>酈注平今南樂縣北有  邑故城</hi>
又東北逕元城縣故城西北而至沙丘堰<hi>水經</hi>
　史記曰魏武侯公子元食邑於此故縣氏焉縣北有<lb/>
　沙丘堰者不遵其道曰降亦曰潰堰障水也<hi>酈注</hi>
　水經此下文曰至於大陸北播為九河酈注云播為<lb/>
　九河自此始及齊桓霸世塞廣田居同為一河故自<lb/>
　堰以北館陶癭陶貝丘鬲般廣川信都東光河間樂<lb/>
　成以東城地並存川瀆多亡今按水經以王莽河為<lb/>
<pb n="KR2k0078_WYG_008-4b"/>
　禹河故以沙丘堰為禹迹推其意似謂古河本東行<lb/>
　禹作此堰以障之使北而九河自此播焉不遵其道<lb/>
　是為降水唐人云河自貴鄉縣界分為九道宗此説<lb/>
　也然禹河不經元城此堰必非禹所作黄文叔云今<lb/>
　澶州臨河有鯀隄自黎陽入北至恩州清河歴亭皆<lb/>
　有之然則降水者自元城以北隄堨之水是也蓋以<lb/>
　堰為鯀所作或曰元城為戰國魏地北與趙接壤賈<lb/>
　讓云隄防之作近起戰國雍防百川各以自利齊與<lb/>
<pb n="KR2k0078_WYG_008-5a"/>
　趙魏以河為境趙魏瀕山齊地卑下作隄遏水使西<lb/>
　泛趙魏趙魏亦為隄以防之沙丘堰者疑趙所作以<lb/>
　障水使不得北而注於齊魏所謂以鄰國為壑者也<lb/>
　<hi>禹貢錐指之史記趙世家肅侯十八年齊魏伐我我決河水灌  恵文王十八年王再之衛東陽決河水</hi>
　<hi>伐魏氏以趙地髙而齊魏卑也水經清水注引馬季長曰晉地自朝歌以北至中山為東陽朝歌以南至</hi>
　<hi>軹為南陽東陽春秋晉地戰國屬衛後屬趙</hi>
河之故瀆自沙丘堰南分屯氏河出焉<hi>水經</hi>
　大河故瀆北出為屯氏河逕館陶縣東溝洫志曰自<lb/>
<pb n="KR2k0078_WYG_008-5b"/>
　塞宣房後河復北決於館陶縣分為屯氏河其故瀆<lb/>
　又東北屯氏别河出焉屯氏别河故瀆又東北逕信<lb/>
　成縣張甲河出焉地理志曰張甲河首受屯氏别河<lb/>
　於信成縣者也張甲故潰北絶清河於廣宗縣又東<lb/>
　北至脩縣㑹清河屯氏别河自信成城南東北至繹<lb/>
　幕縣南分為二瀆其北瀆東北至陽信縣故城北而<lb/>
　東注於海南瀆自平原城北首受大河故瀆東出亦<lb/>
　謂之篤馬河東北至陽信縣故城南東北入海屯氏<lb/>
<pb n="KR2k0078_WYG_008-6a"/>
　河故瀆東逕靈縣北又東北逕鄃縣與鳴犢河故瀆<lb/>
　合地理志曰河水自靈縣别出為鳴犢河者也按屯<lb/>
　氏河自館陶東北至章武入海過郡四行千五百里<lb/>
　屯音豚通典魏州治貴鄉元城二縣貴鄉有大河故<lb/>
　瀆俗曰王莽河元和志王莽河西去貴鄉縣三里古<lb/>
　堰今名愜山在縣西九里成帝時河決王延世募人<lb/>
　益運土塞河之處以其愜當人情故謂之愜山葢即<lb/>
　沙丘堰也元和志王莽河在館陶縣東四里<hi>禹貢錐指  愜</hi>
<pb n="KR2k0078_WYG_008-6b"/>
　<hi>山在今大名府北今館陶縣西有館陶故城信成縣即今清河縣廣宗縣即今廣宗縣脩縣即今景州繹</hi>
　<hi>幕縣在今平原縣界陽信縣故城在今慶雲縣界靈名縣在今博平縣界鄃縣即今夏津縣貴鄉縣即今大</hi>
　<hi>縣元城縣即今大名府治今冠縣西有冠氏縣故城隋析館陶縣地為冠氏縣元和志王莽河北去縣十</hi>
　<hi>八里</hi>
河水故瀆東北逕發干縣故城西又屈逕其北<hi>水經邑今堂</hi>
　<hi>縣西南五十里有發干故城寰宇記王莽河在堂邑縣北十里</hi>
又南逕貝丘縣故城南<hi>水經記故城在今清平縣西南寰宇  王莽河在清平縣南十</hi>
<hi>八里</hi>
<pb n="KR2k0078_WYG_008-7a"/>
又東逕甘陵縣故城南<hi>水經</hi>
　又東逕艾亭城南又東北逕平晉城南又東北逕靈<lb/>
　縣故城南别出為鳴犢河故瀆又東逕鄃縣故城東<lb/>
　<hi>酈注直甘陵故城在今清河縣東南風俗記曰甘陵故城  東二十里有艾亭城葢近今博平縣界平晉</hi>
　<hi>城未詳疑當在博平縣北寰宇記王莽河在博平縣北十八里靈縣故城在博平縣東北四十里髙唐州</hi>
　<hi>西南二十里漢志鳴犢河東北至蓚入屯氏河鄃縣故城在今平原縣西南五十里</hi>
又東逕平原縣故城西而北絶屯氏三瀆北逕繹幕縣<lb/>
故城東北西流逕平原鬲縣故城西<hi>水經</hi>
<pb n="KR2k0078_WYG_008-7b"/>
　地理志曰鬲津也<hi>酈注南括地志平原故城在平原縣東  十里元和志王莽枯河在</hi>
　<hi>縣南五里蓋本在其北縣徙而北故水出其南屯氏三瀆謂屯氏河及屯氏别河之南北二瀆也寰宇記</hi>
　<hi>繹幕故城在平原縣西北二十里鬲縣故城在今陵縣北左傳靡奔有鬲氏即其國也陵縣本安徳唐徳</hi>
　<hi>州治州西五十里有長河故城州北五十里有將陵故城元和志王莽枯河在長河縣東五里又在將陵</hi>
　<hi>縣西十里長河即今徳州治將陵在州東北州志云古黄河在州東南二十餘里今謂之黄河崖</hi>
又北逕修縣故城東又北逕安陵縣西<hi>水經</hi>
　本修之安陵鄉也地理志風俗記曰修縣東四十里<lb/>
　有安陵縣故縣又東北至東光縣故城西而北與漳<lb/>
<pb n="KR2k0078_WYG_008-8a"/>
　水合一水分<hi>酈注括修縣故城在今景州南修音條一作蓚  地志云俗名南條城在今蓚縣南</hi>
　<hi>十二里安陵故城在今吳橋縣西北</hi>　大河自宿胥口徙流至成平合<lb/>
　漳水復歸禹河故道又東北歴浮陽參戸平舒至章<lb/>
　武入海也以今輿地言之濬縣滑縣開州内黄清豐<lb/>
　南樂大名元城<hi>並屬直隸大名府</hi>冠縣館陶堂邑清平<hi>並屬山東</hi>
　<hi>東昌府</hi>清河<hi>屬直隸/廣平府</hi>博平髙唐<hi>並屬東/昌府</hi>平原徳州<hi>並屬山東</hi>
　<hi>濟南府</hi>景州吳橋東光交河滄州青縣靜海天津<hi>並屬直隸</hi>
　<hi>河間府北接大城寳坻並屬順天府</hi>諸州縣界中皆周定王五年至西<lb/>
<pb n="KR2k0078_WYG_008-8b"/>
　漢末大河之所行也定王五年嵗已未下逮王莽始<lb/>
　建國三年辛未而北瀆遂空凡六百七十二嵗<hi>禹貢錐指</hi>
漢明帝永平十二年夏四月遣將作謁者王吳修汴渠<lb/>
自滎陽至於千乗海口<hi>汴渠即蒗蕩渠也汴自滎陽首受河故謂石門在滎陽山北一</hi>
　<hi>里過汴以東積石為隄亦號金隄成帝陽嘉中所築也  漢書明帝本紀  千乘即今濟南府濵州曹玉</hi>
　<hi>珂曰千乘北去碣石将千里河之入海漢之不同於禹貢者如此</hi>
漢明帝永平十三年夏四月汴渠成辛已行幸滎陽巡<lb/>
行河渠乙酉詔曰自汴渠決敗六十餘嵗加頃年以來<lb/>
<pb n="KR2k0078_WYG_008-9a"/>
雨水不時汴流東侵日月益甚水門故處皆在河中漭<lb/>
瀁廣溢莫測圻岸蕩蕩極望不知綱紀今兖豫之人多<lb/>
被水患乃云縣官不先人急好興它役又或以為河流<lb/>
入汴幽冀䝉利故曰左隄彊則右隄傷左右俱彊則下<lb/>
方傷宜任水埶所之使人隨髙而處公家息壅塞之費<lb/>
百姓無陷溺之患議者不同南北異論朕不知所從乆<lb/>
而不決今既築隄理渠絶水立門河汴分流復其舊迹<lb/>
陶丘之北漸就壤墳故薦嘉玉絜牲以禮河神東過<lb/>
<pb n="KR2k0078_WYG_008-9b"/>
洛汭歎禹之績今五土之宜反其正色濵渠下田賦與<lb/>
貧人無令豪右得固其利庶繼世宗瓠子之作因遂度<lb/>
河登太行進幸上黨壬寅車駕還宫<hi>後漢書明帝紀</hi>
　河汴分流復其舊迹胡寅曰世言隋煬帝開汴渠以<lb/>
　幸揚州據此則自漢時已有汴渠矣臣按河即黄河<lb/>
　汴乃汴渠也蓋昔河汴隄壊則汴水東與河合日月<lb/>
　彌廣而為兖豫民害今隄既成則河東北入海而汴<lb/>
　東南入泗是分流復其故迹也<hi>丘濬大學衍義補</hi>
<pb n="KR2k0078_WYG_008-10a"/>
初平帝時河汴決壊未及得修建武十年楊武令張汜<lb/>
上言河決積乆日月侵毁濟渠所漂數十許縣修理之<lb/>
費其功不難宜改修隄防以安百姓書奏光武即為發<lb/>
卒方營河功而浚儀令樂後復上言昔元光之間人庶<lb/>
熾盛縁隄墾殖而瓠子河決尚二十餘年不即壅塞今<lb/>
居家稀少田地饒廣雖未修理其患猶可且新被兵革<lb/>
方興力役勞怨既多民不堪命宜須平靜更議其事光<lb/>
武得此遂止後汴渠東侵日月彌廣而水門故處皆在<lb/>
<pb n="KR2k0078_WYG_008-10b"/>
河中兖豫百姓怨歎以為縣官恒興他役不先民急永<lb/>
平十二年議修汴渠乃引見景問以理水形便景陳其<lb/>
利害應對敏急帝善之又以甞修浚儀功業有成乃賜<lb/>
景山海經河渠書禹貢圖及錢帛衣物夏遂發卒數十<lb/>
萬遣景與王吳<hi>水經注作昊</hi>修渠築隄自滎陽東至千乗海<lb/>
口千餘里景乃商度地埶鑿山阜破坻蹟直<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    <hi>説文截本字</hi>
溝澗防遏衝要疎決壅積十里立一水門令更相洄注<lb/>
無復潰漏之患景雖簡省役費然猶以百億計明年夏<lb/>
<pb n="KR2k0078_WYG_008-11a"/>
渠成帝親自巡行詔濵河郡國置河隄員吏如西京舊<lb/>
制景由是知名王吳及諸從事掾史皆増秩一等景三<lb/>
遷為侍御史十五年從駕東巡狩至無鹽帝美其功績<lb/>
拜河隄謁者賜車馬縑錢建初七年遷徐州刺史明年<lb/>
遷廬江太守郡界有楚相孫叔敖所起芍陂稻田景乃<lb/>
驅率吏民修起廢蕪教用犂耕由是墾闢倍多境内豐<lb/>
給<hi>後漢書王景本傳王景字仲通樂浪<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>邯人顯宗朝用薦與将作謁者  吳共修作浚儀渠吳用景墕流</hi>
　<hi>法水乃不復為害後景以侍御史卒官</hi>
<pb n="KR2k0078_WYG_008-11b"/>
　成帝建始四年河決館陶入平原濟南千乗河平二<lb/>
　年又決平原入濟南千乗雖兩經修塞而水道猶存<lb/>
　王莽時河決魏郡泛清河以東數郡即平原濟南千<lb/>
　乗也蓋自元城循此道東出館陶東武陽絶漯水而<lb/>
　東北至髙唐又絶漯水東北至千乘入海也水經所<lb/>
　叙長夀至委粟之道皆在東郡界中殊不合常深以<lb/>
　為疑今按永平十三年詔云自汴渠決敗六十餘嵗<lb/>
　蓋河自平帝世行汴渠東南入淮亦行濟瀆東北入<lb/>
<pb n="KR2k0078_WYG_008-12a"/>
　海與後世南北清河之分派幾相𩔖矣嵗月逾甚滎<lb/>
　陽以下正流漸微迄於永平莽時館陶決口亦必淤<lb/>
　淺故王景治河棄而不用河汴既分遂從漯川導河<lb/>
　至東武陽始合莽時故道此武陽之西所以異也然<lb/>
　史稱景鑿山開澗防遏衝要則其間多所變更即武<lb/>
　陽以東豈盡與莽時同哉東漢之河起自始建國三<lb/>
　年亦言其大略而巳　王景修渠築隄自滎陽東至<lb/>
　千乗海口千餘里則其所治者即東漢以後大河之<lb/>
<pb n="KR2k0078_WYG_008-12b"/>
　經流也而史稱修汴渠又曰汴渠成始終皆不言河<lb/>
　蓋建都洛陽東方之漕全資汴渠故惟此為急河汴<lb/>
　分流則運道無患治河所以治汴也自平帝後汴流<lb/>
　東侵日月益甚建武十年陽武令張汜上言時濟亦<lb/>
　決敗水經河水注載王景事在滎陽蒗蕩渠下<hi>太子賢曰</hi>
　<hi>汴渠即蒗蕩渠也</hi>則河水當從此決入然滎陽以下南岸山<lb/>
　脈已盡地平土疏隨處可以決入不獨石門渠口也<lb/>
　濟隧亦通河至于岑造八激隄而其流始絶莽時河<lb/>
<pb n="KR2k0078_WYG_008-13a"/>
　入濟南千乗則侵濟處更多故築隄自滎陽至千乗<lb/>
　海口千餘里永平十三年詔曰河汴分流復其舊迹<lb/>
　陶丘之北漸就壤墳十五年景從駕東巡至無鹽帝<lb/>
　美其功陶丘今定陶無鹽今東平皆濟水所經之地<lb/>
　二渠既修則東南之漕由汴入河東北之漕由濟入<lb/>
　河舳艫千里輓輸不絶京師無匱乏之憂矣　武帝<lb/>
　雄才大略足以有為若移其征伐四夷神僊土木之<lb/>
　費以復禹河故道當亦無難而竟不及此則以疎於<lb/>
<pb n="KR2k0078_WYG_008-13b"/>
　討論執北瀆為禹河故也及哀平之世人始有知禹<lb/>
　河之所經者賈讓請決黎陽遮害亭放河使北入海<lb/>
　王横請徙河縁西山足乗髙地東北入海意皆欲復<lb/>
　禹河故道而國祚阽危事不可為矣永平上距平帝<lb/>
　時僅六十餘嵗故道豈遽堙滅而王景治河唯從事<lb/>
　汴濟蓋當時所急在運道就其利便者為之不暇逺<lb/>
　圖耳史稱景鑿山阜截溝澗防遏衝要疏決壅滯十<lb/>
　里立一水門費以百億計財力之充裕若是向使講<lb/>
<pb n="KR2k0078_WYG_008-14a"/>
　求禹河故道而復之則河流歸北汴濟不勞而治功<lb/>
　施到今五代以降潰溢横流之禍可以免矣惜乎其<lb/>
　不及此也　河雖徙自周定王時而東光以下至章<lb/>
　武入海猶是徒駭之故道至王莽時始改從千乗入<lb/>
　海而景遂因之禹迹蕩然無存君子於此有遺憾焉<lb/>
　或曰景即以復禹河為難王莽河新絶未乆豈不可<lb/>
　復乎曰不可漳水之東王莽河之西既有清河又有<lb/>
　屯氏河屯氏别河張甲河鳴犢河等瀆津渠交絡冰<lb/>
<pb n="KR2k0078_WYG_008-14b"/>
　碎瓦裂若導河行此不乆即敗景商度地勢然後興<lb/>
　工不復禹河則必用新河固已籌之熟矣<hi>禹貢錐指</hi>
漢和帝永元十年春三月壬戌詔曰隄防溝渠所以順<lb/>
助地理通利壅塞今廢慢懈弛不以為負刺史二千石<lb/>
其隨宜疏導勿因縁妄發以為煩擾將顯行其罰<hi>後漢書和</hi>
<hi>帝本紀</hi>
漢安帝元初二年春正月詔修理西門豹所分漳水為<lb/>
支渠以溉民田<hi>史記西門豹為鄴令發人鑿十二渠引水灌田所鑿之渠在今相州鄴縣西</hi>
<pb n="KR2k0078_WYG_008-15a"/>
二月辛酉詔三輔河内河東上黨趙國太原各修理舊<lb/>
渠通利水道以溉公私田疇<hi>後漢書安帝本紀東順帝陽嘉中自汴口以  縁河</hi>
　<hi>積石為堰通古淮口見前水經注</hi>
漢桓帝永興元年秋七月河水溢<hi>後漢書桓帝本紀</hi>
漢靈帝光和六年秋金城河溢水出二十餘里<hi>後漢書五行志</hi>
　<hi>門先是建寜中増修汴隄石  以遏渠口見前水經注</hi>
河水<hi>自涼城縣長夀津</hi>東逕鐵丘南<hi>水經</hi>
　春秋左傳哀公二年衛太子登鐵丘望見鄭師杜預<lb/>
<pb n="KR2k0078_WYG_008-15b"/>
　曰在戚南河南有龍淵宫武帝元光中河決濮陽發<lb/>
　卒塞決河起龍淵宫蓋武帝起宫於決河之傍龍淵<lb/>
　之側故曰龍淵宫也<hi>酈注本元和志鐵丘在衛南縣東南  漢濮陽縣地在今開州</hi>
　<hi>西南</hi>
　司馬彪不志河渠東漢以後無可考據賴有水經注<lb/>
　存其所叙當時見行之河有可徴者為備録之<hi>禹貢錐指</hi>
東北流逕濮陽縣北為濮陽津<hi>水經</hi>
　故城在南與衛縣分水城北十里有瓠河口有金隄<lb/>
<pb n="KR2k0078_WYG_008-16a"/>
　宣房塸<hi>酈注注濮陽故城在今開州西南二十里瓠子水  云王景治渠築隄防遏衝要瓠子之</hi>
　<hi>水絶而不通唯溝瀆存焉</hi>
又東北逕衛國縣南又東逕鄄城縣北<hi>水經觀漢東郡有畔  縣世祖</hi>
　<hi>更名衞國今觀城縣地及清豐之南境開州之北境皆是鄄城縣故城在河南十八里今在濮州東二十</hi>
　<hi>里</hi>
又東北逕范縣之秦亭西<hi>水經</hi>
　春秋經書築臺於秦者也<hi>酈注范今范縣東南有  縣故城</hi>
又東北逕委粟津<hi>水經</hi>
<pb n="KR2k0078_WYG_008-16b"/>
　大河之北即東武陽縣也<hi>酈注十寰字記觀城縣東南六  七里有委粟城蓋</hi>
　<hi>與泮相近東武陽即今朝城縣</hi>
左㑹浮水故瀆<hi>水經</hi>
　故瀆上承大河於頓丘縣而北出東逕繁陽縣故城<lb/>
　南故應劭曰縣在繁水之陽張晏曰縣有繁淵春秋<lb/>
　襄公二十年經書公與晉侯齊侯盟於澶淵杜預曰<lb/>
　在頓丘縣南今名繁淵澶淵即繁淵也亦謂之浮水<lb/>
　焉<hi>酈注在頓丘縣在今豐縣西南二十五里繁陽縣故城  今内黄縣東六十里今開州城南五里有</hi>
<pb n="KR2k0078_WYG_008-17a"/>
　<hi>澶淵城</hi>
東絶大河故瀆又東北至東武陽縣東入河又有漯水<lb/>
出焉<hi>水經</hi>
　漯水上承河水於武陽縣東南西北逕武陽新城東<lb/>
　曹操為東郡所治也<hi>酈注</hi>
又東北逕東阿縣北河水於范縣東北流為倉亭津<hi>水經</hi>
　東阿縣城北門内西側臯上有大井其巨若輪深六<lb/>
　七丈歳甞煮膠以貢天府本草所謂阿膠也故世俗<lb/>
<pb n="KR2k0078_WYG_008-17b"/>
　有阿井之名述征記曰倉亭津在范縣界去東阿六<lb/>
　十里魏土地記曰津在武陽縣東北七十里津河濟<lb/>
　名也<hi>酈注縣漢東阿故城在今陽穀縣東北范  即今范縣倉亭津在縣西北</hi>
又東北過茌平縣西北逕碻磝城西<hi>水經</hi>
　述征記曰嚚磝<hi>李云當作碻磝</hi>津名也自黄河泛舟而渡者<lb/>
　皆為津也魏立濟州治此即故茌平縣也應劭曰茌<lb/>
　山名縣在山之平陸故曰茌平也<hi>酈注濟今茌平縣南有  州故城即</hi>
　<hi>古碻磝城縣西二十里有漢茌平故城</hi>
<pb n="KR2k0078_WYG_008-18a"/>
又東北逕四瀆津<hi>水經</hi>
　津西側岸臨河有四瀆祠東對四瀆口河水東分濟<lb/>
　亦曰泲水受河也然自河入濟自泲入淮自淮達江<lb/>
　水徑周通故有四瀆之名<hi>酈注故通典盧縣東有漢臨邑  城盧縣今為長清</hi>
　<hi>縣四瀆津當在縣界臨邑故城東北</hi>
又東北逕楊墟縣東商河出焉<hi>水經經此上下相接處不與水  相符從錐指也</hi>
　地理志曰楊墟平原之隸縣也城在髙唐城之西南<lb/>
　經次於此是不北也商河首受河亦漯水及澤水所<lb/>
<pb n="KR2k0078_WYG_008-18b"/>
　潭水也淵而不流世謂之清水自此雖沙漲填塞厥<lb/>
　迹尚存歴澤而北俗謂之落里坈逕張公城西又北<lb/>
　重源潛發世謂之落里坈亦曰小漳河商漳聲相近<lb/>
　故字與讀移耳<hi>酈注隄元和志漢鴻嘉四年河水泛溢河  都尉許商鑿此河通海故以</hi>
　<hi>商為名商河行大河之南漯水之北</hi>
河水又東逕髙唐縣界<hi>水經</hi>
　河水於縣漯水注之水自城東北逕東武陽縣故城<lb/>
　南應劭曰縣在武水之陽然則漯水亦或武水也漯<lb/>
<pb n="KR2k0078_WYG_008-19a"/>
　水又北逕聊城縣故城西城内有金城周匝有水南<lb/>
　門有馳道絶水南出自外泛舟而行矣東門側有層<lb/>
　臺秀出魯仲連所謂還髙唐之兵郤聊城之衆者也<lb/>
　<hi>酈注鄉水經漯水又東北逕清河縣故城北又東北逕文  城東南又東北逕博平縣右與黄溝同注川</hi>
　<hi>澤又東逕文鄉城又東南逕王城北黄溝又東北逕左與漯水隠覆勢鎮河陸東出於髙唐縣大河右迤</hi>
　<hi>東注漯水矣漯水又東北逕援縣故城西又逕髙唐縣故城東又東北逕漯隂縣故城北又東北逕著縣</hi>
　<hi>故城南又東北逕崔氏城北東南逕東朝陽縣故城南又東逕漢徴君伏生墓南又東逕鄒平縣故城北</hi>
　<hi>又東北逕界東鄒城北又東北逕建信縣故城北又東北逕千乗縣二城間又東北為馬常坈又東北逕</hi>
<pb n="KR2k0078_WYG_008-19b"/>
　<hi>楊墟縣東商河出焉商河又北逕平原縣東又逕安徳縣故城南又東北逕昌平縣故城南又東逕般縣</hi>
　<hi>故城南又東逕樂陵縣故城南又東逕朸鄉縣故城南沙溝水注之商河又東北流逕馬嶺城西北而流</hi>
　<hi>屈而東注南轉逕城東又東北逕富平縣故城北又分為二水南水謂之長聚溝北水世謂之白薄瀆注</hi>
　<hi>云東北流注於海矣</hi>
又東北逕髙唐縣故城西<hi>水經</hi>
　京相璠曰本平原縣齊之西鄙也大河逕其西而不<lb/>
　出其東經言出東誤耳<hi>酈注本城在今禹城縣西四十里  齊髙唐邑齊趙以河</hi>
　<hi>為竟威王曰吾臣有盼子者使守髙唐則趙人不敢漁於河即此河也</hi>
<pb n="KR2k0078_WYG_008-20a"/>
又北逕張公城臨側河湄<hi>水經</hi>
　有津焉名之曰張公渡<hi>酈注縣張公城今在平原  南六十里</hi>
又北逕平原縣故城東<hi>水經</hi>
　地理風俗記曰原博平也故曰平原矣縣故平原郡<lb/>
　治矣晉灼曰齊西有平原河河水北過髙唐縣即平<lb/>
　原也故經言河水逕髙唐縣東非也按地理志曰髙<lb/>
　唐平原也髙堂漯水所出平原則篤馬河導焉明平<lb/>
　原非髙唐大河不得出其東審矣<hi>酈注縣故城在今  南</hi>
<pb n="KR2k0078_WYG_008-20b"/>
又左逕安徳城東而北為鹿角津東北逕般縣樂陵朸<lb/>
鄉厭次縣南為厭次河<hi>水經南今陵縣治即安徳故城縣東  有故鹿角闗以津為名</hi>
　<hi>與臨邑縣接界般縣故城在今徳平縣東北樂陵故城在今樂陵縣界朸鄉故城在今商河縣西北厭次</hi>
　<hi>故城在今武定州東本富平後漢改曰厭次</hi>
又逕漯隂縣故城北<hi>水經漯此北漯隂縣也漯水下注云北  隂城伏琛謂之漯陽城當</hi>
　<hi>在今青城縣界漯水之北</hi>
又東北漯沃津<hi>水經按孫云漯沃誤漢志千乘郡有溼沃縣  説文本作溼或省作漯後又轉</hi>
　<hi>為漯字也</hi>
<pb n="KR2k0078_WYG_008-21a"/>
　漯沃縣故城南地理風俗記曰千乗縣西北五十里<lb/>
　有大河河北有漯沃城故縣也<hi>酈注漯今蒲臺縣東有  沃故城</hi>
又東逕千乗城北<hi>水經</hi>
　伏琛所謂千乗北城也<hi>酈注城今髙苑縣北有千乗故  未知是北城否也</hi>
又東北逕利縣城北<hi>水經改本作黎城縣北今據濟水經文  正彼注云地理志齊郡有</hi>
　<hi>利縣晏謨曰縣在齊城北五十里今博興縣東有利縣故城</hi>
又東分為二水枝津東逕甲下城南東南歴馬常坈注<lb/>
濟<hi>水經城濟水注云濟水東北至甲下邑南東歴琅槐縣故  北又東北河水枝津注之漯水注云漯水逕</hi>
<pb n="KR2k0078_WYG_008-21b"/>
　<hi>千乘縣二城間又東北為馬常坈亂河枝流而入於海即此水也甲下蓋亦千乗縣地</hi>
又東北過甲下邑又東北入於海<hi>水經</hi>
　禹貢夾右碣石入於河山海經碣石之山繩水出焉<lb/>
　東流注於河河之入海舊在碣石今川流可導非禹<lb/>
　瀆也周定王五年河徙故瀆故班固曰商碣周移也<lb/>
　漢武帝元光二年河又徙東郡更注勃海是以漢司<lb/>
　空掾王横言曰往昔天甞連北風海水溢西南出侵<lb/>
　數百里故張君云碣石在海中蓋淪於海水也昔燕<lb/>
<pb n="KR2k0078_WYG_008-22a"/>
　齊遼曠分置營州今城届海濵海水北侵城垂淪半<lb/>
　王横之言信而有徴碣石入海非無證矣<hi>酈注海河水入  處</hi>
　<hi>當在甲下邑之東北馬常坈之北按元和志海在勃海縣東一百六十里今分屬利津縣即古千乘海口</hi>
　<hi>利津金析唐蒲臺勃海三縣置本漢漯沃縣地蓋南與千乘縣共此海口也</hi>
　以今輿地言之滑縣開州<hi>並屬直隷大名府</hi>觀城濮州范縣<lb/>
　朝城<hi>並屬山東東昌府</hi>陽穀<hi>屬山東/兖州府</hi>茌平<hi>屬東昌府</hi>禹城平原陵<lb/>
　縣徳平樂陵商河武定青城蒲臺<hi>並屬山東濟南府</hi>髙苑博<lb/>
　興<hi>並屬山東青州府</hi>利津<hi>屬濟南府</hi>諸州縣界中皆東漢以後大<lb/>
<pb n="KR2k0078_WYG_008-22b"/>
　河之所行也<hi>禹貢錐指</hi>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻二十四</head> <lb/>
    <p>
<pb n="KR2k0078_WYG_024-1a"/>
欽定四庫全書<lb/>
　行水金鑑巻二十四<lb/>
　　　　　　　　　　江南按察使傅澤洪撰<lb/>
　　河水<lb/>
　嘉靖甲午冬十月趙皮寨河南向亳泗歸宿之流驟<lb/>
　盛東向梁靖之流漸微梁靖岔河口東出穀亭之流<lb/>
　遂絶自濟寧南至徐沛數百里間運河悉淤閘面有<lb/>
　没入泥厎者運道阻絶朝野憂虞於時有引黄河濬<lb/>
<pb n="KR2k0078_WYG_024-1b"/>
　漕河二議莫能決總理河道右副都御史劉公天和<lb/>
　曰吾誰適從哉吾惟審地形相水土之宜計工役權<lb/>
　利害輕重任勞省費以求無負於國無病於民爾吾<lb/>
　何容心哉乃博採羣議躬行相度自趙皮寨東流故<lb/>
　道凡百二十餘里而至梁靖河厎視南流髙丈有五<lb/>
　尺自梁靖岔河口東流故道凡二百七十餘里而始<lb/>
　至穀亭巳悉為平陸曰道逺費廣河不可復導矣<hi>引黄</hi>
　<hi>河幾四百里濬丈有五尺者百二十里餘濬二丈以上者二百七十里餘功倍費矣濬閘河兼浚南旺築</hi>
<pb n="KR2k0078_WYG_024-2a"/>
　<hi>曹單長隄幾三百里通融約計浚深丈許功倍省矣</hi>兼慮如歐陽修所謂故道<lb/>
　雖復旋復淤塞<hi>修之言曰黄河巳棄之故道自古難復葢河流既久厎岸皆髙水行漸壅</hi>
　<hi>自不能行乃棄而他徙非若人力堵塞之河渠道猶存也</hi>是捐費財力而且以其<lb/>
　勞貽後人也<hi>公之言曰引河勞費倍於浚淤一也且非數月可畢上誤國儲營建之需二也</hi>
　<hi>京師百萬軍民仰給公私匱絶三也縱力引而至旋必復淤目前億萬之費徒捐而浚淤修閘之勞與費</hi>
　<hi>卒不可免非忠於謀國吾何忍耶况引之不至至將即淤吾何敢耶</hi>况孫渡新河之覆<lb/>
　轍當鑒耶<hi>孫渡在今滎澤正統間全河從此南徙𢎞治二年淤𢎞治六年至今凡十餘浚矣費</hi>
　<hi>幾百萬緡卒莫能通嘉靖癸巳秋浚百五十里甲午夏水大漲一淤而平此巳棄故道難復之明騐也嘉</hi>
<pb n="KR2k0078_WYG_024-2b"/>
　<hi>靖戊子沛縣廟道口淤三十里舎漕河而開新河費一十餘萬緡卒於中止仍浚漕河以通舟此漕河不</hi>
　<hi>可輕變之明騐也</hi>迺議惟濬淤修閘以復先朝成憲為便而<lb/>
　時巳寒凍入春運舟且至期限逼甚<hi>是時非惟運期逼近營建朩漆</hi>
　<hi>之𩔖且至矣非若永樂正統景泰𢎞治間之役可以逺期一二年近至八九月也</hi>迺測淤淺<lb/>
　深度河廣狹淤以尺計工以日計<hi>役巨期迫公迺先測諸閘自水面至</hi>
　<hi>淤自淤至閘厎之淺深而後逐里逐叚止測水之淺深即知淤之淺深矣淤之淺深自數尺以至丈有九</hi>
　<hi>尺通融計算各淤深一丈二尺九寸議止浚一丈為準復度河中心至岸廣狹自三十餘步至四十五步</hi>
　<hi>一以四十五步為準復置方斗深廣各一尺取泥實之稱錘一百四十斤每一筐以泥百斤為準浚河則</hi>
<pb n="KR2k0078_WYG_024-3a"/>
　<hi>以面廣十丈厎廣五丈通融折算七丈五尺為準浚河工每長一尺廣七丈五尺即得泥一千五十筐為</hi>
　<hi>準復計春月每日可行百里許擡泥止以往迴五十里為準餘為休息以每里三百六十步計之二人每</hi>
　<hi>日可擡泥二百筐然四人擡泥即一人取泥五人總計各得泥八十筐仍減十筐止計七十筐一人用工</hi>
　<hi>兩月内以一月為隂雨天泥水妨工止計實工一月是一人可擡泥二千一百筐即該分工二尺先是羣</hi>
　<hi>議以前此會通張秋近年新河之役計之非役夫數十萬不可葢彼皆用工久而兹役止兩月故也公曰</hi>
　<hi>審如是民不堪命矣迺竭心思規畫既定而夫役勞費大省</hi>定番休以節夫勞兼<lb/>
　顧役以省民力復議濬南旺淤淺以免盤剥<hi>南旺每二年一</hi>
　<hi>大浚役萬六千人羣議姑置公曰運道不可尋丈淺阻迺用前計工法曰六千人足矣委邵君元吉督之</hi>
<pb n="KR2k0078_WYG_024-3b"/>
　<hi>浚倍深倍逺且完修河隄自南旺至長溝六十里植栁自長溝至濟寧亦六十里葢羣䇿畢効云</hi>築<lb/>
　曹單長隄以防衝決復沽頭管閘部屬及諸閘官胥<lb/>
　役夫公手自籌算甫旬日而議定謀協纎悉詳備區<lb/>
　畫程度先後條列以聞上深用嘉納賜敕有竭誠體<lb/>
　國之褒南北畿輔山東河南文武監司而下悉聴節<lb/>
　制許一切便宜從事迺申令戒期分土畫地<hi>初令下郡下編</hi>
　<hi>夫公曰守令應期無在者興工期逼甚即郡縣怠事後期奈何迺令編夫一以均徭銀數為準即優免無</hi>
　<hi>預矣且逐里順編滿五十人即為一隊至即分工十丈故始編可省吏姦而至工絶管工者放免之弊</hi>
<pb n="KR2k0078_WYG_024-4a"/>
　植廬舎以便居處給醫藥以療疾病用是大小臣工<lb/>
　罔敢弗協淤深泥陷不能著足之工則雜施土草截<lb/>
　河築壩縱横填路下施新製兜杓方杓杏葉杓魚貫<lb/>
　以濬之泥最稀陷最深者則用朩梢栁斗下取猿臂<lb/>
　傳遞登岸瓦礫之工則用鍬钁溜沙之工則用兜杓<lb/>
　沙姜石之工則製鋸齒鐵叉尺寸鑿之<hi>泥陷者施隔子法每州縣</hi>
　<hi>各截河為數横壩壩之内則縱横填路如井字然兜杓者以鐵為方口繫布為兜以取泥幾至斗許泥稀</hi>
　<hi>及溜沙用之方杓者以鐵為平厎而週遭各髙寸許泥稍堅者用之二杓俱前加鋸齒及鐵叉皆創製也</hi>
<pb n="KR2k0078_WYG_024-4b"/>
　<hi>杏葉杓者舊有之而加廣厚泥最䧟者用斗子法塗泥為坎自下倒戽於上出水隄外</hi>濬深泉<lb/>
　湧之工則先擇泉稍淺者分番役夫車戽併力急濬<lb/>
　而後將泉深者倒水施工<hi>浚淤甫數尺泉即湧出盡日車戽一夕復滿不能措</hi>
　<hi>手乃併力番休先將下壩徹夜取水歴數坎始達隄外水盡即急浚之淤盡河成方將上壩倒水急浚如</hi>
　<hi>前法浚河之功莫難於此</hi>濬巳既深工巳垂就而河廣淤深所在<lb/>
　随浚随墮者則倍給夫值增顧夫役以重浚之<hi>河廣淤深</hi>
　<hi>及黄河舊口所衝之處上為風日所暴僅可勝足尺寸之下悉為極稀油泥随浚随墮無復止極濬河之</hi>
　<hi>難尤莫甚於此夫役最苦公乃躬行撫諭曰吾増爾少值且令爾鄉爾族助爾少費爾不堪勞即以之顧</hi>
<pb n="KR2k0078_WYG_024-5a"/>
　<hi>役以畢此工毋重困爾也於是衆皆感悦至有泣者相率竭力厎績云</hi>凡閘座之頽廢<lb/>
　者悉增葺而修復之葢合朩土金石之工而為工甚<lb/>
　巨為力甚難若河之廣狹視上流之南旺慮過廣則<lb/>
　水易散也<hi>魯橋以下運河黄水衝洗大廣浚河厎廣五丈或病其狹者公曰南旺水源也河厎</hi>
　<hi>僅四丈許下流愈廣則愈淺矣如久旱泉微何吾不敢徒為觀美也是嵗自夏秋不雨幾四月而舟行無</hi>
　<hi>阻</hi>培閘面之低者以齊髙下俾水不易洩也<hi>運河諸閘悉前</hi>
　<hi>元及我朝永樂至𢎞治間先後所建以故髙低不一如下閘過低則上閘易涸公乃逐閘測其閘面至水</hi>
　<hi>面之髙下一以棗林閘為準低者培而平之自閘板水面至閘石面各以三尺為準其下閘厎過低者則</hi>
<pb n="KR2k0078_WYG_024-5b"/>
　<hi>量留厎板自是諸閘一律水不驟洩而下流厎板則閘上之水益深運舟可直達上閘免中途淺閣真利</hi>
　<hi>及久逺云</hi>用平準以測濬之淺深俾舟行無滯也<hi>水平法用錫匣</hi>
　<hi>貯水浮朩其上而兩端各安小横板置於數尺方棹之上前豎木表長竿懸紅色横板而低昂之必於匣</hi>
　<hi>上横板平準以測髙下凡上下閘厎髙低及所浚河厎淺深悉藉此以度之公躬親測量暴露風日行泥</hi>
　<hi>淖中遍歴諸閘人不堪其勞公弗䘏也</hi>復施植栁六法以䕶隄岸<hi>曰臥栁低</hi>
　<hi>栁編栁深栁漫栁髙栁</hi>濬月河以備霖潦建減水閘以司蓄洩<lb/>
　<hi>湖坡之利堙廢至是雙龍硯瓦雞鳴臺金溝口留城馬場南旺諸減水閘座皆議復備蓄洩也</hi>築縷<lb/>
　水隄以防衝決置順水壩以束漫流<hi>河直則水潰故隄以縷之河廣</hi>
<pb n="KR2k0078_WYG_024-6a"/>
　<hi>則水散故隄以束之</hi>且禁鞭撻問疾苦躬撫慰勞飲食<hi>役初興工即禁</hi>
　<hi>各屬不得輙施鞭朴違者即償其責人心大悦竪旗升降以時其飲食節勞佚時薪米騰貴有以為言者</hi>
　<hi>公弗應且榜諭一依時值不少減抑於是商販輻輳終役無匱乏而價大省每州縣即撥醫一人随夫調</hi>
　<hi>治公猶慮其未精乃齋服焚香躬製錠藥數萬計復選醫之明者四人官之勤者二人分攜藥餌逐營遍</hi>
　<hi>問疾即療之日一往迴神人胥相罔弗効者且常值之外時勞以飲食焉</hi>宣諭上徳曉以<lb/>
　國計至重役民為不得巳之故於是衆心和悦羣力<lb/>
　畢効徹水者夜以繼日重浚者至再至三咸忘其勞<lb/>
　百工告成運道復通萬艘畢達績聞天子嘉悦晉公<lb/>
<pb n="KR2k0078_WYG_024-6b"/>
　工部右侍郎兼左僉都御史仍理河道部屬方面而<lb/>
　下勞最者遷官晉秩賞賚有差方役之初興也内外<lb/>
　逺近咸以為難就京師百貨騰貴餽餉不至至有議<lb/>
　復海運者惟仰賴我天子明聖專任責成以故公等<lb/>
　咸感激思奮攄忠報國身親督理野處河濵随事經<lb/>
　畫博采羣䇿竭其心思智力以期於必成<hi>公處穀亭鎮廢菴中</hi>
　<hi>隘室每集衆計事和顔温語俾各盡言片善即納且揚於人又日巡考工随見指授郎署監司而下悉廬</hi>
　<hi>於村舍水濵朝夕督視雖顔面黧變形體瘠損弗䘏也</hi>葢惟計工以定役故為<lb/>
<pb n="KR2k0078_WYG_024-7a"/>
　力甚簡視徭役之成數以調役吏胥無所容其奸故<lb/>
　民不擾顧值惟計工不計日故為費甚省畫地分工<lb/>
　完即散遣故人自為力廬舎飲食器具醫藥勞勉周<lb/>
　至故民不知勞尤仰賴我天子神聖川靈効順雨𤾉<lb/>
　時若疾疫不作民命獲全咸前所未有也是役也凡<lb/>
　濬河三萬四千七百九十丈築長隄縷水隄一萬二<lb/>
　千四百丈修閘座一十有五順水壩八植栁二百八<lb/>
　十餘萬株役夫一十四萬有竒白金七萬八千餘緡<lb/>
<pb n="KR2k0078_WYG_024-7b"/>
　朩以根計一萬七千四百餘稍草以束計一十九萬<lb/>
　五千餘鐵以斤計六萬五千九百餘麻灰磚石之𩔖<lb/>
　稱是役始於乙未春正月中旬迄於夏四月初旬財<lb/>
　力不多費而功倍於昔人時日不久曠而效收於三<lb/>
　月亦前所未有也<hi>劉天和問水集</hi>
　河中砥柱有三門南曰鬼門中曰神門北曰人門鬼<lb/>
　門神門尤為險惡其中有山號曰米堆舟入三門百<lb/>
　日始上執標指揮者名曰門匠諺云古無門匠墓謂<lb/>
<pb n="KR2k0078_WYG_024-8a"/>
　皆溺死也嘉靖乙未御史余光河津知縣樊得仁鑿<lb/>
　石崖為窟植以柏朩樁鍊鐵為索横繋樁上凡四十<lb/>
　餘丈往者以鐵鈎挽索而上頗易為力<hi>朱國楨湧幢小品</hi>
明世宗嘉靖十四年二月丙午河道都御史劉天和請<lb/>
於曹縣梁靖口東行岔河口添築壓口縷水隄於曹縣<lb/>
八里灣起至單縣侯家林止接築長隄各一道從之<hi>明會</hi>
<hi>典載岔河口縷水隄長三里曹單長隄長八十里</hi>七月丙寅遷河南孟津縣治<lb/>
於聖賢莊避河患也<hi>按河南通志載遷城事於十一年而實録又書於此想題報在後故</hi>
<pb n="KR2k0078_WYG_024-8b"/>
<hi>耳</hi>十二月辛亥總理河道都御史劉天和條議治河事<lb/>
宜其一河南原武縣王村厰增築月隄一十里其一孫<lb/>
家渡自正統時全河從此徙𢎞治時淤塞随開随淤卒<lb/>
不能通今趙皮寨河日漸衝廣若再開渡口併入渦河<lb/>
不惟二洪水澀恐亦有陵寢之虞當如舊閉塞其一蘭<lb/>
陽縣銅瓦廂月河不必再濬葢黄河勢難與力争既巳<lb/>
趨北不能復使東注也其一於祥符縣之磐石口蘭陽<lb/>
縣之銅瓦廂考城縣之蔡家口各築添月隄臣等以為<lb/>
<pb n="KR2k0078_WYG_024-9a"/>
黄河之當防者惟北岸為重且水勢湍悍衝徙不常其<lb/>
隄岸去河逺者間或僅存而瀕河者無不衝決當擇其<lb/>
中去河最逺大隄及去河稍逺中隄各一道塌者增修<lb/>
缺者補完斷絶者接築使北岸七八百里間聫屬髙厚<lb/>
則前勘應築各隄舉在其中不得另築矣但工役甚鉅<lb/>
而時詘民窮須以漸修舉工部以其議為當上從之<hi>明世</hi>
<hi>宗實録</hi>
　余問水始自中州迺分遣屬吏循河各支沿流而下<lb/>
<pb n="KR2k0078_WYG_024-9b"/>
　直抵出運河之口逐段測其深淺廣狹紆直所向而<lb/>
　後得其要葢孟津而下夏秋水漲河流甚廣<hi>滎澤漫溢至二</hi>
　<hi>三十里封丘祥符亦幾十里許</hi>而下流甚隘<hi>一支出渦河口廣八十餘丈一支出宿遷小河</hi>
　<hi>口廣二十餘丈一支出徐州小浮橋口亦廣二十餘丈三支不滿一里</hi>中州之多水患<lb/>
　不在兹歟宜預為儲蓄候嵗豐人和大加疏導可也<lb/>
　　蔡石岡云黄河南徙國家之福運道之利也當衝<lb/>
　郡邑作隄障之不壊城郭巳矣被災軍民免其租役<lb/>
　不至流徙巳矣石岡睢人也睢河患為甚而其言若<lb/>
<pb n="KR2k0078_WYG_024-10a"/>
　此公天下為心矣　河性湍悍如欲殺北岸水勢則<lb/>
　疏南岸上流支河上䇿也然支河或不順水勢則雖<lb/>
　開而復淤舊有馬頭埽之制葢捲埽出河丈餘稍順<lb/>
　水勢連出數埽雖終不能禦然水性極悍一有所觸<lb/>
　即折而他注連觸數埽有壊即補多因之以全岸者<lb/>
　亦不可廢也　黄河舊出穀亭口入運魯橋下至徐<lb/>
　沛閘座盡廢嘉靖甲午秋忽一夕遷改然幸分為二<lb/>
　支一北出魚臺塌場口猶賴以濟運<hi>如即南徙則運河淤滿閘座未</hi>
<pb n="KR2k0078_WYG_024-10b"/>
　<hi>復糧運立阻矣</hi>一從上源曹縣榆林集南向徐州免北衝濟<lb/>
　寧之患<hi>如全出塌場口則逼近濟寜魯橋以上閘座盡壊矣</hi>至十月運舟南還<lb/>
　全河方始南徙二支斷流<hi>若稍遲至春南徙則疏浚無及乙未之糧運亦阻矣</hi>
　國計所繫神實相焉<hi>以上治河之要摘録四條</hi>　賈讓云隄防之<lb/>
　制起自戰國然勢不能廢葢雖不能禦異常之水<hi>河厎</hi>
　<hi>甚髙水易漲溢且自三門下視中州如井然故雖髙厚之隄不能禦</hi>而尋丈之水非此<lb/>
　即泛濫矣<hi>城郭市鎮民居多濵河故也</hi>但不宜近河而宜逺爾歴<lb/>
　觀宋元迄今隄防形址斷續横斜曲直殊可駭笑葢<lb/>
<pb n="KR2k0078_WYG_024-11a"/>
　皆臨河為隄河既改而隄即壊爾巳擇屬吏之良者<lb/>
　上自河南之原武下迄曹單沛上於河北岸七八百<lb/>
　里間擇諸隄去河最逺且大者<hi>去河四五十里及二三十里者</hi>及去<lb/>
　河稍逺者<hi>一二十里及數里者</hi>各一道内缺者補完薄者幫厚<lb/>
　低者增髙斷絶者連接創築務俾七八百里間均有<lb/>
　堅厚大隄二重巳經接合創築蔡家口上下及曹單<lb/>
　八里灣侯家林百餘里餘當極力完成雖費不䘏自<lb/>
　兹茍非異常之水北岸固可保無虞矣　凡創築隄<lb/>
<pb n="KR2k0078_WYG_024-11b"/>
　必擇堅實好土毋用浮雜沙泥必乾濕得宜燥則每<lb/>
　層須用水灑潤必於數十步外平取尺許毋深取成<lb/>
　坑致妨耕種毋仍近隄成溝致水浸没必用新製石<lb/>
　夯每土一層用夯密築一遍次石杵次鐵尖杵各築<lb/>
　一遍復用夯築平隄根宜闊隄頂宜狹俾馬可上下<lb/>
　謂之走馬隄毋太峻水易衝嚙凡幫隄必止幫隄外<lb/>
　一面毋幫隄内恐新土水漲易壊<hi>運河通用</hi>　中州河北<lb/>
　岸隄防重複至四五道者往往而衝決葢修築不堅<lb/>
<pb n="KR2k0078_WYG_024-12a"/>
　一也工程報完巳矣管河監司府貳不復省騐二也<lb/>
　<hi>甲午春所築隄余巡行親騐之盤石口隄巳即衝洗無復形跡原武首面及兩傍各止築尺許中實以虛</hi>
　<hi>浮白沙餘率𩔖此爾</hi>舊隄日就坍損車馬行人踐踏成路不復<lb/>
　巡視完補禁治三也千里之隄壊於蟻穴夫安得而<lb/>
　不決哉自今創築者必用新發尺式<hi>度長短不一即生弊矣</hi>必<lb/>
　編號必分定州縣工程丈尺及官夫名數必置籍備<lb/>
　紀府貳必身親督理指授<hi>築法器具詳見前</hi>工成監司必親<lb/>
　閲實舊隄必委屬時一巡視完補車馬行人路口之<lb/>
<pb n="KR2k0078_WYG_024-12b"/>
　隄必兩箱各築闊厚斧刅襯隄俾車可上下隄面邉<lb/>
　箱路口各限以横埋丈餘圓朩上覆以土守隄者每<lb/>
　遇踐踏朩露即仍以土覆之隄内外栁株稀少者補<lb/>
　植之審如是夫安得而復決哉是存乎其人爾<hi>運河通用</hi>
　　歴年築隄率以髙一丈或一丈二尺為準但地勢<lb/>
　不一如地勢原下隄即卑矣<hi>地勢頓下猶可見以漸而下者隄益卑而不覺</hi>
　<hi>矣</hi>凡築隄以髙阜或平地髙若干為準然必逐段用<lb/>
　平準法打量<hi>余新製水平穏而不搖頗準</hi>因地勢髙下而低昂之<lb/>
<pb n="KR2k0078_WYG_024-13a"/>
　俾隄面逺近髙下一律<hi>甲午築南旺湖隄率髙一丈報完矣余騐而疑之迺施平</hi>
　<hi>準法其間有地下八尺者然則隄僅髙二尺爾黄河之隄若是不亦大可畏耶</hi>否則貽患非<lb/>
　小也但平準極難須水面浮板并於上兩端小横朩<lb/>
　并前朩表横板之厚薄長短廣狹皆極其均停端正<lb/>
　而打量之人目力詳審且再三試果無差忒而後可<lb/>
　憑也<hi>乙未春浚河修閘之役余甚苦於此必再三躬為之而始效運河通用以上隄防之制四則</hi>
　　疏濬塞三法歐陽𤣥之說備矣疏支河以分水勢<lb/>
　治河要法顧水有向背地有髙下治水者因其勢而<lb/>
<pb n="KR2k0078_WYG_024-13b"/>
　利導之斯善矣然河之所向不可限量趙皮寨口之<lb/>
　開冀少殺東流爾不數年而全河從此南徙茍非運<lb/>
　道事重是移曹單魚臺之患於睢歸矣不可不審也<lb/>
　　開河面宜廣俾伏秋水漲有所容厎宜深而狹視<lb/>
　面僅可四之一形如鍋厎俾冬春水落流迅可免淤<lb/>
　塞近年率為平厎而淺兩失之矣　濬河宋人鐵龍<lb/>
　爪近時滚江龍之法皆不可用惟先計濬廣若干丈<lb/>
　插標水中次計所濬若干逺及夫役之數而約計然<lb/>
<pb n="KR2k0078_WYG_024-14a"/>
　後用新製平厎方舟横排河中為一層船四維各施<lb/>
　樁橛插繋水中用新製長柄鐵爬立船中齊濬之每<lb/>
　濬深數尺即移船少退以次再濬之後數丈復為一<lb/>
　層如前法則雖水中與陸地施工略同若止以船隻<lb/>
　往來河中所濬十不及一矣<hi>運河同</hi>　方舟之製非特<lb/>
　便於濬河且免役夫入水䘏愛之意寓焉<hi>運河同</hi>　疏<lb/>
　濬河泥必逺置河岸四十步外平鋪地上免妨耕種<lb/>
　用隄者即以之成隄毋仍臨河免致雨水衝洗仍歸<lb/>
<pb n="KR2k0078_WYG_024-14b"/>
　河内<hi>運河同以上疏浚之制五則</hi>　凡騐築隄之工必逐叚横掘<lb/>
　至厎而後見舊以錐刺無益也<hi>運河同</hi>　隄鋪夫守隄<lb/>
　防河所繋甚重子歴詢之多逺地之民赴役有數十<lb/>
　百里外者有别州縣編役者且嵗一更易以故隄多<lb/>
　坍損栁多砍伐甚至河水巳至或被盜決而官猶未<lb/>
　知坐失防禦為害匪輕巳經行令將近鋪居民編當<lb/>
　如徭役巳定則將别差更換别州縣者亦將别差兌<lb/>
　編以後編役更不必改易仍將本鋪所管隄岸每夫<lb/>
<pb n="KR2k0078_WYG_024-15a"/>
　畫地分管專令修隄植栁時閲而勸懲之均為徭役<lb/>
　初無損於公家而鋪夫便於守視隄自固矣<hi>運河同滄徳一</hi>
　<hi>帶尤為甚切以上工役之法摘録一條</hi>　余行中州歴觀隄岸絶無極<lb/>
　堅者且附隄少盤結繁密之草與南方大異為之憂<lb/>
　虞迺審思備詢而施植栁六法　一曰卧栁凡春初<lb/>
　築隄每用土一層即於隄内外邉箱各横鋪如錢如<lb/>
　指栁枝一層每一小尺許一枝毋太稀疎土内横鋪<lb/>
　二小尺餘土面止留二小寸毋過長自隄根直栽至<lb/>
<pb n="KR2k0078_WYG_024-15b"/>
　頂不許間少　二曰低栁凡舊隄及新隄不係栽栁<lb/>
　時月修築者俱候春初用小引橛於隄内外自根至<lb/>
　頂俱栽栁如錢如指大者縱横各一小尺許即栽一<lb/>
　株亦入土二小尺許土面亦止留二小寸　三曰編<lb/>
　栁凡近河數里𦂳要去處不分新舊隄岸俱用栁樁<lb/>
　如雞子大四小尺長者用引橛先從隄根宻栽一層<lb/>
　六七寸一株入土三小尺土面留一尺許却將小栁<lb/>
　卧栽一層亦内留二尺外留二三寸却用栁條將栁<lb/>
<pb n="KR2k0078_WYG_024-16a"/>
　樁編髙五寸如編籬法内用土築實平滿又卧栽小<lb/>
　栁一層又用栁條編髙五寸於内用土築實平滿如<lb/>
　此二次即與先栽一尺栁樁平矣却於上退四五寸<lb/>
　仍用引橛密栽栁樁一層亦栽卧栁編栁各二次亦<lb/>
　用工築實平滿如隄髙一丈則依此栽十層即平矣<lb/>
　以上三法皆專為固䕶隄岸葢將來内則根株固結<lb/>
　外則枝葉綢繆名為活龍尾埽雖風浪衝激可保無<lb/>
　虞而枝梢之利亦不可勝用矣北方雨少草稀歴閲<lb/>
<pb n="KR2k0078_WYG_024-16b"/>
　舊隄有築巳數年而草猶未茂者切不可輕忽<hi>運河黄河</hi>
　<hi>通用</hi>　四曰深栁前三法止可䕶隄以防漲溢之水如<lb/>
　倒岸衝隄之水亦難矣凡近河及河勢將衝之處隄<lb/>
　岸雖逺俱宜急栽深栁將所造長四尺長八尺長一<lb/>
　丈二尺數等鐵裹引橛自短而長以次釘穴俾深然<lb/>
　後將勁直帶梢栁枝如根梢俱大者為上否則不拘<lb/>
　大小惟取長直但下如雞子上儘枝梢長如式者皆<lb/>
　可用連皮栽入即用稀泥灌滿穴道毋令動搖上儘<lb/>
<pb n="KR2k0078_WYG_024-17a"/>
　枝梢或數枝全留切不可單少其出土長短不拘然<lb/>
　亦須二三尺以上每縱横五尺即栽一株仍視河勢<lb/>
　緩急多栽則十餘層少則四五層數年之後下則根<lb/>
　株固結入土愈深上則枝梢長茂將來河水衝嚙亦<lb/>
　可障禦或因之外編巨栁長樁内實稍草埽土不猶<lb/>
　愈於臨水下埽以繩繋岸以樁釘土随下随衝勞費<lb/>
　無極者乎嘗於睢州見有臨河四方土岸水不能衝<lb/>
　者詢之父老舉云農家舊圃四圍栁株伐去而根猶<lb/>
<pb n="KR2k0078_WYG_024-17b"/>
　存彼不過淺栽一層况深栽數十層乎及觀洪波急<lb/>
　流中週遭巳成深淵而栁樹直立略不為動益信前<lb/>
　法可行郡邑治水之官能視如家事圖為子孫不拔<lb/>
　之計即可望成効將來捲埽之費可全省矣但臨河<lb/>
　積年射利之徒殊不便此治水者止知其為父老土<lb/>
　著之民惟言是聴而不知機緘之有為也捲埽斧刀<lb/>
　隄後逺近適中之處尤宜急栽多栽數層此法黄河<lb/>
　用之運河頻年衝決深要去處亦可用　五曰漫栁<lb/>
<pb n="KR2k0078_WYG_024-18a"/>
　凡坡水漫流之處難以築隄惟沿河兩岸密栽低小<lb/>
　檉栁數十層俗名随河栁不畏淹沒每遇水漲既退<lb/>
　則泥沙委積即可髙尺餘或數寸許随淤随長每年<lb/>
　數次數年之後不假人力自成巨隄矣如沿河居民<lb/>
　各分地界築一二尺餘縷水小隄上栽檉栁尤易淤<lb/>
　積成髙一二年間隄内即可種麥用工甚省而為效<lb/>
　甚大黄河用之　六曰髙栁照常於隄内外用髙大<lb/>
　栁樁成行栽植不可稀少黄河用之運河則於隄面<lb/>
<pb n="KR2k0078_WYG_024-18b"/>
　栽植以便牽挽<hi>問水集</hi>
明世宗嘉靖十五年十一月丙寅陞總理河道都察院<lb/>
右副都御史李如圭為兵部右侍郎　壬申陞右副都<lb/>
御史于湛以原職總理河道<hi>明世宗實録治如圭字國寳澧州人𢎞  乙未進士</hi>
　<hi>歴户部尚書湛字瑩中金壇人正徳丁未進士歴户部右侍郎</hi>
　黄河先年由河南蘭陽縣趙皮寨地方流經考城東<lb/>
　明長垣曹蕭等縣以入徐州近年自趙皮寨南徙由<lb/>
　蘭陽儀封歸徳寧陵睢州夏邑永城等州縣流經鳯<lb/>
<pb n="KR2k0078_WYG_024-19a"/>
　陽地方入淮其歸徳蘭陽等州縣即今水患頗大<hi>嘉靖</hi>
　<hi>十五年總河李如圭治河疏略</hi>
明世宗嘉靖十六年七月癸夘命遷河南開封府夏邑<lb/>
縣城以避水患　十二月癸丑先是總理河道右副都<lb/>
御史于湛等言地丘店界牌口楊鐸鋪等水俱入亳州<lb/>
經渦河漸近夀春王陵且居鄭家口上流易成淤塞無<lb/>
以接濟二洪若挑飲馬池原淤河身地逺費多宜於地<lb/>
丘店野雞岡等口上流開鑿一河四十餘里由桃源集<lb/>
<pb n="KR2k0078_WYG_024-19b"/>
丁家道口入舊黄河既可以截渦河之水入河濟洪復<lb/>
可以免逼衝王陵之虞工部覆以為便詔從之<hi>明世宗實録</hi>
　<hi>會典云是年鑿地丘店野雞岡等上流支河四十餘里</hi>
明世宗嘉靖十七年七月乙酉先是總理河道右副都<lb/>
御史于湛奏原設河夫二千三百餘名今黄河南徙夫<lb/>
役無用量留五百名備修隄岸其一千八百名折銀貯<lb/>
庫以備河道支用工部覆議從之<hi>明世宗實録</hi>
　嘉靖戊戌河決金相寺口水出地上一丈許石橋歸<lb/>
<pb n="KR2k0078_WYG_024-20a"/>
　徳閘方殫為河二洪寘壅漕粟不得從河上議者謂<lb/>
　自孫繼口至清河口百餘里大興卒塞之非十四萬<lb/>
　人不可使領吏且六百人雜作治河卒受平賈與伐<lb/>
　買薪石之費期六月計十七萬餘緡是時公<hi>諱紹字孟宣棗</hi>
　<hi>强人開封府同知</hi>實注治河往行河曰是在我即湛祭令水<lb/>
　工表獨以徒四萬搴茭而自蹈橇理楗事徒四萬一<lb/>
　勸赴臿百餘里雲舉各自以為常見公凡三月河隄<lb/>
　成纔佐吏數十算九千七百餘緡而巳績上賜爵一<lb/>
<pb n="KR2k0078_WYG_024-20b"/>
　級<hi>李攀龍滄溟集</hi>
明世宗嘉靖十八年正月乙酉河道都御史胡纘宗疏<lb/>
言河南睢州考城縣地方新開孫繼口孫禄口各黄河<lb/>
支流以一分殺上源歸睢二處水患一以灌下流徐吕<lb/>
二洪以濟官漕議於孫繼口至孫禄口另築長隄及將<lb/>
考城縣馬牧集等處修堵決口務築髙廣堅實密栽榆<lb/>
栁䕶之河身既寛土隄亦實大水渙發勢能容受可免<lb/>
衝決散漫之虞而黄河安流二洪順受運道可無患矣<lb/>
<pb n="KR2k0078_WYG_024-21a"/>
疏入下工部議行之　三月已巳改胡纘宗巡撫河南<lb/>
以原任副都御史朱裳總理河道　五月丙申總理河<lb/>
道都察院右副都御史朱裳卒賜祭𦵏如例裳直𨽻沙<lb/>
河縣人正徳中舉進士授監察御史出守鞏昌累陞都<lb/>
察院右副都御史總理河道未幾以憂去起復原任至<lb/>
是卒裳性峻直有清操歴官三十年攻苦食淡常若一<lb/>
日有先朝名臣之風焉<hi>明世宗實録徳胡纘宗字世甫秦安人正  戊辰進士</hi>
明世宗嘉靖十九年濬睢州孫繼口至丁家道口淤河<lb/>
<pb n="KR2k0078_WYG_024-21b"/>
五十里<hi>明會典</hi>
　是年河決野雞岡由渦河經亳州入淮二洪大涸兵<lb/>
　部侍郎王以旂開李景髙支河一道引水出徐濟洪<lb/>
　役丁夫七萬有竒八月而成尋淤<hi>河防一覽</hi>
　是年決睢州野雞岡由亳入渦河二洪告涸漕舟膠<lb/>
　阻命兵部侍郎王以旂同河道漕運二都御史周金<lb/>
　郭持平築塞野雞岡濬李景口由蕭縣以達小浮橋<lb/>
　凡六百餘里於是渦河堙而河之全力皆入於徐矣<lb/>
<pb n="KR2k0078_WYG_024-22a"/>
　<hi>蕭縣志歴持平字守衡萬安人正徳丁丑進士  工部右侍郎兼右僉都御史</hi>
　以旂開支河引水濟洪糧運無阻上悦加秩尋復淤<lb/>
　是時河益南徙<hi>明紀事本末</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_024-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻二十四<lb/>
</p>
<p>
</p>
  </div>
</body>
</text>
</TEI>
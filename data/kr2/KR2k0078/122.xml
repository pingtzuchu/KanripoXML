<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百二十二</head> <lb/>
    <p>
<pb n="KR2k0078_WYG_122-1a"/>
欽定四庫全書<lb/>
　行水金鑑巻一百二十二<lb/>
　　　　　　　　　　江南按察使傅澤洪撰<lb/>
　　運河水<lb/>
明神宗萬歴四年正月辛丑以原任登州府知府陞陜<lb/>
西行太僕寺少卿李承選改添註遼東行太僕寺少卿<lb/>
兼山東僉事駐萊州開浚新河　已酉髙郵州清水潭<lb/>
堤口衝決時督漕侍郎張翀以修復老堤工力浩大數<lb/>
<pb n="KR2k0078_WYG_122-1b"/>
年始可成功恐新運巳臨決口未就且令糧船暫由田<lb/>
圈裏行而御史陳功則稱圈田淺澀不便牽挽外湖水<lb/>
面闊四十餘里風有不順必至稽阻工科給事中侯于<lb/>
趙亦以兩臣持議未決恐致過淮後期乞敕所司速議<lb/>
并欲以淮南運道專責漕臣而以淮北運道命河臣傅<lb/>
希摰一意經理務時加挑濬以圖萬全從之　已酉督<lb/>
漕侍郎張翀以修築寳應堤工議於江南各府州縣并<lb/>
浙江江西湖廣每糧一石加派一斗折銀五分兊于餘<lb/>
<pb n="KR2k0078_WYG_122-2a"/>
鹽銀内借用候次年徵完補解弗許詔以漕糧脚米六<lb/>
升毎歳計銀三萬三千三百餘兩及蠲免七升内量復<lb/>
一升毎歳計銀一萬兩為修築之費又命於河道衙門<lb/>
轉發修河銀五萬兩如不敷或留漕米或借工本鹽銀<lb/>
或山東河南香錢例銀及德州倉銀并准凑用　壬子<lb/>
開浚新河工部右侍郎兼右僉都御史徐栻等議新河<lb/>
二百五十八里中間鑿山引水築堤建閘工必不可議<lb/>
省漕河舊規每方廣一丈深一尺為一方每方二工計<lb/>
<pb n="KR2k0078_WYG_122-2b"/>
工給銀四分共該銀九十萬八千七百六十一兩八錢<lb/>
費必不可不儲得㫖膠河在嘉靖間該道官自行開浚<lb/>
工已十之六七當時未聞請給錢糧多用夫役今特竟<lb/>
其未成之緒縱工費銀鉅何至動稱百萬據所委勘各<lb/>
司道官多推艱避事其中工程道里丈尺大率虛估未<lb/>
見詳確顯是故設難詞欲以阻壞成事且就近有司官<lb/>
員豈無堪用者乃委及王府長史長史以輔𨗳為職豈<lb/>
宜侵有司事徐栻始議云何今觀其所措畫殊無勤誠<lb/>
<pb n="KR2k0078_WYG_122-3a"/>
任事之忠户工二部其㑹同原建議劉應節並二科勘<lb/>
議以聞　栻等又言前題匡家莊地委髙峻難扵施工<lb/>
改扦黄阜嶺道里稍近而髙處亦復不減泉水仍不可<lb/>
通惟治都泊由船路溝一帶原係便路相𫝊謂都泊為<lb/>
水所匯船路溝為行舟處似有待於今日者在黄阜嶺<lb/>
迤北既逺其髙峻在分水嶺迤南又避其淤沙地形平<lb/>
衍水勢浸漫且旁有可濟之河水可引之源泉其上流<lb/>
為沽膠等河濬之以為血脈其下流為張奴等河濬之<lb/>
<pb n="KR2k0078_WYG_122-3b"/>
以為經絡多建閘座以通其咽喉廣開水櫃以資其榮<lb/>
衛立堤塍以障其流沙開月河以洩其横溢或遇大旱<lb/>
水淺仍照㑹通河事例預造剥船以備剥淺每年春初<lb/>
大挑小挑務期通利其海倉口等處俱有舊設倉厫仍<lb/>
查復製造以備積貯是可以備海運之長䇿稱轉輸之<lb/>
便途矣報可　丁巳命漕運及河道衙門嚴督郡縣將<lb/>
清水潭原決堤口設法堵塞勿得恃圈田外湖致稽糧<lb/>
艘　二月丙寅户科都給事中光懋言國家建都極北<lb/>
<pb n="KR2k0078_WYG_122-4a"/>
軍國之需悉仰給東南近因漕渠多梗識者謂宜别通<lb/>
一路與運河並行然初議挑浚僅百里起夫約數千經<lb/>
費數萬即可通潮信而海水自來頃勘報又謂海潮必<lb/>
不可通矣三徙匡家莊而都泊是主矣深挑量浚計地<lb/>
長百有七十里矣旁引接濟之水又逺百六十里與正<lb/>
河等矣夫役過四萬矣時限三年矣估計工費又幾百<lb/>
萬矣前後矛盾恐糜竭無餘而漕事未必有禆乞命尚<lb/>
書劉應節暫輟營事赴開河地方與徐栻虛心講求實<lb/>
<pb n="KR2k0078_WYG_122-4b"/>
用若出百萬之費未足收永頼之功不妨奏請中止下<lb/>
所司　已巳工部尚書郭朝賓等言新河之議劉應節<lb/>
原以通海為主今查姚家莊以南至集墓溝計三十里<lb/>
自孫家口以南至髙崖頭玉皇廟共一百一十八里餘<lb/>
又自髙崖頭至旋河觜量浚七十丈俱係海水必由之<lb/>
路宜即興工其開引水河一百四十六里應命停止惟<lb/>
是千聞不如一見徐栻親見海不可通故議引泉乃欲<lb/>
使之捨泉就海責以必通萬一無成則栻得自諉而費<lb/>
<pb n="KR2k0078_WYG_122-5a"/>
過錢糧已不可追矣必須公同應節商度至當可通則<lb/>
通可止則止慎於經始以圖萬全上命應節暫解營務<lb/>
㑹同栻并該省撫按官親到地方虛心計議先將難處<lb/>
開浚試驗果否可行細估具奏毋得拘泥原議含糊兩<lb/>
可致誤大計户工二部各先發銀三萬兩付應節支用<lb/>
以後工費另行議處　丙子議浚新河工部右侍郎徐<lb/>
栻題山東屢罹災傷青登萊三府尤甚今大舉河工必<lb/>
頼居民安業乞將一應拖欠錢糧自隆慶六年以前免<lb/>
<pb n="KR2k0078_WYG_122-5b"/>
徵萬歴元年二年緩徵疏入命所司分别京邉緩急以<lb/>
副恤民德意　刑科給事中王道成言新河一事劉應<lb/>
節主通海徐栻主引泉臣愚以為膠州在南海口之中<lb/>
土最髙厚萬一堅石隠伏挑浚安施至於漕運紓長河<lb/>
泉脈細易盈易涸閘櫃徒勞况海船河船决難通用而<lb/>
山東錢糧不滿二萬即南北區處百萬易備使復有不<lb/>
足其將再請乎疏入上曰人臣任事最難巳令虛心議<lb/>
處不當預為難成之説以恐之命仍前議　戊子工部<lb/>
<pb n="KR2k0078_WYG_122-6a"/>
右侍郎兼右僉都御史徐栻以條議新河事奉㫖切責<lb/>
倉皇具疏陳謝而所録㫖意差訛為工科論劾上以栻<lb/>
在逺𫝊寫致誤貸之　三月辛亥巡按山東御史商為<lb/>
正言臣奉命亟趨膠州擇分水嶺難開處挑驗用夫一<lb/>
千一百名方廣十丈餘挑下數尺即碙□石又數尺即<lb/>
沙此下皆黒沙土未丈餘即有水泉湧出隨挑隨汲愈<lb/>
深愈難今十日餘矣而所挑深止一丈二尺所費銀已<lb/>
五百餘兩尚未與水面相平若欲通海及海船可行更<lb/>
<pb n="KR2k0078_WYG_122-6b"/>
須増深一丈雖二百餘萬金不足以了此且麻灣海倉<lb/>
海口兩頭淖沙數十里隨挑隨淤雖使别開一渠數月<lb/>
後潮至沙壅亦復如是况海運必出自淮安海口髙寳<lb/>
其所必經髙寳不治此河雖通亦不能越而飛渡觀其<lb/>
緩急先後之勢此河之不必通亦眀矣而况有未必能<lb/>
通之勢若此乎乞命停止毋事虛糜下部議　丙辰河<lb/>
道總督漕運侍郎吳桂芳言髙郵河南隄乃永樂間平<lb/>
江伯陳瑄所建運舸俱行湖内波濤為患至𢎞治間侍<lb/>
<pb n="KR2k0078_WYG_122-7a"/>
郎白昂議開越河中為土堤東為石堤兩頭建閘名為<lb/>
康濟河其中堤之西老堤之東約成民田數萬畝即今<lb/>
所謂圈子田也彼時未傍西堤為河而别作越河於數<lb/>
里内舳艫安流軍民稱便但河去老堤大逺瞻顧不及<lb/>
缺壞不修遂至水入圈田又成一湖而中土堤遂潰壞<lb/>
則東堤猶受數百里湖濤故有昨歳清水潭之決蓋勢<lb/>
所必至也今若盡復白昂舊蹟䇿非不善但據估銀二<lb/>
十三萬有竒比之白昂所費尚不及半誠恐修築不堅<lb/>
<pb n="KR2k0078_WYG_122-7b"/>
數年復壞反成虛費則不如照𢎞治年間侍郎王恕議<lb/>
就老堤為越河只修築東西二堤為費既省而循堤牽<lb/>
挽亦可隨壞隨修髙郵既完徐及寳應謹將切要事宜<lb/>
條為四議其一曰設處錢糧二曰燒採磚石三曰分募<lb/>
夫役四曰委官分理下所司　壬戌工科給事中戴光<lb/>
唘言臣觀吳桂芳所奏髙郵築堤一事舊河方病太逺<lb/>
終不忘軍民稱便之功開河令傍老堤又自為二面皆<lb/>
水之慮臣竊探桂芳意若曰三堤並修一河復舊良可<lb/>
<pb n="KR2k0078_WYG_122-8a"/>
垂逺但前估工費不足應用今又不便更估不若姑省<lb/>
中東二堤之費云爾按其疏中有據估不及白昂之半<lb/>
又曰必復康濟之舊非増二十萬不濟其意可見矣夫<lb/>
圖大事者忘小費何必過為嫌憚求倖於目前茍安哉<lb/>
下部議　四月戊辰先是漕運侍郎吳桂芳以議修髙<lb/>
郵湖堤為工科給事中戴光唘所摘下工部議言漕臣<lb/>
躬親相度必有所見但疏意似因工鉅財詘改疏越河<lb/>
故戴給事反覆辨之事應覆勘惟是合用磚石數多採<lb/>
<pb n="KR2k0078_WYG_122-8b"/>
燒船運非倉卒可辦所議河南庫貯河工銀五萬兩應<lb/>
節轉發其磚石行各府州縣如式燒採至興大役應分<lb/>
派各府縣撥夫一體應役計時省放得㫖吳桂芳原任<lb/>
揚州河工事理知之必真前已有㫖委任責成不必又<lb/>
行覆勘餘如議户部亦以江北各府樁草香錢船税等<lb/>
銀五千兩漕撫罪贖銀五千兩廬鳯淮揚徐滁和事例<lb/>
納板銀二萬五千兩俱免解部各總輕齎内河工銀共<lb/>
五萬八百六十四兩兩淮鹽運司庫貯挑河銀三萬兩<lb/>
<pb n="KR2k0078_WYG_122-9a"/>
俱留濟用上俞其請仍留廬鳯等府應解馬價銀二萬<lb/>
二千兩以濟之　庚午勘議新河兵部尚書劉應節言<lb/>
新河地形如掌水勢成渠較之黄埠嶺誠便且兩海口<lb/>
水甚深闊下皆實地乗潮自可通舟惟南海口迤北十<lb/>
五里積沙數段從古路口另開十三里許直接麻灣以<lb/>
避之可以永恃又横建一閘於新舊河水之交則潮水<lb/>
流通浮沙不入矣北海口以南三十里為龍王廟有客<lb/>
沙二里四十步撈沙二尺下即實地若旁闢一渠築堤<lb/>
<pb n="KR2k0078_WYG_122-9b"/>
五百餘丈以約水障沙自無他患由廟前達新河閘口<lb/>
中間一二淺阻并令挑深亦可無虞矣分水嶺一帶地<lb/>
形本髙泉水四溢拽泥運水工力固難然起工當自卑<lb/>
而髙洩水當自髙而卑難易未可執一論也至王家丘<lb/>
船路溝一段地勢趨下白河適當其衝秋水暴漲最為<lb/>
河患宜岸口建閘一座沂水上流建壩二座尋常水流<lb/>
壩下引以濟河秋漲則水經壩上内以停沙亦為善䇿<lb/>
大都北自海口抵亭口南自麻灣朱舖通潮最易所慮<lb/>
<pb n="KR2k0078_WYG_122-10a"/>
者惟朱舖抵亭口四十餘里耳然臣意主於通漕原不<lb/>
泥於通海也若造船宜准漕臣王宗沭所造海船式而<lb/>
稍儉其制載糧不過四百石納水不過三四尺則河海<lb/>
可並行無患矣山東巡撫李世達言南海麻灣以北劉<lb/>
尚書謂沙積難除徙古路溝以避之毎里約費五千八<lb/>
百餘兩十三里總約七萬五千餘金然南接鴨緑港達<lb/>
東龍家屯沙積甚髙渠口一開沙隨潮入故復有建閘<lb/>
障沙之議竊以謂閘閉則潮安從入閘唘則沙又安從<lb/>
<pb n="KR2k0078_WYG_122-10b"/>
障也北海倉口以南至新河閘大率沙淤潮淺劉尚書<lb/>
從東岸試挑二里僅去沙二尺給過工食巳二千一百<lb/>
金而大潮一來沙壅如故故復有築堤約水障沙之議<lb/>
竊以為障兩岸之沙則可若沙自隨潮衝激安能障也<lb/>
分水嶺髙峻試一工長止二十丈而費近千五百金舊<lb/>
河身原深一丈一尺新挑止深一丈四五尺最深亦不<lb/>
過一丈九尺為下多碙□石又掣水甚艱也故復有改<lb/>
挑王家丘之議竊以吳家口至亭口共髙峻者五十里<lb/>
<pb n="KR2k0078_WYG_122-11a"/>
大概多碙□石以分水嶺一工計之費當何若試過三<lb/>
工俱的無可行况全河長亘一百七十里乎潮信有常<lb/>
遇大潮始稍逺然亦止近陳村閘楊家圈耳曽未至朱<lb/>
舖亭口也况日止二潮乎此潮水之難恃也自店口至<lb/>
新河口紆曲餘二百里張魯白膠三水微細都泊行潦<lb/>
業巳乾涸設遇亢旱何泉可引引泉亦難恃也海中小<lb/>
舟載三百石者必納水六七尺始可行王侍郎船式果<lb/>
可行乎元人自至正十七年開浚此河至三十一年竟<lb/>
<pb n="KR2k0078_WYG_122-11b"/>
以淺澀奏廢元史謂其勞費不貲終無成功足為前鑒<lb/>
今當緝髙寳之堤無徒殫財力於不可必成之膠河也<lb/>
巡按御史商為正亦以為言上以撫按奏報與劉應節<lb/>
所奏利害懸殊恐難厎績命工部集議以聞於是工部<lb/>
覆言撫按議既眀確則應節所謂可成可恃者詢謀原<lb/>
未僉同委應停罷上然之召應節及栻遂并罷諸添設<lb/>
員役焉　六月乙丑罷新河兵部尚書劉應節猶以用<lb/>
過夫役器具等項銀共三萬二千二百二十餘兩請下<lb/>
<pb n="KR2k0078_WYG_122-12a"/>
所司　丁丑總理河道右僉都御史傅希摰言山東兖<lb/>
東二府運河額編有現役夫有徵銀夫共一萬四十一<lb/>
名今查工程繁簡酌量裁留現役夫六千七十五名存<lb/>
用革去徵銀夫三千九百六十六名所徵工銀按季解<lb/>
貯府庫備河工支用從之　甲申總理河道右僉都御<lb/>
史傅希摰言南<hi>闕</hi>　　　往來要區素稱大淺二年議<lb/>
一<hi>闕</hi>　　春秋興工輙扵糧船有碍宜倣濟寧月河制<lb/>
建通河一閘遇大挑則船隻俱出月河工畢仍出大河<lb/>
<pb n="KR2k0078_WYG_122-12b"/>
用夫約九千名用銀約四千七百餘兩下所司<hi>明神宗實録</hi>
　是年工部覆止膠河疏曰看得尚書劉應節侍郎徐<lb/>
　栻題稱南海口地方有積沙横絶中流巳從古路溝<lb/>
　另開十一里許以避此沙又議於新舊河水之交横<lb/>
　建一閘俾浮沙不入北海口一帶築堤五百餘丈以<lb/>
　約水障沙分水嶺一帶試開一處深至三丈以上運<lb/>
　水甚難因而停工自王家丘至船路溝另開七里為<lb/>
　一便路此處白河一道適當分水嶺之衝議建閘壩<lb/>
<pb n="KR2k0078_WYG_122-13a"/>
　以遏之仍引水為用及造船之式欲以侍郎王宗沐<lb/>
　海船為準而稍儉其制載糧三四百石納水三四尺<lb/>
　河海並行永永無患要動用原奏留銀三十萬其餘<lb/>
　銀兩另行細估補發巡撫李世達題稱試過三工俱<lb/>
　巳的無可行潮水引泉俱不可恃乞將二臣囘部管<lb/>
　事巡按商為正題稱淖沙為梗海水難通及又揭稱<lb/>
　淖沙難去丈尺難據工程難計沙石難去潮水不足<lb/>
　恃引河不足濟海運難行乞命二臣囘京河工即為<lb/>
<pb n="KR2k0078_WYG_122-13b"/>
　停止各一節議照尚書劉應節侍郎徐栻建議新河<lb/>
　要捨故河而尋便道在於匡家莊一帶開濬以通海<lb/>
　為主葢兩海相貫則河渠充滿海舟直達於河由河<lb/>
　復入於海往來無滯誠為得䇿隨該二臣改議黄阜<lb/>
　嶺又改船路溝今却於分水嶺開試勘稱河形太髙<lb/>
　而海最下勢不可通遂議及乗潮導河障沙造舟等<lb/>
　事意在多方求濟大約以兩頭所恃者潮南自麻灣<lb/>
　以抵朱舖凡五十里北自海口以抵亭口一百八十<lb/>
<pb n="KR2k0078_WYG_122-14a"/>
　里皆可通潮巡撫李世達却謂南潮止及陳村閘距<lb/>
　海口二十里北潮止及楊家圈距海口六十里間或<lb/>
　至朱舖亭口者葢一年之内有大風迅烈潮流疾速<lb/>
　則然不可以為常也且潮水倏焉而長倏焉而落落<lb/>
　則未免守候躭延踰時况潮之所及為有限乎潮不<lb/>
　足恃明矣又以中段所恃者張奴河至膠乃最下之<lb/>
　地為秋潦所歸十月以後日漸消耗至春月泉脈㣲<lb/>
　細適糧運湧到之時雖置櫃建閘以時唘閉終不能<lb/>
<pb n="KR2k0078_WYG_122-14b"/>
　使之源源而來滔滔不竭也至謂白河流沙為害議<lb/>
　建壩二座以遏水之入而謂水流壩下引以濟河秋<lb/>
　漲水經壩上則沙必與水俱入而謂内以停沙又皆<lb/>
　臣等所未喻也河不足恃亦明矣兩海口地方各有<lb/>
　淖沙至謂為淺沙客沙亦能為害全河長亘二百七<lb/>
　十里内沙洲頗多自王家丘至船路溝七里雖為便<lb/>
　路其下有沙與否亦未可知沙在海中者潮水湧進<lb/>
　沙必隨之而入沙在地中者疏濬所及沙必隨之而<lb/>
<pb n="KR2k0078_WYG_122-15a"/>
　出雖土沙相半土可蕩盡而沙則下沈日積日多愈<lb/>
　挑愈有固非祛除所能絶亦非堤閘所能障也乗潮<lb/>
　導河皆無足恃沙多水淺置舟則膠雖稍儉其制載<lb/>
　糧三四百石亦非淺淺者所能勝也剥淺易舟建倉<lb/>
　等議必將復起尚書劉應節亦謂善後之䇿難以逆<lb/>
　覩竊恐所謂利者未必利而害將不止於什一矣國<lb/>
　家舉事固不嫌於導河若無禆漕計亦奚以導河為<lb/>
　哉今以百萬之銀驅數十萬之衆而希冀不可必成<lb/>
<pb n="KR2k0078_WYG_122-15b"/>
　之功殊非萬全之謀亦非二臣建議之初意也且尚<lb/>
　書劉應節原奉有明㫖㑹同徐栻等并該省撫按官<lb/>
　虛心計議先將難處開濬試驗果否的有可行今撫<lb/>
　按官李世達商為正俱各親到地方公同開濬試驗<lb/>
　而執論互異如此則劉應節所謂為而可成成而可<lb/>
　恃者詢謀原未僉同事體委多窒礙相應停罷以省<lb/>
　勞費<hi>河防𣙜</hi>
　是年五月漕撫吳桂芳題請委郎中陳詔殷建中兵<lb/>
<pb n="KR2k0078_WYG_122-16a"/>
　備程學博知州吳顯修復髙郵西湖老堤傍老堤繇<lb/>
　圈田改挑康濟越河并築中堤糧運民生至今頼之<lb/>
　　按髙郵捍湖老堤長亘四十里永樂年建至𢎞治<lb/>
　間白昂於境内越民田三里鑿康濟越河通餉避河<lb/>
　者為東堤其捍隔民田者為中堤中堤之中有田數<lb/>
　十萬畝則圈田也嗣後圈田淹沒老堤傾圮萬歴三<lb/>
　年泗水南下衝決清水潭等處故塞決後即議修老<lb/>
　堤甃砌磚石改越河廢東堤改築中堤以便牽挽湖<lb/>
<pb n="KR2k0078_WYG_122-16b"/>
　堤迄今堅固越河利渉<hi>南河全考</hi>
明神宗萬歴五年二月已夘總督漕運侍郎吳桂芳言<lb/>
髙郵石堤工將厎績宜及時開挑越河查先年侍郎白<lb/>
昂開康濟越河去老堤太逺河成之後人心狃於目前<lb/>
越河之安而忘老堤外捍之力年復一年不復省視遂<lb/>
致老堤與中堤俱壞而東堤不能獨存今宜倣侍郎王<lb/>
恕之議挨老堤十數丈取土成河使堤上往來共由人<lb/>
得照管不致蹈前頺圯㫖下所司　三月戊子朔工部<lb/>
<pb n="KR2k0078_WYG_122-17a"/>
覆給事中劉鉉奏丹陽一帶河身淺涸漕艘阻滯叅政<lb/>
王叙果不行挑濬臨事倉皇倡為開孟瀆河壩之議得<lb/>
㫖奪俸二月孟瀆可開俟秋水落後興工為來歳運計<lb/>
　癸夘直隸巡按御史郭思極因京口漕河淺涸條上<lb/>
三吳水利一復練湖以永資蓄洩葢江南漕河北髙南<lb/>
下京口一帶地形髙亢河流易涸雖奔牛吕城建閘起<lb/>
閉蓄水以待運船而實仰藉練湖為之源也練湖北去<lb/>
丹陽城百步而近漕河縈遶其側周圍四十餘里仰受<lb/>
<pb n="KR2k0078_WYG_122-17b"/>
長山八十四溪之水滙為巨浸唐宋以來築有中梗斗<lb/>
門石閘國朝天順成化間屢常疏濬増修夏秋戽水溉<lb/>
田冬春放水濟運故有湖水放一寸河水漲一尺之諺<lb/>
自往時守令狃於近利令豪右告佃成田寖失舊額而<lb/>
傍湖之民私開涵洞網取漁利年涸一年今且揚塵矣<lb/>
為漕河經乆計急宜請復倘慮貧民失業使佃湖之民<lb/>
轉佃於萬頃澤等處可也一修孟瀆以旁通舟楫奔牛<lb/>
呂城二閘例應冬閉春唘蓄水以待運船然秋冬之交<lb/>
<pb n="KR2k0078_WYG_122-18a"/>
囘空運船與往來官船必取道於此欲恪守成規勢不<lb/>
可得有不由二閘而可以間道達江者為武進之孟瀆<lb/>
河河延袤六十餘里外通長江内資灌溉自嘉靖間防<lb/>
倭入宼築壩堵塞於是河流漸㣲日就阻塞而船不復<lb/>
經行矣全計開濬約費五萬餘金取諸漕運衙門無令<lb/>
獨累武進一縣此河一開既有私道以通舟楫而運閘<lb/>
得唘閉之宜又引江潮以進奔牛而運河資接濟之力<lb/>
矣部覆得㫖練湖并孟瀆河撫按督同水利官修復開<lb/>
<pb n="KR2k0078_WYG_122-18b"/>
浚責令秋間完報為來歳轉漕計占湖阻運不行治罪<lb/>
已是寛恩如何又議勘償如有抗拒阻撓及司道因循<lb/>
茍且者撫按叅來重處　壬子巡按直隸御史陳世寳<lb/>
條陳河道江北四事江南二事一復老黄河故道先是<lb/>
河自三義鎮歴清河縣北出大河口與淮水㑹流出海<lb/>
運道自淮安天妃廟亂淮而下十里至大河口從三義<lb/>
鎮出口向桃源大河而去謂之老黄河至嘉靖初年三<lb/>
義鎮口淤而黄河改趨清河縣南與淮㑹合入海自是<lb/>
<pb n="KR2k0078_WYG_122-19a"/>
運道不由大河口而徑詣清河縣北上矣邇者崔鎮屢<lb/>
決河勢漸趨故道若仍開三義鎮口引河入清河縣北<lb/>
或令出大河口與淮流合或從清河西另開一河引淮<lb/>
水出河上游㑹合則運道無恐而淮泗之水亦不為黄<lb/>
河所漲民難其永舒矣一修寳應湖堤補古堤以固其<lb/>
外于古堤東再起一堤以通越河而使運舟於此經行<lb/>
一請復上下練河一開復孟瀆河一増建儀真二閘因<lb/>
江口去閘太逺欲於上下江口迤邐十數丈許各建一<lb/>
<pb n="KR2k0078_WYG_122-19b"/>
閘潮始來預唘板以納之潮初退即下板以閉之使出<lb/>
江之船盡數入閘以免遲滯一開𤓰洲河港塢將屯船<lb/>
塢挑浚深闊使船之先入者屯聚於内又於鹽壩之東<lb/>
開一曲港與新閘外港相合使船之後至者續泊於内<lb/>
以免金山挂江之險部覆允行　五月甲午孟瀆河以<lb/>
三月初興工至是報竣共用銀一萬六千五十餘兩<lb/>
閏八月壬辰禮科左給事中湯聘尹言京口水涸漕輓<lb/>
愆期近議開練湖矣然可以資丹陽不能資丹徒議開<lb/>
<pb n="KR2k0078_WYG_122-20a"/>
孟瀆矣然可以資江隂不能資京口也葢京口與洲對<lb/>
壘而孟瀆去洲頗遙空船可以泝流糧艘難以涉險則<lb/>
運道必出京口矣宜於京口之傍另建一閘引江流内<lb/>
注低舊閘可丈許視冬間水勢而定之準焉潮長則開<lb/>
縮則閉可免涸轍之患章下所司　庚戌御史尹良佐<lb/>
條陳漕運事宜一通便道以速漕運孟瀆河口渡江入<lb/>
白墖河抵灣頭為運道㨗徑宣德七年平江伯開通至<lb/>
正統四年都督武興復閉今孟瀆河既開則自河渡江<lb/>
<pb n="KR2k0078_WYG_122-20b"/>
入黄家港水面雖闊江流甚平且由黄家灣至泰興以<lb/>
達灣頭髙郵運河僅二百餘里可免𤓰儀不測之患一<lb/>
開江道以泊運舟糧船自京口乗風北渡瞬息可達𤓰<lb/>
閘但金山而下觸浪洶湧中流遇風則𤓰鎮之收閘者<lb/>
朱盡而京口之出口者難㢠廻難免漂没之患惟鎮江城<lb/>
西北有甘露港約長十餘里夾岸洲田宜挑使深闊以<lb/>
便囘泊部覆二港可否踏勘行之報可　十一月癸已<lb/>
漕臣吳桂芳奏髙郵湖土石二堤新開越河南北二閘<lb/>
<pb n="KR2k0078_WYG_122-21a"/>
及老堤加髙石層増設䕶堤朩城各工竣事報聞<hi>明神宗實</hi>
<hi>録</hi>
　是年漕撫侍郎吳桂芳命主事張譽知府邵元哲等<lb/>
　増築山陽運堤自板閘至黄浦長七十里閉通濟閘<lb/>
　建興文閘及修新莊等閘築清江浦南堤以禦湖水<lb/>
　加河岸以禦黄淮加清江閘以便運舟之牽挽剏板<lb/>
　閘漕堤北接舊堤南接新堤<hi>南河全考</hi>
　<lb/>
<pb n="KR2k0078_WYG_122-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻九十五</head> <lb/>
    <p>
<pb n="KR2k0078_WYG_095-1a"/>
欽定四庫全書<lb/>
　行水金鑑巻九十五<lb/>
　　　　　　　　　　江南按察使傅澤洪撰<lb/>
　　運河水<lb/>
宋太宗太平興國八年六月雄州易水漲壞民廬舍<lb/>
河南府澍雨洛水漲五丈餘壞鞏縣官署軍營民舍殆<lb/>
盡榖洛伊瀍四水暴漲壊京城官署軍營寺觀祠廟民<lb/>
舍萬餘區溺死者以萬計又壊河淸縣豐饒務倉庫軍<lb/>
<pb n="KR2k0078_WYG_095-1b"/>
營民舍百餘區<hi>宋史五行志</hi>七月滹沱及祁之資滄之胡盧<lb/>
雄之易惡池水皆溢為患<hi>宋史太宗本紀</hi>
盧之翰字維周祁州人太平興國時為工部員外郎建<lb/>
議𨗳潩河合于淮逹許州以便漕運以勞加戸部員外<lb/>
郎<hi>宋史盧之翰傳</hi>
宋雄幽州人雍熙中知均唐二州未幾䕶河隂屯兵以<lb/>
知河渠利害因命領䕶汴口均節水勢以逹轉漕京師<lb/>
賴之<hi>宋史宋雄傳</hi>
<pb n="KR2k0078_WYG_095-2a"/>
初楚州北山陽灣尤迅急多有沉溺之患雍熙中轉運<lb/>
使劉蟠議開沙河以避淮水之險未完而受代喬維岳繼<lb/>
之開河自楚州至淮隂凡六十里舟行便之<hi>宋史河渠志</hi>
喬維岳為淮南轉運司淮河西流三十里曰山陽灣水<lb/>
勢湍悍運舟多懼覆溺維岳䂓度開故沙河自末口至<lb/>
淮隂磨盤口凡四十里又建安北至淮澨五堰運舟所<lb/>
至十經上下其重載者皆卸糧而過舟時壊失糧綱率<lb/>
緣此為姦潜有侵盜維岳始命剏二斗門於西河第三<lb/>
<pb n="KR2k0078_WYG_095-2b"/>
堰二門相距踰五十歩覆以夏屋設縣門積水俟潮平<lb/>
乃泄之建横橋岸上築土累石以牢其址自是弊盡革<lb/>
而運舟往來無滯矣罷使職權知楚州<hi>宋史喬維岳傳</hi>
宋太宗端拱元年供奉官閤門祗候閻文遜苖忠俱上<lb/>
言開荆南城東漕河至師子口入漢江可通荆峽漕路<lb/>
至襄州又開古白河可通襄漢漕路至京詔八作使石<lb/>
全振往視之遂廢丁夫治荆南漕河至漢江可勝二百<lb/>
斛重載行旅者頗便而古白河終不可開<hi>宋史河渠志</hi>
<pb n="KR2k0078_WYG_095-3a"/>
孔守正浚儀人淳化初擢高陽關副都明年䕶浚惠民<lb/>
河塞澶州決河就知州軍<hi>宋史孔守正傳</hi>
宋太宗淳化二年六月乙酉以汴水決浚儀縣帝親督<lb/>
衛士塞之<hi>宋史太宗本紀</hi>是年六月汴水決浚儀縣帝乗歩輦<lb/>
出乾元門宰相樞密迎謁帝曰東京養甲兵數十萬居<lb/>
人百萬家天下轉漕仰給在此一渠水朕安得不顧車<lb/>
駕入泥淖中行百餘步從臣震恐殿前都指揮使戴興<lb/>
叩頭懇請回馭遂捧輦出泥淖中詔興督步卒數千塞<lb/>
<pb n="KR2k0078_WYG_095-3b"/>
之日未旰水勢遂定帝始就次太官進膳親王近臣皆<lb/>
泥濘沾衣知縣宋炎亡匿不敢出特赦其罪是月汴又<lb/>
決於宋城縣發近縣丁夫二千人塞之是年從河北轉<lb/>
運使請自深州新砦鎭開新河𨗳胡盧河分為一派凡<lb/>
二百里抵常山以通漕運胡盧河源於西山始自冀州<lb/>
新河鎭入深州武強縣與滹沱河合流其後變徙入大<lb/>
河至神宗熙寜中内侍程昉請開決引水入新河故道<lb/>
詔本路遣官按視永静軍判官林伸東光縣令張言舉<lb/>
<pb n="KR2k0078_WYG_095-4a"/>
言新河地形高仰恐害民田昉言地勢最順宜無不便<lb/>
仍復遣劉璯李直躬考實而璯等卒如昉言伸等坐貶<lb/>
官四年春詔六宅使何承矩等督戍兵萬八千人自霸<lb/>
州界引滹沱水灌稻為屯田用實軍廩且為備禦焉初<lb/>
臨津令黃懋上封事盛稱水田之利乃以承矩洎内供<lb/>
奉官閻承翰殿直張從古同制置河北縁邊屯田事仍<lb/>
以懋為大理寺丞充屯田判官其所經畫悉如懋奏是<lb/>
年以汜水汎溢浸許州民田詔自長葛縣開小河𨗳潩水<lb/>
<pb n="KR2k0078_WYG_095-4b"/>
分流二十里合于惠民河<hi>宋史河渠志</hi>
宋太宗淳化三年七月洛水溢<hi>宋史太宗本紀</hi>七月河南府洛<lb/>
水漲壞七里鎭國二橋<hi>宋史五行志</hi>李繼宣浚儀人淳化三<lb/>
年知保州又轉莊宅使築關城浚外濠造船二百艘入<lb/>
雞渠泉河以運糧人咸便之<hi>宋史李繼宣傳</hi>
宋太宗至道元年九月帝以汴河歲運江淮米五七百<lb/>
萬斛以濟京師問侍臣汴水疏鑿之由令叅知政事張<lb/>
洎講求其事以聞其言曰禹𨗳河自積石至龍門南至華<lb/>
<pb n="KR2k0078_WYG_095-5a"/>
陰東至砥柱又東至于孟津東過洛汭至于大伾即今<lb/>
成臯是也或云黎陽山也禹以大河流泛中國為害最<lb/>
甚乃于貝邱疏二渠以分水勢一渠自舞陽縣東引入<lb/>
漯水其水東北流至千乗縣入海即今黃河是也一渠<lb/>
疏畎引傍西山以東北形高敝壞堤水勢不便流溢夾<lb/>
右碣石入于渤海書所謂北過降水至于大陸降水即<lb/>
濁漳大陸則邢州鉅鹿澤播為九河同為逆河入于海<lb/>
河自魏郡貴鄉縣界分為九道下至滄州今為一河言<lb/>
<pb n="KR2k0078_WYG_095-5b"/>
逆河者謂與河水往復相承受也齊桓公塞以廣田居<lb/>
惟一河存焉今其東界至莽枯河是也禹又於滎澤下<lb/>
分大河為陰溝引注東南以通淮泗至大梁浚儀縣西<lb/>
北復分為二渠一渠元經陽武縣中牟臺下為官渡水<lb/>
一渠始皇疏鑿以灌魏郡謂之鴻溝莨菪渠自滎陽五<lb/>
出池口來注之其鴻溝即出河之溝亦曰莨菪渠漢明<lb/>
帝時樂浪人王景謁者王吳始作浚儀渠蓋循河溝故<lb/>
瀆也渠成流注浚儀故以浚儀縣為名靈帝建寧四年<lb/>
<pb n="KR2k0078_WYG_095-6a"/>
於敖城西北壘石為門以遏渠口故世謂之石門渠外<lb/>
東合濟水濟與河渠渾濤東注至敖山北渠水至此又<lb/>
兼邲之水即春秋晉楚戰於邲邲又音汳即汴字古人<lb/>
避反字改從汴字渠水又東經滎陽北旃然水自縣東<lb/>
流入汴水鄭州滎陽縣西二十里三皇山上有二廣武<lb/>
城二城相去百餘步汴水自兩城間小澗中東流而出<lb/>
而濟流自兹乃絶唯汴渠首受旃然水謂之鴻渠東晉<lb/>
太和中桓温北伐前燕將通之不果義熙十三年劉裕<lb/>
<pb n="KR2k0078_WYG_095-6b"/>
西征姚秦復浚此渠始有湍流奔注而岸善潰塞裕更<lb/>
疏鑿而漕運焉隋煬帝大業三年詔尚書左丞相皇甫<lb/>
誼發河南男女百萬開汴水起滎澤入淮千餘里乃為<lb/>
通濟渠又發淮南兵夫十餘萬開䢴溝自山陽淮至于<lb/>
揚子江三百餘里水面闊四十步而後行幸焉自後天<lb/>
下利于轉輸昔孝文時賈誼言漢以江淮為奉地謂魚<lb/>
鹽穀帛多出東南至五鳳中耿壽昌奏故事歲増關東<lb/>
穀四百萬斛以給京師亦多自此渠漕運唐初開通濟<lb/>
<pb n="KR2k0078_WYG_095-7a"/>
渠為廣濟渠開元中黃門侍郎平章事裴耀卿言江淮<lb/>
租船自長淮西北泝鴻溝轉相輸納於河陰含嘉太原<lb/>
等倉凡三年運米七百萬石實利涉於此開元末河南<lb/>
採訪使汴州刺史齊澣以江淮漕運經淮水波濤有沉<lb/>
損遂浚廣濟渠下流自泗州虹縣至楚州淮陰縣北八<lb/>
十里合于淮踰時畢功旣而水流迅急行旅艱險尋乃<lb/>
廢停却由舊河德宗朝歲漕運江淮米四十萬石以益<lb/>
關中時叛將李正巳田恱皆分軍守徐州臨渦口梁崇<lb/>
<pb n="KR2k0078_WYG_095-7b"/>
義阻兵襄鄧南北漕引皆絶于是水陸運使杜佑請改<lb/>
漕路自浚儀西十里疏其南涯引流入琵琶溝經蔡河<lb/>
至陳州合潁水是秦漢故道以官漕乆不由此故塡淤<lb/>
不通若畎流培岸則功用甚寡又廬夀之間有水道而<lb/>
平岡亘其中曰雞鳴山佑請疏其兩端皆可通舟其間<lb/>
登陸四十里而巳則江湖黔嶺蜀漢之粟可方舟而下<lb/>
由是白沙趨東關經廬夀浮潁步蔡歴琵琶溝入汴<lb/>
河不復經泝淮之險徑於舊路二千里功寡利溥朝議<lb/>
<pb n="KR2k0078_WYG_095-8a"/>
將行而徐州順命淮路乃通至國家膺圖受命以大梁<lb/>
四方所湊天下之樞可以臨制四海故卜京邑而定都<lb/>
天下甲卒數十萬衆戰馬數十萬匹並萃京師悉集七<lb/>
亡國之士民於輦下比漢唐京邑民庶十倍甸服時有<lb/>
水旱不至艱歉者有惠民金水五丈汴水等四渠派引<lb/>
脈分咸會天邑舳艫相接贍給公私所以無匱乏唯汴<lb/>
水橫亘中國首承大河漕引江湖利盡南海半天下之<lb/>
財賦并山澤之百貨悉由此路而進然則禹力疏鑿以<lb/>
<pb n="KR2k0078_WYG_095-8b"/>
分水勢煬帝開河以奉廵游雖數湮廢而通流不絶於<lb/>
百代之下終為國家之用者其上天之意乎<hi>宋史河渠志</hi>
宋太宗至道二年三月内殿崇班閻光澤國子博士邢<lb/>
用之上言請開白溝自京師抵彭城吕梁口凡六百里<lb/>
以通長淮之漕詔發諸州丁夫數萬治之以光澤䕶其<lb/>
役議者非之會宋州通判王矩上表極陳其不可且言<lb/>
用之田園在襄邑歲苦水潦私幸渠成遂罷其役<hi>宋史河渠</hi>
<hi>志</hi>六月河南瀍澗洛三水漲壞鎭國橋七月宋州汴河<lb/>
<pb n="KR2k0078_WYG_095-9a"/>
決穀熟縣<hi>宋史五行志</hi>
　宋時漕運自荆湖南北米至真揚交卸舟人皆市私<lb/>
　鹽以歸每得厚利故舟人以船為家一有損漏旋即<lb/>
　補葺久而不壞運道亦通太宗嘗謂侍臣曰篙工柁<lb/>
　師有少販鬻但無妨公不必究問眞帝王之度哉<hi>谿</hi>
　<hi>山餘話</hi>
王嗣宗為江浙荆湖發運使初漕運經泗州浮橋舟多<lb/>
覆壞嗣宗徙至城隅遂獲安濟咸平三年以漕運稱職<lb/>
<pb n="KR2k0078_WYG_095-9b"/>
就拜太常少卿<hi>宋史王嗣宗傳</hi>
宋眞宗咸平四年知静戎軍王能請自姜女廟東決鮑<lb/>
河水北入閻臺淀又自静戎之東引北注三臺小李村<lb/>
其水溢入長城口而南又壅使北流而東入于雄州五<lb/>
年順安軍兵馬都監馬濟復請自静戎軍東擁鮑河開<lb/>
渠入順安軍又自順安之西引入威虜軍置水陸營田<lb/>
於渠側濟等言役成可以達糧漕隔遼騎帝許之獨鹽<lb/>
臺淀稍高恐決引非便不從其議因詔莫州部署石普<lb/>
<pb n="KR2k0078_WYG_095-10a"/>
并䕶其役踰年功畢帝曰普引軍壁馬村以西開鑿深<lb/>
廣足以張大軍勢若邊城壕溝悉如此則遼人倉卒難<lb/>
馳突而易追襲矣其年河北轉運使耿望開鎭州常山<lb/>
鎭南河水入洨河至趙州有詔襃之<hi>宋史河渠志</hi>王能定陶<lb/>
人咸平中知静戎軍建議決鮑河㫁長城口北注雄州<lb/>
塘水為戎馬限方舟通漕以實塞下<hi>宋史王能傳</hi>
宋眞宗咸平五年六月京師大雨漂壞廬舍民有壓死<lb/>
者積潦浸道路自朱雀門東抵宣化門尤甚皆注惠民<lb/>
<pb n="KR2k0078_WYG_095-10b"/>
河河復漲溢軍營<hi>宋史五行志</hi>七月乙巳疏丁岡河<hi>宋史真宗本紀</hi>
七月京師霖雨溝洫壅惠民河溢泛道路壞廬舍知開<lb/>
封府寇準治丁岡古河泄𨗳之<hi>宋史河渠志</hi>
宋眞宗咸平六年邢用之為度支員外郎又令自襄邑<lb/>
下流治白溝河𨗳京師積水而民田無害<hi>宋史河渠志</hi>
楊日嚴改京東轉運使開淸河八十里抵暖水河並隄<lb/>
起倉廩以便漕運加直史舘徙益州<hi>宋史楊日嚴傳</hi>
宋眞宗景德元年正月壬子開定州河通漕<hi>宋史真宗本紀</hi>九<lb/>
<pb n="KR2k0078_WYG_095-11a"/>
月宋州言汴河決浸民田壞廬舍遣使䕶塞踰月功就<lb/>
是年夏北面都鈐轄閻承翰自嘉山東引唐河三十二<lb/>
里至定州釃而為渠直蒲陰縣東六十二里會沙河徑<lb/>
邊吳泊遂入于界河以達方舟之漕又引保州趙彬堰<lb/>
徐河水入雞距泉以息挽舟之役自是朔方之民灌漑<lb/>
饒益大蒙其利矣八月詔滄州乾寜軍謹視斗門水口<lb/>
壅潮水入御河東塘堰以廣漑廕四年五月知雄州李<lb/>
允則決渠為水田帝以渠接界河罷之因下詔曰頃修<lb/>
<pb n="KR2k0078_WYG_095-11b"/>
國好聽其盟約不欲生事姑務息民自今邊城止可修<lb/>
葺城壕其餘河道不得輒有濬治大中祥符七年四月<lb/>
涇原都鈐轄曹瑋言渭北有古池連帶山麓今濬為渠<lb/>
令民𨗳以漑田六月知永興軍陳堯咨𨗳龍首渠入城<lb/>
民庶便之並詔嘉奬天禧末諸州屯田總四千二百餘<lb/>
頃而河北屯田歲收二萬九千四百餘石保州最多逾<lb/>
其半焉江淮兩浙承偽制皆有屯田克復後多賦與民<lb/>
輸租第存其名在河北者雖有其實而歲入無幾利在<lb/>
<pb n="KR2k0078_WYG_095-12a"/>
畜水以限遼騎而巳<hi>宋史河渠志</hi>
宋眞宗景德二年六月開封府言西京沿汴萬勝鎭先<lb/>
置斗門以減河水今汴河分注濁水入廣濟河堙塞不<lb/>
利帝曰此斗門本李繼源所造屢詢利害以為始因京<lb/>
索河遇雨即汎流入汴遂置斗門以便通洩若遽壅塞<lb/>
復慮決溢因令多用巨石高置斗門水雖甚大而餘波<lb/>
亦可減去<hi>宋史河渠志</hi>
宋眞宗景德三年六月京城汴水暴漲詔覘候水勢并<lb/>
<pb n="KR2k0078_WYG_095-12b"/>
工修補増起堤岸工畢復遣使致祭<hi>宋史河渠志</hi>七月應天<lb/>
府汴水決南至亳州合浪宕渠東入於淮<hi>宋史五行志</hi>九月<lb/>
甲子浚汴口<hi>宋史眞宗本紀</hi>是年内侍趙守倫建議自京東分<lb/>
廣濟河由定陶至徐州入淸河以達江湖漕路役旣成<lb/>
遣使覆視繪圖來上帝以地有隆阜而水勢極淺雖置<lb/>
堰埭又歴吕梁灘磧之險非可漕運罷之<hi>宋史河渠志</hi>
宋眞宗景德四年六月鄭州索水漲高四丈許漂滎陽<lb/>
縣居民有溺死者<hi>宋史五行志</hi>
<pb n="KR2k0078_WYG_095-13a"/>
李溥河南人景德中任制置江淮等路並發運使高郵<lb/>
軍新開湖水散漫多風濤溥令漕舟東下者還過泗州<lb/>
因載石輸湖中積為長隄自是舟行無患<hi>宋史李溥傳</hi>
謝德權提總京城四排岸領䕶汴河兼督輦運前是<lb/>
歳役浚河夫三十萬人而主者因循隄防不固但挑沙<lb/>
擁岸阯或河流泛濫即中流復塡淤矣德權須以沙盡<lb/>
至土為垠棄沙隄外遣三班使者分地以主其役又為<lb/>
大錐以試築隄之虚實或引錐可入者即坐所轄官吏<lb/>
<pb n="KR2k0078_WYG_095-13b"/>
多被譴免者植樹數十萬以固岸改崇儀副使<hi>宋史謝德權傳</hi>
宋眞宗大中祥符元年春正月甲戌大雪停汴口蔡河<lb/>
夫役<hi>宋史眞宗本紀</hi>六月開封府言尉氏縣惠民河決遣使督<lb/>
視完塞<hi>宋史河渠志</hi>
宋眞宗大中祥符二年四月陳州言州地洿下苦積潦<lb/>
歳有水患請自許州長葛縣浚減水河及補棗村舊河<lb/>
以入蔡河從之八月汴水漲溢自京至鄭州浸道路詔<lb/>
選使乗傳減汴口水勢旣而水減阻滯漕運復遣浚汴<lb/>
<pb n="KR2k0078_WYG_095-14a"/>
口<hi>宋史河渠志</hi>是年八月丙戌京東惠民河溢居民避水所<lb/>
過津渡戒有司勿算九月甲子浚汴口<hi>宋史眞宗本紀</hi>是年十<lb/>
月京畿惠民河決壞民田<hi>宋史五行志</hi>
宋眞宗大中祥符四年八月大名府御河溢合流壞府<lb/>
城害田人多溺死<hi>宋史五行志</hi>
宋眞宗大中祥符五年八月庚戌淮南旱減運河水灌<lb/>
民田仍寛租限州縣不能存恤致民流亡者罪之<hi>宋史眞宗</hi>
<hi>本紀至大哉王者之政仁恩普  徧  今讀之猶令人雪涕</hi>
<pb n="KR2k0078_WYG_095-14b"/>
宋眞宗大中祥符七年六月河南府洛水漲<hi>宋史五行志</hi>
宋眞宗大中祥符八年六月詔自今後汴水添漲及七<lb/>
尺五寸即遣禁兵三千沿河防䕶八月太常少卿馬元<lb/>
方請浚汴河中流闊五丈深五尺可省修堤之費即詔<lb/>
遣使計度修浚使還上言泗州西至開封府界岸開厎<lb/>
平水勢薄不假開浚請止自泗州夾岡用功八十六萬<lb/>
五千四百三十八以宿亳丁夫充計減工七百三十一<lb/>
萬仍請于沿河作頭踏道僻岸其淺處為鉅牙以束水<lb/>
<pb n="KR2k0078_WYG_095-15a"/>
勢使其後成河道止用河淸下卸卒就未放春水前令<lb/>
逐州長吏令佐督役自今汴河淤澱可三五年一浚又<lb/>
於中牟滎澤縣各置開減水河並從之<hi>宋史河渠志</hi>
宋眞宗大中祥符九年知許州石普請于大流堰穿渠<lb/>
置二斗門引沙河以漕京師遣使按視四月詔遣中使<lb/>
至惠民河䂓畫置壩子以通舟運<hi>宋史河渠志</hi>
宋眞宗天禧元年九月甲寅詔能拯救汴渠覆溺者給<lb/>
賞或溺者貧者以官錢給之十二月壬辰遣使縁汴<lb/>
<pb n="KR2k0078_WYG_095-15b"/>
河收瘞流尸<hi>宋史眞宗本紀</hi>
宋眞宗天禧二年八月乙夘詔畎索河水入金水河<hi>宋史</hi>
<hi>眞宗本紀</hi>是年江淮發運使賈宗言諸路歳漕自眞陽入<lb/>
淮汴歴堰者五糧載煩於剥卸民力罷於牽挽官私船<lb/>
艦由此速壞今議開揚州古河繚城南接運渠毁龍舟<lb/>
新興茱萸三堰鑿近堰漕路以均水勢歳省官費十數<lb/>
萬功利甚厚詔屯田郎中梁楚閣門祗候李居中按視<lb/>
以爲當然明年役旣成而水注新河與二堰平漕船無<lb/>
<pb n="KR2k0078_WYG_095-16a"/>
阻公私大便<hi>宋史河渠志</hi>
宋眞宗天禧三年六月癸未浚淮南漕渠廢三堰<hi>宋史眞宗</hi>
<hi>本紀</hi>薛奎字宿藝正平人為江淮制置發運使疏漕河廢<lb/>
三堰以便餉運進吏部員外郎<hi>宋史薛奎傳</hi>是年十二月都<lb/>
官員外郎鄭希甫言汴河兩岸皆是陂水廣浸民田隄<lb/>
脚並無流泄之處今汴河南省自明河接澳入淮望詔<lb/>
轉運使䂓度以聞<hi>宋史河渠志</hi>
宋眞宗天禧四年正月丙寅開揚州運河<hi>宋史真宗本紀</hi>
<pb n="KR2k0078_WYG_095-16b"/>
王臻擢淮南轉運副使時發運使建議濬淮南漕渠廢<lb/>
諸堰臻言揚州召伯堰實謝安為之人思其功以比召<lb/>
伯不可廢也濬渠亦無所益召為三司度支判官而發<lb/>
運司卒濬渠以通漕臻坐前异議降監察御史知睦州<lb/>
<hi>宋史王臻傳</hi>
崔立字本之鄢陵人天禧中知江陰軍開橫河六十里<lb/>
通運漕累遷太常寺少卿<hi>宋史崔立傳</hi>
陳知微歴京東轉運副使決古廣濟河通運路罷夾黄<lb/>
<pb n="KR2k0078_WYG_095-17a"/>
河歳減夫役數萬計遷右司諫<hi>宋史陳知微傳</hi>
劉湜為鹽鐵副使兼領河渠事汴水絶鑿河陰新渠通<lb/>
漕運如故<hi>宋史劉湜傳</hi>
徐起徙江東轉運使請開長淮舊浦以便漕運<hi>宋史徐</hi>
<hi>起傳</hi>
張君平管勾汴口建言歲開汴口當擇其地則水湍駛<lb/>
而無留沙歳可省功有百餘萬又請沿河縣植榆栁爲<lb/>
令佐使臣課最及瘞汴河流屍悉從其言<hi>宋史張君平</hi>
<pb n="KR2k0078_WYG_095-17b"/>
<hi>傳</hi>
宋仁宗天聖二年春二月庚午遣内臣收瘞汴口流屍<lb/>
仍祭奠之<hi>宋史仁宗本紀</hi>二月崇儀副使廵䕶惠民河田承說<lb/>
獻議重修許州合流鎭大河堰斗門剏開減水河通漕<lb/>
省迂路五百里詔遣使按視以聞<hi>宋史河渠志</hi>
宋仁宗天聖三年汴流淺特遣使疏河注口四年大漲<lb/>
隄危衆情恟恟詔度京城西賈陂岡地洩之于䕶龍河<lb/>
<hi>宋史河渠志</hi>
<pb n="KR2k0078_WYG_095-18a"/>
宋仁宗天聖四年五月已酉復陜西永豐渠以通解鹽<lb/>
<hi>宋史仁宗本紀</hi>閏五月陜西轉運使王博文等言準敕相度開<lb/>
治解州安邑縣至白家場永豐渠行舟運鹽經久不至<lb/>
勞民按此渠自後魏正始二年都水校尉元清引平坑<lb/>
水西入黃河以運鹽故號永豐渠周齊之間渠遂廢絶<lb/>
隋大業中都水監姚暹決堰濬渠自陜郊西入解縣民<lb/>
賴其利及唐末至五代亂離迄今湮没水甚淺涸舟檝<lb/>
不行詔三司相度以聞<hi>宋史河渠志</hi>是年汴水溢決陳留隄<lb/>
<pb n="KR2k0078_WYG_095-18b"/>
又決京城西賈陂入䕶龍河以殺其勢<hi>宋史五行志</hi>王曽以<lb/>
門下侍郎兼戸部尚書天聖四年夏大雨傳言汴口決<lb/>
水且大至都人恐欲東奔帝問曾曾曰河決奏未至第<lb/>
民間妖言爾不足慮也巳而果然<hi>宋史王曽傳</hi>
宋仁宗天聖五年八月都大廵䕶惠民河王克基言先<lb/>
準宣惠民京索河水淺小縁出源西京鄭許州界惠民<lb/>
河下合橫溝白鴈溝京索河下合西河湖河雙河欒霸<lb/>
河丈八溝各為民間截水蒔稻灌園宜令州縣廵察<hi>宋</hi>
<pb n="KR2k0078_WYG_095-19a"/>
<hi>史河渠志</hi>
宋仁宗天聖六年七月尚書駕部員外郎閻貽慶言五<lb/>
丈河下接濟州之合蔡鎭通利梁山濼近者大河決蕩<lb/>
溺民田壞道路合蔡而下漫散不通舟請治五丈河入<lb/>
夾黃河因詔貽慶與水官李守忠䂓度計功料以聞<lb/>
是年勾當汴口康德輿言行視陽武橋萬勝鎭宜存斗<lb/>
門其梁固斗門三宜廢去祥符界北岸請為别竇分減<lb/>
溢流而勾當汴口王中庸欲増置孫村之石限悉從其<lb/>
<pb n="KR2k0078_WYG_095-19b"/>
請<hi>宋史河渠志</hi>高化遷蜀州團練使天聖六年夏大雨命䕶<lb/>
汴隄夜馳至城西隄欲壞督守兵負土不能過時夏守<lb/>
恩方典軍積材朩城隅化盡取以塞隄乃得無患仁宗<lb/>
嘉之進神龍衛四廂都指揮使<hi>宋史高化傳</hi>
宋仁宗天聖七年康德輿言修河芟地為並灘農戸所<lb/>
侵詔限一月使自實檢括以還縣官　是年王克基言<lb/>
按舊制蔡河斗門棧板須依時啓閉調停水勢<hi>宋史河渠志</hi>
康德輿天聖中遷内殿崇班河陰兵馬都監建沿汴斗<lb/>
<pb n="KR2k0078_WYG_095-20a"/>
門以節水會積雨汴水將溢徳輿請自京西𨗳水入䕶<lb/>
龍河水得不溢<hi>宋史康德輿傳</hi>
張綸除江淮制置發運副使築漕河隄二百里於高郵<lb/>
北旁錮巨石為十䃮以洩橫流泰州有捍海堰延袤百<lb/>
五十里久廢不治歳患海濤冒民田綸方議修復論者<lb/>
難之以為濤患息而蓄潦之患興矣綸曰濤之患十九<lb/>
而潦之患十一獲多而忘少豈不可耶表三請願身自<lb/>
臨役命兼權知泰州卒成堰復逋戸二千六百州民利<lb/>
<pb n="KR2k0078_WYG_095-20b"/>
之為立生祠居淮南六年累遷文思使昭州刺史綸有<lb/>
材畧所至興利除害為人恕喜施予在江淮見漕卒凍<lb/>
餒道死者衆歎曰此有司之過非所以體上仁也推奉<lb/>
錢市襦千數衣不能自存者<hi>宋史張綸傳</hi>
　淮南漕渠築埭以蓄水不知始何時舊傳召伯埭謝<lb/>
　公所為按李翺來南録唐時猶是流水不應謝公時<lb/>
　巳作此埭天聖中監眞州排岸司右侍禁陶鑑始議<lb/>
　為復閘節水以省舟船過埭之勞是時工部郎中方<lb/>
<pb n="KR2k0078_WYG_095-21a"/>
　仲荀文思使張綸為發運副使表行之始為真州閘<lb/>
　歳省冗卒五百人雜費百二十五萬運舟舊法舟載<lb/>
　米不過三百石閘成始為四百石船其後所載浸多<lb/>
　官船至七百石私船受米八百餘囊囊二石自後北<lb/>
　神召伯龍舟茱萸諸埭相次廢革至今為利予元豐<lb/>
　中過眞州江亭後糞壤中見一卧石乃胡武平為水<lb/>
　閘記畧叙其事而不甚詳具<hi>夢溪茟談</hi>
宋仁宗景祐元年閏六月甲子泗州淮汴溢<hi>宋史五行志</hi>
<pb n="KR2k0078_WYG_095-21b"/>
宋仁宗慶歴元年三月汴流不通<hi>宋史五行志</hi>
宋仁宗慶歴四年三月省廣濟河歳漕軍儲二十萬石<lb/>
<hi>宋史仁宗本紀</hi>
宋仁宗皇祐元年二月甲戌河北黃御二河決並注于<lb/>
乾寜軍河朔頻年水災<hi>宋史五行志</hi>
宋仁宗皇祐三年<hi>宋史仁宗本紀五行志作二年</hi>是年命使詣中牟治<lb/>
堤明年八月河涸舟不通令河渠司自口浚治歲以為<lb/>
常舊制水増七尺五寸則京師集楚兵八作排岸兵負<lb/>
<pb n="KR2k0078_WYG_095-22a"/>
土列河上以防河滿五日賜錢以勞之曰特支而或數<lb/>
漲數防又不及五日而罷則軍士屢疲而賜予不及是<lb/>
歳七月始制防河兵日給錢薄其數才比特支十分之<lb/>
一軍士便之明年遣使行河相利害<hi>宋史河渠志</hi>
楊佐遷河陰發運判官幹當河渠司皇祐中汴水殺溢<lb/>
不常漕舟不能屬佐度地鑿瀆以通河流於是置都水<lb/>
監命佐以鹽鐵判官同判京城地勢南下涉夏秋則苦<lb/>
霖潦佐開永濟河疏溝澮出野外自是水患息又議治<lb/>
<pb n="KR2k0078_WYG_095-22b"/>
孟陽河議者謂不便佐言國初歳轉京東粟數十萬今<lb/>
所致亡幾倘不濬復舊跡後將廢矣乃從其䇿出為江<lb/>
淮發運使孟陽之役調民七八千夷邱墓百數怨聲盈<lb/>
塞詔開封鞠治官吏獨舍佐不問糾察刑獄劉敞請加<lb/>
貶黜不聽召為鹽鐵副使<hi>宋史楊佐傳</hi>
郭諮嘗謂作汴乗素河三十六陂之流危京師請自鞏<lb/>
西山七里店孤株嶺下鑿七十里𨗳洛入汴可以四時<lb/>
行運詔都水監楊佐同往計度歸未及論功卒<hi>宋史郭</hi>
<pb n="KR2k0078_WYG_095-23a"/>
<hi>諮傳</hi>
陳襄知常州運渠橫遏震澤積水不得北入江爲常蘇<lb/>
二州病襄度渠之丈尺與民田步畆定其數授以浚法<lb/>
未幾遂削望亭古堰水不復積入為開封推官<hi>宋史陳襄傳</hi>
　<hi>按襄以富弼入相薦為秘閣校理知常州弼相在至和二年</hi>
王素知開封府至和二年秋大雨蔡河裂水入城詔軍<lb/>
吏障朱雀門素曰皇上不豫兵民廬舍多覆壓衆心怦<lb/>
怦然奈何更塞門以動衆違詔止其役水亦不害<hi>宋史</hi>
<pb n="KR2k0078_WYG_095-23b"/>
<hi>王素傳</hi>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑卷九十五<lb/>
</p>
<p>
</p>
  </div>
</body>
</text>
</TEI>
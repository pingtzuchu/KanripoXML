<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑卷八十七</head> <lb/>
    <p>
<pb n="KR2k0078_WYG_087-1a"/>
欽定四庫全書<lb/>
　行水金鑑卷八十七<lb/>
　　　　　　　　　　江南按察使傅澤洪撰<lb/>
　　運河水<lb/>
濟河惟兖州　浮于濟漯達于河<hi>禹貢</hi>
　東南據濟西北距河濟漯兩水名因水入水曰達<hi>孔氏</hi>
　<hi>傳</hi>
　濟河惟兖州以濟水河水之間為兖州也<hi>鄭樵書辨訛</hi>
<pb n="KR2k0078_WYG_087-1b"/>
　浮水運也兖州朝貢之道或浮于濟或浮于漯以入<lb/>
　于河而達冀州不言冀州舉河而冀州可知矣<hi>書古文訓</hi>
　舟行水曰浮漯者河之支流也兖之貢浮濟浮漯以<lb/>
　達于河<hi>蔡沈書傳</hi>
　濟自菏又東北㑹于汶又北東入于海此兖之東南<lb/>
　與豫徐青分界處河自大伾北過洚水至于大陸又<lb/>
　北播為九河同為逆河入于海此兖之西北與冀分<lb/>
　界處　兖州有古帝顓頊之虚<hi>杜預曰東郡<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>陽縣古帝顓頊之虚故曰</hi>
<pb n="KR2k0078_WYG_087-2a"/>
　<hi>帝丘</hi>鬲觀有窮昆吾韋固之封皆在焉春秋時可考者<lb/>
　衞<hi>文公遷于楚丘成公又遷于帝丘</hi>郕胙燕<hi>南燕姞姓</hi>凡四國戰國時為<lb/>
　衞魏宋齊趙五國地秦幷天下置東郡碭郡<hi>東北境是</hi>齊<lb/>
　郡<hi>北境是</hi>鉅鹿上谷<hi>二郡東/境是</hi>漢復置兖州<hi>領郡國八</hi>後漢魏<lb/>
　晉竝因之唐為河南道之靈昌<hi>滑州</hi>濮陽<hi>濮/</hi>濟陽<hi>濟</hi>東<lb/>
　平<hi>鄆</hi>等郡河北道之清河<hi>貝/州</hi>魏郡<hi>魏/</hi>博平<hi>博/</hi>平原<hi>德</hi>
　樂安<hi>棣</hi>景城<hi>滄</hi>等郡按以上通典所列有當往屬者<lb/>
　東平之須昌鉅野宿城及夀張之東境<hi>此為東原大野之地須昌</hi>
<pb n="KR2k0078_WYG_087-2b"/>
　<hi>宿城夀張三縣故城並在今東平州界鉅野故城在今鉅野縣西</hi>魯郡之任城龔丘<lb/>
　<hi>任城今為濟寧州及嘉祥縣之東境龔丘今為寧陽縣並在古濟水東</hi>改屬徐濟陰之<lb/>
　南華<hi>在菏澤西今為東明縣</hi>靈昌之匡城<hi>在南華西今為長垣縣</hi>改屬豫<lb/>
　濟陽之長清<hi>今属濟南府</hi>及東阿之東境<hi>今東阿縣是</hi>平隂之<lb/>
　北境改屬青其南境改屬徐也<hi>平隂側岱跨南北故分属青徐</hi>又有<lb/>
　當來屬者冀域信都郡及鄴郡之内黄堯城臨河<hi>内黄</hi>
　<hi>堯城二縣故城並在今内黄縣界臨河故城在今滑縣北</hi>汲郡之黎陽東境其豫<lb/>
　域則濟隂之乘氏也<hi>乘氏在菏澤東今為曹州</hi>以今輿地言之河<lb/>
<pb n="KR2k0078_WYG_087-3a"/>
　南衛輝府之胙城縣<hi>胙城本在河南自金明昌五年河徙出縣南而縣始為河北地</hi>
　直隸大名府<hi>唯濬縣之西境當属冀長垣東明二縣當属豫</hi>及真定河間二<lb/>
　府之東南境<hi>當以漢時漳水故道為界東南属兖西北属冀</hi>山東則東昌府<lb/>
　其兖州府則曹州陽榖夀張鄆城濟南青州二府則<lb/>
　西北境<hi>當以漢時濟水故道為界西北属兖東南属豫徐青</hi>皆古兖州域也<lb/>
　東南據濟與豫分界當自兖州府之曹州始何以知<lb/>
　之按導水濟入河溢為滎東出于陶丘北又東至于<lb/>
　菏菏澤在今定陶縣境經繫諸豫雷夏在今曹州境<lb/>
<pb n="KR2k0078_WYG_087-3b"/>
　經繫諸兖故知二澤之間為兖豫之界也濟水至曹<lb/>
　州西分為二一水東南流為菏水一水東北流入鉅<lb/>
　野澤為濟瀆春秋僖公三十一年取濟西田左傳云<lb/>
　分曹地自洮以南東傅于濟酈道元云濟水自是東<lb/>
　北流出巨澤即此地也濟水又北過東昌府之濮州<lb/>
　范縣東與徐分界又北為陽榖茌平東與青分界轉<lb/>
　東為濟南府之齊河濟陽齊東青城又東為青州府<lb/>
　之高苑博興樂安<hi>樂安縣東北一百十里有琅槐故城漢属千乘郡古濟水入海處也</hi>
<pb n="KR2k0078_WYG_087-4a"/>
　南與青分界今歴城以東有小清河即濟水入海之<lb/>
　故道其北為兖南為青也　西北距河與冀分界河<lb/>
　自今河南衛輝府胙城縣北東至直隸大名府濬縣<lb/>
　大伾山西折而北經河南彰德府界中又東北經直<lb/>
　隸廣平順德真定河間四府界中東入于海此禹河<lb/>
　之故道曲周以下即漢時漳水之所行也　九河濟<lb/>
　漯入海竝在兖東徒駭最北八枝次之漯在鬲津之<lb/>
　南濟又在漯之南其所入皆勃海也自天津衛直沽<lb/>
<pb n="KR2k0078_WYG_087-4b"/>
　口與冀分界南歴静海縣東又南歴滄州東又南歴<lb/>
　霑化利津蒲臺縣東折而東歴樂安縣北以小清河<lb/>
　入海處與青分界　漢志東郡東武陽縣下云禹治<lb/>
　漯水東北至千乘入海<hi>東武陽即今朝城縣應劭曰在武水之陽酈道元曰漯水</hi>
　<hi>亦或武水也其故城在今縣西千乘縣為千乘郡治後漢始改郡為樂安國疏引班志不當加樂安二字</hi>
　又平原郡髙唐縣下云桑欽言漯水所出今按禹引<lb/>
　河自大伾山西折而北循大陸東畔入海而漯首受<lb/>
　河自黎陽宿胥口始不起東武陽也水經注所叙河<lb/>
<pb n="KR2k0078_WYG_087-5a"/>
　水自宿胥口又東右逕滑臺城<hi>故白馬縣治在今滑縣西南</hi>又東<lb/>
　北逕黎陽縣南<hi>黎陽故城在今濬縣東北</hi>又東北逕凉城縣<hi>在今滑縣</hi>
　<hi>東北</hi>又東北逕伍子胥廟南<hi>廟在晉頓丘郡界今清豐縣之西境是</hi>又東<lb/>
　北為長夀津河之故瀆出焉<hi>津在凉城廢縣東北六十里</hi>河水又<lb/>
　東逕鐵丘南<hi>元和志鐵丘在滑州衛南縣東南十里衛南本漢濮陽縣地丘今在開州之西</hi>
　<hi>南</hi>又東北逕濮陽縣北<hi>開州西南二十里有濮陽故城</hi>又東北逕衛<lb/>
　國縣南<hi>縣故畔觀也其故城在今觀城縣西清豐之南境開州之北境皆得其地</hi>又東逕<lb/>
　鄄城縣北<hi>今濮州東二十里有鄄縣故城唐濮州治也</hi>又東北逕范縣之<lb/>
<pb n="KR2k0078_WYG_087-5b"/>
　秦亭西<hi>春秋書築臺於秦者也今范縣東南二十里有范縣故城</hi>又東北逕委粟<lb/>
　津<hi>寰宇記觀城縣東南六十七里有委粟城蓋與津相近</hi>皆古漯水也自周定<lb/>
　王五年河徙從宿胥口東行漯川至長夀津始與漯<lb/>
　别其津以西漯水之故道悉為河所占而上游較短<lb/>
　矣然河之故瀆不經東武陽亦不經高唐迨漢成帝<lb/>
　建始末河決館陶<hi>属魏郡</hi>由東武陽絶漯水而東北至<lb/>
　髙唐又絶漯水東北至千乘入海雖嘗塞治而故道<lb/>
　猶存王莽始建國三年復決于此莽為元城冢墓計<lb/>
<pb n="KR2k0078_WYG_087-6a"/>
　不隄塞明帝永平中王景修之遂為大河之經流自<lb/>
　是委粟津以西漯水之故道又為河所占上游益短<lb/>
　矣漯水一出于武陽再出于髙唐據成帝後言之耳<lb/>
　水經注委粟津河北即東武陽也漯水出焉<hi>河自此與漯别</hi>
　<hi>東北逕東阿茌平等縣至千乗入海</hi>水上承河水於武陽縣東南而北<lb/>
　逕武陽新城東引水自東門石竇北注于堂池水帀<lb/>
　隍塹于城東北合為一瀆東北出郭逕陽平縣之岡<lb/>
　城西<hi>陽平故城今為莘縣治岡城在縣西南七里通典莘縣漢陽平縣地有武陽城無此水矣元和</hi>
<pb n="KR2k0078_WYG_087-6b"/>
　<hi>志武河在朝城縣東十步盖即漯水也新志云故流今湮惟縣城西門外少南三里許有大坡廣十餘里</hi>
　<hi>其勢突城而東與陽榖縣西大陂連夏秋積潦幷成巨浸相傳為古漯河滙流處</hi>又北絶莘<lb/>
　道城之西北<hi>今莘縣西十三里有莘亭故城</hi>又東北逕樂平縣故城<lb/>
　東<hi>本漢清縣後漢改名樂平其故城在今堂邑縣東南三十里</hi>又北逕聊城縣故<lb/>
　城西<hi>城在今聊城縣西十五里</hi>又東北逕清河縣故城北<hi>城在今清平縣</hi>
　<hi>南清平本漢貝丘縣其西南有貝丘故城</hi>又東北逕文鄉城東南<hi>城亦在清平縣</hi>
　<hi>南</hi>又東北逕博平縣故城南<hi>城在今博平縣西北三十里</hi>右與黄<lb/>
　溝合<hi>溝承聊城郭水東北出逕清河城南又東北逕攝城北春秋所謂聊攝以東也又東逕文鄉城</hi>
<pb n="KR2k0078_WYG_087-7a"/>
　<hi>又東北出於高唐縣東至漯水</hi>又東北逕援縣故城西<hi>杜預釋地曰濟南祝阿縣</hi>
　<hi>西北有援城今在禹城縣西南漢志作瑗</hi>又逕髙唐縣故城東<hi>左傳哀公十年趙鞅</hi>
　<hi>帥師伐齊取黎及轅毁髙唐之郭杜預曰轅即援也祝阿縣西北有高唐城今在禹城縣西四十里禹城</hi>
　<hi>本漢祝阿縣</hi>桑欽地理志曰漯水出高唐余按穆天子傳<lb/>
　稱丁卯天子自五鹿東征釣于漯水以祭淑人丁已<lb/>
　天子東征食馬于漯水之上尋其沿歴逕趣不得近<lb/>
　出髙唐桑氏所言蓋津流出次于所間<hi>去聲</hi>也俗以是<lb/>
　水上承于河亦謂之源河矣<hi>源河乃漯之再出者桑欽唯知此而不知起東</hi>
<pb n="KR2k0078_WYG_087-7b"/>
　<hi>武陽則疎矣河既與漯合復分為二漯由漯隂故城北河由平原故城東蓋自高唐以西至武陽河在南</hi>
　<hi>而漯在北自高唐以東至海則漯在南而河在北矣今禹城縣南有源陽故城唐縣在源河之北故名</hi>
　漯水又東北逕漯隂縣故城北<hi>伏琛謂之漯陽城地理風俗記曰平原漯</hi>
　<hi>隂縣今巨漯亭是也按臨邑縣西有漯隂故城元和志漯水北去臨邑縣七里</hi>又東北逕著<lb/>
　縣故城南<hi>城在今濟陽縣西南著竹庶反</hi>又東北逕崔氏城北<hi>城在今章</hi>
　<hi>丘縣西北</hi>又東北逕東朝陽故城南<hi>城亦在章丘西北</hi>又東逕漢<lb/>
　徵君伏生墓南<hi>碑碣尚存</hi>又東逕鄒平縣故城北<hi>城在今鄒平縣</hi>
　<hi>北與齊東縣接界</hi>又東北逕東鄒城北<hi>今青城縣界有東鄒故縣</hi>又東北<lb/>
<pb n="KR2k0078_WYG_087-8a"/>
　逕建信縣故城北<hi>應劭曰在臨濟縣西北五十里今在髙苑縣西北</hi>又東北<lb/>
　逕千乘縣二城間<hi>伏琛云千乘城在齊城西北一百五十里隔會水即漯之别名也元</hi>
　<hi>和志千乘故城在淄州高苑縣北二十五里</hi>又東北為馬常坈<hi>盖亦在千乗縣界玉</hi>
　<hi>篇坈音而勇切地名今按下文里數則坈乃澱泊之𩔖</hi>坈東西八十里南北三<lb/>
　十里亂河枝流而入于海<hi>河水注云河水自千乘北城北又東分為二水枝津</hi>
　<hi>東逕甲下城南東南歴馬常坈注濟濟水注云濟水自甲下邑南東歴琅槐故城北又東北河水枝津注</hi>
　<hi>之盖即漯之所亂者</hi>此自西漢末以迄後魏漯川之原委也以<lb/>
　今輿地言之濬縣滑縣開州清豐<hi>並属直隸大名府</hi>觀城濮<lb/>
<pb n="KR2k0078_WYG_087-8b"/>
　州范縣朝城莘縣堂邑聊城清平博平<hi>並属山東東昌府</hi>禹<lb/>
　城臨邑濟陽章丘鄒平齊東青城<hi>並属濟南府</hi>高苑<hi>属青州府</hi>
　諸州縣界中皆古漯水之所經自宋世河決商胡朝<lb/>
　城流絶而舊迹之存者鮮矣　濟漯二水為東南四<lb/>
　州貢道之所必由非獨兖也青承兖曰達于濟則由<lb/>
　濟入漯可知矣徐承青曰達于菏則由菏入濟可知<lb/>
　矣揚承徐曰達于淮泗則由淮入泗由泗入菏可知<lb/>
　矣淮通泗泗通菏菏通濟濟通漯漯通河四州之貢<lb/>
<pb n="KR2k0078_WYG_087-9a"/>
　道無不由濟者而總與陶丘滎澤之間無涉此其所<lb/>
　以不言逾也　禹時濟實通漯林少穎云案經文無<lb/>
　濟漯相通之道非也但孔疏云從漯入濟自濟入河<lb/>
　則必有舍舟行陸之事是為大謬耳周希聖更定其<lb/>
　文曰由濟而入漯由漯而入河經㫖灼然矣近惟朱<lb/>
　長孺深知此意其所著禹貢長箋曰古時濟漯通流<lb/>
　漢以後遂不相屬孔疏與經文所次水道不合當是<lb/>
　從濟入漯從漯入河鄭端簡亦云舊作二道者非是<lb/>
<pb n="KR2k0078_WYG_087-9b"/>
　此適與周氏闇合也新唐書許敬宗傳云高宗東封<lb/>
　泰山次濮陽問書稱浮于濟漯今濟與漯斷不相屬<lb/>
　何故敬宗對曰沇濟自温入河伏地南出為滎澤又<lb/>
　伏而出曹濮之間汶水從入之故書又言浮汶達濟<lb/>
　不言合漯者漯自東武陽至千乗入海也或據此以<lb/>
　駮濟與漯通之說余曰濟漯本相附近迨西漢末河<lb/>
　行濟漯之間高唐以西至東武陽二水為河所隔唐<lb/>
　世猶然故高宗謂濟漯斷不相屬敬宗不知古今水<lb/>
<pb n="KR2k0078_WYG_087-10a"/>
　道之變遷而憑臆以對殊失經㫖未可以證禹貢也<lb/>
　然則濟與漯通當在何處曰是不可知按水經鄧里<lb/>
　渠與將渠合北逕茌平縣東臨邑縣故城西北流入<lb/>
　于河河水又東北逕四瀆津注云河水東分濟亦曰<lb/>
　濟水受河也<hi>水經注濟或作泲又因泲而訛為沛今悉改從濟</hi>自河入濟自<lb/>
　濟入淮自淮達江水徑周通故有四瀆之名蓋其時<lb/>
　濟漯之間為河所隔故云河分濟又云濟受河在禹<lb/>
　時則固漯分濟或濟受漯也漢臨邑縣在今茌平縣<lb/>
<pb n="KR2k0078_WYG_087-10b"/>
　東<hi>通典漢臨邑故城在盧縣東按今長清縣西南二十五里有盧縣故城西與茌平接界漢臨邑當在</hi>
　<hi>此間今臨邑本漢漯隂縣劉宋僑置臨邑非漢縣也</hi>四瀆津在臨邑故城東北<lb/>
　<hi>寰宇記四口故闗在聊城縣東八十里一名四瀆口</hi>當為古濟漯通波處此亦<lb/>
　不敢定以為是然濟與漯通必在㑹汶之後又北將<lb/>
　東之際而臨邑適當其地東北接高唐故城為漯之<lb/>
　所經枝津徑通理無可疑　黄文叔云或浮濟或浮<lb/>
　漯而皆逹于河愚謂兖之北境可徑浮漯以達河而<lb/>
　其南境則必由濟入漯也準此以推則青之汶徐之<lb/>
<pb n="KR2k0078_WYG_087-11a"/>
　淮揚之江海荆之江沱潛漢雍之龍門雖並列于經<lb/>
　而或由或不由各隨其便唯豫之洛梁之潛沔渭為<lb/>
　道所必由耳<hi>禹貢錐指</hi>
海岱惟青州　浮于汶達于濟<hi>禹貢</hi>
　岱岱宗也青州貢道由汶入濟濟固達于河矣<hi>書古文訓</hi>
　<hi>里岱宗即㤗山也山東通志云㤗山在㤗安州北五  為東嶽岱宗其山周廻一百六十里屈曲盤道百</hi>
　<hi>餘徑南天門東西三天門至絶頂高四十餘里上有石表巍然俗云秦時無字碑有碧霞祠東岳廟封禪</hi>
　<hi>壇其峰曰日觀曰秦觀曰越觀曰丈人曰獨秀曰雞籠曰老鴉曰獅子曰蓮花曰懸石其崖曰百丈曰捨</hi>
<pb n="KR2k0078_WYG_087-11b"/>
　<hi>身曰馬棚曰鵓鴿其峪曰石經曰石壁曰佛寺曰鬼兒曰椒子曰酆都曰桃花曰馬蹄曰谿里其嶺曰廻</hi>
　<hi>馬曰鴈飛曰黄峴曰思鄉曰青峯曰西横其石曰牛心曰龍口曰試劒曰龍紋曰虎阜其洞曰迎陽曰吕</hi>
　<hi>公曰白雲曰遥觀曰蝙蝠曰鬼仙曰山亷其池曰玉女曰王母曰白鶴曰白龍又岳頂有東西神霄山岳</hi>
　<hi>隂有孤山襁山鶴山相去俱十里雖山各異名皆㤗岳之峯巒也日觀者雞一鳴時見日始欲出長三丈</hi>
　<hi>秦觀者望見長安越觀者望見㑹稽亭亭云云梁父徂徠諸山俱在㤗嶽東南</hi>
　即所謂導沇水東流為濟東至于菏又東北㑹于汶<lb/>
　是也謂此州將欲達于帝都當浮于汶以達于濟然<lb/>
　後由濟以達于河也<hi>尚書全解</hi>
<pb n="KR2k0078_WYG_087-12a"/>
　汶水五源皆出襲慶奉符縣界至東平中都縣貫鉅<lb/>
　澤入濟青州貢道由汶入濟由濟入河不言河兖已<lb/>
　見也<hi>尚書說</hi>
　地理志云汶水出泰山萊蕪縣原山西南入濟易氏<lb/>
　云唐兖州乾封縣本漢泰山郡博縣後改為襲慶府<lb/>
　奉符縣汶水出縣東北原山蓋博與萊蕪皆在兖州<lb/>
　之西南故汶水所出之原山介兩邑間又有北汶嬴<lb/>
　汶柴汶牟汶述征記云泰山郡水皆名汶今縣界有<lb/>
<pb n="KR2k0078_WYG_087-12b"/>
　五汶皆源别而流同其原山之汶水西南流經乾封<lb/>
　縣治南去縣三里又西南流九十里入鄆州中都縣<lb/>
　孔子為中都宰之地自濟之上流既絶故汶水入大<lb/>
　野陂而不入濟<hi>尚書纂傳川原山在今萊蕪縣東五十里連淄  縣界今名岳陽山淄水</hi>
　<hi>出其隂汶水出其陽見一統志</hi>
　孔疏曰堯時青州越海而有遼東舜分青州為營州<lb/>
　即遼東也漢公孫度據遼東自號青州刺史矣<hi>書纂言</hi>
　按成王賜太公履曰東至于海季札聞齊音曰表東<lb/>
<pb n="KR2k0078_WYG_087-13a"/>
　海者其太公乎齊湣王謂張儀曰齊僻陋隠居東海<lb/>
　之上是東據海也而傳兼言北楚子謂齊侯曰君處<lb/>
　北海蘇秦說齊王曰北有渤海蓋自今成山以至樂<lb/>
　安者是也故云東北據海然自朝鮮以至日照皆青<lb/>
　也所遺多矣專言東則固可該琅邪與朝鮮也地理<lb/>
　志岱山在㤗山郡博縣西北今山東濟南府㤗安州<lb/>
　東南有博縣故城山在州北五里於故城為西北也<lb/>
　公羊傳曰越在岱隂齊蘇秦說齊王曰南有㤗山史<lb/>
<pb n="KR2k0078_WYG_087-13b"/>
　記曰㤗山之陽則魯其隂則齊岱主南言與徐分界<lb/>
　也而傳兼言西則岱不足以表其界蓋青西以濟為<lb/>
　兖界齊語正封疆西至于濟其眀徵也北自琅槐以<lb/>
　西亦以濟為兖界故王莽改漢齊郡曰濟南而經不<lb/>
　言濟者蒙兖濟河之文從可知也傳兼言西則欲密<lb/>
　而反疎甚矣說經之難也　周禮正東曰青州其疆<lb/>
　域與禹貢大異鄭注云青州則徐州地也蓋以其山<lb/>
　鎮曰沂山其川淮泗其浸沂沭知之經曰海岱及淮<lb/>
<pb n="KR2k0078_WYG_087-14a"/>
　惟徐州又曰淮沂其乂又曰浮于淮泗是知徐幷于<lb/>
　青也賈疏云周之青州於禹貢侵豫州之地蓋以其<lb/>
　澤藪曰望諸知之望諸即孟豬經于豫州曰導菏澤<lb/>
　被孟豬是知侵豫之地也疏又云周時幽州南侵徐<lb/>
　州之地蓋以其澤藪曰豯養知之地理志琅邪長廣<lb/>
　縣西有奚養澤琅邪郡屬徐州是知侵徐之地也渭<lb/>
　按長廣故城在今登州府萊陽縣東漢屬徐州實古<lb/>
　青州域幽之所侵乃青地非徐地也不但此也其川<lb/>
<pb n="KR2k0078_WYG_087-14b"/>
　河洓其浸菑時皆青地為幽所侵而賈不言何其疎<lb/>
　也蓋今青登萊三府之地在青域者周時皆割入幽<lb/>
　其西又為兖所侵而損豫之東南境以益之徐則岱<lb/>
　山大野皆入于兖是青亦不全得齊也鄭云青州即<lb/>
　徐州亦言其大畧而已　青州有古爽鳩氏之虗為<lb/>
　季崱有逢伯陵蒲姑氏之所因及斟灌斟尋寒過之<lb/>
　封皆在焉春秋時可考者齊紀譚州夷介萊凡七國<lb/>
　戰國時為齊燕二國地秦幷天下置齊郡琅邪<hi>東境是</hi>
<pb n="KR2k0078_WYG_087-15a"/>
　遼東漢復置青州<hi>領郡國六</hi>後漢魏並因之<hi>領郡國五</hi>晉分置<lb/>
　平州<hi>青州領郡國六平州領郡國五</hi>後改曰幽州唐為河南道之北<lb/>
　海<hi>青州</hi>濟南<hi>齊/</hi>淄川<hi>淄/</hi>高密<hi>宻/</hi>東萊<hi>萊/</hi>東牟<hi>登</hi>等郡河<lb/>
　北道之安東都䕶府按以上通典所列髙密之莒縣<lb/>
　及諸城之南境當往屬徐又有當來屬者兖域濟陽<lb/>
　之盧縣及東阿之東境<hi>後漢榖城縣地在濟東者即今東阿縣</hi>平隂之<lb/>
　北境徐域魯郡乾封萊蕪之北境是也以今輿地言<lb/>
　之山東登州萊州二府其青州府則益都臨淄昌樂<lb/>
<pb n="KR2k0078_WYG_087-15b"/>
　安丘夀光臨胊及諸城高苑博興樂安之南境濟南<lb/>
　府則肥城長清歴城章丘鄒平長山新城淄川及㤗<lb/>
　安萊蕪之北境兖州府則唯東阿及平隂之北境<hi>三府</hi>
　<hi>之地南以齊長城故址與徐分界西及北以漢時濟水故道與兖分界</hi>其東北跨海為<lb/>
　故遼東都司之東境及朝鮮國皆古青州域也　青<lb/>
　之東境登萊二府之地斗入大海中東西長八九百<lb/>
　里形如吐舌史記徐世家云齊自㤗山屬之琅邪北<lb/>
　被于海膏壤二千里蓋幷登萊計之也海水自日照<lb/>
<pb n="KR2k0078_WYG_087-16a"/>
　縣東與徐分界<hi>日照本漢海曲縣属琅邪郡今属青州府莒州</hi>北歴諸城縣<lb/>
　東折而東北歴膠州即墨萊陽棲霞文登諸縣南又<lb/>
　東北出而西折歴寧海州及福山蓬萊二縣北<hi>蓬萊登州</hi>
　<hi>府治海在府城北五里北與遼東相望自新開海口而東北抵遼東金州衛南之旅順口三百里而近有</hi>
　<hi>沙門砣磯鐵山諸島可以泊舟避風一帆徑度亦不甚險漢書元封二年遣樓船將軍楊僕從齊浮勃海</hi>
　<hi>擊朝鮮元和志大人故城在登州黄縣北二十里司馬宣王伐遼東造此城運糧船從此入今新羅百濟</hi>
　<hi>往還常由于此</hi>又西歴招逺<hi>登州/府</hi>掖縣昌邑濰縣<hi>俱萊州府</hi>北與<lb/>
　兖分界　青西及北以濟為界鄭漁仲云不言濟者<lb/>
<pb n="KR2k0078_WYG_087-16b"/>
　以兖州見之也按水經注濟水自臨邑過平隂盧縣<lb/>
　歴城臺縣梁鄒臨濟安平樂安利縣至琅槐入海以<lb/>
　今輿地言之平隂長清齊河歴城界中之大清河及<lb/>
　章丘鄒平常山新城高苑博興樂安界中之小清河<lb/>
　即漢時濟水㑹汶入海之故道古青兖分界處也<lb/>
　青之東北界無可考疏云越海而有遼東之地恐未<lb/>
　盡通典云青州之界東跨海從岱山東歴密州東北<lb/>
　經海曲萊州越海分遼東樂浪三韓之地西抵遼水<lb/>
<pb n="KR2k0078_WYG_087-17a"/>
　此說近是然三韓地太逺而𤣥莬不可遺竊疑漢<lb/>
　武所開二郡皆古嵎夷之地在青州之域者而三韓<lb/>
　不與焉蓋嵎夷羲和之所宅朝鮮箕子之所封不應<lb/>
　在化外先儒但云有遼東非也漢書言東夷天性柔<lb/>
　順異于三方之外故孔子悼道不行設浮于海欲居<lb/>
　九夷後漢書言東夷率皆土著喜飲酒歌舞或冠弁<lb/>
　衣錦噐用爼豆所謂中國失禮求之四夷者也觀其<lb/>
　土俗則青之東北界不止于遼東明矣史記秦始皇<lb/>
<pb n="KR2k0078_WYG_087-17b"/>
　本紀云地東至海暨朝鮮北據河為塞竝隂山至遼<lb/>
　東朝鮮列傳云自始全燕時略屬真番朝鮮為置吏<lb/>
　築鄣塞秦滅燕屬遼東外徼燕秦之所經畧蓋禹貢<lb/>
　嵎夷之地唐一行所謂北戒山河抵恒山之右乃東<lb/>
　循塞垣至濊貊朝鮮以限戎狄者是也星傳謂北戒<lb/>
　為胡門　明遼東都指揮使司兼轄漢遼東西二郡<lb/>
　之地都司城西四百二十里為廣寧衛本遼東無慮<lb/>
　縣也衛西幽州域衛東營州域都司城東至鴨緑江<lb/>
<pb n="KR2k0078_WYG_087-18a"/>
　五百六十里與髙麗分水太康地志云樂浪遂城縣<lb/>
　有碣石長城所起通典云在今高麗舊界盖即䝉恬<lb/>
　所築起臨洮至遼東者也東漢以來故阯湮没都司<lb/>
　城北至三萬衛三百三十里古肅慎氏地衛西有開<lb/>
　元城金置會寧府號為上京禹貢青州之北界當極<lb/>
　于此衛東北距長白山千餘里其水北流為混同江<lb/>
　南流為鴨緑江唐書東夷傳云高麗馬訾水出韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>
　之白山色若鴨頭即此江也都司城南至旅順海口<lb/>
<pb n="KR2k0078_WYG_087-18b"/>
　七百三十里去登州不逺順風揚帆信宿可達明初<lb/>
　遼東士子附山東鄉試後以渡海之艱改附順天猶<lb/>
　周之幷營于幽也　按此經䝉兖之文曰達于濟則<lb/>
　由漯以入河可知矣其東北境徑浮濟不必從汶也<lb/>
　　水經注汶水出泰山萊蕪縣原山<hi>萊蕪縣在齊城西南原山又在</hi>
　<hi>縣西南六十許里從征記曰汶水出縣西南流自入萊蕪谷夾路連山數百里水隍多行石澗中按原山</hi>
　<hi>在今萊蕪縣東北七十里東接益都西接章丘北接淄川縣界高聳出群山之上亦名馬耳山魏収志嬴</hi>
　<hi>縣有馬耳山汶水出是馬耳即原山矣今又名岳陽山</hi>西南逕嬴縣故城南<hi>城在</hi>
<pb n="KR2k0078_WYG_087-19a"/>
　<hi>今萊蕪縣西北</hi>又東南逕奉高縣北<hi>今泰安州東有奉高廢縣</hi>屈從縣西南<lb/>
　流與一水合俗謂之牟汶<hi>水出牟縣故城西南阜下俗謂之胡盧堆西南逕奉</hi>
　<hi>高縣故城而西南流注於汶今萊蕪縣東有牟縣故城牟汶水在縣南門外西流至㤗安州東入汶</hi>又<lb/>
　南右合北汶<hi>水出分水谿東南流逕㤗山東合天門下谿水又東南流逕南明堂下昔漢武</hi>
　<hi>令奉高作明堂引水為壁雍世謂之石汶又左入于汶水今㤗安州南有泮水出㤗山分水嶺考其源流</hi>
　<hi>蓋即北汶也</hi>又西南逕徂徠山西<hi>山在州東南四十里</hi>又南逕博縣<lb/>
　故城東<hi>城在州東南漢置唐改曰乾封</hi>又西南逕龍鄉故城南又西<lb/>
　南逕亭亭山<hi>山在州南三十里</hi>又南左㑹淄水世謂之柴汶<lb/>
<pb n="KR2k0078_WYG_087-19b"/>
　<hi>水出㤗山梁父縣東西南流逕莬裘城北又逕梁父故城南又西南逕柴縣故城北又逕成邑北春秋齊</hi>
　<hi>師圍成成人伐齊飲馬于斯水者也淄水又西逕陽關城南西流注于汶水今按州南有廢柴縣梁父故</hi>
　<hi>城西南有陽關城柴汶水在州東三十五里俗名司馬河</hi>又南逕鉅平縣故城東<lb/>
　<hi>城在州西南</hi>又西南逕魯國汶陽縣北又西逕汶陽縣故<lb/>
　城北<hi>城在今寧陽縣東北</hi>又西洸水出焉<hi>吕忱曰洸水出東平上承汶水於岡縣西</hi>
　<hi>闡亭東爾雅汶别為闡其猶洛之有波矣洸水西南流逕乘丘縣故城東又東南注于洙水按乘丘故城</hi>
　<hi>在今滋陽縣西北</hi>又西逕蛇丘縣南<hi>今肥城縣南有蛇丘故城本魯蛇淵囿漢置縣</hi>
　又西南逕岡縣北<hi>縣本魯闡邑在今寧陽縣境</hi>又西南逕東平章<lb/>
<pb n="KR2k0078_WYG_087-20a"/>
　縣南<hi>今東平州東有章縣故城</hi>又西南逕桃鄉縣故城西<hi>城在今汶上縣</hi>
　<hi>東北四十里</hi>又西南逕夀張縣北<hi>夀張本夀良後漢光武更名</hi>又西南<lb/>
　至安民亭入于濟<hi>今州西南十里安山鎮即故安民亭</hi>汶水自桃鄉四<lb/>
　分當其派别之處謂之四汶口<hi>即今戴村<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>地</hi>其左二水雙<lb/>
　流西南至無鹽縣之郈鄉城南又西南逕東平陸故<lb/>
　城北又西逕危山南<hi>世謂之龍山</hi>又西合為一水西南入<lb/>
　茂都澱<hi>即今南旺湖</hi>次一汶西逕郈亭北又西至夀張故<lb/>
　城東遂為澤渚其右一汶西流逕無鹽縣故城<hi>城在今東</hi>
<pb n="KR2k0078_WYG_087-20b"/>
　<hi>平州東</hi>又西逕洽鄉城南又西南逕夀張縣故城北<hi>城在</hi>
　<hi>州西南</hi>又西入于濟以今輿地言之汶水自萊蕪歴㤗<lb/>
　安肥城寧陽至東平以濟合流以至于海此禹迹也<lb/>
　迨元人引汶絶濟為㑹通河明永樂中又築戴村壩<lb/>
　遏汶水盡出南旺以資運而安山入濟之故道填淤<lb/>
　久矣　元和志乾封縣界有五汶源别而流同五汶<lb/>
　者曰北汶嬴汶柴汶牟汶其一則經流也<hi>四汶口乃下流岐分</hi>
　<hi>處不在五汶之數</hi>按酈注無嬴汶嬴汶在今萊蕪縣南三十<lb/>
<pb n="KR2k0078_WYG_087-21a"/>
　里源出宫山之陰流合牟汶宫山者新甫之别名也<lb/>
　山在新泰縣西北泮水源出泰山分水嶺即北汶州<lb/>
　志謂之塹汶在今㤗安州南五汶之外有小汶在州<lb/>
　東南七十里源出宫山流逕徂徠山南又西入汶水<lb/>
　所謂大汶口也嬴汶流合牟汶故酈注不言五汶以<lb/>
　小易嬴斯為當矣又有水出萊蕪縣寨子村流合牟<lb/>
　汶者近志指為浯汶據漢志琅邪靈門縣有高䂞山<lb/>
　浯水所出東北入濰說文云水出靈門山世謂之浯<lb/>
<pb n="KR2k0078_WYG_087-21b"/>
　汶<hi>浯水合東汶入濰故有此名</hi>在今莒州界與萊蕪無涉志妄言<lb/>
　耳東汶出朱虚縣小㤗山北流至淳于縣入濰在今<lb/>
　臨胊安丘界淮南子曰汶出弗其西流入濟高誘云<lb/>
　弗其山名在朱虚縣東是即入濰之東汶言入濟者<lb/>
　淮南之誤也　曾彦和曰汶水有二出萊蕪縣原山<lb/>
　入濟者徐州之汶也出朱虚縣㤗山入濰者青州之<lb/>
　汶也渭按原山北接淄川延袤跨青徐之境汶雖徐<lb/>
　水其導源處猶為青域故青之貢道書浮于汶云<hi>禹貢</hi>
<pb n="KR2k0078_WYG_087-22a"/>
　<hi>錐指</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_087-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻八十七<lb/>
</p>
<p>
</p>
  </div>
</body>
</text>
</TEI>
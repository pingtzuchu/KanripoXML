<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻四十二</head> <lb/>
    <p>
<pb n="KR2k0078_WYG_042-1a"/>
欽定四庫全書<lb/>
　行水金鑑巻四十二<lb/>
　　　　　　　　　　　江南按察使傅澤洪撰<lb/>
　　河水<lb/>
明神宗萬厯三十一年正月乙丑工部言山東巡撫黄克<lb/>
纘奏開王家口固為得䇿而塞蒙牆口亦屬急務蓋王家<lb/>
口為蒙牆上源上源旣達則下流不宜旁洩下流洩則沙<lb/>
易壅沙旣壅則上源潰決之虞必有所不免者宜命總河酌<lb/>
<pb n="KR2k0078_WYG_042-1b"/>
覆從之　戊寅工科都給事中白瑜等以總河曽如春揭稱<lb/>
河工見在銀七十萬兩尚欠三十萬兩錢糧不繼恐盡棄前<lb/>
工因上言國家旣欲䕶帝鄉陵園之氣又欲漕江南百萬之<lb/>
粟挽全河而歸之故道皇上何愛三十萬不為陵寢民生永<lb/>
逺計乎且河程四百里而遥其錢糧分管當先立碑碣自司<lb/>
道以下承管諸官某人某地一一勒名若開歸地方防隄與<lb/>
防邊同増卑倍薄歲有修銀候人番卒各有疆界與其查叅<lb/>
於後來不若嚴核於今日碑碣分樹功罪自明不報　丁亥<lb/>
<pb n="KR2k0078_WYG_042-2a"/>
户部覆總河曽如春條陳河上切要事宜二款一儲薪<lb/>
米將濵河一帶州縣動榖碾米運赴工所以備治河人<lb/>
夫食用蘆草秫楷徑行附近有司先發官銀時值采辦<lb/>
一議蠲恤查僉派河夫州縣各將本年存留錢糧酌量<lb/>
蠲免其二十八年以前帶徴係未徴在民者準三十一<lb/>
年停徴一年以寛民力至於漕河挑沙築隄之地旣屬<lb/>
小民恒產悉聽河臣㑹同該省撫按劑量安插毋致失<lb/>
所上曰省直屢遭河患今工作繁興夫役衆多百姓辦<lb/>
<pb n="KR2k0078_WYG_042-2b"/>
納艱難著各官加意撫恤接濟俾令鼓舞趨事　二月<lb/>
已丑吏部言總河曽如春疏河工切要三事一示激勸<lb/>
見任河工州縣正官著實分别舉刺一明職掌河上委<lb/>
官專以該管河道爲主别道不得干預一設贊畫二員<lb/>
比東征事例　四月庚寅兵部以河工急需請於南京<lb/>
部總庫動支二十萬兩淮揚馬價一十萬兩兵部疏議<lb/>
陪京備用亦屬吃𦂳不得巳酌動十五萬先後給發兵<lb/>
部覆請從之　丙午總理河道工部右侍郎曽如春卒<lb/>
<pb n="KR2k0078_WYG_042-3a"/>
如春臨川人乙丑進士清修勤職其治河也力主開王<lb/>
家口不撓羣議上方憚財用獨不愛六十萬畀之責成<lb/>
之命日下春亦竭智畢力至是卒於官議者惜之工科<lb/>
右給事中宋一韓等以治河任重時迫請令淮撫李三<lb/>
才帶管上曰河工垂成忽失總理大臣陵運所關萬分<lb/>
急切該部便即㑹推才望任事的二三員候旨簡用馳<lb/>
去以奏膚功　已酉吏部㑹推河道將各衙門所舉彚<lb/>
名上請上命李化龍以工部右侍郎總理河道且曰河<lb/>
<pb n="KR2k0078_WYG_042-3b"/>
工重大著便星馳前去不必例辭　庚戌工科右給事<lb/>
中宋一韓請急㸃總河并簡用河南巡撫上以河工𦂳<lb/>
急令李三才就近暫管候代其河南巡撫事務關係河<lb/>
道者該省巡撫暫與管理　癸丑工部尚書姚繼可題<lb/>
總河應照邊鎮事體令江北河南山東等處巡撫官悉<lb/>
聽節制載入敇書一體遵行其藩臬有司等官有所推<lb/>
舉撫按衙門相同俱準正薦玩忽不遵者不時叅治從<lb/>
之　五月戊寅原任川貴總督李化龍辭總河新命上<lb/>
<pb n="KR2k0078_WYG_042-4a"/>
不允且以河工甚急令速赴任　六月癸卯工科給事<lb/>
中鍾兆斗題自新河口開而故道漸通攔河壩築而決<lb/>
口漸塞在事諸臣之所稱說一惟以併力下埽盡塞決<lb/>
口使全河東注爲第一義今則下流未塞上源已決且<lb/>
下流又多旁溢之水前此集百萬之生命畢力於新河<lb/>
今此合數省之物力盡用於決口未塞尚可爲也塞者<lb/>
復決何以繼之伏秋水漲而不及塞猶可託也水退之<lb/>
後而不可塞何以禦之壩功垂成而忽廢新河旣通而<lb/>
<pb n="KR2k0078_WYG_042-4b"/>
復淤而新總河兩奉明旨督促尚未任事乞行申飭上<lb/>
曰河工成否未定緩急難措李化龍著刻期赴任毋得<lb/>
再行延緩　乙已工科右給事中宋一韓因李三才揭<lb/>
遂上言黄河故道已復陵運無虞惟是蒙牆決口未盡<lb/>
堵塞李吉口堅城集間有淺阻未盡挑浚南岸隄防單<lb/>
薄未盡挑築義安山清入小浮橋未盡歸一徐邳以下<lb/>
隄岸傾圮未盡増築而且戛戛乎歎河之難塞也防河<lb/>
猶防敵師有三鼓河有三候六月是其一鼓作氣時也<lb/>
<pb n="KR2k0078_WYG_042-5a"/>
七月則再鼓而盛八月則三鼓而竭矣今以河勢虚憍<lb/>
銳不可擊合用李牧急入收保之法謹避其鋒急保埽<lb/>
壩并固守諸要害可也然河非持久之水也每泛漲一<lb/>
次不過三四日旋落矣俟其水勢消落機有可乗合用<lb/>
張仁愿搶築三城之法即日萬杵齊發水漲復上可也<lb/>
至於李吉口堅城集以下水勢漫散決口旣難猝塞而<lb/>
堅城諸處旣無洩水之區恐其奔決口也愈怒其爲力<lb/>
也愈專此時合用周亞夫以梁委吳楚之法姑少嘗之<lb/>
<pb n="KR2k0078_WYG_042-5b"/>
以殺其勢仍候水信以爲工程可也若堅城以上深其<lb/>
中流徐邳以下髙其南岸使下流有所容上流不得決<lb/>
而舊河率以塞此十全之䇿固非今日所能辦亦今日<lb/>
所不可不辦也伏望亟敕工部飛檄諸臣速依舊總河<lb/>
分派工程悉心料理以圖萬全上令采其語與新總河<lb/>
行之　壬午工科署科事給事中孟成已以河運喫𦂳<lb/>
信地俱屬中州請簡河南撫臣因言今之治河者汲汲<lb/>
塞舊河爲第一要務矣臣以爲浚新河爲尤要何也蓋<lb/>
<pb n="KR2k0078_WYG_042-6a"/>
水惟下流則上通下淤則上決惟歸一則流散漫則淤<lb/>
河若潰決淺滯水勢散漫無所歸著上流復奔騰而下<lb/>
水難容注不決何待以故黄堌未塞而蒙牆即決者坐<lb/>
此弊也若新河不疏無論舊河難塞即塞矣而上流之<lb/>
處必有繼蒙牆而復決者此在新總河當有逺識灼見<lb/>
也不報　九月戊申贈原任總河工部右侍郎李頤爲<lb/>
兵部尚書廕一子入太學　十二月壬辰工科都給事<lb/>
中候慶逺以河決蘇家莊禍中豐沛餘波且穿漕而東<lb/>
<pb n="KR2k0078_WYG_042-6b"/>
皆由管河運同許一誠獻議舊河臣減其濬河闊深丈<lb/>
尺疏請治其罪下之所司<hi>明神宗實録</hi>
　是年河決歸德都御史曽如春挑北河引河入淮<lb/>
　謝肇淛曰當決歸徳時所害地方不多時議皆欲勿<lb/>
　塞山東河南二中丞議論不合廷推即以河南中丞<lb/>
　曽如春總督河道不使齊人有異議也<hi>河南通志</hi>
　是年河決蘇莊衝入沛縣太行隄灌昭陽湖入夏鎭<lb/>
　横衝運道<hi>南河全考</hi>
<pb n="KR2k0078_WYG_042-7a"/>
　曽如春治河力主開王家口領六十萬金竭智畢慮<lb/>
　旣開新河雖深廣其南反淺隘故水不行所決河廣<lb/>
　八十餘丈而新河僅三十丈不任受或告如春曰若<lb/>
　河流旣回勢如雷霆藉其自然之勢衝之何患淺者<lb/>
　之不深如春遂令放水河流濁下皆泥沙流勢稍緩<lb/>
　下已淤半矣一夕水漲衝魚臺單縣豐沛間如春聞<lb/>
　之驚悸暴卒<hi>明紀事本末</hi>
明神宗萬歴三十二年三月乙卯户部尚書趙世卿言<lb/>
<pb n="KR2k0078_WYG_042-7b"/>
河工用乏宜動支徐州分司庫貯商稅并漕米變價銀<lb/>
四萬四千三百三十八兩協濟從之　四月庚戌工部<lb/>
尚書姚繼可題泇河業有成績泇成而漕可藉矣至於<lb/>
黄河衝徙魚鼈豐沛若非因勢利𨗳何以拯救元元總<lb/>
河議於堅城集以上開渠引河而下流多通復分六座<lb/>
樓苑家樓二路而水勢多殺旣可以移豐沛之患又不<lb/>
至沿碭山之城行所無事莫善於此自今開泇分黄兩<lb/>
工並舉需錢糧若然眉除蘆課五萬兩本部行南部查<lb/>
<pb n="KR2k0078_WYG_042-8a"/>
發外其所望漕庫馬價等銀乞敕各該臣工曲爲體亮<lb/>
速發以濟急需上允之　八月辛丑山東巡撫黄克纘<lb/>
言自河決蘇家莊水淹豐沛下流壅滯黄水倒灌濟寧<lb/>
魚臺平地成湖況加狂雨彌旬城門之外即成巨浸單<lb/>
縣被淹雖止一隅而連歲河工人夫物力半取足於該<lb/>
縣運柳派及孤寡供應累及諸生此三州縣必大加賑<lb/>
䘏庶有起色至於漕運臨德倉糧非破格改折是趨之<lb/>
斃也請於存留糧内照以分數蠲免無糧貧民準免丁<lb/>
<pb n="KR2k0078_WYG_042-8b"/>
口鹽鈔災民酌量倉榖分别賑貸保定巡撫孫瑋亦言<lb/>
霪雨連綿田廬漂没請留漕糧十萬石并留撫按贓罰<lb/>
少拯顚連俱下户部　十月甲子大學士沈一貫等言<lb/>
總河李化龍丁憂已逾四月久留未代而河道一役必<lb/>
須總領之臣蓋雖堯舜在上不能遥斷水事必使伯禹<lb/>
盡力胼胝遲之歲月以責成功今所推李三才黄克纘<lb/>
曹時聘皆可用之才望簡命一人庶不致妨明歲漕務<lb/>
留中　已已吏部署部事左侍郎楊時喬題黄河從東<lb/>
<pb n="KR2k0078_WYG_042-9a"/>
北來順而南則資運決而北則妨漕今據河臣揭行隄<lb/>
水髙再潰單縣決口北奔魚臺不辨牛馬又南則決淮<lb/>
安之老隄西則河南大浸夫決在西南特民生之昏墊<lb/>
決在東北實運道之咽喉胡可緩計且河已入魚濟之<lb/>
北境或不必盡東也即東而昭陽湖不必任受也即東<lb/>
受而李家口不必盡南也先年張秋之決其殷鑒矣乞<lb/>
遴㸃總河大臣以資防禦謹題請旨　癸酉陞巡撫應<lb/>
天右僉都御史曹時聘爲工部右侍郎總理河道提督<lb/>
<pb n="KR2k0078_WYG_042-9b"/>
軍務<hi>明神宗實錄</hi>
　是年秋八月河決朱旺口及太行隄數處民舎漂没<lb/>
　蕩漾三載河徙午溝始定<hi>蕭縣志同豐縣志略</hi>
　袁應泰知河内縣時河決朱旺役夫多死者應泰設<lb/>
　蓆爲廬飲食作止有度民歡然趨事治行冠兩河遷<lb/>
　工部主事<hi>明史稾</hi>
明神宗萬歴三十三年正月乙酉總理河道少保兵部<lb/>
尚書丁憂李化龍奉旨查勘兩年河工失事縁由大約<lb/>
<pb n="KR2k0078_WYG_042-10a"/>
三十二年之決豐先單後豐之失失於巡視之不嚴單<lb/>
之失失於下埽之不早而總之則三十一年蘇家莊之<lb/>
決釀之也蘇莊之失或謂先淤後決或謂先決後淤南<lb/>
直山東交相推諉第查新河放水數日即有劉肅等口<lb/>
之溢非下壅何遽有此則開挑不如式之罪南直任之<lb/>
水已南行三月因隄防不固始有蘇家莊之決非大潰<lb/>
何爲使然則防䕶不如法之罪山東任之然而補苴多<lb/>
勞陵運無恙功過亦有不相掩者在事各官除黜降物<lb/>
<pb n="KR2k0078_WYG_042-10b"/>
故不議外見在郎中劉不息叅政來三聘同知張執劉<lb/>
崇正計仲譽知縣戴一松相應分别罰治而臣更有說<lb/>
者年來緩於隄防急於挑浚及至隄壞水溢尚不引咎<lb/>
於守隄之不力而且委罪於浚河之不深則何不取河<lb/>
勢觀之也河北岸自曹縣以下無入張秋之路南岸自<lb/>
虞城以下無入淮之路惟是向來運道由徐邳以達鎮<lb/>
口故河北決曹單豐沛間則由昭陽湖出李家口而運<lb/>
道溢南決虞夏徐邳間則由小河口及白洋湖而運道<lb/>
<pb n="KR2k0078_WYG_042-11a"/>
涸今泇河一成自直隸以至夏鎭以三百六十里之淤<lb/>
途易而爲二百六十里之捷徑此後黄河在山東直𨽻<lb/>
間能係運道之命脈者寡矣獨朱旺口以上決單則單<lb/>
爲沼決曹則曹爲魚與夫豐沛徐邳魚碭數十萬生靈<lb/>
總懸命於遥遥之一線則隄防亦何可緩也至於中州<lb/>
有更重者荆隆口銅瓦廂等處皆入張秋之路也孫家<lb/>
渡野雞岡及蒙牆寺等處皆入淮之路也一不守而北<lb/>
壞運南犯陵又豈直一城一邑之利害已哉故隄防固<lb/>
<pb n="KR2k0078_WYG_042-11b"/>
則上無泛溢下必順流不固而下雖通行上必旁奪此<lb/>
一恒人能辨之而何持議者之紛紛也前年水行隄北<lb/>
則曰昭陽湖不能容水水且倒灌矣昨歲水分隄南則<lb/>
曰新河不能容水水且倒灌矣倒灌之說興築塞之事<lb/>
緩卒之隄潰河淤水之取道昭陽湖而南者自如夫安<lb/>
見其倒灌也則又何不取地勢觀之也自朱旺口由苑<lb/>
家樓杜家樓以至小浮橋上下相較可低三四尺北髙<lb/>
南下居可知矣若水入新河兩兩分行縱伏秋暴漲不<lb/>
<pb n="KR2k0078_WYG_042-12a"/>
過溢岸而止豈能自卑趨髙自下趨上哉故上隄誠守<lb/>
則河必在朱旺口上下亦其自然之勢也又何倒灌之<lb/>
足患也倒灌之說原爲失隄者逃罪之地乃其弊也人<lb/>
心不定人力不齊延緩失機逡巡待變甚者持隂陽之<lb/>
說以求兩中操縱横之權以求兩合卒使河臣疲於奔<lb/>
命而河事壞於多岐則以不明於地勢與河勢而𡨕㝠<lb/>
決事者之過也請西自開歸東至徐邳必無不守之地<lb/>
上自司道下至府縣必無不守之人在府縣掌印官必<lb/>
<pb n="KR2k0078_WYG_042-12b"/>
與管河佐貳同其賞罰在地方守巡道必與管河司道<lb/>
同其功罪庶人人在事自不得分藩籬人人著肩自不<lb/>
暇騰口說其有怠事墮成而巧辨自文以圖分功嫁禍<lb/>
者重加叅治勿事姑息下工部覆如議得旨劉不息等<lb/>
各罰俸半年仍行新任總河嚴加申飭違者不時叅治<lb/>
　二月庚午予原任總理漕河工部尚書兼右都御史<lb/>
劉東星祭葬如例　四月已酉山東撫臣黄克纘言皇<lb/>
天降割河伯爲祟自三十一年王家口大開堅城集未<lb/>
<pb n="KR2k0078_WYG_042-13a"/>
竣上通下淤而蘇家莊大決則全河北徙魚臺一縣淪<lb/>
爲水國矣十五社之地存者一舍有餘八千餘頃之田<lb/>
存者不及千頃而環城之水髙於城者二三尺隄防垂<lb/>
壞旦夕不支議者遂欲將縣事改併他邑錢糧派之通<lb/>
省誠不得已之計也臣等不忍以祖宗數百年舊封一<lb/>
朝遽棄苦心搜括銀米令其修隄寓賑或可圖存而今<lb/>
歲之事又不得不爲曲處也下户部覆議從之　六月<lb/>
甲子工科宋一韓言今日工程所稱勞費無已者無如<lb/>
<pb n="KR2k0078_WYG_042-13b"/>
黄河人言黄河天上來經萬里挾百川四瀆莫敢望焉<lb/>
前代正避其害我朝兼收其利所謂利者便漕也所謂<lb/>
害者善徙也河之爲害所從來久逺有時而爲利者人<lb/>
力勝之耳先是河決蘇家莊入昭陽湖夏鎮以南運道<lb/>
爲梗當事者謂河險可避遂併力以事泇矣竭公私之<lb/>
費拮据幾二年工力就緒雖勞費不減治河餉道亦旣<lb/>
經復矣臣等復何置喙縁臣一韓來從河濵聞諸長老<lb/>
之議先年開泇皆因黄河南徙二洪淺涸今全河北趨<lb/>
<pb n="KR2k0078_WYG_042-14a"/>
二洪湓溢何至爲咽喉憂河之奪兩鎮口也亦奚以異<lb/>
於經二洪也平溜繕隄漕事自定如去年糧艘半由河<lb/>
半由泇此其証也河不勝徙安可勝避如曰南陽故事<lb/>
可倣臣等未見張秋之可移也乃今視泇爲𦂳著視河<lb/>
爲緩圖故以全力治泇以半力治河緩急利害之衡尚<lb/>
猶有未盡者臣等竊謂有三可惜二可慮焉濁河河之<lb/>
中道治河而欲其有利無害舍濁河將安之乎當時祗<lb/>
以減費縮工卒貽後患猶幸河形宛然畚鍤易施若以<lb/>
<pb n="KR2k0078_WYG_042-14b"/>
原估之數竟原挑之工議旣不煩更端事必不至再悞<lb/>
乃曰濁河者議之所不敢出也遂使河身益髙分疏㒺效<lb/>
豈不可惜南守汴隄北守太行隄令河㳺衍容與其中<lb/>
雖二賈復生不能易也乃單隄旣決太行獨以一線與<lb/>
全河抗衡雖四防二守三令五申大吏有王尊之精誠<lb/>
小吏有主簿之忠勇猶不能保前人以艱難成之後人<lb/>
以容易失之豈不可惜分黄黄淤守隄隄潰河之情形<lb/>
亦旣可睹矣泇工旣罷謂宜急復濁河使河爲正道泇<lb/>
<pb n="KR2k0078_WYG_042-15a"/>
爲間道竒正相生涸溢兼濟斯稱兩利俱存一勞永逸<lb/>
善之善者計不出此而躊躇不斷蹉跎未已將使河泇<lb/>
交困勞費㒺終又豈不可惜凡河之性壅生潰瀦生湮<lb/>
今河滙昭陽且漸淤矣眼底伏秋已至霖潦奔發湖量<lb/>
有涯不溢則潰可使豐沛之患移之魚濟倘如先年浸<lb/>
黄陵岡衝張秋故事運道且中斷四百萬國儲謂何得<lb/>
無慮乎河之南害陵也尤甚於北害運徃年黄堌失守<lb/>
大司空落職可爲炯鑒矣今其故道尚在也假令走賈<lb/>
<pb n="KR2k0078_WYG_042-15b"/>
魯河出符離橋猶曰天幸倘如近日蒙牆之決潰沙岡<lb/>
趨固鎭將淮泗之間滿而患且上及陵麓億萬年王氣<lb/>
謂何得無慮乎大抵河道有全局治河有正經肩斯任<lb/>
者但當以精一營職以公愼矢謀以利鈍誹譽付之身<lb/>
外以予奪聽之朝廷而以公論歸之士大夫濟則其分<lb/>
也臣力何有不濟則其遇也臣力旣竭寧宅平而守正<lb/>
毋履險而設竒也或見時勢難圖物力匱詘而始擇輕<lb/>
避重圖易辭難是爲遷就窺瞷意嚮以決進止成則居<lb/>
<pb n="KR2k0078_WYG_042-16a"/>
功敗則逭咎是爲觀望遷就或人諒其心觀望則人訾<lb/>
其行今日河上諸臣倘亦有一於是乎則臣等誠過慮<lb/>
顧河事而業已如此矣奈何不以憂而以賀也泇工未<lb/>
成梅守相加四品服俸泇工未覈又進太僕寺少卿咨<lb/>
未得則請一不巳而再何太急也其無乃職業之内而<lb/>
有市心都人士有言王家口之役六座樓以下守相實<lb/>
監督之下流未暢上流自壅雖許運同謬議減工守相<lb/>
何不争執是前工尚有佚罰後工累徼異數恐來三聘<lb/>
<pb n="KR2k0078_WYG_042-16b"/>
劉不息有後言矣況科臣侯慶逺漕臣孔貞一所議泇<lb/>
河事宜猶未盡舉何責報之速也即謂目前勞勩不可<lb/>
不一諷勸亦須今歲漕事無虞及囘空無阻然後請官<lb/>
核實論功有差斯亦責實之政振飭河臣之機乎第大<lb/>
河未得安流泇河終難久恃耳乞敕新任總河亟將前<lb/>
河浚塞事宜據實上請計日厎績庶幾可惜者收功於<lb/>
補牢而可慮者銷患於徙薪疏入不報　七月壬子以<lb/>
黄河洶溜運船過淮過洪期限照上年例量寛一月其<lb/>
<pb n="KR2k0078_WYG_042-17a"/>
衝決處所著總河嚴督司道等作速修治　八月癸卯<lb/>
河道總督曹時聘言自蘇莊一決全河北注者三年矣<lb/>
初泛豐沛繼沼單魚陳燦之塞不成南陽之隄盡壞今<lb/>
且上灌全濟旁侵運道其勢益岌岌也臣受事未幾親<lb/>
詣曹單等處上視王家口新築之壩下視朱旺口北潰<lb/>
之流相度地形體察水勢咨詢於沿河故老以求所謂<lb/>
挽河之䇿因知河之大可憂者三而機之不可失者二<lb/>
何也水性就下惟下有所歸斯上無所溢惟下之往也<lb/>
<pb n="KR2k0078_WYG_042-17b"/>
順而且駛斯上之來也過而不留今河決行隄泛濫平<lb/>
地之上昭陽日墊下流日淤水之出李家口者日漸微<lb/>
緩勢不得不退而上溢溢於南則孫家渡野雞岡皆入<lb/>
淮之故道毋謂蒙牆己塞而無虞於陵溢於北則芝麻<lb/>
莊荆隆口皆張秋之故道毋謂泇役己成而無虞於運<lb/>
且南之夏商北之曹濮其地益卑其禍益烈其挽囘益<lb/>
不易毋謂災止魚濟等處而無虞於民此三者覩指知<lb/>
歸杞憂方大河之不得不治也明甚矧及是時而治之<lb/>
<pb n="KR2k0078_WYG_042-18a"/>
人有可乗之機乎自王家口以達朱旺口新𨗳之河依<lb/>
然在也因而疏通下流以出小浮橋所費有限非復昔<lb/>
比從此三百里長河上下條暢可冀久安機之可乗者<lb/>
一自徐州而下清黄並行沙隨水刷河厎日深河崖日<lb/>
峻此亦數十年所未有也因而𨗳水歸徐容受有地昔<lb/>
年議挑之費皆在可省機之可乗者二蓋以水爲師因<lb/>
勢利𨗳惟此時爲然萬一坐失事機忽而不治或治而<lb/>
仍量挑以徼天幸至於前功盡棄後患相尋其勞費可<lb/>
<pb n="KR2k0078_WYG_042-18b"/>
勝悔哉今司道各官殫心竭力熟思審處謂河之中路<lb/>
有南北二股北股出濁河再疏再壅往事可鑑惟南股<lb/>
出小浮橋地形卑下其勢甚順度長三萬一千四百丈<lb/>
有零議開口闊四十丈以至二十丈不等深皆一丈五<lb/>
尺共該土方四百六十九萬五千有零用夫六萬名自<lb/>
千而上約四百日可完水由小浮橋徐城適當其衝議<lb/>
於義安山建滚水壩以分其流復用石砌䕶石隄以垂<lb/>
永頼庶幾其爲完䇿乎惟是前項土方工價及是壩工<lb/>
<pb n="KR2k0078_WYG_042-19a"/>
程估該銀八十萬兩及查河道錢糧則馬價錢糧支消<lb/>
己盡庫金倉榖搜括已竆且江北河南山東三省直者<lb/>
槩有天災之苦槩有無藝之征物力匱然公儲虚耗臣<lb/>
等祗奉宸綸集思廣益旣不敢蹈前車之轍又不能爲<lb/>
無米之炊惟有仰乞聖恩多方處給或在工部或在别<lb/>
部約湊六十萬再留附近漕糧四十萬石共足八十萬<lb/>
之數聽臣等於今歲九月間嚴催東兖開歸淮徐等處<lb/>
本折漕糧先解工所募夫支用其餘銀兩陸續起解定<lb/>
<pb n="KR2k0078_WYG_042-19b"/>
限歲裏通完蓋南陽水勢日異而月不同入伏以來黄<lb/>
流旁溢淤澱漕渠者六七尺不等金鄉䕶隄又爲魚臺<lb/>
之續逾此而北直灌張秋失今不治來歲新運即有泇<lb/>
可通而自夏鎮以至安山豈能無翼而渡耶疏留中<lb/>
十月已酉工部覆河道總督曹時聘催請大挑工費疏<lb/>
議截漕糧以八十萬三分之一該改折銀二十七萬兩<lb/>
再借兵部淮揚馬價銀五萬兩南京兵部總庫船料草<lb/>
場馬價共十萬兩南京工部協助三萬兩此外如科臣<lb/>
<pb n="KR2k0078_WYG_042-20a"/>
議於有漕省直七處照依糧數多寡均行攤派銀二十<lb/>
萬兩再開納河工事例搜括歲修銀兩及河南布政司<lb/>
山東東兖二府庫貯河道挑壩樁草等銀悉聽便宜取<lb/>
用務足八十萬之數各該部省不得推諉遲延以稽工<lb/>
作在河諸臣即當刻期挑穵用收全功得旨黄河北徙<lb/>
南陽運道被灌大挑朱旺口舊河使水歸故道費用浩<lb/>
大各部原當協濟雖帑藏處處空匱但此眞不得己之<lb/>
役所宜應付亦難執例吝惜今次户部可勉從工部之<lb/>
<pb n="KR2k0078_WYG_042-20b"/>
請如數借給若漕糧必不可留亦須設法處足與他其<lb/>
兵部淮揚馬價及南京兵工二部錢糧俱著如數借給<lb/>
寧於别項撙節毋得自分彼此此外均攤開納搜括等<lb/>
事俱依擬著㑹同各撫按便宜處置行刻期興工毋輕<lb/>
誤妄費<hi>明神宗實録</hi>
　<lb/>
　<lb/>
　行水金鑑卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百三</head> <lb/>
    <p>
<pb n="KR2k0078_WYG_103-1a"/>
欽定四庫全書<lb/>
　行水金鑑巻一百三<lb/>
　　　　　　　　　　江南按察使傅澤洪撰<lb/>
　　運河水<lb/>
元世祖至元二十六年七月甲午御河溢　癸卯沙河<lb/>
溢鐵燈扞隄決<hi>元史世祖本紀</hi>
元世祖至元二十七年七月魏縣御河溢害稼免其租<lb/>
　九月丁未御河決髙唐沒民田命有司塞之　十一<lb/>
<pb n="KR2k0078_WYG_103-1b"/>
月乙丑易水溢雄莫任丘新安田廬漂沒無遺命有司<lb/>
築隄障之<hi>元史世祖本紀</hi>
元世祖至元二十八年十二月辛卯浚運糧壩河築隄<lb/>
防<hi>元史世祖本紀</hi>是年都水使者請鑿渠西導白浮諸水經都<lb/>
城中東入潞河則江淮之舟既逹廣濟渠可直泊於都<lb/>
城之匯帝亟欲其成又不欲役其細民勅四集賽人及<lb/>
諸府人專其役度其髙深畫地分賦之刻日使畢工伊<lb/>
徹察喇率其屬著役者服操畚鍤即所賦以倡趨者雲集<lb/>
<pb n="KR2k0078_WYG_103-2a"/>
依刻而渠成賜名曰通惠河公私便之帝語近臣曰是<lb/>
渠非伊徹察喇身率衆手成不速也<hi>元史伊徹察喇傳</hi>是年源<lb/>
遷都水監開通惠河由文明門東七十里與㑹通河接<lb/>
置閘七橋十二人蒙其利授同知湖南道宣慰司<hi>元史髙源</hi>
<hi>傳</hi>
元世祖至元二十九年閏六月辛亥中書省臣言今嵗江<lb/>
南海運糧至京師者一百五萬石至遼陽者十三萬石<lb/>
比往嵗無耗折不足者　八月丙午用郭守敬言浚通<lb/>
<pb n="KR2k0078_WYG_103-2b"/>
州至大都漕河十有四役軍匠二萬人又鑿六渠灌昌<lb/>
平諸水　十月戊子詔浚浙西河道導水入海<hi>元史世祖本紀</hi>
元世祖至元三十年三月庚申以平章政事范文虎董<lb/>
疏漕河之役　七月丁丑賜新開漕河名曰通惠　十<lb/>
月癸未賜冠城疏河董役軍民衣各一襲戊子詔修汴<lb/>
堤　是月甲辰以叚貞董開河修倉之役加平章政事<lb/>
<hi>元史世祖本紀</hi>
　是年秋車駕還自上都過積水潭見舳艫蔽水天顔<lb/>
<pb n="KR2k0078_WYG_103-3a"/>
　為之開懌特賜都水監郭公錢一萬二千五百緡仍<lb/>
　以舊職兼提調通惠河漕運事<hi>元名臣事略</hi>
　都人呼飛放泊為南海子積水潭為西海子按海子<lb/>
　之名見於唐季王溶為鎮帥有海子園嘗館李匡威<lb/>
　於此北人凡水之積者輙目為海若寳坻之七里海<lb/>
　昌平北之四海冶是也元時運船直至積水潭王元<lb/>
　章詩燕山三月風和柔海子酒船如畫樓想見舟楫<lb/>
　之盛自武寧改築北平城後運河海子截而為二城<lb/>
<pb n="KR2k0078_WYG_103-3b"/>
　内積土日髙雖有舟楫橋梁不能度矣<hi>詠歸録</hi>
　禁城中外海子即古燕市積水潭也源出西山一畆<lb/>
　馬眼諸泉繞出甕山後匯為七里濼紆迴向西南行<lb/>
　數十里稱髙梁河將近城分為二外繞都城開水門<lb/>
　内注潭中入為内海子繞禁城出巽方流玉河橋合<lb/>
　外隍入於大通河<hi>湧幢小品</hi>
元世祖至元三十一年八月已丑<hi>成宗已即位</hi>以大都留守<lb/>
叚貞平章政事范文虎監浚通惠河給二品銀印　十<lb/>
<pb n="KR2k0078_WYG_103-4a"/>
月乙未朱清張瑄從海道嵗運糧百萬石以京畿所儲<lb/>
充足詔止運三十萬石<hi>元史世祖本紀</hi>
元成宗元貞元年十二月甲子減海運脚價鈔一貫計<lb/>
毎石六貫五百文著為令<hi>元史成宗本紀</hi>
元成宗元貞二年十一月辛未増海運明年糧為六十<lb/>
萬石<hi>元史成宗本紀</hi>
元成宗大徳二年三月丁亥朔罷大名路故河隄堰<hi>元史</hi>
<hi>成宗本紀</hi>
<pb n="KR2k0078_WYG_103-4b"/>
元成宗大徳三年八月平灤郡南灤河溢<hi>元史成宗本紀</hi>
元成宗大徳四年春正月癸卯浚淮東漕渠<hi>元史成宗本紀</hi>
元成宗大徳五年十月丙辰朔以畿内嵗饑増明年海<lb/>
運糧為百二十萬石<hi>元史成宗本紀</hi>
元成宗大徳六年春正月乙卯築渾河隄長八十里仍<lb/>
禁豪家毋侵舊河令屯田軍及民耕種　夏四月乙亥<lb/>
浚永清縣南河戊子修盧溝上流石徑山河隄　五月<lb/>
歸徳府徐州邳州睢寧縣雨五十日沂武二河合流水<lb/>
<pb n="KR2k0078_WYG_103-5a"/>
大溢　東安州渾河溢壊民田一千八百餘頃<hi>元史成宗本紀</hi>
元成宗大徳七年五月甲寅浚上都灤河　六月乙已<lb/>
命甘肅行省修阿合潭曲尤壕以通漕運　十月戊子<lb/>
以浙江年穀不登減海運糧四十萬石<hi>元史成宗本紀</hi>
元成宗大徳八年五月壬申中書省臣言呉江松江實<lb/>
海口故道潮水久淤凡湮塞良田百有餘里况海運亦<lb/>
由是而出宜於租戸萬五千人浚治嵗免租人十五石<lb/>
仍設行都水監以董其程從之　十一月壬申増海漕<lb/>
<pb n="KR2k0078_WYG_103-5b"/>
米為百七十萬石<hi>元史成宗本紀</hi>
　是年建魚臺孟陽薄石閘趙文昌記略云聖元以神<lb/>
　武定天下遐邇率職來享來庭而江淮漕運商旅之<lb/>
　轉販仕宦之往來非舟楫無以濟不通此㑹通河之<lb/>
　所以作也河工告成於今幾二十年嵗月滋久霖潦<lb/>
　浸滛岸移谷遷不無堙塞都水監上下廵視求其利<lb/>
　病以沛縣之金溝沽頭魚臺之孟陽薄沙深水淺地<lb/>
　形峻急皆不能舟遇有官物往來必驅率瀕河之民<lb/>
<pb n="KR2k0078_WYG_103-6a"/>
　推之挽之者不下千餘妨農動衆民恒苦之遂條陳<lb/>
　其事都省委右都事王潛都水太監馬之貞等臨視<lb/>
　與所說合議曰夫水積之不厚不足以負大舟蓄之<lb/>
　不廣不足以供下洩今莫若立堰以積水立閘以通<lb/>
　舟堰貴長閘貴堅漲水時至使漫流於上如斯而已<lb/>
　矣於是視地之髙下程廣狹量淺深繪圖計工以報<lb/>
　都省議修之從孟陽薄始今值嵗晚先辦物料興工<lb/>
　以春首為期用夫匠一千二百三十二名監夫不足<lb/>
<pb n="KR2k0078_WYG_103-6b"/>
　於近邑差雇五百七十二名就給工價米糧一切物<lb/>
　料官為和買給中統鈔五萬五千緡不敷於濟寧路<lb/>
　官錢内支選差覈實司提舉仇銳來董是役預辦所<lb/>
　需金石材木諸物指分工役其堰横長一十二丈中<lb/>
　為閘門外石内甓髙一丈四尺基縱廣八丈閘下廣<lb/>
　五丈殺之如壇級以及於上五分廣之三起於大徳<lb/>
　八年正月訖於五月凡用工十七萬六千九百九十<lb/>
　中統鈔十萬三千三百五十緡糧一千二百四十七<lb/>
<pb n="KR2k0078_WYG_103-7a"/>
　石落成之日鼓聲四起閘門啓鑰篙師序次以進前<lb/>
　旗一指通數十百艘於談笑之頃乃命謝里髙立不<lb/>
　逺千里而來請文至再予不揆因記修閘之嵗月如<lb/>
　此<hi>山東全河備考</hi>
元成宗大徳十年春正月丙午浚呉松江等處漕河<lb/>
庚戍濬真陽等州漕河令鹽商毎引輸鈔二貫以為傭<lb/>
工之費<hi>元史成宗本紀</hi>
元成宗大徳十一年九月丙子<hi>武宗己登極矣</hi>中書省臣言兩<lb/>
<pb n="KR2k0078_WYG_103-7b"/>
淮漕河淤澀官議疏浚鹽一引帶鈔二貫以為傭費計<lb/>
鈔二萬八千錠今河流已通宜移以賑饑民制可　十<lb/>
月丙辰中書省奏常嵗海漕糧百四十五萬石今江浙<lb/>
嵗儉不能如數請仍舊例湖廣江西各輸五十萬石並<lb/>
由海道逹京師從之<hi>元史成宗本紀</hi>
元武宗至大三年二月已未浚㑹通河給鈔四千八百<lb/>
錠糧二萬一千石以募民命河南省平章政事達實哈<lb/>
雅董其役　七月已亥禁權要商販挾聖㫖懿㫖令㫖<lb/>
<pb n="KR2k0078_WYG_103-8a"/>
阻礙㑹通河民船者　十月壬申江浙省臣言曩者朱<lb/>
清張瑄海漕米嵗四五十萬至百十萬時船多糧少顧<lb/>
直均平比嵗賦歛横出漕尸困乏逃亡者有之今嵗運<lb/>
三百萬漕舟不足遣人於浙東福建等處和顧百姓騷<lb/>
動本省左丞沙布廸音其弟哈卜齊勒及瑪哈木丹徳爾澉浦<lb/>
楊家等皆有舟且深知漕事乞以為海道運糧都漕萬<lb/>
戸府官各以已力輸運官糧萬户千戸並如軍官例承<lb/>
襲寛恤漕戸増給顧直庶有成效尚書省以聞請以瑪<lb/>
<pb n="KR2k0078_WYG_103-8b"/>
哈木丹徳爾為遙授右丞海外諸蕃宣慰使都元帥領海<lb/>
道運糧都漕運萬戸府事設千戸所十毎所設逹嚕噶<lb/>
齊一千戸三副千戸二百戸四制可　十一月戊子以<lb/>
朱清子虎張瑄子文龍往治海漕以所籍宅一區田百<lb/>
頃給之<hi>元史武宗本紀</hi>
元仁宗皇慶元年九月丁酉増浙江海漕糧二十萬石<lb/>
<hi>元史仁宗本紀</hi>
元仁宗延祐元年六月涿州范陽房山二縣渾河溢壊<lb/>
<pb n="KR2k0078_WYG_103-9a"/>
民田四百九十餘頃　七月乙亥武清縣渾河隄決淹<lb/>
沒民田發廪賑之　十二月庚子遣官浚揚州淮安等<lb/>
處運河<hi>元史仁宗本紀</hi>
　是年於金溝沽頭兩牐中置隘牐二以限船　自新<lb/>
　開㑹通河路為大船阻礙餘船不得往來乃置隘牐<lb/>
　濶一丈限大船止去一百五十料船行其後愚民嗜<lb/>
　利故造減舷添倉長船至八九十尺甚至百尺皆五<lb/>
　六百料入牐重輙淺閣乃又於隘牐下約八十步河<lb/>
<pb n="KR2k0078_WYG_103-9b"/>
　北立二石中間相離六十五尺舟至量如式方許入<lb/>
　牐長者罪遣退之<hi>南河全考</hi>
元仁宗延祜二年春正月丙寅霖雨壊渾河隄堰沒民<lb/>
田發卒補之又發卒浚漷州漕河<hi>元史仁宗本紀</hi>
元仁宗延祐四年十一月已卯復浚揚州運河<hi>元史仁宗本紀</hi>
　是年重修金口閘劉徳智記云皇元膺天命撫方夏<lb/>
　極天地之覆載皆臣服惟謹東南去京師萬里粟米<lb/>
　絲枲纎縞貝錦象犀羽毛金珠琨蕩之貢視四方尤<lb/>
<pb n="KR2k0078_WYG_103-10a"/>
　繁重車輓陸運民甚苦之至元中穿㑹通河引泗汶<lb/>
　㑹漳以逹於幽由是天下利於轉輸泗之源㑹雩於<lb/>
　兖之東門其東多大山水潦暴至漫為民患職水者<lb/>
　訪其利病隄土以防其溢束石以洩其流其一洞嵗<lb/>
　久石摧不足以吞吐今近北改作二洞以閘啓閉中<lb/>
　書省以聞天子可其議命下之日當延祐四年都水<lb/>
　太監庫庫分治山東寛勤恪恭敏於事㑹曹掾王元<lb/>
　從理簿書壕寨官李克温董工役役長張聚李林路<lb/>
<pb n="KR2k0078_WYG_103-10b"/>
　詳宋贇秦澤分任其事夫匠一千九十石二千五百<lb/>
　甎三萬灰五萬木六千四百鐵錠鐵鉤鐵環不敷取<lb/>
　諸官錢以買兖州知州尋敬提調州吏鹿果經始於<lb/>
　四年閏正月成於三月工告訖大祠𤣥㝠釃酒割<lb/>
　牲燔燎瘞埋吹擊笙鼓風日清明役徒謳歌人神歡<lb/>
　恱乃相與請辭鑱諸石以紀其始終遂以命徳智洪<lb/>
　惟皇元起漠北以深仁厚徳奄有天下公家世鼎鼐<lb/>
　參贊化育今誠能實於已而勤於官忠於上而信於<lb/>
<pb n="KR2k0078_WYG_103-11a"/>
　下言不妄發事不輕改故民易信而功易成雖然又<lb/>
　豈水曹為然推此誠實以理天下則被澤溥矣辭不<lb/>
　獲命因書所聞以為記<hi>山東全河備考</hi>
元仁宗延祐六年閏八月甲子浚㑹通河　九月癸卯<lb/>
浚鎮江練湖　十月已卯浚通惠河<hi>元史仁宗本紀</hi>
元仁宗延祐七年八月<hi>英宗己登極矣</hi>霸州文安大成二縣滹<lb/>
沱河溢害稼　是嵗滹沱决文安大成等縣渾河溢壊<lb/>
民田廬<hi>元史仁宗本紀</hi>
<pb n="KR2k0078_WYG_103-11b"/>
元英宗至治元年三月丁丑發民丁疏小直沽白河<lb/>
六月已已渾河溢被災者二萬三千三百戸　霸州大<lb/>
水渾河溢被災者三萬餘戸　秋七月戊寅通州潞縣<lb/>
榆棣水決　庚辰滹沱河及范陽縣巨馬河溢　乙酉<lb/>
大雨渾河防決<hi>元史英宗本紀</hi>
　張仲仁都水丞至治元年改建㑹源閘自臨清南至<lb/>
　彭城延袤七百里疏其淤塞築其隄防為杠九十有<lb/>
　八為梁五十有八建分司及㑹源石佛師莊閘署掲<lb/>
<pb n="KR2k0078_WYG_103-12a"/>
　徯斯記云皇帝元年夏六月都水丞張侯改作濟州<lb/>
　㑹源閘成明年春二月具功狀遣其屬孟思敬至京<lb/>
　師請文勒石惟我元受命定鼎幽薊經國體民綏和<lb/>
　四海辨方物以定貢賦穿河渠以逸漕度乃改任城<lb/>
　為濟州以臨齊魯之交據燕呉之衝導汶泗以㑹其<lb/>
　源置閘以分其流西北至安民山入於新河逮於臨<lb/>
　清地降九十尺為閘十六以逹於漳南至沽頭地降<lb/>
　百十有六尺為閘十又南入於河北至奉符為閘一<lb/>
<pb n="KR2k0078_WYG_103-12b"/>
　以節汶水東北至兖州為閘一以節泗水而㑹源閘<lb/>
　制於其中嵗久政弛漕度用弗時先皇帝以為憂延<lb/>
　祐六年冬詔以侯分治東阿始修復舊政南疏北導<lb/>
　靡所寧處明年冬以及期請代弗許行視濟閘峻怒<lb/>
　狠悍嵗數壊舟楫土崩石泐岌不可持乃伐石區里<lb/>
　之山轉木淮海之濵度工即功明年皇帝建元至治<lb/>
　三月甲戍朔侯朝至於河上率徒相宜導水東行堨<lb/>
　其上下而竭其中以儲衆材撤故閘夷㘭泓徙其南<lb/>
<pb n="KR2k0078_WYG_103-13a"/>
　二十尺降七尺以為基下錯植巨栗如列星貫以長<lb/>
　松實以白灰槩視其地無有罅漏衡五十尺縱百六<lb/>
　十尺八分其縱四為門縱遜其南之三北之一以敵<lb/>
　水之奔突震蕩五分其衡二為門容折其三以為兩<lb/>
　墉四分其容去其一以為門崇㢘其中而翼其外以<lb/>
　附於防三分門縱間於北之二以為門中央樹石鑿<lb/>
　以納懸板五分門縱去其一以為鑿崇翼之外更為<lb/>
　石防以禦水之洄洑衝薄縱皆三百三十尺爰琢爰<lb/>
<pb n="KR2k0078_WYG_103-13b"/>
　甃犬牙相入苴以白蔴固以石膠關以勁鐵冠以飛<lb/>
　梁越六月十有三日乙卯訖功大㑹羣屬宴於河上<lb/>
　以落之工徒咸在旄倪四集酒舉樂作揮閘決堨<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
　櫂啓鑰水平舟行伐鼓懽呼稱功頌徳雷動雲合且<lb/>
　拜曰惟聖天子繼志述事不易任以成厥功惟億萬<lb/>
　年享天之休是役也以工計石工百六十人木工千<lb/>
　人金工五人土工五人徒千四百二十人以材計木<lb/>
　萬一百四十有一石五千一百二十有八其廣厚皆<lb/>
<pb n="KR2k0078_WYG_103-14a"/>
　倍於舊甓二億一千二百有五十以斤計鐵二萬五<lb/>
　千五百麻二千三百石之灰三億二萬三百三十有<lb/>
　四以石計粟千二百有五十視他閘三之視故閘倍<lb/>
　之其出於縣官者鐵若麻十之七石五之一粟五之<lb/>
　三餘一以便宜調度不以煩民初侯至之明年凡河<lb/>
　之隘者闢壅者滌決者塞抜藻荇禁芻牧隆其防而<lb/>
　廣其址修其石之岩阤穿漏者築其壤之疏惡者延<lb/>
　袤贏七百里防之外増為長隄以閼暴漲而河以安<lb/>
<pb n="KR2k0078_WYG_103-14b"/>
　流潛為石竇以納積潦而瀕河三郡之田民皆得耕<lb/>
　種又募民采馬藺之實種之新河兩涯以錮潰沙北<lb/>
　自臨清南至彭城東至陪尾絶者通之欝者澌之為<lb/>
　杠九十有八為梁五十有八而挽舟之道無不夷矣<lb/>
　乃建分司及㑹源石佛師莊三閘之署以嚴官守樹<lb/>
　河伯龍君祠入故都水少監馬之貞兵部尚書李鄂<lb/>
　囉齊中書斷事莾蘇祠三以迎休報勞凡河之所經<lb/>
　命蔵氷以待渇者種樹以待休者遇流殍則男女異<lb/>
<pb n="KR2k0078_WYG_103-15a"/>
　瘞之餓者為粥以食之死而蔵饑而活者嵗數千人<lb/>
　是以上知其忠下信其令用克果於兹役然古者三<lb/>
　載考績三考黜陟幽明故人才得以自見向使侯竟<lb/>
　代去雖懐極忠甚智無能究於其職是亦侯之遇也<lb/>
　惟此閘地最要役最大馬氏之後侯之功為最盛故<lb/>
　詳於是碑以告後之人侯名仲仁河南人其辭曰昔<lb/>
　在至元惟忠武王自南還歸請開河渠自魯涉齊以<lb/>
　逹京師河渠既成四海率從萬世是資朝帆夕檣垂<lb/>
<pb n="KR2k0078_WYG_103-15b"/>
　四十年孰慢而隳翼翼張侯受命仁宗號令風馳徴<lb/>
　工發徒既滌既疏濟閘攸基先雞而興既星而休觸<lb/>
　冐炎曦疾者藥之死者槥之奚有渇饑拊循勞徠信<lb/>
　賞必罰勿亟勿遲十旬之間遹績於成知罔或遺洋<lb/>
　洋河流中有行舟若遵大逵舳艫相啣罔敢後先亦<lb/>
　罔敢稽賢王才侯自北自南顧盼嗟咨曰惟京師為<lb/>
　天下本本隆則固惟帝世祖既有南土河渠是務四<lb/>
　方之共於千萬里如出跬步聖繼明承命官選材惟<lb/>
<pb n="KR2k0078_WYG_103-16a"/>
　侯之遇昔者舟行日不數里今以百數昔者舟行嵗<lb/>
　不數萬今以億慮惟公乃明惟勇乃成惟㢘則恕汶<lb/>
　泗之㑹有截其閘有菀其樹功在國家名在天下永<lb/>
　世是度<hi>山東全河備考</hi>
王結改東昌路境有黄河故道而㑹通隄遏其下流夏<lb/>
月潦水壊民麥禾結疏為斗門以泄之民獲耕治之利<lb/>
至治二年叅議中書省事<hi>元史王結傳</hi>
元英宗至治二年五月已已修滹沱河隄　六月丙子<lb/>
<pb n="KR2k0078_WYG_103-16b"/>
修渾河隄<hi>元史英宗本紀</hi>
元英宗至治三年二月已已修廣惠河牐十有九所<lb/>
十二月壬戌浚鎮江路漕河及練湖役丁萬三千五百<lb/>
人<hi>元史英宗本紀</hi>
　至治三年江浙行省言鎮江運河全藉練湖之水為<lb/>
　上源漕運商販舟楫無不由此以供億前朝嘗濬此<lb/>
　湖豬蓄潦水若運河水淺開放練湖一寸可添河水<lb/>
　一尺近年淤淺以致遞運不通乞加修治制可工畢<lb/>
<pb n="KR2k0078_WYG_103-17a"/>
　又置河兵百人專任修理<hi>通漕類編</hi>
元泰定帝泰定元年夏四月甲子發兵民築渾河隄<lb/>
六月大同渾源河真定滹沱河皆溢並漂民廬舎　七<lb/>
月戊申大都路固安州清河溢順徳路任縣沙澧洺水<lb/>
溢　定州屯河溢山崩免河渠營田租　八月丁丑罷<lb/>
浚玉泉山河役　九月癸丑奉元路長安縣大雨澧水<lb/>
溢延安路洛水溢　十月壬申真州珠金沙河松江府<lb/>
呉江州諸河淤塞詔所在有司傭民丁浚之<hi>元史泰定帝本紀</hi>
<pb n="KR2k0078_WYG_103-17b"/>
元泰定帝泰定二年閏正月已已修滹沱河堰　三月<lb/>
辛酉咸平府清河滱河合流失故道壊隄堰勅蒙古軍<lb/>
千人及民丁修之　八月辛丑衛輝路汲縣河溢　九<lb/>
月丁丑浚河間陳玉帶河開元路三河溢　是嵗御河<lb/>
水溢<hi>元史泰定帝本紀</hi>
元泰定帝泰定三年七月東安檀順漷四州雨渾河決<lb/>
温榆水溢傷稼<hi>元史泰定帝本紀</hi>
元泰定帝泰定四年春正月丁卯浚㑹通河　三月壬<lb/>
<pb n="KR2k0078_WYG_103-18a"/>
戍渾河決發軍民萬人塞之　五月睢州河溢　七月<lb/>
雲州黒河水溢　八月滹沱河水溢發丁浚冶河以殺<lb/>
其勢<hi>元史泰定帝本紀</hi>
策丹改工部員外郎中書省委開渾河自當往視之以<lb/>
為水性不常民力亦瘁難以成功言於朝河役乃罷<hi>元史</hi>
<hi>䇿丹傳</hi>
元文宗天歴二年夏四月壬辰浚漷州漕運　八月乙<lb/>
已浚通惠河<hi>元史文宗本紀</hi>
<pb n="KR2k0078_WYG_103-18b"/>
元文宗至順三年三月奉元朝邑縣洛水溢　五月丁<lb/>
酉滹沱河決沒河間清州等處屯田<hi>元史文宗本紀</hi>
元順帝元統元年二月灤河漆河溢永平諸縣水災<lb/>
六月涇河溢闗中水災<hi>元史順帝本紀</hi>
李黼潁人遷宣文閣監書博士中書命黼巡視河渠黼<lb/>
上言曰蔡河源出京西宋以轉輸之故平地作隄今河<lb/>
底填淤髙出地面秋霖一至横潰為災宜按故迹修浚<lb/>
他日東河或有不測之阻江淮運物當由此分道逹京<lb/>
<pb n="KR2k0078_WYG_103-19a"/>
萬世之利也不報升秘書太監<hi>元史李黼傳</hi>
元順帝至元二年五月乙卯至於六月甲申湍河白河<lb/>
大溢水為災<hi>元史順帝本紀</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_103-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑卷八十八</head> <lb/>
    <p>
<pb n="KR2k0078_WYG_088-1a"/>
欽定四庫全書<lb/>
　行水金鑑卷八十八<lb/>
　　　　　　　　　　江南按察使傅澤洪撰<lb/>
　　運河水<lb/>
海岱及淮惟徐州　浮于淮泗達于河<hi>禹貢依河字應作菏  許氏說</hi>
　<hi>文</hi>
　東至海北至岱南及淮<hi>孔氏傳</hi>
　一州之境必有四面之至兖青揚荆豫梁雍皆載二<lb/>
<pb n="KR2k0078_WYG_088-1b"/>
　面而徐州則載三面與諸州異者不得不然若言海<lb/>
　岱則嫌于青州若言淮海則嫌于揚州故必曰海岱<lb/>
　及淮然後可以别其為徐州之界然徐州雖言三面<lb/>
　而其四境猶互見他州案爾雅曰濟東曰徐州是徐<lb/>
　州之西境而水之所經也雖不言濟而濟在徐州東<lb/>
　蓋可得而考<hi>尚書全解</hi>
　菏謂菏澤說文菏字下云禹貢浮于淮泗達于菏从<lb/>
　水苛聲徐鉉音古俄切隸从草作菏俗遂訛為荷又<lb/>
<pb n="KR2k0078_WYG_088-2a"/>
　訛為河也許慎時經猶作菏而史記漢書並作河蓋<lb/>
　後人傳寫之誤濟水瀦為菏澤此經䝉青之文曰達<lb/>
　于菏則由濟入漯可知矣　兖青徐揚四州貢道相<lb/>
　因河行乎兖而合兖一境言之其地必有逺河者故<lb/>
　隨其便于濟漯則使浮之以達于河故兖貢曰浮于<lb/>
　濟漯達于河也青之浮汶入濟蓋期至河而非以至<lb/>
　濟也經書青貢止曰達濟而不竟之於河者達濟則<lb/>
　河自可逕不待復書也揚之道可沿江海以達淮泗<lb/>
<pb n="KR2k0078_WYG_088-2b"/>
　而徐貢兼有淮泗亦可達濟然經于徐貢既越濟不<lb/>
　書而又泗上更得一水乃可因濟而求達于河經之<lb/>
　越濟其例既異他州而泗又無經達大河之道則水<lb/>
　道又不可曉故臣久求詳考始知泗之北濟之南有<lb/>
　菏水者自定陶而下經昌邑金鄉東緡魚臺四邑而<lb/>
　與泗水合是水也班固以為河水許叔重以為菏水<lb/>
　菏河古字應通然後知徐貢之書達河也非以越濟<lb/>
　也正因菏以達也夫唯有菏以為達濟之因則江海<lb/>
<pb n="KR2k0078_WYG_088-3a"/>
　淮泗菏濟自南而北交相灌注水道既不闕絶而經<lb/>
　文書例巳書者更不再書通此經一例也<hi>禹貢山川地理圗說</hi>
　<hi>自程氏是調停之說總不離自江至海自海至淮  淮至菏自菏至濟自濟至河也還當依說文</hi>
　爾雅濟東曰徐州郭注云自濟東至海似為禹貢徐<lb/>
　州之舊域然堯時揚州之境跨江北至淮而爾雅云<lb/>
　江南曰揚州蓋殷割淮南江北之地以益徐視堯時<lb/>
　之徐則大矣周禮正東曰青州禹貢徐州之山水皆<lb/>
　在焉蓋以徐為青青地大半入幽而徐之西則又入<lb/>
<pb n="KR2k0078_WYG_088-3b"/>
　于兖云吕氏春秋泗上曰徐州鄭漁仲釋之曰泗水<lb/>
　出陪尾山至下邳入淮源委皆在徐州非若淮之與<lb/>
　揚共濟之與兖共也故不韋亦得以為說焉　徐州<lb/>
　有古大庭少皥之虚<hi>左傳梓慎登大庭氏之庫注云大庭古國名在魯城内或曰大</hi>
　<hi>庭即炎帝也劉楨魯都賦云戢武器於有炎之庫</hi>有緡大彭奄邳之封皆在<lb/>
　焉春秋時可考者魯滕茅薛徐邾莒蕭郯遂任宿須<lb/>
　句顓㬰鄫鄅陽鄣郳<hi>後為小邾</hi>向極牟鑄鄟邿偪陽根牟<lb/>
　鍾吾甲父凡二十九國戰國時屬魯而宋齊楚亦兼<lb/>
<pb n="KR2k0078_WYG_088-4a"/>
　得其地秦幷天下置泗水琅邪<hi>西境是</hi>薛郡漢改置東<lb/>
　海郡復以其地為徐州<hi>領郡國四</hi>後漢魏晉並因之<hi>魏晉領郡</hi>
　<hi>國七</hi>唐為河南道之彭城<hi>徐/州</hi>臨淮<hi>泗/</hi>魯郡<hi>兖/</hi>東海<hi>海</hi>琅<lb/>
　邪<hi>沂</hi>等郡按以上通典所列唯魯郡乾封萊蕪之北<lb/>
　境當往屬青其當來屬者兖域東平之須昌鉅野宿<lb/>
　城及夀張之東境濟陽平隂之南境青域高密之莒<lb/>
　縣及諸城之南境是也以今輿地言之江南徐州及<lb/>
　鳳陽府之懷逺五河虹縣泗州宿州靈璧淮安府之<lb/>
<pb n="KR2k0078_WYG_088-4b"/>
　桃源清河安東邳州宿遷睢寧海州贑榆山東兖州<lb/>
　府則滋陽曲阜寧陽鄒縣泗水滕縣嶧縣金鄉魚臺<lb/>
　濟寧嘉祥鉅野東平汶上沂州郯城費縣及平隂南<lb/>
　境濟南府則新㤗及㤗安萊蕪南境青州府則䝉隂<lb/>
　沂水莒州日照及諸城南境皆古徐州域　海自江<lb/>
　南山陽縣東折而西北為淮水入海之口其北岸則<lb/>
　安東縣也是為徐域海自縣東而北歴海州東中有<lb/>
　鬱林山<hi>亦名鬱洲北齊置東海縣元和志云本漢贑榆縣地俗謂之鬱州亦謂之田横島</hi>又<lb/>
<pb n="KR2k0078_WYG_088-5a"/>
　北歴贑榆縣東又東北歴山東日照縣東又東北歴<lb/>
　諸城縣東至琅邪臺過此則為青域　徐北至岱岱<lb/>
　西南為東平南為㤗安所謂汶陽之田也東南為萊<lb/>
　蕪新㤗沂州莒州諸城皆以長城故阯與青分界<lb/>
　淮水今自鳳陽府夀州界東流經懐逺五河泗州南<lb/>
　又東北經淮安府清河縣南與黄河合又東經安東<lb/>
　縣南而東北入于海中流與揚分界故曰南及淮也<lb/>
　　岱濟之間與兖分界蓋在東平汶上鉅野之西濟<lb/>
<pb n="KR2k0078_WYG_088-5b"/>
　淮之間與豫分界蓋在金鄉碭山宿州懐逺之西<lb/>
　金氏曰達於河古文尚書作菏説文亦作菏蓋菏澤<lb/>
　與濟水相通而泗水上可通菏下可通淮徐州浮淮<lb/>
　入泗自泗達菏也渭謂菏澤在今定陶縣東北金說<lb/>
　固明而程氏云濟水瀦為菏澤此經蒙青之文曰達<lb/>
　于菏則由濟入漯其說更明徐東北境可浮沂泗以<lb/>
　達濟不必從淮其西北境亦可浮汶以達濟不必從<lb/>
　泗也　兖青徐揚四州之貢道前後相承不複不亂<lb/>
<pb n="KR2k0078_WYG_088-6a"/>
　汶與濟連故青曰浮于汶達于濟徐揚道由淮泗從<lb/>
　泗入濟必由菏澤故書曰達于菏若作河則複而無<lb/>
　理河漯青且不言矣而徐復云逹于河陵亂失次禹<lb/>
　貢必無此書法而人猶謂作河為是者總由不知菏<lb/>
　澤之原委耳　水經注泗水出魯卞縣故城東南桃<lb/>
　墟西北<hi>左傳昭七年以孟氏成邑與晉而遷於桃杜預曰魯國卞縣東南有桃虚也墟有澤方十</hi>
　<hi>五里澤西際阜俗謂之媯亭山西北連岡四十餘里岡之西際便得泗水之源博物志曰泗水陪尾盖斯</hi>
　<hi>阜者矣石穴吐水五泉俱導穴各徑尺元和志泗水出泗水縣東陪尾山其源有四四泉俱導因以為名</hi>
<pb n="KR2k0078_WYG_088-6b"/>
　<hi>今兖州府泗水縣東五十里有陪尾山</hi>又西逕其縣故城西<hi>城在今泗水縣五十</hi>
　<hi>里縣志云陪尾山下有泗水神祠祠前有泉林寺寺之左右皆深林茂樹有大泉十數渟泓澄澈互相灌</hi>
　<hi>輸會而成溪是為泗水南經卞城東有橋曰卞橋自卞橋西至縣城復有大泉數十南北交㑹入于泗水</hi>
　<hi>以達曲阜大抵縣境數十里内泉如星列皆泗水也</hi>又西南逕魯縣北分為二<lb/>
　<hi>今曲阜縣治即魯故城</hi>北為洙瀆<hi>春秋莊公九年浚洙杜預曰洙水在魯城北音殊</hi>南<lb/>
　則泗水<hi>洙泗之間即夫子領徒之所從征記曰闕里有四門其北門去洙水百餘步今泗水南有</hi>
　<hi>夫子冢</hi>泗水又南逕魯城西南合沂水<hi>水出魯城東南尼邱山西北平</hi>
　<hi>地發泉流逕魯縣故城南水北對稷門亦曰雩門門南隔水有雩壇曾㸃所欲風舞䖏也</hi>又西逕<lb/>
<pb n="KR2k0078_WYG_088-7a"/>
　瑕丘縣東<hi>瑕丘魯邑即負瑕今滋陽縣西有瑕丘故城元和志瑕丘縣泗水東自曲阜縣界流</hi>
　<hi>入與洙水合</hi>屈從縣東南流逕平陽縣故城西<hi>縣即山陽郡之南平</hi>
　<hi>陽縣也故城在今鄒縣西</hi>又南逕高平縣故城西洸水注之<hi>泗水南逕</hi>
　<hi>高平山縣取名焉洸水者洙水也盖洸洙相入受通稱矣故城在鄒縣南</hi>又南逕方與縣<lb/>
　東菏水從西來注之<hi>水經注菏或作荷又作河今悉改從菏酈云菏水即濟水包注</hi>
　<hi>以成湖澤東與泗水合於湖陵縣西六十里榖庭城下俗謂之黄水口黄水西北通巨野澤蓋以黄水沿</hi>
　<hi>注於菏故因以名焉按菏水入泗經言在方與縣東注言在湖陵縣西必二縣以是水為界非有兩處也</hi>
　<hi>今魚臺縣北有方與故城縣東南有湖陵故城與沛縣接界湖陵秦置後漢章帝改曰湖陸</hi>又屈<lb/>
<pb n="KR2k0078_WYG_088-7b"/>
　東南過湖陸縣南左會南梁水<hi>水出蕃縣之東北平澤俗以南鄰於漷亦</hi>
　<hi>謂之西漷水蕃音皮</hi>又南漷水注之<hi>水出東海合鄉縣西南流入泗春秋哀公二年季孫</hi>
　<hi>斯伐邾取漷東田及沂西田是也</hi>又南逕薛之上邳城西<hi>奚仲自薛遷于邳則</hi>
　<hi>下邳也有下故此為上今滕縣西北有薛縣故城</hi>又南逕沛縣東黄水注之<lb/>
　<hi>水出小黄縣黄溝國語曰吳子㑹諸侯於黄池者也元和志沛縣泗水自西北流入東去縣五十步</hi>又<lb/>
　南逕小沛縣東<hi>縣治故縣南垞上東岸有泗水亭漢祖為泗上亭長是也元和志泗水亭</hi>
　<hi>在沛縣東南一里按寰宇記沛縣東南微山下有故沛城尚存後漢吕布傳注云小沛即沛縣也</hi>又<lb/>
　東南逕廣戚縣故城南<hi>城在沛縣東北</hi>又逕畱縣而南逕垞<lb/>
<pb n="KR2k0078_WYG_088-8a"/>
　城東<hi>元和志故留城在沛縣東南五十五里故垞城在彭城縣北二十六里兖州人謂實中城曰垞</hi>
　<hi>也今徐州北有垞城垞音茶</hi>又東南逕彭城縣東北<hi>元和志泗水在彭城縣東</hi>
　<hi>去縣十步今徐州即彭城百步洪在州東南二里泗水所經也水中若有限石懸流迅急亂石激濤凡數</hi>
　<hi>里始静俗名徐州洪</hi>又南逕彭城縣故城東<hi>城在徐州東南</hi>又東南逕<lb/>
　吕縣南<hi>吕宋邑春秋襄元年楚子辛侵宋吕留是也縣對泗水水上有石梁焉故曰吕梁懸濤崩</hi>
　<hi>渀實為泗險孔子所謂魚鼈不能㳺又云懸水三十仞流沫九十里今則不能也元和志吕梁在彭城縣</hi>
　<hi>東南五十七里按徐州北有吕梁故城州志吕梁山在州東南五十里山下即吕梁洪也有上下二洪相</hi>
　<hi>距凡七里巨石齒列波濤洶湧明嘉靖二十三年管河主事陳洪範鑿吕梁洪平之自是運道益便</hi>又<lb/>
<pb n="KR2k0078_WYG_088-8b"/>
　東南逕下邳縣葛嶧山東又東南逕其故城西<hi>元和志嶧</hi>
　<hi>陽山在下邳縣西六里泗水西自彭城縣界流入下邳故城在今邳州東三十里</hi>又東南沂<lb/>
　水注之又東南得睢水口<hi>睢水注云出陳留縣西蒗蕩渠東流逕下相縣故城</hi>
　<hi>南又東南入泗謂之睢口元和志下相故城在宿遷縣西北七十里</hi>又逕宿預城西又<lb/>
　逕其城南<hi>故下邳之宿留縣也今宿遷縣東南有宿預故城</hi>又東逕陵柵南<lb/>
　<hi>西征記曰舊陵縣治也按漢志泗水國有淩縣其故城在今宿遷縣東南</hi>又東南逕淮陽<lb/>
　城北<hi>今桃源縣西北有淮陽故城</hi>又東南逕魏陽城北<hi>陸機行思賦曰行魏</hi>
　<hi>陽之枉渚故無魏陽疑即泗陽縣故城也今在桃源縣東</hi>又東逕角城北而東南<lb/>
<pb n="KR2k0078_WYG_088-9a"/>
　流注于淮<hi>角城縣故城在今清河縣西南晉義熙中置</hi>以今輿地言之泗<lb/>
　水出泗水縣歴曲阜滋陽濟寧鄒縣魚臺滕縣<hi>竝属山東</hi>
　<hi>兖州府</hi>沛縣徐州<hi>沛縣属徐州隸江南</hi>邳州宿遷桃源至清河縣<lb/>
　入淮<hi>竝属淮安府</hi>此禹迹也今其故道自徐城以南悉為<lb/>
　黄河所占而淮不得擅㑹泗之名矣　漢志山陽郡<lb/>
　湖陵縣下云禹貢浮于淮泗達于河水在南漢時湖<lb/>
　陵縣安得有黄河此河字明係菏字之誤水在南謂<lb/>
　菏水在縣南也酈道元泗水注引此文云菏水在南<lb/>
<pb n="KR2k0078_WYG_088-9b"/>
　水經濟水篇言菏水過湖陸縣南東入泗皆確證不<lb/>
　獨許慎作菏也今按水經注菏水分濟于定陶東北<lb/>
　<hi>自菏澤分流</hi>東南逕乘氏縣故城南<hi>縣即春秋之乘丘在今鉅野縣西南</hi>又<lb/>
　東逕昌邑縣故城北<hi>城在今金鄉縣西北</hi>又東逕金鄉縣故城<lb/>
　南<hi>城即今縣治城北有金鄉山</hi>又東逕東緡縣故城北<hi>城在金鄉縣東北</hi>
　又東逕方與縣北又東逕武棠亭北<hi>有高臺下臨水昔魯侯觀魚于</hi>
　<hi>棠謂此在方與縣故城北十里經所謂菏水也今魚臺縣北十三里有武唐亭</hi>又東逕泥母<lb/>
　亭北<hi>春秋僖公七年盟于寗母即此也寗泥聲相近遂訛為泥母今魚臺縣東有甯母亭</hi>又東<lb/>
<pb n="KR2k0078_WYG_088-10a"/>
　與鉅野黄水合又東逕湖陸縣南東入于泗水<hi>今魚臺東</hi>
　<hi>二十里榖亭鎮即酈注所謂榖庭城菏水入泗處也元和志兖州魚臺縣菏水一名五丈溝西自金鄉縣</hi>
　<hi>流入去縣十里又東南流合泗水泗水東北自任城縣界流入經縣東與菏水合又東北入徐州沛縣界</hi>
　<hi>任城即今濟寧州也魚臺縣在湖陵故城西六十里而菏水更在縣北十里與地志水經所云在湖陵縣</hi>
　<hi>南者不合蓋水道改矣</hi>以今輿地言之定陶鉅野金鄉魚臺界<lb/>
　中<hi>並属兖州府</hi>皆菏水之所經也然此水乃菏澤之枝流<lb/>
　泗水與澤相通之道經所謂菏主澤而言自乗氏以<lb/>
　至湖陵名曰菏水乃出自後人禹時未有也　蘇傳<lb/>
<pb n="KR2k0078_WYG_088-10b"/>
　云自淮泗入河必道于汴世謂隋煬帝始通汴入泗<lb/>
　禹時無此水道以疑禹貢之言按漢書項羽與漢約<lb/>
　中分天下割鴻溝以西為漢以東為楚文穎注云於<lb/>
　滎陽下引河東南為鴻溝以通宋鄭陳蔡曹衛與濟<lb/>
　汝淮泗㑹即今官渡是也魏武與袁紹相持于官渡<lb/>
　乃楚漢分裂之處蓋自秦漢以來有之安知非禹迹<lb/>
　邪禹貢九州之水皆記入河水道而淮泗獨不能入<lb/>
　河帝都所在理不應爾意其必開此道以通之其後<lb/>
<pb n="KR2k0078_WYG_088-11a"/>
　或為鴻溝或為官渡或為汴上下百餘里間不可必<lb/>
　然皆引河水而注之淮泗也故王濬伐吳杜預與之<lb/>
　書曰足下當徑取秣陵自江入淮逾于泗汴泝河而<lb/>
　上振旅還都濬舟師之盛古今絶倫而自泗汴泝河<lb/>
　可以班師則汴水之大小當不減于今又足以見秦<lb/>
　漢魏晉皆有此水道非煬帝創開也吳王夫差闕溝<lb/>
　通水與晉㑹于黄池而江始有入淮之道禹時則無<lb/>
　之故禹貢曰沿于江海達于淮泗眀非自海入淮則<lb/>
<pb n="KR2k0078_WYG_088-11b"/>
　江無入淮之道今直云浮于淮泗達于河不言自海<lb/>
　則鴻溝官渡汴水之𩔖自禹以來有之明矣渭按蘇<lb/>
　氏因說者有謂河當作菏而以為不必然故發此論<lb/>
　元黄公紹為之辨曰浮于淮泗達于河說者牽合傅<lb/>
　㑹或指鴻溝引河入泗為禹迹或謂當時必有可達<lb/>
　之理朱氏書傳亦莫知所折衷今按說文菏字注引<lb/>
　禹貢此文是則達于菏非達于河也許慎所見蓋古<lb/>
　文尚書後人𫝊寫例以上下文達于河之句改菏為河<lb/>
<pb n="KR2k0078_WYG_088-12a"/>
　陸德明又以河音如字遂啓後人淮泗不能達河之<lb/>
　疑然其下復云説文作菏工可切水出山陽湖陵南<lb/>
　則非九河之河明矣如字之音陸氏誤也<hi>見韻㑹</hi>閻百<lb/>
　詩曰禹貢濟入于河南溢而為滎而陶丘而菏而汶<lb/>
　而海此禹時之濟瀆發源注海者也史記河渠書禹<lb/>
　功施乎三代自是之後滎陽下引河東南為鴻溝以<lb/>
　通宋鄭陳蔡曹衛與濟汝淮泗㑹此禹後代人于滎<lb/>
　澤之北引河東南流故水經謂河水東過滎陽縣蒗<lb/>
<pb n="KR2k0078_WYG_088-12b"/>
　蕩渠出焉者是亦引濟水分流故漢志謂滎陽縣有<lb/>
　狼湯渠首受洓東南流者是又自是之後代有疏濬<lb/>
　枝津别瀆不可勝數則酈氏注所謂滎波河濟往復<lb/>
　逕通者也雖然其來古矣蘇秦說魏襄王曰大王之<lb/>
　地南有鴻溝則戰國前有之晉楚之戰楚軍於邲邲<lb/>
　即汳水則春秋前有之爾雅水自河出為灉灉本汳<lb/>
　水則爾雅前有之然莫不善于道元之言曰大禹塞<lb/>
　滎澤滎澤莽時方枯豈禹塞之乎又曰昔禹塞其淫<lb/>
<pb n="KR2k0078_WYG_088-13a"/>
　水而于滎陽下引河滎陽河非禹引而謂禹之時已<lb/>
　有乎余是以斷自河渠書參以滎陽下引河不見禹<lb/>
　貢之書為出禹以後頗自幸其考比蘇氏差詳矣渭<lb/>
　按河當作菏得黃氏之辯而愈明蘇氏引髙紀文穎<lb/>
　注而忘其出于河渠書也又安知上文有自是之後<lb/>
　四字乎非但蘇氏酈道元亦不察也今百詩唯據此<lb/>
　四字判鴻溝非禹迹真老吏斷獄手而愚更有進焉<lb/>
　者謂由泗入菏由菏入濟是矣而自陶丘以西舍鴻<lb/>
<pb n="KR2k0078_WYG_088-13b"/>
　溝無達河之道也焉得不指為禹迹乎謂滎陽下引<lb/>
　河出禹以後是矣而由濟達河莫知其所經不顯示<lb/>
　以一塗終何以破千古之疑乎是當于濟漯之間求<lb/>
　之蓋兖青徐揚之貢道皆由濟入漯以達河而宋儒<lb/>
　謂濟漯二水無相通之處則浮濟者泝陶丘而西且<lb/>
　北勢不得不出于滎陽此蘇氏之論所以近理而人<lb/>
　不敢深折其非也誠知經所謂浮于濟者乃至菏㑹<lb/>
　汶之濟而非陶丘滎澤之濟則濟之所以通河者漯<lb/>
<pb n="KR2k0078_WYG_088-14a"/>
　也非鴻溝官渡汴水也而紛紜之説不攻自破矣<lb/>
　蔡𫝊許慎曰汳水受陳留浚儀陰溝至䝉為灉水東<lb/>
　入于泗則淮泗之可以達于河者以灉至于泗也許<lb/>
　慎又曰泗受洓水東入淮蓋泗水至大野而合洓然<lb/>
　則泗之上源自洓亦可以通河也渭按前説即道汴<lb/>
　入河之意後說不知許氏所謂泗受洓者洓即湖陵<lb/>
　入泗之菏而乃云泗水至大野而合洓謬甚蓋泗水<lb/>
　南流合菏不西注大野也上源亦可通河仍是鴻溝<lb/>
<pb n="KR2k0078_WYG_088-14b"/>
　為禹迹之說<hi>禹貢錐指至尚書通考云泗受洓者桑欽云濟水  濟陰乘氏縣分為二一水</hi>
　<hi>東北流為北濟一水南流為南濟通志云今此水與濟不通但菏水亦自乗氏至方與入泗而菏水通濟</hi>
　<hi>則泗可以達菏菏可以達濟而自濟可以通河此說亦似有理存之以俟叅考</hi>
淮海惟揚州　沿于江海達于淮泗<hi>禹貢</hi>
　順流而下曰沿沿江入海自海入淮自淮入泗<hi>孔氏傳</hi>
　揚州北距淮東南距海<hi>杜佑通典蔡傳同</hi>
　海岸雖自東北迤西南而經云東漸于海則青徐揚<lb/>
　之海皆主東言可知也傳于青兼言北既為失之而<lb/>
<pb n="KR2k0078_WYG_088-15a"/>
　于揚專言南則失之愈甚通典改為東南視傳為優<lb/>
　矣<hi>禹貢錐指</hi>
　揚州貢路自江順流入海又自淮泗入菏泝洓入河<lb/>
　傳謂吳王夫差始通䢴溝以禹貢考之淮南虞夏之<lb/>
　間無水道也<hi>書古文訓</hi>
　禹之時江未有入淮之道自揚州入帝都則必由江<lb/>
　而入海然後入于淮泗至吳王夫差掘溝通水與晉<lb/>
　㑹于黄池然後江淮始通若禹之時則未有此道也<lb/>
<pb n="KR2k0078_WYG_088-15b"/>
　而孟子曰禹疏九河瀹濟漯而注之海決汝漢排淮<lb/>
　泗而注之江此蓋誤指吳王夫差所通之水以為禹<lb/>
　迹其實非也使禹時江已與淮通則何須自江而入<lb/>
　海自海而入淮為是之迂回也哉孟子生周末去禹<lb/>
　之世為未逺而猶誤指當時所見之水以為禹迹自<lb/>
　孟子而來至今千餘年矣禹之舊迹漫滅者亦已甚<lb/>
　矣而世之儒者乃欲以今日所見之水而配合禹貢<lb/>
　之書豈不猶膠柱而調瑟者哉<hi>尚書全解</hi>
<pb n="KR2k0078_WYG_088-16a"/>
　黄文叔云揚州吳越之域地盡南海皆揚土也杜佑<lb/>
　分嶺南為古南越以為非禹貢九州之域何所據依<lb/>
　哉禹貢冀北界標碣石而著島夷則地窮沙漠凡今<lb/>
　雲朔燕薊諸夷居于山者皆是也揚南界表海而著<lb/>
　島夷則地窮漲海凡甌閩交廣諸夷居于山者皆是<lb/>
　也是蓋聲教所暨聞盛德而皆徠臣為唐虞之盛安<lb/>
　有四海之内而非禹貢九州之域者渭按說文島海<lb/>
　中有山可依止也雲朔燕薊甌閩交廣之地皆不在<lb/>
<pb n="KR2k0078_WYG_088-16b"/>
　海中安得謂之島夷且雲朔燕薊杜氏已列在薊域<lb/>
　甌閩亦列在揚域獨交廣為南越耳交廣南距海謂<lb/>
　海内皆九州之域可也若北海西海不知所極匈奴<lb/>
　為北海内地西域三十六國皆西海内地豈亦在九<lb/>
　州之域者哉此不足深辨唯裴駰史記集解於畧定<lb/>
　揚越下引張晏曰揚州之南越<hi>顔師古漢書叙例張晏字子博中山人次</hi>
　<hi>張揖蘇林之後如淳孟康之前皆三國魏人</hi>而晉太康地志云交州本屬<lb/>
　揚州取交趾以為名虞之南極也二説相承已久習<lb/>
<pb n="KR2k0078_WYG_088-17a"/>
　非不悟今駮正如左　古有百越之稱一在禹貢揚<lb/>
　州之域史記秦始皇本紀二十五年王翦悉定荆江<lb/>
　南地降百越之君置㑹稽郡東越列傳秦并天下廢<lb/>
　閩越王無諸及越東海王摇以其地為閩中郡是也<lb/>
　一即南越又名揚越在五嶺之南揚荆梁三州之徼<lb/>
　外秦始皇本紀三十三年發諸嘗逋亡人贅壻賈人略<lb/>
　取陸梁地<hi>索隱曰嶺南之人多處山陸其性强梁故曰陸梁</hi>為桂林象郡南<lb/>
　海以適<hi>讀曰謫</hi>遣戌是也漢復立無諸為閩越王王閩<lb/>
<pb n="KR2k0078_WYG_088-17b"/>
　中故地都冶<hi>徐廣曰今侯官</hi>又立摇為東海王都東甌<hi>徐廣曰今</hi>
　<hi>永寧</hi>此皆句踐之後在揚域地理志以㑹稽為吳分者<lb/>
　是也<hi>漢會稽郡有冶縣師古曰本閩越地</hi>戰國䇿蔡澤云吳起為楚南<lb/>
　收揚越史記吳起列傳楚悼王時相楚南平百越南<lb/>
　越列傳云秦已幷天下畧定揚越置桂林南海象郡<lb/>
　又云漢立尉佗為南越王使和集百越太史公自序<lb/>
　云漢既平中國而佗能集揚越以保南藩賈誼過秦<lb/>
　論云南取百粤<hi>與越同</hi>之地以為桂林象郡鼂錯上書<lb/>
<pb n="KR2k0078_WYG_088-18a"/>
　云揚粤之地少隂多陽秦之戌卒不能其水土嚴安<lb/>
　上書云秦使尉佗屠睢將樓船之士南攻百越此百<lb/>
　越即揚越秦時號陸梁地地理志以蒼梧鬱林合浦<lb/>
　交阯九真南海日南為粤分者是也<hi>漢分秦三郡地為七郡属交州</hi>
　揚越猶於越閩越駱越之𩔖字義古無可考安見為<lb/>
　揚州之南越邪自張晏倡為此說而顔師古張守節<lb/>
　皆從之師古曰本揚州之分故云揚越守節曰夏禹<lb/>
　九州本屬揚州故云揚越學者翕然宗之至杜佑作<lb/>
<pb n="KR2k0078_WYG_088-18b"/>
　通典始于九州之外别列南越且云嶺南鄰接荆州<lb/>
　不當捨荆而屬揚今按兩廣輿圖唯南雄韶州廣州<lb/>
　惠州四府地在古揚州之徼外而自肇慶以西至潯<lb/>
　州緜地千餘里皆在古荆州之徼外南寧以西至安<lb/>
　南則又在古梁州之徼外矣禹分九州揚地不當斗<lb/>
　入西南數千里據後漢獻帝紀建安十八年復禹貢<lb/>
　九州注云省交州以幷荆州益州則南越縱在九州<lb/>
　之域亦當分繫荆梁張晏魏人乃不諳故事而以南<lb/>
<pb n="KR2k0078_WYG_088-19a"/>
　越專屬揚州又誤中之誤<hi>據揚雄交州箴曰爰自開闢不羇不絆周公攝祚白</hi>
　<hi>雉自獻則自周以前南越未嘗通中國况有其地乎</hi>太康地志雖有交州本屬<lb/>
　揚州之說然沈約蕭子顯撰宋齊州郡志並不言交<lb/>
　廣為禹貢某州之域至唐人修晉書始據太康地志<lb/>
　于交廣二州直書曰禹貢揚州之域<hi>隋書同</hi>而其說遂<lb/>
　牢不可破然神功元年狄仁傑上疏以為北横大漠<lb/>
　南阻五嶺天所以限戎狄而隔中外是亦不從晉書<lb/>
　至杜氏於九州之外别列南越頗協經義而世猶不<lb/>
<pb n="KR2k0078_WYG_088-19b"/>
　信愚請以一事折之舜以青州越海分齊為營今五<lb/>
　嶺横絶南北曷不分揚之南境自為一州冀州南北<lb/>
　太廣分衛為幷燕以北為幽今揚南之廣大不啻如<lb/>
　冀北曷不分後世交廣之地增置二州而乃止于十<lb/>
　有二乎近史之誤眀甚　殷割淮南江北之地以益<lb/>
　徐故爾雅云江南曰揚州蓋視夏之揚為小然其西<lb/>
　又得禹貢荆州之地何以知之按導水文漢至大别<lb/>
　入江而爾雅云漢南曰荆州蓋漢水之名至大别山<lb/>
<pb n="KR2k0078_WYG_088-20a"/>
　而止其曰漢南者謂大别以西漢水之南也曰江南<lb/>
　者謂大别以東江水之南也荆揚之界當于此分然<lb/>
　則殷揚州之境縮于北而贏于西與夏之揚廣狹適<lb/>
　相當矣周禮東南曰揚州其藪澤川浸不殊于禹貢<lb/>
　特未知與殷制異同如何耳　揚州有古汪芒氏之<lb/>
　封春秋時可考者蓼六越楚<hi>東境是</hi>吳蔣弦黄舒宗巢<lb/>
　舒庸舒鳩英桐鍾離濮<hi>左傳昭元年吳濮有釁杜注云吳在東濮在南今建寧郡</hi>
　<hi>南有濮夷</hi>凡十七國戰國時初屬越後楚滅越而有其地<lb/>
<pb n="KR2k0078_WYG_088-20b"/>
　秦幷天下置九江鄣郡㑹稽閩中南海<hi>東境今潮陽郡是</hi>漢<lb/>
　復置揚州<hi>領郡國七</hi>後漢魏晉並因之<hi>晉領郡國二十二</hi>唐為淮<lb/>
　南道之廣陵<hi>揚州</hi>淮陰<hi>楚/</hi>鍾離<hi>濠/</hi>夀春<hi>夀/</hi>永陽<hi>滁</hi>歴陽<lb/>
　<hi>和</hi>廬江<hi>廬/</hi>同安<hi>舒/</hi>蘄春<hi>蘄/</hi>弋陽<hi>光</hi>等郡江南東道之<lb/>
　丹陽<hi>潤</hi>晉陵<hi>常/</hi>吳郡<hi>蘇/</hi>吳興<hi>湖/</hi>餘杭<hi>杭/</hi>新定<hi>睦</hi>新安<lb/>
　<hi>歙</hi>㑹稽<hi>越/</hi>餘姚<hi>明/</hi>臨海<hi>台/</hi>縉雲<hi>處/</hi>永嘉<hi>温/</hi>東陽<hi>婺</hi>信<lb/>
　安<hi>衢</hi>建安<hi>建/</hi>長樂<hi>福/</hi>清源<hi>泉/</hi>漳浦<hi>漳/</hi>臨汀<hi>汀/</hi>潮陽<hi>潮</hi>
　等郡江南西道之豫章<hi>洪</hi>鄱陽<hi>饒/</hi>潯陽<hi>江/</hi>臨川<hi>撫</hi>廬<lb/>
<pb n="KR2k0078_WYG_088-21a"/>
　陵<hi>吉</hi>宜春<hi>袁/</hi>南康<hi>䖍</hi>等郡按以上通典所列無可更<lb/>
　定者以今輿地言之浙江江西福建皆是江南則江<lb/>
　寧揚州廬州安慶池州太平寧國徽州鎮江常州蘇<lb/>
　州松江十二府滁和廣德三州其鳳陽府則鳳陽臨<lb/>
　淮定逺夀州霍丘盱眙天長淮安府則山陽鹽城河<lb/>
　南則汝寧府之光州光山固始湖廣則黄州府之羅<lb/>
　田蘄水蘄州廣濟黄梅廣東則潮州府皆古揚州域<lb/>
　也　淮水自今河南汝寧府息縣南東流經光山縣<lb/>
<pb n="KR2k0078_WYG_088-21b"/>
　北是為揚域又東經光州北又東經固始縣北又東<lb/>
　北經江南鳳陽府穎州北又東經霍丘縣北穎上縣<lb/>
　南又東逕夀州北與豫分界又東北經五河縣東南<lb/>
　又東經泗州南盱眙縣北又東北經淮安府清河縣<lb/>
　南又東經山陽縣北又東經安東縣南而東北注于<lb/>
　海與徐分界　海自山陽縣東北折而東南歴鹽城<lb/>
　興化如臯縣東又南至通州東為江水入海之口其<lb/>
　南岸則太倉州也自州東又東南歴上海縣金山衛<lb/>
<pb n="KR2k0078_WYG_088-22a"/>
　東又南歴浙江鎮海象山縣折而西歴寧海縣東又<lb/>
　西南歴黄巖太平樂清瑞安平陽縣東又南歴福建<lb/>
　福寧州東又西南歴羅源連江長樂福清縣東又西<lb/>
　南歴莆田惠安同安縣南又西南歴海澄漳浦詔安<lb/>
　縣東南又西歴廣東澄海縣南又西至潮陽縣南揚<lb/>
　州之海于斯極矣　揚之南界經無可見據通典以<lb/>
　潮陽隸古揚州蓋自江西大庾嶺東南群山緜亘以<lb/>
　達于廣東潮州府之揭揚即揚之南界也大庾嶺在<lb/>
<pb n="KR2k0078_WYG_088-22b"/>
　南安府大庾縣南十二里<hi>縣本漢豫章郡南壄縣地</hi>南接廣東南<lb/>
　雄府保昌縣界<hi>縣亦南壄縣地</hi>水經注以為五嶺之最東亦<lb/>
　名東嶠漢書謂之塞上南越相吕嘉破漢將軍韓千<lb/>
　秋于石門送漢節至于塞上即此地也後漢志名臺<lb/>
　領山唐以後又稱梅嶺其西為聶都山贑水所出與<lb/>
　湖廣郴州宜章縣接界裴淵廣州記曰五嶺大庾始<lb/>
　安臨賀桂陽揭陽也此與水經注小異桂陽即騎田<lb/>
　而無都龐有揭陽顔師古云嶺者西自衡山之南東<lb/>
<pb n="KR2k0078_WYG_088-23a"/>
　窮於海一山之限耳而别標名則有五蓋依裴氏五<lb/>
　嶺訖揭陽揭陽山一名揭嶺在今揭陽縣西北百五<lb/>
　十里南北二支直抵惠州府興寧海豐二縣界山南<lb/>
　揭陽故城漢縣也今西自越城騎田萌渚陂陁相屬<lb/>
　直趨大庾嶺又循眷而下東包揭陽屬之海堧與江<lb/>
　西福建分險唐一行所謂南戒山河至衡陽東循嶺<lb/>
　徼達東甌閩中以限蠻夷者是也星傳謂南戒為越<lb/>
　門　揚之西界經亦無可見今據通典所隸郡縣約<lb/>
<pb n="KR2k0078_WYG_088-23b"/>
　畧言之蓋自河南光山縣與豫分界其南為湖廣之<lb/>
　羅田蘄水蘄州廣濟<hi>舊謂九江在黄州黄梅界故光山以下並属荆今以洞庭為九</hi>
　<hi>江當属揚也</hi>踰江而南則為江西之瑞昌又西南為武寧<lb/>
　寧州萬載萍鄉永新永寧又東南為龍泉崇義大庾<lb/>
　皆與荆分界處也　陳大猷曰循行水涯曰沿水之<lb/>
　險者莫如江海遇風濤多沿岸而行所以獨言沿不<lb/>
　言浮以著其險也此說亦通然吳語夫差曰余沿江<lb/>
　泝淮又越師沿海泝淮以絶吳路則沿對泝言明是<lb/>
<pb n="KR2k0078_WYG_088-24a"/>
　順逆之辭與左傳沿漢泝江同當仍舊說　揚之貢<lb/>
　道自常熟縣北之大江順流而下至太倉州北七鴉<lb/>
　浦入海而東北經通州東又北經如臯興化鹽城山<lb/>
　陽縣東而西入淮口泝流而上歴安東縣南山陽縣<lb/>
　北又西至清河縣西南之清口入泗所謂沿于江海<lb/>
　達于淮泗也<hi>清口本名泗口今其道為黄河所奪</hi>　漢志江都渠水首<lb/>
　受江北至射陽入湖水經志中瀆水首受江自廣陵<lb/>
　至山陽入淮是其水乃自南入北非自北入南也即<lb/>
<pb n="KR2k0078_WYG_088-24b"/>
　以䢴溝既開時言之孟子云淮注江亦誤然班固言<lb/>
　渠水入湖而不言入淮頗有分刌撰水經者乃云淮<lb/>
　水過淮隂縣北中瀆水出白馬湖東北注之酈道元<lb/>
　遂以為此水直至山陽口入淮而其説牢不可破矣竊<lb/>
　疑高郵寳應地勢最卑若釜底然<hi>潘季馴兩河議曰高家堰去寳應高</hi>
　<hi>丈八尺有竒去高郵高二丈二尺有竒</hi>䢴溝首受江水東北流至射陽<lb/>
　湖而止杜預云自射陽西北至末口入淮此不過言<lb/>
　由江達淮之糧道耳路可通淮而水不入淮也水經<lb/>
<pb n="KR2k0078_WYG_088-25a"/>
　殆不如地志之確<hi>禹貢錐指</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_088-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑卷八十八<lb/>
</p>
<p>
</p>
  </div>
</body>
</text>
</TEI>
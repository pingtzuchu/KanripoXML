<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻三十一</head> <lb/>
    <p>
<pb n="KR2k0078_WYG_031-1a"/>
欽定四庫全書<lb/>
　行水金鑑巻三十一<lb/>
　　　　　　　　　　江南按察使傅澤洪撰<lb/>
　　河水<lb/>
　萬歴八年總河潘季馴覆議善後疏題為河工告成<lb/>
　敷陳善後事宜以圖永利事該工科右給事中尹瑾<lb/>
　條陳具題工部覆奉欽依備咨到臣準此除將款開<lb/>
　定法制專責成二事應欽遵者通行濵河有司掌印<lb/>
<pb n="KR2k0078_WYG_031-1b"/>
　管河官著實舉行外其重乆任甃石堰等五事應議<lb/>
　覆者已行司道㑹議詳報前來逐一虚心計處覆議<lb/>
　相同堪為永利似應依擬合照款列具陳謹題請旨<lb/>
　一重乆任以便責成先該給事中尹瑾題該工部覆<lb/>
　議河道關係最重𩔖非可以穿鑿於聰明勾幹於倉<lb/>
　卒者全在得人任乆乃可責成及要大小官員俱令<lb/>
　乆任或考滿加陞或積勞超叙與夫就近遴補交代<lb/>
　親承最為治河先務合咨吏部查照隆慶六年題奉<lb/>
<pb n="KR2k0078_WYG_031-2a"/>
　明旨都著乆任事理凡管河部屬司道及府州縣佐<lb/>
　貳等官果有熟諳機宜懋著積效者考滿即與陞級<lb/>
　照舊管事資深即與超遷用勸異勞有缺就近遴補<lb/>
　取其濡染習熟臨行新舊交代令其傳告精詳至於<lb/>
　待異等者一如待邉臣由道而撫由撫而督由督而<lb/>
　本兵不恡焉合咨臣等年終薦舉預儲可代之才遇<lb/>
　缺揭咨必求因才而代徑咨吏部仍知㑹本部以慿<lb/>
　㑹同遵行其有才志庸劣及不候交代輒先離任者<lb/>
<pb n="KR2k0078_WYG_031-2b"/>
　聽其不時奏劾更易究懲母或拘攣貽誤大計等因<lb/>
　行據司道等官議報前來該臣等覆議為照治河固<lb/>
　難知河不易部科首以乆任交代為言誠為永頼至<lb/>
　計除薦舉賢能汰黜不肖容臣等欽遵著實奉行外<lb/>
　所據新舊交代一節管河大小官員地方有難易職<lb/>
　掌有緩急再須分别明白庶免臨時掣肘如中南北<lb/>
　三管河郎中夏鎭南旺二主事皆係專職俱應交代<lb/>
　無容别議外至如徐州海防潁州天津霸州大名臨<lb/>
<pb n="KR2k0078_WYG_031-3a"/>
　清七兵備則有兼管河道之責山東河南二副使則<lb/>
　有專管河道之責但潁州臨清天津霸州大名五道<lb/>
　或距河稍逺或閘渠晏然雖兼河道干係頗輕似應<lb/>
　俱免交代其徐州海防二道則為河湖喫𦂳之區山<lb/>
　東河南二道則為黄河要害之地四道憲職并其所<lb/>
　轄府州縣佐貳管河官如遇陞調去任等項與同各<lb/>
　管河分司俱應比照廵撫衙門事例守候交代仍須<lb/>
　咨行吏部知㑹凡遇各官陞調去任即便就近推補<lb/>
<pb n="KR2k0078_WYG_031-3b"/>
　勒限赴任使舊者得免乆候之苦文憑期限明開交<lb/>
　代之日方行計筭使舊者得免違限之愆如不候代<lb/>
　輒先離任者容總理河漕衙門查照工部題準事例<lb/>
　指名叅奏伏望敕下該部再加查議擬議上請行臣<lb/>
　等遵奉施行則人情既便政體畫一而河務聿興矣<lb/>
　　一甃石堰以固要衝<hi>入運河</hi>一濬閘河以利運艘<hi>入運</hi>
　<hi>河</hi>一防徐北以固上流先該給事中尹瑾題該工部<lb/>
　覆議得全河之勢下流安則徐以南無淺阻之患上<lb/>
<pb n="KR2k0078_WYG_031-4a"/>
　流順則徐以北無改徙之虞今南河可以無慮獨徐<lb/>
　北未可忘偹合咨臣等除行縷二隄遵照原題興工<lb/>
　幇築外其徐北豐沛碭山一帶宜大修隄工以防上<lb/>
　流決徙邵家等壩宜併力原築以斷秦溝舊路及縷<lb/>
　隄有水埽根去處俱要幇築守隄夫役每里補足十<lb/>
　名工食或於山東河南停役銀内觧募或攤派廬鳯<lb/>
　揚三府或將洪夫仍舊徭徵而以徐州船稅召募夫<lb/>
　役議擬上請至於量地建鋪安插各夫召民居集免<lb/>
<pb n="KR2k0078_WYG_031-4b"/>
　派隄租人自為守允稱長便等因行據司道等官議<lb/>
　報前來該臣等覆議照得徐北黄河乃運道上源關<lb/>
　係尤重今河出小浮橋固能刷洪以深河而徐南一<lb/>
　帶決塞隄成水無旁溢河身益深掣水愈駛矣但徐<lb/>
　北新衝崔家口上下尚非故道萬一北決則上而閘<lb/>
　河不免泛濫之患下而徐邳一帶不免淺涸之虞臣<lb/>
　等是以有來流艱阻乞恩查議之請也今該科議將<lb/>
　徐北隄壩加意修築并議増夫防守誠為愼重上源<lb/>
<pb n="KR2k0078_WYG_031-5a"/>
　至計查得徐北行縷二隄先該臣㑹同各撫按題準<lb/>
　大修巳督各官夫見在幇築此外如華山戚山一帶<lb/>
　原衝沛縣故道俱倍幇髙厚足恃無恐先年碭山隄<lb/>
　根水掃成河近俱另築月隄以為保障而又於碭單<lb/>
　接界之所刱築順水斜壩長一千餘丈以截流䕶隄<lb/>
　捍外衛内見今伏水止是漫至壩根即順壩歸河不<lb/>
　復浸及縷隄至於豐縣邵家大壩乃遏絶秦溝舊口<lb/>
　最為喫𦂳今將正壩一百四十餘丈幇厚八丈髙一<lb/>
<pb n="KR2k0078_WYG_031-5b"/>
　丈一二尺不等又於壩東添築二百餘丈壩西幇築<lb/>
　九百餘丈以防其旁衝而上流蘇許二壩亦俱次第<lb/>
　加幇秦溝之患似可杜絶但自碭山以至茶城共隄<lb/>
　一百五十五里有奇而修守夫役共止七百二十名<lb/>
　委不敷用合無量照徐南事例每里派夫八名共該<lb/>
　夫一千二百四十名除巳有七百二十名外仍該添<lb/>
　夫五百二十名每名工食銀七兩二錢共該銀三千<lb/>
　七百四十四兩查得廬鳳揚三府近年除邳隄夫巳<lb/>
<pb n="KR2k0078_WYG_031-6a"/>
　派協濟似難再加又蕭縣因萬歴五年黄河衝漫災<lb/>
　傷特甚原編洪淺等夫暫議停編四百餘名今閭閻<lb/>
　生氣初回尚難議復合候三二年之後民稍殷阜另<lb/>
　議編徵前項増夫工食合於後開議請積貯銀内每<lb/>
　歲按季支給其畫地建鋪一節亦應比照徐南每三<lb/>
　里建鋪一座以便各夫棲止仍通行各州縣示諭附<lb/>
　近居民及復業之人聽其結廬隄上俾人自為守不<lb/>
　許輒派隄租以阻受㕓之念但嚴禁牲畜作踐務期<lb/>
<pb n="KR2k0078_WYG_031-6b"/>
　保䕶隄工庶沿隄皆夫上源可固而北徙之患自除<lb/>
　矣　一備積貯以裕經費先該給事中尹瑾題該工<lb/>
　部覆議得河道起自豐沛至於淮揚延袤千有餘里<lb/>
　以葺修則工料浩費以防守則用度鉅艱乃徒恃歲<lb/>
　額不滿數百之銀而支持千里之河道坐視大壞極<lb/>
　敝而後請發内帑似為失計見今估修徐北隄工及<lb/>
　包砌髙堰石隄所費不貲原剰錢糧四十四萬有奇<lb/>
　即使盡留尚未足用宜多方措處約每歲三萬兩積<lb/>
<pb n="KR2k0078_WYG_031-7a"/>
　貯淮安以便支費合咨臣等從長酌議或應再行奏<lb/>
　請或徑自措處等因行據司道等官議報前來該臣<lb/>
　等覆議照得防河之法全在固守隄岸而隄岸止是<lb/>
　土築原非鎔鐡而成者河流之汕刷雨水之淋漓人<lb/>
　畜之踐踏能保其不損乎嵗修之工必不可缺則工<lb/>
　料之費必不可少故積貯實治河第一義也今自徐<lb/>
　屬以至揚州一千三百餘里而取給於歲徵災逋數<lb/>
　百之銀是所謂無米而炊空拳而搏雖有智者其何<lb/>
<pb n="KR2k0078_WYG_031-7b"/>
　能濟每歲一遇水患袖手張目坐視其敝盖由此也<lb/>
　近者大工肇興仰荷皇上俯從改折之議在公帑無<lb/>
　虧額之虞在閭閻無加派之苦以不費之惠成最繁<lb/>
　之工實皆廟筭主持之力也然事莫難於守成患恒<lb/>
　弭於有備故臣等於告成之後惓惓以乞留大工餘<lb/>
　剰銀料以備每歲修防支費蓋誠慮及於此也今徐<lb/>
　北大修行縷二隄巳估用五萬一千有奇加以議甃<lb/>
　髙堰石隄必將大工餘銀盡數支銷亦未足用然則<lb/>
<pb n="KR2k0078_WYG_031-8a"/>
　預為後日修防之備者容可緩乎但臣等反覆思維<lb/>
　若欲派之濵河四郡之疲民則積災孑遺力有不堪<lb/>
　若欲派之各省四百萬之漕糧則所在加賦勢又不<lb/>
　可欲再以餘鹽贓罰為請則巳經工部咨議未䝉戸<lb/>
　部準留似難再凟查得萬歴五年該戸部題覆淮揚<lb/>
　撫按㑹題為仰體皇仁亟處荒蕪要區開地利以厚<lb/>
　民生事内稱徃年凡遇挑河等役每引帶徵鹽銀以<lb/>
　濟工用議將淮南北共九十萬引每引許商人帶鹽<lb/>
<pb n="KR2k0078_WYG_031-8b"/>
　六斤赴掣毎斤徵銀五釐并隨餘鹽銀兩上納另項<lb/>
　貯庫計每嵗帶徵銀二萬七千兩以濟墾田之費原<lb/>
　議至萬歴八年住支查得前項帶徵銀兩徃嵗原供<lb/>
　挑河之用不係解部濟邊之數委應徵解河工備用<lb/>
　隨該臣等㑹同廵鹽御史姜璧面議得行鹽地方有<lb/>
　限若仍照原議墾田之費每歲徵銀二萬七千兩或<lb/>
　有未便合無行令兩淮運司自萬歴九年為始每引<lb/>
　止帶鹽四斤每斤徵銀五釐計每歲止帶徵銀一萬<lb/>
<pb n="KR2k0078_WYG_031-9a"/>
　八千兩解淮安府貯庫聽兩河歲修之用俟積貯稍<lb/>
　裕又行停徵數年若支用將匱仍舊徵貯夫銀以挑<lb/>
　河為名今自儀眞至邳徐一帶行鹽之河旣於河臣<lb/>
　任之則此項銀兩亦係應撥之數非於分外増益也<lb/>
　此外别無措處更望軫念徐淮為運道經行之地實<lb/>
　為天下襟喉而修河大計原為轉運糧儲戸工二部<lb/>
　似屬一體特賜破格議處除山東歲額不多難以協<lb/>
　濟外合無於河南河夫銀内每歲量裒六千兩再將<lb/>
<pb n="KR2k0078_WYG_031-9b"/>
　揚州淮安二鈔關并徐州倉分司所抽税銀每處各<lb/>
　量留二千兩并前帶徵鹽銀共足三萬之數俱解淮<lb/>
　庫以濟河工若或再損實難措手伏望敕下該部覆<lb/>
　議行臣等遵奉施行其該科原題要令濵河要地俱<lb/>
　各建設料厰每歲秋冬之間即行預積明歲修防之<lb/>
　具司道置立循環稽考收放總理憲臣歲終奏報夫<lb/>
　物料旣備則臨事無縮手之患稽查既嚴則平時無<lb/>
　冒破之虞容臣等通行申飭逐一興舉無容别議均<lb/>
<pb n="KR2k0078_WYG_031-10a"/>
　乞聖裁奉旨工部知道該工部覆議揚州淮安徐州<lb/>
　三分司每年各準支稅銀一千兩河南河夫銀六千<lb/>
　兩之外又加三千兩每年共支銀九千兩大工餘剰<lb/>
　銀準留一半其餘覆議相同奉旨這河工善後事宜<lb/>
　既巳議定著凌雲翼督率各官著實修舉以終前功<lb/>
　餘剰解部銀都著留用却要支費明白毋容茍且冒<lb/>
　破其餘俱依擬　又覆議河工補益疏題為恭覩河<lb/>
　工垂成尚有可言懇乞聖慈俯賜亟行以少圖補益<lb/>
<pb n="KR2k0078_WYG_031-10b"/>
　事備仰各司道㑹同即將條開事宜逐一㑹議要見<lb/>
　移建衙舍作何建設守隄官夫作何増添工食錢糧<lb/>
　動支何項庶免分派小民其宿遷遥隄踏勘地形要<lb/>
　害斟酌事體緩急如應増築即估計工費錢糧應用<lb/>
　數目逐一覆加詳議款列具陳謹題請旨　一移建<lb/>
　管河官衙舍以重責成一添設新隄堰夫役以便防<lb/>
　守一添設管隄官部夫以保新工<hi>上三條因今昔異宜故不錄</hi>一<lb/>
　増築宿遷縣遥隄以順民情先該御史陳世寳題該<lb/>
<pb n="KR2k0078_WYG_031-11a"/>
　工部覆議咨行臣等委官前去宿遷一帶地方逐一<lb/>
　踏勘如遥隄接築果於民生漕運兩便不妨酌估具<lb/>
　奏擇暇舉行等因行據司道等官踏勘議報前來覆<lb/>
　該臣等看得濵河郡邑俱因築有遥隄永除昏墊之<lb/>
　患獨宿遷傍湖無隄不免向隅之泣情委可矜但該<lb/>
　縣北岸自直河至古城一帶從來不議築隄者正以<lb/>
　本處為駱馬待丘諸湖停蓄之所湖外馬陵諸山蟺<lb/>
　蜿環抱天然遥隄水無他泄不能奪河而水發之時<lb/>
<pb n="KR2k0078_WYG_031-11b"/>
　河湖相通縈廻展轉水勢稍得舒緩即漢賈讓所謂<lb/>
　使秋水得有所休息游波寛緩而不廹也且山東䝉<lb/>
　沂諸水俱由此湖入河若一㮣接築遥隄則河水無<lb/>
　所停蓄而下流難受益多潰決之虞湖水不能外出<lb/>
　而淹浸愈廣反増胥溺之患耳今據各司道議於直<lb/>
　河官隄頭起至王珣地頭止約二十里舊有民間自<lb/>
　築小隄每歲三四月間水發尚小若此隄無恙則麥<lb/>
　亦有秋如伏秋水漲至有殘缺合行該縣掌印管河<lb/>
<pb n="KR2k0078_WYG_031-12a"/>
　官每歲冬春間督率本地民夫或量撥徭夫協助修<lb/>
　補此於漕河固無損益而於民生亦有裨補矣伏乞<lb/>
　聖裁奉旨工部知道本部覆議相同題奉旨是　又<lb/>
　計議河工未盡事宜疏題為遵奉明旨計議河工未<lb/>
　盡事宜事查議得先年淮北一帶惟恃縷隄束水太<lb/>
　廹卑薄雜沙每年伏秋泛漲決口不下數十決愈多<lb/>
　則水愈散而沙愈停沙愈停則河愈髙而決愈甚海<lb/>
　口衝刷無力遂致淺狹以故徐吕而下兩岸田廬溢<lb/>
<pb n="KR2k0078_WYG_031-12b"/>
　為巨浸桃清運道僅同一溝運道民生敝壞極矣幸<lb/>
　頼廟堂堅持獨斷部院協心經理自萬歴六年興工<lb/>
　以來大小決口悉皆築塞自徐抵清除中間原有髙<lb/>
　阜可恃外餘俱創建遥隄然又慮異常暴漲遥隄或<lb/>
　亦難容故又於桃清北岸崔鎭徐昇季太三義鎭等<lb/>
　處建減水壩四座使得宣洩入湖免傷隄址告成之<lb/>
　後又開復邳州北岸直河一道而䝉沂諸水徑出大<lb/>
　河開復宿遷南岸小河一道而靈睢積水漸巳消減<lb/>
<pb n="KR2k0078_WYG_031-13a"/>
　近又查得沂河毛墩各涵洞一座應改減水壩見在<lb/>
　興工若徐州以上茶城口為清黄接㑹之所自改行<lb/>
　新河以來地勢中亢泉水力弱每歲運艘過盡之後<lb/>
　黄河大漲之時或不免數日淺澀先經題準三年兩<lb/>
　挑至期本司照例請挑無容再議是自徐抵清五百<lb/>
　餘里之間所以𨗳黄入海為運道民生計者亦可謂<lb/>
　算無遺䇿矣以故水力既專奔流迅駛淤沙日滌河<lb/>
　身日深海口一帶今歲倍加深闊此皆河淮合流衝<lb/>
<pb n="KR2k0078_WYG_031-13b"/>
　刷之明效也所據淮北河工職等再四籌維委的别<lb/>
　無未盡若欲勉强搜索恐徒糜費無補惟有遵照部<lb/>
　科題奉欽依事例每歲責成掌印管河官將遥隄應<lb/>
　幇處所歲加幇築縷隄要害之處隨宜量修所謂乆<lb/>
　安長治之道似不出此合行㑹呈具報施行奉旨工<lb/>
　部知道<hi>河防一覽</hi>
　張養蒙為工科都給事中時都御史潘季馴奏報河<lb/>
　工養蒙上言曰二十年來河幾告患矣當其決隨議<lb/>
<pb n="KR2k0078_WYG_031-14a"/>
　塞當其淤隨議濬事竣輙論功夫淤決則委之天災<lb/>
　而不任其咎濬塞則歸之人事而共蒙其賞及報成<lb/>
　未乆懼有後虞急求謝事而繼者復告患矣其故皆<lb/>
　由不乆任也夫官不乆任其弊有三後先異時也人<lb/>
　巳異見也功罪難執也請倣邉臣例増秩乆任斯職<lb/>
　守專而可責成功帝深然之<hi>明史稾</hi>
明神宗萬歴九年五月乙亥戸部題覆鳯揚撫按凌雲<lb/>
翼等奏稱淮安府屬安東縣治濵臨河海嘉靖間河決<lb/>
<pb n="KR2k0078_WYG_031-14b"/>
草灣口水勢直趨該縣田土湮没後雖築塞冷沙淤積<lb/>
不長五穀前廵撫呉桂芳有廢縣之議今兩河工完草<lb/>
灣口漸復淤塞而士民安土重遷俱不願廢况該縣鹽<lb/>
盗充斥廢縣必須設兵反滋多事縣治仍舊存留惟一<lb/>
應差糧須破格優處乞嚴敕該縣掌印治農等官用心<lb/>
撫綏設法招復勿濫準詞狀以生騷擾勿過索供費以<lb/>
肆誅求如三年之内民安地墾縣官疏薦擢用不職者<lb/>
即行叅處疏入允行　七月壬戍朔總督漕運凌雲翼<lb/>
<pb n="KR2k0078_WYG_031-15a"/>
言茶城至留城一帶運用咽喉節因黄水倒灌停淤漸<lb/>
髙運船率多淺阻巳督行司道興工挑浚乞照往年事<lb/>
例暫停進貢船隻支用錢糧俟工完核實具奏章下所<lb/>
司<hi>明神宗實錄</hi>
明神宗萬歴十年正月壬午戸部覆鳯陽廵撫凌雲翼<lb/>
題淮安府屬東安縣原額六十一里徐州屬蕭縣四十<lb/>
六里沛縣三十八里邇因黄河變遷地失人逃議併安<lb/>
東縣為四十里蕭縣三十七里沛縣三十里仍嚴督各<lb/>
<pb n="KR2k0078_WYG_031-15b"/>
縣官查明見存人戸照軍民匠竈原籍歸附里甲當差<lb/>
塡注賦役冊内永為遵守報可<hi>明神宗實錄</hi>
　是年七月河漲壞民田舍及傷人畜無數<hi>清河縣志</hi>
明神宗萬歴十一年正月辛未浚韓家口引渠出徐州<lb/>
以河防報竣陞碭山縣知縣劉守謙俸一級　二月辛<lb/>
卯以總督漕運兼管河道太子少保兵部尚書兼左副<lb/>
都御史凌雲翼為兵部協理京營戎政　四月巳亥金<lb/>
州大雨河溢城盡没<hi>明神宗實錄</hi>
<pb n="KR2k0078_WYG_031-16a"/>
　是年徐蕭河溢大水衝没符離橋<hi>蕭縣志</hi>
明神宗萬歴十二年六月已酉漕運總督李世逹言河<lb/>
工告成敷陳善後事宜下工部　九月戊寅漕運總督<lb/>
李世逹題黄河日進乞修砌郡城石隄以圖永頼章下<lb/>
工部<hi>明神宗實錄</hi>
明神宗萬歴十三年五月丙戍廵撫鳯陽兼河道右侍<lb/>
郎王延瞻奏鳯淮揚三府徐泗等八州縣頻年災沴河<lb/>
役煩興請自今年始備用馬價俱照萬歴九年事例派<lb/>
<pb n="KR2k0078_WYG_031-16b"/>
徵　閏九月戊戌起兵部右侍郎楊浚民為戸部右侍<lb/>
郎總督漕河軍務廵撫鳯陽<hi>明神宗實錄</hi>
　是年河決范家口時淮城幾為魚鼈亟議修築<hi>淮安府志</hi>
明神宗萬歴十四年十一月辛亥廵撫寧夏都御史梁<lb/>
問孟題近因横城堡修築邊牆石砌馬頭兼之河西地<lb/>
軍西徙衝決則寧夏之境不免黄河之患矣欲於西岔<lb/>
河一帶築隄障水俾漸東流工部議覆從之<hi>明神宗實錄</hi>
　是年五月河決范家口水灌淮城全河幾奪又決天<lb/>
<pb n="KR2k0078_WYG_031-17a"/>
　妃壩福興漸淤上厪宵旰遣科臣常居敬督塞之續<lb/>
　又加築范口石隄全河復故<hi>南河全考</hi>
　是年五月十九日郡城東范家口衝決禾稼莊舍盡<lb/>
　沉<hi>淮安府志北范家口離城十五里與劉伶臺毘連東近南灣  澗及栁浦灣西近溝頭菊花莊南近</hi>
　<hi>石塘萬歴間為黄河險汛今為民田矣</hi>
明神宗萬歴十五年正月戊戍刑科給事中李國士上<lb/>
言先年河決桃源崔鎭口等與髙家堰黄浦淺諸處徐<lb/>
邳間俱成巨浸頼舊總河臣潘季馴創建遥隄修閘壩<lb/>
<pb n="KR2k0078_WYG_031-17b"/>
築堰口導氾濫東歸雲梯關入海五六年來無水患頃<lb/>
秋水霪潦横流河決范家口凡百餘丈諸臣用力葺塞<lb/>
稍得緩流可用決排之力若春漲波濤洶湧新塞之口<lb/>
必決值糧運未過之日深為可憂非嚴飭該衙門官員<lb/>
乗時修治不可上曰河渠歲修先年漕臣題有舊例著<lb/>
該衙門嚴督所屬用心毋得怠弛　二月乙亥總督漕<lb/>
運廵撫楊一魁奏淮安自新河永清閘越城歴髙堰逹<lb/>
清口遡清江出草灣繇赤晏廟以至安東復繇髙嶺馬<lb/>
<pb n="KR2k0078_WYG_031-18a"/>
家湖蒯家窪張家窪栁浦灣范家口海神廟禮字壩遺<lb/>
惠莊臨淮莊以至西橋往回四百餘里河勢有曲折地<lb/>
形有髙下隄防有緩急數年以來隄潰於衝激地易於<lb/>
陵谷昏墊之後下民其魚待決一口方修一口不惟錢<lb/>
糧糜費無紀而運道所關皇陵所護民生所係匪細務<lb/>
也今議清河上黄河獨行隄制無虞清河下黄淮合流<lb/>
水漲隄微計今查前項工程雖用至七萬餘兩而淮揚<lb/>
百萬生靈可免胥溺之患其召募人夫擇日興工估該<lb/>
<pb n="KR2k0078_WYG_031-18b"/>
實用工費銀七萬一千六百九兩零將淮安府庫貯修<lb/>
砌歸仁隄支剰銀料八千兩工部事例銀二萬二千兩<lb/>
盡數動支而施為之功一曰修髙家堰以保上流一曰<lb/>
砌范家口以防旁決一曰疏濬草灣以殺河勢一曰修<lb/>
禮字壩以保新城一曰買辦料物以杜冒破一曰分定<lb/>
委官以便責成有旨隄堰修防事宜依議行先年開濬<lb/>
草灣不乆淤塞虛費錢糧應否再加疏濬還著漕運等<lb/>
官詳議停當具奏其餘河道工程俱要查照成䂓用心<lb/>
<pb n="KR2k0078_WYG_031-19a"/>
保守毋得疏虞　三月壬辰工科給事中郭顯忠上言<lb/>
河工每當伏秋防守水之暴漲也不過旬日其潰決多<lb/>
繇隄頂漫流其直射埽灣而決者絶少今石砌范家口<lb/>
等隄工或難卒辦不可拘限必先就卑薄要害處盡行<lb/>
加幇且清桃而上河道已成使秋漲不決則水流愈急<lb/>
水流急則刷河愈深刷河深則海口愈闊盱泗髙寶等<lb/>
處自可無虞至原設隄淺夫約二千名趁此畫地分工<lb/>
及至伏秋令各管河佐貳帶領原設淺夫使自防守亦<lb/>
<pb n="KR2k0078_WYG_031-19b"/>
可保無事然沿河疲民困苦尤甚其施為之時只宜召<lb/>
募游民不可僉派以滋騷擾命下所司　八月癸亥工<lb/>
科都給事中常居敬等題開封等府陜州靈寶等州縣<lb/>
自七月初十等日霪雨黄河泛漲衝決隄防漂没人畜<lb/>
乞敕河南山東凡有河道地方除管河副使專理外各<lb/>
於廵道照所管地方分主督理捲埽築壩補隙塞決明<lb/>
立賞罰晝夜并工務俾安瀾無貽漕患工部覆奏從之<lb/>
<hi>明神宗實錄</hi>
<pb n="KR2k0078_WYG_031-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_031-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻三十一<lb/>
</p>
<p>
</p>
  </div>
</body>
</text>
</TEI>
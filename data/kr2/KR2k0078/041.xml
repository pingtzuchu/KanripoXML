<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻四十一</head> <lb/>
    <p>
<pb n="KR2k0078_WYG_041-1a"/>
欽定四庫全書<lb/>
　行水金鑑巻四十一<lb/>
　　　　　　　　　　　江南按察使傅澤洪撰<lb/>
　　河水<lb/>
明神宗萬厯三十年正月丁酉工部請給總河右侍郎李<lb/>
頤敕書得以便宜行事許之　壬寅署工科右給事中田<lb/>
大益言黄河為患巳極治河失時日甚請亟將楊一魁罷削<lb/>
勘處嚴督李頤星夜到任不報　二月戊辰工部尚書楊<lb/>
<pb n="KR2k0078_WYG_041-1b"/>
一魁覆河南巡撫曽如春疏近因蒙牆等口衝決黄河盡皆<lb/>
南徙勢趨邳宿今不亟圖轉盼水漲狂流非唯生民受昏墊<lb/>
之虞抑恐陵園有侵囓之患修築汴隄以障南徙誠目前保<lb/>
䕶至計第工程浩大費不下九萬該省嵗修止六萬餘應留<lb/>
漕折臨徳二倉贓罰事例等銀以濟急需又汴隄上自歸徳<lb/>
下至靈虹接連歸仁隄數百餘里若今河南地方已修完固<lb/>
而靈虹一帶尚為殘缺則狂瀾盡復奔南前工虚費應一并<lb/>
修築髙厚始保萬全宿遷小河口乃睢水出洩故道河渠尚<lb/>
<pb n="KR2k0078_WYG_041-2a"/>
未深廣兼以耿車兒灘横隄年久殘廢莫能障禦爲今<lb/>
之計速應疏浚小河口山渠仍倍築耿車等隄使黄流<lb/>
盡歸小河口則瀰漫自消而祖陵庶無他虞第前隄槩<lb/>
築決口旣塞倘下流不浚上源必復淤塞恐衝決之患<lb/>
又必不免應通行各該撫臣同心興舉毋分爾我以上<lb/>
工程俱限春月報完詔嘉納之　閏二月甲午朔鳳陽<lb/>
巡撫李三才議治河𦂳要之䇿鎭口閘起至磨兒莊倣<lb/>
閘河之制每三十里建閘一座依時啓閉以濟新運及<lb/>
<pb n="KR2k0078_WYG_041-2b"/>
堅城集至鎭口閘止挑濬河渠約費銀一十九萬有竒<lb/>
須留漕糧乃克濟事工部覆請詔濬河建閘及留漕糧<lb/>
等事令該總理廵撫悉心講求擔任行之許便宜處置<lb/>
動用興工毋得推延悞事　丁未户部總督倉場右侍<lb/>
郎趙世卿以鳳陽巡撫李三才議留江北江南漕米抵<lb/>
河工支用疏争之曰自河決以來運道梗塞臣爲倉儲<lb/>
計且欲躬負土石以障洪流豈其一念杞憂甘後諸臣<lb/>
顧今太倉匱竭一歲所入不足以當一歲所出竊計二<lb/>
<pb n="KR2k0078_WYG_041-3a"/>
年後六軍萬姓將必待新漕舉炊而又逺在數千里外<lb/>
萬一水旱不時輸納愆期則數百萬生靈束手待斃尚<lb/>
復有京師耶如此景象極可寒心乃欲借留漕米爲河<lb/>
工需不待智者而知其不可矣詔歲漕旣難截留河工<lb/>
正需急用有何長䇿可以設處諉責總漕衙門亦非政<lb/>
體户工二部還詳議來　戊午陜西河州運花寨等處<lb/>
黄河水乾見厎　三月丁丑給事中胡忻言總河李頤<lb/>
病篤情眞宜即允放敕該部就近推用責令刻期任事<lb/>
<pb n="KR2k0078_WYG_041-3b"/>
詔從之　辛已吏部尚書李戴覆巡按御史吴崇禮議<lb/>
國家大務無過漕河往年並設漕河二大臣不惟繁劇<lb/>
各有攸司抑且艱大期於共濟頃因分黄𨗳淮之議所<lb/>
見不同防海備倭之虞爲患孔急遂以詰戎專責之巡<lb/>
撫而以漕運歸并之河臣亦一時權宜之計未可以垂<lb/>
久逺況昔之漕運河道其要在淮揚故可以一人兼今<lb/>
漕運於東南而河決於西北欲以一人之身而東督儲<lb/>
西治河雖有智巧亦苦於力之不足矣請復舊制將總<lb/>
<pb n="KR2k0078_WYG_041-4a"/>
河衙門專管河務仍駐劄濟寧往來督理其總督漕運<lb/>
衙門仍兼管鳳陽巡撫防海軍務駐劄淮安咨行各該<lb/>
部換給敕書以便行事詔曰可　陜西河州黄河水漲<lb/>
將河橋邊墩院房屋衝去蓋河水自閏二月二十五日<lb/>
流絶見厎至是日突漲也　甲申陞河南巡撫曽如春<lb/>
爲工部右侍郎兼都察院右僉都御史總理河道提督<lb/>
軍務　四月壬寅總理河道都察院右都御史李頤卒<lb/>
頤餘干人歴兵部尚書總理河道卒於任談者謂其有<lb/>
<pb n="KR2k0078_WYG_041-4b"/>
經幹可謂近代名臣　工部尚書姚繼可以河患孔棘<lb/>
工費維艱請即檢臣累疏命九卿科道計議百萬之費<lb/>
作何處辦其間浚河築隄建閘十九萬之數户部協濟<lb/>
三分之一先年成例具在并乞申諭刻期舉行報可<lb/>
乙已禮部以黄河淺涸疏言據陜西總督李汶巡撫賈<lb/>
待問掲報本年二三月間河州運花寨等處水深不過<lb/>
三尺往來人畜直渡交子岡綽遜河口黄河上流水盡<lb/>
乾竭等因臣等不勝駭愕今嵗天變頻仍火星失度日<lb/>
<pb n="KR2k0078_WYG_041-5a"/>
光如赭風霾黄霧種種示異未有若此河之爲變者竊<lb/>
謂河瀆之行地猶元氣之周身而貨財流布於天下也<lb/>
今天下財力可謂匱詘而血氣亦已耗矣閭閻貧府庫<lb/>
貧獨礦稅監使及叅隨土棍之家富耳神河天險源涸<lb/>
流徙而中更挾百川之勢以衝祖陵扼運道此脈竭財<lb/>
壅之象也伏乞皇上憬然深思罷礦稅撤中使人心旣<lb/>
恱天意自回將見四海安瀾九河順軌在一念轉移間<lb/>
耳疏入不報　乙卯工科給事中孟成已言陵運剥膚<lb/>
<pb n="KR2k0078_WYG_041-5b"/>
河工束手近得㫖允工部之請下九卿科道㑹議唯借<lb/>
内帑一切方可救急目前舍此不唯無神運鬼輸之術<lb/>
亦且緩不及事望早賜俯俞不報　庚申總理河道侍<lb/>
郎曽如春疏上年蒙牆口決勢難南徙而蒙牆十二里<lb/>
之下若徐家口至李吉口百有餘里涓涓之流固在也<lb/>
屹然之隄如故也此東行故道所宜速爲開復者但故<lb/>
道自歸徐至宿遷不下六百餘里非集夫數千萬備金<lb/>
百萬何能展手臣備查各屬衙門報前總河庫册總計<lb/>
<pb n="KR2k0078_WYG_041-6a"/>
猶不滿三萬之數日夜籌畫非請發内帑無䇿矣臣豈<lb/>
不知國用浩繁第念國家莫重於陵寢億萬年王氣所<lb/>
鍾又莫重於運道百萬斛漕糧所繇南徙之衝刷愈深<lb/>
故道之梗塞愈甚倘陵寢委之洪濤胡越起於輦下即<lb/>
盡捐内帑何及臣即萬死其何補哉不報　五月乙丑<lb/>
工部尚書姚繼可言河工缺乏無措唯有請發内帑及<lb/>
河道歲積錢糧近以稅使搜括五萬三千有竒望諭令<lb/>
照數還給以濟目前急用得㫖内庫缺乏各項進供待<lb/>
<pb n="KR2k0078_WYG_041-6b"/>
用有何餘積兹不得已且借用太僕寺馬價三十萬兩<lb/>
其原屬河道錢糧五萬三千亦令留用以後不必搜括<lb/>
其户部原議之數依擬此外尚須接濟爾部悉心計處<lb/>
　丁卯大學士沈一貫朱賡題昨蒙諭發馬價以濟河<lb/>
工具見皇上注念陵漕德意但京師外庫錢糧更無他<lb/>
積獨此馬價一項耳邊餉已借百萬今又借三十萬倘<lb/>
有本等急用於何取資且河工浩繁又非三十萬所能<lb/>
即了臣等敢獻一籌切照河漕所以久而無敝者實以<lb/>
<pb n="KR2k0078_WYG_041-7a"/>
歲修不輟之故而所以能歲修不輟者實以河道頗有<lb/>
餘積之故自稅使搜括以來所在罄竭如洗遂令工作<lb/>
無資河乃決裂今至借馬價矣若尚搜括不休譬猶方<lb/>
喂飢人以食而復割其肉豈但無益大憂將立見矣謂<lb/>
宜明敕稅使毋復將河道錢糧搜括毋復將河道工程<lb/>
騷擾同心協力以圖禆助而後河有可治之時此不過<lb/>
費皇上一言而殊勝作許多區處也自礦稅來皇上屢<lb/>
有不許加派小民之㫖但天下財力止有此數今工部<lb/>
<pb n="KR2k0078_WYG_041-7b"/>
措處豈有神運鬼輸之術不過議加派耳而不得不與<lb/>
前㫖相背矣又總河侍郎曽如春書來言山東巡撫黄<lb/>
克纘偏執王家口不可開之說所轄道府無敢眀目張<lb/>
膽以持忠議者事勢人情終難歸一究竟必祈遣官一<lb/>
勘始可定囂臣等看詳甚以爲宜凡舉大事必有勘差<lb/>
昨工部有疏已經票上未蒙允俞臣等以爲勘科關係<lb/>
河務𦂳要早乞皇上俯賜檢發更祈天語叮嚀委任責<lb/>
成　五月丙戌工部尚書姚繼可言皇上旣爲陵寢根<lb/>
<pb n="KR2k0078_WYG_041-8a"/>
本慮而又念時詘之可憫爲東南河漕計而免行搜括<lb/>
之貽害睿算周詳俾河臣可旦夕舉事不至束手無䇿<lb/>
而臣等亦得效犬馬以仰紓宵旰之憂除馬價銀三十<lb/>
萬兩已經移咨太僕寺查發其河道錢糧五萬三千移<lb/>
文稅監扣留聽總河徑自取用外所據河工百萬之費<lb/>
缺六十四萬有竒先年户部允協濟一十二萬尚缺五<lb/>
十二萬有奇邇來内外工作頻興監庫傳派繁鉅外解<lb/>
纖微庫貯無餘此舉朝所共知非臣所敢推諉也及查<lb/>
<pb n="KR2k0078_WYG_041-8b"/>
河工大興歲修可已之數此内尚可通融伏秋在邇疏<lb/>
築宜勤若候設處全完未免耽延時日唯將前項見在<lb/>
銀兩先行解用其餘不足即於本部河道歲修銀兩陸<lb/>
續那湊且工程浩大其間可省可加或増或減總河臨<lb/>
期另有酌處臣等似難遽定也得㫖河工需用𦂳急便<lb/>
令各衙門遵行内稅監五萬三千兩如未解準留用若<lb/>
已解進不必扣留果有不敷另行具題議處　六月癸<lb/>
已工部尚書姚繼可覆山西沁州知州余汝爲條陳河<lb/>
<pb n="KR2k0078_WYG_041-9a"/>
務一沿河任事之責宜均夫河南山東鳳陽巡撫俱兼<lb/>
河務中河南河張秋夏鎭泉閘俱係管河特以事權不<lb/>
一設總河都御史節制之耳今秦越其心獨累總河以<lb/>
致物故者削奪者後先相繼而總河遂爲陷穽請申明<lb/>
璽書各處有河地方分任其責功罪一體庶同舟之念<lb/>
自專而事可永濟一河工緩急之勢宜審治漕治淮原<lb/>
非兩事疏濬塞三法本自相資夫淮水氾濫爲祖陵患<lb/>
者黄水灌入淮水不出湧而起耳往時淮安閘口水漲<lb/>
<pb n="KR2k0078_WYG_041-9b"/>
則築水涸則啓年來規制廢格黄水倒灌入淮遂成巨<lb/>
浸故分黄𨗳淮此議甚當夫南流不斷又増決口水入<lb/>
止藉𤓰州一閘豈能宣洩宜修舊制先斷淮安閘次塞<lb/>
蒙牆口使黄水不入再疏下流如芒稻白塔射陽三湖<lb/>
引淮入海使有所歸如是而淮泗之間不安流祖陵尚<lb/>
憂淹灌萬無是理也決口之初宜急包裹兩頭不使埽<lb/>
闊此爲上䇿今已無及擇其稍緩稍狹處可施工者塞<lb/>
之下流旣壅上流必淤乗其旣淤然後補塞決口於力<lb/>
<pb n="KR2k0078_WYG_041-10a"/>
最便一山脈河水之性宜熟形家言黄河以南大江以<lb/>
北爲中龍由陜入嵩過曹縣起泰山盡於蓬萊三島左<lb/>
一支自桐柏分水曰淮右一支自河南分水曰渭而黄<lb/>
河北流從天津入海此禹故道也自宋熙寧間引河入<lb/>
汴勢遂入淮貽患迄今此不察地脈之故也夫黄河萬<lb/>
里逺來合水旣多更加雨澤湍急難制以區區人力事<lb/>
之不知量矣然水本就下帶土而行急則深緩則淤宜<lb/>
急不宜緩故可合不可分可以停而淤亦可以刷而闊<lb/>
<pb n="KR2k0078_WYG_041-10b"/>
沙與土異不可聚而可囊揚之則浮刷之則去凝之則<lb/>
堅此其性也識沙之性故令河不必開借水刷之堅土<lb/>
難立致借囊沙築之識水之性故支河必不宜鑿欲塞<lb/>
上口必疏下流欲通故道必塞決口此理甚明人所易<lb/>
見者唯山之土石有骨起伏有勢髙下分合本自天然<lb/>
善治水者因其勢而利𨗳之乃以奏功合選知地理有<lb/>
心計者沿州逐縣相度形勢俾全河在目庶不致漫嘗<lb/>
而徒費一錢糧經畫之制宜豫上䇿宜借内帑發水衡<lb/>
<pb n="KR2k0078_WYG_041-11a"/>
錢或議漕糧改折如先臣潘季馴所奏上則倣兵興故<lb/>
事内外省直協濟下則責成河南山東鳳陽院道各從<lb/>
地方工力酌議方略其行漕地方量派夫工助之而河<lb/>
道督臣總其成庶可措手今請發内帑已奉㫖内庫缺<lb/>
乏似難再凟水衡金錢之匱舉朝共知唯請留漕糧先<lb/>
往户部咨允協濟五分之一本部題將漕糧抵數已奉<lb/>
旨準留其内外直省協濟河南山東鳳陽派夫值河工<lb/>
大舉之時近河諸臣自當分憂正所謂責任宜均之說<lb/>
<pb n="KR2k0078_WYG_041-11b"/>
也一治河簡便之法宜采不必别鑿此河向有故道如<lb/>
李吉口至徐碭間隄岸尚可因也不必議開全河中間<lb/>
略開小河一道通水自下而上近水處量留數丈以俟<lb/>
塞口將成并力運之黄水自然歸漕沙逐水走自然深<lb/>
闊此以水治水之法也舊議塞口必用捲埽每埽長闊<lb/>
不過以丈尺計所塞幾何往時崔鎮口決長不過一里<lb/>
深不過一丈二尺計用人工樁草<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻等物并斜築上<lb/>
流共用銀一萬六千兩今䝉牆口長數里深倍之當用<lb/>
<pb n="KR2k0078_WYG_041-12a"/>
銀三十餘萬且有憂其難成者如臣前議不拘決口逺<lb/>
近從中擇其可施工者兩岸築入先用柳條單土隨宜<lb/>
築之次用囊沙之法中流最急處用船船不必另造也<lb/>
查各處運糧船拆造原有定額每拆一船除篷桅外估<lb/>
價不過二三十兩計費止三四埽之值耳宜於糧船囘<lb/>
南過淮時查該拆卸者留用在厰者責令各處船夫駕<lb/>
至淮上收管約有千隻似省而便囊沙不必用布也江<lb/>
南米包每個值銀八釐再加草繩二丈即用百萬不及<lb/>
<pb n="KR2k0078_WYG_041-12b"/>
萬金即以開河夫裝貯沙土每包定以六斗以草塞口<lb/>
以繩𦂳束一人可負而走運至工所俟釘樁一定以埽<lb/>
捲邊運沙連包入水時日可集至中流急處方用舊糧<lb/>
船先期令夫船運土石或沙草滿載撐駕河濵每船用<lb/>
朩樁三四根下釘以篾䉡相挽以鐡猫扎定然後加土<lb/>
鑿沈一時而下水自阻塞更新開水道并力挑通使黄<lb/>
水流通故道自然深闊其費之省約事之速成可坐而<lb/>
照也一夫役募集之方宜酌河工重大役民動以萬計<lb/>
<pb n="KR2k0078_WYG_041-13a"/>
當此災傷之後沿門起夫裹糧從役大拂民情倘行臣<lb/>
前議開河止於通水借水刷之可省工力十分之四塞<lb/>
河用船用囊沙二法可省工力十分之三往時用夫十<lb/>
二萬十四萬者今可用夫七八萬而此七八萬先借留<lb/>
河南山東鳳陽班軍次宜借洪夫閘夫及淮安牙募夫<lb/>
總計二萬有餘此輩有本等工食每日每人加給銀一<lb/>
分約束頗易然後議起民夫選能幹有司統之并力興<lb/>
作河工自可計日就緒矣一天時寒暑之候宜乗河上<lb/>
<pb n="KR2k0078_WYG_041-13b"/>
之役入伏則水發難禦至凍則鋤畚難入唯春月夏四<lb/>
月與九十月乃可施工若不預爲區處將來鮮不悞事<lb/>
宜行總河督臣速將築塞開浚事宜及錢糧夫役料理<lb/>
應分三四工以淮安塞口爲一工以蒙牆塞口爲一工<lb/>
以開浚舊河水道分作兩工各以本處道府官董理之<lb/>
坐名請旨而以往來相度稽察催督責之贊畫一切停<lb/>
妥待時而行庶臨期無悞其疏下流如芒稻白塔等處<lb/>
俟事定後相度議行一泇河挑浚之工宜罷先臣朱衡<lb/>
<pb n="KR2k0078_WYG_041-14a"/>
覆勘泇河謂性義嶺有沙礓侯家灣有巨石自梁城以<lb/>
至馬蹄灣湘厎板石長五百五十丈闊七丈工力難施<lb/>
費以三百九十萬計勘科議覆今疏𨗳之豈收全功不<lb/>
過借湖水以資糧運爲目前計耳查泇河起自吕梁十<lb/>
里之下至宿遷之上落馬嶺正中有柳湖周湖連江蛤<lb/>
蟃二湖接濟最便而吕梁以北宿遷以南勢必取資於<lb/>
河若南北不通開泇奚益是開泇河不能不治黄河工<lb/>
有二用費益難處應停止并力河工詔俱依擬行治河<lb/>
<pb n="KR2k0078_WYG_041-14b"/>
大事令照防邊例總河與各巡撫共任其責功罪同論<lb/>
　八月甲寅工科給事中胡忻疏臣惟河患上侵陵寢<lb/>
下妨漕運治河者求其無害於陵運而已不必於地方<lb/>
俱有利無害也頃者我皇上軫念河工事急特命漕河<lb/>
御史崔邦亮㑹同總河及山東河南直𨽻撫按等官勘<lb/>
議近諸臣投揭到科謂山東曹縣王家口有迎溜入淮<lb/>
之勢必欲挽全河而東無逾開王家口已而人言嘖嘖<lb/>
有謂王家口之開河南以爲利山東以爲害者有謂河<lb/>
<pb n="KR2k0078_WYG_041-15a"/>
身低王家口髙即開水未必來者有謂山東巡撫以開<lb/>
王家口爲不可故㑹勘無疏且告病以自明者有謂總<lb/>
河亦知其不可故持論兩端以築隄建閘爲得䇿以復<lb/>
全河耗財疲力爲多事者於是河南道御史牛應元疏<lb/>
請詳議蒙下部覆勘臣愚謂河自蒙牆決口而下曁徐<lb/>
邳宿遷之間經歴三省豈能盡有利無害哉第當度地<lb/>
勢視水性爲陵運計耳地誠髙難以引之東即利河南<lb/>
豈可縱使嘗試地誠下可以挽全河而復故道即不利<lb/>
<pb n="KR2k0078_WYG_041-15b"/>
山東安能從旁尼止藎臣先國家而後私圖不當各分<lb/>
畛域王家口誠不可開何不於㑹勘時明證可否若之<lb/>
何輪蹄鱗集而議者始從中格謂事體何臣竊爲山東<lb/>
撫臣不取也至於總河皇上旣挈全河付之治則其功<lb/>
不治則其罪果能實見得是即宜斷在必爲天下非之<lb/>
不顧持兩可之說何爲者若曰錢糧無出恐生變夫人<lb/>
未有自絶命脈斷咽喉者國家即匱乏寧坐視陵運阽<lb/>
危河臣受困乎臣意春初我皇上憤河事決裂斥逐悞<lb/>
<pb n="KR2k0078_WYG_041-16a"/>
事之臣簡任河臣假之便宜若朝不待暮陵運庶幾無<lb/>
恙顧不於無事時興工料理爲陵運長久計一旦水患<lb/>
叵測隄潰閘涸起而圖之何及哉伏望皇上以和衷責<lb/>
撫按司道等官以佐事責河臣務期商確具題刻期舉<lb/>
事於陵寢非小補矣　戊午工部以奉旨㑹勘河工等<lb/>
事覆李思孝疏奉聖㫖國家興舉大役不嫌再三斟酌<lb/>
河工旣前有㫖著再勘昨科臣疏内又有異同還行與<lb/>
在河諸臣矢公矢愼務求至當永利不得有分彼此以<lb/>
<pb n="KR2k0078_WYG_041-16b"/>
妨國事爾部裏一面處治錢糧以待興作免致臨時無<lb/>
措　十二月壬子禮部題河工鳩衆二十餘萬浚二百<lb/>
里此國家非常之役乞倣古人沈璧之意允總河所請<lb/>
令擇日致祭庶頼神庥以便經理報可<hi>明神宗實録</hi>
　是年三月河決蒙牆寺入歸德商永南徙而河與淮<lb/>
　會入洪澤有闗陵麓總河侍郎曽如春開挑王家<lb/>
　口至明年秋工垂成而單縣蘇莊之河又大決矣<lb/>
　<hi>南河全考</hi>
<pb n="KR2k0078_WYG_041-17a"/>
　是年秋河淮俱漲田廬畜産俱盡比壬辰水更大<hi>淮安</hi>
　<hi>府志</hi>
　是年河決荆隆口山左撫臣建議以天下莫非王土<lb/>
　決南則見北決北則見南河不能兩據也今河趨於<lb/>
　宋但遷民而避之賑其貧者即以宋爲河纖毫不費<lb/>
　而河已大治矣河南撫臣賈豐抗疏争之廟堂憂及<lb/>
　陵寢卒就豐議濬新河六百里强之北徙大工之役<lb/>
　破中人之産數百萬家大工之後繼以瘟死者又數<lb/>
<pb n="KR2k0078_WYG_041-17b"/>
　百萬家<hi>賈開宗治河議</hi>
　是年李公頤掌南京都察院事時黄河汎溢總河大<lb/>
　臣或以罪去或以憂死迄無成功致厪主上旰食擇<lb/>
　可爲荒度者廷臣㑹推十數人未允及推公次日命<lb/>
　下以御史大夫兼司空總督河漕兼程赴任䝉霜露<lb/>
　涉風波奔馳千里而遥周咨計畫唯順下流爲永頼<lb/>
　具疏奏報先定期日鳩工疏略云必須上築決口下<lb/>
　疏故道乃能鞏固皇陵永濟漕運先爲隄防挑浚以<lb/>
<pb n="KR2k0078_WYG_041-18a"/>
　救目前一時之急繼則殫力疏鑿以爲日後經久之<lb/>
　計第恐汴隄増修新土未堅則難禦排山之勢閘坐<lb/>
　増建黄水斷流則實慮膠舟之患泇河備運濵湖支<lb/>
　渠未開則又虞風波之險每一念及心悸股慄寢食<lb/>
　俱廢敢不唯力是視幸而有濟何敢言功敬陳施爲<lb/>
　之略少紓宵旰之憂疏上天子以爲然温㫖慰勞時<lb/>
　公方督率各屬巡行經理更念脂膏已竭時絀舉贏<lb/>
　日夜焦思即積瘁嘔血輿囘濟署卒贈兵部尚書<hi>劉應</hi>
<pb n="KR2k0078_WYG_041-18b"/>
　<hi>麒撰大司馬李公行狀戊按頤字惟貞號及泉餘干人隆慶  辰進士</hi>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻四十一<lb/>
</p>
<p>
</p>
  </div>
</body>
</text>
</TEI>
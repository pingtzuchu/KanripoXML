<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻二十</head> <lb/>
    <p>
<pb n="KR2k0078_WYG_020-1a"/>
欽定四庫全書<lb/>
　行水金鑑巻二十<lb/>
　　　　　　　　　　　江南按察使傅澤洪撰<lb/>
　　河水<lb/>
明孝宗𢎞治二年四月癸丑河南鎮巡等官奏修築黄河<lb/>
決隄財用浩繁欲將今嵗起運各邊糧存留三分之一戸<lb/>
部覆議邊儲見缺難準存留惟折銀分數可隨宜量減舊<lb/>
例河南輸大同宣府米每石徴折色銀一兩輸真保定者<lb/>
<pb n="KR2k0078_WYG_020-1b"/>
石徴五錢或六七錢今請各遞減一錢於内可得銀六萬<lb/>
餘兩并以布政司積貯十七萬餘兩給之亦可足用　五月<lb/>
庚申河南守臣奏河決開封黄沙岡蘇村野場至洛裏隄<lb/>
蓮池髙門岡王馬頭紅船灣六處又決埽頭五處入沁河所<lb/>
經郡縣多被害而汴梁尤甚上曰黄河衝決民居蕩析朕<lb/>
深愍念其即行巡撫官督所司役五萬人修築務使河復<lb/>
故道不為民害以副朝廷救災䘏患之意　六月庚寅户科<lb/>
都給事中張九功等以黄河為患言防水三策一欲徙居民<lb/>
<pb n="KR2k0078_WYG_020-2a"/>
以避水患一欲多穿漕渠分殺水勢一欲修築故基頻年<lb/>
勞費終難成立事下工部議謂河南自古都㑹之地今王<lb/>
府城池司府衞大小衙門軍民居址所在規制巳定若乃<lb/>
一旦遷移未易輕議況安土重遷人心所繫亦難遙度宜<lb/>
仍行鎮巡等官詳議其利害以聞從之　九月庚辰改南<lb/>
京兵部侍郎白昂為户部左侍郎修治河道賜之敕曰<lb/>
近聞河南黄河泛溢自金龍等口分為二股流經北直<lb/>
隸山東地方入於張秋運河所過閘座間有淹沒隄岸<lb/>
<pb n="KR2k0078_WYG_020-2b"/>
多被衝塌若不趁時預先整理明年夏秋大水必至潰<lb/>
決旁出有妨漕運所繫匪輕今以爾曽監督工程績效<lb/>
著聞特改前職馳驛㑹同山東河南北直隸巡撫都御<lb/>
史督同三處分巡分守并知府等官自上源決口至於<lb/>
運河一帶經行地方逐一踏看明白從長計議修築疏<lb/>
濬應改圖者從便改圖各照地方量起軍民人夫乗時<lb/>
興工務要隨在有益各為經乆不可虚應故事仍須禁<lb/>
約所司毋得指此妄加科派騷擾地方凡用工軍夫皆<lb/>
<pb n="KR2k0078_WYG_020-3a"/>
須撫䘏周備毋令下人逼迫剥害違者輕則聽爾量加<lb/>
懲治重則送各該問刑衙門問理爾為朝廷重臣受兹<lb/>
委託尤須晝夜用心躬親勤勞博采衆長相機行事務<lb/>
使軍民不擾工程易集斯為爾能事完之日爾即囘京<lb/>
仍將修過縁由并用過工料數目造冊奏繳以憑查考<lb/>
故敕　十一月庚辰巡按監察御史陳寛等奉㫖議遷<lb/>
汴城以避河患上疏言黄河之水自古為患所以禦防<lb/>
之者亦惟修築隄岸耳今幸下流衝決分為數派徐圖<lb/>
<pb n="KR2k0078_WYG_020-3b"/>
修塞豈無善策固不必多穿漕渠分殺水勢亦不宜輒<lb/>
議遷城搖動人心況當饑饉之餘公私匱乏百爾財力<lb/>
於何仰給上命所司知之遷城之議遂不果行<hi>明孝宗實録</hi>
是年復決金龍口東北至張秋鎮入運河而江荆口并<lb/>
陳留通許二縣俱淤淺命官治之<hi>明㑹典</hi>
　是年塞三流之北又新開榆木集口經虞城碭山四<lb/>
　口衝出蕭縣出小浮橋五月河決汴城入淮復決黄<lb/>
　陵岡入海<hi>續文獻通考</hi>
<pb n="KR2k0078_WYG_020-4a"/>
　是年河決原武及封丘荆隆口下曹濮沖張秋又沖<lb/>
　中牟并儀封考城命侍郎白昂役丁夫二十五萬塞<lb/>
　之<hi>淮安府志</hi>
　是年河決支流為三其一決封丘金龍口漫於祥符<lb/>
　長垣下曹濮衝張秋長隄一出中牟下尉氏一氾溢<lb/>
　於蘭陽儀封考城歸徳以至於宿瀰漫四出不由故<lb/>
　道禾盡沒民溺死者衆議者奏遷河南藩省以避其<lb/>
　害左布政司徐恪力陳不可乃止命白昂往治之昂<lb/>
<pb n="KR2k0078_WYG_020-4b"/>
　舉南京兵部郎中婁性協治乃築陽武長隄以防張<lb/>
　秋引中牟之決以入淮浚宿州古睢河以達泗自小<lb/>
　河西抵歸徳飲馬池中徑符離橋而南皆浚而深廣<lb/>
　之又疏月河十餘以殺其勢塞決口三十六由河入<lb/>
　汴汴入睢睢入泗泗入淮以達於海水患稍息昂又<lb/>
　以河南入淮非正道恐不能容乃復自魚臺歴徳州<lb/>
　至吳橋修古河隄又自東平北至興濟鑿小河十二<lb/>
　道引水入大清河及古黄河以入海河口各作石堰<lb/>
<pb n="KR2k0078_WYG_020-5a"/>
　相水盈縮以時啓閉蓋東北分治而東南注疏云<hi>明紀</hi>
　<hi>事本末甚白公建議修古河隄作石堰啓閉  善乃其事竟寢不行惜哉</hi>
　是年河徙汴城溢流自金龍口黄陵岡東經曹濮衝<lb/>
　張秋運河命刑部尚書白昂治之役夫三十五萬遂<lb/>
　塞金龍口於滎澤開渠導河由陳潁至夀州達於淮<lb/>
　又築渠堰於徐兖瀛滄之間以殺河勢<hi>北河續記</hi>
　李東陽曰河之為患自古有之漢以後衝決無常治<lb/>
　法亦異有塞有浚有疏而疏之説勝國朝凡四決後<lb/>
<pb n="KR2k0078_WYG_020-5b"/>
　為張秋都憲徐公有貞治之有撓其議者曰不能塞<lb/>
　河而顧開之耶使者至徐出二壺一竅五竅者各一<lb/>
　注而瀉之則五竅者先涸使歸而議決此白公昂之<lb/>
　親得於見聞者也金龍之決山東以為憂而河南復<lb/>
　虞其塞議之弗定亦乆矣白公既從其議於是倍增<lb/>
　汴隄又疏其下流諸河故兩省之民咸宜之疏之效<lb/>
　亦明矣哉<hi>康濟論</hi>
明孝宗𢎞治三年正月辛已户部左侍郎白昂奏臣奉<lb/>
<pb n="KR2k0078_WYG_020-6a"/>
敕修治張秋決河由淮河相度水勢至於河南中牟等<lb/>
縣見其上源決口水入南岸者十之三入北岸者十之<lb/>
七南決者自中牟縣楊橋等處至於祥符縣界折為二<lb/>
支一經尉氏等縣合潁水下塗山入於淮一經通許等<lb/>
縣入渦河下荆山入於淮又一支自歸徳州通鳳陽之<lb/>
亳縣亦合渦河入於淮北決者自原武經陽武祥符封<lb/>
丘蘭陽儀封考城諸縣其一支決入金龍等口至山東<lb/>
曹州等處衝入張秋運河去冬水消沙積決口已淤因<lb/>
<pb n="KR2k0078_WYG_020-6b"/>
併為一大支由祥符之翟家口合沁河出丁家道口等<lb/>
處俱下徐州此河流南北分行之大勢也臣以為合潁<lb/>
渦二水而入於淮者其間各有灘磧水脈頗微宜疏濬<lb/>
以殺河勢合沁水而入於徐者則以河道淺隘不能容<lb/>
受方有漂沒之虞況上流金龍等口雖幸暫淤乆將復<lb/>
決宜於北流所經七縣築為隄岸以衞張秋巳與河南<lb/>
巡撫等官議行之然所司原議第開山東河南北直隸<lb/>
河道而直隸徐淮境内實河所經要地擬議未及其事<lb/>
<pb n="KR2k0078_WYG_020-7a"/>
尚無所統下工部議請復令昻仍㑹同巡撫等詳議修<lb/>
濬事宜以聞從之　二月已丑遣祭大河之神以戸部<lb/>
侍郎白昻奏欲開浚河道故也　十二月庚戌總督漕<lb/>
運都御史張偉言徐州小黄河舊州城西北上通沁水<lb/>
下接漕渠宋熙寧間河決為患守臣蘇軾隄以巨石鎮<lb/>
以黄樓自是水不為患近年黄河復決改流城北其勢<lb/>
洶湧壊兩岸軍民居舍及城郭俱可憂臣㑹巡按管河<lb/>
等官議疏濬但上流地屬河南請敕工部移文河南巡<lb/>
<pb n="KR2k0078_WYG_020-7b"/>
撫都御史錢鉞等協同勘處併工修濬務為經乆之計<lb/>
從之<hi>明孝宗實録</hi>
　公始至河南相度水勢慮水復趨張秋發卒數萬自<lb/>
　陽武封丘祥符蘭陽儀封數縣築長隄捍禦遂導河<lb/>
　自中牟決口至尉氏下潁州經塗山合淮水入海又<lb/>
　修汴隄令高廣如一上樹萬柳使不崩頽又浚宿州<lb/>
　古睢河入運道以分徐州之勢又築蕭縣徐集等口<lb/>
　以殺汴徐之勢<hi>吴寛撰刑部尚書康敏白公傳仕公字廷儀武進人天順丁丑進士  至</hi>
<pb n="KR2k0078_WYG_020-8a"/>
　<hi>刑部尚書</hi>
明孝宗𢎞治四年十月戊午黄河溢命有司量賑開封<lb/>
懐慶二府及歸徳宣武睢陽三衞被災之家<hi>明孝宗實録</hi>
　是年河決蘭陽<hi>都察院右副都御史張文魁墓志舉𢎞治辛亥公方垂髫河決蘭陽城</hi>
　<hi>家舟而覆恍有朱衣掖公泊於林杪而免墓志韓邦竒作</hi>
　按河之入海自碣石而千乗自千乗而入淮至是又<lb/>
　由汴矣河之三大遷也<hi>河志</hi>
明孝宗𢎞治五年八月庚戌命工部左侍郎陳政兼都<lb/>
<pb n="KR2k0078_WYG_020-8b"/>
察院右僉都御史總理河南等處河道敕曰朕聞黄河<lb/>
流經河南山東南北直隸平曠之地遷徙不常為患乆<lb/>
矣近者頗甚蓋舊自開封東南入淮今故道淤淺漸徙<lb/>
而北與沁水合流勢益奔放河南蘭陽考城山東曹縣<lb/>
鄆城等處俱被淹沒勢逼張秋運道潦水一盛難保無<lb/>
虞廷臣屢請修濬且言事連四省不相統攝須得大臣<lb/>
總理庶克濟事今特命爾帶同本部員外郎陶嵩署員<lb/>
外郎事張謨前去同各該巡撫巡按督同布按二司及<lb/>
<pb n="KR2k0078_WYG_020-9a"/>
直隸府衞掌印并管河官員自河南上流及山東直隸<lb/>
一帶直抵運河躬親踏勘計議何處應疏濬以殺其勢<lb/>
何處應修築以防其決㑹計樁木等料若干著落各該<lb/>
軍衞有司措辦然後相度事勢緩急工程大小起倩附<lb/>
近軍民相兼在官人夫趁時用工務使民患消弭運道<lb/>
通行不可虛應故事然此係國家大計凡事有相關及<lb/>
敕内該載不盡者聽爾計議停當便宜而行文武官職<lb/>
敢有怠慢誤事者輕則量情責罰重則文職五品以下<lb/>
<pb n="KR2k0078_WYG_020-9b"/>
徑自送問四品以上并方面軍職參奏爾受兹重託尤<lb/>
當晝夜籌畫勉圖成功仍撫䘏下人使皆樂於趨事則<lb/>
工易完而人不怨斯無負委任其勉之故敕　十一月<lb/>
庚辰山東按察司副使沈鍾言臣提調所屬學校自濟<lb/>
南至兖州第見郊野蕭條場無稼穡流民扶老攜幼呻<lb/>
吟道路葢由今嵗山東天乆不雨曹濮一帶黄河衝決<lb/>
朝廷遣工部侍郎陳政巡視河決役夫數萬修築隄防<lb/>
臣竊謂隄防不可不修而民情亦不可不念今天氣漸<lb/>
<pb n="KR2k0078_WYG_020-10a"/>
寒夫役止月給米三斗其衣裳單薄將必有受凍而死<lb/>
者欲乞暫停工役俟來春二三月後即并督成之庶民<lb/>
不深怨而事亦易集工部覆議請仍行侍郎陳政酌量<lb/>
處置從之<hi>明孝宗實録</hi>
　是年復決金龍口潰黄陵岡再犯張秋侍郎陳政督<lb/>
　夫九萬治之弗績<hi>河防一覽</hi>
　是年七月河決張秋<hi>續文獻通考</hi>
　時河溢汴梁之東蘭陽鄆城諸縣皆被其患復決楊<lb/>
<pb n="KR2k0078_WYG_020-10b"/>
　家金龍等口東注潰黄陵岡下張秋隄入漕河與汶<lb/>
　水合而北行張秋隄乃遣政往政尋卒<hi>明紀事本末</hi>
明孝宗𢎞治六年二月丁已陞浙江布政司左布政使<lb/>
劉大夏為都察院右副都御史修治決河先是河決張<lb/>
秋戴家廟遣工部左侍郎陳政總領疏浚修築之政歴<lb/>
山東河南㑹守臣行視水勢疏言河之故道有二一在<lb/>
滎澤縣之孫家渡口經中牟縣朱僊鎮直抵陳州一在<lb/>
歸徳州之飲馬池與鳳陽府亳縣地相連屬舊俱入淮<lb/>
<pb n="KR2k0078_WYG_020-11a"/>
今已淤塞因致上流衝激勢盡北趨自祥符縣地名孫<lb/>
家口楊家口車船口蘭陽縣地名銅瓦廂決為數道俱<lb/>
入運河以致張秋一帶勢甚危急自堂邑至濟寧隄岸<lb/>
多崩圮而戴家廟減水閘淺隘不能泄水亦有衝決今<lb/>
欲浚舊河以殺上流之勢塞決河以防下流之患修築<lb/>
隄岸増廣閘座已集河南丁夫八萬人山東丁夫五萬<lb/>
人鳳陽大名二府丁夫二萬人隨地興功分官督役奏<lb/>
上未幾政卒管河郎中陳綺請仍遣大臣總其事上命<lb/>
<pb n="KR2k0078_WYG_020-11b"/>
㑹薦才識可用者三四人務在得人不限内外於是吏<lb/>
部尚書王恕等薦工部右侍郎謝綬南京工部右侍郎<lb/>
蕭楨四川布政司左布政使何鑑及大夏皆可用上曰<lb/>
今日治河不但恐其為民害抑恐有妨運道致誤國計<lb/>
所繫尤非輕必得通古今識地勢有巧思者乆任之而<lb/>
後可汝等舉此四人孰可以允當是任於中宜定擬一<lb/>
人或再推可用者以聞僉謂大夏才識最優可當是任<lb/>
而大理寺右少卿馬中錫南京通政使司左通政鄭紀<lb/>
<pb n="KR2k0078_WYG_020-12a"/>
亦次之請簡命一人以往遂以命大夏賜之敕曰朕聞<lb/>
黄河自宋元以來與淮水合流由南清河口入海所經<lb/>
河南山東南北直隸之境遷徙不常屢為民患近年汴<lb/>
城東南舊道淤淺河流北徙合於沁水勢益奔放河南<lb/>
之蘭陽考城山東之曹縣鄆城等處俱被淹沒逼近張<lb/>
秋有妨運道先命工部侍郎陳政㑹同各該巡撫按等<lb/>
官設法修理今幾半年未及即工而政物故有司以聞<lb/>
朕念古人治河只是除民之害今日治河乃是恐妨運<lb/>
<pb n="KR2k0078_WYG_020-12b"/>
道致誤國計其所闗係葢非細故且聞陳政所行多有<lb/>
非宜故詔有司㑹舉僉以爾大夏名聞故特陞爾為都<lb/>
察院右副都御史往理其事爾至彼先須案查陳政所<lb/>
行事務酌量其當否當者緒續之否者改正之㑹同各<lb/>
該巡撫按都布按三司及南直隸府州掌印官並管河<lb/>
官自河南上流及山東兩直隸河患所在之處逐一躬<lb/>
親踏勘從長計議何處應疏濬以殺其勢何處應修築<lb/>
以防其決及㑹計樁木等料有無而設法分派軍民夫<lb/>
<pb n="KR2k0078_WYG_020-13a"/>
役多寡趁時起集必須相度地勢詢訪人言務出萬全<lb/>
毋貽後患然事有緩急而施行之際必以當急為先今<lb/>
已春暮運艘將至敕爾即移文總督漕運巡河管河等<lb/>
官約㑹自濟寧循㑹通河一帶至於臨清相視見今河<lb/>
水漫散其於運河有無妨礙今年漕船往來有無阻滯<lb/>
多方設法必使糧運通行不至過期以失嵗額糧運既<lb/>
通方可遡流尋源按視地勢商度工用以施疏塞之方<lb/>
以為經乆之計必須役不再興河流循軌國計不虧斯<lb/>
<pb n="KR2k0078_WYG_020-13b"/>
爾之能此係國家大事凡敕内該載不盡事理爾有所<lb/>
見或人言可采聽爾便宜而行一應文武職官敢有怠<lb/>
慢誤事者輕則量情責罰重則文職五品以下徑自送<lb/>
問刑衙門問理四品以上並方面軍職參奏爾受朝廷<lb/>
重託尤當晝夜籌畫勉圖成功不許茍且麤率勞民力<lb/>
於無用靡財用於不貲以致生他變仍須撫䘏下人使<lb/>
皆樂於趨事則功易完人不怨斯無負於委任其勉之<lb/>
慎之故敕　十二月丁亥巡按河南監察御史余昇言<lb/>
<pb n="KR2k0078_WYG_020-14a"/>
河之為患或決而南則其患在河南或決而北則其患<lb/>
在山東漢既決酸棗復決瓠子北宋決館陶復決澶州<lb/>
元既決汴梁復決蒲口然漢宋都闗中或都大梁河決<lb/>
為患不過害瀕河數郡而巳今京師在北專籍㑹通一<lb/>
河漕東南之粟以供軍國之需若決而北則漕河受患<lb/>
其害有不可勝言者臣甞因巡歴所至博采輿論得治<lb/>
河之策大要有四一曰疏濬夫長河西來一瀉千里非<lb/>
殺其勢而利道之其衝突有不可禦者昔滎鄭之東五<lb/>
<pb n="KR2k0078_WYG_020-14b"/>
河之西飲馬白露等河皆黄河由渦入淮之故道其後<lb/>
南流日乆或河口以淤高而不洩或河身以狹隘而難<lb/>
容水勢無所分殺遂泛溢北決今惟宜躧上流東南之<lb/>
故道相度地勢可疏者疏之可濬者濬之凡堪殺水勢<lb/>
之處無不加疏濬之功則正流歸道餘波就壑下流無<lb/>
奔潰之害北岸無衝決之患矣二曰扼塞夫既殺水勢<lb/>
於東南又須作隄岸於西北今黄陵岡等處舊隄壊缺<lb/>
豈可因循遷就縱水奔齧宜廣起丁夫多收樁料相下<lb/>
<pb n="KR2k0078_WYG_020-15a"/>
流東北之形勢去水逺近可補者補之可築者築之排<lb/>
障百川悉歸東南由淮以入於海則張秋等處無患而<lb/>
漕河可保矣三曰用人竊見河南按察司僉事張鼐㢘<lb/>
幹老誠熟知河道今治河之務請悉以付之俾往來巡<lb/>
視隨宜疏塞庶㡬財不浪費而河患可除四曰乆任邇<lb/>
者都御史劉大夏奉命修河單車就道戴星出入不常<lb/>
厥居謂宜如各巡撫事例令大夏以歸徳州或東昌府<lb/>
為公館居中裁決分屬治事凡所建白一一準行乆任<lb/>
<pb n="KR2k0078_WYG_020-15b"/>
專信使之展布四體竭盡才猷庶幾逺大之功可就上<lb/>
命所司看詳以聞工部覆奏謂所言可用請移文巡撫<lb/>
并治河等官各司其事吏部覆請陞張鼐為布政司參<lb/>
議專管修河俱從之<hi>明孝宗實録</hi>
　是年總理河道劉大夏疏略議得河南山東兩直隸<lb/>
　地方西南髙阜東北低下黄河大勢日漸東注究其<lb/>
　下流俱妨運道雖該上源分殺終是勢力浩大較之<lb/>
　漕渠數十餘倍縱有隄防豈能容受若不早圖恐難<lb/>
<pb n="KR2k0078_WYG_020-16a"/>
　善後其河南所決孫家口楊家口等處勢若建瓴皆<lb/>
　無築塞之理欲於下流修治縁水勢已逼尤難為力<lb/>
　惟看得山東河南與直隸大名府交界地方黄陵岡<lb/>
　南北古隄十存七八賈魯舊河尚可泄水必修整前<lb/>
　項隄防築塞東注河口盡將河流疏道南去使下徐<lb/>
　沛由淮入海所經州縣禦患隄防俱令隨處整理庶<lb/>
　幾漕河可保無虞民患亦皆有備仍於張秋鎮南北<lb/>
　各造滚水石壩一條俱長三四十丈中砌石隄一條<lb/>
<pb n="KR2k0078_WYG_020-16b"/>
　擬長十四五里雖有小費可圖經乆若黄陵岡等處<lb/>
　隄防委任得人可以長逺仍照舊疏導汶水接濟運<lb/>
　河萬一河再東決壩可以泄水流之漲隄可以禦河<lb/>
　流之衝倘或夏秋水漲之時南邊石壩逼近上流河<lb/>
　口船隻不便往來則於賈魯河或雙河口徑達張秋<lb/>
　北下且免濟寧一帶閘河險阻尤為便利<hi>北河續記</hi>
　是年又決張秋東堤奪汶水以入海是時議者謂河<lb/>
　不可復宜復治海運而朝議弗是也命都御史劉大<lb/>
<pb n="KR2k0078_WYG_020-17a"/>
　夏督治之時河流湍悍決口闊九十餘丈大夏行視<lb/>
　之曰是下流未可治治上流先導之南行且築長隄<lb/>
　以防大名山東之患候河頗循軌而後決可塞也於<lb/>
　是發丁夫數萬濬賈魯舊河四十餘里由曹出徐以<lb/>
　殺水濬孫家渡開新河七十餘里導使南行由中牟<lb/>
　至潁以入淮又濬四府營淤河由陳留至歸徳釃為<lb/>
　二一由符離出宿遷一由亳渦㑹於淮於是沿張秋<lb/>
　兩岸東西築臺立表貫索綱聯巨艦穴而窒之實以<lb/>
<pb n="KR2k0078_WYG_020-17b"/>
　土至決口去窒沈艦壓以大埽合且復決隨決隨築<lb/>
　連晝夜不息決既塞繚以石隄隠如長虹又起河南<lb/>
　胙城經滑長垣東明曹單諸縣下盡徐州作長隄亘<lb/>
　三百六十里即今太行隄也而漕道復通役歴三時<lb/>
　用軍民夫十二萬餘人鐵一萬九千斤有竒竹木薪<lb/>
　芻不可勝計<hi>南河全考</hi>
明孝宗𢎞治七年五月甲辰命内官監太監李興平江<lb/>
伯陳鋭往同都御史劉大夏治張秋河決賜之敕曰朕<lb/>
<pb n="KR2k0078_WYG_020-18a"/>
惟天下之水黄河為大國家之計漕河為重即今河決<lb/>
張秋有妨運道先命都御史劉大夏往治之未見成功<lb/>
兹特命爾等前去總督修理爾等至彼㑹同大夏相與<lb/>
講究次第施行仍㑹各該巡撫巡按并管河官自河南<lb/>
上流及山東直隸河患所經之處逐一躬親踏勘從長<lb/>
計議何處應疏導以殺其勢何處應修補以防其決何<lb/>
處應築塞以制其横潰何處應深浚以收其泛溢或多<lb/>
為之委使水力分散以瀉其大勢或疏塞並舉使挽河<lb/>
<pb n="KR2k0078_WYG_020-18b"/>
入淮以復其故道雖然事有緩急而施行之際必以當<lb/>
急為先今河既中決運渠乾淺京儲不繼事莫急焉爾<lb/>
等必須多方設法使糧運通行不致過期以虧嵗額斯<lb/>
爾之能然此乃國家大事或敕内該載不盡事理爾等<lb/>
有所見聞聽爾便宜而行其一應合用竹木麻鐵等料<lb/>
應役軍民夫匠人力如原先料派起集不彀方許量為<lb/>
加添不可輕信人言過為科差還念此時瀕河軍民方<lb/>
困饑疫不幸值此大役甚不聊生萬一功有不成物為<lb/>
<pb n="KR2k0078_WYG_020-19a"/>
徒費或生他變悔之何及各該司府州衞等衙門委任<lb/>
集辦并借用順帶夫料等項不許推調稽違誤事有應<lb/>
奏聞者奏來處置其見用官屬非不勝任者不必改委<lb/>
所委文武職官敢有誤事作弊者輕則聽爾量情責罰<lb/>
重則文職五品以下拏送問刑衙門問理四品以上并<lb/>
方面軍職參奏究治爾等受兹重任必思㢘以律已勤<lb/>
以建功廣詢博訪事不必專於一已深謀逺慮計必出<lb/>
於萬全仍禁戢下人使不敢怙勢作威以凌人招賄愛<lb/>
<pb n="KR2k0078_WYG_020-19b"/>
惜物用使不至假公營私以浪費冒支所用軍夫尤宜<lb/>
用心撫䘏必使勞逸均平不至失所如此則役不徒興<lb/>
而大功可成矣不然則勞民力於無用之地棄民財於<lb/>
不測之淵咎將誰歸爾等其欽承朕命毋怠毋忽　丁<lb/>
已太監李興平江伯陳鋭奏今兹修築河防固以糧運<lb/>
為急尤以䘏民為先必須處置財力之所從出乃可濟<lb/>
事若全藉一方民力實有不能堪者乞敕該部議處其<lb/>
宜工部覆奏謂先是㑹官奏準已將本部原貯抽分銀<lb/>
<pb n="KR2k0078_WYG_020-20a"/>
二百萬兩運送都御史劉大夏為修河之用凡河南山<lb/>
東在官錢糧除送運外其存留者悉聽取用如尚不足<lb/>
請以浙江蕪湖二抽分厰之銀半濟之其山東河南京<lb/>
班人匠亦聽存留應役修理閘座石壩隄岸所用甎石<lb/>
請以糧船民船帶運城甎量留備用文武職官人等有<lb/>
智識過人可備咨詢辦理者悉聽徑自延訪取用惟假<lb/>
此以希進者不得參與從之　九月丁酉禮科給事中<lb/>
孫儒奏黄河自國初以來雖遷徙不常然其勢北髙南<lb/>
<pb n="KR2k0078_WYG_020-20b"/>
下至成化間始南髙而北下以至貽今日之患今欲治<lb/>
之莫若先自丁家道口濬其南岸廣二三仞以容狂瀾<lb/>
復濬桃源宿遷深三四仞以殺水勢開符離歸徳使其<lb/>
勢北髙南下沿張秋而上以竿測之於其淺處樹木横<lb/>
箔下石築土以欄上流又恐明年春水泛漲衝決土壩<lb/>
先於張秋迤西開曠之處挑濬湖蕩以瀦潦水然後於<lb/>
其決口如先年徐有貞故事厚築隄岸修砌石崖為便<lb/>
工部覆奏請下治河太監李興平江伯陳鋭都御史劉<lb/>
<pb n="KR2k0078_WYG_020-21a"/>
大夏斟酌施行從之<hi>明孝宗實録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0078_WYG_020-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻二十<lb/>
</p>
<p>
</p>
  </div>
</body>
</text>
</TEI>
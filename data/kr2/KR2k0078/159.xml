<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百五十九</head> <lb/>
    <p>
<pb n="KR2k0078_WYG_159-1a"/>
欽定四庫全書<lb/>
　行水金鑑巻一百五十九<lb/>
　　　　　　　　　　江南按察使傅澤洪撰<lb/>
　　两河總説<lb/>
　漕河南盡𤓰儀北通燕冀其間自昌平州神山泉等<lb/>
　水由西山貫都城過大通橋東至通州入白河者大<lb/>
　通河也自通州而南至直沽㑹衞河入海者白河也<lb/>
　自臨清而北至直沽㑹白河入海者衞水也自汶上<lb/>
<pb n="KR2k0078_WYG_159-1b"/>
　縣南旺分水河口其分而北流經張秋至臨清以㑹<lb/>
　衞河其分而南流至濟寧天井閘上㑹泗沂洸三水<lb/>
　者汶水也自濟寧州城東北以上㑹流而來出天井<lb/>
　閘與汶水合南流至南陽出夏鎭每年俱於三月開<lb/>
　彭壩入泇河出直口入黄以濟重運入泇至九月閉<lb/>
　彭壩由呂公堂濟回空由徐州大浮橋入黄南下者<lb/>
　泗洸沂并山東泉水也自直河口至清口者黄河水<lb/>
　也自清口通淮南至儀眞𤓰洲者淮湖諸水也　國<lb/>
<pb n="KR2k0078_WYG_159-2a"/>
　家歳漕四百萬粟以實京師餉各邉勢必由河以濟<lb/>
　是治河即所以治漕但兌運之先後漕輓之遲速而<lb/>
　閘壩之啟閉水勢之蓄洩恒必因之是漕治而河亦<lb/>
　治<hi>南河全考</hi>
　國家漕輓之政凡三四變云洪武間定鼎金陵則漕<lb/>
　於江餽餉遼卒則因元舊漕於海自永樂北都海運<lb/>
　由直沽達京師者未改其自河運者則由江入淮由<lb/>
　淮入黄河水運至陽武縣由陽武陸運至衞輝府入<lb/>
<pb n="KR2k0078_WYG_159-2b"/>
　衛河抵北京及㑹通河開則始漕於裏河而海運罷<lb/>
　矣裏河者即今南盡𤓰儀北通幽冀者是也其間自<lb/>
　昌平神山泉等水由西山貫都城過大通橋東至通<lb/>
　州入白河者大通河也自通州而南至直沽㑹衛河<lb/>
　入海者白水也自臨清而北至直沽㑹白河入海者<lb/>
　衛水也自汶上縣南旺分水河口其分而北流經張<lb/>
　秋至臨清以㑹衞河其分而南流至濟南天井閘㑹<lb/>
　泗沂洸三水者汶水也自濟寧州城東北以上合流<lb/>
<pb n="KR2k0078_WYG_159-3a"/>
　而來出天井閘與汶水合南流至今新河出茶城以<lb/>
　㑹河淮者泗洸小沂河水也自茶城秦溝南流歴徐<lb/>
　呂二洪至邳州㑹大沂河至清河縣入淮者沁水黄<lb/>
　河水也自清江浦通淮南至儀眞𤓰洲者髙郵寳應<lb/>
　諸湖之水也過此則大江矣然臨清而北衞水盛自<lb/>
　徐而南黄流盛唯自臨清南歷張秋南旺濟寧以至<lb/>
　茶城數百里之渠全賴汶泗沂洸諸泉以爲用夏秋<lb/>
　漲則懼潦冬春微則病澁漕河襟喉獨此稱最要矣<lb/>
<pb n="KR2k0078_WYG_159-3b"/>
　然閘河雖至要猶可以人力爲也徐州以南運河㑹<lb/>
　黄河而利害大矣工部尚書朱公衡以黄河侵嚙沛<lb/>
　縣切近運河乃徙運河而東五十里以上接於濟而<lb/>
　下通於徐其意主於逺黄河也可不謂知耶然愚以<lb/>
　爲當以黄河逺運河不當以運河逺黄河以運河逺<lb/>
　黄河則凡黄河之所能至者皆當逺而避之此不東<lb/>
　走海南走山耳故以起膠萊之議而有泇口之役也<lb/>
　矧所避者止沛縣數十里耳而徐邳四百里之河患<lb/>
<pb n="KR2k0078_WYG_159-4a"/>
　固在也以黄河逺運河則上流歸徳蘭陽趙皮寨口<lb/>
　原係河流入渦淮故道去其淤積排決之耳無有泇<lb/>
　口之斬山焚石也順其去路利導之耳無有膠萊之<lb/>
　穿渠亂海也計不出此而亟亟於壘堤以障河吾恐<lb/>
　盡徐淮之土亦無益於河且所築之堤基廣二丈崇<lb/>
　七尺勢不加矣徐沛每至伏秋之時白浪如山拔地<lb/>
　數仞則丈堤尺土實以激其怒而濟其暴也夫河性<lb/>
　至湍悍必有以瀦之則緩其性而不爲暴有以分之<lb/>
<pb n="KR2k0078_WYG_159-4b"/>
　則殺其勢而不爲暴古今治河無出此二者漢人有<lb/>
　言河南岸强則攻北岸北岸强則攻南岸南北俱强<lb/>
　則下流受傷今日之治河正犯此戒𢎞治間懼黄河<lb/>
　之北犯張秋也故强北岸而障河使南嘉靖間以黄<lb/>
　河之南徙歸宿也故塞南岸而障河使東今南北俱<lb/>
　强矣所以淮邳上下毒遭全河之害而爲運道憂也<lb/>
　夫曹單鄆濟之間如鉅野梁山泊等處汙澤窪下昔<lb/>
　人於此以瀦河也自荆隆等口重堤以障之則河水<lb/>
<pb n="KR2k0078_WYG_159-5a"/>
　不得上溢於鉅野梁山之間而無所瀦矣孫家渡及<lb/>
　蘭陽趙皮寨昔人於此以分河也自決口填閼棄而<lb/>
　不治則河水不得南入於渦淮而無所分矣既無所<lb/>
　瀦又無所分洪河萬里又㑹番漢川澤之流而迫束<lb/>
　於二洪之間以激其怒此不盡吞邳睢化而爲溟渤<lb/>
　焉未已也故今日治河唯開趙皮寨口濬亳泗歸宿<lb/>
　舊渠而已而議者有欲分沁水入衛以殺河患者有<lb/>
　欲於陽武上下開一河引河入衛者夫河於四瀆中<lb/>
<pb n="KR2k0078_WYG_159-5b"/>
　爲最大分沁若牛之一毛折一支而欲以殺河是猶<lb/>
　以掌堙也若白河非黄河比也而底多淤沙衝決遷<lb/>
　改頗與黄河同或謂令每運舟自擁兜杓三四五具<lb/>
　遇淺即濬此亦省費之一䇿要之白河甚廣沙故漫<lb/>
　漲以堅堤束之沙亦可以隨水而去有爲建閘之説<lb/>
　者謬矣若徐呂二洪之險自昔記之乃今則有異焉<lb/>
　全河東注深且二三丈水平石隐舟行不爲害以故<lb/>
　两洪主事先後裁省去而統督於河北一郎中然是<lb/>
<pb n="KR2k0078_WYG_159-6a"/>
　洪東連齊魯北界魏趙南通江淮西接梁楚固敵國<lb/>
　必爭之地師行必據之險也况漕渠㑹通於此則係<lb/>
　國用者尤鉅又不當以水平石隠而易之矣然民唯<lb/>
　邦本今所治在運河而徐淮萬姓之墊溺中州千里<lb/>
　之汙萊将聽之耶曰運道原不煩治能疏導河流使<lb/>
　民得宅土處業則運道自安流也是故治黄河即所<lb/>
　以保運河保運河即所以治黄河而或惡黄河之害<lb/>
　也拂而障之是白圭以鄰為壑而今且以吾中原為<lb/>
<pb n="KR2k0078_WYG_159-6b"/>
　壑當事者可無戒哉<hi>議疇耳剽</hi>
　河渠書曰大禹𨗳九河灑九澤功施於三代厥後滎<lb/>
　陽下引河東南為鴻溝以通宋衛諸國與淮泗㑹於<lb/>
　楚則河之合流於淮所從來矣漢興漕渠議數舉廢<lb/>
　河徙則渠不利也及瓠子決汎州郡築宣房其上乃<lb/>
　復禹舊跡焉宋元徙溢不常明金純𨗳河經二洪南<lb/>
　入淮漕事乃定隆慶間髙家堰決淮水東注入髙寳<lb/>
　諸湖河躡淮後濁流西泝清口遂淤而崔鎭等處河<lb/>
<pb n="KR2k0078_WYG_159-7a"/>
　亦潰淮分則河不利也潘季馴大築歸仁隄翟家壩<lb/>
　約淮水入清口乃闢則淮之能亂河亦能治河所從<lb/>
　來矣語曰鏡已事者智不屈何必神禹之後更有神<lb/>
　禹乎髙郵于漕渠僅處百里乃漕渠者髙郵之大利<lb/>
　大害也髙郵者又漕渠之大利大害也　黄河在山<lb/>
　陽以北由雲梯關入海不在州境之内自前朝末年<lb/>
　治河非人天妃閘口時有黄水過界首髙郵漕河遂<lb/>
　淤阻碍運艘又或上流蔡家樓三义及歸仁堤等處<lb/>
<pb n="KR2k0078_WYG_159-7b"/>
　黄河決入洪澤湖衝入周橋翟壩入髙郵湖漕堤必<lb/>
　潰其害極大必使淮黄合流淮在南河在北淮可敵<lb/>
　河河水不得南侵天妃閘内止有清水灌入運河周<lb/>
　橋翟壩總無渾水下注始利於漕<hi>髙郵州志</hi>
　河之循太行而北入海也非自禹疏鑿始也岐伯靈<lb/>
　樞經以水配諸經絡而河位在丑屬足太隂脾經則<lb/>
　大陸逆河從古定勢特汩陳於鯀而禹始釐正耳漢<lb/>
　武瓠子之塞竹楗石菑功費鉅萬光武時復決廷議<lb/>
<pb n="KR2k0078_WYG_159-8a"/>
　謂河不當塞游波往來将復九河故道後河果析爲<lb/>
　八以北而千餘年陽侯不驚塞與不塞其效昭昭矣<lb/>
　特漢時河徙不過破民廬舍而今爲輸輓要津百萬<lb/>
　仰哺泗陵東北淮河合襟溢則嚙陵涸則妨運顧此<lb/>
　失彼掣肘可知故治河者當熟察利害知其勢相因<lb/>
　而又知其本末不相渉使陵自為陵運自為運則河<lb/>
　不言治而治矣夫運河上資洸汶下資淮泗不藉河<lb/>
　力自河水決入而長慮者有狼兵除㓂之喻泗陵淹<lb/>
<pb n="KR2k0078_WYG_159-8b"/>
　迫亦淮之溢而非河咎也夫地有髙卑水有源委髙<lb/>
　寳汎光淮之委也往者潘公議築髙堰固借清淮以<lb/>
　滌濁河之沙而減水諸壩通流如故泗陵無虞比來<lb/>
　層堤累建勺水不通源委隔絶遂成横流倘追倣初<lb/>
　制稍裁隄防限以斗門使洪流不至下決而清流歸<lb/>
　其故則雖有百河不能侵泗陵矣夫蠱之難療也與<lb/>
　雜病俱也良醫洞識標本先已其旁疾而後專理元<lb/>
　氣庸醫一劑之内攻補雜施且左右騖而不支也<hi>袁</hi>
<pb n="KR2k0078_WYG_159-9a"/>
　<hi>儼續備考</hi>
　歴代建都於西北者皆仰給東南之漕都長安者阻<lb/>
　塞陜之險漕運極難所資者江淮河渭都洛陽汴梁<lb/>
　者兼資汴洛汝蔡而已惟我朝建都幽燕東至於海<lb/>
　西暨於河南盡於江北至大漠水涓滴皆為我國家<lb/>
　用其用最大其功最鉅者其運河由江而入䢴溝由<lb/>
　䢴溝逹淮而渡上清口經徐呂二洪泝沁泗水至濟<lb/>
　寧濟寧居運道之中所謂天井牐者即元史所謂㑹<lb/>
<pb n="KR2k0078_WYG_159-9b"/>
　元牐也泗沂洸汶諸水畢㑹於此而分流於南北北<lb/>
　至安民山入於新河地降九十尺為牐十有七而達<lb/>
　於漳御南至沽頭地降百十有六尺為牐二十有一<lb/>
　而達於河淮此蓋居两京之間南北分中之處自是<lb/>
　而南至於河淮順流也河淮東流至清口而入於海<lb/>
　亂流而渡由䢴溝渡江而達於南京自是而北至於<lb/>
　漳御順流也御河北流至直沽而入於海泝流而上<lb/>
　由白河抵潞而達於北京迤南接濟之水有自武陟<lb/>
<pb n="KR2k0078_WYG_159-10a"/>
　來之沁有自琅邪來之沂迤北接濟之水有自金龍<lb/>
　口之河有分滹沱河之水通論諸牐天井居其中臨<lb/>
　清總其㑹居中者如人身之有腰脊總㑹者如人身<lb/>
　之有咽喉腰脊損則四肢莫運咽喉閉則五臟不通<lb/>
　國家都北而仰給於南恃此運河以為命脉濟寧居<lb/>
　腹裏之地州縣櫛比居民鱗次而又多有旁出之途<lb/>
　惟臨清乃㑹通河之極處諸牐於此乎盡衆流於此<lb/>
　乎㑹且居髙臨下水勢泄易而涸速是凡三千七百<lb/>
<pb n="KR2k0078_WYG_159-10b"/>
　里之漕路此其要害也東控青齊北臨燕趙且去邉<lb/>
　關不遠疾馳之騎不浹旬可到爲國家深長之思者<lb/>
　寧有而棄毋無而悔屯兵以爲防守是亦思患豫防<lb/>
　之一事也　黄河發源於星宿海繞崑崙歴積石越<lb/>
　西域踰關陜山西河南經豐碭出徐州始爲運道㑹<lb/>
　泗沂之水蟺蜿而至清河縣之清口又名南河口㑹<lb/>
　淮而東經安東縣以入於海此黄河之大較也以運<lb/>
　河言之由浙江至張家灣凡三千七百餘里自浙至<lb/>
<pb n="KR2k0078_WYG_159-11a"/>
　蘓則資苕霅諸溪之水常州則資宜溧諸山之水至<lb/>
　丹陽而山水絶則資京口所入江潮之水水之盈涸<lb/>
　視潮之大小故裏河每患淺澁云自𤓰儀至淮安則<lb/>
　南資天長諸山所瀦髙寳諸湖之水西資清口所入<lb/>
　淮黄二河之水俱由𤓰儀出江故裏河之深淺亦視<lb/>
　两河之盈縮焉由清口至鎭江閘則資黄河與山東<lb/>
　汶泗之水由鎭口閘以至臨清則資汶泗之水即泰<lb/>
　安萊蕪徂徠諸泉也然汶河由南旺南北分流並濟<lb/>
<pb n="KR2k0078_WYG_159-11b"/>
　故天旱泉微每苦不足由臨清至天津則資汶河與<lb/>
　漳衛之水由直沽入海而自天津至張家灣則資潞<lb/>
　河白河桑乾諸水矣此運河之大略也若江西湖廣<lb/>
　運艘俱由長江入儀眞閘止有風波之險而無淺澁<lb/>
　之虞此又在運道之外矣<hi>康濟論</hi>
　刑科彭之鳯河工關係最重疏曰今河決黄家嘴而<lb/>
　北淮由翟家壩髙良澗周家橋而南淮黄相背分馳<lb/>
　以致清口淤淺天妃閘底淤墊臣近見河臣河淮分<lb/>
<pb n="KR2k0078_WYG_159-12a"/>
　流不交一疏内云清口河淤淮水不與黄合先行挑<lb/>
　掘乃淮水隨挑隨縮直入湖裏致回空糧船阻集目<lb/>
　今急務當思淮之所以退而入湖者受病根源的在<lb/>
　何處且天妃閘爲運道咽喉不容不力爲疏通之計<lb/>
　乃不講求實著而惟於天妃閘外另開新河引水接<lb/>
　濟又以進口維艱乃於清河縣南腰舖地方其支河<lb/>
　之連張福口者疏濬通舟由周家閘行是猶人受病<lb/>
　在喉而始穿咽於脇可乎况河防考開載云張福口<lb/>
<pb n="KR2k0078_WYG_159-12b"/>
　若決洩入黄河則淮水分而清口淤且黄水漲亦能<lb/>
　倒灌入淮故於王簡口張福口等地築堤扞截務使<lb/>
　淮無所出黄無所入則清口之力專等語今謂張福<lb/>
　口支河相連可以疏濬通舟如止目前權宜則可倘<lb/>
　即以此爲運道萬一淮黄並漲淮水奔注長湖黄水<lb/>
　又復倒灌尾淮水而入以滔天之水四溢於髙寳諸<lb/>
　湖其為淮揚隠憂又非僅如前此之沖決焉沙河淹<lb/>
　傷數百千人命而巳臣反復思維與其茍安目前别<lb/>
<pb n="KR2k0078_WYG_159-13a"/>
　開攴河爲引水之計不如速固決口堅築隄防㑹合<lb/>
　衆水以爲刷壅洗淤之爲便也　國朝康熈七年部<lb/>
　覆總河楊茂勲黄河底墊疏言天妃閘外黄河淮河<lb/>
　㑹流宜築磯嘴長壩逼黄而引淮水等語應如該督<lb/>
　所題繼因大臣㑹閲漕河覆疏云臣等看得清口爲<lb/>
　淮黄交㑹處所漕船行走要路黄水漲發勢必越過<lb/>
　淮河淮水返退湖内黄沙逆入運河以致塞滯查得<lb/>
　總河楊茂勛題清口添築攔黄磯嘴長壩但所費錢<lb/>
<pb n="KR2k0078_WYG_159-13b"/>
　糧甚多此處暫停興工将黄河北岸對直河灣有挑<lb/>
　挖引河之處可以分引黄河之水黄勢力減淮水足<lb/>
　以相抵則沙逐水流運道似無滯悞若黄水不由引<lb/>
　河而行總河再具疏題請仍築磯嘴長壩可也　刑<lb/>
　科彭之鳯前疏又曰十年七月總河王光裕两河情<lb/>
　形一疏内稱修救之要在於分黄及議復崔鎭等三<lb/>
　壩移季太一壩分黄入海等語臣惟從來治河者每<lb/>
　云宜合而不宜分蓋水分則流緩流緩則沙停沙停<lb/>
<pb n="KR2k0078_WYG_159-14a"/>
　則河塞必然之理必嚴築堤岸使水不旁溢則勢合<lb/>
　而力全方能直刷河底此力主分黄之説猶有未盡<lb/>
　也若復崔鎭等三壩及移季太壩於黄家嘴舊河地<lb/>
　面而分殺黄勢先令淮水出口有路是亦𨗳淮濟運<lb/>
　之一法但前人設此四壩支河於北岸者蓋因黄水<lb/>
　悍激堵禦清口淮水無由入河故於清口數十里之<lb/>
　上先殺河勢使淮流得并力以入河然黄水雖由遥<lb/>
　堤適中之地分流而北而究之仍令由東而南仍入<lb/>
<pb n="KR2k0078_WYG_159-14b"/>
　黄河與淮㑹合并力齊驅由海口之雲梯關而後入<lb/>
　海是清口以上之黄流雖分而清口以下之黄流則<lb/>
　仍合也今據河臣疏云離堤約一百二十里即令入<lb/>
　海是各堤所分之水竟令入海不復廻顧黄流将見<lb/>
　黄河自崔鎭以下其流愈緩淤沙愈停則黄河愈爲<lb/>
　淤塞矣清口淮流又何由入河以濟運乎臣謂必須<lb/>
　相度形勢将四壩所洩之水仍令由東南以入黄河<lb/>
　使之㑹合淮黄同爲逆河入海之勢此分之終所以<lb/>
<pb n="KR2k0078_WYG_159-15a"/>
　合之而力主分黄之説猶有未盡也<hi>揚州府志</hi>
　戰國時東呉夫差北伐齊開淮河以運糧給軍而無<lb/>
　漕名秦始皇用兵於邉使天下飛芻輓粟轉輸河北<lb/>
　漢蕭何輓漕滎陽以援髙祖軍後運山東以給中都<lb/>
　唐朝水陸互運開元時罷陜陸運置倉河口漕舟至<lb/>
　河口輸於倉而去縣官僱船分入河洛代宗時劉晏<lb/>
　置倉轉相授受隨江汴河渭所宜江船不入汴汴船<lb/>
　不入河河船不入渭歳轉百萬無升斗之溺宋有汴<lb/>
<pb n="KR2k0078_WYG_159-15b"/>
　河黄河惠民河廣濟河四運黄河後淺仁宗罷之變<lb/>
　其法而漕壊元初運浙糧至淮由黄河至中灤陸運<lb/>
　入御河達於京後開濟泗至利津入海朱清張瑄始<lb/>
　主海運迨安山開河北至臨清引汶絶濟直屬御河<lb/>
　建閘三十有一名曰㑹通河歳運不及海運矣明成<lb/>
　祖建都北平初水陸河海並濟濟寧同知潘叔正疏<lb/>
　開㑹通舊河増築水閘以時啟閉平江伯陳瑄請疏<lb/>
　清江浦以避淮險鑿徐之呂梁石以平水怒於昭陽<lb/>
<pb n="KR2k0078_WYG_159-16a"/>
　南旺髙寳諸湖築長堤以蓄水開泰州白塔河以通<lb/>
　大江鑿髙郵渠四十里以便舟楫自淮抵臨清増閘<lb/>
　四十有餘以便蓄洩此漕務河道始末也　浙西两<lb/>
　江湖廣之運船掛長帆而渉長江風波之險難避一<lb/>
　也淮之平河橋從前水勢滔天糧船到此多溺覆正<lb/>
　徳間始作石堰至今過淮無虞二也過淮必從清江<lb/>
　龍汪天妃二閘入河閘門一開淮黄二水爭入閘門<lb/>
　外髙内下勢如建瓴運船直𥪡而上且船重水汹傾<lb/>
<pb n="KR2k0078_WYG_159-16b"/>
　覆可虞此時運糧官丁不寒而栗又恐船不堅固難<lb/>
　敵出閘水勢用竹棕二䌫束縛船身新船縛一道舊<lb/>
　船縛二道一船用千夫力以蝦鬚纜縴之均人力也<lb/>
　又設絞關於两岸助夫力之不及水緩一日夜出船<lb/>
　二三十隻水急一日夜出船七八隻出閘之險又險<lb/>
　於風波出閘而入黄河若河水瀰漫一望無際灘亦<lb/>
　成河船易閣岸僱小船盤剥三也河水若發淜湃如<lb/>
　山篙漿難施挽牽無路<lb/>
<pb n="KR2k0078_WYG_159-17a"/>
皇清總河靳公輔髙築堤岡蜿蜒千里牽夫不致望洋<lb/>
　出閘河而至御河流沙或東或西運船遇之淺阻僱<lb/>
　船起剝費倍於黄河四也此漕船險阻始末也<hi>淮安</hi>
　<hi>府志</hi>
　康熙二十二年<lb/>
聖祖仁皇帝南廵過髙郵生員葛天祚孫晉獻海口圖<lb/>
　䝉<lb/>
召問對云髙郵地形窪下水從滚閘流入下河因無去<lb/>
<pb n="KR2k0078_WYG_159-17b"/>
　路一望汪洋東有海口原係洩水要道若開海口洩<lb/>
　水甚速民田得復耕芸又云往年淮水力弱淮不能<lb/>
　敵黄黄水從天妃口灌入漕河黄水俱是沙泥從下<lb/>
　河流至海口海口閘門甚小水緩沙停日久淤塞並<lb/>
　閘口外之海河亦皆淤塞今開海口宜造大閘與滚<lb/>
　閘相對然開海口必開引河若引河不開水則散漫<lb/>
　開引河務照漕河制度将所挑之泥做成隄岸兼造<lb/>
　閘座水大則束水歸海水小則啟閘灌溉民田　康<lb/>
<pb n="KR2k0078_WYG_159-18a"/>
　熈二十八年<lb/>
聖祖仁皇帝南廵過髙郵<lb/>
召問生員葛天祚孫晉海口形勢對云髙郵南有馬飲<lb/>
　塘歴二溝三垜至興化入場北有子嬰溝歴臨澤時<lb/>
　堡入場此二河者滚壩下之引河也其入場水道一<lb/>
　名車輅河達丁溪閘口一名白途河達小海草堰閘<lb/>
　口一名海溝河達白駒閘口一名舊官河由北宋荘<lb/>
　達天妃石䃮閘口至於山陽寳應之涇河黄浦二閘<lb/>
<pb n="KR2k0078_WYG_159-18b"/>
　從射陽湖下廟灣海口其挑濬之法務從海口自下<lb/>
　而上由天妃石䃮至北宋荘爲第一工白駒草堰丁<lb/>
　溪諸河爲第二工車駱白途等河接髙郵南滚壩之<lb/>
　水臨澤時堡接髙郵北滚壩之水射陽湖接山陽寳<lb/>
　應衆閘之水爲第三工若夫馬橋七節橋引湖水下<lb/>
　江又在各工告竣之後<hi>髙郵州新志</hi>
　總河張鵬翮題爲謹陳節宣之法仰祈<lb/>
聖裁事案查康熈四十年二月二十九日准工部咨開<lb/>
<pb n="KR2k0078_WYG_159-19a"/>
　九卿㑹議河道總督張鵬翮疏稱張福口裴家場中<lb/>
　間開引河一道㑹張福裴場等引河之水並力敵黄<lb/>
　但黄水㑹合衆流勢大而力强淮水方出清口一半<lb/>
　敵黄一半濟運終虞力分而勢弱故蓄髙堰之水以<lb/>
　助其勢幸而黄水不大發亦足以敵之若遇黄水大<lb/>
　發在糧船過完後仍遵<lb/>
㫖堵閉攔黄壩使不得倒灌在糧船正行之際遇黄水<lb/>
　大發将裴家場引河口門暫閉引清水由三汊河至<lb/>
<pb n="KR2k0078_WYG_159-19b"/>
　文華寺入運河以濟運倘運河水大山陽一帶由涇<lb/>
　澗二河洩水入射陽湖下海寳應一帶由子嬰溝洩<lb/>
　水入射陽湖下海髙郵一帶由城南柏家墩二大壩<lb/>
　洩水江都一帶由人字河鳯凰橋等河洩水入江若<lb/>
　遇黄淮並漲清水由翟家壩天然滚壩洩出黄水由<lb/>
　王家營減水壩洩入鹽河至平旺河下海應如該督<lb/>
　所題等因奉<lb/>
㫖依議速行欽此欽遵鈔出到部移咨到臣准此該臣<lb/>
<pb n="KR2k0078_WYG_159-20a"/>
　看得黄水漲發由王家營減水壩入鹽河至平旺河<lb/>
　下海經臣具題九卿㑹覆應如所題等因奉<lb/>
㫖依議速行欽遵在案今時家馬頭堵閉之後漫水已<lb/>
　涸臣率河官親往丈勘鹽河淤塞一千九百一十丈<lb/>
　堤工衝去四千一百八十一丈則前河臣時刷寛一<lb/>
　千二百餘丈因水大未得確實故也又查两岸殘缺<lb/>
　堤工長一萬九百一十九丈九尺俱係緊要工程復<lb/>
　委員估計挑河築堤約需銀六萬四千七百五十八<lb/>
<pb n="KR2k0078_WYG_159-20b"/>
　兩零檢查舊案此河原係商人運鹽之河康熙二十<lb/>
　六年正月内前河臣靳輔令商人捐銀八萬餘兩挑<lb/>
　濬曽經　題准在案相應仍照往例令商人捐助銀<lb/>
　六萬四千七百五十八兩零以爲挑河築堤之需且<lb/>
　兩淮商人蒙<lb/>
皇上南巡時沛<lb/>
浩蕩之恩蠲免加増錁銀禁止鹽院派取嬴餘督撫等<lb/>
　衙門陋規不下數十萬萬商力已裕况捐鹽商之資<lb/>
<pb n="KR2k0078_WYG_159-21a"/>
　以挑運鹽之河當亦衆商所樂從者也但桃汛巳過<lb/>
　伏秋繼至減水壩開放爲期已迫恐衆商捐解緩不<lb/>
　濟急先照數動加捐及節省銀兩委海州知州張建<lb/>
　烈安東縣知縣彭銘等作速乘時挑河築堤用過銀<lb/>
　兩行令兩淮運使照數於各商名下催解補項此河<lb/>
　一通不特有利於商又能宣洩黄河減下之水兼利<lb/>
　河道且上游一帶田畝受益不小所謂一舉而三善<lb/>
　備焉者矣除估冊另行咨送工部外臣謹具　題伏<lb/>
<pb n="KR2k0078_WYG_159-21b"/>
　乞<lb/>
皇上睿鑒敕部議覆施行等因康熙四十年三月二十<lb/>
　六日題四月十二日奉<lb/>
㫖該部議奏部議覆奉<lb/>
㫖依議速行<hi>河防志</hi>
　<lb/>
　<lb/>
　行水金鑑巻一百五十九<lb/>
</p>
<p>
</p>
  </div>
</body>
</text>
</TEI>
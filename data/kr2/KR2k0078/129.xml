<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻一百二十九</head> <lb/>
    <p>
<pb n="KR2k0078_WYG_129-1a"/>
欽定四庫全書<lb/>
　行水金鑑巻一百二十九<lb/>
　　　　　　　　　　江南按察使傅澤洪撰<lb/>
　　運河水<lb/>
明神宗萬厯三十四年二月壬寅廣西道御史史弼言<lb/>
國家水患惟河為急上闗陵寢下闗運道况今之河又<lb/>
非昔比漸徙漸北愈壅愈決陵患難寧運道日梗所在<lb/>
生靈廬舍沉淵浮苴棲朩治河者迄無成功臣按先朝<lb/>
<pb n="KR2k0078_WYG_129-1b"/>
宋禮經營㑹通寢處河上始終數載揣髙度低集思廣<lb/>
益兼以國初物力豐盛法令必行是以工成一舉利垂<lb/>
數世今則不然大役已興而議未決丁夫方集而料巳<lb/>
窮驅饑疲之民於嚴寒之後枵腹墮指累累而是此不<lb/>
能慎始之故濱河守令半集河上沿河赤子悉赴工所<lb/>
徴發太煩期㑹太促洶洶生心憂在瓦解此不能防微<lb/>
之故昔挑王家口費金錢百餘萬今挑朱旺口又需金<lb/>
錢八十萬竭澤可虞勞薪難繼此不能長慮之過泇河<lb/>
<pb n="KR2k0078_WYG_129-2a"/>
之役亦一時權宜但河塞而後議泇則泇成宜必可以<lb/>
代河今導河而河流愈漫浚泇而泇河日枯二役並興<lb/>
一役莫竟此不能圖終之過為今之計固當廣集方畧<lb/>
而其要務則莫急於措處錢糧綏懐衆庶二者蓋集三<lb/>
省之衆於一方春深則濕氣蒸疫厲作宜析處分屯每<lb/>
屯相去里許於其中分任老壯多置居所分銀斗粟務<lb/>
沾實惠則應募者必衆應募者衆則可免調鄉丁彼鄉<lb/>
丁裹糧而赴千里之役去家而失農桑之期豈若應募<lb/>
<pb n="KR2k0078_WYG_129-2b"/>
就食者得斗粟分文之惠免流離饑凍之苦哉至於錢<lb/>
糧内帑可捐外帑可借而漕糧必不可留蓋漕河固國<lb/>
家咽喉而漕糧尤國家命脉臣竊計每省協助不過三<lb/>
四萬則數十萬金錢一朝可集然金錢不可食必變為<lb/>
粟米臣聞山東河南江北地方頗稔誠厚值以募米商<lb/>
而捐其稅米商必集米價自平轉三省粟以供數萬之<lb/>
衆何憂不及又臣觀今日諸臣人持一心山東諸臣利<lb/>
河南流河南諸臣利河東下兩議相持阻撓四出敗乃<lb/>
<pb n="KR2k0078_WYG_129-3a"/>
公事莫甚此曹乞亟選賢能同心戮力以㡬平成之功<lb/>
不報　八月辛酉河道總督曹時聘言國家二百餘年<lb/>
自徐而下大都以河為運邇來遷徙不常數失其利非<lb/>
二洪告涸則諸溜難前内外臣工蒿目腐心莫不以無<lb/>
漕為慮幸泇河一線先河臣舒應龍剏開韓家莊以洩<lb/>
湖水而路始通繼則劉東星大開梁城候行莊以試行<lb/>
運而路漸廣比至三十二年李化龍上開李家港鑿都<lb/>
水石下開直河口挑田家莊殫力經營行運過半而路<lb/>
<pb n="KR2k0078_WYG_129-3b"/>
始闢至三十三年二月内該臣接管見得改挑經始運<lb/>
艘將臨立限嚴催多方鼓舞莫春首夏接踵告完是年<lb/>
行運者八千二十二隻今年糧艘七千七百六十五隻<lb/>
盡數渡泇則泇之可賴豈不昭昭在人耳目哉然漕渠<lb/>
成矣河官未設閘座建矣官夫未定轉輸通矣置郵未<lb/>
改萑苻警矣司捕未立兼之閘禁未嚴節宣失度水利<lb/>
一洩立覩膠舟臣不敢虧一簣之功廣集衆思謬畫善<lb/>
後六事以聞一議以兖東道加管河二字於原領敕書<lb/>
<pb n="KR2k0078_WYG_129-4a"/>
内管滕嶧二縣河務兖州府馬捕通判及嶧縣縣丞俱<lb/>
令兼管泇務以便責成一議以黄家閘官夫移之韓莊<lb/>
留城閘官夫移之臺莊馬家橋官夫移之頓莊專司啟<lb/>
閉一議趙村為邳宿適中之地萬家莊為邳嶧適中之<lb/>
地各添設一驛以便應付一議於嶧縣臺家莊地方添<lb/>
設廵簡司置廵簡一員弓兵四十名以備干掫一議禁<lb/>
勢要人員不得恃强阻撓閘務以節水利一議補築殘<lb/>
隄截削灣觜展闢陿岸疏浚淺沙以収全功皆從之<lb/>
<pb n="KR2k0078_WYG_129-4b"/>
九月辛未河道總督曹時聘以朱旺決口既塞疏聞因<lb/>
條議十事一移置專道一増設河官一剏築隄防一建<lb/>
立舖厰一分别賞罰一乆任責成一申明職掌一嚴禁<lb/>
那借一議處河夫一除豁占田工部覆如議上諭部臣<lb/>
連歳公帑民力俱竭於河上役不可再宜懐永圖既稱<lb/>
大壩已成全河東注必使盡出中路方保無虞趂此秋<lb/>
涸將一應南北隄岸儘力修築屹如山峙自然水得所<lb/>
歸方堪永賴所議十事俱依擬朝廷不惜𢡟賞亦不事<lb/>
<pb n="KR2k0078_WYG_129-5a"/>
姑息可即行與河上諸臣知之　十月辛亥廕原任總<lb/>
漕工部尚書劉東星一子入監讀書以議開泇河功成<lb/>
故也<hi>明神宗實錄</hi>
明神宗萬厯三十五年二月癸邜工部覆議泇河善後<lb/>
六事俱依議行從總河曹時聘之請也去歳漕河再決<lb/>
蕭碭之間以巨浸為憂自楊村集而下黄堌口而上再<lb/>
築再塞凡用夫二十萬人金錢八十萬緡至是乃言全<lb/>
河既已就軌泇河委應厚終開泇於梗漕之日固不可<lb/>
<pb n="KR2k0078_WYG_129-5b"/>
因泇而廢黄漕利於泇成之後亦不可因黄而廢泇兩<lb/>
利俱存庶緩急可賴如謂南陽之患巳去而徐邳之險<lb/>
可乗異時有失誰司其咎乎因議築郗山之隄削頓莊<lb/>
之觜平大泛口之溜浚猫兒渦等處之淺建鉅梁首衝<lb/>
之閘増三市徐塘之壩以終泇河未就之功又議設河<lb/>
官置官夫建驛遞立廵司嚴閘禁加裁展以成新渠其<lb/>
後之務大率皆切近無甚糜耗然亦自去歳冬月三請<lb/>
乃下　四月戊申河道總督曹時聘疏言夏鎮分司原<lb/>
<pb n="KR2k0078_WYG_129-6a"/>
管閘河上自株梅下抵黄家運渠地方不過百里自梁<lb/>
境以下俱屬中河故責任差輕自萬厯十六年黄河盛<lb/>
漲倒灌鎭口遂議將梁境鎮口並丁家集縷隄盡屬夏<lb/>
鎮責任巳倍矣然此不過百五十里之河耳今泇河既<lb/>
開自李家巷至劉昌莊則係沛縣自劉昌下抵黄林則<lb/>
入滕嶧之境延長一百六十餘里悉係漕艘使官仍主<lb/>
事則品秩未崇敕諭未頒則事權不重宜將夏鎮主事<lb/>
改為郎中頒給敕書照中河事例庶事權重而臂指相<lb/>
<pb n="KR2k0078_WYG_129-6b"/>
聨漕渠永賴矣章下所司　七月壬寅查核通灣所失<lb/>
糧艘自閏月甲申以前戊寅以後屢有漂溺凡損船三<lb/>
十三隻米八千三百六十石渰死運軍二十六名其沿<lb/>
河民戸漂沒者不復能稽<hi>畿輔通志祥異志考中是年並不紀及水災乃通灣漂沒</hi>
<hi>人船糧米如此之多甚至沿河民戸被害者不復能稽而考不之及甚矣志乗之失載者多也</hi>十二月<lb/>
甲子總河曹時聘以泇渠告成核實工費再請錄効勞<lb/>
官員事下工部<hi>明神宗實錄</hi>
明神宗萬厯三十六年二月乙丑工部再請覆覈泇河<lb/>
<pb n="KR2k0078_WYG_129-7a"/>
工費及効勞官員㫖命廵漕御史查勘分别以憑激勸<lb/>
<hi>明神宗實錄</hi>
明神宗萬厯三十七年十月乙丑廵漕御史顔思忠條<lb/>
議申飭漕規一建閘壩以竟前工徐塘猫窩等處流沙<lb/>
為患先河臣議於閻家集田家口呉家冲建閘三座以<lb/>
備蓄積於徐塘河王文溝王市溝建石壩以備分洩於<lb/>
張村長旺等口各築截河二壩以遏流沙至泇河之水<lb/>
全藉南旺蜀山安山諸泉須大加疏通令泉脈湧注又<lb/>
<pb n="KR2k0078_WYG_129-7b"/>
滄浪水改從針溝口入泇自源槩委亦濟運之上䇿也<lb/>
一設官建驛以保萬全泇河南北二百六十里人舍稀<lb/>
少盗賊公行議將徐州水驛移之泇溝邳州水驛移之<lb/>
田家口以兖州泇河通判移駐臺莊徐州管河同知移<lb/>
駐王市口邳州管河同知移駐直河每春夏行運之時<lb/>
以徐州叅將移駐猫窩沙溝守備移駐韓莊鄒山地方<lb/>
聲勢相倚河溝為之肅清矣餘覈造船以資輓運修潞<lb/>
河以濟起納嚴法令以肅漕政章下部　戊辰廵漕御<lb/>
<pb n="KR2k0078_WYG_129-8a"/>
史顔思忠直陳新河可開之狀先是議者以國家漕運<lb/>
専恃㑹通一河欲更開膠河以防不虞㑹以人情不調<lb/>
報罷思忠言膠萊新河南自麻灣通南海北自海倉通<lb/>
北海地之相距計三百四十里除麻灣南抵淮揚七百<lb/>
里海倉北抵直沽六百里商賈通行無容别議中間河<lb/>
寛水深工力省便者麻灣至抱浪廟等處約共百九十<lb/>
里河窄水淺及金未挖修者抱浪至陳村閘等處約共<lb/>
百五十里分水嶺地形頗髙尤宜深浚約畧其費可不<lb/>
<pb n="KR2k0078_WYG_129-8b"/>
及十五萬大都小沽河可以灌中叚大沽河以灌陳村<lb/>
之南白河以灌分水嶺南旺山河以灌新店之北以及<lb/>
中間諸河泊之水以濟助之凡有水來必挾沙至黄泇<lb/>
二河豈無衝沙焉得一一躱避唯當倣臨清濟寧事例<lb/>
建閘設夫時常修浚於大小沽河上源修蓋土壩以障<lb/>
沙來或建造斗門以防水漲因勢利導隨機曲防在臨<lb/>
時酌量行之耳此一役也沿岸而行萬無一失既非有<lb/>
黒海開洋之險又非有黄河遷徙之虞居恒則兩路兼<lb/>
<pb n="KR2k0078_WYG_129-9a"/>
行遇變則此或有滯緩彼尚可來國計民生無便於此<lb/>
下工部議<hi>明神宗實錄</hi>
明神宗萬歴三十八年七月甲子河道總督劉士忠奏<lb/>
糧船六月初十日盡數過洪報聞　九月丁已直隸廵<lb/>
按蘇惟霖疏陳黄泇利害請專力於泇其畧言黄河自<lb/>
清河縣經桃源北達直河口長二百四十里此在泇下<lb/>
流水平身廣極力推運舟止日行十里然以别無所經<lb/>
故必用之自直河口而上厯邳徐二州達鎮口長二百<lb/>
<pb n="KR2k0078_WYG_129-9b"/>
八十餘里是謂黄河又一百二十里方抵夏鎮東自猫<lb/>
窩泇溝達夏鎮止長二百六十餘里是謂泇河東西相<lb/>
對舍此則彼黄河水在三四月則淺與泇同若正月初<lb/>
旬後洶流自天而下一歩難行又其水挾沙而來河口<lb/>
日髙一日七月初輙淺涸十倍無一時可繇者繇之溺<lb/>
人損儲害甚劇泇河一水安流歳修有例既無溺溜終<lb/>
鮮風波率而繇之計日可達即河身稍狹則水不若鋪<lb/>
灘而淺其猫窩諸淺亦不必浚蓋自河流至則閘水積<lb/>
<pb n="KR2k0078_WYG_129-10a"/>
山泉之脈止有此數河身髙則髙受低則低受深淺相<lb/>
隨非云水深則深水淺則淺水之多寡不係河身深淺<lb/>
也或有稍宜拓而浚者但得實心任事之河官嚴其稽<lb/>
覈因利乗便不三五年缺畧悉補可成數百年之利唯<lb/>
於泇下流諸口謹嚴防禁而夏鎮之吕公堂邳州之沂<lb/>
河口更甚庶所藉䝉獨諸泉洸泗濟諸流不至隨到隨<lb/>
涸伏乞敕下工部詳酌利害一意修泇以濟新運留中<lb/>
　十月壬申朔工部給事中何士晉等言運道最稱險<lb/>
<pb n="KR2k0078_WYG_129-10b"/>
阻人力難施者無如黄河先年水出昭陽湖夏鎮以南<lb/>
運道衡阻於是開泇之議始決入直河口經猫窩抵夏<lb/>
鎮長二百六十里較黄為近避淺澀急溜二洪之險建<lb/>
閘置壩聚諸泉河之水以時啓閉用之六年通行無滯<lb/>
今歳忽有舍泇繇黄之議卒致倉皇損傷糧艘且有淪<lb/>
溺以死者費人工牽輓有至大浮橋以閼塞復還繇泇<lb/>
者以故今運抵灣甚遲汲汲有守凍之虞由此言之黄<lb/>
之害大畧可見然泇亦未竟之功也河面濶八丈底闊<lb/>
<pb n="KR2k0078_WYG_129-11a"/>
三丈深一丈三尺至一丈六尺不等節年雖有増修大<lb/>
槩止此地近湖山戽泉引水易盈易涸全藉人工深厚<lb/>
使有容受瀦蓄之勢若河身太隘伏秋則山水暴漲旱<lb/>
乾則枯竭無餘非䇿也謂宜挑廣浚深令與㑹通河相<lb/>
等重運回空徃來不相礙廻旋不相避即時有亢潤地<lb/>
有髙下而水常充盈舟無留滯計歲捐水衡數萬金督<lb/>
以亷能之吏為期三年可以竣工然後循駱馬湖北岸<lb/>
東達宿遷大興畚鍤盡避黄河之險則泇河之事訖矣<lb/>
<pb n="KR2k0078_WYG_129-11b"/>
或謂泉脈細微太闊太深水不能有不知泇源逺自䝉<lb/>
沂近挾徐塘許池文武諸泉大率視濟寧泉河畧相等<lb/>
吕公堂口既塞則山東諸水總合全收加以閘壩隄防<lb/>
何憂不足或謂直抵宿遷此功迂而難竟是又不然夫<lb/>
昔年不估以二百六十萬乎不慮山水暴漲河水泛溢<lb/>
乎不慮石硼山礓難鑿沙淤奔潰乎王市壩不再築再<lb/>
圮乎夫荒度誠難不無錯愕及任用得人綜理有法功<lb/>
成晏如此難與衆人慮始也然近日繇黄之説蓋因泇<lb/>
<pb n="KR2k0078_WYG_129-12a"/>
河二百六十里曠野新闢人跡荒凉萬艘蟻泊公私旅<lb/>
困恐生意外之虞且計徐州一大都㑹貿遷化居者一<lb/>
旦有折閱之恨然此害之小者唯是飭郵傳設機防繇<lb/>
之既乆漸成樂郊何必徐土此亦破紛紜之一説也不<lb/>
報　十一月丙午廵按直隸御史畢𢡟康議請修保定<lb/>
清河閘座其畧言保定清河源發於滿城抵府而南十<lb/>
里則湯家口為上閘又十里許則青陽為下閘順流而<lb/>
東直抵天津細遡長流一帶舟楫由玊河而北亦入於<lb/>
<pb n="KR2k0078_WYG_129-12b"/>
天津又迎水面西三百里至紫澱三岔口其一派通定<lb/>
興易州等處一派通新安雄縣安州等處中流至府清<lb/>
苑完唐滿慶五處此皆舟楫所到之地小民獲利之所<lb/>
查二閘剏建於成祖定鼎初補修於世廟三十九年日<lb/>
乆頺弛今上之三十二年曽一議及以物力殫耗報罷<lb/>
臣詢之彼中士民咸謂此閘之興有五利焉夫陸地轉<lb/>
輸一牛車運米粟不過十石而人牛又自齎食復費十<lb/>
之一二今以淺船裝載二人撑之可運七八十石是淺<lb/>
<pb n="KR2k0078_WYG_129-13a"/>
船一可當牛車之十力半功倍其利一滿城完唐等縣<lb/>
所出𩔖多朩石柴炭天津河間等處又饒蘆葦鹽米南<lb/>
貨種種若河道流通商販往來農末相資有無相濟地<lb/>
方即不幸而遭水旱之災猶可仰給鄰封不致束手待<lb/>
斃其利二此中居民𩔖窳媮相習不復知有江南水利<lb/>
灌溉之事自去歲大旱今歲自春徂夏不雨閘壩決裂<lb/>
蓄洩無資若此閘誠修則濱水斥鹵可為沃壤其利三<lb/>
嘗考京東密雲京北昌平自萬厯元年總督劉斯㓗楊<lb/>
<pb n="KR2k0078_WYG_129-13b"/>
兆議建疏通潮白二河陵泉諸水歳漕山東河南粟米<lb/>
二十萬石以贍密鎮歲漕江北粳米二十萬石以贍昌<lb/>
平兩鎮軍士從兹免於脫巾之虞今若比例通州穵運<lb/>
之例自清河閘抵河間一帶多設閘座廣造剥船總其<lb/>
事於天津部屬歲於臨德兩倉粟米内漕二十萬石以<lb/>
給保定易州紫荆各闗軍士即有水旱之災可以不苦<lb/>
軍國用饒士馬騰飽其利四凡民可與樂成難與慮始<lb/>
矧年來物力空匱庫藏殫耗倘䂓模大閎庸衆駭聽莫<lb/>
<pb n="KR2k0078_WYG_129-14a"/>
若先建此閘二座石柱朩橋二座以觀河道流通居民<lb/>
利渉啇賈往來之效倘公私上下曉然知此役之興有<lb/>
益無損有利無害然後次第議及穵運之事他日足食<lb/>
足兵之政實始基之矣其利五章下部部覆除穵運事<lb/>
隸戸部聽該部議覆外所稱修閘事鑿鑿可行宜着該<lb/>
管地方從長措處次第興工完日將用過夫匠物料工<lb/>
價造册奏繳清册送部查考施行報可<hi>明神宗實錄</hi>
明神宗萬厯三十九年二月乙酉工部題覆總理河道<lb/>
<pb n="KR2k0078_WYG_129-14b"/>
右僉都御史劉士忠泇黄便宜疏言泇梁厯春而夏沂<lb/>
武京河山水衝發有沙淤潰決歲終當如南旺例修治<lb/>
其水將置何所乎勢不得不塞泇河壩令水復歸黄臣<lb/>
議每年三月初則開泇河壩令糧運官民船繇直河口<lb/>
而進以便利往至九月初則塞之每年九月初則開吕<lb/>
公壩入黄所以便回空與官民船往來至次年二月中<lb/>
則塞之半年由泇半年由黄此兩利之道也乃黄河四<lb/>
驛而泇止一驛甚屬不均今地方勢難加設惟四驛止<lb/>
<pb n="KR2k0078_WYG_129-15a"/>
應付半年頗為空閒於内裁革一驛移至趙村以便供<lb/>
億又泇河通判相應移至萬家驛左右以便查閱修築<lb/>
通泇二百五十里設兩驛一廵檢司又置一府㕔行見<lb/>
成聚成都官民船當赴之如歸誠一勞永逸之計報可<lb/>
　四月壬申工部侍郎劉元霖御史蘇惟霖言泇河之<lb/>
在直隸者有猫窩一淺為沂下流河廣沙深不可以閘<lb/>
最為泇患今觀河沙口門兩讓箭許掘一月河洄流即<lb/>
清宜於此下二里許仍西掘一月河以通沂口之月河<lb/>
<pb n="KR2k0078_WYG_129-15b"/>
凡水挾沙來河性直走有月河以分之則洄伏之處沙<lb/>
所必儲就此二里特加撈刷比歲修十五丈之河難易<lb/>
較然而泇患可減矣又邳宿同知所管左黄右泇歲費<lb/>
三萬兩貯邳乆之弊滋移貯淮庫而闗支往返耗廢悮<lb/>
工議將此項經解總河收發附近藏積每季河官先期<lb/>
赴領便宜給發季有報歲有稽則費不虚而工早集矣<lb/>
依議行　十一月辛酉工部給事中馬從龍言今歲阻<lb/>
凍皆以水涸為辭當令管河衙門預為挑淺其山東地<lb/>
<pb n="KR2k0078_WYG_129-16a"/>
方泉源預加疏浚留中<hi>明神宗實錄</hi>
明神宗萬厯四十年六月庚辰以通惠河衝決奪指揮<lb/>
馬鴻功等俸三月仍行河臣嚴飭挑浚修築　八月已<lb/>
丑河道總督劉士忠言泇黄並用每歲三月開直河口<lb/>
壩及彭家壩閉呂公堂壩俾汶泗諸泉之水繇泇專行<lb/>
重運及袍服鮮貢等船至八月終則塞之每年九月開<lb/>
呂公堂壩閉彭直二壩俾諸泉河入黄以利回空及官<lb/>
民船至次年二月終則塞之半年繇泇半年繇黄相資<lb/>
<pb n="KR2k0078_WYG_129-16b"/>
兩利章下所司部覆如河臣言上是之<hi>明神宗實錄</hi>
明神宗萬厯四十一年十一月戊午廵按直隸御史潘<lb/>
之祥言臣廵厯燕趙梁宋之區日視滹沱漳河之水洪<lb/>
流洶湧隄岸潰拆民居頺圮行旅蕭條臣心憂之已自<lb/>
大雄駕小艇入齊魯之境夾岸悲號愁聲滿耳則皆濵<lb/>
海之竈民為海水所漂溺逃竄者也今朔風戒嚴祁寒<lb/>
怨咨災傷之民無衣無食野棲露處可為寒心伏乞皇<lb/>
上垂憐賑恤不報<hi>明神宗實錄</hi>
<pb n="KR2k0078_WYG_129-17a"/>
　是年十一月内該帶管河道漕撫陳薦檄郎中何慶<lb/>
　元揚州道熊尚文開寳應縣𢎞濟河北月河一道長<lb/>
　一百三十丈南月河一道長一百五十丈又建近湖<lb/>
　西隄九淺七淺滚水石壩二座于明年工完　按𢎞<lb/>
　濟河南北二閘毎遇夏秋淮水漲發二閘不及吞吐<lb/>
　行舟覆溺至是開挑月河剏建滚水二壩分殺河怒<lb/>
　水溜遂平<hi>南河全考</hi>
明神宗萬厯四十四年三月丙申戸科給事中商周祚<lb/>
<pb n="KR2k0078_WYG_129-17b"/>
言今歳漕糧除改折截留外亦宜如期輸運而水淺舟<lb/>
膠大為運梗所需河臣料理其勢倍切乞速用總河大<lb/>
臣仍促其星夜赴任以理漕事不報　五月已邜廵漕<lb/>
御史朱堦言漕政一修浚泉湖國家歳漕由江河抵邳<lb/>
水常虞溢由泇入閘厯閘抵衛水常虞涸此其大較也<lb/>
自夏鎮而北别無運道不過賴閘河以利渉耳此河半<lb/>
屬枯澀先臣宋禮築壩戴村奪二汶入海之路灌此成<lb/>
河復導洙泗汴沂諸水以佐之汶雖率衆流出全力以<lb/>
<pb n="KR2k0078_WYG_129-18a"/>
奉漕然行逺而竭巳自難支至南旺復分其四以南迎<lb/>
淮六以北赴衛無崑崙之源多尾閭之洩能無疲於奔<lb/>
命哉况此泉遇夏秋而漲遇春冬而涸遇雨而漲遇無<lb/>
雨即夏秋亦涸先臣逆慮其不可恃也乃於沿岸陂澤<lb/>
如所謂昭陽南旺馬踏蜀山安山諸湖設立斗門名曰<lb/>
水櫃漕河水漲聽其溢而瀦之湖漕河水稍決其蓄而<lb/>
注之漕積泄有法盗決有罪夫然後旱澇俱有恃而無<lb/>
恐無奈法乆禁弛湖多曠土人遂垂涎其間昭陽一湖<lb/>
<pb n="KR2k0078_WYG_129-18b"/>
巳作藩田其餘諸湖髙亢處半為勢豪占種其最窪下<lb/>
者或有行潦閘壩坍塌地勢淤淺蓄得㡬許所謂溝澮<lb/>
之盈涸耳曽何濟於運哉而職司儹餉者不過受事之<lb/>
初督令修浚下亦以空文應之頃山東半年不雨泉流<lb/>
㡬斷職按圖而索水櫃管河府佐茫然也乞敕總河撫<lb/>
臣躬親踏驗凡係先年濟運各湖清查歸官隄壩斗門<lb/>
亟時修築處處蓄瀦有餘漕臣不至遇旱而束手矣從<lb/>
之　十月丁已廵漕御史梁州彦上漕河事宜一修治<lb/>
<pb n="KR2k0078_WYG_129-19a"/>
黄泇自泇渠告成歳避徐沛之險而不虞黄河之近廢<lb/>
不復修廷臣以為漕利而不知漕終以此受病也年來<lb/>
一決狼矢再決三山復決塔山璧馬空沈此塞彼潰今<lb/>
歳狼矢又見告矣以洑流漲發髙與隄齊俯矙徐城如<lb/>
累卵決於南則靈睢為壑而泇虞徑㵼決於北則以泇<lb/>
為尾閭運隄宛在水中漕舟不能飛渡也為今之計宜<lb/>
議經乆使徐城不憂建翎泇岸不為黄據或于徐靈一<lb/>
帶䕶城舊隄増卑培薄繕治堅完庶㡬不逄其害或于<lb/>
<pb n="KR2k0078_WYG_129-19b"/>
直口遞北運道剏築隄岸迤西縷河而止此隄既成有<lb/>
禆牽輓兼足為田廬屏障不然旋塞旋決民勞已甚且<lb/>
濁流歳齧泇底告淤將無泇矣一修治東省以北漕河<lb/>
漕艘過洪必按例具報而過此則否豈非以一入東省<lb/>
便可順流北趨耶乃如汶如濟如衛昨歳既苦膠淺而<lb/>
今歳白河更甚矣謂宜覈泉河之舊址而勿為豪右所<lb/>
侵疏衛河之淤塞而勿為私閘所閉浚白河之壅沙而<lb/>
勿為淺夫所冒破夏鎮以北其通行無礙乎<hi>明神宗實</hi>
<pb n="KR2k0078_WYG_129-20a"/>
<hi>錄</hi>
　萬厯四十五年七月帶管總河陳薦檄郎中李之藻<lb/>
　督揚州府通判馮乗雲築黄浦閘下南岸一帶至射<lb/>
　暢湖止長五十里其明年郎中徐待聘復督淮安府<lb/>
　同知劉天惠築北岸一帶長五千九百七丈至次年<lb/>
　告成<hi>南河全考</hi>
　<lb/>
　<lb/>
<pb n="KR2k0078_WYG_129-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　行水金鑑巻一百二十九<lb/>
</p>
<p>
</p>
  </div>
</body>
</text>
</TEI>
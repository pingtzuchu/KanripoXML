<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>行水金鑑巻十二</head> <lb/>
    <p>
<pb n="KR2k0078_WYG_012-1a"/>
欽定四庫全書<lb/>
　行水金鑑巻十二<lb/>
　　　　　　　　　　　　江南按察使傅澤洪撰<lb/>
　　河水<lb/>
宋神宗熈寧六年四月始置疏濬黄河司先是有選人李<lb/>
公義者獻鐵龍爪揚泥車法以濬河其法用鐵數斤為爪<lb/>
形以繩繫舟尾而沉之水篙工急櫂乘流相繼而下一再<lb/>
過水已深數尺宦官黄懐信以為可用而患其太輕王安<lb/>
<pb n="KR2k0078_WYG_012-1b"/>
石請令懐信公義同議増損乃别制濬川杷其法以巨朩長<lb/>
八尺齒長二尺列於朩下如杷狀以石壓之兩旁繫大繩兩端<lb/>
矴大船相距八十步各用滑車絞之去來撓蕩泥沙已又移<lb/>
船而濬或謂水深則杷不能及底雖數往來無益水淺則齒<lb/>
礙沙泥曵之不動卒乃反齒向上而曳之人皆知不可用惟<lb/>
安石善其法使懐信先試之以濬二股又謀鑿直河數里以<lb/>
觀其效且言於帝曰開直河則水勢分其不可開者以近河每<lb/>
開數尺即見水不容施功爾今第見水即以杷濬之水當隨<lb/>
<pb n="KR2k0078_WYG_012-2a"/>
杷改趨直河茍置數千杷則諸河淺澱皆非所患嵗可<lb/>
省開濬之費幾百千萬帝曰果爾甚善聞河北小軍壘<lb/>
當起夫五千計合境之丁僅及此數一夫至用錢八緡<lb/>
故歐陽修嘗謂開河如放火不開如失火與其勞人不<lb/>
如勿開安石曰勞人以除害所謂毒天下之民而従之<lb/>
者帝乃許春首興工而賞懐信以度僧牒十五道公義<lb/>
與堂除以杷法下北京令虞部員外郎都大提舉大名<lb/>
府界金隄范子淵與通判知縣共試騐之皆言不可用<lb/>
<pb n="KR2k0078_WYG_012-2b"/>
會子淵以事至京師安石問其故子淵意附會遽曰法<lb/>
誠善第同官議不合耳安石大悦至是乃置濬河司將<lb/>
自衛州濬至海口差子淵都大提舉公義為之屬許不<lb/>
拘常制舉使臣等人船木鐵工匠皆取之諸埽官吏奉<lb/>
給視都水監丞司行移與監司敵體當是時北流閉已<lb/>
數年水或横決散漫常虞壅遏十月外監丞王令圗獻<lb/>
議於北京第四第五埽等處開修直河使大河還二股<lb/>
故道乃命范子淵及朱仲立領其事開直河深八尺又<lb/>
<pb n="KR2k0078_WYG_012-3a"/>
用杷疏濬二股及清水鎮河凡退背魚肋河則塞之王<lb/>
安石乃盛言用杷之功若不輟工雖二股河上流可使<lb/>
行地中<hi>宋史河渠志</hi>初選人有李公義者請以鐵龍爪治河<lb/>
宦者黄懐信沿其制為濬川杷天下指笑以為兒戲安<lb/>
石獨信之遣都水丞范子淵行其法子淵奏用杷之功<lb/>
水悉歸故道退出民田數萬頃詔大名核實彥博言河<lb/>
非杷可濬雖甚愚之人皆知無益臣不敢雷同罔上疏<lb/>
至帝不恱復遣知制誥熊本等行視如彥博言子淵乃<lb/>
<pb n="KR2k0078_WYG_012-3b"/>
請覲言本等見安石罷意彥博復相故傅會其說御史<lb/>
蔡確亦論本奉使無狀本等皆得罪獨彥博勿問<hi>宋史文彥</hi>
<hi>博傳</hi>
宋神宗熙寧七年都水監丞劉璯言自開直河閉魚肋<lb/>
水勢增漲行流湍急漸塌河岸而許家淃清水鎮河極<lb/>
淺漫幾於不流雖二股深快而蒲泊已東下至四界首<lb/>
退出之田略無固䕶設遇漫水出岸牽迴河頭將復成<lb/>
水患宜候霜降水落閉清水鎮河築縷河隄一道以遏<lb/>
<pb n="KR2k0078_WYG_012-4a"/>
漲水使大河復循故道又退出良田數萬頃俾民耕種<lb/>
而博州界堂邑等退背七埽歳減修護之費公私兩濟<lb/>
従之是秋判大名文彥博言河溢壊民田多者六十村<lb/>
户至萬七千少者九村户至四千六百願蠲租稅從之<lb/>
又命都水詰官吏不以水災聞者外都水監丞程昉以<lb/>
憂死十月安石去位<hi>宋史河渠志</hi>程昉以小黄門積遷西京<lb/>
左藏庫副使熙寧初為河北屯田都監河決棗強釃二<lb/>
股河導之使東為鋸牙下以竹落塞決口加帶御器械<lb/>
<pb n="KR2k0078_WYG_012-4b"/>
河決商胡北流與御河合為一及二股東流御河遂淺<lb/>
澱昉以開浚功遷宫苑副使又塞漳河作浮梁於洺州<lb/>
兼外都水丞詔相度興修水利河決大名第五埽昉議<lb/>
塞之因疏塘水溉深州田又導葫蘆河自樂壽之東至<lb/>
滄州二百里塞孟家口開乾寧軍直河作橋於真定之<lb/>
中渡又自衞州王供埽導沙河入御河以廣運路累遷<lb/>
達州防禦使制置河北河防水利御史盛陶言昉挾第<lb/>
五埽之功專為已力假朝廷威福恐動州縣所開共城<lb/>
<pb n="KR2k0078_WYG_012-5a"/>
河頗廢人户水磑久無成功又議開沁河因察訪官按<lb/>
行始知不便漳河滹沱之役水占邢洺趙深祁五州之<lb/>
田王廣廉孔嗣宗錢勰趙子幾皆嘗論奏其姦欺之狀<lb/>
則多置䃮口指決河所侵便為淤田其事權之盛則舉<lb/>
官廢吏唯其所欲悖慢豪横則受聖旨者三受提㸃刑<lb/>
獄司牒者十二故有違拒小人誤當賞擢驕暴自肆願<lb/>
遣官代還仍行究治神宗曰王安石以昉知河事故加<lb/>
任使令開漳河用工七百萬滹沱八九百萬已議體量<lb/>
<pb n="KR2k0078_WYG_012-5b"/>
矣始安石欲興水利驟用昉昉挾安石勢而慢韓琦後<lb/>
安石覺其虛誕亦疎之以憂死遂罷都大制置河防水<lb/>
利司<hi>宋史程昉傳</hi>
宋神宗熙寧八年十二月丙申濬河<hi>宋史神宗本紀</hi>
宋神宗熙寧十年五月滎澤河隄急詔判都水監俞光<lb/>
往治之七月河復溢衞州王供及汲縣上下埽懐州黄<lb/>
沁滑州韓村乙丑遂大決於澶州曹村澶淵北流斷絶<lb/>
河道南徙東滙於梁山張澤濼分為二派一合南清河<lb/>
<pb n="KR2k0078_WYG_012-6a"/>
入於淮一合北清河入於海凡灌郡縣四十五而濮齊<lb/>
鄆徐尤甚壊田逾三十萬頃遣使修閉八月又決鄭州<lb/>
滎澤於是文彥博言臣正月嘗奏德州河底淤澱泄水<lb/>
稽滯上流必至壅遏又河勢變移四散漫流兩岸俱被<lb/>
水患若不預為經制必溢魏博恩澶等州之境而都水<lb/>
略無施設止固䕶東流北岸而已適累年河流低下官<lb/>
吏希省費之賞未嘗增修隄岸大名諸埽皆可憂虞謂<lb/>
如曹村一埽自熙寧八年至今三年雖每計春料當培<lb/>
<pb n="KR2k0078_WYG_012-6b"/>
低怯而有司未嘗如約其埽兵又皆給他役實在者十<lb/>
有七八今者果大決溢此非天災實人力不至也臣前<lb/>
論此并乞審擇水官今河朔京東州縣人被患者莫知<lb/>
其數嗸嗸籲天上軫聖念而水官不能自訟猶汲汲希<lb/>
賞臣前論所陳出於至誠本圖補報非敢激訐也<hi>宋史河渠</hi>
<hi>志</hi>是年七月丙子河決澶州曹村埽九月庚戌詔河決<lb/>
害民田所屬州縣疏瀹仍蠲其稅<hi>宋史神宗本紀</hi>七月河決曹<lb/>
村下埽澶淵絶流又東滙於梁山張澤濼凡壊郡縣四<lb/>
<pb n="KR2k0078_WYG_012-7a"/>
十五官亭民舍數萬田三十萬頃河陽河水湍漲壊南<lb/>
倉溺居民滄衛河濼暴漲敗廬舎損田苗<hi>宋史五行志</hi>王居<lb/>
卿為京東轉運使青州河貫城中苦泛溢為病居卿即<lb/>
城立飛橋上設樓櫓下建門以時閉啓人誦其智徙河<lb/>
北路河決曹村居卿立軟横二埽以遏怒流而不與水<lb/>
争朝廷賞其功建以為都水法召拜户部副使提舉市<lb/>
易<hi>宋史王居卿傳</hi>王克臣知鄆州河決曹村克臣亟築隄城下<lb/>
或曰河決澶淵去鄆為逺且州徙於高八十年不知有<lb/>
<pb n="KR2k0078_WYG_012-7b"/>
水患安事此克臣不聴役愈急隄成水大至不没者才<lb/>
尺餘復起甬道屬之東平王陵埽人得趨以避水事定<lb/>
皆繪像祀之進天章閣待制<hi>宋史王克臣傳</hi>俞充召判都水監<lb/>
河決曹村充往救䕶還陳河防十餘事槩論水衡之政<lb/>
不修因循茍且浸以成習方曹村決時兵之在役者僅<lb/>
十餘人有司自取敗事恐未可以罪嵗也加集賢殿修<lb/>
撰提舉市易<hi>宋史俞充傳</hi>龔鼎臣留守南京河決曹村流殍<lb/>
滿野鼎臣勞來振拊歸者不勝計拜諫議大夫<hi>宋史龔鼎臣傳</hi>
<pb n="KR2k0078_WYG_012-8a"/>
黄廉為監察御史裏行河決曹村壊田三十萬頃民廬<lb/>
舎三十八萬家廉受詔安撫京東發廩振饑逺不能至<lb/>
者分遣吏移給擇高地作舍以居民流民過取無征算<lb/>
轉行者賦粮質私牛而與之錢養男女棄於道者丁壯<lb/>
則役其力凡所活二十五萬加集賢校理提㸃河東刑<lb/>
獄<hi>宋史黄廉傳</hi>蘇軾知徐州河決曹村泛於梁山泊溢於南<lb/>
清河滙於城下漲不能洩城將敗富民争出避水軾曰<lb/>
富民出民皆動揺吾誰與守吾在是水決不能敗城驅<lb/>
<pb n="KR2k0078_WYG_012-8b"/>
使復入軾詣武衛營呼卒長曰河將害城事急矣雖禁<lb/>
軍且為我盡力卒長曰太守猶不避塗潦吾儔小人當<lb/>
效命率其徒持畚鍤以出築東南長隄首起戲馬臺尾<lb/>
屬於城兩日夜不止城不沈者三版軾廬於其上過家<lb/>
不入使官吏分堵以守卒全其城請復調來嵗夫增築<lb/>
故城為木岸以虞水之再至朝廷従之<hi>宋史蘇軾傳</hi>
　熙寧十年河決澶州北道斷絶河流南徙東滙於梁<lb/>
　山張澤濼分為二派一合南清河入於淮一合北清<lb/>
<pb n="KR2k0078_WYG_012-9a"/>
　河入於海南清入淮即今沂泗南流由徐邳入淮之<lb/>
　道宋元以來未之有改也北道自張秋決塞河不復<lb/>
　來而入淮一水遂受河之委倏南倏北去海數百里<lb/>
　間而竭國家之力不能制而一之也<hi>穀山筆麈</hi>
宋神宗元豐元年四月丙寅決口塞詔改曹村埽曰靈<lb/>
平五月甲戍新隄成閉口斷流河復歸北初議塞河也<lb/>
故道堙而高水不得下議者欲自夏津縣東開簽河入<lb/>
董固以䕶舊河袤七十里九十步又自張村埽直東築<lb/>
<pb n="KR2k0078_WYG_012-9b"/>
隄至龎家莊古隄袤五十里二百步詔樞蜜都承㫖韓<lb/>
縝相視縝言漲水衝刷新河己成河道河勢變移無常<lb/>
雖開河就隄及於河身剏立生隄枉費功力惟增修新<lb/>
河乃能經久詔可　十一月都水監言自曹村決溢諸<lb/>
埽無復儲蓄乞給錢二十萬緡下諸路以時市梢草封<lb/>
樁詔給十萬緡非朝㫖及埽岸危急毋得擅用<hi>宋史河渠志</hi>
五月甲戍朔賜塞河役死家錢<hi>宋史神宗本紀</hi>章丘河水溢壊<lb/>
公私廬舍<hi>宋史五行志</hi>
<pb n="KR2k0078_WYG_012-10a"/>
宋神宗元豐二年七月戊子范子淵言因䕶黄河岸畢<lb/>
工乞中分為兩埽詔以廣武上下埽為名<hi>宋史河渠志</hi>
宋神宗元豐三年七月庚午澶州孫村陳埽及大吳小<lb/>
吳埽決詔外監丞司速修閉初河決澶州也北外監丞<lb/>
陳祐甫謂商胡決三十餘年所行河道填淤漸高隄防<lb/>
嵗增未免泛濫今當修者有三商胡一也横隴二也禹<lb/>
舊迹三也然商胡横隴故道地勢高平土性疏惡皆不<lb/>
可復復亦不能持乆惟禹故瀆尚存在大伾太行之間<lb/>
<pb n="KR2k0078_WYG_012-10b"/>
地卑而勢固故祕閣校理李垂與今知深州孫民先皆<lb/>
有修復之議望召民先同河北漕臣一員自衞州王供<lb/>
埽按視訖於海口従之<hi>宋史河渠志</hi>張問提㸃河北刑獄大<lb/>
吳決議築小吳問言曹村小吳南北相直而曹村當水<lb/>
衝賴小吳隄薄水溢北出故南堤無患若築小吳則左<lb/>
強而右傷南岸且決水並京畿為害獨可於孫吳兩埽<lb/>
間起隄以備之耳詔付水官議久不決小吳卒潰徙江<lb/>
東淮南轉運復為河北轉運河再決議者欲調京東民<lb/>
<pb n="KR2k0078_WYG_012-11a"/>
三十萬自澶築隄抵乾寧問言隄未能為益災傷之餘<lb/>
力役勞民非計也神宗従之入為度支副使<hi>宋史張問傳</hi>
宋神宗元豐四年四月澶州臨河縣小吳河溢北流漂<lb/>
溺居民<hi>宋史五行志</hi>四月小吳埽復大決自澶注入御河恩<lb/>
州危甚六月戊午詔東流已填淤不可復將來更不修<lb/>
閉小吳決口候見大吳歸納應合修立隄防令李立之<lb/>
經畫以聞帝謂輔臣曰河之為患久矣後世以事治水<lb/>
故常有礙夫水之趨下乃其性也以道治水則無違其<lb/>
<pb n="KR2k0078_WYG_012-11b"/>
性可也如能順水所向遷徙城邑以避之復有何患雖<lb/>
神禹復生不過如此輔臣皆曰誠如聖訓河北東路提<lb/>
㸃刑獄劉定言王莽河一徑水自大名界下合大流注<lb/>
冀州及臨清徐曲御河決口恩州趙村壩子決口兩徑<lb/>
水亦注冀州城東若遂成河道即大流難以西傾全與<lb/>
李垂孫民先所論違背望早經制詔送李立之八月壬<lb/>
午立之言臣自決口相視河流至乾寧軍分入東西兩<lb/>
塘次入界河於劈地口入海通流無阻宜修立東西隄<lb/>
<pb n="KR2k0078_WYG_012-12a"/>
詔覆計之而言者又請自王供埽上添修南岸於小吳<lb/>
口北創修遥隄候將來礬山水下決王供埽使直河注<lb/>
東北於滄州界或南或北従故道入海不従九月庚子<lb/>
立之又言北京南樂館陶宗城魏縣淺口永濟延安鎮<lb/>
瀛州景城鎮在大河兩隄之間乞相度遷於隄外於是<lb/>
用其說分立東西兩隄五十九埽定三等向著河勢正<lb/>
著隄身為第一河勢順流隄下為第二河離隄一里内<lb/>
為第三退背亦三等隄去河最逺為第一次逺者為第<lb/>
<pb n="KR2k0078_WYG_012-12b"/>
二次近一里以上為第三立之在熙寧初己主立隄今<lb/>
竟行其言<hi>宋史河渠志</hi>
宋神宗元豐五年正月已丑詔立之凡為小吳決口所<lb/>
立隄防可按視河勢向背應置埽處毋虛設巡河官毋<lb/>
横費工料六月河溢北京内黄埽七月決大吳埽隄以<lb/>
紓靈平下埽危急八月河決鄭州原武埽溢入利津陽<lb/>
武溝刁馬河歸納梁山濼詔曰原武決口已引奪大河<lb/>
四分以上不大治之將貽朝廷巨憂其輟修汴河隄岸<lb/>
<pb n="KR2k0078_WYG_012-13a"/>
司兵五千併力築隄修閉都水復言兩馬頭墊落水面<lb/>
闊二十五步天寒乞候來春施工至臘月竟塞云九月<lb/>
河溢滄州南皮上下埽又溢清池埽又溢永静軍阜城<lb/>
下埽十月辛亥提舉汴河隄岸司言洛口廣武埽大河<lb/>
水漲塌岸壊下牐斗門萬一入汴人力無以枝梧密邇<lb/>
都城可不深慮詔都水監官速往䕶之丙辰廣武上下<lb/>
埽危急詔救䕶尋獲安定<hi>宋史河渠志</hi>是年秋陽武原武二<lb/>
縣河決壊田廬<hi>本紀八月戊寅河決原武</hi>相州漳河決溺臨漳縣居<lb/>
<pb n="KR2k0078_WYG_012-13b"/>
民又磁州諸縣鎮夏伏漳釜河水泛濫臨漳縣斛律口<lb/>
決壊官私廬舍傷田稼<hi>宋史五行志</hi>九月癸卯滑州河水溢<lb/>
十月辛亥洛口廣武大河溢十二月辛酉塞原武決河<lb/>
<hi>宗史神宗本紀</hi>
宋神宗元豐七年七月北京館陶河溢入府城壊官私<lb/>
廬舍八月趙邢洺磁相諸州河水泛溢壊城郭軍營<hi>宋史</hi>
<hi>五行志</hi>七月甲辰河溢元城埽決横隄破北京帥臣王拱<lb/>
辰言河水暴至數十萬衆號叫求救而錢穀稟轉運常<lb/>
<pb n="KR2k0078_WYG_012-14a"/>
平歸提舉軍器工匠隸提刑埽岸物料兵卒即屬都水<lb/>
監逐司在逺無一得專倉卒何以濟民望許不拘常制<lb/>
詔事干機速奏覆牒稟所屬不及者如所請戊申命拯<lb/>
䕶陽武埽十月冀州王令圗奏大河行流散漫河内殊<lb/>
無𦂳流旋生灘磧宜近澶州相視水勢使還復故道會<lb/>
明年春宫車晏駕大抵熙寧初專欲導東流閉北流元<lb/>
豐以後因河決而北議者始欲復禹故迹神宗愛惜民<lb/>
力思順水性而水官難其人王安石力主程昉范子淵<lb/>
<pb n="KR2k0078_WYG_012-14b"/>
故二人尤以河事自任帝雖藉其才然每抑之其後元<lb/>
祐元年子淵己改司農少卿御史吕陶劾其修隄開河<lb/>
縻費巨萬䕶隄壓埽之人溺死無數元豐六年興役至<lb/>
七年功用不成乞行廢放於是黜知兖州尋降知峽州<lb/>
其制略曰汝以有限之材興必不可成之役驅無辜之<lb/>
民置之必死之地中書舍人蘇軾詞也<hi>宋史河渠志</hi>李周提<lb/>
㸃京西刑獄時方興水利或請釃湍河為六渠以益鉗<lb/>
廬陂水度用工八十萬周曰湍河原高委下捍以隄猶<lb/>
<pb n="KR2k0078_WYG_012-15a"/>
患決溢若又導之必致為害乃疏言渠成未可必而費<lb/>
已不貲盍姑鑿其一而試之倘可以足用行之渠卒無<lb/>
功明年河溢鄧城幾没始思其議竟以直道罷判西京<lb/>
國子監<hi>宋史李周傳</hi>魯有開知衞州水災人乏食擅貸常平<lb/>
錢粟與之且奏乞蠲其息徙冀州増隄或謂郡無水患<lb/>
何以役為有開曰預備不虞古之善計也卒成之明年<lb/>
河決水果至不能冒隄而止朝廷遣使河北民遮誦其<lb/>
功狀召為膳部郎中元祐中歴知信陽軍<hi>宋史魯有開傳</hi>韓璹<lb/>
<pb n="KR2k0078_WYG_012-15b"/>
知澶州坐失舉降太常少卿河決晝夜扞禦神宗念其<lb/>
勞復改官大中大夫<hi>宋史韓璹傳年按有開璹二事不知在何  姑置於此</hi>惟忠<lb/>
為留都大管勾汴河使建議以為渠有廣狹若水闊而<lb/>
行緩則沙伏而不利於舟請即其廣處束以木岸三司<lb/>
以為不便後卒用其議<hi>宋史符惟忠傳附按惟忠與富弼同時亦  置於此</hi>
宋神宗元豐八年三月哲宗即位宣仁聖烈皇后垂簾<lb/>
河流雖北而孫村低下夏秋霖雨漲水往往東出小吳<lb/>
之決既未塞十月又決大名之小張口河北諸郡皆被<lb/>
<pb n="KR2k0078_WYG_012-16a"/>
水災知澶州王令圗建議濬迎陽埽舊河又於孫村金<lb/>
隄置約復故道本路轉運使范子奇仍請於大吳北岸<lb/>
修進鋸牙擗約河勢於是回河東流之議起<hi>宋史河渠志</hi>喬<lb/>
執中提㸃京西北路刑獄時河決廣武埽危甚相聚莫<lb/>
敢登執中不顧立其上衆隨之如蟻附不日埽成元祐<lb/>
初為吏部郎中<hi>宋史喬執中傳</hi>李南公為河北轉運副使先是<lb/>
知澶州王令圖請開迎陽埽舊河於孫村置約回水東<lb/>
注南公與范子奇以為可行且欲於大吳北進鋸牙約<lb/>
<pb n="KR2k0078_WYG_012-16b"/>
河勢歸故道朝廷命使者行視兩人復以前議為非云<lb/>
迎陽下瞰京師孫村水勢不便又為御史所論詔罰金<lb/>
加直袐閣知延安府<hi>宋史李南公傳</hi>哲宗立絳為北京留守河<lb/>
決小吳都水議傍魏城鑿渠東趨金隄役甚棘絳言功<lb/>
不可成徒耗費國力而使魏人流徙非計也三奏乞罷<lb/>
之元祐二年以司空檢校太尉致仕<hi>宋史絳傳</hi>韓趙挺之通<lb/>
判德州魏境河屢決議者欲徙宗城縣轉運使檄挺之<lb/>
往視挺之云縣距高原千歲矣水未嘗犯今所遷不如<lb/>
<pb n="KR2k0078_WYG_012-17a"/>
舊必為民害使者卒徙之財二年河果壊新城漂居民<lb/>
略盡召試館職為祕閣校理<hi>宋史趙挺之傳</hi>
宋哲宗元祐元年二月辛酉以河決大名壊民田艱食<lb/>
者詔安撫使韓絳賑之<hi>宋史哲宗本紀</hi>二月乙丑詔未得雨澤<lb/>
權罷修河放諸路兵夫九月丁丑詔祕書監張問相度<lb/>
河北水事十月庚寅又以王令圗領都水同問行河十<lb/>
一月丙子問言臣至滑州決口相視迎陽埽至大小吳<lb/>
水勢低下舊河淤仰故道難復請於南樂大名埽開直<lb/>
<pb n="KR2k0078_WYG_012-17b"/>
河并簽河分引水勢入孫村口以觧北京向下水患令<lb/>
圗亦以為然於是減水河之議復起既従之矣會北京<lb/>
留守韓絳奏引河近府非是詔問别相視<hi>宋史河渠志</hi>初元<lb/>
豐中河決小吳北注界河東入於海神宗詔東流故道<lb/>
淤高理不可回其勿復塞乃開大吳以䕶北都至是都<lb/>
水王令圗請還河故道下執政議瞻曰自河決已八年<lb/>
未有定論今遽興大役役夫三十萬用木二千萬臣竊<lb/>
憂焉朝廷方遣使相視若以東流未便宜急従之若以<lb/>
<pb n="KR2k0078_WYG_012-18a"/>
為可回宜為數嵗之計以緩民力議者又謂河入界河<lb/>
而北則失中國之險昔澶淵之役非河為限則北兵不<lb/>
止瞻曰王者恃德不恃險昔堯舜都蒲冀周漢都咸鎬<lb/>
皆歴年數百不聞以河障外國澶州之役蓋廟社之靈<lb/>
章聖之德將相之智勇故敵帥授首豈獨河之力哉後<lb/>
使者以東流非便水官復請塞北流瞻固争之卒詔罷<lb/>
役如曕所議<hi>宋史趙瞻傳</hi>初河決小吳議者欲自孫村口導<lb/>
還故處及是役興常言京東河北饑困不宜導河詔罷<lb/>
<pb n="KR2k0078_WYG_012-18b"/>
之<hi>宋史李常傳</hi>
宋哲宗元祐二年二月令圗問欲必行前説朝廷又従<lb/>
之三月令圗死以王孝先代領都水亦請如令圗議右<lb/>
司諌王覿言河北人戸轉徙者多朝廷責郡縣以安集<lb/>
空倉廩以振濟又遣專使察視之恩德厚矣然耕耘之<lb/>
時而流轉於道路者不已二麥將熟而寓食於四方者<lb/>
未還其故何也盍亦治其本矣今河之為患三泛濫渟<lb/>
滀漫無涯涘吞食民田未見窮已一也緣邊漕運獨賴<lb/>
<pb n="KR2k0078_WYG_012-19a"/>
御河今御河淤澱轉輸艱梗二也塘泊之設以限南北<lb/>
濁水所經即為平陸三也欲治三患在遴擇都水轉運<lb/>
而責成耳今轉運使范子奇反覆求合都水使者王孝<lb/>
先暗繆望别擇人時知樞密院事安燾深以東流為是<lb/>
兩疏言朝廷久議回河獨憚勞費不顧大患蓋自小吳<lb/>
未決以前河入海之地雖屢變易而盡在中國故京師<lb/>
恃以北限彊敵景徳澶淵之事可驗也且河決每西則<lb/>
河尾每北河流既益西決固已北抵境上若復不止則<lb/>
<pb n="KR2k0078_WYG_012-19b"/>
南岸遂屬遼界彼必為橋梁守以州郡如慶歴中因取<lb/>
河南熟戸之地遂築軍以窺河外已然之效如此盖自<lb/>
河而南地勢平衍直抵京師長慮却顧可為寒心又朝<lb/>
廷捐東南之利半以宿河北重兵備預之意深矣使敵<lb/>
能至河南則邈不相及今欲便於治河而緩於設險非<lb/>
計也王巖叟亦言朝廷知河流為北道之患日深故遣<lb/>
使命水官相視便利欲順而導之以拯一路生靈於墊<lb/>
溺甚大惠也然昔者專使未還不知何疑而先罷議專<lb/>
<pb n="KR2k0078_WYG_012-20a"/>
使反命不知何所取信而議復興既敕都水使者總護<lb/>
役事調兵起工有定日矣已而復罷數十日間變議者<lb/>
再三何以示四方今有大害七不可不早為計北塞之<lb/>
所恃以為險者在塘泊黄河堙之猝不可濬浸失北塞<lb/>
險固之利一也横遏西山之水不得順流而下蹙溢於<lb/>
千里使百萬生齒居無廬耕無田流散而不復二也乾<lb/>
寧孤壘危絶不足道而大名深冀腹心郡縣皆有終不<lb/>
自保之勢三也滄州扼北敵海道自河不東流滄州在<lb/>
<pb n="KR2k0078_WYG_012-20b"/>
河之南直抵京師無有限隔四也并吞御河邊城失轉<lb/>
輸之便五也河北轉運司嵗耗財用陷租賦以百萬計<lb/>
六也六七月間河流交漲占没西路阻絶遼使進退不<lb/>
能兩朝以為憂七也非此七害委之可緩而未治可也<lb/>
且去嵗之患己甚前嵗今嵗又甚焉則奈何望深詔執<lb/>
政大臣早決河議而責成之太師文彥博中書侍郎呂<lb/>
大防皆主其說中書舍人蘇轍謂右僕射吕公著曰河<lb/>
決而北先帝不能回而諸公欲回之是自謂智勇勢力<lb/>
<pb n="KR2k0078_WYG_012-21a"/>
過先帝也盍因其舊而修其未備乎公著唯唯於是三<lb/>
省奏自河北決恩冀以下數州被患至今未見開修的<lb/>
確利害致妨興工乃詔河北轉運副使限兩月同水官<lb/>
講議聞奏十一月講議官皆言令圗問相度開河取水<lb/>
入孫村口還復故道處測量得流分尺寸取引不過其<lb/>
説難行十二月張景先復以問說為善果欲回河唯北<lb/>
京已上滑州而下為宜仍於孫村濬治横河舊隄止用<lb/>
逐埽人兵物料并年例客軍春夫漸為之可也朝廷是<lb/>
<pb n="KR2k0078_WYG_012-21b"/>
其說<hi>宋史河渠志</hi>大河北流宰相主水官議必欲回之東注<lb/>
燾以河流入濼淀久必淤淺恐河朔無以禦敵遂上言<lb/>
曰自小吳未決之前河雖屢徙而盡在中國故京師得<lb/>
以為北限今決而西則河尾益北如此不已將南岸遂<lb/>
屬敵界彼若建橋梁守以州郡窺兵河外可為寒心今<lb/>
水官之議不過論地形較功費而獻納之臣不考利害<lb/>
輕重徒便於治河而以設險為緩非至計也帝雖然之<lb/>
而回河之議紛起東北蕭然煩費功亦不就<hi>宋史安燾傳</hi>百<lb/>
<pb n="KR2k0078_WYG_012-22a"/>
祿改吏部侍郎都水王孝先議回河故道大防意向之<lb/>
命百祿行視百祿以東流高仰而河勢順下不可回即<lb/>
馳奏所以然之狀且取神宗詔令勿塞故道者并上之<lb/>
大防猶謂大河東流中國之險限今塘濼既壊界河淤<lb/>
淺河且北注矣百祿言塘濼有限寇之名無禦寇之實<lb/>
借使河徙而北敵始有下流之憂乃吾之利也先帝明<lb/>
詔具在奈何妄動搖之乃止俄兼侍讀進翰林學士<hi>宋史</hi>
<hi>范百祿傳</hi>元祐初朝廷起回河之議未決而開河之役遽興<lb/>
<pb n="KR2k0078_WYG_012-22b"/>
詔言河朔秋潦水淫為災民人流徙賴發廩振贍思稍<lb/>
甦其生謂宜安之未可以力役傷也従之<hi>宋史王詔傳</hi>
　河性北流而矯之東以致中國疲敝文吕二公不無<lb/>
　罪焉<hi>南河全考</hi>
　<lb/>
　<lb/>
　<lb/>
　行水金鑑巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳事類始末卷五</head>
    <p>
<pb n="KR2c0003_WYG_005-1a"/>
欽定四庫全書<lb/>
　春秋左氏傳事類始末卷五　宋　章冲　撰<lb/>
　　定公<lb/>
　　　二年<lb/>
　　邾莊公卞急而好潔<lb/>
邾莊公與夷射姑飲酒私出<hi>亡酒</hi>閽乞肉焉奪之杖以敲<lb/>
之　三年二月辛卯邾子在門臺臨廷閽以缾水沃廷<lb/>
邾子望見之怒閽曰夷射姑旋焉命執之弗得滋怒自<lb/>
<pb n="KR2c0003_WYG_005-1b"/>
投于牀廢于爐炭爛遂卒先葬以車五乘殉五人<hi>欲藏中潔</hi>
<hi>故先車乗别為便房蓋其遺命</hi>莊公卞急而好潔故及是<lb/>
　　　四年<lb/>
　　劉文公合諸侯于召陵長衛侯於盟<lb/>
劉文公合諸侯于召陵謀伐楚也將㑹衛子行敬子言<lb/>
于靈公曰㑹同難嘖有煩言莫之治也其使祝佗從公<lb/>
曰善乃使子魚子魚辭曰臣展四體以率舊職猶懼不<lb/>
給而煩刑書若又共二徼大罪也且夫祝社稷之常𨽻<lb/>
<pb n="KR2c0003_WYG_005-2a"/>
也社稷不動祝不出竟官之制也君以軍行祓社釁皷<lb/>
祝奉以從於是乎出竟若嘉好之事君行師從卿行旅<lb/>
從臣無事焉公曰行也及皐鼬將長蔡於衛衞侯使祝<lb/>
佗私於萇宏曰聞諸道路不知信否若聞蔡將先衛信<lb/>
乎萇宏曰信蔡叔康叔之兄也先衛不亦可乎子魚曰<lb/>
以先王觀之則尚徳也昔武王克商成王定之選建明<lb/>
徳以藩屏周故周公相王室以尹天下於周為睦分魯<lb/>
公以大路大旂夏后氏之璜<hi>黄</hi>封父之繁弱殷民六族<lb/>
<pb n="KR2c0003_WYG_005-2b"/>
條氏徐氏蕭氏索氏長勺氏尾勺氏使帥其宗氏輯其<lb/>
分族將其類醜以法則周公用即命于周是使之職事<lb/>
于魯以昭周公之明徳分之土田陪<hi>倍也</hi>敦<hi>厚也</hi>祝宗卜史<lb/>
備物典策官司彛器因商奄之民命以伯禽而封於少<lb/>
皡之虚分康叔以大路少帛<hi>雜帛</hi>綪茷<hi>歩/貝</hi>旃旌<hi>綪茷大赤取染草名</hi>
大吕殷民七族陶氏施氏繁氏錡氏樊氏饑氏終葵氏<lb/>
封畛土略自武父以南及圃田之北竟取於有閻之土<lb/>
以共王職取於相土之東都以會王之東蒐<hi>湯沐邑</hi>聃季<lb/>
<pb n="KR2c0003_WYG_005-3a"/>
授土陶叔授民命以康誥而封於殷虚皆啓以商政疆<lb/>
以周索分唐叔以大路宻須<hi>國名</hi>之鼓闕鞏沽洗懐姓九<lb/>
宗<hi>唐之餘民九宗一姓</hi>職官五正命以唐誥而封於夏虚啓以夏<lb/>
政疆以戎索三者皆叔也而有令徳故昭之以分物不<lb/>
然文武成康之伯猶多而不獲是分也唯不尚年也管<lb/>
蔡啓商惎閒王室王於是乎殺管叔而蔡蔡叔以車七<lb/>
乗徒七十人其子蔡仲改行帥徳周公舉之以為已卿<lb/>
士見諸王而命之以蔡其命書云無若爾考之違王命<lb/>
<pb n="KR2c0003_WYG_005-3b"/>
也若之何其使蔡先衛也武王之母弟八人周公為大<lb/>
宰康叔為司寇聃季為司空五叔無官豈尚年哉曹文<lb/>
之昭也晉武之穆也曹為伯甸非尚年也今將尚之是<lb/>
反先王也晉文公為踐土之盟衛成公不在夷叔其母<lb/>
弟也猶先蔡其載書云王若曰晉重魯申衛武蔡甲午<lb/>
鄭㨗齊潘宋王臣莒期藏在周府可覆視也吾子欲復<lb/>
文武之略而不正其徳將如之何萇宏說告劉子與范<lb/>
獻子謀之乃長衛侯於盟<lb/>
<pb n="KR2c0003_WYG_005-4a"/>
　　鄭子大叔卒<lb/>
反自召陵鄭子大叔未至而卒晉趙簡子為之臨甚哀<lb/>
曰黄父之會夫子語我九言曰無始亂無怙富無恃寵<lb/>
無違同無敖禮無驕能無復<hi>扶又</hi>怒無謀非徳無犯非義<lb/>
　　　五年<lb/>
　　魯陽虎之亂<lb/>
季平子行東野還未至卒于房陽虎將以璵璠斂仲梁<lb/>
懷弗與曰改歩改玉陽虎欲逐之告公山不狃不狃曰<lb/>
<pb n="KR2c0003_WYG_005-4b"/>
彼為君也子何怨焉既葬桓子行東野及費子洩為費<lb/>
宰逆勞於郊桓子敬之勞仲梁懷仲梁懷弗敬子洩怒<lb/>
謂陽虎子行之乎九月陽虎囚季桓子及公父文伯而<lb/>
逐仲梁懷冬十月殺公何藐盟桓子於稷門之内庚寅<lb/>
大詛逐公父歜及秦遄皆奔齊　六年二月公侵鄭往<lb/>
不假道於衛及還陽虎使季孟自南門入出自東門舎<lb/>
於豚澤衛侯怒使彌子瑕追之公叔文子老矣輦而如<lb/>
公曰尤人而效之非禮也昭公之難君將以文之舒鼎<lb/>
<pb n="KR2c0003_WYG_005-5a"/>
成之昭兆定之鞶鑑茍可以納之擇用一焉公子與二<lb/>
三臣之子諸侯茍憂之將以為之質此羣臣之所聞也<lb/>
今將以小忿蒙舊徳無乃不可乎大姒之子唯周公康<lb/>
叔為相睦也而效小人以棄之不亦誣乎天將多陽虎<lb/>
之罪以斃之君姑待之若何乃止夏季桓子如晉陽虎<lb/>
強使孟懿子往晉人兼享之孟孫立於房外謂范獻子<lb/>
曰陽虎若不能居魯而息肩於晉所不以為中軍司馬<lb/>
者有如先君獻子曰寡君有官將使其人鞅何知焉獻<lb/>
<pb n="KR2c0003_WYG_005-5b"/>
子謂簡子曰魯人患陽虎矣孟孫知其釁以為必適晉<lb/>
故強為之請以取入焉　七年齊人歸鄆陽闗陽虎居<lb/>
之以為政　八年季寤公鉏極公山不狃皆不得志於<lb/>
季氏叔孫輒無寵於叔孫氏叔仲志不得志於魯故五<lb/>
人因陽虎陽虎欲去三桓以季寤更季氏以叔孫輒更<lb/>
叔孫氏已更孟氏冬十月順祀先公而祈焉辛卯禘於<lb/>
僖公壬辰將享季氏于蒲圃而殺之戒都車曰癸巳至<lb/>
成宰公斂處父告孟孫曰季氏戒都車何故孟孫曰吾<lb/>
<pb n="KR2c0003_WYG_005-6a"/>
弗聞處父曰然則亂也必及於子先備諸與孟孫以壬<lb/>
辰為期陽虎前驅林楚御桓子虞人以鈹盾夾之陽越<lb/>
殿将如蒲圃桓子咋謂林楚曰而先皆季氏之良也爾<lb/>
以是繼之對曰臣聞命後桓子曰何後之有而能以我<lb/>
適孟氏乎孟氏選圉人之壯者築室於門外林楚怒馬<lb/>
及衢而騁陽越射之不中築者闔門陽虎劫公與武叔<lb/>
以伐孟氏公斂處父帥成人與陽氏戰于南門之内弗<lb/>
勝又戰于棘下陽氏敗陽虎說甲如公宫取寳玉大弓<lb/>
<pb n="KR2c0003_WYG_005-6b"/>
以出舎于五父之衢公斂陽請追之孟孫弗許陽欲殺<lb/>
桓子孟孫懼而歸之陽虎入于讙陽關以叛　九年夏<lb/>
陽虎歸寳玉大弓六月伐陽關陽虎使焚萊門師驚犯<lb/>
之而出奔齊請師以伐魯曰三加必取之齊侯將許之<lb/>
鮑文子諫曰臣嘗為𨽻於施氏矣魯未可取也上下猶<lb/>
和衆庻猶睦能事大國而無天災若之何取之陽虎欲<lb/>
勤齊師也齊師罷大臣必多死亡已於是乎奮其詐謀<lb/>
夫陽虎有寵於季氏而將殺季孫以不利魯國而求容<lb/>
<pb n="KR2c0003_WYG_005-7a"/>
焉親富不親仁君焉用之君富於季氏而大於魯國兹<lb/>
陽虎所欲傾覆也魯免其疾而君又收之無乃害乎齊<lb/>
侯執陽虎將東之陽虎願東乃囚諸西鄙載葱靈而逃<lb/>
追而得之囚於齊又以葱靈逃奔宋遂奔晉適趙氏仲<lb/>
尼曰趙氏其世有亂乎<lb/>
　　　八年<lb/>
　　定公侵齊門于陽州<lb/>
公侵齊門于陽州士皆坐列曰顔髙之弓六鈞皆取而<lb/>
<pb n="KR2c0003_WYG_005-7b"/>
傳觀之顔息射人中眉退曰我無勇吾志其目也師退<lb/>
冉猛偽傷足而先其兄會乃呼曰猛也殿苫越生子將<lb/>
待事而名之陽州之役獲焉名之曰陽州<lb/>
　　魯始尚羔<lb/>
齊國夏髙張伐我西鄙晉士鞅趙鞅荀寅救我公會晉<lb/>
師于瓦范獻子執羔趙簡子中行文子皆執鴈魯於是<lb/>
始尚羔<lb/>
　　衛叛晉<lb/>
<pb n="KR2c0003_WYG_005-8a"/>
齊侯鄭伯盟于鹹徴會于衛衞侯欲叛晉諸大夫不可<lb/>
使北宫結如齊而私於齊侯曰執結以侵我齊侯從之<lb/>
乃盟于瑣<hi>七年</hi>晉師將盟衞侯于鄟澤趙簡子曰羣臣誰<lb/>
敢盟衛君者渉佗成何曰我能盟之衞人請執牛耳成<lb/>
何曰衞吾温原也焉得視諸侯將歃渉佗捘衞侯之手<lb/>
及捥衞侯怒王孫賈趨進曰盟以信禮也有如衞君其<lb/>
敢不唯禮是事而受此盟衞侯欲叛晉而患諸大夫王<lb/>
孫賈使次于郊大夫問故公以晉詬語之且曰寡人辱<lb/>
<pb n="KR2c0003_WYG_005-8b"/>
社稷其改卜嗣寡人從焉大夫曰是衞之禍豈君之過<lb/>
也公曰又有患焉謂寡人必以而子厚與大夫之子為<lb/>
質大夫曰茍有益也公子則往羣臣之子敢不皆負羈<lb/>
絏以從將行王孫賈曰茍衞國有難工商未嘗不為患<lb/>
使皆行而後可公以告大夫乃皆將行之行有日公朝<lb/>
國人使賈問焉曰若衞叛晉晉五伐我病何如矣皆曰<lb/>
五伐我猶可以能戰賈曰然則如叛之病而後質焉何<lb/>
遲之有乃叛晉晉人請改盟弗許秋晉士鞅會成桓公<lb/>
<pb n="KR2c0003_WYG_005-9a"/>
侵鄭遂侵衞　九年秋齊侯伐晉夷儀敝無存之父將<lb/>
室之辭以與其弟曰此役也不死反必娶於髙國先登<lb/>
求自門出死於霤下東郭書譲登犂彌從之曰子讓而<lb/>
左我讓而右使登者絶而後下書左彌先下晉車千乗<lb/>
在中牟衞侯將如五氏卜過之龜焦衞侯曰可也衞車<lb/>
當其半寡人當其半敵矣乃過中牟中牟人欲伐之衞<lb/>
禇師圃亡在中牟曰衞雖小其君在焉未可勝也齊師<lb/>
克城而驕其帥又賤遇必敗之不如從齊乃伐齊師敗<lb/>
<pb n="KR2c0003_WYG_005-9b"/>
之齊侯致禚媚杏於衞齊侯賞犂彌辭曰有先登者臣<lb/>
從之晳幘而衣貍製公使視東郭書曰乃夫子也吾貺<lb/>
子公賞東郭書辭曰彼賔旅也乃賞犂彌齊師之在夷<lb/>
儀也齊侯謂夷儀人曰得敝無存者以五家免乃得其<lb/>
尸公三襚之與之犀軒與直蓋而先歸之坐引者以師<lb/>
哭之親推之三　十年晉趙鞅圍衞報夷儀也初衞侯<lb/>
伐邯鄲午於寒氏城其西北而守之宵熸及晉圍衞午<lb/>
以徒七十人門於衞西門殺人於門中曰請報寒氏之<lb/>
<pb n="KR2c0003_WYG_005-10a"/>
役渉佗曰夫子則勇矣然我往必不敢啓門亦以徒七<lb/>
十人旦門焉歩左右皆至而立如植日中不啓門乃退<lb/>
反役晉人討衞之叛故曰由渉佗成何於是執渉佗以<lb/>
求成於衞衞人弗許晉人遂殺渉佗成何奔燕君子曰<lb/>
此之謂棄禮必不鈞詩曰人而無禮胡不遄死渉佗亦<lb/>
遄矣哉　十三年齊侯衞侯次于垂葭使師伐晉將濟<lb/>
河諸大夫皆曰不可邴意兹曰可銳師伐河内傳必數<lb/>
日而後及絳絳不三月不能出河則我既濟水矣乃伐<lb/>
<pb n="KR2c0003_WYG_005-10b"/>
河内齊侯皆斂諸大夫之軒唯邴意兹乗軒<lb/>
　　鄭駟歂用鄧析竹刑<lb/>
鄭駟歂嗣子大叔為政　九年駟歂殺鄧析而用其竹<lb/>
刑君子謂子然於是不忠茍有可以加於國家者棄其<lb/>
邪可也靜女之三章取彤管焉竿旄何以告之取其忠<lb/>
也故用其道不棄其人詩云蔽芾甘棠勿翦勿伐召伯<lb/>
所茇思其人猶愛其樹況用其道而不恤其人乎子然<lb/>
無以勸能矣<lb/>
<pb n="KR2c0003_WYG_005-11a"/>
　　　十年<lb/>
　　齊人歸鄆讙龜隂之田<lb/>
春及齊平夏公會齊侯于祝其實夾谷孔丘相犂彌言<lb/>
於齊侯曰孔丘知禮而無勇若使萊人以兵劫魯侯必<lb/>
得志焉齊侯從之孔丘以公退曰士兵之兩君合好而<lb/>
裔夷之俘以兵亂之非齊君所以命諸侯也裔不謀夏<lb/>
夷不亂華俘不干盟兵不偪好於神為不祥於徳為愆<lb/>
義於人為失禮君必不然齊侯聞之遽辟之將盟齊人<lb/>
<pb n="KR2c0003_WYG_005-11b"/>
加於載書曰齊師出竟而不以甲車三百乗從我者有<lb/>
如此盟孔丘使兹無還揖對曰而不反我汶陽之田吾<lb/>
以共命者亦如之齊侯將享公孔丘謂梁丘據曰齊魯<lb/>
之故吾子何不聞焉事既成矣而又享之是勤執事也<lb/>
且犧象不出門嘉樂不野合饗而既具是棄禮也若其<lb/>
不具用秕稗也用秕稗君辱棄禮名惡子盍圖之夫享<lb/>
所以昭徳也不昭不如其已也乃不果享齊人來歸鄆<lb/>
讙龜隂之田<lb/>
<pb n="KR2c0003_WYG_005-12a"/>
　　宋寵向魋<lb/>
宋公子地嬖蘧富獵十一分其室而以其五與之公子<lb/>
地有白馬四公嬖向魋魋欲之公取而朱其尾鬛以與<lb/>
之地怒使其徒抶魋而奪之魋懼將走公閉門而泣之<lb/>
目盡腫母弟辰曰子分室以與獵也而獨卑魋亦有頗<lb/>
焉子為君禮不過出竟君必止子公子地出奔陳公弗<lb/>
止辰為之請弗聽辰曰是我迋吾兄也吾以國人出君<lb/>
誰與處冬母弟辰曁仲佗石彄出奔陳　十一年春入<lb/>
<pb n="KR2c0003_WYG_005-12b"/>
于蕭以叛秋樂大心從之大為宋患寵向魋故也<lb/>
　　　十二年<lb/>
　　衞公孟彄伐曹<lb/>
衞公孟彄伐曹克郊還滑羅殿未出不退於列其御曰<lb/>
殿而在列其為無勇乎羅曰與其素厲寧為無勇<lb/>
　　魯墮三都<lb/>
仲由為季氏宰將墮三都於是叔孫氏墮郈季氏將墮<lb/>
費公山不狃叔孫輒帥費人以襲魯公與三子入于季<lb/>
<pb n="KR2c0003_WYG_005-13a"/>
氏之宫登武子之臺費人攻之弗克入及公側仲尼命<lb/>
申句<hi>劬</hi>須樂頎下伐之費人北國人追之敗諸姑蔑二<lb/>
子奔齊遂墮費將墮成公斂處父謂孟孫墮成齊人必<lb/>
至北門且成孟氏之保障也無成是無孟氏也子偽不<lb/>
知我將不墮冬公圍成弗克<lb/>
　　　十三年<lb/>
　　衞逐公叔氏<lb/>
初衞公叔文子朝而請享靈公退見史鰌而告之史鰌<lb/>
<pb n="KR2c0003_WYG_005-13b"/>
曰子必禍矣子富而君貪罪其及子乎文子曰其若之<lb/>
何史鰌曰無害子臣可以免富而能臣必免於難上下<lb/>
同之戍也驕其亡乎富而不驕者鮮吾唯子之見驕而<lb/>
不亡者未之有也戍必與焉及文子卒衞侯始惡於公<lb/>
叔戍以其富也公叔戍又將去夫人之黨夫人愬之曰<lb/>
戍將為亂　十四年春衞侯逐公叔戍與其黨故趙陽<lb/>
奔宋戍來奔<lb/>
　　　十四年<lb/>
<pb n="KR2c0003_WYG_005-14a"/>
　　衞蒯聵輒爭國<lb/>
衞侯為夫人南子召宋朝太子蒯瞶獻盂于齊過宋野<lb/>
野人歌之曰既定爾婁豬盍歸吾艾豭太子羞之謂戲<lb/>
陽速曰從我而朝少君少君見我我顧乃殺之速曰諾<lb/>
乃朝夫人夫人見太子太子三顧速不進夫人見其色<lb/>
啼而走曰蒯瞶將殺余公執其手以登臺太子奔宋盡<lb/>
逐其黨太子告人曰戲陽速禍余戲陽速曰太子則禍<lb/>
余太子無道使余殺其母余不許將戕於余若殺夫人<lb/>
<pb n="KR2c0003_WYG_005-14b"/>
將以余説余是故許而弗為以紓余死諺曰民保於信<lb/>
吾以信義也　哀二年初衞侯逰于郊子南僕公曰余<lb/>
無子將立女不對他日又謂之對曰郢不足以辱社稷<lb/>
君其改圖君夫人在堂三揖在下君命祗辱夏靈公卒<lb/>
夫人曰命公子郢為太子君命也對曰郢異於他子且<lb/>
君沒於吾手若有之郢必聞之且亡人之子輒在乃立<lb/>
輒六月晉趙鞅納衞太子于戚使太子絻八人衰絰偽<lb/>
自衞逆者告於門哭而入遂居之　三年齊國夏衞石<lb/>
<pb n="KR2c0003_WYG_005-15a"/>
曼姑帥師圍戚　十二年公㑹吳于橐皐吳徴㑹于衞<lb/>
初衞殺吳行人且姚而懼謀於行人子羽子羽曰呉方<lb/>
無道無乃辱吾君不如止也子木曰吳方無道國無道<lb/>
必弃疾於人往也長木之斃無不摽也國狗之瘈無不<lb/>
噬也而況大國乎秋衞侯㑹吳于鄖吳人藩衞侯之舎<lb/>
子服景伯謂子貢曰夫諸侯之㑹事既畢矣侯伯致禮<lb/>
地主歸餼以相辭也今吴不行禮於衞而藩其君舎以<lb/>
難之子盍見大宰乃請束錦以行語及衞故大宰嚭曰<lb/>
<pb n="KR2c0003_WYG_005-15b"/>
寡君願事衞君衞君之來也緩故將止之子貢曰衞君<lb/>
之來必謀於其衆其衆或欲或否是以緩來其欲來者<lb/>
子之黨也其不欲來者子之讎也若執衞君是墮黨而<lb/>
崇讎也且合諸侯而執衞君誰敢不懼墮黨崇讎而懼<lb/>
諸侯或者難以霸乎大宰嚭説乃舍衞侯衞侯歸效夷<lb/>
言子之尚幼曰君必不免其死於夷乎執焉而又説其<lb/>
言從之固矣　十五年衞孔圉娶太子蒯聵之姊生悝<lb/>
孔氏之豎渾良夫長而美孔文子卒通於内太子在戚<lb/>
<pb n="KR2c0003_WYG_005-16a"/>
孔姬使之焉太子與之言曰茍使我入獲國服冕乗軒<lb/>
三死無與與之盟為請於伯姬閏月良夫與太子入昬<lb/>
二人蒙衣而乗寺人羅御如孔氏孔伯姬杖戈而先太<lb/>
子與五人介輿豭從之迫孔悝於厠強盟之遂劫以登<lb/>
臺欒寧將飲酒炙未熟聞亂使告季子召獲駕乗車行<lb/>
爵食炙奉衞侯輒來奔季子將入遇子羔將出曰門已<lb/>
閉矣季子曰吾姑至焉子羔曰弗及不踐其難季子曰<lb/>
食焉不辟其難子羔遂出子路入及門公孫敢門焉曰<lb/>
<pb n="KR2c0003_WYG_005-16b"/>
無入為也季子曰是公孫也求利焉而逃其難由不然<lb/>
利其禄必救其患有使者出乃入曰太子焉用孔悝雖<lb/>
殺之必或繼之且曰太子無勇若燔臺半必舍孔叔太<lb/>
子聞之懼下石乞盂黶敵子路以戈擊之斷纓子路曰<lb/>
君子死冠不免結纓而死孔子聞衞亂曰柴也其來由<lb/>
也死矣孔悝立莊公莊公害故政欲盡去之先謂司徒<lb/>
瞞成曰寡人離病於外久矣子請亦嘗之歸告褚師比<lb/>
欲與之伐公不果　十六年春瞞成褚師比出奔宋衞<lb/>
<pb n="KR2c0003_WYG_005-17a"/>
侯使鄢武子告於周曰蒯聵得罪於君父君母逋竄於<lb/>
晉晉以王室之故不棄兄弟寘諸河上天誘其衷獲嗣<lb/>
守封焉使下臣肸敢告執事王使單平公對曰肸以嘉<lb/>
命來告余一人往謂叔父余嘉乃成世復爾禄次敬之<lb/>
哉方天之休弗敬弗休悔其可追六月衞侯飲孔悝酒<lb/>
於平陽重酬之大夫皆有納焉醉而送之夜半而遣之<lb/>
載伯姬於平陽而行出奔宋衞侯占夢嬖人求酒於大<lb/>
叔僖子不得與卜人比而告公曰君有大臣在西南隅<lb/>
<pb n="KR2c0003_WYG_005-17b"/>
弗去懼害乃逐大叔遺衞侯謂渾良夫曰吾繼先君而<lb/>
不得其器若之何良夫代執火者而言曰疾與亡君皆<lb/>
君之子也召之而擇材焉可也若不材器可得也豎告<lb/>
太子太子劫公而強盟之且請殺良夫公曰其盟免三<lb/>
死曰請三之後有罪殺之公曰諾哉　十七年衞侯為<lb/>
虎幄於籍圃成求令名者而與之始食焉太子請使良<lb/>
夫良夫乗衷甸兩牡紫衣狐裘至袒裘不釋劒而食大<lb/>
子使牽以退數之以三罪而殺之晉趙鞅使告於衞曰<lb/>
<pb n="KR2c0003_WYG_005-18a"/>
君之在晉也志父為主請君若太子來以免志父衞侯<lb/>
辭以難太子又使㭬之夏趙鞅圍衞齊國觀陳瓘救衞<lb/>
簡子曰我卜伐衞未卜與齊戰乃還秋衞侯夢於北宫<lb/>
見人登昆吾之觀被髮北靣而譟曰登此昆吾之虚緜<lb/>
緜生之𤓰余為渾良夫呌天無辜衞侯貞卜其繇曰如<lb/>
魚竀尾衡流而方<hi>蒲郎</hi>羊裔焉大國滅之將亡闔門塞竇<lb/>
乃自後踰冬十月晉復伐衞入其郛將入城簡子曰止<lb/>
叔向有言曰怙亂滅國者無後衞人出莊公而與晉平<lb/>
<pb n="KR2c0003_WYG_005-18b"/>
晉立襄公之孫般師而還十一月衞侯自鄄入般師出<lb/>
初公登城以望見戎州<hi>戎邑</hi>問之以告公曰我姬姓也何<lb/>
戎之有焉翦之公使匠久公欲逐石圃未及而難作辛<lb/>
已石圃因匠氏攻公公闔門而請弗許踰於北方而隊<lb/>
折股戎州人攻之公入於戎州已氏初公自城上見已<lb/>
氏之妻髮美使髠之以為吕姜髢既入焉而示之璧曰<lb/>
活我吾與女璧已氏曰殺女璧其焉往遂殺之而取其<lb/>
璧衞人復公孫般師而立之十二月齊人伐衞衞人請<lb/>
<pb n="KR2c0003_WYG_005-19a"/>
平立公子起執般師以歸　十八年夏衞石圃逐其君<lb/>
起起奔齊衞侯輒自齊復歸逐石圃而復石魋與大叔<lb/>
遺　二十五年五月衞侯出奔宋衞侯為靈臺於藉圃<lb/>
與諸大夫飲酒焉褚師聲子韤而登席公怒辭曰臣有<lb/>
疾異於人若見之君將㱿之是以不敢公愈怒大夫辭<lb/>
之不可褚師出與司寇亥乗曰今日幸而後亡公之入<lb/>
也奪南氏邑而奪司寇亥政公使侍人納公文懿子之<lb/>
車於池初衞人翦夏丁氏以其帑賜彭封彌子彌子飲<lb/>
<pb n="KR2c0003_WYG_005-19b"/>
公酒納夏戊之女嬖以為夫人其弟期為司徒夫人寵<lb/>
衰期得罪公使三匠久公使優狡盟拳彌而甚近信之<lb/>
故褚師比公孫彌牟公文要司寇亥司徒期因三匠與拳<lb/>
彌以作亂皆執利兵無者執斤譟以攻公鄄子士請禦<lb/>
之彌援其手曰子則勇矣將若君何不見先君乎且君<lb/>
嘗在外矣豈必不反當今不可衆怒難犯休而易間也<lb/>
乃出將適蒲彌曰晉無信不可將適鄄彌曰齊晉爭我<lb/>
不可將適泠彌曰魯不足與請適城鉏以鈎越越有君<lb/>
<pb n="KR2c0003_WYG_005-20a"/>
乃適城鉏彌曰衞盜不可知也請速自我始乃載寳以<lb/>
歸公為支離之卒因祝史揮以侵衞衞人病之懿子知<lb/>
之見子之請逐之揮在朝使吏遣諸其室揮出信弗内<lb/>
五日乃館諸外里遂有寵使如越請師　二十六年五<lb/>
月叔孫舒帥師㑹越皐如后庸宋樂茷納衞侯文子欲<lb/>
納之懿子曰君愎而虐少待之必毒於民乃睦於子矣<lb/>
師侵外州大獲出禦之大敗文子使王孫齊私於皐如<lb/>
曰子將大滅衞乎抑納君而已乎皐如曰寡君之命納<lb/>
<pb n="KR2c0003_WYG_005-20b"/>
衞君而已文子致衆而問焉曰君以蠻夷伐國國幾亡<lb/>
矣請納之衆曰勿納曰彌牟亡而有益請自北門出衆<lb/>
曰勿出重賂越人申開守陴納公公不敢入師還立悼<lb/>
公南氏相之以城鉏與越人公曰期則為此令茍有怨<lb/>
於夫人者報之司徒期聘於越公奪之幣期告王王命<lb/>
取之期以衆取之公怒殺期之甥之為大子者遂卒於<lb/>
越衞出公自城鉏使以弓問子贛且曰吾其入乎子贛<lb/>
稽首受弓對曰臣不識也私於使者曰昔成公孫於陳<lb/>
<pb n="KR2c0003_WYG_005-21a"/>
寗武子孫莊子為宛濮之盟而君入獻公孫于齊子<lb/>
鮮子展為夷儀之盟而君入今君再在孫矣内不聞獻<lb/>
之親外不聞成之卿則賜不識所由入也詩曰無競惟<lb/>
人四方其順之若得其人四方以為主而國於何有<lb/>
　　　十五年<lb/>
　　邾隱公來朝<lb/>
邾隱公來朝子貢觀焉邾子執玉髙其容仰公受玉卑<lb/>
其容俯子貢曰以禮觀之二君者皆有死亡焉夫禮死<lb/>
<pb n="KR2c0003_WYG_005-21b"/>
生存亡之體也將左右周旋進退俯仰於是乎取之朝<lb/>
祀喪戎於是乎觀之今正月相朝而皆不度心已亡矣<lb/>
嘉事不體何以能久髙仰驕也卑俯替也驕近亂替近<lb/>
疾君為主其先亡乎五月壬申公薨仲尼曰賜不幸言<lb/>
而中是使賜多言者也<lb/>
　　哀公<lb/>
　　　三年<lb/>
　　桓僖災<lb/>
<pb n="KR2c0003_WYG_005-22a"/>
夏五月司鐸<hi>官名</hi>火火踰公宫桓僖災南宫敬叔至命周<lb/>
人出御書俟於宫曰庀女而不在死子服景伯至命宰<lb/>
人出禮書以待命命不共有常刑校人乗馬巾車脂轄<lb/>
百官官備府庫慎守官人肅給濟濡帷幕鬱攸從之蒙<lb/>
葺公屋自犬廟始外内以悛助所不給有不用命則有<lb/>
常刑公父文伯至命校人駕乗車季桓子至御公立於<lb/>
象魏之外命藏象魏曰舊章不可亡也富父槐至曰無<lb/>
備而官辦者猶拾瀋也於是去表之稿道還公宫孔子<lb/>
<pb n="KR2c0003_WYG_005-22b"/>
在陳聞火曰其桓僖乎<lb/>
　　季孫有疾命正常以後事<lb/>
秋季孫有疾命正常曰無死南孺子之子男也則以告<lb/>
而立之女也則肥也可南氏生男正常載以如朝吿曰<lb/>
夫子有遺言命其圉臣曰南氏生男則以告於君與大<lb/>
夫而立之今生矣男也敢告遂奔衞康子請退公使共<lb/>
劉視之則或殺之矣乃討之召正常正常不反<lb/>
　　　五年<lb/>
<pb n="KR2c0003_WYG_005-23a"/>
　　齊陽生弑荼<lb/>
齊燕姬生子不成而死諸子鬻姒之子荼嬖諸大夫恐<lb/>
其為大子也言於公曰君之齒長矣未有大子若之何<lb/>
公曰二三子閒於憂虞則有疾疢亦姑謀樂何憂於無<lb/>
君公疾使國惠子髙昭子立荼寘羣公子於萊秋齊景<lb/>
公卒冬十月公子嘉公子駒公子黔奔衞公子鉏公子<lb/>
陽生來奔萊人歌之曰景公死乎不與埋三軍之事乎<lb/>
不與謀師乎師乎何黨之乎　六年齊陳乞偽事髙國<lb/>
<pb n="KR2c0003_WYG_005-23b"/>
者每朝必驂乗焉所從必言諸大夫曰彼皆偃蹇將棄<lb/>
子之命皆曰髙國得君必偪我盍去諸子蚤圖之圖之<lb/>
莫如盡滅之需事之下也又謂諸大夫曰二子者禍矣<lb/>
恃得君而欲謀二三子曰國之多難貴寵之由盡去之<lb/>
而後君定盍及其未作也先諸作而後悔亦無及也大<lb/>
夫從之夏六月陳乞鮑牧及諸大夫以甲入於公宫昭<lb/>
子聞之與惠子乗如公戰於莊敗國夏奔莒遂及髙張<lb/>
晏圉弦施來奔八月陳僖子使召公子陽生逮夜至於<lb/>
<pb n="KR2c0003_WYG_005-24a"/>
齊僖子使子士之母養之與饋者皆入冬十月丁卯立<lb/>
之將盟鮑子醉而往其臣差車鮑㸃曰此誰之命也陳<lb/>
子曰受命於鮑子遂誣鮑子曰子之命也鮑子曰女忘<lb/>
君之為孺子牛而折其齒乎而背之也悼公稽首曰吾<lb/>
子奉義而行者也若我可不必亡一大夫若我不可不<lb/>
必亡一公子義則進否則退敢不唯子是從廢興無以<lb/>
亂則所願也鮑子曰誰非君之子乃受盟使胡姬以安<lb/>
孺子如賴去鬻姒公使朱毛告於陳子曰微子則不及<lb/>
<pb n="KR2c0003_WYG_005-24b"/>
此然君異於器不可以二器二不匱君二多難敢布諸<lb/>
大夫僖子泣曰君舉不信羣臣乎以齊國之困困又有<lb/>
憂少君不可以訪是以求長君庶亦能容羣臣乎不然<lb/>
夫孺子何罪毛復命公悔之毛曰君大訪於陳子而圖<lb/>
其小可也使毛遷孺子於駘不至殺諸野幕之下　八<lb/>
年或譖胡姬於齊侯曰安孺子之黨也六月齊侯殺胡<lb/>
姬鮑牧謂羣公子曰使女有馬千乗乎公子愬之公謂<lb/>
鮑子或譖子子姑居於潞以察之若有之則分室以行<lb/>
<pb n="KR2c0003_WYG_005-25a"/>
若無之則反子之所出門使以三分之一行半道使以<lb/>
二乗及潞麇之以入遂殺之<lb/>
　　鄭駟秦富而侈<lb/>
鄭駟秦富而侈嬖大夫也而常陳卿之車服於其庭鄭<lb/>
人惡而殺之子思曰詩曰不解于位民之攸塈不守其<lb/>
位而能久者鮮矣商頌曰不僭不濫不敢怠皇命以多<lb/>
福<lb/>
　　　六年<lb/>
<pb n="KR2c0003_WYG_005-25b"/>
　　楚滅陳<lb/>
吳伐陳楚子曰吾先君與陳有盟不可以不救乃救陳<lb/>
師于城父將救陳卜戰不吉卜退不吉王曰然則死也<lb/>
再敗楚師不如死棄盟逃讎亦不如死死一也其死讎<lb/>
乎命公子申為王不可則命公子結亦不可則命公子<lb/>
啟五辭而後許將戰王有疾卒於城父子閭退曰君王<lb/>
舎其子而譲羣臣敢忘君乎從君之命順也立君之子<lb/>
亦順也二順不可失也與子西子期謀潛師閉塗逆越<lb/>
<pb n="KR2c0003_WYG_005-26a"/>
女之子章立之而後還是嵗也有雲如衆赤鳥夾日以<lb/>
飛三日楚子使問諸周大史周大史曰其當王身乎若<lb/>
禜之可移於令尹司馬王曰除腹心之疾而寘諸股肱<lb/>
何益不榖不有大過天其夭諸有罪受罰又焉移之遂<lb/>
弗禜初昭王有疾卜曰河為崇王弗祭大夫請祭諸郊<lb/>
王曰三代命祀祭不越望江漢睢漳楚之望也禍福之<lb/>
至不是過也不榖雖不徳河非所獲罪也遂弗祭孔子<lb/>
曰楚昭王知大道矣其不失國也宜哉夏書曰惟彼陶<lb/>
<pb n="KR2c0003_WYG_005-26b"/>
唐帥彼天常有此冀方今失其行亂其紀綱乃滅而亡<lb/>
又曰允出兹在兹由已率常可矣　九年夏楚人伐陳<lb/>
陳即吳故也　十年冬楚子期伐陳吳延州來季子救<lb/>
陳謂子期曰二君不務徳而力爭諸侯民何罪焉我請<lb/>
退以為子名務徳而安民乃還　十五年楚子西子期<lb/>
伐吳陳侯使公孫貞子弔焉及良而卒將以尸入吳子<lb/>
使大宰嚭勞且辭曰以水潦之不時無乃廩然隕大夫<lb/>
之尸以重寡君之憂寡君敢辭上介芋尹蓋對曰寡君<lb/>
<pb n="KR2c0003_WYG_005-27a"/>
聞楚為不道荐伐吳國滅厥民人寡君使蓋備使弔君<lb/>
之下吏無禄使人逢天之慼大命隕隊絶世於良廢日<lb/>
共積一日遷次今君命逆使人曰無以尸造於門是我<lb/>
寡君之命委于草莾也且臣聞之曰事死如事生禮也<lb/>
於是乎有朝聘而終以尸將事之禮又有朝聘而遭喪<lb/>
之禮若不以尸將命是遭喪而還也無乃不可乎以禮<lb/>
防民猶或踰之今大夫曰死而棄之是棄禮也其何以<lb/>
為諸侯主先民有言曰無穢虐士備使奉尸將命茍我<lb/>
<pb n="KR2c0003_WYG_005-27b"/>
寡君之命達于君所雖隕於深淵則天命也非君與渉<lb/>
人之過也吳人内之　十七年楚白公之亂陳人恃其<lb/>
聚而侵楚楚既寧將取陳麥楚子問帥于大師子榖與<lb/>
葉公諸梁子榖曰右領差車與左史老皆相令尹司馬<lb/>
以伐陳其可使也子髙曰率賤民慢之懼不用命焉子<lb/>
榖曰觀丁父鄀俘也武王以為軍率是以克州蓼服隨<lb/>
唐大啓羣蠻彭仲爽申俘也文王以為令尹實縣申息<lb/>
朝陳蔡封畛於汝唯其任也何賤之有子髙曰天命不<lb/>
<pb n="KR2c0003_WYG_005-28a"/>
諂令尹有憾於陳天若亡之其必令尹之子是與君盍<lb/>
舎焉臣懼右領與左史有二俘之賤而無其令徳也王<lb/>
卜之武城尹吉使帥師取陳麥陳人御之敗遂圍陳秋<lb/>
七月滅陳<lb/>
　　　七年<lb/>
　　魯伐邾吳齊伐魯<lb/>
夏公會吳于鄫季康子欲伐邾乃饗大夫以謀之子服<lb/>
景伯曰小所以事大信也大所以保小仁也背大國不<lb/>
<pb n="KR2c0003_WYG_005-28b"/>
信伐小國不仁民保於城城保於徳失二德者危將焉<lb/>
保孟孫曰二三子以為何如惡賢而逆之對曰禹合諸<lb/>
侯于塗山執玉帛者萬國今其存者無數十焉唯大不<lb/>
字小小不事大也知必危何故不言魯德如邾而以衆<lb/>
加之可乎不樂而出秋伐邾及范門猶聞鐘聲大夫諫<lb/>
不聽茅成子請告於吳不許曰魯擊柝聞於邾吳二千<lb/>
里不三月不至何及於我且國内豈不足成子以茅叛<lb/>
師遂入邾處其公宫衆師晝掠以邾子益來獻于亳社<lb/>
<pb n="KR2c0003_WYG_005-29a"/>
囚諸負瑕邾茅夷鴻以束帛乗韋自請救於吳曰魯弱<lb/>
晉而逺吳馮恃其衆而背君之盟辟君之執事以陵我<lb/>
小國邾非敢自愛也懼君威之不立君威之不立小國<lb/>
之憂也若夏盟於鄫衍秋而背之成求而不違四方諸<lb/>
侯其何以事君且魯賦八百乗君之貳也邾賦六百乗<lb/>
君之私也以私奉貳唯君圖之吳子從之　八年吳為<lb/>
邾故將伐魯問於叔孫輒叔孫輒對曰魯有名而無情<lb/>
伐之必得志焉退而告公山不狃公山不狃曰非禮也<lb/>
<pb n="KR2c0003_WYG_005-29b"/>
君子違不適讎國未臣而有伐之奔命焉死之可也所<lb/>
託也則隱且夫人之行也不以所惡廢鄉今子以小惡<lb/>
而欲覆宗國不亦難乎若使子率子必辭王將使我子<lb/>
張病之王問於子洩對曰魯雖無與立必有與斃諸侯<lb/>
將救之未可以得志焉晉與齊楚輔之是四讎也夫魯<lb/>
齊晉之脣脣亡齒寒君所知也不救何為三月吳伐我<lb/>
子洩率故道險從武城初武城人或有因於吳竟田焉<lb/>
拘鄫人之漚菅者曰何故使吾水滋及吳師至拘者道<lb/>
<pb n="KR2c0003_WYG_005-30a"/>
之以伐武城克之克東陽而進舎於五梧明日舎於蠶<lb/>
室公賔庚公甲叔子與戰于夷獲叔子與析朱鉏獻於<lb/>
王王曰此同車必使能國未可望也明日舎於庚宗遂<lb/>
次于泗上微虎欲宵攻王舎私屬徒七百人三踊於幕<lb/>
庭卒三百人有若與焉或謂季孫曰不足以害吳而多<lb/>
殺國士不如已也乃止之吳子聞之一夕三遷吳人行<lb/>
成乃盟齊悼公之來也季康子以其妹妻之即位而逆<lb/>
之季魴侯通焉女言其情弗敢與也齊侯怒使如吳請<lb/>
<pb n="KR2c0003_WYG_005-30b"/>
師將以伐我乃歸邾子邾子又無道吳子使大宰子餘<lb/>
討之囚諸樓臺栫之以棘使諸大夫奉大子革以為政<lb/>
秋及齊平齊閭丘明來涖盟且逆季姬以歸　九年春<lb/>
齊侯使公孟綽辭師於吳吳子曰昔嵗寡人聞命今又<lb/>
革之不知所從將進受命於君秋吳城邗<hi>寒</hi>溝通江淮<lb/>
冬吳子使來儆師伐齊　十年春邾隱公來奔齊甥也<lb/>
故遂奔齊公㑹吳子邾子郯子伐齊南鄙齊人弑悼公<lb/>
赴于師吳子三日哭於軍門之外徐承帥舟師將自海<lb/>
<pb n="KR2c0003_WYG_005-31a"/>
入齊齊人敗之呉師乃還　十一年春齊國書髙無㔻<lb/>
帥師伐我及清孟孺子泄帥右師冉求帥左師及齊師<lb/>
戰于郊師入齊軍右師奔齊人從之孟之側後入以為<lb/>
殿抽矢䇿其馬曰馬不進也林不狃之伍曰走乎不狃<lb/>
曰誰不如曰然則止乎不狃曰惡賢徐歩而死師獲甲<lb/>
首八十齊人不能師宵諜曰齊人遁公為與其嬖僮汪<lb/>
錡乗皆死皆殯孔子曰能執干戈以衞社稷可無殤也<lb/>
冉有用矛於齊師故能入其軍孔子曰義也夏為郊戰<lb/>
<pb n="KR2c0003_WYG_005-31b"/>
故公㑹吳子伐齊中軍從王胥門巢將上軍王子姑曹<lb/>
將下軍展如將右軍齊國書將中軍髙無㔻將上軍宗<lb/>
樓將下軍陳僖子謂其弟書爾死我必得志宗子陽與<lb/>
閭丘明相厲也桑掩胥御國子公孫夏曰二子必死將<lb/>
戰公孫夏命其徒歌虞殯陳子行命其徒具含玉公孫<lb/>
揮命其徒曰人㝷約吳髮短東郭書使問弦多以琴曰<lb/>
吾不復見子矣陳書曰此行也吾聞鼓而已不聞金矣<lb/>
甲戌戰於艾陵大敗齊師獲國書公孫夏閭丘明陳書<lb/>
<pb n="KR2c0003_WYG_005-32a"/>
東郭書革車八百乗甲首三千人以獻于公公使大史<lb/>
固歸國子之元寘之新篋褽之以𤣥纁加組帶焉寘書<lb/>
于其上曰天若不識不衷何以使下國　十二年公會<lb/>
吳于橐皐吳子使大宰嚭請㝷盟公不欲使子貢對曰<lb/>
盟所以周信也故心以制之玉帛以奉之言以結之明<lb/>
神以要之寡君以為茍有盟焉弗可改也已若猶可改<lb/>
日盟何益今吾子曰必尋盟若可尋也亦可寒也乃不<lb/>
尋盟吳徴會於衞衞侯會呉于鄖　十三年夏公會單<lb/>
<pb n="KR2c0003_WYG_005-32b"/>
平公晉定公呉夫差於黄池秋七月辛丑盟吳晉爭先<lb/>
吳人曰於周室我為長晉人曰於姬姓我為伯趙鞅呼<lb/>
司馬寅曰日旰矣大事未成二臣之罪也建鼓整列二<lb/>
臣死之長幼必可知也對曰請姑視之反曰肉食者無<lb/>
墨今吳王有墨國勝乎大子死乎且夷德輕不忍久請<lb/>
少待之乃先晉人吳人將以公見晉侯子服景伯對使<lb/>
者曰王合諸侯則伯帥侯牧以見于王伯合諸侯則侯<lb/>
帥子男以見於伯自王以下朝聘玉帛不同故敝邑之<lb/>
<pb n="KR2c0003_WYG_005-33a"/>
職貢於吳有豐於晉無不及焉今諸侯會而君將以寡<lb/>
君見晉君則晉成為伯矣敝邑將改職貢魯賦於吳八<lb/>
百乗若為子男則將半邾以屬於吳而如邾以事晉且<lb/>
執事以伯召諸侯而以侯終之何利之有焉吳人乃止<lb/>
既而悔之將囚景伯景伯曰何也立後於魯矣遲速唯<lb/>
命遂囚以還及戸牖謂大宰曰魯將以十月上辛有事<lb/>
於上帝先王季辛而畢何世有職焉若不會祝宗將曰<lb/>
吳實然且謂魯不共而執其賤者何損焉大宰嚭言於<lb/>
<pb n="KR2c0003_WYG_005-33b"/>
王乃歸景伯吳申叔儀乞糧於公孫有山氏曰佩玉橤<lb/>
兮余無所繫之㫖酒一盛兮余與褐之父睨之對曰粱<lb/>
則無矣麤則有之若登首山以呼曰庚癸乎則諾<hi>庚西方主</hi>
<hi>榖癸北方主水</hi>王欲伐宋大宰嚭曰可勝也而弗能居也乃歸<lb/>
　　宋伐曹<lb/>
宋人圍曹初曹人或夢衆君子立於社宫而謀亡曹曹<lb/>
叔振鐸請待公孫彊許之旦而求之曹無之戒其子曰<lb/>
我死爾聞公孫彊為政必去之及曹伯陽即位好田弋<lb/>
<pb n="KR2c0003_WYG_005-34a"/>
曹鄙人公孫彊好弋獲白鴈獻之且言田弋之說說之<lb/>
因訪政事大說之有寵使為司城以聽政夢者之子乃<lb/>
行彊言霸說於曹伯曹伯從之乃背晉而奸宋宋人伐<lb/>
之晉人不救築五邑於其郊<hi>七年</hi>　八年春宋公將還曹<lb/>
人詬之公怒命反之遂滅曹執曹伯及司城彊以歸殺<lb/>
之<lb/>
　　　九年<lb/>
　　鄭圍宋取邑大敗晉卜救鄭<lb/>
<pb n="KR2c0003_WYG_005-34b"/>
鄭武子䞉之嬖許瑕求邑無以與之請外取許之故圍<lb/>
宋雍邱宋皇瑗圍鄭師每日遷舎壘合鄭師哭子姚救<lb/>
之大敗二月宋取鄭師于雍丘使有能者無死以郟張<lb/>
與鄭羅歸晉趙鞅卜救鄭遇水適火占諸史趙史墨史<lb/>
龜史龜曰是謂沈陽可以興兵利以伐姜不利子商史<lb/>
墨曰盈水名也<hi>趙姓</hi>子水位也<hi>宋姓</hi>名位敵不可干也炎帝<lb/>
為火師姜姓其後也水勝火伐姜則可史趙曰是謂如<lb/>
川之滿不可㳺也鄭方有罪不可救也救鄭則不吉不<lb/>
<pb n="KR2c0003_WYG_005-35a"/>
知其他陽虎以周易筮之遇泰䷊<hi>乾下坤上</hi>之需䷄<hi>乾下</hi>
<hi>坎上</hi>曰宋方吉不可與也微子啓帝乙之元子也宋鄭甥<lb/>
舅也<hi>宋商後今得帝乙之封故知宋吉帝乙紂父</hi>祉禄也若帝乙之元子歸<lb/>
妹而有吉禄我安得吉焉乃止　十年夏趙鞅帥師伐<lb/>
齊大夫請卜之趙孟曰吾卜於此起兵事不再令卜不<lb/>
襲吉行也於是乎取犂及轅毁髙唐之郭侵及賴而還<lb/>
　　　十一年<lb/>
　　陳轅頗出奔鄭<lb/>
<pb n="KR2c0003_WYG_005-35b"/>
夏陳轅頗出奔鄭初轅頗為司徒賦封田以嫁公女有<lb/>
餘以為已大器國人逐之故出道渴其族轅咺進稻醴<lb/>
粱糗腵脯焉喜曰何其給也對曰器成而具曰何不吾<lb/>
諫對曰懼先行<lb/>
　　衞大叔疾出奔宋<lb/>
衞大叔疾出奔宋初疾娶於宋子朝其娣嬖子朝出孔<lb/>
文子使疾出其妻而妻之疾使侍人誘其初妻之娣寘<lb/>
於犂而為之一宫如二妻文子怒欲攻之仲尼止之遂<lb/>
<pb n="KR2c0003_WYG_005-36a"/>
奪其妻或淫于外州外州人奪之軒以獻耻是二者故<lb/>
出初文子之將攻大叔也訪於仲尼仲尼曰胡簋之事<lb/>
則嘗學之矣甲兵之事未之聞也退命駕而行曰鳥則<lb/>
擇木木豈能擇鳥文子遽止之曰圉豈敢度其私訪衞<lb/>
國之難也將止魯人以幣召之乃歸<lb/>
　　季孫用田賦<lb/>
季孫欲以田賦使冉有訪諸仲尼仲尼曰丘不識也三<lb/>
發卒曰子為國老待子而行若之何子之不言也仲尼<lb/>
<pb n="KR2c0003_WYG_005-36b"/>
不對而私於冉有曰君子之行也度於禮施取其厚事<lb/>
舉其中斂從其薄如是則以丘亦足矣若不度於禮而<lb/>
貪冒無厭則雖以田賦將又不足且子季孫若欲行而<lb/>
法則周公之典在若欲茍而行又何訪焉弗聽　十二<lb/>
年春王正月用田賦<lb/>
　　　十二年<lb/>
　　昭夫人孟子卒<lb/>
夏昭夫人孟子卒孔子與弔適季氏季氏不絻放絰而<lb/>
<pb n="KR2c0003_WYG_005-37a"/>
拜<lb/>
　　　十四年<lb/>
　　西狩獲麟<lb/>
春西狩于大野叔孫氏之車子鉏商獲麟以為不祥以<lb/>
賜虞人仲尼觀之曰麟也然後取之<lb/>
　　小邾射以句繹來奔<lb/>
小邾射以句繹來奔曰使季路要我吾無盟矣使子路<lb/>
子路辭季康子使冉有謂之曰千乗之國不信其盟而<lb/>
<pb n="KR2c0003_WYG_005-37b"/>
信子之言子何辱焉對曰魯有事于小邾不敢問故死<lb/>
其城下可也彼不臣而濟其言是義之也由弗能<lb/>
　　陳常弑簡公<lb/>
齊簡公之在魯也闞止有寵焉及即位使為政陳成子<lb/>
憚之驟顧諸朝諸御鞅言於公曰陳闞不可並也君其<lb/>
擇焉弗聽子我夕陳逆殺人逢之遂執以入陳氏方睦<lb/>
使疾而遺之潘沐備酒肉焉饗守囚者醉而殺之而逃<lb/>
子我盟諸陳於陳宗初陳豹欲為子我臣使公孫言巳<lb/>
<pb n="KR2c0003_WYG_005-38a"/>
已有喪而止既而言之曰有陳豹者長而上僂望視欲<lb/>
為子臣吾憚其為人也故緩以告子我曰何害是其在<lb/>
我也使為臣他日與之言政說遂有寵謂之曰我盡逐<lb/>
陳氏而立女若何對曰我逺於陳氏矣且其違者不過<lb/>
數人何盡逐焉遂告陳氏子行曰彼得君弗先必禍子<lb/>
子行舎於公宫夏五月成子四乗如公子我在幄出逆<lb/>
之遂入閉門侍人禦之子行殺侍人子我歸屬徒攻闈<lb/>
與大門皆不勝乃出豐丘人執之殺諸郭關成子將殺<lb/>
<pb n="KR2c0003_WYG_005-38b"/>
大陸子方陳逆請而免之出雍門陳豹與之車弗受曰<lb/>
逆為余請豹與余車余有私焉事子我而有私於其讎<lb/>
何以見魯衞之士東郭賈奔衛庚辰陳恒執公于舒州<lb/>
公曰吾早從鞅之言不及此甲午陳恒弑其君壬於舒<lb/>
州孔丘三日齊而請伐齊三公曰魯為齊弱久矣子之<lb/>
伐之將若之何對曰陳恒弑其君民之不與者半以魯<lb/>
之衆加齊之半可克也公曰子告季孫孔子辭退而告<lb/>
人曰吾以從大夫之後也故不敢不言<lb/>
<pb n="KR2c0003_WYG_005-39a"/>
　　宋桓魋之亂<lb/>
宋桓魋之寵害於公公使夫人驟請享焉而將討之未<lb/>
及魋先謀公請以鞌易薄公曰薄宗邑也乃益鞌七邑<lb/>
而請享公焉以日中為期家備盡往公知之告皇野子<lb/>
仲曰有臣不順神之所惡也而況人乎敢不承命不得<lb/>
左師不可請以君命召之左師每食擊鍾聞鍾聲公曰<lb/>
夫子將食既食又奏公曰可矣以乗車往曰迹人來吿<lb/>
曰逢澤有介麇焉公曰得左師吾與之田若何與之乗<lb/>
<pb n="KR2c0003_WYG_005-39b"/>
至公告之故拜不能起司馬曰君與之言公曰所難子<lb/>
者上有天下有先君對曰魋之不共宋之禍也敢不唯<lb/>
命是聽請瑞焉以命其徒攻桓氏子頎騁而告桓司馬<lb/>
司馬欲入子車止之曰不能事君而又伐國祗取死焉<lb/>
向魋入於曹以叛六月使左師巢伐之向魋奔衞向巢<lb/>
來奔宋公使止之曰寡人與子有言矣不可以絶向氏<lb/>
之祀辭曰臣之罪大若以先臣之故而使有後君之惠<lb/>
也若臣則不可以入矣司馬牛致其邑與珪焉而適齊<lb/>
<pb n="KR2c0003_WYG_005-40a"/>
向魋奔齊陳成子使為次卿牛又致其邑焉而適吳吳<lb/>
人惡之而反趙簡子召之陳成子亦召之卒于魯郭門<lb/>
之外葬諸丘輿<lb/>
　　成叛<lb/>
初孟孺子洩將圉馬於成成宰公孫宿不受曰孟氏為<lb/>
成之病不圉馬焉秋懿子卒成人奔喪弗内袒免哭於<lb/>
衢聽共弗許懼不歸　十五年成叛于齊武伯伐成不<lb/>
克遂城輸秋齊陳瓘如楚過衞仲由見之曰天或者以<lb/>
<pb n="KR2c0003_WYG_005-40b"/>
陳氏為斧斤既斲喪公室而他人有之不可知也其使<lb/>
終饗之亦不可知也若善魯以待時不亦可乎子玉曰<lb/>
然吾受命矣子使告我弟冬及齊平子服景伯如齊子<lb/>
贛為介見公孫成曰人皆臣人而有背人之心況齊人<lb/>
雖為子役其有不貳乎子周公之孫也多饗大利猶思<lb/>
不義利不可得而喪宗國將焉用之成曰善哉吾不早<lb/>
聞命陳成子館客曰寡君使恒告曰寡人願事君如事<lb/>
衞君景伯揖子贛而進之對曰寡君之願也昔晉人伐<lb/>
<pb n="KR2c0003_WYG_005-41a"/>
衞齊為衞故伐晉冠氏喪車五百因與衞地自濟以西<lb/>
禚媚杏以南書社五百吳人加敝邑以亂齊因其病取<lb/>
讙與闡寡君是以寒心若得視衞君之事君也則固所<lb/>
願也成子病之乃歸成公孫宿以其兵甲入於嬴　十<lb/>
七年公會齊侯盟于蒙孟武伯相齊侯稽首公拜齊人<lb/>
怒武伯曰非天子寡君無所稽首　二十年春齊人來<lb/>
徴會夏會于廩丘為鄭故謀伐晉鄭人辭諸侯秋師還<lb/>
　二十一年秋公及齊侯邾子盟于顧齊人責稽首因<lb/>
<pb n="KR2c0003_WYG_005-41b"/>
歌之曰魯人之皐數年不覺使我髙蹈唯其儒書以為<lb/>
二國憂是行也公先至於陽榖齊閭丘息曰君辱舉玉<lb/>
趾以在寡君之軍羣臣將傳遽以告寡君比其復也君<lb/>
無乃勤為僕人之未次請除館於舟道辭曰敢勤僕人<lb/>
　　　十六年<lb/>
　　孔丘卒<lb/>
夏四月孔丘卒公誄之曰旻天不弔不憖遺一老俾屏<lb/>
余一人以在位㷀㷀余在疚嗚呼哀哉尼父無自律子<lb/>
<pb n="KR2c0003_WYG_005-42a"/>
贛曰君其不沒於魯乎夫子之言曰禮失則昬名失則<lb/>
愆失志為昬失所為愆生不能用死而誄之非禮也稱<lb/>
一人非名也君兩失之<lb/>
　　楚白公之亂<lb/>
楚大子建之遇讒也自城父奔宋又辟華氏之亂於鄭<lb/>
鄭人甚善之又適晉與晉人謀襲鄭乃求復焉鄭人復<lb/>
之如初晉人使謀於子木請行而期焉子木暴虐於其<lb/>
私邑邑人訴之鄭人得晉謀焉遂殺子木其子曰勝在<lb/>
<pb n="KR2c0003_WYG_005-42b"/>
吳子西欲召之葉公曰吾聞勝也詐而亂無乃害乎子<lb/>
西曰吾聞勝也信而勇不為不利舎諸邊竟使衞藩焉<lb/>
葉公曰周仁之謂信率義之謂勇吾聞勝也好復言而<lb/>
求死士殆有私乎復言非信也期死非勇也子必悔之<lb/>
弗從召之使處吳竟為白公請伐鄭子西曰楚未節也<lb/>
不然吾不忘也他日又請許之未起師晉人伐鄭楚救<lb/>
之勝怒曰鄭人在此讎不逺矣勝自厲劒子期之子平<lb/>
見之曰王孫何自厲也曰勝以直聞不告女庸為直乎<lb/>
<pb n="KR2c0003_WYG_005-43a"/>
將以殺爾父平以告子西子西曰勝如卵余翼而長之<lb/>
楚國第我死令尹司馬非勝而誰勝聞之曰令尹之狂<lb/>
也得死乃非我子西不悛勝謂石乞曰王與二卿士皆<lb/>
五百人當之則可矣乞曰不可得也曰市南有熊宜僚<lb/>
者若得之可以當五百人矣乃從白公而見之與之言<lb/>
說告之故辭承之以劒不動勝曰不為利諂不為威惕<lb/>
不泄人言以求媚者去之吳人伐慎白公敗之請以戰<lb/>
備獻許之遂作亂秋七月殺子西子期于朝而劫惠王<lb/>
<pb n="KR2c0003_WYG_005-43b"/>
子西掩面而死子期曰昔者吾以力事君不可以弗終<lb/>
抉豫章以殺人而後死石乞曰焚庫弑王不然不濟白<lb/>
公曰不可弑王不祥焚庫無聚將何以守乞曰有楚國<lb/>
而治其民以敬事神可以得祥且有聚矣何患弗從葉<lb/>
公在蔡方城之外皆曰可以入矣子髙曰吾聞之以險<lb/>
徼倖者其求無饜偏重必離聞其殺齊管修也而後入<lb/>
白公欲以子閭為王子閭不可遂劫以兵子閭曰王孫<lb/>
若安靖楚國匡正王室而後庇焉啓之願也敢不聽從<lb/>
<pb n="KR2c0003_WYG_005-44a"/>
若欲專利以傾王室不顧楚國有死不能遂殺之而以<lb/>
王如髙府石乞尹門圉公陽穴宫負王以如昭夫人之<lb/>
宫葉公亦至及北門或遇之曰君胡不胄國人望君如<lb/>
望慈父母焉盜賊之矢若傷君是絶民望也若之何不<lb/>
胄乃胄而進又遇一人曰君胡胄國人望君如望嵗焉<lb/>
日月以幾若見君面是得艾也民知不死其亦夫有奮<lb/>
心猶將旌君以徇於國而又掩面以絶民望不亦甚乎<lb/>
乃免胄而進遇箴尹固帥其屬將與白公子髙曰微二<lb/>
<pb n="KR2c0003_WYG_005-44b"/>
子者楚不國矣棄德從賊其可保乎乃從葉公使與國<lb/>
人以攻白公白公奔山而縊其徒微之生拘石乞而問<lb/>
焉對曰余知其死所而長者使余勿言曰不言將烹乞<lb/>
曰此事克則為卿不克則烹固其所也何害乃烹石乞<lb/>
沈諸梁兼二事國寧乃使寧為令尹使寛為司馬而老<lb/>
於葉<lb/>
　　　十八年<lb/>
　　楚公孫寧敗巴師<lb/>
<pb n="KR2c0003_WYG_005-45a"/>
巴人伐楚圍鄾初右司馬子國之卜也觀瞻曰如志及<lb/>
巴師至將卜帥王曰寧如志何卜焉使帥師而行請承<lb/>
王曰寢尹工尹勤先君者也三月楚公孫寧吳由于薳<lb/>
固敗巴師于鄾故封子國于析君子曰惠王知志夏書<lb/>
曰官占唯能蔽志昆命于元龜其是之謂乎志曰聖人<lb/>
不煩卜筮惠王其有焉<lb/>
　　　二十一年<lb/>
　　越人始來<lb/>
<pb n="KR2c0003_WYG_005-45b"/>
夏五月越人始來　二十三年秋八月叔青如越始使<lb/>
越也越諸鞅來聘報叔青也<lb/>
　　　二十三年<lb/>
　　宋景曹卒<lb/>
宋景曹卒<hi>元公夫人</hi>季康子使冉有弔且送葬曰敝邑有社<lb/>
稷之事使肥與有職競焉是以不得助執紼使求從輿<lb/>
人曰以肥之得備彌甥也有不腆先人之産馬使求薦<lb/>
諸夫人之宰其可稱旌繁乎<lb/>
<pb n="KR2c0003_WYG_005-46a"/>
　　晉伐齊<lb/>
夏晉荀瑶伐齊髙無㔻帥師御之將戰長武子請卜知<lb/>
伯曰君告於天子而卜之以守龜於宗祧吉矣吾又何<lb/>
卜焉且齊人取我英丘君命瑶非敢耀武也治英丘也<lb/>
以辭伐罪足矣何必卜壬辰戰于犂丘齊師敗績知伯<lb/>
親禽顔庚　二十四年夏晉侯將伐齊使來乞師曰昔<lb/>
臧文仲以楚師伐齊取榖宣叔以晉師伐齊取汶陽寡<lb/>
君欲徼福於周公願乞靈於臧氏臧石帥師㑹之取廩<lb/>
<pb n="KR2c0003_WYG_005-46b"/>
丘軍吏令繕將進萊章曰君卑政暴往嵗克敵今又勝<lb/>
都天奉多矣又焉能進是躛言也役將班矣晉師乃還<lb/>
餼臧石牛曰以寡君之在行牢禮不度敢展謝之<lb/>
　　　二十四年<lb/>
　　哀公如越<lb/>
公子荆之母嬖將以為夫人使宗人釁夏獻其禮對曰<lb/>
無之公怒曰女為宗司立夫人國之大禮也何故無之<lb/>
對曰周公及武公娶於薛孝惠娶於商自桓以下娶於<lb/>
<pb n="KR2c0003_WYG_005-47a"/>
齊此禮也則有若以妾為夫人則固無其禮也公卒立<lb/>
之而以荆為太子國人始惡之閏月公如越得大子適<lb/>
郢將妻公而多與之地季孫懼使因大宰嚭而納賂焉<lb/>
乃止　二十五年六月公至自越季康子孟武伯逆於<lb/>
五梧郭重僕見二子曰惡言多矣君請盡之公宴於五<lb/>
梧武伯為祝惡郭重曰何肥也公曰是食言多矣能無<lb/>
肥乎飲酒不樂公與大夫始有惡　二十七年公患三<lb/>
桓之侈也欲以諸侯去之三桓亦患公之妄也故君臣<lb/>
<pb n="KR2c0003_WYG_005-47b"/>
多閒公㳺於陵阪遇孟武伯於孟氏之衢曰請有問於<lb/>
子余及死乎對曰臣無由知之三問卒辭不對公欲以<lb/>
越伐魯而去三桓秋八月公如公孫有陘氏因孫于邾<lb/>
乃遂如越國人施公孫有山氏<lb/>
　　　二十六年<lb/>
　　宋立昭公<lb/>
宋景公無子取公孫周之子得與啓畜諸公宫未有立<lb/>
焉於是皇緩為右師皇非我為大司馬皇懷為司徒靈<lb/>
<pb n="KR2c0003_WYG_005-48a"/>
不緩為左師樂茷為司城樂朱鉏為大司寇六卿三族<lb/>
降聽政因大尹以達大尹常不告而以其欲稱君命以<lb/>
令國人惡之司城欲去大尹左師曰縱之使盈其罪重<lb/>
而無基能無敝乎冬十月公㳺於空澤卒於連中大尹<lb/>
興空澤之士千甲奉公自空桐入如沃宫使召六子至<lb/>
以甲劫之曰君有疾病請二三子盟乃盟于少寢之庭<lb/>
曰無為公室不利大尹立啓奉喪殯於大宫司城茷使<lb/>
宣言於國曰大尹惑蠱其君而專其利今君無疾而死<lb/>
<pb n="KR2c0003_WYG_005-48b"/>
死又匿之是無他矣大尹之罪也得夢啓北首而寢於<lb/>
盧門之外已為鳥而集於其上咮加於南門尾加於桐<lb/>
門曰余夢美必立大尹謀曰我不在盟無乃逐我復盟<lb/>
之乎使祝為載書左師使徇於國曰大尹惑蠱其君以<lb/>
陵虐公室與我者救君者也衆曰與之大尹徇曰戴氏<lb/>
皇氏將不利公室與我者無憂不富衆曰無别大尹奉<lb/>
啓以奔楚乃立得司城為上卿盟曰三族共政無相害<lb/>
也<lb/>
<pb n="KR2c0003_WYG_005-49a"/>
　　　二十七年<lb/>
　　越子盟于平陽<lb/>
越子使后庸來聘且言邾田封于駘上二月盟于平陽<lb/>
三子皆從康子病之言及子贛曰若在此吾不及此夫<lb/>
武伯曰然何不召曰固將召之文子曰他日請念<lb/>
　　晉荀瑶伐鄭<lb/>
晉荀瑶帥師伐鄭次于桐丘鄭駟𢎞請救于齊齊師將<lb/>
興陳成子屬孤子三日朝設乗車兩馬繫五邑焉召顔<lb/>
<pb n="KR2c0003_WYG_005-49b"/>
涿聚之子晉曰隰之役而父死焉以國之多難未女恤<lb/>
也今君命女以是邑也服車而朝毋廢前勞乃救鄭及<lb/>
留舒違榖七里榖人不知及濮雨不渉子思曰大國在<lb/>
敝邑之宇下是以告急今師不行恐無及也成子衣製<lb/>
杖戈立於阪上馬不出者助之鞭之知伯聞之乃還使<lb/>
謂成子曰大夫陳子陳之自出陳之不祀鄭之罪也故<lb/>
寡君使瑶察陳衷焉謂大夫其恤陳乎若利本之顚瑶<lb/>
何有焉成子怒曰多陵人者皆不在知伯其能久乎悼<lb/>
<pb n="KR2c0003_WYG_005-50a"/>
之四年晉荀瑶帥師圍鄭未至鄭駟𢎞曰知伯愎而好<lb/>
勝早下之則可行也乃先保南里以待之知伯入南里<lb/>
門于桔柣之門鄭人俘酅魁壘賂之以知政閉其口而<lb/>
死知伯謂趙孟入之對曰主在此知伯曰惡而無勇何<lb/>
以為子對曰以能忍恥庶無害趙宗乎知伯不悛趙襄<lb/>
子由是惎知伯遂喪之知伯貪而愎故韓魏反而喪之<lb/>
　<lb/>
　<lb/>
<pb n="KR2c0003_WYG_005-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳事類始末卷五<lb/>
</p>
<p>
</p>
  </div>
</body>
</text>
</TEI>
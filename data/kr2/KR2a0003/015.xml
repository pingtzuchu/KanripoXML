<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷十五</head> <lb/>
    <p>
<pb n="KR2a0003_WYG_015-1a"/>
欽定四庫全書<lb/>
　史記索隠卷十五<lb/>
　　　　　　　　　　　　唐　司馬貞　撰<lb/>
荆燕系家第二十一<lb/>
諸劉不知何屬<hi>按注引漢書云賈髙祖從父兄則班固或别有所見也</hi>定塞地<hi>賈将</hi>
<hi>兵定塞地塞即桃林之塞</hi>共尉<hi>共敖/之子</hi>立劉賈為荆王王淮東<hi>按表云劉賈都</hi>
<hi>呉又漢書以東陽郡封賈東陽即臨淮故云淮東也</hi>富陵<hi>地理志縣名屬臨淮</hi>劉澤諸劉逺<lb/>
屬也<hi>按注引漢書云髙祖從祖昆弟又楚漢春秋田子春説張卿云劉澤宗家也按言宗家似疎逺矣然</hi>
<pb n="KR2a0003_WYG_015-1b"/>
<hi>則班固言從祖昆弟當别有所見矣</hi>為營陵侯<hi>地理志縣名在北海</hi>以畫于營陵侯<lb/>
<hi>畫一音計畫之畫又音圖畫之畫兩家義竝通也</hi>一切功臣<hi>按此一切猶一例同時也非如他一</hi>
<hi>切訓權時也</hi>雅故本推轂<hi>按雅訓素也謂吕氏素心奉推髙祖取天下若人推之推音昌誰反</hi>
<hi>猶推轂欲前進塗然也此略同臣瓚之意也</hi>尚觖望<hi>觖音決又音企</hi>與齊王合謀西<lb/>
<hi>按漢書齊王傳云使祝午結琅琊王至齊因留琅琊王不得反國澤乃説求入闗齊乃送之與此文不同者劉</hi>
<hi>氏以為燕齊兩史各言其主立功之迹太史公聞疑傳疑遂各記之則所謂實録</hi>跳駈<hi>他彫反脱獨去</hi>
<hi>也又音條謂疾去也</hi>肥如令郢人<hi>按如淳意以肥如亦臣名令郢人以告定國也小顔以為定國</hi>
<hi>欲有所誅煞餘臣而肥如知令郢人乃告定國也然按地理志肥如在遼西也</hi>權激吕氏<hi>按謂田子</hi>
<pb n="KR2a0003_WYG_015-2a"/>
<hi>春欲王劉澤先使張卿説封吕産乃恐以大臣觖望澤卒得王故為權激諸吕也</hi>事發相重<hi>按謂</hi>
<hi>先發吕氏令重我亦得其功是事發相重也</hi>偉哉<hi>偉者盛也葢盛其能激發也</hi>
齊悼恵王系家第二十二<lb/>
能齊言者<hi>謂其語音及名物異於楚魏一云此時人多流亡故使齊言者皆還齊王</hi>亢禮如<lb/>
家人<hi>謂齊王是兄不為君臣禮而乃亢敵如家人兄弟之禮故太后怒</hi>酈<hi>音厯</hi>侯注作鄜<lb/>
<hi>二字竝音孚鄜縣名在左馮翊酈縣南陽</hi>吕台<hi>音胎吕后/兄子也</hi>章封朱虚侯<hi>地理志縣</hi>
<hi>名屬琅琊</hi>興居東牟侯<hi>地理志縣/名屬東萊</hi>顧而父知田耳若生<hi>顧猶念也</hi>
<hi>而及若皆訓女</hi>舅父駟鈞<hi>按舅謂舅父/猶姨稱姨母</hi>相召平<hi>按廣陵人召平與東陵侯召平</hi>
<pb n="KR2a0003_WYG_015-2b"/>
<hi>及此召平皆似别人也功臣表平子奴以父功封黎侯也</hi>齊王不敢離兵<hi>按服䖍云不敢離其</hi>
<hi>兵而到琅琊也</hi>分齊為四<hi>謂濟南琅琊城/陽并齊為四也</hi>春秋富<hi>按小顔云言年㓜也比之</hi>
<hi>於財方未匱竭故謂之富也</hi>豈暇先言大人<hi>此葢舊俗之言謂救火之急不暇先啟家長也</hi>
<hi>亦猶國家有難不暇待詔命也</hi>妄庸人耳<hi>按妄庸謂凡妄/庸劣之人也</hi>乃罷魏勃<hi>罷謂</hi>
<hi>不罪而放遣之</hi>以為物<hi>姚氏云/物怪物</hi>凡為七王<hi>将閭為齊王志為濟北王賢葘川王章城</hi>
<hi>陽王卭膠西王辟光濟南王雄渠膠東王卭五剛反</hi>使路中大夫<hi>按路姓為中大夫官史失其名</hi>
<hi>故言姓及官顧氏按路氏譜中大夫名卭也</hi>平陽侯<hi>按表是簡/侯曹奇也</hi>欲重寵<hi>直寵反謂</hi>
<hi>欲世寵貴於王宫也</hi>紀翁主<hi>按如淳云諸王女云翁主稱其母姓故謂之紀翁主</hi>事漢太后<lb/>
<pb n="KR2a0003_WYG_015-3a"/>
<hi>謂王太后武帝母也</hi>市租千金<hi>市租謂所賣之物出税日得千金言齊人衆而且富也</hi>乃為<lb/>
輕重之短<hi>謂偃挾齊不娶女之恨因言齊之短為輕重之辭謂言臨葘富及呉楚孝王時事是</hi>共<lb/>
王八年徙王淮南<hi>按當孝文帝之十二年也</hi>濟北王志以安都侯<hi>地理</hi>
<hi>志安都闕</hi>濟南王辟光以勒侯封<hi>勒漢書作扐竝音力地理志縣名屬平原也</hi>葘<lb/>
川王賢以武城侯<hi>地理志縣名屬平原</hi>膠東王雄渠以白石侯封<lb/>
<hi>地理志縣名屬金城</hi>
蕭相國系家第二十三<lb/>
蕭相國何<hi>按春秋緯蕭何感昴精而生典獄制律</hi>以文無害<hi>按裴注已列數家今更引</hi>
<pb n="KR2a0003_WYG_015-3b"/>
<hi>二説應劭云雖為文吏而不刻害也韋昭云雖有文理不傷害</hi>為沛主吏掾<hi>漢書云為主吏吏功</hi>
<hi>曹也又云何為沛掾是何為功曹掾也</hi>䕶髙祖<hi>説文云䕶救視也</hi>奉錢三何獨以<lb/>
五<hi>奉音扶用反謂資俸之如字讀謂奉送之也錢三百謂他人三百何獨五百也劉氏云時錢有重者一當</hi>
<hi>百有送錢三者</hi>與從事常辯之<hi>按何與御史從事常辯明言稱職也故張晏曰何與共事修辯</hi>
<hi>明何素有方略是也</hi>何乃給泗水卒<hi>租忽/反</hi>吏<hi>按何為泗水郡卒吏如淳按律郡卒吏書</hi>
<hi>佐各十人</hi>事第一<hi>按謂課最/居第一也</hi>何嘗為丞督事<hi>謂髙祖為沛令何為丞常監督</hi>
<hi>庶事也</hi>爭走<hi>音奏奏者/趨向之</hi>轉漕<hi>上轉字劉氏音張戀反漕水運也</hi>封為酇侯<lb/>
<hi>顧氏云南鄉郡名也太康地理志云魏武帝建安中分南陽立南鄉酇晉武帝又曰順陽郡也</hi>已橈<hi>女教</hi>
<pb n="KR2a0003_WYG_015-4a"/>
<hi>反</hi>鄂君<hi>按功臣表鄂君即/鄂千秋封安平侯</hi>贏奉錢二<hi>謂人皆三何獨五所以為贏二也音</hi>
<hi>盈</hi>夫相國乃利民<hi>謂相國取人田宅以為利故云乃利人也所以令相國自謝之</hi>亡收<lb/>
稾<hi>苗子還種田人留稾入官</hi>李斯之分過<hi>按上文李斯歸惡自予是分過</hi>
曹相國系家第二十四<lb/>
平陽侯曹參<hi>地理志平陽縣屬河東又按春秋緯及博物志竝云參字敬伯</hi>中涓<hi>古𤣥反</hi>
将擊胡陵方與<hi>地理志二縣皆屬山陽郡</hi>攻秦監公軍<hi>按注公者監之名然本紀</hi>
<hi>泗川監名平則平是名公為相尊之稱也</hi>豐反為魏<hi>時雍齒守豐為魏反沛公</hi>取碭狐父<lb/>
<hi>地理志碭屬梁國狐父地名在梁碭之間徐氏引伍被云呉濞敗於狐父是呉與梁相拒而敗處</hi>祁善<lb/>
<pb n="KR2a0003_WYG_015-4b"/>
置<hi>按司馬彪郡國志穀熟有祁亭劉氏音遲又如字善置置名漢謂驛為置</hi>攻下邑西至虞<lb/>
<hi>地理志下邑虞皆屬梁國</hi>攻爰戚<hi>蘇林云縣/名屬山陽</hi>注宣帝時有爰戚侯<hi>按功</hi>
<hi>臣表爰戚侯趙成</hi>及亢父<hi>地理志縣/名屬東平</hi>北救阿<hi>按阿即東阿也時章邯圍田榮於東</hi>
<hi>阿也</hi>遷為戚公<hi>謂遷參/為戚令</hi>號曰建成君<hi>地理志建成縣屬沛郡</hi>於成武<lb/>
南<hi>地理志成武縣屬山陽</hi>趙賁<hi>音/奔</hi>成陽南<hi>地理志縣名在濟陰成地名周武王封弟季載</hi>
<hi>於成其後邑遷於成之陽故曰成陽</hi>曲遇<hi>丘禹反牛凶反</hi>從攻陽武下轘轅緱氏<lb/>
<hi>地理志陽武緱氏二縣屬河南轘轅道名在緱氏南</hi>戰陽城郭東<hi>徐廣云陽城在南陽應劭云山</hi>
<hi>陽今潁陽潁陽是南陽之縣</hi>初攻下辯故道<hi>地理志二縣名皆屬武都辯音皮莧反</hi>雍<lb/>
<pb n="KR2a0003_WYG_015-5a"/>
斄<hi>地理志二縣名屬右扶風斄音胎</hi>攘鄉髙櫟<hi>櫟音厯按文潁云皆地名也然盡在右扶風今</hi>
<hi>其地闕也</hi>取咸陽更名曰新城<hi>按漢書髙帝元年咸陽名新城武帝改曰渭城</hi>注東<lb/>
郡白馬有圍津<hi>顧氏按水經注曰馬津有韋鄉韋津韋城亦稱圍古今字變</hi>尉從<hi>才用</hi>
<hi>反</hi>天柱侯反於衍氏<hi>天柱侯不知其誰封衍/氏魏邑按在廬江潛縣</hi>鄔孫遫<hi>音速</hi>
鄔東<hi>地理志鄔太原縣名音烏古反</hi>攻著漯<hi>吐答/反</hi>陰平原鬲盧<hi>地理志著縣屬</hi>
<hi>濟南盧縣屬泰山漯陰平原鬲三縣屬平原</hi>上假密<hi>漢書亦作假密按下定齊七十縣則上假密非</hi>
<hi>髙密亦是齊地今闕</hi>蘄竹邑相蕭留<hi>地理志蘄竹邑相蕭四縣屬沛韋昭云留今屬彭城則漢</hi>
<hi>初亦屬沛也</hi>參子窋<hi>音張/律反</hi>豈少朕與<hi>按少者不足之詞故胡亥亦云丞相豈少我哉</hi>
<pb n="KR2a0003_WYG_015-5b"/>
<hi>葢帝以丞相豈不是嫌少於我哉小顔以為我年少非也</hi>然無言我告若也<hi>謂恵帝語窋無</hi>
<hi>得言我告汝令諫汝父當自云是已意也</hi>與窋胡治乎<hi>按胡何也言語參何為治窋也</hi>覯若<lb/>
書一<hi>漢書作講故文潁云講一作較按訓直又訓明言法明直若畫一也覯音講亦作覯小顔云講和也</hi>
<hi>畫一言其法整齊也</hi>窋諡<hi>静/侯</hi>子奇代侯<hi>諡/簡</hi>子時代侯<hi>尚平陽公主諡夷</hi>子<lb/>
襄代侯<hi>尚衞長公主</hi>子宗代侯<hi>諡恭</hi>
留侯系家第二十五<lb/>
留侯<hi>韋昭云留今屬彭城按良求封留以始見髙祖於留故也</hi>張良者<hi>漢書云字子房按王符皇</hi>
<hi>甫謐竝以良為韓之公族姬姓也秦索賊急乃改姓名而韓先有張去疾及張譴恐非良之先代</hi>其先<lb/>
<pb n="KR2a0003_WYG_015-6a"/>
韓人<hi>良既歴代相韓故知其先韓人顧氏按後漢書云張良出於城父城父縣屬潁川也</hi>悼恵王<lb/>
<hi>韓系家及系本竝作桓恵王</hi>五世相韓<hi>謂大父及父相韓五王故云五代</hi>東見倉海<lb/>
君<hi>姚察以武帝時東夷穢君降為倉海郡或因以名葢得其近也</hi>與客狙<hi>按應劭云狙伺也一曰狙</hi>
<hi>伏伺也音七豫反謂狙之伺物必伏而候之故今云狙候是也</hi>博浪沙中<hi>服䖍云地在陽武南按今</hi>
<hi>浚儀西北四十里有博浪城</hi>中副車<hi>按漢官儀天子屬車三十六乘屬車即副車而奉車郎御而從</hi>
<hi>後</hi>嘗間從容<hi>嘗訓經也間閒字也從容閒暇也/從容謂從任其容止不矜莊也</hi>下邳<hi>邳被</hi>
<hi>眉反地理志下邳縣屬東海又云邳在薛後徙此有上邳故此曰下邳</hi>圯上<hi>李奇云下邳人謂橋為圯</hi>
<hi>音怡文潁曰沂水上橋也應劭云沂水之上也姚察見史記本有土旁作者乃引今會稽東湖大橋名為靈圯</hi>
<pb n="KR2a0003_WYG_015-6b"/>
<hi>圯亦音夷理或然也</hi>直墮其履<hi>崔浩云直猶故也亦恐不然直言正也謂至良所正墮履</hi>欲歐<lb/>
<hi>烏后反</hi>良業為取<hi>業猶本先也謂良心先/已為取故遂跪而履之</hi>殆天授<hi>殆訓近也</hi>旗<lb/>
幟<hi>音其試二音</hi>因其解<hi>謂卒将離/心而懈怠</hi>毒藥苦於口利於病<hi>按此語見</hi>
<hi>孔子家語</hi>鯫生<hi>吕静云鯫魚也謂小魚也音比垢反臣瓚按楚漢春秋鯫生姓解</hi>表商容閭<lb/>
<hi>按崔浩云表者標榜其里門也商容紂時賢人也韓詩外傳曰商容執羽籥馮於馬徒欲以化紂而不能遂去</hi>
<hi>伏於大行山武王欲以為三公固辭不受</hi>偃革為軒<hi>蘇林云革者兵車也軒者朱軒皮軒也謂廢兵</hi>
<hi>車而用乘車也説文云軒曲周屏車</hi>桃林<hi>按晉灼云在𢎞農南閿鄉谷中應劭十二州記𢎞農有桃丘聚</hi>
<hi>古桃林也山海經云夸父之山北有桃林廣三百里也</hi>楚唯毋强六國立者復撓<lb/>
<pb n="KR2a0003_WYG_015-7a"/>
而從之<hi>按荀悦漢紀説此事云獨可使楚無强若强則六國屈撓而從之又韋昭云今無强楚者言六</hi>
<hi>國立必復屈撓從之是二説意同也</hi>豎儒幾敗而公事<hi>髙祖罵酈生為豎儒謂此儒生豎子</hi>
<hi>耳幾音祈幾者殆近也而公髙祖自謂也漢書作乃公乃亦汝也</hi>什方侯<hi>地理志縣名屬廣漢什音</hi>
<hi>十</hi>即日駕西都闗中<hi>按周禮三曰詢國遷乃為大事髙祖即日西遷者葢謂其日即定計</hi>
<hi>耳非即日乃行</hi>胡苑<hi>崔浩云苑馬牧外接胡地馬生於胡故云苑之利</hi>所謂金城千里<lb/>
天府之國<hi>按此言謂者皆是依慿古語言秦有四塞之國如金城也故淮南子云雖有金城非粟不</hi>
<hi>守蘇秦説恵王云秦地勢形便所謂天府是所慿也</hi>有四人<hi>四人四皓也謂東園公綺里季夏黄公甪</hi>
<hi>里先生按陳留志云園公姓庾字宣明居園中因以為號夏黄公姓崔名廣字少通齊人隠居夏里修道故號</hi>
<pb n="KR2a0003_WYG_015-7b"/>
<hi>曰夏黄公甪里先生河内軹人太伯之後姓周名術字元道京師號曰霸上先生一曰甪里先生又孔安國祕</hi>
<hi>記作禄里此皆王劭據崔氏周氏世譜及陶元亮四人目而為此説</hi>母愛子抱<hi>此語出韓子</hi>故<lb/>
等夷<hi>如淳云等夷言等輩</hi>曲郵<hi>音尤按司馬彪漢書郡國志長安有曲郵聚今在新豐西俗謂之郵</hi>
<hi>頭漢書舊儀云五里一郵郵人居間相去二里半按郵乃今之侯也</hi>注其矢曰矰<hi>馬融注周禮云</hi>
<hi>矰者繳繫短矢謂之矰伊説云矰一絃可以仰髙射</hi>數闋<hi>音曲穴反謂曲終也説文曰闋事也</hi>三寸<lb/>
舌<hi>春秋緯云舌在口長三寸象斗玉衡</hi>赤松子<hi>列仙傳神農時雨師也能入火自燒崑崙山上隨風</hi>
<hi>雨上下也</hi>辟穀<hi>賓亦/反</hi>然言有物<hi>按物謂精怪及藥物也</hi>所見父老與書<lb/>
<hi>按樂緯云風后黄帝師又化為老子以書授張良亦異説</hi>魁梧<hi>蘇林云梧音忤蕭該云今讀為吾非也小</hi>
<pb n="KR2a0003_WYG_015-8a"/>
<hi>顔云言其可驚悟</hi>失之子羽<hi>子羽澹臺滅明字也仲尼弟子傳云狀貌甚惡又韓子云子羽有君</hi>
<hi>子之容而行不稱其貌與史記文相反</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0003_WYG_015-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠卷十五<lb/>
</p>
<p>
</p>
  </div>
</body>
</text>
</TEI>
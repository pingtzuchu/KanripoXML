<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷十八</head> <lb/>
    <p>
<pb n="KR2a0003_WYG_018-1a"/>
欽定四庫全書<lb/>
　史記索隠卷十八<lb/>
　　　　　　　　　　　　唐　司馬貞　撰<lb/>
仲尼弟子列傳第七<lb/>
孔子曰受業身通者七十有七人<hi>按孔子家語亦有七十七人唯文翁孔廟</hi>
<hi>圖作七十二人也</hi>冉有季路<hi>按論語一曰徳行二曰言語三曰政事四曰文學今此文學政事在</hi>
<hi>言語上是其記異耳</hi>師也僻參也魯<hi>按論語先言柴次言由今此傳序之亦與論語不同不得</hi>
<hi>輒言其誤也</hi>孔子皆後之不竝世<hi>按自臧文仲已下孔子皆後之不竝世其所嚴事自</hi>
<pb n="KR2a0003_WYG_018-1b"/>
<hi>老子及公綽已上皆孔子同時也</hi>注大戴禮記<hi>按戴徳撰禮號曰大戴禮合八十五篇其四十</hi>
<hi>七篇亡見今存者有三十八篇今裴氏所引在衛將軍篇孔子稱祈傒對晉平公之辭唯舉銅鞮介山二人行</hi>
<hi>耳</hi>蘧伯玉<hi>按大戴禮又云外寛而内直自娱於隠括之中直已而不直人汲汲于仁以善存亾葢蘧</hi>
<hi>伯玉之行也</hi>老萊子<hi>大戴記又云徳恭而行信終日言不在悔尤之内貧而樂也葢老萊子之行也</hi>
晏平仲<hi>大戴記曰君擇臣而使之臣擇君而仕之有道順命無道衡命葢晏平仲之行也</hi>栁下<lb/>
惠<hi>大戴記又云孝恭慈仁允徳圖義約貨亡怨葢桞下惠之行也</hi>銅鞮<hi>地理志縣名屬上黨</hi>顔囘<lb/>
年二十九髪白蚤死<hi>按家語亦云年二十九而髪白三十二而死王肅云此久逺之書年</hi>
<hi>數錯誤未可詳也挍其年則顔囘死時孔子年六十一然則伯魚年五十先孔子卒時孔子且七十也今此為</hi>
<pb n="KR2a0003_WYG_018-2a"/>
<hi>顔囘先伯魚死而論語曰顔囘死顔路請子之車孔子曰鯉也死有棺而無槨或為設事之辭按顔囘死在伯</hi>
<hi>魚之前故以論語為設詞</hi>注衞瓘<hi>按瓘字伯玉晉太保/亦注論語裴氏引之</hi>閔損<hi>家語亦云魯人</hi>
<hi>少孔子十五嵗</hi>不仕大夫<hi>按論語季氏使閔子騫為費宰子騫曰善為我辭焉是不仕大夫不食汙</hi>
<hi>君之禄</hi>冉耕字伯牛<hi>按家語/云魯人</hi>冉雍字仲弓<hi>家語云伯牛之宗族少孔子二</hi>
<hi>十九嵗</hi>仲由字子路<hi>家語一字季路/亦云是卞人</hi>委質<hi>按服䖍注左氏云古者始仕必</hi>
<hi>先書其名於策委死之質於君然後為臣示必死節於君也</hi>注李充曰<hi>按充字𢎞度晉中書侍郎</hi>
<hi>亦作論語解也</hi>變肇<hi>按肇字永初晉尚/書郎作論語義也</hi>為蒲大夫<hi>蒲衞邑子路為之宰也</hi>
為衞大夫<hi>按服䖍云為孔悝之邑宰</hi>方孔悝作亂<hi>按左傳蒯聵入孔悝家悝母伯姫劫</hi>
<pb n="KR2a0003_WYG_018-2b"/>
<hi>悝於厠強與之盟而立蒯聵非悝本心自作亂也</hi>宰予<hi>家語亦/云魯人</hi>為臨淄大夫<hi>按謂</hi>
<hi>仕齊齊都臨淄故云為臨淄大夫也</hi>與田常作亂<hi>按左氏傳無宰我與田常作亂之文然有闞止</hi>
<hi>字子我而因爭寵遂為陳恒所殺恐字與宰予相渉因誤云然</hi>端沐賜衞人<hi>家語作木</hi>子石<lb/>
<hi>公孫龍也</hi>地狹以泄<hi>按越絶書其/泄字作淺</hi>王必惡越<hi>按惡猶畏惡也</hi>子胥以<lb/>
諫死<hi>王劭按家語越絶竝無此五字是時子胥未死</hi>國為虚莽<hi>有本作棘恐誤也</hi>鈇屈<lb/>
盧<hi>上鈇音膚鈇斧也劉氏一本無此字屈盧矛名</hi>不可以應卒<hi>按卒謂急卒也言計慮不先定</hi>
<hi>不可以應卒有非常之事</hi>吳王果與齊人戰於艾陵<hi>按左傳在哀十一年</hi>與晉<lb/>
相遇黄池<hi>按左傳黄池之會在哀十三年越入吳吳與越平也</hi>越圍王宫夫差自<lb/>
<pb n="KR2a0003_WYG_018-3a"/>
殺<hi>按左傳越滅吳在哀二十二年則事竝懸隔數年葢此文欲終説其事故其辭相連</hi>五國各有<lb/>
變<hi>按左傳謂魯齊晉吳越也故云子貢一出存魯亂齊破吳強晉而霸越</hi>好廢舉與時轉<lb/>
貨資<hi>按家語貨作化王肅云廢舉謂買賤賣貴也隨時轉貨以殖其資也劉氏云廢謂物貴而賣之舉謂</hi>
<hi>物賤而収買之轉貨謂轉貴収賤也</hi>是時子貢為魯使於齊<hi>按左傳子貢為魯使齊在</hi>
<hi>哀十五年葢此文誤也</hi>言偃吳人<hi>家語云魯人按偃仕魯為武城宰耳今吳郡有言偃冢葢吳郡</hi>
<hi>人為是也</hi>卜商<hi>按家語云衞人鄭𤣥云温國人不同者温國今河内温縣元屬衞故</hi>子夏居西<lb/>
河<hi>在河東郡之西界葢近龍門劉氏云今同州西縣有子夏石室學堂也</hi>為魏文侯師<hi>按子</hi>
<hi>夏文學著於四科序詩傳易又孔子以春秋屬商又傳禮著在禮志而此史竝不論空記論語小事亦其疎也</hi>
<pb n="KR2a0003_WYG_018-3b"/>
顓孫師陳人<hi>鄭𤣥目録陽城人陽城縣名屬陳郡</hi>曾參南武城人<hi>按武城屬魯當</hi>
<hi>時魯更有北武城故言南也</hi>澹臺滅明南遊至江<hi>按今吳國東南有澹臺湖即其遺跡</hi>
<hi>所在</hi>以貌取人失之子羽<hi>按家語子羽有君子之容而行不勝其貌而上文云滅明狀貌</hi>
<hi>甚惡則以子羽形陋也今此孔子云以貌取人失之子羽與家語正相反</hi>宓不齊<hi>家語云魯人字子賤</hi>
<hi>少孔子四十九嵗此云三十不同</hi>賢不齊者五人<hi>按家語云不齊所父事者三人所兄事者</hi>
<hi>五人所友者十一人不同也</hi>原憲<hi>鄭𤣥云魯人家語宋/人少孔子三十六嵗</hi>原憲遂亡<hi>家語</hi>
<hi>云隠居衞</hi>公冶長齊人<hi>家語云魯人名萇字子長范寗云字子芝</hi>南宫括字子容<lb/>
<hi>家語作南宫縚按其人是魯孟僖子之子仲孫閲也葢居南宫因姓焉</hi>公晳哀字季次<hi>家語</hi>
<pb n="KR2a0003_WYG_018-4a"/>
<hi>作公晳尅</hi>唯季次未嘗仕<hi>家語云未嘗屈節為人臣故子特賞歎之亦見游俠傳也</hi>曾蒧<lb/>
<hi>音㸃又音其炎反</hi>字晳<hi>家語云曾㸃字/子晳曽參之父</hi>顔無繇字路囘父<hi>家語云顔</hi>
<hi>由字路囘之父也孔子始教於闕里而受學焉少孔子六嵗故此傳云父子異時事孔子故易稱顔氏之子者</hi>
<hi>是父子俱學孔門也</hi>商瞿魯人字子木<hi>家語云瞿年三十八無子母欲更娶室孔子曰瞿過</hi>
<hi>四十當有五丈夫子果然瞿謂梁鱣勿娶吾恐子或晩生非妻之過也</hi>馯臂子𢎞<hi>馯徐廣音韓鄒</hi>
<hi>誕生音汗按儒林傳蘭鄉子及漢書皆云馯臂字子弓今此獨作𢎞葢誤耳應劭云子弓是子夏門人</hi>矯<lb/>
子庸疵<hi>儒林傳及系本皆作蟜疵音自移反疵字或作疵蟜是姓疪名也字子肩然蟜姓魯莊公族也</hi>
<hi>禮記蟜固見季武子葢魯人史儒林傳皆云魯人獨此云江東人葢亦誤耳儒林傳云馯臂江東人蟜疵楚人</hi>
<pb n="KR2a0003_WYG_018-4b"/>
<hi>也</hi>燕人周子家豎<hi>周豎字子家/有本作林</hi>淳于人光子乗羽<hi>淳于縣名</hi>
<hi>在北海光羽字子乗</hi>齊人田子莊何<hi>田何字/子莊</hi>東武人王子中同<hi>王同</hi>
<hi>字子中</hi>菑川人楊何<hi>自商瞿傳易至楊何凡八/代相傳儒林傳何字叔元</hi>高柴<hi>鄭𤣥云衞</hi>
<hi>人家語齊人高氏之别族長不盈六尺狀貌甚惡此傳作五尺誤也</hi>漆彫開<hi>鄭𤣥云魯人家語云蔡人</hi>
<hi>字子若少孔子十一嵗又云習尚書不樂仕孔子曰可以仕矣對曰吾斯之未能信王肅云未得用斯書之意</hi>
<hi>故曰未能信也</hi>公伯繚字周<hi>馬融云魯人家語無公伯繚而有申子周而譙周云疑公伯繚是讒</hi>
<hi>愬之人孔子不責而云其如命何非弟子之流也今亦列比在七十二賢之數葢太史公誤且僚亦作遼也</hi>
司馬耕字子牛<hi>家語云宋人字子牛孔安國亦云宋人弟安子曰司馬犁也牛是桓魋之弟以</hi>
<pb n="KR2a0003_WYG_018-5a"/>
<hi>魋為宋司馬故牛遂以司馬為氏也</hi>樊須字遲<hi>鄭𤣥云齊人家/語云魯人也</hi>有若<hi>家語云魯</hi>
<hi>人字子有少孔子三十三嵗今此傳云四十二嵗不知傳誤又所見不同也</hi>五丈夫子<hi>謂五男也</hi>
巫馬施字子旗<hi>鄭𤣥云魯人家語云陳人字子期</hi>梁鱣字叔魚<hi>家語云齊人字</hi>
<hi>叔魚也</hi>顔幸字子栁<hi>家語云顔幸字栁按禮記有顔栁或此人</hi>少孔子四十六<lb/>
嵗<hi>家語云少三十六嵗魯人與鄭𤣥同</hi>冉孺字子魯<hi>家語字子魯魯人作冉儒</hi>曹䘏少<lb/>
孔子五十嵗<hi>家語同</hi>伯䖍字子折<hi>家語作伯處字子晳皆轉寫字誤未知適從</hi>
公孫龍字子石<hi>家語或作寵又云礱七十子圖非礱也按字子石則礱或非謬鄭𤣥云楚人家</hi>
<hi>語衞人然莊子所云堅白之談則其人也</hi>子石已右冉季産<hi>家語冉季字産</hi>秦祖字<lb/>
<pb n="KR2a0003_WYG_018-5b"/>
南<hi>家語字子南</hi>漆彫哆<hi>赤者反家/語字子斂</hi>顔子驕<hi>家語名産孔子在衞南子招夫子為</hi>
<hi>次過市時産為御也</hi>漆彫徒父<hi>家語字/固也</hi>壤駟赤字徒<hi>家語字子徒者</hi>石高<lb/>
澤<hi>家語字季</hi>石作蜀字明<hi>家語/同</hi>任不齊字選<hi>家語字子選也</hi>公良孺<lb/>
<hi>家語作良儒陳人字子正賢以有勇孔子周遊常以家車五乗孔子家語在三十五人之中亦見系家在三十</hi>
<hi>二人不見葢傳之數亦誤也鄒誕本作公襄儒</hi>后處字里<hi>家語/同也</hi>公夏首字乘<hi>家語</hi>
<hi>同也</hi>奚容箴字子晳<hi>家語/同也</hi>公肩定字中<hi>家語/同也</hi>顔祖字襄<hi>家語</hi>
<hi>無此人也</hi>鄡單字子家<hi>鄡音苦堯反單音善則單名徐廣云一作鄡單鉅鹿有鄡縣太原有鄡縣</hi>
<hi>家語無此人也</hi>罕父黒字子索<hi>家語作罕/父黑字索</hi>秦商<hi>家語魯人字丕慈少孔子四嵗</hi>
<pb n="KR2a0003_WYG_018-6a"/>
<hi>其人菫與孔子父紇俱以力聞也</hi>申黨字周<hi>家語有申繚字周論語有申棖鄭𤣥云申棖魯人弟</hi>
<hi>子也葢申黨是棖不疑以棖黨聲相近上文又有公伯繚亦字周家語則無伯繚是史記述伯繚一人者也</hi>
公祖句茲字子之<hi>句音鈎</hi>榮子祺<hi>家語榮祈字子顔也</hi>縣成字子祺<lb/>
<hi>家語作子謀也</hi>左人郢字行<hi>家詰/同也</hi>燕伋字思<hi>家語同也</hi>鄭國字子徒<lb/>
<hi>家語薛邦字徒史記作國而家語稱邦者葢避漢祖諱而改鄭與薛字誤也</hi>秦非字子之施<lb/>
之常字子恒顔噲字子聲歩叔乘字子車顔之僕字叔<lb/>
<hi>家語竝同</hi>原亢籍<hi>家語名/亢字籍</hi>樂欬字子聲<hi>家語/同也</hi>亷潔字子庸<hi>家語</hi>
<hi>同也</hi>叔仲會字子期<hi>鄭𤣥云晉人家語魯人少孔子五十四嵗與孔璇年相比二孺子俱執筆</hi>
<pb n="KR2a0003_WYG_018-6b"/>
<hi>迭侍於夫子孟武伯見而放之是也</hi>顔何字冉<hi>家語/字稱</hi>狄黑字晳<hi>家語同</hi>邦巽<lb/>
字子斂<hi>家語巽作選字子斂文翁圗作國選葢亦由避漢諱改也劉氏作邽巽邽音圭所見各異也</hi>
孔忠<hi>家語云忠字子蔑孔子兄之子也</hi>公西輿如字子上<hi>家語冋</hi>公西箴<lb/>
字子上<hi>家語子上作子尚也</hi>已上四十二人無年及不見書傳者<lb/>
<hi>按家語此例唯有三十七人其公良孺秦商歩叔仲會四人家語有事迹史記闕然自公伯遼秦冉鄡單三人</hi>
<hi>家語不載而别有琴牢陳亢縣豐當此三人數皆互有也如文翁圖所記又有林放蘧伯玉申棖申黨俱是後</hi>
<hi>人以所見增益於今殆不可考</hi>
商君列傳第八<lb/>
<pb n="KR2a0003_WYG_018-7a"/>
公叔座<hi>公叔氏座名也座音在戈反</hi>為中庶子<hi>官名也魏已置之非自秦也周禮夏官謂</hi>
<hi>之諸子禮記文王世子謂之庶子掌公族也</hi>座之中庶子<hi>按戰國策云御庶子也</hi>魏惠<lb/>
王<hi>即魏侯之子名罃後徙大梁而稱梁也</hi>豈不悖哉<hi>謂疾重而/悖亂也</hi>景監<hi>景姓楚之</hi>
<hi>族也監音去聲平聲亦通</hi>比三<hi>比者頻也謂頻三見孝公言/帝王之道也比音必耳反</hi>説君<hi>音税</hi>
<hi>下同</hi>君大説<hi>音/悦</hi>固見非於世<hi>按商君書/非作負</hi>見敖於人<hi>商君書作必見</hi>
<hi>驁於人也</hi>不法其故<hi>言救弊為政之術所為茍可以强國則不必須要法於故事也</hi>甘龍曰<lb/>
<hi>孝公之臣甘姓龍名也按甘氏出春秋時甘昭公王子帶後也</hi>不肖者拘焉<hi>言賢智之人作法更</hi>
<hi>禮而愚不肖者不明變通而輒拘制不使之行斯亦信然矣</hi>湯武不循古<hi>商君書作修古</hi>殷<lb/>
<pb n="KR2a0003_WYG_018-7b"/>
夏不易禮<hi>指殷紂夏桀也</hi>令人為什伍<hi>劉氏云五家為保十保相連</hi>而相牧<lb/>
司連坐<hi>按牧司為相糺發也一家有罪則九家連舉發若不糺舉則十家連坐恐變令不行故設重禁</hi>
告姧者與斬敵首同賞<hi>按謂告姧一人則得爵一級故云與斬敵首同賞也</hi>匿姧<lb/>
者與降敵同罰<hi>按律降敵者誅其身没其家今匿姧者與之同罪也</hi>事末利及怠<lb/>
而貧者舉以為収孥<hi>末謂工商也葢農桑為本故上云本業耕織也怠者懈也周禮謂之</hi>
<hi>疲民以言懈怠不事事之人而貧者則糺舉而収録其妻子沒為官奴婢葢其法特重於古也</hi>宗室非<lb/>
有軍功論不得為屬籍<hi>按謂宗室若無軍功則不得入屬籍謂除其籍則雖無功不及</hi>
<hi>爵秩也</hi>臣妾衣服以家次<hi>謂各隨其家爵秩之班次亦不使僣侈踰等也</hi>言初令<lb/>
<pb n="KR2a0003_WYG_018-8a"/>
<hi>謂鞅新變之法令為初令</hi>皆趨令行之<hi>趨音七踰反趨/者向也附也</hi>為大良造<hi>即大</hi>
<hi>上造也即秦之第十六爵名也今云良造者或後變其名耳</hi>冀闕<hi>冀闕即魏闕也冀記也出列教令當</hi>
<hi>記於此門闕</hi>平斗桶<hi>音統量器名鄭𤣥/音勇今之斛也</hi>居領阨之西<hi>葢即安邑之東</hi>
<hi>山領險阨之地即今蒲州之中條已東連汾晉之嶮嶝也</hi>西魏遂去安邑徙都大梁<lb/>
<hi>按紀年曰梁惠王二十九年秦衞鞅伐梁西鄙則徙大梁在惠王之二十九年也</hi>秦封之於商<lb/>
<hi>於商二縣名在𢎞農按紀年云秦封商鞅在惠王三十年與此文合</hi>商君相秦十年又下<lb/>
云五月而秦孝公卒<hi>按戰國策云孝公行商君法十八年而死與此文不同者按此直云</hi>
<hi>相秦十年耳而戰國策乃云行商君法十八年葢連其未作相之年耳</hi>鞅之得見也從孟<lb/>
<pb n="KR2a0003_WYG_018-8b"/>
蘭臯<hi>按孟蘭臯人姓名也言鞅前因蘭臯得與趙良相見也</hi>子不説吾治秦與<hi>上説</hi>
<hi>音悦下與音予</hi>自勝之謂强<hi>謂守謙敬之人是為自勝若是者乃為强若爭名得勝此非強之道</hi>
三置晉國之君<hi>謂立晉惠公懷公文公也</hi>一救荆國之禍<hi>按六國年表穆公二</hi>
<hi>十八年會晉救楚朝周是也</hi>教之化人也深於命<hi>按劉氏云教謂商鞅之令也命謂秦</hi>
<hi>君之命也言人畏鞅甚於秦君也</hi>人之効上捷於令<hi>上謂鞅之處分也令謂秦君之令也</hi>
今君又左建外易<hi>按左建謂以左道建立威權也外易謂在外革易君命也</hi>闟㦸<hi>闟亦</hi>
<hi>鈒同所及反鄒又音吐臈</hi>注<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屈盧<hi>上音遼下音九物反按屈盧干將竝古良匠造矛㦸者之名</hi>
書曰恃徳者昌<hi>此是周書之言孔子所刪之餘也</hi>歸十五都<hi>衞鞅所封商於二縣</hi>
<pb n="KR2a0003_WYG_018-9a"/>
<hi>以為國其中凡有十五都故趙良勸令歸之</hi>所以収君豈其微哉<hi>謂鞅於秦無仁恩故</hi>
<hi>秦國之所以將収録鞅者其効甚明故云豈其微哉</hi>走商邑<hi>上音奏奏走向也</hi>注京兆鄭<lb/>
縣<hi>按地理志京兆有鄭縣秦本紀云初縣杜鄭按其地是鄭桓公友之所封也</hi>於鄭黽池<hi>按云</hi>
<hi>鄭黽池者時黽池屬鄭故也而徐廣云黽或作彭池者按鹽鐵論云商君困於彭池黽音亾忍反</hi>天資<lb/>
刻薄人也<hi>謂天資其人為刻薄之行刻謂用刑深刻薄謂棄仁義不悃誠是薄也</hi>挾持浮<lb/>
説<hi>説音如字浮説即虚説也謂鞅得用刑政深刻又欺魏將是其天資自有狙詐則初為孝公論帝王之術</hi>
<hi>是浮説耳非其本性也</hi>開塞耕戰書<hi>按商君開謂刑嚴峻則政化開塞謂布恩賞則政化塞其</hi>
<hi>意本於嚴刑少恩又為田開阡陌及言斬敵首賜爵是耕戰書也</hi>注新序論曰<hi>按新序是劉歆</hi>
<pb n="KR2a0003_WYG_018-9b"/>
<hi>所撰其中論商君故裴氏引之</hi>注歸藉<hi>音胙字合作胙誤為藉耳按本紀周歸文武胙於孝公是也</hi>
注刑用棄灰<hi>按説苑云秦法弃灰於道者有刑是其事也</hi>
蘇秦列傳第九<lb/>
蘇秦東周雒陽人也<hi>蘇秦字季子葢蘇忿生之後已姓也譙周云秦兄弟五人秦最少兄</hi>
<hi>代代弟厲及辟鵠並為游説之士此下云秦弟代代弟厲也</hi>鬼谷先生<hi>按鬼谷地名也扶風池陽</hi>
<hi>潁川陽城並有鬼谷墟葢是其人所居因為號又樂壹注鬼谷子書云蘇秦欲神祕其道故假名曰鬼谷</hi>出<lb/>
游數嵗大困而歸<hi>按戰國策此語在説秦王之後</hi>夫士業已屈首受書<lb/>
<hi>按謂士之立操業者素也本也言本已屈首低頭受書於師也</hi>徧觀之<hi>音遍官二音按謂盡觀覧其書</hi>
<pb n="KR2a0003_WYG_018-10a"/>
<hi>也</hi>得周書隂符<hi>按戰國策云得太公隂符之謀則隂符是太公之兵符也</hi>以出揣摩<lb/>
<hi>揣音初委反摩姥何反鄒誕本作揣靡靡讀亦為摩王邵云揣情摩意是鬼谷之二章名非為一篇也高誘曰</hi>
<hi>揣定也摩合也定諸侯使讐其術以成六國之從也江邃曰揣人主之情摩而近之其意當矣</hi>皆少之<lb/>
<hi>謂王之左右素慣習知秦浮説多不中當世而以為蘇秦智識淺故云少之劉氏云少謂輕之也</hi>北有<lb/>
代馬<hi>按謂代郡馬邑也地理志代郡又有馬城縣一云代馬謂代郡兼有胡馬之利</hi>此天府<hi>按周</hi>
<hi>禮春官有天府鄭𤣥云府物所藏言天尊此所藏若天府然</hi>説燕文侯<hi>上音税下並同燕文侯史</hi>
<hi>失名</hi>東有朝鮮<hi>潮仙二音/朝鮮水名</hi>北有林胡樓煩<hi>地理志樓煩屬雁門郡</hi>西<lb/>
有雲中九原<hi>按地理志雲中九原二郡名秦曰九原漢武帝改曰五原郡</hi>注滹沲出<lb/>
<pb n="KR2a0003_WYG_018-10b"/>
鹵城<hi>按滹沲水名并州之川也音呼沲又地理志鹵城縣名屬代郡滹沲河自縣東至參谷又東至文安</hi>
<hi>入海也</hi>車六百乗粟支數年<hi>按戰國策車七/百乘粟支十年</hi>南有碣石<hi>戰國</hi>
<hi>策碣石山在常山九門縣地理志大碣石山在右北平驪城縣西南</hi>軍於東垣矣<hi>地理志高帝改</hi>
<hi>曰真定也</hi>趙肅侯<hi>按世本云/肅侯名言</hi>請别白黑所以異隂陽<hi>按戰國策云請</hi>
<hi>屏左右白言所以異隂陽其説異此然言别白黑者蘇秦言已今論趙國之利必使分明有如白黒分明隂陽</hi>
<hi>殊異也</hi>則趙氏自操兵<hi>戰國策作/自銷鑠</hi>據衞取卷<hi>地理志卷縣屬河南按戰</hi>
<hi>國策云取淇</hi>注常山有蒲吾<hi>按徐氏所引據地理志云然也</hi>前有樓闕軒轅<lb/>
<hi>戰國策云前有軒轅又史記俗本亦有作軒冕者非本文也</hi>長姣<hi>音交説文云姣美也</hi>臣人之<lb/>
<pb n="KR2a0003_WYG_018-11a"/>
與臣於人<hi>按臣人謂已為彼臣也臣於人者謂我為主使彼臣己也</hi>夫衡人者<hi>按衡人即</hi>
<hi>游説從横之士也東西為橫南北為從地形東西横長故張儀相秦為秦連横</hi>恐愒諸侯<hi>上起拱反</hi>
<hi>下許曷反謂相恐脅鄒氏愒音憩其意疎</hi>也通質<hi>音如字又音躓以言通其交質之情</hi>韓絶其<lb/>
糧道<hi>謂擁兵於嶢闗之外又守宜陽也</hi>趙渉河漳<hi>謂趙亦渉河漳而西欲與韓作援以阻秦</hi>
<hi>軍</hi>楚絶其後<hi>謂出兵武闗以/絶秦兵之後</hi>魏塞其道<hi>按其道即河内之道戰國策其</hi>
<hi>作午</hi>魏軍河外<hi>河外謂陜及/曲沃等處也</hi>六國從親以賓秦<hi>謂六國之軍共為合</hi>
<hi>從相親獨以秦為賓而共伐之</hi>黄金千鎰<hi>戰國策作萬鎰一鎰為一金則二十兩曰一鎰為米二升</hi>
<hi>鄭𤣥以一鎰為二十四分之一其説異也</hi>錦繡千純<hi>音淳裴氏云純端疋名高誘注戰國策音屯屯</hi>
<pb n="KR2a0003_WYG_018-11b"/>
<hi>束也又禮鄉射云某賢於某若干純純數也音旋也</hi>雕隂<hi>魏地也劉氏曰在龍門河之西北按地理志雕</hi>
<hi>隂屬上郡</hi>説韓宣王<hi>按世本韓宣王/昭侯之子也</hi>鞏成臯<hi>二邑本屬東周後為韓邑地理</hi>
<hi>志二縣並屬河南</hi>商阪之塞<hi>劉氏云葢在商洛之間適秦楚之險塞是也</hi>東有宛穰<lb/>
<hi>地理志宛穰二縣名並屬南陽</hi>洧水<hi>音于軌反水/名出南方</hi>谿子<hi>按許慎注淮南子以為南方谿</hi>
<hi>子蠻出柘弩及竹弩</hi>少府時力距來<hi>韓又有少府所造時力距來二種之弩按時力者謂作之</hi>
<hi>得時則力倍於常故有時力也距來者謂以弩埶勁利足以距於來敵也其名並見淮南子</hi>超足而<lb/>
射<hi>按超足謂超騰用埶葢起足蹋之而射也故下云蹠勁弩是也</hi>皆出於㝠山<hi>莊子云南行至</hi>
<hi>郢北面而不見冥山司馬彪云冥山在朔州北郭象云冥山在乎太極李軌云在韓國</hi>棠谿<hi>地理志棠</hi>
<pb n="KR2a0003_WYG_018-12a"/>
<hi>谿亭在汝南吳房縣</hi>墨陽<hi>淮南子云服劒者貴於剡利而不期於墨陽莫耶則墨陽匠名也</hi>合賻<lb/>
<hi>按戰國策作合伯春秋後語作合相</hi>鄧師<hi>鄧國有工鑄/劒而師名焉</hi>宛馮<hi>徐廣云滎陽有馮池謂宛</hi>
<hi>人於馮池鑄劍故號宛馮</hi>龍泉太阿<hi>按吳越春秋楚王令風胡子請吳干將越歐冶作劍二其一曰</hi>
<hi>龍泉二曰太阿又太康地記曰汝南西平有龍泉水可以淬刀劍特堅利故有龍泉水之劍楚之寳劍也以特</hi>
<hi>堅利故有堅白之論云黄所以為堅也白所以為利也齊辨之曰白所以為不堅黄所以為不利也故天下之</hi>
<hi>寳劍韓為衆一曰棠谿二曰墨陽三曰合伯四曰鄧師五曰宛馮六曰龍泉七曰太阿八曰莫耶九曰干將也</hi>
<hi>然干將莫耶匠名也其劍皆出西平縣今有鐵官令一别領戸是古鑄劍之地也</hi>當敵則斬堅<lb/>
甲鐵幕<hi>按戰國策云當敵則斬甲盾提鍪鐵幕也鄒誕幕一作陌劉云謂以鐵為臂脛之衣言其劍利</hi>
<pb n="KR2a0003_WYG_018-12b"/>
<hi>能斬之也</hi>革抉<hi>音决謂以革為/射决决射韝也</hi>㕹芮<hi>㕹與瞂同音伐謂楯也芮音如字謂繋楯之綬</hi>
<hi>也</hi>今茲效之<hi>按鄭𤣥注禮云/效猶呈也見也</hi>寧為雞口不為牛後<hi>按戰國策</hi>
<hi>云寧為雞尸不為牛從延篤注云尸雞中主也從謂牛子也言寧為雞中之主不為牛之從後也</hi>太息<lb/>
曰<hi>太息謂久蓄氣而大吁也</hi>今主君<hi>謂指蘇秦也禮卿大夫稱主今嘉蘇子合從諸侯褎而美之故</hi>
<hi>稱曰主</hi>説魏襄王<hi>世本恵王/子名嗣</hi>許郾<hi>音偃又於建反戰國策作鄢按地理志潁川有</hi>
<hi>許郾二縣又有傿陵縣故所稱惑也傿音焉</hi>注一篇<hi>邊田/反</hi>昆陽召陵<hi>地理志昆陽屬</hi>
<hi>潁川召陵屬汝南也</hi>舞陽新都新郪<hi>地理志舞陽屬潁川新郪屬汝南按即郪丘章帝以封殷</hi>
<hi>後於宋新都屬南陽按戰國策直云新郪無新都二字</hi>無胥<hi>按其/地闕</hi>西有長城<hi>徐廣云滎</hi>
<pb n="KR2a0003_WYG_018-13a"/>
<hi>陽卷縣有長城葢據地險為説也</hi>築帝宫<hi>謂為秦築宫備其廵狩而舍之故謂之帝宫</hi>受冠<lb/>
帶<hi>謂冠帶制度皆受秦法</hi>祠春秋<hi>言春秋貢奉/以助秦祭祀</hi>禽夫差於干遂<hi>按干</hi>
<hi>遂地名不知所在然按干是水旁之髙地故有江干河干是也又左思吳都賦云長干延屬是干為江旁之地</hi>
<hi>遂者道也於干有道因為地名</hi>注衣三屬之甲<hi>衣音意屬音燭按三屬謂甲衣也覆膊一也甲</hi>
<hi>裳二也脛衣三也甲之有裳見左傳也</hi>注贏三日<hi>上音盈謂/齎糗糧</hi>注中試<hi>音竹仲反</hi>
<hi>謂其筋力能負重所以得中試也</hi>則復利其宅<hi>復音福謂中試之人國家當優復賜之上田宅</hi>
<hi>故云利其田宅也</hi>蒼頭二十萬<hi>謂以青巾裹頭以異於衆荀卿魏有蒼頭二十萬是也</hi>厮<lb/>
徒十萬<hi>厮音斯謂厮養之卒厮養馬之賤者今起為之卒</hi>割地以效實<hi>謂割地獻秦以</hi>
<pb n="KR2a0003_WYG_018-13b"/>
<hi>效已之誠實</hi>效愚計<hi>此效猶呈/也見也</hi>説齊宣王<hi>世本名辟疆威王之子也</hi>五家<lb/>
之兵<hi>按高誘注戰國策云五家即五國也</hi>進如鋒矢<hi>按戰國策作疾如錐矢髙誘曰錐矢小矢</hi>
<hi>喻徑疾也吕氏春秋曰所貴錐矢者為應聲而至</hi>六博<hi>按王逸注楚詞云博著也行六棊故曰六博</hi>
蹋鞠<hi>上徒臈反下居六反注云蹴踘促六反蹴亦蹋也崔豹云起黄帝時習兵之埶</hi>過衞陽晉<lb/>
之道<hi>按陽晉魏邑也魏世家哀王十六年秦拔魏蒲阪陽晉封陵是也劉氏云陽晉地名葢適齊之道衞</hi>
<hi>之西南也</hi>徑乎亢父<hi>亢音剛又苦浪反地/理志縣名屬梁國也</hi>恫疑<hi>上音通一音洞恐懼也</hi>
虚猲<hi>猲本一作喝並呼葛反高誘曰虚猲喘息懼貌也劉氏云秦自疑懼不敢進兵虚作恐怯之詞以脅</hi>
<hi>韓魏也</hi>説楚威王<hi>威王名商/宣王之子</hi>夏州<hi>裴駰據左氏及車𦙍説夏州其文甚明而劉伯</hi>
<pb n="KR2a0003_WYG_018-14a"/>
<hi>莊以為夏州侯之本國亦未為得也</hi>海陽<hi>按地理志無海陽/劉氏云楚之東境</hi>南有洞庭<hi>今之</hi>
<hi>青草湖是也在岳州界也</hi>蒼梧<hi>地名地理志/有蒼梧郡</hi>北有陘塞<hi>陘山在楚北境威王十一</hi>
<hi>年魏敗楚陘山是也</hi>郇陽<hi>上音荀北有郇陽其地當在汝南潁川之界驗地理志及太康地記北境並無</hi>
<hi>郇邑郇邑在河東晉地計郇陽當是新陽聲相近字變耳汝南有新陽縣應劭云在新水之陽猶豳邑變為栒</hi>
<hi>亦當然也徐氏郇陽當是慎陽葢其疎也</hi>疑於王者<hi>疑作/擬讀</hi>委虵蒲服<hi>委虵謂以面掩</hi>
<hi>地而進若虵行也蒲服即匍匐並音蒲卜</hi>注秦字季子<hi>按其嫂呼小叔為季子耳未必即其字允</hi>
<hi>南即以為字未之得也</hi>負郭田<hi>負者背也枕也近城之地沃潤流澤最為膏腴故曰負郭也</hi>乃<lb/>
投從約書<hi>按諸本亦作設言設者謂宣布其從約六國之事以告於秦若作投亦為易解</hi>俯而<lb/>
<pb n="KR2a0003_WYG_018-14b"/>
慶仰而弔<hi>劉氏云當時慶弔應有其詞但書家不録耳</hi>烏啄<hi>音卓又音許穢反今之毒藥烏</hi>
<hi>頭是</hi>為其愈充腹<hi>劉氏以愈猶暫非也謂食烏頭為其暫愈飢而充腹少時毒發而死亦與飢死</hi>
<hi>同患也</hi>今齊長主<hi>按謂齊王年長也或/作齊强故言長主</hi>覆三軍得二將<hi>按徐</hi>
<hi>廣云齊覆三軍而燕失二將又戰國策云獲二將亦謂燕之二將是燕之失也</hi>從子母弟<hi>戰國策從</hi>
<hi>作寵</hi>而賈十倍<hi>按謂紫色價貴於帛十倍而本是敗素以喻齊雖有大名而其國中困斃也</hi>北<lb/>
夷方七百里<hi>謂山戎北狄附齊者</hi>必長賓之<hi>長音如字賓為擯</hi>涇陽君高<lb/>
陵君<hi>二人秦王母弟也髙陵君名顯涇陽君名悝</hi>正告<hi>正告謂顯然而告天下也</hi>浮於汶<lb/>
<hi>音旻即江所出之岷山也</hi>乘夏水<hi>夏音暇謂夏潦/之水盛長時也</hi>宛東下隨<hi>宛縣之東而下</hi>
<pb n="KR2a0003_WYG_018-15a"/>
<hi>隨邑</hi>乗船出於巴<hi>巴水名與/漢水近</hi>五渚<hi>按五渚五處洲渚也劉氏以為宛鄧之間臨漢</hi>
<hi>水不得在洞庭或説五渚即五湖益與劉説不同也</hi>寡人射隼矣<hi>按易曰射隼於高墉之上獲無</hi>
<hi>不利秦王言我今伐楚必當捷獲也</hi>起乎少曲<hi>地名近/宜陽也</hi>莫不盡繇<hi>音揺搖動也</hi>
我離兩周<hi>離如字謂屯兵以罹二周也而乃觸擊于鄭故五日國舉舉猶拔也</hi>塞女㦸<hi>女㦸</hi>
<hi>地名葢在太行山之西</hi>韓氏太原卷<hi>劉氏卷音軌龟反也按舉安邑塞女㦸及至韓氏之輯國</hi>
<hi>宜陽也太原者魏地不至太原亦無别名太原者葢太衍字也原當為京及卷皆屬滎陽是魏境又下軹道是</hi>
<hi>河内軹縣言道者亦衍字徐廣云霸陵有軹道亭非魏之境其疎謬如此</hi>南陽封冀<hi>按魏之南陽即</hi>
<hi>河内也封封陵也冀冀邑皆在魏境故徐廣云河東皮氏縣有冀亭</hi>決滎口<hi>滎澤之口與今汴河口通</hi>
<pb n="KR2a0003_WYG_018-15b"/>
<hi>其水深可以灌大梁故云無大梁也</hi>決白馬之口<hi>白馬河津在東郡決其流以灌外黄及濟陽</hi>
決宿胥之口<hi>按紀年作胥葢亦津之名今其地不知所在也</hi>魏無虚頓丘<hi>虚邑名地</hi>
<hi>與酸棗相近</hi>為齊罪<hi>秦令齊滅宋仍以/破宋為齊之罪名</hi>攻魏重楚<hi>重猶附也尊也</hi>殘<lb/>
均陵<hi>在南陽葢今之均州</hi>安黽厄<hi>音盲縣名/在江夏</hi>得講於魏<hi>講和也解也秦與魏</hi>
<hi>和也</hi>至公子延<hi>至當為質謂以/公子延為質也</hi>因犀首屬行<hi>犀首公孫衍本魏將因之</hi>
<hi>以屬軍行行音胡郎反謂連兵相續也</hi>傷於譙石而遇敗於陽馬<hi>按譙石陽馬並</hi>
<hi>趙地名非縣邑也</hi>贏則兼欺舅與母<hi>按贏猶勝也舅穰侯魏冉也母太后也</hi>適燕<lb/>
者<hi>適音宅適者責也下同</hi>三川晉國之禍三晉之半<hi>以言西河之外上頟之地</hi>
<pb n="KR2a0003_WYG_018-16a"/>
<hi>及三川晉國皆是秦與魏戰之處秦兵禍敗我三晉之半是秦禍如此其大者乎</hi>而燕趙之秦<lb/>
者<hi>燕趙之人徃秦者謂游説之士也</hi>蘇秦兄弟三人<hi>按譙允南以為蘇氏兄弟五人更有</hi>
<hi>蘇辟蘇鵠典略亦同其説按蘇氏譜云然</hi>
張儀列傳第十<lb/>
張儀者魏人也<hi>按晉有大夫張老又河東有張城張氏為魏氏人必也而吕覽以為魏氏餘子</hi>
<hi>則葢魏之支庶也又書略説餘子謂庶子也</hi>游說<hi>音/稅</hi>醳之<hi>古釋/字</hi>曰嘻<hi>音僖鄭𤣥曰嘻</hi>
<hi>悲恨之聲</hi>相約從親<hi>從音足/容反</hi>而數讓之<hi>按謂數設詞而讓之讓亦責也數音朔</hi>
寧渠能乎<hi>渠音詎古字少假借耳</hi>為文檄<hi>桉徐廣云一作丈二檄王劭按春秋後語云文</hi>
<pb n="KR2a0003_WYG_018-16b"/>
<hi>二尺檄許慎云檄二尺書</hi>從若飲<hi>若者汝也下/文而亦訓汝</hi>苴蜀相攻擊<hi>上苴音巴謂巴</hi>
<hi>蜀之夷自相攻擊也今字作苴者按巴苴是草名今論巴遂誤作苴也或巴人巴郡本因芭苴得名所以其字</hi>
<hi>遂以苴為巴也</hi>注益州天苴讀為芭黎<hi>天苴即巴苴也譙周蜀人也知天苴之音讀為</hi>
<hi>芭黎之芭按芭黎即織木葺為葦蘺也今江南亦謂葦蘺曰芭蘺也</hi>司馬錯<hi>七各反又七故反二音</hi>
什谷之口<hi>一本作尋谷尋什聲相近故其名惑也戰國策云轘轅緱氏之口亦其地相近也</hi>秦<lb/>
攻新城<hi>此新城當在河南伊闕之左右</hi>去王逺矣<hi>王音于放反</hi>遇其財足以<lb/>
富人<hi>戰國策遇作得</hi>利盡西海<hi>西海謂蜀川也海者珍藏所聚生猶謂秦中為陸海然也其實</hi>
<hi>西亦有海也</hi>名實附也<hi>按名謂傳其徳也/實謂得土地財寳</hi>臣請謁其故<hi>謁者告也</hi>
<pb n="KR2a0003_WYG_018-17a"/>
<hi>陳也故謂陳不宜伐之端由也</hi>起兵伐蜀十月取之<hi>六國年表在惠王二十二年十月也</hi>
蒲陽<hi>魏邑名也</hi>曰夏陽<hi>音下夏山名也亦/曰大夏是蜀所都</hi>秦下兵攻河外<hi>河之</hi>
<hi>西即曲沃平周之邑等</hi>據卷衍<hi>卷縣在河/南衍地名</hi>秦折韓而攻梁<hi>戰國策折作挾</hi>
<hi>也</hi>獻商於之地<hi>劉氏云商即今之商州有古商城其西二百餘里有古於城</hi>不欲出<lb/>
之<hi>按不字當作必時張儀為楚所囚故必欲出之也</hi>聞蘇秦死<hi>按此時當秦惠王之後元十四</hi>
<hi>年</hi>必折天下之脊<hi>按常山於天下在北/有若人之背脊也</hi>枋船<hi>枋音方謂並兩舫也</hi>
<hi>亦音船</hi>扞闗<hi>在楚之/西界</hi>注巴郡魚復<hi>音伏按地理志巴郡有魚復縣</hi>偏守新<lb/>
城<hi>上是連反此云新城當在吳楚之間</hi>漢中<hi>其地在秦南山之南楚之西北漢水之北名曰漢中</hi>攻<lb/>
<pb n="KR2a0003_WYG_018-17b"/>
衞陽晉大關天下胷<hi>夫以常山為天下脊則此衞及陽晉當天下胷葢其地是秦晉齊楚</hi>
<hi>之交道也以言秦兵據陽晉是大關天下胷則他國不得動也</hi>泗上十二諸侯<hi>謂邊近泗水之</hi>
<hi>側當戰國之時有十二諸侯宋魯邾莒之比也</hi>混一諸侯<hi>混本作棍同胡本反</hi>而厮徒負<lb/>
養<hi>厮音斯謂雜役之賤者負養謂負擔以給養公家亦賤人也</hi>虎賁之士跿跔科頭<lb/>
<hi>上跿跔音徒俱二音又音劬劉氏云謂跳躍也又集韻云偏舉一足曰跔<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>戰國策曰虎摯之士虎跔科頭謂</hi>
<hi>不著兜鍪</hi>貫頥<hi>謂兩手捧頥而直/入敵言其勇也</hi>奮㦸<hi>謂又有執㦸者奮怒而趨入陣</hi>探前<lb/>
趹後<hi>謂馬前足探向前後足趹於後趹音烏穴反趹謂後足趹地言馬之走埶疾也</hi>蹄間三尋<lb/>
<hi>按七尺曰尋言馬走之疾前後蹄間一擲過三尋也</hi>徒裼<hi>徒者徒跣也裼袒也謂袒而見肉也</hi>鴻臺<lb/>
<pb n="KR2a0003_WYG_018-18a"/>
之宫桑林之苑<hi>按此皆韓之宫苑亦見戰國策</hi>番吾<hi>上音盤又音婆趙之邑也</hi>梁效<lb/>
河外<hi>按河外河之南邑若曲沃平周等也</hi>割河間<hi>謂河漳之間邑暫割以事秦耳</hi>督過之<lb/>
<hi>督者正其事而責之督過是深責其過也</hi>塞午道<hi>此午道當在趙之東齊之西也午道地名也鄭𤣥云</hi>
<hi>一縱一横為午謂交道也</hi>金斗長其尾<hi>斗音主凡方者為斗若安長柄則名為枓音主尾即斗之</hi>
<hi>柄其形若刀也</hi>熱啜<hi>音昌悦反按謂熱而啜之是羮也於下云厨人進斟斟謂羮勺故因名羮曰斟故左</hi>
<hi>氏羊羮不斟是也</hi>恒山之尾<hi>尾猶末也謂獻/恒山城以與秦</hi>馮喜<hi>此與戰國策同舊本憙者</hi>
<hi>誤也</hi>祭器必出<hi>凡王者大祭祀必陳設文物軒車彜器等因謂此等為祭器也</hi>外伐與國<lb/>
<hi>謂齊之伐梁也梁之與齊先相許與約從為隣故云與國也</hi>張儀相魏一嵗卒<hi>年表張儀</hi>
<pb n="KR2a0003_WYG_018-18b"/>
<hi>以安僖王十年卒紀年云梁安僖王九年五月卒</hi>吾為事來<hi>軫語犀首言我故來欲有教汝之事</hi>
<hi>何不相見</hi>厭事矣<hi>上一艶反厭者飽也/謂欲令其多事也</hi>田需<hi>需時為/魏相也</hi>中謝<hi>葢謂</hi>
<hi>侍御之官</hi>館莊子<hi>謂逆旅舍其人字莊/子者或作卞莊子也</hi>或曰勿救便<hi>此葢張儀等之</hi>
<hi>計䇿</hi>願子為子主計<hi>子指陳軫也/子主謂楚王</hi>臣主與王何異<hi>臣主謂軫之主</hi>
<hi>楚王也王秦惠王以言我主與王俱宜待韓魏之斃而擊之亦無異也</hi>秦魏之交可錯矣<lb/>
<hi>錯音措按錯停止也</hi>不得復過<hi>音戈言義渠道逺今日已後不復得更過相見</hi>請謁事情<lb/>
<hi>謂欲以秦之緩急告語之也</hi>曰中國無事<hi>按謂山東諸侯齊魏之大國等</hi>秦得燒掇<lb/>
焚杆<hi>上掇音都活反謂焚燒而侵掠焚杆音煩烏二音按焚揉而牽掣也戰國策云秦且燒<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>君之國是</hi>
<pb n="KR2a0003_WYG_018-19a"/>
<hi>説其事也</hi>君之有事<hi>謂山東諸/國共伐秦</hi>事君之國<hi>謂秦求親義渠君也</hi>五國伐<lb/>
秦<hi>按表秦惠王後元七年楚魏齊韓趙五國共攻秦是其事也</hi>千純<hi>凡絲綿布帛等一段為一純純</hi>
<hi>音屯</hi>此公孫衍所謂耶<hi>按謂上文犀首云君之國有事秦將輕使重幣事君之國故云衍之</hi>
<hi>所謂因起兵襲秦以傷張儀也</hi>入李伯之下<hi>謂義渠破秦而収軍而入於李伯之下則李伯人名</hi>
<hi>或邑號戰國策伯作帛</hi>佩五國之印為約長<hi>犀首後相五國或從或横常為約長</hi>振<lb/>
㬥<hi>下音歩卜反振謂振揚而暴露其短</hi>以扶其説<hi>按扶謂説彼之非成我之是扶會已之説辭</hi>
成其衡道<hi>張儀説六國使連衡而事秦故云成其衡道然山東地形從長蘇秦相六國令從親而賓</hi>
<hi>秦也闗西地形衡長張儀相六國令破其従而連秦之衡故謂張儀為連横矣</hi>
<pb n="KR2a0003_WYG_018-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷二十九</head> <lb/>
    <p>
<pb n="KR2a0003_WYG_029-1a"/>
欽定四庫全書<lb/>
　史記索隠卷二十九<lb/>
　　　　　　　　　　　　唐　司馬貞　撰<lb/>
　十二本紀述贊<lb/>
五帝本紀<lb/>
帝出少典居于軒丘旣代炎厯遂禽蚩尤高陽嗣位靜<lb/>
深有謀大小逺近莫不懐柔爰洎帝嚳列聖同休帝摰<lb/>
之弟其名放勲就之如日望之如雲郁夷東作昧谷西<lb/>
<pb n="KR2a0003_WYG_029-1b"/>
曛明揚側陋𤣥徳升聞能讓天下賢哉二君<lb/>
夏本紀<lb/>
堯遭鴻水黎人阻饑禹勤溝洫手足胼胝言乘四載勲<lb/>
履四時娶妻有日過門不私九土既理𤣥珪錫茲帝啟<lb/>
嗣立有扈違命五子作歌太康失政羿浞侵侮夏室不<lb/>
競降于孔甲擾龍乖性嗟彼鳴條其終不令<lb/>
殷本紀<lb/>
簡狄吞乙是為殷祖𤣥王啓商伊尹負俎上開三面下<lb/>
<pb n="KR2a0003_WYG_029-2a"/>
獻九主旋師秦卷繼相臣扈遷囂圯耿不常厥土武乙<lb/>
無道禍因射天帝辛淫亂拒諫賊賢九侯見醢炮烙興<lb/>
焉黄鉞斯仗白旗是懸哀哉瓊室殷祀用遷<lb/>
周本紀<lb/>
后稷居邰太王作周丹開雀錄火降烏流三分旣有八<lb/>
百不謀蒼兕誓衆白魚入舟太師抱樂箕子拘囚成康<lb/>
之日政簡刑措南廵不還西服莫附共和之後王室多<lb/>
故檿弧興謡龍漦作蠧頽帶荏禍實傾周祚<lb/>
<pb n="KR2a0003_WYG_029-2b"/>
秦本紀<lb/>
栢翳佐舜皂斿是旌蜚廉事紂石椁斯營造父善馭封<lb/>
之趙城非子息馬厥號秦嬴禮樂射御西垂有聲襄公<lb/>
救周始命列國金祠白帝龍祚水徳祥應陳寳妖除豐<lb/>
特里奚致霸衛鞅任刻厥後吞并卒成凶慝<lb/>
秦始皇本紀<lb/>
六國陵替二周淪亡并一天下號為始皇阿房雲構金<lb/>
狄成行南遊勒石東瞰浮梁滈池見遺沙丘告喪二世<lb/>
<pb n="KR2a0003_WYG_029-3a"/>
矯制趙高是與詐因指鹿災生噬虎子嬰見推思報君<lb/>
父下乏忠佐上乃庸主欲振頽綱云誰克補<lb/>
項羽本紀<lb/>
亡秦鹿走偽楚狐鳴雲鬱沛谷劎挺吳城勲開魯甸勢<lb/>
合碭兵卿子無罪亞父推誠始救趙歇終誅子嬰違約<lb/>
王漢背闗懐楚常遷上游臣迫故主靈壁大振成臯久<lb/>
拒戰非無功天實不與嗟彼葢代卒為凶豎<lb/>
高祖本紀<lb/>
<pb n="KR2a0003_WYG_029-3b"/>
高祖初起始自徒中言從泗上即號沛公嘯命豪傑奮<lb/>
發材雄彤雲鬱碭素靈告豐龍變星聚虵分徑空項氏<lb/>
主命負約棄功王我巴蜀實憤于衷三秦既北五兵遂<lb/>
東汜水即位咸陽築宫威加四海還歌大風<lb/>
吕太后本紀<lb/>
高祖猶微吕氏作妃及正軒掖尚私食其志懐安忍情<lb/>
挾猜疑置鴆齊悼殘彘戚姬孝惠崩殞其哭不悲諸吕<lb/>
用事天下示私大臣葅醢支孽芟夷禍盈斯驗蒼狗為<lb/>
<pb n="KR2a0003_WYG_029-4a"/>
災<lb/>
孝文本紀<lb/>
孝文在代兆遇大横宋昌建册絳侯奉迎南面而讓天<lb/>
下歸誠務農先籍布徳偃兵除帑削謗政簡刑清綈衣<lb/>
率俗露臺罷營法寛張武獄恤緹縈霸陵如故千年頌<lb/>
聲<lb/>
孝景本紀<lb/>
景帝即位因修靜黙勉人於農率下以徳制度斯創禮<lb/>
<pb n="KR2a0003_WYG_029-4b"/>
法可則一朝吳楚乍起凶慝提局成舋拒輪致惑晁錯<lb/>
雖誅梁城未克條侯出將追奔逐北坐見梟剠立翦牟<lb/>
賊如何太尉後卒下獄惜哉明君斯功不録<lb/>
孝武本紀<lb/>
孝武纂極四海承平志尚奢麗尤敬神明壇開八道接<lb/>
通五城朝親五利夕拜文成祭非祀典廵乖卜征登嵩<lb/>
勒岱望景傳聲迎年祀日改厯定正疲耗中土事彼邊<lb/>
兵日不暇給人無聊生俯觀嬴政幾欲齊衡<lb/>
<pb n="KR2a0003_WYG_029-5a"/>
　十表述贊<lb/>
三代年表<lb/>
高辛之𦙍大啓禎祥脩己吞薏石紐興王天命𤣥鳥簡<lb/>
夷生商姜嫄履跡祚流岐昌俱膺厯運互有興亡風餘<lb/>
周召刑措成康出彘之後諸侯日彊<lb/>
十二諸侯年表<lb/>
太史表次抑有條理起自共和終於孔子十二諸侯各<lb/>
編年紀興亡繼及盛衰臧否惡不揜過善必揚美絶筆<lb/>
<pb n="KR2a0003_WYG_029-5b"/>
獲麟義取同恥<lb/>
六國年表<lb/>
春秋之後王室益卑楚強南服秦霸西垂三卿分晉八<lb/>
代興媯遞主盟會互為雄雌二周前滅六國後隳壯哉<lb/>
嬴氏吞并若斯<lb/>
秦楚之際月表<lb/>
秦失其鹿羣雄競逐狐鳴楚祠龍興沛谷武臣自王魏<lb/>
豹必復田儋據齊英布居六項王主命義帝見戮以月<lb/>
<pb n="KR2a0003_WYG_029-6a"/>
繫年道悠運速洶洶天下瞻烏誰屋真人霸上卒享天<lb/>
禄<lb/>
漢興已來諸侯王年表<lb/>
漢有天下爰鑒興亡始誓河岳言峻寵章淮隂就楚彭<lb/>
越封梁荆燕懿戚齊趙棣棠犬牙相制麟趾有光降及<lb/>
文景代有英王魯恭梁孝濟北城陽仁賢足紀忠烈斯<lb/>
彰<lb/>
高祖功臣侯者年表<hi>凡三百三十三人</hi>
<pb n="KR2a0003_WYG_029-6b"/>
聖賢影響風雲潛契高祖膺籙功臣命世起沛入秦憑<lb/>
謀仗計紀勲書爵河盟山誓蕭曹輕重絳灌權勢咸就<lb/>
封國或萌罪戾仁賢者祀昏虐者替永監前修良慙固<lb/>
蔕<lb/>
惠景間侯者年表<lb/>
惠景之際天下已平諸吕構禍吳楚連兵條侯出討壯<lb/>
武奉迎薄竇恩澤張趙忠貞本枝分䕃肺腑歸誠新市<lb/>
死事建陵勲榮或開青社俱受丹旌旋窺甲令吳芮有<lb/>
<pb n="KR2a0003_WYG_029-7a"/>
聲<lb/>
建元以來侯者年表<hi>七十二國太史公舊四十五國褚先生補也</hi>
孝武之代天下多虞南討甌越北擊單于長平鞠旅冠<lb/>
軍前驅術陽銜璧臨蔡破禺博陸上宰平津巨儒金章<lb/>
且佩紫綬行紆昭帝已後勲寵不殊惜哉絶筆褚氏補<lb/>
諸<lb/>
建元以來王子侯者年表<lb/>
漢氏之初矯枉過正欲大本枝先封同姓建元已後蕃<lb/>
<pb n="KR2a0003_WYG_029-7b"/>
翰克盛主父上言推恩下令長沙濟北中山趙敬分邑<lb/>
廣封振振在詠扞城禦侮曄曄輝映百足不僵一人有<lb/>
慶<lb/>
漢興已來將相名臣年表<lb/>
高祖初起嘯命羣雄天下未定王我漢中三傑既得六<lb/>
奇獻功章邯已破蕭何築宫周勃厚重朱虚至忠陳平<lb/>
作相條侯總戎邴魏立志湯堯飾躬天漢之後表述非<lb/>
工<lb/>
<pb n="KR2a0003_WYG_029-8a"/>
　八書述贊<lb/>
禮因人心非從天下合誠飾貌救弊興雅以制黎甿以<lb/>
事宗社情文可重豐殺難假仲尼坐樹孫通蕝野聖人<lb/>
作教罔不由者<lb/>
樂書<lb/>
樂之所興在乎防慾陶心暢志舞手蹈足舜曰簫韶融<lb/>
稱屬續審音知政觀風變俗端如貫珠清同叩玉洋洋<lb/>
盈耳咸英餘曲<lb/>
<pb n="KR2a0003_WYG_029-8b"/>
律書<lb/>
自昔軒后爰命伶倫雄雌是聽厚薄伊均以調氣候以<lb/>
軌星辰軍容取節樂器斯因自微至著測化窮神大哉<lb/>
虚受含養生人<lb/>
厯書<lb/>
厯數之興其來尚矣重黎是司容成斯紀推歩天象消<lb/>
息母子五勝輪環三正互起孟陬貞嵗疇人順軌敬授<lb/>
之方履端為美<lb/>
<pb n="KR2a0003_WYG_029-9a"/>
天官書<lb/>
在天成象有同影響觀天察變其來自徃天官既書太<lb/>
史攸掌雲物必記星辰可仰盈縮匪愆應驗無爽至哉<lb/>
𤣥監云誰欲誷<lb/>
封禪書<lb/>
禮載升中書稱肆類古今盛典皇王能事登封報天降<lb/>
禪除地飛英騰實金泥石記漢承遺緒斯道不墜仙閭<lb/>
蕭然揚休勒誌<lb/>
<pb n="KR2a0003_WYG_029-9b"/>
河渠書<lb/>
水之利害自古而然禹疏溝洫隨山濬川爰洎後世非<lb/>
無聖賢鴻溝既劃龍骨斯穿填淤攸墾黎蒸有年宣房<lb/>
在詠梁楚獲全<lb/>
平準書<lb/>
平準之立通貨天下既入縣官或振華夏其名刀布其<lb/>
文龍馬增算告緡裒多益寡𢎞羊心計卜式長者都内<lb/>
克殷取贍郊野<lb/>
<pb n="KR2a0003_WYG_029-10a"/>
　三十系家述贊<lb/>
吳太伯系家<lb/>
太伯作吳高讓雄圖周章受國别封於虞夀夢初罷始<lb/>
用兵車三子遞立延陵不居光既篡位是稱闔閭王僚<lb/>
見殺賊由專諸夫差輕越取敗姑蘇甬東之恥空慙伍<lb/>
胥<lb/>
齊太公系家<lb/>
太公佐周實秉隂謀既表東海乃居營丘小白致霸九<lb/>
<pb n="KR2a0003_WYG_029-10b"/>
合諸侯及溺内寵舋鍾蟲流莊公失徳崔杼作仇陳氏<lb/>
專政原貨輕收悼簡遘禍田闞非儔渢渢餘烈一變何<lb/>
由<lb/>
魯周公系家<lb/>
武王既沒成王幼孤周公攝政負扆據圖及還臣列北<lb/>
面躬如元子封魯少昊之墟夾輔王室系職不渝降及<lb/>
孝公穆仲致譽隠能讓國春秋之初丘明執簡襃貶備<lb/>
書<lb/>
<pb n="KR2a0003_WYG_029-11a"/>
燕召公系家<lb/>
召伯作相分陜而治人惠其徳甘棠是思莊送霸主惠<lb/>
羅寵姬文公從趙蘇秦騁辭易王初立齊宣我欺燕噲<lb/>
無道禪位子之昭王待士思報臨淄督亢不就卒見芟<lb/>
夷<lb/>
管蔡系家<lb/>
武王之弟管蔡及霍周公居相流言是作狼跋致艱鴟<lb/>
鴞討惡胡能改行克復其爵獻舞執楚遇息禮薄穆侯<lb/>
<pb n="KR2a0003_WYG_029-11b"/>
虜齊蕩舟乖謔曹共輕晉負羈先覺伯陽夢社祚傾振<lb/>
鐸<lb/>
陳把系家<lb/>
盛徳之祀必及百世舜禹餘烈陳把是繼媯滿受封東<lb/>
樓纂系閼路篡逆夏姬淫嬖二國衰微或興或替前并<lb/>
後虜皆亡楚惠勾踐勃興田和吞噬蟬聯血食豈其苗<lb/>
裔<lb/>
衛康叔系家<lb/>
<pb n="KR2a0003_WYG_029-12a"/>
司寇受封梓材有作成錫厥器夷加其爵暨武能修從<lb/>
文始約詩美歸燕傳矜石碏皮冠射鴻乗軒使鶴宣縱<lb/>
淫嬖舋生伋朔蒯聵得罪出公行惡衛祚日衰失於君<lb/>
角<lb/>
宋微子系家<lb/>
殷有三仁微箕紂親一囚一去不顧其身頌美有客書<lb/>
稱作賓卒傳冢嗣或叙彞倫微仲之後世載忠勤穆亦<lb/>
能讓實為知人傷泓之役有君無臣偃號桀宋天之棄<lb/>
<pb n="KR2a0003_WYG_029-12b"/>
殷<lb/>
晉唐叔系家<lb/>
天命叔虞卒封於唐桐珪既削河汾是荒文侯雖嗣曲<lb/>
沃日強未知本末祚傾桓莊獻公昏惑太子罹殃重耳<lb/>
致霸朝周河陽靈既喪徳厲亦無防四卿侵侮晉祚遽<lb/>
亡<lb/>
楚系家<lb/>
鬻熊之嗣周封於楚僻在荆蠻蓽路藍縷及通而霸僭<lb/>
<pb n="KR2a0003_WYG_029-13a"/>
號曰武文既伐申成亦赦許子圉篡嫡商臣殺父天禍<lb/>
未悔憑奸自怙昭困奔亡懐迫囚虜傾襄考烈祚衰南<lb/>
土<lb/>
越勾踐系家<lb/>
越祖少庸至于允常其子始霸與吳爭强欈李之役闔<lb/>
閭見傷會稽之恥勾踐欲當種誘以利蠡悉其良折節<lb/>
下士致膽思嘗卒復讎寇遂殄大邦後不量力滅於無<lb/>
疆<lb/>
<pb n="KR2a0003_WYG_029-13b"/>
鄭系家<lb/>
厲王之子得封於鄭代職司徒緇衣在詠虢鄶獻邑祭<lb/>
祝專命莊既犯王厲亦奔命居櫟克入夢蘭毓慶伯儵<lb/>
生囚叔瞻尸政釐簡之後公室不競負黍雖還韓哀日<lb/>
盛<lb/>
趙系家<lb/>
趙氏之系與秦同祖周穆平徐乃封造父帶始事晉夙<lb/>
初有上岸霸矯誅韓厥立武寳符臨代卒居伯魯簡夢<lb/>
<pb n="KR2a0003_WYG_029-14a"/>
翟犬靈歌處女胡服雖强建立非所頗牧不用王遷囚<lb/>
虜<lb/>
魏系家<lb/>
畢公之苖因國為姓大名始賞盈數自正𦙍裔繁昌系<lb/>
載忠正楊干就戮智氏奔命文始建侯武實强盛大梁<lb/>
東徙長安北偵夘既無功卭亦外騁王假削弱虜於秦<lb/>
政<lb/>
韓系家<lb/>
<pb n="KR2a0003_WYG_029-14b"/>
韓氏之先實宗周武事微國小春秋無語後裔事晉韓<lb/>
原是處趙孤克立智伯可取既徙平陽又侵負黍景趙<lb/>
俱侯惠又僭主秦敗修魚魏㑹區鼠韓非雖使不禁狼<lb/>
虎<lb/>
田敬叔系家<lb/>
田完避難奔于大姜始辭羇旅終然鳯凰物莫兩盛代<lb/>
五其昌二君比犯三晉爭强和始擅命威遂稱王祭急<lb/>
燕趙弟列康莊秦假東帝莒立法章王建失國松栢蒼<lb/>
<pb n="KR2a0003_WYG_029-15a"/>
蒼<lb/>
孔子系家<lb/>
孔子之胄出于商國弗父能讓正考銘勒防叔來奔鄒<lb/>
人掎足尼丘誕聖闕里生徳七十升堂四方取則夘誅<lb/>
兩觀攝相夾谷歌鳯遽衰泣麟何促九流仰鏡萬古欽<lb/>
躅<lb/>
陳渉系家<lb/>
天下匈匈海内乏主掎鹿爭捷瞻烏爰處陳勝首事厥<lb/>
<pb n="KR2a0003_WYG_029-15b"/>
號張楚鬼怪是憑鴻鵠自許葛嬰東下周文西拒始親<lb/>
朱房又任胡武顆頤見殺腹心不與莊賈何人反噬城<lb/>
父<lb/>
外戚系家<lb/>
禮貴夫婦易叙乾坤配陽成化比月居尊河洲降淑天<lb/>
曜垂軒徳著任姒慶流娀嫄逮我炎厯斯道克存吕權<lb/>
大寳竇喜𤣥言自茲已降立嬖以恩内無常主後嗣不<lb/>
繁<lb/>
<pb n="KR2a0003_WYG_029-16a"/>
楚元王系家<lb/>
漢封同姓楚有令名既滅韓信王失彭城穆生置醴韋<lb/>
孟作程王戊棄徳與吳連兵太后命禮為楚罪輕文襄<lb/>
繼立世挺才英如何趙遂代殞厥聲興亡之兆所任宜<lb/>
明<lb/>
荆燕系家<lb/>
劉賈初從首定三秦既渡白馬遂圍夀春始迎黥布絶<lb/>
間周殷賞功祚土與楚為隣營陵始爵勲由擊陳田生<lb/>
<pb n="KR2a0003_WYG_029-16b"/>
遊說受賜千斤權激諸吕事發榮身徙封傳嗣亾於郢<lb/>
人<lb/>
齊悼惠系家<lb/>
漢矯秦制樹屏自彊表海大國悉封齊王吕后肆怒乃<lb/>
獻城陽哀王嗣立其力不量朱虚仕漢功大䇿長東牟<lb/>
受賞稱亂貽殃膠東濟北雄渠辟光齊雖七國忠孝者<lb/>
昌<lb/>
蕭相國系家<lb/>
<pb n="KR2a0003_WYG_029-17a"/>
蕭何為吏文而無害及佐興王舉宗從沛闗中既守轉<lb/>
輸是賴漢軍屢疲秦兵必㑹約法可久收圖可大指獸<lb/>
發蹤其功實最政稱畫一居乃非泰繼絶寵勤式旌礪<lb/>
帶<lb/>
曹相國系家<lb/>
曹㕘初起為沛豪吏始從中涓先圍善置執珪執帛攻<lb/>
城略地衍氏既誅昆陽失位北禽夏説東討田溉剖符<lb/>
定封功無與二市獄勿擾清淨不事尚主平陽代享其<lb/>
<pb n="KR2a0003_WYG_029-17b"/>
利<lb/>
留侯系家<lb/>
留侯倜儻志懐憤惋五代相韓一朝歸漢進履宜假運<lb/>
籌神算横陽既立申徒作扞灞上扶危固陵静亂人稱<lb/>
三傑辯稱八難赤松願遊白駒難絆嗟彼雄略曾非魁<lb/>
岸<lb/>
陳丞相系家<lb/>
曲逆窮巷門多長者宰肉先均佐喪後罷魏楚更用腹<lb/>
<pb n="KR2a0003_WYG_029-18a"/>
心難假棄印封金刺船露倮間行歸漢委質麾下滎陽<lb/>
計全平城圍解推陵讓勃裒多益寡應變合權克定宗<lb/>
社<lb/>
絳侯系家<lb/>
絳侯佐漢質厚敦篤始擊碭東亦圍尸北所攻必取所<lb/>
討咸克陳狶伏誅臧荼破國事居送徃推功伏徳列侯<lb/>
還第太尉下獄繼相條侯紹封平曲惜哉賢將父子代<lb/>
辱<lb/>
<pb n="KR2a0003_WYG_029-18b"/>
梁孝王系家<lb/>
文帝少子徙封於梁太后鍾愛廣築睢陽旌旂警蹕勢<lb/>
擬天王功扞吳楚計醜孫羊竇嬰正議袁盎劫傷漢窮<lb/>
梁獄冠葢相望禍成驕子致此猖狂雖分五國卒亦不<lb/>
昌<lb/>
五宗系家<lb/>
景十三子五宗親睦栗姬既廢臨江折軸閼于早薨河<lb/>
間儒服餘好宫苑端事馳逐江都有才中山禔福長沙<lb/>
<pb n="KR2a0003_WYG_029-19a"/>
地小膠東造鏃仁賢者代悖亂者族兒姁四王分封為<lb/>
六<lb/>
三王系家<lb/>
三王封系舊史爛然褚氏後補册書存焉去病建議青<lb/>
翟上言天子冲挹志在急賢太常具禮請立齊燕閎國<lb/>
負海且社惟𤣥霄人不通葷粥遠邊明哉監戒式防厥<lb/>
愆<lb/>
　<lb/>
<pb n="KR2a0003_WYG_029-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠卷二十九<lb/>
</p>
<p>
</p>
  </div>
</body>
</text>
</TEI>
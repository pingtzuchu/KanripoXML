<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷二十一</head> <lb/>
    <p>
<pb n="KR2a0003_WYG_021-1a"/>
欽定四庫全書<lb/>
　史記索隠卷二十一<lb/>
　　　　　　　　　　　　唐　司馬貞　撰<lb/>
吕不韋列傳第二十五<lb/>
陽翟<hi>音狄俗又音宅地理志縣名屬潁川按戰國策以不韋為濮陽人又記其事迹亦多與此傳不同班</hi>
<hi>固雖云太史公採戰國策然為此傳當别有所聞見故不全依彼説或者劉向定戰國策時以己異聞改彼書</hi>
<hi>遂令不與史記合也</hi>大賈<hi>音古鄭𤣥注周禮/云行曰商處曰賈</hi>賣貴<hi>王劭賣音作育按育賣義同今</hi>
<hi>依義</hi>安國君<hi>名柱後立是/為孝文王也</hi>名子楚<hi>即莊襄王也戰國策曰本名異人後趙還不韋</hi>
<pb n="KR2a0003_WYG_021-1b"/>
<hi>使以楚服見王后悦之曰吾楚人也而子字之乃變其名曰子楚也</hi>質<hi>舊音致今讀依此穀梁傳曰交質不</hi>
<hi>及二伯左傳曰信不由中質無益也</hi>㜸孫<hi>韓信傳亦曰韓信襄王㜸孫張晏曰孺子曰㜸何休注公羊㜸</hi>
<hi>賤子也以非嫡正故曰㜸</hi>車乘進用<hi>按下文云五百金為進用宜依小顔讀為賮才刃反進者財也</hi>
<hi>古字假借之也</hi>與坐深語<hi>謂既解不韋所言之意遂與宻謀深語之也</hi>毋幾得與長<lb/>
子<hi>毋音無幾音冀望也左傳曰日月以幾戰國策曰子傒承國之業高誘注云子傒秦太子異人之異母之</hi>
<hi>兄弟也</hi>舉立以為適而子之<hi>以此為一句子謂養之為子也然欲分立以為適作上句</hi>
<hi>而子之夫在則尊重作下句竝通也</hi>間從容<hi>上音閑句容音/七恭反竝通也</hi>絶好善舞<hi>言其</hi>
<hi>姿容絶美而又善舞</hi>釣奇<hi>釣者以取魚喻也奇即/上云此奇貨可居也</hi>至大朞<hi>徐廣云十二月</hi>
<pb n="KR2a0003_WYG_021-2a"/>
<hi>也譙周云十月生此過二月故云大朞葢當然也既云自匿有娠則生政固當踰常朞也</hi>所母華陽<lb/>
君<hi>劉氏本作所生母生衍字也今檢諸本竝無生字</hi>丞相<hi>下文尊為相國按百官表曰皆秦官金印</hi>
<hi>紫綬丞天子助理萬幾秦置左右高帝置一後更名相國哀帝更名大司徒</hi>食河南雒陽<hi>戰國</hi>
<hi>策曰食藍田十二縣而秦本紀莊襄王元年置三川郡地理志高祖更名河南此秦代而曰河南者史記後作</hi>
<hi>據漢郡而言之耳</hi>魏有信陵<hi>按王劭云孟嘗平原死稍在前信陵將五國兵攻秦河外正當在莊</hi>
<hi>襄王不韋己為相又春申與不韋竝時各相向十餘年不得言死之久矣</hi>八覽六論十二紀<lb/>
<hi>八覽者有始孝行慎大先識審分審應離俗時君也六論者開春慎行貴直不茍以順士容也十二紀者記十</hi>
<hi>二月也其書有孟春等紀二十餘萬言二十六卷也</hi>咸陽<hi>地理志右扶風渭城縣故咸陽髙帝更名新城</hi>
<pb n="KR2a0003_WYG_021-2b"/>
<hi>景帝更名渭城按咸訓皆其地在渭水之北北陂之南水北曰陽山南亦曰陽皆在二者之陽也</hi>葬芷<lb/>
陽<hi>芷音止地理志京兆霸陵縣云故芷陽按在長安東</hi>杜東<hi>杜原之東</hi>後百年旁當有<lb/>
萬家邑<hi>按宣帝元康元年起杜陵漢舊儀武昭宣三邑陵皆三萬戸計去此一百六十餘年也</hi>注<lb/>
窶人子<hi>劉氏其矩反今俗本多作屢字葢相承錯耳不近詞義今按説苑作窶子言輕諸侍中以為窮</hi>
<hi>窶家之子也</hi>遷太后雍<hi>按説苑云遷太后棫陽宫地理志説雍縣有棫陽宫秦昭王所起</hi>沒<lb/>
其家<hi>家謂家産資物竝沒入官人口則遷之蜀也</hi>諡為帝太后<hi>王劭云秦不用諡法此葢</hi>
<hi>號耳其義亦當然也始皇稱皇帝之後故其母號為帝太后豈謂累列生時之行乎</hi>嫪毐貴封號<lb/>
文信侯<hi>按文信侯不韋封也嫪毐封長信侯上文已言不韋封訖此贊中言嫪毐得寵貴由不韋耳今</hi>
<pb n="KR2a0003_WYG_021-3a"/>
<hi>此合作長信侯也</hi>斬之好畤<hi>地理志扶風有好畤縣也</hi>
刺客列傳第二十六<lb/>
曹沫<hi>亡葛反左傳穀梁竝作曹劌然則昧宜音沫劌聲相近而字異耳此作曹沫事約公羊為説然彼無</hi>
<hi>其名直云曹子而已且左傳魯莊十年戰于長勺用曹劌謀敗齊而無劫桓公之事十三年嬰盟于柯公羊始</hi>
<hi>論曹子榖梁此年惟云曹劌之盟信齊侯也又具不記行事之時</hi>遂匕首<hi>匕音比劉向云短劍也鹽</hi>
<hi>鐵論以為長尺八寸其頭類匕故云匕首也</hi>曰子將何欲<hi>公羊傳曰管子進曰君何求何休云</hi>
<hi>桓公卒不應管仲進為言之也</hi>欲倍之<hi>倍音/佩也</hi>專諸<hi>專字亦作剸音同左傳作鱄設諸</hi>常<lb/>
邑人<hi>地理志臨淮有常邑縣</hi>内志<hi>言其將有内難弑君之志且對外専生文吳世家曰知光有他</hi>
<pb n="KR2a0003_WYG_021-3b"/>
<hi>志</hi>餘祭<hi>祭音則/界反</hi>夷昧<hi>亡葛反公/羊作餘末</hi>九年楚平王卒<hi>春秋二十六年</hi>
<hi>楚子居卒是也吳世家云十二年此云九年竝誤據左傳合在僚之十一年也</hi>葢餘屬庸<hi>屬音燭二</hi>
<hi>子僚之弟也左傳作掩餘屬庸掩葢義同屬燭字相亂耳</hi>圍楚之潛<hi>事在魯昭二十七年地理志廬</hi>
<hi>江有潛縣天柱山在南音潛杜預左傳注云潛楚邑在廬江六縣西南也</hi>母老子弱<hi>左傳直注云王</hi>
<hi>可殺也母老子弱是無若我何則是専設諸度僚可殺言其少援救故云無奈我何太史公採其意且據上文</hi>
<hi>因復加與兩弟將兵外困之辭而服䖍杜預見左氏下文云我爾身死以其子為卿遂强解是無</hi>四月<lb/>
丙子注僚之十二年夏也吳系家以為十三年非也<hi>左氏</hi>
<hi>經傳唯言夏四月公羊榖梁無傳經更與左氏吳系家同此傳稱丙子當有所據不知出何書</hi>伏甲士<lb/>
<pb n="KR2a0003_WYG_021-4a"/>
<hi>左傳曰伏甲謂甲士也下文云出其伏甲以攻王</hi>長鈹<hi>音披兵器也劉逵吳都賦注鈹兩刃小刀</hi>詳<lb/>
為<hi>上音陽下如字左傳曰光偽足疾此云詳詳則偽也或讀此為字音偽非也豈詳偽重言耶</hi>匕首<lb/>
刺<hi>七賜反</hi>豫讓<hi>晉人按此傳所説/皆約戰國策文</hi>事范氏及中行氏<hi>按左傳范</hi>
<hi>氏謂昭子吉射也自士會食邑於范後因以邑為氏中行文子荀寅也自荀林父將中行後因以官為氏</hi>智<lb/>
伯<hi>按智伯襄子荀瑤也襄子林父荀首之後范中行智伯事已具趙系家</hi>最怨智伯<hi>初則醉以</hi>
<hi>酒後又率韓魏水灌晉陽城不沒者三版故怨之也</hi>漆其頭為飲器<hi>按大宛傳曰匈奴破月氐</hi>
<hi>王以其頭為飲器裴氏注彼引韋昭云飲器椑榼也晉灼曰飲器虎子也皆非椑所以盛酒耳非用飲者晉氏</hi>
<hi>以為褻器者以韓子吕氏春秋竝云襄子漆智頭為溲杅故云</hi>卒醳<hi>上足律反下音釋字亦作釋</hi>漆<lb/>
<pb n="KR2a0003_WYG_021-4b"/>
身為癘<hi>癘音賴賴惡癘疾病也凡漆有毒近之多患瘡腫若賴病然故豫讓以漆塗身令其若癩耳然</hi>
<hi>厲賴聲相近古多假厲為賴今之癩字從疒故楚有賴鄉亦作厲字戰國策説此亦作厲字呑炭為啞啞烏啞</hi>
<hi>反謂瘖病戰國策云漆身為厲滅髮去眉以變其容為乞食人其妻曰狀貌不似吾夫何其音之甚相類也讓</hi>
<hi>遂吞炭以變其音也</hi>乃為所欲<hi>謂因得/殺襄子</hi>顧不易耶<hi>顧反也耶不定之辭反不易邪</hi>
<hi>言其易也</hi>吾所為者<hi>劉氏云謂令/為癘啞也</hi>所以為此者<hi>言寧為厲而自刑不可求</hi>
<hi>事襄子而行殺則恐傷人臣之義而近賊非忠也</hi>三躍而擊之<hi>戰國策曰衣盡血襄子回車之</hi>
<hi>輪未周而亡此不言衣出血者太史公恐渉怪妄故略之耳</hi>軹深井里人<hi>地理志河内有軹縣</hi>
<hi>深井軹縣之里名也</hi>嚴仲子<hi>高誘曰嚴/遂字仲子</hi>事韓哀侯<hi>按聶政殺俠累在列侯三年後</hi>
<pb n="KR2a0003_WYG_021-5a"/>
<hi>次文侯後次哀凡三代哀侯六年為韓嚴所殺今言仲子事哀侯恐非其實且太史公聞疑傳疑事難的據欲</hi>
<hi>使兩存故表傳各異</hi>韓相俠累<hi>上古夾反下力追反按/戰國策俠累名傀也</hi>有郄<hi>戰國策云</hi>
<hi>韓傀相韓嚴遂重於君二人相害嚴遂拔趙以救解是有郄之由也</hi>自暢<hi>徐氏云一作賜按戰國策作觴</hi>
<hi>近為得也</hi>甘毳<hi>鄭氏音脆二/義相通也</hi>降志辱身<hi>言其心志與身本應高潔今乃卑下其志</hi>
<hi>屈辱其身論語孔子謂栁下惠降志辱身矣</hi>未敢許人<hi>禮記曰父母存不許友以死</hi>韓衞<lb/>
間不甚逺<hi>髙誘曰韓都潁川陽翟衞都東郡濮陽故曰間不逺也</hi>不能無生得<hi>戰國</hi>
<hi>策作無生情言所將人多或生異情故語泄此云生得言將多人徃殺俠累後又被生擒而事泄亦兩俱通也</hi>
刺殺俠累<hi>戰國策曰政直入上階刺韓傀傀走而抱哀侯聶政刺之兼中哀侯</hi>注戰國策<lb/>
<pb n="KR2a0003_WYG_021-5b"/>
有東孟之會<hi>按高誘曰東孟地名也</hi>為讎<hi>徐注云一作難戰國策譙周亦同</hi>自皮<lb/>
面決眼<hi>皮面謂刃割其皮面欲令人不識決眼謂出其眼睛戰國策作抉眼此決亦通音烏穴反</hi>政<lb/>
姊榮<hi>榮其姊名也戰國策無榮字</hi>乃於邑<hi>劉氏云煩/寃愁苦</hi>察舉吾弟<hi>按察謂觀</hi>
<hi>察有志行乃舉之劉氏云察猶選之也</hi>重自刑<hi>重音持用反重猶復也為人報讎死乃以妾故復自</hi>
<hi>刑其身令人不識</hi>以絶從<hi>從音蹤古字少假借無旁足而徐氏為從坐非也劉氏亦音足松反</hi>無<lb/>
恙<hi>爾雅云恙憂也楚辭云還及君之無恙風俗通云恙病也凡人相見及通書皆云無恙又易傳云上古之</hi>
<hi>時草居露宿恙齧蟲也善食人心故俗相勞云無恙恙非病也</hi>濡忍<hi>濡潤也人性濕潤則能含忍故云濡</hi>
<hi>忍也若勇躁則必輕死也</hi>不重暴骸之難<hi>重難竝如字重猶惜也言不惜暴骸之為難也</hi>其<lb/>
<pb n="KR2a0003_WYG_021-6a"/>
後二百二十餘年<hi>徐氏據六國年表聶政去荆軻一百七十年則為此傳率略而言二百餘</hi>
<hi>年亦當時不能細也</hi>荆軻<hi>按贊論稱公孫季功董生為余道之此傳雖約戰國策而亦别記異聞</hi>衞<lb/>
人謂慶卿<hi>軻先齊人齊有慶氏則或本姓慶春秋慶封其後改姓賀此下亦至衞而改姓荆荆慶聲</hi>
<hi>近隨在國而異其號耳卿者時人尊重之號猶如相尊美亦稱子然</hi>蓋聶<hi>上古臘反蓋姓聶名</hi>目攝<lb/>
之<hi>攝猶整也謂不稱已意用怒因視以攝整之也</hi>魯句踐<hi>魯姓句踐名也與越王同或有意義俗本</hi>
<hi>踐作賤非</hi>擊筑<hi>筑似琴有絃用竹/擊之取以為名</hi>高漸離<hi>漸音如字王義之音哉廉反</hi>鞠<lb/>
武<hi>上音麴又如字人姓名也</hi>欲批<hi>白結反批/謂觸擊之</hi>寒心<hi>凡人寒甚則心戰恐懼亦戰今以懼</hi>
<hi>譬寒言可為心戰</hi>禍必不振矣<hi>振救也言禍及/天下不可救之</hi>北購<hi>戰國策作講講和也</hi>
<pb n="KR2a0003_WYG_021-6b"/>
<hi>今讀購與為燕媾同媾亦合也漢史媾講兩字常雜今欲北與連和陳軫傳亦曰西購於秦也</hi>蔽席<hi>蔽音</hi>
<hi>疋結反蔽猶拂也</hi>不棄其孤也<hi>按無父稱孤時燕王尚在而丹稱孤者或記者失辭或諸侯嫡</hi>
<hi>子時亦僭稱孤也又劉向云丹燕王喜之太子</hi>闚以重利<hi>闚示也言/以利誘之</hi>秦王貪<hi>絶句</hi>
恣荆軻所欲<hi>燕丹子曰軻與太子遊東宫池軻拾瓦投鼁太子捧金丸進之又共乗千里馬軻曰</hi>
<hi>千里馬肝美即殺馬進肝太子與樊將軍置酒於華陽臺出美人能鼓琴軻曰好手也斷以玉盤盛之軻曰太</hi>
<hi>子遇軻甚厚是也</hi>注方城縣有督亢亭<hi>地理志廣陽國有薊縣司馬彪郡國志曰方城</hi>
<hi>有督亢亭</hi>揕其胷<hi>徐氏音丁鴆反揕謂以劍刺其胸也又云一作抗抗苦浪反言抗推也其義非</hi>搤<lb/>
捥<hi>上烏革反下烏亂反勇者奮厲必先以左手扼右捥也捥古腕字</hi>切齒腐心<hi>切齒齒相磨切</hi>
<pb n="KR2a0003_WYG_021-7a"/>
<hi>也爾雅曰治骨曰切腐音輔亦爛也猶今人事不可忍云腐爛然皆奮怒之音也</hi>徐夫人<hi>徐姓夫人</hi>
<hi>名謂男子也</hi>焠之<hi>焠染也總潰反謂/以毒藥染劍鍔也</hi>忤視<hi>忤者逆也五故反不敢逆視言人畏</hi>
<hi>之甚也</hi>地圖柙<hi>戸甲反柙/亦函也</hi>操其室<hi>室謂/鞘也</hi>諸郎中<hi>若人宿衞之官</hi>夏<lb/>
無且<hi>且即餘反</hi>王負劍<hi>王劭曰古者帶劍上長拔之不出室欲王推之於背令前短易拔故云王</hi>
<hi>負劍又燕丹子稱琴聲曰鹿盧之劍可負而拔之是也</hi>以擿秦王<hi>擿與擲同古字耳音持益反</hi>
衍水<hi>水名在遼東</hi>庸保<hi>欒布傳曰賣庸於齊為酒家人漢書作酒家保按謂庸作於酒家言可保</hi>
<hi>信故云庸保鶡冠子曰伊尹保酒</hi>宋子<hi>徐注云縣名屬鉅鹿/者據地理志而知也</hi>從者<hi>謂主人家</hi>
<hi>之左右也</hi>家丈人<hi>劉氏云謂主人翁也又韋昭云古者名男子為丈夫尊婦嫗為丈人故漢書宣元六</hi>
<pb n="KR2a0003_WYG_021-7b"/>
<hi>王傳所云丈人謂淮陽憲王外王母即張博母也故古詩曰三日斷五疋丈人故言遲</hi>久畏約<hi>約謂</hi>
<hi>貧賤儉約既為庸保常畏人故云畏約所以論語云不可以久處約</hi>乃矐<hi>海各反一音角説者云以馬屎</hi>
<hi>燻令失明</hi>鉛置<hi>按劉氏云鉛為挺著/筑中令重以擊人</hi>筑扑<hi>普卜反扑擊也</hi>不講於刺<lb/>
劍<hi>按不講謂不論習之</hi>天雨粟馬生角<hi>燕丹子曰丹求歸秦王曰鳥頭白馬生角乃許耳丹</hi>
<hi>乃仰天歎烏頭即白馬亦生角風俗通及論衡皆有此説仍云廏門木烏生肉足</hi>較然<hi>較明也</hi>
李斯列傳第二十七<lb/>
楚上蔡人<hi>地理志汝南上蔡縣云古蔡國武王弟叔度所封至十八代至平侯徙新蔡二蔡皆屬汝</hi>
<hi>南後二代至昭侯徙下蔡屬沛六國時為楚地故曰楚上蔡</hi>鄉小史<hi>劉氏云掌鄉文書</hi>遊者<lb/>
<pb n="KR2a0003_WYG_021-8a"/>
主事<hi>言萬乘爭雄之時遊説者可以立功成名當得典主事務也劉氏云遊歴諸侯當覓强主以事之於</hi>
<hi>文紆回非</hi>此禽鹿視肉<hi>禽鹿猶禽獸也言禽獸但知視肉而食之莊子及蘇子曰人而不學譬之</hi>
<hi>視肉而食此揚子法言曰人而不學如禽何異言不能遊説取榮貴既如禽獸徒有人面而强能行耳</hi>非<lb/>
世<hi>非者譏也所謂處士横議也</hi>胥人去其幾也<hi>胥人猶胥吏小人也去猶失也幾者動之</hi>
<hi>微以言君子見幾而作不俟終日小人不識動微之會故每失時也劉氏云解幾為强非也</hi>而遂忍<lb/>
之<hi>言因諸侯有瑕舋則忍心而翦除故我將説秦以并天下</hi>竈上騷除<hi>騷音掃言秦欲并天下若</hi>
<hi>炊婦掃除竈上之不淨不足為難</hi>一切逐客<hi>一切猶一例言盡逐故也言切者譬若利刀之割一</hi>
<hi>運斤無不斷者解漢書為權時義亦未得也</hi>得百里奚於宛<hi>秦本紀云晉獻公以百里奚為</hi>
<pb n="KR2a0003_WYG_021-8b"/>
<hi>秦穆夫人媵於秦奚亡走宛楚鄙人執之是也</hi>迎蹇叔於宋<hi>秦紀又曰百里奚謂穆公曰臣不如</hi>
<hi>臣友蹇叔蹇叔賢而代莫知穆公厚幣迎之以為上大夫今云於宋未詳所出</hi>來丕豹公孫支<lb/>
於晉<hi>丕豹自晉奔秦左氏傳有明文公孫支所謂子桑也是秦大夫而云自晉來亦未見所出</hi>并國<lb/>
二十<hi>秦本紀穆公用由余謀伐戎王益國十二開地千里遂霸西戎此都言五子之功故云并國二十或</hi>
<hi>易為十二誤也</hi>惠王用張儀拔三川并巴蜀<hi>按惠王從之果滅蜀儀死後武王欲</hi>
<hi>通車三川令甘茂伐宜陽今並云張儀為相雖錯滅蜀茂通三川皆歸功於相又三川是儀先伐故也</hi>包<lb/>
九夷制鄢郢<hi>九夷即屬楚之夷也地理志南郡江陵縣云故楚郢都又宜城縣云故鄢也</hi>蠶<lb/>
食<hi>高誘注淮南子云蠶食盡無餘也</hi>大阿之劍<hi>越絶書曰楚王召歐冶子干將作鐵劍三故一</hi>
<pb n="KR2a0003_WYG_021-9a"/>
<hi>曰干將二曰莫邪三曰大阿也</hi>注纎離蒲梢<hi>皆馬名徐氏據/孫卿子而為説</hi>駃騠<hi>决提二音</hi>
<hi>周書曰正北以駃騠為獻廣雅曰馬屬也郭景純注上林賦生三日而超其母也</hi>充下陳<hi>下陳猶後</hi>
<hi>列也晏子曰有二女願得入身於下陳也</hi>宛珠之簪傅璣之珥<hi>宛音於阮反傅音附宛謂</hi>
<hi>以珠宛轉而裝其簪傳璣者以璣傳著於珥珥者瑱也璣是珠之不圓者或云宛珠隨珠也隨在漢水之南宛</hi>
<hi>亦近漢故云宛傅璣者女飾也言女傅之珥以璣為之並非秦所有物也</hi>隨俗雅好<hi>謂閑雅變化而</hi>
<hi>能通俗也</hi>擊甕叩缶<hi>說文云甕汲缻也於貢反缶瓦器也秦人鼓之以節樂缻音甫有反</hi>太山<lb/>
不讓土壤<hi>管子曰山不辭土石故能成其高文子曰聖人不讓負薪之言以廣其名</hi>以資敵<lb/>
國<hi>資猶給也</hi>藉寇兵而齎盜糧<hi>藉音積夜反齎音子奚反說文曰齎持遺也齎或為資義</hi>
<pb n="KR2a0003_WYG_021-9b"/>
<hi>亦通</hi>以重陛下<hi>重音逐用反/重者再也</hi>别白黑<hi>劉氏云前時國異政家殊俗人造語莫辨</hi>
<hi>其真今乃分别白黑也</hi>定一尊<hi>謂始皇并六國定天下海内共尊立一帝故云</hi>所税駕也<lb/>
<hi>税駕猶解駕言休息也李斯言已今日富貴已極然未知向後吉凶止泊在何處</hi>能薄而材譾<lb/>
<hi>音義云宰殄反劉氏將淺反則譾亦淺義古人語自有重輕所以文字有異</hi>而庶幾<hi>斯言忠臣之節</hi>
<hi>本不避死言已今日亦庶幾盡忠不避死</hi>水搖者萬物作<hi>水搖者謂冰泮而水動也是春時而</hi>
<hi>萬物皆生也</hi>斯其猶人哉<hi>言我今日猶是人人道守順豈能為逆謀故下云安足與謀</hi>矺<lb/>
死<hi>矺音宅與磔同古今字異耳磔謂裂其支體而殺之</hi>粢糲<hi>粢音資糲音郎葛反粢者稷也糲者麄粟</hi>
<hi>飯也</hi>采椽<hi>采木名即/今之櫟木</hi>不觳於是<hi>觳音學爾雅云觳盡也監門下人飯猶不盡此若徐</hi>
<pb n="KR2a0003_WYG_021-10a"/>
<hi>氏云一作轂轂推也則字宜作較鄒氏音角</hi>恣雎<hi>上資二反下呼季反恣睢猶放縱也謂肆情恣縱也</hi>
格虜<hi>格强扞也虜奴𨽻也言嚴整之家本無格扞奴僕也</hi>布帛尋常庸人弗釋<hi>八尺</hi>
<hi>曰尋倍尋曰常以言其少也庸人弗釋尋常者謂庸人見則取之而不釋以其罪輕故下云罰不必加則庸人</hi>
<hi>弗釋尋常是也</hi>鑠金百溢<hi>爾雅鑠美也言百溢之美金在於地雖有盜跖之行亦不取者為其財多</hi>
<hi>而罪重也故下云搏必隨手刑盜跖不搏也</hi>盜跖弗搏<hi>搏猶攫也取也凡鳥翼擊物曰搏足取曰</hi>
<hi>攫故人取物亦謂之搏</hi>峭塹<hi>峭峻也高也七笑反塹音漸以言峭峻則難登故樓季難五尺之限平塹</hi>
<hi>則易陟故跛䍧牧太山也</hi>則舍<hi>舍猶廢也止也言為人主不能行聖人督責之術則已廢止何為勤身苦</hi>
<hi>心為天下所役何哉可不哀邪言非也</hi>拂世磨俗<hi>上音扶弗反磨音莫何反拂世葢言與弋情乖</hi>
<pb n="KR2a0003_WYG_021-10b"/>
<hi>戾磨俗言磨礪於俗使從己</hi>阿房<hi>旁音一/如字</hi>少我且固我<hi>謂以我幼故輕我也云固</hi>
<hi>我者一云以我為短少且固陋於我</hi>韓玘<hi>亦作起竝音怡韓大夫弑其君悼公然韓無悼公或鄭之嗣君</hi>
為韓安相也<hi>按表韓玘事昭侯昭侯已下四代至王安其説非</hi>始皇弟子嬰<hi>劉氏</hi>
<hi>云弟字誤當為孫子嬰二世兄子</hi>
蒙恬列傳第二十八<lb/>
恬嘗書獄文學<hi>謂恬嘗學獄法遂作獄官典文學</hi>蒙驁<hi>音敖又鄒氏音五到反</hi>生<lb/>
隠宫<hi>劉氏云葢其父犯宫刑妻子沒為官奴婢妻後野合所生子皆承趙姓竝宫之故云兄弟生隠宫謂</hi>
<hi>隠宫者宦之謂也</hi>北走<hi>音奏然走猶向也鄒氏音/趣趣亦向義於字則乖</hi>而俞弗立<hi>俞即</hi>
<pb n="KR2a0003_WYG_021-11a"/>
<hi>踰也音臾謂知太子賢而踰久不立是不忠也</hi>曲宫<hi>曲姓/宫名</hi>臣少宦順幸沒世<hi>䝉毅</hi>
<hi>言已少事始皇順意因䝉幸至始皇沒世可謂知上意</hi>是以籍於諸侯<hi>言其惡聲狼籍布於</hi>
<hi>諸國而劉氏曰諸侯皆記其惡於吏籍非也</hi>必參而伍<hi>參謂三卿五即五大夫欲參伍更議</hi>故<lb/>
曰過可振而諫可覺<hi>此故曰者必先志有此言䝉恬引之以成説也今不知出何書耳振</hi>
<hi>者救也然語亦倒以言前人受諫可覺則其過乃可救</hi>
　<lb/>
　<lb/>
　<lb/>
<pb n="KR2a0003_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠卷二十一<lb/>
</p>
<p>
</p>
  </div>
</body>
</text>
</TEI>
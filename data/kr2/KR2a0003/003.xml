<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷三</head> <lb/>
    <p>
<pb n="KR2a0003_WYG_003-1a"/>
欽定四庫全書<lb/>
　史記索隠卷三<lb/>
　　　　　　　　　　　　唐　司馬貞　撰<lb/>
項羽本紀第七<lb/>
下相<hi>縣名屬臨淮案應劭云相水名出沛國沛國有相縣其水下流又置縣故名下相也</hi>字羽<hi>按下</hi>
<hi>序傳籍字子羽也</hi>季父<hi>按崔浩云伯仲叔季兄弟之/次故叔云叔父季云季父也</hi>項燕<hi>此云為王</hi>
<hi>翦所殺與楚漢春秋同而始皇本紀云項燕自殺不同者葢項燕為王翦所圍逼而自殺故不同耳</hi>封於<lb/>
項<hi>地理志有項城縣屬汝南也</hi>櫟陽逮<hi>按逮訓及也謂有罪相連及為櫟陽縣所逮録也故漢史</hi>
<pb n="KR2a0003_WYG_003-1b"/>
<hi>每制獄皆有逮捕也</hi>抵櫟陽<hi>按服䖍云抵歸也韋昭云抵至也劉伯莊云抵相慿託也故應劭云項梁</hi>
<hi>曽坐事繫櫟陽獄從蘄獄掾曹咎取書與司馬欣抵歸已息也</hi>渡浙江<hi>韋昭云浙江在今錢塘浙音折</hi>
<hi>獄之折晉灼音逝非也葢其流曲折莊子所謂淛河即其水也淛折聲相近也</hi>扛鼎<hi>説文云横闗對舉也</hi>
<hi>韋昭云扛舉也音江</hi>起大澤中<hi>徐氏以為在沛郡/即蘄縣大澤中</hi>先即制人<hi>按謂先舉</hi>
<hi>兵能制得人後則為人所制故孫卿子曰制人之與為人制也其相去逺矣</hi>數十百人<hi>此不定數</hi>
<hi>也自百已下或至八十九十故云數十百</hi>慴伏<hi>説文云讋失氣/也音之涉反</hi>已下東陽<hi>下音</hi>
<hi>如字按以兵威伏之曰下胡嫁反彼自歸伏曰下如字讀他皆放此東陽縣名屬廣陵也</hi>異軍倉頭<lb/>
特起<hi>晉灼曰殊異其軍為蒼頭謂著青帽如淳云特起猶言新起也按為蒼頭軍特起陳嬰母不許嬰稱</hi>
<pb n="KR2a0003_WYG_003-2a"/>
<hi>王言天下方亂未知瞻烏之止</hi>注潘旌人<hi>按潘旌是邑聚之名後為縣屬臨淮也</hi>黥布蒲<lb/>
将軍<hi>按布姓英咎繇之後以罪被黥故改姓黥應相者之言韋昭云蒲姓也是英布與蒲将軍二人共以</hi>
<hi>兵屬項梁也服䖍以為英布起蒲非也按布初在江湖</hi>居鄛人<hi>晉灼音勦絶之勦地理志居鄛縣廬</hi>
<hi>江郡音巢是故巢國夏桀所奔荀悦漢紀云范増阜陵人也</hi>楚南公<hi>徐廣云楚人善言隂陽者見天</hi>
<hi>文志也</hi>楚雖三戸<hi>臣瓚與蘇林解同謂楚人怨秦雖三戸猶足亡秦韋昭以為三户楚三大姓昭</hi>
<hi>屈景也二説皆非也三户地名</hi>蠭午<hi>凡物交横為午言蠭之起交横屯聚也故劉向傳注云蠭午雜沓也</hi>
<hi>又鄭𤣥曰一縱一横為午</hi>注與國黨與<hi>按髙誘注戰國策云與國同禍福之國也</hi>以市於<lb/>
齊<hi>按張晏云市貿易也韋昭云市利于齊也故劉氏亦云市猶要也留田假而不殺欲以要脅田榮也</hi>髙<lb/>
<pb n="KR2a0003_WYG_003-2b"/>
陵縣<hi>按晉灼云屬琅琊</hi>至安陽<hi>按傅寛傳云從攻安陽扛里則安陽與扛里俱在河南顔師古</hi>
<hi>以為今相州安陽按此兵猶未渡河不應即至相州安陽今檢後魏書地形志云己氏有安陽城隋改己氏為</hi>
<hi>楚丘今宋州楚丘西北四十里有安陽故城是也</hi>搏牛之蝱不可以破蟣蝨<hi>張晏</hi>
<hi>云搏音博韋昭云蝱大在外蝨小在内故顔師古言以手擊牛可以殺其上蝱而不能破其内蝨喻方欲滅秦</hi>
<hi>不可與章邯戰也鄒氏搏音附今案言搏牛之蝱本不擬破其上之蟣蝨以言志在大不在小也</hi>無鹽<lb/>
<hi>按地理志東平郡之縣在今鄆州之東也</hi>飲酒髙會<hi>韋昭曰皆召髙爵者故曰髙會服䖍云大會是</hi>
<hi>也</hi>芋菽<hi>芋蹲䲭也菽豆也故臣瓚曰士本食蔬菜以菽半雜之則芋菽義亦通漢書作半菽徐廣曰芋</hi>
<hi>一作半半五升也王劭曰半量器名容半升也</hi>而徇私<hi>私謂使其子相齊是徇其私情崔浩云徇營也</hi>
<pb n="KR2a0003_WYG_003-3a"/>
司馬門<hi>按天子門有兵欄曰司馬門也</hi>馬服<hi>韋昭云趙奢子括也代號馬服崔浩云馬服趙官名</hi>
<hi>言服武事</hi>榆中地<hi>服䖍云金城縣所治蘇林曰在上郡崔浩云䝉恬樹榆為塞也</hi>與諸侯為<lb/>
從<hi>此諸侯謂闗東諸侯也可以知然文頴曰闗東為從闗西為横髙誘曰闗東地形從長蘇秦相六國號為</hi>
<hi>合從闗西地形横長張儀相秦壊闗東從使與秦合號曰連横</hi>鈇質<hi>公羊傳云加之鈇質休云要斬之罪</hi>
<hi>崔浩云質斬椹也又郭注三蒼云質莝椹也</hi>候始成<hi>候軍候官名/始成其名</hi>三户<hi>水經注云</hi>
<hi>漳水東經三户峽為三户津也淇當為湛案晉八王故事云王浚伐鄴前至梁湛葢梁湛在鄴西四十里孟康</hi>
<hi>云在鄴西三十里又闞駰十三州志云鄴北五十里梁期故縣也字有不同</hi>汙水<hi>汙音于郡國志鄴縣</hi>
<hi>有汙城酈元云汙水出武安山東南經汙城北入漳</hi>洹水殷虚<hi>按釋例云洹水出汲郡林慮縣東北</hi>
<pb n="KR2a0003_WYG_003-3b"/>
<hi>至長樂入清水是也汲冢古文云盤庚自奄遷于北冢曰殷虚南去鄴州三十里是殷虚南舊地名號北冢也</hi>
函谷闗<hi>文穎曰在𢎞農縣衡山嶺今移在穀城顔師古云今桃林縣南有洪滔澗水即古之函闗按山</hi>
<hi>形如函故稱函闗</hi>項伯<hi>名纏字伯後/封射陽侯</hi>跽<hi>其紀反/謂長跪</hi>啗<hi>音徒覽反凡以食餧人則</hi>
<hi>去聲自食則上聲</hi>紀信<hi>漢書作紀通/通紀成之子</hi>唉<hi>音虚其反皆歎恨發聲之辭</hi>沐猴而<lb/>
冠耳果然<hi>言獮猴不任久著冠帶以喻楚人性躁暴果然言果如人言也</hi>業已講解<hi>服䖍</hi>
<hi>云解折伏也説文云講和解也漢書作媾解蘇林云媾和也是講之與媾俱訓和也業事也言雖有疑心然事</hi>
<hi>已和解也</hi>都廢丘<hi>孟康曰縣名今槐里是也韋昭曰周時名犬丘懿王所都秦欲廢之故曰廢丘</hi>都<lb/>
髙奴<hi>按今鄜州有髙奴城</hi>六<hi>六縣古國/臯陶之後</hi>都臨菑<hi>按髙紀及田儋傳云臨濟此言臨菑</hi>
<pb n="KR2a0003_WYG_003-4a"/>
<hi>誤</hi>戲下<hi>戲音羲水名也言下者如許下洛下然也按上文云項羽入至戲西鴻門沛公還軍霸上是羽</hi>
<hi>初停軍於戲水之下後雖引兵西屠咸陽燒宫室則亦還戲下今言諸侯罷戲下是各受封邑號令訖自戲下</hi>
<hi>各就國何須假借文字以為旌麾之下乎顔師古劉伯莊之説皆非</hi>漢王部<hi>按漢書見作劫字</hi>注<lb/>
塞翟殷韓<hi>按徐廣韋昭皆數翟塞及殷韓等顔師古不數三秦謂常山河南韓魏殷顧𦙍意峈同乃</hi>
<hi>以陳餘兵為五未知孰是鄙意按韓王鄭昌拒漢漢使韓信擊破之則韓兵不下而已破散也韓不在此數五</hi>
<hi>諸侯者塞翟河南魏殷也</hi>靈壁東<hi>孟康曰故小/縣在彭城南</hi>審食其<hi>食音異按酈審趙三人同</hi>
<hi>名其音合並同以六國時衛有司馬食其並慕其名</hi>注一嵗力役三十倍于古者<lb/>
<hi>按姚氏云古者更卒不過一月踐更五月而休又顔云五當為三言一嵗之中三月居更三日戍邊總九十三</hi>
<pb n="KR2a0003_WYG_003-4b"/>
<hi>日古者役人嵗不過三日此所謂一嵗力役三十倍于古也斯説得之</hi>漢王逃<hi>音徒凋反漢書作跳</hi>
<hi>字</hi>髙俎<hi>俎亦人之類故夏侯湛新論為機機猶俎也比太公於牲肉故置之俎上姚察按左氏楚子登</hi>
<hi>巢車以望晉軍杜預為車上櫓也故李氏云軍中巢櫓又引時人亦謂此為俎也</hi>汜水<hi>按今此水見名</hi>
<hi>汜水音似張晏云在濟隂亦未全失按古濟水當此截河而南又東流溢為滎澤然水南曰隂此亦在濟之隂</hi>
<hi>非彼濟隂郡耳臣瓚之説是</hi>垓下<hi>張揖三蒼注云/垓堤名在沛郡</hi>烏江<hi>按晉初屬臨淮</hi>檥船<lb/>
<hi>檥字服應孟晉各以意解耳鄒誕本作漾船以尚反劉氏亦有此音</hi>中水<hi>按晉書地道記其中水縣屬河</hi>
<hi>間</hi>杜衍<hi>按地理志縣在南/陽按表作王翥也</hi>赤泉<hi>南陽有丹水縣疑赤泉後改按漢書表及後漢</hi>
<hi>改憙音火志反</hi>吳防<hi>地理志縣名屬/汝南故房子國</hi>湼陽<hi>地理志南陽縣名</hi>
<pb n="KR2a0003_WYG_003-5a"/>
髙祖本紀第八<lb/>
姓劉氏<hi>按髙祖劉累之後别食邑於范士會之裔留秦不反更為劉氏劉氏隨魏徙大梁後居豐今言</hi>
<hi>姓劉氏者是左傳天子建徳因生以賜姓胙之土命之氏諸侯以字為諡因以為族説者以為天子賜姓命氏</hi>
<hi>諸侯命族族者氏之别名也然則因生賜姓若舜生姚墟以為姚姓封之於虞即號有虞氏是也若其後子孫</hi>
<hi>更不得賜姓即遂以虞為姓云姓虞氏今此云姓劉氏亦其義也故姓者所以統繫百代使不别也氏者所以</hi>
<hi>别子孫之所出又系本篇言姓則在上言氏則在下故五帝本紀云禹姓姒字契姓子氏棄姓姬氏是也</hi>字<lb/>
季<hi>按漢書名邦字季此單云字亦又可疑按漢髙祖長兄名伯次名仲不見别名則季亦是名也故項岱云</hi>
<hi>髙祖小字季即位易名邦後因諱邦不諱季所以季布猶稱姓也</hi>沛小沛<hi>按漢改泗水為沛郡治相</hi>
<pb n="KR2a0003_WYG_003-5b"/>
<hi>城故以沛為小沛也</hi>父曰太公<hi>皇甫謐云名執嘉王符云/太上皇名燸與湍同音</hi>母媪<hi>韋昭</hi>
<hi>云婦人長老之稱皇甫謐云媪葢姓王氏又據春秋握成圖以為執嘉妻含合始遊洛池生劉季詩含神霧亦</hi>
<hi>云姓氏皆非正史所出葢無可取今近有人云母温氏貞時打得班固泗水亭長古石碑文其字分明作温字</hi>
<hi>云母温氏貞時與賈膺復徐彦伯魏奉古等執對反覆深歎古人未聞聊記異見於何取實</hi>注地神<lb/>
曰媪<hi>按禮樂志云后土富媪張晏曰坤為母故稱媪是也</hi>見蛟龍於其上<hi>按詩含神霧云</hi>
<hi>赤龍感女媪劉季興又廣雅云有鱗曰蛟龍</hi>隆準<hi>應劭曰隆髙也李斐云準鼻也始皇蜂目長凖葢鼻</hi>
<hi>髙起</hi>龍顔<hi>應劭云顔顙也爾雅顔額也文穎曰髙祖感龍而生故其顔貌似龍長頸而髙鼻</hi>貰酒<lb/>
<hi>鄒誕貰音世與字林聲韻並同又音時夜反廣雅云貰賖也説文云貰貸也臨淮有貰陽縣漢書功臣表貰陽</hi>
<pb n="KR2a0003_WYG_003-6a"/>
<hi>侯劉纏而此紀作射陽則貰亦射也</hi>讐數倍<hi>樂産云借讐為售葢古字少假借耳今亦依字讀葢髙祖</hi>
<hi>大度既貰飲且讐其數倍價也</hi>折券<hi>周禮小司寇云聴稱責以傅别鄭司農云傅别券書也康成云傅别</hi>
<hi>謂大字書於札中而别之也然則古用簡札書故可折至嵗終總棄不責也</hi>咸陽<hi>韋昭云秦所都武帝</hi>
<hi>更名渭城應劭云今長安也按闗中記云孝公都咸陽今渭城是在渭北始皇都咸陽今城南大城是也名咸</hi>
<hi>陽者山南曰陽水北亦曰陽其地在渭水之北又在九嵕諸山之南故曰咸陽</hi>單父人吕公<hi>韋昭</hi>
<hi>云單父縣名屬山陽崔浩云史失其名但舉姓而言公又按漢書舊儀云吕公汝南新蔡人又相經云魏人吕</hi>
<hi>公名文字叔平也</hi>主進<hi>鄭氏云主賦斂禮錢也顔師古曰進者會禮之財字本作賮聲轉為進宣帝數</hi>
<hi>負進義與此同</hi>乃紿為謁<hi>韋昭云紿詐也劉氏云紿欺負也何休云紿疑也謂髙祖素狎易諸吏乃</hi>
<pb n="KR2a0003_WYG_003-6b"/>
<hi>詐為謁謁謂以札書姓名若今之通刺而兼載錢數也</hi>告歸之田<hi>韋昭云告請歸乞假也音告語</hi>
<hi>之告故戰國策曰商君告歸延篤以為告歸今之歸寧也劉伯莊劉師古並音古篤反非號嚳兩音也</hi>如<lb/>
嘷呼之嘷<hi>按東觀漢記田邑傳云邑年三十歴卿大夫號歸罷厭事少所嗜欲尋號與嘷同古者當</hi>
<hi>有此語故服氏云如號呼之號音豪今以服䖍雖據田邑號歸亦恐未得然此告字當音誥誥號聲相近故後</hi>
<hi>誥歸號歸遂變耳</hi>以竹皮為冠<hi>應劭云一名長冠側竹皮裹以縱前髙七寸廣三寸如板又蔡</hi>
<hi>邕獨斷云長冠楚制也髙祖以竹皮為之謂之劉氏冠司馬彪輿服志亦以劉氏冠為雀尾冠也</hi>求盜<lb/>
<hi>應劭云舊亭卒名弩父陳楚謂之亭父或云亭部淮泗謂之求盜也</hi>夜徑<hi>舊音經按廣雅云徑斜過也字</hi>
<hi>林云徑小道也音古定反言酒後放徒夜徑行澤中不敢由正路且從而求疾也</hi>當徑<hi>音逕鄭𤣥曰步</hi>
<pb n="KR2a0003_WYG_003-7a"/>
<hi>道曰徑也</hi>拔劍斬虵<hi>漢舊儀云斬虵劍長七尺又髙祖云吾以布衣提三尺劍取天下二文不同者</hi>
<hi>崔豹古今注髙祖為亭長理應提三尺劍耳及貴當别得七尺寶劍故舊儀因言之</hi>分為兩<hi>謂斬虵分</hi>
<hi>為兩段也</hi>欲告之<hi>漢書作苦謂欲困苦辱之一/本或作笞説文云笞擊也</hi>注畦畤<hi>按太康地</hi>
<hi>理志云畤在櫟陽故城内其畤如畦故曰畦畤畦音戸圭反</hi>注秦自謂水<hi>按秦文公獲黑龍命</hi>
<hi>為徳水是也按春秋合城圖云水神哭子褒敗宋均以髙祖斬白虵而神母哭則此母水精皆非也</hi>注至<lb/>
光武乃改<hi>謂改漢為火徳秦金徳與兩金及赤帝子之理合也</hi>髙祖覺<hi>包愷劉伯莊音古孝</hi>
<hi>反</hi>自負<hi>晉灼云自/恃斬虵事</hi>以厭<hi>一<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>反又一冉反/廣雅云厭鎮也</hi>秦二世<hi>應劭云始</hi>
<hi>皇欲以一至萬示不相襲始者一故至子稱二世崔浩云二世始皇子胡亥又按善文稱隠士云趙髙為二世</hi>
<pb n="KR2a0003_WYG_003-7b"/>
<hi>殺十七兄而立今王則二世是第十八子也</hi>起蘄<hi>蘄縣名屬沛/音機又音旂</hi>掾主吏<hi>案漢書蕭</hi>
<hi>曹傅參為獄掾何為主吏也</hi>劫衆<hi>説文云以力/脅之云劫也</hi>數十百人<hi>漢書作數百人劉伯</hi>
<hi>莊云言數十人或至百人則是百人已下也</hi>屠沛<hi>按范曄云尅城多所誅殺故云屠也</hi>壹敗塗<lb/>
地<hi>言一朝破敗使肝腦塗地</hi>注割盧山交<hi>按管子云葛盧之山發而出金今注引發作交及割</hi>
<hi>皆誤也</hi>釁鼓<hi>應劭云釁祭也説文云釁血祭也司馬法曰血于鼙鼔者神戎器也顔師古曰凡殺牲以</hi>
<hi>血祭者皆名為釁臣瓚以為皆無祭事非也又以釁為塗釁而應劭云釁呼為舋馬融注周禮灼龜之兆與玉</hi>
<hi>之釁㙤相似㙤音火故反皆非也</hi>旗幟<hi>墨翟云幟帛長丈五廣半幅字詁云幟標也字林云熊旗五斿</hi>
<hi>為與士卒為期於其下故曰旗也幟或作識或作志嵇康音試蕭該音熾</hi>胡陵<hi>鄧展曰縣名屬山陽章帝</hi>
<pb n="KR2a0003_WYG_003-8a"/>
<hi>改曰胡陸</hi>方與<hi>鄭𤣥曰屬/山陽也</hi>周章<hi>應劭云章/字文陳人</hi>至戲<hi>文穎云在新豐東二十里</hi>
<hi>戲亭北孟康云水名也又述征記云戲水自驪山馮公谷北流歴戲亭東入渭按今其水東為戲驛也</hi>而<lb/>
還<hi>為章邯所破而還邯音酣</hi>燕趙齊魏皆自立為王<hi>按髙紀二世二年八月武臣自</hi>
<hi>立為趙王田儋自立為齊王韓廣自立為燕王魏咎自立為魏王也</hi>泗川監平<hi>如淳云秦并天下為</hi>
<hi>三十六都置守尉監故此監平下有守壯則平壯皆名也</hi>走至戚<hi>晉灼曰東海縣也鄭徳包愷並如字</hi>
<hi>讀李登音干笠反也</hi>左司馬得<hi>顔師古云得司馬之名非也今以後云左司馬曹無傷自此以下更</hi>
<hi>不見替易處葢是司馬無傷得泗川守壯而殺之耳</hi>亢父<hi>舊音㓻劉伯莊包愷並同音苦浪反</hi>東陽<lb/>
甯君秦嘉<hi>臣瓚以為二人按下文直云東陽甯君又别言秦嘉明臣瓚之説為得顔師古以甯是姓</hi>
<pb n="KR2a0003_WYG_003-8b"/>
<hi>君者時人號曰君耳</hi>在留<hi>韋昭云今彭/城留縣也</hi>從陳别将<hi>謂章邯從陳别将兵向他處而</hi>
<hi>遣司馬<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>将領兵士北定楚地故如淳云<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>章邯司馬/也孔文祥亦曰邯别遣<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>屠相又一説云從謂追逐之</hi>
<hi>言章邯討逐陳别将而司馬<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>别将兵北定楚亦通</hi>屠相<hi>韋昭云/相沛縣</hi>至碭<hi>應劭云碭屬梁國蘇</hi>
<hi>林音唐又音宕</hi>蕭西<hi>韋昭云蕭沛之縣名/謂在蕭縣之西也</hi>拔之<hi>按范曄云得城為拔是也</hi>下<lb/>
邑<hi>韋昭云縣名屬梁國</hi>襄城<hi>韋昭云/潁川縣</hi>盱台<hi>韋昭云臨淮/縣音吁夷也</hi>東阿<hi>韋昭云東</hi>
<hi>郡之縣名</hi>城陽<hi>按地理志/屬濟隂</hi>濮陽<hi>韋昭云東/郡之縣名</hi>定陶<hi>按地理志濟隂之縣也</hi>
雍丘<hi>韋昭云故杞國今陳留之縣</hi>外黄<hi>韋昭云上/陳留縣</hi>宋義<hi>荀悦漢紀云故楚令尹宋</hi>
<hi>義當别有所出也</hi>趙歇<hi>蘇林音如字鄭徳音遏絶之遏/徐廣音烏轄反今依字讀之也</hi>吕青<hi>按表</hi>
<pb n="KR2a0003_WYG_003-9a"/>
<hi>青封信陽侯也</hi>闗中<hi>韋昭云函谷武闗也又三輔舊事云西以散闗為界東以函谷為界二闗之中謂之</hi>
<hi>闗中</hi>奮<hi>韋昭云/憤激也</hi>僄悍<hi>説文云僄疾也悍勇也方言/云僄輕也劉音疋妙反也</hi>猾賊<hi>漢書</hi>
<hi>作禍賊也</hi>成陽<hi>在濟隂韋昭云/在潁川非也</hi>扛里<hi>服䖍云縣名如淳云秦軍所别屯地名也</hi>栗<lb/>
<hi>韋昭云縣名屬沛</hi>廣<hi>韋昭云/在山陽</hi>開封<hi>韋昭云/河南縣</hi>白馬<hi>韋昭云/東郡縣</hi>曲遇<hi>徐廣</hi>
<hi>云在中牟韋昭云志不載司馬彪郡國志中牟有曲遇聚也</hi>滎陽<hi>韋昭云故衛地河南縣也</hi>注緱<lb/>
氏東南<hi>按十三州志云河南緱氏縣以山為名一云轘轅凡九十二曲是險道也</hi>守齮<hi>音檥許慎</hi>
<hi>以為側齧也</hi>黎明<hi>音犂黎猶比也謂比至天明也漢書作遲音值值待也謂待天明皆言早意也</hi>圍<lb/>
宛城<hi>按楚漢春秋曰上南攻宛匿旌旗人銜枚馬束舌雞未鳴圍宛城三匝也</hi>乗城<hi>李奇曰乗守也</hi>
<pb n="KR2a0003_WYG_003-9b"/>
<hi>韋昭曰乗登也</hi>殷侯<hi>韋昭曰/在河内</hi>丹水<hi>韋昭曰/在河内</hi>襄侯王陵<hi>按王陵封安國侯是</hi>
<hi>定天下為丞相時封耳此言襄侯當如臣瓚解葢初封江夏之襄也</hi>胡陽<hi>韋昭曰/南陽縣</hi>析酈<hi>鄒誕</hi>
<hi>音錫酈音厯蘇林如淳音擲折屬𢎞農酈屬南陽出地理志而左傳云折一名白羽顔師古云析今内鄉縣酈</hi>
<hi>今菊潭縣</hi>武闗<hi>左傳云楚司馬起營所以臨上雒謂晉人曰将通於少習杜預以為商縣武闗也又太康</hi>
<hi>地理志武闗當冠軍縣西嶢闗在武闗西也</hi>璽符節<hi>韋昭云天子印稱璽又獨以玉符發兵符也節</hi>
<hi>使者所擁也説文云符信也漢制以竹長六七分而相合釋名云節為號令賞罰之節也又節毛上下相重取</hi>
<hi>象竹節又漢官儀云子嬰上始皇璽因服御之代代傳受號曰漢傳國璽也</hi>或言誅秦王<hi>楚漢</hi>
<hi>春秋曰樊噲請殺之</hi>枳道<hi>音只按漢宫殿疏云枳道亭東去霸城觀四里觀東去灞水百步蘇林云在長</hi>
<pb n="KR2a0003_WYG_003-10a"/>
<hi>安東十三里也</hi>誹謗<hi>劉伯莊樂彦/同音方未反</hi>棄市<hi>按禮云刑人於市與衆棄之故今律謂絞刑為</hi>
<hi>棄市是也</hi>三章<hi>殺人傷/人及盜</hi>抵罪<hi>韋昭云抵當也謂使各當其罪今桉秦法有三族之刑漢但約</hi>
<hi>法三章耳殺人者死傷人及盜者使之抵罪餘並不論其辜以言省刑耳則抵訓為至殺人以外唯傷人及盜</hi>
<hi>使至罪名耳</hi>或説沛公<hi>按楚漢春秋云解先生云遣守函谷無内項王而張良系家云鯫生説我</hi>
<hi>則鯫生是小生即解生</hi>亞父<hi>范増也項羽得范増號曰亞父言尊之亞於父猶管仲謂仲父父並音甫</hi>
<hi>也</hi>鴻門<hi>按姚察云在新豐古城東未至戲/水道南有斷原南北洞門是也</hi>櫟陽<hi>因𦵏太上皇改</hi>
<hi>曰萬年</hi>都六<hi>地理志云六/縣屬六安國</hi>都邾<hi>太康地理志云楚滅邾遷其人於江南因名縣也</hi>
當陽<hi>韋昭云南郡縣名</hi>入蝕中<hi>李奇音力孟康音食王劭按説/文作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>器名也地形似器故名</hi>
<pb n="KR2a0003_WYG_003-10b"/>
<hi>之音力也</hi>輒燒絶棧道<hi>按系家是用張良計也棧道閣道也音士諫反包愷音士板崔浩云險絶</hi>
<hi>之處傍鑿山巖而施板梁也</hi>引兵圍廢丘<hi>按荀悦漢紀/令樊噲圍之</hi>嶭歐<hi>按表歐以舍人</hi>
<hi>從為将軍封廣平侯也</hi>王吸<hi>按表吸以中涓從/為将軍封清陽侯</hi>陽夏<hi>韋昭云縣名屬淮陽後屬</hi>
<hi>陳夏音更雅反</hi>漢王跳<hi>如淳曰跳走也晉灼桉劉澤傳跳驅至長安説文云徒調反通俗文云超通為</hi>
<hi>跳</hi>滕公<hi>夏侯嬰為滕令/故曰滕公也</hi>白馬津<hi>即黎陽津也南界東郡白馬縣</hi>燕郭西<lb/>
<hi>故南燕國也在東郡秦以為縣</hi>負約<hi>負音/佩也</hi>卿子冠軍<hi>韋昭云宋義之號如淳曰卿者大夫</hi>
<hi>之尊子男之爵冠軍人之首也尊宋義故加此號</hi>王諸将善地<hi>謂章邯等</hi>徙逐故主<lb/>
<hi>謂田市趙歇韓廣之屬</hi>乃捫足<hi>捫摸也中匈而捫足者葢以矢初中痛悶不知所在故爾或者中匈</hi>
<pb n="KR2a0003_WYG_003-11a"/>
<hi>而捫足權以安士卒之心也</hi>行軍病甚<hi>按三輔故事曰楚漢相拒於京索間六年身被大創十二</hi>
<hi>矢石通中過者有四也</hi>梟故塞王欣<hi>梟懸首於木也欣自剄於汜水上令梟之於櫟陽者以舊</hi>
<hi>都故梟以示之也</hi>鴻溝<hi>應劭云在滎陽東南三十里葢引河東南入淮泗也張華云一渠東南流經浚</hi>
<hi>儀是始皇所鑿引河灌大梁謂之洪溝一渠東經陽武南為官渡水經云中牟臺下臨淮水是為官渡水也</hi>
楚歌<hi>應劭云今雞鳴歌也顔遊秦云楚歌猶吳謳也按髙祖令戚夫人楚舞自為楚歌楚之歌也</hi>心<lb/>
善家令言<hi>顔氏按荀悦云故雖天子必有尊也無父猶設三老况其存乎家令之言過矣晉劉寶云</hi>
<hi>善其發悟己心因得尊崇父號也</hi>田肯<hi>漢紀及漢書作宵劉/顯云相傳作肯也</hi>形勝<hi>韋昭云地</hi>
<hi>形險固故能勝人也</hi>縣隔千里<hi>服䖍云謂函谷闗去長安千里為縣隔按文以河山險阻形勝其勢</hi>
<pb n="KR2a0003_WYG_003-11b"/>
<hi>如隔千里也</hi>秦得百二<hi>蘇林曰百二百中之二二十萬人也虞喜云百二者得百之二言諸侯持</hi>
<hi>㦸百萬秦地險固一倍於天下故云得百二馬言倍之也葢言秦兵當二百萬也齊得十二亦如之故為東西</hi>
<hi>秦言勢相敵但立文相避故云十二言餘諸侯十萬齊地形號亦倍於他國當二十萬人也</hi>勃海<hi>崔浩</hi>
<hi>云勃旁跌也旁跌出者横在濟北故齊都賦云海旁云勃也</hi>千里之外<hi>以言齊境濶不啻千里故</hi>
<hi>云之外也</hi>為荆王<hi>乃王吳地在淮東也姚察按虞喜云總言吳别言荆者以山命國也今西南有荆山</hi>
<hi>在陽羨界賈封吳地而號荆王指取此義太康地理志陽羨縣本名荆溪</hi>徙太原<hi>信初都陽翟也</hi>徙<lb/>
治長安<hi>按漢儀注髙祖六年更名咸陽曰長安三輔舊事渭城本咸陽也髙帝為新城七年屬長安也</hi>
東闕北闕<hi>東闕名蒼龍北闕名𤣥武無西南二闕者葢蕭何以厭勝之法故不立也説文云闕門觀</hi>
<pb n="KR2a0003_WYG_003-12a"/>
<hi>也髙三十丈秦家舊處皆在渭北立東闕北闕葢取其便也</hi>太上皇<hi>按蔡邕云不言帝非天子也又</hi>
<hi>按本紀秦始皇追尊莊襄王為太上皇已有故事矣葢太上者無上也皇者徳大於帝欲尊其父故號曰太上</hi>
<hi>皇也</hi>會缻<hi>上音鱠下音文偽反地名/也漢書作缶音作保非也</hi>當城<hi>代之縣名也</hi>楚隠王<lb/>
<hi>系家作幽王名檡負芻之兄</hi>魏安釐王<hi>史闕名昭王之/子王假之祖也</hi>齊緡王<hi>名地宣王</hi>
<hi>子王建祖</hi>趙悼襄王<hi>名偃孝成王丹之/子幽王遷之父也</hi>小人以僿<hi>鄭音先代反鄒本作</hi>
<hi>薄音扶各反一作僿而徐廣云一作薄是本互不同也然此語本出子思子見今禮表記作薄故鄭𤣥注云文</hi>
<hi>尊卑之差也薄茍習文法不悃誠也徐又音隠云僿音先志反僿塞聲相近故也葢僿猶薄之義也</hi>
吕太后本紀第九<lb/>
<pb n="KR2a0003_WYG_003-12b"/>
吕太后<hi>諱雉字娥姁也</hi>戚姬<hi>如淳音怡非也茂陵書曰姬内官是矣然官號及婦人通稱姬者周</hi>
<hi>之姓所以左傳稱伯姬叔姬以言天子之宗女貴於他姓故遂以姬為婦人美號故詩曰雖有姬姜不棄顦顇</hi>
<hi>是也</hi>幾代<hi>上其紀反/又音祈也</hi>吕台<hi>鄭氏鄒誕並音/怡蘇林音胎</hi>大臣<hi>張良説孫通等</hi>留<lb/>
侯策<hi>令太子卑詞安車以迎四皓也</hi>令武<hi>令音/齡</hi>異母<hi>母曰曹/姬也</hi>永巷<hi>永巷别宫</hi>
<hi>名有長巷故名之也</hi>掖庭<hi>按韋昭云以為在掖/門内故謂之掖庭也</hi>泛<hi>音捧泛也</hi>注主孟啗<lb/>
我之比<hi>啗音徒濫反按主是謂里克安即優施之語事見國語孟者且也言且啗我物我教汝婦事夫</hi>
<hi>之道比即夫人稱主之意耳比音必二反</hi>五年六年城就<hi>按漢宫闕疏四年築東而五年築北</hi>
<hi>面漢舊儀城方六十三里經緯各十二里三輔舊事云城形似北斗也</hi>啑血<hi>鄒音使接反又云或作喢</hi>
<pb n="KR2a0003_WYG_003-13a"/>
<hi>作丁牒反</hi>辟陽侯<hi>按韋昭云信/都之縣名</hi>子山為襄城侯<hi>按下文更名義又改名𢎞</hi>
<hi>農漢書襄城侯唯云名𢎞葢史省文耳按志襄城屬潁川</hi>軹侯<hi>按韋昭云河内有軹縣音紙也</hi>吕他<lb/>
<hi>音陁</hi>俞侯<hi>音/輸</hi>贅其侯<hi>按表作/臨淮也</hi>比殺三趙王<hi>比音如字比猶頻也趙隠王如</hi>
<hi>意趙幽王友趙王恢是三趙王也</hi>猶與<hi>猶鄒音以獸反與音預又作豫崔浩云猶猿也卬鼻長尾性多</hi>
<hi>疑又説文云猶獸名多疑故比之也按狐性亦多疑度水而聴水聲故云狐疑也今解者又引老子與兮若冬</hi>
<hi>涉川猶兮若畏四鄰以為猶與是常語且猿狐聴而云若冬涉川則與是狐類不疑猶兮若畏四鄰則猶定是</hi>
<hi>獸自不保同類故云畏四鄰也</hi>朱虚<hi>音墟琅/琊縣也</hi>東牟<hi>韋昭云/東萊縣</hi>隆慮<hi>音林盧二音避</hi>
<hi>殤帝諱改也</hi>劉氏所立九王<hi>吳楚濟北淮南琅耶代常山王朝淮陽王武濟川王大是九也</hi>
<pb n="KR2a0003_WYG_003-13b"/>
吕氏所立三王<hi>梁王産趙王禄燕王通也</hi>吕<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>
                    <hi>韋昭云吕后女弟樊噲妻封臨光侯</hi>今<lb/>
無處矣<hi>顔師古以為言見誅滅無處所也</hi>襄平侯通<hi>張晏云紀信子又晉灼云信被楚燒</hi>
<hi>死不見有後按功臣表襄平侯紀通文成以将軍定三秦死事子侯則通非信子張説誤矣</hi>訟言誅<lb/>
之<hi>按韋昭云以訟為公徐廣又云一作公葢公為得然公言猶明言也又解者誦説也</hi>
　<lb/>
　<lb/>
　<lb/>
　史記索隠卷三<lb/>
</p>
<p>
</p>
  </div>
</body>
</text>
</TEI>
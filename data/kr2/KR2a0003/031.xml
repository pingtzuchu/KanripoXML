<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0003_WYG_031-1a"/>
　讀史家多尚索隠宋諸儒尤推小司馬史記與小顔<lb/>
　氏漢書如日月並炤故淳<graphic n="KR3321" url="https://raw.githubusercontent.com/kanripo/KR-Gaiji/master/images/KR3321.png" mimeType="image/png"/>咸湻間官本頗多廣漢<lb/>
　張介仲削去褚少孫續補諸篇以索隠為附庸尊正<lb/>
　史也趙山甫病非全書取所削者别刋一帙澄江耿<lb/>
　直之又病其未便流覽以少孫所續循其卷第而附<lb/>
　入之雖桐川郡有三刻惟耿本最精余家幸藏桐川<lb/>
　本有二擬從張本恐流俗染人之深難免山甫之嫌<lb/>
　擬従耿本恐列三皇本紀為冠大非太史公象潤餘<lb/>
<pb n="KR2a0003_WYG_031-1b"/>
　而成嵗之數遂訂裴駰集解而重新焉每讀至舛逸<lb/>
　同異處如宰我未嘗従田横之類輒不能忘情于小<lb/>
　司馬幸又遇一索隠单行本子凡三十卷自序綴于<lb/>
　二十八卷之尾後二卷為贊述為三皇本紀迺北宋<lb/>
　秘省大字刋本晉亟正其譌謬重脱附于裴駰集解<lb/>
　之後真讀史第一快事也倘有問張守節正義者有<lb/>
　王震澤先生行本在古虞毛晉識<lb/>
　按汴本釋文演注與桐川郡諸刻微有不同如鄭徳<lb/>
<pb n="KR2a0003_WYG_031-2a"/>
　作鄭𤣥劉氏作劉兆姓氏易曉其訛如詩含神霧援<lb/>
　引書目豈得作時含神霧但樂彥通本作樂産未知<lb/>
　何據高祖本紀中人乃以嫗為不誠欲笞之諸本皆<lb/>
　然漢書作欲苦之茲本獨作欲告之此類頗多不敢<lb/>
　妄改至如世家世本俱作系家系本避李唐諱也後<lb/>
　人輒為改易小司馬能無遺憾耶晉又識<lb/>
　<lb/>
　<lb/>
<pb n="KR2a0003_WYG_031-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠後序<lb/>
</p>
<p>
</p>
  </div>
</body>
</text>
</TEI>
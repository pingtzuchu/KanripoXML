<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隠卷十七</head> <lb/>
    <p>
<pb n="KR2a0003_WYG_017-1a"/>
欽定四庫全書<lb/>
　史記索隠卷十七<lb/>
　　　　　　　　　　　　唐　司馬貞　撰<lb/>
伯夷列傳第一<hi>列傳者謂叙列人臣事跡令可傳於後世故曰列傳</hi>
詩書雖缺<hi>按孔子系家稱古詩三千餘篇孔子刪三百五篇為詩今亡五篇又書緯稱孔子求得黄</hi>
<hi>帝𤣥孫帝魁之書迄秦穆公凡三千三百三十篇乃刪以一百篇為尚書十八篇為中候今百篇之内見亡四</hi>
<hi>十二篇是詩書又有缺亡也</hi>然虞夏之文可知也<hi>按尚書有堯典舜典大禹謨備言虞</hi>
<hi>夏禪讓之事故云虞夏之文可知也</hi>天下重器<hi>言天位者是王者之重器故莊子云天下大器是也</hi>
<pb n="KR2a0003_WYG_017-1b"/>
<hi>則大器亦重器也</hi>説曰堯讓天下<hi>按説者謂諸子雜記也然堯讓於許由及夏時卞隨務光</hi>
<hi>等殷湯讓之天下竝不受而逃事具莊周讓王篇</hi>太史公曰余登箕山<hi>葢楊惲東方朔</hi>
<hi>見其文稱余而加太史公曰也</hi>余以所聞由務光<hi>謂太史公所聞莊周所説許由務光等</hi>
義至髙<hi>謂堯讓天下於許由由遂逃箕山冼耳於潁水卞隨自投於桐水務光負石自沉於廬水是義</hi>
<hi>至髙也</hi>文辭不少概見何哉<hi>按槪是梗槪概謂略也葢以見由光義至高而詩書之文</hi>
<hi>辭遂不少梗概載見何以如此哉是太史公疑説者之言或非實也</hi>余悲伯夷之意<hi>謂悲其兄</hi>
<hi>弟相讓又義不食周粟而餓死</hi>睹軼詩可異焉<hi>上睹音覩軮音逸謂見逸詩之文即下采薇之</hi>
<hi>詩是也不編入三百篇故云逸詩也可異焉者按論語云求仁得仁又何怨乎今其詩云我安適歸矣于嗟徂</hi>
<pb n="KR2a0003_WYG_017-2a"/>
<hi>兮命之衰矣是怨詞故云可異焉</hi>其傳曰伯夷叔齊孤竹君之二子<hi>按其</hi>
<hi>傳葢韓詩外傳及吕氏春秋也其傳云孤竹君是殷湯三月丙寅日所封相傳至夷齊之父名初字子朝伯夷</hi>
<hi>名允字公信叔齊名致字公逹解者云夷齊諡也伯仲又其少長之字按地理志孤竹城在遼西令支縣應劭</hi>
<hi>云伯夷之國也其君姓墨胎氏者也</hi>盍徃歸焉<hi>劉氏云盍者疑辭葢謂其年老歸就西伯</hi>采薇<lb/>
<hi>薇蕨也爾雅云蕨鱉也</hi>登彼西山<hi>按西山即/首陽山也</hi>以暴易暴兮<hi>謂以武王之暴</hi>
<hi>臣易殷紂之暴主而不自知其非矣</hi>神農虞夏忽焉沒兮<hi>言羲農虞夏敦樸禪讓之道超</hi>
<hi>忽久矣終沒矣今逄此君臣爭奪故我安適歸矣</hi>于嗟徂兮命之衰矣<hi>于嗟嗟嘆之辭</hi>
<hi>也徂者徃也死也言今餓死亦是運命衰薄不遇大道之時至幽憂而餓死</hi>由此觀之怨耶<lb/>
<pb n="KR2a0003_WYG_017-2b"/>
非耶<hi>太史公言已觀此詩之情夷齊之行似是有所怨耶又疑其云非是怨耶</hi>可謂善人者<lb/>
耶抑非也<hi>又叙論云若夷齊之行如此可謂善人者耶又非善人者耶亦疑也</hi>糟糠不厭<lb/>
<hi>厭者飫也謂不厭不飽也糟糠貧者之所飡也故曰糟糠之妻是也然顔子簞食瓢飲亦未見糟糠之文也</hi>
盜蹠日殺不辜<hi>蹠及注作跖竝音之石反按盜蹠栁下惠之弟亦見莊子為篇名</hi>肝人<lb/>
之肉<hi>劉氏云謂取人肉為生肝非也按莊子云跖方休卒太山之陽膾人肝而餔之</hi>暴戾恣雎<lb/>
<hi>暴戾謂兇暴而惡戾也鄒誕恣音資睢音于餘反劉氏恣音如字雎音休季反恣睢謂恣行為睢盱惡也</hi>注<lb/>
直𢎞農<hi>直音如字直者當也亦音值者非也</hi>潼鄉<hi>潼音同按潼水名因為鄉今之潼津闗是亦為</hi>
<hi>縣也</hi>是遵何徳哉<hi>言盜蹠無道横行天下竟以夀終是其人又遵行何徳而致此哉</hi>尤大<lb/>
<pb n="KR2a0003_WYG_017-3a"/>
彰較者也<hi>按較明也言伯夷有徳而餓死盜蹠暴戾而夀終是賢不遇而惡道長尤大著明之證也</hi>
犯忌諱而身逸樂<hi>謂若魯桓楚靈晉獻齊襄之比皆是</hi>或擇地而蹈之<hi>謂不</hi>
<hi>仕暗君不飲盜泉裹足髙山之頂竄跡滄海之濱是也</hi>時然後言<hi>按論語夫子時然後言</hi>行<lb/>
不由徑<hi>按論語澹臺滅明之行也</hi>非公正不發憤而遇災禍者<hi>謂人臣之</hi>
<hi>節非公正之事不感激發憤或出忠言或致身命而卒遇禍災者不可勝數謂龍逄比干屈平伍胥之屬是也</hi>
余甚惑焉豈所謂天道非耶是耶<hi>太史公惑於不軌逸樂公正而遇災害為</hi>
<hi>天道之非而又是耶深惑之也蓋天道𤣥逺聰聽暫遺或窮通數會不由行事所以行善未必福行惡未必禍</hi>
<hi>故先逹皆猶昧之也</hi>舉世混濁清士乃見<hi>老子曰國家昏亂始有忠臣是舉代混濁則士</hi>
<pb n="KR2a0003_WYG_017-3b"/>
<hi>之清潔者乃彰見故上文嵗寒然後知松栢之後彫先為此言張本也</hi>豈以其重若彼其<lb/>
輕若此哉<hi>按謂伯夷讓徳之重若彼而采薇餓死之輕若此故又一解云操行不軌富厚累代是見</hi>
<hi>重若彼公正發憤而遇禍災是其輕若此也</hi>君子疾沒世而名不稱焉<hi>自此已下</hi>
<hi>雖論伯夷得夫子而名彰顔回附驥尾而行著葢亦欲微見已之著撰不已亦是疾沒世而名不稱焉故引賈</hi>
<hi>子貪夫徇財烈士徇名是也又引同明相照同類相求雲従龍風從虎者言總各以類相求故太史公言亦是</hi>
<hi>操行廉直而不用於代卒陷非罪與伯夷相類故寄此而發論也</hi>賈子曰<hi>賈子賈誼也誼作鵩鳥賦</hi>
<hi>云然故太史公引之而稱賈子也</hi>夸者死權<hi>言貪權勢以矜夸者至死不休故云死權也</hi>衆<lb/>
庶馮生<hi>馮者恃也音凭言衆庶之情葢恃矜其生也鄒誕本作每生毎者冒也即冒貪之義</hi>同明<lb/>
<pb n="KR2a0003_WYG_017-4a"/>
相照<hi>已下竝易繫辭文也</hi>聖人作而萬物覩<hi>按文引此句者謂聖人起而居位則萬物</hi>
<hi>之情皆得覩見故以今日又得著書言世情之輕重也</hi>附驥之尾<hi>按蒼蝇附驥尾而致千里以譬</hi>
<hi>顔回因孔子而名彰也</hi>
管晏列傳第二<lb/>
潁上人<hi>按潁水名按地理志潁水出陽城志有潁陽臨潁縣今亦有潁上縣</hi>嘗欺鮑叔<hi>按吕</hi>
<hi>氏春秋管仲與鮑叔同賈南陽及分財而管仲嘗欺鮑叔多自取鮑叔知其有母而貧不以為貪也</hi>子孫<lb/>
世禄於齊十餘世<hi>按世本云莊仲産敬仲夷吾夷吾産武子鳴鳴産桓子啓方啓方産成子</hi>
<hi>豫豫産莊子盧盧産悼子其夷夷産襄子武武産景子能渉渉産帶凡九代也</hi>故其稱曰<hi>是夷吾著</hi>
<pb n="KR2a0003_WYG_017-4b"/>
<hi>書所稱管子者其書有此言故畧舉其要</hi>貴輕重<hi>輕重謂錢也今管子有輕重篇</hi>桓實怒少<lb/>
姬<hi>按謂怒蕩舟之姬而未絶蔡人嫁之是也</hi>曹沬<hi>音昧亦音末左傳作曹劌</hi>故曰知與之<lb/>
為取<hi>老子曰將欲取之必固與之是知此為政之所寳也</hi>晏平仲<hi>名嬰平諡仲字父桓子名弱也</hi>
事齊靈公莊公景公<hi>按世家及系本靈公名環莊公名光景公名杵臼也</hi>信於知<lb/>
己<hi>信讀曰申古周禮皆然也申於知己謂以彼知我而我志獲伸</hi>牧民山高乘馬輕重<lb/>
九府<hi>皆管氏所著書篇名也按九府葢錢之府藏其書論鑄錢之輕重故云輕重九府餘如别録之説也</hi>
及晏子春秋<hi>按嬰所著書名晏子春秋今其書有七十篇故下云其書世多有也</hi>伏莊公<lb/>
尸<hi>按左傳崔杼殺莊公晏嬰入枕莊公股而哭之成禮而岀崔杼欲殺之是也</hi>余雖為之執<lb/>
<pb n="KR2a0003_WYG_017-5a"/>
鞭所忻慕焉<hi>此太史公之所羨慕仰企平仲之行假令晏生在世己雖與為之僕𨽻執鞭亦所忻</hi>
<hi>慕是其好善之至也賢哉良史可以示人臣之炯戒也</hi>
老子韓非列傳第三<hi>二人教迹全乖不宜同傳先賢已有成説今則不可依循宜令老子</hi>
<hi>尹喜莊周同為傳其韓非可居商君傳末</hi>
楚苦縣<hi>按地理志苦縣屬陳國者誤也苦縣本屬陳春秋時楚滅陳而苦又屬楚故云楚苦縣至髙帝</hi>
<hi>十一年立淮陽國陳縣苦縣皆屬焉裴氏所引不明見苦縣在陳縣下因云苦屬陳今撿地理志苦實屬淮陽</hi>
<hi>郡苦音怙</hi>名耳字聃<hi>按許慎云聃耳曼也故名耳字聃有本字伯陽非正也然老子號伯陽父此傳</hi>
<hi>不稱也</hi>姓李氏<hi>按葛𤣥曰李氏女所生因母姓也又云生而指李樹因為姓焉</hi>守藏室史<lb/>
<pb n="KR2a0003_WYG_017-5b"/>
<hi>按藏室史周藏書室之史也又張蒼傳老子為柱下史葢即藏室之柱下因以為官名</hi>將問禮於<lb/>
老子<hi>大戴記亦云然</hi>且君子得其人則駕不得其人則蓬累而<lb/>
行<hi>劉氏云蓬累猶扶持也累音六水反説者云頭戴物兩手扶之而行謂之蓬累也按蓬者葢也累者隨也</hi>
<hi>以言若得明君則駕車服冕不遭時則自覆葢相攜隨而去耳</hi>良賈深藏若虚君子盛<lb/>
徳容貌若愚<hi>良賈謂善貨賣之人賈音古深藏謂隠其寳貨不令人見故云若虚而君子之人身</hi>
<hi>有盛徳其容貌謙退有若愚魯之人然嵇康高士傳亦載此語文則小異云良賈深藏外形若虚君子盛徳容</hi>
<hi>貌若不足也</hi>去至闗<hi>李尤函谷闗銘云尹喜要老子留作二篇而崔浩以尹喜又為散關令是也</hi>
始秦與周合五百嵗而離<hi>按周秦二本紀竝云始周與秦國合而别别五百載又合</hi>
<pb n="KR2a0003_WYG_017-6a"/>
<hi>合七十嵗而霸王者出然與此傳離合反正尋其意義亦竝不相違也</hi>注列仙傳<hi>是劉向所記也</hi>
注物色而迹之<hi>按謂視其氣物有異色而尋迹之又按列仙傳老子西遊闗令尹喜望其紫氣</hi>
<hi>浮闕而老子果乗青牛而過</hi>葢老子百六十有餘嵗<hi>此前古好事者據外傳以老子</hi>
<hi>生年至孔子時故百六十嵗或言二百餘嵗者即以周太史儋為老子故二百餘嵗也</hi>李耳無為<lb/>
自化清淨自正<hi>此太史公因行事於當篇之末結以此言亦是贊也按老子曰我無為而民自</hi>
<hi>化我好靜而民自正此是昔人所評老聃之徳故太史於此引以記之</hi>宗子注<hi>音鑄</hi>𤣥孫假<lb/>
<hi>音古雅反</hi>絀儒學<hi>按絀音黜黜/退而俊之</hi>莊子者䝉人<hi>地理志䝉縣屬梁國劉向别録</hi>
<hi>云宋之䝉人也</hi>大抵率寓言也<hi>大抵猶言大略也其書十餘萬言率皆立主客使之相對語故</hi>
<pb n="KR2a0003_WYG_017-6b"/>
<hi>云偶言又音寓寓寄也故别録云作人姓名使相與言是寄辭於其人故莊子有寓言篇</hi>胠篋<hi>上音袪胠</hi>
<hi>篋猶言開篋也胠亦音去篋去劫反</hi>詆訿孔子<hi>詆訐也詆音邸訿音紫謂詆毁孔子也</hi>畏累<lb/>
虚亢桑子<hi>按莊子畏虚篇名也即老聃弟子畏累鄒氏音畏於鬼反累音壘劉氏音上烏罪反下路</hi>
<hi>罪反郭象云今東萊也亢音庚亢桑子㠪劭本作庚桑司馬彪云庚桑楚人姓名也</hi>洸洋<hi>音汪羊二音又</hi>
<hi>音晃養亦有本作瀁字</hi>孤豚<hi>孤者小也特也願/為小豚不可得也</hi>無汙我<hi>汙音烏故反</hi>汙<lb/>
瀆<hi>音烏讀二音汙凟潢汗之小渠瀆也</hi>子亟去<hi>音棘亟/猶急也</hi>申不害者京人<hi>申子</hi>
<hi>名不害按别録云今河南京縣是也</hi>學術<hi>按術即刑名/之法術也</hi>無侵韓者<hi>㠪劭按紀年云</hi>
<hi>韓昭侯之世兵寇屢交異乎此言矣</hi>注中書六篇<hi>按今人間有上下二篇又有中書六篇其篇中</hi>
<pb n="KR2a0003_WYG_017-7a"/>
<hi>之言皆含上下二篇是書已備過於太史公所記</hi>韓非<hi>著書三十餘篇號曰韓子也</hi>其大歸<lb/>
本於黄老<hi>按劉氏云黄老之法不尚繁華清簡無為君臣自正韓非之論詆駁浮淫法制無私而名</hi>
<hi>實相稱故曰歸於黄老斯未為得其本旨今按韓子書有解老喻老二篇是大抵亦崇黄老之學耳</hi>數以<lb/>
書諫韓王<hi>韓王安也</hi>所養非所用<hi>言非疾時君以禄養其臣者乃皆安禄養交之臣非</hi>
<hi>勇悍忠鯁及折衝禦侮之人也</hi>所用非所養<hi>又言人主今臨事任用竝非常所禄賞之士故難可</hi>
<hi>盡其死力</hi>悲廉直不容於邪枉之臣<hi>又悲姦邪諂諛之臣不容廉直之士</hi>作孤<lb/>
憤五蠧内外儲説林説難<hi>此皆所著書篇名也孤憤憤孤直不容於時也五蠧蠧政</hi>
<hi>之事有五也内外儲按韓子有内儲外儲篇内儲言明君執術以制臣下制之在己故曰内也外儲言明君觀</hi>
<pb n="KR2a0003_WYG_017-7b"/>
<hi>聽臣下之言行以斷其實賞罰在彼故曰外也儲畜二事所謂明君也説林説難者廣説諸事其多若林故曰</hi>
<hi>説林也今韓子有説林上下二篇難者説前人行事與已不同而詰難之故其書有説難篇</hi>説難曰<lb/>
<hi>説音税難音奴干反言遊説之道為難故曰説難其書詞甚高故特載之然此篇亦與韓子微異煩省小大不</hi>
<hi>同劉伯莊亦申其意粗釋其微文幽旨有劉説也</hi>又非吾敢横失能盡之難也<lb/>
<hi>按韓子横失作横佚劉氏云吾之所言無横無失陳辭發䇿能盡説情此雖是難尚非難也</hi>在知所<lb/>
説之心可以吾意當之<hi>劉氏云開説之難正在於此也按所説之心者謂人君之心也</hi>
<hi>言以人臣疎末射尊重之意貴賤隔絶旨趣難知自非高識莫近幾會故曰説之難也乃須審明人主之意必</hi>
<hi>以我説合其情故云吾説當也</hi>所説出於為名高者<hi>按謂所説之主中心本出欲立髙名</hi>
<pb n="KR2a0003_WYG_017-8a"/>
<hi>者也故劉氏云稽古羲黄祖述堯舜是也</hi>而説之以厚利<hi>謂人主欲立高名説臣乃陳厚利是</hi>
<hi>其見下節也既不㑹高情故遇卑賤必被逺斥矣</hi>所説出於厚利者也<hi>亦謂所説之君</hi>
<hi>出意本規厚利而説臣乃陳名高之節則是説者無心逺於我之事情必不見收用也故劉氏云若秦孝公志</hi>
<hi>干強國而商鞅説以帝王故怒而不用</hi>所説實為厚利<hi>按韓子實字作隂</hi>而顯為<lb/>
名髙<hi>按顯者陽也謂其君實為厚利而佯作欲為名髙之節也</hi>説之以厚利則隂用<lb/>
其言而顯棄其身<hi>謂若下文云鄭武公隂欲伐胡而闗其思極論深計雖知説當終遭戮是</hi>
<hi>也</hi>周澤未渥<hi>按謂人臣事上其道未合至周之恩未沾渥於下而輒吐誠極言其説有功則其徳</hi>
<hi>亦亡亡無也韓子作則見忘然見忘勝於徳亡也又若説不行而有敗則疑如是者身危是恩意未深輒評時</hi>
<pb n="KR2a0003_WYG_017-8b"/>
<hi>政不為所信更致嫌疑若下文所云鄰父以牆壞有盜却為見疑即其類也</hi>乃自以為也<hi>謂人</hi>
<hi>主明有所出事乃自為功而説者與知是則以為間故身危也</hi>強之以其所必不為<hi>劉氏</hi>
<hi>云若項羽必欲衣錦東歸而説者強述闗中違旨忤情自招誅滅也</hi>止之以其所不能已<lb/>
者身危<hi>劉氏云若漢景帝决廢栗太子而周亞夫強欲止之竟不從其言後遂下獄是也</hi>則以<lb/>
為粥權<hi>按韓非子粥權作賣重謂薦細微之人言堪大用則疑其挾詐而賣我之權也</hi>徑省其<lb/>
辭則不知而屈之<hi>按謂人主意在文華而説者但徑捷省略其辭則以説者為無知而見屈</hi>
<hi>辱也</hi>汎濫博文則多而久之<hi>按謂人主志在簡要而説者務於浮辭汎濫博渉文華則</hi>
<hi>君上嫌其多迂誕文而無當者也</hi>知飾所説之則敬<hi>按所説謂所説之主也飾其敬者説</hi>
<pb n="KR2a0003_WYG_017-9a"/>
<hi>士當知人主之所敬而時以言辭文飾之</hi>而滅其醜<hi>醜謂人主若有所避諱而醜之遊談者當㓕其</hi>
<hi>事端而不言</hi>無以其敵怒之<hi>按謂人主自勇其斷説士無已意而攻間之是以卑下之謀自</hi>
<hi>敵於上以致譴怒也</hi>無以其難概之<hi>按概猶格也劉氏云秦昭王决欲攻趙白起苦説其難遂</hi>
<hi>已之心拒格君上故致杜郵之僇也</hi>有與同失者則明飾其無失也<hi>按上文言</hi>
<hi>人主規事譽人與某人同事同行今説者之詞不得傷於同事同行之人仍可文飾其類也又若人主與同失</hi>
<hi>者而説者則可以明飾其無失也</hi>大忠無所拂辭<hi>拂音佛言大忠在匡君於善君初不從則</hi>
<hi>且退止待君之悦而又幾諫即不拂牾於君也</hi>悟言無所擊排<hi>謂大忠説諫之辭本欲歸於安</hi>
<hi>人興化而無别有所撃射排擯按韓子作撃摩也</hi>知盡之難也<hi>謂人臣盡知事上之道難也按</hi>
<pb n="KR2a0003_WYG_017-9b"/>
<hi>徐廣曰知一作得難一作辭今按韓子作得盡之辭也</hi>得曠日彌久<hi>謂君臣道合曠日已久是</hi>
<hi>誠著於君也</hi>周澤既渥<hi>謂君之渥澤周浹於臣魚水相須鹽梅相和也</hi>則非能仕之<lb/>
所設<hi>按韓子作非能士之所恥也</hi>則幾矣<hi>按幾庶也謂庶幾於善諫説也</hi>申子卑卑<lb/>
<hi>劉氏云卑卑自勉勵之意也</hi>極慘礉<hi>上七感反下胡革反按謂用法慘急而鞠礉深刻也</hi>
司馬穰苴列傳第四<lb/>
晉伐阿甄<hi>按阿甄皆齊邑晉太康地記曰阿即東阿也地理志云甄城縣屬齊河也</hi>乃薦田<lb/>
穰苴<hi>按穰苴名田氏之族為大司馬故曰司馬穰苴</hi>以為將軍<hi>謂命之為將以將軍也將者音</hi>
<hi>即匠反遂以將軍為官名故吳子曰十萬之師無將軍則亂六國時有其官</hi>旦日日中<hi>按旦日謂</hi>
<pb n="KR2a0003_WYG_017-10a"/>
<hi>明日日中時期會於軍門也</hi>立表下漏<hi>按立表謂立木為表以視日景下漏謂下漏水知刻數也</hi>
援枹<hi>上音袁下音孚</hi>仆表决漏<hi>仆音赴按仆者卧其表也决漏謂决去壺中漏水以賈失期過</hi>
<hi>日中故也</hi>乃斬其僕車之左駙馬之左驂<hi>按謂斬其使者之僕及車之左駙駙</hi>
<hi>當作軵竝音附謂車循外立木丞重較之材又斬其馬之左驂以御者在左故也</hi>田乞田豹<hi>田乞</hi>
<hi>田僖子也豹亦僖子之族</hi>常曾孫田和因自立為齊威王<hi>按此文誤也當云田</hi>
<hi>和自立至其孫因為齊威王故世家云田和自立號太公其孫因齊號為威王</hi>亦少褒矣<hi>按謂司馬</hi>
<hi>法説行兵揖讓有三代之法而齊區區小國又當戰國之時故云亦少褒矣</hi>
孫子吳起列傳第五<lb/>
<pb n="KR2a0003_WYG_017-10b"/>
隊長<hi>上音徒對反下音竹兩反</hi>趣使使<hi>上音促趣謂急/也下音色吏反</hi>注越絶<hi>按越絶書</hi>
<hi>云是子貢所著恐非也其書多記吳越亡後土地多是後人所録也</hi>孫臏與龎涓<hi>上臏音類忍反</hi>
<hi>下龎音皮江反涓古𤣥反</hi>君弟重射<hi>弟但也重射/謂好射也</hi>及臨質<hi>按質猶對也將欲對</hi>
<hi>射之時也一云質謂棚非也</hi>夫解雜亂紛糺者<hi>按謂事之雜亂紛糺撃挐也</hi>不控<lb/>
捲<hi>按謂解雜亂紛糺者當善以手解之不可控捲而撃之捲即拳也劉氏云控綜捲縮非也</hi>救鬭者<lb/>
不搏撠<hi>博㦸二音按謂救鬬者當善撝解之無以手助相摶撠則其怒益熾矣按撠以手㦸刺人</hi>批<lb/>
亢𢷬虚<hi>批音白結反亢苦浪反按批者相排批也音白滅反亢者敵人相拒也擣者撃也衝也虚者空</hi>
<hi>也按謂前人相亢必須批之彼兵若虚則衝擣之欲令撃梁之虚也此當是古語故孫子以言之也</hi>形格<lb/>
<pb n="KR2a0003_WYG_017-11a"/>
勢禁<hi>謂若避其相亢撃擣彼虚則是事形相格而勢自禁則彼自為解兵也</hi>是我一舉解<lb/>
趙之圍<hi>謂齊今引兵據大梁之衝是其方虚之時是一舉釋趙而斃魏</hi>蹶上將<hi>蹷即音巨月反</hi>
<hi>劉氏蹶猶斃也</hi>與齊戰於桂陵後十三嵗<hi>王劭紀年云梁惠王十七年齊田忌敗梁</hi>
<hi>於桂陵至二十七年十二月齊田朌敗梁於馬陵計相去無十三嵗</hi>遂成豎子之名<hi>豎子謂孫</hi>
<hi>臏</hi>李克曰起貪而好色<hi>按王劭云此李克云吳起貪下文云魏文侯知起廉盡能得士</hi>
<hi>心又公叔之僕稱起為人節廉豈前貪而後廉何言之相反也今按李克言起貪者起本家累千金破産求仕</hi>
<hi>非貪也葢言貪者是貪榮名耳故母死不赴殺妻將魯是也或者起未委質於魏猶有貪迹及其見用則盡廉</hi>
<hi>能亦何異乎陳平之為人也</hi>為吮之<hi>鄒氏音戈軟/反又才軟反</hi>左孟門<hi>劉氏按紂都朝歌今</hi>
<pb n="KR2a0003_WYG_017-11b"/>
<hi>孟山在其西今言左則東邊别有孟門</hi>相田文<hi>按吕氏春/秋作商文</hi>公叔為相<hi>韓之公族</hi>
并中悼王<hi>楚系家悼王名疑也</hi>太子立<hi>肅王臧也</hi>
伍子胥列傳第六<lb/>
伍舉<hi>按舉直諫見左氏楚世家</hi>太傅費無忌<hi>按左傳作/費無極</hi>守城父<hi>本陳邑楚</hi>
<hi>伐陳而有之地理志潁川有城父縣</hi>奮陽<hi>城父司馬/之姓名也</hi>忍訽<hi>鄒氏云一作詬罵也音逅劉氏</hi>
<hi>音火候反</hi>伍胥貫弓<hi>劉氏音貫為彎又音/古患反貫謂滿張弓</hi>華氏之亂<hi>左氏宋大夫華</hi>
<hi>登欲殺元公事魯昭公二十一年也</hi>昭闗<hi>其闗在江西乃/吳楚之境也</hi>注張勃曰<hi>按張勃晉</hi>
<hi>人吳鴻臚嚴之子也作吳録裴氏注引之是也</hi>注溧陽縣<hi>音栗溧/水名也</hi>鍾離居巢<hi>二邑</hi>
<pb n="KR2a0003_WYG_017-12a"/>
<hi>楚縣也按鍾離縣在六安古鍾離子之國系本謂之終犂嬴姓之國居巢國也桀奔南巢其國葢逺尚書序巢</hi>
<hi>伯來朝葢因居之於淮南楚地也</hi>專諸<hi>左傳謂之/専設諸</hi>郄宛伯州犁<hi>按州犁伯宗子</hi>
<hi>也郄宛州犁子伯噽郄宛子喜音噽伯氏别姓郄</hi>二公子將兵<hi>公子燭庸及葢餘也</hi>取六<lb/>
與潛<hi>六古國也臯陶之後所封潛縣有天柱山</hi>公子囊瓦<hi>按左氏楚公子貞字子襄其孫名瓦</hi>
<hi>字子常此言公子又兼稱囊瓦葢誤</hi>於豫章<hi>杜預云昔豫章在江北葢分後徙之於江南也</hi>夫概<lb/>
<hi>古賚反</hi>子常敗走奔鄭<hi>公孫/瓦也</hi>走鄖<hi>奏雲二音走/向也鄖國名</hi>至郢<hi>郢楚都也</hi>
<hi>音以正反又一音以井反</hi>日草途逺故倒行而逆施之<hi>按倒音丁老反施音如字</hi>
<hi>子胥言志在復讐常恐且死不遂本心今幸而報豈論理乎譬如人行前途尚逺而日勢已草其在顛倒疾行</hi>
<pb n="KR2a0003_WYG_017-12b"/>
<hi>逆理施事何得責吾順理乎</hi>六月敗吳兵於稷<hi>按左傳作稷丘杜預云稷丘地名在郊外</hi>
取番<hi>音普寒反又音婆葢鄱陽也</hi>徙于鄀<hi>音若鄀楚/地今闕</hi>病創<hi>音/瘡</hi>夫湫<hi>音椒</hi>
<hi>又如字</hi>大夫種<hi>劉氏云大夫姓種名非也按今吳南有文種埭則種姓文為大夫官也</hi>專復<lb/>
<hi>皮逼反</hi>而抉吾眼<hi>烏穴反抉/亦决也</hi>橐臯<hi>音拓臯二音杜預云地名在淮南逡遒縣東南</hi>
白公厲劎人問曰<hi>按左氏人即子西之子平也白公弟王孫燕</hi>子綦<hi>左傳作子期也</hi>
吳王太子<hi>左傳太子名友</hi>昭夫人之宫<hi>昭王夫人即惠王母越女也</hi>如高府<lb/>
<hi>杜預云楚之别府也</hi>石乞從者屈固<hi>按徐廣云一作惠王從者屈固葢此本為得而左傳云石</hi>
<hi>乞尹門圉公陽穴宫負王以如昭夫人之宫則公陽是王從者矣</hi>窘於江上<hi>音隶殞反</hi>
<pb n="KR2a0003_WYG_017-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0003_WYG_017-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隠卷十七<lb/>
</p>
<p>
</p>
  </div>
</body>
</text>
</TEI>
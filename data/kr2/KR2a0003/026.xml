<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記索隱卷二十六</head> <lb/>
    <p>
<pb n="KR2a0003_WYG_026-1a"/>
欽定四庫全書<lb/>
　史記索隱卷二十六<lb/>
　　　　　　　　　　　　唐　司馬貞　撰<lb/>
司馬相如列傳第五十七<lb/>
擊劎<hi>吕氏春秋劎伎云持短入長倐忽縱横之術也魏文典論云余好擊劎善以短乗長是也</hi>名犬<lb/>
子<hi>孟康云愛而字之也</hi>旣學<hi>按秦密云文翁/遣相如受七經</hi>騎常侍<hi>張揖曰秩六百石常侍從</hi>
<hi>格猛獸</hi>莊忌夫子<hi>徐廣曰郭璞皆云名忌字夫子按鄒陽傳云枚先生嚴夫子此則夫子是美稱</hi>
<hi>時人以為號漢書作嚴忌者按忌本姓莊避明帝諱改姓嚴也</hi>往舎都亭<hi>按臨邛郭下之亭也</hi>鼓<lb/>
<pb n="KR2a0003_WYG_026-1b"/>
一再行<hi>按樂府長歌行短歌行行者曲也此言鼔一再行謂一兩曲</hi>琴心挑之<hi>張揖云挑</hi>
<hi>嬈也以琴中嬈之嬈音徒了反挑音奴了反其詩曰鳯兮鳯兮歸故鄉遊遨四海求其皇有一艷女在此堂室</hi>
<hi>邇人遐毒我腸何由交接為鴛鴦也</hi>亡奔相如<hi>郭璞云婚不以禮為亡也</hi>家居徒四壁<lb/>
立<hi>按孔文祥云徒空也家空無資儲但有四壁而已云就此中以安立也</hi>弟如臨邛<hi>文潁云弟</hi>
<hi>且也郭璞云弟語辭如徃也</hi>空借<hi>音假借與/積同音</hi>過詫<hi>上音戈下音勑亞反誇詫是也</hi>脚<lb/>
麟<hi>韋昭云謂持其一脚也司馬彪云脚掎也說文云掎偏引一脚也</hi>割鮮染輪<hi>李竒云鮮生肉</hi>
<hi>也染濡也切生肉濡鹽而食之染或為淬與下文膊割輪染意同也</hi>葢特<hi>郭璞云/特獨也</hi>雲夢<hi>褚詮</hi>
<hi>音亡棟反又音莫風反裴駰云孫叔敖激沮水作此澤張揖云楚藪也在南郡華容縣郭璞曰江夏安陸有雲</hi>
<pb n="KR2a0003_WYG_026-2a"/>
<hi>夢城南郡枝江亦有雲夢城華容縣又有巴丘湖俗云即古雲夢澤也則張揖在華容者指巴湖也今安陸東</hi>
<hi>見有雲夢城雲夢縣而枝江亦有者葢縣名逺取此澤故有城也</hi>注漢書音義<hi>按漢書注此卷</hi>
<hi>多不題注者姓名解者云是張揖亦兼有餘人也</hi>赭堊<hi>張揖云赭赤土出少室山堊白堊本草云一名</hi>
<hi>白墡也</hi>白坿<hi>張揖曰白石英也出魯陽/山蘇林音附郭璞音符也</hi>琨珸<hi>司馬彪云石之次玉者按</hi>
<hi>河圗云流州多積石名昆吾石鍊之成鐵以作劎光明照如水精按字或作昆吾</hi>蕙圃<hi>司馬彪云蕙香</hi>
<hi>草也本草云薰草一名蕙廣志云蕙草緑葉紫莖魏武帝以此燒香今東下田有此草莖葉似麻其華正紫也</hi>
衡<hi>張揖云衡杜衡生下田山按山海經云天帝之山有草葉如葵臭如蘪蕪可以走馬博物志一名土杏云</hi>
<hi>其根一似細辛葉似葵故藥對亦為似細辛是也</hi>蘭<hi>張揖云/秋蘭</hi>芷若<hi>張揖云若杜若芷白芷也</hi>
<pb n="KR2a0003_WYG_026-2b"/>
<hi>本草云一名茝埤蒼云齊曰茝晉曰虈囂字林曰茝音充在反虈音火嬌反本草又曰杜若一名杜衡今杜若</hi>
<hi>葉似薑而有文理莖葉皆有長毛古今名號不同故其所呼别也</hi>射干<hi>廣雅云鳥蓬射干本草名鳥扇</hi>
芎藭<hi>司馬彪云芎藭似藁本郭璞云今歴陽呼為江離淮南子云夫亂人者若芎藭之與藁本</hi>江離<lb/>
<hi>吳録曰臨海縣開水中生江離正青似亂髪即離騷所云者是也廣志為赤葉紅華則與張勃所說又别按今</hi>
<hi>芎藭苗曰江離緑葉白華者又不同</hi>麋蕪<hi>孟康云麋蕪蘄延也似虵床而香樊光曰藁本一名麋蕪根名</hi>
<hi>蘄延又藥對以為麋蕪一名江離芎藭苖也則芎藭藁本江離麋蕪竝相似非是一物也</hi>諸柘<hi>張揖云諸</hi>
<hi>柘甘柘也</hi>搏且<hi>上音竝卜反下音子余反漢書作巴蕉也郭璞云搏且蘘荷屬未知孰是也</hi>按衍<lb/>
壇曼<hi>司馬彪云按衍窳下壇曼平博也衍音戈戰反也</hi>葴析<hi>音針斯二音孟康曰葴馬藍也郭璞</hi>
<pb n="KR2a0003_WYG_026-3a"/>
<hi>曰葴酸漿江東名鳥葴析漢書作斯孟康云斯禾似燕麥埤蒼又云生水中華可食廣志云涼州地生析草皆</hi>
<hi>如中國燕麥是也</hi>其痺溼<hi>痺音婢/痺下也</hi>藏莨<hi>郭璞云狼/尾似茅</hi>蒹葭<hi>音兼加孟康云</hi>
<hi>蒹葭似蘆也郭璞云蒹蔽也似藋而細小高數尺江東人呼為兼蒿又云葭蘆也似葦而細小江東人呼為烏</hi>
<hi>燕薍音五患反蔽音敵</hi>東薔<hi>按續漢書云東薔似蓬草實如葵子十一月熟廣志云子色青黑河西語</hi>
<hi>云貸我東薔償我曰梁也</hi>彫胡<hi>按謂/菰米</hi>菰蘆<hi>郭璞云菰蔣/也蘆葦也</hi>注菴閭蒿<hi>郭璞</hi>
<hi>云子可療病也</hi>注軒于蕕草<hi>郭璞云生水中/今揚州有也</hi>注朱楊赤楊<hi>郭璞云赤</hi>
<hi>莖栁生水邊爾雅云檉河栁是也</hi>騰遠<hi>孟康云騰遠鳥名非也司馬彪云騰逺虵也郭璞云騰虵龍屬</hi>
<hi>能興雲霧</hi>射干<hi>張揖云射干/似狐能緣木</hi>蟃蜒<hi>郭璞云蟃蜒/大獸長百尋</hi>貙犴<hi>張揖云貙似狸</hi>
<pb n="KR2a0003_WYG_026-3b"/>
<hi>而大犴胡地野犬似狐而小黑喙應劭音顔韋昭一音岸鄒誕生音苦姦反協音是</hi>干将之雄㦸<lb/>
<hi>應劭曰干将吳善冶者姓如淳曰干将鉄所出晉灼曰闔閭鑄干将劎應劭說是方言云㦸中尖刺者所謂雄</hi>
<hi>㦸也周處風土記云㦸為五兵雄也</hi>注胡中有<graphic n="KR1993" url="https://raw.githubusercontent.com/kanripo/KR-Gaiji/master/images/KR1993.png" mimeType="image/png"/>
                    <hi>音巨按周禮冶氏為戈胡三之注云胡其子也</hi>
<hi>又禮圗謂㦸支曲下為胡也</hi>烏號之雕弓<hi>黄帝上仙羣臣舉弓抱之而號見封禪書及郊祀志</hi>
<hi>文韓詩外傳云弓工之妻曰此弓大山南烏號之柘按淮南子云烏號柘桑其材堅勁馬棲其上将飛枝勁復</hi>
<hi>起號呼其上伐取其材為弓因曰烏號古史考風俗通皆因此說也</hi>右夏服之箭<hi>按夏羿善射者</hi>
<hi>又服箭室之名故云夏服又夏后氏有良弓名繁弱其矢亦良即繁弱箭服是也</hi>陽子驂乗<hi>服䖍</hi>
<hi>云陽子仙人陵陽子也張揖云陽子伯樂也孫陽字伯樂秦繆公臣善御者也</hi>纖阿為御<hi>服䖍云纖</hi>
<pb n="KR2a0003_WYG_026-4a"/>
<hi>阿為月御或曰美女姣好貌又樂産曰纖阿山名有女子處其岩月歴岩度躍入月中因名月御也</hi>按節<lb/>
未舒<hi>郭璞曰言頓轡也司馬彪云按轡徐行得節故曰按節馬足未展故曰未之舒也亦曰未得也</hi>䡺<lb/>
騊駼<hi>上音衛䡺車軸頭也謂車軸衝殺之騊駼野馬</hi>乗遺風<hi>吕氏春秋云遺風之乗古今注云秦</hi>
<hi>始皇馬名</hi>射遊騏<hi>韋昭云如馬一角爾雅云/嶲無角曰騏非麒麟之騏</hi>注嶲<hi>音/携</hi>弭節<hi>司馬</hi>
<hi>彪云弭猶低也或云節今之所言杖節信也</hi>容與<hi>郭璞曰言自得</hi>徼<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>受詘<hi>司馬彪/云<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>倦</hi>
<hi>也遮其倦者<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>音劇詘音屈說文云/<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>勞也燕人謂勞<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>徼音古堯反</hi>襞積褰縐<hi>小顔云襞積今</hi>
<hi>之裙襵古謂之素積蘇林曰褰縐縮蹙之是也</hi>注簡齰<hi>叉革/反</hi>注縐裁<hi>在代反</hi>注<graphic n="KR3222" url="https://raw.githubusercontent.com/kanripo/KR-Gaiji/master/images/KR3222.png" mimeType="image/png"/>
曲<hi>字林音邱亦反</hi>鬱橈谿谷<hi>孟康曰其縐中文理茀/鬱<graphic n="KR3222" url="https://raw.githubusercontent.com/kanripo/KR-Gaiji/master/images/KR3222.png" mimeType="image/png"/>曲有似於谿谷也</hi>衯衯裶裶<lb/>
<pb n="KR2a0003_WYG_026-4b"/>
<hi>郭璞云衣長貌</hi>揚袘戍削<hi>張晏曰揚舉也袘衣/袖也戍削裁制貌也</hi>獠於蕙圃<hi>爾雅云宵</hi>
<hi>獦曰獠郭璞曰獠獦也又音遼也</hi>盤㹪勃猝<hi>韋昭曰盤㹪匍匐上下也猝音素忽反</hi>射鵕<lb/>
䴊<hi>司馬彪云鵕䴊山鷄也許慎云鷩鳥也郭璞曰似鳯有光彩音浚宜李彤云鵕䴊神鳥飛光竟天也</hi>連<lb/>
鴐鵝<hi>爾雅云舒雁鵝也郭璞曰野鵝也</hi>東陼巨海<hi>蘇林音渚陼小洲曰渚謂東有大海之渚</hi>
<hi>也</hi>觀於成山<hi>張揖云觀闕也於山上築宫闕/郭璞云言在山下逰觀音館也</hi>勃澥<hi>按齊都賦</hi>
<hi>云海傍曰渤斷水曰澥也</hi>青丘<hi>郭璞云山名/出九尾狐也</hi>噏呷<hi>孟康曰噏呷衣起張也韋昭云呷音</hi>
<hi>呼甲也</hi>萃蔡<hi>孟康云萃蔡衣聲也郭/璞曰萃蔡猶璀璨也</hi>蔕芥<hi>張揖曰刺鯁也郭璞云言不覺</hi>
<hi>有也</hi>先生<hi>指子/虚也</hi>見客<hi>如淳曰見賔客禮待故也李善曰言見先生是賓客之也</hi>王辭而<lb/>
<pb n="KR2a0003_WYG_026-5a"/>
不復<hi>郭璞曰復答也</hi>听然<hi>說文云/听笑貌</hi>終始灞滻出入涇渭<hi>張揖云灞滻二</hi>
<hi>水盡於苑中不出故云終始也涇渭二水從苑外来又出苑去也涇水出安定涇陽縣开頭山東至陽陵入渭</hi>
<hi>渭水出隴西首陽縣鳥䑕同穴山東至華隂入河</hi>豐鎬<hi>張揖云豊水出鄠縣南山豊谷北入渭鎬在昆</hi>
<hi>明池北郭璞云鎬水豐水下流也</hi>潦潏<hi>應劭云潦流也潏涌出聲也張揖云又有潏水出南山姚氏云</hi>
<hi>潦或作澇也澇水出鄠縣北注渭潏水出杜陵今名沇水自南山皇子陂西北流注昆明池入渭按此下文八</hi>
<hi>川分流則從涇渭灞滻豐鎬潦潏為八晉灼曰從丹水下則有九從灞以下則七按今潏既是水名除丹紫三</hi>
<hi>川自涇渭以下適足八川是經營乎其内也又潘岳關中記曰涇渭灞滻豊鎬潦潏上林賦所謂八川分疏</hi>
椒丘之闕<hi>服䖍云丘名楚詞曰馳椒丘且焉止息也按兩山俱起象雙闕如淳云丘多椒也</hi>堆<lb/>
<pb n="KR2a0003_WYG_026-5b"/>
埼<hi>郭璞曰堆沙堆埼曲岸頭也</hi>洶湧澎湃<hi>司馬彪云洶湧跳起貌澎湃相戾也湧或作容澎或</hi>
<hi>作滂</hi>滭浡滵汨<hi>司馬彪云滭沸盛/貌滵汨去疾也</hi>湢測泌瀄<hi>司馬彪云湢測迫也泌瀄</hi>
<hi>相楔也郭璞云逼側筆櫛四音</hi>潎洌<hi>蘇林曰流/輕疾也</hi>滂濞沆溉<hi>溉亦作瀣司馬彪云滂濞</hi>
<hi>水流聲也沆漑徐流郭璞云鼓怒鬱鯁之貌也</hi>穹崇雲橈<hi>服䖍云水旋還作泉也郭璞云水隴起囘</hi>
<hi>窳也</hi>蜿灗膠戻<hi>司馬彪云蜿灗展轉也膠戾/邪屈也音婉善交利四音也</hi>隃波趨浥<hi>司馬</hi>
<hi>彪云隃波後陵前也趨浥輸于深泉也浥音焉浹反</hi>莅莅下瀨<hi>司馬彪云莅莅水聲也音利</hi>滯<lb/>
沛<hi>郭璞云水洒散貌滯音丑制反</hi>瀺灂<hi>上音土湛反下音土卓反說文云水小聲也</hi>潏淈湁<lb/>
潗<hi>郭璞云皆水徼轉細涌貌潏淈音决骨湁音勑力反潗音緝廣雅云淈淈決流也周成雜字云湁潗水沸</hi>
<pb n="KR2a0003_WYG_026-6a"/>
<hi>之貌也</hi>汨㴔漂疾<hi>晉灼曰華給反郭璞云/詳立反㴔急轉貌也</hi>翯乎滈滈<hi>上翯音鶴</hi>
<hi>下滈音鎬詩曰白烏翯翯郭璞云水白光貌翯音皛滈音吴也</hi>赤螭<hi>文頴曰龍子曰螭張揖云雌龍也</hi>
明月珠子的皪江靡<hi>應劭曰靡邊也明月珠子生於江中其光耀乃照于江邊張揖曰靡</hi>
<hi>涯也郭璞曰的皪照也</hi>鵠鴇<hi>音保郭璞云鴇似雁無後指毛詩鳥獸疏云鴇似雁而虎文也</hi>䴉目<lb/>
<hi>郭璞云未詳小顔云荆郢間有水鳥大如鷺而短尾其色紅白深目旁毛長而旋此其旋目乎䴉音旋</hi>煩<lb/>
鶩鷛渠<hi>郭璞云煩鶩鴨屬鷛渠一名章渠也</hi>葴鴜<hi>張揖云葴鴜似魚虎而蒼黑鄒誕本作鴟䳄也</hi>
汎滛泛濫<hi>郭璞云皆鳥任風波自縱漂貌汎音馮泛音芳劎反廣雅云汎汎汜浮也</hi>掩薄<hi>張揖</hi>
<hi>云掩覆也草叢生曰薄也</hi>菁藻<hi>郭璞曰菁水草藻藂也吕氏春秋曰太湖之菁左傳云□繁蘊藻蘊即藂</hi>
<pb n="KR2a0003_WYG_026-6b"/>
嶊崣崛﨑<hi>郭璞云皆崇屈窳折貌嶊音作罪反崣音委崛音掘﨑音倚</hi>振溪<hi>張揖云振拔也</hi>
<hi>水注川曰溪注溪曰谷郭璞曰振猶灑也</hi>
                    <graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>呀豁閜<hi>司馬彪云<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>呀大貌閜空虚也</hi>陂池貏<lb/>
豸<hi>郭璞曰陂池旁頽貌陂音皮貏音衣被之被</hi>沇溶淫鬻<hi>郭璞云㳺/激淖衍貌</hi>夷陸<hi>司馬</hi>
<hi>彪曰平地</hi>槀本<hi>按桐君藥録云/苗似芎藭也</hi>茈薑<hi>張晏云子薑也按四民月令云生薑謂之茈薑</hi>
<hi>音紫</hi>葴橙<hi>張揖云葴橙闕郭璞云橙柚也姚氏以為此前後皆草非橙也小顔云葴寒漿也橙當為符符</hi>
<hi>鬼目也按今讀者亦呼為登謂金登草也</hi>若蓀<hi>張揖云蓀香草姚氏曰蓀草似昌蒲而無脊也生溪澗中</hi>
<hi>蓀音孫</hi>鮮支黄礫<hi>張揖云皆草也未詳司馬彪云鮮支支子或云鮮支亦香草也小顔云黄礫黄</hi>
<hi>屑木恐非也</hi>蔣芧青薠<hi>蒋菰也郭璞芧音佇/又云三稜芧薠音煩</hi>日出東沼<hi>張揖云日</hi>
<pb n="KR2a0003_WYG_026-7a"/>
<hi>朝出苑之東池暮入于苑之西陂中也</hi>
                    <graphic n="KR2400" url="https://raw.githubusercontent.com/kanripo/KR-Gaiji/master/images/KR2400.png" mimeType="image/png"/>旄獏犛<hi>郭璞云<graphic n="KR2400" url="https://raw.githubusercontent.com/kanripo/KR-Gaiji/master/images/KR2400.png" mimeType="image/png"/>
                        <graphic n="KR2400" url="https://raw.githubusercontent.com/kanripo/KR-Gaiji/master/images/KR2400.png" mimeType="image/png"/>牛領有肉堆音容按今之犂牛也</hi>
<hi>張揖云旄旄牛状如牛而四節生毛獏白豹也似熊痺脚銳頭骨無髓食銅鐵音陌犛音狸又音茅或以為猫</hi>
<hi>牛犛牛黑色出西南徼外毛可為拂是也</hi>窮竒象犀<hi>張揖云窮竒狀如牛而蝟毛其音如嘷狗食人</hi>
<hi>郭璞云象大獸長鼻牙長一丈犀頭似豬痺脚一角在頭也</hi>麒麟<hi>張揖曰雄曰麒雌曰麟其狀麋身牛</hi>
<hi>尾狼蹄一角郭璞云麒似麟而無角毛詩疏云麟黄色角端有肉京房傳云有五采腹下黄色也</hi>角<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>
<hi>張揖云音端角<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>似牛郭璞云似猪角在鼻上毛詩疏云可以為弓李陵曾以此弓遺蘇武</hi>華榱壁<lb/>
璫<hi>韋昭曰裁金為壁以當榱頭司馬彪曰以壁為瓦當</hi>夷嵏築堂<hi>服䖍云平此山以為堂如淳云</hi>
<hi>嵏山名也</hi>累臺增成<hi>張揖云重累而成之故曰/增成禮云為壇三成也</hi>巖穾洞房<hi>郭璞</hi>
<pb n="KR2a0003_WYG_026-7b"/>
<hi>曰言在巖穾底為室潜通臺上穾音一弔反釋名以為穾幽也楚辭云冬有穾厦夏屋寒王逸以為複室也</hi>
靈圉<hi>張揖云衆仙號淮南子云騎飛龍從淳圉許愼曰淳圉仙人也</hi>偓佺<hi>韋昭曰古仙人姓偓列仙</hi>
<hi>傳云槐里採藥父也食松形體生毛數寸方眼能行追走馬也</hi>南榮<hi>應劭云屋檐兩頭如翼也故鄭𤣥云</hi>
<hi>榮屋翼也七誘云飛榮似鳥舒翼是也暴偃卧也</hi>盤石裖厓<hi>如淳曰裖音振盛多也李竒曰裖整</hi>
<hi>也整頓池外之厓音之忍反也</hi>磼礏<hi>埤蒼云高貌也上士刼反下魚揖反又字林音磼才匝反礏五匝反</hi>
旁唐<hi>郭璞云旁唐言盤薄</hi>赤瑕駮犖<hi>說文云瑕玉之小赤色張揖曰赤玉也司馬彪曰駮犖采</hi>
<hi>㸃也音洛角反</hi>盧橘夏熟<hi>應劭曰伊尹書果之美者箕山之東青鳥之所冇盧橘夏熟晉灼曰此雖</hi>
<hi>賦上林博引異方珍竒不係於一也按廣州記云盧橘皮厚大小如廿酢多九月結實正赤明年二月更青黑</hi>
<pb n="KR2a0003_WYG_026-8a"/>
<hi>夏熟吳錄云建安有橘冬月樹上覆裹明年夏色變青黑其味甚甘美盧即黑是也</hi>橪柿<hi>張揖曰橪橪支</hi>
<hi>香草也韋昭曰橪音汝蕭反郭璞云橪支木也橪音烟徐廣曰橪棗也而善反說文曰橪酸小棗也淮南子云</hi>
<hi>伐橪棗以為矜音勤也</hi>楟奈厚朴<hi>張揖云楟奈山棃也司馬彪曰上黨謂之楟㮈齊都賦云楟奈</hi>
<hi>㮈熟也厚朴藥名</hi>梬棗<hi>上音弋并反/梬棗似柿也</hi>楊梅<hi>張揖云其大小似榖子而有核其味酢出</hi>
<hi>江南荆陽異物志其實外肉着核熟時正赤味廿酸</hi>櫻桃<hi>張揖云一名含桃吕氏春秋為鸎鳥所含故口</hi>
<hi>含桃爾雅云為荆桃也</hi>答遝離支<hi>郭璞云答遝似李出蜀晉灼曰離支大如雞子皮麄剥去皮肌</hi>
<hi>如雞子中黄其味甘多酢少廣異志云樹髙五六丈如桂樹緑葉冬夏青茂有華朱色離字或作荔音力致反</hi>
貤丘陵<hi>郭璞曰貤延也</hi>華楓檘櫨<hi>張籍曰華皮可以為索古今字林云櫨合樺之木楓木厚</hi>
<pb n="KR2a0003_WYG_026-8b"/>
<hi>葉弱支善揺郭璞云似白楊葉圎而岐有脂而香出楗為舎人曰楓為樹葉弱莖大風則鳴故曰楓爾雅云一</hi>
<hi>名攝檘枰即平仲木也櫨今黄櫨木也一云玉精食其子得仙也</hi>留落胥邪<hi>晉灼云留落未詳郭</hi>
<hi>璞曰落檴也中作器素胥邪似并閭司馬彪云胥邪樹高十尋葉在其末異物志實大如瓠繫在顛若挂物實</hi>
<hi>外有皮中有核如胡桃核裏有膚厚半寸如豬膏裏有汁斗餘清如水味美於蜜</hi>仁頻并閭<hi>孟康</hi>
<hi>曰頻椶也張揖云并閭皮可為索姚氏云擯一名椶即仁頻也林邑記云樹葉似甘蕉頻音賔</hi>攙檀<hi>攙音</hi>
<hi>讒檀别名也皇覽云孔子墓後有攙檀樹也</hi>女貞<hi>荆州記云宜都有喬木叢生名為女貞葉冬不落</hi>
崔錯癹骩<hi>郭璞云蟠戾相摎楚訓云林木癹音跋骩音委</hi>阬衡閜砢<hi>郭璞云掲孽傾敧貌</hi>
落英幡纚<hi>張晏云飛揚貌纚音所綺反</hi>猗旎從風<hi>張揖云猗旎阿那也</hi>瀏莅芔<lb/>
<pb n="KR2a0003_WYG_026-9a"/>
歙<hi>郭璞云皆林木鼓動之聲瀏音畱莅如字又音栗也</hi>柴池茈虒<hi>張揖曰柴池參差也茈傂不齊</hi>
<hi>也柴音差茈音惻氏反</hi>𤣥猨素雌蜼玃飛蠝<hi>張揖曰蜼似獮猴卬鼻而長尾玃似獮猴</hi>
<hi>而大飛蠝飛鼠也其状如兎而鼠首以其䫇飛郭璞口蠝飛鼠也毛紫赤色飛且生一名飛生雌音遺蠝音誄</hi>
<hi>𤣥猨猨之雄者色也素雌猨之雌者色也玃音钁蜼似猴尾端為兩岐天雨便以尾室鼻兩孔郭璞云玃色蒼</hi>
<hi>黑能攫摶人故云玃也</hi>蛭蜩蠼蝚<hi>司馬彪云山海經云不咸之山有飛蛭四翼蜩蟬也蠼蝚獼猴</hi>
<hi>也郭璞云蛭蜩未聞如淳曰蛭音質顧氏云蠼音塗卓反山海經云鼻塗山下有獸似鹿馬足人手四角名為</hi>
<hi>蠼蠼猱即此也字作玃郭璞云玃非也上已有蛭玃此不應重見又神異經云西方深山有獸毛色如猴能縁</hi>
<hi>高木其名曰蜩字林蠼音狄蛭音質蛭蜩二獸名</hi>獑胡豰蛫<hi>張揖曰獑胡似獼猴頭上有髦腰以</hi>
<pb n="KR2a0003_WYG_026-9b"/>
<hi>後黒郭璞曰豰似鼯而大腰以後黄一名黄腰食獼猴豰白狐子也蛫未聞姚氏按山海經即山有獸状如龜</hi>
<hi>白身赤首其名曰蛫又說文云獑胡黑身白腰如帶手有長白毛似握柘也</hi>踔稀間<hi>踔懸蹄也</hi>孫<lb/>
叔奉轡<hi>鄭氏云大僕公孫賀</hi>衛公驂乗<hi>大将軍衛青也按大駕出太僕御大将軍驂乗也</hi>
扈從横行出乎四校之中<hi>晉灼曰扈大也張揖曰跋扈縱横不按肉簿也文頴曰凡</hi>
<hi>五校今言四者一校隨天子乗輿也</hi>鼓嚴簿<hi>張揖曰鼔嚴鼔也簿卥簿也謂擊嚴鼔於卥簿中也</hi>江<lb/>
河為阹泰山為櫓<hi>郭璞曰因山谷遮禽獸為阹櫓望樓也</hi>蒙鶡蘇<hi>孟康曰鶡尾也</hi>
<hi>蘇析羽也張揖曰鶡似雉鬬死不却按蒙謂覆覆而取之鶡以蘇為竒故特言之以成文耳鶡音曷决疑注云</hi>
<hi>鳥尾為蘇也</hi>絝白虎<hi>張揖曰著白虎文絝/郭璞曰絝謂絆絡也</hi>被斑文<hi>文頴曰著斑文之衣</hi>
<pb n="KR2a0003_WYG_026-10a"/>
<hi>輿服志云虎賁騎被虎文單衣單衣即此斑文也</hi>跨壄馬<hi>按壄音野跨乗之也</hi>椎蜚亷弄<lb/>
解豸<hi>郭璞曰飛亷龍雀也鳥身鹿頭象在平樂館椎音直追反張揖曰解豸似鹿而一角人君刑罰中則</hi>
<hi>生於朝主觸不直者言今可得而弄也解音蟹豸音大妳反又音文介反</hi>格蝦蛤鋋猛氏<hi>孟康</hi>
<hi>曰蝦蛤猛氏皆獸名晉灼曰蝦蛤闕郭璞曰今蜀中有獸状如熊而小毛淺有光澤名猛氏說文云鋋小矛也</hi>
<hi>音蟬</hi>解脰陷腦<hi>張揖云脰頸也陷音/苦念反亦依字讀也</hi>浸潭促節<hi>浸潭猶漸苒也漢書</hi>
<hi>作浸淫或作乗輿按節也潭音尋</hi>揜焦明<hi>張揖曰焦明似鳯西方鳥樂叶圖徵曰焦明似鳯皇宋衷</hi>
<hi>曰水鳥</hi>消揺乎襄羊<hi>郭璞曰襄/羊猶仿羊</hi>聽葛天氏之歌<hi>張揖曰葛天氏三王</hi>
<hi>時君號也吕氏春秋云其樂三人持牛尾投足以歌八闋一曰載人二曰𤣥烏三曰遂草木四曰奮五穀五曰</hi>
<pb n="KR2a0003_WYG_026-10b"/>
<hi>敬天常六曰建帝功七曰依地徳八曰總禽獸之極</hi>巴俞宋蔡淮南于遮<hi>郭璞曰巴西閬</hi>
<hi>中有俞水獠人居其上好舞初高祖募取以平三秦後使樂人習之因名巴俞舞也張揖曰禮樂記曰宋音燕</hi>
<hi>女溺志蔡人謳員三人楚詞云吳謡蔡謳淮南鼔員四人于遮曲是其意也</hi>文成顛歌<hi>郭璞云未</hi>
<hi>聞文穎曰文成遼西縣名其縣人善歌顛益州顛縣其人能作西南夷歌顛即滇也</hi>激楚結風<hi>文頴</hi>
<hi>曰激衝激急風也結風囘風囘亦急風也楚地風氣既目漂疾然歌樂者猶復依激結之急風以為節其樂促</hi>
<hi>迅哀切也</hi>靡曼美色<hi>張揖曰靡細曼澤也/韓子曼服皓齒也</hi>麗靡爛漫於前<hi>郭璞</hi>
<hi>云言恣其觀也列女傳曰桀造爛漫之樂</hi>青琴宓妃<hi>伏儼曰青琴古神女也如淳曰宓妃伏羲女溺</hi>
<hi>死洛水遂為洛水之神宓音伏</hi>姣冶閑都<hi>郭璞云姣好也都雅也詩云姣人嫽兮方言云自□而東</hi>
<pb n="KR2a0003_WYG_026-11a"/>
<hi>河濟之間凡好或謂之姣音絞說文曰<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅也或作閑小雅曰都盛也</hi>絶殊離俗<hi>郭璞云俗無雙</hi>
柔橈嬛嬛<hi>郭璞曰柔橈嬛嬛皆骨體耎弱長艷貌也廣雅云嬛嬛容也張揖曰嬛嬛猶婉婉也</hi>嫵<lb/>
媚<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>弱<hi>埤蒼云嫵媚悅也通俗文云頰輔謂之嫵媚郭璞云纎弱弱貌埤蒼曰嫵弱謂容體纎細柔弱</hi>
<hi>也</hi>曳獨繭之褕袣<hi>張揖云褕䄡褕也袣袖也郭璞曰獨蘭一蘭絲也埤蒼云袣衣長貌也</hi>
眇閻易以恤削<hi>郭璞曰閻易衣長貌恤削言如刻畫作也</hi>皓齒燦爛宜笑的<lb/>
皪<hi>郭璞曰鮮明貌也楚詞曰美人皓齒以姱又曰娥眉笑以的皪皪音礫也</hi>長眉連娟微睇<lb/>
緜藐<hi>郭璞曰連娟眉曲細也緜藐逺視貌也娟音一全反睇大計反藐音邈</hi>色授魂與心<lb/>
愉於側<hi>張揖曰彼色來授我我魂徃與接也愉音踰徃也愉悅也二義竝通也</hi>載雲罕<hi>張揖</hi>
<pb n="KR2a0003_WYG_026-11b"/>
<hi>云罕畢也文穎曰即天畢星名前有九旒雲罕之車按說者以雲罕為旌旗非也且按中朝卥簿圗云雲罕駕</hi>
<hi>駟不兼言九旒罕車與九旒車别</hi>揜羣雅<hi>揜捕也張揖曰詩小雅材七十四人大雅之材三十一人</hi>
<hi>故曰羣雅也言雲罕載之於車以捕羣雅之士</hi>悲伐檀<hi>張揖曰其詩刺賢者不遇明主也</hi>樂樂<lb/>
胥<hi>毛詩云君子樂胥受天之祐言王者樂得賢材之人使之在位故天與之福禄也胥音先吕反</hi>喟然<lb/>
興道<hi>漢書作芔音許貴反</hi>功羡於五帝<hi>司馬彪云羡溢/也音怡戰反</hi>抏士卒<hi>上音</hi>
<hi>反官反</hi>愀然<hi>郭璞云變色/貌音作酉反</hi>故刪取其要歸正道而論之<hi>大顔</hi>
<hi>云不取其夸奢靡麗之論唯取終篇歸於正道耳小顔云刪要非謂削除其詞而說者謂此賦已經史學刊剟</hi>
<hi>失之也</hi>唐䝉使略通<hi>張揖曰䝉故鄱陽令今/為郎中使行略取之</hi>夜郎僰中<hi>文頴</hi>
<pb n="KR2a0003_WYG_026-12a"/>
<hi>曰皆西夷後以為夜郎屬䍧牱僰屬犍為音步北反</hi>巴蜀<hi>按巴蜀/二郡名</hi>右弔番禺<hi>文頴曰畨</hi>
<hi>郡理也弔至也東伐閩越後至番禺故言右至也按姚氏弔讀如字小顔云兩國相伐漢發兵救之令弔番禺</hi>
<hi>故遣太子入朝弔非至也</hi>徃賔之<hi>賈逵云/賓伏也</hi>乃發軍興制<hi>張揖曰發三軍之衆也興</hi>
<hi>制謂起軍法制也按唐䝉為使而用軍興法制也</hi>注烽如覆米䉛<hi>字林云䉛漉米藪也音一</hi>
<hi>六反又纂要云䉛浙箕也此注是孟康說</hi>熢燧<hi>韋昭曰熢束草置之長木之端如挈皋見敵則燒舉之燧</hi>
<hi>者積薪有難則焚之熢主晝燧主夜</hi>攝弓<hi>上音奴/頰反</hi>析圭<hi>如淳曰析中分也白藏天子青在諸</hi>
<hi>侯也</hi>東第<hi>列甲第在帝城/東故云東第也</hi>重煩百姓<hi>重猶/難也</hi>亟下縣道<hi>上音紀力</hi>
<hi>反亟急也</hi>以巨萬計<hi>按巨萬猶萬萬也按數有大小二法張揖曰算法萬萬為億是大數也鬻子曰</hi>
<pb n="KR2a0003_WYG_026-12b"/>
<hi>十萬為億是小數也</hi>漢用事者<hi>按即公/孫𢎞也</hi>邛笮之君長<hi>文頴曰卭者今為邛都縣</hi>
<hi>笮者今為定笮縣皆屬越嶲郡</hi>請吏比南夷<hi>謂請置漢吏與南夷為比例也</hi>愈於南夷<lb/>
<hi>張揖曰愈差也又云愈猶勝也晉灼曰南夷謂犍為䍧牱也西夷謂越嶲益州</hi>中郎将<hi>張揖曰移四百</hi>
<hi>石五嵗遷補大縣令</hi>壺充國<hi>按漢書公卿表太初元年為鴻臚卿也</hi>縣令負弩矢先<lb/>
驅<hi>按亭吏二人弩矢合是亭長負之今縣令自負矢則亭長當負弩也且負弩亦守宰無定或隨輕重耳按</hi>
<hi>霍去病出擊匈奴河東太守郊迎負弩又魏公子救趙擊秦秦軍解去平原君負䪍矢迎公子於界上</hi>蜀<lb/>
以為寵<hi>華陽國志云蜀大城北十里有升仙橋以送客觀也相如初入長安題其門云不乗赤車駟馬</hi>
<hi>不過汝下也</hi>使女尚司馬長卿<hi>小顔云尚猶配/也本或作當也</hi>斯榆<hi>鄭氏音臾張揖</hi>
<pb n="KR2a0003_WYG_026-13a"/>
<hi>云斯俞國也按今斯讀如字益部耆舊傳謂之斯臾華陽國志邛都縣有四縣斯臾一也</hi>益斥<hi>張揖曰斥</hi>
<hi>廣也</hi>沬若水<hi>張揖曰沬水出蜀廣平徼外與青衣水合也若水出旄牛徼外至僰道入江華陽國志漢</hi>
<hi>嘉縣有沫水音妺又音未</hi>為徼<hi>張揖曰徼塞也以/木柵水為蠻夷界</hi>橋孫水通邛<hi>韋昭曰為</hi>
<hi>孫水作橋也按華陽國志云相如卒開僰道通南夷開越嶲郡韓說開益州唐䝉開䍧牱斬筰王首置䍧牱郡</hi>
<hi>也</hi>業已建之<hi>按業者本也誼本/由相如立此事也</hi>湛恩<hi>韋昭云/上音沈</hi>而攘<hi>攘却也汝</hi>
<hi>羊反</hi>舉苞滿<hi>服䖍云夷種也/滿字或作蒲也</hi>結軼<hi>下音轍漢書作軌張揖云結屈也</hi>羈縻<lb/>
<hi>按羈馬絡頭也縻牛韁也漢官儀馬云羈牛云縻言制四夷如牛馬之受羈縻也</hi>惡聞若說<hi>張揖</hi>
<hi>曰惡聞若曹之言也包愷音一故反又音烏烏者安也</hi>固常之所異也<hi>按常人見之以為異</hi>
<pb n="KR2a0003_WYG_026-13b"/>
黎人懼焉<hi>張揖曰非常之事其本難知衆人懼也</hi>漉沉澹菑<hi>漉音鹿菑音災漢書作澌</hi>
<hi>沉澹灾解者云澌作灑灑分也音所綺反澹安沉深也音徒蹔反</hi>豈唯人哉<hi>按謂非獨人勤禹亦</hi>
<hi>親其勞也</hi>躬奏胝無胈<hi>張揖曰奏作戚躬體也戚腠理也韋昭曰胈其中小毛也胝音丁私反荘</hi>
<hi>子云禹腓無胈脛不生毛李頤云胈白肉也音蒲末反</hi>注厭睡<hi>上音烏簟反下音竹垂反</hi>委璅<lb/>
握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <hi>孔文詳云委璅細碎握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>局促也</hi>參天貳地<hi>按天子比徳於地是貳地也與已并天為</hi>
<hi>三是參天也故禮曰天子與天地參是也</hi>浸淫<hi>按浸淫/猶漸浸</hi>盭夫為之垂涕<hi>張揖口很</hi>
<hi>戻之夫也字或作戾盭古戾字</hi>二方之君<hi>謂西夷卭僰南/夷䍧牱夜郎也</hi>疏逖不閉<hi>逖逺</hi>
<hi>言其疏逺者不被閉絶也</hi>曶爽<hi>三蒼云曶爽早朝也曶/音昧按字林又音忽</hi>禔福<hi>說文云禔安也</hi>
<pb n="KR2a0003_WYG_026-14a"/>
<hi>市支反</hi>合在於此<hi>張揖云在於憂/勤佚樂之中也</hi>上減五下登三<hi>李竒曰五帝之</hi>
<hi>徳漢比為減三王之徳漢出其上故云減五登三也虞息志林云漢徳欲減五帝之一以漢盈之然以漢為五</hi>
<hi>帝之數自然是登於三王之上也今或作減或作咸是韋昭之說也</hi>敞罔靡徙<hi>按敞罔失容也靡徙</hi>
<hi>失正也</hi>烏獲<hi>張揖曰秦武王力/士舉龍文鼎者也</hi>慶忌<hi>張揖曰吳/王僚之子</hi>猝然<hi>廣雅云猝</hi>
<hi>暴也音倉兀反</hi>駭不存之地<hi>謂所不慮而/猛獸駭發也</hi>逄蒙<hi>孟子云逄蒙學射於羿盡羿之</hi>
<hi>道也</hi>銜橜之變<hi>張揖曰銜馬勒銜也橜騑馬口長銜也周遷輿服志云鈎逆上者為橜橜在銜中以</hi>
<hi>鐵為之大如雞子鹽鐵論云無銜橜而禦捍馬橜音巨月反</hi>坐不垂堂<hi>張揖云畏簷瓦墮中人樂</hi>
<hi>産云垂邊也恐墮墜之也</hi>登陂陁<hi>陂音普何反/陁音徒何反</hi>坌入<hi>上音步寸反</hi>曲江之<lb/>
<pb n="KR2a0003_WYG_026-14b"/>
隑州<hi>按隑音祈隑即碕謂曲岸頭也張揖曰隑長也苑中有曲江之象中有長州又有宫閣路謂之曲江</hi>
<hi>在杜陵西北五里又三輔舊事云樂遊原在北是也</hi>谾谾<hi>音苦江反晉灼曰音籠古豅字蕭該云谾或作</hi>
<hi>豅長大皃也</hi>谽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>呼含呼/加二反</hi>汩淢噏<hi>上音干筆反淢音域疾兒也噏音許及反漢書作靸</hi>
<hi>靸輕舉意也</hi>為孝文園令<hi>百官志云陵園令六百石掌按行掃除也</hi>列仙之傳居<lb/>
山澤<hi>按傳者謂相傳以列仙居山澤間音持全反小顔及劉氏竝作儒儒柔也術士之稱非</hi>形容<lb/>
甚臞<hi>韋昭曰臞瘠也舍人云臞瘦也文子云堯癯瘦音巨俱反</hi>世有大人<hi>張揖云喻天子向秀</hi>
<hi>云聖人在位謂之大人張華云相如作逺遊之體以大人賦之也</hi>悲世俗迫隘<hi>如淳曰武帝云</hi>
<hi>誠得如黄帝去妻子如脱屣是悲世俗迫隘也</hi>棹指橋以偃蹇<hi>棹音徒弔反指音居桀反橋音</hi>
<pb n="KR2a0003_WYG_026-15a"/>
<hi>矯張揖曰指矯隨風指靡偃蹇高貌應劭云旌旗屈撓之貌</hi>靡屈虹而為綢<hi>綢音籌或音韜</hi>
<hi>屈虹斷虹也</hi>紅杳眇以泫涽<hi>蘇林曰注泫音炫涽音麵晉灼曰紅赤色貌杳眇深逺泫涽混</hi>
<hi>合也紅或作虹也</hi>据以驕驁<hi>張揖曰据直項也驕驁縱恣也据音據驕音居召反驁音五到反</hi>
躩以連卷<hi>韋昭曰龍之形貌也躩音起碧反連卷音輦卷也</hi>沛艾赳螑<hi>孟康曰赳螑申</hi>
<hi>頸低頭張揖曰赳螑之牙跳也赳音居幼反螑音許救反</hi>仡以佁儗<hi>張揖曰仡舉頭也佁儗不前也</hi>
<hi>仡音勑吏反儗音魚吏反也</hi>驤以孱顔<hi>服䖍曰馬仰頭其口開正孱顔也韋昭曰顔音吾板反詩</hi>
<hi>云兩服上驤注云驤馬是也</hi>跮踱輵磍<hi>張揖曰跮踱疾行皃輵磍前却也跮音褚栗反踱音褚畧</hi>
<hi>反輵音烏葛反磍音曷</hi>蜩蟉偃蹇<hi>蜩音徒弔反蟉音勑弔反張揖曰偃蹇却距也廣雅云偃蹇夭</hi>
<pb n="KR2a0003_WYG_026-15b"/>
<hi>矯之貌</hi>怵㚟梁倚<hi>張揖曰怵㚟奔走梁倚相著韋昭曰㚟音笞略相如傳云倏㚟逺去㚟視也</hi>
糾蓼叫奡踏以艐路<hi>蓼音了奡音五到反小顔云叫奡高舉兒踏音徒答反朡音届三倉</hi>
<hi>云踏著地孫炎云朡古界字也</hi>狂趡<hi>張揖云/趡走貌</hi>篾蒙<hi>張揖曰篾䝉飛揚也</hi>厮征伯僑<lb/>
<hi>應劭曰厮役也張揖曰王子喬也漢書郊祀志作征伯僑此當别人恐非王子喬也</hi>綷雲葢<hi>音祖内反</hi>
<hi>如淳曰綷合也合五綵雲為葢也</hi>紛湛湛<hi>音徒/感反</hi>膠輵<hi>廣雅云膠/輵驅馳也</hi>衝蓯<hi>上昌</hi>
<hi>勇反下息冗反</hi>皬然<hi>皬音/鶴也</hi>嬐浸潯<hi>漢書嬐作僸僸仰也音襟嬐音魚錦反</hi>使所忠<lb/>
徃<hi>張揖曰使者姓名見食貨志</hi>五三六經<hi>胡廣云五五帝也三三王也六六纓也按六經詩書</hi>
<hi>禮樂易春秋也</hi>歴選<hi>文頴口選/數之也</hi>率邇者踵武<hi>按率循也邇近也言循覽近代之事</hi>
<pb n="KR2a0003_WYG_026-16a"/>
<hi>則繼跡可知也</hi>紛綸葳蕤<hi>胡廣曰紛亂也綸没也葳㽔委頓也張揖云亂皃</hi>七十有二<lb/>
君<hi>韓詩外傳及封禪書皆然</hi>爰周郅隆<hi>爰於及也郅大也崇盛也應劭曰郅至也樊光云郅可見</hi>
<hi>之大也徐及皇甫之説皆非也以言文王改制及周而大盛也</hi>大行越成<hi>按行道也越於也以言道</hi>
<hi>徳大行於是而成之也</hi>逢源泉<hi>張揖曰逢遇也喻其徳盛若遇泉源之流也又作峰讀曰烽胡廣曰</hi>
<hi>自此已下論漢家之徳也</hi>䆃一莖六蕙<hi>鄭𤣥云䆃擇也説文云嘉禾一名䆃字林云禾一莖六蕙</hi>
<hi>謂之䆃也</hi>獲周餘珎<hi>按謂得/周鼎也</hi>招翠黄乗龍<hi>服䖍云龍翠色又云即乘黄也乗四</hi>
<hi>龍也周書云乘黄似狐背上有兩角也</hi>躍魚隕杭<hi>杭舟也胡廣云武王渡河白魚入于王舟俯取</hi>
<hi>以燎隕墜之於舟中也</hi>進讓之道何其爽與<hi>爽猶差也言周未可封而封漢可封而不</hi>
<pb n="KR2a0003_WYG_026-16b"/>
<hi>封為進讓之道皆差之也</hi>不特創見<hi>文頴曰不獨一物造次見之胡廣云符瑞衆多應期相繼而至</hi>
<hi>也</hi>設壇塲望幸葢<hi>按謂本或作望華葢華葢星名在紫微大帝之上今言望華葢太帝耳且</hi>
<hi>言設壇塲望幸者望聖帝之臨幸也義亦兩通而孟康服䖍云注本皆云望幸下有華字而虞摯流别集則唯</hi>
<hi>云望幸當是也於義易通直以後人見華下有葢字又幸字似華字因疑惑遂安華字使之誤也</hi>葢號<lb/>
以况榮<hi>按文頴曰葢合也言考合前代之君揆其榮而相比况而為號也大顔云葢語辭也言葢欲紀</hi>
<hi>功立號受天之况賜榮名也於義為愜然其文云葢詞義典質又上與幸字連文致令有華葢之謬也</hi>將<lb/>
以薦成<hi>按漢書作慶義亦通也</hi>挈三神之驩<hi>按徐氏云挈猶垂非也應劭作紀李竒韋</hi>
<hi>昭作闕意亦不逺三神韋昭以為上帝太山梁父如淳謂地祇天神山岳也</hi>天為質闇<hi>孟康曰言</hi>
<pb n="KR2a0003_WYG_026-17a"/>
<hi>天道質昧以符瑞見意不可辭讓也</hi>梁父靡幾也<hi>按幾音兾</hi>亦各竝時而榮咸<lb/>
濟代而屈<hi>自言古封禪之帝王是各竝時而榮貴咸有濟代之勲而屈者謂言抑屈摠不封禪使説</hi>
<hi>者尚何稱述於後代也故上文云七十二君者哉</hi>不為進越<hi>文頴曰越踰也不為茍進踰禮也</hi>
攄之無窮<hi>廣雅云攄張舒也</hi>茂實<hi>胡廣曰飛揚英華之/聲騰馳茂威之實也</hi>用此<hi>按謂</hi>
<hi>用此封禪</hi>滲漉<hi>按説文云滲漉/水下流之貌也</hi>汜布濩之<hi>胡廣曰汜普也言雨澤非偏於我普</hi>
<hi>遍布散無所不濩之也</hi>侯不邁哉<hi>李竒云侯何也言居何不行封禪之事也按邁訓行也如淳云</hi>
<hi>侯維也</hi>般般之獸<hi>按般般文彩之貌也音/班胡廣曰謂騶虞也</hi>旼旼<hi>音旻</hi>虞氏以<lb/>
興<hi>文頴曰舜百獸率舞則騶虞亦在其中者已</hi>濯濯之麟<hi>詩人云麀鹿濯濯注云濯濯嬉遊貌</hi>
<pb n="KR2a0003_WYG_026-17b"/>
<hi>也</hi>宛宛黄龍<hi>胡廣曰/屈伸也</hi>正陽顯見<hi>文頴曰陽明也謂南面受朝也</hi>云受命<lb/>
所乘<hi>如淳云書傳所載揆其此類以為漢土徳黄龍為之應見之於成紀故云受命所乘也</hi>春秋<lb/>
推見至隱<hi>李竒曰隱猶微也言其義彰而文㣲若隱公見弑而經不書諱之韋昭曰推見事至於隱</hi>
<hi>諱謂若晉文召天子經言狩河陽之屬</hi>易本隱之以顯<hi>韋昭曰易本隂陽之㣲妙出為人事</hi>
<hi>乃更昭著也虞喜志林曰春秋以人事通天道是推見以至隱也易以天道接人事是本隱以之顯也</hi>王<lb/>
公大人<hi>文頴曰大雅先言大人王公之德後乃衆庶</hi>小已得失<hi>文頴曰小雅之人材志狹</hi>
<hi>小先道已之憂苦其末流及上政之得失也故禮緯云小雅譏已得失及之於上也</hi>
淮南衡山列傳第五十八<lb/>
<pb n="KR2a0003_WYG_026-18a"/>
父世縣也<hi>按漢書曰母家縣按謂父祖代居真定也</hi>袖鐵椎椎辟陽侯<hi>按漢書作</hi>
<hi>褏金椎椎之按魏公子無忌使朱亥袖四十斤鐵椎槌之也</hi>所不當得<hi>按謂有罪之人不得關内</hi>
<hi>侯及二千石</hi>大夫但<hi>張揖曰大夫姓非也按上云男子但此云大夫但及士伍開章則知大夫是官</hi>
<hi>也</hi>簡忌<hi>簡姓也音姦嚴助傳/則作間忌亦同音姦</hi>謾吏曰<hi>上音慢慢誑也</hi>不知安在<lb/>
<hi>按實葬肥陵誑云不知處肥陵地名在肥水之上也</hi>嚴道邛郵<hi>按嚴道蜀郡之縣也縣有蠻夷曰嚴</hi>
<hi>道道有邛萊山有郵置故曰嚴道邛郵也</hi>子母從居<hi>按樂産云妾媵之有子者從去也</hi>他可<lb/>
<hi>按謂他事可其制也</hi>乃公勇<hi>乃汝也汝公淮/南王自謂也</hi>獨斬丞相御史<hi>按劉氏云</hi>
<hi>袁盎此言亦大過也</hi>徙淮南王喜<hi>故城陽景/王之子也</hi>陰結賓客<hi>淮南要略云安養士</hi>
<pb n="KR2a0003_WYG_026-18b"/>
<hi>數千高才者八人蘇非李尚左吳陳由伍被毛周雷被晉昌號曰八公也</hi>為中詗<hi>鄧展曰詗捕也徐廣</hi>
<hi>曰伺候探察之名孟康曰詗音偵西方人以反間為偵劉氏及包愷竝音丑政反服䖍云偵候也</hi>靁被<lb/>
巧<hi>按巧言善用劎也</hi>一再辭讓<hi>樂産云初一讓至二讓後遂不讓故云一再讓而誤中</hi>即<lb/>
訊太子<hi>按樂産云即就也訊問也就淮南按之不逮詣河南也</hi>中尉宏<hi>按百官表姓殷也</hi>
廢格眀詔<hi>崔浩云詔書募擊匈奴而雍遏應募者漢律所謂廢格按如淳注梁孝王傳云致閣不行</hi>
<hi>也音各也</hi>道長安來<hi>如淳曰道猶言路由長/安來姚承云道或作從</hi>壽春荘芷<hi>漢書作嚴</hi>
<hi>正也</hi>輿地圖<hi>按志林云輿地圖漢/家所畫非出逺古也</hi>且吳何知反<hi>按知猶解</hi>鐖鑿<lb/>
<hi>劉氏音上吾裏反下自洛反鐖鄒音機也</hi>注大鎌謂之剴<hi>鎌音亷剴/音五哀反</hi>若燋<hi>音即</hi>
<pb n="KR2a0003_WYG_026-19a"/>
<hi>消反</hi>法冠<hi>崔浩云一名獬廌冠按蔡邕云楚王冠也秦滅楚以其君冠賜御史者也</hi>一日發兵<lb/>
<hi>崔浩云一日猶一朝卒然無定時也</hi>下雉之城<hi>雉音徐爾反按縣名在江夏</hi>會肄丞相<lb/>
者<hi>按肄習也音異</hi>江都人救赫<hi>下音赫漢書作枚劉向别録云易家有救氐注也</hi>白嬴<lb/>
<hi>音盈人姓名也</hi>中尉安<hi>按漢書表/司馬安也</hi>大行息<hi>按漢書表李息也</hi>
　<lb/>
　<lb/>
　<lb/>
　<lb/>
<pb n="KR2a0003_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記索隱卷二十六<lb/>
</p>
<p>
</p>
  </div>
</body>
</text>
</TEI>
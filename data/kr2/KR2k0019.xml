<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>海鹽澉水志巻一</head> <lb/>
    <p>
<pb n="KR2k0019_WYG_001-1a"/>
欽定四庫全書<lb/>
　海鹽澉水志巻一<lb/>
　　　　　　　　　　　　宋　常棠　撰<lb/>
　　地理門<lb/>
　　　沿革<lb/>
　　　　澉浦舊屬㑹稽元和郡志云禹貢揚州之地<lb/>
　　　　周時呉泰伯置城為越所并漢順帝永建四<lb/>
　　　　年陽羨令周喜上書遂分浙江東為會稽郡<lb/>
<pb n="KR2k0019_WYG_001-1b"/>
　　　　西為吳郡輿地廣記云秦置海鹽縣屬會稽<lb/>
　　　　郡吳越時分境於檇李檇李今屬嘉興縣界<lb/>
　　　　以此考之澉浦乃古越地石晉時吳越錢氏<lb/>
　　　　奏置秀州始隨分隸又水經云東南有秦望<lb/>
　　　　山傍有谷水流出為澉浦秦望山在㑹稽及<lb/>
　　　　鮑郎塲十竈九在秀而一在越是知澉浦古<lb/>
　　　　𨽻紹興而今𨽻嘉興<lb/>
　　　風俗<lb/>
<pb n="KR2k0019_WYG_001-2a"/>
　　　　輿地廣記云古揚州地人性輕揚尚鬼好淫<lb/>
　　　　祀此方不事田産無倉廩儲蓄好侈靡喜樓<lb/>
　　　　閣惟招接海南諸貨販運浙西諸邦網羅海<lb/>
　　　　中諸物以養生水鹹地溼俗僣<lb/>
　　　形勢<lb/>
　　　　鎮南鎮西諸山峻秀東與北多低矮白山不<lb/>
　　　　種林木東枕大海相望秦駐蹕山實為嶮要<lb/>
　　　戸口<lb/>
<pb n="KR2k0019_WYG_001-2b"/>
　　　　戸口約五千餘主戸少而客户多往來不定<lb/>
　　　　口尤難記<lb/>
　　　税賦<lb/>
　　　　𨽻縣之德政鄉田肥税重惟石帆秦山二村<lb/>
　　　　在鎮東海邊多致陷没<lb/>
　　　鎮名<lb/>
　　　　唐開元五年張廷珪奏置<hi>按水經云秦望山谷水流出為澉浦</hi>
　　　　<hi>因名</hi>
<pb n="KR2k0019_WYG_001-3a"/>
　　　鎮境<lb/>
　　　　東西一十二里南北五里<hi>武原誌云周圍二里半紹興間人民</hi>
　　　　<hi>稀少今烟火阜繁生齒日衆故不止此</hi>
　　　四至八到<lb/>
　　　　東至海岸邊海界　西至六里堰近潮村界<lb/>
　　　　南至篠山邉海界　北至官草蕩新浦橋界<lb/>
　　　　東南到葛母山界　西南到鹽官靈泉鄉界<lb/>
　　　　東北到秦駐山界　西北到鮑郎浦界<lb/>
<pb n="KR2k0019_WYG_001-3b"/>
　　　水陸路<lb/>
　　　　水路西去海鹽縣四十里北去嘉興縣九十<lb/>
　　　　里陸路東去海鹽縣三十六里南去鹽官縣<lb/>
　　　　八十里<lb/>
　<lb/>
　<lb/>
　<lb/>
　海鹽澉水志巻一<lb/>
</p>
<p>
</p>
  </div>
<div>
<head>海鹽澉水志巻二</head> <lb/>
    <p>
<pb n="KR2k0019_WYG_002-1a"/>
欽定四庫全書<lb/>
　海鹽澉水志巻二<lb/>
　　　　　　　　　　　　宋　常棠　撰<lb/>
　　山門<lb/>
　　　長墻山在鎮東三里高八十丈周圍十九里山<lb/>
　　　　之阿有黄道祠山之下有造船塲山之巔立<lb/>
　　　　烽燧山之外捍大海秦始皇東遊登山望海<lb/>
　　　　以其孤聳遥望如堵墻因名<lb/>
<pb n="KR2k0019_WYG_002-1b"/>
　　　葫蘆山在鎮西南四里四望絶在海中如葫蘆<lb/>
　　　　出沒之狀潮生潮退葫蘆自若<lb/>
　　　篠山在鎮東南六里<lb/>
　　　秦駐山在鎮東北一十五里有始皇廟下有聚<lb/>
　　　　落有荒草蕩俗為秦駐塢始皇東遊曾住此<lb/>
　　　　山<lb/>
　　　沈氏山在鎮東北五里<lb/>
　　　半潮山在鎮東北五里<lb/>
<pb n="KR2k0019_WYG_002-2a"/>
　　　青山在鎮東三里為鎮市之主山<lb/>
　　　廟山在鎮西北三里地名□頭上有□王土地<lb/>
　　　　廟<lb/>
　　　澤山在鎮西南五里<lb/>
　　　黄毛山在鎮西北四里<lb/>
　　　　右九山不種林木官給亭戸養草煎鹽之所<lb/>
　　　□山在鎮西北五里上有普明院及有朱令公<lb/>
　　　　廟<lb/>
<pb n="KR2k0019_WYG_002-2b"/>
　　　陸墓山在鎮西北五里因姓得名<lb/>
　　　石屋山在鎮西北五里上有石壘成屋舊傳黄<lb/>
　　　　巢時民避兵處<lb/>
　　　楊山在鎮西北六里<lb/>
　　　碧里山在鎮西北九里<lb/>
　　　呉家山在鎮西四里<lb/>
　　　右六山不種林木百姓牧養牛羊處所先是亭<lb/>
　　　民百姓互爭柴山自五代至本朝有訟屢經御<lb/>
<pb n="KR2k0019_WYG_002-3a"/>
　　　判人以石匣貯文以藏於地二百年初無定屬<lb/>
　　　每嵗交鋒山上殺死不已淳熙十一年倉使石<lb/>
　　　檢詳起宗及幹辦公事常於公暇採輿論叅酌<lb/>
　　　予奪各分定界永為不易之論具奏上悅由是<lb/>
　　　息爭<lb/>
　　　譚家嶺山在鎮西南十里與臨安府鹽官縣邵<lb/>
　　　　灣交界<lb/>
　　　泊櫓山在鎮西三里高冠諸山輿地志云始皇<lb/>
<pb n="KR2k0019_WYG_002-3b"/>
　　　　渡海泊櫓此山因名舊傳昔海舟泊此山下<lb/>
　　　　後沙漲接鎮境<lb/>
　　　荆山在鎮西南五里占永安湖之勝山有悟空<lb/>
　　　　寺寺有五顯靈官廟其感應通靈<lb/>
　　　葛母山在鎮南五里<lb/>
　　　横山在鎮西三里柵橋上<lb/>
　　　颺山在鎮西南五里永安湖側<lb/>
　　　月山在鎮西三里堰下<lb/>
<pb n="KR2k0019_WYG_002-4a"/>
　　　竇家山在鎮西三里<lb/>
　　　鳳凰山在鎮西南二里<lb/>
　　　呉家山在鎮西南三里<lb/>
　　　鷄籠山在鎮西南五里<lb/>
　　　馬鞍山在鎮西北五里<lb/>
　　　金牛山在永安湖西北<lb/>
　　　塘灣在鎮東市中捍海岸也後聚居其上遂為<lb/>
　　　　市井<lb/>
<pb n="KR2k0019_WYG_002-4b"/>
　　　棊子灣在鎮東長墻山外<lb/>
　　　羅漢灣在鎮西泊櫓山側<lb/>
　　　慈竹灣在鎮南二里<lb/>
　　　細柳灣在鎮西三里<lb/>
　　　竇家灣在鎮竇家山上<lb/>
　　　張灣在鎮西南六里堰上<lb/>
　　　蔡灣在鎮西南孫堰南<lb/>
　　　南姚灣在鎮西北五里<lb/>
<pb n="KR2k0019_WYG_002-5a"/>
　　　北姚灣在鎮東北五里<lb/>
　　　西陳灣在鎮西北黄毛山背<lb/>
　　　東陳灣在鎮西北石屋山側<lb/>
　　　夏灣在鎮東北八里<lb/>
　　　陸吳灣在鎮西北五里<lb/>
　　　横山灣在泊魯山前<lb/>
　　　徐灣在柳家橋南<lb/>
　　　邵灣在六里堰下<lb/>
<pb n="KR2k0019_WYG_002-5b"/>
　　　張撘在鎮市塘上古捍海增岸後民旅聚居其<lb/>
　　　　上為市今俗呼曰塘上<lb/>
　　　陸撘在六里堰下<lb/>
　　　沈撘在鎮市南<lb/>
　　　鴉鵲墓在陸撘客船不上岸者多在於此泊舟<lb/>
　　　　為埠頭<lb/>
　<lb/>
　海鹽澉水志巻二<lb/>
</p>
<p>
</p>
  </div>
<div>
<head>海鹽澉水志巻三</head> <lb/>
    <p>
<pb n="KR2k0019_WYG_003-1a"/>
欽定四庫全書<lb/>
　海鹽澉水志巻三<lb/>
　　　　　　　　　　　　宋　常棠　撰<lb/>
　　水門<lb/>
　　　海在鎮東五里東達泉潮西通交廣南對㑹稽<lb/>
　　　　北接江陰許浦中有蘇州洋逺徹化外西南<lb/>
　　　　一潮至浙江名曰上潭自浙江一潮歸泊黄<lb/>
　　　　灣又一潮到鎮岸名曰下潭東北十二里名<lb/>
<pb n="KR2k0019_WYG_003-1b"/>
　　　　曰白塔潭可泊舟㠶亦險要處雖在澉浦金<lb/>
　　　　山兩軍之間相去隔遠夜暮緩急卒難應援<lb/>
　　　　昔日朝廷欲立巡檢寨今澉浦水軍置舖於<lb/>
　　　　此<lb/>
　　　招寳塘在鎮市中海濱高峻易涸易盈淳熙元<lb/>
　　　　年奉御筆命守臣趙善悉相視重濬面闊三<lb/>
　　　　丈底闊二丈二尺深五丈市鎮止有此<lb/>
　　　　渠<lb/>
<pb n="KR2k0019_WYG_003-2a"/>
　　　永安湖在鎮西南五里周圍一十二里元以民<lb/>
　　　　田為湖儲水灌溉均其税於湖側田上税雖<lb/>
　　　　重而田少旱四圍皆山中間小堤春時遊人<lb/>
　　　　競渡行樂號為小西湖<lb/>
　　　東浦在鎮東大海透入東北□頭潮入汲煑鹽<lb/>
　　　鮑郎浦在鎮西北十二里古老云昔鹽塲開基<lb/>
　　　　於此有姓鮑者鑿浦煑鹽因名曰鮑郎者吳<lb/>
　　　　俗女夫之通稱也後沙漲移入東浦側紹興<lb/>
<pb n="KR2k0019_WYG_003-2b"/>
　　　　經界為田是浦接連招寳塘為河至今俗呼<lb/>
　　　　為鮑郎浦又按南史孫恩作亂海鹽令鮑陋<lb/>
　　　　遣子嗣之追奔陷沒於此<lb/>
　　　放生池南渡以來本鎮創亭於海瀕收税即今<lb/>
　　　　之弦風亭也亭之東鑿小湫每遇聖節鎮官<lb/>
　　　　率合鎮見任寄居文武兩班於此祝聖放生<lb/>
　　　艮澤黄道山下枕龍眼潭泊舟處地勢高峻客<lb/>
　　　　旅居民無井可汲山之腰有泉源先是廟僧<lb/>
<pb n="KR2k0019_WYG_003-3a"/>
　　　　善機用工浚鑿以濟汲用淳祐十一年統制<lb/>
　　　　邢子政開廣立屋三間因扁斯名<lb/>
　　　六里堰在鎮西六里高下相去數仞為惠商澉<lb/>
　　　　浦石帆三村灌田隄防之所縁舟船往來實<lb/>
　　　　為入鎮門户因置車索今屬本鎮提督<lb/>
　　　三里堰在鎮西三里元無此堰淳祐九年六月<lb/>
　　　　大旱居民沿河私捺小堰至水通諸堰悉復<lb/>
　　　　毁去獨此堰為居民私置車索邀求過往久<lb/>
<pb n="KR2k0019_WYG_003-3b"/>
　　　　為定例然軍船之往來鹽塲之綱運酒庫之<lb/>
　　　　上下與夫税務諸塲之版解商旅搬載海崖<lb/>
　　　　南貨别無他岐河流易涸實為不便況此方<lb/>
　　　　既有六里堰足以防閉水利此堰贅立委是<lb/>
　　　　為害淳祐十年茶院酒官朱南杰申縣開握<lb/>
　　　　濟利一方但提督諸堰實𨽻鎮官常宜覺察<lb/>
　　　　重捺邀求之弊<lb/>
　　　孫家堰在鎮西南四里<lb/>
<pb n="KR2k0019_WYG_003-4a"/>
　　　沈家堰在鎮西南半里<lb/>
　　　北湖堰在鎮西南蔡灣側<lb/>
　　　鎮閘在鎮市中今𨽻鎮官司<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0019_WYG_003-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海鹽澉水志巻三<lb/>
</p>
<p>
</p>
  </div>
<div>
<head>海鹽澉水志巻四</head> <lb/>
    <p>
<pb n="KR2k0019_WYG_004-1a"/>
欽定四庫全書<lb/>
　海鹽澉水志巻四<lb/>
　　　　　　　　　　　　宋　常棠　撰<lb/>
　　廨舎門<lb/>
　　　鎮廨昔鹽塲兼職嘉定十四年察院羅君相請<lb/>
　　　　分專員紹定六年羅叔韶始買丁橋東民地<lb/>
　　　　以剏廨<lb/>
　　　鮑郎鹽塲廨在通江橋側<lb/>
<pb n="KR2k0019_WYG_004-1b"/>
　　　巡檢廨在安德橋側<lb/>
　　坊巷門<lb/>
　　　阜民坊在鎮前街西<lb/>
　　　張家衖在鎮市北<lb/>
　　　張搭衖在鎮市南<lb/>
　　　義井巷在鎮市南<lb/>
　　　塘門衖在鎮市南<lb/>
　　　廣福坊在鎮前街東<lb/>
<pb n="KR2k0019_WYG_004-2a"/>
　　　馬官人衖在鎮市南<lb/>
　　　海鹽衖在鎮市北<lb/>
　　坊塲門<lb/>
　　　澉浦税塲係鎮官兼職嘉定十四年朱俯修鹽<lb/>
　　　　塲得舊額有騎都尉監澉浦鎮税兼鮑郎鹽<lb/>
　　　　塲大觀二年重修字朱俯以前却以鮑郎鹽<lb/>
　　　　塲兼澉浦鎮税烟火公事繋衘至是始分專<lb/>
　　　　員<lb/>
<pb n="KR2k0019_WYG_004-2b"/>
　　　鮑郎鹽塲東亭元五竈南亭四竈縁東亭人貧<lb/>
　　　　額重南亭人多盤少嘉定十四年十二月申<lb/>
　　　　明倉臺移東亭一盤過南亭添作五舎東亭<lb/>
　　　　減作四舍<lb/>
　　　戸部犒賞子庫酒庫昔在璵城後遷茶院去鎮<lb/>
　　　　西一十二里紹興初有鞠姓者抱倅㕔緡錢<lb/>
　　　　繼屬漕司庫官兼之因立子庫於市淳祐八<lb/>
　　　　年增剏新樓<lb/>
<pb n="KR2k0019_WYG_004-3a"/>
　　　市舶塲在鎮東海岸淳祐六年創市舶官十年<lb/>
　　　　置塲<lb/>
　　　抽解竹木舊係監鎮提督抱納漕司竹木錢淳<lb/>
　　　　祐四年漕使袁右司差專官下鎮抽解自後<lb/>
　　　　為例鎮官無預抽解抱納錢如故雇𤼵<lb/>
　　　鐵布軍需塲鐵布舊屬鎮税淳祐九年浙西安<lb/>
　　　　撫司差官下鎮置局<lb/>
　　軍寨門<lb/>
<pb n="KR2k0019_WYG_004-3b"/>
　　　水軍寨在鎮東海岸淳祐間撥許浦水軍百人<lb/>
　　　　於長墻山下嵗易一戍開禧丙寅統制王復<lb/>
　　　　古置寨𨽻殿司<lb/>
　　　巡檢營在鎮市浦東<lb/>
　　亭堂門<lb/>
　　　弦風亭在海岸即鎮官收税之地紹熙間監鎮<lb/>
　　　　葉樾創名曰觀瀾寳慶三年監鎮趙潜夫改<lb/>
　　　　今名<lb/>
<pb n="KR2k0019_WYG_004-4a"/>
　　　宣詔亭在鎮前端平元年監鎮張思齊立<lb/>
　　　閲武亭在長墻山上王復古立<lb/>
　　　時阜堂即鎮廨之東㕔監鎮傅朋壽扁斯名<lb/>
　　　秀野堂在鮑郎塲西側<lb/>
　　　美固堂在水軍寨淳祐九年統制邢子政立<lb/>
　　橋梁門<lb/>
　　　跨浦橋在鎮東浦上<lb/>
　　　新橋在鎮東五里<lb/>
<pb n="KR2k0019_WYG_004-4b"/>
　　　閘橋在鎮市中<lb/>
　　　丁家橋在鎮廨前<lb/>
　　　通江橋在鮑郎塲前<lb/>
　　　鴻橋在鎮市北浦上<lb/>
　　　西石橋在鎮市西犒賞子庫側過橋南為入永<lb/>
　　　　安湖路<lb/>
　　　鹽倉橋在鎮西橋下水通□頭鹽倉舍<lb/>
　　　安得橋在巡檢廨側<lb/>
<pb n="KR2k0019_WYG_004-5a"/>
　　　柵橋在鎮西三里本鎮纂節發引收税之處<lb/>
　　　望湖橋在鎮西南五里地至澉墅西通永安湖<lb/>
　　　　東至海岸中分水□至錢家港入鎮市<lb/>
　　　戴家橋與望湖橋為八字橋下南至東王村通<lb/>
　　　　海岸北通孫家堰<lb/>
　　　新浦橋在鎮北二里入縣路上<lb/>
　　　張公橋在六里堰下本鎮運河水脈至此始分<lb/>
　　　　為二由橋側上西南王家庄到茶園通港由<lb/>
<pb n="KR2k0019_WYG_004-5b"/>
　　　　橋下入西北火燒涇到通𤣥通港然皆淺狹<lb/>
　　　　易涸欠浚鑿<lb/>
　　　金家橋在鎮西北六里客旅巨舟重販者多於<lb/>
　　　　此泊入鎮貿易復歸解纜<lb/>
　　　孫老橋在六里堰下或遇淺涸客貨多以步擔<lb/>
　　　　運於此發舟<lb/>
　<lb/>
　海鹽澉水志巻四<lb/>
</p>
<p>
</p>
  </div>
<div>
<head>海鹽澉水志巻五</head> <lb/>
    <p>
<pb n="KR2k0019_WYG_005-1a"/>
欽定四庫全書<lb/>
　海鹽澉水志巻五<lb/>
　　　　　　　　　　　　宋　常棠　撰<lb/>
　　學校門<lb/>
　　　鎮學昔時未有嘉定十一年鎮官徐之紀繪夫<lb/>
　　　　子像就禪悦敎院行舍菜禮自後嵗節冬至<lb/>
　　　　於此序拜鄉飲<lb/>
　　寺廟門<lb/>
<pb n="KR2k0019_WYG_005-1b"/>
　　　禪悦敎院在市中元祐二年僧惠林建施水院<lb/>
　　　　建炎元年請到院額實本鎮祝聖行香處<lb/>
　　　悟空寺在鎮西南荆山建隆二年僧德升開山<lb/>
　　　　為永安寺治平元年賜額<lb/>
　　　祐福禪菴在鎮市門東寳祐二年僧永固開<lb/>
　　　　建觀音殿及塑菩薩像為焚脩所按延雲水<lb/>
　　　　棲止安禪<lb/>
　　　廣慧禪院<lb/>
<pb n="KR2k0019_WYG_005-2a"/>
　　　　在金粟山下國初錢武肅王賜號施茶院祥<lb/>
　　　　符元年改今額<lb/>
　　　　福敎院在鎮市浦東乾道元年僧普澄建觀<lb/>
　　　　音院為焚瘞所後為徑山接待院<lb/>
　　　　法院在鎮西北五里若山周顯德六年僧寳<lb/>
　　　　強立觀音院治平元年得額<lb/>
　　　東岳行祠在鎮市東北建炎間有白猿出入神<lb/>
　　　　馬驅馳毛巡檢夢神曰何不創岳祠毛乃於<lb/>
<pb n="KR2k0019_WYG_005-2b"/>
　　　　營側立祠毎嵗暮春諸鄉民社祈求豐稔感<lb/>
　　　　應如響<lb/>
　　　張帝廟在鎮南市嘉泰三年立紹定三年重建<lb/>
　　　　後泊戸以廟門為酒肆寳祐二年監鎮張焯<lb/>
　　　　與茶院陶監酒折去酒店立李太尉小殿對<lb/>
　　　　廟門以免穢雜<lb/>
　　　真武祠在澉市浦東淳祐五年鎮守澉浦鎮統<lb/>
　　　　領水軍南京指揮尚景捨資塑真武像并龍<lb/>
<pb n="KR2k0019_WYG_005-3a"/>
　　　　虎君<lb/>
　　　醫靈祠在鎮之東青山西南側王家㽘之西開<lb/>
　　　　熙三年里人孟毅夢神呼曰吾閩中吳真君<lb/>
　　　　當食此方福祐斯民晨見海中有一神主浮<lb/>
　　　　海至岸遂居於側毅因捨基剏殿尊奉後閩<lb/>
　　　　商繪像傳塑但祈療病者甚驗四方咸集遂<lb/>
　　　　成叢林<lb/>
　　　顯應侯廟元在長墻山後石帆村因海廢此村<lb/>
<pb n="KR2k0019_WYG_005-3b"/>
　　　　半陷為潮遷出山頭建炎二年僧若中開山<lb/>
　　　　俗呼為黄道大王寳慶三年都運諸大卿請<lb/>
　　　　到廟額黄道大王不知何所從始或謂楚黄<lb/>
　　　　歇封於吳其子隱海邊修道石帆村既癈為<lb/>
　　　　海嵗久因循無所考究或謂古有姓黄入居<lb/>
　　　　山後山以人而得名故就稱為黄道山神以<lb/>
　　　　山而得名故就稱為黄道王嘗觀東坡載儋<lb/>
　　　　耳山云里人呼為山胳膊偽稱其神為鎮海<lb/>
<pb n="KR2k0019_WYG_005-4a"/>
　　　　王元豐五年七月始詔封山之神曰廣德靈<lb/>
　　　　王初無姓名來厯今里人俗呼為黄道大王<lb/>
　　　　至寳慶始勅封顯應侯陸龜䝉云甌粤山椒<lb/>
　　　　水濱多廟貌信夫廟中有神曰楊太尉尤為<lb/>
　　　　靈異凡客舟渡海祈禱感應如響意其亦是<lb/>
　　　　石帆村聰明正直之人遵海而南無不尊敬<lb/>
　　　廣福廟在鎮東市廣福坊側舊傳建炎間潮入<lb/>
　　　　東浦人於水際得木主題曰廣福明王時人<lb/>
<pb n="KR2k0019_WYG_005-4b"/>
　　　　因祠為當界土地沈氏捨基為廟至今每嵗<lb/>
　　　　以得木主日為生慶誕<lb/>
　　　吳越王廟在鎮西南三里地名澉墅崇寧間立<lb/>
　　　　為土地祠今考呉越國王傳錢俶字文明祖<lb/>
　　　　鏐唐末據呉越地俶嗣位至我朝宋雍熙元<lb/>
　　　　年改封吳越國王今澉墅吳越地也意錢俶<lb/>
　　　　其神乎若以為吳王夫差越王勾踐考其本<lb/>
　　　　傳吳王闔廬興師伐越越擊吳敗於檇李射<lb/>
<pb n="KR2k0019_WYG_005-5a"/>
　　　　傷闔廬垂死告其子夫差曰必毋忘越及吳<lb/>
　　　　圍越於㑹稽勾踐請為臣妾後越破吳吳退<lb/>
　　　　棲姑蘇使公孫雍肉袒膝行請成於越越王<lb/>
　　　　曰吾置王甬東吳王曰臣老矣不能事君王<lb/>
　　　　遂自殺夫差以父闔廬之寃未報可謂不共<lb/>
　　　　戴天之讐九泉下恨不食其肉又肻共廟血<lb/>
　　　　食乎今俗訛而為吳越二大王兼塑二王像<lb/>
　　　　非也嘗觀武林圖經論忠清廟事舊制以夫<lb/>
<pb n="KR2k0019_WYG_005-5b"/>
　　　　差為首祀與申胥並列特所未喩疑其神未<lb/>
　　　　必為夫差乃俗之傳訛也今吳越祠亦類此<lb/>
　　古跡門<lb/>
　　　龍眼潭在鎮東海口舊傳白龍窟於此今客舟<lb/>
　　　　艤泊以待潮<lb/>
　　　石帆在靈潭右聳若帆掛有神現其上潮生帆<lb/>
　　　　不為減潮退帆不為增月霽則吐蚌珠隂晦<lb/>
　　　　則曜神火舟觸必碎人莫能涉<lb/>
<pb n="KR2k0019_WYG_005-6a"/>
　　　白龍母塜在鎮東南長墻山後叢棘中每嵗秋<lb/>
　　　　間白龍來視母塜必然風雨大作<lb/>
　　　隱馬石在鎮西南舊傳有馬隱入山中今石有<lb/>
　　　　人形馬形隊形等類<lb/>
　　　穿山洞在長墻山外下臨大海石岩如洞俗呼<lb/>
　　　　為穿山洞有神曰陳都監<lb/>
　　　黄巢衖在六里堰左夾道陰翳古老云黄巢聚<lb/>
　　　　兵處<lb/>
<pb n="KR2k0019_WYG_005-6b"/>
　　　金牛洞在黄巢衖南金牛山下據武原舊志云<lb/>
　　　　民人臯伯通兄弟逐金牛入洞忽不見因名<lb/>
　　　　據郡志與海昌圖經皆云臯蘇二將上有二<lb/>
　　　　大王廟高宗南渡後祭文云義氣同禀剛毅<lb/>
　　　　莫儔騎馬來此縁逐金牛牛沒尾掉空回可<lb/>
　　　　羞拔劍自刎曾無怨尤人亡廟存英氣横秋<lb/>
　　　　至今父老能道所由天子初郊典禮加優樽<lb/>
　　　　酒既設清酌庶羞尚饗又據鹽官縣志云按<lb/>
<pb n="KR2k0019_WYG_005-7a"/>
　　　　寰宇記昔吳楚間有金牛自毘陵奔此而沒<lb/>
　　　　因名洞深不可測當建炎初黄灣居民多避<lb/>
　　　　兵於此<lb/>
　　　望夫石在永安湖仰天塢之右山巔有石磐磐<lb/>
　　　　側有立石昔日有海商失期不返其妻登磐<lb/>
　　　　望夫泣殞化而為石因名<lb/>
　　　石碑在六里堰西地名根竹有二石碑夾道而<lb/>
　　　　立高一丈五尺舊傳漢戚姬葬碑嵗久磨滅<lb/>
<pb n="KR2k0019_WYG_005-7b"/>
　　　茶磨山在黄巢衖側周回山下有港港外周回<lb/>
　　　　有城塹舊傳唐末黄巢伏兵處<lb/>
　　　秦王石橋柱在秦駐山背舊傳沿海有三十六<lb/>
　　　　條沙岸九塗十八灘至黄盤山上岸去紹興<lb/>
　　　　三十六里風清月白呌賣聲相聞始皇欲作<lb/>
　　　　橋渡海後海變洗蕩沙岸僅存其一黄盤山<lb/>
　　　　邈在海中橋柱猶存淳祐十年猶有於旁灘<lb/>
　　　　潮裏得古井及小石橋大樹根之類驗井磚<lb/>
<pb n="KR2k0019_WYG_005-8a"/>
　　　　上字則知東晉時屯兵處<lb/>
　　　王家㽘在長墻山下石帆村古田㽘也今田廢<lb/>
　　　　為海尚存數家生聚於潮花鼓舞間<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0019_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海鹽澉水志巻五<lb/>
</p>
<p>
</p>
  </div>
<div>
<head>海鹽澉水志巻六</head> <lb/>
    <p>
<pb n="KR2k0019_WYG_006-1a"/>
欽定四庫全書<lb/>
　海鹽澉水志巻六<lb/>
　　　　　　　　　　　　宋　常棠　撰<lb/>
　　物產門<lb/>
　　　早稻名<lb/>
　　　　雀奥　　紅蓮　　黄箭子　　杷椏<lb/>
　　　　烏絲糯　金州糯　百日子　　金成<lb/>
　　　　六十日子<lb/>
<pb n="KR2k0019_WYG_006-1b"/>
　　　雜榖<lb/>
　　　　大麥　　小麥　　蕎麥　　　豆<lb/>
　　　　油麻　　稗　　　鸎粟<lb/>
　　　絲布<lb/>
　　　　絹　　綿　　苧　　麻　　黄草<lb/>
　　　貨<lb/>
　　　　鹽<lb/>
　　　花<lb/>
<pb n="KR2k0019_WYG_006-2a"/>
　　　　芍藥　牡丹　荼䕷　木香　瑞香　紫笑<lb/>
　　　　長春　水仙　薔薇　月丹　海棠　石榴<lb/>
　　　　山茶　石竹　萱草　鳳仙　芙蓉　金沙<lb/>
　　　　鷄冠　梔子　粉團　棠棣　玉簪　夜合<lb/>
　　　　木樨　白鶴　佛手　雀梅　鶯粟　金橙<lb/>
　　　　茘春　芭蕉　聚仙　真珠珮　桃　梅<lb/>
　　　　李　　杏　　葵　　菊　　蘭　　荷<lb/>
　　　　荇　　茶　　槿<lb/>
<pb n="KR2k0019_WYG_006-2b"/>
　　　果<lb/>
　　　　桃　　梅　　李　　杏　　棃　　柿<lb/>
　　　　橘　　柚　　蓮　　棗　　枇杷　林檎<lb/>
　　　　榴　　栗　　葡萄　銀杏<lb/>
　　　菜<lb/>
　　　　蘿蔔　冬𤓰　甜𤓰　菠稜　萵苣　苦蕒<lb/>
　　　　山菰　茄　　菘　　芥　　薤　　葱<lb/>
　　　　莧　　蒿　　蕈　　蕨　　韭　　蒜<lb/>
<pb n="KR2k0019_WYG_006-3a"/>
　　　　鷄頭　芋頭　枸杞　胡蘿蔔<lb/>
　　　竹<lb/>
　　　　筀　　□　　紫　　斑　　筋　　金<lb/>
　　　　篾<lb/>
　　　木<lb/>
　　　　松　　桑　　檜　　栢　　杉　　柳<lb/>
　　　　楮　　椿　　榆　　楝　　柘　　楓<lb/>
　　　　梧　　桂　　槐　　檀　　楊　　朴<lb/>
<pb n="KR2k0019_WYG_006-3b"/>
　　　　椒　　楠　　皂莢　烏桕<lb/>
　　　藥<lb/>
　　　　白术　　連翹　　茴香　　韭子<lb/>
　　　　杏仁　　龍腦　　槐花　　半夏<lb/>
　　　　枳實　　瞿麥　　紫蘇　　荆芥<lb/>
　　　　青蒿　　赤小豆　良薑　　牛膝<lb/>
　　　　桑皮　　車前子　枸杞子　香附子<lb/>
　　　　天花粉　桑螵蛸　穀精草　麥門冬<lb/>
<pb n="KR2k0019_WYG_006-4a"/>
　　　　黒牽牛　白殭蠶　香白芷　白茅根<lb/>
　　　　宻蒙花　紫蘇子　羊蹄根　淡竹葉<lb/>
　　　　馬屁勃　海浮石　馬鞭草　匾白豆<lb/>
　　　　地錦草<lb/>
　　　禽<lb/>
　　　　鷹　　鴈　　鸛　　鷗　　鷺　　鴉<lb/>
　　　　鵲　　鴿　　鷰　　雀　　鳩　　鶉<lb/>
　　　　鵰　　鶻　　雉　　鶩　　百舌　啄木<lb/>
<pb n="KR2k0019_WYG_006-4b"/>
　　　　杜鵑　竹鷄　布穀　野鴨<lb/>
　　　畜<lb/>
　　　　牛　　羊　　犬　　馬　　鵞　　鴨<lb/>
　　　　雞　　猪　　猫　　狗　　驢　　騾<lb/>
　　　海味<lb/>
　　　　鯔　　鯧　　鰵　　鮫　　□　　鱸<lb/>
　　　　梅　　蠣　　蛤　　鰕　　鰻　　鯊<lb/>
　　　　䱠　　鱭　　鰌　　蟶　　蛇　　銀<lb/>
<pb n="KR2k0019_WYG_006-5a"/>
　　　　鯿　　拳螺　香螺　淡菜　帶魚　鰞鰂<lb/>
　　　　蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>　老婆蟹　　　望潮魚　　　白蟹<lb/>
　　　　黄□　土鐵　沙蟹　蚌蛤　沙魚　海蟄<lb/>
　　　河味<lb/>
　　　　鯽　　鯉　　鮎　　鱖　　銀　　鼈<lb/>
　　　　鰍　　鱔　　蟹　　龜　　蛙　　鰕<lb/>
　　　　黄顙　吐哺　白鰷　黑魚<lb/>
　<lb/>
<pb n="KR2k0019_WYG_006-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海鹽澉水志巻六<lb/>
</p>
<p>
</p>
  </div>
<div>
<head>海鹽澉水志巻七</head> <lb/>
    <p>
<pb n="KR2k0019_WYG_007-1a"/>
欽定四庫全書<lb/>
　海鹽澉水志巻七<lb/>
　　　　　　　　　　　　宋　常棠　撰<lb/>
　　碑記門<lb/>
　　　澉浦鎮題名記<lb/>
　　　東南財用大抵資煑海之饒海濱斥鹵牢盆相<lb/>
　　　望而闗市有征未能去也自郡邑外每因大聚<lb/>
　　　落而置官司或至於兼二則其責彌重來者難<lb/>
<pb n="KR2k0019_WYG_007-1b"/>
　　　之澉浦為鎮隸秀之海鹽鮑郎在焉自鹽塲兼<lb/>
　　　鎮税課額日廣居官者救過不給宣城胡君應<lb/>
　　　雲之來㑹疆事適殷屯戍隨增兵民雜居其難<lb/>
　　　視異時數倍廼從容其間庀事無闕經入有羨<lb/>
　　　於以補償舊政宿逋裕如也行且滿考部内穉<lb/>
　　　耋相帥上其治狀於郡使者於臺於省欲借留<lb/>
　　　之而不能得君淳熙丁未進士一第二十年憂<lb/>
　　　患屏居及是始筮仕未嘗作滯淹之嘆而以平<lb/>
<pb n="KR2k0019_WYG_007-2a"/>
　　　時講畫者次第出之廉以律已勤以涖官事不<lb/>
　　　付之吏手薄征以惠行旅與亭戸期約不失信<lb/>
　　　義宜其上下相孚彼此交舉如此然則為政者<lb/>
　　　豈不在人哉君受代有日詢訪昔之官守者得<lb/>
　　　一十九人列其姓氏而刻之石俾余書其端惟<lb/>
　　　禇與君共登慈恩且居是邦因紀所見以告來<lb/>
　　　者云君名從龍應雲其字也嘉定九年四月望<lb/>
　　　日年末朝㪚郎宗正丞兼江淮創制置大使司<lb/>
<pb n="KR2k0019_WYG_007-2b"/>
　　　叅謀官常禇記<lb/>
　　　　陳南美<hi>左文林郎紹興二十二年到任至二十五年滿</hi>
　　　　李　格<hi>左從政郎紹興二十五年到任至二十七年丁憂</hi>
　　　　林　極<hi>右文林郎紹興二十七年到任至三年滿</hi>
　　　　袁　藻<hi>右廸功郎紹興三十年到任至三十一年罷</hi>
　　　　姚廷襄<hi>右廸功郎紹興三十二年到任至乾道二年滿</hi>
　　　　沈大卿<hi>左廸功郎乾道二年二月到任至五年六月滿</hi>
　　　　蔡興世<hi>右脩職郎乾道五年六月到任至八年八月滿</hi>
<pb n="KR2k0019_WYG_007-3a"/>
　　　　魏　衡<hi>右迪功郎乾道八年八月到任至淳熙二年六月替</hi>
　　　　林　楠<hi>迪功郎淳熙二年十月到任五年三月替</hi>
　　　　趙師名<hi>迪功郎淳熙六年四月到任至九年八月滿</hi>
　　　　吳仁表<hi>修職郎淳熙九年八月到任至十二年滿</hi>
　　　　高文慶<hi>修職郎淳熙十二年八月到任至十五年滿</hi>
　　　　王子洪<hi>從事郎淳熙十五年到任紹興二年八月替</hi>
　　　　葉　樾<hi>文林郎紹興二年十二月到任至慶元元年二月滿</hi>
　　　　周　焯<hi>迪功郎慶元元年二月到任至七月丁憂</hi>
<pb n="KR2k0019_WYG_007-3b"/>
　　　　吳華國<hi>承直郎慶元元年十二月到任至五年十月滿</hi>
　　　　王顯世<hi>迪功郎慶元六年到任至嘉泰二年十月滿</hi>
　　　　曾　晏<hi>修職郎嘉泰二年十月到任至開禧元年四月滿</hi>
　　　　胡從龍<hi>從事郎開禧元年四月到任至嘉定元年四月滿</hi>
　　　　詹　䮒<hi>從職郎嘉定元年閏四月到任四年滿</hi>
　　　　劉三畏<hi>迪功郎嘉定六年七月初三到任五年二月丁憂</hi>
　　　　葛挺之<hi>迪功郎嘉定六年二月廿八到任九年滿</hi>
　　　　徐之紀<hi>儒林郎嘉定九年四月十七到任十一年七月丁憂</hi>
<pb n="KR2k0019_WYG_007-4a"/>
　　　　賈　岳<hi>迪功郎嘉定十一年六月初九到任十四年十月滿</hi>
　　　澉浦鎮新剏廨舎記<lb/>
　　　鎮治舊是兼職元在安定橋西嘉定十二年内<lb/>
　　　朝紳有請增置靡有定寓或假民廬或泊僧舍<lb/>
　　　因循嵗月巳數政矣四明羅文林叔韶司鎮於<lb/>
　　　此紹定壬辰始置民產於丁家橋東旁有小港<lb/>
　　　開而通之逼於垂滿僅建正㕔穿堂而已癸巳<lb/>
　　　孟夏思齊實為之代亦僦氓㕓以居慨念親民<lb/>
<pb n="KR2k0019_WYG_007-4b"/>
　　　之官司旅之職聽訟征税觀瞻係焉曾未兩月<lb/>
　　　亟廣前規鳩工度財分毫不擾於民由是宣詔<lb/>
　　　有亭戒石有銘榜示有房俱列於外廊廡吏舎<lb/>
　　　翼乎左右㕔之挾屋分為二塾扁以肅賓倒屣<lb/>
　　　闡㕔側以為帑外嚴公厨恪奉錫宴添買鄰地<lb/>
　　　以為東㕔四時花卉雜植於前中闢一戸以通<lb/>
　　　東廡循披廊而趨則有看街之所由角門而入<lb/>
　　　則有翫月之亭堂宇峻聳房室得宜東西小閣<lb/>
<pb n="KR2k0019_WYG_007-5a"/>
　　　寒暖隨處以至庖湢之類纎悉備具申明前政<lb/>
　　　郡守喜而給牓蠲其牙皂之資除其元輸之賦<lb/>
　　　自落成以來雨暘時若戸口日繁民與軍而相<lb/>
　　　安商與賈而共悦俱曰澉川當由此而益盛矣<lb/>
　　　若夫序沿草之詳細述建造之始末紀到滿之<lb/>
　　　月日自有大手筆在何幸拭目以觀之端平三<lb/>
　　　年上已日儒林郎監嘉興府海鹽澉浦鎮税烟<lb/>
　　　火公事張思齊記<lb/>
<pb n="KR2k0019_WYG_007-5b"/>
　　　澉浦鎮題名記<lb/>
　　　寳祐二年宣城胡君用虎調尚書署澉浦司舶<lb/>
　　　揖里人常棠曰先君子昔領是鎮兼鮑郎鹽塲<lb/>
　　　先大夫採訪前任名氏目濡耳染經始記石兹<lb/>
　　　輯舊記則在鹽塲碑陰累政莫紀半途已税是<lb/>
　　　大闕脱詮次幸今鎮尹張君焯政通人和振華<lb/>
　　　揚德勉續窳墜嗣文賛鋭吾輩責也棠曰惟嘉<lb/>
　　　定初元先正視鎮事余先君考叙題名余叔祖<lb/>
<pb n="KR2k0019_WYG_007-6a"/>
　　　實肇厥記十一年廷紳請分二并即鎮廨為鹽<lb/>
　　　塲翻碑陰以誌嵗月鎮則或僦民廬或寓蕭寺<lb/>
　　　玩愒簡陋紹定六<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>四明羅叔韶始相基殖庭<lb/>
　　　勤塗暨茨門㕔賓堂鸞鵠停峙明年錢塘張思<lb/>
　　　齊踵至外庭内廡樸斵丹雘東剏西闢跂翼寢<lb/>
　　　奥微二君則爰處靡寧其所然齊瓜戍代猶乏<lb/>
　　　紀勒越嵗十九今張君甫克勇遂先是胡君下<lb/>
　　　車摩挲舊記僅二十四人㑹省帥及列局廢置<lb/>
<pb n="KR2k0019_WYG_007-6b"/>
　　　鎮征艱重事力築底欲勉茂請繼囁嚅久之張<lb/>
　　　君聞而歎曰余檢餘俸且不給伏臘瑣細逺取<lb/>
　　　諸家必伺公帑以辦此無時而可為矣廼捐已<lb/>
　　　書石攟摭未紀者十有二政前後附麗並鏤新<lb/>
　　　珉不肖幼稔胡君重建有幸今得相與繼志述<lb/>
　　　事張君賜也噫賢如張君使是鎮之財賦弗減<lb/>
　　　疇昔則於光斯曜必有可觀豈止一題名而已<lb/>
　　　是嵗二月朔竹牕常棠記并書<lb/>
<pb n="KR2k0019_WYG_007-7a"/>
　　　　朱俊之<hi>迪功郎嘉定十四年十月到任十五年五月嶽祠</hi>
　　　　史　灒<hi>文林郎嘉定十六年四月到任寳慶二年九月滿</hi>
　　　　趙潛夫<hi>從事郎寳慶二年九月到任三年夏卒</hi>
　　　　張廣年<hi>承直郎寳慶三年十月到任紹定三年三月滿</hi>
　　　　羅叔韶<hi>修職郎紹定三年二月到任五年轉文林郎六年四月滿</hi>
　　　　張思齊<hi>儒林郎紹定六年四月到任至端平三年六月滿</hi>
　　　　趙□夫<hi>文林郎端平三年六年十一月滿</hi>　<hi>到任嘉熙二</hi>
　　　　曾　羣<hi>文林郎嘉熙三年十一月到任三年二月滿</hi>
<pb n="KR2k0019_WYG_007-7b"/>
　　　　傅朋□<hi>儒林郎淳祐三年三月到任六年四月滿</hi>
　　　　朱嗣立<hi>從事郎淳祐六年四月到任七年轉承直郎九年四月滿</hi>
　　　　趙汝洄<hi>從事郎淳祐九年四月到任十二年八月滿</hi>
　　　　張　焯<hi>承直郎淳祐十二年八月十二到任寳祐三年十月十五日滿</hi>
　　　　周之綱<hi>從事郎寳祐四年十一月到任</hi>
　　　　趙孟若<hi>迪功郎開慶元十月廿二到任</hi>
　　　　胡　沬<hi>修職郎景定五年五月到任</hi>
　　　　徐衍祖<hi>承直郎咸淳三年四月廿九到任五年十月准吏部符不候替職離任</hi>
<pb n="KR2k0019_WYG_007-8a"/>
　　　　李興宗<hi>迪功郎咸淳六年八月二十到任</hi>
　　　美固堂記<lb/>
　　　余領軍事越三載舟楫器械視昔具備一日暇<lb/>
　　　登高望逺兩山横倚巨海瀕浸營壁中立若龜<lb/>
　　　之伏焉門闢三面如尾如足東首而猶垣之無<lb/>
　　　廼形勢有未全乎詢諸宿老荅曰陰陽所忌者<lb/>
　　　卯風焉嘗闢復窒余應之曰此未識變通者也<lb/>
　　　使益墻仞而臺臺之上而屋則有形勢之備無<lb/>
<pb n="KR2k0019_WYG_007-8b"/>
　　　卯風之嫌其不可乎哉衆皆曰然於是度材僝<lb/>
　　　工築室搆堂欄楯真景晨光溼翠夜影㴠璧師<lb/>
　　　休役簡當知與衆同樂其不在兹乎是堂也於<lb/>
　　　以全此營之形勢而山海也又以壯此堂之形<lb/>
　　　勢故以美固名者美哉山河之固昔武侯語也<lb/>
　　　余是取焉落成之日淳祐庚戌六月癸未二十<lb/>
　　　六日庚申浮光邢子政并書以記<lb/>
　　　黄道山水池記<lb/>
<pb n="KR2k0019_WYG_007-9a"/>
　　　澉浦之陽有山曰黄道山之腰腰之麓曠而平<lb/>
　　　繞而曲潮汐所不及維天降澤掘地以積一勺<lb/>
　　　之多可飲可汲負山而居航海而來咸所仰給<lb/>
　　　淳祐十一年夏秋不雨㘭堂之上涔蹄之微潢<lb/>
　　　潦無根溝澮其涸居者行者罔不病渴總軍路<lb/>
　　　鈐邢子政來視曰是殆所積之未大也先是軍<lb/>
　　　中有二池規模淺陋路鈐浚之一軍賴以生活<lb/>
　　　雖旱甚不竭於是山僧善機合民旅之詞以請<lb/>
<pb n="KR2k0019_WYG_007-9b"/>
　　　曰軍民一體也願推涖軍之惠以大此山之池<lb/>
　　　可乎舶征潛放首贊其决路鈐廼約同時之仕<lb/>
　　　於此者監鎮趙汝洄舶門朱南杰鹽塲俞塤酒<lb/>
　　　官李得基木宫戴安節思警張思湛登山度地<lb/>
　　　鳩工飭材委統領袁𤼵主之鑿土築池闊四丈深<lb/>
　　　二丈有奇壘挈提之道以達逵三十丈架屋<lb/>
　　　四楹以司啓閉以處守護者凡役皆營壘生聚<lb/>
　　　暨奔走先後者而剸犀搏蛟之徒則不使之與焉<lb/>
<pb n="KR2k0019_WYG_007-10a"/>
　　　凡費皆取辦於路鈐而官府司存市肆貿易亦<lb/>
　　　有助楮者經畫於秋之半落成於秋之杪其容<lb/>
　　　廣其蓄深其惠博路鈐用之大功葢將與此山<lb/>
　　　相為無窮矣<lb/>
　　　思賢碑<lb/>
　　　寳慶二年秋黄岩空明山趙君潛夫來鎮澉浦<lb/>
　　　明年夏卒鎮人將仕郎趙與珦泣請曰吾不忍<lb/>
　　　父老之巷哭也哭之哀不如傳之遠也鎮月解<lb/>
<pb n="KR2k0019_WYG_007-10b"/>
　　　昔多貸諸賈今寧空其室人簪珥也估客昔畏<lb/>
　　　重征逸外江不可挽今恬熙輕平風帆雨楫輻<lb/>
　　　集也訟有檄自臺府者屢聴不服今片言笑折<lb/>
　　　之咸服其神也征𣙜之地昔浮埃飊起眯目不<lb/>
　　　能仰視今亭以弦風短牆疎箔花柳間植燕賓<lb/>
　　　友也釋奠鄉飲習於梵宫進退揖遜雍雍濟濟<lb/>
　　　又昔未聞而今見之也非吾私其宗願子有述<lb/>
　　　也顧余方駭慟重哀其不幸而何忍述雖然又<lb/>
<pb n="KR2k0019_WYG_007-11a"/>
　　　何可辭缺職商税旦暮急也而君寛以裕之俗<lb/>
　　　販魚鹽錐刀較也而君風敎以厚之頑夫嚚婦<lb/>
　　　鞭箠且不然也而君兒女以遇之持是為縣為<lb/>
　　　郡為國豈惟材稱哉余聞鎮旁浸巨湖君嘗輕<lb/>
　　　裘大帶蹇驢踏月或夜泛扁舟水靜天碧扣舷<lb/>
　　　把酒可以識君之趣矣葢君高標逺韻迥在物<lb/>
　　　表嘗謂余善畫者莫我圖也舊嘗識於水心葉<lb/>
　　　先生章泉趙公藩交以詩經薦趙公汝譡尤敬<lb/>
<pb n="KR2k0019_WYG_007-11b"/>
　　　愛之其涖澉浦未數月也侍郎黄公宣以著述<lb/>
　　　薦提舉司馬公述以練達薦是將以有為也而<lb/>
　　　遽死宜有以冩鎮人之哀思也因系以長言使<lb/>
　　　嵗時歌以招君君其葢求乎君從事郎字景壽<lb/>
　　　登嘉定十六年進士第自號鶴所君之來兮鶴<lb/>
　　　自九臯駕以去兮渺天地而逍遥縞衣𤣥裳兮<lb/>
　　　横大海之驚濤雲旂先驅兮霓旌旖□月皓皓<lb/>
　　　兮風灑灑青山之上兮黄灣之下挹北斗兮椒<lb/>
<pb n="KR2k0019_WYG_007-12a"/>
　　　漿羽扇綸巾兮佩璆鏘盻而笑兮玉潔水光鳴<lb/>
　　　鸞鳳兮舞黿鼉馮夷鼔兮宓妃歌魚咏龍吟兮<lb/>
　　　蛟螭護訶睠言歸兮南圃颿飛兮過舶艣春復<lb/>
　　　秋兮終古七月望日建安葛紹體撰渭南高不<lb/>
　　　華書<lb/>
　　　德政碑<lb/>
　　　國家張官置吏凡以理民惟州縣之長官於民<lb/>
　　　為最親厯觀往史霸遂以守郡稱恭茂以宰邑<lb/>
<pb n="KR2k0019_WYG_007-12b"/>
　　　顯鎮之治狀無紀焉非無治狀也無若人耳繼<lb/>
　　　自今以治鎮得名者葢自羅君始澉浦為鎮人<lb/>
　　　物繁阜不啻漢一大縣紹定庚寅春羅君來領<lb/>
　　　鎮事至之日見吾土風淳厚思與三載相安下<lb/>
　　　令曰民旅交闗必欲其兩平軍民雜處必欲其<lb/>
　　　兩慎毋啓訟毋傷和毋犯干有司丁寧數語開<lb/>
　　　心見誠善始之意固可逆覘其終矣君廉而勤<lb/>
　　　公而明寛而不縱嚴而不苛昔民訟苦繁今折<lb/>
<pb n="KR2k0019_WYG_007-13a"/>
　　　以片言牒訢自簡也昔闗征苦重今輕以什一<lb/>
　　　版賦自若也嵗時行鄉飲禮僎介雍雍長幼秩<lb/>
　　　秩相觀相化俗躋鄒魯朝廷命簡鄉兵用防海<lb/>
　　　道他有司兒戲耳君出其胷中甲兵大閲於長<lb/>
　　　牆山之右士馬整肅旗幟精明儒有頗牧疇不<lb/>
　　　嘉歎民病厲遣吏勞問給藥散財更生者幾千<lb/>
　　　人旱閉糴賑粟千斛損價售之濟囏食者又幾<lb/>
　　　千人鎮廨自隸鹽塲更一紀又四政僦民廬棲<lb/>
<pb n="KR2k0019_WYG_007-13b"/>
　　　梵宇不常厥居也始君下車欲新是圖顧未有<lb/>
　　　基址壬辰之冬始於丁家橋得楊氏地至是垂<lb/>
　　　滿矣君曰一日必葺古人有訓時哉不可失吾<lb/>
　　　曷敢惜費且憚勞哉先是丁家橋之下河流壅<lb/>
　　　遏血脈不通廼命疏鑿清泚洋洋庶民子來荷<lb/>
　　　臿雲滃亘三四里如壁斯環蜡月乙未廨舎落<lb/>
　　　成門楣崇翬㕔事雄倨心匠黙運不愆素繩真<lb/>
　　　有造五鳳樓手段越明年春率士民登鉅扁三<lb/>
<pb n="KR2k0019_WYG_007-14a"/>
　　　字名筆鸞鳳飛翥海邦民物觀瞻一新君經始<lb/>
　　　䂓模可謂宏且遠豈為已計哉遺我鎮無窮之<lb/>
　　　利耳至如建三廟之甍瓦加新橋之設楯鑿池<lb/>
　　　而放生祀聖人壽也立坊而名廣福錫庶民富<lb/>
　　　也凡此大概纍指不能数無非學道中流出推<lb/>
　　　是以往宰邑則恭茂守郡則霸遂相天下則伊<lb/>
　　　傅周召矣功名事業後必有史官書之所紀者<lb/>
　　　特其治鎮之狀耳君名叔韶字儀甫四明人丁<lb/>
<pb n="KR2k0019_WYG_007-14b"/>
　　　丑入胄子學庚辰取太常第至是再調焉初受<lb/>
　　　業於約齋李先生葢東萊大愚之源委也樞尹<lb/>
　　　袁公韶憲使吳公淵倉使袁公肅太守黄公壯<lb/>
　　　猷俱以材學薦君行且造朝去如始至藹藹遺<lb/>
　　　愛何日忘之他日入公之廨者必曰此廨廼今<lb/>
　　　日甘棠紹定六年二月望日楊啟書<lb/>
　　　鮑郎塲題名記<lb/>
　　　榷鹽之利後世不得已也不得已而又為之賦<lb/>
<pb n="KR2k0019_WYG_007-15a"/>
　　　則臨蒞貴乎專經理在乎乆鮑郎為塲列竈九<lb/>
　　　嵗課三萬五千六百石有奇而年督年課及指<lb/>
　　　買不與焉廼寖就弛弊言路上疏謂窘於兼二<lb/>
　　　之冗庚辰詔典銓注顓官毋與鎮税事癸未又<lb/>
　　　詔今後鎮官免以鹽塲繋衘膺是選者僉為難<lb/>
　　　之葢惟煎之職雖舊而兹方為剏昔之官守之<lb/>
　　　多而此為初政更剏則責任不䡖一額有虧諉<lb/>
　　　以何咎初政則來者審擇不可不審必就其良<lb/>
<pb n="KR2k0019_WYG_007-15b"/>
　　　噫嘻難歟霅川朱君俯為昔國相曾孫公謹廉<lb/>
　　　勤得於家傳始服兹事其規模蕩如也諗辭<lb/>
　　　於民民勞而瘁詰故於事必治奸黠廼肅申約<lb/>
　　　曰官不可虧虧官負課則法必懲狥私傷生回<lb/>
　　　媮心而赴功宣上㫖以布政而必度量斥地之<lb/>
　　　廣狹陞降戸額之輕重易心滌慮去閑䢇窒塞<lb/>
　　　鼠穴之滲泄廼飭藏宇廼流水渠廼置程籍凡<lb/>
　　　一介蠧公害民之事悉就罷矣至於復廨請賦<lb/>
<pb n="KR2k0019_WYG_007-16a"/>
　　　稍定輿皂郁然如方興之家甫朞而課増新羨<lb/>
　　　比及三年視諸塲為冠可謂能其所難矣垣車<lb/>
　　　筴勲必有為王誦之君既請代屬余曰舊有題<lb/>
　　　名二十四人更十七載俶落紹興壬申訖於嘉<lb/>
　　　定辛已中間胡君所立也今釐事方新請為摭<lb/>
　　　其畧而改圖吁螭首龜趺巋然㕔事豈徒姓字<lb/>
　　　遷次云哉於以識嵗月紀治理夫經營疏浚爬<lb/>
　　　羅剔抉則源深而流長扶持全䕶訓飭道齊則<lb/>
<pb n="KR2k0019_WYG_007-16b"/>
　　　本固而末懋君其有志於此歟余聞之一牛鳴<lb/>
　　　近敢為之記若吕温所謂不居其官民而代人<lb/>
　　　記者則媚人宗也何媚之有嘉定十七年甲申<lb/>
　　　仲春月朔朝奉郎新充福建路轉運司主管文<lb/>
　　　字李昌宗記<lb/>
　　　國學免廨進<hi>闕</hi>　　孫書<lb/>
　　　　朱　俯<hi>迪功郎嘉定十四年三月到任十五年三月復循從政郎十七年七月滿</hi>
　　　　史彌炳<hi>迪功郎嘉定十七年四月到準登握授以從政郎寳慶三年二月丁憂</hi>
<pb n="KR2k0019_WYG_007-17a"/>
　　　　應彌明<hi>紹興從政郎三年五月到任紹定三年丁憂</hi>
　　　　薛師仁<hi>紹興十二年二月到任次年五月慶壽恩</hi>
　　　　顧用卿<hi>從政郎紹定六年十一月到任嘉熈元年二月滿</hi>
　　　　周應旂<hi>嘉熙元年三月到任二年准所辟錢糧官三年七月丁憂</hi>
　　　　趙希槻<hi>從事郎嘉熙三年十一月到任淳祐五年奉聖㫖典岳祠</hi>
　　　　厲夢龍<hi>迪功郎淳祐二年七月到任五年八月滿</hi>
　　　　施　中<hi>從事郎淳祐五年八月到任六年十二月養親離任</hi>
　　　　詹元善<hi>儒林郎淳祐七年四月到任總領浙西江東財賦淮東准備</hi>
<pb n="KR2k0019_WYG_007-17b"/>
　　　　俞　塤<lb/>
　　　　王九齡<lb/>
　　　還朝序<lb/>
　　　周官三百六十而鹽人屬諸天官其任至專其<lb/>
　　　責至重及考其所掌之政令而鄭司農廼謂授<lb/>
　　　入教所置是也葢受入處置一或失當則為瘝<lb/>
　　　官曠職是豈容於不謹乎海鹽鮑郎鹽塲嵗入<lb/>
　　　三萬五千六百石有奇曩嵗監官兼領鎮税事<lb/>
<pb n="KR2k0019_WYG_007-18a"/>
　　　務繁夥賦課為難嘉定庚辰言路抗疏上俞其<lb/>
　　　請始詔特置顓員吳興朱君不卑小官毅然發<lb/>
　　　軔籕挾日一定式程井井有條清夷不紊三載<lb/>
　　　考績課額獨登㑹鎮有闕政暫煩共二且將幾<lb/>
　　　年曾不以代庖而有遐心以文㑹友以禮鄉飲<lb/>
　　　以道理剖曲直商旅阜通閭里安輯人皆曰所<lb/>
　　　以幸吾邦者不淺余謂記止是乎亭民境壤與<lb/>
　　　齊民接挺私怙強舊染成俗亭民之謹畏者固<lb/>
<pb n="KR2k0019_WYG_007-18b"/>
　　　不為亭民之頡頏者不免也齊民之惡少者所<lb/>
　　　樂從齊民之善良者不安也君其爬羅事功以<lb/>
　　　興君其導齊人心以格亭民於是乎自愛齊民<lb/>
　　　由是以自適又何其幸歟雖然此亦跡爾要以<lb/>
　　　廉勤為本以公恕為守故君子觀其終而後為<lb/>
　　　不失君今還朝其能以條畫事悉力而開陳之<lb/>
　　　則儒術之行天下自富豈特此時已哉姑叙槩<lb/>
　　　以示終譽君名俯字伯昻中興宰相之聞孫也<lb/>
<pb n="KR2k0019_WYG_007-19a"/>
　　　嵗在甲申日丙戌黄寅序<lb/>
　　　秀野堂記<lb/>
　　　鮑郎鹽塲鎮舊廨也廨西一臺扁曰秀野堂之<lb/>
　　　外有清樹翠蔓凄神寒骨如英雋之排列者有<lb/>
　　　龍蹲虎踞嵒㠋霮䨴如珪璋之挺特者有方臺<lb/>
　　　中址蟠回詰曲如前村後墅之通行者有馴毛<lb/>
　　　集羽斜窺澹竚如甌哈越語之不覊者堂之内<lb/>
　　　有騷人墨客獻瑰吐琦如壺鑑之清瑩者有牙<lb/>
<pb n="KR2k0019_WYG_007-19b"/>
　　　籤玉軸裁綺純繡如河漢之美麗者有米老詭<lb/>
　　　畫嵐溪烟嶠如夜竇秋色之曠逸者有蔡邕焦<lb/>
　　　枯高山流水如叢篁聞佩之邃幽者堂之上遥<lb/>
　　　岑寸壁石劍泉紳可夢而知中衡清淑之氣堂<lb/>
　　　之下蒼苔依砌花影畫簾可醉而思枕簟入林<lb/>
　　　之僻雲巻空舒月桂霜蟾天宇修眉斗牛璀璨<lb/>
　　　時則三光五嶽之氣盎乎盈目疎風春雨榕齋<lb/>
　　　琴續隔墻讙呼樵牧倡應時則於彼幽壑之竅<lb/>
<pb n="KR2k0019_WYG_007-20a"/>
　　　洋乎充耳然則秀野得名宜哉是名之立嘉定<lb/>
　　　癸未苕溪朱君俯始分專員扁之未幾頹壁敗<lb/>
　　　霤相繼摧毁越十五<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>姑蘇周君應旂𤼵鉶退<lb/>
　　　食慨曰吾寧捐俸起廢可其倣例弗為於是鋤<lb/>
　　　莠削蕪藝梅畚竹重楹列牖葢瓦級磚丹如也<lb/>
　　　堂成廼芊奥寢廼跂書宇靡鳩靡歛次第塗雘<lb/>
　　　視舊廨改觀矣雖然西峯秀野不遇魏候家法<lb/>
　　　名世則傳舎其官府蕞爾亭民榛蕪莽沒於靈<lb/>
<pb n="KR2k0019_WYG_007-20b"/>
　　　芝乎何有今吾周君傳山房之芳拾世科之芥<lb/>
　　　故能不日之間而萬木向榮胷中邱壑當不在<lb/>
　　　魏侯下肻使秀野專美西峯嘉祐已亥夏五既<lb/>
　　　望竹窻常棠記承議郎新充兩浙路轉運司主<lb/>
　　　常棣書<lb/>
　　　鮑郎塲政績記<lb/>
　　　鮑郎催煎塲舊共澉浦政事裕如也自分創以<lb/>
　　　來局冷如冰廪稍不足以供事育庚子嵗大歉<lb/>
<pb n="KR2k0019_WYG_007-21a"/>
　　　亭民相臠肉自捄九竈不烟倖活無幾宿姦陸<lb/>
　　　棍倒持蓮勺撞搪傲睨來者當署涉筆噤不敢<lb/>
　　　問催煎之職至是難為矣東陽厲君夢龍到官<lb/>
　　　庭空皁走案巻塵蕪埜廢盤舍鹺火爝熄上司<lb/>
　　　朱黝紛來自立不容頃於是喟然曰旱魃肆虐<lb/>
　　　饑饉荐臻則鹽不可催銜勒寛縱期㑹玩愒則<lb/>
　　　鹽不可催賂門乘機洗手未及則鹽不可催倚<lb/>
　　　海築塲刮壤聚土暴㬢釣鹹漏竅瀝滷三日而<lb/>
<pb n="KR2k0019_WYG_007-21b"/>
　　　功成驟雨至則前功又廢催鹽之職重難如此<lb/>
　　　廼清苦檢飭奉公竭廉戴月披星鋤獮狡蠧盡<lb/>
　　　心力而為之復鹽竈一所復鹽丁四十餘戸復<lb/>
　　　鹽額一萬六千八十七石有奇一年而鹽塲之<lb/>
　　　課額羨所謂才全而能鉅者也田疇多俾耕且<lb/>
　　　耨戸百有餘家飢者得君之食創亭中路掘土<lb/>
　　　甃砌草塲一十二井渴者得君之漿官浦不通<lb/>
　　　六十餘年叅度高低疏浚約七百餘丈曝灰者<lb/>
<pb n="KR2k0019_WYG_007-22a"/>
　　　得君之水僦居者得君之地省臺剡薦奬諭疊<lb/>
　　　至將以上幕奏辟不曰有功於鹽塲乎哉淳祐<lb/>
　　　五年七月澉人歌舞相告謂厲君歸矣政誠不<lb/>
　　　記何以詔諸　竹窻常棠遂書以記<lb/>
　<lb/>
　<lb/>
　<lb/>
　<lb/>
<pb n="KR2k0019_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海鹽澉水志巻七<lb/>
</p>
<p>
</p>
  </div>
<div>
<head>海鹽澉水志巻八</head> <lb/>
    <p>
<pb n="KR2k0019_WYG_008-1a"/>
欽定四庫全書<lb/>
　海鹽澉水志巻八<lb/>
　　　　　　　　　　　　宋　常棠　撰<lb/>
　　詩詠門<lb/>
　　　題金粟寺菴　　　　　　通判軍府周壽<lb/>
　　　　清池帶蒼巘結搆俯林麓扶疎竹外山相向<lb/>
　　　　隔羅縠老禪謝人境嵗晚收白足誰聆跫然<lb/>
　　　　音息隱尚爭逐通塲作十刼不愧桑下宿定<lb/>
<pb n="KR2k0019_WYG_008-1b"/>
　　　　中觀潮汐絶事心已熟<lb/>
　　　和前韻<lb/>
　　　　招提敞山岩新菴隱岩麓石沼引清流風漪<lb/>
　　　　皺文縠晴暉滿虚室一水含自足<hi>菴前有含暉亭</hi>心<lb/>
　　　　明身宴閑境寂誰㝷逐寒林帶月行夜榻和<lb/>
　　　　雲宿若欲問西來一齋飽秋熟<lb/>
　　　三里塘搯梅　　　　　　監鎮葉樾<lb/>
　　　　扶疎不耐繁華意足自然清絶壁間幻出横<lb/>
<pb n="KR2k0019_WYG_008-2a"/>
　　　　斜只欠紗牕明月<lb/>
　　　弦風亭　　　　　　　　監鎮趙潛夫<lb/>
　　　　恠他蟹舍蠔房地不是吟情住亦難數尺短<lb/>
　　　　牆圍晝寂半鈎疎箔障春寒水生草滿蛙鳴<lb/>
　　　　合日薄花陰鶴夢安底處青衫病司馬浩歌<lb/>
　　　　東望取琴彈<lb/>
　　　税亭即事　　　　　　　監鎮曾焄<lb/>
　　　　林居懶出二十年試吏强書中下考青山自<lb/>
<pb n="KR2k0019_WYG_008-2b"/>
　　　　覺見人羞白髪真成被官惱葛山坐對日無<lb/>
　　　　聊秦望閑看雲却好潮聲自為訴不平誰念<lb/>
　　　　詩人愁欲老<lb/>
　　　題西湖水閣　　　　　　判曹常顓孫<lb/>
　　　　倚湖松竹擁樓臺景物招人得得來誰識我<lb/>
　　　　身非俗物洞門深鎖不容開<lb/>
　　　遊悟空寺<hi>二首</hi>　　　　　梅隱沈叔虞<lb/>
　　　　碧梧低地一聲鵲白鳥浮空三四鷗澉墅湖<lb/>
<pb n="KR2k0019_WYG_008-3a"/>
　　　　邊松石底有人領畧暮天秋<lb/>
　　　　晨出北湖頭午炊南山下飯已撐葉艇來訪<lb/>
　　　　阿蘭若老僧薦茶瓜徘徊簷日斜趺坐燒石<lb/>
　　　　鼎水香浮荇花<lb/>
　　　游若山寺　　　　　　　適軒常令孫<lb/>
　　　　薝蔔花中燕子飛旌旗小隊到招提客車陸<lb/>
　　　　續氊重席僧饌雍容藿間藜文奕已先元墅<lb/>
　　　　奪詩壇漸壓魯山低歸來醉步誰扶杖月在<lb/>
<pb n="KR2k0019_WYG_008-3b"/>
　　　　牛欄西復西　　　　　　　　　　　一<lb/>
　　　秦皇廟　　　　　　　　竹牕常棠<lb/>
　　　　古廟三間矮棘叢帝魂枉自氣凌空早知今<lb/>
　　　　日容身窄前此阿房不作宫<lb/>
　　　花婆井　　　　　　　　前人<lb/>
　　　　一灣秋月浸香痕滌盡山前萬古塵猶記當<lb/>
　　　　時老梳洗淡粧明鏡照眉顰<lb/>
　海鹽澉水志巻八<lb/>
<pb n="KR2k0019_WYG_008-4a"/>
紹定三年鎮尹羅儀甫屬余撰澉水志雖一時編集大<lb/>
畧而儀甫滿去竟弗暇間逾七八政粤嵗既久訂正尤<lb/>
詳因<hi>闕</hi>邊孫君來此聽訟優長遇事練熟雖鎮塲廢壞<lb/>
非疇曩比然能公謹廉敏明燭隱幽才幹有餘趂辦自<lb/>
足爰割已俸售募鐫行水軍袁統制聞而喟然曰是書<lb/>
不刋於鎮税全盛之前乃刋於鎮税彫弊之後甚可嘉<lb/>
已鋭捐梓料肅贊其成噫元和郡縣志丞相李吉甫所<lb/>
制也後三百餘年待制張公始刻於襄陽今余所編澉<lb/>
<pb n="KR2k0019_WYG_008-4b"/>
水志後二十七禩權鎮孫君即鏤於時阜則是書之遇<lb/>
知音又不大可慶耶竹窻常棠書<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷十九</head> <lb/>
    <p>
<pb n="KR2k0023_WYG_019-1a"/>
欽定四庫全書<lb/>
　至元嘉禾志卷十九<lb/>
　　　　　　　　　　　　　元　徐碩　撰<lb/>
　　碑碣<lb/>
松江府<lb/>
　　文宣王廟記<lb/>
至矣哉先儒之稱夫子也子貢則喻諸日月孟子則冠<lb/>
於生民通其祀則韓吏部以社稷為非嚴無其教則杜<lb/>
<pb n="KR2k0023_WYG_019-1b"/>
子美謂庶民之不若是皆傑出意表垂範將來抉狂簡<lb/>
之肺腑判冥頑之耳目膚淺庸鄙又何加乎若乃誦聖<lb/>
籍以知歸服儒衣而不變以嚴師為己任將尊道為士<lb/>
先茍得其人不繋乎位華亭縣者嘉禾郡之劇邑也當<lb/>
土敝水煩之地屬風頽俗雜之餘民無堅正之心世尚<lb/>
剽狡之氣淫神以邀其福佞佛以逃其禍先王之教咸<lb/>
罔聞知廟貌之靈宜夫委頓自錢氏納土宋運有開年<lb/>
厯寖深邑長相繼殊未思政理以五常為本五常由夫<lb/>
<pb n="KR2k0023_WYG_019-2a"/>
子而眀必有所宗是宜崇奉率視如弁髦之敝孰能存<lb/>
愛樹之心介於刹梵之隅甚非尊禮之意今天子眀神<lb/>
所勞禋享聿脩典册攸存牲幣靡闕而況褒成教本位<lb/>
極真王通邑之祠不絶如綫非所以副國章之舉廢俾<lb/>
鄉校之知方少傅劉君是以有志於斯也劉君世編官<lb/>
族代傳素風養勇久負扵一鳴適道無辭扵寸禄下車<lb/>
而姦盗屏假印而獄訟清胥尹伏從閭里競勸當其至<lb/>
止首謁聖師撥蠨蛸而入户庭履蔓草而升堂陛致美<lb/>
<pb n="KR2k0023_WYG_019-2b"/>
且慚於黻冕改為奚及於緇衣列像隳殘侍坐跛倚徘<lb/>
徊瞻覩俯仰咨嗟不易新規曷成大壯爰求隙地得扵<lb/>
縣東營爽塏之基委諸薙氏度中伐之木命以梓人民<lb/>
忘悦使之勞吏謹不愆之素由是重門秘殿敞大厦以<lb/>
耽耽東序西廂亘文㮰而翼翼後乃殖庭之宇用鋪講<lb/>
藝之筵旅楹既閑陋斗室之非度縮版以載見宫墻之<lb/>
特髙而又約奉身之資捐計日之俸儼晬容而允穆餙<lb/>
華衮以鮮輝入室之賢侁侁侍坐陞堂之衆濟濟負墻<lb/>
<pb n="KR2k0023_WYG_019-3a"/>
置孝愛之一人與配侑而兼列如在之威神備矣致誠<lb/>
之典禮敦焉爼豆常聞風雨攸除嗚呼大道既隠眀王<lb/>
不興儒雅之儔沒沒無愧矧夫王猷允塞文令闡揚夫<lb/>
子之英煥然獨久豈獨行於萬里長幼之序有倫如能<lb/>
達彼四方齊魯之風可變執古性惟樂善學媿親師聖<lb/>
難言誠甘取誚互鄉與進冀許偕行直書内疚於無文<lb/>
不朽幸刋於美石時天禧二年嵗次戊午閠四月十有<lb/>
一日陳執古記<lb/>
<pb n="KR2k0023_WYG_019-3b"/>
　　華亭縣學記<lb/>
元祐五年夏四月辛丑左宣徳郎知秀州華亭縣事劉<lb/>
侯初視事越三日癸邜謁先聖廟顧新學有左廡而闕<lb/>
右廡食無庖爨居無什伯之器垣墉不立犬彘得以㳺<lb/>
處而無虞劉侯惻然環視彷徨歸則發政以恵民徐以<lb/>
善言風諭邑内邑内欣喜莫不奔走以承命扵是學始<lb/>
繕完又風諭得衞氏子買國子監書以資諸生乃屬其<lb/>
佐劉發為之記且曰新學之建吾無與也必為記不忘<lb/>
<pb n="KR2k0023_WYG_019-4a"/>
前人之功力耳已而發解官劉侯又以書見速且曰學<lb/>
始謀於陳侯卒建扵陶侯無以吾厠於二人之間劉侯<lb/>
之意固忠厚矣而事在衆人之耳目非可誣也輒廣記<lb/>
而備言之華亭大縣也旁小縣皆有學獨華亭無之葢<lb/>
浙西善事佛而華亭尤甚民有羡餘率盡以施浮屠故<lb/>
其他有所建置莫易以成就先聖廟故在縣治側湫隘<lb/>
卑陋旁不可以為齋館自吳侯為宰已嘗有意遷易然<lb/>
而勸導率不就後三十年而陳侯謐復議建學是時邑<lb/>
<pb n="KR2k0023_WYG_019-4b"/>
人衞公佐率先願獻縣之東南地且求獨建先聖殿歸<lb/>
即築土治木預為户牖加漆飾以湏期㑹期㑹未定陳<lb/>
侯以事去議又罷久之浮屠氏從公佐乞所治材為佛<lb/>
宇公佐曰此材可使之朽腐必欲移用則不可相繼陶<lb/>
侯鎔為政而公佐死浮屠氏又從其子弟求其材為公<lb/>
佐祈福其子弟則今買書者也固執如公佐之意於是<lb/>
邑子朱□朱伯揆周揚許洙白之於陶侯使侯因之白<lb/>
州郡監司曰州郡監司見從吾無不從者四人者乃率<lb/>
<pb n="KR2k0023_WYG_019-5a"/>
衆士人詣郡太守又詣轉運使皆得請遂擇日鳩工而<lb/>
四人實董其役邑人素願盡力者固已各實其言矣而<lb/>
他無助成其事者故積久卒成於劉侯葢若有待焉夫<lb/>
致治不可不先學校雖庸人孺子皆知之學士大夫方<lb/>
士布衣必以是說應有司之求及其入官則背之果何<lb/>
以哉蓋上之有程督者嘗在獄訟簿書而考績不急於<lb/>
教化故也以文盛之時建學校於多士之地或有其意<lb/>
而不能遂其議或遂其議而不能致其事或致其事而<lb/>
<pb n="KR2k0023_WYG_019-5b"/>
不能成其功故發詳記其實以為上下之勸使後之觀<lb/>
者知成功如此其難無致於廢而不治云華亭縣佐劉<lb/>
發記<lb/>
　　記縣學序拜儀<lb/>
雲間士藪也其于道徳之化近於禮宜習顧有因陋未<lb/>
皇革者嵗元日至相與㑹拜浮屠之宫雖至不可得而<lb/>
序期而不至者多有開禧二年汪侯來蒞茲邑纔累月<lb/>
政成博咨風土之舊或舉以告侯慨然曰齒尚於鄉禮<lb/>
<pb n="KR2k0023_WYG_019-6a"/>
眀於學古也吾學於鄞里人講是禮於州校雖異爵者<lb/>
率序以齒倣而行可乎於是陽復之翼日薦紳冠帶總<lb/>
序黌字序立大成殿下潔豆籩釋菜俾士之髙年者主<lb/>
其事禮竟循廡而陞布席進徳堂相嚮而拜少長從其<lb/>
次子弟則列父兄後魚貫雁行誾誾雅雅侯與僚佐盛<lb/>
服觀禮嗣嵗之二日亦如之邑子諸生退而合謀曰是<lb/>
其可不書尊師具儀敬也示化<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>俗仁也貴老順長義<lb/>
也一舉而三善具侯誠知治本歟迺命林卿誌嵗月詔<lb/>
<pb n="KR2k0023_WYG_019-6b"/>
来者林卿昨典番學聞范文正公出守時政用名教厚<lb/>
俗為先州人慕嚮久之不變後進於長者脩慶朔之拜<lb/>
惟謹彭公器資之言實然侯今小試一邑心惟范公是<lb/>
師諸父兄弟盍世守之以無忘鄒魯是邦之意侯名立<lb/>
中故敷學尚書適齋先生之子嘗舉外臺進士官今通<lb/>
朝籍假五品服云亦修挺抜俗人也豈可量哉胡修卿<lb/>
記<lb/>
　　布金院經藏記<lb/>
<pb n="KR2k0023_WYG_019-7a"/>
布金院去邑七十里有上人曰清已者其行淳白善䕶<lb/>
其法所謂慈恵精進者嵗既久閭里莫不嚮焉邑人顔<lb/>
氏子乃首施錢二百萬書其凡所藏經又相與營大屋<lb/>
為輪而環積之其後工未就於是人無逺近爭投以財<lb/>
越二年而告成函以文木襲以綈錦載以華輪瞰以藻<lb/>
閣繚以朱貝負以蚪龍覆以隆厦周以廣廡方琢圎磨<lb/>
眀怪幽巧塗金間碧嚴飾雜繪總用錢千萬前後施者<lb/>
畧數百人煥乎盛哉夫西方之書生滅之極談也生滅<lb/>
<pb n="KR2k0023_WYG_019-7b"/>
者周流而無窮周流之謂迹無窮之謂性迹有去住性<lb/>
無前後萬物見義莫妙乎輪輪之名有二一曰法輪佛<lb/>
之所乘也智慧解脱以動之戒定悲忍以行之小而入<lb/>
乎㣲塵而有餘大而御乎虚空而不能容擬諸形容而<lb/>
莫之能名法輪也其二曰苦輪衆生之所乘也動之以<lb/>
煩惱貪著行之以嗔亂罪害上驅乎天中馳乎人下轉<lb/>
乎地㪚而入乎鬼神之都禽獸之鄉而莫知其歸擬諸<lb/>
形容亦莫之能名苦輪也噫在佛為法在衆生為苦有<lb/>
<pb n="KR2k0023_WYG_019-8a"/>
衆生乃有佛非佛不能度衆生然佛之度衆生也未嘗<lb/>
脱吾輪而載之葢即其所乘而指其所嚮故能方軌同<lb/>
轍而出乎無窮之域焉耳然則凡所論輪者可以普正<lb/>
諸苦随法流轉亦㡬於佛矣輪之成也上人以予善解<lb/>
其義其文足以申贊嘆見屬者不逺千里云嘉祐丁丑<lb/>
嵗十二月壬辰陳舜俞記<lb/>
　　隆平寺經藏記<lb/>
青龍鎮瞰松江上據滬瀆之口島夷閩越交廣之途所<lb/>
<pb n="KR2k0023_WYG_019-8b"/>
自出風檣浪舶朝夕上下富商巨賈豪宗右姓之所㑹<lb/>
也事佛尤盛方其行者蹈風濤萬里之虞怵生死一時<lb/>
之命居者嵗時祈禳吉凶薦衞非佛無以自恃也故其<lb/>
重楹複殿觀雉相望鼓鐘梵唄聲不絶頃寺之𨽻鎮者<lb/>
三獨隆平蔵經未備治平四年邑人陳守通乃始出貲<lb/>
購書而棲經無所沙門道常即法堂舊構合衆力植巨<lb/>
軸貫兩輪納匭五百倣雙林善慧之制藏所謂五千四<lb/>
十八卷者始熈寧五年之季秋成六年之孟春而髹漆<lb/>
<pb n="KR2k0023_WYG_019-9a"/>
繪事所以為莊嚴者垂十年功不克就元豐四年曹侯<lb/>
永逸王侯景宗之来也憫其垂成而廢因籍藏之所入<lb/>
發其端更其徒行清主之未㡬城邑區聚由廬逺而下<lb/>
凡十人不謀而赴隨力之厚薄皆有以相其事規模法<lb/>
象即其畫皆合髙下度數按其體皆可考袤二丈有二<lb/>
其崇加三上為諸天宫者八下為鐡圍山者二承以藻<lb/>
閣覆以重簷八觚竿竦方匭鱗比雲葢雨華繽紛䝉蔽法<lb/>
從導衞循繞環匝翼以天神扶以力士欄栱欒<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>欀牖<lb/>
<pb n="KR2k0023_WYG_019-9b"/>
扶柱皆雕縷刻琢塗金錯采材致其良工盡其巧靡麗<lb/>
侈富言不能既而見者知焉經之費凡三百萬材之費<lb/>
者十之二工之費者十之三髹漆之費者十之四塗繪<lb/>
之費者十之五越眀年元朔合黑白二衆落成之左旋<lb/>
右轉聲蔽鐃鼓觀者為之目眩聞者為之耳徹於是人<lb/>
知方等一乘圓宗十地之為可依也始如来以一大事<lb/>
因縁出見於世曲狥根器巧説譬喻最後乃云四十九<lb/>
年未嘗以一字與人而秘密法藏獨示扵靈山拈花之<lb/>
<pb n="KR2k0023_WYG_019-10a"/>
時則知無説無示者是直說法無聞無得者是直聽法<lb/>
所立文字假名權實是以尊者迦葉之集四筐大智文<lb/>
殊之結八蔵近傳五竺逺被八荒其感應顯異則有若<lb/>
士衡投火而不焦賊徒盗葉而不舉其功徳博大則有<lb/>
若聞一偈而入佛初地待一經而生天七返葢經典所<lb/>
在則為有佛書之虚空天葢上衞況嚴持奉事如此之<lb/>
至哉嗚呼竭大海水盡妙髙山雖筆墨有窮而不能及<lb/>
佛一句少分之義以余之淺陋何以語此而行清數来<lb/>
<pb n="KR2k0023_WYG_019-10b"/>
請文所願贊其成也於是乎書元豐五年春正月馮翊<lb/>
陳林記之襄陽米芾治事青龍賔老相過出此文愛而<lb/>
書之<lb/>
　<lb/>
　<lb/>
　<lb/>
　<lb/>
　至元嘉禾志卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二十七</head> <lb/>
    <p>
<pb n="KR2k0023_WYG_027-1a"/>
欽定四庫全書<lb/>
　至元嘉禾志卷二十七<lb/>
　　　　　　　　　　　　　元　徐碩　撰<lb/>
　　題詠<lb/>
錄事司<lb/>
　　贈錢端公安道兼寄其弟惠山山人<hi>時錢以臺官為秀州監稅</hi>
　　　　　　　　　　　　　　　蘇　軾<lb/>
鴛鴦湖邊月如水孤舟夜傍鴛鴦起平明繫䌫石橋亭<lb/>
<pb n="KR2k0023_WYG_027-1b"/>
慚愧冒寒髯御史結交最晚情獨厚論心無數今有幾<lb/>
寂寞抱關歎蕭生耆老執㦸哀揚子怪君顔采却發秀<lb/>
無乃遷謫反便美天公欲困無奈何世人共抑真疎矣<lb/>
毗陵高山錫為骨陸子遺味泉氷齒賢哉仲氏早拂衣<lb/>
占㫁此山長洗耳山頭望湖光潑眼山下濯足波生指<lb/>
倘容逸少問金堂記與稽康留石髓<lb/>
　　和錢安道寄惠建茶韻<lb/>
我官於南今幾時嘗盡溪茶與山茗胸中似記故人面<lb/>
<pb n="KR2k0023_WYG_027-2a"/>
口不能言心自省為君細說我未暇試評其略似可聴<lb/>
建溪所産雖不同一一天與君子性森然可愛不可慢<lb/>
骨清肉膩和且正雪花雨脚何足道啜過始知真味永<lb/>
縱復苦硬終可錄汲黯少戇寛饒猛草茶無賴空有名<lb/>
高者妖邪次頑礦體輕雖復强浮泛性滯偏工嘔酸冷<lb/>
其間絶品豈不佳張禹縱賢非骨鯁葵花玉<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>不易致<lb/>
道路憂嶮隔雲嶺誰知使者來自西開緘磊落收百餅<lb/>
嗅香嚼味本非别透紙自覺光炯炯粃糠團鳯友小龍<lb/>
<pb n="KR2k0023_WYG_027-2b"/>
奴𨽻日注臣雙井收藏愛惜待佳客不敢包裹鑚權幸<lb/>
此詩有味君勿傳空使時人怒生癭<lb/>
　　寄劉秀川　　　　　　　　　楊大年<lb/>
騎置迢迢阻玉音鱸魚江海遂初心朱絃道直消浮謗<lb/>
春草才多動苦吟震澤折酲千樹橘華亭驚夢九臯禽<lb/>
郡樓晴日東西望幾處甘棠接翠隂<lb/>
　　題招提院靜照堂　　　　　　蘇　軾<lb/>
鳥囚不忘飛馬繫常念馳靜中不自勝不若聴所之君<lb/>
<pb n="KR2k0023_WYG_027-3a"/>
看厭事人無事乃更悲貧賤苦形勞富貴嗟神疲作堂<lb/>
名靜照此語子謂誰江湖隠淪士豈無適時資老死不<lb/>
自惜扁舟自娛嬉從之恐莫見况肯從我為<lb/>
　　又　　　　　　　　　　　　王安石<lb/>
任公蹲㑹稽海上得招提靜照堂新構幽棲客屢攜飛<lb/>
檐出風雨洒翰落虹蜺投老黄塵陌東風路恐迷<lb/>
　　又　　　　　　　　　　　　王　珪<lb/>
身居在城邑趣不落人間門外塵埃滿庭中日月閒潮<lb/>
<pb n="KR2k0023_WYG_027-3b"/>
隨朝梵響雨入定衣班幾欲攜笻去松隂一叩關<lb/>
　　又　　　　　　　　　　　　鄭　獬<lb/>
招提去山逺還似在山家晩日惟歸鳥春風自落花空<lb/>
談消刼火醉墨洒天葩又欲拏舟去清溪月正華<lb/>
　　又　　　　　　　　　　　　范　鎮<lb/>
堂構虚閒處師心靜照中當門是流水滿院来清風趺<lb/>
坐通禪觀高談說性空那知人世上日日有樊籠<lb/>
　　又<lb/>
<pb n="KR2k0023_WYG_027-4a"/>
牛斗光芒下江山形勝中招提萬法本靜照一堂空花<lb/>
木含春意門庭語古風支郎丐詩什愧匪二南工<lb/>
　　又　　　　　　　　　　　　韓　維<lb/>
道人幽棲地瀟洒臨江湖江湖置外物妙觀造無餘匆<lb/>
匆從世役没没已為愚何况毫髮間計畫窮萬殊檻外<lb/>
簷蔔林儿前沈水爐世人欲問道指象聊<hi>闕</hi>
　<lb/>
　　又　　　　　　　　　　　　祖無擇<lb/>
<pb n="KR2k0023_WYG_027-4b"/>
院靜逺囂塵虚堂締構新幾招台嶺客共話沃州春想<lb/>
像山中樂優游物外身公卿詩滿壁雅正日相親<lb/>
　　又　　　　　　　　　　　　閻　詢<lb/>
浙右僧居盛虚堂葺有功迷來隨萬化淨後照三空夜<lb/>
永松軒月秋深竹岸風我心閒已久夢到水鄉中<lb/>
　　又　　　　　　　　　　　　宋敏求<lb/>
叢林起新構燕坐水雲鄉本自禪心靜能令世累忘幡<lb/>
花圍晝永鐘梵度宵長歸裓新篇富籠紗映寶坊<lb/>
<pb n="KR2k0023_WYG_027-5a"/>
　　又　　　　　　　　　　　　吳　充<lb/>
人說招提好師從靜照來親攜玉堂句徐叩蓽門開好<lb/>
事能如此題詩豈易哉明年得東守繫舸一徘徊<lb/>
　　又　　　　　　　　　　　　李大臨<lb/>
地勝堂新構僧閒晝杜門山林誰樂靜城市亦非喧客<lb/>
到空彈指風來不動幡祇應常晏坐對鏡一無言<lb/>
　　又　　　　　　　　　　　　林　億<lb/>
檇李湖山外招提烟靄中靜由諸漏盡照覺萬緣空馬<lb/>
<pb n="KR2k0023_WYG_027-5b"/>
祖傳懐海牛頭住法融誰來訪宗㫖現定即家風<lb/>
　　又　　　　　　　　　　　　張　芻<lb/>
檇李舊禪扉叢林自翠微寺居天外靜僧向日邊歸野<lb/>
水涵齋几閒雲宿釣磯庭前祖來意誰為相依依<lb/>
　　又　　　　　　　　　　　　馮　浩<lb/>
寶坊新搆㫁塵飛宴坐朝朝内外宜一自覺來無相見<lb/>
久忘言後少人知天中月滿雲收夜海底珠明浪靜時<lb/>
頓向此間超十地願將安定證羣疑<lb/>
<pb n="KR2k0023_WYG_027-6a"/>
　　又　　　　　　　　　　　　吳　申<lb/>
高簷飛逺發輝光向此心源黙坐㤀豈憶布金抛舊地<lb/>
便隨飛錫起新堂竹間野鴿聴齋鼔湖上遊人繫夜航<lb/>
却懊未能攀勝境東南雲下欲騰翔<lb/>
　　又　　　　　　　　　　　　王益柔<lb/>
搆堂幽僻㫁塵蹤靜照為名我所通一室可知天下事<lb/>
十方齊見定心中清朝雲散層峯出後夜潮回漲海空<lb/>
檇李禦兒多舊跡幾時煙舸訪支公<lb/>
<pb n="KR2k0023_WYG_027-6b"/>
　　又　　　　　　　　　　　　王　异<lb/>
珍重慧空營妙隠標題靜照作佳名新堂復勝牛車樂<lb/>
舊閣如抛火宅縈<hi>慧空舊主精嚴寺居安隠閣經嘉祐丁酉火鞠為煨燼今住招提院復創</hi>
<hi>此堂故有是句</hi>萬慮根源塵外息一軒景物鑑中明夜深晏坐<lb/>
心虚寂檀蕙煙微風月清<lb/>
　　又　　　　　　　　　　　　秦　玠<lb/>
物外物何有物心須盡除始能為靜照得到便空虚性<lb/>
理自澄寂世緣終<hi>闕</hi>　飄然飛錫去持此保安居<lb/>
<pb n="KR2k0023_WYG_027-7a"/>
　　又<lb/>
靜本天之性心因識始明搆堂來善衆傳法立佳名坐<lb/>
見靈禽集閒思土水平我緣簮紱累未得叩禪扃<lb/>
　　又<lb/>
羨師遺世網舊隠敞新堂月白秋庭小風清晝榻凉倦<lb/>
遊輕勢利歸夢在滄浪滿箧朝賢句孤雲出帝鄉<lb/>
　　又<lb/>
選勝搆窻扉朝嵐更夕暉無人清磬度有伴白雲飛洗<lb/>
<pb n="KR2k0023_WYG_027-7b"/>
鉢江鷗下開簾野鶴歸誰能了方寸來此共忘機<lb/>
　　又　　　　　　　　　　　　錢　藻<lb/>
去年秀水拍橋深聞說幽堂綠水臨自愧塵埃逢澤上<lb/>
空思瀟洒太湖隂經臺罷講龕紅雨齋鉢留糧下翠禽<lb/>
應是禪機終息處不須此外覔雙林<lb/>
　　又　　　　　　　　　　　聞人安道<lb/>
清虚結宇卜居新寂靜標名欲性純直向萬緣無㫁處<lb/>
應為一念不生人風幡震動殊非閙水月澄明未是真<lb/>
<pb n="KR2k0023_WYG_027-8a"/>
宴坐經行惟此地箇中消息與誰親<lb/>
　　又　　　　　　　　　　　　任　恬<lb/>
門揜世人外幽棲向此堂一心能自盡萬事即都忘塵<lb/>
冷孤蟾白庭空異草香何須隠林壑處處可韜光<lb/>
　　又　　　　　　　　　　　　俞希白<lb/>
檇李招提好新堂向靜開因名求定慧對鏡悟西來夜<lb/>
席常留月寒堦暗落梅師歸得真趣無復顧塵埃<lb/>
　　又　　　　　　　　　　　　牟景先<lb/>
<pb n="KR2k0023_WYG_027-8b"/>
金色成千界毫光燭萬緣堂名斯擬象法眼示通圓座<lb/>
踞軒楹内明觀善惡前吾當除滯見清信奉周旋<lb/>
　　又　　　　　　　　　　　　劉　攽<lb/>
千金買境欲辭喧長日觀心復照昏多少勝緣從靜起<lb/>
為師無意入都門<lb/>
　　又　　　　　　　　　　　　陸　伸<lb/>
閒房増締搆晏座隔囂埃屋木不加飾庭花時自開虚<lb/>
明殊止水寂絶等寒灰齋外無餘事欣逢高士來<lb/>
<pb n="KR2k0023_WYG_027-9a"/>
　　又　　　　　　　　　　　聞人安壽<lb/>
名藍幽隠愜高情雅搆堂深豁眼明萬慮已平心可鑑<lb/>
一軒安處道由生花縈寶砌當春盛香馥金爐滿座清<lb/>
復有簮纓乗興賞留題佳句徧雕甍<lb/>
　　又　　　　　　　　　　　　李　常<lb/>
藻户面通漕飛甍出重城堂成未遑息復作千里行塵<lb/>
埃袖短褐䝉暑踏寒氷其求異求食志欲詩編盈寧辭<lb/>
閽吏慢聊為一堂榮都城競名利日出車馬聲誰云方<lb/>
<pb n="KR2k0023_WYG_027-9b"/>
外士奔走亦有營惟靜制衆動自照中乃明胡為撓山<lb/>
水風急帆更輕嵗闌去勿緩恐負新堂名<lb/>
　　又　　　　　　　　　　　　王　存<lb/>
曽過檇李古禪關十五年來夢想間聞說新堂増勝概<lb/>
可憐遊客變衰顔香檀印篆銷晨暮題墨籠紗記徃還<lb/>
能了一心隨處靜少須辛苦逺人寰<lb/>
　<lb/>
　至元嘉禾志卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二</head> <lb/>
    <p>
<pb n="KR2k0023_WYG_002-1a"/>
欽定四庫全書<lb/>
　至元嘉禾志卷二<lb/>
　　　　　　　　　　　　　元　徐碩　撰<lb/>
　　城社<lb/>
嘉興路<lb/>
路城按舊經云羅城周囘一十二里高一丈二尺厚一<lb/>
　　丈五尺子城周囘二里十步高一丈二尺厚一丈<lb/>
　　二尺宋宣和年間知州宋昭年嘗更築德祐元年<lb/>
<pb n="KR2k0023_WYG_002-1b"/>
　　守臣余安裕重修諮議劉漢傑董其役且增築保<lb/>
　　障聖朝至元十三年羅城平子城見存羅城元有<lb/>
　　四門東門舊曰青龍門後改為春波西門舊曰永<lb/>
　　安門後改為通越南門舊曰廣濟門後改為澄海<lb/>
　　北門舊曰望京門後改為望雲續又改為望呉而<lb/>
　　門又分為水旱門門各有樓惟澄海水門樓<lb/>
　　因徐珉作亂遂廢聖朝至元十三年後門樓<lb/>
　　亦間廢<lb/>
<pb n="KR2k0023_WYG_002-2a"/>
路社壇舊經六子城西北一里八十步今在澄海門内<lb/>
　　西北一百步<lb/>
松江府<lb/>
府城舊為縣城周囘一百六十丈高一丈二尺厚九尺<lb/>
　　五寸後無之宋紹興乙亥嵗酒務鑿土得唐燕胄<lb/>
　　妻朱氏墓碑以咸通八年窆於華亭縣城西一里<lb/>
　　鄉名修竹是唐之置縣固有城矣廢興之由不得<lb/>
　　而詳焉縣境内西南稱南城亦不可曉<lb/>
<pb n="KR2k0023_WYG_002-2b"/>
古城在華亭縣西六十里按祥符圖經所載也今未詳<lb/>
　　所在<lb/>
府社壇舊為縣社在華亭縣西北二里<lb/>
嘉興縣<lb/>
縣城按舊經云周囘二百二十五步宋淳熙間僅餘一<lb/>
　　百步今皆無之矣<lb/>
檇李城在縣南四十五里高二丈厚一丈五尺後廢按<lb/>
　　舊經故戰場在縣南四十五里夾谷中即秦長水<lb/>
<pb n="KR2k0023_WYG_002-3a"/>
　　縣古檇李城也史記載吳王傷指卒於此吳記曰<lb/>
　　谷中有城故由拳縣治也即吳之柴辟亭神異傳<lb/>
　　曰由拳縣秦長水縣也始皇時縣有童謠曰城門<lb/>
　　當有血城陷沒為湖有老嫗聞之憂懼且往窺城<lb/>
　　門門侍欲縛之嫗言其故嫗去後門侍殺犬以血<lb/>
　　塗門嫗又往見血走去不敢顧忽有大水漲欲沒<lb/>
　　縣主簿令吏入白令令見吏曰何忽作魚吏又曰<lb/>
　　明府亦作魚遂乃淪陷為谷矣因曰長水城水曰<lb/>
<pb n="KR2k0023_WYG_002-3b"/>
　　谷水也<lb/>
射襄城在縣東北三十里後廢<lb/>
何城去縣一百里吳王所築後廢<lb/>
東顧西新南于北主四城嘉禾百詠注云吳越戰爭時<lb/>
　　所築後廢<lb/>
縣社壇舊在縣西南一里一百三十步後移在精嚴寺<lb/>
　　前壇宇廢圯宋宰李時習修之有舊碑沒於眢井<lb/>
　　中今止存敗屋為鋪軍所據<lb/>
<pb n="KR2k0023_WYG_002-4a"/>
海鹽縣<lb/>
縣城周囘一百七十步高一丈二尺五寸厚一丈後廢<lb/>
古城在縣東南五十步<lb/>
歟城在縣西北一十八里周囘一里今止有歟城橋城<lb/>
　　不存<lb/>
故邑城在縣東北三十六里周囘半里<lb/>
縣社壇在縣西南半里<lb/>
崇德縣<lb/>
<pb n="KR2k0023_WYG_002-4b"/>
縣四城在邑境者三<hi>官城屬鹽官</hi>𫝊皆吳王所築遺址尚存<lb/>
　　何城在縣西二里晏城在縣東北二十里萱城在<lb/>
　　縣東三十里張堯同賦何城曰報越心何壯貪齊<lb/>
　　意已輕忠言殊不聽何用築斯城<lb/>
縣社壇在縣西二百步入門而南有齋㕔三楹㕔之南<lb/>
　　五壇壇各有三級<hi>風伯雷雨師</hi>繚之以牆㕔值宋政和<lb/>
　　間重修社壇碑記磨滅幾不可讀大率全備勅牒<lb/>
　　之語勅牒則盡述江東提舉沈延嗣奏請之辭當<lb/>
<pb n="KR2k0023_WYG_002-5a"/>
　　時按式圖鏤版行下故式圖刻在碑首歴年雖久<lb/>
　　壇制如式<lb/>
　　坊巷<lb/>
錄事司<lb/>
迎年坊在春波門内<lb/>
　　名義舊名春波今改是名蓋取迎青帝於郊祈福<lb/>
　　豐年之義<lb/>
正興坊在朱巷<lb/>
<pb n="KR2k0023_WYG_002-5b"/>
　　名義舊名永興後改是名蓋取經正則庶民興之<lb/>
　　義<lb/>
登春坊在春波門内<lb/>
　　名義通春波門故取熙熙然如登春臺之義<lb/>
宜民坊在嘉興縣前<lb/>
　　名義通嘉興縣故取豈弟君子宜民宜人之義<lb/>
流虹坊在興聖寺西<lb/>
　　名義巷有興聖禪院乃宋孝宗毓聖之地故取華<lb/>
<pb n="KR2k0023_WYG_002-6a"/>
　　渚流虹女節感而生少昊之義<lb/>
好德坊在鹽倉巷<lb/>
　　名義巷有晉歌妓蘇小卿之墓故立是名欲使人<lb/>
　　知有好色不如好德之義<lb/>
通津坊在府東灣<lb/>
　　名義坊近水故立是名<lb/>
聨魁坊在倪家橋<lb/>
　　名義舊名褒孝以宋嘉定十一年里人有陳姓第<lb/>
<pb n="KR2k0023_WYG_002-6b"/>
　　四子者剖心藥親之疾特立此以褒其孝壬寅冬<lb/>
　　郡守倪祖常改是名<lb/>
蘭錡坊<lb/>
　　名義宋于太尉居焉故取吳都賦陳兵而歸蘭錡<lb/>
　　内設之義<lb/>
碧漪坊在嘉興縣西北<lb/>
　　名義舊曰集賢通天心湖故改是名<lb/>
集僊坊<lb/>
<pb n="KR2k0023_WYG_002-7a"/>
　　名義巷通隱真道院因仙人劉高嘗至此故立是<lb/>
　　名蓋效唐人以集仙名館之義<lb/>
青緺坊<lb/>
　　名義宋胡安撫居焉安撫名與可子孫皆把麾故<lb/>
　　取東郭先生𫝊青緺之義<lb/>
環闉坊<lb/>
　　名義在府後門之東偏通囘環子城之路詩云出<lb/>
　　其闉闍注闉曲城也故以此名<lb/>
<pb n="KR2k0023_WYG_002-7b"/>
旌烈坊在郡治北<lb/>
　　名義巷有郡神楊將軍廟故立此名以旌將軍之<lb/>
　　休烈<lb/>
聽履坊<lb/>
　　名義西河上宋有王尚書希呂宅故取聽履上星<lb/>
　　辰之句<lb/>
卿月坊<lb/>
　　名義宋有趙少尹宅故取卿士惟月之義<lb/>
<pb n="KR2k0023_WYG_002-8a"/>
祥鱣坊<lb/>
　　名義近郡文學㕔故取楊震鸛雀銜三鱣之祥<lb/>
杏壇坊<lb/>
　　名義在路學前故取孔子杏壇絃歌之義<lb/>
鳳池坊<lb/>
　　名義宋有婁參政機府故標中書鳳池之榮觀<lb/>
百福坊<lb/>
　　名義巷通天慶觀故取旱麓受祖申以百福之義<lb/>
<pb n="KR2k0023_WYG_002-8b"/>
封祝坊<lb/>
　　名義巷通祥符寺乃宋時聖節祝聖之所故取華<lb/>
　　封人祝堯之義<lb/>
介寧坊<lb/>
　　名義俗曰陳婆兒巷婆媪乃婦人高年者之稱也<lb/>
　　故取介爾景福壽考且寧之義<lb/>
尊耉坊<lb/>
　　名義俗曰老人局故立此名蓋取尊事黄耉之義<lb/>
<pb n="KR2k0023_WYG_002-9a"/>
率育坊<lb/>
　　名義俗曰楊洗麩巷故立此名蓋取毛詩帝命率<lb/>
　　育之義<lb/>
斯才坊<lb/>
　　名義俗曰馬坊巷故立此名蓋取駉詩斯馬斯才<lb/>
　　之義<lb/>
咸中坊<lb/>
　　名義俗曰幢子巷乃宋刑人於市之所故立此名<lb/>
<pb n="KR2k0023_WYG_002-9b"/>
　　蓋取呂刑咸中有慶之義<lb/>
聚桂坊<lb/>
　　名義舊名神童蓋市心有唐堯臣包時習與弟時<lb/>
　　中時飛俱中童科後徐聞詩又以童科第進士故<lb/>
　　也堯臣後人夢符震龍天麟又相繼擢第景定庚<lb/>
　　申請於郡改是名<lb/>
豐衍坊<lb/>
　　名義通慈濟倉故以是名<lb/>
<pb n="KR2k0023_WYG_002-10a"/>
美俗坊<lb/>
　　名義通瓦子故立是名欲以美汙俗也<lb/>
靈光坊在驛巷<lb/>
　　名義通靈光寺故立是名<lb/>
移風坊<lb/>
　　名義通西瓦子故立是名欲移風易俗也<lb/>
鄉道坊<lb/>
　　名義在河道人巷口故以是名<lb/>
<pb n="KR2k0023_WYG_002-10b"/>
通闠坊<lb/>
　　名義在府後橋之西偏通大市故取吳都賦横闤<lb/>
　　闠而流溢之義李周翰注曰闤闠乃市門也<lb/>
織雲坊<lb/>
　　名義通蔡織紗巷故立是名蓋取天孫巧織雲錦<lb/>
　　裳之義<lb/>
燕春坊<lb/>
　　名義巷通酒庫熙春樓故立是名蓋取遊燕之義<lb/>
<pb n="KR2k0023_WYG_002-11a"/>
四騏坊<lb/>
　　名義宋有馬太尉定逺居焉故立是名蓋取毛詩<lb/>
　　方叔率止乘其四騏之義<lb/>
鳴社坊<lb/>
　　名義通社壇李蕭逺運命論里社鳴而聖人出是<lb/>
　　郡為宋孝宗毓聖之地故因社名坊<lb/>
輕裘坊<lb/>
　　名義宋竇安撫居焉竇常帥襄陽故立是名蓋取<lb/>
<pb n="KR2k0023_WYG_002-11b"/>
　　羊祜輕裘緩帶之義<lb/>
通明坊在醋坊橋<lb/>
　　名義舊在顧市橋後移於此路通南門因取離明<lb/>
　　之義<lb/>
爰穡坊<lb/>
　　名義俗曰糖巷因取土爰稼穡稼穡作甘之義<lb/>
勸善坊<lb/>
　　名義通咸中坊刑人之所尚書多方云殄戮多罪<lb/>
<pb n="KR2k0023_WYG_002-12a"/>
　　亦克用勸孔子傳曰戮衆罪亦能勸善因立此名<lb/>
暨容坊<lb/>
　　名義通南營因取禮記玉藻戎容暨暨之義<lb/>
天祿坊<lb/>
　　名義在石獅子巷天祿辟邪乃獅子之𩔖也故以<lb/>
　　是名<lb/>
閱武坊<lb/>
　　名義通教場因取春秋大閱之義<lb/>
<pb n="KR2k0023_WYG_002-12b"/>
歸鶴坊<lb/>
　　名義舊曰華表後改是名蓋取丁令威去家十年<lb/>
　　今始歸之義<lb/>
清瑞坊<lb/>
　　名義南通澄海門因取五百年海清瑞應之義<lb/>
格真坊<lb/>
　　名義通崇道宮因取感格上真之義<lb/>
向葵坊在府治前<lb/>
<pb n="KR2k0023_WYG_002-13a"/>
　　名義以其東嚮故取葵花向太陽而開之義<lb/>
依蓮坊<lb/>
　　名義通節推㕔因取泛綠水依芙蕖之義<lb/>
望恩坊<lb/>
　　名義巷口之西有橋曰望恩故以此名<lb/>
寶花坊<lb/>
　　名義路通寶花寺因以名<lb/>
皇華坊<lb/>
<pb n="KR2k0023_WYG_002-13b"/>
　　名義宋浙西提舉任清叟居於此故立是名蓋取<lb/>
　　皇華使臣之義<lb/>
廣平坊<lb/>
　　名義通廣平橋因以名<lb/>
擁麾坊<lb/>
　　名義宋有陳知軍宅故立是名<lb/>
敷閏坊<lb/>
　　名義在油車巷故以是名<lb/>
<pb n="KR2k0023_WYG_002-14a"/>
崇梵坊<lb/>
　　名義通兜率寺故以是名<lb/>
欽祐坊<lb/>
　　名義通天寧寺欽奉宋徽宗香火是為祐陵故以<lb/>
　　是名<lb/>
遺愛坊<lb/>
　　名義有普寧王廟古傳嘉興縣令有善政天降一<lb/>
　　銅棺蓋自開縣令入焉吏挽留之遂折臂故名遺<lb/>
<pb n="KR2k0023_WYG_002-14b"/>
　　愛<lb/>
六一坊<lb/>
　　名義通天慶觀取東坡天慶觀賦六壯一穉之義<lb/>
　　或謂六一居士後人居焉或謂宋陳賢良為東坡<lb/>
　　六客之一世居白牛因名此以表之<lb/>
政桴坊<lb/>
　　名義在王鞔鼔巷故取善政致和猶桴鼓之義<lb/>
阜通坊<lb/>
<pb n="KR2k0023_WYG_002-15a"/>
　　名義通稅務因取周禮商賈阜通貨賄之義<lb/>
金佗坊<lb/>
　　名義舊通趙郡王府因取王印金槖佗之義<lb/>
燕支坊<lb/>
　　名義通燕支橋因以是名<lb/>
澄觀坊<lb/>
　　名義通楞嚴十六觀堂因以名<lb/>
繪麟坊<lb/>
<pb n="KR2k0023_WYG_002-15b"/>
　　名義通金山大王廟大王即霍光也因取繪形麟<lb/>
　　閣之義<lb/>
東陵坊<lb/>
　　名義巷有石井欄象𤓰俗曰甜𤓰井因取東陵侯<lb/>
　　種𤓰之義<lb/>
繡衣坊<lb/>
　　名義宋延安撫居焉延持使節故立此名以表繡<lb/>
　　衣之榮<lb/>
<pb n="KR2k0023_WYG_002-16a"/>
瑞龜坊<lb/>
　　名義通精嚴寺嘗獲靈龜故立此名<lb/>
流化坊<lb/>
　　名義通水纂橋水乃流動之物故名流化<lb/>
興賢坊<lb/>
　　名義在貢院前因取賓興賢能之義後因鄭守定<lb/>
　　重修貢院而去之改立興賢館今皆廢<lb/>
松江府<lb/>
<pb n="KR2k0023_WYG_002-16b"/>
顯善坊在府東南二百五十步<lb/>
勸義坊在府西南五百四十步<lb/>
　　名義宋有縣令楊潛因邑有孝義者特表之以感<lb/>
　　化里俗云<lb/>
石獅巷在府東一百二十步<lb/>
　　名義巷有石獅故以名<lb/>
石條巷在府東六十步<lb/>
倉橋巷在府東一百步<lb/>
<pb n="KR2k0023_WYG_002-17a"/>
　　名義舊有米倉在巷北因以名<lb/>
郭門巷在府東一百七十步<lb/>
　　名義巷以西曰坊郭東曰附郭今名楊賣柴巷<lb/>
鹽倉巷在府西一十步<lb/>
廣明橋巷在府西四十步<lb/>
前巷在府西六十步<lb/>
後巷在府西八十步<lb/>
亭橋巷在府西一百三十步<lb/>
<pb n="KR2k0023_WYG_002-17b"/>
東私路巷在府西二百五十步<lb/>
西私路巷在府西二百六十步<lb/>
福順廟巷在府西三百步<lb/>
莫家巷在府西三百五十步<lb/>
竹木巷在府南二十步<lb/>
城隍廟巷在府南二十步<lb/>
廟巷在府南六十步<lb/>
金山忠烈廟巷在府南七十步<lb/>
<pb n="KR2k0023_WYG_002-18a"/>
石碑巷在府南八十步<lb/>
紀家巷在府東南一百三十步<lb/>
毬場巷在府東南一百五十步<lb/>
石幢巷在府西南一百五十步<lb/>
童家巷在府西南一百八十步<lb/>
陸家巷在府西南二百三十步<lb/>
丘家灣在府東北一百八十步<lb/>
田家灣在府西南三百五十步<lb/>
<pb n="KR2k0023_WYG_002-18b"/>
海鹽縣<lb/>
字民坊在縣前<lb/>
　　名義縣令乃字民之官故以名<lb/>
聞琴坊在縣東南<lb/>
　　名義取宓子賤單父鳴琴之義<lb/>
宣化坊在縣西<lb/>
　　名義前漢董仲舒策云縣令所使承流宣化也故<lb/>
　　以名<lb/>
<pb n="KR2k0023_WYG_002-19a"/>
定民坊<lb/>
　　名義取易履卦辨上下定民志之義<lb/>
衆安坊<lb/>
熙春坊<lb/>
迎恩坊在縣西栅<lb/>
　　名義凡恩詔必於此地迓之故以名<lb/>
起潛坊在福業院前<lb/>
　　名義福業院有龍湫因取起潛龍之義<lb/>
<pb n="KR2k0023_WYG_002-19b"/>
喜雨坊在福業院前<lb/>
　　名義福業觀音院乃禱雨之所因取春秋喜雨有<lb/>
　　志乎民之義<lb/>
甘泉坊<lb/>
　　是邑舊有坊十名曰海瑞海倉海晏海康海清海<lb/>
　　安海豐海熙海潤海阜聖朝至元乙酉縣尹顧泳<lb/>
　　改今名<lb/>
崇德縣<lb/>
<pb n="KR2k0023_WYG_002-20a"/>
狀元坊在崇福寺西趙家巷今廢<lb/>
　　名義因狀元沈徽學舊居此因以名<lb/>
五桂坊<lb/>
　　名義以莫氏五子登第建又有蔡氏兄弟居是坊<lb/>
　　故又立桂華里以榮之<lb/>
襲桂坊<lb/>
　　名義宋陸氏兄弟子姪聨登第建<lb/>
榮桂坊在塘之東岸入縣庠路今廢<lb/>
<pb n="KR2k0023_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷二<lb/>
</p>
<p>
</p>
  </div>
</body>
</text>
</TEI>
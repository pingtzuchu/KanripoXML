<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二十五</head> <lb/>
    <p>
<pb n="KR2k0023_WYG_025-1a"/>
欽定四庫全書<lb/>
　至元嘉禾志卷二十五<lb/>
　　　　　　　　　　　　　元　徐碩　撰<lb/>
　　碑碣<lb/>
崇徳縣<lb/>
　　縣記<lb/>
縣治自羅建炎兵火鞠為茂草乃寓于邑之廣法院所<lb/>
謂囹圄帑藏案籍吏舎紛雜莫辨無庭除以别官曹訟<lb/>
<pb n="KR2k0023_WYG_025-1b"/>
輩氣息相屬每郡吏追呼徑造屏間如是者葢二十有<lb/>
四年揚始至旬日慨然欲遷之方積逋日支俱不給奚<lb/>
能侵于官是嵗適澇常賦輸且艱其忍裒諸民朝思夕<lb/>
慮鳩工之計藐始也一日院僧如琳等數輩執幅紙郤<lb/>
進退若無所措狀問之則曰縣居寄此久矣齋粥無炊<lb/>
㸑之所夏臘廢戒律之儀僦諸民間與俗何異願以殿<lb/>
後重屋之屬移為縣宇小大餘五十間蓋前百年之良<lb/>
材也揚嘉其言而納之乃涓日相視舊址首度土功繚<lb/>
<pb n="KR2k0023_WYG_025-2a"/>
以垣墻先剏圜扉次立㕔事及旁吏舎中門環廡于是<lb/>
粗備豪右助金者一千七百餘緡助材者鉅細一百七<lb/>
十餘事凡傭食之費取諸其間出納之數具如案籍有<lb/>
司掌之故興作而民不知始謀而郡弗沮究其所自則<lb/>
如琳輩之功也揚何力焉來者願毋擾廣法之衆使揚<lb/>
無媿于永久幸矣紹興乙亥六月甲申右文林郎知秀<lb/>
州崇徳縣主管勸農公事黄揚記<lb/>
　　縣樓記<lb/>
<pb n="KR2k0023_WYG_025-2b"/>
環百里而為邑視古子男由唐以前事權之重至得擅<lb/>
生殺本朝約四海於禮制之中一民一物皆聴命於上<lb/>
守將之權輕則縣令之權尤輕然有人民社稷教化政<lb/>
令之所出獄訟財賦之所繫人生安危休戚之所始則<lb/>
權雖輕而任實重故縣令之所治不肅則吏民不威凡<lb/>
縣邑門皆有樓樓設鼓若刻漏所以授天時聳吏治嚴<lb/>
晝而警夜者也崇徳自晉天福中得七鄉為縣地褊而<lb/>
版計繁又適當孔道舟車旁午將迎應接之費十倍它<lb/>
<pb n="KR2k0023_WYG_025-3a"/>
邑前後令往往以罷輭不堪任譴間號有材力者亦不<lb/>
過埋頭于簿書期㑹僅僅辦集膳三年去則已矣其出<lb/>
而聴政入而安身之所猶得以逆旅傳舎視之況斯樓乎<lb/>
寳慶乙酉東陽樓君實來敏而有吏能始至則究極源<lb/>
流疏剔弊蠧發為條教具有繩凖粤明年財用沛饒積<lb/>
逋宿負悉上于府則以餘貲躬自程廣啓心聚財創樓<lb/>
于縣門之上首丙戌孟冬迄丁亥二月落成朱甍雲齊<lb/>
畫棟山峙雕欄綠楯髹窻堊壁外掲巨扁中立大鼓晝<lb/>
<pb n="KR2k0023_WYG_025-3b"/>
刻宵漏一毫不忒既成復撤新東序而枕河流導堙為<lb/>
通石梁跨河去庳為崇於是邑人之往來者載觀忻如<lb/>
儼如不意父母之邦忽有此新美也夫天下之理公則<lb/>
一私則萬殊一則事舉而無不宜萬殊則欲動而輒礙<lb/>
今君以官事興役不取之民不斂之吏人知其役而不<lb/>
知其費此非天之生財豐于今而嗇于昔也公與私之<lb/>
間耳邑人嘉君能起數百年之曠闕新一縣之耳目屬<lb/>
余為記顛末余應之曰君子莫大乎與人為善余也何<lb/>
<pb n="KR2k0023_WYG_025-4a"/>
敢不揚令之善而慰邑人與善之思乎於是為之記君<lb/>
名演字伸甫襄靖公之曽孫云紹定二年四月望日承<lb/>
議郎行秘書省校書郎吳潜記<lb/>
　　新建行衙記<lb/>
語溪拱天闕百里而近使星次舎無弭節所頗失事上<lb/>
之禮臺府幕屬臨莅寢餗託諸僧舎令佐解龜徯代則<lb/>
或僦或假尤弗稱也市南臨衢瀕河官有敗屋數間丞<lb/>
廨廢蹔寓上漏下濕欲壓既遷新居令黄君相地之宜<lb/>
<pb n="KR2k0023_WYG_025-4b"/>
差二月己亥之榖興工改築為行衙揖客有㕔燕息有<lb/>
堂主廊翼室庖湢悉備對門越街繚以短垣又有登艦<lb/>
之亭尉張君思政顓董其事不踰月而落成迺俾巖穴<lb/>
士為之記辭弗獲因即而問之吾邦財計素匱號難治<lb/>
去年夏君始來即修學校興建課㑹尋訪故實彚次圖<lb/>
志它如春風一樓欲仆久矣遊者疾趨而過指顧而雄<lb/>
壮猶昔皆非空拳可致今茲役作而民不知輪奐而邑<lb/>
壮觀其道果何以君笑曰吾以家事為之則易以傳舎<lb/>
<pb n="KR2k0023_WYG_025-5a"/>
觀之則沮夫一縣之嵗計<hi>闕</hi>　　　　　惟𣙜酤逋積不<lb/>
支豈可但諉之民醨薄不售先當反之於已戴星倉庾<lb/>
㡬嵗月㮣平而樂輸是知其良心固存也麯<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>泉齊有<lb/>
攸司任専則弊革是以酒止之易舉也竭心思以堕姦<lb/>
委僚友以共濟上供俱辦課息微衍不蓄不獻隨事力<lb/>
而為之耳愚也聞之矍然而起曰命之矣君名元旦字<lb/>
致君㑹稽人尚書宣獻公之孫也平易近民庭無留訟<lb/>
囹圄久虚是皆可書者抑聞之宣獻公昔宰嘉興以蕞<lb/>
<pb n="KR2k0023_WYG_025-5b"/>
<hi>闕</hi>　　　　　　　　猶在葢其家有縣圃云淳祐十<lb/>
一年三月初九日㕓下吟隠錢達善記<lb/>
　　主簿㕔記<lb/>
山房周先生與余家二父同舎同年余羣從多師焉慕<lb/>
元鯉之問對友茂洪他年茂洪屬其子孺文于余從兄<lb/>
而事之至于今不替甫踰弱冠主語溪簿凛凛懼弗勝<lb/>
每事問若振䇿于邁而未知津者迪之寖明而其氣亦<lb/>
勇吾兄每稱之曰周文卿克充厥知且有志推行之矣質<lb/>
<pb n="KR2k0023_WYG_025-6a"/>
諸事猶信㕔廨舊在邑西南燬宣和間寄梵宇㡬有年<lb/>
最後徙就民居嘉定初得之<hi>闕</hi>　　地卑濕滋易敗曩<lb/>
廷評下君璹昉建西㕔事餘將盡新之未及為而去低<lb/>
簷腐柱岌岌如初端平乙未冬文卿始至勾稽惟謹不<lb/>
敢議也事久乃曰卑官矮屋宜也抑吾有未安者吾奉<lb/>
板輿處沮洳地晨昏懼將壓得為孝乎是心慊然明年<lb/>
改嘉熙時向暑亟捐俸五十萬為屋三楹于堂西偏體<lb/>
慈意植萱焉官卑而見彌髙屋矮而心甚長自是葢益<lb/>
<pb n="KR2k0023_WYG_025-6b"/>
明習矣職兼竹木務乃稽溢額之無歸者銖積之盡三<lb/>
嵗無㡬何復佐以奉與前此市材鳩工而悉創之以二<lb/>
年戊戌良月己未成端治事㕔前敞崇軒夾以修廡東<lb/>
附挟屋後列過道三而隆其中為庭以屬之堂通為屋<lb/>
二十一間謂舊堂猶可支葺之咸増基二尺惟門始仍<lb/>
其初翼乎棟甍煥乎紛雘其下百具亦至是備精好與<lb/>
屋稱未知宣和間規模若何今之來者無棲枳歎矣既<lb/>
竣役以書屬余記余謂屋之成有數存文卿正諧其數<lb/>
<pb n="KR2k0023_WYG_025-7a"/>
耳其尤可欽者仕與學相發以充所性而推之于事也<lb/>
昔孟子言之以能充其𩔖善推所為曉來世其教宏矣<lb/>
知之而不能致其明行之而不能致其勇藉使問而得<lb/>
通津其能有進乎文卿言語恂恂佩服舒舒乃獨蚤夜<lb/>
孳孳以䇿其進見愈晰則為之愈果殆未易量也秩滿<lb/>
矣行益顯願益勉之移孝於忠就其大者逺者以昌厥<lb/>
先祖父之學非余兄弟之望歟書此復之非記也如欲<lb/>
劖之以詔後人似非無益之談從政郎行太學正釣臺<lb/>
<pb n="KR2k0023_WYG_025-7b"/>
洪揚祖撰<lb/>
　　縣學記<lb/>
韓退之為處州孔子廟碑曰自天子而下得通祀而徧<lb/>
天下者惟社稷與孔子然其祀事皆無如孔子之盛所<lb/>
謂生人以來未有如孔子者此其效與昔嘗以謂退之<lb/>
失言祀事之盛衰其得失在後世孔子何與焉使孔子<lb/>
無一豚肩之饗于墟墻之間何損其為聖人以舜禹之<lb/>
巍巍不得有天下至孔子乃待祀事然後尊與其智足<lb/>
<pb n="KR2k0023_WYG_025-8a"/>
以知聖人孟子獨稱宰我子貢有若如子路親事孔子而<lb/>
師之然猶有所不說知孔子為難則譽孔子固宜難也<lb/>
治天下國家其上至於無以加下至於匹夫販婦得有<lb/>
其四體髪膚者捨孔子之道不可此天下所共知者聖<lb/>
人之迹也至其卓然有所立雖顔子欲從之而有不能<lb/>
者故先王擇天下宿艾舒火之才以為公卿郷老使率<lb/>
其屬以興四方之俊異禮樂法度秋陽江漢以曝濯之<lb/>
猶懼其不能進茍為不至乎此而僅存其末迹則道或<lb/>
<pb n="KR2k0023_WYG_025-8b"/>
㡬乎息矣吳越多山而湖澤<hi>闕</hi>　　　　　　涯渚之間<lb/>
不辨牛馬崇徳居山澤之介孔道四出戰國之時闔閭<lb/>
勾踐嘗大戰于檇李禦兒之間裂其地而守之至今墟<lb/>
壠綱絡稻蟹之利轉徙數州元豐八年括蒼吳君伯學<lb/>
為是邑也始為築宫廟以祀孔子聚學者擇經師而教<lb/>
之以義理行能不茍使之為文章誦習務中有司之程<lb/>
而已倍髙為堂燕有二室繚以環廬豐約稱事四方士<lb/>
聞令賢皆來學惟恐在後崇徳為逺邑縣令為小吏興<lb/>
<pb n="KR2k0023_WYG_025-9a"/>
材賦工動觸吏禁非篤誠自信強有材者不能任也此<lb/>
其成就之難又未若持之之難也僨犀象決鴻鵠之器非<lb/>
深山大谷則無以養其材執規矩而求之者不視其材<lb/>
視所養則耽耽之室執規矩者所視也養之以先王之<lb/>
所待以興者而不徒循其末迹則其為役也不為茍美<lb/>
矣朝散郎守光禄少卿分司南京騎都尉沈括撰<lb/>
　　縣學田記<lb/>
天下事無不可為利不主於己則慮之必精處之必當<lb/>
<pb n="KR2k0023_WYG_025-9b"/>
行之必力茍反是則目睫之見遑恤其他惟志于得寜<lb/>
論非據顧護征營首䑕弗確事之小者猶不可為而況<lb/>
望其可以為大乎甚矣利心之不可有也一國一家一<lb/>
身皆不可以利言自其貪慾熏灼患福相挺則前日之<lb/>
所謂利者皆害之藏也為士者修身勵行以為常隆師<lb/>
親友以求益朝廷為之設郡縣之學為人上者必思厚<lb/>
其廪給使之不以口腹之念分其理義之營此所以學<lb/>
必有田不可廢闕由以養士而士之有位于學者能盡<lb/>
<pb n="KR2k0023_WYG_025-10a"/>
心焉則千嵗之日猶一時也輔公廣為崇徳縣主學以<lb/>
其躬行君子者倡率其徒以其師友淵源者出而浸灌<lb/>
之謂學田之稽其隠漏誠不可以已然亦不可近于擿<lb/>
伏非學之政葢慮田之僅存者久復詆讕當籍其數以<lb/>
防欺又將有惡其害已而去其籍遂復勒之石以期不<lb/>
渝公可謂知所處而勇于行矣嗚呼公能私淑一邑之<lb/>
士俾其深知理義則斯石其可久否雖豐碑插棟疾視<lb/>
在旁乘罅排推不去不止恨不得駕十牛而仆之亟耳<lb/>
<pb n="KR2k0023_WYG_025-10b"/>
是區區之尋尺者果足恃乎贍學舊凡八百斛司存為<lb/>
蠧邑改以𨽻其庾氏輾轉吏謾益漫漶不可考慶元四<lb/>
年有主學木君曇白之縣遣部曹行根括之令所存僅<lb/>
八之一士無以養何責挑達其時邑之由進士選者莫<lb/>
公元忠號先達與今知昭武蔡公開知歴陽陸公埈合<lb/>
辭嫓力從漕倉兩司乞撥沒官田若干學又自置民産<lb/>
若干今悉刋其畆步之所至斗斛之所入與租户若而<lb/>
人詩不云乎我心匪石不可轉也後之人能知輔公之<lb/>
<pb n="KR2k0023_WYG_025-11a"/>
用心則其行也逺矣嘉定六年五月初一日朝散郎權<lb/>
知嘉興軍府兼管内勸農事商逸卿記<lb/>
　　魁星堂記<lb/>
國朝自崇寜行三舎州縣嵗貢辟雍逮宣和甲辰貢士<lb/>
復合試于科舉詔春官増省額其得以名徹奏篇寘之<lb/>
科甲者八百有八人徽學沈公由秀之崇徳充賦京師<lb/>
為天下第一進士之選莫盛于是公之居室舊寓廣福<lb/>
精舎南抵通衢嘗以狀元目其坊中更亂離故實堙廢<lb/>
<pb n="KR2k0023_WYG_025-11b"/>
里居之士每相與歎息慮其久而冺易也宣城奚君以<lb/>
儒學長斯邑垂意鄉校行且報政振其餘力營東西二<lb/>
齋以漸恢教養之規僉謂先賢駿蹟鬱而未彰殆無以<lb/>
起人心而助風化于是蒐舊聞訪遺像朋盍而請於縣<lb/>
置祠序室仍卜地于東北隅培土巋然建亭其上命之<lb/>
曰魁星爽塏翬飛面勢軒敞前撫平疇萬耦分塍旁瞰<lb/>
漕渠千艘順䑺吾邑勝㮣恍然皆㑹於楹檻几席之間<lb/>
一旦與倫魁之耀發越呈露開豁心目其殆數使然歟<lb/>
<pb n="KR2k0023_WYG_025-12a"/>
夫一氣浮乎太虚輝粲森列在朝象官在人象事昭昭<lb/>
不誣也昔陳太丘偕子姪造荀氏英俊參㑹精發于天<lb/>
徳星有亭猶見圖志況地靈人傑裒然特起其上動躔<lb/>
緯正如左角之于賢者少微之于處士東壁之于君子<lb/>
掲名斯亭以表類應豈非桑梓之偉事哉觀公奉大對<lb/>
于廷揲之以䇿絣之以象參伍錯綜窮極窈𦕈而終始<lb/>
乎體道用數之說越三舉而得張公九成再得汪公應<lb/>
辰雖紓詞闡義自出機軸而條貫本末舉㑹于一者葢<lb/>
<pb n="KR2k0023_WYG_025-12b"/>
自公指授之故横浦謂公呼玉山為嫡孫詩不云乎以<lb/>
似以續續古之人今吾邑里冠葢相望或以名第奮或<lb/>
由閥閱顯至于父子繼科兄弟同榜未易一二數而莫<lb/>
氏五桂華蕚連枝世尤鮮儷詩書禮樂相輝相扶里之<lb/>
秀民家之良子弟無不風厲于學髙山景行勉企前修<lb/>
聨鑣利賔必有嗣公之嫡者斯固邑大夫與鄉先達祈<lb/>
望士友之意也公諱晦字元用皇祐初大父嘗䇿廷魁<lb/>
以郊社齋郎遂為馮京之亞公又自禮闈前列臚傳龍<lb/>
<pb n="KR2k0023_WYG_025-13a"/>
道大其家聲見于褒綍官簿履歴登載國史若立朝大<lb/>
節則横浦祭公之文為詳今讀之凛凛生氣其表見于<lb/>
世而託諸不朽者又不止于科名云慶元戊午上元日<lb/>
文林郎新滁州州學教授陸埈記<lb/>
　　傳貽書院記<lb/>
有宋受命肇基立極藝祖皇帝一日洞開諸門曰此如<lb/>
我心少有邪曲人皆見之識者謂得三聖傳心之妙又<lb/>
一日問世間何物最大時元臣對以道理最大識者謂<lb/>
<pb n="KR2k0023_WYG_025-13b"/>
開萬世理學之原猗歟盛哉自時厥後天下設立書院<lb/>
通今學古之士彬彬輩出慶歴間詔州縣皆立學道化<lb/>
大明儒風丕振至濓溪周子建圖著書㣲顯闡幽明道<lb/>
伊川二程子實得其傳程門髙弟如楊如游如尹如謝<lb/>
皆天下英才中原板蕩載道而南楊游尹謝數子實大<lb/>
有力焉龜山楊文靖公一傳而羅仲素再傳而延平朱<lb/>
文公受學于延平見之師友問答可攷也文公門人遍<lb/>
天下中吏偽禁嵗寒松栢疾風勁草磨湼而不磷緇者<lb/>
<pb n="KR2k0023_WYG_025-14a"/>
絶無而僅有于時潜菴輔公獨立不懼遯世無悶自祠<lb/>
官報罷歸隠語溪題讀書之堂曰傳貽葢將以傳之先<lb/>
儒貽之後學為己任著書滿家易書詩春秋禮記有注<lb/>
釋大學論語孟子中庸有問答通鑑有說師訓有編日<lb/>
新有録雜著有稾襲藏于家至今語溪之人薫其徳而<lb/>
善良不知其㡬祠而奉之尸而祝之宜也嘗謂太極一<lb/>
而隂陽分有陽則有隂有善則有惡有君子則有小人<lb/>
以孔孟大聖大賢不免臧孫臧倉之毁元祐諸賢而指<lb/>
<pb n="KR2k0023_WYG_025-14b"/>
為姦元符上書而指為邪慶元道學而指為偽嗚呼此<lb/>
未定之天也乃天者定人者冺元祐諸賢元符上書慶<lb/>
元道學至今光明碩大照耀汗青一時憸壬萬世遺臭<lb/>
剥爛復反否極泰亨君子小人之界限事久論定此潜<lb/>
菴褒贈之典日星垂而河漢流也崇徳縣大夫家之柄<lb/>
以元祐同門元符上書故家習聞詩禮及見典刑洋洋<lb/>
擾之竊以為知此則知為治之道無他術焉不擾而已<lb/>
撫民若烹小鮮擾之則潰御衆若牧羣羊擾之則亂此<lb/>
<pb n="KR2k0023_WYG_025-15a"/>
理較然可見矣且治出于郡守縣令令之職與民最親<lb/>
豈不知豈弟之化原于此乎然世有能吏有良吏雖為<lb/>
政不同同期于治而優劣有間矣或者擅聰明而變故<lb/>
常任術數而尚察意立威名而峻刑罰務在出竒立異<lb/>
以待旦暮之功能則能矣又安知良吏之用心耶世之<lb/>
人徒見其在位典職為無為事無事酬酢應接漫不介<lb/>
意及其功成效立然後知其不求顯顯之名志于善俗<lb/>
安民故也夫以簡册所載參訂所為有可得而言者大<lb/>
<pb n="KR2k0023_WYG_025-15b"/>
率裁決有餘裕不必戴星以出也俯仰無愧怍不必祝<lb/>
嘏以禱也罰當其罪<hi>闕</hi>　　挺挺祖風于簿書期㑹整<lb/>
暇之餘思所以彰善癉惡表厥宅里樹之風聲此傳貽<lb/>
書堂所繇建也堂成移書謁記敢拜手稽首對揚我朝<lb/>
道學源流之盛以諗同志庶學者于善惡之途正邪之<lb/>
别義利之判人心道心之危微天理人欲之消長知決<lb/>
擇而定趨向焉不至為君子之棄小人之歸其于國家<lb/>
化民成俗之意豈曰小補之哉若夫講習堂規書糧上<lb/>
<pb n="KR2k0023_WYG_025-16a"/>
築剏造嵗月詳記備載則有司存春秋之法常事不書<lb/>
賢者識其大者而已咸淳五年陽生十日朝請郎直華<lb/>
文閣權知嘉興軍府兼管内勸農事節制澉浦金山水<lb/>
軍文及翁記<lb/>
　<lb/>
　<lb/>
　<lb/>
　<lb/>
<pb n="KR2k0023_WYG_025-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷二十五<lb/>
</p>
<p>
</p>
  </div>
</body>
</text>
</TEI>
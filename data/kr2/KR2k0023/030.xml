<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷三十</head> <lb/>
    <p>
<pb n="KR2k0023_WYG_030-1a"/>
欽定四庫全書<lb/>
　至元嘉禾志卷三十<lb/>
　　　　　　　　　　　　　元　徐碩　撰<lb/>
　　題于山圓智寺　　　　　　　沈　遼<lb/>
海天寥寥禾黍秋人籟已息煙霧收數聲鶴唳草堂靜<lb/>
何苦更向咸陽遊<lb/>
　　雲間<lb/>
野天茫茫秋水清生盡蒲蔍無人耕不知三呉地力壯<lb/>
<pb n="KR2k0023_WYG_030-1b"/>
老鶴空向烟中鳴<lb/>
　　又<lb/>
蠟屐去陽羡乗桴望雲間腰垂陶令印意在莊生環斯<lb/>
民久困敝何用惠孤瘝子心倘有愧拂衣歸故山<lb/>
　　華亭秋日　　　　　　　　　張　擴<lb/>
隂雲薄薄秋滿輝曉露含光濕翠微旁舍繫牛嘗社酒<lb/>
荒城擣練給征衣淨如掃迹□無㡬多不論錢蟹正肥<lb/>
定是水鄊差可樂不應潦倒未成歸<lb/>
<pb n="KR2k0023_WYG_030-2a"/>
　　過澱山湖<lb/>
昨日過湖風打頭葦蒲深處泊官舟近人烏鳥語聲碎<lb/>
瀕海風煙日夜浮午飯腥鹹半鮭菜客牀顛倒一皮裘<lb/>
平生浪說在家好晚向風波未肯休<lb/>
　　湖齋　　　　　　　　　　　朱之純<lb/>
平湖十頃水汪汪得意茅齋且屈藏園種小桃今結子<lb/>
池栽翠菱更聞香六龜已見千年古<hi>予在西湖上治圃于桃根獲古龜六</hi>
<hi>枚其小如錢</hi>雙鶴看呈八月祥<hi>昔時雲間有紅闕往每中秋月夜有仙鶴下人  往見之</hi>
<pb n="KR2k0023_WYG_030-2b"/>
<hi>得名以此今闕也手治谷水鄰其地</hi>居此翛然忘世味此心先已去龍<lb/>
陽<lb/>
　　寄題朱氏谷陽園　　　　　　蔡　肇<lb/>
陸機異時宅故物無復迹悠悠谷水陽野水空餘碧我<lb/>
觀豪士賦文字豈不白一為功名誤末路真可惜至今<lb/>
風雨夜哀鶴鳴不息千秋得吾人淨眼照阡陌結茅風<lb/>
煙際一悟世網窄古今一丘貉貴賤百年客閉門橙橘<lb/>
香隠几冰凍釋我慙升斗祿矯首望八極人生勞佚間<lb/>
<pb n="KR2k0023_WYG_030-3a"/>
此殆天所激鶴翔赤霄動鯨噴碧海坼為爾具扁舟送<lb/>
此齒髪迫<lb/>
　　朱氏天和堂<hi>朱氏諱模自號天和子</hi>　　　黄　裳<lb/>
谷水悠悠水天濶綠竹猗猗玉龍活天和堂在翠微中<lb/>
堂上誰誇青𤨏闥二俊昔為才所驅未識危邦何太愚<lb/>
輕抱雄文走西洛漫勞黃耳尋中吳豈謂七百有餘載<lb/>
乃獲夫子營吾廬能向平時脫羈絡為悟浮雲此生錯<lb/>
通道益深醉隠亭載鵬風厚逋遥閣萬累紛紛無處尋<lb/>
<pb n="KR2k0023_WYG_030-3b"/>
須信天和有斯樂彼哉二俊胡不歸空嘆華亭數聲鶴<lb/>
　　又　　　　　　　　　　　　徐　鶚<lb/>
先生晦迹谷水東志趣不與晉賢同遥聽鶴唳笑二陸<lb/>
巢傾穴碎非為工浩然養素逺聲利脫去羈束離樊籠<lb/>
醉隠亭中二十載桃紅李白摇春風感時嘯咏聊自適<lb/>
誰知富貴為窮通羡君髙操超流俗直疑變化稱朱公<lb/>
　　又　　　　　　　　　　　　楊　傑<lb/>
聞說隠君子天和長自如危言莊叟意谷水士衡居窮<lb/>
<pb n="KR2k0023_WYG_030-4a"/>
達命已定利名心頓疎繡溪歸未得吾亦愛吾廬<lb/>
　　又<lb/>
華亭山水佳秀色宛如畫前賢有遺跡卜築俟來者髙<lb/>
人養天和放浪寄林野安知嵗月徂但喜名利舍傳家<lb/>
得之子隠几興何<hi>闕</hi>
　　余山普照院上方　　　　　　朱　翌<lb/>
篛笠莎衣一釣舟東風吹我此山遊洋洋盈耳松聲亂<lb/>
咄咄逼人山氣浮講罷舊聞花雨墜心清閒與妙香投<lb/>
<pb n="KR2k0023_WYG_030-4b"/>
道人居士忘機久獨抱闗山興未休<lb/>
　　余山月軒　　　　　　　　　朱伯虎<lb/>
愛月開軒絶頂間屹然危剏壓層巒翦除羣卉當簷盡<lb/>
添得清光滿檻看亂石雲堆秋色冷老松風入夜深寒<lb/>
十年夢寐江鄊景杖履終期日倚欄<lb/>
　　超果院見逺亭　　　　　　　李景元<lb/>
髙僧欲縱目橋上構橫亭野水茫茫白羣山㸃㸃青客<lb/>
帆風送葉漁火夜移星看盡朝昏景天涯一畫屏<lb/>
<pb n="KR2k0023_WYG_030-5a"/>
　　題縣齋<hi>并序</hi>　　　　　　　　朱之純<lb/>
　　　彭城劉侯元祐庚午來宰雲間下車一日先修<lb/>
　　　庠序次立教誡下至簿書期㑹各有條理甫來<lb/>
　　　兼旬一境告治訟庭清明㡬致刑措于是即縣<lb/>
　　　齋之東新其一堂一亭一閣堂曰弦歌亭曰三<lb/>
　　　山閣曰艮閣與士之賢者講論歌詠于其中蓋<lb/>
　　　將有志乎美風俗也然余嘗思之自浙右為邑<lb/>
　　　未有繁劇過此者其境東南濱海西北負江帶<lb/>
<pb n="KR2k0023_WYG_030-5b"/>
　　　湖方二百餘里其户口除浮寄浪居而占于籍<lb/>
　　　者亦不下數十萬比嘉祐初太常丞呉公所治<lb/>
　　　往往三倍其數故生齒日衆情偽滋多而獄訟<lb/>
　　　少有衰息厥後欲鎮以寛者失之慢矯以猛者<lb/>
　　　傷于刻間有嘅然將勤以濟之者雖戴星出入<lb/>
　　　日昃不食力愈勞神愈耗而姦宄鬬很終不能<lb/>
　　　勝是何耶豈其操術本末之倒置歟將意其難<lb/>
　　　治而作聰明之過歟抑亦不能平易而以百姓<lb/>
<pb n="KR2k0023_WYG_030-6a"/>
　　　之心為心歟不然何四十年間民用不静而劉<lb/>
　　　侯之來未㡬而風移俗易之疾耶詩曰豈弟君<lb/>
　　　子民之父母夫豈弟之道凡為政者莫不念此<lb/>
　　　然行之而民不心服者以其作于人為而好惡<lb/>
　　　之私勝之耳使夫豈弟發於天資平心如鑑之<lb/>
　　　應形接物如鐘之待叩雖天之髙地之厚鬼神<lb/>
　　　之無形金石之無情猶且應之况利其仁而樂<lb/>
　　　其義者乎此固為民父母之道也得所以為民<lb/>
<pb n="KR2k0023_WYG_030-6b"/>
　　　父母之道則其子從之之疾又何怪焉宜其遊<lb/>
　　　心三山鳴琴一堂登髙而賦之使人知仁義禮<lb/>
　　　樂之意也予圃隠湖西北有客見過因問邑之<lb/>
　　　治否誦公豈弟出于自然且曰方周盛時齊人<lb/>
　　　五月報政文公猶驚其速况處今之世教化未<lb/>
　　　明而劉君治江海僻陋之地曾未十旬了無可<lb/>
　　　議則是古道復行豈不信哉噫以客之所言證<lb/>
　　　予之所聞則君坐斯堂宴斯亭登斯閣也宜無<lb/>
<pb n="KR2k0023_WYG_030-7a"/>
　　　愧于古人矣客退因序其所聞而為之詩<lb/>
洋洋百里起謳吟惠化薰陶谷水隂明月詩成三島秀<lb/>
清風曲奏一堂深武城浪說言游道單父休誇子賤音<lb/>
政敏誰知過齊國想君真得古人心<lb/>
　　　右絃歌堂<lb/>
俗易風移古道還縣齋疊石作三山因憐席上紅塵少<lb/>
贏得堂中白日閒想見六鼇擎水下坐看雙鶴落雲間<lb/>
何須更叩黃金闕只此幽亭是玉闗<lb/>
<pb n="KR2k0023_WYG_030-7b"/>
　　　右三山亭<lb/>
畫閣峩然冠翠巒更占艮地峙巑岏曉忩髙挹東風暖<lb/>
夜幕低垂北斗寒突兀狀驚青蜃吐徘徊勢若老龍蟠<lb/>
嗟予勁節非徐子那得陳侯一榻看<lb/>
　　　右艮閣<lb/>
　　題思呉堂<hi>并序</hi>　　　　　　　朱之純<lb/>
　　　思吳堂者初名環碧亭嘉祐中太常丞吳公㡬<lb/>
　　　道所作也公有惠政四十餘年民頌不絶今彭<lb/>
<pb n="KR2k0023_WYG_030-8a"/>
　　　城劉侯來宰雲間採民所譽因至其地見其頽<lb/>
　　　廢毁沒喟然嘆曰昔人思召公愛及甘棠戒之<lb/>
　　　曰勿翦勿伐况此亭中冠一湖呉公嵗時與民<lb/>
　　　所共樂者最為勝㮣當秋分之月夜湧出金波<lb/>
　　　遇春暮之花時變為錦水若乃火雲燀空揖清<lb/>
　　　風而愠解凍雲凝地睹白雪以神清有此佳麗<lb/>
　　　荒而不修良可惜也于是增大基址飛出軒宇<lb/>
　　　環以虹梁徘徊煙波之中浩浩乎誠可樂者乃<lb/>
<pb n="KR2k0023_WYG_030-8b"/>
　　　闢其亭為堂易其舊名曰思吳所以從民望也<lb/>
　　　呉公之來予生方七嵗其教條治目更歴異政<lb/>
　　　不得其詳然猶能彷彿記其去時父老悲啼攀<lb/>
　　　轅不與前進以至空一邑隨之及予壯嵗疑其<lb/>
　　　得民如此乃問鄊人長者因語其施設大畧蓋<lb/>
　　　有惻怛之誠感動冥黙者二三事焉如浙右旱<lb/>
　　　蝗蘇秀為甚公方下車即自痛責遂禱橫山之<lb/>
　　　神而致甘雨蟲亦避境不食其稼至秋大稔乃<lb/>
<pb n="KR2k0023_WYG_030-9a"/>
　　　出教條命民預修水利以待滛潦或停或注達<lb/>
　　　于江海已而水暴至阡陌堅完溝洫既浚復稔<lb/>
　　　如初比及三年風俗既厚天無札夭地無旱潦<lb/>
　　　家給人足歌誦滿路噫此古之所謂遺愛者宜<lb/>
　　　乎去之久而思之深也今劉侯為政豈弟又能<lb/>
　　　孜孜尋訪呉之治迹欲舉而必行之惟恐後時<lb/>
　　　則名斯堂也豈惟從民之望抑亦見其樂取人<lb/>
　　　以為善也然人有疑其名者告予曰詩人思古<lb/>
<pb n="KR2k0023_WYG_030-9b"/>
　　　皆傷今之不然也以劉侯之仁民胥樂之久何<lb/>
　　　呉思之有予應之曰人固有遭其虐政而思昔<lb/>
　　　人之賢以哀今之不見者又有遇其善政而思<lb/>
　　　昔人之賢以幸今之復見者則思古之說豈一<lb/>
　　　端哉當其男以田功之畢女以織事之休内無<lb/>
　　　饑寒之戚外無賦役之勞思以斗酒共相娛樂<lb/>
　　　令于此時為之命僚佐臨清流設玉斚金鼔喧<lb/>
　　　闐于波間管絃嘈噆于堂下歌者舞者形和聲<lb/>
<pb n="KR2k0023_WYG_030-10a"/>
　　　和以觀遊人士女或三或五溶溶洩洩如鷗鳥<lb/>
　　　之浮川鯈魚之戲藻是人之樂也皆相慶曰吳<lb/>
　　　之復睹此也夫政不出此則人之不樂生令此<lb/>
　　　時精耗簿書之冗力疲獄訟之繁事既無窮應<lb/>
　　　示不暇又何能俯清泠之淵笑談終日與之偕<lb/>
　　　樂耶設有勉强為之雖撞鐘擊鼔人聞其聲將<lb/>
　　　蹙額而相告曰欲見吳之莫得也然則此堂之<lb/>
　　　作一游一豫足以為政之勸沮而劉侯之慮有<lb/>
<pb n="KR2k0023_WYG_030-10b"/>
　　　出于此其深得思呉之樂歟荀卿曰欲觀千嵗<lb/>
　　　今日是也以劉侯之賢其樂顯前人之善如此<lb/>
　　　則異時此堂復修予將期後民之所思有甚于<lb/>
　　　今日矣堂成劉侯就予索詩于是序其所聞而<lb/>
　　　賦之詩云<lb/>
畫堂重構一湖中更述民思渤海公自昔三年留惠政<lb/>
至今百里誦清風波間陡覺歡聲别陌上新傳樂事同<lb/>
從此邦人轉懐德悠悠谷水㡬時窮<lb/>
<pb n="KR2k0023_WYG_030-11a"/>
　　自題三絶　　　　　　　　船子和尚<lb/>
千尺絲綸直下垂一波纔動萬波隨夜靜水寒魚不食<lb/>
滿船空載月明歸<lb/>
二十餘年江上游水清魚見不吞鈎釣竿斫盡重栽竹<lb/>
不計工程得便休<lb/>
二十餘年坐釣臺釣頭往往得黃能錦鱗不遇虚勞力<lb/>
收取絲綸歸去來<lb/>
　　題松澤西亭<lb/>
<pb n="KR2k0023_WYG_030-11b"/>
一葉虚舟一副竿了然無事坐煙灘㤀得喪任悲歡却<lb/>
教人喚有多般<lb/>
一任孤舟正又斜乾坤何路指生涯抛嵗月卧煙霞在<lb/>
處江山便是家<lb/>
愚人未識主人公終日孜孜恨不同到彼岸出樊籠元<lb/>
來只是舊時翁<lb/>
　　華亭道中　　　　　　　　　僧道潛<lb/>
白水茫茫天四空黃昏小雨濕春風五更百舌摧殘夢<lb/>
<pb n="KR2k0023_WYG_030-12a"/>
月到官河柳影中<lb/>
　　題三女岡白蓮花　　　　　　僧惠日<lb/>
神佛何由測芬陀陸地興素芳呈玉雪梵刹肇丘陵換<lb/>
額從偏霸懸碑自老僧殷勤勸來者期使續千燈<lb/>
　　又　　　　　　　　　　　　趙崇森<lb/>
舊址來從晉中更㡬廢興一蓮開陸地三女卧岡陵題<lb/>
詠誇先輩流傳得主僧林深鐘梵寂長夜一明燈<lb/>
　　又　　　　　　　　　　　　髙子鳯<lb/>
<pb n="KR2k0023_WYG_030-12b"/>
地産枝蓮異蓮宫自此興殊祥天不靳竒豔雪堪陵魄<lb/>
化疑吳女碑傳有蜀僧何當尋勝㮣吟斷佛前燈<lb/>
　　又　　　　　　　　　　　　僧惠日<lb/>
白羽芬葩陸地蓮可曾摇曳水中天肯于素灔分新潔<lb/>
不與紅酣間碧鮮玉井無因期摘實金園有兆必開先<lb/>
應知瑞與優曇並一朶騰芳萬古傳<lb/>
　<lb/>
　至元嘉禾志卷三十<lb/>
</p>
<p>
</p>
  </div>
</body>
</text>
</TEI>
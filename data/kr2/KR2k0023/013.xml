<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷十三</head> <lb/>
    <p>
<pb n="KR2k0023_WYG_013-1a"/>
欽定四庫全書<lb/>
　至元嘉禾志卷十三<lb/>
　　　　　　　　　　　　　元　徐碩　撰<lb/>
　　冢墓<lb/>
録事司<lb/>
嚴夫子墓在郡治北報恩禪院法堂後<lb/>
　　考證西漢嚴助也<lb/>
蘇小小墓在郡治東一百步<lb/>
<pb n="KR2k0023_WYG_013-1b"/>
　　考證晉歌姬也張文潛集及宋百家詩載司馬槱<lb/>
　　事云墓在錢塘寰宇記云墓在嘉興縣然寰宇記<lb/>
　　為是今墓正在嘉興縣前西南墳髙三丈有大井<lb/>
　　在其側舊生雙桃於上宋紹興初衣白以出人多<lb/>
　　畏之因鎮以塔後宋路分行天心法驅除之遂不<lb/>
　　復見有片石在通判㕔云蘇小小墓豈非家在錢<lb/>
　　塘而墓在嘉興乎<lb/>
松江府<lb/>
<pb n="KR2k0023_WYG_013-2a"/>
陸康墓在府西北二十里<lb/>
陸遜墓在府西北二十三里<lb/>
陸抗墓在府北二十二里<lb/>
陸瑁墓在府西北三十二里<lb/>
陸凱墓在府西北三十二里<lb/>
陸宏墓在府西北四十里<lb/>
陸曄墓在府西北四十四里<lb/>
陸監墓在府西北一十九里<lb/>
<pb n="KR2k0023_WYG_013-2b"/>
陸景文墓在府西北三里<lb/>
陸獻墓在府西北一十九里<lb/>
潘濬墓在府西北二十里<lb/>
　　考證按吳志云濬字承明武陵漢夀人也弱冠從<lb/>
　　宋仲子受學為郡功曹孫權殺雲長於荆上拜為<lb/>
　　輔軍中郎將有功遷奮威將軍權即位封劉陽侯<lb/>
　　遷太常赤烏二年薨<lb/>
笮融墓在府東北四十里<lb/>
<pb n="KR2k0023_WYG_013-3a"/>
　　考證按吳志云融丹陽人初徐州牧陶謙使督廣<lb/>
　　陵運漕曹公攻謙徐土蕭條融將男女一百口馬<lb/>
　　三十匹走廣陵今北亭鄉有笮墓涇涇旁有髙壠<lb/>
　　世稱為笮墓云<lb/>
陸禕墓在府西北二十七里崑山之絶頂<lb/>
　　考證舊有征北將軍陸禕墓碑今雖斷毁不全而<lb/>
　　龜趺尚存焉<lb/>
嘉興縣<lb/>
<pb n="KR2k0023_WYG_013-3b"/>
歐陽尚書墓在縣西北一十里<lb/>
　　考證文忠公之後也其子孫尚有居其傍者<lb/>
劉伶墓在縣西北二十七里<lb/>
　　考證劉伶晉人也錢氏諱鏐改呼劉為金俗因呼<lb/>
　　為金伶墓<lb/>
施墓在縣東二十里<lb/>
　　考證圗經云齊長沙王府長史施脩琳墓<lb/>
衛墓在縣西南<lb/>
<pb n="KR2k0023_WYG_013-4a"/>
　　考證圖經云衛大夫洪演墓也衞懿公為狄人所<lb/>
　　滅食其肉惟肝在地演割已腹而納焉按漢書魏<lb/>
　　地今在魏郡黎陽是也獨未曉演墓在此何也<lb/>
周都官墓在縣西與月波樓相對<lb/>
　　考證先老相傳旱不加髙潦不加沒<lb/>
朱買臣墓在縣東三里<lb/>
羞墓在縣北一十八里<lb/>
　　考證朱買臣妻羞死之所也今改為秋茂訛也<lb/>
<pb n="KR2k0023_WYG_013-4b"/>
徐偃王墓舊傳在縣西復禮鄉<lb/>
沈演之墓舊傳在縣北望雲門外二十里<lb/>
相林墓在縣東一十里<lb/>
海鹽縣<lb/>
龍母塜在縣南四十里<lb/>
　　考證陳山之巔上有盤石遇水旱禱祈以酒酹石<lb/>
　　輒有暴雨洗壇<lb/>
也母冡在縣南一十八里豐山石屋之東南<lb/>
<pb n="KR2k0023_WYG_013-5a"/>
　　考證昔有村人發之蜂蠆蛇蜴不可嚮邇<lb/>
天女墓在縣東北三十五里乍浦村<lb/>
　　考證人侵犯即有土蜂黑氣逼人<lb/>
皇后冡在縣南三里<lb/>
　　考證耆老相傳以為何皇后冡近地有喪靈浦今<lb/>
　　塞沒矣<lb/>
田横墓去縣一十八里<lb/>
天子女兒墓在縣西南三十五里六里山<lb/>
<pb n="KR2k0023_WYG_013-5b"/>
　　考證村人侵犯之即有毒蟲出焉<lb/>
皇象墓去縣東北四十七里髙一丈周逥四十步<lb/>
　　考證輿地志云象字休眀吳廣陵江都人善𨽻書<lb/>
干瑩墓在縣西南四十里髙一丈二尺周迴四十步<lb/>
　　考證舊圖經吳干瑩字眀叔仕吳為立節都尉五<lb/>
　　行記云晉干寳字令升海鹽人父瑩有寵婢母甚<lb/>
　　妒之及瑩亡葬之遂生推婢於墓後十餘年母喪<lb/>
　　開墓而婢伏棺如生載還經日乃蘇言其父㤙情<lb/>
<pb n="KR2k0023_WYG_013-6a"/>
　　如舊地中亦不惡既而嫁之生子<lb/>
顧安饒墓在縣東北五十里髙一丈三尺周逥七步<lb/>
　　考證顧安饒陳人也仕至鴻臚卿<lb/>
沈景墓在西南六十里<lb/>
　　考證沈景宋人也<lb/>
叢冡在縣東南三十六里湯山<lb/>
　　考證宋紹熈間縣令李直養以溺海之屍隨潮而<lb/>
　　上送至砂磧盡為犬鳥所齧因置叢冡收瘞焉<lb/>
<pb n="KR2k0023_WYG_013-6b"/>
　　人物<lb/>
嘉興縣<lb/>
西漢朱買臣字翁子吳人家貧好讀書手不釋卷平生<lb/>
　　不治産業賣薪給食嚴助薦之於武帝拜中大夫<lb/>
　　後為會稽守上嘗謂買臣曰富貴不歸故鄉如衣<lb/>
　　錦夜行買臣頓首辭謝遂衣故衣懷其印綬歸郡<lb/>
　　邸<lb/>
東漢張武吳由拳人也<hi>由拳縣即今嘉興縣</hi>父業為郡門下掾送<lb/>
<pb n="KR2k0023_WYG_013-7a"/>
　　太守妻子還鄉里至河内亭盗夜刼之業與賊戰<lb/>
　　死遂亡失屍骸武時年幼不及識父後之太學受<lb/>
　　業每持父遺劍至其處泣祭而還太守第五倫嘉<lb/>
　　其行舉孝㢘遭母喪過毁又傷父魂靈不返因哀<lb/>
　　慟絶命<lb/>
晉韓績字興齊避亂居於吳之嘉興少好文學不交當<lb/>
　　世由是東土稱焉召拜博士不起卒於家<lb/>
唐陸贄字敬輿吳郡嘉興人年十八第進士中博學宏<lb/>
<pb n="KR2k0023_WYG_013-7b"/>
　　辭調鄭尉夀州刺史張鎰願為忘年交餉錢百萬<lb/>
　　曰請為母夫人一日費贄不納止受茶一瓶後又<lb/>
　　中㧞萃選補渭南尉遷監察御史徳宗召為翰林<lb/>
　　學士時年尚少以材見幸天子嘗以軰行呼而不<lb/>
　　名從幸奉天日發詔書數百思如湧泉下筆如神<lb/>
　　皆曲盡事情武夫悍卒聞者無不感泣思奮帝頗<lb/>
　　親倚雖外有宰相主大議而公嘗居中叅裁可否<lb/>
　　時號内相李懷光有異志公請李晟移屯以備徙<lb/>
<pb n="KR2k0023_WYG_013-8a"/>
　　幸遷諫議大夫還京為中書舎人俄為中書侍郎<lb/>
　　平章事公在朝論諫數十百篇炳炳如日一本仁<lb/>
　　義議陳時病毎拂帝短或規其太過公對曰吾上<lb/>
　　不負天子下不負所學遑他恤乎上欲相裴延齡<lb/>
　　公言延齡僻戾躁妄不可用帝不聽俄而延齡奸<lb/>
　　佞得君天下仇惡無敢言者公又上書苦諫帝不<lb/>
　　懌竟以太子賔客罷延齡揣帝意薄讒短百緒帝<lb/>
　　怒欲誅贄陽城交章論辨乃貶忠州别駕公既放<lb/>
<pb n="KR2k0023_WYG_013-8b"/>
　　荒逺常闔户人不識其面又避謗不著書順宗即<lb/>
　　位召還詔未至而卒時年七十有二追贈兵部尚<lb/>
　　書諡曰宣公有奏議翰苑文集行於世邦人士至<lb/>
　　今祠之<lb/>
唐徐岱嘉興人也於學無所不通辨論眀銳座人常屈<lb/>
　　代宗大厯間劉宴表為校書郎觀察使李栖筠欽<lb/>
　　其賢書所居為復禮鄉<lb/>
唐丘為蘇州嘉興人事繼母孝嘗有靈芝生堂下官至<lb/>
<pb n="KR2k0023_WYG_013-9a"/>
　　太子右庶子時年八十餘而母無恙給以俸祿之<lb/>
　　半及居憂觀察使韓滉以致仕官給祿所以恵養<lb/>
　　老臣不可以在喪為異惟罷春秋羊酒初還鄉縣<lb/>
　　令謁之為候門磬折令坐乃拜里胥立庭下既出<lb/>
　　乃敢坐經縣治降馬而趨年九十六卒<lb/>
宋陳舜俞字令舉嘉興人仁宗嘉祐四年應材識茂異<lb/>
　　賢良方正能直言極諌科擢為第一是時公已登<lb/>
　　進士乙科矣復中是選故文章聲名赫然在人上<lb/>
<pb n="KR2k0023_WYG_013-9b"/>
　　始授光祿丞簽書夀州判官宰山陰秩未滿召試<lb/>
　　舘職不就㑹朝廷議行青苖法上書力詆且自効<lb/>
　　因忤執政貶監星江酒稅公在貶所日與大博劉<lb/>
　　凝之跨雙犢以窮泉石之勝自號白牛居士公直<lb/>
　　道自信無所囘撓遂絶意仕進得著書立言有都<lb/>
　　官集進卷行於世蔣之竒序東坡六客與焉<lb/>
宋錢顗字安道本無錫人英宗治平末為殿中侍御史<lb/>
　　王安石行新法顗極論其弊貶監衢州稅徙秀州<lb/>
<pb n="KR2k0023_WYG_013-10a"/>
　　家貧母老匄貸親舊以給朝晡而怡然無謫官之<lb/>
　　色東坡集有至秀州贈錢端公安道詩云鴛鴦湖<lb/>
　　邉月如水孤舟夜傍鴛鴦起者是也<lb/>
宋毛滂字澤民徽宗政和間守是邦因家焉先是哲宗<lb/>
　　元祐間東坡守杭公為法曺秩滿辭去是夕坡宴<lb/>
　　客有妓歌惜分飛詞坡問誰所作妓以毛法曹對<lb/>
　　坡語坐客曰郡竂有詞人而不知某之罪也翼日<lb/>
　　折簡追還留連數月公因此得名有東堂集十卷<lb/>
<pb n="KR2k0023_WYG_013-10b"/>
　　行於世<lb/>
宋洪皓字光弼本畨陽人嘗為秀州錄事徽宗宣和六<lb/>
　　年秋大水全活饑民九萬五千餘人州人皆稱為<lb/>
　　佛子丁父憂奔喪還即留家於秀髙宗建炎三年<lb/>
　　奉使大金羇留十五年不屈節而歸秦檜不容死<lb/>
　　於南服諡忠宣有忠宣集行於世<lb/>
宋王希吕本中原人髙宗南渡寓居是邦仕至尚書<lb/>
宋朱敦儒字希真號嚴壑本中原人以詞章擅名天資<lb/>
<pb n="KR2k0023_WYG_013-11a"/>
　　曠逺有神仙風致髙宗南渡初寓此嘗為樵歌有<lb/>
　　讀書堂在大慶觀之西<lb/>
宋婁機字彦發幼穎悟日誦數百言長益奮勵該經史<lb/>
　　百家作文直欲以左氏班馬韓桞為標的孝宗乾<lb/>
　　道間中進士第及試邑罷税興學士民徳之入輔<lb/>
　　元良日陳正言正道隨事發明多所禆益年七十<lb/>
　　乞閒不允擢監察御史又除右正言尋除太常卿<lb/>
　　兼中書舎人時宰欲開邉隙侍御史鄧友龍主議<lb/>
<pb n="KR2k0023_WYG_013-11b"/>
　　甚力公相時度勢極口沮之以為必敗國事㑹有<lb/>
　　㫖集議公義形於色畧不少變又欲以公宣諭荆<lb/>
　　襄公昌言曰使慰安人情則可必欲開邉啟釁有<lb/>
　　死而已不能從也卒以此去國後遍厯省部給舍<lb/>
　　皆有可紀嘉定改元八月除樞密十月除叅知政<lb/>
　　事公天資忠鯁不畏强禦既坐廟堂未嘗以辭色<lb/>
　　假人彌縫協恭禆贊維多三年告老以正議大夫<lb/>
　　資政殿學士致仕年七十有九<lb/>
<pb n="KR2k0023_WYG_013-12a"/>
宋方誼字賔王本桐廬人孝宗乾道四年侍父務徳侍<lb/>
　　郎徙居是邦之北門為朱文公門人文公集中有<lb/>
　　相與問答語家有希賢齋扁亦文公所書也<lb/>
宋葉時字秀發孝宗淳熈登進士甲科事四朝厯䑓省<lb/>
　　二十年官至開府<lb/>
宋王眀清字仲言本汝陰人寧宗慶元間寓居是邦官<lb/>
　　至朝議郎有史才嘗著揮麈錄及玉照新志<lb/>
宋陳曄字孟華寧宗嘉定間登進士第仕至金部郎官<lb/>
<pb n="KR2k0023_WYG_013-12b"/>
　　守南劍弟煃字孟眀亦登嘉定甲科仕至宗博皆<lb/>
　　忠肅了翁後<lb/>
宋李鳴號復山本蜀人也寓居是邦之東門理宗朝嘗<lb/>
　　為執政公夫公晉其二子也皆典郡<lb/>
宋李曽伯字長孺號可齋本懷州人也丞相邦彦之孫<lb/>
　　寓居於此自登膴仕早以能稱持繡斧督餉運兩<lb/>
　　分漕節七開大閫官轍幾徧天下儒而知兵素有<lb/>
　　雅量所至得將士歡心逺人聞風敬憚戒勿開邉<lb/>
<pb n="KR2k0023_WYG_013-13a"/>
　　隙天才卓絶為一代偉人有可齋𩔖藁行扵世以<lb/>
　　觀文殿學士歿於家贈少保開府儀同三司<lb/>
宋沈炎字若海號寳臣理宗寳慶間登進士第官至叅<lb/>
　　預<lb/>
宋徐聞詩字子言資性頴悟八嵗通九經理宗朝由童<lb/>
　　科擢紹興第仕至恵州守<lb/>
宋李景勉字𢡟之號畸翁理宗紹定間由上庠解褐立<lb/>
　　朝靖共於邉事尤曉暢非但老於文學以太常丞<lb/>
<pb n="KR2k0023_WYG_013-13b"/>
　　守臨汀卒<lb/>
宋吕重庚字申伯號九山理宗端平間登進士第官至<lb/>
　　大理正<lb/>
宋焦炳炎字濟父本宣州人也寓居是邦理宗朝初擢<lb/>
　　右科後朝請淳祐辛丑廷試中進士探花立朝清<lb/>
　　節挺挺一時嘗居言路論奏累數百言無不當帝<lb/>
　　心時宰主括田之議逺近騷動遂痛述其害反覆<lb/>
　　面奏亦無慮千言上雖為之愀然而括田未即寢<lb/>
<pb n="KR2k0023_WYG_013-14a"/>
　　繼進故事辨論愈力時宰語人曰非攻田事是攻<lb/>
　　我也尋除太常少卿命下遂具疏辭免疏上即去<lb/>
　　國或人遺以詩曰事至諌官言不得身為宰相有<lb/>
　　何營又自賡故人詩篇亦有跡雖無地著心實有<lb/>
　　天知一禽從不獲不敢範馳驅之句後除淮東湖<lb/>
　　憲漕悉不就改吉州太守仍除太常少卿不得已<lb/>
　　就職後以起居郎右文殿脩撰致仕卒<lb/>
宋焦煥炎字海父炳炎弟也以儒傳家幼有聲塲屋理<lb/>
<pb n="KR2k0023_WYG_013-14b"/>
　　宗寳慶初入西雍紹定間廷試冠多士嘗陛對論<lb/>
　　奏累數百言皆切中時病生平抱負英畧慷慨有<lb/>
　　大志守邉多顯功仕至鎮江守<lb/>
宋林子善字常甫號西河理宗淳祐間登進士第時里<lb/>
　　稱純儒守永州改淮西制叅卒<lb/>
松江府<lb/>
東漢陸康字季寧吳人少仕郡以義烈稱舉茂才除髙<lb/>
　　成令以恩信為治㓂盗亦息光和元年遷武陵太<lb/>
<pb n="KR2k0023_WYG_013-15a"/>
　　守轉守桂陽樂安二郡所在稱之拜廬江太守申<lb/>
　　眀賞罰破賊黄穰等靈帝加其功拜康孫尚為郎<lb/>
　　中<lb/>
吳陸績字公紀康之少子也年六嵗謁袁術即世傳懷<lb/>
　　橘堕地者也容貌雄壯博學多識星厯算數無不<lb/>
　　該覽孫權辟為奏曹椽以直道見憚出為鬱林太<lb/>
　　守雖有軍事著述不廢作渾天圖志易釋元皆傳<lb/>
　　於世<lb/>
<pb n="KR2k0023_WYG_013-15b"/>
吳陸遜字伯言少隨從祖廬江太守康在官袁術與康<lb/>
　　有隙欲攻康康遣遜及親戚還吳吕䝉謂孫權曰<lb/>
　　陸遜意思深長才堪負重觀其規慮終可大任權<lb/>
　　乃召遜拜偏將軍召吕䝉屯陸口後克公安南郡<lb/>
　　拜撫邉將軍封華亭侯又進封婁侯黄武元年為<lb/>
　　大都督大破蜀兵於夷陵赤烏七年為丞相卒追<lb/>
　　諡昭侯<lb/>
吳陸瑁字子璋遜弟也少好學篤義州郡辟舉皆不就<lb/>
<pb n="KR2k0023_WYG_013-16a"/>
　　嘉禾元年公車徴拜議郎選曹尚書孫權欲親征<lb/>
　　公孫淵瑁再上疏諫權嘉其事理端切遂不行赤<lb/>
　　烏二年卒<lb/>
吳陸抗字㓜節遜子也建興元年拜奮威將軍建衡二<lb/>
　　年都督信陵西陵夷道樂鄉公安諸軍事鳳皇元<lb/>
　　年晉羊祐率師向江陵抗使輕兵躡之祐引軍還<lb/>
　　抗遂陷西陵東還樂鄉貌無矜色謙冲如常故得<lb/>
　　將士歡心抗嘗遺祐酒祐飲之不疑抗疾祐饋之<lb/>
<pb n="KR2k0023_WYG_013-16b"/>
　　藥抗亦推心服之時以為華元子反復見於今日<lb/>
　　二年拜大司馬荆州牧卒子晏景元機雲分領抗<lb/>
　　兵景字士仁拜騎都尉封毘陵侯偏將軍澡身好<lb/>
　　學著書數十篇<lb/>
吳陸凱字敬風丞相遜族子也黄武初為永興諸暨長<lb/>
　　所在有治迹拜建武都尉領兵雖統軍衆手不釋<lb/>
　　書五鳯二年拜偏將軍封都鄉侯遷盪魏綏逺將<lb/>
　　軍征北將軍鎮西大將軍進封嘉興侯寳鼎元年<lb/>
<pb n="KR2k0023_WYG_013-17a"/>
　　遷左丞相乃心公家義形於色表疏皆指事不飾<lb/>
　　忠懇内發建衡元年卒<lb/>
吳陸𦙍字敬宗凱弟也始為選曹郎太子夙聞其名待<lb/>
　　以殊禮後為交州刺史入界喻以恩信務從招納<lb/>
　　加安南將軍封都亭侯<lb/>
吳陸喜字㳟冲瑁子也少有聲名好學有才思嘗作言<lb/>
　　道訪論審機古今厯娛賔九思等書吳平又作西<lb/>
　　州清論傳於世仕吳為選曹尚書至晉為散騎常<lb/>
<pb n="KR2k0023_WYG_013-17b"/>
　　侍<lb/>
吳陸禕字元容凱子也赤烏六年徴宿衛郎中後遷立<lb/>
　　義都尉五官郎中騎都尉遷黄門侍郎封海鹽侯<lb/>
　　加禆將軍行丞相鎮西大將軍事凱没後入為太<lb/>
　　子中庶子華覈常表薦禕曰禕體質方剛器幹强<lb/>
　　固董率之才魯肅不過在戎果毅臨財有節初孫<lb/>
　　皓嘗衘凱數犯顔忤㫖後徙凱家於建安天紀二<lb/>
　　年與從弟式召還建業復將軍侯<lb/>
<pb n="KR2k0023_WYG_013-18a"/>
晉陸機字士衡吳郡人也父抗吳大司馬機身長七尺<lb/>
　　其聲如鐘少有異才文章冠世伏膺儒術非禮不<lb/>
　　動抗卒領父兵為牙門將後成都王穎討長沙王<lb/>
　　乂假機後將軍河北大都督為孟玖軰譖於穎言<lb/>
　　其有異志使孫秀密收機秀兵至機釋戎服著白<lb/>
　　帢謂秀曰成都吾以重任辭不獲已今日受誅豈<lb/>
　　非命也因興𨽻牋詞甚悽惋既而嘆曰華亭鶴唳<lb/>
　　豈可復聞乎遂遇害於軍中所著文章凡三百餘<lb/>
<pb n="KR2k0023_WYG_013-18b"/>
　　篇並行於世<lb/>
晉陸雲字士龍機弟也六嵗能屬文性清正有才理少<lb/>
　　與兄機齊名雖文章不及機而持論過之號曰二<lb/>
　　陸幼時吳尚書廣陵閔鴻見而竒之曰此兒若非<lb/>
　　龍駒當是鳯雛年十六舉賢良吳平入洛補浚儀<lb/>
　　令到官肅然下不能欺市無二價後成都王頴表<lb/>
　　雲為清河内史轉大將軍右司馬後因機敗亦為<lb/>
　　孟玖所譖故併為所殺<lb/>
<pb n="KR2k0023_WYG_013-19a"/>
吳陸宏績之長子㑹稽南郡都尉<lb/>
晉陸曄字士光吳郡人也曄少有雅望從兄機每稱之<lb/>
　　曰我家世不乏公矣元帝鎮江左辟為祭酒遷太<lb/>
　　子詹事時帝以侍中皆北士宜兼用南人曄以清<lb/>
　　正著稱遂拜侍中徙尚書領州大中正眀帝即位<lb/>
　　累遷至錄尚書加散騎常侍成帝踐祚拜光祿大<lb/>
　　夫後因歸以疾卒贈侍中諡曰穆<lb/>
晉陸玩字士瑤曄弟也器量淹雅弱冠有美名尚書左<lb/>
<pb n="KR2k0023_WYG_013-19b"/>
　　僕射領本州大中正及蘇峻反遣玩與兄曄俱守<lb/>
　　官城玩潛説康術歸以功封興平伯轉尚書令又<lb/>
　　詔授左光祿大夫開府儀同三司加㪚騎常侍<lb/>
晉陸納字子言玩子也少有清操貞厲絶俗以尚書吏<lb/>
　　部郎出為吳興太守至郡不受俸祿頃之徴拜左<lb/>
　　民尚書應召臨發止有被襆餘並封以還官謝安<lb/>
　　常詣納納所設惟茶果而已其兄子俶遂陳盛饌<lb/>
　　珍饈畢具客罷納大怒曰汝不能光益叔父乃復<lb/>
<pb n="KR2k0023_WYG_013-20a"/>
　　穢我素業耶於是杖之<lb/>
晉陸監字始眀璿之子少而隠静方直抗烈除後將軍<lb/>
　　司馬以功封西陽亭侯<lb/>
晉陸景文字叔辨初為安吉令遷太守<lb/>
陳顧野王字希馮吳郡人也七嵗讀五經即略知大指<lb/>
　　九嵗能屬文嘗制日賦朱異見而竒之十二隨父<lb/>
　　之建安撰建安地記及長徧觀經史精記黙識天<lb/>
　　文地理蓍龜占候蟲篆竒字無所不通又善丹青<lb/>
<pb n="KR2k0023_WYG_013-20b"/>
　　及侯景之亂野王丁父憂歸本郡乃召鄉黨隨義<lb/>
　　軍援都又杖戈被甲陳君臣之義逆順之理抗詞<lb/>
　　作色見者莫不壯之為臨賀王府記室後領著作<lb/>
　　掌國史以黄門侍郎光祿卿卒贈秘書監右衞將<lb/>
　　軍有玉篇三十卷輿地志三十卷符瑞圗十卷顧<lb/>
　　氏譜傳十卷分野樞要一卷續洞㝠記一卷元象<lb/>
　　表一卷並行於時又撰通史要畧一百卷圖史紀<lb/>
　　傳二百卷未就而卒<lb/>
<pb n="KR2k0023_WYG_013-21a"/>
宋衞仲逹字逹可元名上達徽宗大觀間登進士第御<lb/>
　　筆改是名仕至吏部尚書<lb/>
宋衞膚敏字商彦徽宗宣和間上舍釋褐仕至諫議大<lb/>
　　夫禮部侍郎<lb/>
宋錢良臣髙宗紹興間登進士第官至參預<lb/>
宋蓋經字徳常髙宗紹興間由舎選登甲科官至中大<lb/>
　　夫户部侍郎<lb/>
宋衞藻字徳章孝宗淳熈間登進士第知武岡軍卒<lb/>
<pb n="KR2k0023_WYG_013-21b"/>
宋衞涇孝宗淳熈間廷試魁多士官至政府弟洙寧宗<lb/>
　　嘉定間亦登進士第<lb/>
宋衞价字藩叟寧宗嘉定間登進士第仕至軍器監丞<lb/>
　　知寳慶府<lb/>
海鹽縣<lb/>
晉戴威仕晉為右將軍故宅在縣西一十七步㳟帝時<lb/>
　　因井放光捨宅為寺唐昭宗時脩寺古碑尚存其<lb/>
　　字剥落不可讀<lb/>
<pb n="KR2k0023_WYG_013-22a"/>
唐顧況吳郡海鹽人居縣西南三十里之横山以詩名<lb/>
　　嘗有詩云家住雙峰蘭若邊數聲秋磬發孤烟山<lb/>
　　連極浦鳥飛盡月上青林人未眠<lb/>
宋常同字子正本臨卭人徽宗政和八年賜上舍及第<lb/>
　　髙宗南渡初除侍御史有直聲尋除御史中丞因<lb/>
　　忤時宰秦檜意出守湖州郡人有賢眀太守之謠<lb/>
　　後累召不起請祠除提舉江州太平觀貧無立錐<lb/>
　　地徙居是邑之精舎凡十年自號虚閒居士紹興<lb/>
<pb n="KR2k0023_WYG_013-22b"/>
　　十九年以疾薨累贈少師諡忠毅子洙衿皆典郡<lb/>
　　有聲<lb/>
宋魯訔字季卿號冷齋髙宗紹興五年登進士第仕至<lb/>
　　太府卿有註杜詩十八卷行於世<lb/>
宋魯可宗孝宗隆興間登進士第中博學宏詞科累官<lb/>
　　至太府卿<lb/>
宋陸埈孝宗乾道間登進士第官至尚書<lb/>
宋常濬孫同之孫也孝宗乾道八年登進士第舉博學<lb/>
<pb n="KR2k0023_WYG_013-23a"/>
　　宏詞科嘗為福州教授教飬有法閩人士徳之至<lb/>
　　今祠於學官至宗簿<lb/>
宋趙孟堅字子固號彛齋善畫理宗寳慶間登進士第<lb/>
　　官至太守<lb/>
宋常楙字長孺自號蒲溪愚叟同之曽孫也理宗淳祐<lb/>
　　間由太學魁别省登進士第自躋膴仕所至以亷<lb/>
　　稱嘗為監察御史因論天變拂權臣意繼論巴陵<lb/>
　　事復觸度宗怒出為浙漕以簡御繁權要歛迹尋<lb/>
<pb n="KR2k0023_WYG_013-23b"/>
　　以宰椽兼刑侍上進故事首論雷雪之變又忤上<lb/>
　　意丐祠守吳吳人有常侍郎真不要錢之語帥紹<lb/>
　　興復以刑侍召論期赦叙改法與廟堂爭可否兼<lb/>
　　給事中封還隆國姪黄進觀察使録黄廟堂傳示<lb/>
　　上㫖俾換黄書行公終始不變遂奉祀歸里徳祐<lb/>
　　元年除吏書繼除參預公天性篤實操行端方晚<lb/>
　　年杜門養疴至饘粥弗給日以經史自娛遇有感<lb/>
　　發見之賦詠於詩易研覃尤䆳中州人士敬慕之<lb/>
<pb n="KR2k0023_WYG_013-24a"/>
　　欲一見終不可得病革自誌其墓沒後家無餘貲<lb/>
　　人益嘆服公之真清云<lb/>
崇徳縣<lb/>
宋江珪字伯特徽宗政和間登進士第厯三院御史吏<lb/>
　　部侍郎<lb/>
宋沈晦字元用號胥山文通孫也公初名杰徽宗朝坐<lb/>
　　為人假手奏案至祐陵榻前上閱之云名見四公<lb/>
　　子傳其人必不凡可從濶畧時方崇道教故也遂<lb/>
<pb n="KR2k0023_WYG_013-24b"/>
　　降㫖止令今後不得入科塲公徬徨無所往遂易<lb/>
　　其名曰晦中漕司首選宣和初魁大廷纔數月即<lb/>
　　入館為郎仕至徽猷待制<lb/>
宋王昇字逸老本京師人草聖竒偉徽宗宣政間被召<lb/>
　　入御書補右爵髙宗南渡後寓居是邑之羔羊時<lb/>
　　上留神翰墨近臣有言其能者召對賜札以書玊<lb/>
　　音褒賞䝉異眷獨步一時官至正使<lb/>
宋莫琮字叔方杭州仁和人其先隱徳不仕徽宗崇觀<lb/>
<pb n="KR2k0023_WYG_013-25a"/>
　　中三舍法行琮以貢首入京師肄業辟雍復兩預<lb/>
　　薦書屢陞優舍髙宗建炎初避地於是邑因家焉<lb/>
　　晚以特科一等入仕厯曹娥鹽塲四眀三山幕職<lb/>
　　南嶽祠吏通直郎致仕蒞官行已皆有可紀有子<lb/>
　　五人元忠若晦似之若拙若冲俱登儒科皆袁氏<lb/>
　　出琮累贈中大夫袁氏封大令人袁氏夀康兄弟<lb/>
　　無故迎侍祿養縉紳榮之邑宰朱軾即所居立五<lb/>
　　桂坊家有椿桂堂士大夫多賦詩<lb/>
<pb n="KR2k0023_WYG_013-25b"/>
宋木盈字濟之本濟南人避亂渡淮髙宗建炎二年登<lb/>
　　第於揚州寓居於是邑官至朝議大夫<lb/>
宋輔廣字漢卿號潛庵父逹本河朔人髙宗南渡時居<lb/>
　　是邑公素不願仕潜心實學從吕成公游後登朱<lb/>
　　文公門自辭官歸隱以著書為己任有六經註釋<lb/>
　　四書問答通鑑説師訓編日新錄雜著藁皆蔵於<lb/>
　　家扁其堂曰傳貽葢傳之先儒以貽後學也邑大<lb/>
　　夫家之柄為建傳貽書院<lb/>
<pb n="KR2k0023_WYG_013-26a"/>
宋王琮字伯玉髙宗紹興間登進士第以孝友稱官至<lb/>
　　左司<lb/>
宋莫抃字慶叔世居是邑之青鎮孝宗隆興間登進士<lb/>
　　第子繹光宗紹熈間亦登進士第官至尚書<lb/>
宋趙汝愚字子直本畨易人孝宗乾道間魁多士寓居<lb/>
　　是邑之洲錢官至丞相追封福王諡忠定<lb/>
宋蔡開字子眀孝宗淳熈八年登進士第官至憲漕弟<lb/>
　　闢字子正寧宗慶元間亦登進士第官至國子祭<lb/>
<pb n="KR2k0023_WYG_013-26b"/>
　　酒<lb/>
宋徐逢家於是邑之鳯鳴孝宗淳熈十四年登進士第<lb/>
　　官至常徳守兼湖北倉憲<lb/>
宋徐龜年字翔甫號雲軒家於是邑之鳯鳴孝宗淳熈<lb/>
　　十四年登進士第官至監察御史<lb/>
宋陳塏字子爽號可齋本三山人古靈裔也寓居是邑<lb/>
　　以清節稱官至資政殿大學士賜諡清毅有讀通<lb/>
　　鑑隨筆蔵於家至元間有司請於上表其里曰清<lb/>
<pb n="KR2k0023_WYG_013-27a"/>
　　節子鑄宋寧宗寳慶間亦登進士第官至都承㫖<lb/>
宋陸徳輿字載之號魯齋寧宗嘉定間由童科第進士<lb/>
　　弱冠有文名厯兩制知貢舉官至吏部尚書從祖<lb/>
　　埈從父鑣相繼世科埈仕至秘書<lb/>
宋張琥字子嚴寧宗嘉定間登進士第宰鹽官仁和倅<lb/>
　　眀州守台州所至有恵政<lb/>
　<lb/>
　<lb/>
<pb n="KR2k0023_WYG_013-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷十三<lb/>
</p>
<p>
</p>
  </div>
</body>
</text>
</TEI>
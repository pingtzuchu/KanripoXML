<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二十九</head> <lb/>
    <p>
<pb n="KR2k0023_WYG_029-1a"/>
欽定四庫全書<lb/>
　至元嘉禾志卷二十九<lb/>
　　　　　　　　　　　　　元　徐碩　撰<lb/>
　　華亭十詠　　　　　　　　　唐　詢<lb/>
　　　華亭本吳之故地昔附於姑蘇佩帶江湖南瀕<lb/>
　　　大江有觀望之美焉歴吳晉間名卿繼出風流<lb/>
　　　文物相傳不冺閭里所記遂為故事景祐初元<lb/>
　　　八月予被詺為縣至部且一年而囹圄多囚繫<lb/>
<pb n="KR2k0023_WYG_029-1b"/>
　　　簿書嬰期㑹蠠没朝夕精疲意殆凡山川風物<lb/>
　　　在境内者未嘗一日得講求焉粤今秋邑人有<lb/>
　　　訟古<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖者持舊圖經詣庭以自直因得而究<lb/>
　　　之凡經所記土地人物神祠墳隴所書甚詳行<lb/>
　　　部之餘輒至其地因里人而咨焉多得其真代<lb/>
　　　異時移喟然興歎即採其尤著者為十詠皆因<lb/>
　　　事紀實按圖可見將以誌昔人之不朽存舊俗<lb/>
　　　之所傳云爾<lb/>
<pb n="KR2k0023_WYG_029-2a"/>
　　　顧亭林<hi>顧亭林湖在東南三十五里湖南又有顧亭林相傳陳顧野王居此因以為名</hi>
　　　　　　<hi>焉</hi>
華林標大道曽是野王居舊里風煙變荒原草樹疎湖<lb/>
波空上下里閈已丘墟徃事將誰語凄凉六代餘<lb/>
　　　寒穴<hi>金山北有寒穴清泉出焉其味甘香</hi>
絶頂干雲峻寒泉與穴平還同帝臺味不學隴頭聲夜<lb/>
雨遙源漲秋風顥氣清誰云柘漿美纔可析朝醒<lb/>
　　　吳王獵塲<hi>在華亭谷東吳陸遜生此子孫嘗所遊獵後人因呼為陸機茸今其地為</hi>
<pb n="KR2k0023_WYG_029-2b"/>
　　　　　　　<hi>桑陸</hi>
昔在全吳日從禽耀甲戈百年嘗載羽一日舊張羅地<lb/>
變柔桑在原荒蔓草多思人無復見落月下山坡<lb/>
　　　柘湖<hi>在府南七十里湖中有小山生柘樹因以為名吳越春秋海鹽縣淪没為柘湖吳地</hi>
　　　　　<hi>記秦時有女入湖為神因祀之</hi>
世歴亡秦逺湖連大海瀕柘山標觀望玉女見威神渺<lb/>
渺旁無地滔滔孰問津何年化魚鼈彷彿歴陽人<lb/>
　　　秦始皇馳道<hi>在府西北崑山南四里相傳有大堈路西通吳城即馳道也</hi>
<pb n="KR2k0023_WYG_029-3a"/>
秦徳衰千祀江濱道不修相傳大堈在曽是翠華遊玉<lb/>
趾如將見金椎豈復留悵然尋舊跡蔓草蔽郊丘<lb/>
　　　陸瑁養魚池<hi>在府西今名瑁湖或云即瑁所居相傳有宅基存焉</hi>
代異人亡久滮池即舊居未移當日地無復故時魚蒲<lb/>
藻依稀在風波浩蕩餘水濱如可問一為訪庭除<lb/>
　　　華亭谷<hi>在府南瀠行三百里入松江</hi>
深谷彌千里松陵北合流岸平迷晝野人至競方舟照<lb/>
月方諸泣迎風弱荇浮平波無限逺極目漲清秋<lb/>
<pb n="KR2k0023_WYG_029-3b"/>
　　　陸機宅<hi>華亭谷水東有崑山相傳即其宅陸機詩云彷彿谷水陽婉孌崑山隂今其地</hi>
　　　　　　<hi>尚存</hi>
舊諜傳遺趾悠然歴祀深人無令威至門異下邽箴谷<lb/>
水當年溜崑山昔日隂魯堂那復見絲竹若為尋<lb/>
　　　崑山<hi>華亭谷東二里有崑山陸機祖葬於此因生機雲時人以崑山出玉因名此山以美</hi>
　　　　　<hi>機雲焉</hi>
昔有人如玉兹山得美名巖扃銷積翠谷水㫁餘聲喬<lb/>
木今無在高臺久已傾如何崧嶽什獨詠甫侯生<lb/>
<pb n="KR2k0023_WYG_029-4a"/>
　　　三女岡<hi>在府東南八十里相傳吳王葬女於此岡一作趾</hi>
淑女云亡久哀邱尚著名九原誰可作千載或如生青<lb/>
骨何時化荒榛此地平室餘圖諜在不復啟佳城<lb/>
　　和華亭十詠　　　　　　　　前　人<lb/>
　　　顧亭林<lb/>
寥寥湖上亭不見野王居平林豈舊物嵗晚空扶疎自<lb/>
古聖賢人邑國皆坵墟不朽在名徳千秋想其餘<lb/>
　　　寒穴<lb/>
<pb n="KR2k0023_WYG_029-4b"/>
神泉冽氷霜高穴與雲平空山渟千秋不出嗚咽聲山<lb/>
風吹更寒山月相與清北客不到此如何洗煩酲<lb/>
　　　吳王獵塲<lb/>
吳王好射虎但射不操戈匹馬獵廣塲萬兵助遮羅時<lb/>
平事非昔此地桑麻多猛獸亦已盡牛羊在田坡<lb/>
　　　柘湖<lb/>
柘林著湖山菱葉蔓湖濱秦女亦何事能為此湖神年<lb/>
年賽雞豚漁子自知津幽妖窟險阻禍福易欺人<lb/>
<pb n="KR2k0023_WYG_029-5a"/>
　　　秦始皇馳道<lb/>
穆王得八駿萬事<hi>闕</hi>其修茫茫千載後復此好逺遊車<lb/>
輪與馬跡此地亦常留想當治道時勞者尸如丘<lb/>
　　　陸瑁養魚池<lb/>
野人非昔人亦復水上居紛紛水中游豈是昔時魚吹<lb/>
波浮還没競食糟糠餘吞舟不可見守此嵗月除<lb/>
　　　華亭谷<lb/>
巨川非一源源亦在衆流此谷乃清淺松江能覆舟蟲<lb/>
<pb n="KR2k0023_WYG_029-5b"/>
魚何所知上下相沈浮徒嗟大盈北浩浩無春秋<lb/>
　　　陸機宅<lb/>
故物一已盡嗟此嵗年深野桃自著花荒棘徒生箴芊<lb/>
芊谷水陽鬱鬱崑山隂俯仰但如昨遊者不可尋<lb/>
　　　崑山<lb/>
玉人生此山山亦傳此名崖風與穴水清越有餘聲悲<lb/>
哉世所珍一出受欹傾不如鶴與猿棲息尚全生<lb/>
　　　三女岡<lb/>
<pb n="KR2k0023_WYG_029-6a"/>
自古世上雄慷慨擅功名當時豈有力能使死者生三<lb/>
女共一丘此感亦難平音容若有作無乃傾人城<lb/>
　　和華亭十詠　　　　　　　　梅聖俞<lb/>
　　　顧亭林<lb/>
鄉林空林水不見古人居猶尋古人跡更與古人疎昔<lb/>
為賢豪里今亞蘆葦墟湖邊夜夜月光彩波上餘<lb/>
　　　寒穴<lb/>
山頭寒泉穴淨若鏡面平慰齒敲氷冷貯缾微玉聲傍<lb/>
<pb n="KR2k0023_WYG_029-6b"/>
有野鹿跡上啼林鳥清何由一徃挹况復方病酲<lb/>
　　　吳王獵塲<lb/>
孫氏有吳國四海未息戈獵以耀威武平野萬騎羅英<lb/>
雄魏與蜀貔虎一何多世事異莫究但見桑麻坡<lb/>
　　　柘湖<lb/>
柘土久陷没千嵗嗟水濱不復吳鹽邑空有秦女神浩<lb/>
蕩吞海月曠濶迷天津扁舟誰能徃旦暮逢漁人<lb/>
　　　秦始皇馳道<lb/>
<pb n="KR2k0023_WYG_029-7a"/>
秦帝觀滄海勞人何得修石橋虹霓㫁馳道鹿麋遊車<lb/>
轍久已没馬跡亦無留驪山寶衣盡萬古空塚丘<lb/>
　　　陸瑁養魚池<lb/>
來觀瑁湖水乃是陸生居春塘草幾變誰膾此中魚莫<lb/>
容科斗應亦有魯王餘不隨蛟龍飛神鼈未可除<lb/>
　　　華亭谷<lb/>
㫁岸三百里縈帶松江流深非桃花源自有漁者舟閒<lb/>
意見水鳥日共泛觥籌何當騎鯨去一去幾千秋<lb/>
<pb n="KR2k0023_WYG_029-7b"/>
　　　陸機宅<lb/>
我思陸平原廢宅荒草深才高乃速禍事徃不可箴饑<lb/>
鳥噪樹巔野䑕窟庭隂黄耳亦已死家書無復尋<lb/>
　　　崑山<lb/>
陸氏幾世祖葬此生令名猶如産美璞遂爾傳嘉聲寒<lb/>
岩蓄奇秀源水日東傾何言千載間二子不更生<lb/>
　　　三女岡<lb/>
吳王有三女因留此岡名已化彼粲質合有蘭蕙生嬋<lb/>
<pb n="KR2k0023_WYG_029-8a"/>
娟夜月照掩靄朝霧平古魂如未冺不逺闔閭城<lb/>
　　次唐彦猷顧亭林韻　　　　　胡松年<lb/>
海山盪佳氣千載傳古居平生讀書地竹柏靜以疎忠<lb/>
義貫白日名不埋幽墟苖裔今幾何誰能譜有餘<lb/>
　　又　　　　　　　　　　<hi>春明</hi>宋　輝<lb/>
昔時高士宅今日梵王居棲影銜山逺鐘聲隔岸疎風<lb/>
流嗟徃事精爽閟遺墟回首烏衣巷凋零兵火餘<lb/>
　　又　　　　　　　　　　<hi>四明</hi>汪思温<lb/>
<pb n="KR2k0023_WYG_029-8b"/>
雲間更深處獨見古人居想像風猷逺荒寒景物疎書<lb/>
成千卷帙徃事一丘墟惟有清名在流行百嵗餘<lb/>
　　又　　　　　　　　　　<hi>南豐</hi>曽輝之<lb/>
煙雨二家市黄門卜此居著書千紙在祠宇幾椽疎潮<lb/>
汐成今古牛羊有里墟舉兵鉏逆節風烈照無餘<lb/>
　　又　　　　　　　　　　　　李端民<lb/>
當時讀書地卑陋亦安居問字誰人到觀瀾興不疎古<lb/>
今如夢寐城邑變郊墟偶此同彌勒圓龕自像餘<lb/>
<pb n="KR2k0023_WYG_029-9a"/>
　　又　　　　　　　　　　　　張堯幹<lb/>
蘭若王家像相望博陸居衣冠塵易暗簫鼔祭全疎草<lb/>
色侵花徑潮聲過夕墟遺風猶可想弔古一觴餘<lb/>
　　又<lb/>
水村有亭林黄門舊曽居海山凝逺翠草木自蕭疎豈<lb/>
見讀書處遺跡但荒墟獨留名不朽傳之千載餘<lb/>
　　題李景元畫　　　　　　　　蘇　軾<lb/>
聞說神仙郭恕先醉中狂筆勢瀾翻百年寥落何人在<lb/>
<pb n="KR2k0023_WYG_029-9b"/>
只有華亭李景元<lb/>
　　　景元名甲本儒家子落魄詩酒間尤善墨戲米<lb/>
　　　元章畫史嘗及之徃來松江上不知其所終<lb/>
　　醉眠亭　　　　　　　　　　李行中<lb/>
簷低檻曲莫嫌陋地僻草深宜晝眠代枕莫憑溪上石<lb/>
當簾時借屋頭煙倦遊拂壁畫山徑貪醉解衣還酒錢<lb/>
一水近通西浦路客來猶可棹漁船<lb/>
　　　行中字無悔築亭青龍江上東城名之曰醉眠<lb/>
<pb n="KR2k0023_WYG_029-10a"/>
　　　諸公皆有詩<lb/>
　　醉眠亭寄韓憲仲廷評<lb/>
野徑荒亭草没腰一眠聊以永今朝放懷不管人間事<lb/>
破夢時聞夜半潮玉柱劉义詩未獻金龜太白酒難招<lb/>
知君有意尋安道咫尺何時弄畫橈<lb/>
　　趙明叔未識醉眠亭先貺佳篇<lb/>
要識荒亭路不賖浦西橋北對漁家窻嫌日曝新栽竹<lb/>
蔬占畦長未種花壁上客來堆酒墨籬根潮過積寒沙<lb/>
<pb n="KR2k0023_WYG_029-10b"/>
被人誤號陶潜宅也學門前五栁遮<lb/>
　　醉眠亭　　　　　　　　　　蘇　軾<lb/>
已向閒中作地仙更於酒裏得天全從教世路風波惡<lb/>
賀監偏工水底眠<lb/>
君且歸休我欲眠人言此語出天然醉中對客眠何害<lb/>
須信陶潛未若賢<lb/>
孝先風味也堪憐肯為周公盡日眠枕麯先生猶笑汝<lb/>
枉將空腹貯遺編<lb/>
<pb n="KR2k0023_WYG_029-11a"/>
　　又　　　　　　　　　　　　蘇　軾<lb/>
是非一醉了無餘惟有胸中萬卷書已把人生比蘧傳<lb/>
更將江浦作堦除欲眠賓客從教去倒卧氍毹豈暇舒<lb/>
京洛舊遊真夢裏秋風無復憶鱸魚<lb/>
　　又　　　　　　　　　　　　李　常<lb/>
陶公醉眠野中石君醉輒眠舍後亭人知醉眠盡以酒<lb/>
不知身醉心常醒衆人清晨未嘗飲已若醉夢心㝠㝠<lb/>
淫名嗜利到窮老有耳亦不聞雷霆醉石雖頑委山側<lb/>
<pb n="KR2k0023_WYG_029-11b"/>
苔痕剝蝕誰與扃牧童樵叟亦能指卒以陶令垂千齡<lb/>
危簷弱棟倚荒渚海霧江雨穿疎櫺勿謂幽亭易摧折<lb/>
勉事偉節同明星<lb/>
　　又　　　　　　　　　　　　陳舜俞<lb/>
酒膽長輕六印腰醉中一枕敵千朝興亡藐比榮枯栁<lb/>
聚散看同旦暮潮酣法本應塵外有醒魂徒向水邊招<lb/>
已聞佳士過從約不似東風泛去橈<lb/>
　　又　　　　　　　　　　　　張　先<lb/>
<pb n="KR2k0023_WYG_029-12a"/>
醉翁家有醉眠亭為愛江堤亂草青不聴耳邊啼鳥喚<lb/>
任教風外雜花零飲酣何必過此舍樂甚應宜造大庭<lb/>
五栁北窻知此趣三閭南楚謾孤醒<lb/>
　　又　　　　　　　　　　　　王　觀<lb/>
松陵江畔客築室從何年世路徒紛紛不知季子賢在<lb/>
彼既不知不如醉且眠聲名衮衮誰知命醉非愛酒眠<lb/>
非病長江渾渾無古今羣山回合來相映呼奴沽酒不<lb/>
可遲買魚斫膾煩老妻何必紉繩繫飛兔百年長短空<lb/>
<pb n="KR2k0023_WYG_029-12b"/>
自知直將裩蝨視天地𡨕㝠支枕窮四時九衢足塵土<lb/>
朱門多是非秋風老蓴鱸扁舟何日歸<lb/>
　　又　　　　　　　　　　　　秦　觀<lb/>
醉來豐瘁同眠去身世失二樂擅一亭夫子信超逸杯<lb/>
行徂老春肱枕頹外日壯志未及伸幽願良自畢<lb/>
　　又　　　　　　　　　　　　張景修<lb/>
樽前從客笑夢裏任花飛野鳥喚不醒家童扶未歸有<lb/>
榮還有辱無是即無非萬事藏於酒先生亦見機<lb/>
<pb n="KR2k0023_WYG_029-13a"/>
　　又　　　　　　　　　　　　韓宗文<lb/>
萬慮中來攪不眠醉時一覺自陶然㝠㝠固已㤀天地<lb/>
豈向杯中覔聖賢<lb/>
得酒休論飲得仙醉中遺物為神全世間反覆無窮事<lb/>
吏部難㤀抱甕眠<lb/>
昔有遺賢世所憐滄浪亭下醉時眠松江變酒難終得<lb/>
却對殘燈理短編<lb/>
　　又　　　　　　　　　　　　蘇　棁<lb/>
<pb n="KR2k0023_WYG_029-13b"/>
疲人思向醉中眠物我悠然萬慮閒渴飲蔗漿勞隠几<lb/>
吾身自足草萊間<lb/>
楚陽渴鹿背清泉之子名亭取性便適意中間却無事<lb/>
期君㤀醉亦忘眠<lb/>
　　又　　　　　　　　　　　　晁端佐<lb/>
瀟洒松陵江上亭醉來一夢傲雲屏生前笑語君須惜<lb/>
世事紛紛不用醒<lb/>
盤石幽亭樂未央是非窮達兩相忘塵寰下望如何許<lb/>
<pb n="KR2k0023_WYG_029-14a"/>
爛醉高眠自有鄉<lb/>
塵埃收得一身閒飲盡春瓶曝背眠醉耳猶嫌山鳥聒<lb/>
夢魂終日上高天<lb/>
一枕雙壺意浩然狂歌酒盡即高眠吾身久與時相棄<lb/>
好逐君歸作二仙<lb/>
　　又　　　　　　　　　　　　晁端彥<lb/>
人生有出處兩事固希全達則都廊廟致君堯舜前聲<lb/>
名喧宇宙指顧生雲烟不然早晦隠縱意樂當年第一<lb/>
<pb n="KR2k0023_WYG_029-14b"/>
莫如醉第二莫如眠無晦水鄉士子瞻稱其賢埋照不<lb/>
干世作亭臨清泉歡來即痛飲酣謼竟長筵陶陶非假<lb/>
寐冺絶平生緣盡得杯中趣常為枕上仙影從明月照<lb/>
名任清風傳願君遂此志其樂更相先醉無三日醒飲<lb/>
盡百斛船境界如古莽魂夢遊鈞天莫學不佞者狥祿<lb/>
遭纒牽進無濟世志退無負郭田獨醒少意緒寡睡多<lb/>
煩煎風波驚性命鞍馬積胝胼未得立籬下應難卧甕<lb/>
邊區區為寡仕短詠愧非妍<lb/>
<pb n="KR2k0023_WYG_029-15a"/>
　　又　　　　　　　　　　　　晁端禀<lb/>
吏部甕間眠先生窻下卧夜偷綠醑飲晝喜清風過人<lb/>
為清風快於酒擺落煩襟洗塵垢吾知醉寢勝閒睡可<lb/>
以寄天真兮㤀世累溝瀆超江漢幕席視天地蝴蝶不<lb/>
知緣變化黄粱未熟虚營利從來閒處得閒樂何者功<lb/>
成與名遂隴西夫子稱世賢世家自是酒中仙作亭占<lb/>
得松陵地東坡名之為醉眠醉後眠兮眠復醉頥養鄒<lb/>
軻浩然氣賢人為濁聖人清昏昏夢寐都㤀形花影滿<lb/>
<pb n="KR2k0023_WYG_029-15b"/>
身猶未覺竹風吹面不知醒憶昔樂天貪醉吟吟哦未<lb/>
免勞其心不如醉睡了無事其樂陶陶得趣深我身走<lb/>
塵埃羈鞅殊未息有所思兮在高軒欲徃從之路艱塞<lb/>
無緣一榻同醉眠空禿千毫揮醉筆<lb/>
　　又　　　　　　　　　　　　闗景山<lb/>
杜老顛狂尋酒伴經旬只走出空牀輸君縱飲還高卧<lb/>
長有生涯作醉鄉<lb/>
貧饒北海杯中物靜勝長安市上眠滿地春風吹不醒<lb/>
<pb n="KR2k0023_WYG_029-16a"/>
功成合以酒為仙<lb/>
　　又　　　　　　　　　　　　楊　蟠<lb/>
江花可醉草堪眠細想人間底處便客散樽空欲歸去<lb/>
此身還被月留連<lb/>
江上聊遊我未能羨君長醉卧高亭不因鶴唳破殘夢<lb/>
還有凉風吹酒醒<lb/>
清簟疎簾一醉身寂寥不稱咏詩人春風亦有憐才意<lb/>
故擺殘花作繡茵<lb/>
<pb n="KR2k0023_WYG_029-16b"/>
　　又<lb/>
嘗聞李謫仙飲酒興無盡醉來卧空山天地即衾枕當<lb/>
時放迹遊流俗不可近君今外形骸與世不拘窘寸心<lb/>
合處曠萬事一以冺開亭向幽圃朝夕事醉寢茅簷落<lb/>
日欲醒時起對嬋娟拂瑤軫<lb/>
　<lb/>
　<lb/>
　至元嘉禾志卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二十六</head> <lb/>
    <p>
<pb n="KR2k0023_WYG_026-1a"/>
欽定四庫全書<lb/>
　至元嘉禾志卷二十六<lb/>
　　　　　　　　　　　　　元　徐碩　撰<lb/>
　　崇福寺記<lb/>
古之出家作沙門一缾一鉢晝則循方乞食暮乃歸宿<lb/>
於冢間林下三衣之外分寸不蓄而得道者不可勝數<lb/>
其後始為屋以居之綿歴世祀書棟脩梁崇樓廣厦日<lb/>
益宏侈殆有過於貴公卿豪長者之家其安居順適初<lb/>
<pb n="KR2k0023_WYG_026-1b"/>
無曩時冢間林下之辛苦暴露得悟明心地雖不乏人<lb/>
而其盛未有以過於前或不及焉為比丘者固當思之<lb/>
也然像設棟宇之闕漏有能誓心奮力補葺而増益之<lb/>
以振起其教安集其徒是亦未易多得烏可皆律以佛<lb/>
法之初而冺其可錄之長乎崇福之為僧寺久矣始所<lb/>
以立已不可考其可得而言者在梁天監二年曰常樂<lb/>
唐㑹昌間廢大中十年而復本朝祥符初易其號曰悟<lb/>
空天禧戊午迺賜今額建炎俶擾遂罹焚如之厄已而<lb/>
<pb n="KR2k0023_WYG_026-2a"/>
僧徒復集竹椽茅舍僅蔽風雨紹興十二年慧照大師<lb/>
淨珂始募緣建大佛殿又十六年而有僧堂慈辨大師<lb/>
清睿之為也又四年而有三門普聞無諍大師清現之<lb/>
建也至乾道中則有真濟大師法印為無量壽閣雕三<lb/>
聖尊像塑五百大阿羅漢淳熙庚子有書記僧修玩重<lb/>
建法輪寶藏且為殿以居之下及庖庫悉就宏壯是嵗<lb/>
鐘樓架於法逢觀音閣建於思仰期懴堂剏於法標而<lb/>
浴院本宻行大師生公所營中更火灾能復之者嗣金<lb/>
<pb n="KR2k0023_WYG_026-2b"/>
處仁二比丘也大抵前後餘五十餘年而寺之所以為<lb/>
寺者始備雄麗伉壯甲於一邑其成之可謂難矣夫成<lb/>
之既難其為屋不過丹青銅鐵木柏甎瓦之所為非如<lb/>
諸佛所居堂殿樓閣欄檻堦陛之屬皆珊瑚琉璃珠玉<lb/>
琥珀異珍奇寶之所就常有無量百千衆寶光明以自<lb/>
莊嚴此迺億刼修持功行圓滿有以感格自然發現不<lb/>
假人力者也向之所營則時葺而每新之俾前勞不廢<lb/>
豈非後來者之責而衣服飲食其間克勤道業使他人<lb/>
<pb n="KR2k0023_WYG_026-3a"/>
不得以末法比丘相靳此又自今以後凢居於此者所<lb/>
當思而覺支所以買石求記於余之意也唐<hi>闕</hi>著禪師<lb/>
亦此寺僧也諸人勉之毋俾專美於前嘉定十三年十<lb/>
一月望棘菴沙門妙寧記<lb/>
　　崇福田記<lb/>
佛教自西域入中國距今千一百九十年其流之漸於<lb/>
東南尤盛蓋嘗攷之㑹要方天禧承平合僧尼幾四十<lb/>
萬閩浙占籍過半焉况浙水為今行畿崇徳去都為最<lb/>
<pb n="KR2k0023_WYG_026-3b"/>
近數十年來户口充斥人物繁夥凡曩者宜桑麻長雞<lb/>
豚可以踐牛羊之地今皆列屋生聚於其中故雖蕞爾<lb/>
子男之邦佛祠之額十有六崇福其大刹也或比而房<lb/>
或孤而菴僧數且二百餘夫以十農養一僧則是勞苦<lb/>
耕作以奉之者大要已二千人矣其間有力未能祝髮<lb/>
而棄家捐親効使令者無慮一倍以二乗之則是四千<lb/>
生齒之力供一蘭若之衆而不足也寺之掌記者又封<lb/>
籍其廩廥之餘每冬春之交魚鼔不鳴僧各分爨而自<lb/>
<pb n="KR2k0023_WYG_026-4a"/>
給者幾二月夫不給於公而使之自營於其私彼非能<lb/>
撫耒耜親杵臼而得食也有僧法標者就其新舊不相<lb/>
續之際度食用若干田租若干自一畝以上募諸邑人<lb/>
且率其徒捐衣鉢求田以為之倡其數則附於公帑之<lb/>
外如社倉義廩以補常嵗糗糧之所不足經營數年僅<lb/>
克就緒前雙林老善猷寺之宗師也實勸相是舉一日<lb/>
偕寺僧數輩請記於余余告之曰子之徒自為謀則周<lb/>
矣盍推原其所從出乎古者地方一同提封萬井計口<lb/>
<pb n="KR2k0023_WYG_026-4b"/>
而授之田財足百里之食厥今生齒偏聚吾邑無尺地<lb/>
寸壤之不耕矣春和景明登東臯而望綺紛龍鱗決渠<lb/>
荷鍤非王公貴人之膏腴即富家豪民之所兼并也民<lb/>
田之存已無幾狹鄉一二畝官或困以役民寧鬻産貿<lb/>
遷其折閱若饑饉轉而庸奴末作窮日夜之力腹不得<lb/>
飽而釋氏之占田不惟參錯於貴勢豪右鄉社追胥至<lb/>
可幸免今又從而募田續食使之安坐終嵗炊玉潔羞<lb/>
夫豈一手足所能供此衎衎施施升堂持鉢亦嘗量彼<lb/>
<pb n="KR2k0023_WYG_026-5a"/>
而忖已乎抑止求其饜足而已也且夫農商工賈必通<lb/>
功易事而後足以相養至戚施蘧篨侏儒矇瞍古亦不<lb/>
以疾廢各因其器食之世固未有無事而食者也浮屠<lb/>
受人之施享人之力則將若之何勤修其所謂教謹守<lb/>
其所謂律不至於食焉而怠其事庶乎無愧云爾猷樂<lb/>
聞余說於是請書以誨其徒若租賦之多寡自有獻田<lb/>
者之書致與其姓名鑱諸碑隂兹不復載慶元三年十<lb/>
月旦文林郎新滁州州學教授陸埈記<lb/>
<pb n="KR2k0023_WYG_026-5b"/>
　　崇福寺藏記<lb/>
禦溪吾土也自頃六飛南渡駐蹕錢塘遂為要衝生齒<lb/>
户口視昔繁衍衣冠甲族彬彬日盛以至井里街郵精<lb/>
廬祠宇之制大率類是嵗在庚子夏崇福經藏成巍然<lb/>
峻峙尤足以増茲邑之壯觀過者罔不歆歎先是寺有<lb/>
藏在西建於政和之嵗中更兵火燎焉弗存已而因陋<lb/>
就簡成小轉輪為邑人祈禳之地豈惟土木華嚴之弗<lb/>
備而氣象萎薾重為法教羞比丘修玩一日慨然發心<lb/>
<pb n="KR2k0023_WYG_026-6a"/>
勇猛以興是役為己任傾倒鉢囊得錢五千緡手自區<lb/>
畫剋日鳩工於是逺近見聞謹喜讃相時則有昭慶軍<lb/>
節度使劉懋首出巨木以建藏心保義郎沈才施錢三<lb/>
十緡以助工費未幾布金畢集不待勸募隨念響應規<lb/>
橅既定迺闢故基而作新之藏方八面面各九尺高廣<lb/>
合度外為大殿壯麗宏敞與藏相稱梵宫法駕星羅雲<lb/>
拱祕函寶帙鱗次櫛比黄金丹碧之飾珠貝旃檀之像<lb/>
巧侔造化光嫓日月有大天龍背湧鯨海諸天善神環<lb/>
<pb n="KR2k0023_WYG_026-6b"/>
繞鎮䕶壁間繪善財童與五十三參相皆假莊嚴之妙<lb/>
以彰變幻之機勝刹崇因視東南諸刹蓋不多見總費<lb/>
二萬緡有奇積日三期役工萬有八十噫兹事體大非<lb/>
有願力者孰能成之如此其易余自少時即識修玩師<lb/>
既壯與之游相知愈深其平居麤衣糲飯戒行孤高了<lb/>
不退轉故人敬愛之樂為供施而師無慳心悉捐所有<lb/>
遂能興起衆緣於一彈指之頃鼎新盛事於六十年頺<lb/>
圮之後是亦可嘉也已余聞禪宗西來教外傳心初無<lb/>
<pb n="KR2k0023_WYG_026-7a"/>
以文字為也然釋迦文佛有不可說佛刹微塵數正真<lb/>
大教流入中華為經為論為律凡五千四十八卷雙林<lb/>
大士剏造法輪藏秘典傳襲至今作大利益夫豈規規<lb/>
然斡轉機軸裒取檀施而已哉所謂實際理地不受一<lb/>
塵佛事門中不捨一法師之功用可勝記耶師本邑人<lb/>
年十二為僧徧歴叢林得正法眼藏不喜住山不求師<lb/>
號自名納碧老人以辛亥嵗六月四日書偈歸寂年七<lb/>
十有四後六年其弟前雙林老善猷率其徒可瑛懐璞<lb/>
<pb n="KR2k0023_WYG_026-7b"/>
智端妙芬請於余願有以紀其事開既知其顛末不得<lb/>
辭於是乎書慶元三年十一月日從政郎新隆興府錄<lb/>
事參軍蔡開記<lb/>
　　修證院法堂記<lb/>
夫世尚欽奉人攸歸嚮者妙覺王之教也聞諸柱史之<lb/>
說謂乎竺乾之書肇自金方流於震旦是故顯如來之<lb/>
出世昭萬徳莊嚴度衆生之無邊彰十號具足拯三惡<lb/>
而超四諦開方便門空五藴而淨六根示真實相道斯<lb/>
<pb n="KR2k0023_WYG_026-8a"/>
行也其至矣乎檇李古邦義和舊市厥賦饒益厥民淳<lb/>
厖貨殖之利興焉生齒之數繁焉有祈福而怖禍者則<lb/>
倚我法門睹相而生善者則翳我佛事咸遵報應之說<lb/>
悉堅信施之心袪彼奸回趨其正覺易所云神而化之<lb/>
者其斯之謂歟邑之東北隅有佛廟曰修證殿宇輪奐<lb/>
銘<hi>闕</hi>　　　　　　　　　耆宿即云唐咸通年之所<lb/>
建也由是徒衆迭居堂宇斯備香火於焉靡絶鐘唄以<lb/>
之相聞蔚為道塲綿歴嵗紀洎國家慶纉三葉富有萬<lb/>
<pb n="KR2k0023_WYG_026-8b"/>
寓革乃舊制條以新規審天下精舍未善其稱者咸易<lb/>
其額惟茲院得存其古顧兹妙域居然淨方雖衆室四<lb/>
周而法堂中闕本院僧紹寧救衆生苦為大醫王幸興<lb/>
慈心蕆斯盛事詢其徒侣捐乃緇囊得錢三十萬始僉<lb/>
詣於緇衆爰咨議於黨人粤有信士徐咸賓夙締善根<lb/>
素崇良願捨所難捨為檀施之首焉由是遐邇率從士<lb/>
民景附感泉寶之畢集致土木之薦臻迨乎物役告終<lb/>
形勢俱集欲剡珉而紀事冀歴祀之垂休見託摛文固<lb/>
<pb n="KR2k0023_WYG_026-9a"/>
難牢遜景祐乙亥季冬十三日宣徳郎守崇徳縣令李<lb/>
嵩叟記<lb/>
　　福嚴禪院記<lb/>
佛無二道末有禪律道異徒别而居亦判矣崇扉闖然<lb/>
鐘倡鼔和圓頂大䄂塗人如歸環食列處不問疎親者<lb/>
謂之十方人闔一户室居而家食更相為子弟者謂之<lb/>
甲乙甲乙非道之當也朝廷之法緣人情而治人大約<lb/>
不欲擾動而卒要之以公故制曰其徒願為十方居者<lb/>
<pb n="KR2k0023_WYG_026-9b"/>
官聴之近世稍稍有請者公道之勝而徒之相嚮也崇<lb/>
徳介餘杭嘉興之兩間邑東北十里林木蔚然而美者<lb/>
福嚴院在其下院始五代乾符之乙未邑人鍾離裴置<lb/>
之地有千乗因名焉聖籙重熙號命丕冒祥符始年改<lb/>
賜今額歴年雖多有徒居之獨廩自字皇祐庚寅嵗主<lb/>
者志洪率其屬僧願為十方縣為之告於郡郡謹用朝<lb/>
廷之法即許之其年七月縣令命僧曰處成主之成未<lb/>
幾棄去而縣亦新令尹矣又擇主曰繼式成式禪者而<lb/>
<pb n="KR2k0023_WYG_026-10a"/>
皆出於十方居中論議招納皆不戾公道而其徒歸之<lb/>
人睨其道之勝而徒之歸如是而衆亦嚮鐘鼓而食斧<lb/>
斤而居求於人皆樂然與之惟恐不及予居嘉興小舟<lb/>
及其門不逺二舍嘗遊於院之甲乙時若像而殿若聚<lb/>
而堂苔沿甓隕圮坍不支後三年游於式之時前之草<lb/>
菜則蘭若矣前之瓦礫則金碧矣地非特勝也人非始<lb/>
尚也道之公而主之者亦才也噫天下之事不獨是廢<lb/>
興之由未有不繫於公不公才不才公道未嘗亡才固<lb/>
<pb n="KR2k0023_WYG_026-10b"/>
不少顧擇之舉之之道何如耳始成之來乃見命以記<lb/>
作而未成成之後㑹式式復以請院之廢興則所目擊<lb/>
者因興感以及人事遂不愧而為之辭時至和二年八<lb/>
月一日宣徳郎試大理評事權雄州防禦推官陳舜俞<lb/>
記<lb/>
　　宻印寺鐘樓記<lb/>
菩薩三摩地多自聞中入因聲始有聞因器方發聲聲<lb/>
塵投耳根顯出能聞性因聞得見性見性即遺聞根塵<lb/>
<pb n="KR2k0023_WYG_026-11a"/>
二俱遺自性無生滅生滅既盡已三昧當現前是故圓<lb/>
通門觀音為第一而此閻浮界教體在音聞十方淨伽<lb/>
藍以聲為佛事鐘鼔以為器撞擊出音聲要以聲發機<lb/>
警衆令開悟器大聲乃普聲普聞亦周堪以覺羣迷俾<lb/>
到菩提岸我聞秀外邑巨鎮號青塾中有古梵宫勅名<lb/>
宻印寺寺安六百衆鐘不滿千斤其聲雖逺聞與衆未<lb/>
相稱比丘行昭者自發廣大心願増鑄萬斤晨昏發䝉<lb/>
昧亦以除惡念亦以度苦輪庶幾獲聴聞咸悟真常性<lb/>
<pb n="KR2k0023_WYG_026-11b"/>
尋誘三同志共結此良緣大事不易成三鑄三不遂最<lb/>
後修懴法上禱諸天神金將躍冶中火地忽震動宻雲<lb/>
垂墮雨復恐事不諧萬口懇觀音開模已成就須臾大<lb/>
雨作匠者悉歡呼得雨火力衰鐘聲必清亮巨鐘既已<lb/>
成復患無巍樓不能逓逺音開覺未為廣復欲創大厦<lb/>
不敢化邑人鬻屋以為資借貸市珍貨泛海易香藥徃<lb/>
返數十年冦難凡七遭秋毫無所損遂足樓所費今復<lb/>
次第成我念結淨緣憑仗佛威力反以自願力無一不<lb/>
<pb n="KR2k0023_WYG_026-12a"/>
遂者諦觀行昭意竭力鑄巨鐘架樓以奉安非徒為觀<lb/>
美要使一切衆皆由觀音門獲悟真圓通方滿殊勝願<lb/>
瀘帥馮檝撰<lb/>
　　懷菴記<lb/>
子思子曰天命之謂性率性之謂道修道之謂教教不<lb/>
必專任於上之人也一鄉一國之士隨其所志因其所<lb/>
居而施之皆足以開民彛而闡教事兄弟民彛之大者<lb/>
而叔末不競習俗靡薄尺繒升粟之譏為人上者且猶<lb/>
<pb n="KR2k0023_WYG_026-12b"/>
不免而又何責於窮閻之細氓哉吾每推是懼然不敢<lb/>
謂天下皆若人一日富春陸主簿鑣來訪曰吾之家君<lb/>
與吾之季父友愛惟篤平時展省先阡必指旁麓而<lb/>
言曰異時獲首丘當營於是以附松檟不幸季父無祿<lb/>
家君志其生平為之築室墓旁名之曰懐蓋取孔懷之<lb/>
義也幸丐二字扁之余感其言既為書矣則又曰義不<lb/>
可以不章也願終賜之噫是固平昔之所惓惓者而又<lb/>
可辭乎昔聞之友朋謂大陸君淳厚有賢稱於里䣊教<lb/>
<pb n="KR2k0023_WYG_026-13a"/>
子以學卒收儒科今富春簿其子也小陸君英茂早登<lb/>
進士第入任蓬省出分州符有惠利及民今其云亡而<lb/>
其兄懷之若是嘻若君之兄弟其不足為薄俗指南耶<lb/>
其不足助大君扶持世教耶君家之若子若孫若雲仍<lb/>
其可不知家法所傳耶推之一國達之天下而又放之<lb/>
四海詔之後世而以陸氏為義門者君家子孫其勉之<lb/>
天下有兄弟者其則效之觀風四方與夫載筆史觀者<lb/>
其將必有以取之然語溪陸氏素以孝友聞其漸源逺<lb/>
<pb n="KR2k0023_WYG_026-13b"/>
矣大陸君名塤小陸君名埈嘉定丙子嵗臘九日朝奉<lb/>
郎秘書丞兼權右司郎官程珌謹記<lb/>
　　索度王廟記<lb/>
秀之青墩與湖之烏墩二市相抵為一㑹鎮青墩有土<lb/>
地神廟居宻印寺之東號曰索度明王世祠兹土左有<lb/>
東平王像右有丁晉公像並著厥稱獨索度王名位世<lb/>
次不見於載述使後無所考蓋鎮人之奉王祠也飲食<lb/>
必祭水旱疫癘必禱咸若有答國朝宣和間起居舍人<lb/>
<pb n="KR2k0023_WYG_026-14a"/>
周離亨謫涖鎮事一夕夢有神人謁之曰予居敝陋幸<lb/>
公惠顧我翼日周訪之叢祠得王之像適契夢中所見<lb/>
者因為修祠宇創板屋飾貌像自是人之奉事益勤而<lb/>
王之靈益顯獨恨其復不為記文以傳於後今考諸鎮<lb/>
西南隅有古山廟神曰索靖唐咸通中朱洪所記索靖<lb/>
王者實三國吳王孫權之仲子也是為文皇帝謹按吳<lb/>
書孫氏世居吳郡漢末封堅為烏程侯堅子權始都建<lb/>
業權少子亮第六子休皆嗣位長子登早卒慮封建昌<lb/>
<pb n="KR2k0023_WYG_026-14b"/>
王和為太子後遜位為南陽王諡曰文皇帝霸及奮其<lb/>
封不一則吳主之子凡七人本傳所稱文皇帝乃吳主<lb/>
第二子也而洪以為仲子不知何所據而云今父老所<lb/>
傳或言王與古山廟神棣萼也豈名遂時顯因著今號<lb/>
而昔名不復見耶或言王即索靖王是也觀春秋之時<lb/>
晉有士㑹又謂士季又謂隨㑹又謂隨武子魯有公子<lb/>
友又謂季子又謂季友又謂成季此皆一人而稱道有<lb/>
異又安知索度之不即為索靖也進士莫若震張松募<lb/>
<pb n="KR2k0023_WYG_026-15a"/>
堅珉將以揭神之休於永久訪珪為之記屬來游是邦<lb/>
有年矣幸竊賴神之庇因其有請姑為敘其大概以俟<lb/>
後之博識君子而審訂焉皇宋淳熙三年丙申六月乙<lb/>
亥迪功郎新荆門軍當陽縣尉兼主簿主管學事萬珪<lb/>
記<lb/>
　<lb/>
　<lb/>
　<lb/>
<pb n="KR2k0023_WYG_026-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷二十六<lb/>
</p>
<p>
</p>
  </div>
</body>
</text>
</TEI>
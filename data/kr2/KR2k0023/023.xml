<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷二十三</head> <lb/>
    <p>
<pb n="KR2k0023_WYG_023-1a"/>
欽定四庫全書<lb/>
　至元嘉禾志卷二十三<lb/>
　　　　　　　　　　　　　元　徐碩　撰<lb/>
　　碑碣<lb/>
海鹽縣<lb/>
　　縣學記<lb/>
夫子之道孟子稱之曰生民以來一人而已後之碑夫<lb/>
子廟者雖引天地日月山川鬼神為之比考其至未有<lb/>
<pb n="KR2k0023_WYG_023-1b"/>
出于孟子是知聖人之門難乎其言也才非命代宜不<lb/>
復為姑記其事海鹽秀之屬邑于吳為東鄙地平下積<lb/>
洿而不注其俗少識者自李唐至于聖宋無登科從政<lb/>
者先有夫子廟屬正朔不流藩臣稱霸以儒為戲厥制<lb/>
遂亡國家富有寰區勃興文教太平興國中主簿石知<lb/>
一權縣事始立之知一明經入仕任意卑而不度景徳<lb/>
二年京兆翁緯以試校書郎領邑視事三日謁先聖于<lb/>
縣東壊屋兩楹葢圯像而已即日召民吏可教者喻之<lb/>
<pb n="KR2k0023_WYG_023-2a"/>
曰若所以有親親之義長㓜之節褒衣束帶生養死葬<lb/>
異于禽獸者夫子之教也今日廟貌不支祭祀㡬廢若<lb/>
完居而聚食雖曰無罪吾必謂之罪矣遽命新之既而<lb/>
以嵗飢乃止明年水潦害稼又明年秋九月嘉榖告登<lb/>
始有成議以舊廟逼民田不得大其制縣南隙地形勢<lb/>
爽塏四隅相望若有所待者乃表基之于是揚言曰財<lb/>
羨于屋歸予于瓦本力餘于農輸予以土功縣尉張用<lb/>
丕實同斯役既唱而和無翼之聲不日而四達憧憧遝<lb/>
<pb n="KR2k0023_WYG_023-2b"/>
遝川流市合畚鍤斧斤晨趨夕奔工不誡而自勤物無<lb/>
脛而來臻經之營之越月而告畢廣殿雲聳袤軒翼迥<lb/>
敞修廡而傍引呀重門而前達繚垣屏周巨塹環䕶初<lb/>
廟南窪下就出土以備用穴之及泉因成方池<hi>闕</hi>
中出池之陽作移風亭以臨之皆授制于工者廣袤有<lb/>
度髙下相輝正殿被衮之右偏亞聖在焉閔損以降九<lb/>
人左右行列其餘六十二人繪諸屋壁自炎漢而下巨<lb/>
儒碩生别序餘堵六代禮樂周旋廊廡崇巖秘邃雖無<lb/>
<pb n="KR2k0023_WYG_023-3a"/>
取于天下與夫江左之邑亦可謂之稀矣矧冠葢赫奕<lb/>
器服輝映窺其墻望其門者不威而可畏不約而自恭<lb/>
是使海隅之民識吾儒之大將思其道而奉其教鄒魯<lb/>
之風可期一變也夫民無自化在有位以化之非其人<lb/>
弗克有其教故廟亡僅二百年卒屬于我葢張吾道集<lb/>
能事世之所難乎後之莅縣者設不以訓民成俗為意<lb/>
目兹壯麗亦將知其難而奉之潔户牖易蠧朽區區忽<lb/>
怠于其間則能吏也如其不可我亦無媿時大中祥符<lb/>
<pb n="KR2k0023_WYG_023-3b"/>
改元之二月二十九日試校書郎知縣翁緯記<lb/>
　　修學記<lb/>
夫子有廟廟有學所以奉春秋祭祀而教民以道藝其<lb/>
規摹制度講求明備漢唐以來未有如我宋者也故自<lb/>
京師達于郡縣莫不飾祠宇聚生徒命官擇師以廣教<lb/>
育洋洋乎絃誦之聲際天接地可謂盛矣今上即位紀<lb/>
休揚烈聖才睿㫁新民耳目萬㡬之暇玩心經史觀古<lb/>
治亂葢將激勸羣下終始典學同底于善真聖帝明王<lb/>
<pb n="KR2k0023_WYG_023-4a"/>
之操術也為守令者不宜有以述上徳廣教化而稱其<lb/>
職乎海鹽縣𨽻嘉禾郡生衆萬計濱海而居魚鹽之利<lb/>
僅以自給士其業者纔數人而已昔之為令若參知政<lb/>
事魯公宗道而下其修舉職業間有人焉然廣學訓民<lb/>
之意猶闕如也非諸公之意不及于此葢嵗多饑饉民<lb/>
力凋瘵拊循拯救日猶不足奚暇治庠序哉雖然後之<lb/>
繼者或處可為之時而因恬不慮退讓未遑非所以述<lb/>
上徳廣風化也去年夏四月予始官於此僚佐相與語<lb/>
<pb n="KR2k0023_WYG_023-4b"/>
曰夫富而後教古之道也兹邑地勢髙而瘠土衆若嵗<lb/>
差旱則禾盡槁而人食貧矣能備其患然後可以議教<lb/>
於是周眂四境凡可以瀦水溉田處悉鳩衆力以浚之<lb/>
既而境内豐穰民用給足皆遷思回慮靡然有鄉善之<lb/>
心一日邑之父老造庭而言曰宣聖舊祠壊久弗葺願<lb/>
易其地增置學校誨我子弟庶㡬有立凡一材一物之<lb/>
費悉自營辦予從其請乃得勝壤於縣之東南隅冬十<lb/>
有二月經始明年夏五月訖工廟像尊嚴學舎閎邃講<lb/>
<pb n="KR2k0023_WYG_023-5a"/>
有堂齋有次賓位小學列于西偏饍爨澣沐處之東廡<lb/>
祀物什具罔不完備將以延先生碩儒傳道授業使學<lb/>
者日見所未見日聞所未聞而業廣道充可與俟朝家<lb/>
之選用也予與邑僚暨諸生既落成咸丐予文以識嵗<lb/>
月因為之記時嘉祐八年季冬二十有七日朝奉郎尚<lb/>
書屯田員外郎知縣事兼管勾鹽塲騎都尉賜緋魚袋<lb/>
禇埕記<lb/>
　　重修學記<lb/>
<pb n="KR2k0023_WYG_023-5b"/>
海鹽為邑在州境東南百里而近地形髙卬潮汐之至<lb/>
不甚猛悍非有山谷隄防之阻也而人居以安其土黄<lb/>
壤其井泉甘魚鹽之利既薄又溝澮之水不可瀦蓄故<lb/>
民皆服田力穡利于早熟市㕓編户往往家給人足喜<lb/>
教其子弟以詩書士大夫之裔亦各世守其業地既斗<lb/>
絶一隅舟楫人跡罕至無竒貨異産動其耳目故能安<lb/>
習而不遷先是境内民物凋敝學校未修初建廟以祀<lb/>
夫子嵗久廟壊邑人願易其地乃更築祠宇稍廣東西<lb/>
<pb n="KR2k0023_WYG_023-6a"/>
廡以處諸生而庠序之教寖興焉崇寜改元推三舎法<lb/>
於天下士皆繇縣升于州絃歌之聲洋洋盈耳根角奮<lb/>
張生徒墮業不習俎豆之事垂二十年矣聖主中興光<lb/>
濟大業文治煥然復修紹興癸亥春既建大學為首善<lb/>
之地廷人獻言欲郡縣士由鄉校以進明詔從之守令<lb/>
承流各舉其職惟邑之東舊學斯在瓦裂桷腐將就傾<lb/>
圮弗時即功士頗聚議知縣事左承議郎徐光實視事<lb/>
之初奉承詔旨靡敢遑暇鳩工度材親督其役經始于<lb/>
<pb n="KR2k0023_WYG_023-6b"/>
夏五月至秋八月告畢然後堂殿門廡髙明宏大職掌<lb/>
有舎肄業有齋土木之功赭堊之色圭潔崇麗煥然一<lb/>
新餼廪器用罔不備具明年春行鄉飲酒禮預者百餘<lb/>
人又訪求中朝畫本改飾先聖先師十哲及鄒國公像<lb/>
儀形克肖可瞻可仰與夫二三予侍側之容庶得如親<lb/>
見之丙寅春上丁行釋奠禮籩豆静嘉盥薦嚴謹己事<lb/>
諸生願有紀述以貽永久竊謂海隅小邦光被盛化得<lb/>
賢令宰夙夜究心修舉舊典可謂善矣故為之書紹興<lb/>
<pb n="KR2k0023_WYG_023-7a"/>
十六年二月十日左朝奉郎大夫充徽猷閣待制提舉<lb/>
臨安府洞霄宫平原縣開國伯李正民記<lb/>
　　新修學記<lb/>
秀州海鹽既修縣學掌學官四員職事十員齋主三十<lb/>
員合辭遣介走二千里以來索文具言本末而知縣事<lb/>
李侯之功有不可不記諤思己酉夏備數朝籍客有從<lb/>
彼至者己言留侯意于兹況今嵗又三易葢侯初來為<lb/>
丞嘆學之敝而縣有不暇丞欲自任其勞未㡬諸司以<lb/>
<pb n="KR2k0023_WYG_023-7b"/>
才推擇得旨徑綰銅章於是經營不愆于素況侯之祖<lb/>
紹興甲子寓居於此邑力賛邑宰奉議徐公光實修之<lb/>
于前且為之記與齋銘矣侯竟述初志夫州縣有學非<lb/>
他也為治以教化任守令學所以與多士為求仁之地<lb/>
也有生之初仁固惟所有也失其固者有因也衆之人<lb/>
不知有以求之政之人不知有以因其求而導之仁則晦<lb/>
也于是聰明睿智之君倡于上而下自應州縣之學所<lb/>
由以建或者怠乎是非怠乎學也怠乎仁也今斯邑也<lb/>
<pb n="KR2k0023_WYG_023-8a"/>
辟雍首善近在咫尺教化當易以舉乃有李侯為之鼎<lb/>
新乎求仁之地俾圜冠方屨得以藏修乎其中即是以<lb/>
求堯舜禹湯文武為政之𫝊稷契伊尹周召為仁之佐<lb/>
孔孟為仁之言六經為仁之書五典五教為仁之方家<lb/>
而國國而天下為仁之序俾居乎學者日之所見升降<lb/>
揖遜無非仁焉弦歌管籥無非仁焉簠簋尊罍無非仁<lb/>
焉殿堂門廡無非仁焉如充棟宇如汗馬牛如參于前<lb/>
如倚于衡朝夕寒暑仁必在是顛沛造次仁必在是上<lb/>
<pb n="KR2k0023_WYG_023-8b"/>
之以仁而可以致君下之以仁而可以澤民窮而以仁<lb/>
可以善其身達而以仁可以兼善乎率土之濵仁之妙<lb/>
用可以塞乎天地之間而不可名經曰為仁由已又曰<lb/>
我欲仁斯仁至矣智者論之求之于學其獲則易故學<lb/>
之為效明禮樂移風俗召和氣而致太平有不難者若<lb/>
乃雕鎪乎文字㿋癖乎誦習競争乎末節緣飾乎虛名<lb/>
是又學之淺者君子之所畧焉且侯資仁而心仁心仁<lb/>
而術仁仁于堂而風住仁于野而春如因乃祖之權輿<lb/>
<pb n="KR2k0023_WYG_023-9a"/>
即是而本之仁其祖矣所以謂學為求仁之地而孜孜<lb/>
焉竟底其成凡學之文物無一不備以為未也復建小<lb/>
學發其仁之端侯意若曰屋有限員有數必整整焉所<lb/>
以領袖百里之内耳目習慣父教其子兄語其弟長老<lb/>
訓其後生循循然惟仁之歸侯之意豈不廣哉若乃侯<lb/>
自捐俸金民不告勞亷而有法政之善也不可不併書<lb/>
侯名直養世家維揚官從事郎乃祖則任左朝散大夫<lb/>
充徽猷閣待制平原縣開國伯諱正民今學經始于紹<lb/>
<pb n="KR2k0023_WYG_023-9b"/>
興元年冬明年三月即工六月告成三年四月壬寅朔<lb/>
煥章閣直學士朝奉大夫提舉江州太平興國宫清江<lb/>
縣開國子食邑六百户賜紫金魚袋謝諤記并書<lb/>
　　小學記<lb/>
三代之學莫盛于周里有序鄉有庠序以明教庠以行<lb/>
禮㓜童八嵗入小學學六甲五方書計之事始知室家<lb/>
長㓜之節十五入大學學先聖禮樂而後知朝廷君臣<lb/>
之禮嗚呼古之人所以教人者善矣後世小學僅見于<lb/>
<pb n="KR2k0023_WYG_023-10a"/>
辟雍今郡邑非惟不存其實併與其名失之矣海鹽為<lb/>
秀支邑維揚李君下車期年既修治學宫羅致一邑之<lb/>
士而教之一日顧謂諸生曰小學之設所以因其良心<lb/>
而訓迪之今獨無有宜其習俗日薄此無它喪失其良<lb/>
心也諸生奉教曰善迺擇教諭朱沆主之其始進也或<lb/>
通經或詩賦選吝而公師嚴而尊於是里巷之間弦誦<lb/>
之聲相接無智與愚皆以子弟入學為美事李君可謂<lb/>
善教人矣小學之興自李君始棐濫吹主學實與李君<lb/>
<pb n="KR2k0023_WYG_023-10b"/>
相與維持之因摭其闓端之意刋之石君名直養以佐<lb/>
邑最還為令宜兹舉也賢而法哉紹興四年六月修職<lb/>
郎監秀州海鹽縣砂腰催煎揚施棐記<lb/>
　　縣學講堂齋銘　　　　　　　　李正民<lb/>
仁為道逺　　　　行莫能至　　　　究其本原<lb/>
在孝與弟　　　　孝弟之性　　　　誠矣無偽<lb/>
擴而充之　　　　為仁甚易<lb/>
　　　右務本堂<lb/>
<pb n="KR2k0023_WYG_023-11a"/>
里有仁焉　　　　擇之而處　　　　顛沛造次<lb/>
不離其所　　　　蓬因麻直　　　　絲以染遷<lb/>
漸磨而化　　　　物我皆然<lb/>
　　　右處仁齋<lb/>
質直無邪　　　　所存在義　　　　行而宜之<lb/>
勿放於利　　　　無適無莫　　　　匪驕匪吝<lb/>
推之邦家　　　　其達可信<lb/>
　　　右好義齋<lb/>
<pb n="KR2k0023_WYG_023-11b"/>
湛然一性　　　　中有覺知　　　　感物而動<lb/>
私欲害之　　　　約之以禮　　　　勿順乎非<lb/>
不逺而復　　　　顔氏庶㡬<lb/>
　　　右復禮齋<lb/>
仲尼之聖　　　　顔子之賢　　　　好學不厭<lb/>
智斯在焉　　　　勉強師之　　　　其徳日起<lb/>
知之而好　　　　斯近智矣<lb/>
　　　右近智齋<lb/>
<pb n="KR2k0023_WYG_023-12a"/>
　　法喜寺政十方記<lb/>
西竺之教流於震旦其來尚矣摩騰法蘭𫝊其經曇摩<lb/>
迦羅演其律羅什而降翻譯滋多然後半滿之字華竺<lb/>
之言溢于簡册儲于寳藏緇褐之流誦其文講其義可<lb/>
謂萬善之源府總持之林苑也然善現談無得之宗毗<lb/>
邪明不二之旨于一法中闡無量義學者能因教以明<lb/>
心者鮮焉機縁已熟達摩西來直指心源不立文字離<lb/>
名相之端絶能為之迹此教外别𫝊之要典也爰自少<lb/>
<pb n="KR2k0023_WYG_023-12b"/>
室曹溪以來多寓律寺雖居别院然于說法住持未有<lb/>
制度至百丈山大智禪師慨然嘆曰吾之祖道欲誕布<lb/>
元化豈當與阿笈摩為隨行邪乃創制規式别立禪居<lb/>
賓主問訓激揚宗要由是名山勝地列刹相望建方外<lb/>
之叢林萃苾蒭之游處歴時滋久其流益盛矣聖朝襲<lb/>
前代舊章為佛法外䕶廣設度門崇信般若凡大迦藍<lb/>
闢律為禪者多矣且著令云應甲乙寺宇其待衆有罪<lb/>
聴改作十方住持所以澄汰冗流肅清海衆者也紹興<lb/>
<pb n="KR2k0023_WYG_023-13a"/>
九年春秀州海鹽縣始以法喜舊寺革為禪林掃螻蟻<lb/>
之封疆蕩狐兔之窟穴剖剔藩籬徹除蔀屋開户牖正<lb/>
堂奥變昏暗以為虚明廓狭隘以為廣大三門洞啟于<lb/>
前正殿磅礴其後凡僧堂丈室鐘樓經藏庫厨舎寮為<lb/>
屋一百五十楹皆因其故而鼎新之人不知斧斤之勞<lb/>
户不聞版築之聲恍如神施鬼設徒見其變化之速如<lb/>
此金剛為地衆寳嚴飾前日所有荆棘瓦礫坑坎之舊<lb/>
迹忽然不見觀者駭愕莫不合掌讃嘆曰嗚呼善哉昔<lb/>
<pb n="KR2k0023_WYG_023-13b"/>
未曽有也堂頭和尚懐培深明實相善說法要不慕虚<lb/>
名晦迹藏用昔於此地曽種善根杖錫而來為第一代<lb/>
凝神宴坐四衆歸仰于是襲方袍曳革屣者雲集于斯<lb/>
信參學之道塲矣寺之建立久不可考自梁及唐題榜<lb/>
屢易聖朝祥符中始錫令名増崇像設代不乏人且載<lb/>
十舊碑今特紀其改革之始尚俾來者有攷云紹興十<lb/>
四年二月一日左朝奉大夫充徽猷閣待制提舉江州<lb/>
太平觀平原縣開國伯李正民記<lb/>
<pb n="KR2k0023_WYG_023-14a"/>
　　資聖寺佛殿記<lb/>
昔佛在舎衞國演說正法誨導羣生時有給孤獨長者<lb/>
為求祗陁園林欲營精舎請佛居之祗陁未之許也長<lb/>
者乃顧左右輦取庫金側布于地祗陁驚喜即以奉施<lb/>
然後精舎立焉按毗奈耶律云西域佛堂曰捷陀俱脂<lb/>
此云香室未有堂殿之稱也然佛之闡化或居天上或<lb/>
在人間四衆歸依人天畢集有稱普光明殿者有稱善<lb/>
法堂者蓋神道變化梵譯所𫝊豈名象可得而擬議哉<lb/>
<pb n="KR2k0023_WYG_023-14b"/>
逮夫像教流通入于震旦白馬名于漢建初起于吳歴<lb/>
代相承益修齋戒緇流雲集列刹相望殿宇之制極于<lb/>
尊崇厭以鴟尾塗以丹雘巍巍乎王者之居無以加矣<lb/>
惟時斥鹵之地乃海鹽縣治所資聖寺當邑之中晉右<lb/>
將軍戴咸施宅為之歴年滋久興廢不常皇明承平垂<lb/>
二百年其徒日加營繕凡所以為浮屠壯觀者靡不備<lb/>
具建炎乙酉兵革之難及于海隅屋數百楹一夕煨燼<lb/>
越三載有比丘茂實可舒請于其師履常曰是大迦藍<lb/>
<pb n="KR2k0023_WYG_023-15a"/>
乃古道塲異時過門者莫不瞻禮今為瓦礫荆棘之區<lb/>
寜能弗恤邪常曰吾慮之久矣顧衰老不能舉事汝等<lb/>
其勉之于是二比丘奔走四方徧求檀越道路傾心咸<lb/>
思喜捨迺以紹興乙夘秋八月丁未初建大殿軒昂前<lb/>
敞基陛隆峻又闢齋堂于其後為屋合五十有四楹命<lb/>
東都孟道一造釋迦世尊一㑹七像於殿普門大士于<lb/>
堂自剏謀七年而殿成又七年而像設備凡為錢三千<lb/>
一百萬有竒由一金一縷之施積累以成其視向之祗<lb/>
<pb n="KR2k0023_WYG_023-15b"/>
園精舎功興齊而力實倍之于是儀相端嚴棟宇宏麗<lb/>
金碧輝映觀者肅然皆嘆其落成之速而莫知經營之<lb/>
勞嵗月之久也若夫妙證三身圜成四智水中應物形<lb/>
而現所謂具足諸相不可以見如來也然優陁延王初<lb/>
以旃檀刻佛形像佛告之曰汝今於佛法中創為軌則<lb/>
未來世中有信之人皆因王故而獲利益故如來滅後<lb/>
後五百嵗于娑婆世界現千億身在在處處建阿蘭若<lb/>
自非教通幽顯道濟生死為苦海之舟航揭昏衢之日<lb/>
<pb n="KR2k0023_WYG_023-16a"/>
月則何以人人心悅而歸嚮之哉佛之為教如此其徒<lb/>
又多材智強敏之士咸能勤苦服役忍辱謙下執心堅<lb/>
固不可回奪宜乎所求必獲所為必成矣是殿之建始<lb/>
終効力者惟實及舒恊心緣化者知白道成法澄師肇<lb/>
善休傾巾鉢而助成之者履常也今觀兹寺故迹毁廢<lb/>
者尚多使其至誠不息遲之以久則復還舊觀因緣果<lb/>
滿歘忽變現若化成然何難之有予方僑寓于是邦庶<lb/>
㡬及見之紹興十五年十二月辛未朔左朝奉大夫充<lb/>
<pb n="KR2k0023_WYG_023-16b"/>
徽猷閣待制提舉江州太平觀平原縣開國伯李正民<lb/>
記<lb/>
　　浄業院結界記<lb/>
深山大澤草木之所依附而魚龍之所泳游蓋天地既<lb/>
付物以生而動植之所安息在是也若夫毒龍猛獸妖<lb/>
蛇怪蜃雜處其中則山或童而不得茂淵或涸而不得<lb/>
深美玉明珠含泳于其間則光明精粹之氣充溢輝散<lb/>
然後山淵之物得完其生而草木之瑞魚龍之靈俱昭<lb/>
<pb n="KR2k0023_WYG_023-17a"/>
則水懐珠而川媚石韞玊而山輝者矣佛法之在世何<lb/>
以異此如來大慈建立三寳欲使其法久住于世在人<lb/>
以持戒為入道之始在處以結界為證道之基建大伽<lb/>
藍安立比丘念十方法界夫土石瓦礫之所成就不有<lb/>
妙法禁結其地則衆魔外道得以乗間而肆毒故重解<lb/>
重結即穢而浄寓其法於四隅而隠妙相於秘密之中<lb/>
夫惟法之所照非特珠之光明輝散也界之所立非特<lb/>
玉之精粹充溢也而魔黨破漬非特猛毒妖怪之奔伏<lb/>
<pb n="KR2k0023_WYG_023-17b"/>
逃竄也比丘處其間茍能精進明悟行道不懈當有神<lb/>
物念念䕶持然而不能成就聖果者抑未之見秀州海<lb/>
鹽浄業院久為僧坊而界相不具元照律師從衆請以<lb/>
秉持法事儀範既圓屬余為之記于是書以告諸學者<lb/>
云元祐元年五月甲予通直郎知廣徳軍廣徳縣事葛<lb/>
繁記<lb/>
　　題維摩像<lb/>
昔有僧至龍潭問云久嚮龍潭及到龍潭也無龍也不<lb/>
<pb n="KR2k0023_WYG_023-18a"/>
見潭云却是子親到來余寓海鹽聞金粟之名久矣暇<lb/>
日陪二公泛扁舟由支流㫁港而至乃見此寺在山林<lb/>
間松桂蕭森金碧輝映真伽藍勝處也周行殿堂欲見<lb/>
如來推求尋覓了不可得退坐丈室㝠心息慮瞬息之<lb/>
頃維摩現前復見師子之座乗空而來香積之飯應念<lb/>
即至心生歡喜頓還舊觀因問老人曰如來即己見了<lb/>
未審此處金粟之名何自而得答曰經云凡所有相皆<lb/>
是虚妄故三世諸佛皆以假立名字引導衆生只據土<lb/>
<pb n="KR2k0023_WYG_023-18b"/>
俗所傳乃金玊山也玉與粟聲相近語轉而然余因念<lb/>
大隠堂中曽命畫師作浄名像不若將錯請此居士來<lb/>
主此山中使游觀者瞻仰禮拜發恭敬心一念回光則<lb/>
可入不二法門矣毗邪城中何逺之有宫使顯學中丞<lb/>
常公提宫太丞陸公偕游時紹興壬戌十月望日也大<lb/>
隠居士李正民題<lb/>
　<lb/>
　至元嘉禾志卷二十三<lb/>
</p>
<p>
</p>
  </div>
</body>
</text>
</TEI>
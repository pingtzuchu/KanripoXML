<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>至元嘉禾志</head>
    <p>
<pb n="KR2k0023_WYG_000-1a"/>
欽定四庫全書　　　　　史部十一<lb/>
　至元嘉禾志　　　　　　地理𩔖三<hi>都會郡縣之屬</hi>
　　提要<lb/>
　　　　<hi>臣</hi>等謹案至元嘉禾志三十二卷元徐碩撰<lb/>
　　　　碩里貫未詳始末亦無可考其作此書時則<lb/>
　　　　方官嘉興路教授也秀州自宋初未有圖經<lb/>
　　　　淳熙中知州事張元成始延聞人伯紀剏為<lb/>
　　　　之後岳珂守郡復延郡人闗栻續修會珂改<lb/>
<pb n="KR2k0023_WYG_000-1b"/>
　　　　調事遂中輟僅存五卷至元中嘉興路經厯<lb/>
　　　　單慶屬碩纂輯因踵栻舊本續而成之廣其<lb/>
　　　　門為四十三而卷數增多至二十有七志中<lb/>
　　　　兼及松江府華亭縣葢元時本𨽻嘉興路明<lb/>
　　　　初始析置也其書叙次甚詳每條下間繫以<lb/>
　　　　考證尤為典核而碑碣一門多至十一卷自<lb/>
　　　　三國六朝以迄南宋凡石刻之文悉全載無<lb/>
　　　　遺如呉征北將軍陸禕碑梁秦住山碑唐黄<lb/>
<pb n="KR2k0023_WYG_000-2a"/>
　　　　州司馬陸元感陳府君環墓銘宗城令顧謙<lb/>
　　　　墓誌皆歐趙所未著録呉越静海鎮遏使朱<lb/>
　　　　行先碑呉任臣十國春秋實據以立行先𫝊<lb/>
　　　　其他零篇斷什為耳目所未覩者尚多殊足<lb/>
　　　　為考獻徴文之助惟書中但有人物及進士<lb/>
　　　　題名而不立官師一志使前人宦績缺然無<lb/>
　　　　𫝊未兔漏畧又江海湖泖浦溆溪潭陂塘河<lb/>
　　　　港涇溝堰牐分為八𩔖使源流支絡開卷井<lb/>
<pb n="KR2k0023_WYG_000-2b"/>
　　　　然體例甚當而樓閣堂館亭宇亦分為三𩔖<lb/>
　　　　强析名目未免失之瑣碎是其所短焉乾隆<lb/>
　　　　四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
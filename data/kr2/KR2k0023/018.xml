<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷十八</head> <lb/>
    <p>
<pb n="KR2k0023_WYG_018-1a"/>
欽定四庫全書<lb/>
　至元嘉禾志卷十八<lb/>
　　　　　　　　　　　　　元　徐碩　撰<lb/>
　　精嚴禪寺記<lb/>
佛之道至難學也毁形而苦行割愛而忍辱食以粗糲<lb/>
衣以壞色器以瓦鐡誦經禮佛求師問道從衆應俗登<lb/>
門望施修齋設供土木營造像設修為之事無一不為<lb/>
至於口腹之欲紛華之欲男女之欲凡人道之不可無<lb/>
<pb n="KR2k0023_WYG_018-1b"/>
者一有犯焉則有司得以治檀越得以棄天下之人莫<lb/>
不起而議之佛道之難學葢如此秀州精嚴寺舊號靈<lb/>
光即東晉選部尚書徐侯熈所施之宅寺鄰於市寺亦<lb/>
為市僧居於市僧亦為市既為而久既久則盛其分房<lb/>
裂户以百數而為之徒者且數百人龎睂皓首畏罪慕<lb/>
善閉户燕坐勤力進修者往往有之而血氣方剛聞道<lb/>
未篤六識所誘一念不固者亦所不免也淳熈四年直<lb/>
寳文閣韓公彦質以黄岡政成聖恩優異付以兹郡公<lb/>
<pb n="KR2k0023_WYG_018-2a"/>
遇事精嚴濟以公正下車未㡬姦伏弱直優㳺撫馭遂<lb/>
以無事推其治理勤厥外䕶迺請於朝願以是寺改為<lb/>
十方有㫖從之於是籍寺所有得二萬餘緡招一因師<lb/>
俾主其事因資巽愞不任是責侯即喟曰變律為禪欲<lb/>
藥其病變不如初吾且有過迺黜一因命諸山選一道<lb/>
行可以經理者衆以十六軰諗公公於其時擇一永祚<lb/>
師景夀使補其處夀公道學院髙世法亦熟年未五十<lb/>
而十主名刹升座之日法音揚暢舉揚宗㫖合因與果<lb/>
<pb n="KR2k0023_WYG_018-2b"/>
演化道俗復以叢林所立規矩先以律身還以導人瞻<lb/>
聽所接内嚴外敬頑革善入一倡百應先信後捨無有<lb/>
齟齬皆順以附縁法既契迺取故老所用之餘計四千<lb/>
緡并前韓使君所施之財與大衆之所施者又為數千<lb/>
緡鳩工匠㑹竹木商瓦甓給僱直凡為秀王祠堂三間<lb/>
戒壇一所廊廡三十四間法堂一十二間僧堂六間雨<lb/>
花堂五間前資寮行堂共一十三間旃檀林後架二十<lb/>
間為水田二千餘畆嵗得米一千餘石為蘆場二千餘<lb/>
<pb n="KR2k0023_WYG_018-3a"/>
畆嵗得薪五千餘束經始於五年之春三月斷手於六<lb/>
年之夏四月始師嘗曰寺成當求記於王居士既成使<lb/>
其師源以其本末來希吕使謂之曰夫應時有縁悟道<lb/>
有性化荆榛為道塲闢市井為佛地易土木為像設改<lb/>
喧鬨為禪觀凡見於有為者是為縁著一盂糲飯聚四<lb/>
方衲子大開不二門共究無生理凡歸於自然者是謂<lb/>
性今師既已奮空拳竭願力了大事破羣疑矣盍亦息<lb/>
乎其所已為而思維其所未為者自縁而脩性由性以<lb/>
<pb n="KR2k0023_WYG_018-3b"/>
悟道以上報國恩而次報佛恩乎師曰諾迺為記之復<lb/>
以倡言終之其辭曰佛身廣大充兩儀肉身有壞法者<lb/>
非波旬有請不可違雙林弟子涕淚垂六反震動人嗟<lb/>
咨付與迦葉法與衣其餘佛法得者誰國王大臣專主<lb/>
之檀那有力同扶持維昔東晉咸安時徐侯家居海之<lb/>
湄夜有光怪經天維迫而視之井所為迺請捨宅為佛<lb/>
祠年來井神不能竒蜂房蟻穴生瑕疵既久而變亦其<lb/>
宜韓侯凛凛百吏師有意外䕶非己私夀公之來乘始<lb/>
<pb n="KR2k0023_WYG_018-4a"/>
基補僝百弊研毫釐以身率人人相隨内嚴外敬自此<lb/>
推始終一律無可疑一唱百和風聲移中堂幻出髙巍<lb/>
巍廊廡繩直逺近齊方丈寮舍相發揮山田水國日用<lb/>
資自起一念不逾朞算計見效如所期雖然佛法非一<lb/>
歧傳道應緣實相依靈刹衲子湏自知請師開門拈白<lb/>
槌來㸔兄弟相磨治以篾縳肚捐飽饑説出諸方上上<lb/>
機一洗萬刼貪嗔癡佛法到此尤光輝朝散郎試兵部<lb/>
尚書兼給事中兼脩玊牒官兼侍讀王希吕記<lb/>
<pb n="KR2k0023_WYG_018-4b"/>
　　興聖禪院記<lb/>
嘉定元年九月權發遣嘉興府事臣希道言臣所領郡<lb/>
治嘉興縣縣丞之㕔正寢東室實惟孝宗皇帝慶毓之<lb/>
所七紀於今丞轉相授與常官舍等無以稱神扈人仰<lb/>
之意臣至之日始徙丞居即加汎掃繚以周櫺崇䕶之<lb/>
禮懼未宏也粤庠序生徒閭井耋老麋至謁曰往年秀<lb/>
以列州得名為府近者士不繇貢羣試春官亦惟毓聖<lb/>
之地樞電所届昭示渥恩而龍戲之館赤昭之宫獨後<lb/>
<pb n="KR2k0023_WYG_018-5a"/>
表章詎非闕與臣希道竊伏思念忘寢與食爰即故府<lb/>
是諏是稽㳟惟藝祖皇帝太宗皇帝赫靈誕聖於汴於<lb/>
洛後即其地咸建佛刹曰應天曰啟聖英宗皇帝由齊<lb/>
州防禦入繼大統州陞節鎮是曰興徳潛邸為寺亦沿<lb/>
厥名載在䇿書可援為比臣希道猥玷屬籍系為委安<lb/>
僖王曽長孫臣祖嗣王臣伯圭嘗欲建請未及聞上纘<lb/>
成先志責當在臣況復際遇叨守是邦今而不言死有<lb/>
餘罪願即丞㕔改創佛寺且以臣䟽下之中臺討論舊<lb/>
<pb n="KR2k0023_WYG_018-5b"/>
章賁以名額仍陞軍號得偶齊鎮上以慰孝宗在天之<lb/>
靈下以表臣民推尊之敬抑為薄海生聚祈祝請福臣<lb/>
希道謹昧死以聞十月甲午詔禮部太常寺擬定禮部<lb/>
尚書臣時侍郎臣奕太常少卿臣禮奏嘉興府擬陞為<lb/>
嘉興軍嘉興縣丞㕔宇擬更為興聖禪院十二月戊辰<lb/>
制曰可秀人聞命懽聲如雷郡以制書從事榜掲軍名<lb/>
乃遂庇役撤㕔創寺斤工墨師勸力子來明年十月寺<lb/>
告成重扉伉壯兩廡深靚左右複屋棲鐘若經中儼神<lb/>
<pb n="KR2k0023_WYG_018-6a"/>
御前殿後閣列肖諸佛菩薩丈室以居上首閎堂以容<lb/>
緇徒齋寮庖庾凡叢林規橅靡一不具為屋大小合二<lb/>
百餘間輪奐神麗為諸刹甲圜觀和㑹拜跪瞻依謂宜<lb/>
有紀昭示無極臣機竢罪政府與聞奏請詔報本末禾<lb/>
興又鄉郡也僉諧授簡不得而辭迺拜手稽首言曰惟<lb/>
聖駕生膺圖授籙天實啟之儲祥孕靈地實成之渾淪<lb/>
冲漠妙於天者難以知窺扶輿鬰積發於地者可以誠<lb/>
考瑤光感顓昴宿標禹傳雖不誣騐之無朕至若舜之<lb/>
<pb n="KR2k0023_WYG_018-6b"/>
諸馮文之岐周輿圗昭然千古在目臣子之於君父也<lb/>
坐見於墻食見於羮精誠所存隨寓而著過虚位必趨<lb/>
遭乘車必下因物起敬儼如參前而況地靈所鍾聖迹<lb/>
所肇委置湮汨弗䖍弗蠲人謂斯何皇上昭兹神武遹<lb/>
追來孝宵衣菲食必勤必儉立政官人克明克謹設施<lb/>
注措動法孝皇至於恢顯之章尊崇之典事事物物極<lb/>
其豐備矧三朝成憲炳然如日宜乎覽郡守臣之奏詔<lb/>
亟俞之惟恐後也若夫建明之宜奉行之恪經始之審<lb/>
<pb n="KR2k0023_WYG_018-7a"/>
告成之速費不害公役不加民則臣希道之績視公子<lb/>
奚斯為罔愧臣亦既叙次其事俾鑱諸石復拜手稽首<lb/>
為之銘曰<lb/>
　　於赫孝宗　　　紹隆中興　　　武藏不殺<lb/>
　　文偉丕平　　　作其即位　　　二十七載<lb/>
　　徳參兩儀　　　仁冒四海　　　在厥初生<lb/>
　　于胥斯原　　　禦溪之水　　　檇李之城<lb/>
　　昔在光武　　　濟陽載育　　　嘉禾九穂<lb/>
<pb n="KR2k0023_WYG_018-7b"/>
　　嵗應大熟　　　昔在髙皇　　　沛惟帝鄉<lb/>
　　萬嵗之後　　　魂魄不忘　　　惟我烈祖<lb/>
　　發祥齊<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>　　　郡名昭符　　　婁協嘉社<lb/>
　　對越在天　　　神無不之　　　迺睠於秀<lb/>
　　永言懷思　　　詔作梵宫　　　榜曰興聖<lb/>
　　遹駿三朝　　　駕方軌並　　　宏址穹隆<lb/>
　　髙橺飛棘　　　楬䖍妥靈　　　來燕來翼<lb/>
　　像衛嚴飭　　　丹雘華新　　　徼福金僊<lb/>
<pb n="KR2k0023_WYG_018-8a"/>
　　敷錫庶民　　　禦溪淵淵　　　檇李業業<lb/>
　　夾輔慶基　　　昌于來葉　　　檇李業業<lb/>
　　禦溪淵淵　　　匹休宗祊　　　於千萬年<lb/>
通奉大夫參知政事兼太子賔客權提舉國史院實録<lb/>
院權提舉編脩國朝㑹要同提舉編脩勅令嘉興郡開<lb/>
國侯食邑一千七百户實封三百户臣婁機撰<lb/>
　　興聖寺記<lb/>
天以皇朝世有明徳恵洽黎民申眷命於髙宗中天立<lb/>
<pb n="KR2k0023_WYG_018-8b"/>
極用再造我區夏孝宗夙自秀邸毓質少海以承堯禪<lb/>
祗若慈訓誕保此丕丕基精一執中之傳有光往牒維<lb/>
今嘉禾興聖禪院則上聖載育之地也斗樞繞電而夀<lb/>
丘輯慶赤龍逰河而慶都孕靈帝命漙將百神先後父<lb/>
老傳頌可考不誣慶元更元州陞為府迨嘉定戊辰嵗<lb/>
昉因守臣希道之請加賜軍額仍即其所規作梵宫扁<lb/>
以今名所以紀長發之祥示四海以有尊也地接縣治<lb/>
位置𥚹淺無以肅觀瞻甫及四紀而支傾植仆之不暇<lb/>
<pb n="KR2k0023_WYG_018-9a"/>
守土者何以辭其責今皇帝在位之二十八年郡當擇<lb/>
牧上念畿輔股肱烈祖在天之靈不忘顧眷命大臣差<lb/>
擇其可寄以赤子者得太府丞臣與訔奉班列即日佩<lb/>
以章綬始至欵謁廟庭退而諏之僚吏曰漢制郡國得<lb/>
立祖宗原廟我國朝陪京及車駕嘗所臨幸咸即寺觀<lb/>
創殿以奉安神御而洛師之應天啟聖則又即誕生而<lb/>
紀瑞也維兹興聖伯父臣希道實倡之粤四十有五年<lb/>
而臣與訔嗣領郡寄臣與□同時持常平使者節按部<lb/>
<pb n="KR2k0023_WYG_018-9b"/>
浙右向之茍有而未全者若有待焉失今不圖人謂斯<lb/>
何往復究度舊基之左右乃牙民産倍其值以償之由<lb/>
殿堂門廡以及庖庫皆革其故而取其新不侈不陋十<lb/>
閲月而崇成捐官莊田地二百七十有七畆合舊田地<lb/>
為一千八百二十有八畆畀寺僧以給齋厨費出於臺<lb/>
郡撙節之餘不以勞民是役也大宗正嗣秀王臣師彌<lb/>
實主其議拜疏闕下上為援筆大字書流虹聖地興聖<lb/>
之寺八大字命鋟梓塗金揭之新刹龍蟠鳯翥日麗星<lb/>
<pb n="KR2k0023_WYG_018-10a"/>
輝耆老聚觀感慕洒泣臣師彌被㫖袖香奏告道霅川<lb/>
以圖示臣公許曰此國家盛美若嘗以簪槖陪法從來<lb/>
鈆槧掌内命盍為之記庸詔久逺臣固謝不能而竟弗<lb/>
得辭竊惟藝祖以神武膺圖肇造繼統以太宗而天下<lb/>
以定髙宗以艱勤紹復遜位於孝宗而駿命以凝至公<lb/>
無私與天同運孫謀詒逺配天無極丹書所紀曠古鮮<lb/>
儷小臣固陋何敢妄以管窺惟是隆乾淳熈盛徳大業<lb/>
得之靣命心傳見之躬行實踐近接耳目為法可傳於<lb/>
<pb n="KR2k0023_WYG_018-10b"/>
天下者有二言曰仁曰儉而已惟仁故見善明用心剛<lb/>
愛惡是非得其正惟儉故處已約待人恕刑罰賦斂得<lb/>
其平自涉大位以訖倦勤授禹惟日乾乾祗畏於民巖<lb/>
中外敉寧風俗淳厚士大夫咸以禮義㢘恥自脩飭紹<lb/>
熈慶元之際國家頼以扶顛持危者猶昔日所作成之<lb/>
人才此無他仁儉之徳積於躬者厚而化於人者深其<lb/>
培飬之道感移之機自有不期然而然者盛矣哉若夫<lb/>
篤於尊親謙以自牧雖震夙之所未嘗一語及焉逮寧<lb/>
<pb n="KR2k0023_WYG_018-11a"/>
考御圖遹追來孝始克舉行曠典道隆徳重而退蔵於<lb/>
密業鉅事閎而民無能名刻詞豐碑所以侈盛美於無<lb/>
窮示來世以必葺也臣謹拜手稽首而述以頌曰宋受<lb/>
命古帝有十一世篤生孝皇神武哲睿藝祖之孫髙祖<lb/>
之嗣毓徳青宫揖遜以有帝位丕顯丕承克順克比厥<lb/>
初發祥秀水之涘帝實啟之百靈萃止若昔夀丘樞電<lb/>
薦祉慶都河流赤龍紀瑞有開必先古今一軌於赫梵<lb/>
宫作鎮星紀昔臣希道以宗室子來宣藩條兹焉經始<lb/>
<pb n="KR2k0023_WYG_018-11b"/>
敝弗之圗鮮不心愧臣訔假守臣□將指同是肺腑同<lb/>
所出自諏之嗣王典宗正事老臣師彌奏聞九陛皇帝<lb/>
曰吁天命匪易念我烈祖宵旰致理徳鉅業閎道洽政<lb/>
治積慶有源涵洪演迤施及曽孫式承式繼伸紙濡墨<lb/>
為八大字鳯舞龍蟠星輝日麗欽佇飈逰聿嚴嗣志皇<lb/>
靈赫奕百神翼衛心法所傳仁儉而已矣惟仁足以祈<lb/>
天命惟儉足以承天意於時保之夙夜敢替小臣作頌<lb/>
庸侈休美莫髙匪天莫厚匪地於千萬年作宋元祀淳<lb/>
<pb n="KR2k0023_WYG_018-12a"/>
祐十一年龍集辛亥仲夏初吉謹記中大夫寳章閣待<lb/>
制新知婺州軍州事兼勸農使睂山縣開國子食邑五<lb/>
百户賜紫金魚袋程公許撰<lb/>
　　重脩興聖寺記<lb/>
禹薦益於天至太祖生於汴而後益之子孫始得以有<lb/>
天下太祖薦太宗於天至孝宗生於淛而後太祖之子<lb/>
孫始得以享天下猗歟盛哉天為太祖後生孝宗故為<lb/>
太宗後生髙宗髙宗生與太祖同丁亥此天心也即位<lb/>
<pb n="KR2k0023_WYG_018-12b"/>
同南京改元建炎同建隆此聖心也而人未之知有臣<lb/>
寅亮慨念湯緒知天心聖心矣而不知紅光照室已應<lb/>
於即位改元之冬嘉禾紀瑞又先如漢中興時矣三后<lb/>
在天世徳作求如編雅當申以下武之述周者天既生<lb/>
孝宗於淛之右以紹中興之烈復生理宗於淛之左以<lb/>
衍百世之治功初嘉定守臣希道建之淳祐守臣與訔<lb/>
乞扁至是奎文樞光交煥河漢中更寳祐乙邜鬱攸之<lb/>
灾官軍士民衛神御惟謹戊午㫖頒祠牒若干道為脩<lb/>
<pb n="KR2k0023_WYG_018-13a"/>
復計下之郡從嗣王師彌請也郡未果明年景定庚申<lb/>
復以元賜命主僧淨志任貴從嗣王與澤請也申錫無<lb/>
疆及爾斯所如編頌當儕以烈祖之述商者淨志當事<lb/>
自方丈法堂以内規以立咸淳己巳特選主首以僧惟<lb/>
實當事期年兩廡山門以外工以備癸酉春㫖奉安神<lb/>
御又從主祀與釋請也新廟奕奕寢成孔安一如祖宗<lb/>
制安居粒食優㳺閒暇亦便浮屠教夫孔曼且碩萬民<lb/>
是若理之常也乃如之人兮西方之人兮同事釋氏同<lb/>
<pb n="KR2k0023_WYG_018-13b"/>
師偃溪今乃能同力以事君惟實嘗興寺洪都謂叶唐<lb/>
五百年佛䜟今乃前作後述復百二十年潛邸盛典至<lb/>
此知人心之天即天心之天也惟徳動天無逺弗届如<lb/>
編書正正當騐之以益賛於禹者謹拜手紀本末以俟<lb/>
編諸詩書之䇿朝奉郎添差浙東安撫司主管機宜文<lb/>
字兼福王府教導官周方記<lb/>
　　重建慈恩塔院記<lb/>
余幼肄舉子業周逰問學諸郡則憩天慶坊劉氏邸絃<lb/>
<pb n="KR2k0023_WYG_018-14a"/>
誦所餘暇婆娑金魚池月波樓下慈恩塔院比賢樓側<lb/>
吳省郎説所題額及䕶國保民諸天道塲扁愛其書畫<lb/>
婉麗駐目玩視不能去亦愛金魚月波二扁篆古而𨽻<lb/>
雅惜三者輪奐未稱景趣耳自余𨽻東學䇿末第三任<lb/>
從官舊逰夢鬲及兹重來慈恩鼎新改觀佇立唧嗟有<lb/>
老衲祖輝者揖余曰此院以開寳年掘地得石佛石香<lb/>
爐相輪因利而建盖亦向來之佛院也治平改今額建<lb/>
炎南渡而隳一塔亭亭獨存餘悉就圮余二十年竭力<lb/>
<pb n="KR2k0023_WYG_018-14b"/>
起廢龕經繪蔵至庚午秋開軒于塔北辛丑嵗僧堂重<lb/>
創大殿裝嚴丙子至甲申而備庫院徹葢鐘樓甍飛庚<lb/>
子至癸邜而成洪鐘釁冶於今春四方建場於嗣嵗内<lb/>
外粗具已方圗紀刻君周覽興慨龜趺其屬筆哉因喟<lb/>
然曰王荆國昔紀龍興寺謂孔氏之道易行非若浮屠<lb/>
氏苦身窘形之難也然此每失之而彼得余前未之信<lb/>
也今輝也獨能以三十年不怠志力而中興頺圯舊扁<lb/>
具在典型不冺而金魚月波尺椽片瓦莫加焉公餙<hi>闕</hi>
<pb n="KR2k0023_WYG_018-15a"/>
　去舊㡬相什伯此失彼得寧不信然其有以<hi>闕</hi>　之<lb/>
歎不自<hi>闕</hi>　　　　者得無啟於斯言淳祐五年上巳<lb/>
日宣教郎知紹興府諸暨縣主管勸農公事兼弓手寨<lb/>
兵軍正趙孟堅記<lb/>
　　招提教院置田記<lb/>
嘉興招提教院考之紀載則唐刺史曹君之故居也光<lb/>
啟四年捨以為寺勅名羅漢院國朝治平初改賜今額<lb/>
規模雖未大然在元祐間名公鉅卿如荆國王公内翰<lb/>
<pb n="KR2k0023_WYG_018-15b"/>
蘇公更唱迭和寄題静照篇什盈軸静照即院之一室<lb/>
也能以一室聲聞京師葢一名刹矣中間一罹建炎之<lb/>
兵火再厄寳慶之震凌殿室廢圯而弗脩廊廡傾頺而<lb/>
弗葺紹定壬辰寺鄰吳供檢煥惻然動心自捐已帑鳩<lb/>
工聚材聞者樂助鄉僧懷敞開其端師誼贊其成自山<lb/>
門以至湢室輪奐一新嘉熈己亥繼以懷禮啟請檀那<lb/>
曰規模視昔固已大矣廣其居無以飽其徒可乎於是<lb/>
已施者無勌心未施者皆興念遂得常産以為香積卒<lb/>
<pb n="KR2k0023_WYG_018-16a"/>
嵗之儲由今而始苾芻之供可以繼矣蒲塞之饌當不<lb/>
乏矣懷禮欵門求予記之並欲列檀那名氏書之碑陰<lb/>
余辭不獲姑為述其大㮣既而語之曰師亦知夫一飽<lb/>
之不易得乎夫捐金得土以為爾刹綿逺之利檀那不<lb/>
多得也寒耕暑耘以應爾衆饘粥之需農夫亦甚艱也<lb/>
師盍歸語諸徒曰如來積功累行至現報身於王舍城<lb/>
猶未免持鉢乞食今之為比丘者顧何脩而受成若是<lb/>
要當審其因果進其學業諦想其空法窒絶其塵念以<lb/>
<pb n="KR2k0023_WYG_018-16b"/>
祈福祥以酬施恵庶㡬可耳毋徒曰我等瞿曇氏之種<lb/>
子也法當受是懷禮曰唯嘉熈庚子暮春既望朝㪚郎<lb/>
新知雷州軍州事兼管内勸農事借紫徐植記<lb/>
　　恵安禪院記<lb/>
昔釋迦拈花正眼先付大機大用普遍河沙利及四生<lb/>
功霑九有從窮三際横亘十方萬象森羅頭頭具足自<lb/>
是慧燈繼照久而彌芳厯代宗師相印兹道同體異用<lb/>
警悟羣迷瞬目揚睂拈槌撃拂交馳捧喝坐斷生死無<lb/>
<pb n="KR2k0023_WYG_018-17a"/>
非得佛心宗悟佛知見嗚呼盛哉若乃帝釋折草梵宇<lb/>
翬飛貝闕珠宫丹楹刻桷長廊廣厦複殿重樓建立於<lb/>
屈伸肘間成就於刹那頃際變化莫測凡聖難窺嗚呼<lb/>
休哉像教肇興聖君出御宏持正法益使流通得折草<lb/>
神通具拈花妙用兼二徳者間有人焉南徐焦山成之<lb/>
孫汴京妙慧光之子長水恵安立其名者乃常人也有<lb/>
佛子願力具丈夫身心於逰戱中見殊勝事回狂瀾於<lb/>
既倒銷魔外於已陳體用一如理事無礙遂能鼎新寳<lb/>
<pb n="KR2k0023_WYG_018-17b"/>
社特立叢林斬斬可觀得未曽有見者歎且仰焉方立<lb/>
之未榛也余適取道於此善其道力人事為衆所歸寛<lb/>
猛得中疾徐合度知其必有所就也越三年余守是邦<lb/>
閒從賔客過之昔所謂瓦礫者今楹庭雄麗矣昔所謂<lb/>
荆棘者今金碧輝映矣髙堂深邃萬瓦參差鳴鐘鼓之<lb/>
新音唱宗乘之妙㫖立於兹方可謂能矣奮掣電之機<lb/>
雖末山總持豈容専美有超師之作使焦山妙慧不殞<lb/>
餘芳於見比丘尼身者皆易得耶一日立偕其徒力請<lb/>
<pb n="KR2k0023_WYG_018-18a"/>
為記嵗月余憫其苦志而喜其有成故為書之恵安本<lb/>
之居也其徒以之聞於州刺史王公浚明請於朝始更<lb/>
禪刹命立來主道塲實紹興七年閠十月也今善法雲<lb/>
堂方丈浴室與夫厨庫之屬靡不周足維佛殿尚闕焉<lb/>
會見得髓得皮之人共助出力出財之施矣復何憂哉<lb/>
余識成於京口見光於夷門㑹立於吳興知之為詳故<lb/>
於營建之外為紀本末尤悉主僧名道立號祖鑑錦城<lb/>
人云紹興甲子四月壬午朝請大夫充秘閣修撰權發<lb/>
<pb n="KR2k0023_WYG_018-18b"/>
遣秀州軍州事主管學事兼管内勸農事交安縣開國<lb/>
男食邑三百户賜紫金魚袋信安劉阜民記<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至元嘉禾志卷十七</head> <lb/>
    <p>
<pb n="KR2k0023_WYG_017-1a"/>
欽定四庫全書<lb/>
　至元嘉禾志卷十七<lb/>
　　　　　　　　　　　　　元　徐碩　撰<lb/>
　　報忠觀置田記<lb/>
淳祐己酉南湖趙公誌於朝願以聽履坊居宅改創道<lb/>
觀以伸區區報君忠國之微忱乞錫報忠為額仍撥長<lb/>
春一菴割本家田十頃𨽻觀常在嵗收租給道士熏修<lb/>
費併贍其徒中書省下之儀曹儀曹下之郡咸言宜䝉<lb/>
<pb n="KR2k0023_WYG_017-1b"/>
聽許越眀年堂帖下迺請四明戴廷圭主觀事已而入<lb/>
為太乙宫髙士義烏宗純一繼之又以選為金庭觀去<lb/>
未㡬公亦蛻塵寰矣二子法曹君崇㤠登仕君崇憖克<lb/>
念厥紹匪懈益䖍亡何登仕君遽早世法曹君恪遵先<lb/>
志弗渝謂純一疇昔從公逰最久且經始預有勞走介<lb/>
鄭重挽致純一亦幡然以来其再領衆也觀事加治圭<lb/>
撮無私焉純一忠簡公五世孫予外弟也法曹君於是<lb/>
介純一屬予為之記予觀世之仕者以問舍求田遺子<lb/>
<pb n="KR2k0023_WYG_017-2a"/>
孫惟日不足為事輪奐照街衢矣膏腴連阡陌矣尺攘<lb/>
寸取猶未盈厭今公獨能捐我庇風雨之廬以餙老氏<lb/>
之宫輟吾供伏臘之粟以飽方外之侣念頭所在切切<lb/>
焉孝於親忠於君而不暇為子孫謀詎容與徼福者同<lb/>
日語哉抑可書也已道家者流清淨自命其髙至於㧞<lb/>
宅騰霄漢絶粒餐朝霞豈必以口腹累人者然日用飲<lb/>
食何莫非道父子君臣之倫道之大端係焉晨薌夕燈<lb/>
稽首萬夀固黄冠師職分當爾上帝之臨女無貳星辰<lb/>
<pb n="KR2k0023_WYG_017-2b"/>
之昭布森列積忱對越一飯不忘惟無愧於是心則亦<lb/>
無愧於公之心矣純一與其徒盍亦勉旃觀之穎末見<lb/>
於文昌陸公所撰記亦詳矣若夫租之斛石嵗之用度<lb/>
則載之碑陰皆不復贅公諱汝琲登朝簿正農扈出佩<lb/>
太守符持使者節葢近時麟振之望法曹君今掾北府<lb/>
通敏而謹粹必能昌其家聲云咸淳五年秋七月朝㪚<lb/>
大夫行太常丞兼樞密院編脩官兼權尚書右郎官黄<lb/>
夢炎記<lb/>
<pb n="KR2k0023_WYG_017-3a"/>
　　隱真道堂記<lb/>
府治之東南相去二百步有道院曰隱真以来四方雲<lb/>
逰訪道之士是院建於崇寧之間巋然獨存於建炎兵<lb/>
火之後若有真仙為之䕶持者院北兩坊導其所從入<lb/>
之路東榜集仙西標歸鶴或曰紹興初純陽真人曽到<lb/>
單滿不納編葦作舍以打坐聚土成炭以禦寒自是嵗<lb/>
每誕辰有羣鶴回翔其上此其所以名隱真也而不知<lb/>
嗣召公者又有髙尚真人焉紹興嵗在丁邜之七月一<lb/>
<pb n="KR2k0023_WYG_017-3b"/>
道友戴青巾披青氅自言姓劉居濵州留數日而去雲<lb/>
堂柱間題四十有三字曰行方便坐方便諸聖察上天<lb/>
見得道安得身健但能晨朝洗面水不得浪淵起盜玊<lb/>
津能顯九霄雲事劉卞功來仙語隱微衆亦莫曉信道<lb/>
不篤者爪剔木前鈎畫透柱如㸃漆然方争先快覩或<lb/>
水飲其字可起沈疴開瞽曚試者輒效有一醫庸而貪<lb/>
以新易舊刮墨和劑竟不復騐亦足以見真人不肯專<lb/>
利一家矣乾道間真人復來稱姓氏州里如初時既相<lb/>
<pb n="KR2k0023_WYG_017-4a"/>
後人不復識往望吳門外一畫工家自起藁使繪其像<lb/>
晋錢市縑繪成復往觀喜甚約某日齎錢取去問其姓<lb/>
則曰劉問其寓則曰隱真過期繪工来訪則真人已去<lb/>
涉嵗寖逺工以像鬻扵市為伶人王綺所得一夕綺夢<lb/>
真人視像維肖特身形長大爾叱綺曰汝留我在此許<lb/>
時如何綺驚寤訪諸道院至隱真始知顛末遂歸焉道<lb/>
院主人張君倖狹小是院方議改築稠人中有青衣人<lb/>
出曰此乃神仙經行之所所謂福地或遂遷徙此地却<lb/>
<pb n="KR2k0023_WYG_017-4b"/>
作何用議竟寢止脩雲堂創聖殿周以門廡後嗣秀王<lb/>
重為建造良有以也郡人余元輔初入學舘實鄰道院<lb/>
嘗言有一老媪丐諸塗腹大若姙非杖不行止則仆地<lb/>
忽遇青衣人叱起予藥如芥子使吞之有水自腹中出<lb/>
尋即平復問姓不答但云在隱真道院其遁身濟人𩔖<lb/>
如此淳熈初雲水客張寅者道號陽光逸人来自金陵<lb/>
瞻象起敬話及錫山寳文李公謨宦逰河朔以職走濵<lb/>
州訪真人得制誥繪像石刻為家蔵之珍乾道間真人<lb/>
<pb n="KR2k0023_WYG_017-5a"/>
一到其家㑹詩文觴客弗及接題詩塼壁墨滲澈然盖<lb/>
即夷堅志所載日轉庭槐影漸移重門複屋轉呼遲<lb/>
不如拂袖穿雲去惟有落花流水知託言小郄實真人<lb/>
詩耳主道院者方盡得其源委真人居濵之安平鎮徽<lb/>
廟朝屢詔不起守臣奉㫖寫真藁成真人即自讚曰韜<lb/>
光晦迹居環堵閉息凝神事事踈漫許丹青傳道貌難<lb/>
將妙筆寫真如奏上降勅云朕髙古人脩真勵行道興<lb/>
於世今乃見之爾趣操不凡蕭然一室招聘屢往辭避<lb/>
<pb n="KR2k0023_WYG_017-5b"/>
不回宜錫美名用彰清節雖云冲嗇尚克欽承可特授<lb/>
髙尚處士時政和六年八月十九日也今道院主人錢<lb/>
道濟求予文以記其事故為筆之嘗聞髙尚自贊其真<lb/>
影曰真中影充饑畫餅影中真花稍暮春非影非真是<lb/>
謂上人謂非充饑之畫餅則必有濟人之實謂非花稍<lb/>
之暮春則必有先天之靈惟其妙隱顯以莫測是以與<lb/>
造化而長存道濟其心領而意適庶或親逢於上人端<lb/>
平改元巧夕前三日汲古軒關拭表卿記<lb/>
<pb n="KR2k0023_WYG_017-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0023_WYG_017-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至元嘉禾志卷十七<lb/>
</p>
<p>
</p>
  </div>
</body>
</text>
</TEI>
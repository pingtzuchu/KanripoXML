<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0037_WYG_030-1a"/>
欽定四庫全書<lb/>
國朝宫史卷三十<lb/>
　　書籍九<lb/>
　　　志乘<lb/>
　　大清一統志一部<lb/>
聖祖仁皇帝命纂<lb/>
　　大清一統志以<lb/>
　　京師各省外藩䝉古䝉古屬國朝貢諸國為經分<lb/>
<pb n="KR2m0037_WYG_030-1b"/>
　　　類二十有六為緯曰圖曰表曰疆域曰分野曰<lb/>
　　　建置沿革曰形勢曰風俗曰城池曰學校曰户<lb/>
　　　口曰田賦曰職官曰山川曰古蹟曰關隘曰津<lb/>
　　　梁曰隄堰曰陵墓曰祠廟曰寺觀曰名宦曰人<lb/>
　　　物曰流寓曰列女曰仙釋曰土産凡三百五十<lb/>
　　　六卷乾隆九年告成校刋<lb/>
　皇上御製序　惟<lb/>
上天眷顧我大清全付所覆海隅日出罔不率俾<lb/>
<pb n="KR2m0037_WYG_030-2a"/>
列祖<lb/>
列宗徳豐澤溥威鑠惠滂禹跡所奄蕃息殷阜瀛壖炎<lb/>
　　島大漠蠻陬咸隸版圖置郡築邑聲教風馳藩服<lb/>
　　星拱稟朔内附六合一家遠至開闢之所未賓梯<lb/>
　　航重譯歴嵗而始達者慕義獻琛圖於王㑹幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>
　　袤廣古未有過焉<lb/>
聖祖仁皇帝特命纂輯全書以昭大一統之盛卷帙繁<lb/>
　　重久而未成<lb/>
<pb n="KR2m0037_WYG_030-2b"/>
世宗憲皇帝御極之初重加編纂閲今十有餘載次第<lb/>
　　告竣自京畿達於四裔為省十有八統府州縣千<lb/>
　　六百有竒外藩屬國五十有七朝貢之國三十有<lb/>
　　一星野所占坤輿所載方䇿所紀憲古證今眉列<lb/>
　　掌示圖以臚之表以識之書成凡三百五十餘卷<lb/>
　　夫肇十有二州見於虞典禹貢一篇備列九州疆<lb/>
　　域山川土田貢賦物産實為方志之權輿周禮大<lb/>
　　司徒以天下土地之圖周知地域廣輪之數辨其<lb/>
<pb n="KR2m0037_WYG_030-3a"/>
　　山林川澤邱陵墳衍原隰之名物土訓道地圖誦<lb/>
　　訓道方志職方氏掌天下之圖辨其邦國都鄙四<lb/>
　　夷八蠻七閩九貉五戎六狄之人與其財用九榖<lb/>
　　六畜之數漢郡國地志與計書俱上太史厥後寰<lb/>
　　宇志記列於正史者代數十家葢將以觀民設教<lb/>
　　體國經野表皇威之有截明王道之無外匪徒備<lb/>
　　掌故徵博洽已也撫疆宇則念肇造之艱稽制置<lb/>
　　則念經畫之要采謡俗則念化導之方考循良人<lb/>
<pb n="KR2m0037_WYG_030-3b"/>
　　物而知治理之效念所以振興而長育之核户口<lb/>
　　田賦而察登耗之故念所以懷保而蕃殖之書曰<lb/>
　　皇天既付中國民越厥疆土於先王肆王惟徳用<lb/>
　　和懌先後迷民用懌先王受命我<lb/>
祖宗克明峻徳以有九有之師𫝊緒在予敢不惟徳之<lb/>
　　勤篤<lb/>
前人成烈其在我内外百執事慎固封守阜成兆民懋<lb/>
　　相予修和有夏亦越我後嗣子孫咸敬厥徳以昭<lb/>
<pb n="KR2m0037_WYG_030-4a"/>
　　受丕基萬年惟無斁覽斯編也其善體諸<lb/>
　皇輿表一部<lb/>
　　　康熈十八年<lb/>
聖祖仁皇帝命撰皇輿表以直省府州縣為經以歴代<lb/>
　　　因革建置為緯四十三年復<lb/>
命増輯朝貢屬國凡十六卷<lb/>
聖祖仁皇帝御製序　粤稽古皇統一海宇畫疆經野建<lb/>
　立萬國以作民極故周禮土地之圖掌於司徒隸於<lb/>
<pb n="KR2m0037_WYG_030-4b"/>
　小宰而左傳稱左史倚相能誦八索九丘孔安國曰<lb/>
　九丘者九州之志也史記載蕭何入關收秦圖籍高<lb/>
　帝以故具知天下阨塞是可見有國家者封域之廣<lb/>
　狹郡邑之興廢固不可不務逺稽而近考也朕嘗博<lb/>
　觀羣史上溯源流高辛創立九州虞帝分為十二周<lb/>
　初職方以統九服保章以辨分星胙土列爵天下井<lb/>
　如秦兼并六國罷封建置郡縣先王之制至秦而一<lb/>
　變矣自是一統之盛漢隋唐宋元明制度遞有更革<lb/>
<pb n="KR2m0037_WYG_030-5a"/>
　漢曰十三部唐曰十五道宋曰十五路隋則改州為<lb/>
　郡元則以路隸省明則革省置司其都邑變遷紛紜<lb/>
　鬱翳或地存而名亡或名同而地異或地析而民散<lb/>
　莫可紀極他若三國六朝五代幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>既隘升改寄置<lb/>
　尤為煩冗矣朕因是簡命儒臣倣史家年表法以本<lb/>
　朝府州縣之名為經弁於其首自唐虞以迄有明之<lb/>
　地與郡國州縣為緯分列其下朕復親加裁訂以詳<lb/>
　以核古今輿制燦若星辰之羅於天歴歴可數也爰<lb/>
<pb n="KR2m0037_WYG_030-5b"/>
　命曰皇輿表若夫土宇之廣北越沙漠南踰滄溟開<lb/>
　闢以來未列版圖者咸歸籍内附以古無其名故斯<lb/>
　表亦不能悉載焉雖然是寧獨討論之助云爾哉𫝊<lb/>
　曰有徳此有人有人此有土詩曰聖敬日躋昭格遲<lb/>
　遲上帝是祗帝命式于九圍則撫斯表也朕敢不益<lb/>
　博大厥徳以膺兹孔厚之版章與是為序<lb/>
聖祖仁皇帝御製増修序　皇輿表一編肇成於康熈巳<lb/>
　未製序卷端時置几案歴有年所顧原編紀載沿革<lb/>
<pb n="KR2m0037_WYG_030-6a"/>
　於郡縣特詳其地列輿圖而未設有郡縣者槩未編<lb/>
　入朕惟國家統御方夏覆載之内視均一體外藩䝉<lb/>
　古諸屬國自<lb/>
祖宗朝後先收服次第歸誠迨朕臨御以來蕃王君長<lb/>
　嵗時貢琛悉比内地繡壤相錯不啻萬有餘里邇者<lb/>
　喀爾喀青海部衆稱臣嚮附土宇益廓計其山川封<lb/>
　域斥堠之所屆分野之所屬皆按地而可考也至於<lb/>
　山陬海澨新隸職方者二十餘年間建州樹邑往往<lb/>
<pb n="KR2m0037_WYG_030-6b"/>
　而有又若朝鮮交阯諸國之奉職惟䖍邊徼土目之<lb/>
　革心效順亦從來志方輿者所宜備載爰命儒臣更<lb/>
　加増輯共十有六卷書成特令刋梓用示來兹於戲<lb/>
　幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>延袤亦云廣矣而蕃生息厚風俗之道則實資<lb/>
　於廟堂之經理朕開編循覽深念高卑險易形勢不<lb/>
　齊燥濕剛柔風氣各異然而秉彛恒性遐邇皆同朕<lb/>
　以一身為中外元元主惟是張官置吏以牧民生禁<lb/>
　暴設防以禦民患既鞠養之務徧尤教化之宜周早<lb/>
<pb n="KR2m0037_WYG_030-7a"/>
　夜孳孳無日不心通乎四海九州之隠書不云乎自<lb/>
　朝至於日中昃不遑暇食用咸和萬民凡我後人覩<lb/>
　是編者知剏造之維艱思懷柔之不易則千百禩無<lb/>
　疆之厯服其庶克永荷天庥也夫<lb/>
　　　八旂通志初集一部<lb/>
　　　雍正五年<lb/>
世宗憲皇帝命纂八旗志書首為八志曰旂分曰土田<lb/>
　　　曰營建曰兵制曰職官曰學校曰典禮曰藝文<lb/>
<pb n="KR2m0037_WYG_030-7b"/>
　　　次以八表曰封爵曰世職曰宗人曰八旂大臣<lb/>
　　　曰内閣大臣曰部院大臣曰直省大臣曰選舉<lb/>
　　　次以列傳曰宗室王公曰名宦曰勲臣曰忠烈<lb/>
　　　曰循吏曰儒曰孝義曰烈女凡二百五十卷乾<lb/>
　　　隆四年校刋<lb/>
　　　八旂滿洲氏族通譜一部<lb/>
　皇上以八旂氏族日繁<lb/>
　特命開館纂輯通譜以姓氏為綱以地名人名為目<lb/>
<pb n="KR2m0037_WYG_030-8a"/>
　　　勲舊戚畹庶姓支𣲖事實皆具凡八十卷乾隆<lb/>
　　　九年校刋<lb/>
　皇上御製序　我<lb/>
祖<lb/>
宗誕膺<lb/>
天命勃興東土徳綏威讋奄甸萬姓維時龍從鳳附之<lb/>
　　衆雲合響應輻輳鱗集强者率屬歸誠弱者舉族<lb/>
　　内附我<lb/>
<pb n="KR2m0037_WYG_030-8b"/>
祖宗建師設長以莅之分旂隸屬以别之厥有熊羆之<lb/>
　　士不二心之臣効命疆埸建謀帷幄親以肺腑重<lb/>
　　以婚婣酬以爵命迨入關定鼎或聚居遼左或散<lb/>
　　處燕畿錫之土田爰及苖裔至於今百五六十年<lb/>
　　生聚蕃衍時萬時億<lb/>
累朝休養煦植鞠保胥勤越我嘉師咸能永世以滋大<lb/>
　　朕惟<lb/>
祖宗徳澤之深不可不繼修令緒益綿延惇固於無疆<lb/>
<pb n="KR2m0037_WYG_030-9a"/>
　　重慮物阜且博代序日逺族姓日繁不為之明章<lb/>
　　統系俾知世徳所自將罔克念先人之勤無以光<lb/>
　　昭前烈爰發金匱石室之蔵徵載籍稽圖譜考其<lb/>
　　入我朝來得姓所始表之以地系之以名官階勲<lb/>
　　績綴為小傳勲舊戚畹以及庶姓釐然備具秩然<lb/>
　　有條與國史相為表裏昔周小史定繫世辨昭穆<lb/>
　　左氏内外傳言天子建徳因生賜姓胙土命氏而<lb/>
　　司商吹律以定姓名葢萬物本乎天人本乎祖木<lb/>
<pb n="KR2m0037_WYG_030-9b"/>
　　有根而枝附焉水有源而流出焉譜牒者所以聯<lb/>
　　人情之渙而維舊俗之漓不可忽也相昔先民遺<lb/>
　　風敦樸不徒以俗望相高是書之作非如魏晉隋<lb/>
　　唐譜牒之學炫博聞而廣附㑹以膏粱閥閲為尚<lb/>
　　也書曰古我先王暨乃祖乃父胥及逸勤又曰惟<lb/>
　　乃祖乃父世篤忠貞服勞王家纘乃舊服無沗祖<lb/>
　　考前之人既以忠實勤勞覆幬其後嗣凡兹食舊<lb/>
　　徳而服先疇者其何以無隳厥緒書亦曰率乃祖<lb/>
<pb n="KR2m0037_WYG_030-10a"/>
　　考之攸行昭乃辟之有乂是則朕所厚望也夫<lb/>
　欽定盛京通志一部<lb/>
　　　乾隆九年<lb/>
　皇上駕幸<lb/>
　　盛京敬瞻<lb/>
列祖開創之績陪京宏盛之規而舊纂通志一書未為<lb/>
　　　精核<lb/>
　特命重修釐為三十五門曰<lb/>
<pb n="KR2m0037_WYG_030-10b"/>
聖製曰<lb/>
　御製曰京城曰<lb/>
壇廟曰宫殿曰<lb/>
山陵曰星土曰建置沿革曰疆域形勝曰山川曰城池<lb/>
　　　曰關郵曰户口曰田賦曰職官曰學校曰公署<lb/>
　　　曰選舉曰兵防曰名宦曰人物曰忠節曰孝義<lb/>
　　　曰文學曰隠逸曰流寓曰方伎曰仙釋曰列女<lb/>
　　　曰祠祀曰古蹟曰風俗曰物產曰雜志曰藝文<lb/>
<pb n="KR2m0037_WYG_030-11a"/>
　　　凡三十二卷乾隆十二年校刋<lb/>
　皇輿西域圖志一部<lb/>
　　　乾隆二十四年平定西域天山迤北西海之濱<lb/>
　　　咸隸版圖<lb/>
　皇上特命纂西域圖志<lb/>
　親定成書釐為十八門曰<lb/>
　天章曰圖考曰列表曰分野曰疆域曰山曰水曰官<lb/>
　　　制曰兵防曰屯田曰貢賦曰語言曰字書曰音<lb/>
<pb n="KR2m0037_WYG_030-11b"/>
　　　樂曰服物曰風俗曰土産曰外藩凡四十六卷<lb/>
　皇上御製序　語云耕當問僕織當問婢志廣輿者不<lb/>
　　稽之歴代建置沿革將無從數典而志西域則有<lb/>
　　不能盡稽之歴代者實以幅員所限言語不通雖<lb/>
　　漢唐盛時亦頗能威行天山迤南建官設都而天<lb/>
　　山迤北本不能至也即有一二覊縻之國然叛服<lb/>
　　不常征調弗應又安能履其地而疆索之哉且漢<lb/>
　　唐之程督異域者仍漢唐人而已其與準噶爾囘<lb/>
<pb n="KR2m0037_WYG_030-12a"/>
　　部人語奚啻粤問而燕答則其所記魯魚亥豕之<lb/>
　　紛不待言而可知兹者叨<lb/>
天佑藉羣力凑時㑹幸成是役準噶爾囘部之人皆在<lb/>
　　廷執事而國語切音譯外蕃語又甚便且易我諸<lb/>
　　臣馳驅往來其間目覩身歴非若耳聞口傳者比<lb/>
　　俾司校勘而正其訛傳其真較僕婢耕織之問為<lb/>
　　尤詳且厄魯特語及囘語朕亦因暇而習焉時御<lb/>
　　丹槧為之改正是西域志之書必應及是時成之<lb/>
<pb n="KR2m0037_WYG_030-12b"/>
　　用開歴代之羣疑垂千秋之信録間亦涉及諸史<lb/>
　　以存述古總計分部一十有八分卷四十有六繪<lb/>
　　圖系説薈為完書若夫闢地藏功文臣或有過頌<lb/>
　　朕所不取惟是籌耕牧計久長所以永<lb/>
乾貺奠丕基思日孜孜持盈益凜予安得有功成無事<lb/>
　　之説哉<lb/>
　　　清涼山新志一部<lb/>
聖祖仁皇帝屢駐蹕清涼山<lb/>
<pb n="KR2m0037_WYG_030-13a"/>
命纂山志釐為十門曰化宇曰原聖曰靈蹟曰伽藍曰<lb/>
　　　崇建曰顯應曰外䕶曰高僧曰緣感曰題詠凡<lb/>
　　　十卷康熈四十年校刋<lb/>
聖祖仁皇帝御製序　朕惟清涼山古稱文殊大士演教<lb/>
　之區也兹山聳峙於雁門雲中之表接恒嶽而俯滹<lb/>
　沱横臨朔塞藩屏京畿其地風勁而高寒層氷結於<lb/>
　陰巖積雪留於炎夏故名清涼然地雖寒而嘉木芳<lb/>
　草蒙茸山谷稱靈異焉五峯竦立上矗霄漢日月之<lb/>
<pb n="KR2m0037_WYG_030-13b"/>
　所廻環烟霞之所虧蔽蒼然深秀其為神臯奥區葢<lb/>
　自昔而已然矣是以自漢迄今歴代皆有崇建古刹<lb/>
　精藍遍滿巖岫宇内稱靈山佛土最著者有三峨嵋<lb/>
　普陀而五臺為尤盛焉我<lb/>
世祖章皇帝上為<lb/>
慈闈祝釐下為蒼生錫福賜金遣使屢沛<lb/>
恩施朕數經駐蹕兹山為<lb/>
兩宫祈康寧福祉因而登五峯陟臺懷各為文勒石以<lb/>
<pb n="KR2m0037_WYG_030-14a"/>
　紀之琪樹靈葩形於篇詠葢嘗念佛教以清浄慈惠<lb/>
　為本以戒定智慧為宗亦有裨於勸善逺慝兹山又<lb/>
　密爾塞垣逺離塵俗當為清修者之所棲泊故於此<lb/>
　毎惓惓焉山之有志所以紀形勝述建置載藝文俾<lb/>
　後之人有所稽考往蹟舊聞不致湮没兹編詳簡適<lb/>
　中不蕪不支清涼勝境可撫卷而得其梗概也因叙<lb/>
　於簡端<lb/>
　　　盤山志一部<lb/>
<pb n="KR2m0037_WYG_030-14b"/>
　　　乾隆七年建<lb/>
　　静寄山莊於盤山之陽十九年<lb/>
　皇上命纂山志分為十門曰<lb/>
　巡典曰<lb/>
　天章曰圖考曰名勝曰寺宇曰流寓曰方外曰藝文<lb/>
　　　曰物產曰雜綴凡十六卷乾隆二十年校刋<lb/>
　皇上御製序　向於雍正年間奉<lb/>
命敬謁<lb/>
<pb n="KR2m0037_WYG_030-15a"/>
景陵往來薊野田盤山色宜人葢蓄於目且沃於心矣<lb/>
　　而以程期惟謹訖未登臨因索智樸誌書讀之嗤<lb/>
　　其意求博而辭失冗夫耕問僕織問婢山經地志<lb/>
　　文士之事彼方外流拘名象而濫碔砆者何為哉<lb/>
　　踐阼以後勅㡬勤政日不暇給閲七年而後一往<lb/>
　　遊焉及一遊則峯之秀泉之清松之蒼石之詭日<lb/>
　　往來於吾懷是猶未見君子惄如調饑亦既見止<lb/>
　　我心則夷矣嗣是規地建園施金葺寺蹟之廢者<lb/>
<pb n="KR2m0037_WYG_030-15b"/>
　　日以舉境之幽者日以出上<lb/>
陵廻鑾每憩止焉夫山川顯晦時有定數而必待人以<lb/>
　　彰不數年之間使田盤改觀者余也而顧兹寰宇<lb/>
　　風未臻乎唐虞嵗未餘乎三九恧焉抱愧者亦余<lb/>
　　也誌盤山而請序者其亦同余此心也耶<lb/>
　<lb/>
　<lb/>
國朝宫史卷三十<lb/>
</p>
<p>
</p>
  </div>
</body>
</text>
</TEI>
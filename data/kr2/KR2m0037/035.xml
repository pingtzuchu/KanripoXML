<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0037_WYG_035-1a"/>
欽定四庫全書<lb/>
國朝宫史卷三十五<lb/>
　　書籍十四<lb/>
　　　校刊<lb/>
　　　重刻十三經一部<lb/>
　皇上嘉恵士林式彰<lb/>
　文治乾隆十一年<lb/>
　特命開經史館選擇詞臣校正十三經注疏刊為善<lb/>
<pb n="KR2m0037_WYG_035-1b"/>
　　　本毎卷各附考證凡三百二卷<lb/>
　皇上御製序　班固氏曰六學者王教之典籍先聖<lb/>
　　所以明天道正人倫致至治之成法也漢代以來<lb/>
　　儒者傳授或言五經或言七經暨唐分三禮三傳<lb/>
　　則稱九經已又益孝經論語爾雅刻石國子監宋<lb/>
　　儒復進孟子前明因之而十三經之名始立自宋<lb/>
　　易漢唐石刻之舊五經始有板本及明南北監板<lb/>
　　行而箋疏傳義臚列具備學士家有其書傳習彌<lb/>
<pb n="KR2m0037_WYG_035-2a"/>
　　廣顧訓詁繁則蹖駁互見卷帙重則豕亥易訛或<lb/>
　　意晦於一言之舛或理乖於一字之謬校讐疎畧<lb/>
　　疑誤滋多承學之士無所取正我<lb/>
列祖相承右文稽古<lb/>
皇祖聖祖仁皇帝研精至道尊崇聖學五經具有成書<lb/>
　　頒布海内朕披覽十三經注疏念其歳月經乆梨<lb/>
　　棗日就漫漶爰勅詞臣重加校正其於經文誤字<lb/>
　　以及傳注箋疏之未協者參互以求其是各為考<lb/>
<pb n="KR2m0037_WYG_035-2b"/>
　　證附於卷後不紊舊規刊成善本匪徒備金匱石<lb/>
　　室之藏而已書曰學于古訓乃有獲傳曰經籍者<lb/>
　　聖哲之能事其教有適其用無窮朕咨采勅㡬實<lb/>
　　無審定之暇亦無鑒古之識而惟是緝熙遜志日<lb/>
　　就月將則有志焉而不敢不勉繼自今津逮既正<lb/>
　　於以窮道徳之閫奥嘉與海内學者篤志研經敦<lb/>
　　崇實學庶㡬經義明而儒術正儒術正而人才昌<lb/>
　　恢先王之道以贊治化而宏逺猷有厚望焉<lb/>
<pb n="KR2m0037_WYG_035-3a"/>
　　　重刻二十二史一部<lb/>
　皇上以經史竝重既校刊十三經注疏復<lb/>
　命校刊二十二史毎卷各附考證凡二千七百三十<lb/>
　　　一卷<lb/>
　皇上御製序　七錄之目首列經史四庫因之史者<lb/>
　　輔經以垂訓者也尚書春秋内外傳尚矣司馬遷<lb/>
　　創為紀表書傳之體以成史記班固以下因之累<lb/>
　　朝載筆之人類皆嫻掌故貫舊聞旁羅博采以成<lb/>
<pb n="KR2m0037_WYG_035-3b"/>
　　信史後之述事考文者咸取徴焉朕既命校刊十<lb/>
　　三經注疏定本復念史為經翼監本亦日漸殘闕<lb/>
　　竝勅校讎以廣刊布其辨譌别異是正為多卷末<lb/>
　　考證一視諸經之例明史先經告竣合之為二十<lb/>
　　二史煥乎冊府之大觀矣夫史以示勸懲昭法戒<lb/>
　　上下數千年治亂安危之故忠賢奸侫之實是非<lb/>
　　得失具可考見居今而知古鑒往以察來揚子雲<lb/>
　　曰多聞則守之以約多見則守之以卓豈不在善<lb/>
<pb n="KR2m0037_WYG_035-4a"/>
　　讀者之能自得師也哉<lb/>
　　　性理大全一部<lb/>
　　　康熙十二年<lb/>
聖祖仁皇帝加意正學<lb/>
命重刻性理大全凡七十卷<lb/>
聖祖仁皇帝御製序　朕惟古昔聖王所以繼天立極<lb/>
　而君師萬民者不徒在乎治法之明備而在乎心法<lb/>
　道法之精微也執中之訓肇自唐虞帝王之學莫不<lb/>
<pb n="KR2m0037_WYG_035-4b"/>
　由之言心則曰人心惟危道心惟微言性則曰若有<lb/>
　恒性克綏厥猷惟后盖天性同然之理人心固有之<lb/>
　良萬善所從出焉本之以建皇極則為天徳王道之<lb/>
　純以牖下民則為一道同風之治欲修身而臻上理<lb/>
　舍斯道何由哉朕荷<lb/>
太祖<lb/>
太宗積累之休纉承<lb/>
世祖章皇帝鴻業夙夜祗懼嘉與海内期登隆平毎思<lb/>
<pb n="KR2m0037_WYG_035-5a"/>
　二帝三王之治本於道二帝三王之道本於心辨析<lb/>
　心性之理而羽翼六經發揮聖道者莫詳於有宋諸<lb/>
　儒迨明永樂間命儒臣纂集性理大全一書朕常加<lb/>
　繙閲見其窮天地隂陽之藴明性命仁義之㫖掲主<lb/>
　敬存誠之要微而律數之精意顯而道統之源流以<lb/>
　至君徳聖學政教紀綱靡不大小兼該而表裏咸貫<lb/>
　洵道學之淵藪致治之準䋲也歳月旣乆版籍殘缺<lb/>
　特命禮臣重加補訂以備觀覽爰製序於卷端朕方<lb/>
<pb n="KR2m0037_WYG_035-5b"/>
　精思格言探討緖論以遐稽乎古帝王心法道法之<lb/>
　微亦欲天下臣民究心兹編思降衷之理安物則之<lb/>
　恒庶㡬咸盡其性以復臻乎唐虞三代熙皥之治云<lb/>
　爾<lb/>
　　　重刻通典一部<lb/>
　　　重刻通志一部<lb/>
　　　重刻文獻通考一部<lb/>
　　　乾隆十二年<lb/>
<pb n="KR2m0037_WYG_035-6a"/>
　皇上命經史館諸臣校刋杜佑通典凡二百卷鄭樵<lb/>
　　　通志凡二百卷馬端臨文獻通考凡三百四十<lb/>
　　　八卷卷首恭載<lb/>
　皇上諭㫖　汲古者竝稱三通該學博聞之士所必<lb/>
　　資也舊刻譌缺漫漶且流布漸少學者閔焉今載<lb/>
　　籍旣大備矣十三經二十二史工具告蕆其内<lb/>
　　府所藏通典通志文獻通考善本命經史館翰林<lb/>
　　等詳校而付劂氏一仿新刻經史成式以廣冊府<lb/>
<pb n="KR2m0037_WYG_035-6b"/>
　　之儲欽此<lb/>
　皇上御製通典序　稽古帝王治天下之大經大法<lb/>
　　以及累朝名物制度因革損益之詳紛綸浩博散<lb/>
　　見典籍未有統貫唐宰相杜佑於為淮南節度書<lb/>
　　記時始出己意捜討類次勒成一書名曰通典為<lb/>
　　類八為書二百卷自唐肅代間上溯唐虞雖亦稍<lb/>
　　据劉秩政典及開元新禮諸書要其網羅百代兼<lb/>
　　綜而條貫之斯已勤矣厥後鄭樵廣之作通志馬<lb/>
<pb n="KR2m0037_WYG_035-7a"/>
　　端臨續之作通考三書竝行於世朕以其歴年乆<lb/>
　　逺頗有殘缺特命重為校正刋刻以廣其傳通典<lb/>
　　實先告竣朕惟三書各有意義鄭樵主於考訂故<lb/>
　　旁及細微馬端臨意在精詳故間出論斷此書則<lb/>
　　佑自言徴於人事將施有政故簡而有要核而不<lb/>
　　文觀其分門起例由食貨以迄邊防先養而後教<lb/>
　　先禮而後刑設官以治民安内以馭外本末次第<lb/>
　　具有條理亦恢恢乎經國之良模矣書曰學于古<lb/>
<pb n="KR2m0037_WYG_035-7b"/>
　　訓乃有獲為國家者立綱陳紀斟酌古今將期與<lb/>
　　治同道而不泥其迹則是書實考鏡所必資豈以<lb/>
　　供博覽而已哉爰掲之以告讀是書者<lb/>
　皇上禦製通志序　宋鄭樵氏以宏通之學思欲極<lb/>
　　古今之變㑹通於一仿歴代史例采正史及百家<lb/>
　　雜錄為紀傳為譜為畧所撰二十畧者包羅天人<lb/>
　　錯綜政典該括名物上下數千年首尾相屬用功<lb/>
　　亦良勤矣觀其詆訶司馬遷班固之失髙自稱許<lb/>
<pb n="KR2m0037_WYG_035-8a"/>
　　謂足以盡學者之能事豈不卓然雄視著作之林<lb/>
　　而後人復歴舉其疎漏如馬端臨通考之所議者<lb/>
　　則亦不能為之諱也夫博物洽聞之士殫畢生之<lb/>
　　精力從容㡬研囊括貫串勒為成書宜其援据精<lb/>
　　而條理宻顧紀事纂言尚不免於紕繆若此豈非<lb/>
　　所謂多而不能無失者歟而况設局分曹成於衆<lb/>
　　手動淹歳序舉後㤀前亥豕魯魚觸目而是任操<lb/>
　　觚者其可不知所懼也乎甚矣夫著述之難也好<lb/>
<pb n="KR2m0037_WYG_035-8b"/>
　　古者類矜三通旣重刻通典通考工竣爰出内府<lb/>
　　通志善本校而付之剞劂以廣考索之助而序之<lb/>
　　如此<lb/>
　皇上御製文獻通考序　朕允儒臣之請校刋三通<lb/>
　　通典旣竣即以文獻通考付之剞劂是書曽蒙<lb/>
皇祖聖祖仁皇帝命禮臣補訂殘缺<lb/>
御製序文梓行宇内顧簡帙繁重年乆不無漫漶今悉<lb/>
　　仿十三經二十二史成式刋訂盖至是家有其書<lb/>
<pb n="KR2m0037_WYG_035-9a"/>
　　矣朕惟㑹通古今該洽載籍薈萃源流綜統同異<lb/>
　　莫善於通考之書其考核精審持論平正上下數<lb/>
　　千年貫穿二十五代於制度張弛之迹是非得失<lb/>
　　之林固已燦然具備矣夫帝王之治天下也有不<lb/>
　　敝之道無不敝之法綱常倫理萬世相因者也忠<lb/>
　　敬質文随時損益者也法乆則必變所以通之者<lb/>
　　必監於前代以為折衷大哉我<lb/>
聖祖之序曰有治人無治法師古者師其意不師其跡<lb/>
<pb n="KR2m0037_WYG_035-9b"/>
　　誠體此意而因其可因損益其所當革因時以制<lb/>
　　宜理得而事舉則是編也誠考据之資可以羽翼<lb/>
　　經史禆益治道豈淺鮮也哉是為序<lb/>
　　古香齋䄂珍四書五經一部<lb/>
　　古香齋䄂珍史記一部<lb/>
　　古香齋袖珍綱目三編一部<lb/>
　　古香齋袖珍古文淵鑑一部<lb/>
　　古香齋袖珍朱子全書一部<lb/>
<pb n="KR2m0037_WYG_035-10a"/>
　　古香齋袖珍淵鑑類函一部<lb/>
　　古香齋袖珍初學記一部<lb/>
　　古香齋袖珍施註蘇詩一部<lb/>
　　古香齋袖珍春明夢餘錄一部<lb/>
　　　謹按我<lb/>
　　朝<lb/>
　文治覃敷昌明正學設書局於<lb/>
　　武英殿凡纂修諸書告成専司刋刻<lb/>
<pb n="KR2m0037_WYG_035-10b"/>
　頒行海内乾隆十一年<lb/>
　皇上校鐫經史卷帙浩繁梨棗餘材不令遺棄爰仿<lb/>
　　　古人巾箱之式<lb/>
　命刻古香齋袖珍諸書凡四書五經十三冊史記一<lb/>
　　　百三十卷綱目三編二十卷古文淵鑑正集六<lb/>
　　　十四卷朱子全書六十六卷淵鑑類函四百五<lb/>
　　　十卷徐堅初學記三十卷施宿註蘇軾詩四十<lb/>
　　　四卷孫承澤春明夢餘錄七十卷謹類識於末<lb/>
<pb n="KR2m0037_WYG_035-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0037_WYG_035-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
國朝宫史卷三十五<lb/>
</p>
<p>
</p>
  </div>
</body>
</text>
</TEI>
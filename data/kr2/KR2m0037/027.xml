<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0037_WYG_027-1a"/>
欽定四庫全書<lb/>
國朝宫史卷二十七<lb/>
　　書籍六<lb/>
　　　經學<lb/>
御纂周易折中一部<lb/>
聖祖仁皇帝命儒臣採訂諸説<lb/>
親定成書卷首列綱領三篇義例一篇上下經十翼十<lb/>
　　　八卷啟䝉二卷啟䝉附論一卷序卦雜卦明義<lb/>
<pb n="KR2m0037_WYG_027-1b"/>
　　　一卷凡二十二卷康熈五十四年校刋<lb/>
聖祖仁皇帝御製序　易學之廣大悉備秦漢而後無<lb/>
　復得其精㣲矣至有宋以來周邵程張闡發其奥惟<lb/>
　朱子兼象數天理違衆而定之五百餘年無復同異<lb/>
　宋元明至於我朝因先儒已發之㣲指或有妄恭已<lb/>
　見漸至啟後人之疑朕自弱齡留心經義五十餘年<lb/>
　未嘗少輟但知諸書大全之駁雜柰非専經之純熟<lb/>
　深知大學士李光地素學有本易理精詳特命修周<lb/>
<pb n="KR2m0037_WYG_027-2a"/>
　易折中上律河洛之本末下及衆儒之考定與持論<lb/>
　之不可易者折中而取之越二寒暑甲夜披覽隻字<lb/>
　片句斟酌無遺康熈五十四年春告成而𫝊之天下<lb/>
　後世能以正學為事者自有所見歟<lb/>
　　日講易經解義一部<lb/>
聖祖仁皇帝命日講諸臣撰擬依章解義按日進講<lb/>
親定成書凡十八卷康熈二十二年校刋<lb/>
聖祖仁皇帝御製序　朕惟帝王道法載在六經而極<lb/>
<pb n="KR2m0037_WYG_027-2b"/>
　天人窮性命開物前民通變盡利則其理莫詳於易<lb/>
　易之為書合四聖人立象設卦繫辭焉而廣大悉備<lb/>
　自昔包犧神農黄帝堯舜王天下之道咸取諸此葢<lb/>
　詩書之文禮樂之具春秋之行事罔不於易㑹通焉<lb/>
　漢班固有言六藝具五常之道而易為之原詎不信<lb/>
　歟朕夙興夜寐惟日孜孜勤求治理思古帝王立政<lb/>
　之要必本經學嘗博綜簡編玩索精藴至於大易尤<lb/>
　極研求特命儒臣㕘攷諸儒註疏傳義撰為解義一<lb/>
<pb n="KR2m0037_WYG_027-3a"/>
　十八卷日以進講反復卦爻之辭深探作易之旨大<lb/>
　抵造化功用不外陰陽而配諸人事則有貞邪淑慝<lb/>
　之别運數所由盛衰風俗所由治亂君子小人所由<lb/>
　進退消長鮮不於竒偶二畫屈伸變易之間見之若<lb/>
　乃體諸躬行措諸事業有觀民設教之方有通徳類<lb/>
　情之用恐懼修省以治身思患豫防以維世引而伸<lb/>
　之觸類而長之而治理備矣於是刋刻成書頒示天<lb/>
　下朕惟體乾四徳以容保兆民且期庶司百執事矢<lb/>
<pb n="KR2m0037_WYG_027-3b"/>
　于野渙羣之公成拔茅允升之美則泰交嫓於明良<lb/>
　而太和溢於宇宙庶稱朕以經學為治法之意也夫<lb/>
　御纂周易述義一部<lb/>
　皇上命儒臣條次進呈<lb/>
　親定成書闡繹<lb/>
聖祖仁皇帝周易折中之義凡十卷乾隆二十年校刋<lb/>
　皇上御製序　詩義既竣爰從事於周易舉向所闡<lb/>
　　繹者命詞臣條次其説日一二卦如詩義之例仍<lb/>
<pb n="KR2m0037_WYG_027-4a"/>
　　從朱子本義用晁氏本以應十翼之舊編成復為<lb/>
　　之序夫詩書春秋皆孔子所刪定而於易獨為之<lb/>
　　十翼以發明蘊奥葢卦爻彖象交易變易之道非<lb/>
　　聖人莫能明故繫之辭以詔萬世而上承伏羲文<lb/>
　　周三聖之緒則猶夫述而不作之意耳學易者不<lb/>
　　深味乎聖人之辭則無以探夫分爻立卦之本然<lb/>
　　而體觀變翫占之實用後儒之偏主一説以為言<lb/>
　　者非知易者也我<lb/>
<pb n="KR2m0037_WYG_027-4b"/>
皇祖御纂周易折中廣大精㣲義無不備綜括漢唐以<lb/>
　　來説者之全而取其粹言易者無能出其範圍今<lb/>
　　是編也異其體而宗其義庶無沗乎<lb/>
祖述之旨云<lb/>
欽定書經傳説彚纂一部<lb/>
聖祖仁皇帝命儒臣採訂諸説<lb/>
親定成書首列書傳圖綱領三篇自虞書至周書二十<lb/>
　　　一卷附以書序雍正八年校刋<lb/>
<pb n="KR2m0037_WYG_027-5a"/>
世宗憲皇帝御製序　朕思六經皆治世之書而帝王<lb/>
　之大經大法昭垂萬古者惟尚書為最備葢自繼天<lb/>
　立極精一執中二帝三王之心法遞相授受而治法<lb/>
　亦因之以傳今觀書所載成天平地經國造邦建官<lb/>
　立教禮樂兵刑之𢎞綱大用與夫賡颺都俞之休風<lb/>
　嘉謨嘉猷之陳告凡所為永膺天命而致時雍協和<lb/>
　之效者雖相去數千年尚可於方䇿中想見其欽明<lb/>
　寅畏之𠂻敷布經綸之跡後之君臣得奉為模楷以<lb/>
<pb n="KR2m0037_WYG_027-5b"/>
　追踪於唐虞三代之隆詎不於書是賴哉我<lb/>
皇考聖祖仁皇帝聖學淵深治功𢎞逺存於中者二帝<lb/>
　三王之心發於外者二帝三王之治而稽古好學於<lb/>
　典謨訓誥之篇沈潜研究融㑹貫通初<lb/>
命講官分日進講著有解義一編頒示海内復<lb/>
指授儒臣薈萃漢唐宋元明諸家之説恭攷折中<lb/>
親加正定廣大悉備於地理山川援今据古靡不精核<lb/>
　為書經傳説彚纂凡二十有四卷兹值刋校告竣與<lb/>
<pb n="KR2m0037_WYG_027-6a"/>
　易詩春秋諸經次第傳布敬製序文勒之卷首夫後<lb/>
　世之天下唐虞三代之天下也而治法之垂為典章<lb/>
　心法之原於性命者先後同揆百世之聖君賢輔未<lb/>
　能易也故為君者必思比徳於堯舜禹湯文武而後<lb/>
　無沗乎為君為臣者必思嫓休於臯䕫伊傅周召而<lb/>
　後無沗乎為臣朕夙夜兢兢冀克守主敬存誠之道<lb/>
　以遂覲光揚烈之懷尤冀卿尹百執事共體元首股<lb/>
　肱之誼殫協恭勵翼之忱寅亮天工諴和民志俾薄<lb/>
<pb n="KR2m0037_WYG_027-6b"/>
　海内外永底乂安於以遠宗聖哲而仰承<lb/>
皇考尊崇經學啟牖萬世之盛心顧不美歟是為序<lb/>
　　日講書經解義一部<lb/>
聖祖仁皇帝命日講諸臣撰擬依章解義按日進講<lb/>
親定成書凡十三卷康熈十九年校刋<lb/>
聖祖仁皇帝御製序　天生民而立之君非特予以崇<lb/>
　高富貴之具而已固將副教養之責使四海九州無<lb/>
　一夫不獲其所也是故古之帝王奉若天道建都樹<lb/>
<pb n="KR2m0037_WYG_027-7a"/>
　屏以立其綱設官置吏以張其紀經天緯地以盡其<lb/>
　才親親尊賢以𢎞其業黎民阻饑而為之教稼五品<lb/>
　不遜而為之明倫為禮樂以導其中和為兵刑以息<lb/>
　其争訟事未然而預為之備患已至而亟為之驅葢<lb/>
　治天下之法見於虞夏商周之書其詳且密如此宜<lb/>
　其克享天心而致時雍太和之效也所以然者葢有<lb/>
　心法以為治法之本焉所謂敬也誠也中也敬則神<lb/>
　明有主而物欲不能搖誠則孚信在中而偽巧不能<lb/>
<pb n="KR2m0037_WYG_027-7b"/>
　間中則公正無偏而邪説不能移凡書中曰欽明曰<lb/>
　寅恭曰祗懼曰迪畏皆敬之屬也曰允塞曰至諴曰<lb/>
　一徳曰惇信皆誠之屬也曰義制事禮制心曰沉潛<lb/>
　剛克高明柔克曰寛而有制從容以和皆中之屬也<lb/>
　性之者為堯舜禹文身之者為湯武高宗困而學之<lb/>
　者為太甲成王悖而去之者為太康桀紂嗚呼心法<lb/>
　之存亡治道之升降分焉天命之去留繫焉曷其柰<lb/>
　何弗鑒朕萬㡬餘暇讀四代之書愓若恐懼爰命儒<lb/>
<pb n="KR2m0037_WYG_027-8a"/>
　臣取漢宋以來諸家之説薈萃折衷著為講義一十<lb/>
　三卷逐日進講兹特加鋟梓頒示臣民俾知朕仰法<lb/>
　前代聖王志勤道遠然夙夜兢兢思體諸身心措諸<lb/>
　政治以毋負上天立君之意夫豈敢一日㤀哉是為<lb/>
　序<lb/>
　　　繙譯書經一部<lb/>
　皇上命在館諸臣以<lb/>
　　國語繙譯<lb/>
<pb n="KR2m0037_WYG_027-8b"/>
　親定成書凡六卷乾隆二十五年校刋<lb/>
　皇上御製序　尚書五十八篇古帝王心法治法之<lb/>
　　全皆在焉自精一著訓而後一推降𠂻再闡陰隲<lb/>
　　莫不本天命原物則上之人非是無以為敷錫下<lb/>
　　之人非是無以為㑹歸所由日星明而江河流為<lb/>
　　經世大訓也我朝以國書繙譯嚮有繕本朕㡬餘<lb/>
　　披覽務益研精雖隻字單言抑揚抗墜間蘄於比<lb/>
　　擬脗合不留餘憾爰命在館諸臣於四子書訖事<lb/>
<pb n="KR2m0037_WYG_027-9a"/>
　　取是編重加㕘訂毎分帙進呈丹毫塗乙不憚往<lb/>
　　復者積有嵗時完書始就夫書之教以疏通知遠<lb/>
　　為要然揚雄稱唐虞之書渾渾噩噩韓愈亦云周<lb/>
　　誥殷盤詰屈聱牙朱子又謂今文多艱澁不可句<lb/>
　　讀於此推侔衡𣙜索解乎銖絫苖髪而莫之或爽<lb/>
　　譬撡黍律求太古元音非可以矜<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>參矣且古人<lb/>
　　以精義發為㣲言豈徒章句餖飣之謂要使當日<lb/>
　　都俞吁咈諄懇誥誡之聲情千載下如相質對然<lb/>
<pb n="KR2m0037_WYG_027-9b"/>
　　後神明默契倍覺親切有味而渾噩者約以達聱<lb/>
　　牙者雅以馴艱澁者明以鬯於以折𠂻夫天徳王<lb/>
　　道監往憲質方來不啻登唐虞之廷親聆其搏拊<lb/>
　　戛擊所以釋<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>平矜資疏通知逺之益者何如哉<lb/>
　　尤望讀是編者勿僅畧記鏗鏘鼔舞貽譏如魯制<lb/>
　　氏也可<lb/>
欽定詩經傳説彚纂一部<lb/>
聖祖仁皇帝命儒臣採訂諸説<lb/>
<pb n="KR2m0037_WYG_027-10a"/>
親定成書卷首列詩傳圖列國世次圖作詩時世圖綱<lb/>
　　　領三篇詩大序詩經集解序自周南至商頌附<lb/>
　　　以小序凡二十一卷雍正五年校刋<lb/>
世宗憲皇帝御製序　朕惟詩之為教所以成孝敬厚<lb/>
　人倫美教化移風俗其用逺矣自説詩者各以其學<lb/>
　行世釋解紛紜而經旨漸晦朱子起而正之集傳一<lb/>
　書㕘攷衆説探求古始獨得精意而先王之詩教藉<lb/>
　之以明國家列在學官著之功令家有其書人人傳<lb/>
<pb n="KR2m0037_WYG_027-10b"/>
　習四始六義曉然知所宗尚我<lb/>
皇考聖祖仁皇帝右文稽古表章聖經<lb/>
御纂用易折中既一以本義為正於春秋詩經復<lb/>
命儒臣次第纂輯皆以朱子之説為宗故是書首列集<lb/>
　傳而採漢唐以來諸儒講解訓釋之與傳合者存之<lb/>
　其義異而理長者别為附録折中同異間出已見乙<lb/>
　夜披覽親加正定書成凡若干卷名曰詩經傳説彚<lb/>
　纂朕惟詩三百篇先王所以明勸懲而行黜陟葢治<lb/>
<pb n="KR2m0037_WYG_027-11a"/>
　世之大經而後世文人學士乃以風雲月露之辭自<lb/>
　託風雅學經者又溺於訓詁詞章之陋習烏在其能<lb/>
　明先王之道也我<lb/>
皇考指授儒臣勒為是編期以闡先王垂教之意與孔<lb/>
　子刪詩之旨學於是者有得於興觀羣怨之㣲而深<lb/>
　明於事父事君之道從政専對無所不能則經學之<lb/>
　實用著而所謂用之鄉人用之邦國以化天下者亦<lb/>
　於是乎行焉刋校既竣敬述<lb/>
<pb n="KR2m0037_WYG_027-11b"/>
聖意序之簡端<lb/>
　　日講詩經解義一部<lb/>
聖祖仁皇帝命日講諸臣撰擬依章解義按日進講<lb/>
親定成書<lb/>
聖祖仁皇帝御製序　昔者虞廷命后䕫為典樂之官<lb/>
　以教胄子首詔之曰詩言志則詩之為教所從來逺<lb/>
　矣葢人性情之發不能無所寄託而詩則兼備六藝<lb/>
　諷誦吟咏之間足以觀感而興起者莫善於此故曰<lb/>
<pb n="KR2m0037_WYG_027-12a"/>
　温柔敦厚詩教也自夫子刪定而後三百篇之旨燦<lb/>
　然其採之里巷者則為風陳之朝廷者則為雅薦之<lb/>
　郊廟者則為頌觀其美刺而善惡之鑒昭矣觀其正<lb/>
　變而隆替之治判矣觀其升歌於廟朱絃象管之所<lb/>
　唱歎而祖功宗徳之具在矣千載而下猶得見江漢<lb/>
　之遺風豳岐之故俗關睢麟趾之化矇瞍七月之箴<lb/>
　天保鹿鳴堂陛賡颺之盛清廟閟宫歌雍舞勺之章<lb/>
　皆賴此三百篇之存安可不沉酣優渥於其間哉朕<lb/>
<pb n="KR2m0037_WYG_027-12b"/>
　嘗思古人立訓之意既有政教典禮紀綱法度以維<lb/>
　持之矣而感通乎上下之間鼓舞於隠㣲之地使人<lb/>
　從善逺惡而不知優游順適而自得則必賴乎詩如<lb/>
　天之生萬物也日以暄之雨以潤之露以濡之雷霆<lb/>
　以肅之而又必宣暢八風以疏通而條達之然後萬<lb/>
　類咸遂其生養而無促廹矯强之弊故教主於詩而<lb/>
　㣲矣治至於詩而極盛矣朕志慕隆古淳穆之理崇<lb/>
　奬詩教爰命儒臣輯成詩經講義日進於坐隅朝夕<lb/>
<pb n="KR2m0037_WYG_027-13a"/>
　觀覽凡立説一準於考亭而旁蒐義藴兼及註疏博<lb/>
　綜名物亦㕘爾雅又思夫子平日雅言之教稱引誦<lb/>
　説惟詩最多如大學中庸孝經篇末必引詩以咏歎<lb/>
　之亦以見古人之斯須不離乎此也朕亦欲四海臣<lb/>
　民謹思貞度以揚風扢雅之學偕進於温厚和平之<lb/>
　教故序而頒之此則朕之所深望也夫<lb/>
　御纂詩義折中一部<lb/>
　皇上命儒臣條次進呈<lb/>
<pb n="KR2m0037_WYG_027-13b"/>
　親定成書取諸箋釋家之説折中之凡二十卷乾隆<lb/>
　　　二十年校刋<lb/>
　皇上御製序　詩之教大矣古今言詩者衆矣自小<lb/>
　　序而下箋疏傳注各名其家各是其説辨難糾紛<lb/>
　　㡬如聚訟曩嘗肄業於此流連諷詠豁然心有所<lb/>
　　得而考之昔人成説往往拘牽扞格不能相通辛<lb/>
　　未秋間與尚書孫嘉淦論及諸經其所見平實近<lb/>
　　理因先從事毛詩授以大旨命之疏次其義凡舊<lb/>
<pb n="KR2m0037_WYG_027-14a"/>
　　説之可從者從之當更正者正之一無成心唯義<lb/>
　　之適視事餘功親為釐定以備葩經之一解編既<lb/>
　　竣在館諸臣以序請夫詩之道何仿乎其在虞書<lb/>
　　則曰詩言志志者詩之本也聲與律其後起者也<lb/>
　　其在魯論則曰一言蔽之思無邪無邪者詩之教<lb/>
　　也興觀羣怨事父事君其道不越乎此也其在子<lb/>
　　輿氏則曰以意逆志是為得之此説詩者之宗也<lb/>
　　逆志而得其志之所在則詩之本得而其為教也<lb/>
<pb n="KR2m0037_WYG_027-14b"/>
　　正矣傳曰衆言淆亂折諸聖用中者聖學之大成<lb/>
　　也雖不能至心嚮往之爰竊取<lb/>
皇祖周易命名之義命之曰詩義折中而叙其槩以為<lb/>
　　弁<lb/>
欽定春秋傳説彚纂一部<lb/>
聖祖仁皇帝命儒臣採訂諸説<lb/>
親定成書首列綱領三篇王朝世表列國年表王朝列<lb/>
　　　國世次王朝列國興廢説列國爵姓列國地圖<lb/>
<pb n="KR2m0037_WYG_027-15a"/>
　　　王朝列國地名自隠公至哀公三十八卷康熈<lb/>
　　　六十年校刋<lb/>
聖祖仁皇帝御製序　六經皆孔聖刪述而孟子特言<lb/>
　孔子作春秋左氏公羊穀梁三家各述所聞以為傳<lb/>
　門弟子各衍其師説末流益紛以一字為褒貶以變<lb/>
　例為賞罰㣲言既絶大義弗彰至於灾祥䜟緯之學<lb/>
　興而更趨於怪僻程子所謂炳如日星者不因此而<lb/>
　反晦乎迨宋胡安國進春秋解義明代立於學官用<lb/>
<pb n="KR2m0037_WYG_027-15b"/>
　以貢舉取士於是四𫝊並行宗其説者率多穿鑿附<lb/>
　㑹去經義逾逺朕於春秋獨服膺朱子之論朱子曰<lb/>
　春秋明道正誼據實書事使人觀之以為鑒戒書名<lb/>
　書爵亦無意義此言真有得者而惜乎朱子未有成<lb/>
　書也朕恐世之學者牽於支離之説而莫能悟特命<lb/>
　大學士王掞纂輯是書以四𫝊為主其有舛於經者<lb/>
　刪之以集説為輔其有畔於𫝊者勿錄書成凡若干<lb/>
　卷名之曰傳説彚纂夫春秋之作以游夏之賢不能<lb/>
<pb n="KR2m0037_WYG_027-16a"/>
　賛一詞司馬遷稱七十子之徒口授其傳指而人人<lb/>
　異端當時已無定論後之諸儒欲於千百年後懸斷<lb/>
　聖人筆削之旨不亦難乎是書之輯亦惟擇其言之<lb/>
　當於理者雖不敢謂深於春秋而辨之詳取之慎於<lb/>
　屬辭比事之教或有資焉是為序<lb/>
　　日講春秋解義一部<lb/>
聖祖仁皇帝命日講諸臣撰擬依章解義按日進講<lb/>
親定成書<lb/>
<pb n="KR2m0037_WYG_027-16b"/>
世宗憲皇帝命詳加校正凡六十四卷乾隆三年校刋<lb/>
聖祖仁皇帝御製序　朕惟春秋者帝王經世之大法<lb/>
　史外傳心之要典也大義炳若日星而褒貶筆削㣲<lb/>
　顯婉章非後世所能窺至其立法謹嚴宅心一本忠<lb/>
　恕因善惡是非而施予奪焉有正例有變例有事同<lb/>
　而辭異有事異而辭同一人之身前後不相掩一人<lb/>
　之事功過不妨殊如化工之肖物隨類付形未嘗有<lb/>
　所容心於其間後之説經者或穿鑿深文或附㑹失<lb/>
<pb n="KR2m0037_WYG_027-17a"/>
　實固難悉當聖人之心左氏親見聖人公羊穀梁及<lb/>
　門子夏猶彼此牴牾蹖駮互見何况去聖人日逺紛<lb/>
　紜探索如漢唐以下董仲舒趙匡啖助諸家乎惟宋<lb/>
　康侯胡氏潛心二十年事本左氏義取公穀萃諸家<lb/>
　之長勒成一家之書雖持論過激抉隠太嚴未必當<lb/>
　日聖人皆然要其本三綱奉九法明王道正人心於<lb/>
　春秋大指十常得其六七較之漢唐以後諸家優矣<lb/>
　朕萬㡬之暇研精六經竊有慨於春秋經聖人手定<lb/>
<pb n="KR2m0037_WYG_027-17b"/>
　其衮鉞本乎王章刑賞原於忠厚義例雖繁而其明<lb/>
　白正大之旨必不如後之説經者委折碎細若此爰<lb/>
　命儒臣撰集進講大約以胡氏為宗而去其論之太<lb/>
　甚者無傳經文則博採諸儒論注以補之朕亦時有<lb/>
　所折𠂻期歸於一編輯成書朝夕省覽亦欲俾學者<lb/>
　有所遵守其於經世大法傳心要典未必無少助云<lb/>
　爾<lb/>
　皇上御製序　嘗考春秋經文不過萬有六千三百<lb/>
<pb n="KR2m0037_WYG_027-18a"/>
　　餘言自三傳以後羣儒義疏累數千萬言而㣲辭<lb/>
　　隠義之難明者猶十有六七葢是經乃孔子所手<lb/>
　　定也辭約而義深聖心之所運用每舉一事其義<lb/>
　　必貫於全經非若他經一章一節各指一事雖有<lb/>
　　不通而不害其可通者故程朱二子深探力索久<lb/>
　　之皆見為難明而止至明初胡氏安國之説遂獨<lb/>
　　列於學官以朱子深病是經之難通而教門人姑<lb/>
　　從胡氏之説也然謂其以義理穿鑿則非義理之<lb/>
<pb n="KR2m0037_WYG_027-18b"/>
　　真而於聖人筆削之旨未能脗合明矣故自明以<lb/>
　　來雖著功令科舉之士稟為程式而終不足以服<lb/>
　　學者之心我<lb/>
聖祖仁皇帝聰明天亶自少時即篤好經書及<lb/>
躬覽大政辨色出視朝裁決萬㡬甫畢即<lb/>
召儒臣講論經義務抉其根源㕘伍羣言以求至當經<lb/>
　　筵所進日講四書及尚書周易解義皆裁自<lb/>
聖心以為無憾者故即時刋布及晚年以明初五經大<lb/>
<pb n="KR2m0037_WYG_027-19a"/>
　　全收採討論尚未精詳口授指畫成周易折中一<lb/>
　　書詩書春秋則<lb/>
命重臣開館編次而<lb/>
親釐定之惟三禮體大未議纂修葢有待也周易折中<lb/>
　　成於康熈三十四年春秋傳説彚纂成於六十年<lb/>
　　已經頒布餘二經則至我<lb/>
皇考繼序之後始次第告成<lb/>
皇考大孝尊親凡<lb/>
<pb n="KR2m0037_WYG_027-19b"/>
皇祖一言一動莫不敬述以昭示來兹念<lb/>
欽定春秋於胡氏之説既多駁正則廷臣當日所進講<lb/>
　　議一遵胡氏之舊者於聖心自多未洽是以遲之<lb/>
　　又久未嘗宣布必將自諸經備成而後重加討論<lb/>
　　也故再降<lb/>
諭旨命果親王允禮大學士張廷玉内閣學士方苞詳<lb/>
　　細校訂始事於雍正七年恭呈<lb/>
御覽者再而後告成凡六十四卷乾隆二年鋟板既訖<lb/>
<pb n="KR2m0037_WYG_027-20a"/>
　　諸臣請製序文頒示海内朕反覆循覽於胡氏穿<lb/>
　　鑿之説曠若發䝉筆削之旨闡明者亦過半焉夫<lb/>
　　解義之成葢數十年於兹矣觀<lb/>
皇祖之久不宣布可以徵望道未見之心觀<lb/>
皇考之再三攷訂而後<lb/>
命刋可以知善繼善述之義豈惟是經之窔穾將由是<lb/>
　　以開通哉即<lb/>
兩朝聖人之心法治法亦於斯可覩矣<lb/>
<pb n="KR2m0037_WYG_027-20b"/>
　御纂春秋直解一部<lb/>
　皇上命儒臣條次進呈<lb/>
　親定成書盡屏曲説一依經文為解凡十二卷乾隆<lb/>
　　　二十三年校刋<lb/>
　皇上御製序　中古之書莫大於春秋推其教不越<lb/>
　　乎屬辭比事而原夫成書之始即游夏不能贊一<lb/>
　　辭葢辭不待贊也彼南史董狐世稱古之遺直矧<lb/>
　　以大聖人就魯史之舊用筆削以正褒貶不過據<lb/>
<pb n="KR2m0037_WYG_027-21a"/>
　　事直書而義自見比屬其辭本非得已贊且奚為<lb/>
　　乎厥後依經作傳如左氏身非私淑號為素臣猶<lb/>
　　或詳於事而失之誣至公羊穀梁去聖逾逺乃有<lb/>
　　發墨守而起廢疾儼然操入室之戈者下此齦齦<lb/>
　　聚訟人自為師經生家大抵以胡氏安國張氏洽<lb/>
　　為最著及張氏廢而胡氏直與三傳並行其間傅<lb/>
　　㑹臆斷往往不免承學之士宜何所考衷也哉我<lb/>
皇祖欽定傳説彚纂一書鎔笵羣言去取精當麟經之<lb/>
<pb n="KR2m0037_WYG_027-21b"/>
　　㣲言大義炳若日星朕服習有年紹<lb/>
聞志切近因輯易詩二書竣事命在館諸臣條系是經<lb/>
　　具解以進一以彚纂為指南意在息諸説之紛岐<lb/>
　　以翼傳融諸傳之同異以尊經庶㡬辭簡而事明<lb/>
　　於范寗去其所滯擇善而從之論深有取焉夫儒<lb/>
　　者猥云五經如法律春秋如斷例故啖助趙匡陸<lb/>
　　淳軰悉取經文書法纂而為例一一引徽切墨以<lb/>
　　求之動如鑿枘之不相入譬諸叔孫通蕭何増置<lb/>
<pb n="KR2m0037_WYG_027-22a"/>
　　旁章已後例轉多而律轉晦葢曲説之離經甚於<lb/>
　　曲學之泥經也審矣書既成命之曰直解匪不求<lb/>
　　甚解之謂謂夫索解而過不直則義不見爾而豈<lb/>
　　獨春秋一經為然哉是所望乎天下之善讀經者<lb/>
　欽定三禮義疏一部<lb/>
聖祖仁皇帝欽定四經次第頒布惟三禮未就<lb/>
　皇上命儒臣採訂諸説<lb/>
　親定成書周官首列<lb/>
<pb n="KR2m0037_WYG_027-22b"/>
　聖制綱領二篇總辨自天官冡宰至考工記四十四<lb/>
　　　卷附以周官圖四卷儀禮首列綱領二篇朱子<lb/>
　　　儀禮釋宫自士冠禮至有司徹四十卷附以禮<lb/>
　　　器圖禮節圖各四卷禮記首列<lb/>
　聖制綱領二篇自曲禮至喪服四制七十七卷附以<lb/>
　　　禮記圖五卷乾隆十九年校刋<lb/>
　皇上御製序　三禮之傳逺矣周禮六官河間獻王<lb/>
　　上之儀禮十七篇禮記四十九篇高堂生戴聖傳<lb/>
<pb n="KR2m0037_WYG_027-23a"/>
　　之漢唐以來箋疏訓釋無慮數十家考其義或相<lb/>
　　牴牾先儒嘗譏其聚訟要其掇拾灰燼之餘傳先<lb/>
　　王制作之舊得什一於千百好古者所為鄭重而<lb/>
　　愛惜之也我<lb/>
皇祖聖祖仁皇帝表章羣經既<lb/>
御纂周易折中而詩書春秋則以分授儒臣纂輯義疏<lb/>
　　頒布海内惟三禮未就朕御極之初儒臣上言今<lb/>
　　當經學昌明禮備樂和之㑹宜纂輯三禮以蕆五<lb/>
<pb n="KR2m0037_WYG_027-23b"/>
　　經之全爰允其請開館編校越十有一年冬告竣<lb/>
　　夫禮之所為本於天殽於地達之人倫日用行於<lb/>
　　君臣父子兄弟夫婦朋友之間斯湏不可去者天<lb/>
　　不變道亦不變此其本也其制度品節服物采章<lb/>
　　隨時損益屢變以適其宜者禮之文也三代去今<lb/>
　　數千年矣修其教而教明循其道而道行謂三代<lb/>
　　至今而存可也何則其本得也若其用之朝廷邦<lb/>
　　國名物器數之具周旋進退之儀雖先王處此必<lb/>
<pb n="KR2m0037_WYG_027-24a"/>
　　將變通以適其宜而不泥於其迹故言禮者惟求<lb/>
　　其修道設教之由以得夫禮之意而已顧其教之<lb/>
　　不冺道之所由傳未嘗不賴於經好學深思之士<lb/>
　　讀其書有惜不能俯仰揖讓於其間者先王制作<lb/>
　　之精意尚可想見於抱殘守闕之餘則經傳之為<lb/>
　　功也大矣鼎彛鈎劍之遺篆籀之蹟流傳有自尚<lb/>
　　摩挲而寳䕶之况制作之精意所賴以傳者與獨<lb/>
　　其貿於衆説無所取衷爰命校纂諸臣芟煩截浮<lb/>
<pb n="KR2m0037_WYG_027-24b"/>
　　約文申義敷暢厥旨至其説之不可强同者稍為<lb/>
　　辨正而仍其舊葢自承傳各異必牽合附㑹比而<lb/>
　　同之則其惑也滋甚故無取焉刻既成為之叙論<lb/>
　　以發其端俾隆禮者有所考云<lb/>
　　日講禮記解義一部<lb/>
聖祖仁皇帝命日講諸臣撰擬依章解義按日進講<lb/>
親定成書<lb/>
　皇上命三禮館臣詳加校正凡六十四卷乾隆十四<lb/>
<pb n="KR2m0037_WYG_027-25a"/>
　　　年校刋<lb/>
聖祖仁皇帝御製序　朕聞六經之道同歸而禮樂之<lb/>
　用為急孔子曰安上治民莫善於禮又曰上好禮則<lb/>
　民莫敢不敬誠以禮者範身之具而興行起化之原<lb/>
　也天之生人品類紛綸莫可紀極聖人起而整齊之<lb/>
　法於天則於地順於人達於時協於鬼神斟酌損益<lb/>
　以定其品節限制俾天下化其好逸惡勞之心而予<lb/>
　以從善棄惡之道蒸蒸焉日蹈履於中正而不敢越<lb/>
<pb n="KR2m0037_WYG_027-25b"/>
　葢非有以强之也率乎其理之所安而已其綱有三<lb/>
　百其目有三千大者在冠婚喪祭朝聘射宴之規小<lb/>
　者在揖讓進退飲食起居之節循之則君臣上下賴<lb/>
　以序夫婦内外賴以辨父子兄弟婚媾姻婭以順而<lb/>
　成反是則尊卑易位等殺無章家未有能齊而國未<lb/>
　有能治者故曰動容中禮而天徳備矣治定制禮而<lb/>
　王道成矣嘗遐觀三代禹湯文武惇叙彛典以倡導<lb/>
　天下而其時之諸侯秉禮以守其國大夫士遵禮以<lb/>
<pb n="KR2m0037_WYG_027-26a"/>
　保其家下至工賈庶人畏法循紀以世其業嗚呼何<lb/>
　風之隆哉朕企慕至治深惟天下歸仁原於復禮故<lb/>
　法宫之中日陳禮經講習紬繹葢不敢斯湏去也慨<lb/>
　自嬴秦焚燒典籍禮乃滅亡漢興崇尚儒學禮經始<lb/>
　顯傳之者十三家而戴徳戴聖為尤著聖所傳四十<lb/>
　九篇即所謂禮記者是已迨程子朱子出表章學庸<lb/>
　遂開千古道學之統其餘四十七篇雖雜出於漢儒<lb/>
　亦皆傳述聖門格言有切身心要旨朕熟之復之靡<lb/>
<pb n="KR2m0037_WYG_027-26b"/>
　間寒暑積有講義裒成全部弁以叙言用以無忘斯<lb/>
　勤然豈徒效儒生佔畢云爾哉務佩服其訓辭而實<lb/>
　體諸躬修措之邦國使百爾懷恭敬遜讓之誠兆庶<lb/>
　凜撙節防閑之則徳化翔洽上嫓隆古庶乃愜朕敦<lb/>
　崇禮教之意也夫<lb/>
　皇上御製序<lb/>
皇祖聖祖仁皇帝稽古右文命儒臣日值講筵五經通<lb/>
　　鑑以次進講薈萃羣言發明旨要臚為解義積有<lb/>
<pb n="KR2m0037_WYG_027-27a"/>
　　成編譯以國書頒示中外各製序言弁其端而授<lb/>
　　諸梓易書詩三經先竣春秋若干卷刻於雍正年<lb/>
　　間惟禮記卷帙浩繁藁本存繙書房久之未竟厥<lb/>
　　業朕御極之初允儒臣請纂修三禮義疏因取日<lb/>
　　講禮記解義原本㕘校異同歸於一是併命繙譯<lb/>
　　授梓以備五經之全敬刋<lb/>
皇祖御製原文於前而畧述大槩以誌成書嵗月惟禮<lb/>
　　記出自漢儒然多本於七十子之所傳習如大學<lb/>
<pb n="KR2m0037_WYG_027-27b"/>
　　中庸二篇既經有宋大儒定為孔氏遺書訓釋而<lb/>
　　列於學官其他精言奥義往往與易詩書春秋相<lb/>
　　發明非董仲舒揚雄軰所及葢其來有自去聖人<lb/>
　　之教固未逺也雖月令王制附益其間有以啟後<lb/>
　　人疑義而先王之制所𫝊各異事之不可考而説<lb/>
　　之不可强同者亦已多矣依文立訓以存舊觀説<lb/>
　　經之通例也抑班固有言六經之道同歸而禮樂<lb/>
　　之用為急經禮三百曲禮三千豈惟其文而已葢<lb/>
<pb n="KR2m0037_WYG_027-28a"/>
　　將以章志貞教大其坊與天下臣民共之仰惟<lb/>
聖祖序言所謂體諸躬修措之邦國者禮之實而明經<lb/>
　　之大用也因言以求其義因義以達其用豈章句<lb/>
　　訓詁之足云敢申言之以闡<lb/>
至訓<lb/>
　　日講四書解義一部<lb/>
聖祖仁皇帝命日講諸臣撰擬依章解義按日進呈<lb/>
親定成書凡二十六卷康熈十六年校刋<lb/>
<pb n="KR2m0037_WYG_027-28b"/>
聖祖仁皇帝御製序　朕惟天生聖賢作君作師萬世<lb/>
　道統之傳即萬世治統之所繫也自堯舜禹湯文武<lb/>
　之後而有孔子曽子子思孟子自易書詩禮春秋而<lb/>
　外而有論語大學中庸孟子之書如日月之光照於<lb/>
　天岳瀆之流峙於地猗歟盛哉葢有四子而後二帝<lb/>
　三王之道傳有四子之書而後五經之道備四子之<lb/>
　書得五經之精意而為言者也孔子以生民未有之<lb/>
　聖與列國君大夫及門弟子論政與學天徳王道之<lb/>
<pb n="KR2m0037_WYG_027-29a"/>
　全修已治人之要具在論語一書學庸皆孔子之傳<lb/>
　而曽子子思獨得其宗明新止至善家國天下之所<lb/>
　以齊治平也性教中和天地萬物之所以位育九經<lb/>
　達道之所以行也至於孟子繼往聖而開來學闢邪<lb/>
　説以正人心性善仁義之旨著明於天下此聖賢訓<lb/>
　辭詔後皆為萬世生民而作也道統在是治統亦在<lb/>
　是矣歴代賢哲之君創業守成莫不尊崇表章講明<lb/>
　斯道朕紹<lb/>
<pb n="KR2m0037_WYG_027-29b"/>
祖宗丕基孶孶求治留心問學命儒臣撰為講義務使<lb/>
　闡發義理俾益政治同諸經史進講經歴寒暑㒺敢<lb/>
　間輟兹已告竣思與海内臣民共臻至治特命校刋<lb/>
　用垂永久爰製序言弁之簡首毎念厚風俗必先正<lb/>
　人心正人心必先明學術誠因此編之大義究先聖<lb/>
　之㣲言則以此為化民成俗之方用期夫一道同風<lb/>
　之治庶㡬進於三代文明之盛也夫<lb/>
　御製繙譯四書一部<lb/>
<pb n="KR2m0037_WYG_027-30a"/>
　　國語舊有繙譯四書<lb/>
　皇上命繙譯諸臣詳加校正<lb/>
　親定成書凡六卷乾隆二十年校刋<lb/>
　皇上御製序　國家肇立文書六經史籍㳄苐繙譯<lb/>
　　四子之書首先刋布傳習朕於御極之初命大學<lb/>
　　士鄂爾㤗重加釐定凡其文義之異同意旨之深<lb/>
　　淺語氣之輕重稍有未協者皆令更正之然抑揚<lb/>
　　虛實之間其别甚㣲茍不能按節揣稱求合於毫<lb/>
<pb n="KR2m0037_WYG_027-30b"/>
　　芒而盡袪其疑似於人心終有未慊然者㡬暇玩<lb/>
　　索覆檢舊編則文義意旨語氣之未能脗合者仍<lb/>
　　不免焉乃親指授繙譯諸臣㕘考尋繹单詞隻字<lb/>
　　昭晰周到無毫髪遺憾而後已夫義藴淵深名理<lb/>
　　無盡文字為人所共知共見而一一歸於至當尚<lb/>
　　必待功力専勤至再至三而始得之可以知學問<lb/>
　　之道功愈加則業亦愈進况夫體備於躬行發揮<lb/>
　　於事業茍非俛焉日有孶孶精益求精而欲底於<lb/>
<pb n="KR2m0037_WYG_027-31a"/>
　　有成難矣學者慎毋以淺嘗自足而憚於有為也<lb/>
　　哉是為序<lb/>
　經筵講章一部<lb/>
　　國家定制春秋二仲涓日<lb/>
　御文華殿行<lb/>
　經筵禮講官恭撰四書諸經講章各一道至日進講<lb/>
　　　積久成帙自康熈十年至二十六年<lb/>
聖祖仁皇帝命校刋凡四次共四卷<lb/>
<pb n="KR2m0037_WYG_027-31b"/>
聖祖仁皇帝御製序　朕嘗讀尚書説命之篇其勸高<lb/>
　宗以好學也曰惟學遜志務時敏又曰學於古訓乃<lb/>
　有獲夫人君為學必稽古考憲人臣勸學於其君必<lb/>
　援古昔稱先王凡以百家紛紜折衷於聖衆言淆亂<lb/>
　是正於經其所孜孜汲汲者將精其義以致用於天<lb/>
　下也豈佔畢口耳之為勤徒<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>聼説而娛覩聼乎今<lb/>
　夫師儒訓詁授受之學託諸空言以明其道而猶必<lb/>
　守其一先生之説而况人主為學將精其義以致用<lb/>
<pb n="KR2m0037_WYG_027-32a"/>
　於天下者哉朕自冲齡性絶嬉玩顧獨喜書自經史<lb/>
　之餘茍其不謬於聖人之道自成一家之言未嘗不<lb/>
　博求而縱覽焉至於經筵進講則専主於四子五經<lb/>
　葢書契既興載籍浩繁雖開卷有益而有俾治道必<lb/>
　以四子五經為歸極矣上自天人性命下及民情物<lb/>
　理以至二帝三王以來所經營措施於政教者其道<lb/>
　甚明而其事易行神而明之存乎其人而已朕自臨<lb/>
　御迄今日講靡輟經書解義節次彚刋其遇春秋二<lb/>
<pb n="KR2m0037_WYG_027-32b"/>
　仲則涓日經筵未嘗有間閲時既久篇帙漸多因命<lb/>
　儒臣彚為一集付之剞劂昔大禹好善昌言則拜武<lb/>
　王訪道丹書是陳至如昔聖昔賢之所誥誡廣厦細<lb/>
　旃之所敷論其可忽諸且令頒之四方俾臣僚士庶<lb/>
　誦其辭而服習其義咸知遵道遵法助登上理豈僅<lb/>
　謂小補者與<lb/>
　　　清漢文孝經一部<lb/>
世宗憲皇帝命繙譯諸臣用<lb/>
<pb n="KR2m0037_WYG_027-33a"/>
　　國語繙譯<lb/>
親定成書凡一卷雍正五年校刋<lb/>
世宗憲皇帝御製序　孝經者聖人所以彰明彛訓覺<lb/>
　悟生民溯天地之性則知人為萬物之靈叙家國之<lb/>
　倫則知孝為百行之始人能孝於其親處稱惇實之<lb/>
　士出成忠順之臣下以此為立身之要上以此為立<lb/>
　教之原故謂之至徳要道自昔聖帝哲王宰世經物<lb/>
　未有不以孝治為先務者也恭惟<lb/>
<pb n="KR2m0037_WYG_027-33b"/>
聖祖仁皇帝纘述<lb/>
世祖章皇帝遺緒<lb/>
詔命儒臣編輯孝經衍義一百卷刋行海内垂示永久<lb/>
　顧以篇帙繁多慮讀者未能周徧朕乃命専譯經文<lb/>
　以便誦習夫孝經一書詞簡義暢可不煩註解而自<lb/>
　明誠使内外臣庶父以教其子師以教其徒口諷其<lb/>
　文心知其理身踐其事為士大夫者能資孝作忠揚<lb/>
　名顯親為庶人者能謹身節用竭力致養家庭務敦<lb/>
<pb n="KR2m0037_WYG_027-34a"/>
　於本行閭里胥嚮於淳風如此則親遜成化和氣薫<lb/>
　蒸躋比户可封之俗是朕之所厚望也夫<lb/>
御纂性理精義一部<lb/>
聖祖仁皇帝命儒臣取性理大全詮釋精語<lb/>
親定成書凡十二卷康熈五十四年校刋<lb/>
聖祖仁皇帝御製序　朕自冲齡至今六十年來未嘗<lb/>
　少輟經書唐虞三代以來聖賢相傳授受言性而已<lb/>
　宋儒始有性理之名使人知盡性之學不外循理也<lb/>
<pb n="KR2m0037_WYG_027-34b"/>
　故敦好典藉於理道之言尤所加意臨莅日久玩味<lb/>
　愈深體之身心騐之政事而確然知其不可易前明<lb/>
　纂修性理大全一書頗謂廣備矣但取者太繁相類<lb/>
　者居多凡性理諸書之行世者不下數百朕實病其<lb/>
　矛盾也爰命大學士李光地詮釋進覽授以意指省<lb/>
　其品目撮其體要既使諸儒之闡發不雜於支蕪復<lb/>
　使學者之披尋不苦於繁重至於圖象律厯性命理<lb/>
　氣之源前人所未暢發者朕亦時以已意折衷其間<lb/>
<pb n="KR2m0037_WYG_027-35a"/>
　名曰性理精義頒示天下讀是書者自有所知也已<lb/>
　　　清漢文小學一部<lb/>
聖祖仁皇帝命繙譯諸臣用<lb/>
　　國語繙譯<lb/>
親定成書凡一卷雍正五年校刋<lb/>
世宗憲皇帝御製序　古者八嵗而入小學教之以灑<lb/>
　掃應對進退之節愛親敬長之義俾童而習之以養<lb/>
　其徳性其説散見經傳朱子採集為小學一書所以<lb/>
<pb n="KR2m0037_WYG_027-35b"/>
　示人教學之方而有以為正心修身之本其言約其<lb/>
　理該葢六經四子性理諸書之階梯也<lb/>
皇考聖祖仁皇帝嘗<lb/>
特頒諭旨令有司兼以命題課士海内士子固已咸知<lb/>
　誦法矣又<lb/>
命尚書顧八代一人繙譯清文日進呈<lb/>
覽<lb/>
欽定三年而後成嘉惠後學之心至深且厚當日未經<lb/>
<pb n="KR2m0037_WYG_027-36a"/>
　刋刻頒行朕敬承<lb/>
皇考遺志特命校對授梓以資肄習讀者宜知綱常倫<lb/>
　紀之當崇視聼言動之當謹與夫嘉言懿行之當遵<lb/>
　循慕效修其職自在家庭日用之常經而充其量可<lb/>
　以成聖賢忠孝之大節子弟之習於是而淳教化之<lb/>
　原於是而備詩曰成人有徳小子有造朕葢深有望<lb/>
　焉<lb/>
　御覽經史講義一部<lb/>
<pb n="KR2m0037_WYG_027-36b"/>
　　　乾隆二年<lb/>
　皇上允科臣奏翰林詹事科道間日分班撰擬經史<lb/>
　　　講義進呈<lb/>
　親加品隲積久成帙十四年<lb/>
　命南書房翰林選擇校刋首列<lb/>
　上諭一卷則皆進經史諸臣或䝉<lb/>
　召對面聆之<lb/>
　御論也其諸臣講義為周易八卷書經六卷詩經五<lb/>
<pb n="KR2m0037_WYG_027-37a"/>
　　　卷春秋一卷禮記四卷周禮論語孟子孝經二<lb/>
　　　卷史三卷性理一卷計七百一十六篇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0037_WYG_027-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
國朝宫史卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0037_WYG_032-1a"/>
欽定四庫全書<lb/>
國朝宫史卷三十二<lb/>
　　書籍十一<lb/>
　　　類纂<lb/>
御製資政要覽一部<lb/>
世祖章皇帝採集經史子集中關於政事者為三十章<lb/>
　　　曰君道曰臣道曰父道曰子道曰夫道曰婦道<lb/>
　　　曰兄弟曰體仁曰𢎞義曰敦禮曰察微曰昭信<lb/>
<pb n="KR2m0037_WYG_032-1b"/>
　　　曰知人曰厚生曰教化曰儉徳曰遷善曰務學<lb/>
　　　曰重農曰睦親曰積善曰愛民曰慈㓜曰養生<lb/>
　　　曰懲忿曰窒慾曰履謙曰謹言曰慎行曰愛物<lb/>
　　　凡三卷順治十二年校刊<lb/>
世祖章皇帝御製序　朕惟帝王為政賢哲修身莫不<lb/>
　本於徳而成於學如大匠以規矩而取方圓樂師以<lb/>
　六律而正五音凡古人嘉言善行載于典籍者皆修<lb/>
　已治人之方可施於今者也朕孜孜圖治學於古訓<lb/>
<pb n="KR2m0037_WYG_032-2a"/>
　覽四書五經通鑑等編得其梗概推之十三經二十<lb/>
　一史及諸子之不悖於聖經者莫不根極理道成一<lb/>
　家言但卷袠浩繁若以之教人恐未能一時盡解其<lb/>
　義亦未能一時盡得其書因思夫記事宜提其要纂<lb/>
　言當鈎其元乃採集諸書中之關於政事者為三十<lb/>
　篇又慮其渙而無統於是毎篇貫以大義聯以文詞<lb/>
　於忠臣孝子賢人㢘吏畧舉事迹其奸貪不肖悖亂<lb/>
　者亦載其内使法戒烱然加之訓詁詳其證據譬之<lb/>
<pb n="KR2m0037_WYG_032-2b"/>
　萃衆白以為裘範六金而成鼎㫖約而易明文簡而<lb/>
　易閲名曰資政要覽觀是書者熟思而體之可以為<lb/>
　篤行之善人推類而廣之可以為博雅之君子毋徒<lb/>
　求之語言文字之間則朕諄諄教喻之心庶乎其不<lb/>
　虚矣<lb/>
御製勸善要言一冊<lb/>
世祖章皇帝採擇諸書中要語輯為一編以示勸掖順<lb/>
　　　治十三年校刊<lb/>
<pb n="KR2m0037_WYG_032-3a"/>
世祖章皇帝御製序　朕惟<lb/>
天道至善即以其善賦之下民故人之生無有不善其<lb/>
　或有不善者皆因内蔽於私欲外染於汚習至不能<lb/>
　守其初心遂悖乎天矣因人之存心行事不同是以<lb/>
上天鑒察降以災祥其降祥者固以顯祐善人其不得<lb/>
　已而降災者亦以明戒下民使之改過而遷於善也<lb/>
　從來報應昭昭不爽詎不可畏哉古人原<lb/>
天垂訓以教天下正論嘉言不一而足但文之深者或<lb/>
<pb n="KR2m0037_WYG_032-3b"/>
　不易通言之簡者又不能盡朕恭承<lb/>
天命撫育萬方深念上之教世勸勉為先人之立身為<lb/>
　善最樂故取諸書之要者輯為一編名曰勸善要言<lb/>
　語不欲文期於明理詞不厭詳期於曉衆欲使賢愚<lb/>
　同喻小大共知讀此書者當深思其義體之於身省<lb/>
　之於心善者則亦當加勉而進於淳良以求吉慶其<lb/>
　或無知而誤汚於不善者尤當速改而歸於無過以<lb/>
　免災戾庶㡬不負<lb/>
<pb n="KR2m0037_WYG_032-4a"/>
上天好生之心而朕殷殷教化之意亦不虛矣凡我人<lb/>
　民其敬勉之哉<lb/>
　　　孝經衍義一部<lb/>
世祖章皇帝命纂脩孝經衍義未及告成<lb/>
聖祖仁皇帝詔儒臣續輯<lb/>
親定成書首列經旨總要二卷所衍之義曰至徳曰要<lb/>
　　　道曰教之所由生曰天子之孝曰諸侯之孝曰<lb/>
　　　卿大夫之孝曰士之孝庶人之孝曰大順之徴<lb/>
<pb n="KR2m0037_WYG_032-4b"/>
　　　至徳之目曰仁曰義曰禮曰智曰信要道之目<lb/>
　　　曰父子曰君臣曰兄弟曰夫婦曰朋友師弟子<lb/>
　　　附焉教所由生之目曰禮曰樂曰政曰刑天子<lb/>
　　　之孝一曰愛親愛親之義曰早諭教曰均慈愛<lb/>
　　　曰敦友恭曰親大族曰體臣工曰重守令曰愛<lb/>
　　　百姓曰課農桑籍田附焉曰薄稅斂曰傋㐫荒<lb/>
　　　曰省刑罰曰恤征戍二曰敬親敬親之義曰事<lb/>
　　　天地曰法祖宗曰隆郊配曰嚴宗廟曰重學校<lb/>
<pb n="KR2m0037_WYG_032-5a"/>
　　　養老附焉曰崇聖學曰教宫闈曰論官材曰優<lb/>
　　　大臣曰設諫官曰正綱紀曰别賢否曰制國用<lb/>
　　　曰備風俗諸侯之孝曰愛親曰敬親曰不驕曰<lb/>
　　　不溢卿大夫之孝曰愛親曰敬親曰法言曰徳<lb/>
　　　行士之孝曰愛親曰敬親曰事君忠曰事長順<lb/>
　　　庶人之孝曰愛親曰敬親曰用天道曰分地利<lb/>
　　　曰謹身節用因經有順天下之文故以大順之<lb/>
　　　徴終焉凡百卷康熙二十九年校刊<lb/>
<pb n="KR2m0037_WYG_032-5b"/>
聖祖仁皇帝御製序　朕緬維自昔聖人以孝治天下<lb/>
　之義而知其推之有本操之有要也夫孝者百行之<lb/>
　原萬善之極書言奉先思孝詩言孝思維則明乎為<lb/>
　天之經地之義人性所同然振古而不易故以之為<lb/>
　已則順而祥以之教人則樂而易從以之化民成俗<lb/>
　則徳施溥而不匱帝王奉此以宰世御物躬行為天<lb/>
　下先其事始於寢門視膳之節而推之於配帝饗親<lb/>
　覲光揚烈諴萬民而光四海皆斯義也孔子教孝之<lb/>
<pb n="KR2m0037_WYG_032-6a"/>
　言散見于冊籍而統㑹于孝經曾子以純孝親承斯<lb/>
　訓其辭約其指逺條貫終始綜括羣論言孝之義於<lb/>
　斯為備自顔芝藏本出於漢初考註箋釋代有其人<lb/>
　如孔安國鄭康成皇侃邢昺輩無慮百餘家大約皆<lb/>
　訓詁章句辨論古今文同異而求其推擴義藴逹之<lb/>
　於萬事萬物而皆莫出其範圍者則尚未之備也<lb/>
世祖章皇帝𢎞敷孝治懋昭人紀特命纂脩孝經衍義<lb/>
　未及成書朕纉承<lb/>
<pb n="KR2m0037_WYG_032-6b"/>
先志詔儒臣蒐討編輯仿宋儒眞徳秀大學衍義體例<lb/>
　徴引經史諸書以旁通其説竊以仲尼稱至徳要道<lb/>
　以順天下又曰教之所由生而後詳列天子諸侯卿<lb/>
　大夫士庶人之五孝此則一經之大㫖亦猶大學之<lb/>
　言明徳新民格致誠正修齊治平也是故衍至徳之<lb/>
　義則仁義禮智信之説備矣衍要道之義則父子君<lb/>
　臣夫婦昆弟朋友之倫備矣衍教所由生之義則禮<lb/>
　樂刑政之屬傋矣衍五孝而皆以愛敬為本明貴賤<lb/>
<pb n="KR2m0037_WYG_032-7a"/>
　之所同也由天子之敬親推之則郊社宗廟典禮之<lb/>
　義備矣由天子之愛親推之則仁民育物撫綏愛養<lb/>
　之義傋矣無非敬也無非愛也卽無非孝也遞而至<lb/>
　於諸侯之不驕不溢卿大夫之法服法言法行士庶<lb/>
　人之忠順事上謹身節用何一非愛敬之義推而極<lb/>
　之通乎神明貫乎天地夫寜有涯際乎書成凡一百<lb/>
　卷鏤板頒行竝製叙言冠於簡端庶㡬嘉與海内共<lb/>
　遵斯路家脩子弟之職人奉親長之訓協氣旁流休<lb/>
<pb n="KR2m0037_WYG_032-7b"/>
　風四達以成一代敦厚鴻龎之治斯則朕繼述<lb/>
先烈尊經崇本之志也夫<lb/>
御製内則衍義一部<lb/>
世祖章皇帝仰承<lb/>
慈訓取禮記内則一編闡義指事所衍之目曰孝曰敬<lb/>
　　　曰教曰禮曰讓曰慈曰勤曰學凡十六卷順治<lb/>
　　　十三年校刊<lb/>
世祖章皇帝御製序　臣聞致治之道有大經大法以<lb/>
<pb n="KR2m0037_WYG_032-8a"/>
　儀型乎邦國必有至精至粹以模楷乎宫闈故關睢<lb/>
　為王化之端乾坤居大易之首聖人垂訓未有不以<lb/>
　門内為兢兢者也三代以前上有聖后賢妃肇修内<lb/>
　治化行而俗美後世宫壼之間修身立訓者既不數<lb/>
　見而姆教亦寡自非天佑至徳孰能集貞淑之大成<lb/>
　振古今之懿化哉恭惟<lb/>
聖母皇太后佐我<lb/>
皇考崇文圖治<lb/>
<pb n="KR2m0037_WYG_032-8b"/>
徽音雍穆<lb/>
慈誨周詳有典有則興仁興讓允為萬世壼教之主矣<lb/>
　乃猶<lb/>
懋勤道化嗜古好學臣受<lb/>
㤙深厚莫可報稱惟有蒐輯古來嘉言美行統成一編<lb/>
　上備<lb/>
披閲冀展微忱於萬一焉臣視政之暇嘗讀禮記内則<lb/>
　首述后王命冡宰降徳教於兆民考其所載皆父慈<lb/>
<pb n="KR2m0037_WYG_032-9a"/>
　子孝夫義婦聽之道夫聖人言欲治其國者先齊其<lb/>
　家又言家正而天下定齊之正之其惟内則乎正位<lb/>
　乎外者不明乎是書何以總乾綱正位乎内者不明<lb/>
　乎是書何以脩坤教既又詳繹其義於婦道女事尤<lb/>
　無所不備誠帷墻之要典賢淑之永模也乃世傳后<lb/>
　妃紀列女傳家範内訓諸書雖著作不少然未見原<lb/>
　本内則而發明之豈所以尊經立教與夫天生烝民<lb/>
　有物有則家則乎身身則乎心將起化于閨房未有<lb/>
<pb n="KR2m0037_WYG_032-9b"/>
　不合乎正心脩身之道而能作則者今觀是書微而<lb/>
　至於聲氣容色顯而至於言動儀文精而至於樂心<lb/>
　養志粗而至於中饋女工所以端其心而檢其身者<lb/>
　施諸一家無不宜放乎四海無不凖臣故謂隆母儀<lb/>
　敦婦順斷不外乎是書䆒其指歸盖有八要焉孝者<lb/>
　順親之要也其類有二事舅姑事父母是也敬者内<lb/>
　助之要也其類有五事夫勸學佐忠贊廉重賢是也<lb/>
　教者昌後之要也其類有三教子勉學訓忠是也禮<lb/>
<pb n="KR2m0037_WYG_032-10a"/>
　者持已之要也其類有九敬祭祀肅家政定變守貞<lb/>
　殉節端好尚崇儉約謹言慎儀是也讓者睦戚之要<lb/>
　也其類有四崇謙退和妯娌睦宗族待外戚是也慈<lb/>
　者推㤙之要也其類有五逮下慈㓜敦仁愛民宥過<lb/>
　是也勤者脩業之要也其類有二女工飲食是也學<lb/>
　者取法之要也其類有二好學著書是也毎舉一類<lb/>
　必證以聖賢經傳之言實以古今淑順之行所采事<lb/>
　蹟貴賤不同而其道則同所引文辭深淺不一而其<lb/>
<pb n="KR2m0037_WYG_032-10b"/>
　理則一闡明大指詮釋微文名曰内則衍義恭進<lb/>
慈覽以附乎養志之義自禁壼逹乎閭巷咸於斯取則<lb/>
　焉必皆感發其性情漸摩乎義理廣教化而美風俗<lb/>
　宫闈之至精至粹者與邦國之大經大法竝垂不朽<lb/>
聖母皇太后休聲盛徳炳於日星是則臣惓惓之大願<lb/>
　爾臣謹序<lb/>
御纂朱子全書一部<lb/>
聖祖仁皇帝指授儒臣博採羣書凡一句一字出於朱<lb/>
<pb n="KR2m0037_WYG_032-11a"/>
　　　子者彚集成編其目曰小學曰大學曰論語曰<lb/>
　　　孟子曰中庸曰易曰書曰詩曰春秋曰禮曰樂<lb/>
　　　曰性理曰理氣曰鬼神曰道統曰諸子曰歴代<lb/>
　　　曰治道曰論文論詩字學科舉之學曰賦詞琴<lb/>
　　　操詩詩餘贊箴銘凡六十六卷康熙五十三年<lb/>
　　　校刊<lb/>
聖祖仁皇帝御製序　唐虞夏商周聖賢迭作未嘗不<lb/>
　以文字為重文字之重莫過五經四書毎覽古今凡<lb/>
<pb n="KR2m0037_WYG_032-11b"/>
　傳于世者代不乏人秦漢以下文章議論無非因時<lb/>
　制宜諷諫陳事繩愆糾繆補偏救敝之計耳若夫文<lb/>
　辭之雄摛藻之麗古人已有定論予何敢言但不偏<lb/>
　於刑名則偏於好尚不偏於楊墨則偏於釋道不偏<lb/>
　於詞章則偏於怪誕皆不近於王道之純予少時頗<lb/>
　好讀書只以廣博華贍為事剛勇武備為用自康熙<lb/>
　三十五年天山告警朕親擐甲胄統數萬子弟深入<lb/>
　不毛沙磧乏水瀚海指揮如意破敵無存未十旬而<lb/>
<pb n="KR2m0037_WYG_032-12a"/>
　凱旋可謂勝矣後有所悟而自問兵可窮乎武可黷<lb/>
　乎秦皇漢武英君也因必欲勝而無令聞或至不保<lb/>
　者豈非好大喜功與亂同道之故耶所以宵旰孜孜<lb/>
　思逺者何以柔近者何以懐非先王之法不可用非<lb/>
　先王之道不可為反之身心求之經史手不釋卷數<lb/>
　十年來方得宋儒之實據雖漢之董子唐之韓子亦<lb/>
　得天人之理未及孔孟之淵源至邵子而玩索河洛<lb/>
　之理性命之微衍先天後天之數定先甲後甲之考<lb/>
<pb n="KR2m0037_WYG_032-12b"/>
　雖書不盡傳理亦顯然矣周子闡無極而太極復著<lb/>
　通書其所授受有自來矣如星辰繫乎天而各有其<lb/>
　位不能掩也光風霽月之量又不知其何似二程之<lb/>
　充養有道經天緯地之徳聚百順以事君親前儒已<lb/>
　誦之矣至于朱夫子集大成而繼千百年絶傳之學<lb/>
　開愚蒙而立億萬世一定之規窮理以致其知反躬<lb/>
　以踐其實釋大學則有次第由致知而平天下自明<lb/>
　徳而止於至善無不開發後人而教來者也五章補<lb/>
<pb n="KR2m0037_WYG_032-13a"/>
　之於斷簡殘篇之中而一旦豁然貫通之為要雖聖<lb/>
　人復起必不能逾此問中庸名篇之義則不偏不倚<lb/>
　無過不及之名未發已發之中本之於時中之中皆<lb/>
　先賢所不能及也若語孟則逐篇討論皆内聖外王<lb/>
　之心傳於世道人心之所關匪細如五經則因經取<lb/>
　義理正言順和平寛宏非後世淺見而輕議者同日<lb/>
　而語也至於忠君愛國之誠動静語黙之敬文章言<lb/>
　談之中全是天地之正氣宇宙之大道朕讀其書察<lb/>
<pb n="KR2m0037_WYG_032-13b"/>
　其理非此不能知天人相與之奥非此不能治萬邦<lb/>
　於袵席非此不能仁心仁政施於天下非此不能外<lb/>
　内為一家讀書五十載只認得朱子一生居心行事<lb/>
　故不揣粗鄙無文而集各書中凡屬朱子之一句一<lb/>
　字命大學士熊賜履李光地素日留心於理學者彚<lb/>
　而成書名之朱子全書以備乙夜勤學雖未能㡬於<lb/>
　寡過亦自勉君親之責者朕又思朱子之道五百年<lb/>
　未有辯論是非凡有血氣皆受其益朕一生所學者<lb/>
<pb n="KR2m0037_WYG_032-14a"/>
　為治天下非書生坐觀立論之易朕集朱子之書恐<lb/>
　後世謂借朱子之書自為名者所以朕敬述而不作<lb/>
　未敢自有議論往徃見元明至于我朝著作講解萬<lb/>
　不及朱子而各出己見每有駁雜反為有玷宋儒之<lb/>
　本意况天下至大兆民至衆輿圖甚逺開地大廣外<lb/>
　國諸藩風俗不同好尚各異防此失彼之患不可不<lb/>
　思若以智謀要結人心如挾泰山而超北海也以中<lb/>
　正仁義老成寛信似乎近之凡讀是書者諒吾志不<lb/>
<pb n="KR2m0037_WYG_032-14b"/>
　在虚辭而在至理不在責人而在責已求之天道而<lb/>
　盡人事存吾之順歿吾之寜未知何如也<lb/>
欽定執中成憲一部<lb/>
世宗憲皇帝命臣工採録羣籍精義粹語深切治道者<lb/>
　　　為執中成憲次第進呈<lb/>
親定成書冠以<lb/>
御製論十五首乾隆元年校刊<lb/>
　皇上御製序　惟我<lb/>
<pb n="KR2m0037_WYG_032-15a"/>
皇考法天行健一日萬㡬宵旰不遑猶以其間<lb/>
簡命儒臣採錄經史子集所載自古帝王元徳顯功訏<lb/>
　　謨大訓以及名臣奏章先儒語類深切治道者次<lb/>
　　第進呈<lb/>
皇考親為刪定命曰執中成憲始於雍正六年仲春成<lb/>
　　於十三年仲夏未及刊布而我<lb/>
皇考遽遐棄臣民予小子㷀㷀在疚未之前見也嗣統<lb/>
　　既月勉從諸臣請躬涖庶政始發而讀之既卒業<lb/>
<pb n="KR2m0037_WYG_032-15b"/>
　　然後知<lb/>
聖心聖學實與堯舜孔子同揆而汲汲於是編則専以<lb/>
　　啓迪我後人示之標準也間嘗殫思大學一書竊<lb/>
　　見仲尼祖述堯舜之實義焉其所謂明徳者即虞<lb/>
　　書所謂道心也所謂明明徳者懼其為人心所蔽<lb/>
　　也所謂格物致知者嚴辨人心道心之界以盡萬<lb/>
　　事萬物之理即書所謂惟精也所謂正心誠意者<lb/>
　　力袪人心之雜以致道心之純即書所謂惟一也<lb/>
<pb n="KR2m0037_WYG_032-16a"/>
　　所謂修身齊家治國平天下而止於至善者卽書<lb/>
　　所謂允執厥中也然極乎執中之量則惟堯舜為<lb/>
　　無歉而中之散見於萬事萬物者則不惟三代聖<lb/>
　　王卽秦漢以後仁厚英哲之君下及中主亦必有<lb/>
　　一事二事之合焉不獨臯䕫益契伊傅周召孔曾<lb/>
　　思孟卽近代羣儒文士亦必有一話一言之合焉<lb/>
　　故中庸曰舜好問而好察邇言執其兩端用其中<lb/>
　　於民盖中之理無事無物而不具亦無人而不知<lb/>
<pb n="KR2m0037_WYG_032-16b"/>
　　是卽明徳之根於性而不息者而惟舜能察之惟<lb/>
　　舜能執之惟舜能用之故善與人同合徳於天地<lb/>
　　我<lb/>
皇考編定是書自二帝三王之事古聖賢之言下逮羣<lb/>
　　儒文士之可節取者兼收而不遺用是道也<lb/>
皇考之治天下無一事不審其則無一物能匿其情卽<lb/>
　　書所謂惟精大學所謂物格而知至無一時之不<lb/>
　　敬無一念之不誠卽書所謂惟一大學所謂心正<lb/>
<pb n="KR2m0037_WYG_032-17a"/>
　　而意誠故凡施於政教者或予或奪或寛或嚴或<lb/>
　　抑揚遲速之稍有不同而無不立乎大中可為民<lb/>
　　極卽書所謂執中大學所謂身修家齊國治天下<lb/>
　　平而明徳新民皆止於至善也而所以立綱陳紀<lb/>
　　更化善治其大者皆斷自<lb/>
聖心而細者亦博採於衆議有其人不能皆入於善而<lb/>
　　一言之中必不廢焉卽中庸所謂好問好察執兩<lb/>
　　用中也然我<lb/>
<pb n="KR2m0037_WYG_032-17b"/>
皇考聰明睿智夙具於<lb/>
聖性而養成於<lb/>
聖學者已數十年故<lb/>
皇考之惟精乃不思而得<lb/>
皇考之惟一乃不勉而中<lb/>
皇考之執中而化成天下乃從容中道無為而成豈復<lb/>
　　有資於是書所以<lb/>
親為刪定者正恐在後之侗懵然無見於執中立極之<lb/>
<pb n="KR2m0037_WYG_032-18a"/>
　　道爰示之以成憲也豈惟予小子奉以終身惟日<lb/>
　　兢兢無敢踰越哉世世子孫茍能服膺勿失而溯<lb/>
　　其淵源則於堯舜孔子之道一以貫之矣豈惟君<lb/>
　　人者舎是無以建其有極以消天下之偏陂反側<lb/>
　　哉凡百有位果能是訓是行則上之可輔理成化<lb/>
　　以著勲猷而下亦可以謹身而寡過於以謨明弼<lb/>
　　諧共臻喜起明良之盛無難矣<lb/>
　<lb/>
<pb n="KR2m0037_WYG_032-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
國朝宫史卷三十二<lb/>
</p>
<p>
</p>
  </div>
</body>
</text>
</TEI>
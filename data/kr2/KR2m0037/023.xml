<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0037_WYG_023-1a"/>
欽定四庫全書<lb/>
國朝宫史巻二十三<lb/>
　　書籍二<lb/>
聖訓<lb/>
太祖髙皇帝聖訓一部<lb/>
　　　康熈十年四月<lb/>
聖祖仁皇帝命儒臣恭輯二十一年十月<lb/>
命重修分類二十有六曰敬天曰聖孝曰神武曰智畧<lb/>
<pb n="KR2m0037_WYG_023-1b"/>
　　　曰寛仁曰論治道曰訓諸王曰訓羣臣曰經國<lb/>
　　　曰任大臣曰用人曰求直言曰興文治曰崇教<lb/>
　　　化曰勤修省曰節儉曰慎刑曰恤下曰輯人心<lb/>
　　　曰通下情曰明法令曰鍳古曰賞功曰昭信曰<lb/>
　　　誡逸樂曰謹嗜好書成凡四巻乾隆四年奉<lb/>
　㫖校刋<lb/>
聖祖仁皇帝御製序　朕惟帝王創業垂統傳之無窮<lb/>
　非獨世德茂也盖亦有典則之貽焉其運之一心播<lb/>
<pb n="KR2m0037_WYG_023-2a"/>
　為成憲恒足以示道揆於子孫昭法守於臣庻盱衡<lb/>
　千古載籍是存矧其為大聖受命而興者乎皇哉何<lb/>
　規模之𢎞遠也我<lb/>
太祖承天廣運聖德神功肇紀立極仁孝睿武端毅欽<lb/>
安𢎞文定業髙皇帝靈承休命誕受多方經綸於天造<lb/>
　草昧之年締構於王業艱難之日除殘伐暴度越漢<lb/>
　唐順天應人絜隆湯武所以茂𢎞風教宣暢聲靈振<lb/>
　舉綱維恢張疆宇者勒諸蘭臺之上布在方䇿之中<lb/>
<pb n="KR2m0037_WYG_023-2b"/>
　駿烈鴻猷燦然明備矣若其攄詞為典播告成經建<lb/>
　邦立國之模戰勝攻取之畧化民成俗之務用人行<lb/>
　政之方靡不道合樞機理歸體要有非臣鄰所能悉<lb/>
　覩黎獻所能盡傳者不有成書何以彰<lb/>
聖謨而答光訓乎朕紹庭繼緒志切覲揚因命儒臣分<lb/>
　類編輯為目二十六為條九十有二總為<lb/>
寳訓四巻浩浩乎乾包坤負之大皇之墳也秩秩乎民<lb/>
　彛物則之常帝之典也以紹心法至中也以握化原<lb/>
<pb n="KR2m0037_WYG_023-3a"/>
　至正也以迓<lb/>
天眷至順也以垂後昆至裕也率而循之欽承而無斁<lb/>
　之所以卜有道之靈長緜無疆之歴服胥於是焉在<lb/>
　奕世子孫尚其克念<lb/>
祖武永永勿替也哉<lb/>
　皇上御製序　朕惟神聖首出濟世覺民立德立功<lb/>
　　立言三者統而有之葢仁義中正之極定於厥躬<lb/>
　　布諸紀綱為巍巍之帝業頒諸誥令成洋洋之聖<lb/>
<pb n="KR2m0037_WYG_023-3b"/>
　　謨文教彰明覃被海宇炳乎如日月之照臨窮天<lb/>
　　地亘古今而莫不仰焉於戱盛哉洪惟<lb/>
太祖承天廣運聖德神功肇紀立極仁孝睿武端毅欽<lb/>
安𢎞文定業髙皇帝體肖二儀量包六合應期受命肇<lb/>
　　建丕基叶雲雷以展經綸法四時而宣教化六師<lb/>
　　順動九有輸誠拯生民於塗炭之中轉宇宙為平<lb/>
　　成之運當是時締造維新規模盡善武緯文經萬<lb/>
　　物咸覩亦既布在方䇿傳信億年矣乃若心通造<lb/>
<pb n="KR2m0037_WYG_023-4a"/>
　　化道綜百王吐辭成經發聲為律闡貞一之㫖明<lb/>
　　至善之宗論正學則以正心修身為先辨君道則<lb/>
　　以求賢聽言為要昭晰乎<lb/>
上天降監之原無念不將之以敬畏申儆乎君臣契合<lb/>
　　之誼每事必體之以公誠以至班朝治軍明刑制<lb/>
　　用靡不敷陳至理約而該複而不厭信乎有德者<lb/>
　　必有言也我<lb/>
聖祖嘗命儒臣編輯<lb/>
<pb n="KR2m0037_WYG_023-4b"/>
聖訓四巻類聚條分燦然明備朕紹膺統緒追契徽猷<lb/>
　　口誦心維匪伊朝夕仰見義藴之淵閎典章之畫<lb/>
　　一庶政之周詳直與帝典周官同其廣大顧金匱<lb/>
　　石室之藏廷臣無由得見是用敬加剞劂宣示萬<lb/>
　　方俾我子孫臣庶率而循之世世罔斁奉之涖政<lb/>
　　可以致治保邦凖以淑躬可以儆心寡過葢一時<lb/>
　　之制作而萬古之世道人心胥頼焉非甚盛德其<lb/>
　　孰能及此乎謹序<lb/>
<pb n="KR2m0037_WYG_023-5a"/>
太宗文皇帝聖訓一部<lb/>
世祖章皇帝命儒臣恭輯未及成書康熈十年四月<lb/>
聖祖仁皇帝命續輯二十一年十月<lb/>
命重修分類二十有三曰論治道曰訓諸王曰訓羣臣<lb/>
　　　曰謙德曰寛仁曰智畧曰求賢曰求言曰輯人<lb/>
　　　心曰恤民曰勸農曰興文教曰訓將曰勵將士<lb/>
　　　曰懷遠人曰訓諸藩曰恤降曰招降曰恤舊勞<lb/>
　　　曰敦睦曰節儉曰謹嗜好曰禁異端書成凡六<lb/>
<pb n="KR2m0037_WYG_023-5b"/>
　　　巻乾隆四年奉<lb/>
　㫖校刋<lb/>
聖祖仁皇帝御製序　朕惟帝王誕膺天眷肇造丕基<lb/>
　功德懋隆疆宇日闢有紀綱以昭大法即有謨訓以<lb/>
　啓後昆方䇿具存燦然可考也若夫道兼作述業裕<lb/>
　創垂以聖繼聖而鉅烈鴻猷煥乎宇宙間者尤足冠<lb/>
　百王而立極焉欽惟<lb/>
太宗應天興國𢎞德彰武寛温仁聖睿孝隆道顯功文<lb/>
<pb n="KR2m0037_WYG_023-6a"/>
皇帝躬上聖之資承開天之運神武不殺寛和有制萬<lb/>
　國向化而賔從庶績撫辰而就理峻德宏勲巍巍蕩<lb/>
　蕩稱極盛矣至於命令誥誡誕播𢎞詞皆義切訓行<lb/>
　理歸體要洪纎畢舉本末咸周而其大指之所存則<lb/>
　首在於重養生民旁求俊乂勅幾凝命惇典明倫大<lb/>
　哉王言誠治平之極則也我<lb/>
皇考世祖章皇帝嘗命纂修未竟厥緒朕嗣膺歴服念<lb/>
　切纘承爰命儒臣詳加編輯計一百一十一條分二<lb/>
<pb n="KR2m0037_WYG_023-6b"/>
　十三類定為<lb/>
聖訓六巻既成因披陳莊誦朝夕繹思見夫㫖原於精<lb/>
　一義著於典謨上之可以正道揆焉下之可以昭法<lb/>
　守焉書曰監于先王成憲其永無愆詩曰不愆不忘<lb/>
　率由舊章自昔詩書所載莫不以紹衣為兢兢矧夫<lb/>
　義藴精深規模宏遠嘉言彛訓超踔古今朕用是覲<lb/>
　揚光烈昭示來許後之子孫以此藴之於心則為天<lb/>
　德敷之於政則為王道範圍臣庶則為㑹歸之極垂<lb/>
<pb n="KR2m0037_WYG_023-7a"/>
　裕後昆則為詒燕之謀尚其夙夜祗承以為致治保<lb/>
　邦之本而迓祈天永命之休也是為序<lb/>
　皇上御製序　聖人之情因辭以見易曰修辭立其<lb/>
　　誠所以居業也盖以通天下之志以成天下之務<lb/>
　　本乎至誠施諸命令無意於辭而理臻其極歴觀<lb/>
　　堯舜禹湯文武之世典謨訓誥釐然具存後人奉<lb/>
　　之為經列在學宫為載籍首矧夫運際開天功存<lb/>
　　繼志制作侔造化教澤被生民天下之文章孰有<lb/>
<pb n="KR2m0037_WYG_023-7b"/>
　　大於此者乎欽惟<lb/>
太宗應天興國𢎞德彰武寛温仁聖睿孝敬敏昭定隆<lb/>
道顯功文皇帝英姿挺出聖武布昭大智如神淵衷若<lb/>
　　谷及登寳位疆宇日增厚禄以養賢勤身而率下<lb/>
　　恩威所及大畏小懷政教所孚遠來近悦皇哉何<lb/>
　　化理之神也至若敷陳治道誨諭臣民不尚虛文<lb/>
　　惟崇大體謂行善所以事天而遠利始能服衆闡<lb/>
　　伊尹一德之訓稱曾參三省之言以勸農講武為<lb/>
<pb n="KR2m0037_WYG_023-8a"/>
　　立國之大經以考古讀書為服官之要務自立綱<lb/>
　　陳紀以逮服飾器物之間或即事以宣猷或因時<lb/>
　　而定制洪纎咸備張弛攸宜盖察理精故見之也<lb/>
　　遠更事乆故慮之也詳用能承藉丕基佑啓<lb/>
聖哲是誠億萬年繼往開來之極軌也順治中嘗因記<lb/>
　　注舊文纂修<lb/>
聖訓一書未竟厥緒<lb/>
聖祖仁皇帝特命儒臣詳加編輯事以類分凡二十有<lb/>
<pb n="KR2m0037_WYG_023-8b"/>
　　三言以條舉凡一百一十有一彚為六巻體要著<lb/>
　　明朕在宫中蒙<lb/>
皇考恩勤教育定省之時備聞<lb/>
聖訓嗣膺大統志切纘承晨夕披陳㝷繹仰見心符道<lb/>
　　要語中機宜㫖藴宏深函盖天地文辭昭晰彪炳<lb/>
　　日星垂裕後昆永昭法守用是勒有成書敬授剞<lb/>
　　劂頒示中外書曰聖謨洋洋嘉言孔彰又曰聖有<lb/>
　　謨訓明徴定保我子孫臣庶其誦習遵循永敬承<lb/>
<pb n="KR2m0037_WYG_023-9a"/>
　　於世世哉謹序<lb/>
世祖章皇帝聖訓一部<lb/>
　　　康熈二十一年十月<lb/>
聖祖仁皇帝命儒臣恭輯分類三十有二曰論治道曰<lb/>
　　　敬天曰聖孝曰聖學曰謙德曰節儉曰儆戒曰<lb/>
　　　敦睦曰諭羣臣曰求言曰納諌曰任官曰考績<lb/>
　　　曰選舉曰戒飭臣下曰理財曰恤民曰賑濟曰<lb/>
　　　重祀典曰禮前代曰褒忠節曰興文教曰諭將<lb/>
<pb n="KR2m0037_WYG_023-9b"/>
　　　帥曰招降曰諭外藩曰仁政曰體羣情曰安民<lb/>
　　　曰慎刑曰懲貪佞曰除弊曰宥過書成凡六巻<lb/>
　　　乾隆四年奉<lb/>
　㫖校刋<lb/>
聖祖仁皇帝御製序　朕惟自古膺圖御歴之后躬集<lb/>
　大統手致太平懋烈豐功光前翼後行之為政斯發<lb/>
　之為言義藴固卓越乎百王訓行尤昭示乎奕禩惟<lb/>
　聖有作後人述焉千載同揆也我<lb/>
<pb n="KR2m0037_WYG_023-10a"/>
皇考世祖體天隆運英睿欽文大德𢎞功至仁純孝章<lb/>
皇帝神靈首出智勇天授秉英斷之姿而持以恭儉擴<lb/>
　寛仁之量而濟以憂勤爰是冲齡定鼎薄海歸心救<lb/>
　生民於水火之中而庶政咸熈萬邦作乂德盛勲崇<lb/>
　夐哉莫尚矣若夫宵旰圖維宫庭訓勅煌煌綸綍嘉<lb/>
　言孔彰究聖學之髙深著王道之正直凡所以凝<lb/>
天命揚<lb/>
祖德顧民碞持國體者叮嚀反覆深切著明而意㫖所<lb/>
<pb n="KR2m0037_WYG_023-10b"/>
　注尤殷殷乎省躬克已納誨親賢綱紀畢張淵衷若<lb/>
　歉及乎訓誡臣下守正奉公鼓勵激揚至誠感發靡<lb/>
　不輸服而効忠黽勉而奮績也盖自我<lb/>
太祖髙皇帝肇造鴻基<lb/>
太宗文皇帝式廓駿業而我<lb/>
皇考心傳合一丕顯丕承𢎞闡經猷布為政教所以即<lb/>
　事成謨遇物為誥包羅典册釐剔章程美善畢臻巨<lb/>
　細咸備堯咨舜儆何以加兹朕祗承遺緒惕厲靡寧<lb/>
<pb n="KR2m0037_WYG_023-11a"/>
　瞻方䇿之常新僾羮墻之如覩因命儒臣分類編纂<lb/>
　朕復詳加披繹計一百一十三條統為<lb/>
聖訓六巻寳諸金匱拱若球圖俾後世子孫知我<lb/>
皇考之詒謀燕翼百世無疆開國經綸萬年時叙所以<lb/>
　杜愆忘而遵典則者心法於是乎在書曰紹聞衣德<lb/>
　詩曰紹庭上下陟降厥家嗚呼可不敬哉<lb/>
　皇上御製序　古昔帝王應運而興開物成務有君<lb/>
　　天下之規模凝命勅幾有師天下之典則故言出<lb/>
<pb n="KR2m0037_WYG_023-11b"/>
　　而成經教思所被率土歸仁歴觀往代紀載肇乎<lb/>
　　二典彛倫叙於九疇罔不播為成憲炳若日星簡<lb/>
　　籍具存可考而知也欽惟我<lb/>
世祖體天隆運定統建極英睿欽文顯武大德𢎞功至<lb/>
仁純孝章皇帝秉岐嶷首出之資建永清大定之業冲<lb/>
　　齡踐阼統一車書義問達乎梯航仁聲徧於塗巷<lb/>
　　盛德大業富有日新自唐虞三代以來史册所傳<lb/>
　　罕有及者至若洋洋聖謨包涵萬有大之關倫教<lb/>
<pb n="KR2m0037_WYG_023-12a"/>
　　綱常之重而閭閻之日用飲食所弗遺精之在身<lb/>
　　心性命之微而宫府之制度典章所必飭巨細畢<lb/>
　　該綱維盡善要惟本精一執中之奥藴以成經世<lb/>
　　服物之鴻謨誕告多方嚴明愷摯訓勅有位深切<lb/>
　　周詳意皆出乎至誠理尤協於克一用以光大前<lb/>
　　徽開萬年有道之長夐乎與天地為昭矣我<lb/>
聖祖仁皇帝躬承<lb/>
先訓命儒臣分類編輯計一百一十有三條彚成<lb/>
<pb n="KR2m0037_WYG_023-12b"/>
聖訓六巻以傳乆遠我<lb/>
皇考念切紹衣宫庭宵旰追述<lb/>
先猷朕從温凊之時聞知維謹嗣膺大統志在覲揚朝<lb/>
　　夕披陳具見開國經綸超越前古詒謀燕翼垂裕<lb/>
　　無窮是用敬為剞刻昭示臣民俾海隅出日之遠<lb/>
　　咸覩光華寳之如圖球信之如蓍蔡是訓是行欽<lb/>
　　承勿替庶幾道德一而風俗同唐之政要宋之寳<lb/>
　　訓夫豈可同年而語者哉謹序<lb/>
<pb n="KR2m0037_WYG_023-13a"/>
聖祖仁皇帝聖訓一部<lb/>
　　　雍正九年<lb/>
世宗憲皇帝命恭纂<lb/>
實録諸臣并輯分類三十有二曰聖孝曰聖德曰聖學<lb/>
　　　曰聖治曰敬天曰法祖曰文教曰武功曰恤民<lb/>
　　　曰任官曰廣言路曰嚴法紀曰理財曰慎刑曰<lb/>
　　　重農桑曰興禮樂曰省方曰治河曰澄叙曰賞<lb/>
　　　賚曰蠲賑曰積貯曰飭臣工曰訓將士曰褒忠<lb/>
<pb n="KR2m0037_WYG_023-13b"/>
　　　節曰䘏舊勞曰廣幅員曰宏制度曰弭盗曰牧<lb/>
　　　政曰禮前代曰柔逺人書成凡六十巻乾隆六<lb/>
　　　年奉<lb/>
　㫖校刋<lb/>
世宗憲皇帝御製序　朕荷<lb/>
皇考聖祖仁皇帝付託至重兢兢業業早作夜思以期<lb/>
　無負繼述仰惟<lb/>
皇考留貽矩矱朕得監於成憲是則是傚實天下萬世<lb/>
<pb n="KR2m0037_WYG_023-14a"/>
　所當欽承觀法爰命大學士等纂修<lb/>
聖祖仁皇帝實録閲時九載書成千巻自古帝王功德<lb/>
　之隆盛紀載之繁富未有加於此者顧<lb/>
實録乃編年之書我<lb/>
皇考順時布化若<lb/>
天道之流行春秋冬夏各協其時而其中條分縷析飭<lb/>
　綱振紀精微所寓隨舉一端皆為法式於是復令纂<lb/>
　修諸臣分類恭輯聖訓六十巻洋洋乎<lb/>
<pb n="KR2m0037_WYG_023-14b"/>
盛德<lb/>
大孝敬<lb/>
天勤民文教之誕敷武功之赫濯禮樂之明備政刑之<lb/>
　修舉一經<lb/>
睿謨千古莫易夫六經諸史之傳皆有經有緯朕於<lb/>
皇考神功聖德精心體察以<lb/>
實錄為經以<lb/>
聖訓為緯於編年見因時之宜於分類見隨事之要一<lb/>
<pb n="KR2m0037_WYG_023-15a"/>
　敷施而有所循也一話言而有所守也一寤寐飲食<lb/>
　而有所遵也於戱如天之仁如日之照如神之哲萬<lb/>
　類雖賾莫不含𢎞并包於<lb/>
聖人之度内而儆惕訓諭之辭尤必凛凛於時幾孜孜<lb/>
　於熈績勤勤於小民之恬養亹亹於嘉師之祥刑蓋<lb/>
聖心愈切而<lb/>
聖德愈崇是以統乾坤之範圍而不過發聖賢之閫奥<lb/>
　而靡遺以六十餘載之鴻規為千萬世後昆之垂裕<lb/>
<pb n="KR2m0037_WYG_023-15b"/>
　其所裨益曷有涯量哉此朕命官敬纂<lb/>
皇考實録而又恭繕<lb/>
聖訓之深意子子孫孫其永寳諸<lb/>
　皇上御製序　自古聖人誕受天命為下民君師必<lb/>
　　亶聰明睿知之資首出乘乾以綏猷而立極凡其<lb/>
　　經緯萬端敷之彛訓者罔不深切著明炳日星而<lb/>
　　章雲漢典謨所載雅頌所陳唐虞三代之隆有如<lb/>
　　一轍欽惟<lb/>
<pb n="KR2m0037_WYG_023-16a"/>
皇祖聖祖合天𢎞運文武睿哲恭儉寛裕孝敬誠信中<lb/>
和功德大成仁皇帝聖德廣運乆道化成文治光昭武<lb/>
　　功赫濯薄海内外深山窮谷之衆總淪浹於仁心<lb/>
　　仁政之中教思無窮訓詞深厚歴考熈朝之運未<lb/>
　　有際此崇隆者也肆我<lb/>
皇考世宗憲皇帝以<lb/>
聖繼<lb/>
聖用人行政一一仰法<lb/>
<pb n="KR2m0037_WYG_023-16b"/>
前徽既纂修<lb/>
實録成書復分類恭輯<lb/>
聖訓六十巻俾<lb/>
皇祖六十餘年敬<lb/>
天尊<lb/>
祖經國保民農田學校禮樂兵刑之盛蹟見之都俞吁<lb/>
　　咈間者燦然常新釐然備具永貽我後嗣子孫億<lb/>
　　萬年昇平榘範盖<lb/>
<pb n="KR2m0037_WYG_023-17a"/>
皇祖性本生安道兼創守實集千古聖帝明王之大成<lb/>
　　是以<lb/>
聖謨洋洋明徴定保宏綱鉅目有要有倫精一之心傳<lb/>
　　蕩平之王路胥不外乎此也予小子昔在齠齡早<lb/>
　　荷<lb/>
聖慈賜育宫庭祗聆<lb/>
訓廸兹膺基緒紹聞衣德之志兢兢業業不懈益䖍昕<lb/>
　　夕㝷繹惟期懋遵<lb/>
<pb n="KR2m0037_WYG_023-17b"/>
祖訓以無負<lb/>
皇考善繼善述之詒謀顧金匱石室之藏中外無得見<lb/>
　　者爰命儒臣敬謹繕寫授之剞劂庶我<lb/>
皇祖聖祖仁皇帝建中表正牖民覺世之言昭垂寰宇<lb/>
　　羣工士庶咸得漸摩於<lb/>
聖訓之崇閎而率由無斁也不亦庥與謹序<lb/>
世宗憲皇帝聖訓一部<lb/>
　　　乾隆五年二月<lb/>
<pb n="KR2m0037_WYG_023-18a"/>
　皇上命恭纂<lb/>
實録諸臣并輯分類三十曰聖德曰聖孝曰聖學曰聖<lb/>
　　　治曰敬天曰法祖曰文教曰武功曰敦睦曰用<lb/>
　　　人曰恤臣下曰愛民曰恤兵曰察吏曰訓臣工<lb/>
　　　曰勵將士曰廣言路曰理財曰慎刑曰重農桑<lb/>
　　　曰厚風俗曰治河曰蠲賑曰積貯曰謹制度曰<lb/>
　　　崇祀典曰篤勲舊曰褒忠節曰綏藩服曰弭盗<lb/>
　　　書成凡三十六巻乾隆六年奉<lb/>
<pb n="KR2m0037_WYG_023-18b"/>
　㫖校刋<lb/>
　皇上御製序　自古人君有盛德大業者其規畫周<lb/>
　　詳而詒謀悠遠則必敷之彛訓以明定保之徴紀<lb/>
　　之簡編以著經綸之跡非徒為一時事功計也亦<lb/>
　　將以示後嗣昭法守焉我<lb/>
皇考世宗憲皇帝亶聰明睿智之資建中立極茂登上<lb/>
　　理<lb/>
御極十有三年體<lb/>
<pb n="KR2m0037_WYG_023-19a"/>
聖祖之心以為心法<lb/>
聖祖之政以為政祗承<lb/>
郊<lb/>
廟惇睦宗親整飭官方修明法度正人心厚風俗文經<lb/>
　　武緯禮序樂和凡宏綱鉅目罔不黙運於<lb/>
深宫乾健之精神以圖其乂安而計其乆逺聖謨洋洋<lb/>
　　有典有則或因人以立教或隨事以敷言存之淵<lb/>
　　然而有條理發之涣然而無凝滯其與二帝三王<lb/>
<pb n="KR2m0037_WYG_023-19b"/>
　　都俞吁咈咨警誥誡之㫖曷以異焉允矣彪炳之<lb/>
綸音治平之模範也可不謂至盛者與既命大學士等<lb/>
　　詳慎纂輯恭成<lb/>
世宗憲皇帝實録一百五十九巻復於編年繫日之中<lb/>
　　分類備録恭成<lb/>
聖訓三十六巻仰惟<lb/>
皇考德合天地明並日月序參四時躬荷<lb/>
聖祖仁皇帝積厚之貽善繼善述故乃保泰持盈諴民<lb/>
<pb n="KR2m0037_WYG_023-20a"/>
　　阜物寓惇大於明作劑整肅以寛仁致治規條炳<lb/>
　　如星日豈第予小子朝乾夕惕之衷期於謹凛率<lb/>
　　由嗣守<lb/>
丕緒繼自今億萬斯年子孫臣庻沾被熈洽之澤者庻<lb/>
　　咸有以遵<lb/>
聖訓之光昭而頌<lb/>
鴻猷之允塞也謹序<lb/>
庭訓格言一部<lb/>
<pb n="KR2m0037_WYG_023-20b"/>
世宗憲皇帝侍奉<lb/>
聖祖仁皇帝時敬承<lb/>
庭訓念篤不忘<lb/>
御極之初紀録薈編以昭<lb/>
家法展<lb/>
孝思書成凡二百四十二則雍正八年奉<lb/>
㫖校刋<lb/>
世宗憲皇帝御製序　欽惟<lb/>
<pb n="KR2m0037_WYG_023-21a"/>
皇考聖祖仁皇帝性秉生安道參化育臨御悠乆宇宙<lb/>
　清寧六十載<lb/>
聖德神功超越萬古凡為史臣所記注黎獻所覩聞者<lb/>
　固已備編於<lb/>
實録<lb/>
寳訓珍藏於金匱琅函矞矞皇皇盛矣大矣朕曩者偕<lb/>
　諸昆弟侍奉<lb/>
宫庭親承<lb/>
<pb n="KR2m0037_WYG_023-21b"/>
色笑每當視膳問安之暇<lb/>
天顔怡悦倍切<lb/>
恩勤提命諄詳鉅細悉舉其大者如對越<lb/>
天<lb/>
祖之精誠侍養<lb/>
兩宫之純孝主敬存誠之奥義任人敷政之宏猷慎刑<lb/>
　重榖之深仁行師治河之上畧圖書經史禮樂文章<lb/>
　之淵博天象地輿歴律歩算之精深以及治内治外<lb/>
<pb n="KR2m0037_WYG_023-22a"/>
　養性養身射御方藥諸家百氏之論說莫不隨時示<lb/>
　訓遇事立言字字切於身心語語垂為模範蓋由我<lb/>
皇考質本生知而加以好學聖由天縱而益以多能舉<lb/>
　天地間萬事萬物之理融㑹貫通以其得之於心者<lb/>
　宣為至教視聽言動悉合經常飲食起居咸成矩度<lb/>
　而<lb/>
聖慈篤摯啟廸周詳涵育薰陶循循善誘朕四十年來<lb/>
　祗聆黙識夙夜凛遵仰荷纘承益圖繼述追思疇昔<lb/>
<pb n="KR2m0037_WYG_023-22b"/>
　天倫之樂緬懷丁寧告戒之言既歴歴以在心尚洋<lb/>
　洋其盈耳謹與誠親王允祉等記録各條萃薈成編<lb/>
　恭名為<lb/>
庭訓格言於戱<lb/>
聖謨𢎞遠包涵無際以今所紀揆昔所聞僅存什一於<lb/>
　千百闕畧甚多實深愧悚然而是編也文辭精要意<lb/>
　㫖深長苟能引伸而擴充之則片語能涵衆義隻字<lb/>
　可括千言雖巻帙簡約而格致誠正修齊治平之道<lb/>
<pb n="KR2m0037_WYG_023-23a"/>
　罔弗兼該堯舜禹湯文武周孔之𫝊一以貫之矣爰<lb/>
　奉秘集壽之琬琰以昭垂於億萬世書曰監于先王<lb/>
　成憲其永無愆詩曰詒厥孫謀以燕翼子朂哉後嗣<lb/>
　恪循<lb/>
祖訓念兹罔斁受益靡窮世世子孫尚其永乆敬承哉<lb/>
　謹序<lb/>
聖諭廣訓一部<lb/>
　　　康熈九年十月<lb/>
<pb n="KR2m0037_WYG_023-23b"/>
聖祖仁皇帝頒發<lb/>
聖諭十六條曰敦孝弟以重人倫曰篤宗族以昭雍睦<lb/>
　　　曰和鄉黨以息争訟曰重農桑以足衣食曰尚<lb/>
　　　節儉以足財用曰隆學校以端士習曰黜異端<lb/>
　　　以崇正學曰讀法令以儆愚頑曰明禮讓以厚<lb/>
　　　風俗曰務本業以定民志曰訓子弟以禁非為<lb/>
　　　曰息誣告以全善良曰戒窩匪以免株連曰寛<lb/>
　　　錢糧以省催科曰聯保甲以弭盗賊曰解讎念<lb/>
<pb n="KR2m0037_WYG_023-24a"/>
　　　以重身命<lb/>
世宗憲皇帝復引伸推衍各成一篇為廣訓萬言雍正<lb/>
　　　二年奉<lb/>
㫖刋行直省州縣朔望宣講俾臣庻敬聽之下共知勸<lb/>
　　　儆率循以臻一道同風之治<lb/>
世宗憲皇帝御製序　書曰每歲孟春遒人以木鐸徇<lb/>
　于路記曰司徒修六禮以節民性明七教以興民德<lb/>
　此皆以敦本崇實之道為牖民覺世之模法莫良焉<lb/>
<pb n="KR2m0037_WYG_023-24b"/>
　意莫厚焉我<lb/>
聖祖仁皇帝乆道化成德洋恩普仁育萬物義正萬民<lb/>
　六十年來宵衣旰食祗期薄海内外興仁講讓革薄<lb/>
　從忠共成親遜之風永享昇平之治故<lb/>
特頒上諭十六條曉諭八旗及直省兵民人等自綱常<lb/>
　名教之際以至於耕桑作息之間本末精粗公私鉅<lb/>
　細凡民情之所習皆<lb/>
睿慮之所周視爾編氓誠如赤子<lb/>
<pb n="KR2m0037_WYG_023-25a"/>
聖有謨訓明徴定保萬世守之莫能易也朕纉承大統<lb/>
　臨御兆人以<lb/>
聖祖之心為心以<lb/>
聖祖之政為政夙夜黽勉率由舊章惟恐小民遵信奉<lb/>
　行乆而或怠用申誥誡以示提撕謹將<lb/>
上諭十六條尋繹其義推衍其文共得萬言名曰<lb/>
聖諭廣訓旁徴逺引往復周詳意取顯明語多直樸無<lb/>
　非奉<lb/>
<pb n="KR2m0037_WYG_023-25b"/>
先志以啓後人使羣黎百姓家喻而户曉也願爾兵民<lb/>
　等仰體<lb/>
聖祖正德厚生之至意勿視為條教號令之虛文共勉<lb/>
　為謹身節用之庶人盡除夫浮薄囂凌之陋習則風<lb/>
　俗醇厚家室和平在朝廷德化樂觀其成爾後嗣子<lb/>
　孫並受其福積善之家必有餘慶其理豈或爽哉<lb/>
世宗憲皇帝上諭一部<lb/>
　　　雍正七年王大臣等議准侍讀學士康五瑞奏<lb/>
<pb n="KR2m0037_WYG_023-26a"/>
　　　請刋布<lb/>
上諭以裨人心政治首列議覆<lb/>
諭㫖書用編年體自康熈六十一年八月至雍正七年<lb/>
　　　凡二十四册九年刋成<lb/>
　皇上御極後續編自雍正八年至十三年八月凡八<lb/>
　　　册乾隆六年刋成<lb/>
　頒布中外前載<lb/>
世宗憲皇帝諭㫖　年來内外大小臣工奏請刋布上<lb/>
<pb n="KR2m0037_WYG_023-26b"/>
　諭者甚多朕皆未允今侍讀學士康五瑞又復陳請<lb/>
　怡親王大學士九卿翰詹科道等衆議僉同言詞懇<lb/>
　切朕自御極以來時時以牖民覺世為懷是以告誡<lb/>
　臣工訓誨士庻化導兵弁者周詳往復不憚煩勞無<lb/>
　非欲其慕義向風遷善改過共由於正直蕩平之途<lb/>
　也凡此詔諭所頒皆以<lb/>
皇考之心為心以<lb/>
皇考之政為政繼志述事率由舊章當時<lb/>
<pb n="KR2m0037_WYG_023-27a"/>
聖諭之所啟廸包涵者朕則闡揚而詳發之其中間有<lb/>
　因革損益先後不同者則因時制宜化裁變通之道<lb/>
　也惟是歴年諭㫖或因一省而發或因一事而發有<lb/>
　司等照例宣示於該管之處其别省遠地豈能一一<lb/>
　周知且傳寫悉經書吏之手字句之間往往錯訛遺<lb/>
　漏夫欲使薄海之廣臣民之衆遵道遵路易俗移風<lb/>
　必使天下之人備聞朕訓深知朕心庻幾感發奮興<lb/>
　以為進德修業之助今王大臣等既稱上諭刋布有<lb/>
<pb n="KR2m0037_WYG_023-27b"/>
　裨益於人心政治著照所請行朕亦不敢謂朕之諭<lb/>
　㫖可以有勞來匡直之功惟兾億萬臣民共知朕提<lb/>
　撕警戒之苦心耳<lb/>
世宗憲皇帝硃批諭㫖一部<lb/>
　　　雍正十年三月<lb/>
世宗憲皇帝檢發硃批臣工章奏<lb/>
諭㫖分人編次刋布中外乾隆三年奉<lb/>
　㫖續刋共百有十二册凡二百二十三人<lb/>
<pb n="KR2m0037_WYG_023-28a"/>
世宗憲皇帝御製序　朕向在藩邸未諳政事不識一<lb/>
　人毫無閱歴聞見及受<lb/>
皇考聖祖仁皇帝付託之重臨御寰區惟日孜孜勤求<lb/>
　治理以為敷政寧人之本然耳目不廣見聞未周何<lb/>
　以宣達下情洞悉庻務而訓導未切誥誡未詳又何<lb/>
　以使臣工共知朕心相率而遵道遵路以繼治平之<lb/>
　政績是以内外臣工皆令其具摺奏事以廣諮諏其<lb/>
　中確有可採者即見諸施行而介在兩可者則或勅<lb/>
<pb n="KR2m0037_WYG_023-28b"/>
　交部議或宻諭督撫酌奪奏聞其有應行指示開導<lb/>
　及戒勉懲儆者則因彼之敷陳發朕之訓諭每摺或<lb/>
　手批數十言或數百言且有多至千言者皆出一己<lb/>
　之見未敢言其必當然而教人為善戒人為非示以<lb/>
　安民察吏之方訓以正德厚生之要曉以福善禍淫<lb/>
　之理勉以存誠去偽之功往復周詳連篇累牘其大<lb/>
　指不過如是亦既殫竭苦心矣至其中有兩人奏事<lb/>
　而朕之批示逈乎不同者此則因人而施量材而教<lb/>
<pb n="KR2m0037_WYG_023-29a"/>
　嚴急者導之以寛和優柔者濟之以剛毅過者裁之<lb/>
　不及者引之並非逞一時之胸臆信筆直書前後矛<lb/>
　盾讀者當體朕之苦心也此等奏摺皆本人封達朕<lb/>
　前朕親自閲覧親筆批發一字一句皆出朕之心思<lb/>
　無一件假手於人亦無一人贊襄於側非如外廷宣<lb/>
　布之諭㫖尚有閣臣等之撰擬也雍正六年以前晝<lb/>
　則延接廷臣引見官弁傍晚觀覧本章燈下批閲奏<lb/>
　摺每至二鼓三鼓不覺稍倦實六載如一日此左右<lb/>
<pb n="KR2m0037_WYG_023-29b"/>
　近侍及内直大臣所備知者近年以來天下庻政漸<lb/>
　次就理下情稍覺洞達臣工之奏摺較前减少而朕<lb/>
　躬精力亦不如前批答之事始從簡便此實情實事<lb/>
　可舉以告天下者今檢内外諸臣繳回硃批之摺不<lb/>
　下萬餘件因思自古帝王治天下之道以勵精為先<lb/>
　以怠荒為戒朕非敢以功德企及古先哲王而惟此<lb/>
　勤勉之心自信可無忝於古訓實未負我<lb/>
皇考付託之深恩也又念此等批示之語實出於朕之<lb/>
<pb n="KR2m0037_WYG_023-30a"/>
　苦心或可為人心風俗之一助但本人承㫖之時不<lb/>
　敢宣露於外他人無由知之今將外任之大臣官員<lb/>
　奏摺經朕手批酌量可以頒發者檢出付之剞劂計<lb/>
　算實不過十分之二三俾天下臣民展讀咸知朕圖<lb/>
　治之念誨人之誠庻幾將此不敢暇逸之心仰報我<lb/>
皇考於萬一耳或人人觀此而感動奮發各自砥礪共<lb/>
　為忠良上下䝉福朕心愉快更當何如<lb/>
　皇上御製後序<lb/>
<pb n="KR2m0037_WYG_023-30b"/>
皇考世宗憲皇帝天縱聖神精勤庻政四方文武臣僚<lb/>
　　具摺言事者日或數人人或數事緘封直達<lb/>
御前手自批發或立見施行或咨詢廷議善者温綸褒<lb/>
　　予過者訓戒諄諄隨宜指示悉出<lb/>
睿裁一字不假手於人御極十有三年常如一日粤雍<lb/>
　　正十年<lb/>
特檢歴年批發奏摺命内廷詞臣繕録校理付諸剞劂<lb/>
　　彚成數帙輙以<lb/>
<pb n="KR2m0037_WYG_023-31a"/>
頒賜在廷羣臣工未告竣奄遘<lb/>
上賔予小子纘紹丕基敬展遺篋見所貯<lb/>
手批奏摺不下數萬<lb/>
奎畫爛然充溢巨簏然以未經<lb/>
皇考檢定不敢意為增益謹就檢録已定者彚著為目<lb/>
　　前後凡二百二十三人分一百一十二帙統為十<lb/>
　　八函當時隨檢隨發無先後倫次兹亦不復排類<lb/>
　　葢摺奏浩繁不勝編録所刻僅十百中之一二畧<lb/>
<pb n="KR2m0037_WYG_023-31b"/>
　　見大凡本非全覧故也既告蕆事謹綴序言於後<lb/>
　　洪惟我<lb/>
皇考至仁如天至明如日至誠如神簡拔賢才任之以<lb/>
　　心膂股肱之寄開誠布公藹然家人父子無不可<lb/>
　　盡之言諸臣之才具大小短長與性質之剛柔强<lb/>
　　弱克知灼見如權衡繩尺之不爽片長足録亟登<lb/>
　　而進之有不及則激厲而開導之稍肆焉則裁抑<lb/>
　　之其䧟於過始則訓飭之能改則已不悛則戒儆<lb/>
<pb n="KR2m0037_WYG_023-32a"/>
　　之使知悔艾終於怙惡則亦未嘗姑容然哀矜惻<lb/>
　　怛之意尚流溢於毫楮間也同一事而此或俞之<lb/>
　　彼或咈之非有所好惡於其間也葢俞之者必有<lb/>
　　可俞之道而咈之者亦必有可咈之端同一人而<lb/>
　　始或予之終或斥之非有所喜怒於其間也盖始<lb/>
　　有可予則予之終有可斥則斥之明燭幾先坐悉<lb/>
　　情偽遠隔萬里遲閲數年<lb/>
睿鍳所周範圍莫越正人心厚風俗兢兢業業儆戒無<lb/>
<pb n="KR2m0037_WYG_023-32b"/>
　　虞雖屢豐見告瑞應頻仍而惟是憂勤惕厲之心<lb/>
　　乆而益篤記有之曰天道至教聖人至德春秋冬<lb/>
　　夏風雨霜露無非教也我<lb/>
皇考之為治一天道之運行教澤所被百志惟熈即萬<lb/>
　　世而下尚如日月之照臨光景常新春風之煦然<lb/>
　　被物不自知其感動奮發而興起也予小子寅承<lb/>
　　鴻業自惟寡昧無能企逮萬一仰法<lb/>
皇考明目達聰孜孜圖治之心祗紹<lb/>
<pb n="KR2m0037_WYG_023-33a"/>
徽猷夙夜黽勉其服教畏神警省弗怠之志詎敢以歲<lb/>
　　月易耶謹序<lb/>
世宗憲皇帝上諭八旗一部<lb/>
上諭旗務議覆一部<lb/>
諭行旗務奏議一部<lb/>
世宗憲皇帝命編次旗務<lb/>
諭奏依編年體初編自康熈六十一年十一月至雍正<lb/>
　　　五年十二月各五巻續編自雍正六年正月至<lb/>
<pb n="KR2m0037_WYG_023-33b"/>
　　　十年十二月巻數如前統為三十巻<lb/>
欽定訓飭州縣規條一部<lb/>
世宗憲皇帝澄叙官常嘉惠牧令先後<lb/>
命大學士朱軾總督田文鏡等各抒所見條列進<lb/>
御<lb/>
親加閱定分類二十曰到任曰交盤曰關防曰宣講<lb/>
聖諭律條曰放告曰催科曰借糶倉榖曰弭盗曰驗傷<lb/>
　　　曰聽斷曰堂事曰防胥吏曰慎延幕賔曰待紳<lb/>
<pb n="KR2m0037_WYG_023-34a"/>
　　　士曰免行户曰謹差下鄉曰勸農桑曰嚴禁獄<lb/>
　　　曰講讀律令曰操守雍正八年書成校刋奉<lb/>
㫖頒賜直省知州知縣各一部<lb/>
世宗憲皇帝御製序　牧令為親民之官一人之賢否<lb/>
　關係萬姓之休戚故自古以來慎重其選而朕之廣<lb/>
　攬旁求訓勉誥誡冀其奏循良之績以惠我烝黎者<lb/>
　亦備極苦心矣惟是地方事務皆發端於州縣頭緒<lb/>
　紛繁情偽百出而膺斯任者類皆初登仕籍之人未<lb/>
<pb n="KR2m0037_WYG_023-34b"/>
　練習於平時而欲措施於一旦無怪乎徬徨瞻顧心<lb/>
　志茫然即採訪咨詢而告之者未必其盡言無隱此<lb/>
　古人所以有學製美錦之歎也向以大學士朱軾左<lb/>
　都御史沈近思外任多年周知地方利弊雍正二年<lb/>
　曾令二臣商著規則以為州縣之南車乃書未就緒<lb/>
　而沈近思物故邇年以來朱軾復時多病此事遂至<lb/>
　遲延去年始降㫖委諸總督田文鏡李衛令二臣各<lb/>
　抒所見繕録諸條以進朕親加披覧見其條理詳明<lb/>
<pb n="KR2m0037_WYG_023-35a"/>
　言辭愷切民情吏習罔不兼該大綱細目莫不備舉<lb/>
　誠新進之津梁庶官之模範也在二臣各就其所閱<lb/>
　歴者而言繁簡同異之間不必一致而慎守官方勤<lb/>
　恤民隱興利除害易俗移風其大指則一而已矣爰<lb/>
　就本文付之剞劂頒賜州縣官各一帙俾置之几案<lb/>
　間朝夕觀覽省察提撕治效未臻必思所以勉之弊<lb/>
　端未革必思所以去之本之以實心行之以實力毋<lb/>
　始勤而終怠毋静言而庸違如此則不但國家得司<lb/>
<pb n="KR2m0037_WYG_023-35b"/>
　牧之賢草野有父母之頌而爾等身膺顯擢叨被榮<lb/>
　光福貽子孫名標史册豈不美與<lb/>
　<lb/>
　<lb/>
　<lb/>
　<lb/>
　<lb/>
國朝宮史巻二十三<lb/>
</p>
<p>
</p>
  </div>
</body>
</text>
</TEI>
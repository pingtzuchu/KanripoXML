<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>潘司空奏疏巻六</head> <lb/>
    <p>
<pb n="KR2f0030_WYG_006-1a"/>
欽定四庫全書<lb/>
　潘司空奏疏巻六<lb/>
　　　　　　　　　　　　明　潘季馴　撰<lb/>
　督撫江西奏疏<lb/>
　　減免站銀疏<lb/>
題為敷陳末議以仰禆聖治事據江西布政使司呈奉<lb/>
臣批據江西按察司驛𫝊道副使王象坤呈先奉臣案<lb/>
驗前事仰道即查所属某驛遞座站紅船各若干隻每<lb/>
<pb n="KR2f0030_WYG_006-1b"/>
船水夫若干名每名工食若干船鋪什物若干俱原係<lb/>
作何出辦廩糧過闗各若干自奉例清查之後各項撥<lb/>
給或省拾分之幾見貯何庫堪否抵作下年之用免𣲖<lb/>
於民并查各驛座站等船今當因時裁減若干水夫工<lb/>
食若無差用或遇修理動經嵗月止應船頭看守其餘<lb/>
水夫不宜槩取濫支及將各項站銀酌量衝僻以後年<lb/>
分應否減編若干俱要議處妥當造冊具由詳報等因<lb/>
依奉行查間本年玖月拾壹日又奉本院案驗為查處<lb/>
<pb n="KR2f0030_WYG_006-2a"/>
驛遞銀兩以昭聖恩以寛民力事仰道即將備去部文<lb/>
題奉欽依并後開條欵内事理一體欽遵通行查照施<lb/>
行奉此就經催查據南昌等府回稱查過所属驛遞萬厯<lb/>
元年起至今止支剰餘銀并萬厯六年免𣲖及以後年<lb/>
分減編各數目呈報到道隨該本道查得南昌等府属<lb/>
南浦等肆拾驛拾貳遞運所額編夫馬工料船鋪過闗<lb/>
廪給等銀共壹拾萬零陸百伍拾伍兩伍錢玖分玖釐<lb/>
貳毫捌絲貳忽㭍微捌纎内驛𫝊項下編銀㭍萬叁千<lb/>
<pb n="KR2f0030_WYG_006-2b"/>
㭍百陸拾捌兩伍錢捌分㭍釐貳毫捌絲貳忽㭍微捌<lb/>
纎均徭項下編銀貳萬陸千捌百捌拾㭍兩零壹分貳<lb/>
釐向因差使浩煩以致供應艱苦自奉例清查之後冒<lb/>
濫裁革各驛遞應付較前所省數多除夫馬養瞻差役<lb/>
者工料全給查無扣存外原係徵銀在官臨期雇募并<lb/>
船鋪過闗廪糧每年共該銀伍萬壹千陸百貳拾㭍兩<lb/>
貳錢叁分壹釐壹絲今查未奉例以前萬厯元年正月<lb/>
起至叁年捌月止共支剰銀貳萬叁千陸百貳拾玖兩<lb/>
<pb n="KR2f0030_WYG_006-3a"/>
捌錢㭍分叁釐奉例以後萬厯叁年玖月起至伍年玖<lb/>
月止共支剰銀陸萬壹千陸百零叁兩㭍錢㭍釐總計<lb/>
節省巳過拾分之伍節省既多而編額如故似非與民<lb/>
休息之意若照節省之數而過為裁削倘或豐歉不常<lb/>
又非求為可繼之道今該本道遵奉本院案驗逐項裁<lb/>
酌船隻則查見在與停造之數以為減存鋪陳則分水<lb/>
站旱站之衝以為多寡水夫則計船而定撑駕之役闗<lb/>
廪則酌費而定經制之規偏累者曲與調停耗斁者稍<lb/>
<pb n="KR2f0030_WYG_006-3b"/>
為釐革共計驛𫝊項下減編銀貳萬肆千肆百捌拾壹<lb/>
兩玖錢肆分㭍釐零實編銀肆萬玖千貳百捌拾陸兩<lb/>
陸錢叁分玖釐零均徭項下減編銀叁千伍百貳拾㭍<lb/>
兩貳錢壹分貳釐實編銀貳萬叁千叁百伍拾玖兩捌<lb/>
錢貳項共減編銀貳萬捌千玖兩壹錢伍分玖釐零實<lb/>
編銀㭍萬貳千陸百肆拾陸兩肆錢叁分玖釐總計減<lb/>
編將及拾分之叁矣再據前項支剰餘銀比今議見編<lb/>
實數除敷壹年支用尚有贏餘但查支剰數内已徵在<lb/>
<pb n="KR2f0030_WYG_006-4a"/>
官銀肆萬玖千伍百玖拾玖兩叁錢未完民欠銀叁萬<lb/>
伍千陸百叁拾肆兩貳錢捌分若將未完之銀槩抵免<lb/>
𣲖之數恐逋負催徵不及驛遞供應難支不無官民交<lb/>
病今查驛𫝊項下見編實數正與在官餘銀相當合將<lb/>
萬厯陸年分驛𫝊項下站銀肆萬玖千貳百捌拾陸兩<lb/>
陸錢叁分玖釐零盡數免徵即以在官餘銀壹省通融<lb/>
裒益抵充支發係均徭項下銀貳萬叁千叁百伍拾玖<lb/>
兩捌錢仍行徵𣲖補足壹年支用萬厯㭍年以後通行<lb/>
<pb n="KR2f0030_WYG_006-4b"/>
查照今議減編數目每年徵𣲖銀㭍萬貳千陸百肆拾<lb/>
陸兩肆錢叁分玖釐零其萬厯元貳叁肆年未完餘銀<lb/>
分作叁年帯徵定限萬厯陸㭍捌年每年完銀壹萬壹<lb/>
千捌百㭍拾捌兩玖分零完不及數者照例查叅再照<lb/>
各驛遞駕船水夫向係編役平時閒曠坐領工食真為<lb/>
靡費今後各船止留船頭看守餘俱徵銀在官候奉差<lb/>
出水照依編定名數責令船頭雇募計程逺近給值日<lb/>
無常差銀得實用則今日之額雖減而將來之省必多<lb/>
<pb n="KR2f0030_WYG_006-5a"/>
俟以後年分各項支銷及水夫工食積有餘剰并追完<lb/>
前項年分拖欠餘銀約彀壹年支用再議免𣲖壹年庶<lb/>
民力既得寛紓而供應不至匱乏等因奉批據呈查覈<lb/>
明悉議處允當應存應減似可憑矣但干具奏不妨詳<lb/>
慎仰布政司㑹同該道再加斟酌呈奪并蒙巡按江西<lb/>
監察御史趙批據該道呈同前事蒙批布政司再查議<lb/>
詳報以憑具題繳奉此該本司左布政使劉繼文右布<lb/>
政使徐中行㑹同驛𫝊道副使王象坤逐加查覈各船<lb/>
<pb n="KR2f0030_WYG_006-5b"/>
隻鋪陳水夫闗廪各項應存應減數目及議將節年支<lb/>
剰見徵在庫銀兩抵作萬厯陸年驛𫝊項下應編之數<lb/>
未完民欠分作叁年帯徵與夫以後年分各項支剰銀<lb/>
兩并扣存水夫工食積有餘剰約彀壹年支用再議免<lb/>
𣲖壹年俱經該道斟酌停妥無容再議再照部文議將<lb/>
壹省站糧分别地方髙下以為減編之實縁本省各属<lb/>
科則不一合候臨編查照輕重減免又開須將各役貼<lb/>
差夫馬通行減免則本省原無此弊并開萬厯元年以<lb/>
<pb n="KR2f0030_WYG_006-6a"/>
前應蠲錢糧候委官查明之日分别侵欠呈奪等因到<lb/>
臣據此案照先准兵部咨前事該吏科給事中楊題本<lb/>
部覆奉欽依内欵開一查額設經費合候命下行文各<lb/>
撫按通將属驛夫馬支應數目逐項清查要見原額正<lb/>
數若干今減省若干應否量増及全復各若干叅酌停<lb/>
妥開具的數報部以憑覆請施行行間又准本部咨該<lb/>
巡撫保定都御史孫巡按御史賀會題為查處驛遞銀<lb/>
兩以昭聖恩以寛民力事本部覈議恭候命下移文撫<lb/>
<pb n="KR2f0030_WYG_006-6b"/>
按官督行該府暫將所議剰餘銀兩准作萬厯伍年支<lb/>
用本年免𣲖壹年以後照舊徵解但每於年終即行查<lb/>
筭支剰若干積至幾年約彀壹年支用有餘再議免𣲖<lb/>
壹年自是率以為常用寛民力其餘省府一體通行查<lb/>
議施行等因奉聖㫖畿輔驛遞疲敝至極該府銀兩既<lb/>
積有剰餘准免𣲖壹年以蘇民困各該驛遞衝疲地方<lb/>
都著照例查議行其餘依擬欽此欽遵行間又准本部<lb/>
咨該巡撫應天都御史宋題報奉例節省蘇松等各所<lb/>
<pb n="KR2f0030_WYG_006-7a"/>
属驛遞減編站銀縁由本部議開江南站船水手工食<lb/>
間有修理聽差動經嵗月止應船頭看守其餘水手工<lb/>
食不宜一槩濫支近據嘉興府呈詳撫按見行事例直<lb/>
差則全給壹年守候則量行半給凡有船隻處所似宜<lb/>
以此為凖等因題奉欽依俱移咨前來巳經備行該道<lb/>
查照清理續又准本部咨該巡撫保定都御史孟巡按<lb/>
御史劉題將河間府并天津叁衛萬厯肆年以前存積<lb/>
見在站銀抵充萬厯陸年分應徵之數免編壹年等因<lb/>
<pb n="KR2f0030_WYG_006-7b"/>
本部覆議得節奉明㫖軫念小民期霑減省之實恵無<lb/>
徒務節省之虚文凡在臣工各宜仰體朝廷恤民除蠧<lb/>
之至意深思公私經久之良圖據實議請方可均恵小<lb/>
民昭蘇站役若不覈節省之實不究徵𣲖之額不恤站<lb/>
役之累不慮後時之難而槩議壹年減編以將順徳意<lb/>
將至聖恩未溥站役偏累而將來必至經行阻難公私<lb/>
兼病矣今將定議查覈減免優恤事由開列條件題奉<lb/>
聖㫖減編驛𫝊原為寛恤小民這所議著各撫按官悉<lb/>
<pb n="KR2f0030_WYG_006-8a"/>
心查處務使民沾實恵毋事虚文欽此欽遵移咨前來<lb/>
又經督行該道悉心查處詳報續據議呈前因批行該<lb/>
司㑹同該道重覆斟酌呈奪去後今據前因該臣㑹同<lb/>
巡按江西監察御史趙看得驛遞錢糧皆民膏血向來<lb/>
勘合濫行以致應辦繁劇百姓塗炭極矣仰荷我皇上<lb/>
洞恤民艱屢賜嚴飭近年以來殊多節省然又慮臣等<lb/>
將順徳意過為剥削以致他日支應不及仍累小民復<lb/>
從部臣之請再行查議臣等有以仰見我皇上愛養黎<lb/>
<pb n="KR2f0030_WYG_006-8b"/>
元慎重立法之盛心矣臣等亦恐茍且塞責事難經久<lb/>
故多方體訪反覆查覈務求不負我皇上良法美意今<lb/>
據驛𫝊道副使王象坤查議布政司覆覈前來似為妥<lb/>
當計驛遞之衝僻以為支費之多寡固不全拘於舊額<lb/>
酌厯年之省數以為裁節之多寡亦非取則於壹年其<lb/>
永逺減編者乃於節省伍分之内而僅減其叁似可免<lb/>
他年之復𣲖其明年免編者乃即庫貯扣存之銀而取<lb/>
以支用亦不苦宿逋之難追量留看船之夫則棍徒無<lb/>
<pb n="KR2f0030_WYG_006-9a"/>
坐食之費帯徵拖欠之數則小民無重困之虞自兹江<lb/>
右壹省可嵗享減編叁分之利而積之肆年又可免編<lb/>
壹年矣臣等細加裒筭似應依擬但前項實編支應銀<lb/>
兩俱係量出為入少有逋負便致不敷合無容臣等於<lb/>
毎嵗終通將各属驛𫝊銀兩查筭如有拖欠悉照明例<lb/>
叅治其給由陞取等官俱要申呈驛𫝊道查無拖欠方<lb/>
許准行不得市恩容隠以致仍前玩愒其萬厯元年以<lb/>
前應蠲驛𫝊銀兩候布政司查覈明白分别侵欠數目<lb/>
<pb n="KR2f0030_WYG_006-9b"/>
至日另行具奏外今將各府属驛遞船鋪夫馬工料過<lb/>
闗廪糧每年額編并節年支剰及以後年分減編實編<lb/>
各縁由遵照乞省繁文以節浮費事例該臣衙門備造<lb/>
清冊咨部并摘簡明數目開坐具題伏望勅下該部再<lb/>
加查議如果臣等所言不謬將各驛𫝊事宜悉如該司<lb/>
道所議俯賜允行庶幾民困可以少甦而使節亦不至<lb/>
有滯矣<lb/>
　計開<lb/>
<pb n="KR2f0030_WYG_006-10a"/>
　　一南昌府属南浦武陽市汊吳城樵舍劒江鄔子<lb/>
　　　㭍驛南浦壹所額編銀壹萬捌千叁百肆拾兩<lb/>
　　　壹分貳釐節年支剰銀壹萬叁千玖拾㭍兩貳<lb/>
　　　錢玖分零今議減編銀伍千陸拾陸兩玖錢㭍<lb/>
　　　分貳釐實編銀壹萬叁千貳百㭍拾叁兩肆分<lb/>
　　一袁州府属秀江安仁貳驛額編銀貳千捌拾貳<lb/>
　　　兩節年支剰銀玖百伍兩捌分零今議減編銀<lb/>
　　　㭍百壹拾㭍兩伍錢陸分實編銀壹千叁百陸<lb/>
<pb n="KR2f0030_WYG_006-10b"/>
　　　拾肆兩肆錢肆分<lb/>
　　一臨江府属蕭灘羅溪金川玉峽肆驛清江壹所<lb/>
　　　額編銀捌千壹拾捌兩叁分節年支剰銀㭍千<lb/>
　　　玖百陸拾叁兩玖錢伍分零今議減編銀壹千<lb/>
　　　叁百肆兩貳錢叁分實編銀陸千㭍百壹拾叁<lb/>
　　　兩捌錢<lb/>
　　一吉安府属螺川白沙白下五雲皂口伍驛螺川<lb/>
　　　五雲貳所額編銀壹萬貳千捌百伍拾玖兩陸<lb/>
<pb n="KR2f0030_WYG_006-11a"/>
　　　錢陸分節年支剰銀壹萬貳千㭍百㭍拾捌兩<lb/>
　　　肆錢伍分零今議減編銀叁千伍百伍拾陸兩<lb/>
　　　玖錢捌分實編銀玖千叁百貳兩陸錢捌分<lb/>
　　一撫州府属孔家渡壹驛臨川壹所額編銀壹千<lb/>
　　　捌百貳拾捌兩捌錢節年支剰銀壹千貳百伍<lb/>
　　　拾叁兩壹錢捌分零今議減編銀肆百捌拾貳<lb/>
　　　兩捌錢實編銀壹千叁百肆拾陸兩<lb/>
　　一建昌府属旴江壹驛額編銀貳千叁百伍拾伍<lb/>
<pb n="KR2f0030_WYG_006-11b"/>
　　　兩捌錢節年支剰銀壹千伍百伍拾陸兩陸錢<lb/>
　　　壹分零今議減編銀玖百貳兩肆錢實編銀壹<lb/>
　　　千肆百伍拾叁兩肆錢<lb/>
　　一廣信府属葛陽懐玉葛溪薌溪鵝湖車盤陸驛<lb/>
　　　廣信薌溪貳所額編銀玖千陸百肆拾壹兩捌<lb/>
　　　釐貳毫節年支剰銀㭍千肆百肆拾陸兩陸錢<lb/>
　　　㭍分零今議減編銀貳千肆百陸拾兩捌錢肆<lb/>
　　　分捌釐實編銀㭍千壹百捌拾兩壹錢陸分貳<lb/>
<pb n="KR2f0030_WYG_006-12a"/>
　　　毫<lb/>
　　一饒州府属芝山紫雲龍津叁驛鄱陽壹所額編<lb/>
　　　銀㭍千伍百捌拾壹兩㭍錢陸分節年支剰銀<lb/>
　　　陸千捌百叁拾叁兩陸分今議減編銀壹千陸<lb/>
　　　百伍兩㭍錢陸分實編銀伍千玖百㭍拾陸兩<lb/>
　　一南康府属匡廬團山貳驛南康壹所額編銀肆<lb/>
　　　千貳百伍兩肆錢節年支剰銀叁千貳拾貳兩<lb/>
　　　玖錢貳分零今議減編銀壹千叁百伍拾捌兩<lb/>
<pb n="KR2f0030_WYG_006-12b"/>
　　　肆錢陸分實編銀貳千捌百肆拾陸兩玖錢肆<lb/>
　　　分<lb/>
　　一九江府属潯陽彭蠡龍城叁驛九江壹所額編<lb/>
　　　銀壹萬陸千壹百伍拾捌兩壹錢伍分㭍釐貳<lb/>
　　　毫捌絲節年支剰銀壹萬肆千壹百㭍拾兩貳<lb/>
　　　錢叁分零今議減編銀肆千㭍百壹拾㭍兩伍<lb/>
　　　錢貳分實編銀壹萬壹千肆百肆拾兩陸錢叁<lb/>
　　　分㭍釐貳毫捌絲<lb/>
<pb n="KR2f0030_WYG_006-13a"/>
　　一南安府属横浦南埜小溪九牛肆驛横浦壹所<lb/>
　　　額編銀壹萬貳百玖拾伍兩肆錢壹分貳釐壹<lb/>
　　　毫貳絲㭍忽節年支剰銀壹萬壹千玖百伍拾<lb/>
　　　陸兩叁錢壹分零今議減編銀叁千㭍百㭍拾<lb/>
　　　㭍兩伍錢貳分玖釐捌毫貳絲實編銀陸千伍<lb/>
　　　百壹拾㭍兩捌錢捌分貳釐叁毫㭍忽<lb/>
　　一贛州府属水西攸鎮貳驛水西壹所額編銀㭍<lb/>
　　　千貳百捌拾玖兩伍錢伍分玖釐陸毫㭍絲伍<lb/>
<pb n="KR2f0030_WYG_006-13b"/>
　　　忽㭍微捌纎節年支剰銀肆千貳百肆拾玖兩<lb/>
　　　捌錢叁分零今議減編銀貳千伍拾捌兩玖分<lb/>
　　　玖釐伍毫貳絲捌忽陸微捌纎實編銀伍千貳<lb/>
　　　百叁拾壹兩肆錢陸分壹毫肆絲㭍忽壹微<lb/>
　　　　以上各府属共<lb/>
　　額編銀壹拾萬陸百伍拾伍兩伍錢玖分玖釐貳<lb/>
　　　毫捌絲貳忽㭍微捌纎<lb/>
　　節年支剰已未完銀共捌萬伍千貳百叁拾叁兩<lb/>
<pb n="KR2f0030_WYG_006-14a"/>
　　　伍錢捌分<lb/>
　　今議減編銀貳萬捌千玖兩壹錢伍分玖釐叁毫<lb/>
　　　肆絲捌忽陸微捌纎<lb/>
　　實編銀㭍萬貳千陸百肆拾陸兩肆錢叁分玖釐<lb/>
　　　零<lb/>
該兵部覆奉聖㫖該省處置驛𫝊減編免編事宜極為<lb/>
停妥潘季馴趙燿實心愛民能奉行朝廷徳意著吏部<lb/>
紀録擢用所奏都依擬其拖欠帶徵分數准盡行蠲免<lb/>
<pb n="KR2f0030_WYG_006-14b"/>
以甦民困<lb/>
　　慎選縣令疏<lb/>
題為慎選縣令速賜銓補以安民生事據江西布政使<lb/>
司呈奉臣牌開近報各縣正官行取陞任事故等項員<lb/>
缺數多民社重寄不可缺人作速開報仍將地方繁簡<lb/>
難易逐一分别以憑具奏等因依奉查得近報新建縣<lb/>
知縣詹沂豐城縣知縣顧九思髙安縣知縣王煥新喻<lb/>
縣知縣李大吉金谿縣知縣唐本堯俱奉行取進賢縣<lb/>
<pb n="KR2f0030_WYG_006-15a"/>
知縣俞嘉言萬載縣知縣徐一唯廬陵縣知縣方肯堂<lb/>
俱陞任東鄉縣知縣劉朝鳴廣昌縣知縣林廷讃俱丁<lb/>
憂及查浮梁縣知縣李際春向因地方失事論降武寜<lb/>
縣知縣胡東陽龍泉縣知縣鍾沛言永豐縣知縣陸充<lb/>
齡安仁縣知縣顧應龍徳化縣知縣馮頴瑞昌縣知縣<lb/>
張燦俱先經考察論劾去任各員缺俱未銓補等因及<lb/>
將各縣繁簡難易分别具呈到臣據此案照先為前事<lb/>
該臣行司查報去後今據前因臣竊惟安民莫先于縣<lb/>
<pb n="KR2f0030_WYG_006-15b"/>
令而致治尤在乎得人然地有難易民有醇澆不易民<lb/>
而治不擇地而施此可責之於偉器通才而非所以語<lb/>
中人也近准吏部咨為懇乞聖明俯念東南重鎮申飭<lb/>
臺憲職掌慎用郡邑倅令以肅法紀以安地方事該本<lb/>
部覆南贑都御史江題節奉聖㫖這分别地方繁簡以<lb/>
為考覈陞遷等則原係祖宗舊規在今日尤為要務依<lb/>
擬行各撫按官著即便分欵註擬明確開報你部裏還<lb/>
再加斟酌題請施行其繁簡有消長不一的亦令隨時<lb/>
<pb n="KR2f0030_WYG_006-16a"/>
開報還遵照近㫖立限與他欽此欽遵除即行該司道<lb/>
查報外臣有以仰見我皇上首重郡縣慎用人才盛心<lb/>
矣然因地考人固當較量於成功之日而随才授任尤<lb/>
宜斟酌於未官之先江西地方向稱多事盜賊之出沒<lb/>
無常防禦不可少懈錢糧之逋負頗積徵輸務須及期<lb/>
較之他省正官尤難久缺所據該司開報缺官縣分内<lb/>
新建豐城髙安新喻金谿進賢廬陵浮梁捌縣非衝即<lb/>
繁向係甲科註選仍乞照舊推補龍泉廣昌瑞昌東鄉<lb/>
<pb n="KR2f0030_WYG_006-16b"/>
安仁伍縣近稱寜謐不敢括瀆俱望早賜選除勒限赴<lb/>
任至如武寜萬載貳縣與寜州萬山聨絡地險民頑素<lb/>
稱盜藪近雖分設營哨地方頗安而隄防撫捕之責全<lb/>
在有司吉永豐係財賦之地徳化縣當水陸之衝以上<lb/>
肆縣臣以為非甲科不可而司銓者每以甲科數少分<lb/>
布不及輒復求之舉貢舉貢之間豈敢盡謂其無人哉<lb/>
但精力疲於累試之餘志向靡於資格之限以昏庸之<lb/>
姿處凋敝之地才弱者恒多廢事途窮者每至失已其<lb/>
<pb n="KR2f0030_WYG_006-17a"/>
能自㧞於等夷者拾壹耳甲科之向進未艾自愛者固<lb/>
多而其威令易行成功者必倍間有甘心於暴棄者亦<lb/>
拾壹耳况人情趨向炎凉異形見甲科則赫然憚見舉<lb/>
貢則泄然弛而在凋敝之民其情狀又有不可言者方<lb/>
今夏秋之間正當新科進士推選之期故臣敢及時陳<lb/>
乞伏望勅下該部再加查議如果臣言不謬將前武萬<lb/>
等肆縣正官俱於新科進士内推補如已經選除舉貢<lb/>
仍為更調轉移新建等捌縣龍泉等伍縣亦乞早賜除<lb/>
<pb n="KR2f0030_WYG_006-17b"/>
補前來供職庶分理得人而治功自起撫字不失而凋<lb/>
瘵可蘇矣其餘難治縣分尚多但皆見有知縣容臣徐<lb/>
觀其政另行查議<lb/>
　　更調縣令疏<lb/>
題為議處衝僻地方更移縣令官員以飭吏治以安民<lb/>
生事據江西布按二司守巡嶺北道右叅政侯于趙副<lb/>
使向程呈詳奉臣牌行照得寜都南康二縣俱為山邑<lb/>
向稱難治近聞見任知縣徐廷棟許楩各操守雖無疵<lb/>
<pb n="KR2f0030_WYG_006-18a"/>
議才力似覺不支相應慎選賢能就近更調庶於政務<lb/>
有濟備仰二道即將二縣各官查照議處南贛属縣内<lb/>
何人堪以調充如貳府属縣查無易於二縣者不妨另<lb/>
行作何議處其徐廷棟許楩應合改調何縣逐一查議<lb/>
停妥具由通詳以憑㑹議施行并奉南贛軍門牌同前<lb/>
事仰二道即將南贛二府所属知縣員内逐一查訪才<lb/>
守俱優堪任煩劇者二員酌擬某應調改寜都某應調<lb/>
改南康其知縣徐廷棟許楩就移補前項員缺務在更<lb/>
<pb n="KR2f0030_WYG_006-18b"/>
調得宜地方有頼具由通詳以憑會題施行依奉行據<lb/>
贛州府申稱查得本府所属龍南縣知縣王繼孝才守<lb/>
俱優堪治煩劇應調改寜都縣但照本官歴任叁年玆<lb/>
當考滿相應量加服俸以勵後效寜都見任知縣徐廷<lb/>
棟性資温厚㢘静寡欲但刁頑之地委非所宜合無移<lb/>
補龍南又據南安府申稱查得本府所属南康縣當水<lb/>
陸之衝最號煩難而崇義縣僻在萬山之中民稍殷而<lb/>
事甚簡今南康知縣許楩守固未玷而才誠歉於理煩<lb/>
<pb n="KR2f0030_WYG_006-19a"/>
崇義縣知縣鄧璿操持既慎經理素優若使互相調用<lb/>
誠得其宜等因各備申到道該二道㑹看得南贛二府<lb/>
属縣惟寜都甚煩南康極衝均之民俗黠悍錢糧逋負<lb/>
必得才力優裕者方稱其任今寜都縣知縣徐廷棟南<lb/>
康縣知縣許楩守雖無議才果未逮以領二縣委属未<lb/>
宜龍南知縣王繼孝崇義知縣鄧璿才堪剸劇器可投<lb/>
艱各治本邑俱有餘力據議寜都以龍南知縣王繼孝<lb/>
南康以崇義知縣鄧璿各調任委為得人及查龍南崇<lb/>
<pb n="KR2f0030_WYG_006-19b"/>
義蕞爾小邑僻在壹隅事簡訟稀頗稱易治就以徐廷<lb/>
棟補龍南許楩補崇義各缺似亦妥當合無呈乞早為<lb/>
題請庶為地擇官不因人廢事二縣或可登諸理矣等<lb/>
因到臣據此案照先為前事已經備行二道㑹議通詳<lb/>
去後今據議呈前來維時巡按江西監察御史趙未任<lb/>
該臣㑹同巡撫南贛右副都御史江議照為地貴在得<lb/>
人量才斯可稱職茍以拘攣尋常之才冐當衝繁刁悍<lb/>
之區不早及時為之更置則非惟官其邑者終無以全<lb/>
<pb n="KR2f0030_WYG_006-20a"/>
器使而政事之隳廢日甚錢糧之逋負愈滋後來將更<lb/>
難於為理其於吏治民生所係非淺鮮也今贛州府寜<lb/>
都縣知縣徐廷棟南安府南康縣知縣許楩服官以來<lb/>
案鮮完牘邑多積逋雖其所守尚未有玷而領此鉅縣<lb/>
實非所堪龍南縣知縣王繼孝崇義縣知縣鄧璿操履<lb/>
介潔既足黙戢乎姦頑而才識優長尤堪剸理乎衝劇<lb/>
所據該道府查議以王繼孝調寜都縣以鄧璿調南康<lb/>
縣其龍南崇義員缺即以徐廷棟許楩補之授任必求<lb/>
<pb n="KR2f0030_WYG_006-20b"/>
其稱煩簡各量其才臣等再三博訪委各得宜是誠南<lb/>
贛今日之急務不容不亟為議處者也如蒙俞允乞勅<lb/>
該部再加查議如果臣等所言不謬將龍南縣知縣王<lb/>
繼孝崇義縣知縣鄧璿與寜都縣知縣徐廷棟南康縣<lb/>
知縣許楩各照擬更調則人才有得於器使而劇邑可<lb/>
望其登理矣再照寜都南康二縣弊習相沿為日已久<lb/>
調賢以充其任固為得矣然非量加優異久任而責其<lb/>
成則亦無以為任事者之勸臻政治化成之效也知縣<lb/>
<pb n="KR2f0030_WYG_006-21a"/>
王繼孝見任龍南已滿叁年乞恩特從優處加授以五<lb/>
品服俸與鄧璿各久於其職責以殫心振刷用收起弊<lb/>
維風之功其鄧璿滿考之日亦容臣等照例題請庶才<lb/>
者得畢其能而感激圖報將益奮其任事之心政事日<lb/>
見其修舉民庶日底於康阜矣<lb/>
　　清查回青招由疏<lb/>
題為急缺上用各様瓷器事據江西布政使司呈詳壹<lb/>
問得壹名馬志大年叁拾伍嵗河南開封府陳州項城<lb/>
<pb n="KR2f0030_WYG_006-21b"/>
縣人由吏員見任江西布政司廣濟庫太使狀招嘉靖<lb/>
肆拾壹年間在官文堯不合投充本庫書手經管一應<lb/>
收支巻簿瞞官作弊向未事露嘉靖肆拾伍年叁月内<lb/>
蒙工部照㑹本司燒造瓷器咨呈本部請發回青壹千<lb/>
斤差舍人盧錦齎解到司除將㭍百斤發饒州府瓷器<lb/>
厰委官收用外餘青叁百斤貯庫隆慶伍年捌月内本<lb/>
司又奉文燒造將前餘青内支貳百斤解厰收用餘青<lb/>
壹百斤在庫又因缺青接用咨呈本部請發回青㭍百<lb/>
<pb n="KR2f0030_WYG_006-22a"/>
斤差千户馮綱齎解到司連前支剰共青捌百斤貯庫<lb/>
本月拾陸等日陸續支青肆百斤解厰交用訖隆慶陸<lb/>
年伍月貳拾貳日又支青貳百壹拾斤發厰接濟止存<lb/>
青壹百玖拾斤在司俱係文堯經手登記數日役滿未<lb/>
到攅典陳以通承行在官庫子凃秀羅祖陳奉周栢看<lb/>
守明知回青貴重之物自合禀官收入銀庫如法安置<lb/>
造入交<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>冊内稽查為當各就不合擡入銅錢庫内收<lb/>
貯本年捌月内奉詔停止燒造随該管厰委官九江府<lb/>
<pb n="KR2f0030_WYG_006-22b"/>
同知洪一夔將前發回青貳百壹拾斤解回本司貯收<lb/>
銀庫連前共該實在餘青肆百斤萬厯貳年貳月内蒙<lb/>
巡按御史燕行司查將前數呈院報部訖本年叁月内<lb/>
因雨連綿錢庫墻垣倒塌以致原貯回青壹百玖拾斤<lb/>
壓埋在下比文堯與陳以通及去任庫官王之屏各不<lb/>
合不行禀明修理盤檢陳以通役滿回家訖萬厯叁年<lb/>
捌月内奉巡撫都御史楊議行錢法蒙司令文堯與王<lb/>
之屏及今役滿在官攅典曽鎮輔督押凃秀等到庫盤<lb/>
<pb n="KR2f0030_WYG_006-23a"/>
錢發用因見回青壓埋在地凃秀等止將成塊青揀出<lb/>
用桶裝盛仍貯錢庫其餘散碎俱溷在土渣内比文堯<lb/>
與凃秀等各不合不照原數檢足秤收王之屏曽鎮輔<lb/>
各亦不合不行覺查萬厯伍年叁月初玖日志大到任<lb/>
管事本月内本司奉文燒造至貳拾伍日蒙司署印叅<lb/>
政盧仲佃行庫要將回青查發該厰令文堯查數間凃<lb/>
秀羅祖陳奉周栢思得錢庫檢出青斤收貯既久未經<lb/>
秤驗造入交盤冊内及見志大新任與在官攅典楊相<lb/>
<pb n="KR2f0030_WYG_006-23b"/>
撥叅未久不知首尾要得買匿乗機侵盜各又不合共<lb/>
將銀陸兩伍錢送與文堯又不合故違司衙門書筭久<lb/>
戀衙門事發有顯跡情重者民發附近充軍事例枉法<lb/>
接受入已就將錢庫收貯回青隠匿不報希圖日後侵<lb/>
分止將該厰轉回收貯銀庫青貳百壹拾斤開具揭帖<lb/>
志大與楊相各亦不合不行查明據憑文堯開揭送堂<lb/>
陸續支發該厰聽用訖比因叅政盧仲佃陞任缺官署<lb/>
印通呈詳允咨行本司叅議王問臣於肆月初肆日到<lb/>
<pb n="KR2f0030_WYG_006-24a"/>
任暫署印務查得青斤僅供目前頭運之用責令造作<lb/>
科吏書查數具稿咨呈係在官吏計成密書手宫隆承<lb/>
行各不合不行細查文巻的數遂憑本庫前報數目於<lb/>
本月初陸日具稿送堂判案至初拾日給文批差承差<lb/>
李福咨呈本部随蒙查得先該巡按御史燕原呈餘剰<lb/>
回青肆百斤見貯司庫今開止存貳百壹拾斤先今開<lb/>
報數目不一題奉欽依咨行巡撫都御史潘備案行司<lb/>
通提查究將文堯查審又不合不行從實供報致蒙吊<lb/>
<pb n="KR2f0030_WYG_006-24b"/>
取節年收放回青底簿查出前青壹百玖拾斤原貯銅<lb/>
錢庫内随蒙親詣查閲委存壹桶在庫當即秤兊共計<lb/>
壹百㭍拾捌斤拾叁兩尚該餘青壹拾壹斤叁兩溷在<lb/>
土渣未經淘洗文堯凃秀等各又不合不行明白聲説<lb/>
随蒙行委南昌縣知縣李得祐理問所理問石世安㑹<lb/>
審文堯凃秀等各又不合隠下買求受贓實情不行供<lb/>
出問擬文堯凃秀羅祖陳奉周栢安置不如法通減貳<lb/>
等徒罪志大與楊相計成密曽鎮輔宫隆各不應減等<lb/>
<pb n="KR2f0030_WYG_006-25a"/>
杖罪具招呈司轉詳本院奉批據招尚多未究回青係<lb/>
殊方難得之物不以收入銀庫各役已懐圖便侵盜之<lb/>
心及至行查匿不以報其情狀益露矣據云庫屋倒塌<lb/>
要見是何年月揀尋秤兊又不即將檢足恐亦遮飾之<lb/>
詞不足憑也計成密等不查巻案信憑該庫文移中間<lb/>
似有通同情弊仰司再審明確具招解院以憑覆審實<lb/>
在回青仰行劉布政㑹同徐布政逐一淘洗潔浄躬親<lb/>
秤驗具數并結報查蒙本司左布政使劉繼文右布政<lb/>
<pb n="KR2f0030_WYG_006-25b"/>
使徐中行親詣錢庫督令本司經厯陳汶理問丁汝翼<lb/>
南昌縣典史童艮押同庫子將前青逐一盤檢尤恐辯<lb/>
驗不真復拘景徳鎮官厰淘青匠在官方創捌用吸青<lb/>
磁石於土渣内細加磨揀吸出回青壹拾壹斤叁兩連<lb/>
前㨂出共足壹百玖拾斤之數收庫聽用具結繳報又<lb/>
蒙行委知縣李得祐理問石世安將志大等㑹審文堯<lb/>
凃秀等各又不合仍前隠情不供止認失於如法安置<lb/>
照依原擬徒杖具招呈司連人呈解本院覆審奉批據<lb/>
<pb n="KR2f0030_WYG_006-26a"/>
招回青俱在似與安置不如法致有損壊律文欠合及<lb/>
審文堯等俱係積年戀庫人役擬徒未盡其辜仰司再<lb/>
議詳奪蒙司仍行理問石世安㑹同南昌縣知縣李得<lb/>
祐吊取志大等重覆鞫審文堯方纔供認違例受贓匿<lb/>
數不報凃秀等用財買匿希圖侵分等情致蒙看得文<lb/>
堯經管收支凃秀等役専看守始以漫置錢庫各犯委<lb/>
有圖便侵盜之心繼而用財買求匿數不報則其姦欺<lb/>
情狀可見青雖見在罪則難逭引擬遣配方為盡法計<lb/>
<pb n="KR2f0030_WYG_006-26b"/>
成密楊相曽鎮輔宫隆俱有主典承行之責不但失於<lb/>
覺察尤属怠玩俱應問革以示懲戒馬志大委係新任<lb/>
相應擬罪還職將志大等取問罪犯外結得每銀壹兩<lb/>
值鈔捌拾貫招結是實壹議得馬志大等所犯文堯除<lb/>
違制與凃秀等俱除不應各罪不坐外文堯合依受財<lb/>
枉法者無禄人壹百貳拾貫之上罪止律絞係雜犯准<lb/>
徒伍年凃秀羅祖陳奉周栢俱依有事以財行求得枉<lb/>
法者計所與財坐贓論伍百貫之上罪止律各杖壹百<lb/>
<pb n="KR2f0030_WYG_006-27a"/>
徒叁年馬志大計成宻楊相曽鎮輔宫隆俱依不應得<lb/>
為而為之事理重者律各杖捌拾馬志大等有大誥與<lb/>
文堯俱遇䝉恩例通減貳等文堯減去壹年止徒肆年<lb/>
凃秀等肆名各杖捌拾徒貳年馬志大等伍名各杖陸<lb/>
拾馬志大係官計成宻楊相曽鎮輔俱吏各照例納米<lb/>
宫隆係書手審稍有力折納工價凃秀等肆名係庫子<lb/>
俱無力查照近例發該縣收管做工文堯免徒定發附<lb/>
近衛所充軍終身拘僉妻解發遣招達兵部知㑹馬志<lb/>
<pb n="KR2f0030_WYG_006-27b"/>
大等各贖完日查發馬志大還職計成宻楊相曽鎮輔<lb/>
革役宫隆凃秀羅祖陳奉周栢俱革退照出文堯枉法<lb/>
接受凃秀等贓銀陸兩伍錢係彼此俱罪之贓合入官<lb/>
原隠匿未報回青壹百玖拾斤招稱先後檢淘已足原<lb/>
數候燒造支用通取庫收收管繳計成密楊相曽鎮輔<lb/>
吏劄塗抹附巻合問未到陳以通王之屏另行提結具<lb/>
招到臣據此案照萬厯伍年陸月初捌日准工部咨該<lb/>
本部題據江西布政司咨呈前事該本部看得該司呈<lb/>
<pb n="KR2f0030_WYG_006-28a"/>
請乞要倍加給發回青以備急用一節為照回回青料<lb/>
貢自外夷藏之内庫乃貴重之物原非民間所有既查<lb/>
上年巡按御史燕呈稱餘剰回青肆百斤見貯司庫今<lb/>
據該司呈稱止餘貳百壹拾斤先今開報數目不一係<lb/>
干錢糧相應查究所據該司今請回青事在𦂳用相應<lb/>
酌給恭候命下本部移文内承運庫揀選回回青捌百<lb/>
斤領出裝箱封固差官齎付江西布政司交割連前餘<lb/>
存回青收貯嚴密聽候該厰委官親行支領監放應用<lb/>
<pb n="KR2f0030_WYG_006-28b"/>
仍備查原存回青肆百斤縁何今開止存貳百壹拾斤<lb/>
務查的確改正如有情弊徑自究問以後凡遇運解瓷<lb/>
器到京仍要查筭某項某器該用回青若干共器若干<lb/>
共用過回青若干明白造冊繳報查考等因題奉聖㫖<lb/>
是這青斤支剰不明著撫按官即便查明具奏欽此欽<lb/>
遵除差武功中衛千户李鐸齎送回青該布政司交割<lb/>
外合咨查照施行等因到臣随經備行該司一面遵照<lb/>
原行酌量秤發督令委官嚴加驗放以後凡遇運解瓷<lb/>
<pb n="KR2f0030_WYG_006-29a"/>
器到京仍要逐件查筭用過青料總散數目造冊報部<lb/>
查考并究舊剰青數有無侵盜情弊招詳及節經駁查<lb/>
去後今據前因除先報回青已行左布政使劉繼文右<lb/>
布政使徐中行躬親秤驗具結報臣委足原數臣又復<lb/>
經吊取人巻逐一研審外該臣看得文堯等戀庫多年<lb/>
狡詐百出慢藏錢庫已有圖便之心隠匿回文益露扣<lb/>
侵之狀論青雖未入已原情實有可疑坐贓遣配更復<lb/>
何辭計成宻楊相曽鎮輔宫隆俱係承行吏書自宜查<lb/>
<pb n="KR2f0030_WYG_006-29b"/>
覈明實雖無通同之弊難逭玩愒之愆擬杖似輕允宜<lb/>
黜革馬志大到任甫及浹旬原情尚可末減再照原任<lb/>
左叅政今陞雲南按察使盧仲佃右叅議王問臣各有<lb/>
署理之責俱乏秤查之明但因司官之署代無常以致<lb/>
案牘之倉皇易舛仲佃未及呈部遽以擢行問臣署僅<lb/>
越辰輙從成案俱非原經首尾之官罔知支剰多寡之<lb/>
數合無姑從矜貸惟復量加罰治除批行該司將馬志<lb/>
大等監覊㳟候題請至日施行外伏乞勅下該部再加<lb/>
<pb n="KR2f0030_WYG_006-30a"/>
議覆如果原擬允當將各犯查照遣配發落盧仲佃王<lb/>
問臣擬議上裁<lb/>
　　考覈守令疏<lb/>
題為遵例考覈給由正官事據江西布政使司呈詳奉<lb/>
臣批據九江府申詳本府知府李得陽年叁拾玖嵗直<lb/>
𨽻廣徳州人由進士除授浙江金華府蘭谿縣知縣陞<lb/>
南京户部雲南司主事考滿赴部陞本部江西司署郎<lb/>
中事主事改南京吏部稽勲司署郎中事主事遇蒙恩<lb/>
<pb n="KR2f0030_WYG_006-30b"/>
例實授本司郎中陞今職萬厯貳年陸月拾壹日到任<lb/>
扣該萬厯伍年伍月初拾日止連閏實厯俸叁拾陸箇<lb/>
月任滿例應給由廣信府鉛山縣申詳本縣知縣陸夢<lb/>
熊年肆拾壹嵗浙江紹興府餘姚縣人由進士除授福<lb/>
建建寜府建安縣知縣調今職撫州府宜黄縣申詳本<lb/>
縣知縣廖希元年叁拾陸嵗湖廣衡州府桂陽州藍山<lb/>
縣人由進士除授直𨽻徽州府祁門縣知縣調今職俱<lb/>
於萬厯貳年肆月貳拾陸日到任除前任厯俸不計外<lb/>
<pb n="KR2f0030_WYG_006-31a"/>
扣該萬厯伍年叁月貳拾伍日止各連閏實厯俸叁拾<lb/>
陸箇月叁年任滿例應給由等因俱奉批仰布政司查<lb/>
報依奉行據該府縣查得各官任内經管接管督徵過<lb/>
各年一應錢糧俱已完解納獲批單附巻並無粘帶未<lb/>
完違礙縁由并送各官到司合就呈乞照例考覈題請<lb/>
等因到臣據此巻查先准吏部咨為酌議考課之法以<lb/>
肅吏治事内開今後府州縣正官給由免其赴京聽撫<lb/>
按官從公考覈賢否具奏先令就彼復職管事牌冊差<lb/>
<pb n="KR2f0030_WYG_006-31b"/>
人齎繳其稱職經薦應得誥勅照例請給其平常不稱<lb/>
職者部院㑹同酌處等因題奉欽依移咨前來通行遵<lb/>
照外續據該府縣申詳前事就經批司查報去後今據<lb/>
前因該臣㑹同巡按江西監察御史趙考覈得九江府<lb/>
知府李得陽地當吳楚之阨闗簡卒繕船而跳梁之謀<lb/>
自寢郡連江湖之總滙築隄樹障而胥溺之患已祛鉛<lb/>
山縣知縣陸夢熊居官必勤必慎而施為若駕輕車御<lb/>
民有法有恩而守已常堅介石宜黄縣知縣廖希元事<lb/>
<pb n="KR2f0030_WYG_006-32a"/>
純於再試之後清戎覈賦而逺邇頌其精明守定於久<lb/>
任之餘釐費賑饑而閭閻戴其撫字各官既經叁年任<lb/>
滿俱應給由但見奉明例正官免其赴京除令各官照<lb/>
舊支俸管事外伏乞勅下吏部再加查議如果臣等所<lb/>
言不謬行令各官造完牌冊徑自差人齎繳赴部覆覈<lb/>
施行<lb/>
　　遵照條編站銀疏<lb/>
題為審編驛𫝊事據江西布政使司呈奉臣牌催驛𫝊<lb/>
<pb n="KR2f0030_WYG_006-32b"/>
夫差文冊繳報等因奉此案照萬厯叁年捌月初壹日<lb/>
奉前巡撫江西右副都御史楊案驗准兵部咨該本部<lb/>
題車駕清吏司案呈查得先該本部奏准天下驛遞夫<lb/>
役拾年壹次審編自嘉靖肆拾肆年計今萬厯叁年又<lb/>
及拾年之期例該審編合候命下本部通行浙江等處<lb/>
并南北直𨽻府州有巡撫處行巡撫無巡撫處行巡按<lb/>
御史各委官親厯州縣將原編各驛遞夫役文册吊取<lb/>
到官逐一磨勘原額舊數若干消乏若干明白酌量某<lb/>
<pb n="KR2f0030_WYG_006-33a"/>
人丁糧相應某人丁糧消乏某人堪以作正某人堪以<lb/>
作貼應編者編應替者替務要審勘明白以近就近從<lb/>
公編造不許賣富差貧致民嗟怨審編之際里書作弊<lb/>
最為害人須要用心稽察承委官員如有怠慢悞事及<lb/>
審編不公人情不便悉聽撫按衙門應提問者提問應<lb/>
叅奏者叅奏審編完畢將編僉過夫役姓名置造過馬<lb/>
驢船車數目造冊奏繳清冊送部查考等因題奉欽依<lb/>
移咨前來案行本司查照施行并蒙巡按江西監察御<lb/>
<pb n="KR2f0030_WYG_006-33b"/>
史張案驗同前事俱依奉行間該本司查得驛𫝊夫差<lb/>
隆慶肆年捌月内奉前巡撫江西右副都御史劉案驗<lb/>
准户部咨為酌議差役事該本院題内開本省應編兩<lb/>
京㑹同館并山東保定等處馬價地方隔越有司不肯<lb/>
一體追徵以致經年逋負不得以時起解濟用水馬等<lb/>
役則又編頭户貼户以數拾户而朋為壹役募役則給<lb/>
由帖取討工食窮鄉下邑之民不能抗城市積年之勢<lb/>
户户被擾雞犬不寜其害尤甚臣愚擬將各項差役逐<lb/>
<pb n="KR2f0030_WYG_006-34a"/>
一校量通計壹嵗用銀若干止照丁糧編𣲖開載各户<lb/>
由帖立限徵收在官分項解給往年編某為某役某為<lb/>
頭户某為貼户今一切革之其銀一完則終嵗無追呼<lb/>
之擾而四民各安其業等因本部覆奉欽依通行遵照<lb/>
今奉前項部文相應請詳查照委官審編或遵見行條<lb/>
編徵銀解給等因具由通詳随奉前任都御史楊巡按<lb/>
御史張批照見行條編事理造報依奉今将所属州縣<lb/>
各應編驛𫝊夫馬價銀總散數目備造文冊見在合就<lb/>
<pb n="KR2f0030_WYG_006-34b"/>
呈報等因到臣據此該臣㑹同巡按江西監察御史趙<lb/>
看得驛𫝊夫役舊係拾年壹次審編其編𣲖則有頭户<lb/>
貼户之異其承役則有親當募當之殊里胥易於為姦<lb/>
州縣難於稽覈誠有如部文所云者先該都御史劉酌<lb/>
議題請該部覆奉欽依每州縣止照通邑丁糧均𣲖徵<lb/>
銀在官分項解給一向遵行官民兩便似應照舊徵銀<lb/>
不必重覆編審及照見奉明㫖清查驛遞嚴革冒濫支<lb/>
應銀兩自可減省該臣等已行驛𫝊道督行各府委官<lb/>
<pb n="KR2f0030_WYG_006-35a"/>
著實清查務從節省見在查明另疏題報再照條編之<lb/>
法固為簡便而拖欠之弊難保必無近該兵部題覆福<lb/>
建都御史劉具題催徵站銀事例通行遵照在巻合無<lb/>
容臣等查照遵行責成驛𫝊該道督行各府州縣將所<lb/>
編驛遞站銀及協濟銀兩上緊徵完依期解給如有拖<lb/>
欠容臣等即照京邊錢糧事例將各掌印及經管佐貳<lb/>
等官分别叅奏降罰庶站銀不致逋負而驛遞可免困<lb/>
累矣<lb/>
<pb n="KR2f0030_WYG_006-35b"/>
　　鄉兵擒斬刼賊功次兼請申嚴保甲疏<lb/>
題為明火刼殺事據守巡湖西道右叅政陶幼學副使<lb/>
吳從憲呈詳壹問得壹名艾錦叁年叁拾嵗吉安府永<lb/>
豐縣人狀招有陣殺賊首朱子明原籍南直𨽻人先年<lb/>
恩到見獲王春元為男係徐州人朱子明能造首飾積<lb/>
慣彈唱與同王春元前來江西地方凑遇錦叁與見獲<lb/>
艾燕壹楊慶捌陳聰貳張忠叁陳學用未獲艾順拾徐<lb/>
南樓王明貳即王南湖劉前園王純玖李明㭍艾鼎壹<lb/>
<pb n="KR2f0030_WYG_006-36a"/>
劉兩峯江孝仔同陣獲殺死毛乞肆毛乞陸艾茂伍徐<lb/>
興玖艾興㭍傅興㭍張進相艾東宰艾興玖艾錫叁艾<lb/>
燕叁艾順㭍艾順伍王春貳王寅壹劉志陸劉申壹劉<lb/>
聰貳陳聰肆劉甫叁艾和捌張匡伍俞文貳畢受壹范<lb/>
隆貳王春肆樂安縣住蘆溪坳叁人鬼名和尚張飛南<lb/>
山并失記姓名壹拾陸名各以打造首飾木鐵泥水等<lb/>
匠生理萬厯伍年不等月日往來廬陵縣致仕鄉宦副<lb/>
使楊儲家傭工透知本家門路及積有金銀首飾酒器<lb/>
<pb n="KR2f0030_WYG_006-36b"/>
銀兩要得夥刼窺伺日久因守巡道轉奉撫按衙門案<lb/>
驗申飭保甲嚴謹未敢舉發至捌月不等日朱子明對<lb/>
衆説稱本宦家居離府玖拾餘里幽僻易為聚刼就為<lb/>
首糾合錦叁楊慶捌王春元艾燕壹陳聰貳張忠叁陳<lb/>
學用并艾順拾徐南樓王南湖劉前園王純玖李明㭍<lb/>
艾鼎壹劉兩峯江孝仔各不合夥同毛乞肆等共陸拾<lb/>
貳人約於閏捌月初壹日晚到地名桐江松山偏僻處<lb/>
所㑹集砍竹為鎗彼因一時烏合人心不齊延至伍更<lb/>
<pb n="KR2f0030_WYG_006-37a"/>
時分方到楊鄉宦門首撞開大門明火放銃呐喊入屋<lb/>
驚散男婦搜刼財物將箱籠擡桌等件用刀砍碎及將<lb/>
本宦不在官男監生楊應禄文引扯碎丢棄在地當有<lb/>
已被殺死義男奉竒喊呌驚醒四鄰該都保甲鳴鑼頃<lb/>
刻遂集鄉兵羅興龍欽龍曹榮羅家隆周受岳郭文清<lb/>
欽鳯鍾福劉懐清懐潮鄒受拾莊貫壹觀貴劉守奉彭<lb/>
清松周蘭貳等并本宦家丁楊勤華勤貴及奉竒等叁<lb/>
千餘人各執器械圍住房屋奉竒奮勇當先執鎗突入<lb/>
<pb n="KR2f0030_WYG_006-37b"/>
與賊對敵彼錦叁與楊慶捌王春元艾燕壹陳聰貳張<lb/>
忠叁陳學用艾順拾等各又不合與朱子明毛乞肆等<lb/>
故違强盜殺傷人梟首示衆事例就將奉竒用竹鎗戳<lb/>
死砍頭懸掛牌坊上随將刼得金銀首飾銀兩分收藏<lb/>
繫腰間潰圍突出羅興龍欽龍曹榮等奮勇將賊首朱<lb/>
子明及夥賊共叁拾陸名俱殺死又沿途趕殺壹拾名<lb/>
并生擒楊慶捌壹名鄉兵曹榮羅家隆周受岳郭文清<lb/>
亦被各賊鎗傷手額等處彼錦叁與王春元艾燕壹陳<lb/>
<pb n="KR2f0030_WYG_006-38a"/>
聰貳張忠叁陳學用等俱各棄贓逃走鄉兵當拾得各<lb/>
賊丢棄刼分金銀首飾盤盞銀錢器皿段疋等件共值<lb/>
銀叁百餘兩并前扯碎文引俱付本宦收回訖又拾得<lb/>
遺下見獲雨傘拾陸把布袋捌條有今不在官里長楊<lb/>
燦楊應初同廬陵縣捕兵人等將楊慶捌及衆賊遺下<lb/>
見獲腰刀壹把竹鎗壹根為旗紅布被壹床小布袋壹<lb/>
件俱解赴本縣巡捕主簿唐繼元揭報本府巡捕通判<lb/>
張明化随報分巡道副使吳從憲著令各官差兵緝捕<lb/>
<pb n="KR2f0030_WYG_006-38b"/>
間本宦令不在官楊貴備情赴分巡道告准批行府縣<lb/>
追捕餘黨查明功次主簿唐繼元随至本都查驗得曹<lb/>
榮羅家隆周受岳郭文清俱係竹鎗所傷旋已平復及<lb/>
差不在官捕兵羅審等沿途山谷四散追尋捉獲王春<lb/>
元及於本縣伍拾貳叁肆都檢獲被殺賊屍壹拾軀連<lb/>
前陣上殺死賊屍俱斬首級共肆拾陸顆用木桶装盛<lb/>
并將腰刀竹鎗等物解赴分巡道轉行本府知府張振<lb/>
之查驗并議各鄉兵臨陣擒斬功次的數由報蒙府勘<lb/>
<pb n="KR2f0030_WYG_006-39a"/>
明前情呈道吊取楊慶捌王春元審實并將應賞應恤<lb/>
縁由呈報守巡貳道又該通判張明化備將前情呈詳<lb/>
巡撫都御史潘奉批天明盜散最易蹤跡且據稱夥黨<lb/>
頗多豈能一一逃避仰兵巡道查照原行上𦂳嚴行督<lb/>
捕王春元姑緩其刑細細詢探必得其情務求的確毋<lb/>
令遽斃也繳蒙道將楊慶捌王春元并賊首級肆拾陸<lb/>
顆前獲腰刀竹鎗布被布袋并議賞縁由於本月拾貳<lb/>
日解赴本院審實復行南昌府推官常居敬建昌府推<lb/>
<pb n="KR2f0030_WYG_006-39b"/>
官毛在將賊犯楊慶捌王春元并賊級肆拾陸顆審驗<lb/>
委係真盜取結具由回呈本院蒙於本道前呈由内批<lb/>
審據楊慶捌吐稱夥盜情真王春元係朱子明恩男亦<lb/>
似無疑矣復行推官常居敬毛在覆審及勘驗首級俱<lb/>
稱真確夫以他省鄰境流賊陸拾貳人乃被殺者肆拾<lb/>
陸人生擒貳人功亦烈矣若非該道平日申嚴保甲之<lb/>
法何能有此故弭盜莫如保甲也仰將發回首級懸示<lb/>
貳犯究招速奪未獲賊黨嚴行挨緝奉竒妻子給銀貳<lb/>
<pb n="KR2f0030_WYG_006-40a"/>
拾兩以為埋葬之資有功鄉兵從重賞賚繳行間知府<lb/>
張振之通判張明化又密差不在官兵快左鎮李審等<lb/>
前去永豐地方緝獲錦叁與艾燕壹及毛乞肆在官男<lb/>
毛丑仔艾茂伍在官妻田氏徐興玖在官妻髙氏艾興<lb/>
㭍在官妻李氏傅興㭍在官妻羅氏張進相在官妻謝<lb/>
氏楊貴又執出前拾雨傘布袋各呈送到官轉解分巡<lb/>
道解赴本院奉批覆審貳犯輸服無詞據供謀刼縁由<lb/>
及同夥人數俱與楊慶捌等所報相同仰道作速究招<lb/>
<pb n="KR2f0030_WYG_006-40b"/>
詳奪未獲賊犯嚴行挨緝繳随蒙貳道牌仰推官常居<lb/>
敬吊取賊犯再加研審取具歸一供招解道覆審轉報<lb/>
又蒙廬陵縣差不在官捕兵曽珊夏朝拏獲陳聰貳張<lb/>
忠叁陳學用解赴分巡道併發推官常居敬將錦叁等<lb/>
研審前情無異看得艾錦叁等以四集無賴夥黨刼殺<lb/>
横惡極矣相應梟示鄉兵羅興龍等協心從事奮勇冲<lb/>
鋒臨陣斬獲多人功殊可嘉相應分别重賞再照府縣<lb/>
掌印巡捕各官俱有地方之責難免失事之愆然保甲<lb/>
<pb n="KR2f0030_WYG_006-41a"/>
之法奉行惟謹鄉兵之立簡閱最精以致殺賊有功保<lb/>
全無失功浮於過尤當叙録招解到道叅㸔得强賊艾<lb/>
錦叁等與賊首朱子明等俱以手藝受雇出入楊氏窺<lb/>
伺之心非一日矣卒然凑遇又皆相與熟識故嘯聚共<lb/>
有陸拾餘徒明火入屋刼財殺人若非鄉兵奮勇陣殺<lb/>
多人則流毒之禍未知所終即今雖存壹貳扶傷餘冦<lb/>
勢必不久此實各鄉遵行保甲之明驗也合應照格充<lb/>
賞以示激勸再照府縣掌印巡捕等官地方失事本當<lb/>
<pb n="KR2f0030_WYG_006-41b"/>
叅究但奉行保甲申飭素豫於平時故暮夜有警收功<lb/>
遂成於一旦將錦叁等取問罪犯壹議得艾錦叁楊慶<lb/>
捌王春元艾燕壹陳聰貳張忠叁陳學用所犯俱合依<lb/>
强盜已行而但得財者不分首從律皆斬决不待時係<lb/>
重刑牢固監候㑹審轉詳待報處决仍照例梟示賊婦<lb/>
田氏髙氏李氏羅氏謝氏審非刼贓所娶與見在賊男<lb/>
毛丑仔俱發落各寜家照出艾錦叁等原刼鄉宦楊儲<lb/>
金銀首飾盤盞銀錢器皿段疋等贓鄉兵拾回俱付本<lb/>
<pb n="KR2f0030_WYG_006-42a"/>
宦收明見獲賊仗貯庫備照有功鄉兵照格給賞首級<lb/>
肆拾陸夥已經驗發該府縣懸示未獲嚴行緝報招詳<lb/>
到臣據此案照先准都察院咨該吏部題准條格各州<lb/>
縣掌印巡捕官有盜至拾名者降壹級貳拾名者降貳<lb/>
級叁拾名以上者罷其官各兵備及該道官所属有盜<lb/>
合至伍拾名者降壹級㭍拾名者降貳級百名以上者<lb/>
罷其官撫按官有隠匿不行叅奏者聽本部都察院及<lb/>
科官叅奏重治若果地方有盜即行申報上司就便捕<lb/>
<pb n="KR2f0030_WYG_006-42b"/>
滅上司官若聞地方有盜即撥兵馬就便捕滅者免究<lb/>
仍録叙其捕盜之功量多寡以為陞賞等因前來准此<lb/>
節經申飭保甲聨属隄防外今據前因該臣㑹同巡按<lb/>
江西監察御史趙㑹看得盜犯艾錦叁等情罪允當除<lb/>
批行監候㑹審轉詳應賞應恤查照原行從重處給未<lb/>
獲夥賊嚴行挨緝外為照賊徒四集刼殺横行雖係傭<lb/>
作窺伺之人實有夥黨深入之患地方諸臣難逭罪譴<lb/>
但鄉兵厚集一呼而至者叁千餘人臨敵爭先一鬭而<lb/>
<pb n="KR2f0030_WYG_006-43a"/>
斃者伍拾餘衆若非平時揀閱豈能倉卒應援所據各<lb/>
官功罪相應分别議處分守右叅政陶幼學分巡副使<lb/>
吳從憲俱有彈壓之責能嚴預事之防似應照例免究<lb/>
仍行録叙者也吉安府知府張振之捕盜通判兼署廬<lb/>
陵縣事張明化本縣巡捕主簿唐繼元雖有踈虞之愆<lb/>
旋收捕滅之績似應功過相凖並免叅究者也再照弭<lb/>
盜之法莫如保甲臣等節經申飭每以此事稽各属之<lb/>
賢否有司奉行者固有而玩愒者尚多如䝉天語一字<lb/>
<pb n="KR2f0030_WYG_006-43b"/>
叮嚀則羣情自當萬分加謹伏乞勅下該部再加查議<lb/>
如果臣等所言不謬將陶幼學吳從憲照例紀録張振<lb/>
之等功過相凖其保甲之法俯從陳乞再賜申諭則地<lb/>
方可保無虞而臣等亦藉以逭過矣該兵部覆奉聖㫖<lb/>
艾錦叁等即便㑹官審决梟示這大夥强賊當時擒斬<lb/>
數多據稱該地方官舉行保甲所致陶幼學吳從憲着<lb/>
吏部紀録叙用仍通行各省直地方官一體着實舉行<lb/>
如有盜賊生發不以時捕滅滋為民害者定行重治不<lb/>
<pb n="KR2f0030_WYG_006-44a"/>
饒其餘俱依擬<lb/>
　　保留府佐疏<lb/>
題為保留給由府佐官員事據江西布政使司呈奉臣<lb/>
批據南昌府申詳推官常居敬年叁拾壹嵗湖廣武昌<lb/>
府江夏縣人由進士除授今職萬厯貳年拾壹月初陸<lb/>
日到任扣該萬厯伍年玖月初伍日止連閏實厯俸叁<lb/>
拾陸箇月叁年任滿例應給由等因奉批仰布政司查<lb/>
報依奉查得本官任内問理過刑名及轉奉查盤過各<lb/>
<pb n="KR2f0030_WYG_006-44b"/>
項事件俱已完結明白並無違礙及照本官厯任以來<lb/>
省㑹刑獄浩繁咸資平理佐郡攝篆殊於地方有禆又<lb/>
兼各属缺員見委署掌新建縣印務似難離任相應保<lb/>
留呈乞照例考覈等因備呈到臣據此案照先准吏部<lb/>
咨為酌議考課之法以肅吏治事内開在外官員除方<lb/>
面府佐照舊赴京有事地方照舊保留聽撫按官從公<lb/>
考覈賢否具奏先令就彼復職管事牌冊差人齎繳其<lb/>
稱職經薦應得誥勅照例請給其平常不稱職者部院<lb/>
<pb n="KR2f0030_WYG_006-45a"/>
㑹同酌處等因題奉欽依移咨前來通行遵照外續據<lb/>
該府申詳前事就經批司查報去後今據前因該臣㑹<lb/>
同巡按江西監察御史趙從公考覈得南昌府推官常<lb/>
居敬丰儀端偉才識優深讞獄頻年衡鑑不淆而神明<lb/>
共頌攝符劇邑姦蠧頓革而風采殊觀既經叁年任滿<lb/>
似應給由但見奉明例府佐有事地方照舊保留今查<lb/>
該府地當省㑹訟獄繁興且本官見今委署新建縣印<lb/>
務地方攸賴委應保留除令本官照舊支俸管事外伏<lb/>
<pb n="KR2f0030_WYG_006-45b"/>
乞勅下吏部再加查議如果臣等所言不謬將本官免<lb/>
其赴京照例造完牌冊徑自差人齎繳赴部覆覈施行<lb/>
　　自陳疏<lb/>
奏為才識昏庸自招譴謫乞賜罷黜以全晚節事臣於<lb/>
本月拾伍日接到邸報内開河南府推官胡夢豸奏為<lb/>
庸邪大臣悖違祖制蔽塞賢路乞行罷斥以勵羣工事<lb/>
論臣要将武寜等肆縣正官除補進士及更調新建等<lb/>
捌縣乞行罷斥等因奉聖㫖吏部知道欽此先該臣查<lb/>
<pb n="KR2f0030_WYG_006-46a"/>
得武寧萬載係盜賊之區徳化永豐係衝繁之地乞於<lb/>
初選甲科内銓補其新建等捌縣龍泉等伍縣止須照<lb/>
舊仍望早選一時狗馬之私冐昧陳乞委属昏庸罪将<lb/>
誰諉至謂臣欲更調新建等捌縣反覆千言則臣原無<lb/>
此説或夢豸句讀之謬耳夫臣撫江右豸官河南道里<lb/>
既已遼絶咨牒又不相通臣所乞者未除之縣令而豸<lb/>
所任者乃已擢之推官揆之事體與豸亦無妨礙豸豈<lb/>
有憾於臣哉誠以東南雄鎮巡撫重臣不宜以愚戇之<lb/>
<pb n="KR2f0030_WYG_006-46b"/>
人濫充其位或縁臣才望素輕愆尤崇積夢豸不欲顯<lb/>
言其過故借此論列使臣得以微罪行耳况臣宿疾未<lb/>
瘳强勉任事近有同胞兄潘伯驤原任桂陽縣知縣與<lb/>
子相繼客死聞訃之餘驚痛幾絶憂鬰成痞饘粥不甘<lb/>
孤處異鄉湯藥未便臣所以未敢言歸者實以陛下生成<lb/>
之恩未効涓埃之報也方在逡巡劾章已至罪悔之餘<lb/>
積疴増劇夫臣冐昧無知致見謫於隔省郡寮如此則<lb/>
其不能輸一籌展一策以仰報陛下可知矣既不能報<lb/>
<pb n="KR2f0030_WYG_006-47a"/>
又不求退靦顔素食臣之罪不益重哉伏望我皇上察<lb/>
臣駘駑之質憫臣狐兎之私特賜罷斥别選賢能接管<lb/>
任事則臣未死之日皆我皇上再生之恩而江藩重地<lb/>
庶不致虚曠矣臣不勝感激祈望之至奉聖㫖潘季馴<lb/>
著照舊供職<lb/>
　　糾劾胡夢豸附<lb/>
吏科題為府佐出位妄言大乖體統懇乞聖明重加究<lb/>
處以明分義以警将來事臣等於本月貳拾叁日接得<lb/>
<pb n="KR2f0030_WYG_006-47b"/>
通政使司送該河南河南府推官胡夢豸奏為庸邪大<lb/>
臣悖違祖制蔽塞賢路乞行罷斥以勵羣工事大畧因<lb/>
巡撫江西都御史潘季馴奏乞武寧徳化等肆縣俱用<lb/>
進士除補遂稱季馴偏重甲科裁抑舉貢悖違祖制蔽<lb/>
塞賢路欲将潘季馴罷斥等因奉聖㫖吏部知道欽此<lb/>
臣等㸔詳不勝駭異仰惟皇上留心吏治作新人才頃<lb/>
者因該部具題行取官員渙發綸音欲将科甲貢途不<lb/>
拘資格以肆分之壹壹體行取選用葢欲破格掄才風<lb/>
<pb n="KR2f0030_WYG_006-48a"/>
勵庶職冀收政善民安之化也一時内外臣工莫不祇<lb/>
承徳意之恐後矣先該江西巡撫潘季馴具題為慎選<lb/>
縣令速賜銓補以安民生事内稱武寜萬載二縣聨絡<lb/>
萬山地險民頑素稱盜藪吉永豐係財賦重地徳化縣<lb/>
當水陸要衝要得除授甲科前來供職以安凋瘵以資<lb/>
撫字此其一時有激於地方之難思得人以為綏輯之<lb/>
計其於明㫖未見背馳其於舉貢原無裁抑今夢豸自<lb/>
以舉人出身由儒學教諭推陞府佐一見季馴之奏章<lb/>
<pb n="KR2f0030_WYG_006-48b"/>
不勝私心之忿激曽不細詳其中意義真確輙敢摭拾<lb/>
狂言妄行詆毁反覆支蔓累數千言中多冐昧乖張辯<lb/>
難差謬臣等亦未暇一一指摘竊以朝廷設官分職體<lb/>
統森然内外大小各守定分罔敢紊越季馴位列九卿<lb/>
奉命巡撫聲望素隆即其所奏若於事理未當則廟堂<lb/>
之上鑒别惟精臺諫之臣公論有在况季馴所奏未至<lb/>
乖違何俟一推官喋喋狂言懐私訕詈其於朝廷體統<lb/>
謂何其於臣子分義謂何若夢豸者即其出位之妄言<lb/>
<pb n="KR2f0030_WYG_006-49a"/>
可知其職守之虚曠即其言詞之浮誕可見其心術之<lb/>
險邪及查上年陸月夢豸先任直𨽻廣平府清河縣儒<lb/>
學教諭曽奏為條陳學校急務遵復祖制申明卧碑以<lb/>
正士風以隆治道事奉聖㫖禮部知道欽此臣等以其<lb/>
進言雖為出位然以教諭之官而議學校之事尚未離<lb/>
本等職業未即叅奏随該禮部立案訖若今之所奏則<lb/>
既属出位之妄言又蹈排謗之蔽習况季馴所乞者江<lb/>
西之縣令夢豸所任者河南之推官勢分既不相臨舉<lb/>
<pb n="KR2f0030_WYG_006-49b"/>
薦亦無干與即夢豸在任如果能賛襄郡政潔已守官<lb/>
執法明刑不負任使則彼中撫按自能遵例薦揚朝廷<lb/>
蒐羅賢俊必為破格掄選何必呶呶然肆行辯擊而急<lb/>
於自見耶似此狂恣之小臣大乖朝廷之統紀若不重<lb/>
加究治則将來躁妄之徒聞風效尤攻人揚已者接踵<lb/>
而至甚非所以肅官常而明分義也伏乞勅下吏部再<lb/>
加酌議如果臣等所言不謬即将推官胡夢豸從重處<lb/>
治斯猖狂郡佐有所戒懲内外百僚各安分義統紀益<lb/>
<pb n="KR2f0030_WYG_006-50a"/>
明人心愈肅矣<lb/>
　　考覈守令疏<lb/>
題為遵例考覈給由正官事據江西布政使司呈奉臣<lb/>
批據南安府申詳本府知府陳誥年叁拾捌嵗福建興<lb/>
化府莆田縣人由進士除授直𨽻鳯陽府潁州知州陞<lb/>
户部陜西司員外郎陞本部山東司郎中陞今職萬厯<lb/>
貳年拾月拾伍日到任扣該萬厯伍年閏捌月拾肆日<lb/>
止連閏實厯俸叁拾陸箇月饒州府申詳本府知府黄<lb/>
<pb n="KR2f0030_WYG_006-50b"/>
思近年肆拾貳嵗福建泉州府南安縣人由進士除授<lb/>
袁州府分宜縣知縣陞户部浙江司主事厯陞廣東司<lb/>
員外署郎中事陞湖廣襄陽府知府隆慶伍年捌月貳<lb/>
拾壹日到任萬厯元年伍月拾伍日丁母憂服闋赴部<lb/>
復除今職萬厯肆年捌月初壹日到任扣該萬厯伍年<lb/>
玖月初陸日止連前任連閏實厯俸叁拾陸箇月九江<lb/>
府彭澤縣申詳本縣知縣雷時敏年叁拾捌嵗湖廣武<lb/>
昌府崇陽縣人由舉人除授今職萬厯貳年㭍月貳拾<lb/>
<pb n="KR2f0030_WYG_006-51a"/>
捌日到任扣該萬厯伍年陸月貳拾㭍日止連閏實厯<lb/>
俸叁拾陸箇月各叁年任滿例應給由等因俱奉批仰<lb/>
布政司查報依奉行據該府縣查得各官任内經管接<lb/>
管督徵過各年一應錢糧俱已完解納獲批單附巻並<lb/>
無黏帶未完違碍縁由并送各官到司合就呈乞照例<lb/>
考覈題請等因到臣據此巻查先准吏部咨為酌議考<lb/>
課之法以肅吏治事内開今後府州縣正官給由免其<lb/>
赴京聽撫按官從公考覈賢否具奏先令就彼復職管<lb/>
<pb n="KR2f0030_WYG_006-51b"/>
事牌冊差人齎繳其稱職經薦應得誥勅照例請給其<lb/>
平常不稱職者部院㑹同酌處續為邊官厯俸已深偶<lb/>
因公務改調乞賜通理以便考績以祈恩命事内開以<lb/>
後考滿官員不論前後厯任年月多寡俱得通理等因<lb/>
各題奉欽依移咨前來通行遵照外續據該府縣申詳<lb/>
前事就經批司查報去後今據前因該臣㑹同巡按江<lb/>
西監察御史趙從公考覈得南安府知府陳誥持身端<lb/>
謹御下嚴明綜理密而百務咸興節愛周而羣情共戴<lb/>
<pb n="KR2f0030_WYG_006-52a"/>
饒州府知府黄思近温恭之度諳練之才張弛悉協乎<lb/>
民情而懽騰㭍邑防檢尤嚴於吏弊而守絶一塵彭澤<lb/>
縣知縣雷時敏年資正茂才力更優猷為悉本於真心<lb/>
持守尤崇乎清節各官既經叁年任滿俱應給由但見<lb/>
奉明例正官免其赴京除令各官照舊支俸管事外伏<lb/>
乞勅下吏部再加查議如果臣等所言不謬行令各官<lb/>
造完牌册徑自差人齎繳赴部覆覈施行<lb/>
　　請致仕吳尚書恤典疏<lb/>
<pb n="KR2f0030_WYG_006-52b"/>
題為遵例題請恤典以勵臣節以光泉壤事據江西布<lb/>
政使司呈奉臣并巡按江西監察御史趙批據瑞州府<lb/>
髙安縣申并該府儒學廪増附生員劉子立等呈稱原<lb/>
任禮部尚書吳山致仕在家病故乞賜題請恤典縁由<lb/>
俱奉批仰布政司查議報依奉行准分守南昌道左叅<lb/>
政鄭一龍咨據該府申據髙安縣申據本縣西南廂肆<lb/>
圖里老劉龍吳曰湖等結查得已故鄉宦吳山由嘉靖<lb/>
乙未科進士初任翰林院編修貳任翰林院編修叁任<lb/>
<pb n="KR2f0030_WYG_006-53a"/>
左春坊左賛善肆任左春坊左庶子兼翰林院侍講掌<lb/>
南京翰林院事伍任左春坊左庶子兼翰林院侍講學<lb/>
士陸任太常寺卿管國子監祭酒事㭍任禮部右侍郎<lb/>
捌任本部左侍郎兼翰林院侍講學士玖任吏部左侍<lb/>
郎兼翰林院侍講學士拾任禮部尚書兼翰林院學士<lb/>
拾壹任太子太保禮部尚書兼翰林院學士考滿加少<lb/>
保兼太子太保禮部尚書兼翰林院學士嘉靖肆拾年<lb/>
奉㫖閒住隆慶元年奉詔致仕隆慶貳年内兩京科道<lb/>
<pb n="KR2f0030_WYG_006-53b"/>
交薦起用南京禮部尚書具疏辭謝隆慶叁年覆奉㫖<lb/>
起用具疏力以疾辭奉㫖准致仕節䝉撫按薦楊又勘<lb/>
得本官正直在位忠厚居家厯任貳拾㭍年享壽㭍拾<lb/>
捌嵗属託不行於公室義方每嚴於家庭存心制行允<lb/>
可師法於萬厯伍年叁月貳拾日病故理宜轉申奏聞<lb/>
賜以諡恤鉅典庶公道昭明衆情允協等情結報到縣<lb/>
又經行准本縣儒學覆查相同委應請錫祭𦵏之典并<lb/>
加贈諡之榮備申到府㸔得本官發跡賢科歴遷顯秩<lb/>
<pb n="KR2f0030_WYG_006-54a"/>
古介自許不折節於權門直道事君不狥情於時態忠<lb/>
勤久彰於朝宁清節無間於始終起用力辭進退可法<lb/>
縁由具申到道合就咨覆又准江西按察司牒呈准分<lb/>
巡南昌道僉事周思敬闗報相同該本司㸔得本官學<lb/>
擅詞宗望隆宫保直已守道綽有大臣之風退易進難<lb/>
允孚往哲之行清節素歸乎公議醇徳特重於鄉評所<lb/>
據呈舉恤典既經按察司并守巡該道覆勘明實又查<lb/>
與條例相合似應俯從呈乞㑹題施行等因到臣據此<lb/>
<pb n="KR2f0030_WYG_006-54b"/>
查得條例内開為申飭恩例以杜濫冐事該禮部覆議<lb/>
得今後兩京大臣致仕在家病故於例應得恤典者本<lb/>
處有司即與具奏止許直陳履厯聽候處分不得别加<lb/>
品題眩亂名實若係平生勲業隆重行誼越卓者撫按<lb/>
官不妨另奏等因又准本部咨為諡恤鉅典請乞成風<lb/>
懇乞宸斷杜幸覬以昭嚮勸事内開以後大臣在家致<lb/>
仕病故者各地方有司即将本官履厯縁由及病故日<lb/>
期申報撫按衙門覈實季終類奏中間果有行業超卓<lb/>
<pb n="KR2f0030_WYG_006-55a"/>
公論共推及罪過昭彰公論共棄者不妨據實開列以<lb/>
憑本部查例議擬題覆等因俱題奉欽依移咨前來通<lb/>
行遵照近據該府申報本官在家病故縁由到臣已經<lb/>
具本題報外今據前因該臣㑹同巡按江西監察御史<lb/>
趙㸔得已故致仕禮部尚書吳山藝苑名流宫端碩望<lb/>
忠勤體國操持正而士論咸歸孝友居家行誼髙而鄉<lb/>
評素重今既淪謝委應優議但恩典出自朝廷合行遵<lb/>
例題請乞勅該部再加查議覆請施行<lb/>
<pb n="KR2f0030_WYG_006-55b"/>
　　星變自陳疏<lb/>
奏為自陳不職乞賜罷黜以公大典以回天變事萬厯<lb/>
伍年拾壹月貳拾貳日接到邸報該吏部題覆廣西等<lb/>
道監察御史朱璉等題為𤣥象示異懇乞聖明修實政<lb/>
以回天變以保治安等事内開各該衙門除四品以上<lb/>
并在外督撫俱令自陳等因節奉聖㫖是四品以上京<lb/>
堂俱照例自陳欽此欽遵伏念臣年伍拾㭍嵗由嘉靖<lb/>
貳拾玖年進士厯江西九江府推官江西河南等道監<lb/>
<pb n="KR2f0030_WYG_006-56a"/>
察御史大理寺左右寺丞左右少卿總理河道都察院<lb/>
右僉都御史隆慶元年陞右副都御史丁母憂未任至<lb/>
隆慶肆年再起總理河道隆慶陸年為奉勅勘明邳河<lb/>
工程等事奉㫖閒住本年閏貳月交代回籍至萬厯肆<lb/>
年叁月初捌日荷蒙皇上復起今職臣竊惟上天垂象<lb/>
其應不虚督撫重臣所闗非細臣當潦倒之後謬膺節<lb/>
鎮之司性本迂疎在昔已滋於憎口才尤譾劣于今未<lb/>
展乎寸籌况妖氛正指女牛之墟而江右適當吳楚之<lb/>
<pb n="KR2f0030_WYG_006-56b"/>
㑹地聨山澤則乗間竊發之可虞釁起倉皇則臨敵易<lb/>
將之恐後故廟堂先事之計誠須因地擇人而臣愚自<lb/>
為之謀亦宜及時求退伏望皇上賜臣罷黜别選賢能<lb/>
速代整理庶人事可預天變可弭而聖朝大公之典益<lb/>
昭明於天下矣奉聖㫖潘季馴着遵新命供職吏部知<lb/>
道<lb/>
　　保留府佐疏<lb/>
題為保留給由府佐官員事據江西布政使司呈奉臣<lb/>
<pb n="KR2f0030_WYG_006-57a"/>
批據九江府申詳推官馬貫年叁拾伍嵗直𨽻蘇州府<lb/>
吳江縣人由進士除授今職萬厯貳年拾貳月拾玖日<lb/>
到任扣該萬厯伍年拾月拾捌日止連閏實厯俸叁拾<lb/>
陸箇月叁年任滿例應給由等因奉批仰布政司查報<lb/>
依奉查得本官任内轉奉行委盤查清軍及署徳化縣<lb/>
印務問理過刑名等項俱各通行完報明白並無違礙<lb/>
議呈間又准本司分守南昌道左叅政鄭一龍咨稱本<lb/>
官呈奉撫按衙門批允委署奉新縣印務縁由到司准<lb/>
<pb n="KR2f0030_WYG_006-57b"/>
此為照九江府屬地當水陸交衝軍民雜處詞訟繁興<lb/>
必須得人分理且本官職司理刑一應委辦諸務正切<lb/>
倚頼今偶以地方缺官又委署掌奉新縣印務似難離<lb/>
任相應保留呈乞照例考覈等因備呈到臣據此案照<lb/>
先准吏部咨為酌議考課之法以肅吏治事内開在外<lb/>
官員除方面府佐照舊赴京有事地方照舊保留聽撫<lb/>
按官從公考覈賢否具奏先令就彼復職管事牌冊差<lb/>
人齎繳其稱職經薦應得誥勅照例請給其平常不稱<lb/>
<pb n="KR2f0030_WYG_006-58a"/>
職者部院㑹同酌處等因題奉欽依移咨前來通行遵<lb/>
照外續據該府申詳前事就經批司查報去後今據前<lb/>
因該臣㑹同巡按江西監察御史趙從公考覈得九江<lb/>
府推官馬貫才本明敏用更沉潜推鞫慎而行法較若<lb/>
持衡諳練深而臨事真同遊刃允稱厥職既經叁年任<lb/>
滿似應給由但見奉明例府佐有事地方照舊保留今<lb/>
查該府地當孔道訟獄甚繁讞理全在得人且近因奉<lb/>
新縣缺官見委本官署掌印務地方攸頼委應保留除<lb/>
<pb n="KR2f0030_WYG_006-58b"/>
令本官照舊支俸管事外伏乞勅下吏部再加查議如<lb/>
果臣等所言不謬將本官免其赴京照例造完牌冊徑<lb/>
自差人齎繳赴部覆覈施行<lb/>
　　考覈縣令疏<lb/>
題為遵例考覈給由正官事據江西布政使司呈稱奉<lb/>
臣批據廣信府申據上饒縣申詳本縣知縣王炳璿年<lb/>
叁拾伍嵗直𨽻蘇州府崑山縣人由進士除授今職萬<lb/>
厯貳年拾壹月拾壹日到任扣該萬厯伍年玖月初拾<lb/>
<pb n="KR2f0030_WYG_006-59a"/>
日止吉安府申據萬安縣申詳知縣譚希思年叁拾伍<lb/>
嵗湖廣長沙府茶陵州人由進士除授今職萬厯貳年<lb/>
拾壹月貳拾貳日到任扣該萬厯伍年玖月貳拾壹日<lb/>
止永新縣申詳知縣龔錫爵年貳拾玖嵗直𨽻蘇州府<lb/>
嘉定縣人由進士除授今職萬厯貳年拾壹月貳拾陸<lb/>
日到任扣該萬厯伍年玖月貳拾伍日止臨江府申據<lb/>
清江縣申詳知縣郭惟賢年叁拾嵗福建泉州府晉江<lb/>
縣人由進士除授今職萬厯貳年閏拾貳月初伍日到<lb/>
<pb n="KR2f0030_WYG_006-59b"/>
任扣該萬厯伍年拾壹月初肆日止各連閏實厯俸叁<lb/>
拾陸箇月叁年任滿例應給由等因俱奉批仰布政司<lb/>
查報依奉行據各府縣查得各官任内經管接管督徵<lb/>
過各年一應錢糧俱已完解納獲批單附巻並無黏帶<lb/>
未完違碍縁由并送各官到司合就呈乞照例考覈題<lb/>
請等因到臣據此巻查先准吏部咨為酌議考課之法<lb/>
以肅吏治事内開今後府州縣正官給由免其赴京聽<lb/>
撫按官從公考覈賢否具奏先令就彼復職管事牌冊<lb/>
<pb n="KR2f0030_WYG_006-60a"/>
差人齎繳其稱職經薦應得誥勅照例請給其平常不<lb/>
稱職者部院㑹同酌處等因題奉欽依移咨前來通行<lb/>
遵照外續據各府申詳前事就經批司查報去後今據<lb/>
前因該臣㑹同巡按江西監察御史趙從公考覈得廣<lb/>
信府上饒縣知縣王炳璿英標玉立雅操氷堅裁决不<lb/>
滯於衝繁撫摩能蘇乎困敝吉安府萬安縣知縣譚希<lb/>
思莅政無粉飾之文照事有擔當之力恩威並著逺近<lb/>
咸稱永新縣知縣龔錫爵清修雅志明練長才廢墜舉<lb/>
<pb n="KR2f0030_WYG_006-60b"/>
而百務改觀惠澤流而四民共戴臨江府清江縣知縣<lb/>
郭惟賢丰儀修爽志趣髙明褆身凛清白之操立政切<lb/>
蒼赤之愛俱稱厥職既經叁年任滿相應給由但見奉<lb/>
明例正官免其赴京除令各官照舊支俸管事外伏乞<lb/>
勅下吏部再加查議如果臣等所言不謬行令各官造<lb/>
完牌冊徑自差人齎繳赴部覆覈施行<lb/>
　　報建完營哨疏<lb/>
題為山冦寕息及時計處以防後患以圖久安地方事<lb/>
<pb n="KR2f0030_WYG_006-61a"/>
據江西按察司分巡南昌兵備道僉事周思敬呈先奉<lb/>
臣案驗行道依奉通詳批允動支布政司庫貯軍餉銀<lb/>
分發寜州造完銅鼓石守備衙門壹所哨兵營房壹百<lb/>
間用過工料銀㭍百兩遵奉欽依行鄱湖守備鄧子龍<lb/>
改任駐劄本處訖武寜縣造完黄竹洞哨衙門壹所營<lb/>
房貳拾間用過工料銀壹百㭍拾兩叁錢肆分選委南<lb/>
昌衛千户郎光祖充本哨官奉新縣造完百丈洞哨衙<lb/>
門壹所營房貳拾間用過工料銀壹百伍拾㭍兩玖錢<lb/>
<pb n="KR2f0030_WYG_006-61b"/>
貳分選委本衛鎮撫忻忠充本哨官靖安縣造完雙坑<lb/>
洞哨衙門壹所營房貳拾間用過工料銀壹百伍拾捌<lb/>
兩選委本衛百户唐復亨充本哨官新昌縣造完黄岡<lb/>
洞哨衙門壹所營房貳拾肆間用過工料銀壹百壹拾<lb/>
肆兩叁錢陸分伍釐選委袁州衛千户李曽充本哨官<lb/>
并據分巡湖西兵備道副使吳從憲呈同前事督行萬<lb/>
載縣造完黎源洞哨衙門壹所營房貳拾間又増上坪<lb/>
營房伍間用過工料銀壹百玖拾貳兩陸錢肆分壹釐<lb/>
<pb n="KR2f0030_WYG_006-62a"/>
選委本衛千户陳道充本哨官本洞原有該衛屯田即<lb/>
令本哨官兼管約束催徵以上備哨共撥過各縣精兵<lb/>
㭍百名各支原額工食招募土兵叁百玖拾名各支遣<lb/>
回原募浙兵工食共兵壹千零玖拾名分毫並無加𣲖<lb/>
百姓各營哨馬共貳拾匹又動支無礙銀陸拾㭍兩將<lb/>
寜州定江巡檢司移置新昌縣黄岡洞與本哨官兵相<lb/>
兼哨守守備官合用廪糧供應火藥紙劄及各衙門行<lb/>
移體式各官相見禮節俱經議處停妥各州縣義總姓<lb/>
<pb n="KR2f0030_WYG_006-62b"/>
名選僉已定等項縁由冊報到臣據此案照萬厯肆年<lb/>
拾貳月拾捌日准兵部咨該臣㑹同巡按御史張條議<lb/>
前事本部議覆合於寧州銅鼓石地方添設守備壹員<lb/>
就以所舉守備鄧子龍調補定江巡檢司改設新昌縣<lb/>
黄岡洞地方合建營哨新添募兵并分布哨守更管屯<lb/>
田設立義總等件備行江西撫按衙門悉如所議著實<lb/>
舉行等因奉聖㫖是這弭盗條議著該撫按官督率兵<lb/>
備道著實行不許徒以建議了事欽此欽遵移咨到臣<lb/>
<pb n="KR2f0030_WYG_006-63a"/>
已經案行該道遵照督行完報去後今據前因該臣㑹<lb/>
同巡按江西監察御史趙㸔得前項營哨等事俱奉欽<lb/>
依創置完備即今官兵星布防禦周嚴逾年以來地方<lb/>
寜謐此皆仰仗廟謨定筭致有成效如此臣等不勝感<lb/>
激今將工完縁由通行奏報<lb/>
　<lb/>
　<lb/>
　<lb/>
<pb n="KR2f0030_WYG_006-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潘司空奏疏巻六<lb/>
</p>
<p>
</p>
  </div>
</body>
</text>
</TEI>
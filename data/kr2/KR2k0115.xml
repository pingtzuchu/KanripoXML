<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>桂海虞衡志</head>
    <p>
<pb n="KR2k0115_WYG_001-1a"/>
欽定四庫全書<lb/>
　桂海虞衡志　　　　　　宋　范成大　撰<lb/>
　　志山<lb/>
余嘗評桂山之奇宜為天下第一士大夫落南者少往<lb/>
往不知而聞者亦不能信余生東呉而北撫幽薊南宅<lb/>
交廣西使岷峨之下三方皆走萬里所至無不登覽大<lb/>
行常山衡嶽廬阜崇高雄厚雖有諸峯之名政爾魁然<lb/>
大山峯云者蓋强名之其最號奇秀莫如池之九華歙<lb/>
<pb n="KR2k0115_WYG_001-1b"/>
之黄山括之仙都溫之雁蕩䕫之巫峽此天下同珍之<lb/>
者然皆數峯而止爾又在荒絶僻逺之瀕非几杖間可<lb/>
得且所以能拔乎其萃者必因重岡複嶺之勢盤亘而<lb/>
起其發也有自來桂之千峯皆旁無延緣悉自平地崛<lb/>
然特立玉笋瑤篸森列無際其怪且多如此誠當為天<lb/>
下第一韓退之詩云水作青羅帶山如碧玉篸栁子厚<lb/>
訾家洲記云桂林多靈山發地峭豎林立四野黄魯直<lb/>
詩云桂嶺環城如雁蕩平地蒼玉忽嵯峨觀三子語意<lb/>
<pb n="KR2k0115_WYG_001-2a"/>
則桂山之奇固在目中不待余言之贅頃嘗圖其真形<lb/>
寄呉中故人蓋無深信者此未易以口舌爭也山皆中<lb/>
空故峯下多佳巖洞有名可記者三十餘所皆去城不<lb/>
過七八里近者二三里一日可以徧至今推其尤者記<lb/>
其略<lb/>
讀書巖在獨秀峯下直立郡治後為桂主山傍無坡阜<lb/>
突起千丈峯趾石屋有便房石榻石牖如環堵之室顏<lb/>
延年守郡時讀書其中<lb/>
<pb n="KR2k0115_WYG_001-2b"/>
伏波巖在灕江濵突然而起且千丈下有洞可容二十<lb/>
榻穿鑿通透户牖傍出有懸石如柱去地一線不合俗<lb/>
名為伏波試劒石前浸江濱波浪洶湧日夜潄嚙之<lb/>
疊綵巖在八桂堂後支徑登山太半有大洞曲轉穿出<lb/>
山背<lb/>
白龍洞在南溪平地半山中龕有大石屋由屋右壁入<lb/>
洞行盛暑重裘而入半途有小石室四面悉乳液所結<lb/>
玉鱗雪花燦若寶所<lb/>
<pb n="KR2k0115_WYG_001-3a"/>
劉仙巖在白龍洞之陽仙人劉仲逺所居也石室髙寒<lb/>
出半山間<lb/>
華景洞髙廣如十間屋洞門亦然<lb/>
水月洞在宜山之麓其半枕江天然刓刻作洞透徹山<lb/>
背頂髙數十丈其形正員望之端整如大月輪江别派<lb/>
流貫洞中踞石弄水如坐捲篷大橋下<lb/>
龍隠洞龍隠巖皆在七星山脚没江水中泛舟至石壁<lb/>
下有大洞門髙可百丈鼓棹而入仰觀洞頂有龍跡夭<lb/>
<pb n="KR2k0115_WYG_001-3b"/>
矯若印泥然其長竟洞舟行僅一箭許别有洞門可出<lb/>
巖在洞側山半有小寺即巖為佛堂不復屋<lb/>
雉巖亦江濱獨山有小洞洞門下臨灕江<lb/>
立魚峯在西山後雄偉髙峻如植立一魚餘峯甚多皆<lb/>
蒼石刻峭<lb/>
棲霞洞在七星山七星山者七峯位置如北斗又一小<lb/>
峯在傍曰輔星石洞在山半腹入石門下行百餘級得<lb/>
平地可坐數十人六月無炎大冬溫然傍有兩路其一<lb/>
<pb n="KR2k0115_WYG_001-4a"/>
西行兩壁石液凝沍玉雪晶熒頂髙數十丈路濶亦三<lb/>
四丈如行通衢中頓足曳杖鏗然有聲如鼓鐘蓋洞之<lb/>
下又有洞焉半里遇大壑不可進一路北行俯僂而入<lb/>
數步則廣寛兩傍十許丈鍾乳垂下絫絫凡乳牀必因<lb/>
石脈而出不自頑石出也進里餘所見益奇又行食頃<lb/>
則多岐遊者恐迷途不敢進云通九疑山也<lb/>
元風洞去棲霞傍數百步風自洞中出寒如冰雪元字<lb/>
本胡涓切<lb/>
<pb n="KR2k0115_WYG_001-4b"/>
曽公洞舊名冷水巖山根石門砑然入門石橋甚華曽<lb/>
丞相子宣所作有澗水莫知所從來自洞中右旋東流<lb/>
橋下復自右入莫知所往或洑流入于江也度橋有仙<lb/>
田數畝過田路窄且濕俯視石罅尺餘匍匐而進旋復<lb/>
髙曠可通棲霞<lb/>
屏風巖在平地斷山峭壁之下入洞門上下左右皆髙<lb/>
廣百餘丈中有平地可宴百客仰視鍾乳森然倒垂者<lb/>
甚多躡石蹬五十級有石穴通明透穴而出則山川城<lb/>
<pb n="KR2k0115_WYG_001-5a"/>
郭恍然無際余因其處作壺天<hi>壺天一作朝天</hi>觀而命其洞曰空明<lb/>
隱公六洞皆在西湖中隱山之上一曰朝陽二曰夕陽三曰<lb/>
南華四曰北牖五曰嘉遁<hi>遁一作蓮</hi>六曰白雀泛洞洎舟自<lb/>
西北登山先至南華出洞而西至夕陽洞窮有石門可<lb/>
出至北牖出洞十許步至朝陽又西至白雀穴口隘狹<lb/>
側身入有穴通嘉遁西湖之外既有四山巉巖碧玉千<lb/>
峯倒影水面固巳奇絶而湖心又浸隂諸洞之外别有<lb/>
奇峯繪畫所不及荷花時有泛舟故事勝賞甲於西南<lb/>
<pb n="KR2k0115_WYG_001-5b"/>
北潛洞在隠山之北中有石屋石臺石果之屬石果作<lb/>
荔枝胡桃棗栗之形人采取玩之或以飣盤相問遺<lb/>
南潛洞在湖中羅家山之上<lb/>
佛子巖亦名鍾隠巖去城十里號最逺一山崒起莽蒼<lb/>
中山腰有上中下三洞下洞最廣中洞明敞髙百許丈<lb/>
上洞差窄一小寺就洞中結架因石屋為堂室<lb/>
虚秀洞去城差逺大石室面平野室左右皆有徑隧各<lb/>
數十百步穿透兩傍亦臨平野以上所紀皆附郭可日<lb/>
<pb n="KR2k0115_WYG_001-6a"/>
涉者餘外邑巖洞尚多不可皆到<lb/>
興安乳洞最奇<hi>奇一本作勝</hi>余罷郡特過之上中下亦三洞此三洞<lb/>
與棲霞相甲乙他洞不及也陽朔亦有繡山羅漢白鶴<lb/>
華蓋明珠五洞皆奇又聞容州都嶠有三洞天融州有<lb/>
靈巖真仙洞世傳不下桂林但皆在瘴地士大夫尤罕<lb/>
到<lb/>
　　志金石<lb/>
本草有玉石部專主藥物非療病雖重不録此篇亦主<lb/>
<pb n="KR2k0115_WYG_001-6b"/>
為方藥所須者<lb/>
生金出西南州峒生山谷田野沙土中不由礦出也峒<lb/>
民以淘沙為生坯土出之自然融結成顆大者如麥粒<lb/>
小者如麩片便可鍛作服用但色差淡耳欲令精好則<lb/>
重鍊取足色耗去十二三既鍊則是熟金丹竈所須生<lb/>
金故録其所出<lb/>
丹砂本草以辰砂為上宜砂次之今宜山人言出砂處<lb/>
與湖北犬牙山北為辰砂南為宜砂地脈不殊無甚分<lb/>
<pb n="KR2k0115_WYG_001-7a"/>
别宜砂老者白色有牆壁如鏡生白石牀上可入鍊勢<lb/>
敵辰砂本草圖經乃云宜砂出土石間非白石牀所生<lb/>
即是未識宜砂也别有一種色紅質嫩者名土坑砂乃<lb/>
是出土石間者不甚耐火邕州亦有砂大者數十百兩<lb/>
作塊里闇少牆壁嚼之紫黯<hi>黯一本作黛</hi>不堪入藥彼人惟以燒取<lb/>
水銀圖經又云融州亦有砂今融州原無砂邕融聲相<lb/>
近蓋誤云<lb/>
水銀以邕州溪洞朱硃末之入爐燒取極易成以百兩<lb/>
<pb n="KR2k0115_WYG_001-7b"/>
為一銚銚之制以猪胞為骨外糊厚紙數重貯之不漏<lb/>
鍾乳桂林接宜融山中洞穴至多勝連州逺甚余遊洞<lb/>
親訪之仰視石脈湧起處即有乳牀如玉雪石液融結<lb/>
所為也乳牀下垂如倒數峯小山峯端漸鋭且長如冰<lb/>
柱柱端輕薄中空如鵝管乳水滴瀝未已且滴且凝此<lb/>
乳之最精者以竹管仰承折取之煉治家又以鵝管之<lb/>
端尤輕明如雲母爪甲者為勝<lb/>
銅邕州右江州峒所出掘地數尺即有礦故蠻人好用<lb/>
<pb n="KR2k0115_WYG_001-8a"/>
銅器<lb/>
綠銅之苗也亦出右江有銅處生石中質如石者名石<lb/>
綠又有一種脆爛如碎土者名泥緑品最下價亦賤<lb/>
滑石桂林屬邑及猺洞中皆出有白黒二種功用相似<lb/>
初出如爛泥見風則堅又謂之冷石土人以石灰圬壁<lb/>
及未乾時以滑石末拂拭之光瑩如玉<lb/>
鉛粉桂林所作最有名謂之桂粉以黒鉛著糟瓮罨化<lb/>
之<lb/>
<pb n="KR2k0115_WYG_001-8b"/>
無名異小黒石子也桂林山中極多一包數百枚<lb/>
石梅生海中一藂數枝横斜瘦硬形色真枯梅也雖巧<lb/>
工造作所不能及根所附著如覆茵或云本是木質為<lb/>
水所化如石蟹石蝦之類<lb/>
石栢生海中一幹極細上有一葉宛是側栢扶疎無小<lb/>
異根所附著如烏藥大抵皆化為石也此與石梅雖未<lb/>
詳可以入藥否然皆奇物不可不志<lb/>
　　志香<lb/>
<pb n="KR2k0115_WYG_001-9a"/>
南方火行其氣炎上藥物所賦皆味辛而嗅香如沈箋<lb/>
之屬世專謂之香者又美之所鍾也世皆云二廣出香<lb/>
然廣東香乃自舶上來廣右香産海北者亦凡品惟海<lb/>
南最勝人士未嘗落南者未必盡知故著其説<lb/>
沈水香上品出海南黎洞亦名土沈香少大塊其次如<lb/>
蠒栗角如附子如芝茵如茅竹葉者皆佳至薄如紙者<lb/>
入水亦沈香之節因久蟄土中滋液下流結而為香採<lb/>
時香面悉在下其背帶木性者乃出土上環島四郡界<lb/>
<pb n="KR2k0115_WYG_001-9b"/>
皆有之悉冠諸蕃所出又以出萬安者為最勝説者謂<lb/>
萬安在島正東鍾朝陽之氣香尤醞藉豐美大抵海南<lb/>
香氣皆清淑如蓮花梅英鵝棃蜜脾之類焚香一博投<lb/>
許氛翳彌室翻之四面悉香至煤燼氣不焦此海南香<lb/>
之辨也北人多不甚識蓋海上亦自難得省民以牛博<lb/>
之於黎一牛博香一擔歸自差擇得沈水十不一二中<lb/>
州人士但用廣州船上占城真臘等香近年又貴丁流<lb/>
肩來者余試之乃不及海南中下品舶香往往腥烈不<lb/>
<pb n="KR2k0115_WYG_001-10a"/>
甚腥者意味又短帶木性尾烟必焦其出海北者生交<lb/>
趾及交人得之海外蕃舶而聚於欽州謂之欽香質重<lb/>
實多大塊氣尤酷烈不復風味惟可入藥南人賤之<lb/>
蓬萊香亦出海南即沈水香結未成者多成片如小笠<lb/>
及大菌之狀有徑一二尺者極堅實色狀皆似沉水香<lb/>
惟入水則浮刳去其背帶木處亦多沈水<lb/>
鷓鴣斑香亦得之於海南沈水蓬萊及絶好箋香中槎<lb/>
牙輕鬆色褐黒而有白斑㸃如鷓鴣臆上毛氣尤清婉<lb/>
<pb n="KR2k0115_WYG_001-10b"/>
似蓮花<lb/>
菚香出海南香如蝟皮笠篷及漁蓑狀蓋修治時雕鏤<lb/>
費工去木留香棘刺森然香之精鍾於刺端芳氣與他<lb/>
處菚香敻别出海北者聚於欽州品極凡與廣東舶上<lb/>
生速熟結等香相埒海南菚香之下又有重漏生結等<lb/>
香皆下色<lb/>
光香與菚香同品第出海北及交趾亦聚於欽州多大<lb/>
塊如山石枯槎氣麄烈如焚松桂曽不能與海南箋香<lb/>
<pb n="KR2k0115_WYG_001-11a"/>
比南人常以供日用及常時祭享<lb/>
沈香出交趾以諸香草合和蜜調如熏衣香其氣溫黁<lb/>
自有一種意味然微昏鈍<lb/>
香珠出交趾以泥香揑成小巴豆狀琉璃珠間之綵絲<lb/>
貫之作道人數珠入省地賣南中婦人好帶之<lb/>
思勞香出日南如乳香瀝青黄褐色氣如楓香交趾人<lb/>
用以合和諸香<lb/>
排香<hi>排香一作排草</hi>出日南狀如白茅香芬烈如麝香亦用以合香<lb/>
<pb n="KR2k0115_WYG_001-11b"/>
諸草香無及之者<lb/>
檳榔苔出西南海島生㯽榔木上如松身之艾蒳單爇<lb/>
極臭交趾用以合泥香則能成溫黁之氣功用如甲香<lb/>
欖香橄欖木脂也狀如黒膠飴江東人取黄連木及楓<lb/>
木脂以為欖香蓋其類出於橄欖故獨有清烈出塵之<lb/>
意品格在黄連楓香之上桂林東江有此果居人采香<lb/>
賣之不能多得以純脂不雜木皮者為佳<lb/>
零陵香宜融等州多有之土人編以為席薦坐褥性煖<lb/>
<pb n="KR2k0115_WYG_001-12a"/>
宜人零陵今永州實無此香<lb/>
　　志酒<lb/>
余性不能酒士友之飲少者莫余若而能知酒者亦莫<lb/>
余若也頃數士於朝遊王公貴人家未始見名酒使虜<lb/>
至燕山得其宫中酒號金蘭者乃大佳燕西有金蘭山<lb/>
汲其泉以釀及來桂林而飲瑞露乃盡酒之妙聲震湖<lb/>
廣則雖金蘭之勝未必能頡頏也<lb/>
瑞露帥司公厨酒也經撫㕔前有井清洌汲以釀遂有<lb/>
<pb n="KR2k0115_WYG_001-12b"/>
名今南庫中自出一泉近年只用庫井酒仍佳<lb/>
古辣泉古辣本賓横間墟名以墟中泉釀酒既熟不煮<lb/>
埋之地中日足取出<lb/>
老酒以麥麴釀酒密封藏之可數年士人家尤貴重毎<lb/>
嵗臘中家家造鮓使可為卒嵗計有貴客則設老酒冬<lb/>
鮓以示勤婚娶亦以老酒為厚禮<lb/>
　　志器<lb/>
南州風俗糅雜蠻猺故凡什器多詭異而外蠻兵甲之<lb/>
<pb n="KR2k0115_WYG_001-13a"/>
製亦邉鎮之所宜知者<lb/>
竹弓以熏竹為之筋膠之制一如角弓惟揭箭不甚力<lb/>
黎弓海南黎人所用長弰木弓也以藤為弦箭長三尺<lb/>
無羽鏃長五寸如茨菰葉以無羽故射不逺三四丈然<lb/>
中者必死<lb/>
蠻弩諸洞猺及西南諸蕃其造作略同以硬木為弓樁<lb/>
甚短似中國獵人射生弩但差大耳<lb/>
猺人弩又名偏架弩無箭槽編架而射也<lb/>
<pb n="KR2k0115_WYG_001-13b"/>
藥箭化外諸蠻所用弩雖小弱而以毒藥濡箭鋒中者<lb/>
立死藥以蛇毒草為之<lb/>
蠻甲惟大理國最工甲胄皆用象皮胸背各一大片如<lb/>
龜殻堅厚與鐵等又綴聯小皮片為披膊䕶項之屬製<lb/>
如中國鐵甲葉皆朱之兠鍪及甲身内外悉朱地間黄<lb/>
黑漆作百花蟲獸之紋如世所用犀毗器極工妙又以<lb/>
小白貝纍纍絡甲縫及裝兠鍪疑猶傳古貝胄朱綅遺<lb/>
制云<lb/>
<pb n="KR2k0115_WYG_001-14a"/>
黎兠鍪海南黎人所用以藤織為之<lb/>
雲南刀即大理所作鐵青黒沈沈不䤾南人最貴之以<lb/>
象皮為鞘朱之上亦畫犀毗花紋一鞘兩室各函一刀<lb/>
靶以皮條纒束貴人以金銀絲<lb/>
峒刀兩江州峒及諸外蠻無不帶刀者一鞘二刀與雲<lb/>
南同但以黒漆雜皮為鞘<lb/>
黎刀海南黎人所作刀長不過一二尺靶乃三四寸織<lb/>
細藤纒束之靶端插白角片長尺許如鴟鴞尾以為飾<lb/>
<pb n="KR2k0115_WYG_001-14b"/>
蠻鞍西南諸蕃所作不用韉但空垂兩木鐙鐙之狀刻<lb/>
如小龕藏足指其中恐入榛棘傷足也後鞦鏇木為大<lb/>
錢纍纍貫數百狀如中國騾驢鞦<lb/>
蠻鞭刻木節節如竹根朱黒間漆之長纔四五寸小首<lb/>
有鐵環貫二皮條以䇿馬<lb/>
花腔腰鼓出臨桂職田鄉其土特宜鼓腔村人專作之<lb/>
油畫紅花紋以為飾<lb/>
銅鼓古蠻人所用南邉土中時有掘得者相傳為馬伏<lb/>
<pb n="KR2k0115_WYG_001-15a"/>
波所遺其製如坐墪而空其下滿鼓皆細花紋極工緻<lb/>
四角有小蟾蜍兩人舁行以手拊之聲全似鞞鼓<lb/>
銃鼓猺人樂狀如腰鼓腔長倍之上鋭下侈亦以皮鞔<lb/>
植於地坐拊之<lb/>
盧沙猺人樂狀類簫縱八管横一管貫之<lb/>
胡盧笙兩江峒中樂<lb/>
藤合屈藤盤繞成拌合狀漆固䕶之出滕梧等郡<lb/>
鷄毛筆嶺外亦有兔然極少俗不能為兔毫筆率用鷄<lb/>
<pb n="KR2k0115_WYG_001-15b"/>
毛其鋒踉蹌不聴使<lb/>
綀子出兩江州峒大略似苧布有花紋者謂之花綀土<lb/>
人亦自貴重<lb/>
緂亦出兩江州峒如中國線羅上有徧地小方勝紋<lb/>
蠻氊出西南諸蕃以大理者為最蠻人晝掖夜卧無貴<lb/>
賤人有一番<lb/>
黎幕出海南黎峒黎人得中國錦綵拆取色絲間木綿<lb/>
挑織而成毎以四副聯成一幕<lb/>
<pb n="KR2k0115_WYG_001-16a"/>
黎單亦黎人所織青紅間道木綿布也桂林人悉買以<lb/>
為卧具<lb/>
檳榔合南人既喜食檳榔其法用石灰或蜆灰并扶留<lb/>
藤同咀則不澀士人家至以銀錫作小合如銀鋌樣中<lb/>
為三室一貯灰一貯藤一貯㯽榔<lb/>
鼻飲盃南邉人習鼻飲有陶器如桮碗傍植一小管若<lb/>
缾觜以鼻就管吸酒漿暑以飲水云水自鼻入咽快不<lb/>
可言邕州人已如此記之以發覽者一胡盧也<lb/>
<pb n="KR2k0115_WYG_001-16b"/>
牛角桮海旁人截牛角令平以飲酒亦古兕觥遺意<lb/>
蠻椀以木刻朱黑間漆之侈腹而有足如敦瓿之形<lb/>
竹釡猺人所用截大竹管以當鐺鼎食物熟而竹不熠<lb/>
蓋理自爾非異也<lb/>
戲面桂林人以木刻人面窮極工巧一枚或直萬錢<lb/>
　　志禽<lb/>
南方多珍禽非君子所問余又以法禁采捕甚急故不<lb/>
能多識偶於人家見之及有異聞者録以備博物<lb/>
<pb n="KR2k0115_WYG_001-17a"/>
孔雀生髙山喬木之上人探其雛育之喜卧沙中以沙<lb/>
自浴汨汨甚適雄者尾長數尺生三年尾始長嵗一脱<lb/>
尾夏秋復生羽不可近目損人飼以猪腸及生菜惟不<lb/>
食菘<lb/>
鸚鵡近海郡尤多民或以鸚鵡為鮓又以孔雀為腊皆<lb/>
以其易得故也此二事載籍所未紀自余始志之南人<lb/>
養鸚鵡者云此物出炎方稍北中冷則發瘴噤戰如人<lb/>
患寒熱以餘甘子飼之則愈不然必死<lb/>
<pb n="KR2k0115_WYG_001-17b"/>
白鸚鵡大如小鸚<hi>一本作鵞</hi>亦能言羽毛玉雪以手撫之有粉粘<lb/>
著指掌如蝶蛺翅<lb/>
烏鳳如喜鵲色紺碧頸毛類雄鷄鬃頭有冠尾垂二弱<lb/>
骨各長一尺四五寸其杪始有毛羽一簇冠尾絶異大<lb/>
略如鳯鳴聲清越如笙簫能度曲妙合宫商又能為百<lb/>
蟲之音生左右江溪洞中極難得然書傳未之紀當由<lb/>
人罕識云<lb/>
秦吉了如鸜鵒紺黑色丹咮黄距目上連頂有深黄文<lb/>
<pb n="KR2k0115_WYG_001-18a"/>
頂毛有縫如人分髮能人言比鸚鵡尤慧大抵鸚鵡聲<lb/>
如兒女吉了聲則如丈夫出邕州溪洞中唐書林邑出<lb/>
結遼鳥林邑今占城去邕欽州但隔交趾疑即吉了也<lb/>
錦鷄又名金鷄形如小雉湖南北亦有之<lb/>
山鳳凰狀如鵝雁觜如鳳巢兩江深林中伏卵時雄者<lb/>
以木枝雜桃膠封其雌於巢獨留一竅雄飛求食以飼<lb/>
之子成即發封不成則窒竅以死之此亦異物然未之<lb/>
見也<lb/>
<pb n="KR2k0115_WYG_001-18b"/>
翻毛鷄翮翎皆翻生彎向外尤馴狎不散逸二廣皆有<lb/>
之<lb/>
長鳴鷄髙大過常鷄鳴聲甚長終日啼號不絶生邕州<lb/>
溪洞中<lb/>
翡翠出海南邕賀二州亦有腊而賣之者<lb/>
灰鶴大如鶴通身灰漆色去頂二寸許毛始丹及頸之<lb/>
半亦能鳴舞<lb/>
鷓鴣大如竹鷄而差長頭如鶉身文亦然惟臆前白㸃<lb/>
<pb n="KR2k0115_WYG_001-19a"/>
正圓如珠人采食之<lb/>
水雀蒼色似鶺鴒飛集庭户翾翾然與燕雀為伍<lb/>
　　志獸<lb/>
獸莫巨於象莫有用於馬皆南土所宜余治馬政頗補<lb/>
苴漏隙其説累牘所不能載姑著其略及畜獸稍異者<lb/>
併為一篇<lb/>
象出交趾山谷惟雄者則兩牙佛書云白象又云六牙<lb/>
今無有<lb/>
<pb n="KR2k0115_WYG_001-19b"/>
蠻馬出西南諸蕃多自毗那自杞等國來自杞取馬于<lb/>
大理古南詔也地連西戎馬生尤蕃<lb/>
大理馬為西南蕃之最<lb/>
果下馬土産小駟也以出徳慶之瀧水者為最高不踰<lb/>
三尺駿者有兩脊骨故又號雙脊馬健而善行<lb/>
猨有三種金絲者黄玉面者黑純黑者面亦黑金絲玉<lb/>
面皆難得或云純黑者雄金絲者雌又云雄能嘯雌不<lb/>
能也猨性不耐著地著地輒㵼以死煎附子汁與之即<lb/>
<pb n="KR2k0115_WYG_001-20a"/>
止<lb/>
蠻犬如獵犬警而猘<lb/>
鬱林犬出鬱林州極髙大垂耳拳毛與常犬異<lb/>
花羊南中無白羊多黄褐白斑如黄牛又有一種深褐<lb/>
黑脊白斑全似鹿<lb/>
乳羊本出英州其地出仙茅羊食茅舉體悉化為肪不<lb/>
復有血肉食之宜人<lb/>
綿羊出邕州溪洞及諸蠻國與朔方胡羊不異<lb/>
<pb n="KR2k0115_WYG_001-20b"/>
麝香自邕州溪洞來者名土麝氣臊烈不及西蕃<lb/>
火狸狸之類不一邕别有一種其毛色如金錢豹但其<lb/>
錢差大耳彼人云嵗久則化為豹其文先似之矣<lb/>
風狸狀如黄猨食蜘蛛晝則拳曲如蝟遇風則飛行空<lb/>
中其溺及乳汁主治大風疾奇效<lb/>
嬾婦如山猪而小喜食禾田夫以機軸織絍之器掛田<lb/>
所則不復近安平七源等州有之<lb/>
山猪即豪猪身有棘刺能振發以射人三二百為羣以<lb/>
<pb n="KR2k0115_WYG_001-21a"/>
害苗稼州洞中甚苦之<lb/>
石鼠專食山豆根賓州人以其腹乾之治咽喉疾效如<lb/>
神謂之石鼠肚<lb/>
香鼠至小僅如指擘大穴於柱中行地中疾如激箭<lb/>
山獺出宜州溪洞俗傳為補助要藥洞人云獺性淫毒<lb/>
山中有此物凡牝獸悉避去獺無偶抱木而枯洞獠尤<lb/>
貴重云能解藥箭毒中箭者研其骨少許敷治立消一<lb/>
枚直金一兩人或求買但得殺死者其功力甚劣<lb/>
<pb n="KR2k0115_WYG_001-21b"/>
　　志蟲魚<lb/>
蟲魚微物外薄於海者其類庸可既哉録偶見聞者萬<lb/>
一<lb/>
珠出合浦海中有珠池蜑户没水探蚌取之嵗有豐耗<lb/>
多得謂之珠熟相傳海底有處所如城郭大蚌居其中<lb/>
有怪物守之不可近蚌之細碎蔓延於外始得而采<lb/>
硨磲似大蚌海人磨治其殻為諸玩物<lb/>
蚺蛇大者如柱長稱之其膽入藥南人腊其皮刮去其<lb/>
<pb n="KR2k0115_WYG_001-22a"/>
鱗以鞔鼓蛇常出逐鹿食寨兵善捕之數輩滿頭插花<lb/>
趨赴蛇蛇喜花必駐視漸近競拊其首大呼紅娘子蛇<lb/>
頭益俛不動壯士大刀斷其首衆悉奔散逺伺之有頃<lb/>
蛇身覺奮迅騰擲傍小木盡拔力竭乃斃數十人舁之<lb/>
一村飽其肉<lb/>
瑇瑁形似龜黿背甲十三片黑白斑文相錯鱗差以成<lb/>
一背其邉裙襕缺囓如鋸齒無足而有四鬣前兩鬣長<lb/>
狀如檝後兩鬣極短其上皆有鱗甲以四鬣棹水而行<lb/>
<pb n="KR2k0115_WYG_001-22b"/>
海人養以鹽水飼以小鱗俗傳甲子庚申日輒不食謂<lb/>
之瑇瑁齋日其説甚俚<lb/>
蜈蚣有極大者<lb/>
青螺狀如田螺其大兩拳揩磨去麄皮如翡翠色加雕<lb/>
琢為酒盃<lb/>
鸚鵡螺狀如蝸牛殻磨治出精采亦雕琢為盃<lb/>
貝子海傍皆有之大者如拳上有紫斑小者指面大白<lb/>
如玉<lb/>
<pb n="KR2k0115_WYG_001-23a"/>
石蟹生海南形真是蟹云是海沬所化理不可詰又有<lb/>
石蝦亦其類<lb/>
鬼蝴蝶大如扇四翅好飛荔枝上<lb/>
黑蛺蝶大如橘蠧所化北人或名為𤣥武<hi>武一本作帥</hi>蟬<lb/>
嘉魚狀如小鰣魚多脂味極腴美出梧州火山人以為<lb/>
鮓餉逺<lb/>
蝦魚出灕水肉白而豐味似蝦而鬆美<lb/>
竹魚出灕水狀如青魚味如鱖魚南中魚品如鯉鯽輩<lb/>
<pb n="KR2k0115_WYG_001-23b"/>
皆有之而以蝦竹二魚為珍<lb/>
天蝦狀如大飛蟻秋社後有風雨則羣墮水中有小翅<lb/>
人候其墮掠取之為鮓<lb/>
　　志花<lb/>
桂林具有諸草花朩牡丹芍藥桃杏之屬但培溉不力<lb/>
存形似而已今著其土産獨宜者凡北州所有皆不録<lb/>
上元紅深紅色絶似紅木𤓰花不結實以燈夕前後開<lb/>
故得名<lb/>
<pb n="KR2k0115_WYG_001-24a"/>
白鶴花如白鶴立春開<lb/>
南山茶葩萼大倍中州者色微淡葉柔薄有毛别自有<lb/>
一種如中州所出者<lb/>
紅荳蔲花叢生葉瘦如碧蘆春末發初開花先抽一幹<lb/>
有大蘀包之蘀解包見有一穗數十蕊淡紅鮮妍如桃<lb/>
花色蕊重則下垂如葡萄又如火齊纓絡及剪綵鸞枝<lb/>
之狀此花無實不與草荳蔻同種毎蕊心有兩瓣相並<lb/>
詞人託興如比目連理云<lb/>
<pb n="KR2k0115_WYG_001-24b"/>
泡花南人或名柚花春末開蕊員白如大珠既拆則似<lb/>
茶花氣極清芳與茉莉素馨相逼番禺人采以蒸香風<lb/>
味超勝<lb/>
紅蕉花葉瘦類蘆箬心中抽條條端發花葉數層日拆<lb/>
一兩葉色正紅如榴花荔子其端各有一㸃鮮緑尤可<lb/>
愛春夏開至嵗寒猶芳又有一種根出土處特肥飽如<lb/>
膽缾名膽缾蕉<lb/>
枸那花葉瘦長略似楊栁夏開淡紅花一朶數十萼至<lb/>
<pb n="KR2k0115_WYG_001-25a"/>
秋猶有之<lb/>
史君子花蔓生作架植之夏開一簇一二十葩輕盈似<lb/>
海棠<lb/>
水西花葉如萱草花黄夏開<lb/>
裹梅花即木槿有紅白二種葉似蜀葵采紅者連葉包<lb/>
裹黄梅鹽漬暴乾以薦酒故名<lb/>
玉修花粉紅色四季開<lb/>
象蹄花如梔子而葉小夏開至秋深<lb/>
<pb n="KR2k0115_WYG_001-25b"/>
素馨花比番禺所出為少當由風土差寒故也<lb/>
茉莉花亦少如番禺以淅米漿日溉之則作花不絶可<lb/>
耐一夏花亦大且多葉倍常花六月六日又以治魚腥<lb/>
水一溉益佳<lb/>
石榴花南中一種四季常開夏中既實之後秋深忽又<lb/>
大發花且實枝頭碩果罅裂而其傍紅英粲然併花實<lb/>
折飣盤筵極可玩<lb/>
添色芙蓉花晨開正白午後微紅夜深紅<lb/>
<pb n="KR2k0115_WYG_001-26a"/>
側金錢花如小黄葵葉似槿嵗暮開與梅同時<lb/>
　　志果<lb/>
世傳南果有以子名者百二十半是山野間草木實猨<lb/>
狙之所甘人强名以為果故予不能盡識録其識且可<lb/>
食者五十七種<lb/>
荔枝自湖南界入桂林纔百餘里便有之亦未甚多昭<lb/>
平出槱核臨賀出緑色者尤勝自此而南諸郡皆有之<lb/>
悉不宜乾肉薄味淺不及閩中所産<lb/>
<pb n="KR2k0115_WYG_001-26b"/>
龍眼南州悉有之極大者出邕州圍如當二錢但肉薄<lb/>
不能逺過常品為可恨<lb/>
饅頭柑近蔕起如饅頭尖香味芳勝可埒永嘉乳柑<lb/>
金橘出營道者為天下冠出江浙者皮甘肉酸不逮也<lb/>
綿李味甘美勝常品擘之兩片開如離核桃<lb/>
石栗圓如彈子毎顆有梗抱附之類杓柄肉黄白甘韌<lb/>
似巴欖子仁附肉有白靨不可食發病北人呼為海胡<lb/>
桃<lb/>
<pb n="KR2k0115_WYG_001-27a"/>
龍枝殻<hi>枝一作茘</hi>如小茘枝肉味如龍眼木身葉亦似<lb/>
二果故名核可蒸食不可生啖令人發癎或見鬼物三<lb/>
月開小白花與茘枝同時<lb/>
木竹子皮色形狀全似大枇杷肉甘美秋冬間實<lb/>
冬桃狀如棗深碧如玉軟爛甘酸春夏熟<lb/>
羅望子殻長數寸如肥皂又如刀豆色正丹内有二三<lb/>
實煨食甘美<lb/>
人面子如大梅李核如人面兩目鼻口皆具肉甘酸宜<lb/>
<pb n="KR2k0115_WYG_001-27b"/>
蜜煎<lb/>
烏欖如橄欖青黑色肉爛而甘<lb/>
方欖亦橄欖類三角或四角出兩江州洞<lb/>
椰子木身葉類㯶櫚桄榔之屬子生葉間一穗數枚枚<lb/>
大如五升器果之大者惟此與波羅蜜耳皮中子殻可<lb/>
為器子中瓤白如玉味美如牛乳瓤中酒新者極清芳<lb/>
久則渾濁不堪飲<lb/>
蕉子芭蕉極大者凌冬不凋中抽一幹長數尺節節有<lb/>
<pb n="KR2k0115_WYG_001-28a"/>
花花褪葉根有實去皮取肉軟爛如綠柿極甘冷四季<lb/>
實土人或以飼小兒云性凉去客熱以梅汁漬暴乾按<lb/>
令匾味甘酸有微霜世所謂芭蕉乾者是也又名牛蕉<lb/>
子<lb/>
鷄蕉子小如牛蕉亦四季實<lb/>
芽蕉子小如鷄蕉尤香嫩甘美秋初實<lb/>
紅鹽草果取生草荳蔲入梅汁鹽漬令色紅暴乾以薦<lb/>
酒<lb/>
<pb n="KR2k0115_WYG_001-28b"/>
鸚哥舌即紅鹽草果之珍者實始結即擷取紅鹽乾之<lb/>
纔如小舌<lb/>
八角茴香北人得之以薦酒少許咀嚼甚芳香出左右<lb/>
江州洞中<lb/>
餘甘子多販入北州人皆識之其木可以制器<lb/>
五稜子形甚詭異瓣五出如田家碌碡狀味酸久則微<lb/>
甘閩中謂之羊桃<lb/>
黎朦子如大梅復似小橘味極酸<lb/>
<pb n="KR2k0115_WYG_001-29a"/>
波羅蜜大如冬𤓰外膚礧砢如佛髻削其皮食之味極<lb/>
甘子瓤悉如冬𤓰生大木上秋熟<lb/>
柚子南州名臭柚大如𤓰人亦食之皮甚厚打碑者捲<lb/>
皮蘸墨以代氊刷宜墨而不損紙極便於用此法可傳<lb/>
但北州無許大柚耳<lb/>
櫓罟子大如半升碗諦視之數十房攢聚成毬毎房有<lb/>
縫冬生青至夏紅破其瓣食之微甘<lb/>
槎擦子如錐栗肉甘而微澀<lb/>
<pb n="KR2k0115_WYG_001-29b"/>
地蠶子生土中如小蠶又似甘露子<lb/>
赤柚子如橄欖皮青肉赤以下並春實<lb/>
火炭子如烏李<lb/>
山韶子色紅肉如茘枝以下八種並夏實<lb/>
山龍眼色青肉如龍眼<lb/>
部蹄子色黄如大石榴<lb/>
木賴子如淡黄大李<lb/>
粘子如指面大褐色<lb/>
<pb n="KR2k0115_WYG_001-30a"/>
羅晃子如橄欖其皮七重<lb/>
千里<hi>里一作嵗</hi>子如青黄李味甘<lb/>
赤棗子如酸棗味酸<lb/>
藤韶子大如鳬卵杮以下十三種並秋實<lb/>
古米子殻黄中有肉如米粒<lb/>
殻子如青梅味甘<lb/>
藤核子生白藤上如小葡萄<lb/>
木連子如胡桃紫色<lb/>
<pb n="KR2k0115_WYG_001-30b"/>
羅䝉子黄大如橙柚<lb/>
毛栗如橡栗<lb/>
特乃子狀似榧而圓長端正<lb/>
不納子似黄熟小梅絶易爛爛即皮肉附核可為珍珠<lb/>
似菩提子<lb/>
羊矢子色狀全似羊矢味亦不佳<lb/>
日豆子狀如櫻桃色如葡萄穗生<lb/>
秋風子色狀俱似楝子<lb/>
<pb n="KR2k0115_WYG_001-31a"/>
黄皮子如小棗<lb/>
朱圓子正圓深紅狀似苦楝子以下六種皆冬實<lb/>
匾桃大如桃而匾色正青<lb/>
粉骨子皮黄肉如粉<lb/>
㙮骨子匾如大橘皮裏空虚<lb/>
布柚子似李而黄<lb/>
黄肚子如小石榴<lb/>
　　志草木<lb/>
<pb n="KR2k0115_WYG_001-31b"/>
異草詭朩多生窮山荒野其不中醫和匠石者人亦不<lb/>
采故余所識者少惟竹品乃多傑異併附于録<lb/>
桂南方奇木上藥也桂林以桂名地實不産而出於賓<lb/>
宜州凡木葉心皆一縱理獨桂有兩紋形如圭製字者<lb/>
意或出此葉味辛甘與皮無别而加芳美人喜咀嚼之<lb/>
榕易生之木又易髙大可覆數畝者甚多根出半身附<lb/>
幹而下以入土故有榕木倒生根之語禽鳥銜其子寄<lb/>
生他木上便蔚茂根下至地得土氣久則過其所寄<lb/>
<pb n="KR2k0115_WYG_001-32a"/>
沙木與杉同類尤高大葉尖成叢穗少與杉異<lb/>
桄榔木身直如杉又如棕櫚有節似大竹一幹挺上髙<lb/>
數丈開數十穗緑色<lb/>
思櫑木生兩江州洞堅實漬鹽水中百年不腐<lb/>
燕脂木堅緻色如臙脂可鏇作出融州州洞桂林屬縣<lb/>
亦有之<lb/>
鷄桐葉如楝其葉煮湯療膝疾<lb/>
龍骨木色翠青狀如枯骨<lb/>
<pb n="KR2k0115_WYG_001-32b"/>
風膏藥葉如冬青治太陽疼頭目昏眩<lb/>
南漆如稀飴氣如松脂沾沾無力<lb/>
蕩竹葉大且宻略如蘆葦<lb/>
澀竹膚麄澀如木工所用砂紙可以錯磨爪甲<lb/>
人面竹節宻而凸宛如人面人采以為拄杖<lb/>
釣絲竹類蕩竹枝極柔弱<lb/>
斑竹中有疊暈江浙間斑竹直一淚痕無暈也<lb/>
貓頭竹質性類䈥竹<lb/>
<pb n="KR2k0115_WYG_001-33a"/>
桃枝竹多生石上葉如小棕櫚以大者為杖<lb/>
竻竹棘<hi>棘一本作刺</hi>竹也芒棘森然<lb/>
箭竹山中悉有<lb/>
宿根茄茄本不凋明年結實<lb/>
銅皷竹<hi>竹一作草</hi>其實如𤓰治瘡瘍毒<lb/>
大菘容梧道中久無霜雪處年深滋長大者可作屋柱<lb/>
小亦中肩輿之扛<lb/>
石髮出海上纎長如絲縷<lb/>
<pb n="KR2k0115_WYG_001-33b"/>
匾菜細如荇帶匾如薤韭輩長一二尺<lb/>
都管竹<hi>竹一作草</hi>一莖六葉辟蜈蚣蛇<lb/>
花藤鏇以為器用中有花紋<lb/>
胡蔓藤毒草也揉其草漬之水入口即死<lb/>
　　雜志<lb/>
嶠南風土之異宜録以備博聞而不可以部居謂之雜<lb/>
志<lb/>
雪南州多無雪霜草木皆不改柯易葉獨桂林嵗嵗得<lb/>
<pb n="KR2k0115_WYG_001-34a"/>
雪或臘中三白然終不及北州之多靈川興安之間兩<lb/>
山蹲踞中容一馬謂之嚴闗朔雪至闗輒止大盛則度<lb/>
闗至桂林城下不復南矣<lb/>
風廣東海旁有颶風西路稍北州縣悉無之獨桂林多<lb/>
風秋冬大甚拔木飛瓦晝夜不息俗傳朝作一日止暮<lb/>
七日夜半則彌旬去海猶千餘里非颶也土人自不知<lb/>
其説余試論之桂林地勢視長沙番禺在千丈之上髙<lb/>
而多風理固然也<lb/>
<pb n="KR2k0115_WYG_001-34b"/>
癸水桂林有古記父老傳誦之略曰癸水繞東城永不<lb/>
見刀兵癸水灕江也<lb/>
瘴二廣惟桂林無之自是而南皆瘴鄉矣瘴者山嵐水<lb/>
毒與草莽沴氣鬱勃蒸熏之所為也其中人如瘧狀治<lb/>
法雖多常以附子為急須不換金正氣散為通用邕州<lb/>
兩江水土尤惡一嵗無時無瘴春曰青草瘴夏曰黄梅<lb/>
瘴六七月曰新禾瘴八九月曰黄茅瘴土人以黄茅瘴<lb/>
為尤毒<lb/>
<pb n="KR2k0115_WYG_001-35a"/>
桂嶺舊不知的實所在城北五里有尋丈小坡立石其<lb/>
上刻曰桂嶺賀州自有桂嶺縣相傳始安嶺在其地今<lb/>
小坡非也<lb/>
俗字邊逺俗陋牒訴券約用土俗書桂林諸邑皆然今<lb/>
姑記臨桂數字雖甚鄙野而偏傍亦有依附□音矮不<lb/>
長也<graphic n="KR2970" url="https://raw.githubusercontent.com/kanripo/KR-Gaiji/master/images/KR2970.png" mimeType="image/png"/>音穏坐於門中穏也□亦音穏大坐亦穏也仦<lb/>
音弱小兒也奀音動人瘦弱也□音終人亡絶也□音<lb/>
臘不能舉足也□音大大女及姊也<graphic n="KR3234" url="https://raw.githubusercontent.com/kanripo/KR-Gaiji/master/images/KR3234.png" mimeType="image/png"/>音磡石之巖窟<lb/>
<pb n="KR2k0115_WYG_001-35b"/>
也閂音□門横闗也他不能悉記余閲訟諜二年習見<lb/>
之<lb/>
大理國間有文書至南邉及商人持其佛經題識猶有<lb/>
用圀字者圀武后所作國字也唐書稱大禮國今其國<lb/>
止用此理字<lb/>
捲伴南州法度疎略婚姻多不正村落强暴竊人妻女<lb/>
以逃轉移他所安居自若謂之捲伴言捲以為伴侶也<lb/>
已而復為他人捲去至有厯數人未已者其舅姑若前<lb/>
<pb n="KR2k0115_WYG_001-36a"/>
夫訪知所在詣官自陳官為追究往往所謂前夫亦是<lb/>
捲伴得之復為後人所捲惟其親父母兄弟及初娶者<lb/>
所訴即歸始初被捲之家<lb/>
草子即寒熱時疫南𨽻卒小民不問病源但頭痛體不<lb/>
安便謂之草子不服藥使人以小錐刺唇及舌尖出血<lb/>
謂之挑草子實無加損於病必服藥乃愈<lb/>
　　志蠻<lb/>
廣西經略使所鎮二十五都其外則西南諸蠻蠻之區<lb/>
<pb n="KR2k0115_WYG_001-36b"/>
落不可殫記姑記其聲問相接帥司常有事於其地者<lb/>
數種曰羈縻州洞曰猺曰黎曰蜑通謂之蠻<lb/>
羈縻州洞𨽻邕州左右江者為多舊有四道儂氏謂安<lb/>
平武勒思<hi>思一作忠</hi>浪七源四州皆儂姓又有四道黄氏謂安徳<lb/>
歸樂露城田州皆黄姓又有武侯延衆石門感徳四鎮<lb/>
之民自唐以來内附分析其種落大者為州小者為縣<lb/>
又小者為洞國朝開拓寖廣州縣五十餘所推其雄者<lb/>
為守乃籍其民為壯丁其人物獷悍風俗荒怪不可盡<lb/>
<pb n="KR2k0115_WYG_001-37a"/>
以中國敎法繩姑羈縻而已有知州權州監州知縣知<lb/>
洞其次有同發遣權發遣之屬謂之主户餘氏皆稱提<lb/>
陀猶言百姓也其田計口給民不得典賣惟自開荒者<lb/>
由已謂之祖業口分田知州别得養印田猶圭田也權<lb/>
州以下無印記者得䕃免田既各服屬其民又以攻摽<lb/>
山獠及轉買嫁娶所得生口男女相配給田使耕敎以<lb/>
武技世世𨽻屬謂之家奴亦曰家丁户民强壯可敎勸<lb/>
者謂之田子田丁亦曰馬前排摠謂之洞丁如黄姓尚<lb/>
<pb n="KR2k0115_WYG_001-37b"/>
多而儂姓絶少智髙亂儂氏善良許從國姓今多姓趙<lb/>
氏有舉洞純一姓者婚姻不以為嫌酋豪或娶數妻皆<lb/>
曰媚娘宜州管下亦有羈縻州縣十餘所其法尤疏幾<lb/>
似化外其尤者曰南丹州待之又與他州洞不同特命<lb/>
其首領莫氏曰刺史月支鹽料及守臣供給錢其説以<lb/>
謂宜州徼外郎唐黄家賊之地崇建南丹使控制之莫<lb/>
氏家人時亦自相攻奪今刺史莫延葚逐其弟延廩而<lb/>
自立延廩奔朝廷謂之出宋<hi>凡州洞歸朝者皆稱出宋</hi>
<pb n="KR2k0115_WYG_001-38a"/>
猺本五溪槃瓠之後其壤接廣右者靜江之興安義寧<lb/>
古縣融州之融水懐逺縣界皆有之生深山重溪中椎<lb/>
髻跣足不供征役各以其逺近為伍<lb/>
獠在右江溪洞之外俗謂之山獠依山林而居無酋長<lb/>
版籍蠻之荒忽無常者也以射生食動而活蟲豸能蠕<lb/>
動者皆取食無年甲姓名一村中惟有事力者曰郎火<lb/>
餘但稱火舊傳其類有飛頭鑿齒鼻飲白衫花面赤裩<lb/>
之屬二十一種今右江西南一帶甚多殆有百餘種也<lb/>
<pb n="KR2k0115_WYG_001-38b"/>
蠻南方曰蠻今郡縣之外羈縻州洞雖故皆蠻地猶近<lb/>
省民供税役故不以蠻命之過羈縻則謂之化外有蠻<lb/>
矣區落連亘接于西戎種類殊詭不可勝計今志其近<lb/>
桂林者<lb/>
宜州有西南蕃大小張大小王龍石滕謝諸蕃地與牂<lb/>
牁接人椎髻跣足或著木屐青花斑布以射獵讐殺為<lb/>
事又南連邕州南江之外者羅殿自杞等以國名羅特<lb/>
孔<hi>特孔特作孔</hi>磨白衣九道等以道名而峩州以西别有酋長無<lb/>
<pb n="KR2k0115_WYG_001-39a"/>
所統屬者蘇綺羅坐夜面計利流求萬壽多嶺阿悟等蠻<lb/>
謂之生蠻酋自謂太保大抵與山獠相似但有首領耳<lb/>
羅殿等處乃或聚落亦有文書公文稱守羅殿國王其<lb/>
外又有大蠻落西曰大理東曰交趾大理南詔國也交<lb/>
趾古交州治龍編又為安南都䕶府<lb/>
黎海南四郡島<hi>島一作嶋</hi>上蠻島直雷州由徐聞渡半日至島之<lb/>
中有黎母山諸蠻環居四旁號黎人山極髙常在霧靄<lb/>
中黎人自鮮識之久晴海氛清廓時或見翠尖浮半空<lb/>
<pb n="KR2k0115_WYG_001-39b"/>
云蠻皆椎髻跣足插銀銅錫釵婦人加銅環耳墜垂肩<lb/>
女及筓即黥頰為細花紋謂之繡面女既黥集親客相<lb/>
慶賀惟婢獲則不繡面四郡之人多黎姓蓋其裔族而<lb/>
今黎人乃多姓王<lb/>
蜑海上水居蠻也以舟楫為家採海物為生且生食之<lb/>
入水能視合浦珠池蚌蛤惟蜑能没水探取旁人以繩<lb/>
繫其腰繩動搖則引而上先煮毳衲極熱出水急覆之<lb/>
不然寒慄以死或遇大魚蛟鼉諸海怪為鬐鬣所觸往<lb/>
<pb n="KR2k0115_WYG_001-40a"/>
往潰腹折支人見血一縷浮水面知蜑死矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0115_WYG_001-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桂海虞衡志<lb/>
</p>
<p>
</p>
  </div>
        </body>
</text>\m</TEI>
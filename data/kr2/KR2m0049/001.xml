<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0049_WYG_001-1a"/>
欽定四庫全書<lb/>
欽定康濟録卷三上<lb/>
　臨事之政計二十<lb/>
臨事論曰古者有鄉里之委積以恤民艱門闗之委積<lb/>
以飬老孤縣都之委積以待凶荒夫能食之已足矣而<lb/>
必又有所積盖如此所以為仁政之周也後世古法不<lb/>
修適遇饑困或指仰官榖以為生命或勸捐借以助賑<lb/>
施上即垂覆載之鴻㤙下仍多凍餒之黎庶此皆承平<lb/>
<pb n="KR2m0049_WYG_001-1b"/>
日久豐穣積年救灾恤患之務闕焉不講耳語云拯灾<lb/>
貴早賙急濟困之道茍能斟酌於康年自可維持於儉<lb/>
嵗凡長民者誠能踵武聖賢廓開大制則深㤙被於蒼<lb/>
生厚恵流於下土仁民之業豈不偉歟<lb/>
　　一急祈禱以囬天意<lb/>
　　　<hi>周禮奚武周逹</hi>　　　　<hi>漢明帝唐代宗</hi>
　　　<hi>麴信陵宋太宗</hi>　　　　　<hi>宋王子融蘇軾語附仁宗</hi>
　　　<hi>東坡志林元順帝</hi>　　　　<hi>李伯時明太祖</hi>
<pb n="KR2m0049_WYG_001-2a"/>
　　　<hi>梅傳</hi>
周禮小祝掌小祭祀順豐年逆時雨寕風旱弭灾兵逺<lb/>
罪戾　司巫掌羣巫之政令若國大旱則帥巫而舞雩<lb/>
國有大灾則帥巫而造巫恒<hi>巫恒巫之有常者帥巫而造之求所以禱禳之術也</hi>
　謹案聖王御宇其爱民也甚於爱身故商之旱成湯<lb/>
　之禱於桑林也以六事而自責周之旱宣王側身修<lb/>
　行而欲消去之其憂民之憂也若此宜乎萬姓戴之<lb/>
　如日月親之如父母矣今觀周禮原貴祈求凡灾傷<lb/>
<pb n="KR2m0049_WYG_001-2b"/>
　之處倘去神京甚逺食禄是方者可不竭誠致敬上<lb/>
　體天子之心下救小民之苦使玉燭常調而時聞擊<lb/>
　壌之歌哉<lb/>
漢明帝永平十八年四月詔曰自春以来時雨不降宿<lb/>
麥傷旱秋種未下政失厥中憂懼而已其理寃獄録輕<lb/>
繫二千石分禱五嶽四瀆郡界有名山大川能興雲致<lb/>
雨者長吏各潔齋禱請冀䝉嘉㴻<lb/>
　謹案天之水旱固難測人之祈禱亦豈同哉如遇旱<lb/>
<pb n="KR2m0049_WYG_001-3a"/>
　灾擾龍潭掩枯骨禁民間不得舉火抑陽而助隂遇<lb/>
　雨患閉城市北門盖井禁婦人不許入市抑隂而助<lb/>
　陽然而究不若一誠是格之為當也漢世遣官分禱<lb/>
　理寃獄出輕繫既極其誠復施仁政不可為後世之<lb/>
　法歟<lb/>
周逹奚武為同州刺史時大旱髙祖勅武祀華嶽嶽廟<lb/>
舊在山下常所祈禱武謂僚屬曰吾備位三公不能爕<lb/>
理隂陽遂使盛農之月久絶甘雨天子勞心百姓惶懼<lb/>
<pb n="KR2m0049_WYG_001-3b"/>
忝寄既重憂責寔深不可同於衆人在常祀之所必湏<lb/>
登峰展誠尋其靈奥嶽既髙峻千仞壁立巖路嶮絶人<lb/>
迹罕通武年逾六十惟將数人攀藤援枝然後得上於<lb/>
是稽首祈請陳百姓懇誠晚不得還即於嶽上藉草而<lb/>
宿夣見一白衣人来執武手曰辛苦甚相嘉尚武驚覺<lb/>
益用祗肅至旦雲霧四起俄而㴻雨逺近沾洽髙祖聞<lb/>
之賜璽書慰勞<lb/>
　謹案念民既深祈禱自切奚武不避一身之險遂格<lb/>
<pb n="KR2m0049_WYG_001-4a"/>
　嶽神之靈隂雲布而時雨降民間之困釋矣後之君<lb/>
　子欲免灾危者可不小心翼翼昭事上帝哉<lb/>
唐代宗大厯四年四月雨至於九月京師斗米八百官<lb/>
出米二萬石分塲出糶閉坊市北門置土臺臺上置立<lb/>
黄旂以祈晴是日雨止<lb/>
　謹案天之以灾譴示警寔未嘗殃民以快意也將以<lb/>
　試司牧者之處置何如耳今幸出官米而分糶之民<lb/>
　困稍蘇是霽也窮黎欣幸感召而致之乎抑亦閉北<lb/>
<pb n="KR2m0049_WYG_001-4b"/>
　門置土臺而晴也賢哲者定有以知此<lb/>
舒州令麴信陵有仁政嘗為禱雨文其畧曰必也私欲<lb/>
之求行於邑里惨黷之政施於黎元令長之罪也神得<lb/>
而誅之豈可移於人而害於嵗耶焚畢雨㴻<lb/>
　謹案對衾影而無慚者始能向神明而暢逹也甚矣<lb/>
　仁政之羙也清白之吏神勿福之乎無辜之民嵗將<lb/>
　困之乎民無罪而令長賢雨或稍遲神豈無過此司<lb/>
　空圗之移雨神亦曰知民之情而不時請於天是徒<lb/>
<pb n="KR2m0049_WYG_001-5a"/>
　偶於位矣何以為神<lb/>
宋仁宗慶厯甲申王子融息壌記云余以尚書郎蒞荆<lb/>
州自春至夏不雨遍走羣祀五月壬申與羣僚過此地<lb/>
無復隆起而石屋簷已露請掘取驗雖致小沴亦足為<lb/>
快因具畚鍤以待来朝從事是夕雷雨大至逺近沾洽<lb/>
即以馨爼薦答　蘇子瞻息壌詩序云息壌旁有石不<lb/>
可犯畚鍤所及又復如故又頗致雷雨嵗旱屢發有驗<lb/>
　謹案雨之不可得者縁無從而知其可必能致雨之<lb/>
<pb n="KR2m0049_WYG_001-5b"/>
　術也今觀息壌王子融蘇子瞻皆云畧不可犯屢有<lb/>
　所驗犯之既有其灾求之豈無所福欲雨者茍於此<lb/>
　地展其誠敬焉知不勝於鋤鍤之用哉<lb/>
宋太宗太平興國五年五月癸卯朔京師大霖雨辛酉<lb/>
命宰相祈晴　己卯命宰臣禱雨　至道二年命宰臣<lb/>
百官詣神祠禱雪<lb/>
　謹案爕理隂陽宰相之任也風雨時若百榖繁昌此<lb/>
　皆聖天子時時黙祝於上天且以此責望於公孤卿<lb/>
<pb n="KR2m0049_WYG_001-6a"/>
　尹者也茍或愆時過甚則百僚之長自宜身任其勞<lb/>
　齋心䖍禱上為至尊分憂下率羣臣盡職至誠所感<lb/>
　或者邀福於上蒼以乂安海宇此亦賢臣遇灾而懼<lb/>
　之道也<lb/>
仁宗慶厯七年三月辛丑帝禱雨於西太乙宫日方炎<lb/>
赫帝却盖不御及還大雨沾足<lb/>
　謹案仁宗毎遇水旱必露立仰天痛自刻責抑何仁<lb/>
　爱斯民之至於斯也夫灾荒之至半由人事闕失故<lb/>
<pb n="KR2m0049_WYG_001-6b"/>
　惟恐懼修省克謹天戒以感召和氣則灾戾消而百<lb/>
　榖用成萬民以濟詩曰小心翼翼昭事上帝聿懐多<lb/>
　福仁宗有焉<lb/>
東坡志林云吾昔為扶風從事嵗大旱問父老境内有<lb/>
可禱者云太白山至靈自昔有禱無不應者近嵗有太<lb/>
守奏封山神為濟民侯自此禱則不驗矣莫測其故吾<lb/>
方思之偶取唐㑹要㸔云天寳十四年方士上言太白<lb/>
山金星洞有寳符靈藥遣使取之而獲詔封山為靈應<lb/>
<pb n="KR2m0049_WYG_001-7a"/>
公吾然後知神之所以不悦者即告太守遣使禱之若<lb/>
應當奏乞復公爵且以瓶取水歸郡水未至風霧相纒<lb/>
旂旛飛舞彷彿若有所見遂大雨三日嵗大熟吾作奏<lb/>
具言其狀詔封明應公吾復為記之是嵗嘉祐七年<lb/>
　謹案舊典不可不諳神靈不可不敬使非蘇公之觀<lb/>
　唐㑹要知前人封典之誤誠心敬禱許復公爵則雨<lb/>
　終不可得而嵗能豐哉<lb/>
孝宗淳熈時大旱知縣李伯時以擾龍事告太守以長<lb/>
<pb n="KR2m0049_WYG_001-7b"/>
䋲繫虎骨縋於龍潭中遂得雨取之稍遲雷電隨至急<lb/>
令人取出乃止　南州久旱里人以長䋲繫虎骨投有<lb/>
龍處入水即数人牽掣不定俄頃雲起潭水雨亦隨降<lb/>
龍虎敵也雖枯骨猶能激効如此<lb/>
　謹案行渺茫之祀典不若効可法之祈求虎骨非難<lb/>
　得之物龍潭亦郡邑所常有知縣李伯時與南州里<lb/>
　人皆以此而得雨今之求雨者獨不可以一試乎但<lb/>
　恐不有誠心仍無寔効此又在人之自勵矣<lb/>
<pb n="KR2m0049_WYG_001-8a"/>
元順帝至正二年御史王思誠上奏謂京畿去年秋不<lb/>
雨冬無雪方春首月蝗生河水溢宜雪寃獄勅有司行<lb/>
禱百神陳牲幣祭河伯塞决口被灾之家厚加賑恤庶<lb/>
㡬可以召隂陽之和消水旱之變此應天以寔不以文<lb/>
也<lb/>
　謹案人君馭育萬物敬畏天神豈徒以虚文求降鍳<lb/>
　哉歴稽古史宋景公以善言退星漢文帝勅有司祭<lb/>
　而不祈勿媚神以求助唐懿宗詔京兆用香水蒲蕭<lb/>
<pb n="KR2m0049_WYG_001-8b"/>
　於坊市以召雨羅隐請遵十六聖之教訓可致豐稔<lb/>
　誠以君上有爱民之隐則必寔踐其仁厚之言急行<lb/>
　其補救之政然後誠信昭於上㤙澤及於下推徳意<lb/>
　以導揚和氣雖多灾沴有潜消而黙化矣願司牧者<lb/>
　之敬慎乎平時警惕於臨事也<lb/>
明太祖洪武三年夏久不雨上憂之乃擇日躬自祈禱<lb/>
至日四鼓上素服草履徒歩出詣山川壇設藁席露坐<lb/>
晝暴於日頃刻弗移夜卧於地衣不觧帯皇太子捧榼<lb/>
<pb n="KR2m0049_WYG_001-9a"/>
進農家之食雜麻麥菽粟凡三日既而大雨四郊霑足<lb/>
　謹案天者羣物之祖帝王則萬民之大父母也饑饉<lb/>
　之嵗億兆嗷嗷於下司牧者憂勞於上惟恐弗克積<lb/>
　誠感召天和為民請命於蒼昊矧敢燕閒深宫置民<lb/>
　傷於度外哉太祖洞悉其理䖍心歩禱㡬不自爱其<lb/>
　髪膚是以君心端而天心亦順甘㴻滂沱嵗稱大有<lb/>
　豈不羙歟<lb/>
明季戊申河南大旱知登封令梅傳見麥俱枯槁因思<lb/>
<pb n="KR2m0049_WYG_001-9b"/>
蕎麥可種勸民偹種而待之祈禱畢信歩行数里遇一<lb/>
隐士揖曰令君勤苦然雨闗天行非旦夕之可得也梅<lb/>
曰蕎麥尚可種乎其人嘆息曰可惜一片仁心向樹下<lb/>
一指曰公欲活民非此不可視之則菜也梅遂令民廣<lb/>
收菜子與蕎麥並種未㡬又霪雨不止蕎無一生者惟<lb/>
菜則勃然透發矣且逾常年數倍民頼以不死<lb/>
　謹案苟以難必之事教民不若以得飽之道率衆令<lb/>
　君意在活民誠心祈禱雖不能必雨暘之恊應亦可<lb/>
<pb n="KR2m0049_WYG_001-10a"/>
　得隐士之指述噫此隐士者烏知非神人之化身不<lb/>
　然何以知蕎之不生而菜之必茂也乃知一誠所感<lb/>
　萬類俱通怨天尤人者徒増罪戾耳此亦救雨灾之<lb/>
　一法留心民瘼者不可不知也<lb/>
急祈禱總論曰至治馨香何事於禱不知旱澇無常非<lb/>
神莫祐禱亦不可少也况當萬民窘迫四境徬徨之際<lb/>
哉使弗夙夜祗肅以上格天心不但不能救將来之饑<lb/>
饉且不能慰悵望之民情矣此周禮小祝必有掌祭祀<lb/>
<pb n="KR2m0049_WYG_001-10b"/>
者在也為人君者因祈禱而念民艱釋寃獄廣平糶或<lb/>
格神於夣寐或得雨於躬祈懐保之仁不於此而見歟<lb/>
嶽神降鍳大臣之敬也邑令則作文章而自責投虎骨<lb/>
以擾龍誠意所通雨無不得菜之可以活民不遇隐士<lb/>
之指㸃何由而知可見有牧民之責者無時不當積誠<lb/>
以致感通如不可得則如蘇子瞻之迎神受恵王子融<lb/>
之息壌求㤙皆可法也安可食天禄而不顧嵗時之豐<lb/>
歉哉詩云天降䘮亂饑饉薦臻靡神不舉靡爱斯牲圭<lb/>
<pb n="KR2m0049_WYG_001-11a"/>
璧既卒寕莫我聴惟圭璧既卒而後可以冀上天之降<lb/>
鍳將荒之際要務尚有過於祈禱者哉<lb/>
<pb n="KR2m0049_WYG_001-12a"/>
　　二求才能以捍灾傷<lb/>
　　　<hi>漢武帝帝南齊武</hi>　　　　<hi>秦王堅唐太宗</hi>
　　　<hi>杜黄裳孝宗</hi>　　　　　<hi>宋司馬光理宗</hi>
　　　<hi>元武宗元明林希</hi>　　　　<hi>張光大鍾化民</hi>
漢武帝元朔元年冬詔曰十室之邑必有忠信三人並<lb/>
行厥有我師今或至闔郡而不薦一人是化不下究而<lb/>
積行之君子壅於上聞也二千石官長紀綱人倫將何<lb/>
以佐朕燭幽隐恵元元厲蒸庶崇鄉黨之訓哉且進賢<lb/>
<pb n="KR2m0049_WYG_001-12b"/>
受上賞蔽賢䝉顕戮古之道也其與中二千石禮官博<lb/>
士議不舉者罪<lb/>
　謹案武帝之詔雖不專為荒政而言然而令人舉賢<lb/>
　之法莫妙於此如趙簡子得尹鐸而萬姓感懐陳寵<lb/>
　用王渙而百事盡理况饑年民命在於旦夕若不以<lb/>
　賞罰勵薦舉烏知不有徘徊岐路觀望而後時者哉<lb/>
東晋秦甘露五年十月秦王堅命牧伯守宰各舉孝悌<lb/>
亷直文學政事察其所舉得人者賞之非其人者罪之<lb/>
<pb n="KR2m0049_WYG_001-13a"/>
由是人人莫敢妄舉而請托不行内外之官率皆稱職<lb/>
田疇修辟倉庫多寔盗賊屏息<lb/>
　謹案用人得而萬事理非秦王之謂乎令舉之不得<lb/>
　其法賞罰混淆䝉蔽者多田疇能闢歟倉庫能充歟<lb/>
　盗賊能息歟甚矣賢良之不可不急而賞罰之不可<lb/>
　不明也<lb/>
南齊武帝永明三年詔守宰親民之要刺史案部所先<lb/>
宜嚴課農桑相土揆時必窮地利若耕蠺殊衆足勵浮<lb/>
<pb n="KR2m0049_WYG_001-13b"/>
惰者所在即便立奏其違方矯務佚事妨農亦以名聞<lb/>
將明賞罰以勸勤怠較覈殿冣以申黜陟<lb/>
　謹案佚事妨農國之大蠧也設逢水旱小民衣食全<lb/>
　無必至凍餒流離轉於溝壑此詔既勵司牧於未荒<lb/>
　豈肯因循於歉嵗可謂勸之切而責之當者矣<lb/>
唐太宗貞觀初上令封徳彛舉賢久之無所舉上詰之<lb/>
對曰非不盡心但今未有竒才耳上曰君子用人如噐<lb/>
各取所長古之致治者豈借才異代乎正患已之不能<lb/>
<pb n="KR2m0049_WYG_001-14a"/>
知安可誣一世之人徳彛慚而退<lb/>
　謹案一人之聰明有限天下之才智無窮可弗令人<lb/>
　悉舉乎故有一代之聖君必有一代之賢臣何嘗借<lb/>
　才於異代蔽賢小人惟知自用被太宗一言道破此<lb/>
　其所以抱慚而退耳<lb/>
憲宗元和間上與宰相論自古帝王或勤勞庶政或端<lb/>
拱無為互有得失何為而可杜黄裳對曰王者上承天<lb/>
地宗廟下撫百姓四夷夙夜憂勤故不可自暇自逸然<lb/>
<pb n="KR2m0049_WYG_001-14b"/>
上下有分紀綱有序茍慎選天下賢才而委任之有功<lb/>
則賞有罪則刑誰不盡力明主勞於求賢而逸於得人<lb/>
此虞舜所以能無為而治者也<lb/>
　謹案天下事獨任則勞分任則逸理固然也然不得<lb/>
　賢才而委之則親民之官不以寔心行寔政而救灾<lb/>
　恤患之無方督撫大員不能洞逹國體宣布徳意於<lb/>
　羣黎俾知崇節儉致阜成之有道所以治國之謨必<lb/>
　以慎選為要杜公之對真宰相之論也<lb/>
<pb n="KR2m0049_WYG_001-15a"/>
宋神宗熙寕二年遣使賑濟河北流民司馬光言京師<lb/>
之米有限河北之流民無窮莫若擇公正之人為監司<lb/>
使察灾傷州縣守宰不勝任者易之各使賑濟本州縣<lb/>
之民則饑民有可生之路豈得有流移<lb/>
　謹案宋之司馬君實其為政也雖婦人小子無不爱<lb/>
　之戴之然其救荒也亦以舉賢良去不職為言後之<lb/>
　活餓莩者何可不以得人為首務大生機於歉嵗而<lb/>
　免流移之顛沛哉<lb/>
<pb n="KR2m0049_WYG_001-15b"/>
孝宗時臣僚言諸路旱傷乞以展放展閣責之轉運司<lb/>
糴給借貸責之常平司覺察妄濫責之提刑司體量措<lb/>
置責之安撫司上諭宰執曰轉運只言檢放一事恐他<lb/>
日賑濟之類必不肻任事虞允文奏曰轉運司管一路<lb/>
財賦謂之省計凡州郡有餘不足通融相補正其責也<lb/>
　謹案君臣之間皆以饑民為急其用人也互相斟酌<lb/>
　惟恐稍有不當以貽民患悉令各盡厥職事有專司<lb/>
　非蒼生之幸歟<lb/>
<pb n="KR2m0049_WYG_001-16a"/>
理宗嘉熙三年臨安饑民相擕溺死命故守臣趙與權<lb/>
仍知臨安府事與權奉詔急榜諭各全性命佇沐聖㤙<lb/>
都人遂相戒勿死與權上則祈哀公朝下則推誠勸分<lb/>
甘雨隨至米商大集即流移者亦有以濟之<lb/>
　謹案理宗之命故守臣仍知臨安府事民遂相戒勿<lb/>
　死良吏之有益民生也如此凡當歉嵗得此良模借<lb/>
　㓂之風忽焉再覩何患雨之不降民之不救哉<lb/>
元武宗至大二年詔即位以来恒以拯灾恤民為務而<lb/>
<pb n="KR2m0049_WYG_001-16b"/>
㤙澤猶未溥博流離猶未安集豈有司奉行弗至歟今<lb/>
特命中書省選内外官僚專以撫治為事簡汰冗員撙<lb/>
節浮費一新政理以稱朕懐<lb/>
　謹案因㤙澤未溥而以遴選宜嚴計之得矣但在司<lb/>
　牧亦不可不以下士為懐昔子竒年十六而令於阿<lb/>
　非頼白首者悉與之謀其能大治歟<lb/>
張光大有云擇人委任為第一要事若委任得人自然<lb/>
無弊君子作事謀始賑濟之方尤為當慎若一概委用<lb/>
<pb n="KR2m0049_WYG_001-17a"/>
富豪之家則富而好義者少為富不仁者多其害有甚<lb/>
於吏胥無藉之軰今後莫若選擇鄉里有徳望誠信謹<lb/>
厚好義之人或賢良縉紳素行忠厚廉介之士不拘富<lb/>
豪但為衆所敬而悦服者許令鄉民推舉使之掌管庶<lb/>
㡬儲積不虚凶年饑嵗得以濟民也<lb/>
　謹案元之張君猶夫宋之董氏也留心荒政真誠愷<lb/>
　切故所論悉皆出於肺腑事事可法嗚呼人生天地<lb/>
　間既不能致君擇民再不能立説濟世食粟而已不<lb/>
<pb n="KR2m0049_WYG_001-17b"/>
　亦大有愧於寸隂是惜之論哉<lb/>
明僉事林希元疏内有云救荒無善政使得人猶有不<lb/>
濟况不得人乎臣愚欲令撫按監司精擇府縣官之亷<lb/>
能者使主賑濟正印官如不堪用可别擇㢘能佐貳或<lb/>
無灾州縣亷能正印官用之盖荒事處變難以常拘也<lb/>
至於分賑官員可令主賑官擇之事完官則上之吏部<lb/>
府縣學職等官視此黜陟舉人監生等人員視此為除<lb/>
授民則上之撫按别其賞罰如此則人人有所激勸而<lb/>
<pb n="KR2m0049_WYG_001-18a"/>
荒政之行或庶㡬乎<lb/>
　謹案僉事之救荒可謂無㣲不入矣首重得人而以<lb/>
　賞罰勸人敢不以勤敏自勵怠惰為戒哉此即求賢<lb/>
　於賞罰之中使饑民得活於拯溺扶危之道耳<lb/>
御史鍾化民救荒諭所屬曰司厰不可用在官人各地<lb/>
方保甲里耆公舉富而好禮者州縣官以鄉賔禮徃請<lb/>
破格優禮諭以寔心任事厰内利弊陳請即行月給官<lb/>
俸能使一厰饑民得所旌以彩幣匾額倍之者給以冠<lb/>
<pb n="KR2m0049_WYG_001-18b"/>
帯或為骨肉贖罪或欲子弟採芹任其所欲富室捐賑<lb/>
視其多寡與司厰者同賞格既諭之後又廵歴各方用<lb/>
拾遺法得寔心任事多方全活灾民賢之尤者即刻破<lb/>
格薦揚貪暴縱恣以致餓殍枕籍不肖之尤者即時馳<lb/>
㕘以故羣吏寔心任事饑民多所全活<lb/>
<hi>拾遺法預令饑民進見時人具一紙勿書姓名開所當興當革及官吏豪猾有無侵刻横行散布於地即與興</hi>
<hi>革處分然必擇其僉同者而後察之也</hi>
　謹案破格優禮陳請即行鍾公存此八字於心何患<lb/>
<pb n="KR2m0049_WYG_001-19a"/>
　人之不為我用人亦誰不欲見用於公此所以縣縣<lb/>
　得人而厰厰有濟也况有拾遺之妙法乎<lb/>
求才能總論曰天下事未有不得人而能理者也况歉<lb/>
嵗哉事起急迫人非素練老㓜悲啼婦女雜亂厲之以<lb/>
嚴則餓體難加扑責待之以寛則散漫莫肯循規加之<lb/>
吏胥作弊致使餓莩盈途故不得人其何以濟此歴代<lb/>
聖君賢相無不以得人為要也如漢武之詔謂進賢受<lb/>
上賞蔽賢䝉顕戮唐太宗之罪封徳彛謂用人當取所<lb/>
<pb n="KR2m0049_WYG_001-19b"/>
長必不借才異代雖不為救荒而言而自得求才任事<lb/>
之要道南齊之詔至大之制切中情弊其次如苻堅之<lb/>
責重有司孝宗之與羣僚斟酌髙宗之復用與權皆用<lb/>
人救荒之良法僉事之用廉能任其擇取御史之用厰<lb/>
首陳請得行人有不樂為其所用歟昔王梅溪守泉州<lb/>
㑹邑宰勉以詩云九重天子爱民深令尹宜懐惻隐心<lb/>
今日黄堂一杯酒使君端為庶民斟使為太守者皆若<lb/>
梅溪之存心又何患乎令之不善也總之在君相當郡<lb/>
<pb n="KR2m0049_WYG_001-20a"/>
縣是求在郡縣宜鄉耆是選逓相慎擇必得其人任之<lb/>
以事自無不濟書云建官惟賢位事惟能時當歉嵗可<lb/>
弗以擇賢任能為首務哉<lb/>
<pb n="KR2m0049_WYG_001-21a"/>
　　三命條陳以開言路<lb/>
　　　<hi>虞舜伯周西</hi>　　　　　<hi>夏禹周公</hi>
　　　<hi>漢文帝宋真宗</hi>　　　　　<hi>唐太宗神宗</hi>
　　　<hi>明于謙劉大夏</hi>　　　　　<hi>周忱詔世宗</hi>
虞帝廣開視聽求賢自輔置進善旌立敢諌鼓設誹謗<lb/>
木以訪不逮於總章<hi>即明堂堯曰衢室舜曰總章</hi>
　謹案聖人之治天下肯使一民不被其澤哉但貴賤<lb/>
　相懸朝野相隔雖有善言何由得逹此虞帝之聖不<lb/>
<pb n="KR2m0049_WYG_001-21b"/>
　自聖而廣開言路也後世嵗逄饑饉不得良謨將何<lb/>
　以補天地之不足故身雖聖矣亦當法虞帝之視聼<lb/>
　以善言為重寳<lb/>
夏禹懸器以招言者曰教寡人以道者擊鼓告事者鐸<lb/>
訟獄者鞀諭以義者鐘有憂欲鳴者磬毎一饋十起一<lb/>
沐三握髪以勞民<hi>鞀音陶有柄揺鼓</hi>
　謹案大禹之治水智超千古功在萬年猶欲以言自<lb/>
　益况乎後世帝王不及禹者多矣可挟貴自矜而不<lb/>
<pb n="KR2m0049_WYG_001-22a"/>
　以善言為急哉書云徳日新萬邦惟懐志自滿九族<lb/>
　乃離急下求言之詔時聞規諌之條有不日新其徳<lb/>
　歟<lb/>
周西伯即位篤仁敬老慈少禮下賢者日中不暇食以<lb/>
待士士以此多歸之<lb/>
　謹案世知文王之徳廣被四海而不知其所以無逺<lb/>
　勿届者未有不由樂聞善言而得也故日不暇食以<lb/>
　求言否則何西伯之不惮煩而時與多士相接哉周<lb/>
<pb n="KR2m0049_WYG_001-22b"/>
　家八百之基開之者西伯總在見善不怠去邪勿疑<lb/>
　而已矣<lb/>
魯公伯禽周公之長子也成王少周公留相之使其子<lb/>
就封於魯周公戒伯禽曰我文王之子武王之弟今王<lb/>
之叔父吾於天下亦不賤矣然我亦一沐三握髪一飯<lb/>
三吐哺起以待士猶恐失天下之賢人子之魯慎無以<lb/>
國驕人<lb/>
　謹案孔子之所讃羙者周公之才也要知天下無有<lb/>
<pb n="KR2m0049_WYG_001-23a"/>
　過於周公之才者矣尚且握髪吐哺以待士周公豈<lb/>
　不知身之貴哉盖以作相之道貴乎尊賢而得士不<lb/>
　可不以言為重耳併以之訓其子則凡驕矜自恃拒<lb/>
　人於千里之外者視此豈不有天壌之隔耶<lb/>
漢文帝時毎朝郎從官上書疏未嘗不止輦受其言言<lb/>
不可用置之言可用則採之未嘗不稱善　又除誹謗<lb/>
妖言法詔曰古之治天下朝有進善之旌<hi>如有進善者立於旌下言</hi>
<hi>之</hi>誹謗之木<hi>慮政有缺失便言事者書之於木</hi>所以通治道而来諫<lb/>
<pb n="KR2m0049_WYG_001-23b"/>
者也今法有誹謗妖言之罪是使衆臣不敢盡情而上<lb/>
無由聞過失也將何以示逺方之賢良其除之<lb/>
　謹案文帝之求直言不啻如饑者之欲食渇者之欲<lb/>
　飲故無不稱其善者誘之使言也除誹謗妖言法者<lb/>
　慮其懼祸而不告也朝乾夕惕民瘼是恤不待鄒忌<lb/>
　之諷諫而能然也此文景之時號稱熙皥盛世可以<lb/>
　彷彿唐虞耳<lb/>
唐太宗貞觀三年夏六月以旱求直言中郎將常何武<lb/>
<pb n="KR2m0049_WYG_001-24a"/>
人不學家客馬周代陳便宜二十餘條上怪其能以問<lb/>
何對曰此非臣所能家客馬周為臣具草耳上即召之<lb/>
未至遣使督促者数軰及謁見與語甚悦令直門下省<lb/>
尋除監察御史奉使稱㫖上以常何為知人賜絹三百<lb/>
匹<lb/>
　謹案以太宗之聰明英武一遇饑年直言是急救我<lb/>
　元元故見馬周條陳之言即令人召之不特召之而<lb/>
　且使人促之不特促之而且官之無非為萬民起見<lb/>
<pb n="KR2m0049_WYG_001-24b"/>
　故天下無不救之饑寒發明云太宗之用人如此天<lb/>
　下烏有遺才治道烏有不進者哉信矣夫<lb/>
宋真宗咸平二年閠三月丁亥以久不雨諭宰相曰凡<lb/>
政有闕失宜相規以道毋惜直言庚寅罷有司營繕之<lb/>
不急者詔中外臣直言極諌壬辰雨<lb/>
　謹案言路通而苛政除猶夫茅塞去而蹊徑豁人情<lb/>
　快於下天道有勿和於上哉真宗之諭宰相首欲闕<lb/>
　失相規詔諭羣僚又望極言敢諫猶恐己之不徳降<lb/>
<pb n="KR2m0049_WYG_001-25a"/>
　咎於民急於改過惟善是圗上蒼有不為之感動哉<lb/>
　此時雨之所以立降也<lb/>
神宗熙寕七年京師久旱下詔求直言畧曰朕之聴納<lb/>
有不得於理歟獄訟非其情歟賦歛失其節歟忠謀讜言<lb/>
欝於上聞而阿䛕壅蔽以成其私者衆歟詔出人情大<lb/>
悦是日即雨<lb/>
　謹案是雨也非詔出而即雨也因人情之大悦和氣<lb/>
　相感而雨者也人情豈徒悦哉盖因直言即罷新法<lb/>
<pb n="KR2m0049_WYG_001-25b"/>
　二十八事民免征求死於法網而雨者也乃知鄭侠<lb/>
　之繪圗韓維之力諌寔有囬天之力仁宗因亢旱而<lb/>
　求直言英宗縁雨灾而望敢諌從未有若兩君言之<lb/>
　切而驗之速者也誰謂天道之元逺哉<lb/>
明宣徳間山西河南荒上命于謙廵撫二省公到任即<lb/>
立木牌於院門一書求通民情一書願聞利弊二省里<lb/>
老皆逺来迎公公曰吾欲首行平糶之法汝衆里老可<lb/>
將吾言勸諭富豪之家將所積米榖扣起本家食用之<lb/>
<pb n="KR2m0049_WYG_001-26a"/>
外餘者皆要糶與饑民若仗義者毎石肯減價二錢減<lb/>
至一百石以上者免其數年差役一二千以上者奏請<lb/>
建坊旌表有不願減者勿強若有姦民擅富要利坐視<lb/>
饑民不與平糶者里老從寔具呈重罰不恕凡有借欠<lb/>
私債一概年豐還納若有遺棄子女里老可即報與州縣著<lb/>
官設法收飬候嵗熟訪其父母而還之如里内有賢良<lb/>
之民能收飬四五口者官犒以羊酒給其匾額十口以<lb/>
上者加綵縀免其終身差役二十口以上者冠帯榮身<lb/>
<pb n="KR2m0049_WYG_001-26b"/>
一時富民樂捐而尚義者甚衆<lb/>
　謹案公之謀猷能匡輔社稷之艱危豈不克自出救<lb/>
　荒之仁術然猶以民情利弊為急榜示於門求通言<lb/>
　路盖以撫綏之責闗係匪䡖拯灾之方便民為上茍<lb/>
　非虚衷下問寔心採訪縱有爱民之意難施利濟之<lb/>
　謀是以諮詢周廣惟恐百姓不為上告民情不得上<lb/>
　申言路開而州牧縣令罔敢遏抑寃滯由其上之明<lb/>
　聰已無逺不届也蠧胥奸役莫敢擾累閭里縁其上<lb/>
<pb n="KR2m0049_WYG_001-27a"/>
　之察訪已無㣲不燭也豪猾紳士弗敢閉糴昻價侵<lb/>
　牟鄉邑懼受欺受侮者之直訴劣跡難逃國憲也然<lb/>
　此尚未可恃為無弊必平心以審之明决以行之其<lb/>
　庶㡬有利而無害歟<lb/>
正統時周文㐮公巡撫江南蘇州逋税七百九十萬石<lb/>
公閲牒大異詢父老皆言呉中豪富有力者不出耗并<lb/>
賦之貧民貧民不能支盡流徙公創為平米官田民田<lb/>
并加耗蘇税額二百九十餘萬石公與知府况鍾曲筭<lb/>
<pb n="KR2m0049_WYG_001-27b"/>
疏減八十餘萬石<lb/>
　<hi>明</hi>何良俊曰周文㐮巡撫江南一十八年常操一小<lb/>
　舟沿村逐落隨處詢訪遇一村樸老農則携之與俱<lb/>
　卧於榻中下咨以地方之事民情土俗無不周知故<lb/>
　定為論粮加耗之制以金花銀粗細布䡖賫等項禆<lb/>
　補重額之田斟酌損益盡善盡羙顧文僖謂循之則<lb/>
　治紊之則擾非虚語也<lb/>
𢎞治間命户部劉大夏出理邉餉或曰北邉粮草半屬<lb/>
<pb n="KR2m0049_WYG_001-28a"/>
中貴子弟經營公素不與此軰合恐不免剛以取禍大<lb/>
夏曰處事以理不以勢俟至彼圗之後既至召邉上父<lb/>
老日夕講究遂得其領要公有餘積家有餘財<lb/>
　舊評曰忠宣之法誠善然使不召邉上父老日夕講<lb/>
　究如何得知能如此虛心訪問寔心從善何官不治<lb/>
　何事不濟書曰木從䋲則正后從諌則聖人臣果知<lb/>
　納約自牖之理兼以寔心爱民則民情何時不可上<lb/>
　聞九重何時不悉民隐耶<lb/>
<pb n="KR2m0049_WYG_001-28b"/>
世宗嘉靖七年九月川陕湖廣山西荒諭都察院令内<lb/>
外官員條奏救荒良䇿及凡不便者<lb/>
　謹案事不盡晰於典章言不盡在於卿貳故必令内<lb/>
　外官員奏其良䇿盖合天下之廣兆民之衆平時經<lb/>
　理常恐有未協民心不便民俗之事况於饑荒之嵗<lb/>
　尤湏斟酌盡善康濟黎元况内外官員具有牧民之<lb/>
　責然則有嘉謀嘉猷者可不急為入告以順承此徳<lb/>
　意也哉<lb/>
<pb n="KR2m0049_WYG_001-29a"/>
命條陳總論曰舜之孝禹之功西伯之徳皆臻人世之<lb/>
極皇皇焉猶恐士民不以善言告日中不暇食求賢以<lb/>
自輔後之致治者可弗廣開言路歟君臣一體理豈有<lb/>
殊周公之輔成王一沐三握髪一飯三吐哺猶恐失天<lb/>
下之賢人故致君澤民者亦無不以言路為先也况逄<lb/>
凶嵗饑饉頻仍衣食難充者衆民困不知救援無術何<lb/>
以稱佐君上燭幽隐子元元之意哉此漢文帝之止輦<lb/>
受言庶㡬無愧唐太宗之立用馬周彷彿聖王其他如<lb/>
<pb n="KR2m0049_WYG_001-29b"/>
宋之二君明之嘉靖亦不愧凶年之修省于忠肅公之<lb/>
巡撫兩省一到即求通言路上逹民情惟以平糶為先<lb/>
育嬰為重上行之既力下奉之必誠既活饑寒之衆復<lb/>
全襁褓之嬰仁哉忠肅救荒之政也周文㐮大驚逋欠<lb/>
若不隨地與農民辨論烏得周知劉大夏出理邉疆使<lb/>
不日夕與父老圗謀何由得法且草茅之中屠狗之間<lb/>
未必無人言可忽乎書云能自得師者王謂人莫若己者<lb/>
亡好問則裕自用則小君子可不卑以自牧合天下之<lb/>
<pb n="KR2m0049_WYG_001-30a"/>
智以為智哉<lb/>
<pb n="KR2m0049_WYG_001-31a"/>
　　四先審户以防冐㤙<lb/>
　　　<hi>宋蘇次㕘鄭  雍</hi>　　　　<hi>李/余</hi>　<hi>珏童</hi>
　　　<hi>俞宗亨袁  爕</hi>　　　　　<hi>董林煟元明  希</hi>
　　　<hi>鍾化民周孔教</hi>　　　　　<hi>陳霽岩陳龍正</hi>
宋蘇次㕘澧州賑濟患抄劄不公給印冊一本用紙半<lb/>
幅令各自書某家口数若干大人若干小児若干合請<lb/>
米若干寔貼於各人門首壁上如有虚偽許人告首甘<lb/>
伏㫁罪以便委官查㸃又患請米者冗分定㡬人為一<lb/>
<pb n="KR2m0049_WYG_001-31b"/>
隊逐隊俱用旗引如卯時一刻引第一隊領米二刻引<lb/>
第二隊以至辰巳時皆用此法則自無冗雜且老㓜婦<lb/>
女悉得均糴矣　又任澧陽司户日權安鄉縣正值大<lb/>
澇始至令典押將縣圗逐鄉抹出全澇者用緑半澇者<lb/>
用青無水之鄉用黄不以示人又令鄉司抹来㕘合方<lb/>
請鄉耆逐鄉為圗復以青緑黄色别其村分出圗㕘驗<lb/>
故不檢澇而可知分數催科賑濟亦視此為先後其法<lb/>
甚簡要也<lb/>
<pb n="KR2m0049_WYG_001-32a"/>
　謹案宋蘇君兩番賑濟前法固佳安鄉之澇令典押<lb/>
　抹出或言在城之人焉知在鄉之事豈能無弊殊不<lb/>
　知水澇乃人所共覩共聞倘出人不意親歴數鄉而<lb/>
　驗之不但典押不敢妄抹即鄉司鄉耆皆知自警矣<lb/>
　非善法而何<lb/>
李珏守毘陵時適遇民饑將灾傷都分作四等抄劄仁<lb/>
字係有産税物業之家義字係中下户雖有産税灾傷<lb/>
寔無所收之家禮字係五等下户及佃人之田并薄有<lb/>
<pb n="KR2m0049_WYG_001-32b"/>
藝業而饑荒難於求趂之人智字係孤寡貧弱疾廢乞<lb/>
丐之人除仁字不係賑救義字賑糶禮字半濟半糶智<lb/>
字全濟並給票計口如常法惟濟米預挂榜文十日一<lb/>
次委官散給民至於今稱之　丁卯鄱陽旱暵又將義<lb/>
倉米毎日就城中多置塲所減價出糶先救城内外之<lb/>
民却以此錢准價計口逐月一頓支給以濟村落之民<lb/>
非惟深山窮谷皆沾寔恵且免偷竊拌和之弊一物兩<lb/>
用其利甚普<lb/>
<pb n="KR2m0049_WYG_001-33a"/>
　謹案李公之守毘陵户分四等别之最清其賑鄱陽<lb/>
　先城後鄉以錢代米免拌和路費之苦循循有序處<lb/>
　處至當如陳平之宰肉以之而治天下何不均之有<lb/>
呉中大饑方議賑恤以民習欺誕敕本部料撿家至户<lb/>
到左諫議大夫鄭雍言此令一布吏專料民而不救灾<lb/>
民皆死於饑今富有四海奈何謹圭撮之濫而䡖比屋<lb/>
之死乎上悟追止之<lb/>
　謹案捜檢户口在官長則不可不嚴在天子萬不可<lb/>
<pb n="KR2m0049_WYG_001-33b"/>
　過謹何也官長不嚴則濫冐者决多天子過謹則捜<lb/>
　檢者必刻而况久覊時日乎諌議之言誠懐保赤子<lb/>
　之道也天子悟而追止之君明而臣良呉人生矣<lb/>
余童蘄州賑濟盡括户口之數第為三等孤獨不能自<lb/>
存者專賑濟下户乏食者賑糶有田無力耕者賑貸閤<lb/>
境五邑以鄉村逺近均粟置塲毎塲以一總首主出納<lb/>
十塲以一官吏專伺察<lb/>
　謹案户列三等賑各不同已得其要而且逺近置塲<lb/>
<pb n="KR2m0049_WYG_001-34a"/>
　多分給所各有所主令官察之弊不能生恵可遍及<lb/>
　宜其見羙於千秋<lb/>
江東運判俞宗亨賑濟踏殺婦人一百六十二人乞待<lb/>
罪<lb/>
　舊評曰是未明分場分隊用旗引之法不知徐寕孫<lb/>
　蘇次叅皆有成式儘可通變而行大抵百人已上便<lb/>
　慮冗雜此皆平日無紀律者况饑羸之軀易蹂踐乎<lb/>
從政郎董煟曰勘灾抄劄之時里正乞覓強梁者得之<lb/>
<pb n="KR2m0049_WYG_001-34b"/>
善弱者不得也附近者得之逺僻者不得也吏胥里正<lb/>
之所厚者得之鰥寡孤獨疾病而無告者未必得也賑<lb/>
成已是深冬官司疑之又令覆寔使饑者自偹裹粮數<lb/>
赴㸃集空手而歸困踣於風霜凛冽之時甚非古人視<lb/>
民如傷之意凡縣令宜毎鄉委請一上戸平時信義為<lb/>
鄉里推服官員一人為提督賑濟官令其逐都擇一二<lb/>
有聲譽行止公幹之人為監視毎月送米麥㸃心錢分<lb/>
團抄劄不許邀阻乞覔有則申縣㫁治其發米賑糶亦<lb/>
<pb n="KR2m0049_WYG_001-35a"/>
如之若此庶乎其弊少革耳<lb/>
　謹案董君此語在數百年之前而勘賑弊端歴歴如<lb/>
　繪可見人情千古一轍惟在為政者善於審户發粮<lb/>
　否則徒飽奸人之腹耳<lb/>
袁爕為江隂尉浙西大饑常平使者羅㸃屬任賑恤爕<lb/>
命毎保畵一圗田疇山水道路悉載之以民居分布其<lb/>
間凡名數治業悉書之合都為鄉合鄉為縣征發追胥<lb/>
披圗可立决以此為荒政首<lb/>
<pb n="KR2m0049_WYG_001-35b"/>
　謹案披覧輿圗瞭如指掌司牧者留心於閒暇之時<lb/>
　則臨事自有定見若灾荒既告方事丹青如嗷嗷待<lb/>
　哺者何與索我於枯魚之肆者殆不逺也<lb/>
明僉事林希元疏云臣愚欲分民為六等富民之等三<lb/>
極富次富稍富貧民之等三極貧次貧稍貧稍富不勸<lb/>
分稍貧不賑濟極富次富使自檢其鄉之次貧稍貧而<lb/>
貸之種非特欲借其銀種也欲於勸分之中而寓審户<lb/>
之法何者盖使極富次富之民出銀以貸諸貧彼必度<lb/>
<pb n="KR2m0049_WYG_001-36a"/>
其能償者方借而不借者即極貧不用耳目而民為吾<lb/>
耳目不費吾心而民為吾盡心法之簡要似莫有過於<lb/>
此者若流移之民則與鰥寡孤獨等皆謂之極貧可也<lb/>
　謹案審户不清奸人得之已可恨貧戸失之更可憐<lb/>
　林公此法使鄉里自别上中下三等而貸之其源清<lb/>
　矣其流豈濁哉但極富者當貸㡬户次富者當貸㡬<lb/>
　人不可不細加斟酌亦安富之一道也<lb/>
御史鍾化民督理荒政有云垂亡之人既因粥厰而得<lb/>
<pb n="KR2m0049_WYG_001-36b"/>
生矣稍自顧惜不就厰者散銀賙之令各府州縣正印<lb/>
官遍歴鄉村喚集里保公同查審胥棍作奸許人舉首<lb/>
得寔者重賞如虚反㘴給與印信小票上書極貧某人<lb/>
給銀五錢次貧某人給銀三錢鰥寡孤獨更加優恤分<lb/>
東西南北先期出示分給以免奔走守候敢有以宿逋<lb/>
奪去者以刼賊同論其銀又當不時掣封秤驗如有低<lb/>
潮短少視䡖重處分<lb/>
　謹案御史公審户之意一在正印官遍歴鄉村二在<lb/>
<pb n="KR2m0049_WYG_001-37a"/>
　公同查審三在許人首告兼而行之不可缺一必湏<lb/>
　上臺寔有爱民之心有司方不敢怠至分東西南北<lb/>
　先期出示者尤羙政也<lb/>
萬厯己巳陳霽岩知開州時大水無蠲而有賑府下有<lb/>
司議岩倡議極貧民賑榖一石次貧民賑五斗務必令<lb/>
民共沾寔恵放賑時編號執旗魚貫而入雖萬人無敢<lb/>
譁者公自㘴倉門外小棚下執筆㸃名視其容貌衣服<lb/>
於極貧者暗記之庚午春上司行文再賑貧者書吏禀<lb/>
<pb n="KR2m0049_WYG_001-37b"/>
公出示另報公曰不必第出前之㸃名册查㸔暗記極<lb/>
貧者逕開其人喚領賑米鄉民咸以為神盖前領賑之<lb/>
時不暇粧㸃盡得真態故也<lb/>
　謹案有司官皆如是之恵爱法紀精嚴何患貧民之<lb/>
　不沾寔恵要之真誠必能窮虚偽亦惟始終存心為<lb/>
　民時時檢㸃則民情洞鍳而措置無一事之不得其<lb/>
　宜矣<lb/>
中丞周孔教撫蘇時有云救荒者凡以為貧户下户也<lb/>
<pb n="KR2m0049_WYG_001-38a"/>
官司非不欲一一清審之奈寄之人則難公任之已則<lb/>
難遍昔人謂救荒無竒䇿正以貧户之難審也所以然<lb/>
者亦不豫故耳合令被灾之府州縣豫乗秋月以主賑<lb/>
官督在城保長以在城保長催在鄉保長以保長催甲<lb/>
長以甲長報花户毎甲分為不貧次貧極貧三等除不<lb/>
貧外將次貧極貧各口數大小若干貼其門首壁上再<lb/>
令毎保開一土紙手本送至賑濟官不許指稱造册科<lb/>
歛貧民待鄉黨日久論定委官乗便覆查此即宋時蘇<lb/>
<pb n="KR2m0049_WYG_001-38b"/>
次叅澧州賑濟之法但彼臨時為之不若先時查審貧<lb/>
富明白民志定矣尤為無弊<lb/>
　謹案先時查審明白較臨期抄劄貧富逈不相同非<lb/>
　親歴其境者不能知其妙也撫君之法不但著羙一<lb/>
　時且可傳於後世<lb/>
陳龍正曰賑饑之法徃徃吏縁為奸皆由户之不能審<lb/>
也貧者未必報報者未必給其報而給者又未必貧請<lb/>
就里中推一二大姓任以賑事有司不時单車臨視稍<lb/>
<pb n="KR2m0049_WYG_001-39a"/>
立賞罰科條以勸戒之盖大姓給散其利有九習知貧<lb/>
户多寡不至漏冐一也給散近在里中得免奔走與留<lb/>
滯之若二也披籍而得姓名榖米之數易於查勘三也<lb/>
以隣里之誼不至偽雜損耗四也貧户數服大姓即有<lb/>
缺漏同於自鳴五也食糜各於其鄉不至羣聚喧雜穢<lb/>
惡薫蒸而成疫癘六也大姓熟識近隣不至攫奪七也<lb/>
分縣官之勞八也吏不能為奸九也<hi>一云黄𢡟中所言</hi>
　謹案凡論荒政事貴可行語貴通逹勿支勿漏斯得<lb/>
<pb n="KR2m0049_WYG_001-39b"/>
　之矣若此九種意周而語切非目覩饑年之竇弊叢<lb/>
　興者不能有此妙論也譬如寳鏡當前絲毫悉燭纎<lb/>
　塵無有不見者也此雖放賑之法而審户已寓其中<lb/>
　不審之審也可不熟此而為濟世之䇿歟<lb/>
先審户總論曰時當歉嵗不以生民為重而恒以榖粟<lb/>
是惜者固非要道然用之而不得其法徒資奸詭莫救<lb/>
哀鴻在朝廷既有所費在窮民不得生全主其事者寕<lb/>
無溺職之罪耶况有冐支之弊必多不給之人有一姓<lb/>
<pb n="KR2m0049_WYG_001-40a"/>
而得數姓之粮者有㡬人而不得一口之食者其害可<lb/>
勝道哉故惟天子不當謹圭撮之濫而輕比屋之死鄭<lb/>
雍所言可風千古若主賑之官烏可不預為檢㸃此蘇<lb/>
次叅命取一家人口盡貼壁上陳霽岩自將㸃過窮民<lb/>
暗記册中立法善而用意深尚何冐破之足慮李珏之<lb/>
人分四等余童之户别三般居上者既能精其妙筭在下<lb/>
者焉敢肆其侵欺袁爕之畵未嘗不羙但當預計於平<lb/>
時不能濟變於歉嵗懋中所言委托大户其利有九的<lb/>
<pb n="KR2m0049_WYG_001-40b"/>
確不易倉卒可行弊之無窮董煟言之最盡法之簡要<lb/>
希元思之最精鍾御史必令正印官親歴窮鄉公同檢<lb/>
視周巡撫又使府州縣預先抄劄不混稽查由此觀之<lb/>
良法已偹於前矣善政何疎於後也乃知不稽舊典任<lb/>
意設施者不但不能比美先賢且恐踐俞通判之故轍<lb/>
矣惟保甲之法嚴而審戸自清審户清而奸詭息然而<lb/>
尤當籌之於預也詩云迨天之未隂雨徹彼桑土綢繆<lb/>
牖户今此下民莫敢侮予人能得詩人之意致力於閒<lb/>
<pb n="KR2m0049_WYG_001-41a"/>
暇之時又何必徬徨於放賑之際哉<lb/>
<pb n="KR2m0049_WYG_001-42a"/>
　　五借國帑以廣糴糶<lb/>
　　　<hi>春秋臧孫辰興元詔</hi>　　　<hi>唐開元詔宋呉遵路</hi>
　　　<hi>王元秬至  令</hi>　　　　　<hi>元張飬浩明康榮</hi>
　　　<hi>成化准奏周孔教</hi>　　　　<hi>林希元屠  隆</hi>
春秋莊公二十八年魯饑臧文仲言於莊公曰夫為四<lb/>
隣之援結諸侯之信重之以婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>申之以盟誓固國之<lb/>
艱急是為鑄名噐藏寳財固民之殄病是待今國病矣<lb/>
君盍以名噐請糴於齊於是以鬯圭玉磬如齊告糴曰<lb/>
<pb n="KR2m0049_WYG_001-42b"/>
不腆先君之敝噐敢告滯積以救敝邑<lb/>
　謹案官之糴糶春秋時賢大夫已行之矣何以後之<lb/>
　為臣者竟不恤民之困於髙價糴於熟所糶於荒境<lb/>
　哉分釐之惠及小民讃誦之聲盈道路易者不為難<lb/>
　者可知雖曰愛民其誰我知<lb/>
唐元宗開元十二年八月詔曰蒲同等州自春偏旱慮<lb/>
至来嵗貧下少粮宜令太原倉出十五萬石米付蒲州<lb/>
永豐倉出十五萬石米付同州減時價十錢糶與百姓<lb/>
<pb n="KR2m0049_WYG_001-43a"/>
　謹案糴莫貴於早糶莫貴於時以八月而計来年計<lb/>
　之得矣且以十五萬石賑糶於一州毎升減價十文<lb/>
　非羙政乎但唐時出糶之際其法不傳使不知張公<lb/>
　詠守蜀平糶之法恐其　必盡歸富戸其害寔在窮<lb/>
　民深可歎耳何也窮民待哺之日時雖多所糴之米<lb/>
　粟有限一則官不許其多糴二則彼亦無錢多糴奸<lb/>
　人窺破其㣲賄囑官吏串通斛手在水次日買數十<lb/>
　石而去<hi>此米未曾發入公所早已暗貨與人故此無從查考簿上仍填零賣之期</hi>不踰月<lb/>
<pb n="KR2m0049_WYG_001-43b"/>
　而官米已畢矣奈此地米價稍減之名忽又遍傳商<lb/>
　販商販聞之懼虧本而不来官長察之歎倉空而無<lb/>
　繼米有不驟貴之理乎奸人於是賣其所糴之米不<lb/>
　數旬而獲利無筭寕勿令人切齒是窮民之食賤米<lb/>
　不過數旬窮人之食貴米必需㡬月食賤米者十不<lb/>
　過二三食貴米者十必八九恵之者非即所以害之<lb/>
　耶故賑糶當兼行張公保甲之法此法一行既無冐<lb/>
　濫亦不失㤙宋之去唐不逺烏知張公所行之法非<lb/>
<pb n="KR2m0049_WYG_001-44a"/>
　即蒲同等州所行之法哉賑糴者尚其察之<lb/>
徳宗興元元年十月乙亥詔曰頃戎役繁興兩河尤劇<lb/>
農桑俱廢井邑為墟丁壯服其干戈疲羸委於溝壑江<lb/>
淮之間連嵗豐稔迫於供賦頗亦傷農收其有餘濟彼<lb/>
不足宜令度支於淮南浙江東西道増價和糴米三五<lb/>
十萬石差官搬運於諸道減價出糶貴從權便以利於<lb/>
人宜即遣使分道宣慰勞勉將士存問鄉閭有可以救<lb/>
嵗凶灾除人疾苦各與長吏商量奏聞<lb/>
<pb n="KR2m0049_WYG_001-44b"/>
　謹案是時陸宣公言於上曰人君知過非難改過為<lb/>
　難言善非難行善為難詔内命官和糴不厭多方疾<lb/>
　苦可除悉求具奏意真詞切感動軍民此車駕之所<lb/>
　以得返長安耳忠良之言有益於人國也如是夫<lb/>
宋呉遵路知通州時淮甸灾傷民多流轉惟遵路勸誘<lb/>
富豪之家得錢萬貫遣牙吏二十六次和賃海船徃蘇<lb/>
秀收糴米豆歸本處依元價出糶使通州烖傷之地常<lb/>
與蘇秀米價不殊當時范仲淹乞宣付史館<lb/>
<pb n="KR2m0049_WYG_001-45a"/>
　謹案官米若不循環糴糶奸商乗其既盡而鬻之價<lb/>
　愈髙而民愈困矣以萬貫錢轉運至二十六次價焉<lb/>
　有不平之理故遵路之勸富民者是救一時之灾也<lb/>
　仲淹之命付史館者欲垂萬世之則也留心民瘼者<lb/>
　尚其知所取法哉<lb/>
孝宗乾道七年饒州旱傷措畫賑濟知州王秬劄子借<lb/>
㑹子五萬貫接續販糴米麥之類以賑糶得㫖依江州<lb/>
旱傷益措置本州義倉米四萬四千餘石又截留上供<lb/>
<pb n="KR2m0049_WYG_001-45b"/>
米六千五百餘石作本收糴米斛<lb/>
　謹案借錢糴糶官不傷而民有益最善而易行何皆<lb/>
　逡廵不果如知州王君借㑹子錢五萬貫接續販糴<lb/>
　朝廷益之以米又得數萬石作本收糴此州尚慮缺<lb/>
　食乎事畢而本在民得不死非賢者之妙筭而能之<lb/>
　乎<lb/>
元文宗時以張飬浩為西臺御史中丞時闗中大旱民<lb/>
相食既聞命即散家之所有以與鄉里貧乏登車就道<lb/>
<pb n="KR2m0049_WYG_001-46a"/>
遇饑者賑之死者瘞之經華山禱雨嶽祠泣拜不能起<lb/>
天忽隂翳一雨三日及到官復禱於社壇大雨如注水<lb/>
三尺乃止禾黍自生秦民大喜時米價騰踊緡鈔壅不<lb/>
可得米飬浩以倒換之艱乃檢庫中未燬緡鈔得一千<lb/>
八十五萬五千餘緡悉印其背又刻十貫五貫為劵給<lb/>
貧民命米商視印出糶詣庫驗數以易鈔又率富民出<lb/>
粟為奏補官四月未嘗家居止宿公署夜禱於天晝出<lb/>
賑饑無少怠毎一念至即撫膺慟哭<lb/>
<pb n="KR2m0049_WYG_001-46b"/>
　謹案人若無寔心爱民耳此天之所以不能格也若<lb/>
　張公所行惟知有民不知有已何禱不誠何民不救<lb/>
　視民如傷之念形之慟哭是所忠者君所爱者民不<lb/>
　愧忠君爱民之君子矣<lb/>
順帝至元三年十二月大都南城等處設米舖二十毎<lb/>
舖日糶米五十石以濟貧民俟秋成乃罷　六年二月<lb/>
増設京城米舖從便賑糶<lb/>
　謹案天之警惕於順帝亦云至矣兹獨於分設米舖<lb/>
<pb n="KR2m0049_WYG_001-47a"/>
　一節思以上格天意政雖疎畧而爱飬百姓之心固<lb/>
　肫摯而不浮茍能震動恪恭上則敬畏昊天下乃軫<lb/>
　恤民隐則將推廣此心正已求賢飬民致治豈遽至<lb/>
　於危也<lb/>
明英宗正統六年巡撫浙江監察御史康榮奏杭州府<lb/>
地狭人稠浮食者多仰給蘇松諸府今彼地水旱相仍<lb/>
榖米不至杭州遂困又湖州府比因嵗凶米亦甚貴竊<lb/>
計二府官廪有二十年之積恐年久紅腐請發三十五<lb/>
<pb n="KR2m0049_WYG_001-47b"/>
萬糶於民間令依時值償納則朝廷不費而民受其恵<lb/>
從之<lb/>
　謹案積善在常人則不易在大臣又何難一念朝存<lb/>
　萬民暮活如康公此奏窮人雖難免拮据之求饑者<lb/>
　幸可無轉死之慮惟望仁人賑饑救困活此窮民徳<lb/>
　大福大自古不爽也<lb/>
憲宗成化六年奏准將京通二倉粮米發糶五十萬石<lb/>
毎秔<hi>音耕</hi>米收銀六錢粟米五錢以減京城米價騰貴再<lb/>
<pb n="KR2m0049_WYG_001-48a"/>
將文武官員俸粮預支三個月<lb/>
　謹案嵗值饑饉仁智不可不兼用也仁以恵民智以<lb/>
　慰衆今減價糶米仁也預支月俸智也數月之後麥<lb/>
　熟稲登仍然大有烏可閉藏不發令民心之頓變哉<lb/>
僉事林希元疏云臣愚欲借官帑銀錢令商賈分徃各<lb/>
處糴買米榖歸本處發賣依原價量増一分為搬運脚<lb/>
力一分給商賈工食糶盡復糴事完之日糴本還官官<lb/>
無失財之費民有足食之利非特他方之粟畢集於我<lb/>
<pb n="KR2m0049_WYG_001-48b"/>
而富民亦恐後時失利争出粟以糶矣然糴糶之法專<lb/>
為濟貧若有商賈轉来販去所當禁革又當遍及鄉村<lb/>
不得專及城市則貧民方沾寔恵<lb/>
　謹案糴糶濟民能以林公之論為法不特城市䝉其<lb/>
　利澤而村落亦沾其寔恵矣尚有溝壑之苦哉奈何<lb/>
　世之救荒者皆不知林公之荒政叢言是必要之書<lb/>
　也<lb/>
中丞周孔教撫蘇時有云次貧之民宜賑糶其法有二<lb/>
<pb n="KR2m0049_WYG_001-49a"/>
有坊郭之糶宜多擇諸城門相近寺院及寛厰民居儲<lb/>
榖於其中不限時日零細糶之糶米計升多不過一斗<lb/>
糶榖不過二斗如奸牙市虎有借倩粧扮之弊出首者<lb/>
重賞其弊自革有鄉村之糶宜行保甲之法間月而糶<lb/>
之毎先一月出示將有灾之鄉保限次月某日某保排<lb/>
定日期毎隔一日一糶以防雨雪壅滯之患毎甲大約<lb/>
許糶三石多則五石若通水去處當移舟就水次糶之<lb/>
糶價俱比時價減少愈少愈善富人強奪貧人之糴用<lb/>
<pb n="KR2m0049_WYG_001-49b"/>
張詠連坐之法一家犯罪十家皆不許糴其糴本或借<lb/>
官銀或借官粮或勸富家事完各歸其本如係民家則<lb/>
加旌奬可也<lb/>
　謹案賑糶之法分出二種一曰坊郭一曰鄉村何其<lb/>
　周到也又曰循環行之必待稲熟而止方畧精詳不<lb/>
　遺遐邇真仁人也有心而不得其法寔恵不能及民<lb/>
　有法而不存此心蒼生何由得活中丞不但身體力<lb/>
　行而且欲傳後世有不身為濟世之名臣而子孫享<lb/>
<pb n="KR2m0049_WYG_001-50a"/>
　積徳之報哉<lb/>
屠隆荒政考有云灾傷之處議賑濟則恐官府之困廪<lb/>
有限議勸借又恐地方之富户無多冣妙之法借帑銀<lb/>
若干委用忠厚吏農富户向豐熟去處循環糴糶積榖<lb/>
之家雖欲踊貴其價而官府平糶之粮日日在市勢亦<lb/>
不能如他處米亦不足則雜置荳粟薷薥麥蕎蕨粉芝<lb/>
蔴之類皆足充饑但當嚴禁商牙来糴昔呉遵路知通<lb/>
州時能使灾傷之處與蘇秀同其米價用此法也<lb/>
<pb n="KR2m0049_WYG_001-50b"/>
　謹案屠君開口兩句就將荒政説完見得賑糶一事<lb/>
　是救荒上䇿本不虧民不死即耿夀昌之遺意至説<lb/>
　凡可以充饑而救死者一概可買尤見行權之大畧<lb/>
借國帑總論曰上不病官下不困民能救生民於萬死<lb/>
之中者莫如借國帑以先興販也自春秋以来即有其<lb/>
事今觀唐宋元明代無不舉誠盛典也但借官錢而糴<lb/>
糶之多者無如王氏借民錢而興販之頻者首推呉公<lb/>
二人所行為法千古救荒者何可視為泛泛也若元之<lb/>
<pb n="KR2m0049_WYG_001-51a"/>
張公不特取鈔命米商出糴救民一種忠君爱民之心<lb/>
勃不可遏形之痛哭流涕而不止真太古之仁人也後<lb/>
之君子或那常平米或借府庫錢或貸富豪錢加其月<lb/>
利以作糴本給與富商大賈或差幹吏能員先徃豐熟<lb/>
去處循環糴糶我無濟人之重費而寔有起死之良圗<lb/>
舉口之勞生人之命上智之事也又何惑焉易云損上<lb/>
益下民悦无疆惟賑糴則所損者甚少而民之悦也誠<lb/>
无疆矣<lb/>
<pb n="KR2m0049_WYG_001-52a"/>
　　六理囚繋以釋含寃<lb/>
　　　<hi>漢于公鄧太后</hi>　　　　　<hi>揚貞終詔唐  觀</hi>
　　　<hi>顔真卿歐陽觀</hi>　　　　　<hi>宋太祖諭元仁宗諭</hi>
　　　<hi>明王哲許㐮毅</hi>　　　　　<hi>呉/</hi>　<hi>黼</hi>
漢昭帝時海州大旱三年人民離散莫知所從㑹新太<lb/>
守下車于公謂守曰非申孝婦之寃不可守詢之公曰<lb/>
郯城昔有竇氏少寡事姑極孝姑念孝婦侍奉勤苦欲<lb/>
其嫁婦不允姑遂自經盖以已在妨其嫁也姑之女竟<lb/>
<pb n="KR2m0049_WYG_001-52b"/>
以殺毋告太守按治婦乃誣服某曽力争而勿聴咎非<lb/>
在是而何新守齋戒沐浴徒歩徃祭孝婦於塜祝方畢<lb/>
而大雨如注至今有孝婦廟在<lb/>
　謹案人有寃抑之事不明則欝恨之氣不散遂結於<lb/>
　太虚而灾𤯝見滛雨亢旱蝗蝻兵火之類是也竇氏<lb/>
　孝婦也䝉不孝之名身首不保非于公之力請於太<lb/>
　守徒歩徃祭舒孝婦之寃而能上囬天意哉况以孀<lb/>
　婦而遭此寃者多矣一見於齊之庶女再見於東漢<lb/>
<pb n="KR2m0049_WYG_001-53a"/>
　之上虞三見於晋代之臨淄折獄者慎之<lb/>
章帝建初元年大旱榖貴校書郎楊終以為廣陵楚淮<lb/>
陽濟南之獄徙者萬數又逺屯絶域吏民怨曠乃上疏<lb/>
曰臣竊按春秋水旱之變皆因暴急恵不下流自永平<lb/>
以来仍連大獄有司窮考轉相牽引掠拷寃濫家屬徙<lb/>
邉加以北征外邦西開三十六國頻年服役轉輸煩費<lb/>
又逺屯伊吾樓蘭車師戊巳民懐土思怨結邉域足以<lb/>
感動天地移變隂陽願陛下留念省察以濟元元<lb/>
<pb n="KR2m0049_WYG_001-53b"/>
　謹案楊子山以至理論天意切寔不差毫釐何也天<lb/>
　不可測而理可必聖人云天視自我民視天聽自我<lb/>
　民聴安有天心異於民心者哉掠拷寃濫已足違和<lb/>
　况閭閻愁苦一方欝結此天地所以為之感動也<lb/>
安帝立鄧太后猶臨朝聼政永平二年夏京師旱親幸<lb/>
洛陽寺録寃獄有囚寔不殺人而被拷自誣羸困輿見<lb/>
畏吏不敢言將去舉頭若欲自訴太后察視覺之即呼<lb/>
還問狀具得枉寔即時收洛陽令下獄抵罪行未還宫<lb/>
<pb n="KR2m0049_WYG_001-54a"/>
㴻雨大降<lb/>
　謹案不仁哉有司之嚴刑也不肯細心體訪但將五<lb/>
　毒迫人囚不能堪何寃不受致令餘威猶在死不敢<lb/>
　言若非太后英明此獄烏能得直今下屬問而上司<lb/>
　録防寃抑也然而出入難必誰敢再受一番荼毒故<lb/>
　案一定而獄多寃理其枉而出之者是在欽恤慎刑<lb/>
　之君子矣<lb/>
唐太宗貞觀十七年三月甲子以久旱詔曰去冬之間<lb/>
<pb n="KR2m0049_WYG_001-54b"/>
雪無盈尺今春之内雨不及時載想田疇恐乖豐稔農<lb/>
為政本食乃人天百姓嗷然萬箱何兾昔頽城之婦隕<lb/>
霜之臣至誠所通感應天地今州縣獄訟常有寃滯者<lb/>
是以上天降鍳延及兆庶宜令覆囚使至州縣簡刑獄<lb/>
以申枉屈務從寛宥以布朕懐庶使桑林自責不獨羙<lb/>
於殷湯齊郡表墳豈自髙於漢代<lb/>
　謹案天地惟以好生為心人生當以不殺為徳刑之<lb/>
　所加何招不得有罪者嘆自新之無路受枉者恨宿<lb/>
<pb n="KR2m0049_WYG_001-55a"/>
　憤之難申怨觸上蒼遂成閉塞此詔一下何患甘霖<lb/>
　之不沛而嘉禾之不熟哉<lb/>
開元中榆林衛等久旱非常顔真卿為御史行部至五<lb/>
原時有寃獄久不决真卿至立辨其寃雨即沛然而至<lb/>
郡人遂呼為御史雨<lb/>
　謹案獄之寃者不待决遣而後乖戾之氣慘成凶嵗<lb/>
　即令沉埋獄底積憤未舒已逆天和久之不雨幸顔<lb/>
　公行部細心辨其寃獄愁雲怨日忽變而為暢靄和<lb/>
<pb n="KR2m0049_WYG_001-55b"/>
　風此御史雨之所由来也<lb/>
宋太祖建隆二年帝謂宰臣曰五代諸侯跋扈<hi>跋扈猶言強梁</hi>
<hi>也扈竹籬也水未至先作竹籬候魚入水退小魚獨留大魚跋籬扈而出故曰跋扈也</hi>有枉法殺<lb/>
人者朝廷置而不問人命至重姑息當如是邪自今諸<lb/>
州决大辟録案奏聞付刑部覆視之<lb/>
　宋史㫁曰禁暴止虐誠帝王保民之盛徳也湯武聖<lb/>
　君此心純乎爱民故勇决嚴毅之中即寓正直蕩平<lb/>
　之道太祖深知理獄之難視人命為至重特詔令諸<lb/>
<pb n="KR2m0049_WYG_001-56a"/>
　州慎重録囚逹部詳審然後信讞定而法網寛合之<lb/>
　周禮委曲詳核之條仁慈忠厚之㫖前後無違矣<lb/>
歐陽觀為泗州司理嘗秉燭治官書屢廢而歎妻問之<lb/>
曰此死獄也我求其生不得耳其子修方三嵗乳者抱<lb/>
立於旁觀曰術者謂我嵗在戍不利使其言驗不及見<lb/>
児之立也後當以吾言告之<lb/>
　謹案仁哉歐陽觀之存心何肫摯而深切也求生於<lb/>
　死獄之内並非要名遺言以告後人并非樹徳總為<lb/>
<pb n="KR2m0049_WYG_001-56b"/>
　一腔慈恵不欲因勢而阻尤不欲自我而止故及身<lb/>
　則倍著哀矜錫類則教之忠厚仁哉司理宜文忠之<lb/>
　為名臣也乎<lb/>
元仁宗延祐四年春正月帝謂侍臣曰中書比奏百姓<lb/>
乏食宜加賑恤朕黙思之民饑若此豈政有過差以致<lb/>
然與向詔有司務遵世祖成憲宜勉力奉行輔朕不逮<lb/>
然嘗思之惟省刑薄賦庶使百姓可遂其生也<lb/>
　謹案百姓不能遂其生四境擾害由之起大業末年<lb/>
<pb n="KR2m0049_WYG_001-57a"/>
　乾符初年可鑑也仁宗因民饑饉言非省刑罰薄賦<lb/>
　歛則不能舒其困非思得其要而治得其道者哉<lb/>
明孝宗𢎞治十五年五月上命御史王哲巡按江西時<lb/>
值大旱苗種不得入土哲深恤民隐即親録囚繫出其<lb/>
所當原者數百人餘皆減之次日即雨遂成有秋民為<lb/>
謡曰江西有一哲六月飛霜雪天下有十哲太平無休<lb/>
歇<lb/>
　謹案古之盛吉執丹筆而泣者謂五口筆一下死生立<lb/>
<pb n="KR2m0049_WYG_001-57b"/>
　判故也理刑官如此存心何至亢旱不雨王御史因<lb/>
　苖不得入土親録繫囚出其當原減其餘等即成有<lb/>
　秋乃知寕失出無失入此二句者誠祈禱之靈符也<lb/>
松江呉黼任撫州同知時久旱不雨臺使以黼㢘直將<lb/>
隣郡建昌富民呉萬八一案令迹其寔盖萬八以子殺<lb/>
父大獄久未决萬八至是仍以厚賂求寛免黼曰我荷<lb/>
國㤙食天禄寕以賄賂壊公法耶遂覈論如律是夕忽<lb/>
然大雨萬八已為雷震矣一郡驚異以為呉公之正直<lb/>
<pb n="KR2m0049_WYG_001-58a"/>
所感云<lb/>
　謹案此又以不殺而致旱灾者也萬八之獄㫁無遲<lb/>
　滯之理問官何得貪其厚賂而曲貸其辜茍非天譴<lb/>
　嚴明暗與王章相合安見幽明一理法不可弛然則<lb/>
　赦非善政古且志之况於絶倫之大者乎<lb/>
單縣有田作者其婦餉之食畢即死其翁曰此必婦之<lb/>
故矣陳於官不勝箠楚遂誣服自是天久不雨許㐮毅<lb/>
公時官山東曰獄其有寃乎乃親歴各境出獄囚遍審<lb/>
<pb n="KR2m0049_WYG_001-58b"/>
之至餉婦乃曰夫婦相守人之至願鴆毒殺人計之至<lb/>
宻焉有自餉於田而鴆之者哉遂詢其所饋飲食所經<lb/>
道路婦曰魚湯米飯度自荆林無他異也公問時適當<lb/>
其夫死之際置魚作飯仍由舊路而行試狗彘無不立<lb/>
死者遂出其罪即日大雨如注<lb/>
　謹案感孚之理㨗如影響田婦餉夫而死寔出無心<lb/>
　問官不能細訪置之死地所謂嚴刑之下何所不招<lb/>
　遂干天怒灾異頓施非㐮毅公上體天心察其寃抑<lb/>
<pb n="KR2m0049_WYG_001-59a"/>
　安能沛甘㴻於恒暘之嵗哉<lb/>
理囚繫總論曰獄中之苦人盡知之乎以將相而歎獄<lb/>
吏之尊則其毒加於囚也可知矣一人在獄閤户悲啼<lb/>
吏卒苛求不已妻児賣盡難供故血淚未乾於箠楚離<lb/>
魂又泣於夣中仁人君子可不以刑獄是恤哉若雨呼<lb/>
御史者不决之獄也亢旱三年者已死之獄也畏吏不<lb/>
敢言苖不得入土者將死之獄也罪定天誅不殺之獄<lb/>
也不論已死未死有枉不直困於獄中天地未有不為<lb/>
<pb n="KR2m0049_WYG_001-59b"/>
之震怒而見於灾異者也楊終之論信不誣矣唐之太<lb/>
宗宋之太祖元之仁宗異代同心故得咸稱致治之主<lb/>
折獄者存心必若歐陽觀明察得如許㐮毅方能無愧<lb/>
試問今之沉於獄底者果能求其生而勿得者歟哀哉<lb/>
吾恐半居洛陽令之所問也人自不察耳五毒痛加何<lb/>
枉不坐縲絏所繋何嵗無寃易云君子以明慎用刑而<lb/>
不留獄書云殺戮無辜上帝弗蠲降咎於苖君子可勿<lb/>
於囚繋之内稍開一面以免降咎之困哉<lb/>
<pb n="KR2m0049_WYG_001-60a"/>
　　七禁遏糴以除不義<lb/>
　　　<hi>秦百里奚隋文帝</hi>　　　　<hi>秦穆公唐崔悛</hi>
　　　<hi>後周廣順詔蘇  軾</hi>　　　<hi>宋呉及蘇  緘</hi>
　　　<hi>淳熙詔正明張居</hi>　　　　<hi>黄化裳鍾  民</hi>
周㐮王甲戍五年冬晋饑使乞糴於秦百里奚言於秦<lb/>
伯曰天灾流行國家代有救灾恤隣道也行道有福秦<lb/>
於是輸粟於晋<lb/>
　謹案人生不幸遭遇饑年全頼有無相濟庶可全生<lb/>
<pb n="KR2m0049_WYG_001-60b"/>
　此賢臣所以勸其君救灾恤隣恵飬黎民之要道也<lb/>
㐮王七年十一月晋饑秦伯饋之粟曰吾矜其民也<lb/>
　謹案秦伯之輸粟一而再矜民之語藹若陽春并不<lb/>
　生一㸃偏䕶之念是故被其澤者懽欣交通逺邇爱<lb/>
　戴後之為隣郡司牧者可不上法賢哲之仁術乎<lb/>
隋齊州刺史盧賁坐民饑閉糴除名皇太子為言賁有<lb/>
佐命功不可廢帝謂盧賁等功雖甚偉然皆挟詐擾政<lb/>
不可免也乃如律治之<lb/>
<pb n="KR2m0049_WYG_001-61a"/>
　謹案沽名而不恤民者非良有司也欲以閉糴為爱<lb/>
　民殊不知隣邦均赤子也故孟子取五覇之禁遏糴<lb/>
　千古公正之論莫大於此髙祖之論盧賁略前勲而<lb/>
　儆害民之吏誠快舉哉<lb/>
唐崔悛為湖南都團練觀察使湖南舊法豐年貿易不<lb/>
出境鄰部灾荒不相䘏悛至謂屬吏曰此非人情也無<lb/>
使閉糴以重困鄰民自是商貨流通<lb/>
　謹案不近人情之事皆胥吏貪汚者之所為也凡下<lb/>
<pb n="KR2m0049_WYG_001-61b"/>
　閉糴之令藉口為本境之民起見未嘗稍有所私殊<lb/>
　不知其所私者不在是也不過不能為民身家畫萬<lb/>
　全之䇿徒欲藏此粟於富家以説豪猾昻價損民之<lb/>
　意豈知聖天子以天下為家胞與為懐凡在版圗莫<lb/>
　不欲安飬而生全之寕肯令此境阜安彼方饑餒乎<lb/>
　揆情度理務在流通崔公真仁人也<lb/>
後周廣順間南唐大旱井泉涸淮水可渉饑民度淮而<lb/>
北者相繼濠夀發兵禦之民與兵鬬而北来太祖聞之<lb/>
<pb n="KR2m0049_WYG_001-62a"/>
曰彼我之民一也聴糴米過淮唐人遂築倉多糴以供<lb/>
軍詔唐民以人畜負米者聴之以舟車運載者勿予<lb/>
　謹案視太祖之待南唐非大度之主歟唐人以之供<lb/>
　軍尚許人畜負之而去究何嘗因救民而得禍若後<lb/>
　之府縣官必然閉糴以為上為其君下為其民而不<lb/>
　知其干天之怒矣人主當以好生為徳信哉<lb/>
宋仁宗嘉祐四年諌官呉及言春秋之時諸侯相争竊<lb/>
地專封固不以天下生靈為憂然同盟之國有救患分<lb/>
<pb n="KR2m0049_WYG_001-62b"/>
灾之義秦饑晋閉之糴而春秋誅之聖朝㤙施動植視<lb/>
民如傷然州郡之間各專其民擅造閉糴之令一路饑<lb/>
則隣路為之閉糴一郡饑則鄰郡為之閉糴夫二千石<lb/>
以上所宜同國休戚而宣布主㤙今坐視流離又甚於<lb/>
春秋之間豈聖朝所以子育兆民之意<lb/>
　謹案閉糴之令自古皆恨又自古有之其故何也其<lb/>
　意他處之民徙死我境之粟有餘豈無卓異賢能之<lb/>
　賞殊不知此令一行刼掠流移由之而起呉公言之<lb/>
<pb n="KR2m0049_WYG_001-63a"/>
　亹亹盖深知民之受弊甚大㫁不可以害民之政為<lb/>
　我邀功倖禄計也<lb/>
蘇軾浙西灾傷狀内有云臣聞熙寕之灾傷本縁天旱<lb/>
米貴而沈起張靚之流不先事奏聞但立賞閉糴富民<lb/>
皆事藏榖小民無所得食流殍既作然後朝廷知之使<lb/>
命運江西及截本路上供米一百二十三萬石濟之巡<lb/>
門俵米攔街散粥終不能救饑饉既成繼之以疫所傷<lb/>
寔多兩税課利皆失其舊是大吏之不能仰承徳意廣<lb/>
<pb n="KR2m0049_WYG_001-63b"/>
孚恵澤於下民也如之何其可乎<lb/>
　謹案饑年處事沽名心萬不可起救荒政務湏宜早<lb/>
　為裁酌沈起張靚立賞閉糴不過欲沽爱民之譽不<lb/>
　知小民絶粒草木俱完藏米者愈髙其價興販者懼<lb/>
　刼不来遂至於此非平日失於稽古臨事在於求名<lb/>
　乎東坡疏中此叚可為閉糴者戒<lb/>
紹興初蘇緘為南城令嵗凶里中藏粟者固閉以待價<lb/>
緘籍得其數先發常平榖定中價糶於民掲榜於道曰<lb/>
<pb n="KR2m0049_WYG_001-64a"/>
某家有粟㡬何令民用官價糴有勒不出及出不如數<lb/>
者撻於市以是民無艱食<lb/>
　謹案民無糴所刼掠必興盗賊縱横安危難保惟頼<lb/>
　司牧有以處之然不將常平米盡行先糴何以塞富<lb/>
　民之口蘇君為政先已後人其誰我議<lb/>
淳熙八年勅旱傷州縣全頼傍近豐熟去處通放客販<lb/>
米斛已降㫖不得遏糴訪聞上流得熟州郡尚有將客<lb/>
販米斛邀阻者仰逐司覺察按劾尚或容蔽仰御史臺<lb/>
<pb n="KR2m0049_WYG_001-64b"/>
彈奏　九年兩降指揮諸路監司不許遏糴多出榜文<lb/>
曉諭如故違戾令總司覺察申奏<lb/>
　謹案官之糴糶有限民之興販無窮彼射錙銖之利<lb/>
　我活溝壑之民寔云兩得如其閉糴此境雖安彼地<lb/>
　不活無惻隐之心違忠恕之道彈劾覺察其可緩乎<lb/>
咸淳七年撫州饑黄裳奉命徃彼救荒但期㑹富民耆<lb/>
老以某日至至則大書閉糴者籍強糴者斬八字掲於<lb/>
通衢米價遂平<hi>一云辛㓜安所行</hi>
<pb n="KR2m0049_WYG_001-65a"/>
　謹案孰謂救荒無竒䇿以八字而定民心非竒䇿乎<lb/>
　此所謂有治人無治法也<lb/>
明萬厯九年淮鳯告灾張居正疏云皇上大發帑銀遣<lb/>
使分賑㤙至渥矣然賑銀有限饑民無窮惟是隣近協<lb/>
助市糴通行乃可延旦夕之命近聞所在徃徃閉糴灾<lb/>
民既缺食於本土又絶望於他鄉是激之為變也宜禁<lb/>
止遏糴之令講求平糴之法聴商民從宜糴買江南則<lb/>
糴於江淮山陕則糴於河南各撫按互相闗白接逓轉<lb/>
<pb n="KR2m0049_WYG_001-65b"/>
運不許閉遏其糴本或於各布政司或於南京户部權<lb/>
宜措處河南直𨽻四府縣以臨德二倉之米平價發糶<lb/>
則各處皆可接濟<lb/>
　謹案以通暢之筆寫仁政之端條分縷晰何等明白<lb/>
　且令各巡撫互相闗白接逓轉運糴本悉為措置允<lb/>
　稱相度汪洋不愧調和鼎鼐有塩梅之責者不可不<lb/>
　法之以救天下也<lb/>
萬厯間御史鍾化民奉使河南賑饑先飛檄各省不許<lb/>
<pb n="KR2m0049_WYG_001-66a"/>
遏糴及河南布政司撤防勦兵悉分置黄河口各運米<lb/>
所過為米舶傳縴䕶送至境設官單記所到時刻稽遲<lb/>
罪及將領米到任其價之髙下毋許抑勒是時米價五<lb/>
兩逺商慕重價無攘奪患浃辰米舟併集延袤五十里<lb/>
價遂減石止八錢矣<hi>袤音茂長也亘於東西曰廣亘於南北曰袤</hi>
　謹案水旱不時天荒之也遏糴阻抑人荒之也天荒<lb/>
　尚有挽囬人荒豈無救治鍾公竭力救全頓蘇民困<lb/>
　米價十減五六可知有治人無治法本仁心以行仁<lb/>
<pb n="KR2m0049_WYG_001-66b"/>
　政事未有不濟者也<lb/>
禁遏糴總論曰偽矣哉有司之遏糴也彼不過欲借此<lb/>
以邀爱民之上賞耳若言真寔為民彼糶米之家雖婦<lb/>
人小子必知但賣其食之所餘㫁無盡貨之理何必有<lb/>
司之諄諄禁約也總之圗治之術在誠寔尤在權宜自<lb/>
周至明歴代典故悉中窽要晋恵公之失筭未識爱民<lb/>
之方周太祖之大度包容異域盧賁沈起張靚等特小<lb/>
人之尤者耳設令見崔悛於湖南能無愧歟此宋朝之<lb/>
<pb n="KR2m0049_WYG_001-67a"/>
詔使劾之察之誠是也呉及之論蘇緘之法黄裳之諭<lb/>
化民之檄同功一體得致治之原良法良模不可不知<lb/>
所以法之也且無曲防無遏糴五伯禁之聖賢取之吏<lb/>
竟背之耶詩曰在彼無惡在此無射庶㡬夙夜以永終<lb/>
譽則凡在位之君子欲羙其譽於畢生者可分疆界致<lb/>
嗷嗷待哺之民日望泛舟之役而弗得哉閉糴之令烏<lb/>
可勿除<lb/>
<pb n="KR2m0049_WYG_001-68a"/>
　　八發積儲以救困窮<lb/>
　　　<hi>漢文帝唐元宗</hi>　　　　　<hi>魏黄初間憲  宗</hi>
　　　<hi>宋仁宗元世祖</hi>　　　　　<hi>真徳秀胡長孺</hi>
　　　<hi>明成祖孫  璽</hi>　　　　　<hi>周化忱鍾  民</hi>
漢文帝六年大旱蝗令諸侯無入貢弛山澤減諸御服<lb/>
損郎吏員發倉庾以賑民<lb/>
　謹案嘗閲文帝之詔有云患自怨起福繇徳興則禍<lb/>
　福之機久矣了了於胸中故首定振窮飬老之令毎<lb/>
<pb n="KR2m0049_WYG_001-68b"/>
　布蠲租免税之㤙當此旱蝗相繼豈不知民饑患也<lb/>
　救困徳也有不自損以濟蒼生哉此三代後之賢君<lb/>
　首推文帝也<lb/>
魏黄初二年冀州大荒歳饑使尚書杜畿持節開倉廪<lb/>
以賑之　五年冀州復饑又遣使者開倉廩賑之　六<lb/>
年春遣使者廵行沛郡問民間疾苦貧者悉賑貸之<lb/>
　謹案時當灾荒民惟望治魏能爱民賑貸弗倦故能<lb/>
　撫其衆而大其國百姓戴恵四境寕帖致治者所當<lb/>
<pb n="KR2m0049_WYG_001-69a"/>
　於𦂳要機宜務為斟酌也<lb/>
唐元宗開元二十九年制曰承前饑饉皆待奏報然後<lb/>
開倉道路悠逺何救懸絶自今委州縣及採訪使給訖<lb/>
奏聞<lb/>
　謹案初陽透發大地囬春一詔下頒九州開泰豈非<lb/>
　明皇此日之制乎洞悉嗷嗷待哺之苦免其懸懸望<lb/>
　眼之穿故其時沐㤙澤者歌咏遐陬四海清寕兆人<lb/>
　康樂誰謂斯民也非三代之所以直道而行者也<lb/>
<pb n="KR2m0049_WYG_001-69b"/>
憲宗元和九年二月丁未制曰善為國者務蓄於人百<lb/>
姓未康君孰與足去嵗甸服氣序愆和夏屬驕陽秋多<lb/>
苦雨三農爽候五稼不滋産於地者既㣲出於力者宜<lb/>
困百姓所欠歴年税斛等項並宜赦免仍以常平義倉<lb/>
斛斗三十萬石委京兆條疏賑濟如不足即宜以元和<lb/>
七年諸縣所貯折糴斛斗添給應縁賑給百姓等委京<lb/>
兆官差擇清幹官於毎縣界逐處給付使無所弊各得<lb/>
自資将我詔意戒之以擾授之以仁宣示朕懐咸使知<lb/>
<pb n="KR2m0049_WYG_001-70a"/>
悉<lb/>
　謹案地無所産粟何從生民若遭荒催征何益憲宗<lb/>
　悉為蠲免誠賢主矣且以三十萬石而賑饑民不足<lb/>
　又令添之以折糴之斛㪷諄諄不已民命為懐何其<lb/>
　仁也克寛克仁彰信兆民憲宗之謂矣<lb/>
宋仁宗乾興元年十二月以京城榖價翔貴出常平倉<lb/>
米分十四塲賤糶以濟民　皇祐三年十二月癸巳詔<lb/>
曰天下常平米依原糴價出糶以濟饑民毋得收餘利<lb/>
<pb n="KR2m0049_WYG_001-70b"/>
以希㤙賞<lb/>
　謹案民逄饑饉之灾確似人遭水火之厄救之稍遲<lb/>
　不成灰燼即䧟狂瀾寕不痛心然救之不力終於一<lb/>
　死與不救何殊今乾興間以常平米分作十四塲減<lb/>
　價出糶以濟平民皇祐間又以天下常平倉米依原<lb/>
　價出糶以濟貧民博施濟衆可風千載小民不有再<lb/>
　生之樂歟<lb/>
寕宗時真徳秀知潭州以㢘仁公勤勵僚友以正心脩<lb/>
<pb n="KR2m0049_WYG_001-71a"/>
身勉士行遇水旱灾傷貧困無依之民極力救恤復立<lb/>
恵民倉積榖至五萬石至凶荒時照原價出糶又積榖<lb/>
九萬五千石分十二縣置社倉以徧及鄉落立慈恵倉<lb/>
飬老倉孤㓜無依自十五嵗以下年老無飬自六十嵗<lb/>
以上皆有賑給<lb/>
　謹案自古理學儒臣莫不本子恵蒼生之念為君父<lb/>
　錫福於四方盖其温厚性成兼能陶鎔於典籍經權<lb/>
　措置各得其宜試觀此數法寔可與文公之社倉共<lb/>
<pb n="KR2m0049_WYG_001-71b"/>
　垂不朽有守土之責者茍能倣而行之是甘棠慈䕃<lb/>
　可以傳後世而潤斯民矣<lb/>
元世祖至元五年益都路饑以米三十一萬八千石賑<lb/>
之　十年諸路出蝻霖雨害稼賑米五十四萬五千五<lb/>
百九十石　十三年東平濟南諸路水旱賑饑用米二<lb/>
十二萬五千五百六十石粟四萬七千七百十二石鈔<lb/>
四千二百八十二錠　廿二年十一月哈喇和卓民饑<lb/>
户給牛二頭種二石更給鈔一十一萬六千四百錠糴<lb/>
<pb n="KR2m0049_WYG_001-72a"/>
米六萬四百石為四月粮賑之<lb/>
　謹案天有降灾之時民無愁苦之嵗此際之轉移而<lb/>
　造福者惟隨時蠲賑恵爱萬民之聖君賢相耳帑藏<lb/>
　之金粟㫁無窮時閭里之身家亟宜撫恤世祖賑饑<lb/>
　不異九天雨露隨地頻施一無所吝民生矣嵗何凶<lb/>
　焉<lb/>
武宗時民饑者四十六萬户即詔毎户月給米六斗浙<lb/>
東宣慰同知脱歡察議行勸貸之令歛富民錢一百五<lb/>
<pb n="KR2m0049_WYG_001-72b"/>
十餘萬以二十五萬屬海寕縣簿胡長孺藏之長孺察<lb/>
其有乾没意悉散於民既而果索其錢長孺抱成案進<lb/>
曰錢在此脱歡察怒而不敢問<lb/>
　謹案饑民之得賑濟猶田苖之得時雨㸃滴不到根<lb/>
　荄失鮮業已雲興澤沛則時刻不可需遲何况雲霓<lb/>
　之轉易乎㢘吏識破貪夫之意發其積聚補散民間<lb/>
　為蒼生救饑寔則為脱歡消愆仁智兼盡一舉而兩<lb/>
　得之矣<lb/>
<pb n="KR2m0049_WYG_001-73a"/>
明成祖永樂九年七月户部言賑北京臨城縣饑民三百<lb/>
餘户給粮三千七百石有竒上曰國家儲蓄上以供國下<lb/>
以濟民故豐年則歛凶年則散但有土有民何憂不足<lb/>
隋開皇間大旱民饑文帝不開倉賑濟聼民流移就食<lb/>
末嵗計所積可供五十年倉廩雖豐民心勿固前鍳具<lb/>
在今後但遇水旱民饑即開倉賑給毋令失所<lb/>
　謹案開皇間倉廪皆足不肯賑給使民流移後且恃<lb/>
　其富足而糜費焉成祖深明其故而易其轍誠明逹<lb/>
<pb n="KR2m0049_WYG_001-73b"/>
　之主哉<lb/>
正統間周忱廵撫江南適江北大饑巡撫都御史王竑借<lb/>
三萬石於忱忱計至来春麥熟曰此湏十萬即以與焉盖<lb/>
忱所積餘米不但贍江南又可兼利江北景泰二年有<lb/>
言忱勾通官吏侵漁國帑召忱還忱言臣之百凡修治<lb/>
興作見為妄費亦由宣宗皇帝許臣便宜行事臣之所<lb/>
費者餘米也不敢侵動正賦事遂不問致仕而歸户部<lb/>
因言忱所積米無可稽驗請綜括為公賦由是徵需雜<lb/>
<pb n="KR2m0049_WYG_001-74a"/>
出逋負依然呉後大饑民多餓莩無不望周公之再生<lb/>
矣<lb/>
　謹案賢臣妙䇿忽轉而為奸吏彈射之端户部因之<lb/>
　作公賦設使再遇饑年於何利頼户部之歸積粟於<lb/>
　朝廷不過邀榮於一己豈知國體之正大其生財之<lb/>
　道固自有在夫豈若是之𤨏𤨏也哉<lb/>
武宗正徳四年孫璽知興化縣事多竒政時大水傷稼<lb/>
上司不允題荒璽即自為奏請詔減田租之半又賑饑<lb/>
<pb n="KR2m0049_WYG_001-74b"/>
民萬餘人後以兵備巡歴雲貴直聲大振<lb/>
　謹案今之為縣令者見上臺不題而敢自奏乎孫公<lb/>
　不以逆鱗為恐寕顧其他雖然使非天子之恵爱何<lb/>
　以成郎官之救援宜並徳之<lb/>
神宗萬厯二十二年御史鍾化民河南賑荒垂危之人<lb/>
賑粥有顧惜體面者散銀賑之着州縣正印官下鄉親<lb/>
放移官就民毋勞民就官分東西南北四鄉先示散期<lb/>
以免奔走伺候貧民領得錢榖或里長豪惡要抵宿負<lb/>
<pb n="KR2m0049_WYG_001-75a"/>
者以刼論出首者賞其銀正印官監視戥鑿逐封加印<lb/>
立册期日分給差㢘能官不時掣封秤驗躬巡所至延<lb/>
見各色人等不嫌村陋<lb/>
　謹案饑無不救國無不安河南甲午之荒甚難措手<lb/>
　而鍾公獨力撐持弗辭辛苦賑濟斯民不生不已不<lb/>
　特自㤀其官併過遭饑之困觀其政蹟直欲令人感<lb/>
　入心脾矣良臣善政真足垂光簡編<lb/>
發積儲總論曰倉廩寔而國富饒致治之本圗也然而<lb/>
<pb n="KR2m0049_WYG_001-75b"/>
有徳此有人有人此有土有土則財與用俱有可知百<lb/>
姓之身家國之倉廪所由出始而年嵗豐登民則為上<lb/>
寔倉儲偶然旱潦告灾君即為民謀保聚盖君猶心而<lb/>
民猶體體安心始泰民饑其可勿救乎積儲其可勿發<lb/>
乎君臣識鍳之明睿者未有不以賑濟為急者也自漢<lb/>
文以至元明賑濟之法救困之言略偹於前致治者可<lb/>
勿以是為法哉夫水旱蝗蝻迫人溝壑救人適以自安<lb/>
無二視也何則未有百姓困厄於下而君臣能相安於<lb/>
<pb n="KR2m0049_WYG_001-76a"/>
上者也天灾之流行偶爾一人之救濟萬全否則成湯<lb/>
何以將六事而自責孔子何以舉自貶以對景公救饑<lb/>
之道權自上操設遇灾傷之地誠能大發積儲以救窮<lb/>
黎則一方安樂薄海内外愈皆安樂矣能散財者世躋<lb/>
昇平夫豈謬哉<lb/>
<pb n="KR2m0049_WYG_001-77a"/>
　　九不抑價以招商運<lb/>
　　　<hi>齊管子唐盧坦</hi>　　　　　<hi>漢宣帝詔宋趙抃</hi>
　　　<hi>范仲淹范純仁</hi>　　　　　<hi>包庾拯誼孟  章</hi>
　　　<hi>董懋煟蔡  徳</hi>　　　　　<hi>明周孔教龎承寵</hi>
齊管子曰滕魯之粟釡百則使吾國之粟釡千滕魯之<lb/>
粟四流而歸我若下深谷矣<lb/>
　謹案㫖哉管子之言也民之趨利確如水之趨下稍<lb/>
　拂其性其誰我向榖粟者活命之源也使恤民之財<lb/>
<pb n="KR2m0049_WYG_001-77b"/>
　而不恤民之命財帛其可飽乎危亡其可免乎則釡<lb/>
　百釡千之論非明决者不能道也<lb/>
漢宣帝本始四年春正月詔盖聞農者興徳之本也今<lb/>
嵗不登已遣使者賑貸困乏其令太官損膳省宰樂府<lb/>
減樂人使歸就農業丞相以下至都官令丞上書入榖<lb/>
輸長安倉助貸貧民民以車船載榖入闗者得毋用傳<lb/>
<hi>傳符也欲榖之多故不問其出入也</hi>
　謹案宣帝令丞相以下皆上書入榖以貸貧民則官<lb/>
<pb n="KR2m0049_WYG_001-78a"/>
　無避事之弊矣載榖入闗者不論舟車皆無用傳則<lb/>
　免徵商之困矣豈尚有抑價之令哉<lb/>
唐盧坦為宣歙觀察使嵗饑榖價日増或請損之坦曰<lb/>
所部土狭榖少仰四方之来者若價賤榖不復来民益<lb/>
困矣既而米商輻輳市估遂平民頼以生<lb/>
　<hi>宋</hi>董煟曰不抑價則商賈来此不昜之論昧者反之<lb/>
　其意正欲沽譽不知市無告糴之所適以召變而起<lb/>
　釁也坦有定見真可嘉也<lb/>
<pb n="KR2m0049_WYG_001-78b"/>
宋神宗熙寕中趙抃知越州兩浙旱蝗米價踴貴諸州<lb/>
皆榜道路禁人増米價人多餓死抃獨榜通衢令有米<lb/>
者任昻價糶之於是諸州米商輻輳米價更賤而民無<lb/>
餓者<lb/>
　謹案抑價之令一行商賈固褁足不前囤户亦皆無米<lb/>
　吏知之乎囤戸恐人賤糴略留少許以應多人餘皆<lb/>
　重價而暗售他方故無米者室如懸罄有錢者亦欲<lb/>
　呼庚於是一夫不靖千人應之趙公之論髙出千古<lb/>
<pb n="KR2m0049_WYG_001-79a"/>
范公仲淹知杭州二浙阻饑榖價方踴毎斗一百二十<lb/>
文范公増至一百八十文衆不知所為仍多出榜文具<lb/>
述杭饑及米價所増之數於是商賈争先惟恐其後米<lb/>
既輻輳價亦隨減<lb/>
　謹案范公仁智兼全行之固極其善後世法令不可<lb/>
　造次湏要揆時度勢假如杭州米貴増價之榜文必<lb/>
　湏豫先差人於産米地方張掛約其已到之後我處<lb/>
　方増其價不然彼處米商未知而我先増其價貧民<lb/>
<pb n="KR2m0049_WYG_001-79b"/>
　何堪久食貴米但増價告示切不可令一人知之恐<lb/>
　俱待増價而後賣則民愈苦矣<lb/>
包拯知廬州不限米價商賈聞之日集其境不數日而<lb/>
米價大平<lb/>
　謹案龍圗公之明决雖婦人小子無不知之若使米<lb/>
　價可抑公抑之矣公知物多必賤少則貴愈抑愈少<lb/>
　愈少愈貴龍圗公之所不抑也而他人可抑之哉<lb/>
范純仁為㐮邑宰因嵗大旱度来年必歉於是盡籍境<lb/>
<pb n="KR2m0049_WYG_001-80a"/>
内客舟誘之運米許為主糶明春客米果至多於平日<lb/>
邑人遂頼以不饑<lb/>
　謹案境内荒矣客米不来此際而方為之偹何若先<lb/>
　事而為之圗范公預於冬間多方勸誘交春果至髙<lb/>
　價既無民情可慰非得預偹不虞之䇿耶<lb/>
紹興五年行在斗米千錢時留守叅政孟庾户部尚書<lb/>
章誼不抑價惟大出陳廪毎升止糶二十五文僅得時<lb/>
價四之一耳民頼以濟<lb/>
<pb n="KR2m0049_WYG_001-80b"/>
　謹案米貴時民雖賣妻鬻女總救不得數旬之苦何<lb/>
　也米貴則人賤所得無㡬耳二公大出陳廪減價救<lb/>
　民秋成仍可賤糴非仁智兩全之道歟故慮米貴者<lb/>
　出天庾而賤糶一也借國帑以興販二也王侯貴戚<lb/>
　大小臣工軍民人等有米照時價出糶視其多寡逓<lb/>
　有㤙奬三也責重有司廣貸牛種課民春耕因其勤<lb/>
　惰定以黜陟四也朝廷重農抑末優恤窮甿五也得<lb/>
　此五法水利是務專官督理何米貴之足憂哉<lb/>
<pb n="KR2m0049_WYG_001-81a"/>
從政郎董煟云比年為政者不明立法之意謂民間無<lb/>
錢湏當籍定其價不知官抑其價則客米不来若他處<lb/>
騰踴而此間之價低則誰肯興販商賈不至則境内乏<lb/>
食有蓄積者愈不敢出矣饑民手持其錢終日無告糴<lb/>
之所有不肯甘心就死者必不能安静人情昜於煽摇<lb/>
此莫大之患也惟不抑價非惟舟車輻輳而上户亦恐<lb/>
後時争先發米出糶其價自賤<lb/>
　謹案凡論荒政言宜通暢事貴預知董君所論彰隐<lb/>
<pb n="KR2m0049_WYG_001-81b"/>
　情於未發息禍患於無形非逹人之言歟為政者果能<lb/>
　頻頻屬目細想人情自無抑價之令閉糴之條矣若<lb/>
　之何忽之也<lb/>
明中丞周孔教撫蘇時有云榖少則貴勢也有司往往<lb/>
抑之米産他境歟客販必不来矣米産吾境歟上戸必<lb/>
然閉糴矣上戸非真閉糴也逺商一至牙儈為之指引<lb/>
則隂糶與之以故逺商可糴而土民缺食是抑價者欲<lb/>
利吾民反害吾民也<lb/>
<pb n="KR2m0049_WYG_001-82a"/>
　謹案抑價之令一出商賈不来囤户不賣即賣如撫<lb/>
　君所云專賣與出重價之逺商而去四境之米於是<lb/>
　而絶無論小民無錢在手即有錢何從得糴非死亡<lb/>
　即刼掠縁斯而起撫君燭及隐㣲非一省之福乎<lb/>
杭州司李蔡𢡟徳通商濟荒條議杭城生齒仰給外米<lb/>
䝉憲行廣糴通商已無遺䇿而聚米之道不厭多方近<lb/>
聞隣境閉糴米價翔涌商販紛紛有各處阻難之愬職思<lb/>
官府之儲散有限民間之自運無窮而民間之自運猶<lb/>
<pb n="KR2m0049_WYG_001-82b"/>
有限逺商之樂販更無窮但能使逺地經商望武陵為<lb/>
利藪聞風争赴米貨逬凑杭郡百萬生齒之事濟矣招<lb/>
来之法釐為八則<hi>八則載後摘要偹觀條内</hi>
　謹案商不通民不救價不抑客始来此定理也司李<lb/>
　善於擘畫釐為八則精詳周到盖以經濟為心視疎<lb/>
　忽者逺矣<lb/>
杭守龎承寵給批糴米議杭城周遭百里食齒繁聚地<lb/>
又山多田少桑柘多而禾稼少故民間食米皆仰給於<lb/>
<pb n="KR2m0049_WYG_001-83a"/>
外省所從来久矣今夏徂秋雲漢為灾民虞桂玉所藉<lb/>
商販雲集庻㡬拯此孑遺無奈隣省下遏糴之令掫人<lb/>
又播摽掠之虐使不為之計商人將褁足不敢出途而<lb/>
杭民有立槁耳給照流通無待再計仍請嚴檄嘉湖二<lb/>
府飭各巡兵不得搶掠嚇詐米船生事者以三尺䋲之<lb/>
庶商販通行而杭民猶有更生之望也<lb/>
　謹案興販五榖雖云射利之徒譬猶救民之使不可<lb/>
　與他販等何也杭州素不産米逺商不至朝啼絶粒<lb/>
<pb n="KR2m0049_WYG_001-83b"/>
　暮䘮溝渠害可言哉給批令糴無許阻撓通商之要<lb/>
　法也<lb/>
不抑價總論曰諸君子咸以不抑米價為髙又以稍増<lb/>
米價為善商自通而民可救此固不易之理矣古人立<lb/>
法固有成筭後世倣行貴乎随時非訪之於父老即宜<lb/>
詢之於紳衿然終不若㣲行村僻得寔之為當也遇饑<lb/>
年果能知境内之粟共有若干石而榜示於通衢必使<lb/>
闔郡人知之令有米者但許随時價出糶不許閉糴屯<lb/>
<pb n="KR2m0049_WYG_001-84a"/>
積此亦救民之要法不可不知也小民既知有米可糶<lb/>
心已安矣誰復争求客商知價不抑舟已集矣豈又他<lb/>
之此不抑之抑也惟杭城之棧米最為可恨富商略不<lb/>
遂意棧而不賣圗厚利耳豈顧窮民牙人利口欺官阿<lb/>
富翁耳誰憐餓莩彼果為人何不速買速賣循環糴糶<lb/>
悉屯積而不賣哉此非閉糴而何君子知之自管子以<lb/>
及宋明政之羙者已列於右若能倣行何患乎饑民之<lb/>
不救也與其為民惜錢不若為民惜命如宋時濮州侯<lb/>
<pb n="KR2m0049_WYG_001-84b"/>
日成嫌米價日増題請令人留一年之粮餘皆依祥符<lb/>
八年之數而出糶天子慮其擾民勿許非洞悉人情之<lb/>
聖主耶書云懋遷有無化居蒸民乃粒萬邦作乂故米<lb/>
價貴任其低昻不可稍為之裁抑欲利吾民而反害吾<lb/>
民也<lb/>
<pb n="KR2m0049_WYG_001-85a"/>
　　十開粥厰以活垂危<lb/>
　　　<hi>齊黔敖漢陸續</hi>　　　　　<hi>衛公叔文子隋房景逺</hi>
　　　<hi>唐郭禹陳堯佐</hi>　　　　　<hi>宋程頤元余闕</hi>
　　　<hi>明席書耿  橘</hi>　　　　　<hi>畢懋康鍾化民</hi>
齊大饑黔敖為食於路以待餓者而食之有餓者䝉袂<lb/>
輯屨貿貿然来黔敖左奉食右執飲曰嗟来食揚其目<lb/>
而視之曰予惟不食嗟来之食以至於斯也從而謝焉<lb/>
終不食而死曽子聞之曰㣲與其嗟也可去其謝也可<lb/>
<pb n="KR2m0049_WYG_001-85b"/>
食<lb/>
　謹案禮貎之於人大矣哉士君子當死亡之際略不<lb/>
　自貶以偷生曽子論之素矣故鍾御史河南賑粥賑<lb/>
　銀獨加厚於寒士不與庸衆同之盖以揚目而視之者<lb/>
　未必不謝之而寕死也<lb/>
衛公叔文子卒其子請謚君曰昔者衛國凶饑夫子為<lb/>
粥與國之餓者不亦恵乎昔者衛國有難夫子以其死<lb/>
衛寡人不亦貞乎夫子聴衛國之政修其班制以與四<lb/>
<pb n="KR2m0049_WYG_001-86a"/>
隣交衛國之社稷不辱不亦文乎故謂夫子貞恵文子<lb/>
　謹案人當饑饉之時得恵一餐之粥即延一日之命<lb/>
　此後得遇生機皆此一餐之力矣故為力少而致功<lb/>
　大以此定謚也宜矣凡當凶嵗人可不以文子之恵<lb/>
　為恵哉<lb/>
漢陸續字智初㑹稽呉人也㓜孤仕郡戸曺史時嵗荒<lb/>
民饑困太守尹興使續於都亭賦民饘粥續悉簡閲其<lb/>
民訊以名氏事畢興問所食㡬何續因口説六百餘人<lb/>
<pb n="KR2m0049_WYG_001-86b"/>
皆分别姓名無有差謬興異之<lb/>
　謹案粥雖數碗能活饑人豈可小視公皆悉數無遺<lb/>
　其不茍於處事也明矣太守之用人户曺之謹慎不<lb/>
　可為賑粥之盛典歟<lb/>
隋房景逺為齊州主簿多恵政景逺平生重然諾好施<lb/>
與嵗祲設粥通衢存濟甚衆平原劉郁路經齊兖遇刼<lb/>
賊將殺之郁呼曰與君鄉近何忍見殺賊曰若鄉里親<lb/>
親是誰郁曰齊州房主簿是我姨兄賊曰我食彼粥得<lb/>
<pb n="KR2m0049_WYG_001-87a"/>
活何忍殺其親遂還郁衣物且䝉活者二十餘人<lb/>
　謹案善之感人如風之偃草未有不從之而披靡者<lb/>
　也故雖盗賊不昧其良賑救其可緩乎主簿賑粥得<lb/>
　救其親設令景逺自遇化盗為良豈其所難可見粥<lb/>
　之活人感㤙者切食禄者何不稍分肥甘之萬一以<lb/>
　延枵腹之殘喘哉<lb/>
唐僖宗文徳元年四月以郭禹為荆南留後初禹勵精<lb/>
為治撫集彫殘賑饘粥給孤貧通商務農時藩鎮莫以<lb/>
<pb n="KR2m0049_WYG_001-87b"/>
飬民為事獨華州刺史韓建招撫流散勸課農桑數年<lb/>
之間民富軍贍時人謂之北韓南郭<lb/>
　謹案人生天地間恵在一時名垂萬世始可告無忝<lb/>
　於生平北韓南郭近之矣若專以功名為重者生則<lb/>
　顯榮死則冺焉不亦大可慨哉<lb/>
宋程頤有云救饑者使之免死而已非欲其豐肥也當<lb/>
擇寛廣之地宿戒使辰入至已則闔門不納午後與之<lb/>
食申而出之日得一粥則不死矣其力能自營一食者<lb/>
<pb n="KR2m0049_WYG_001-88a"/>
皆不来矣比之不擇而與者當活數倍之多也<lb/>
　謹案昔陳龍正謂伊川之論雖佳但日只一餐恐不<lb/>
　足以救其死耳曽則以為莫若俟其食畢毎人或給<lb/>
　米二三合或給糕餅數枚以代下次之餐彼既不專<lb/>
　守候於此又可徃他處營生一朝而獲數日之粮未<lb/>
　可知也<lb/>
陳堯佐知夀州遭嵗大饑自出米為糜以食餓者吏民<lb/>
以故皆争出米共活數萬人堯佐曰吾豈以是為私恵<lb/>
<pb n="KR2m0049_WYG_001-88b"/>
耶盖以令率人不若身先而使其從之樂也<lb/>
　謹案米珠薪桂人皆自顧不暇何處懇求官長若不<lb/>
　救全老弱死而壯者盗必然之勢陳公身先率民廣<lb/>
　開粥厰一州之中到處盡沾寔恵非善於鼓衆之君<lb/>
　子哉<lb/>
元順帝至正二年五月起復余闕為淮東宣慰副使守<lb/>
安慶到官十日㓂至却之集將吏議屯田戰守計環境築<lb/>
堡寨選精甲外捍而田其中明年春夏大饑人相食捐<lb/>
<pb n="KR2m0049_WYG_001-89a"/>
俸為粥以食之請之中書得鈔三萬錠以賑民<lb/>
　謹案忠於君者必能爱民如余公到官十日捐俸煮<lb/>
　粥請鈔賑民力行善政惟恐不及後果盡忠於國若<lb/>
　置饑民於勿問但以功名為重是屯其膏而不能布<lb/>
　上之㤙澤矣所以有聖主必頼有賢臣上下交而志<lb/>
　同夫非蒼生之幸歟<lb/>
明嘉靖十七年席書疏云臣竊見南京地方饑饉殊甚<lb/>
初賣牛畜繼鬻妻女老弱展轉少壮流移甚或餓死於<lb/>
<pb n="KR2m0049_WYG_001-89b"/>
道廷議賑恤但饑民甚多錢粮絶少惟作粥一法不湏<lb/>
防姦不湏審户至簡至要可以救人世俗皆謂作粥不<lb/>
可輕舉縁有行之一城不知散布諸縣以致四方饑民<lb/>
聞風駢集主者勢力難及来者壅積無筭遂謂作粥不<lb/>
宜輕舉不知辰舉而午即受恵三四舉而即可寕輯其<lb/>
效甚速其功甚大此古遺法扶顛起斃拯溺救焚未有<lb/>
先於此者未有急於此者此臣一得之愚也<lb/>
　謹案是時餓莩甚多比戸離徙奸民雜出公謂民命<lb/>
<pb n="KR2m0049_WYG_001-90a"/>
　在於旦夕若必待編審事定民何以堪令州縣毎十<lb/>
　里為一局先發現銀市米為粥賑之兩月惟食以粥<lb/>
　則所賑皆貧民奸猾漸散迺奏截運儲及戸部所發<lb/>
　銀兩議定間月兼給其妙在先令州縣十里為一局<lb/>
　俟賑粥兩月然後議給銀米所以人沾寔恵而豪強<lb/>
　不得為奸也<lb/>
陕西巡按畢懋康賑粥其議有云嘗聞救荒非救饑民<lb/>
乃救死民也其法無如煮粥善相應先儘各州縣見在<lb/>
<pb n="KR2m0049_WYG_001-90b"/>
倉粮盡數動支又動本院贖銀收買米豆雜粮煮粥賑<lb/>
濟然所謂救荒無竒䇿者患在任之不真任之不力耳<lb/>
若有真心自有良法又何事不可為何灾不可弭也向<lb/>
得張司農救荒十二議試有明驗為此仰司即将救荒<lb/>
議十二欵發刻令各府印刷分給各州縣逐欵著寔舉<lb/>
行<hi>十二欵載後賑粥湏知内</hi>
　謹案若有真心自有良法非寔心爱民者不能道此<lb/>
　二句亦不能知此二句之妙畢公深於爱民令州縣<lb/>
<pb n="KR2m0049_WYG_001-91a"/>
　盡開粥厰且令将救荒十二議處處發刻印刷施行<lb/>
　其心不但欲救一省之荒併欲救各省之荒更可以<lb/>
　救各省千百年後之荒矣生機至今猶在時與春氣<lb/>
　融和於宇宙間也<lb/>
萬厯時知常熟縣耿橘有云荒年煮粥全在官司處置<lb/>
有法就村落散設粥厰若盡聚之城郭少壮棄家就食<lb/>
老弱道路難堪一不便也竟日伺候二飡遇夜投宿無<lb/>
地二不便也穢雜昜染疾疫給散難免擠踏三不便也<lb/>
<pb n="KR2m0049_WYG_001-91b"/>
非有司親嘗嚴禁人衆慮粥缺少増添生水往往致疾<lb/>
惟就各處村落屬慕義者主之畫地分煮之為當也<lb/>
　謹案耿君三説言言中窽事事俱真非目覩而傷心<lb/>
　者焉能有此故於不得已之中想出必不可易之法<lb/>
　莫如各處村落各令義士主之留法人間惠爱至今<lb/>
　不息吁嗟乎耿公安得天下有司盡如公也<lb/>
御史鍾化民河南賑饑令各府州縣官遍歴鄉村察舉<lb/>
善良以司粥厰就便多立厰所毎厰收飬饑民二百不<lb/>
<pb n="KR2m0049_WYG_001-92a"/>
拘土著流移分别老㓜婦女片紙註明某厰就食以油<lb/>
紙䕶繫於臂彚立一冊聴正印官不時查㸃使不得東<lb/>
西冐應期至麥熟而止所到必行拾遺之法遍歴州縣<lb/>
村墟粥厰以故地方官望風感動竭力賑救而民頼以<lb/>
生<lb/>
　謹案諺云饑時一口勝如一斗死在湏臾即能行走<lb/>
　粥厰之妙言難盡述鍾公令州縣鄉村就便多立厰<lb/>
　所在在救全而且遍歴周觀有司敢不竭力以生之乎<lb/>
<pb n="KR2m0049_WYG_001-92b"/>
　一㸃仁慈貫徹各厰如陽和之布大地無有不在其<lb/>
　化育之中者也<lb/>
開粥厰總論曰饑年賑粥可以粥視之乎純陽丹藥岐<lb/>
伯仙方不是過也何也得之則生勿得則死故耳於黔<lb/>
敖之事可見矣但粥厰之事務雖多其要惟五耳一貴<lb/>
多厰耿橘之論是也二貴得人陸續之事是也三貴巡<lb/>
察鍾化民之所行是也四貴犒賞畢懋康之所頒是也<lb/>
五貴得法席侍郎之所奏是也以此五法得余忠宣之<lb/>
<pb n="KR2m0049_WYG_001-93a"/>
捐俸陳堯佐之先民何患乎粥厰之不盡善盡美也乃<lb/>
知無逺渉之苦門外之嗟者厰多故也無廢弛之事冐<lb/>
破之求者得人故也不事虚名立平賑竈者廵察故也<lb/>
人人竭力不忍相欺者犒賞故也寔恵均沾不填溝壑<lb/>
者得法故也茍能若是不特逺邁於房主簿且可與公<lb/>
叔文子及北韓南郭並傳不朽矣禮記云使民有父之<lb/>
尊母之親如此而後可以為民父母則凡父母斯民者<lb/>
一粥之賑其可緩乎<lb/>
<pb n="KR2m0049_WYG_001-93b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定康濟録卷三上<lb/>
</p>
<p>
</p>
  </div>
</body>
</text>
</TEI>
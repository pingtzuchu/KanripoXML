<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩河清彚卷五</head> <lb/>
    <p>
<pb n="KR2k0074_WYG_005-1a"/>
欽定四庫全書<lb/>
　兩河清彚卷五<lb/>
　　　　　　　　　　　　　益都薛鳯祚撰<lb/>
　黄河<lb/>
　　黄河源<lb/>
漢張騫使西域唐薛元鼎使吐蕃皆求河源得其概畧<lb/>
　然其時外國未盡臣服不能直抵其處而究其極也<lb/>
　元有天下薄海内外人迹所及皆直驛𫝊驛使往來<lb/>
<pb n="KR2k0074_WYG_005-1b"/>
　如行國中至元十七年命都實為招討使佩金虎符<lb/>
　往求河源都實受命至河洲之東六十里寧河驛西<lb/>
　南六十里有山曰殺馬關林麓窮隘舉足浸髙行一<lb/>
　日至嶺舉足愈髙四閲月始抵河源是冬還並圖其<lb/>
　域𫝊位置以聞其後翰林學士潘昂霄得其説撰為<lb/>
　河源誌臨川朱思本又得帝師所藏梵字圖書而以<lb/>
　華言譯之二家互有詳畧今取二家之書考定其説<lb/>
吐蕃朶甘思西鄙有泉百餘泓沮洳渙散弗可逼視方<lb/>
<pb n="KR2k0074_WYG_005-2a"/>
　濶七八十里履髙山下望燦若列星以故名火敦腦<lb/>
　兒譯言星宿海也<lb/>
河源在中州西南直泗川馬湖蠻部之正西三千餘里<lb/>
　雲南麗江宣撫司之西北一千五百餘里帝師撒思<lb/>
　加地之西南二千餘里<lb/>
群流奔輳近五七里滙二巨澤名阿剌腦兒自西而東<lb/>
　連屬吞噬行一日迤邐東騖成川名赤賓河<lb/>
又行二三日水西南來名赤里出入與赤賓河合<lb/>
<pb n="KR2k0074_WYG_005-2b"/>
又三四日水南來名忽䦨河東南來名也里术水與赤<lb/>
　賓河合忽䦨河源出自南山其地大山峻嶺綿亘千<lb/>
　里水流五百餘里注也里术河也里术河亦出自南<lb/>
　山西北流五百餘里入黄河其流浸大始名黄河然<lb/>
　水猶淺人可涉<lb/>
又一二日岐為八九股名也終斡倫譯言九渡通廣五<lb/>
　七里可渡馬又四五日水渾濁土人抱革囊騎過聚<lb/>
　落紏木斡象舟𫝊髦革以濟僅容兩人自是兩山夾<lb/>
<pb n="KR2k0074_WYG_005-3a"/>
　束廣濶一里二里半里其深叵測<lb/>
自渾河東北二百餘里與懐裏火秃河合<lb/>
　秃河源出西北偏西八百餘里入黄河<lb/>
又東北流一百餘里過麻哈地又正北流一百餘里乃<lb/>
　折而西北流二百餘里又折而正北流一百餘里又<lb/>
　折而東流過崑崙山下畨名亦耳麻不剌其山<lb/>
崑崙山髙峻非常腹及頂皆雪冬夏不消山麓綿亘五<lb/>
　百餘里河隨山足東流<lb/>
<pb n="KR2k0074_WYG_005-3b"/>
河行崑崙南半日又四五日至地名濶及濶提濶及濶<lb/>
　提二地相屬與亦西八思今河合<lb/>
　思今源出鐡豹嶺北正北流五百餘里入黄河又三日<lb/>
　地名哈剌别里赤兒四達之衝也多冦盗有官兵鎮<lb/>
　之近北三日河水過之<lb/>
　崑崙以西人簡少多出山南山皆不穹峻水益散漫其<lb/>
　山東益髙地漸下㟁至狹隘有狐可一躍而過之處<lb/>
行五六日有水西南來名細隣哈剌<lb/>
<pb n="KR2k0074_WYG_005-4a"/>
　譯言細黄河自白狗嶺之北流五百餘里入黄河<lb/>
又兩日水南來名乞兒馬出二水合流入河<lb/>
　乞兒馬出源出威茂州之西岷山之北水北流即古當<lb/>
　州境正北流四百餘里折而西北流又五百餘里入<lb/>
　黄河<lb/>
黄河自乞兒馬出河與黄河合之後又西北流與鵬梭<lb/>
　河合<lb/>
　鵬梭源出鵬梭山西北正北流七百餘里入黄河<lb/>
<pb n="KR2k0074_WYG_005-4b"/>
折而西北流三百餘里又折而東北流過西寧州貴徳<lb/>
　州馬嶺凡八百餘里與邈水合<lb/>
　邈水源自唐宿軍谷正北流五百餘里過三巴站入黄<lb/>
　河<lb/>
歸徳州地名必赤里始有州治官府𨽻吐蕃等處宣慰<lb/>
　司州<lb/>
又東北流過土橋站古積石州來羌縣城廓州搆米站<lb/>
　界都城凡五百餘里過河州與野龎河合<lb/>
<pb n="KR2k0074_WYG_005-5a"/>
　野龎源自西傾山之北東北流五百餘里入黄河<lb/>
河自發源至漢地南北澗溪細流旁貫莫知紀極山皆<lb/>
　草石至積石方林木暢盛世言河九曲彼地有三曲<lb/>
又東北流一百餘里過蹅白城銀川站與湟水浩舋河<lb/>
　合<lb/>
　湟水源自祁連山東北流一千餘里入浩舋河<lb/>
　浩舋河源自刪丹州之南删丹州東南流七百餘里<lb/>
　入湟水二水合入黄河<lb/>
<pb n="KR2k0074_WYG_005-5b"/>
又東北一百餘里與洮河合<lb/>
　洮河源出草撒嶺東北流過臨洮府凡八百餘里入<lb/>
　黄河<lb/>
北流過䝉古地八百餘里過豐州西受降城<lb/>
折而正東流過䝉古地古天徳軍中受降城東受降城<lb/>
　凡七百餘里<lb/>
折而正南流過大同路雲内州東勝州與黒河合<lb/>
　黒河自魚陽嶺之南西流五百餘里入黄河<lb/>
<pb n="KR2k0074_WYG_005-6a"/>
正南流過保徳州葭州及興州境又過臨州凡一千餘<lb/>
　里與吃那河合<lb/>
　吃那河源自古當州東南流過陜西綏徳凡七百里<lb/>
　入黄河<lb/>
又南流三百里與延安河合<lb/>
　延安源自陜西蘆子關亂山中南流三百餘里過延<lb/>
　安府折而正東流三百里入黄河<lb/>
又南流三百里與汾河合<lb/>
<pb n="KR2k0074_WYG_005-6b"/>
　汾河源自河東朔武州之南亂山中西南流過營州<lb/>
　冀寧路汾州霍州晉寧路絳州又西流至龍門凡一<lb/>
　千二百餘里入黄河<lb/>
又南流二百里過河中府過潼關與渭河合<lb/>
　渭河出西傾山東流一千五百里入黄河<lb/>
潼關與太行大山綿亘水勢不可復南乃折而東流<lb/>
　河源東北流所歴皆西畨地至䦨州凡四千五百餘里<lb/>
　始入中國又東北流過䝉古地凡二千五百餘里始<lb/>
<pb n="KR2k0074_WYG_005-7a"/>
　入河東境内又南流至河中一千八百餘里通計九<lb/>
　千餘里始東流平地<lb/>
黄河出星宿海行九千餘里至潼關始出大山落平地<lb/>
　又東南二千餘里而歸海合一萬二千餘里之間千<lb/>
　溪萬𣲖漰湃湍激難可名狀今分南㟁北㟁以别之<lb/>
　觀者可易覽云<lb/>
　　黄河總部職官　州縣及河官另載於州縣之下<lb/>
總督河道部堂兼都御史節制五省駐劄濟寧<lb/>
<pb n="KR2k0074_WYG_005-7b"/>
河南分巡通省河道駐劄省城<lb/>
　所屬開封歸徳彰徳衛輝懐慶河南南陽汝寧八府汝<lb/>
　州一州<lb/>
開封府管南河同知駐劄荆隆口<lb/>
　管河南岸滎澤鄭州原武陽武中牟祥符陳留蘭陽儀<lb/>
　封九州縣四百八十三里半<lb/>
開封府管北河同知駐劄陳橋鎮<lb/>
　管河北㟁武陟縣界起滎澤原武陽武封丘祥符陳留<lb/>
<pb n="KR2k0074_WYG_005-8a"/>
　蘭陽儀封八縣至山東曹縣界止共三百一十里<lb/>
歸徳府河捕通判駐劄本府<lb/>
　管河南北兩㟁南自儀封堤界起經考城商丘虞城三<lb/>
　縣至江南碭山堤界止共一百五十六里北自儀封<lb/>
　堤界起經考城芝蔴莊王家道口劉通集至山東曹<lb/>
　縣堤界止長三十里<lb/>
山東分巡濟寧道駐劄濟寧<lb/>
　所屬黄河上自曹縣界起下經單縣至碭山界<lb/>
<pb n="KR2k0074_WYG_005-8b"/>
管理黄河兖州府總捕同知駐劄曹縣<lb/>
　轄曹單二縣管河北㟁西起河南考城界入曹縣經單<lb/>
　縣東至江南山陽縣止長二百里<lb/>
中河分司部差三年一代駐劄呂梁<lb/>
　所屬黄河自山東單縣起至江南安東縣新開河五港<lb/>
　口止<lb/>
淮徐道駐劄徐州<lb/>
　轄徐靈邳宿睢桃蕭沛豐碭十州縣<lb/>
<pb n="KR2k0074_WYG_005-9a"/>
淮安府徐屬河務同知駐劄徐州<lb/>
　轄豐沛蕭碭徐州<lb/>
　分汛南岸自徐州界起至靈璧界止長一百一十里<lb/>
　北岸自單縣界起下至徐州七里溝止長二百七十五里<lb/>
淮安府邳宿河務同知駐劄邳州<lb/>
　轄靈璧睢寧邳州<lb/>
　分汛南岸上自徐州界起歴靈璧睢寧至宿遷界共<lb/>
　一百二十九里北岸上自半山寺起下至直河鎮止長<lb/>
<pb n="KR2k0074_WYG_005-9b"/>
　六十里其内運泇河上自黄林莊起下至宿遷窑灣<lb/>
　止長一百二十里<lb/>
淮安府宿桃管河同知管南㟁<lb/>
　轄宿遷桃源縣<lb/>
　分汛黄河南岸上自邳州界起下至清河界止歴宿<lb/>
　桃二縣共二百零五里<lb/>
淮安府管桃山清北㟁同知駐劄<lb/>
　轄宿遷桃源清河山陽<lb/>
<pb n="KR2k0074_WYG_005-10a"/>
　分汛北㟁上自直河鎮起下至桃源縣止共一百二十<lb/>
　里其内順濟河上接邳州界下至駱馬湖口止共七<lb/>
　十里<lb/>
添設淮安府歸仁堤同知駐劄歸仁<lb/>
淮揚道駐劄揚州<lb/>
　轄黄河山陽清河安東三縣<lb/>
淮安府山清河務同知駐劄淮安府<lb/>
　分汛上自清河縣黄河下至新河周門海口止其運河<lb/>
<pb n="KR2k0074_WYG_005-10b"/>
　上自清河縣李家淺起至寳應縣黄浦止共三百一<lb/>
　十里<lb/>
添設淮安府清安同知駐劄安東縣<lb/>
添設淮安府髙堰同知駐劄<lb/>
　　黄河南㟁<lb/>
南㟁過潼關經河南河南府閿鄉縣靈寳縣澗水自南<lb/>
　來入河<lb/>
陜州<hi>北㟁濟源縣</hi>經峽石關<hi>三門/七津</hi>澠池縣河中抵柱<hi>北㟁孟縣</hi>瀍<lb/>
<pb n="KR2k0074_WYG_005-11a"/>
　水南來入河<lb/>
河南府北邙山至孟津縣<hi>北㟁懐慶府河内縣</hi>
　舊孟津巡檢司<lb/>
偃師縣洛河伊河自南來入河<lb/>
洛水出陜西冡嶺山伊水出陜西熊耳山相合入黄河<lb/>
黒石關至鞏縣<hi>北㟁温縣</hi>東北池等三水並流入河<hi>河北㟁武陟縣</hi>
河南管河道轄<lb/>
開封府南河同知駐劄本府荆隆口<lb/>
<pb n="KR2k0074_WYG_005-11b"/>
　管黄河南㟁滎澤鄭州原武陽武中牟祥符陳留蘭陽<lb/>
　儀封九州縣<lb/>
開封府滎澤縣<hi>北㟁獲嘉縣</hi>
滎澤縣知縣　管河主簿<lb/>
　黄河南㟁防河長堤西自本縣小院村起經梨園村蘓<lb/>
　家莊楊家嘴郝村東至鄭州堤界止長一十二里堡<lb/>
　房十一座鄉堡夫二十二名<lb/>
　南㟁逼近省城最為喫𦂳如滎澤之小院村孫家渡中<lb/>
<pb n="KR2k0074_WYG_005-12a"/>
　牟縣之黄煉集祥符縣之瓦子坡槐疙疸劉獸醫口<lb/>
　陶家店張家灣時和驛兎伯堽埽頭集陳留縣之王<lb/>
　家樓蘭陽縣之趙皮寨儀封縣之李景髙口普家營<lb/>
　商丘縣之楊先口俱為要害<lb/>
　正統十三年河决張家渡全河從此南徙𢎞治二年河<lb/>
　復決累開累塞萬歴十八年増築遥堤一道長五百<lb/>
　八十六丈<lb/>
鄭州<hi>北㟁西北新鄉縣北河北㟁原武縣  北㟁東  陽武縣</hi>小陳橋　判官村<lb/>
<pb n="KR2k0074_WYG_005-12b"/>
　黄煉集　施家寨<lb/>
鄭州知州　管河判官<lb/>
　黄河南㟁長堤西自滎澤界起經本州小陳橋東至原<lb/>
　武界止長一里半無額設堡夫堡房三坐<lb/>
原武縣縣治在河北職官見北㟁<lb/>
　黄河南㟁長堤西自鄭州界起經本縣馬家渡小陳橋<lb/>
　判官村東至陽武堤界止長四十里鄉堡夫四十名<lb/>
　堡房二十座<lb/>
<pb n="KR2k0074_WYG_005-13a"/>
　黄煉集一帶止有單堤一道尤恐不支萬歴十八年増<lb/>
　築遥堤一道長六百丈<lb/>
陽武縣縣治在河北職官見北㟁<lb/>
　黄河南㟁長堤西自原武堤界起經本縣申家莊穆家<lb/>
　莊東至中牟縣堤界止長十八里鄉堡夫十八名堡<lb/>
　房九座<lb/>
中牟縣<hi>北㟁東北陽武縣北㟁西北原武縣</hi>槐疙疸　青孤堆　李仲英<lb/>
　寨　陶家店　時和驛<lb/>
<pb n="KR2k0074_WYG_005-13b"/>
中牟縣知縣　管河縣丞<lb/>
　黄河南㟁長堤西自陽武界起經本縣小渾溪新莊原<lb/>
　墩寺朱姑村東至祥符界止長三十八里鄉堡夫四<lb/>
　十八名堡房十九座<lb/>
　劉獸醫口埽壩逼臨河濱水漲則上勢必難守萬歴十<lb/>
　七年築遥堤一道長二千七百三十二丈每歲守月<lb/>
　遥二堤縱漫浸壩亦可無虞<lb/>
　陶家口洪武二十四年河決陽武縣由陳頴入灌陶家<lb/>
<pb n="KR2k0074_WYG_005-14a"/>
　口係險要處所宜壩埽正當直射萬歴十八年増築<lb/>
　遥堤一道長一千八百七十一丈<lb/>
　張家灣時和驛逼近省城冲刷甚急慮恐堤岸難守<lb/>
　萬歴十八年増築遥堤一道長一千五百丈<lb/>
開封府祥符縣<hi>河北岸西北封丘縣河北岸東北直𨽻東明縣</hi>　兎伯岡<lb/>
祥符縣知縣　管河縣丞<lb/>
　黄河南岸長堤西自中牟堤界起經本縣瓦子坡劉<lb/>
　獸醫口平城店張家灣黄金壩董盆寺埽頭集東至<lb/>
<pb n="KR2k0074_WYG_005-14b"/>
　陳留堤界止長一百七十三里徭堡夫一百七十三<lb/>
　名鄉堡夫八名堡房八十六座<lb/>
　兔伯堽至埽頭一帶止有單堤一道尤恐冲潰黄水<lb/>
　奔走鳯泗與李景髙口為患相同萬歴十八年増築<lb/>
　遥堤一道長二千九百三十丈<lb/>
　隆慶六年所築縷堤自祥符縣起至直𨽻碭山縣止<lb/>
　崇禎十六年流賊李自成決黄河開封府潦沒明宗<lb/>
　室士民及田廬一空<lb/>
<pb n="KR2k0074_WYG_005-15a"/>
陳留縣<hi>北岸西北封丘縣北岸東北宜𨽻東明縣</hi>李家樓<lb/>
陳留縣知縣　管河縣丞<lb/>
　黄河南㟁長堤西自祥符堤界起經本縣胡家堂東<lb/>
　至蘭陽堤界止長十八里鄉堡夫二十四名堡房十<lb/>
　二座<lb/>
蘭陽縣<hi>北㟁西北封丘縣東北東明縣</hi>　七村　趙皮寨　李景髙<lb/>
　普家營<lb/>
蘭陽縣知縣　管河縣丞<lb/>
<pb n="KR2k0074_WYG_005-15b"/>
　黄河南㟁長堤西自陳留界起經本縣七村堤東至<lb/>
　儀封堤界止長七十八里鄉堡夫二十五名徭編夫<lb/>
　十五名堡房二十座<lb/>
　嘉靖七年開趙皮寨白河一帶分殺水勢<lb/>
　嘉靖十三年河復决趙皮寨入淮水色忽白夏邑縣<lb/>
　泰丘回村等集冲數口轉行東北流經蕭縣仍出徐<lb/>
　州小浮橋下濟二洪<lb/>
　嘉靖十九年河決野鷄岡由渦河入淮二洪告涸開濬<lb/>
<pb n="KR2k0074_WYG_005-16a"/>
　李景髙口支河引水出徐州濟洪閲二年亦淤<lb/>
萬厯十七年河決李景髙口冲葛月堤入睢陳故道尋<lb/>
　即塞之十八年自趙皮寨起至本口剏築遥堤一道<lb/>
　長二千三百五十九丈<lb/>
儀封縣<hi>北㟁東北直𨽻東明縣北㟁西北封丘縣</hi>石家樓　王家寨<lb/>
儀封縣知縣　管河主簿<lb/>
　黄河南㟁長堤西自蘭陽堤界起經本縣薛家口時家<lb/>
　樓東至考城堤界止長九十六里堤夫六十六名堡<lb/>
<pb n="KR2k0074_WYG_005-16b"/>
　房三十三座<lb/>
　儀封縣東北䕶城堤起至石家樓止長五十八里<lb/>
歸徳府河捕通判<lb/>
　管黄河南㟁北㟁考城商丘虞城三縣防河長堤二<lb/>
　道南㟁一百五十六里北堤見北㟁<lb/>
　王家集起至考城縣䕶城堤一十七里二百四十步<lb/>
考城縣<hi>北㟁東北兖州府曹縣北㟁西北直𨽻東明縣</hi>
考城縣知縣　管河主簿<lb/>
<pb n="KR2k0074_WYG_005-17a"/>
　黄河南㟁長堤西自儀封界起經本縣顔家集東至<lb/>
　商丘堤界止長六十里堤夫六十名招選附近居民<lb/>
　無工食亦無課程<lb/>
歸徳府商丘縣<hi>北岸東北兖州府曹縣北岸西北直𨽻東明縣</hi>　梁靖口　新<lb/>
　集　丁家道口　揚先口　劉家口　馬牧集　丁<lb/>
　家道口為賈魯河故道<lb/>
歸徳府商丘縣知縣　管河主簿<lb/>
　黄河南㟁長堤西自考城界起經本縣蘓家林蔚家<lb/>
<pb n="KR2k0074_WYG_005-17b"/>
　堂夏家樓東至虞城堤界止長四十二里額夫四十<lb/>
　二名堡房十八座<lb/>
　黄河故道自丁家道口由馬牧集趙家圏薊關出徐<lb/>
　州勢若建瓴上下順利嘉靖三十六年北徙一變而<lb/>
　為溜溝再變為濁河又變為秦溝今由胡佃溝北陳<lb/>
　後出濁河經行陸地漫散不能深刷成渠來流艱阻<lb/>
　奔潰河南山東徐邳受害不免<lb/>
虞城縣<hi>北岸東北山東兖州府城武縣</hi>　黄堌口<lb/>
<pb n="KR2k0074_WYG_005-18a"/>
虞城縣知縣　管河主簿<lb/>
　黄河南㟁長堤西自商丘界起經本縣劉家口羅家<lb/>
　口東至碭山界止長五十四里堤夫額内抽二十七<lb/>
　名分為五十四名守堤堡房二十七座<lb/>
中河分司駐劄吕梁<lb/>
淮徐道兼轄<lb/>
淮安府徐屬河務同知　轄徐州豐沛蕭碭<lb/>
江南碭山縣<hi>北岸魚臺縣東北豐縣北岸西北單縣</hi>　趙家圏　徐溪口<lb/>
<pb n="KR2k0074_WYG_005-18b"/>
碭山縣知縣　管河主簿<lb/>
　黄河上自虞單縣界起下至豐蕭縣界止縷堤一道<lb/>
　長六十里額設夫一百名<lb/>
　河北岸單縣南㟁虞城<lb/>
　隆慶六年自河南祥符縣起創築縷堤至直𨽻碭山<lb/>
　縣止碭山舊縷堤原因旁堤取土以致堤根成河每<lb/>
　上流劉霄等口漫溢則致灌堤壅激冲撞縷堤坐此<lb/>
　不支今棄此堤於不用而另幇近年所築月堤已為<lb/>
<pb n="KR2k0074_WYG_005-19a"/>
　得策又恐縷堤決則月堤亦危且碭山居豐沛上遊<lb/>
　碭堤乃豐沛外户外户失守則堂奥随之故復倣黄<lb/>
　河順水壩之意於單碭接界處築斜長大堤一道長<lb/>
　千餘丈使上流漫溢之水循壩徑歸大河不得迫縷<lb/>
　堤以危月堤試有成效宜加意此壩冬春撥夫幇培<lb/>
　伏秋倍夫防守此保全碭山豐沛一帶隄防關鍵也<lb/>
豐縣<lb/>
豐縣知縣　管河<lb/>
<pb n="KR2k0074_WYG_005-19b"/>
　南岸長堤上自碭山界起下至沛縣界止長四十八<lb/>
　里遊夫五十名<lb/>
蕭縣<hi>新遷</hi>　<hi>北岸東北吕梁城北岸西北沛縣</hi>　石城　胡佃溝　北陳<lb/>
　孤山　九里山　洞山<lb/>
　蕭縣西　永涸湖　姬村湖<lb/>
蕭縣知縣　管河主簿<lb/>
　黄河南岸上自豐碭界起下至徐州界止長六十里<lb/>
　縷堤上自趙家固起下至蕭縣兩河口單龍莊止長<lb/>
<pb n="KR2k0074_WYG_005-20a"/>
　七十五里<lb/>
沛縣在河北職官見北岸<lb/>
　大行堤自豐縣界起至本縣西門止長三十三里<lb/>
　縷堤自豐縣華山起至徐州魏家莊長二十七里<lb/>
徐州<hi>北岸東北吕梁城北岸西北浦縣</hi>　石佛山　臺頭山　魁山<lb/>
　三山　房村<lb/>
徐州知州　管河判官二員<lb/>
　南岸上自徐州界起下至靈璧界止長一百一十里<lb/>
<pb n="KR2k0074_WYG_005-20b"/>
　城堤遊夫一百四十名徐州堤夫九十名碭山遊夫<lb/>
　九十名<lb/>
　險工賈家嘴小店邢家莊賈家樓<lb/>
　南㟁小村險工一道關係民生春初估計歲修<lb/>
　徐州創鑿魁山支河一道<lb/>
　南㟁徐州遥堤起天字號歴地𤣥黄日月盈昃辰宿<lb/>
　列張寒來字號靈璧界止<lb/>
徐州上河判官　下河判官在北㟁<lb/>
<pb n="KR2k0074_WYG_005-21a"/>
　南岸縷堤自魁山七里溝蘓北起下至靈壁界止長<lb/>
　六十四里<lb/>
　遥堤自黄家鋪至劉家鋪長四十五里趙家鋪至禇<lb/>
　家鋪長三十六里<lb/>
　城堤上自韓家山起至魁山止長十二里内有郭家<lb/>
　嘴險工一道關係城池民命城堤夫一百四十名<lb/>
房村徐州下河判官管黄河上自七里溝起下至來字<lb/>
　堡靈璧界止長七十三里　房村格堤<lb/>
<pb n="KR2k0074_WYG_005-21b"/>
　南岸遥堤起徐州三山頭至李字號<hi>宿遷縣</hi>計長二萬<lb/>
　八千五百五十八丈八尺所編字號與縷堤同<lb/>
　前此南岸常決房村曲頭集等處民間田地一望成<lb/>
　湖而正河坐此淤壂以致水發則舟行市中民棲山<lb/>
　頭盖由縷堤束水太急必難免於冲潰自南㟁遥堤<lb/>
　築成範圍寛廣縱遇泛漲水勢淺緩易于防守<lb/>
　防禦之法格堤最妙盖縷堤既不可恃萬一決縷而<lb/>
　入横流遇格堤而止可免泛濫水退歸漕淤留地髙<lb/>
<pb n="KR2k0074_WYG_005-22a"/>
　最為便利<lb/>
中河分司<lb/>
淮徐道兼轄<lb/>
淮安府邳宿同知　轄靈壁睢寧邳州<lb/>
鳯陽府靈璧縣<hi>北岸東北邳州北岸西北吕梁城</hi>　單口　雙口<lb/>
靈璧縣知縣　管河主簿<lb/>
　黄河上自徐州界栲橯灣起下至睢寧界止長十五里<lb/>
　南㟁堤工張寒來暑往八堡係本縣額設淺夫幇築<lb/>
<pb n="KR2k0074_WYG_005-22b"/>
　淺夫三十名<lb/>
　南岸遥堤自靈璧界暑字號起歴往秋收冬字堡靈<lb/>
　璧縣止<lb/>
　單口格堤暑字號鋪此處縷堤正當黄流之衝河狹<lb/>
　水急必不可守今棄縷守遥水漲任其至遥以適瀠<lb/>
　洄之性水退仍歸正河以免分奪之患<lb/>
　雙口遥堤<hi>收字號舖</hi>
淮安府睢寧縣<hi>北岸邳州</hi>　馬家淺　辛安　土山　象山<lb/>
<pb n="KR2k0074_WYG_005-23a"/>
　　龜山　羊山<lb/>
睢寧縣知縣<lb/>
　黄河上自靈璧曲頭集起下至邳州羊山止長六十<lb/>
　四里淺夫三百一十二名又宿州恊濟夫六名虹縣<lb/>
　恊濟夫六名<lb/>
　工程清水口　王家堡<lb/>
　南㟁遥堤睢寧縣藏字號起金字號睢寧縣止<lb/>
　武家營朱家營孟家灣等處險工歴年修築<lb/>
<pb n="KR2k0074_WYG_005-23b"/>
　康熙十年又估築遥自田家莊起長八千八百二十<lb/>
　八丈<lb/>
　馬家淺格堤<hi>成字號舖</hi>
　辛安格堤<hi>雲字號舖</hi>
邳州黄河南㟁上自睢寧縣起下至宿遷界止長六十<lb/>
　里<lb/>
邳州在河北職官見北㟁<lb/>
　南㟁堤工係睢寧地方内有水玉二堡于順治十五<lb/>
<pb n="KR2k0074_WYG_005-24a"/>
　年大溜南冲邳睢二州縣築月堤一道康熙十年又<lb/>
　築遙堤一道雙溝棄縷守遥固為得䇿但恐漲水直<lb/>
　至峯山未免分流今于邳州對河羊山龜山土山相<lb/>
　接處剏築格堤長四百八十丈縱有順堤之水遇格<lb/>
　即返仍歸正漕自無奪河之患此堤雖係睢寧地方<lb/>
　然邳州不逺專責該州掌印管河官時加督閲培築<lb/>
　之工勿怠勿忽<lb/>
　羊山格堤在生字號鋪<lb/>
<pb n="KR2k0074_WYG_005-24b"/>
　宿遷縣界<hi>宿遷在河北㟁</hi>起珍字號鋪至羽字號鋪止<lb/>
　此處<lb/>
新設宿桃管河南㟁淮安府同知駐劄宿遷<lb/>
中河分司<lb/>
淮徐道兼轄<lb/>
宿遷縣東小河口睢水白洋河來入黄河宿遷東四十里<lb/>
宿遷縣在河北職官見北㟁<lb/>
　黄河南㟁自邳州界起至桃源界止長一百二十里<lb/>
<pb n="KR2k0074_WYG_005-25a"/>
　工程有彭家堡宋衣城<lb/>
　南㟁遥堤自睢寧古堆頭起至白洋桃源界止長一<lb/>
　萬二千六百丈<lb/>
　睢水出蕭縣南經永涸姬村等湖歴宿州靈璧睢寧<lb/>
　及各泉行潦之水名小河口㑹流又岐為白洋河皆<lb/>
　入黄河<lb/>
中河分司<lb/>
淮徐道兼轄<lb/>
<pb n="KR2k0074_WYG_005-25b"/>
新設淮安府管歸仁堤同知駐劄歸仁<lb/>
　歸仁遥堤長七千六百八十二丈八尺前此黄河泛<lb/>
　漲每倒灌入小河口白洋河並挾諸湖之水决歸仁<lb/>
　堤直射泗州正河愈奪自築長堤横截之後堤内田<lb/>
　地悉皆乾出流民盡歸耕作鳯泗免冲潰之虞<lb/>
　歸仁堤所以捍禦黄水睢水湖水使不得南射泗州<lb/>
　並攻髙堰而又遏睢水湖水使之併入黄河盖築冲<lb/>
　刷關係最為重大每歲三月間即當播洪夫三百餘<lb/>
<pb n="KR2k0074_WYG_005-26a"/>
　名協同本堤夫併力修䕶堤下宜密栽茭栁以塘風<lb/>
　浪其水浸堤根利深處即預下䕶埽一二層樁笆欹<lb/>
　朽者務逐一掘換填築内四鋪以至九鋪尤為危險<lb/>
　工宜倍之每歲冬春宜多運樁<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>繩草分貯各鋪其<lb/>
　管河主簿督令專駐本堤以便督率前歲議築石壩<lb/>
　以工力不足僅成二千一百丈尚餘二千九百丈若<lb/>
　得全完幇䕶之工可免矣然其槖籥則又在小河口<lb/>
　之謹塞盖小河通則睢水徑入黄河而歸仁之水減<lb/>
<pb n="KR2k0074_WYG_005-26b"/>
　半其藩籬則又在耿車時兒灘一帶之堤盖此堤髙<lb/>
　厚堅固則睢水不能浸入埠子等湖而小河常通矣<lb/>
　故上自髙車下至時灘皆當接築長堤歲加修守且<lb/>
　密栽茭栁以䕶之盖修守此堤即所以修守歸仁也<lb/>
　况小河常通則靈睢宿遷積水得泄而沮洳漸成膏<lb/>
　腴舟行徑直免犯湖險而小民便於販易其為地方<lb/>
　利非淺鮮也司河者宜加意促成之<lb/>
　孫家灣　烟墩<lb/>
<pb n="KR2k0074_WYG_005-27a"/>
桃源縣<hi>北㟁東北清河縣北㟁西北宿遷縣</hi>　馬厰坡　腰鋪　烟墩險<lb/>
　工<lb/>
　王簡　張福堤<lb/>
桃源縣知縣　管河主簿　添設同知主簿各一員<lb/>
　黄河上自宿遷古城起至清河駱家營止長八十五里<lb/>
　南㟁烟墩龍窝二險工及李家口談家灣髙家灣陸<lb/>
　家壩<lb/>
　南㟁遥堤自烟墩舊大王廟起至馬厰坡止長七千<lb/>
<pb n="KR2k0074_WYG_005-27b"/>
　二百九十六丈淺夫七十三名<lb/>
　桃源縣地方有馬塲坡横堤長七百四十六丈盖慮黄<lb/>
　水大漲則從此入淮而淮為之淤淮水大漲則從此<lb/>
　洩出而清口流弱故特築横堤一道以遏之使黄不<lb/>
　得入淮不得出最為𦂳關宜慎修之<lb/>
　桃源河南㟁有諸決口自馬厰坡南奔入淮而北㟁<lb/>
　又決崔鎮等口故正河淤墊今北面既築遥堤而南<lb/>
　面因馬厰坡一帶髙崗横築斜堤一道兩堤夾挾自<lb/>
<pb n="KR2k0074_WYG_005-28a"/>
　無奪河之患<lb/>
中河分司<lb/>
淮楊道兼轄<lb/>
淮安府管山清河務同知駐劄本府<lb/>
　清河黄河南㟁西自桃源界吳城起東至運河口二<lb/>
　十五里又自運河口起至山陽界李家淺止八里又<lb/>
　自運口起至文華寺迤東七里墩山陽界止計七里<lb/>
清河縣治在河南職官見南㟁<lb/>
<pb n="KR2k0074_WYG_005-28b"/>
　王簡張福堤在清河南㟁淮水從此二口洩入黄河<lb/>
　致分淮水之力而清口淤淺且黄水泛漲亦能倒灌<lb/>
　入淮今築堤捍之淮無所出黄無所入而清口之力<lb/>
　專矣<lb/>
　淮河口通濟閘<hi>河北岸清河縣</hi>
　新莊閘漕運咽喉　閘官一員夫三十名<lb/>
　河南岸天妃壩石工惠濟祠後樁草工係官工<lb/>
甘羅城<lb/>
<pb n="KR2k0074_WYG_005-29a"/>
清江浦堤<lb/>
　西橋裡壩係當直射之處且逼近淮城最為險要今<lb/>
　砌西橋石工九十八丈裡壩石工一百餘丈<lb/>
中河分司<lb/>
淮揚道兼轄<lb/>
淮安府新設管河山旴同知<lb/>
淮安府山陽縣　徐家壩　栁浦灣厰　盧浦　羊寨<lb/>
　各套　廟灣<lb/>
<pb n="KR2k0074_WYG_005-29b"/>
山陽縣知縣　管外河主簿<lb/>
　黄河南㟁自清河界李家淺起至北沙止三百一十<lb/>
　里内極險則有王家堤石工新溝建儀蘓嘴淤工馬<lb/>
　邏五大樁埽險工又條堤内之顔家河真武廟原係<lb/>
　官修又潘家滛塞周艾口張蒯賈三滛茭清七溝侍<lb/>
　家塢四堡溝北沙等口原係民修<lb/>
栁浦灣厰<lb/>
馬邏巡司<lb/>
<pb n="KR2k0074_WYG_005-30a"/>
羊寨巡司<lb/>
　歲守淮城北㟁遥堤清江浦起由栁浦灣至髙嶺止<lb/>
　共堤一萬六千九十一丈近又加至戴百户營止共<lb/>
　堤八千一百五十六丈向來置之若棄萬歴十三年<lb/>
　范家口一决淮城幾為魚鱉工費不貲復還故物今<lb/>
　設大使一員夫五百名專守一帶堤岸乃淮安城北<lb/>
　外捍殊為喫𦂳如有汕刷隨宜修補倘遇大有損動<lb/>
　此於堤内有産之家量起夫役相幇修築伏秋之時<lb/>
<pb n="KR2k0074_WYG_005-30b"/>
　選撥省祭隂醫等官畫地分守仍須預備樁草繩葦<lb/>
　之𩔖各安置要害處所以待不時之需每歲冬春之<lb/>
　交即預行申飭山陽縣自今河由草灣正河俱淤殊<lb/>
　不足慮然河性不常一旦忽歸正道修守之法仍須<lb/>
　誌之<lb/>
　守徐家壩清河以下黄淮二凟交流注海越五十里<lb/>
　一大折於淮郡之西橋又三十餘里一大折於徐家<lb/>
　壩其冲激怒號之勢無異西橋前此治者屢壩屢壊<lb/>
<pb n="KR2k0074_WYG_005-31a"/>
　為與水争尺寸地耳今議棄舊址只營月壩去水稍<lb/>
　逺令無湍流外䕶樁埽用實壩基事省功倍良得築<lb/>
　也毎歲𣲖撥官夫預備物料伏秋將屇專責山陽縣<lb/>
　令督管河主簿不時巡視少有圯壊輙先綜理年復<lb/>
　如斯斯永頼之<lb/>
　<lb/>
　<lb/>
　<lb/>
<pb n="KR2k0074_WYG_005-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩河清彚卷五<lb/>
</p>
<p>
</p>
  </div>
</body>
</text>
</TEI>
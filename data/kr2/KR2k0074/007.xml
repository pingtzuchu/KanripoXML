<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩河清彚卷七</head> <lb/>
    <p>
<pb n="KR2k0074_WYG_007-1a"/>
欽定四庫全書<lb/>
　兩河清彚卷七<lb/>
　　　　　　　　　　　　　益都薛鳯祚撰<lb/>
　黄河<lb/>
　　河議辨惑<lb/>
　　河神<lb/>
或有問於愚曰河有神乎愚應之曰有問者曰化不可<lb/>
　測之謂神河決而東神舍西矣河決而南神舍北矣<lb/>
<pb n="KR2k0074_WYG_007-1b"/>
　神之所舍孰能治之愚曰神非他即水之性也水性<lb/>
　無分於東西而有分於上下西上而東下則神不欲<lb/>
　決而西北上而南下則神不欲決而北間有決者必<lb/>
　其流緩而沙墊是過顙在山之𩔖也挽上而歸下挽<lb/>
　其所不欲而歸于其所欲乃所以奉神非治神也孟<lb/>
　子曰禹之治水水之道也道即神也聰明正直之謂<lb/>
　神豈有神而不道者乎故語决為神者愚夫俗子之<lb/>
　言慵臣慢吏推委之詞也問者曰彼言天者非與愚<lb/>
<pb n="KR2k0074_WYG_007-2a"/>
　曰治亂之機天實司之而天人未嘗不相須也尭之<lb/>
　時泛濫於中國天未厭亂故人力未至而水逆行也<lb/>
　使禹治之然後人得平土而居之人力至而天心順<lb/>
　之也如必以決委之天數既治則曰𤣥符効靈一切<lb/>
　任天之便而人力無所施焉是尭可以無憂禹可以<lb/>
　不治也歸天歸神誤事最大故愚不敢不首白之也<lb/>
　　故道<lb/>
或有問於愚曰宋歐陽文忠公云黄河已棄之故道自<lb/>
<pb n="KR2k0074_WYG_007-2b"/>
　古難復而公之見舍復故道之外無有也無乃不可<lb/>
　乎愚應之曰修之言未試之言也且但云難復非不<lb/>
　可復也愚嘗考之史曰漢元光中河決瓠子注鉅野<lb/>
　後二十餘年武帝自臨決河沉璧投馬羣臣負薪塞<lb/>
　之復禹舊跡而梁楚之地無水災矣夫禹舊跡非故<lb/>
　道乎堙淤二十餘載而一塞決即復通之何云故道<lb/>
　不可復乎且即以神禹治水言之九河曰䟽濟漯曰<lb/>
　瀹汝漢曰決淮泗曰排𫝊者曰䟽通也瀹亦䟽通之<lb/>
<pb n="KR2k0074_WYG_007-3a"/>
　意排決皆去其壅塞也故未嘗有開鑿之説故孟子<lb/>
　謂之行所無事而他日告公都子者有曰禹掘地而<lb/>
　注之海𫝊者恐人以掘為疑即觧之曰決地以去壅<lb/>
　塞也盖天地開闢之初即有百川四瀆原自朝宗於<lb/>
　海髙卑上下脉絡貫通原不假於人力歲久湮淤至<lb/>
　尭時泛濫之極禹不過審其髙卑上下之勢去其壅<lb/>
　塞湮淤之處以復天地之故道耳故未嘗剏掘一河<lb/>
　也吾人知識不逮神禹逺甚乃欲舎故道而另鑿一<lb/>
<pb n="KR2k0074_WYG_007-3b"/>
　河可乎禹無踰矣即如賈魯治河亦以復故道為主<lb/>
　𫝊記可考也且近來徐邳之間屢塞屢通如以故道<lb/>
　為不可復則徐邳久為陸矣藉令欲棄故道而鑿新<lb/>
　河無論其無所也即使得便宜之地而鑿之人力能<lb/>
　使濶百丈以至三百丈深三四丈以及五六丈如故<lb/>
　河乎即使能之將置黄河於何地乎如不可置黄河<lb/>
　何擇於新故故則淤新則不淤吾不得而知也盡信<lb/>
　書不如無書修言不足信也<lb/>
<pb n="KR2k0074_WYG_007-4a"/>
　　沙墊<lb/>
或有問於愚曰沙墊底髙之説何如愚應之曰河底甚<lb/>
　深沙墊則髙理所有也然以之論於旁決之時則可<lb/>
　非所論於河水歸漕之後也盖旁決則水去沙停其<lb/>
　底自髙歸漕則沙隨水刷自難墊底但沙最易停亦<lb/>
　易刷即一河之中溜頭趨處則深平緩處則淺此淺<lb/>
　彼深總不出我範圍此挽水歸漕之䇿必不可緩而<lb/>
　欲挽水者非塞決築隄不可也宋蘇文忠吕梁詩云<lb/>
<pb n="KR2k0074_WYG_007-4b"/>
　坐觀入市巷閭井吏民走盡餘王尊歲寒霜重水歸<lb/>
　壑但見屋瓦留沙痕則此時黄河之水固嘗入市而<lb/>
　河流之沙髙於屋矣自宋迄今墊而疏疏而墊者不<lb/>
　知其幾豈可以此而遂欲棄故河哉故沙墊底髙者<lb/>
　乃故道難復之根而故道難復者乃别尋他道之根<lb/>
　此説最為膏肓之疾治河者宜審之<lb/>
　　挑濬海口<lb/>
或有問於愚曰河以海為壑自海嘯之後沙塞其口以<lb/>
<pb n="KR2k0074_WYG_007-5a"/>
　致上流遲滯必須疏濬或别尋一路另鑿海口之為<lb/>
　得也愚應之曰海嘯之説未之前聞但縱有沙塞使<lb/>
　兩河之水順軌東下水行沙刷海能逆之不通乎盖<lb/>
　上決而後下壅非下壅而後上决也愚嘗親往海口<lb/>
　閲視寛者十四五里最窄者五六百丈茫茫萬頃此<lb/>
　身若浮蚤暮兩潮疏濬者何處駐足若欲另鑿一口<lb/>
　不知何等人力遂能使之深廣如舊假令鑿之易矣<lb/>
　又安保其海之不復嘯嘯之不復塞乎舊則塞新鑿<lb/>
<pb n="KR2k0074_WYG_007-5b"/>
　者則不塞非愚之所詳也<lb/>
　　草灣河<lb/>
或有問於愚曰河由草灣入海何如愚應之曰河由淮<lb/>
　城北西橋地方入海此故也嘉靖三十年間河忽衝<lb/>
　開草灣而西橋正河遂塞連都御史塞之不得未幾<lb/>
　自塞河復歸故道今於萬歴十六年河水仍歸草灣<lb/>
　而故河復淤淮城之民恃以安枕矣查得草灣六十<lb/>
　里至赤晏廟復歸正河似亦無碍但正河之面三百<lb/>
<pb n="KR2k0074_WYG_007-6a"/>
　餘丈草灣濶僅三分之一譬之咽喉狹小吞嚥不及<lb/>
　則徐邳之水消洩未免遲滯此則可慮耳今欲挽歸<lb/>
　正河人力亦可施者而清江浦一帶居民方恃正河<lb/>
　之塞為安人情難於重拂而以水勢度之二三年間<lb/>
　恐當復歸正河姑俟之可也<lb/>
　　防河非障河<lb/>
或有問於愚曰賈讓有云土之有川猶人之有口也治<lb/>
　土而防其川猶之兒啼而塞其口故禹之治水以導<lb/>
<pb n="KR2k0074_WYG_007-6b"/>
　而今治水以障何也無乃止兒啼而塞其口乎愚應<lb/>
　之曰昔白圭逆水之性以隣國為壑是謂之障若順<lb/>
　水之性隄以防溢則謂之防防之者乃所以導之也<lb/>
　河水盛漲之時無隄則必旁溢旁溢則必泛濫而不<lb/>
　循軌豈能以海為壑耶故隄之者欲其不溢而循軌<lb/>
　以入於海也譬之嬰兒之口旁潰一癰久之成漏湯<lb/>
　液旁出不能下咽聲氣旁泄不能成音久之不治身<lb/>
　且稿矣何有於口故河以海為口障旁決而使之歸<lb/>
<pb n="KR2k0074_WYG_007-7a"/>
　於海者正所以宣其口也再考之禹貢云九澤既陂<lb/>
　四海㑹同𫝊曰九州之澤已有陂障而無决潰四海<lb/>
　之水無不㑹同而各有所歸則禹之導水何嘗不以<lb/>
　隄哉不知考耳問者曰隄以防水似矣水髙隄髙不<lb/>
　將隆隄於天乎愚曰若謂隄之外即水耶隄外為岸<lb/>
　岸下為河平時水不及岸隄若贅疣伏秋異常之水<lb/>
　始出岸而及隄然或三日或五日或七日或旬日即<lb/>
　復落歸於漕愚隄成之後逾十年矣未嘗有分寸之<lb/>
<pb n="KR2k0074_WYG_007-7b"/>
　加何須隆之於天也<lb/>
　　賈讓䇿河<lb/>
或有問於愚曰賈讓有云今行上䇿徙冀州之民當水<lb/>
　衝者治隄歲費且萬萬出數年治河之費以業所徙<lb/>
　之民且以大漢方制萬里豈其與水争尺寸之地哉<lb/>
　此䇿可施於今否愚應之曰民可徙歲運<lb/>
國儲四百萬石將安適乎問者曰決可行也愚曰崔鎮<lb/>
　故事可考也此決最大越三四年而深丈餘者僅去<lb/>
<pb n="KR2k0074_WYG_007-8a"/>
　口一二十丈間稍入坡内止深一二尺矣盖住址陸<lb/>
　地非若沙淤可刷散漫無歸之水源無漕渠可容且<lb/>
　樹樁基磉在在有之運艘僥倖由此者往往觸敗豈<lb/>
　可恃為運道且運艘經行之處雖裏河亦欲築堤以<lb/>
　便索挽乃可令之由決乎然則賈讓中䇿所謂據堅<lb/>
　地作石堤開水門旱則開東方下門溉兾州水則開<lb/>
　西方髙門分河流何如愚曰河流不常與水門每不<lb/>
　相值或併水門而淤漫之且所溉之地亦一再歲而<lb/>
<pb n="KR2k0074_WYG_007-8b"/>
　髙矣後將何如哉矧旱則河水已淺難於分溉潦固<lb/>
　可泄而西方地髙水安可往丘文莊謂古今無出此<lb/>
　䇿夫乃身未經歴耳劉中丞問水集中言之甚詳盖<lb/>
　名言也惟宋任伯雨曰河流混濁與沙相半流行既<lb/>
　久迤邐淤澱久而決者勢也為今之䇿止宜寛立堤<lb/>
　防約攔水勢使不大段湧流耳此即愚近築遥堤之<lb/>
　意也故治河者必無一勞永逸之功惟有救偏補弊<lb/>
　之策不可有喜新炫竒之智惟當收安常處順之休<lb/>
<pb n="KR2k0074_WYG_007-9a"/>
　毋持求全之心苛責於最難之事毋以束濕之見强<lb/>
　制乎叵測之流毋厭已試之規遂惑於道聴之説循<lb/>
　兩河之故道守先哲之成規便是行所無事舍此他<lb/>
　圖即孟子所謂惡其鑿矣<lb/>
　　開支河<lb/>
或有問於愚曰黄淮原為二瀆今合而為一矣而自崑<lb/>
　崙千溪萬𣲖如涇渭沁汴諸河與山東諸泉復合之<lb/>
　又何怪其溢也為今之計莫若多穿支河以殺其勢<lb/>
<pb n="KR2k0074_WYG_007-9b"/>
　何如愚應之曰黄河最濁以斗計之沙居其六若至<lb/>
　伏秋則水居其二矣以二升之水載八升之沙非極<lb/>
　汛流必致停滯若水分則勢緩而沙停沙停則河塞<lb/>
　河不兩行自古記之支河一開正河必奪故草灣開<lb/>
　而西橋故道遂淤崔鎮決而桃清以下遂塞崔家口<lb/>
　決而秦溝遂為平陸近事固可鑒也問者曰禹疏九<lb/>
　河何如愚曰九河非禹所鑿特疏之耳盖九河乃黄<lb/>
　河必經之地勢不能避故仍疏之而禹仍合之同為<lb/>
<pb n="KR2k0074_WYG_007-10a"/>
　逆河入於海其意盖可想也然則如賈讓所云多穿<lb/>
　漕渠使民得以溉田分殺水怒可乎愚曰此法行於<lb/>
　上源河清之處或可若蘭州以下水少沙多一灌田<lb/>
　中禾為沙壓尚可食乎然則淮清其可分矣愚曰引<lb/>
　淮而西其勢必與黄㑹引淮而東則與決髙堰而病<lb/>
　淮揚無異也盖河水經行之處未有不病民者向有<lb/>
　欲自盱眙鑿通天長六合出𤓰埠入江者無論中亘<lb/>
　山麓必不可開而天長六合之民非我赤子哉且所<lb/>
<pb n="KR2k0074_WYG_007-10b"/>
　籍以敵黄而刷清口者全淮也淮水中潰清口必塞<lb/>
　運艘將從何處經行弗之思耳<lb/>
　　疏築濬三法<lb/>
或有問於愚曰治河之法凡三疏築濬是也濬者挑去<lb/>
　其沙之謂也疏之不可奚不以濬而惟以築乎愚應<lb/>
　之曰河底深者六七丈淺者三四丈濶者一二里隘<lb/>
　者一百七八十丈沙飽其中不知其幾千萬斛即以<lb/>
　十里計之不知用夫若干萬名為工若干月日所挑<lb/>
<pb n="KR2k0074_WYG_007-11a"/>
　之沙不知安頓何處縱使其能挑而盡也隄之不築<lb/>
　水復旁溢則沙復停塞可勝挑乎以水刷沙如湯沃<lb/>
　雪刷之云難挑之云易何其愚何其拘也問者曰昔<lb/>
　人方舟之法不可行乎愚曰湍溜之中舟難維繫而<lb/>
　如飴之流遇坎復盈何窮已耶此但可施於閘河而<lb/>
　非所論於黄河也<lb/>
　　黄淮分合<lb/>
或有問於愚曰淮不敵黄故决髙堰避而東也今子復<lb/>
<pb n="KR2k0074_WYG_007-11b"/>
　合之無乃非䇿乎愚應之曰禹貢云導淮自桐柏東<lb/>
　㑹于泗沂東入于海按泗沂即山東汶河諸水也歴<lb/>
　徐邳至清口而與淮㑹自宋神宗十年七月黄河大<lb/>
　决于澶州北流斷絶河遂南徙合泗沂而與淮㑹矣<lb/>
　自神宗迄今六百餘年淮黄合流無恙乃今遂有避<lb/>
　黄之説耶夫淮避黄而東矣而黄亦尋決崔鎮亦豈<lb/>
　避淮而北乎盖髙堰決而後淮水東崔鎮決而後黄<lb/>
　水北隄決而水分非水合而隄決也問者曰兹固然<lb/>
<pb n="KR2k0074_WYG_007-12a"/>
　矣數年以來兩河分流小潦即溢今復合之溢將奈<lb/>
　何愚曰水分則勢緩勢緩則沙停沙停則河飽尺寸<lb/>
　之水皆由沙而止見其髙水合則勢猛勢猛則沙刷<lb/>
　沙刷則河深尋丈之水皆由河底止見其卑築隄束<lb/>
　水以水攻沙水不奔濫於兩旁則必直刷乎河底一<lb/>
　定之理必然之勢此合之所以愈于分也<lb/>
　　慮河再決<lb/>
或有問於愚曰河既隄矣可保不復決乎復決可無患<lb/>
<pb n="KR2k0074_WYG_007-12b"/>
　乎愚應之曰縱決亦何害哉盖河之奪也非以一決<lb/>
　即能奪之決而不治正河之流日緩則沙日髙沙日<lb/>
　髙則決日多河始奪耳今之治者偶見一決鑿者便<lb/>
　欲棄故覔新懦者輙自委之天數議論紛起年復一<lb/>
　年幾何而不至奪河哉今有遥隄以障其狂有减水<lb/>
　壩以殺其怒必不至如往時多決縱使偶有一決水<lb/>
　退復塞還漕循軌可以日計何患哉往事無論矣即<lb/>
　如萬歴十五年河南劉獸醫等隄共決十餘處淮安<lb/>
<pb n="KR2k0074_WYG_007-13a"/>
　河決范家口天妃壩二處上厪夫宵旰特遣科臣督<lb/>
　築築後即成安流此其明徴矣故治河者惟以定議<lb/>
　論闢紛更為主河決未足深慮也<lb/>
　　縷堤遥堤<lb/>
或有問於愚曰隄以遥言何也愚應之曰縷隄即近河<lb/>
　濱束水太急怒濤湍溜必至傷隄遥隄離河頗逺或<lb/>
　一里餘或二三里伏秋暴漲之時難保水不至隄然<lb/>
　出岸之水必淺既逺且淺其勢必緩緩則隄自易保<lb/>
<pb n="KR2k0074_WYG_007-13b"/>
　也或曰然則縷可棄乎愚曰誠不能為有無也宿遷<lb/>
　而下原無縷隄未嘗為遥病也假令盡削縷隄伏秋<lb/>
　黄水出岸淤留岸髙積之數年水雖漲不能出岸矣<lb/>
　第已成之業不忍言棄而如雙溝辛安等處縷隄之<lb/>
　内頗有居民安土重遷姑行司道官諭民五月移住<lb/>
　遥隄九月仍歸故址從否固難强之然至危急之時<lb/>
　彼亦不得不以遥堤為家也問者曰縷不去則兩堤<lb/>
　相夾中間積潦之水或縷堤決入黄河何處宣泄愚<lb/>
<pb n="KR2k0074_WYG_007-14a"/>
　曰水歸漕無難也縱有積潦秋冬之間特開一缺放<lb/>
　之旋即填補亦易易耳若有格堤處所積水順堤直<lb/>
　下仍歸大河猶不足慮矣<lb/>
　　築遥堤不同<lb/>
或有問於愚曰遥堤之築是矣而直河至古城一帶何<lb/>
　以不築愚應之曰此地俱𨽻宿遷内有落馬侍丘等<lb/>
　湖湖外髙岡繯繞乃天然遥堤也黄水暴漲則灌入<lb/>
　諸湖黄水消落則諸湖之水隨之而出已經題覆如<lb/>
<pb n="KR2k0074_WYG_007-14b"/>
　後不敢贅也問者曰桃清二縣之北亦有諸湖聯絡<lb/>
　何以築之愚曰湖與宿同而湖外皆係窪地水從五<lb/>
　港灌口出海故崔鎮一決而桃清遂涸此則與宿異<lb/>
　耳問者曰止築北岸而南岸自馬厰坡而下何以不<lb/>
　築愚曰此處岸外即係淮河勢能敵黄黄水泛濫未<lb/>
　免灌入黄落仍歸故渠不能奪河故不築也<lb/>
　　減水壩<lb/>
或有問於愚曰兩堤並峙重門禦暴又何需於減水壩<lb/>
<pb n="KR2k0074_WYG_007-15a"/>
　也與其多費以築減水之壩寧若留決之為愈乎且<lb/>
　與支河何異也愚應之曰防之不可不周慮之不可<lb/>
　不深異常暴漲之水則任其宣泄少殺河伯之怒則<lb/>
　堤可保也決口虚沙水衝則深故掣全河之水以奪<lb/>
　河壩面有石水不能汕故止減盈溢之水水落則河<lb/>
　身如故也俱建於北岸者欲其從灌口入海也問者<lb/>
　曰今四壩何以不洩水也無怪乎議者之欲毁也愚<lb/>
　曰初創之時伏秋水洩喧聲若雷日久河深深則可<lb/>
<pb n="KR2k0074_WYG_007-15b"/>
　容異常之水何嘗不洩特不常也且所謂減水壩者<lb/>
　減其盈溢之水也不溢則已何必減為留之以待異<lb/>
　常之水可也慮縷隄束水大急恐有奔潰也逺創遥<lb/>
　隄以廣容納又慮遥堤涓滴不洩恐有嚙刷也剏建<lb/>
　滚水壩以便宣洩崔鎮徐昇李太等壩皆因地勢卑<lb/>
　下使水易趨原以防異常之漲非以減平漕之水也<lb/>
　數年以來束水歸漕河身漸深水不盈壩堤不被衝<lb/>
　此正河道之利矣議者欲將三壩折落用心良苦識<lb/>
<pb n="KR2k0074_WYG_007-16a"/>
　量未得崔鎮壩石頂去地僅二尺八寸視遥隄低七<lb/>
　尺徐昇壩石頂去地僅二尺五寸視遥堤低七尺三<lb/>
　寸季太壩石頂去地僅二尺視遥堤低八尺三壩臨<lb/>
　水河岸離水而各八九尺一丈不等較之三壩各髙<lb/>
　三四尺不等是河岸甚髙石壩原低每遇伏秋水髙<lb/>
　於岸即從各壩滚出其不得出壩者乃不得出岸者<lb/>
　也欲分水勢壩可折矣一帶河岸可盡削耶據鄉民<lb/>
　畢九臯馮吉趙倫等訢稱壩外水鄉漸成膏腴迯徙<lb/>
<pb n="KR2k0074_WYG_007-16b"/>
　之民近方歸業若欲將壩改折二層是為無壩先年<lb/>
　河從此決又可虞矣酌之勢仍舊為便<lb/>
　　築髙家堰<lb/>
或有問於愚曰髙家堰之築淮揚甚以為便而泗州人<lb/>
　苦其停蓄淮水何也愚應之曰此非知水者之言也<lb/>
　夫髙堰居淮安之西南隅去郡城四十里而近堰東<lb/>
　為山陽縣之西北鄉地稱膏腴堰西為阜陵泥墩范<lb/>
　家諸湖西南為洪澤湖淮水自鳯泗來合諸湖之水<lb/>
<pb n="KR2k0074_WYG_007-17a"/>
　出清口㑹黄河經安東縣出雲梯關以達於海此自<lb/>
　禹迄今故道然也堰距湖尚存陸地里許而淮水盛<lb/>
　發輙及堰秦周以前無考矣史稱漢陳登築堰禦淮<lb/>
　至平江伯陳瑄復大葺之淮揚恃以為安者二百餘<lb/>
　年歲久剥蝕而私販者利其直達以免關津盤訐徃<lb/>
　徃盗决之至隆慶四年大潰淮湖之水洚洞東注合<lb/>
　白馬汜光諸湖決黄浦八淺而出揚髙寳興鹽諸邑<lb/>
　匯為巨浸每歲四五月間淮隂畚土塞城門穴竇出<lb/>
<pb n="KR2k0074_WYG_007-17b"/>
　入而城中街衢尚可舟也淮既東黄水亦躡其後濁<lb/>
　流西泝清口遂堙而決水行地宣洩不及清口之半<lb/>
　不免停注上源而鳯陽夀泗間亦成巨浸矣故此堰<lb/>
　為兩河關鍵不止為淮河堤防也愚戊寅之夏詢之<lb/>
　泗人曰鳯泗之水畜於髙堰未決之前乎抑既決之<lb/>
　後也僉曰髙堰決而後畜也清口塞於髙堰未決之<lb/>
　前乎抑既決之後也僉曰髙堰決而後塞也愚曰堰<lb/>
　決而塞築則必通堰決而畜築則必陸堰成而清口<lb/>
<pb n="KR2k0074_WYG_007-18a"/>
　自利清口利而鳯泗水下愚何疑乎遂鋭意董諸臣<lb/>
　築之二月決工告竣而清口遂闢七月隄工告成而<lb/>
　清深闊如故八月河水大退髙堰外水及堤址者僅<lb/>
　一百五十丈餘皆乾地再詢泗州之水盡已歸漕膏<lb/>
　腴可耕而泗州人士始謂髙堰之當築矣問者曰然<lb/>
　則每歲伏秋泗水何復漲也愚曰淮水發源於河南<lb/>
　之桐栢山挾汝氾控潁肥濠等處七十二溪之水至<lb/>
　泗州下流龜山横截河中故至泗則湧譬之咽喉之<lb/>
<pb n="KR2k0074_WYG_007-18b"/>
　間湯飲驟下吞吐不及一時扼塞其勢然者且淮漲<lb/>
　於泗即黄漲於河南徐邳也每歲伏秋皆然自古及<lb/>
　今無異泗州水困黄遏淮矣河南徐邳水困又誰遏<lb/>
　之乎盖兩水發有先後各有消長泗人見牛未見羊<lb/>
　耳再查萬歴六年以前黄決崔鎮而北淮決髙堰而<lb/>
　東兩河風馬牛不相及矣而泗州之告水灾者無歲<lb/>
　無之即其時也亦豈有黄遏之乎<lb/>
　　越城周家壩<lb/>
<pb n="KR2k0074_WYG_007-19a"/>
或有問於愚曰髙堰之築是矣而南有越城並周家橋<lb/>
　淮水暴漲從此溢入白馬湖寳應縣湖水遂溢此於<lb/>
　髙堰之決何異愚應之曰愚與司道勘議已確籌之<lb/>
　熟矣其不同者有三而其必不可築者一夫髙堰地<lb/>
　形甚卑至越城稍亢越城迤南則又亢故髙堰決則<lb/>
　全淮之水内灌冬春不止若越城周家橋則大漲乃<lb/>
　溢水消仍為陸地毎歲漲不過兩次毎溢不滿再旬<lb/>
　其不同一也髙堰逼近淮城淮水東注不免溢盈漕<lb/>
<pb n="KR2k0074_WYG_007-19b"/>
　渠圍遶城廓若周家橋之水即入白馬諸湖容受有<lb/>
　地而淮城晏然其不同二也淮水從髙堰出則黄河<lb/>
　濁流必遡流而上而清口遂淤今周家橋止通漫溢<lb/>
　之水而淮流之出清口者如故其不同三也當淮河<lb/>
　暴漲之時正欲藉此以殺其勢即黄河之減水壩也<lb/>
　若併築之則非惟髙堰之水増溢難守即鳯泗亦不<lb/>
　免加漲矣然則即於周家橋疏鑿成河以殺淮河之<lb/>
　𫝑何如愚曰漫溢之水不多為時不久故諸湖尚可<lb/>
<pb n="KR2k0074_WYG_007-20a"/>
　容受若疏鑿成河則必能奪淮河之大勢而淤塞清<lb/>
　口泛溢淮揚之患又不免矣况私鹽商舶由此直達<lb/>
　寧不壊鹺政而虧清江板閘之税耶<lb/>
　　罪河<lb/>
或有問於愚曰向來河堤之決人皆歸罪於河之猖獗<lb/>
　隄不能障有之乎愚應之曰河勢自無不猖獗者譬<lb/>
　之狂酋狡賊環城而攻惟在守城者加之意耳徃事<lb/>
　無論矣即如近歲范家口之堤汕刷者十八管河官<lb/>
<pb n="KR2k0074_WYG_007-20b"/>
　置之若棄人以吿者輙重笞之能無決乎決後官夫<lb/>
　避罪輙委之於河而河之罪不可觧矣是豈河之罪<lb/>
　哉<lb/>
　　二洪怪石<lb/>
或有問於愚曰昔年徐呂二洪怪石嶙峋上浮水面湍<lb/>
　激之聲如雷舟觸之必敗今皆無聲得非沙掩其上<lb/>
　而然乎愚應之曰二洪本體甚髙沙能掩之是無徐<lb/>
　州矣徐洪於嘉靖二十年為主事陳穆所鑿吕梁洪<lb/>
<pb n="KR2k0074_WYG_007-21a"/>
　於嘉靖二十三年為主事陳洪範所鑿巉巖突屹之<lb/>
　石一切削而平之剷而卑之今河中之迴瀾亭即洪<lb/>
　基也又安望其有聲耶皆有碑志可考不必辨也<lb/>
　　徐城低下<lb/>
或有問於愚曰徐州城當伏秋水發之時河髙於地以<lb/>
　至城中雨水難洩人甚苦之奈何愚應之曰此不特<lb/>
　徐州為然也濱河州縣皆有之如鳯陽之泗州河南<lb/>
　之虞城等縣皆然至如河南省城則河面髙於地面<lb/>
<pb n="KR2k0074_WYG_007-21b"/>
　丈餘矣一城之命懸於䕶城一隄謹謹修守而已城<lb/>
　中積水惟有車戽之法而土人頗不慣此墊土増髙<lb/>
　亦是良䇿而填築工費不貲官街衙舍尚可努力為<lb/>
　之小民未必能辦若欲為長久之計則惟有比照宿<lb/>
　遷城事例而士民安土重遷未必樂從查得徐南地<lb/>
　勢頗窪開濬一渠縱之由符離集出小河口亦一䇿<lb/>
　也或曰黄河舊由新集經蕭縣薊門出小浮橋河水<lb/>
　尚未至此今由石城出濁河皆係民間稑地原非河<lb/>
<pb n="KR2k0074_WYG_007-22a"/>
　身來源既髙故下流河底亦髙耳曰否否自宋熙寧<lb/>
　十年黄河南徙㑹淮水即髙於地矣故蘓軾守徐時<lb/>
　有入市巷閭井屋瓦留沙痕之説且河南來源未之<lb/>
　有改而河流之髙於省地者又何故哉此其河勢地<lb/>
　形髙卑原自如此亦難强圖訝徐州者若知河南省<lb/>
　城形勢或自息啄矣<hi>今從開渠之議積水盡洩</hi>
　崇禎末年闖逆決此口閤城全沒安土重遷寧不深<lb/>
　可悲哉<lb/>
<pb n="KR2k0074_WYG_007-22b"/>
　　清江堤岸<lb/>
或有問於愚曰清江浦一線之隄廣者不過三四十丈<lb/>
　窄者僅二十餘丈兩河掃汕能無慮乎愚應之曰陳<lb/>
　平江開鑿清江浦一帶通河濟運所留堤址原只如<lb/>
　此問者曰何以徴之愚曰不觀車盤伍壩乎伍壩去河<lb/>
　僅二十餘丈進船水溝每為濁流所淤常事撈濬如<lb/>
　更廣也何以能車盤乎河由草灣清江浦淤沙稍逺<lb/>
　船遂不能進矣此正陳平江之妙用也又不觀之惠<lb/>
<pb n="KR2k0074_WYG_007-23a"/>
　濟祠前之石堤乎乃宣徳年間之所築也其廣亦不<lb/>
　滿二十丈此古跡也豈亦剥削而然哉且各處遥縷<lb/>
　堤面廣不過二丈餘尚欲恃以為固矧於二十丈者<lb/>
　乃云不能守乎若每歲埽䕶之工及磯嘴壩之築則<lb/>
　不可少耳<lb/>
　　賈魯舊河<lb/>
或有問於愚曰開復新集舊河之議何如愚應之曰此<lb/>
　全河之利也查得黄河故道自虞城以下蕭縣以上<lb/>
<pb n="KR2k0074_WYG_007-23b"/>
　夏邑以北碭山以南由新集歴丁家道口馬牧集韓<lb/>
　家道口司家道口牛黄堌趙家圏至蕭縣薊門出小<lb/>
　浮橋此賈魯所復故道誠永頼之䇿也後因河南水<lb/>
　患頗急另開一道出小河口意欲分殺水勢而不知<lb/>
　河不兩行本河漸澁至嘉靖三十七年河遂北徙忽<lb/>
　東忽西靡有定向行水之處即係民間住址稑地水<lb/>
　不能刷衝不成漕雖一望茫然而深不及丈梁樓溝<lb/>
　北陳等處不及二尺今大勢盡趨濁河小浮橋不過<lb/>
<pb n="KR2k0074_WYG_007-24a"/>
　十之一二矣夫黄河並合萬餘里間千溪萬𣲖之水<lb/>
　漰湃[泳-永+旱]激勢若奔馬陡然遇淺形如檻限其性必怒<lb/>
　奔潰決裂之禍愚恐不在徐邳而在河南山東耳水<lb/>
　從上源決出則運道必至淺阻嘉靖二十年間河決<lb/>
　亳州而二洪乾涸往事固可鑒也且濁河漫溢坡水<lb/>
　皆由地面徐州以下之渠不能着底衝刷以致河水<lb/>
　易盈隄防甚為艱苦尤可慮也愚於萬歴六年具疏<lb/>
　請復而河南山東當事之臣頗畏勞費㑹疏請止夫<lb/>
<pb n="KR2k0074_WYG_007-24b"/>
　欲復此河非百萬金不可委非細故然與其葺籬於<lb/>
　亡羊之後似不若徹土於未雨之前也姑志之以為<lb/>
　後日左劵<lb/>
　　故道<lb/>
或有問於愚曰故道當循是矣然禹時河由大伾鉅鹿<lb/>
　入北海今入南海矣豈故道乎愚應之曰河自宋神<lb/>
　宗十年大決於澶州合南清河而入於淮南清河者<lb/>
　即泗沂之故道黄河經行五百餘年矣謂之非禹故<lb/>
<pb n="KR2k0074_WYG_007-25a"/>
　道則可謂之非黄河之故道則不可如必欲復禹故<lb/>
　道則歲漕四百萬石將安適乎膠柱而鼓瑟矣<lb/>
　　睢河<lb/>
或有問於愚曰濬睢河以為通運旁行一道且不殺河<lb/>
　流也其説何如愚應之曰考之括地志云睢水首受<lb/>
　浚儀縣浪蕩渠水東經取慮縣入泗過沛浚儀取慮<lb/>
　二縣皆𨽻河南漕河圖志云宿遷縣小河在本縣東<lb/>
　南十里源自開封府黄河來流經歸徳州虹縣宿州<lb/>
<pb n="KR2k0074_WYG_007-25b"/>
　至睢寧縣東南流六十餘里至小河口以入漕河盖<lb/>
　括地志所載乃黄河入北海之時故止云睢水而不<lb/>
　及黄河漕河圖志所載乃黄河南徙之後故直指黄<lb/>
　河來流也淮安志云小河在宿遷東南十里以其淺<lb/>
　狹故名查得𢎞治六年侍郎白昂曽導水自歸徳小<lb/>
　壩地方經睢寧至宿遷小河口入漕河此因河決河<lb/>
　南之金龍口衝張秋勢甚危急故濬此河以殺水勢<lb/>
　耳然不久遂淤盖河不兩行徐邳之河與小河必無<lb/>
<pb n="KR2k0074_WYG_007-26a"/>
　並行者今自徐溪口迤北直至永城縣一帶俱成平<lb/>
　陸復之亦頗不難但恐此河一開則徐邳必塞若徐<lb/>
　邳不塞則此河必復為平陸且均一濁流也在徐邳<lb/>
　大河則淤在新復之小河則不淤恐無是理也况小<lb/>
　河口而南至清河縣尚有二百三十餘里假如近歲<lb/>
　河決崔鎮桃清為塞不知南來運艘將從何路達睢<lb/>
　河也問者曰止濬雙溝永堌湖一帶使艘從九里溝<lb/>
　出小浮橋倘徐邳正河淤塞此不通而彼通可無阻<lb/>
<pb n="KR2k0074_WYG_007-26b"/>
　也愚曰此河源甚淺狹且湖水常盈濬工難施若正<lb/>
　河淤塞黄水盡從此河則泛溢無歸非特牽挽無路<lb/>
　而經行於樹樁基磉之間必至觸敗與由決河何異<lb/>
　也若正河不塞而此河僅分支流則經由正河可也<lb/>
　何必去安就險為哉<lb/>
　　沁河濟運<lb/>
或有問於愚曰改沁入衛以殺黄河之勢何如愚應之<lb/>
　曰黄可殺也衞不可益也移此與彼不可也衛漳暴<lb/>
<pb n="KR2k0074_WYG_007-27a"/>
　漲元魏二縣田地每被渰沒民已不堪况可益以沁<lb/>
　乎且衞水固濁而沁水尤甚以濁益濁臨徳一帶必<lb/>
　至湮塞不可也又問水集有引沁至長垣界經張秋<lb/>
　出永通閘入運濟旱語亦未知沁之濁也一溝之渠<lb/>
　寧能當此濁流乎沁可引黄亦可引矣<lb/>
　　五塘濟運<lb/>
或有問於愚曰五塘蓄水濟運先年設有堤岸今皆圯<lb/>
　矣不可復舉乎愚應之曰予初至之時亦嘗鋭意求<lb/>
<pb n="KR2k0074_WYG_007-27b"/>
　復反復行勘查得小新塘與雷公上下二塘相接西<lb/>
　去揚州郡城十餘里水由淮子河入漕河句城塘西<lb/>
　去揚郡幾三十里水徑奔儀真由響水閘出江四塘<lb/>
　皆𨽻江都縣唐長史李襲譽所築也陳公塘𨽻儀真<lb/>
　縣其水亦奔響水閘出江漢廣陵太守陳公所築也<lb/>
　句城陳公二塘地形髙阜水俱無源惟藉雨積小新<lb/>
　上下雷公二塘受觀音閣後及上方寺後並本地髙<lb/>
　田所下之水而局面窄小蓄水無多故漢唐二臣築<lb/>
<pb n="KR2k0074_WYG_007-28a"/>
　塘積水以為溉田之計非以資運也今若慮漕渠淺<lb/>
　涸借此水以濟之則應任其直下不宜築塘以障其<lb/>
　流且冬春運河水淺彼先涸矣若慮湖水漲漫借此<lb/>
　塘以障之則諸水皆從揚儀徑奔出江與諸湖了不<lb/>
　干涉也<lb/>
　　堤壩之工<lb/>
或有問於愚曰禹以治河稱神而自夏及商為年不甚久<lb/>
　逺而盤庚遂有播遷之患至周定王五年以後則或<lb/>
<pb n="KR2k0074_WYG_007-28b"/>
　南或北遷徙不常而爾欲以區區隄壩之工遂為長<lb/>
　久之䇿乎且自河南而上秦晉之間何嘗有隄哉任<lb/>
　之而已愚應之曰成功不難守成為難使禹之成業<lb/>
　世世守之盤庚不必遷也周定王以後河必不南徙<lb/>
　也人亡歲久王迹熄而文獻無徴故業毁而意見雜<lb/>
　出又何恠乎河之無常也至於秦晉之間則更有説<lb/>
　山多土堅水難嚙也地亢而曠運不資也河南為城<lb/>
　郭所拘徐邳為運道所藉隄而束之勢不得已也世<lb/>
<pb n="KR2k0074_WYG_007-29a"/>
　世守之世世此河也歲久人亡道謀滋起愚不得而<lb/>
　知也<lb/>
　　或問凡九條<lb/>
或問引河之説未之前聞今行之而屢效可謂發前人<lb/>
　所未發矣亦有行之而不效者乎應之曰有之凡引<lb/>
　河必相其勢之轉灣急流之處始放河頭又必河勢<lb/>
　迅激不變殆可以衝刷淤沙引歸新河若勢遷徙不<lb/>
　定或自西而忽東或自南而忽北忽自西北而東北<lb/>
<pb n="KR2k0074_WYG_007-29b"/>
　忽自西北而東南倘挑濬之時驟值其變遷則河流<lb/>
　既緩而沙停河飽故引河亦有成有不成相機應變<lb/>
　此又權不可以預設者也<lb/>
或曰中州一帶遇有所患下埽䕶堤埽個多蟄徐淮一<lb/>
　帶遇有河患下埽䕶堤而埽個無蟄與中州不同何<lb/>
　也應之曰河在中州其迅溜最急急則水勢下趨淘<lb/>
　刷泥沙逾刷逾深而埽個不固自隨水淌矣河在徐<lb/>
　淮其汛溜較平平則水勢上行水不下淘泥沙下埽<lb/>
<pb n="KR2k0074_WYG_007-30a"/>
　䕶堤則埽個有所凴麗自無蟄患矣此徐淮河勢與<lb/>
　中州不同而埽個之勢故與中州異也<lb/>
或曰頂衝河患既有内堤重障而必於外堤下埽何也<lb/>
　應之曰河汛直射堤根坍刷莫禦此預衝之勢也倘<lb/>
　徒恃内限重障而不急防外堤一時外堤坍盡則水<lb/>
　入堤内而堤夾束而水勢難容怒濤撞激更難汛擋<lb/>
　内堤亦必潰決滔滔之勢必至於大潰而不可收拾<lb/>
　矣惟外堤䕶埽以迎其溜水汛不得衝刷堤根則外<lb/>
<pb n="KR2k0074_WYG_007-30b"/>
　堤既免坍刷而内堤始得保固無虞耳<lb/>
或曰掃灣河勢不下埽䕶堤者何也應之曰掃灣之河<lb/>
　汛自外行正溜去堤根尚逺即或水勢漲發溢於堤<lb/>
　内盈至三四尺迨一時水消堤岸如故縱有潰決正<lb/>
　河不得遽奪則一月之餘可塞遲亦不過兩月三月<lb/>
　可塞倘不審河勢下埽䕶堤則埽不迎溜必隨水淌<lb/>
　㵼徒費無益也<lb/>
或曰引河之工宜於中州然每見引河已成後竟報淤<lb/>
<pb n="KR2k0074_WYG_007-31a"/>
　何也應之曰挑引之工後有被淤者以善後之計未得<lb/>
　也即如河勢自西南而來則引河下唇直當東北其<lb/>
　衝汹湧之勢漸分但恐下唇塌刷無約攔水勢之力<lb/>
　河流走大河易走引河難走大河溜走引河緩流緩<lb/>
　沙停不免淤墊矣若使䕶埽下唇足以約攔河勢則<lb/>
　河之入引也迅迅則刷深而沙不停日漸深廣可以<lb/>
　成河故曰引河不易成成河宜善後也<lb/>
或曰徐州以下不宜分流然則中州引河往往得成何<lb/>
<pb n="KR2k0074_WYG_007-31b"/>
　也應之曰中州土鬆直從上源倒灣處挑引建瓴之<lb/>
　勢日刷日深日衝日濶新河既已分流大河既已淤<lb/>
　淺力築截河大壩䕶埽禦衝新河合流以分之者合<lb/>
　之也<lb/>
或曰黄河在河南水急故决至邳宿以下則水緩而亦<lb/>
　屢報決何也應之曰黄河湍悍之性建瓴而下其在<lb/>
　邳宿桃清與中州無異且合睢水白洋諸湖水全㑹<lb/>
　於淮其流焉得緩但河在中州其勢下趨故急在下<lb/>
<pb n="KR2k0074_WYG_007-32a"/>
　水至邳宿其勢平行故急在上急在下所以蟄埽而<lb/>
　埽費者多急在上所以衝堤而堤易至于潰此河勢<lb/>
　在邳宿與河南但有下趨平行之分而無緩急之異<lb/>
　也<lb/>
或曰明季河臣潘季馴河防所記翟壩一帶不宜髙築<lb/>
　聴其河漲溢流分殺水勢以保髙堰何如應之曰西<lb/>
　南原壩髙亢不宜増築此當年之地勢如是數年以<lb/>
　來淮水旁洩舊壩衝刷計濶二十五里淺深一二丈<lb/>
<pb n="KR2k0074_WYG_007-32b"/>
　不等自古溝由谷家橋夏家橋黄家壩一路多有衝<lb/>
　決或為溝渠或成河路既深且廣非復舊日地勢若<lb/>
　復因循不塞則髙寳一帶必至田産人民盡付巨波<lb/>
　而且清口無全淮之勢砥柱黄流運道俱成平陸矣<lb/>
　然則修築増髙何如曰翟壩一帶係天然減水壩今<lb/>
　日之成河雖不可不築也而當年之原壩仍不可不<lb/>
　復若照髙堰一帶平髙則束水過𦂳恐髙堰壅潰滔<lb/>
　滔東下勢必淤清口而阻漕艘此壩之修磚石灰砌<lb/>
<pb n="KR2k0074_WYG_007-33a"/>
　照髙堰之堤量低一尺有餘使漲水有所溢以還天<lb/>
　然之壩基而可矣<lb/>
或曰雲梯關為入海之路其上流幾處當治曰上流無<lb/>
　處不當治稍有一處旁溢則水從中洩沙必淤澱河<lb/>
　不順軌不能衝刷入海矣清口以上桃宿諸決口修<lb/>
　築自不必言其在安東境内則邢家口二舖口皆雲<lb/>
　梯關要道所當急為修築以束河流而疏海口者也<lb/>
　　桃源機宜<lb/>
<pb n="KR2k0074_WYG_007-33b"/>
桃源七里溝大工關係漕運民生事機重大<hi>雅</hi>康熙十<lb/>
　一年十二月奉總河委勘於工次先上疏塞事宜八<lb/>
　欵後又兩上𦂳要事宜至再至三總為<lb/>
國儲民命深切杞憂幸荷總河虚懐信任邀有成績今<lb/>
　並録於後<lb/>
　　初上疏塞事宜<lb/>
一曰廣備物料決口劇工需料殷繁宜多方積儲庶免<lb/>
　臨渇掘井之患查決口尚濶四十餘丈除樁<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>芟䌫<lb/>
<pb n="KR2k0074_WYG_007-34a"/>
　等項計工另備外栁束須五十萬蘆葦須三十萬草<lb/>
　須六七十萬始克有濟倘所備不如其數工至合尖<lb/>
　之時捲埽套壓停工待料前工徒費時去莫追矣急<lb/>
　宜廣備以收萬全之功<lb/>
一曰酌用物料辦運栁束千萬艱難若不設法撙節無<lb/>
　論工程緩急一槩鋪用將來合口𦂳工之處需栁反<lb/>
　缺悞工匪輕目今決口尚寛除底埽用栁外其餘套<lb/>
　埽儘可栁七葦三如埽牛填墊埽眼還可均用葦草<lb/>
<pb n="KR2k0074_WYG_007-34b"/>
　待進工至口門僅寛二十餘丈之時不但㡳埽用栁<lb/>
　套埽亦必需栁然後將此所省之栁用之於此庶閉<lb/>
　口之工捍禦有頼矣<lb/>
一曰堅固堤埽查新築埽工在外邊埽僅止一層力量<lb/>
　單薄不堪捍禦須備埽工裡面創築戧堤一道底濶<lb/>
　八丈髙先做八尺即外河水勢不免浸透而内戧堤<lb/>
　保障堤堅埽固較之外加邊埽功必倍之矣<lb/>
一曰善挑濬之宜所挑引河規模狹淺水勢難于建瓴<lb/>
<pb n="KR2k0074_WYG_007-35a"/>
　流緩沙停㫁㫁不免河流不分勢必全河仍衝決工<lb/>
　無論合尖甚難即僥倖閉合轉瞬漲發衝激特甚豈<lb/>
　得無虞殊切杞憂急將引河之身挑濶一十五丈二<lb/>
　尺庶乎河流可以分行而築功乃得保固矣<lb/>
一曰籌河頭之勢河頭係河流進口之處必口門倍加<lb/>
　寛濶方能引納河流濶須二十丈長十五丈深一丈<lb/>
　二尺始為得勢狹則拒河于口外矣再查河從西北<lb/>
　向東南注射須于河頭南岸下截河埽三四個使河<lb/>
<pb n="KR2k0074_WYG_007-35b"/>
　流不至旁溢而勢得約束入于新河河勢入漕衝刷<lb/>
　有力決口之勢自弱矣<lb/>
一曰挑坑溝以引衝刷河渠既寛深似可通流矣但恐<lb/>
　河流平衍衝刷不迅難免沙停水緩之虞必須于渠<lb/>
　身内另挑大坑五個濶三丈長三丈深五尺又挑横<lb/>
　溝五道並濶十丈長三丈深五尺一溝一坑相間施<lb/>
　工有此層層坑溝則河水入渠自然趺蕩衝激河渠<lb/>
　滔滔日深兩岸開刷日濶新河既成則決口必然淤<lb/>
<pb n="KR2k0074_WYG_007-36a"/>
　淺得免蟄䧟復潰之患矣但坑溝内泥水難挑須分<lb/>
　築上埂用戽淘運便于挑掘查挑過渠身寛十二丈<lb/>
　深五六尺矣此時増濶三丈以足十五丈之數再挑<lb/>
　深六尺以足一丈二尺之數約長不過一百丈此一<lb/>
　百丈之工而有全渠之用必照議力行無惜小費㫁<lb/>
　㫁成河決口閉合可保無虞矣<lb/>
一曰慎開導以乘時候引河之開導有時不宜早亦不<lb/>
　宜遲必候決口將閉河水陡漲新壩受敵岌岌難保<lb/>
<pb n="KR2k0074_WYG_007-36b"/>
　之際即將新河頭立時開放則河勢正在盛溢其就<lb/>
　下建瓴自然滔滔莫禦新河可一日而成則築功可<lb/>
　一勞永固此乗時施工因勢利導間不容髪者也<lb/>
一曰杜旁㵼以歸正流南壩正當迎溜查埽壩迤南有<lb/>
　舊溝一道龍門將閉之時壅水淜漲則河勢直射臨<lb/>
　壩舊渠崩潰可虞此處須嚴加鞏固宜加䕶邉埽厚<lb/>
　築堤壩以遏衝激旁潰庶河勢得以全力注于新河<lb/>
　堤壩堅牢得免意外之患矣<lb/>
<pb n="KR2k0074_WYG_007-37a"/>
　　再上𦂳要事宜<lb/>
　昨議引河河頭開濶二十丈河身濶十五丈深一丈<lb/>
　二尺於一丈二尺完工外仍掘溝坑數道矣但計此<lb/>
　河其長不過百丈耳查東南一帶河身淤成平陸者<lb/>
　約長數十餘里今僅以百丈之河頭引約全河節短<lb/>
　勢蹙猶慮河頭開放所淤之舊河衝刷不動如之奈<lb/>
　何乃或謂舊河淤平尚属新淤土嫩可以衝刷似矣<lb/>
　所虞河頭開放太早則全河之勢仍走決口其勢極<lb/>
<pb n="KR2k0074_WYG_007-37b"/>
　順何以言之盖決口河身深二三四丈不等而新挑<lb/>
　引河其深不敵決口一半水性就下豈有棄深而就<lb/>
　淺者將引河一開而數十里之平淤端然如故勢所<lb/>
　必有倘一淤淺前工盡費而決口新壩之衝激何以<lb/>
　抵擋其前車不可鑒乎<hi>雅</hi>前條議中於開放事宜極<lb/>
　言萬不宜早又復切切面陳憲臺業已瞭然全為萬<lb/>
　全之計除一百丈急請照<hi>雅</hi>所議刻日完工外再於<lb/>
　百丈外東南一帶接挑二百丈寛三丈深六七尺其<lb/>
<pb n="KR2k0074_WYG_007-38a"/>
　二百丈内如前法再掘溝坑十四五個以補接河身<lb/>
　衝刷之勢使之長往莫禦及其開放時候仍必采<hi>雅</hi>
　所議俟決口不過四五丈河流漲溢之時然後開放<lb/>
　引河庶免淤淺之虞若決口未到四五丈萬不可先<lb/>
　開反引淤澱也至將開口之際必須先下截河埽三<lb/>
　四個約攔水勢亦屬最為𦂳要皆宜預備<lb/>
　又杜旁㵼一欵關係甚重若不及時照議綢繆則決<lb/>
　口漸窄全河仍衝南壩萬一所慮旁㵼之舊溝突然<lb/>
<pb n="KR2k0074_WYG_007-38b"/>
　衝動不但南壩衝激可慮併取土地方亦成河身矣<lb/>
　春月南壩之覆轍昭昭可鑒也此壩宜築髙一丈二<lb/>
　尺寛十丈外下邉埽隨蟄隨套庶可免于旁㵼之患<lb/>
　耳<lb/>
　查北壩之西地勢頗低計長不過十有餘丈宜築一<lb/>
　堤底濶七丈髙八尺頂濶二丈五尺以補低窪以防<lb/>
　叵測<lb/>
　前議大壩之内築戧堤一道目今宜耑在北壩施工<lb/>
<pb n="KR2k0074_WYG_007-39a"/>
　盖以北壩之内河水不深易于建工若南壩之内回<lb/>
　流水深戧堤不宜驟舉也又查南壩邉埽不過一層<lb/>
　力量單薄急宜再加一層以防衝激此皆萬不可緩<lb/>
　者也<lb/>
　　以上數欵十二月二十日途次再呈<lb/>
　　三上𦂳要事宜<lb/>
　前詳勘兩壩北壩外䕶邊埽内築戧堤前已陳悉但<lb/>
　所築之埽壩急須加髙六七尺壩之北頭耑用土築<lb/>
<pb n="KR2k0074_WYG_007-39b"/>
　而北壩之近龍門者尤宜加埽但所鋪之埽止宜用<lb/>
　葦草捲下其栁梢不宜濫用耳若使目前埽壩未蟄<lb/>
　漫不加工及工至合尖之時河勢盪激埽壩必至蟄<lb/>
　䧟一時搶築無及則預先綢繆施工不容刻緩<lb/>
　再思南壩所築較之北壩漸髙目前可恃惟是河勢<lb/>
　衝射南壩較之北壩尤甚綢繆捍禦倍宜周詳壩之<lb/>
　南半宜加土築而近龍門合口之處宜加套埽亦如<lb/>
　北壩總用葦草捲䕶上面再加土築可也至於外加<lb/>
<pb n="KR2k0074_WYG_007-40a"/>
　沿邊大埽須並峙兩層庶幾壩身鞏固所費物料雖<lb/>
　奢然全河迎溜要害𦂳關不可不萬分加意<lb/>
　前議引河頭挑濶二十丈而河身濶深一切事宜業<lb/>
　已偹陳矣但河頭開放之機宜尚有未盡者切以臨<lb/>
　時開掘河頭口門宜在西北上頭開掘十五丈而臨<lb/>
　截河埽四五丈不必開掘何以言之從二十丈之上<lb/>
　頭開放則河流入口有倒㵼之勢湍悍衝刷自濶自<lb/>
　深可以成河倘從河頭截河埽處輕率錯開則全河<lb/>
<pb n="KR2k0074_WYG_007-40b"/>
　直衝截河埽壩所慮旁㵼之舊溝難免衝透將挑成<lb/>
　之溝渠反不得全河直㵼之勢矣是開放之機宜不<lb/>
　可不審度慎重者也<lb/>
　前議河頭東南下截河埽三四個以約攔水勢矣然<lb/>
　下埽之法尚未詳悉也今思將開引河數日之前先<lb/>
　須掘槽長十四五丈深一丈五尺濶一丈四尺鋪埽<lb/>
　髙一丈二尺先將此埽推入槽内打樁六七株又鋪<lb/>
　第二埽髙一丈長與底埽同鋪完推入槽内正壓底<lb/>
<pb n="KR2k0074_WYG_007-41a"/>
　埽打樁五六株若截河埽下或河勢衝刷埽個蟄䧟<lb/>
　再急急鋪埽套壓<lb/>
　又思截河埽個臨河頭宜向西北不宜向東北何以<lb/>
　言之盖埽頭向西北者迎着河勢使全河入于引河<lb/>
　之内衝盪有力倘埽頭反向東北如人之下唇反垂<lb/>
　不得收約攔水勢之功此中機宜萬不可錯也<lb/>
　又思兩壩進埽晝夜無停則正月二十間決口不過<lb/>
　寛十餘丈耳決口漸窄則河勢必漸射引河河頭並<lb/>
<pb n="KR2k0074_WYG_007-41b"/>
　南壩所慮杜旁㵼舊溝河頭兩處河頭河勢皆在衝<lb/>
　激則引河頭之截河埽與杜旁㵼之䕶邊埽俱宜于<lb/>
　正月二十前掘槽下埽萬不可遲恐遲則河勢衝射<lb/>
　坍塌不止倉猝難以施工致悮大事不可不鰓緦過<lb/>
　計預先拮据者也<lb/>
　　以先前後芻議<hi>雅</hi>親勘真確切實敷陳非同泛泛<lb/>
　　揣摹條議者比也但從來有治人無治法所慮在<lb/>
　　仕員役意見不同閲歴生熟有别或議論互異在<lb/>
<pb n="KR2k0074_WYG_007-42a"/>
　　憲臺當自有特鑒不為浮説所揺則河工幸甚運<lb/>
　　道民生幸甚矣<lb/>
　康熙十二年正月初八日三上事宜<lb/>
　　新河<lb/>
　　寢開宿遷縣北新河以固隄防<lb/>
　天下創始之事必權其利害而計其始終若有利而<lb/>
　無害或利多而害少不妨舎其舊而新是圖若利少<lb/>
　而害多或有害而無利則不如仍舊貫之為愈也<lb/>
<pb n="KR2k0074_WYG_007-42b"/>
國家數百萬漕糧資黄河濟運由清口至宿遷董家口<lb/>
　曲折二百里許是以修築兩堤不憚勞費以固堤防<lb/>
　其來久矣但年來河勢變遷無常河患頻仍不已幸<lb/>
　總河經年勞瘁悉心博訪議於宿遷白馬陵山以東<lb/>
　即係駱馬縣東峙丘等湖接連不斷近湖之處舊有<lb/>
　河形若于此處開挑新河修築縴道由清河縣涉黄<lb/>
　入海不惟漕艘可免風波之險而運道亦無衝決淺<lb/>
　阻之虞所以為<lb/>
<pb n="KR2k0074_WYG_007-43a"/>
國計民生慮者至周且至也雅奉委㑹勘自宿遷縣駱<lb/>
　馬湖姜兒庒砂礓嘴馬陵山縣東峙丘等湖至七里<lb/>
　溝九里崗倉基湖三義鎮等處以上宿桃清三縣地<lb/>
　方通共長二萬三千一百四十餘丈挑河築堤約估<lb/>
　計銀六十餘萬兩但此挑河築堤之處南係黄流北<lb/>
　臨湖水誠恐變徙無常工程難以預料<hi>雅</hi>上下荒度<lb/>
　反覆籌畫有數端難以輕舉者工大費煩竣事無期<lb/>
　目前漕運急需河路難言挑築者一也開河迤帶逼<lb/>
<pb n="KR2k0074_WYG_007-43b"/>
　近黄河外堤潰決勢必横衝運堤漕艘必阻難言挑<lb/>
　築者二也山水暴發湖水盈溢北堤被侵狂風巨浪<lb/>
　汕刷不免難言挑築者三也相勘地勢南昂北低一<lb/>
　有疎防建瓴莫禦新堤莫保運道必傷難言挑築者<lb/>
　四也黄河濟運治黄為急則力有所分勢難並舉難<lb/>
　言挑築者五也似此創新河恐有難成之悔工大而<lb/>
　費繁何如仍舊河力施幇築之工事半而功倍耶竊<lb/>
　見桃清上下迤帶如新庒七里溝徐升壩九里堽諸<lb/>
<pb n="KR2k0074_WYG_007-44a"/>
　險要有決口雖塞尚宜防䕶者有舊堤單薄急宜幇<lb/>
　築大抵岸低則水漲易溢堤近則水勢易浸堤身卑<lb/>
　矮單薄又復浮沙不堅則孤堤易傷年來河患全在<lb/>
　于此為今之計惟宜加封固隄保運盖禦黄全慿堤<lb/>
　岸其築之之法隄身欲髙以厚隄基欲離河逺而夯<lb/>
　杵欲堅用土宜取直於隄身髙厚始足以攔湍悍之<lb/>
　流隄基讓逺始足以容浩瀚之勢而且直土不浮夯<lb/>
　杵既實則堅固足資擋禦潘季馴謂治河舍築堤無<lb/>
<pb n="KR2k0074_WYG_007-44b"/>
　以者此也故開新河不若固堤防之為愈也此康熙<lb/>
　十三年冬月勘明議停之詳<lb/>
　<lb/>
　<lb/>
　<lb/>
　<lb/>
　<lb/>
　兩河清彚卷七<lb/>
</p>
<p>
</p>
  </div>
</body>
</text>
</TEI>
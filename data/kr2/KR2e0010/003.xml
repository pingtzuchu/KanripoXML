<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代史補卷三</head> <lb/>
    <p>
<pb n="KR2e0010_WYG_003-1a"/>
欽定四庫全書<lb/>
　五代史補卷三<lb/>
　　　　　　　　　　　　　宗　陶岳　撰<lb/>
　晉<hi>二十條</hi>
　　高祖先兆<lb/>
高祖尚明宗女宫中謂之石郎及將起兵於太原京師<lb/>
夜間狼皆羣遊往往入宫中愍帝患之命諸班能射者<lb/>
分投捕逐謂之射狼未㡬高祖至盖射亦石也<lb/>
<pb n="KR2e0010_WYG_003-1b"/>
　　少主不召桑維翰<lb/>
少主之嗣位也契丹以不俟命而擅立又景延廣辱其<lb/>
使契丹怒舉國南侵以駙馬都尉杜重威等領駕下精<lb/>
兵甲禦之於中流河橋既而契丹之衆已深入而重威<lb/>
等奏報未到朝廷時桑維翰罷相為開封府尹謂僚佐<lb/>
曰事急矣非大臣鉗口之時乃叩内閣求見欲請車駕<lb/>
親征以固將士之心而少主方在後苑調鷹至暮竟不<lb/>
召維翰退而歎曰國家阽危如此草澤逋客亦且下問<lb/>
<pb n="KR2e0010_WYG_003-2a"/>
况大臣求見而不召耶事亦可知矣未㡬杜重威之徒<lb/>
降於契丹少主遂北遷<lb/>
　　桑維翰責張彦澤<lb/>
桑維翰形貌甚怪往往見之者失次張彦澤素以驍勇<lb/>
稱每謁候雖冬月未嘗不雨汗及中渡變生彦澤引蕃<lb/>
部至欲逞其威乃領衆突入開封府弓矢亂發且問桑<lb/>
維翰安在維翰聞之乃厲聲曰吾為大臣使國家如此<lb/>
其死宜矣張彦澤安得無禮乃升㕔安坐謂之曰汝有<lb/>
<pb n="KR2e0010_WYG_003-2b"/>
何功帶使相已臨方靣當國家危急不能盡犬馬之力<lb/>
以為報効一旦背叛助讐敵作威為賊汝心安乎彦澤<lb/>
覩其詞氣慨然股慄不敢仰視退曰吾不知桑維翰何<lb/>
人今日之事威稜猶如此其再可見耶是夜令壯士就<lb/>
府縊殺之當維翰之縊也猶瞋目直視嘘其氣再三每<lb/>
一嘘皆有火出其光赫然三嘘之外火盡滅就視則奄<lb/>
然矣<lb/>
　　李濤納命<lb/>
<pb n="KR2e0010_WYG_003-3a"/>
李濤常忿張彦澤殺邠州幕吏張式而取其妻濤率同<lb/>
列上䟽請誅彦澤以謝西土高祖方姑息武夫不從未<lb/>
㡬契丹南侵至中渡橋彦澤首降戎主喜命以本軍統<lb/>
蕃部控弦之士先入京師彦澤自以功不世出乃挾宿<lb/>
憾殺開封尹桑維翰濤聞之謂親知曰吾曽上䟽請誅<lb/>
彦澤今國家失守彦澤所為如此吾之首領庸可保乎<lb/>
然事可奈何誰能伏藏溝瀆而取辱耶於是自冩門狀<lb/>
求見彦澤其狀云上䟽請殺太尉人李濤謹隨狀納命<lb/>
<pb n="KR2e0010_WYG_003-3b"/>
彦澤覽之欣然降階迎之然濤猶未安復曰太尉果然<lb/>
相恕乎彦澤曰覽入門狀見納命二字使人怒氣頓息<lb/>
又何憂哉濤素滑稽知其必免又戯為伶人詞曰太尉<lb/>
既相恕何不將壓驚絹來彦澤大笑卒善待之<lb/>
　　馬希範奢侈<lb/>
馬希範武穆之嫡子性奢侈嗣位未㡬乞依故事置天<lb/>
策府僚屬於是擢從事有才行者有若都統判官李鐸<lb/>
静江府節度判官潘玘武安軍節度判官拓跋恒都統<lb/>
<pb n="KR2e0010_WYG_003-4a"/>
掌書記李臯鎮南節度判官李莊昭順軍節度判官徐<lb/>
牧澧州觀察判官彭繼英江南觀察判官廖圗昭順軍<lb/>
觀察判官徐仲雅静江府掌書記鄧懿文武平軍節度<lb/>
掌書記李松年鎮南軍節度掌書記衞曮昭順軍觀察<lb/>
推官彭繼勲武平軍節度推官蕭銖桂管觀察推官何<lb/>
仲舉武安軍節度廵官孟𤣥暉容管節度推官劉昭禹<lb/>
等十八人並為學士其餘列校自袁友恭張少敵等各<lb/>
以次授任莫不大興土木以建置府庭其最為壯麗即<lb/>
<pb n="KR2e0010_WYG_003-4b"/>
有九龍金華等殿府殿之成也用丹砂塗其壁凡用數<lb/>
十萬斤石每僚吏謁見將升殿但覺丹砂之氣藹然襲<lb/>
人其費用也皆此𩔖初教令既下主者以丹砂非卒致<lb/>
之物相顧有憂色居無何東境山崩湧出丹砂委積如<lb/>
丘陵於是収而用之契丹南侵聞其事以為希範非當<lb/>
人遽使册為尚父希範得册以為敵人推奉欣然當之<lb/>
矣<lb/>
　　丁思僅謂馬希範起義兵<lb/>
<pb n="KR2e0010_WYG_003-5a"/>
丁思僅素有才畧為馬氏騎將以希範受契丹册命深<lb/>
恥之因謂希範曰今朝廷失守正忠臣義士奮發之時<lb/>
使馳檄四方引軍直趨京師誅犬戎天子反正然後凱<lb/>
還如此則齊桓晉文不足數矣時不可失願大王急圗<lb/>
之希範本無逺略加以興作府署未畢不忍棄去遂寢<lb/>
思僅之謀思僅不勝其憤謂所親曰古人疾沒世而名<lb/>
不稱今遭逢擾攘不能立功於天下反顧戀數間屋子<lb/>
乎誠可痛也自是思僅常怏怏<lb/>
<pb n="KR2e0010_WYG_003-5b"/>
　　馬希範殺髙郁<lb/>
高郁為武穆王謀臣莊宗素聞其名及有天下且欲離<lb/>
間之會武穆王使其子希範入覲莊宗以希範年少易<lb/>
激發因其敷奏敏速乃撫其背曰國人皆言馬家社稷<lb/>
必為髙郁所取今有子如此髙郁安得取之耶希範居<lb/>
常嫉郁忽聞莊宗言深以為然及歸吿武穆請誅之武<lb/>
穆笑曰主上戰争得天下能用機數以郁資吾霸業故<lb/>
欲間之耳若梁朝罷王彦章兵權也盖遭此計必至破<lb/>
<pb n="KR2e0010_WYG_003-6a"/>
滅今汝誅郁正落其彀中慎勿言也希範以武穆不决<lb/>
禍在朝夕因使誣告郁謀反而族滅之自是軍中之政<lb/>
往往失序識者痛之初郁與武穆俱起行陣郁貪且僭<lb/>
常以所居之井不甚清澈思所以澄汰之乃用銀葉䕶<lb/>
其四方自内至外皆然謂之拓裏其奉養過差皆此𩔖<lb/>
也故莊宗得以媒蘖自後隂晦中見郁後竟為患<lb/>
　　李昪得江南<lb/>
李昪本為徐温所養温殺張鎬權出於己自稱大丞相<lb/>
<pb n="KR2e0010_WYG_003-6b"/>
中書令都統及出居金陵以嫡子知訓為丞相昪為潤<lb/>
州節度昪始為宣州忽得潤州甚怏怏將白温辭之宋<lb/>
齊丘素與昪善因謂昪曰知訓驕倨不可大用殆必有<lb/>
損足焚巢之患宣州去江都逺難為應潤州才隔一水爾<lb/>
有急則可以立功慎勿辭也昪聞之釋然遂行至潤州<lb/>
未㡬知訓果為朱瑾所殺是夜江都亂火光亘天昪望<lb/>
之曰宋公之言中矣遂引軍渡江盡誅朱瑾之黨然後<lb/>
解甲去備以待徐温之至且喜且怒謂昪曰猶幸汝在<lb/>
<pb n="KR2e0010_WYG_003-7a"/>
潤州不然吾家大事將去矣汝於兄弟中有大功者也<lb/>
即日用昪為左僕射知政事以代知訓昪善於撫禦内<lb/>
外之心翕然而歸之故徐温卒未㡬而江南遂為昪所<lb/>
有先是江南童謠云東海鯉魚飛上天東海即徐之望<lb/>
也李者鯉也盖言李昪一旦自温家起而為君爾初昪<lb/>
既畜異志且欲諷動僚屬雪天大㑹酒酣出一令須借<lb/>
雪取古人名仍詞理通貫時齊丘徐融在坐昪舉杯為<lb/>
令曰雪下紛紛便是白起齊丘曰着屐過街必須雍齒<lb/>
<pb n="KR2e0010_WYG_003-7b"/>
融意欲挫昪等遽曰來朝日出争奈蕭何昪大怒是夜<lb/>
収融投於江自是與謀者惟齊丘而已<lb/>
　　李瀚作錢鏐碑<lb/>
李瀚有逸才每作文則筆不停綴而性嗜酒楊凝式嘗<lb/>
受詔撰錢鏐碑自以作不逮瀚於是多市美酒召瀚飲<lb/>
俟其酣且使代筆經宿而成凡一萬五千字莫不詞理<lb/>
典贍凝式歎服乆之少主入蕃也宰相馮道等至鎮州<lb/>
戎主皆放還瀚時為翰林院學士北主以其才特留之<lb/>
<pb n="KR2e0010_WYG_003-8a"/>
竟卒於蕃中其後人有得其文集者號曰丁年集葢取<lb/>
蘇武丁年奉使之義<lb/>
　　馮道修夫子廟<lb/>
馮道之鎮同州也有酒務吏乞以家財修夫子廟道以<lb/>
狀付判官叅詳其事判官素滑稽因以一絶書之判後<lb/>
云荆棘森森遶杏壇儒官髙貴盡偷安若教酒務修夫<lb/>
子覺我羞慚也大難道覽之有愧色因出俸重創之<lb/>
　　歐陽彬入蜀<lb/>
<pb n="KR2e0010_WYG_003-8b"/>
歐陽彬衡山人世為縣吏至彬特好學工於詞賦馬氏<lb/>
之有湖南也彬將希其用㩦所著詣府求見之禮必先<lb/>
通名紙有掌客吏衆謂樊知客好賄隂使人謂彬曰足<lb/>
下之來非徒然也實欲顯族致身而不以一物為貺其<lb/>
可乎彬恥以賄進竟不與既而樊氏怒擲名紙於地曰<lb/>
豈吏人之子欲干謁王侯耶彬深恨之因退而為詩曰<lb/>
無錢將乞樊知客名紙生毛不為通因而落魄街市歌<lb/>
姬酒徒無所不狎有歌人瑞卿者慕其才遂延於家瑞<lb/>
<pb n="KR2e0010_WYG_003-9a"/>
卿能歌每嵗武穆王生辰必歌於筵上時湖南自舊管<lb/>
七郡外又加武陵岳陽是九州彬作九州歌以授瑞至<lb/>
時使歌之實欲感動武穆既而竟不問彬嘆曰天下分<lb/>
裂之際厮徒負養皆能自奮我何負而至此耶計無所<lb/>
出思竄入鄰道但未有所向居無何聞西蜀圗綱將發<lb/>
彬遂謀入蜀且私謂瑞卿曰吾以干謁不遂居於汝家<lb/>
未嘗有倦色其可輕棄乎然士以功名為不朽不於此<lb/>
時圖之恐貽後悔今吾他適庶㡬有成勿以為念瑞卿<lb/>
<pb n="KR2e0010_WYG_003-9b"/>
曰君於妾不可謂之無情然一旦不以妾自滯割愛而<lb/>
去得非功名之將至耶妾誠異之家財約數緍雖不豐<lb/>
願分為半以資路途彬亦不讓因以瑞卿所贈盡賂綱<lb/>
吏求為駕船僕夫綱吏許之既至蜀遂獻獨鯉朝天賦<lb/>
蜀主大悦擢居清要其後官至尚書左丞相出為䕫州<lb/>
節度使既領䕫州武穆王已薨其子希範繼立因致書<lb/>
於希範叙疇昔入蜀之由仍以衡山宗族為託希範得<lb/>
書大慚彬之親友悉免其賦役下令搜訪草澤由是士<lb/>
<pb n="KR2e0010_WYG_003-10a"/>
無賢不肖叅謁皆延客之因彬所致也彬雅有風儀其<lb/>
為文辭近而理真聞之者雖不知書亦釋然曉之竟以<lb/>
此遇<lb/>
　　戴偃擯棄<lb/>
戴偃金陵人能為詩尤好規諷唐末罹亂遊湘中值馬<lb/>
氏有國至文昭王以公子得位尤好奢侈起天策府構<lb/>
九龍金華等殿土木之工斧斤之聲晝夜不絶偃非之<lb/>
自稱𤣥黄子著漁父詩百篇以獻欲譏諷之故其句有<lb/>
<pb n="KR2e0010_WYG_003-10b"/>
總把咽喉吞世界盡因奢侈致危亡又曰若須抛却便<lb/>
抛却莫待風髙更水深文昭覽之怒一旦謂賓佐曰戴<lb/>
偃何如人時賓佐不測以偃為文昭所重或對曰偃詩<lb/>
人章句深為流輩所推許方今在貧悴大王哀之置之<lb/>
髯參短簿之間足矣文昭曰數日前獻吾詩想其為人<lb/>
大抵務以魚釣自娯爾宜賜碧湘湖便以遂其性亦優<lb/>
賢之道也即日使遷居湖上乃潛戒公私不得與之往<lb/>
還自是偃窮餓日至無以為計乃謂妻曰與汝結髮已<lb/>
<pb n="KR2e0010_WYG_003-11a"/>
生一男一女今度不惟擠於溝壑亦恐首領不得完全<lb/>
宜分兒遁去庻㡬可免不然旦夕死矣於是舉骰子與<lb/>
妻子約曰彩多得兒彩少得女既擲偃彩少乃㩦女相<lb/>
與慟哭而别偃將奔嶺南至永州會文昭薨乃止其後<lb/>
不知所終<lb/>
　　安重榮叛<lb/>
安重榮出鎮常懷不軌之計乆矣但未發居無何廏中<lb/>
産朱鬃白馬有鴉生五色雛以為鳳乃欣然謂天命在<lb/>
<pb n="KR2e0010_WYG_003-11b"/>
已遂以兵反指揮令取宗嶺路以向闕父老聞之往往<lb/>
竊議曰事不諧矣且王姓安氏曰鞍得背而稳何不取<lb/>
路貝州若由宗嶺是鞍及於鬃得無危乎未㡬與王師<lb/>
先鋒遇一戰而敗<lb/>
　　楊光逺叛<lb/>
楊光逺㓕范延先之後朝廷以其功髙授青州節度封<lb/>
東平王奄有登萊沂宻數郡既而自負强盛舉兵反朝<lb/>
廷以宗州節度李守正常與光逺有隙乃命李討之李<lb/>
<pb n="KR2e0010_WYG_003-12a"/>
受詔欣然志在必取莫不身先矢石光逺見而懼之度<lb/>
不能禦遂降初光逺反書至中外大震時百官起居次<lb/>
忽有朝士揚言於衆曰楊光逺欲謀大事吾不信也光<lb/>
逺素患秃瘡其妻又跛自古豈有秃頭天子跛脚皇后<lb/>
耶於是人心頓安未㡬光逺果降<lb/>
　　彭夫人怒報恩長老<lb/>
文昭王夫人彭氏封秦國夫人常往城北報恩寺燒香<lb/>
時僧魁謂之長老者問曰夫人誰家婦女彭氏大怒索<lb/>
<pb n="KR2e0010_WYG_003-12b"/>
檐子疾驅而歸文昭驚曰何歸之速也夫人曰今日好<lb/>
没興被箇老秃兵問妾是誰家婦女且大凡婦女皆不<lb/>
善之辭安得對妾而發文昭笑曰此所謂禪機也夫人<lb/>
可答弟子是彭家女馬家婦然則通其理矣何怒之有<lb/>
乎夫人素負才智恥不能對乃曰如此則妾所謂無見<lb/>
性也於是慚赧數日<lb/>
　　羅鄴王戯判<lb/>
羅鄴王紹威俊邁有詞學尤好戯判常有人向官街中<lb/>
<pb n="KR2e0010_WYG_003-13a"/>
鞴驢置鞍於地值牛車過急行碾破其鞍驢主怒毆駕<lb/>
車者為廂司所擒紹威更不按問遂判其狀云鄴城大<lb/>
道甚寛何故駕車碾鞍領鞴驢漢子科决待駕車漢子<lb/>
喜歡詞雖俳諧理甚切當論者許之<lb/>
　　石文德獻挽歌<lb/>
石文德連州人形質矬陋好學尤攻詩霸國時屢獻詩<lb/>
求用文昭以其寢陋未曽禮待文德由是窮悴有南宅<lb/>
王子者素重士延於門下其後文昭知之亦兼怒王宅<lb/>
<pb n="KR2e0010_WYG_003-13b"/>
欲庭辱文德而逐之居無何秦國夫人彭氏薨文昭傷<lb/>
悼乃命有文學者各撰挽詞文德乃獻十餘篇其一聨<lb/>
云月沉湘浦冷花謝漢宫秋文昭覽之大驚曰文德有<lb/>
此作用吾但以寢陋而輕之乃不如南宫小兒却能知<lb/>
賢耶於是始召文德而媿謝之未㡬承制授水部員外<lb/>
郎充融州刺史文德晚尤好著述乃撰大唐新纂十三<lb/>
卷多名人遺事詞雖不工事或可采時以多聞許之<lb/>
　　趙在禮拔釘錢<lb/>
<pb n="KR2e0010_WYG_003-14a"/>
趙在禮之在宋州也所為不法百姓苦之一旦下制移<lb/>
鎮永興百姓忻然相賀曰此人若去可謂眼中拔釘子<lb/>
何快哉在禮聞之怒欲報拔釘之謗遽上表更求宋州<lb/>
一年時朝廷姑息勲臣詔許之在禮於是命吏籍管内<lb/>
戶口不論主客每嵗率錢一千納之於家號曰拔釘錢<lb/>
莫不公行督責有不如約則加之鞭朴雖租賦之不若<lb/>
也是嵗獲錢百萬<lb/>
　　僧洪道<lb/>
<pb n="KR2e0010_WYG_003-14b"/>
僧洪道不知何許人通内外學道行尤髙大為時人所<lb/>
重天福中居於衡州石羊鎮山谷中馬氏文昭王之嗣<lb/>
位也聞其名召入府使於報恩寺住持洪道不應命文<lb/>
昭堅欲致之督責州縣憂懼計無所出率五七十人拱<lb/>
擁入州洪道知之乃引徒弟數輩轉徙入深山中得一<lb/>
巖遂且止息然雖舊居抵於山巖下則衆鳥千萬和鳴<lb/>
而隨之州縣雖失其蹤或有相謂曰且深山之中衆鳥<lb/>
何故而鳴又聲韻優逸得非和尚在彼耶試尋果得之<lb/>
<pb n="KR2e0010_WYG_003-15a"/>
於巖所父老再拜曰和尚佛之徒也佛不遺衆生顧今<lb/>
大王企竚要與和尚相見輙不應召竄入山林於是和<lb/>
尚即得計矣而州縣與鄉村得無勞擾而和尚忍不為<lb/>
之開慈憫耶洪道於是始㸃頭曰如此則吾為汝行矣<lb/>
及至府文昭以國師待之未㡬堅乞歸山文昭知不可<lb/>
留乃許焉其後竟不知所終初洪道之入巖也見一虎<lb/>
在穴乳二子徒弟大駭洪道呪曰無懼彼當移去言訖<lb/>
虎銜二子趨出穴至行之所感也如此<lb/>
<pb n="KR2e0010_WYG_003-15b"/>
　　僧齊已<lb/>
僧齊已長沙人長沙有大溈同度寺僧多而地廣佃户<lb/>
僅千餘家齊已則佃户胡氏之子也七嵗與諸童子為<lb/>
寺司牧牛然天性頴悟於風雅之道日有所得往往以<lb/>
竹枝畫牛背為篇什衆僧竒之且欲壯其山門遂勸令<lb/>
出家時鄭谷在袁州齊已因㩦所撰詩往謁焉有早梅<lb/>
詩曰前村深雪裏昨夜數枝開谷笑謂曰數枝非早不<lb/>
若一枝則佳齊已矍然不覺兼三衣叩地膜拜自是士<lb/>
<pb n="KR2e0010_WYG_003-16a"/>
林以谷為齊已一字之師其後居於長沙道林寺時湖<lb/>
南幕府中能詩者有如徐東野寥凝劉昭禹之徒莫不<lb/>
聲名藉甚而徐東野尤好輕忽雖王公不避也毎見齊<lb/>
已必悚然不敢以衆人待之常謂同列曰我輩所作皆<lb/>
拘於一途非所謂通方之士若齊已才髙思逺無所不<lb/>
通殆難及矣論者以徐東野為知言東野亦嘗贈之詩<lb/>
曰我唐有僧號齊己未出家時宰相器爰見夢中逢武<lb/>
丁毁形自學無生理骨瘦神清風一襟松老霜天鶴病<lb/>
<pb n="KR2e0010_WYG_003-16b"/>
深一言悟得生死海芙蓉吐出琉璃心悶見聖唐風雅<lb/>
缺敲破晴天飛白雪清塞清江却有靈遺魂泣對荒郊月<lb/>
格何古天工未生誰知主混沌鑿開鷄子黄散作純風<lb/>
如膽苦意何新織女星機挑白雲真宰夜來調暖律聲<lb/>
聲吹出嫩青春調何雅澗底孤松秋雨灑嫦娥月裏學<lb/>
步虚桂風吹落玉山下語何竒血潑乾坤龍戰時祖龍<lb/>
跨海看日出一鞭風雨萬山飛已公已公道如此浩浩<lb/>
寰中如獨自一簟松風冷如水長伴巢由伸脚睡其為<lb/>
<pb n="KR2e0010_WYG_003-17a"/>
名士推重如此及將遊蜀至江陵髙從誨慕其名遮留<lb/>
之命為管内僧正齊已不獲已而受自是常怏怏故其<lb/>
友虛中示之詩云老負峨眉月閒看雲水心盖傷其不<lb/>
得志也竟卒於江陵有詩八百首孫光憲序之號曰白<lb/>
蓮集行於世<lb/>
　<lb/>
　<lb/>
　<lb/>
<pb n="KR2e0010_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代史補卷三<lb/>
</p>
<p>
</p>
  </div>
</body>
</text>
</TEI>
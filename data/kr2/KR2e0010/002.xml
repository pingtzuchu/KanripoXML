<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代史補卷二</head> <lb/>
    <p>
<pb n="KR2e0010_WYG_002-1a"/>
欽定四庫全書<lb/>
　五代史補卷二<lb/>
　　　　　　　　　　　　　宗　陶岳　撰<lb/>
　後唐<hi>二十條</hi>
　　太祖號獨眼龍<lb/>
太祖武皇本朱耶赤心之後沙陀部人也其先生於雕<lb/>
窠中酋長以其異命諸族傳養之遂以諸爺為氏言非<lb/>
一父所養也其後言訛以諸為朱以爺為耶至太祖生<lb/>
<pb n="KR2e0010_WYG_002-1b"/>
眇一目長而驍勇善騎射所向無敵時謂之獨眼龍大<lb/>
為部落所疾太祖恐禍及遂舉族歸唐授雲州刺史賜<lb/>
姓李名克用黄巢犯長安自北引兵赴難功成遂拜太<lb/>
原節度使封晉王<lb/>
　　淮南寫太祖真<lb/>
武皇之有河東也威聲大振淮南楊行宻常恨不識其<lb/>
狀貌因使畫工詐為商賈往河東寫之畫工到未㡬人<lb/>
有知其謀者擒之武皇初甚怒既而親謂曰且吾素眇<lb/>
<pb n="KR2e0010_WYG_002-2a"/>
一目試召亟使寫之觀其所為如何及武皇按膝厲聲<lb/>
曰淮南使汝來寫吾真必畫工之尤也寫吾不及十分<lb/>
即階下便是死汝之所畫工再拜下筆時方盛暑武皇<lb/>
執八角扇因寫扇角半遮其靣武皇曰汝諂吾也遽使<lb/>
别寫之又應聲下筆畫其背弓撚箭之狀仍微合一目<lb/>
以觀箭之曲直武皇大喜因厚賂金帛遣之<lb/>
　　莊宗能訓練兵士<lb/>
莊宗之嗣位也志在渡河但恨河東地狹兵少思欲百<lb/>
<pb n="KR2e0010_WYG_002-2b"/>
練其衆以取必勝於天下乃下令曰凢出師騎軍不見<lb/>
賊不許騎馬或步騎前後已定不得越軍分以避險惡<lb/>
其分路並進期會有處不得違晷刻并在路敢言病者<lb/>
皆斬之故三軍懼法而戮力皆一當百故朱梁舉天下<lb/>
而不能禦卒為所戮良有以夫初莊宗公子時雅好音<lb/>
律又能自撰曲子詞其後凢用軍前後隊伍皆以所撰<lb/>
詞授之使揚聲而唱謂之御製至於入陣不論勝負馬<lb/>
頭纔轉則衆樂齊作故凢所鬬戰人忘其死斯亦用軍<lb/>
<pb n="KR2e0010_WYG_002-3a"/>
之一法也<lb/>
　　莊宗為縣令所諫<lb/>
莊宗好獵每出未有不蹂踐苗稼一旦至中牟圍合忽<lb/>
有縣令忘其姓名犯圍諫曰大凡有國家者當視民如<lb/>
赤子性命所繫陛下以一時之娯恣其蹂踐使比屋囂<lb/>
然動溝壑之慮為民父母豈若是耶莊宗大怒以為遭<lb/>
縣令所辱遂叱退將斬之伶官鏡新磨者知其不可乃<lb/>
與羣伶齊進挽住令佯為詬責曰汝為縣可錯呼百姓<lb/>
<pb n="KR2e0010_WYG_002-3b"/>
為兒既天子好獵即合多留閒地安得縱百姓耕鋤皆<lb/>
徧妨天子鷹犬飛走耶而又不能自責更敢咄咄吾知<lb/>
汝當死罪伶人皆嘻笑繼和於是莊宗黙然其怒少霽<lb/>
頃之恕縣令罪<lb/>
　　明宗入倉場<lb/>
明宗之在位也一旦幸倉塲觀納時主者以車駕親臨<lb/>
懼其得罪較量甚輕明宗因謂之曰且朕自省事以來<lb/>
倉塲給散動經一二十年未畢今較量如此其後銷折<lb/>
<pb n="KR2e0010_WYG_002-4a"/>
將何以償之對曰竭盡家産不足則繼之以身命明宗<lb/>
愴然曰只聞百姓養一家未聞一家養百姓今後每石<lb/>
加二斗耗以備鼠雀侵蠧謂之鼠雀耗倉糧加耗自此<lb/>
始也<lb/>
　　秦王掇禍<lb/>
秦王從榮明宗之愛子好為詩判河南府辟高輦為推<lb/>
官輦尤能為詩賓主相遇甚歡自是出入門下者當時<lb/>
名士有若張杭高文蔚何仲舉之徒莫不分廷抗禮更<lb/>
<pb n="KR2e0010_WYG_002-4b"/>
唱迭和時干戈之後武夫用事睹從榮所為皆不悅於<lb/>
是康知訓等竊議曰秦王好文交遊者多詞客此子若<lb/>
一旦南靣則我等轉死溝壑不如早圖之高輦知其謀<lb/>
因勸秦王托疾此輩以所就之間須來問候請大王伏<lb/>
壯士出其不意皆斬之庶㡬免禍矣從榮曰至尊在上<lb/>
一旦如此得無危乎輦曰子弄父兵罪當笞爾不然則<lb/>
悔無及矣從榮猶豫不决未㡬及禍高輦棄市初從榮<lb/>
之敗也高輦竄於民家且落髪為僧既檢獲知訓以其<lb/>
<pb n="KR2e0010_WYG_002-5a"/>
毁形難認復使巾幘著緋驗其真偽然後用刑輦神色<lb/>
自若猶厲聲曰朱衣纔脱白刃難逃觀者壯之<lb/>
　　高季興據荆州<lb/>
高季興本陵州陜右人為太祖禆將出為郢州防禦使<lb/>
時荆南成汭征鄂州不利而卒太祖命季興為荆南留<lb/>
後到未㡬會武陵土豪雷彦恭作亂季興破之遂以功<lb/>
授荆南節鉞莊宗定天下季興首入覲因拜中書令封<lb/>
南平王初季興嘗從梁太祖出征引軍早發至逆旅未<lb/>
<pb n="KR2e0010_WYG_002-5b"/>
曉有嫗秉燭迎門具禮甚厚季興疑而問之對曰妾適<lb/>
夢有人叩闗呼曰速起速起有裂土王來及起盥潄畢<lb/>
秉燭開門而君子奄至得非所謂王者耶所以不敢䙝<lb/>
慢爾季興喜及來荆南竟至封王<lb/>
　　王氏據福建<lb/>
王潮之來福建也值連帥陳巖卒子壻范暉自稱留後<lb/>
潮攻拔之盡有其地遂為福建觀察使至其子審知立<lb/>
雖天下多事猶能修其職貢朝廷嘉之封閩王審知卒<lb/>
<pb n="KR2e0010_WYG_002-6a"/>
弟延均嗣無識輒改審知制度僭稱大閩改元龍啓其<lb/>
後為子㫤殺㫤多行不道閩人殺之立從父延羲改元<lb/>
永隆延羲不恤政事國亂為其將連重遇所殺王氏之<lb/>
族遂滅先是梁朝有王霸者即王氏之逺祖為道士居<lb/>
於福州之怡山時愛二皂筴樹因其下築壇為朝禮之<lb/>
所其後丹成冲虚而去霸嘗云吾之子孫當有王於此<lb/>
方者乃自為䜟藏之於地唐光啓中爛柯道士徐景𤣥<lb/>
因於壇東北隅取土獲其詞曰樹枯不用伐壇壞不須<lb/>
<pb n="KR2e0010_WYG_002-6b"/>
結不滿一千年自有系孫列又曰後來是三王潮水蕩<lb/>
禍殃巖逢二乍間未免有銷亡子孫依吾道代代封閩<lb/>
疆議者以為潮蕩禍殃謂王潮除其禍患以開基業也<lb/>
巖逢二乍間謂陳巖逢王潮未㡬而亡土地為其所有<lb/>
也代代封閩疆謂潮與審知也代代盖兩世之稱明封<lb/>
崇不過潮與審知兩世耳初王潮嘗假道於洪州時鍾<lb/>
傅為洪州節度使以王潮若得福建境土相接必為已<lb/>
患隂欲誅之有僧上藍者通於術數動皆先知大為鍾<lb/>
<pb n="KR2e0010_WYG_002-7a"/>
所重因入謁察傅詞氣驚曰令公何故起惡意是欲殺<lb/>
王潮否傅不敢隱盡以告之上藍曰老僧觀王潮與福<lb/>
建有縁必變彼時作一好世界令公宜加禮厚待若必<lb/>
殺之令公之福去矣於是傅加以援送及審知之嗣位<lb/>
也楊行宻方盛常有吞東南之志氣審知居常憂之因<lb/>
其先人常與上藍相知乃使人賫金帛往遺號曰送供<lb/>
且問國之休咎使囘上藍以十字為報其詞曰不怕羊<lb/>
入屋只怕錢入腹審知得之歎曰羊者楊也腹者福也<lb/>
<pb n="KR2e0010_WYG_002-7b"/>
得非福州之患不在楊行宻而在錢氏乎今將吏内無<lb/>
姓錢者必為子孫後世之憂矣至延羲為連重遇所殺<lb/>
諸將争立江南乗其時命查文徽領兵代之經年不能<lb/>
下會兩浙救兵至文徽腹背受敵遂大敗自是福州果<lb/>
為錢氏所有入腹之䜟始應矣非國之興衰皆㝠數先<lb/>
定乎<lb/>
　　孟知祥兩代䜟<lb/>
孟知祥之入蜀視其險固隂有割據之志洎抵成都值<lb/>
<pb n="KR2e0010_WYG_002-8a"/>
晚且憩於郊外有推小車子過者其物皆以袋盛知祥<lb/>
見問曰汝車所勝㡬袋答曰盡力不過兩袋知祥惡之<lb/>
其後果兩世而國滅<lb/>
　　孟知祥搬家<lb/>
初知祥將據蜀也且上表乞搬家屬時樞宻使安重誨<lb/>
用事拒其請知祥曰吾知之矣因使宻以金百両為賂<lb/>
重誨喜而為敷奏詔許之及家屬至知祥對僚吏笑曰<lb/>
天下聞安樞宻將謂天地間未有比誰知其只銷此百<lb/>
<pb n="KR2e0010_WYG_002-8b"/>
両金耶亦不足畏也遂守險拒命<lb/>
　　孟知祥平董璋<lb/>
孟知祥與董璋有隙舉兵討之璋素勇悍聞知祥之來<lb/>
也以為送死諸將兩端季鎬為知祥判官深憂之及將<lb/>
戰知祥欲示閒暇自書一字以遺董璋無何舉筆輒誤<lb/>
書董為重字不恱乆之鎬在側大喜且引諸將賀於馬<lb/>
前知祥不測曰事未可測何賀耶鎬曰其董字草下施<lb/>
重今大王去草書重是董已無頭此必勝之兆也於是<lb/>
<pb n="KR2e0010_WYG_002-9a"/>
三軍欣然一戰而董璋敗<lb/>
　　錢鏐患目<lb/>
錢鏐末年患雙目有醫人不知所從來自云累世醫内<lb/>
外障眼其術在於用針無不效者鏐聞召而使觀之醫<lb/>
人曰可治然大王非常人患殆天與之若醫是違天理<lb/>
也恐無益於壽幸思之鏐曰吾起自行伍跨有方靣富<lb/>
貴足矣但得兩眼見物為鬼不亦快乎既而下手莫不<lb/>
應手豁然鏐喜所賜動以萬計醫人皆辭不受明年鏐<lb/>
<pb n="KR2e0010_WYG_002-9b"/>
卒<lb/>
　　房知温從事入㝠<lb/>
房知温為青州節度封東平王所為不法百姓苦之一<lb/>
旦有從事張澤者素好嗜鱉忽暴卒但心頭㣲暖家人<lb/>
未即殮經宿而活自云為泰山所追行未㡬過一公宇<lb/>
門庭甚壯既入見有人衣紫據案而坐自謂之府君叱<lb/>
澤曰何故食鱉過差耶言訖有執筆挾簿引羣鬼皆怪<lb/>
狀㩦以鼎鑊刀鋸之具至擒澤投於沸鼎中移時復用<lb/>
<pb n="KR2e0010_WYG_002-10a"/>
鐡义撥出以刀支解去骨肉然後烹飪大抵亦如治鱉<lb/>
之狀既熟諸鬼分噉凡出自鼎鑊至於支解又至於分<lb/>
啖其於慘毒苦痛之狀皆名狀所不及如此者近數十<lb/>
度府君始恕之且問曰汝受諸苦如何爾其敢再犯乎<lb/>
答曰不敢於是遣去將行府君又於案上取一物封之<lb/>
甚固授澤曰為吾將是物與房知温不法之事宜休矣<lb/>
澤領而寘於懷遂覺知温聞知澤復活遽使人肩舁入<lb/>
府而問之澤備以所受之苦對仍於懐中探取封物付<lb/>
<pb n="KR2e0010_WYG_002-10b"/>
温即錦被角也知温大駭曰吾昨覺體寒如中瘧遂擁<lb/>
被就火忽聞足下無疾而卒遂驚起不虞一角之被為<lb/>
火所燒此其是乎遽取被視之不差毫釐知温顫慄不<lb/>
知所措謂澤曰足下之過小可耳尚如此老夫不知如<lb/>
何也自是知温稍稍斂戢<lb/>
　　宋齊丘投姚洞天<lb/>
宋齊丘豫章人父嘗在鍾傅幕下齊丘素落魄父卒家<lb/>
計蕩盡已在窮悴朝夕不能度時姚洞天為淮南騎將<lb/>
<pb n="KR2e0010_WYG_002-11a"/>
素好士齊丘欲謁之且囊空無備紙筆之費計無所出<lb/>
但於逆旅杜門而坐如此殆數日隣房有散樂女尚㓜<lb/>
問齊丘曰秀才何以數日不出齊丘以實告女歎曰此<lb/>
甚小事秀才何吝一言相示耶乃惠以數緍齊丘用市<lb/>
紙墨為詩咏以投洞天其畧曰某學武無成攻書失志<lb/>
嵗華蹭蹬身事蹉跎胸中之萬仭青山壓低氣宇頭上<lb/>
之一輪紅日燒盡風雲加以天步凌遲皇綱廢絶四海<lb/>
淵黒中原血紅抱飛蒼走黄之辯有出鬼没神之機洞<lb/>
<pb n="KR2e0010_WYG_002-11b"/>
天怒其言大不即接見齊丘窘急乃更其啓翌日復至<lb/>
其畧曰有生不如無生為人不若為鬼又云其為誠懇<lb/>
萬端只為饑寒兩字洞天始憫之漸加以拯救徐温聞<lb/>
其名召至門下及昪之有江南也齊丘以佐命功遂至<lb/>
將相乃上表以散樂女為妻以報宿惠許之<lb/>
　　黄損不調<lb/>
黄損連州人少有大志其為學務於該通嘗上三書號<lb/>
曰三要大約𩔖隂符鬼谷同光初應進士以此書投於<lb/>
<pb n="KR2e0010_WYG_002-12a"/>
公卿間議者以為有王佐才洎登第歸會王潮南稱霸<lb/>
損因獻十䇿求入幕府其言多指切權要由是衆疾之<lb/>
然以其掇朝廷名第不可坐廢踰年始授永州團練判<lb/>
官未㡬又得足疾遂退居於永州北滄塘湖上以詩酒<lb/>
自娯先是損嘗學於廬山與桑維翰宋齊丘相遇每論天<lb/>
下之務皆出損下損亦自負居無何同遊五老峯路遇<lb/>
磐石因憩歇頃之有叟長嘯而至亦憩於側損等皆不<lb/>
悅既而叟指桑維翰宋齊丘曰公等皆至將相各不得<lb/>
<pb n="KR2e0010_WYG_002-12b"/>
其死次指損曰此子有道氣可以𨼆居若求名宦不過<lb/>
一方從事爾宜思之損甚怒叟曰休戚之數定矣吾先<lb/>
知者何怒耶三人始異之將再問其事此叟不顧而去<lb/>
其後皆然<lb/>
　　何仲舉及第<lb/>
何仲舉營道人美姿容年十三俊邁絶倫時家貧輸稅<lb/>
不及限李臯為營道令怒之乃荷項繫獄將檟楚焉或<lb/>
有言於臯曰此子雖非能為詩往往可立成希明府一<lb/>
<pb n="KR2e0010_WYG_002-13a"/>
察之臯聞遽召而問曰知汝有文且速敏今日之事若<lb/>
能文不加㸃為一篇以自述吾當貸汝仲舉援筆而成<lb/>
曰似玉來投獄抛家去就枷可憐兩片木夾却一枝花<lb/>
臯大驚自為脱枷延上㕔與之抗禮自是仲舉始銳意<lb/>
就學天成中入洛時秦王為河南尹尤重士仲舉與張<lb/>
杭江文蔚俱遊其門及其東薦也公舉數百人獨以仲<lb/>
舉為擅塲仲舉因獻詩曰碧雲章句才離手紫府神仙<lb/>
盡㸃頭秦王大悦稱賞不已故一舉上第及歸遇文昭<lb/>
<pb n="KR2e0010_WYG_002-13b"/>
馬氏承制依唐太宗故事於天策府置十八學士臯以<lb/>
為學士之首且執政柄而仲舉自以出於臯之門下雖<lb/>
䇿名中朝事臯未嘗暫懈臯感恱遂加引用未㡬與之<lb/>
同列及出又為全衡二州刺史先是湖廣尤多詩人其<lb/>
最顯者有沈彬廖凝劉昭禹尚顔齊已虛中之徒而仲<lb/>
舉在諸公間尤為輕淺惟李臯獨推許之往往對衆吟<lb/>
秋日晚望詩曰樹迎高鳥歸深野雲傍斜陽過逺山以<lb/>
足扣地嘆曰何仲舉乃詩家之高逸者也諸公幸見取<lb/>
<pb n="KR2e0010_WYG_002-14a"/>
其餘諸家乃閏氣爾故仲舉感臯之見知卒能自奮至<lb/>
於名節亦終始無玷論者多臯有知人之鑒<lb/>
　　徐寅擯棄<lb/>
徐寅登第歸閩中途經大梁因獻太祖遊大梁賦時梁<lb/>
祖與太原武皇為讎敵武皇眇一目而又出自沙陀部<lb/>
落寅欲曲媚梁祖故詞及之云一眼胡奴望英威而膽<lb/>
落未㡬有人得其本示太原者武皇見而大怒及莊宗<lb/>
之滅梁也四方諸侯以為唐室復興奉琛為慶者相繼<lb/>
<pb n="KR2e0010_WYG_002-14b"/>
王審知在閩中亦遣使至遽召其使問曰徐寅在否使<lb/>
不敢𨼆以無恙對莊宗因慘然曰汝歸語王審知父母<lb/>
之讐不可同天徐寅指斥先帝今聞在彼中何以容之<lb/>
使囬具以吿審知曰如此則主上欲殺徐寅爾今殺則<lb/>
未敢奉詔但不可用矣即日戒閽者不得引接徐寅坐<lb/>
是終身止於秘書正字<lb/>
　　黄滔命徐寅代筆<lb/>
黄滔在閩中為王審知推官一旦饋之魚時滔方與徐<lb/>
<pb n="KR2e0010_WYG_002-15a"/>
寅對談遂請為代謝牋寅援筆而成其略曰銜諸㫁索<lb/>
才從羊續懸來列在琱盤便到馮驩食處時人大稱之<lb/>
　　敬新磨狎侮<lb/>
敬新磨河東人為伶官大為莊宗所寵惜莊宗出自沙<lb/>
陀部落既得天下多用蕃部子弟為左右侍衛高鼻深<lb/>
目者甚衆加以恃勢凌辱衣冠新磨居常嫉之往往揚<lb/>
言曰此輩雖硬弓長箭今天下已定無所施矣惟有一<lb/>
般勝於人者鼻孔大眼睛深耳他不足數也衆皆切齒相<lb/>
<pb n="KR2e0010_WYG_002-15b"/>
與訴於莊宗其間亦有言發而泣下者莊宗不悦召新<lb/>
磨責之曰吾軍出自蕃部天下孰不知汝未嘗為我避<lb/>
諱更欲罵之使各垂泣告朕何也新磨正色對曰陛下<lb/>
妄矣此輩涙便用桔橰子打亦不出豈能見之也莊宗<lb/>
素好俳不覺大笑時殿上常有惡犬及新磨退一犬奮<lb/>
起似欲肆噬新磨意莊宗使之遽倚柱大呼曰陛下勿<lb/>
縱男女咬人莊宗色變索弓箭新磨遽抗聲曰臣雖賤<lb/>
與陛下一體殺之不祥問其故對曰陛下改元以同光<lb/>
<pb n="KR2e0010_WYG_002-16a"/>
為紀年天下謂之同光帝且同者銅也不得敬新磨銅<lb/>
光何以見耶莊宗又欣然其謔浪狎侮應機而發皆此<lb/>
𩔖也<lb/>
　　僧昭説踏錢<lb/>
僧昭者通於術數居兩浙大為錢塘錢鏐所禮謂之國<lb/>
師一旦謁鏐有宫中小兒嬉於側墜下錢數十文鏐見<lb/>
謂之曰速収慮人恐踏破汝錢昭師笑曰汝錢欲踏破<lb/>
須是牛即可鏐喜以為社稷堅牢之義後至曾孫俶舉<lb/>
<pb n="KR2e0010_WYG_002-16b"/>
族入朝因而國除俶年是丒為牛可謂牛踏錢而破矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代史補卷二<lb/>
</p>
<p>
</p>
  </div>
</body>
</text>
</TEI>
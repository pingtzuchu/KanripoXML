<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代史補卷四</head> <lb/>
    <p>
<pb n="KR2e0010_WYG_004-1a"/>
欽定四庫全書<lb/>
　五代史補卷四<lb/>
　　　　　　　　　　　　　宋　陶岳　撰<lb/>
　漢<hi>二十條</hi>
　　上藍寺石榴䜟<lb/>
髙祖嘗在晉祖麾下晉祖既起太原後髙祖遂有天下<lb/>
先是豫章有僧號上藍者精於術數自唐末著䜟云石<lb/>
榴花發石榴開議者以石榴則晉漢之謂也再言石榴<lb/>
<pb n="KR2e0010_WYG_004-1b"/>
者明享祚俱不過二世矣<lb/>
　　蘇逢吉際會<lb/>
髙祖在河東幕府闕書記朝廷除前進士丘廷敏為之<lb/>
以髙祖有異志恐為所累辭疾不赴遂改蘇逢吉未㡬<lb/>
契丹南侵髙祖仗順而起兵不血刃而天下定逢吉以<lb/>
佐命功自掌書記拜中書侍郎平章事逾年廷敏始選<lb/>
授鳯翔麟逰縣令過堂之日逢吉戯之且撫所坐椅子<lb/>
曰合是長官坐何故讓與鄙夫耶廷敏遂慚悚而退<lb/>
<pb n="KR2e0010_WYG_004-2a"/>
　　樞宻使擅替留守<lb/>
周髙祖為樞宻鳯翔永興河中三鎮反髙祖帶職出討<lb/>
之迴戈路由京洛時王守思為留守以使相自專乗檐<lb/>
子迎髙祖於郊外髙祖遙見大怒且疾驅入於公館乆<lb/>
之始令人傳㫖托以方浴守思不知其怒但安坐俟乆<lb/>
時白文珂在髙祖麾下召而謂曰王守思乗檐子俟吾<lb/>
誠無禮也安可乆為留守汝宜亟去代之文珂不敢違<lb/>
於是即時禮上頃之吏驟去報守思曰白侍中受樞宻<lb/>
<pb n="KR2e0010_WYG_004-2b"/>
命為留守訖留守大驚奔馬而歸但見家屬數百口皆<lb/>
被逐於通衢中百姓莫不聚觀其亦有乗便號叫索取<lb/>
貸錢物者髙祖使吏籍其數立命償之家財為之一空<lb/>
朝廷悚然不甚為理<lb/>
　　武行德察寃獄<lb/>
武行德之守洛京也國家方設鹽法有能捉獲一斤以<lb/>
上者必加厚賞時不逞之徒往往以私鹽中人者嘗有<lb/>
村童負菜入城途中值一尼自河陽來與之偕行去城<lb/>
<pb n="KR2e0010_WYG_004-3a"/>
近尼輒先入既而門司搜閱於菜籃中獲鹽數斤遂繫<lb/>
之以詣府行德取其鹽視之裹以白綃手帕子而龍麝<lb/>
之香襲人驚曰吾視村童弊衣百結盖窶之甚者也豈<lb/>
有薫香帕子必是奸人為之爾因問之曰汝離家以來<lb/>
與何人同途村童以實對行德聞之喜曰吾知之矣此<lb/>
必天女寺尼與門司啓倖以求賞也遽問其狀命親信<lb/>
捕之乃即日而獲其事果連門司而村童獲免自是官<lb/>
吏畏服而不敢欺京邑肅然先是行德以採薪為業氣<lb/>
<pb n="KR2e0010_WYG_004-3b"/>
雄力壯一谷之薪可以盡負鄉里謂之武一谷髙祖在<lb/>
河東見之驚異因召置麾下攀鱗附翼遂至富貴然聽<lb/>
訟甚非所長至是明辨如此論者異之<lb/>
　　馬希範見髙郁為祟<lb/>
馬希範常重一僧號報慈長老能入定觀人休咎希範<lb/>
因問之曰吾於富貴固無遺憾但不知者壽爾吾師以<lb/>
為如何報慈曰大王無憂當與佛齊年希範喜以為享<lb/>
壽無窮及薨也止於四十九先是希範常嫉髙郁之為<lb/>
<pb n="KR2e0010_WYG_004-4a"/>
人因莊宗言而殺之至是方臨江觀競渡置酒未及飲<lb/>
而希範忽驚起顧弟而曰髙郁來希廣亦驚曰髙郁死<lb/>
乆矣大王勿妄言而希範血自鼻出是夜遂卒<lb/>
　　張少敵抗議嫡庶<lb/>
馬希範卒判官李臯以希範同母弟希廣為天策府都<lb/>
尉撫御尤非所長大校張少敵憂之建議請立希廣庶兄<lb/>
武陵帥希萼且曰希萼處長負氣觀其所為必不為都尉<lb/>
之下加之在武陵九溪蠻通好往來甚歡若不得立必引蠻軍<lb/>
<pb n="KR2e0010_WYG_004-4b"/>
為亂幸為思之李臯忽怒曰汝輩何知且先大王為都<lb/>
尉俱為嫡嗣不立之却用老婢兒可乎少敵曰國家大<lb/>
事不可拘以一途變而能通所以國長乆也何嫡庶之<lb/>
云乎若明公必立都尉當妙設方略以制武陵使帖然<lb/>
不動乃可不然則社稷去矣臯愈怒竟不從少敵之謀<lb/>
少敵度無可奈何遂辭不出未㡬希萼果以武陵反引<lb/>
九洞溪蠻數路齊進遂之長沙縊希廣於郊外而支解<lb/>
李臯自是湖南大亂未逾年而國㓕一如少敵之言初<lb/>
<pb n="KR2e0010_WYG_004-5a"/>
希萼之來也希廣以全軍付親校許可瓊使逆擊之可<lb/>
瓊覩希萼衆盛恐懼夜送旗鼓乞降希萼大喜於是兼<lb/>
可瓊之衆長驅而至希廣素奉佛聞之計無所出乃被<lb/>
緇衣引羣僧念寶勝如來謂之禳災頃之府廨火起人<lb/>
忽紛擾猶念誦之聲未輟其戅如此少敵憂之良有以也<lb/>
先是城中街道尚種槐其栁即無十一二至是内外一變<lb/>
皆種栁無復槐矣又居人夜間好織草鞋其槌芒之聲<lb/>
聞於郊野俄有童謠云湖南城郭好長街竟栽栁樹不<lb/>
<pb n="KR2e0010_WYG_004-5b"/>
栽槐百姓奔竄無一事只是槌芒織草鞋人無少長皆<lb/>
誦之未㡬國亂百姓奔竄死於溝壑者十有八九至是<lb/>
議者始悟盖長街者通内外之路也槐者為言懐也不<lb/>
栽盖兄弟不睦以至國亡失孔懷之義也草鞋者逺行<lb/>
所用葢百姓逺行奔竄之義也<lb/>
　　馬希萼囚於衡陽<lb/>
馬希萼既立不治國事數與寮吏縱酒為樂有小吏謝<lb/>
廷擇者本帳下厮養有容貌希萼素寵嬖之每燕會皆<lb/>
<pb n="KR2e0010_WYG_004-6a"/>
命廷擇預坐諸官甚有在下者於是衆怒往往耦語曰<lb/>
此輩舊制有燕會惟用兵門守以防他虞今與我等齊<lb/>
列何辱之甚也其弟希崇因衆怒咄咄與其黨竊發擒<lb/>
希萼囚之於衡陽又自立未數日江南遣袁州刺史邉<lb/>
鎬乗其亂領兵來伐希崇度不能敵遂降先是長沙童<lb/>
謠云鞭打馬走不暇未㡬果為邉鎬所滅初鎬嘗為僧<lb/>
以覘湖南尤能弄鈸行乞遇城郭往往擲起鈸以度門<lb/>
之髙下及乗湖南士庶頗有識之者<lb/>
<pb n="KR2e0010_WYG_004-6b"/>
　　髙從誨母夢<lb/>
髙從誨季興之庶子而處長為性寛厚雖丈夫不如也<lb/>
天成中季興叛從誨力諌之不從及季興卒朝廷以從<lb/>
誨忠使嗣亦封南平王初季興之事梁也每行軍嘗以<lb/>
愛姬張氏自隨一旦軍敗攜之而竄遇夜悞入深澗中<lb/>
時張氏方姙從誨季興恐為所累俟其寢酣以劍刺岸<lb/>
崩而壓殺之然後馳去既而岸欲崩張氏且驚起呼季<lb/>
興曰妾適夢太山崩而壓妾身有神人披金甲執戈以<lb/>
<pb n="KR2e0010_WYG_004-7a"/>
手托之遂免季興聞之謂必生貴子遂挈之行後生從<lb/>
誨<lb/>
　　慕容彦超擒盜<lb/>
慕容彦超素有鉤距兖州有盜者詐為大官從人跨驢<lb/>
於通衢中市羅十餘疋價直既定引物主詣一宅門以<lb/>
驢付之曰此本宅與汝且在此吾為汝入白本主以請<lb/>
直物主許之既而聲迹悄然物主怒其不出叩門呼之<lb/>
則空宅也於是連叫賊廵司至疑其詐兼以驢収之詣<lb/>
<pb n="KR2e0010_WYG_004-7b"/>
府彦超憫之且曰勿憂吾為汝擒此賊乃留物主府中<lb/>
復戒廏卒髙擊其驢通宵不與水草然後宻召親信者<lb/>
牽於通衢中放之且曰此盜者之驢耳自昨日不與水<lb/>
草其饑渴甚矣放之必奔歸家但可躡蹤而觀之盜無<lb/>
不獲也親信者如其言隨之其驢果入一巷轉數曲忽<lb/>
有兒戯於門側視其驢連呼曰驢歸驢歸盜者聞之欣<lb/>
然出視遂擒之<lb/>
　　安審琦惡釋氏<lb/>
<pb n="KR2e0010_WYG_004-8a"/>
安審琦素惡釋氏凡居方鎮僧凡有過不問輕重殺之<lb/>
及鎮青州也一旦方大宴忽有紫衣僧持錫直上㕔事<lb/>
審琦赫怒連叱是僧安然不顧縱步已從閫至中門審<lb/>
琦仗劍逐之將及而滅但聞錫杖聲鏗然入在卧所審<lb/>
琦驚懼之際有小蒼頭報曰國夫人生子矣得非紫衣<lb/>
錫杖者乎因命之曰僧哥即安守忠也自是審琦稍稍<lb/>
信重<lb/>
　　梁震禆贊<lb/>
<pb n="KR2e0010_WYG_004-8b"/>
梁震蜀郡人有才略登第後寓江陵髙季興素聞其名<lb/>
欲任為判官震恥之然難於拒恐禍及因謂季興曰本<lb/>
山野鄙夫非有意於爵禄若公不以孤陋令陪軍中末<lb/>
議但白衣從事可矣季興竒而許之自是震出入門下<lb/>
稱前進士而已同光中莊宗得天下季興懼而入覲時<lb/>
幕客皆贊成震獨以為不可謂季興曰大王本梁朝與<lb/>
今上世稱讐敵血戰二十年卒為今上所滅神器大寶<lb/>
雖歸其手恐餘怒未息觀其舊將得無加害之心宜深<lb/>
<pb n="KR2e0010_WYG_004-9a"/>
慮焉季興不從及至莊宗果欲留之樞宻郭崇韜切諫<lb/>
以為不可天下既定四方諸侯雖相繼稱慶然不過子<lb/>
弟與將吏耳惟髙季興躬自入覲可謂尊奬王室者也<lb/>
禮待非聞加等反欲留縻之何以來逺臣恐此事一行<lb/>
則天下解體矣莊宗遂令季興歸行已浹旬莊宗易慮<lb/>
遽以詔命襄州節度劉訓伺便囚之而季興至襄州就<lb/>
館心動謂吏曰吾方寸擾亂得非朝廷使人追而殺吾<lb/>
耶梁先輩之言中矣與其住而生不若去而死遂棄輜<lb/>
<pb n="KR2e0010_WYG_004-9b"/>
重與部曲趫健者數百人南走至鳯林闗已昏黒於是<lb/>
斬關而去既而是夜三更向之急逓果至襄州劉訓料<lb/>
其去逺不可追而止自是季興怨憤以兵襲取復州之<lb/>
監利玉沙二縣命震草奏請以江為界震又曰不可若<lb/>
然則師必至矣非大王之利也季興怒卒使為之既而<lb/>
奏發未㡬朝廷遣夏魯竒房知温等領兵來伐季興登<lb/>
城望之見其兵少喜欲開城出戰震復諫曰大王何不<lb/>
思之甚耶且朝廷禮樂征伐之所自出兵雖少而勢甚<lb/>
<pb n="KR2e0010_WYG_004-10a"/>
大加以四方諸侯各以相吞噬為志但恨未得其便爾<lb/>
若大王不幸或得一戰勝則朝廷徴兵於四方其誰不<lb/>
欲仗順而起以取大王之土地耶如此則社稷休矣為<lb/>
大王計者莫若致書於主帥且以牛酒為獻然後上表<lb/>
自劾如此則庶㡬可保矣不然則非僕之所知也季興<lb/>
從之果班師震之禆贊皆此𩔖也洎季興卒子從誨繼<lb/>
立震以從誨生於富貴恐相知不深遂辭居於龍山别<lb/>
業自號處士從誨見召皆跨黄牛直抵㕔事前下呼從<lb/>
<pb n="KR2e0010_WYG_004-10b"/>
誨不以官閥但郎君而已末年尤好篇詠與僧齊已友<lb/>
善貽之詩曰陳琳筆硯甘前席角里煙霞憶共眠盖以<lb/>
其髙尚之趣也<lb/>
　　趙惟則廉介<lb/>
趙惟則官至正郎以廉介自處乾祐中於京師賃一故<lb/>
宅居之有叟叩門見之自言嘗為此宅閽吏契丹犯闕<lb/>
時故主與之深夜掘地藏金銀㡬甕兵火之後故主去<lb/>
世人未有知者今識其處公取之以少許見賜用救朝<lb/>
<pb n="KR2e0010_WYG_004-11a"/>
夕惟則初聞愕然欲詬責既乆之佯喜曰甚善甚善寶<lb/>
物豈可容易而得汝慎勿言俟吾擇一吉日召汝取之<lb/>
可也叟以為然既出惟則謂家人曰平生不以貨財自<lb/>
汚今日一旦為是叟䙝瀆辱莫甚焉此宅不可復居翌<lb/>
日遂遷去<lb/>
　　廖氏世胄<lb/>
廖氏䖍州贛縣人有子三人伯曰圖仲曰偃季曰凝圗<lb/>
凝皆有詩名偃蹻勇絶倫由是豪横遂為鄉里所憚江<lb/>
<pb n="KR2e0010_WYG_004-11b"/>
南命功臣鍾章為䖍州刺史深嫉之於是圗與凝議曰<lb/>
觀章所為但欲滅吾族矣若戀土不去禍且及矣於是<lb/>
領其族暨部等三千餘人具鎧仗號令而後行章不敢<lb/>
逐遂奔江南時穆王在位見其衆盛恐難制欲盡誅之<lb/>
或謂之曰大王姓馬而廖來歸寥者料也馬得料其勢<lb/>
必肥實國家大興之兆其可殺之乎穆王喜遂善待仍<lb/>
下制以凝為永州刺史圗為行軍司馬偃為天策府列<lb/>
校仍賜莊宅於衡山自稱逸人偃能於馬上挺身而立<lb/>
<pb n="KR2e0010_WYG_004-12a"/>
取濕衣振奮而服之以示輕捷荆南髙季興次子忘其<lb/>
名管親軍雲猛都謂之雲猛郎君聞偃名因兩境交兵<lb/>
請與偃鬭偃欣然而往雲猛能用鎗見偃瘦小心輕之<lb/>
馳騎而刺偃垂及之偃佯落馬雲猛勢未及止偃自後<lb/>
奮戈一擊墮地因生擒之自是其名愈振故武穆王終<lb/>
世不為隣境所輕者偃之力焉至其子希範嗣位九溪<lb/>
蠻叛命偃率兵討之為流矢所傷死於蠻中㐫訃至希<lb/>
範使人報其母張氏張氏不哭謂其使曰為妾謝大王<lb/>
<pb n="KR2e0010_WYG_004-12b"/>
舉家三百餘口受王分食解衣之賜雖盡死未足以上<lb/>
報况一子乎望大王勿以為念希範聞而嘆曰廖氏有<lb/>
此母欲不興其可得乎於是厚加存恤仍遣使召凝任<lb/>
為從事至希範薨國亂為江南所滅遂遷金陵偽主授<lb/>
以水部員外郎為洪州建昌縣令未㡬又遷江州團練<lb/>
使凝為人不羈好恢諧嘗覽裴說經杜工部墓詩曰擬<lb/>
作狐狸破<hi>一本作擬鑿孤墳破</hi>重教大雅生因曰如此裴說乃刼<lb/>
墳賊耳聞者皆笑及在江州盛暑常患體燥乃以一大<lb/>
<pb n="KR2e0010_WYG_004-13a"/>
桶盛冷水坐於其間其簡率如此先是凝常夢人持一<lb/>
印授之拜捧之際其印缺其一角凝不能測及授江州<lb/>
之命始悟曰印缺一角盖偏禆之象也團練副使不亦<lb/>
宜乎時人異之<lb/>
　　李臯草謝馬表<lb/>
李臯與弟節俱在湖南幕下節亦有文學同光初馬氏<lb/>
武穆王授江南諸道都統詔賜戰馬數百疋臯為謝表<lb/>
百餘字後思意艱澁時節在側臯顧謂之曰嘗聞馬有<lb/>
<pb n="KR2e0010_WYG_004-13b"/>
旋風之隊如何得一事為對節曰馬既有旋風隊軍亦<lb/>
有偃月營何患耶臯欣然下筆云尋當偃月之營擺作<lb/>
旋風之隊表遂成論者以此對最為親切<lb/>
　　沈彬石槨<lb/>
沈彬宜春人能為歌詩格髙逸應進士不第遂逰長沙<lb/>
會武穆方霸彬獻頌德詩云金趐動身摩日月銀河轉<lb/>
浪洗乾坤武穆覽而壯之欲辟之在幕府以其有足疾<lb/>
遂止彬由是往來衡湘間自稱進士邉鎬之下湖南也<lb/>
<pb n="KR2e0010_WYG_004-14a"/>
後主聞其名召歸金陵令為縣宰彬辭不就遂授金部<lb/>
郎中致仕年八十九初彬既致仕營别業於鍾山庭有<lb/>
古柏可百餘尺一旦為迅雷所擊仆於地自成四片彬<lb/>
視之欣然謂子庭瑞曰此天所以賜吾也汝宜成之庭<lb/>
瑞曰雷擊之木恐非祥不宜為棺彬怒曰吾命汝安敢<lb/>
違之耶庭瑞懼遂如教卒竟用此棺及葬掘地未及丈<lb/>
餘又得石槨上有篆文四字云沈彬之槨其制度大小<lb/>
與棺正相稱遂葬之時人異之<lb/>
<pb n="KR2e0010_WYG_004-14b"/>
　　李中令好戯<lb/>
李□岐王之子昆仲間第六官至中書令世謂之六令<lb/>
公情性好戯為鳯翔節度因生辰鄰道持禮使畢至有<lb/>
魏博使少年如婦人秦鳯使矬陋且多髯二人坐又相<lb/>
接而魏使在下□因曰二使車一姸一醜何不相嘲以<lb/>
為樂事魏博使恃少俊先起曰今日不幸與水草大王<lb/>
接席秦鳯使徐起應曰水草大王不敢承命然吾子容<lb/>
貌如此又坐次相接得非水草大王夫人耶在坐皆笑<lb/>
<pb n="KR2e0010_WYG_004-15a"/>
　　李知損輕薄<lb/>
李知損官至諫議大夫好輕薄時人謂之李羅隠至於<lb/>
朋間往還簡牘往往引里巷常談為之偶對常有朝使<lb/>
奉使囘以土物為贈其意猶望卻囘知損覺之且貽書<lb/>
謝之曰在小子一時間却擬送去恐大官兩羅裏更不<lb/>
將來乾祐中奉使鄭州時宋彥筠為節度彦筠小字忙<lb/>
兒因宴會彦筠酒酣輒問曰衆人何為號足下為羅隱<lb/>
對曰下官平素好為詩其格致大抵如羅𨼆故人為號<lb/>
<pb n="KR2e0010_WYG_004-15b"/>
彦筠曰不然葢為足下輕薄如羅𨼆爾知損大怒厲聲<lb/>
曰只如令公人皆謂之宋忙兒未便能放牛滿坐皆笑<lb/>
　　王仁裕賊頭<lb/>
王尚書仁裕乾祐初放一榜二百一十四人乃自為詩<lb/>
云二百一十四門生春風初動羽毛輕擲金換却天邉<lb/>
桂鑿壁偷將榜上名陶榖為尚書素好諧見詩徉聲曰<lb/>
大竒大竒不意王仁裕今日做賊頭也聞者皆大笑<lb/>
　　馮玉為馬承翰所議<lb/>
<pb n="KR2e0010_WYG_004-16a"/>
馮玉嘗為樞宻使有朝使馬承翰素有口辯一旦持刺<lb/>
來謁玉玉覽刺輒戯曰馬既有汗宜䣃下鞍承翰應聲<lb/>
曰明公姓馮可謂死囚逢獄玉自以言失遽延而謝之<lb/>
　　裴長官捕蝗對<lb/>
乾祐中有裴長官為新鄭縣令時蝗蟲為災新鄭尤甚<lb/>
本州有令使令躬行率村農掩撲無令散入别縣居無<lb/>
何蝗蟲飛散觸處皆是州牧怒下符劾之長官素滑稽<lb/>
因具對狀曰伏以前件蝗蟲背上有翅肚底無糧來時<lb/>
<pb n="KR2e0010_WYG_004-16b"/>
而不自招呼去日而固難留止聞者皆笑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代史補卷四<lb/>
</p>
<p>
</p>
  </div>
</body>
</text>
</TEI>
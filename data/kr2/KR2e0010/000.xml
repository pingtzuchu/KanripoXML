<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五代史補</head>
    <p>
<pb n="KR2e0010_WYG_000-1a"/>
欽定四庫全書　　　　　史部五<lb/>
　五代史補　　　　　　　雜史𩔖<lb/>
　　提要<lb/>
　　　　<hi>臣</hi>等謹案五代史補五卷宋陶岳撰岳字介<lb/>
　　　　立潯陽人宋初薛居正等五代史成岳嫌其<lb/>
　　　　尚多闕略因取諸國竊據累朝創業事迹編<lb/>
　　　　次成書以補所未及自序云時皇宋祀汾隂<lb/>
　　　　之後嵗在壬子蓋真宗之祥符五年也晁公<lb/>
<pb n="KR2e0010_WYG_000-1b"/>
　　　　武讀書志載此書作五代補録然考岳自序<lb/>
　　　　實稱五代史補則公武所記為誤公武又云<lb/>
　　　　共一百七事今是書所載梁二十一事後唐<lb/>
　　　　二十事晉二十事漢二十事周二十三事共<lb/>
　　　　一百四事較公武所云尚少三事未知為此<lb/>
　　　　書闕佚或公武誤記王明清揮麈録載母昭<lb/>
　　　　裔貧賤時借文選於交逰間有難色發憤異<lb/>
　　　　日若貴當板鏤之遺學者後仕蜀為宰相遂<lb/>
<pb n="KR2e0010_WYG_000-2a"/>
　　　　踐其言刋之印行書籍剏見於此事載陶岳<lb/>
　　　　五代史補云云今本無此條殆𫝊冩有遺漏<lb/>
　　　　矣此書雖小説家言然叙事首尾詳具率得<lb/>
　　　　其實故歐陽修新史司馬先通鑑多採用之<lb/>
　　　　其間如莊宗獵中牟為縣令所諫一條云忘<lb/>
　　　　其姓名據通鑑則縣令乃何澤又楊行宻詐<lb/>
　　　　盲一條云首尾僅三年攷行宻詐盲至殺朱<lb/>
　　　　三郎實不及三年之久又王氏據福建一條<lb/>
<pb n="KR2e0010_WYG_000-2b"/>
　　　　云王審知卒弟延鈞嗣據薛史通鑑延鈞乃<lb/>
　　　　審知之子又梁震禆贊一條云莊宗遣髙季<lb/>
　　　　興歸行已浹旬莊宗易慮遽以詔命襄州節<lb/>
　　　　度使劉訓伺便囚之季興行至襄州心動遂<lb/>
　　　　棄輜重南走至鳯林闗已昏黒於是斬闗而<lb/>
　　　　去是夜三更向之急遞果至通鑑考異辨莊<lb/>
　　　　宗當時並無詔命遣急遞之事岳所據乃𫝊<lb/>
　　　　聞之誤凡此之𩔖雖亦不免疎失然當薛史<lb/>
<pb n="KR2e0010_WYG_000-3a"/>
　　　　既出之後能網羅散失禆益缺遺於史學要<lb/>
　　　　不為無助也乾隆四十五年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0010_WYG_000-4a"/>
五代史補原序<lb/>
五代之相承也其闢土則不廣享祚則不永干戈尚被<lb/>
於原野聲教未浹於華夏雖唐室名儒或有存者然俎<lb/>
豆軍旅勢不两立故其史書漏落尤甚近年以來議者<lb/>
以國家誕膺寶命廓清區宇萬邦輻輳以入貢九流風<lb/>
動而觀政五代之書必然改作岳自惟淺漏乆居冗散<lb/>
一札詔下恐非秉筆之數因思自㓜及長侍長者之座<lb/>
接通人之談至於諸國竊據累朝創業其間事迹頗曽<lb/>
<pb n="KR2e0010_WYG_000-4b"/>
尋究因書其所聞得百餘條均其年代為之次序勒成<lb/>
五卷命曰五代史補雖同小説頗資大猷聊以備於闕<lb/>
遺故不拘於𩔖例幸将來秉筆者覽之而已時皇宋祀<lb/>
汾隂之後嵗在壬子陶岳介立序<lb/>
</p>
<p>
</p>
  </div>
</body>
</text>
</TEI>
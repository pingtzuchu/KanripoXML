<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代史補卷一</head> <lb/>
    <p>
<pb n="KR2e0010_WYG_001-1a"/>
欽定四庫全書<lb/>
　五代史補卷一<lb/>
　　　　　　　　　　　　　宋　陶岳　撰<lb/>
　梁<hi>二十一條</hi>
　　太祖應䜟<lb/>
太祖朱全忠黃巢之先鋒巢入長安以刺史王鐸圍同<lb/>
州太祖遂降鐸承制拜同州刺史黃巢滅淮蔡間秦宗<lb/>
權復盛朝廷以淮蔡與汴州相接太祖汴人必究其能<lb/>
<pb n="KR2e0010_WYG_001-1b"/>
否遂移授宣武軍節度使以討宗權未㡬滅之自是威<lb/>
福由已朝廷不能制遂有天下先民間傳䜟曰五公符<lb/>
又謂之李淳風轉天歌其字有八牛之年議者以八牛<lb/>
乃朱字則太祖革命之應焉<lb/>
　　太祖文健兒靣<lb/>
太祖之用兵也法令嚴峻每戰逐隊主帥或有歿而不<lb/>
返者其餘皆斬之謂之拔隊斬自是戰無不勝然健兒<lb/>
且多竄匿州郡疲於追捕因下令文靣健兒文靣自此<lb/>
<pb n="KR2e0010_WYG_001-2a"/>
始也<lb/>
　　景翔禆贊<hi>本犯敬字廟諱</hi>
景翔應三傳數舉不第發憤投太祖願備行陣太祖問<lb/>
曰足下通春秋乆矣令吾主盟其為戰欲效春秋時可<lb/>
乎翔曰不可夫禮樂猶不相沿襲况兵者詭道其變化<lb/>
無窮若復如春秋時則所謂務虚名而喪其實效大王<lb/>
之事去矣太祖大恱以為知兵遽延之幕府委以軍事<lb/>
竟至作相<lb/>
<pb n="KR2e0010_WYG_001-2b"/>
　　王彦章入軍<lb/>
王彦章之應募也同時有數百人而彦章營求為長衆<lb/>
皆怒曰彦章何人一旦自草野中出便欲居我軰之上<lb/>
是不自量之甚也彦章聞之乃對主将指數百人曰我<lb/>
天與壯氣自度汝等不及故求作長耳汝等咄咄得非<lb/>
勝負將分之際邪且大凢健兒開口便言死死則未暇<lb/>
且共汝軰赤脚入棘針地走三五遭汝等能乎衆初以<lb/>
為戯既而彦章果然衆皆失色無敢效之者太祖聞之<lb/>
<pb n="KR2e0010_WYG_001-3a"/>
以為神人遽擢用之<lb/>
　　楊凝式佯狂<lb/>
楊凝式父渉為唐宰相太祖之簒唐祚也渉當送傳國<lb/>
璽時凝式方冠諫曰大人為宰相而國家至此不可謂<lb/>
之無過而更手持天子印綬以付他人保富貴其如千<lb/>
載之後云云何其宜辭免之時太祖恐唐室大臣不利<lb/>
於已往往隂使人來採訪羣議縉紳之士及禍甚衆渉<lb/>
常不自保忽聞凝式言大駭曰汝滅吾族於是神色沮<lb/>
<pb n="KR2e0010_WYG_001-3b"/>
喪者數日凝式恐事泄即日遂佯狂時人謂之楊風子<lb/>
也<lb/>
　　楊行宻錢塘侵掠<lb/>
楊行宻常命宣州刺史田頵領兵圍錢塘錢鏐危急遣<lb/>
其子元璙修好於行宻元璙風神俊邁行宻見之甚喜<lb/>
因以其女妻之遽命頵罷兵初頵之圍城也嘗遣使候<lb/>
錢鏐起居鏐厚待之將行復與之小飲時羅𨼆皮日休<lb/>
在坐意以頵之使無能為也且欲譏之於是日休為令<lb/>
<pb n="KR2e0010_WYG_001-4a"/>
取一字四靣被圍而不失其本音因取其字上加草為<lb/>
萁菜下加石為碁子左加玉為琪玉右加月為期會羅<lb/>
𨼆取于字上加雨為舞<graphic n="KR2004" url="https://raw.githubusercontent.com/kanripo/KR-Gaiji/master/images/KR2004.png" mimeType="image/png"/>下加皿為盤盂左加玉為玗<lb/>
玉右加邑為邘地使者取亡字譏錢鏐必亡亡上加草<lb/>
為芒下加心為忘右加邑為邙左加心為忙其令不通<lb/>
合坐皆嘻笑之使大慚而去未㡬頵果班師先是行宻<lb/>
與鏐勢力相敵其為憤怒雖水火之不若也行宻嘗命<lb/>
以大索為錢貫號曰穿錢眼鏐聞之每嵗命以大斧科<lb/>
<pb n="KR2e0010_WYG_001-4b"/>
柳謂之斫楊頭至是以元璙通婚二境漸睦穿眼斫頭<lb/>
之論始止<lb/>
　　楊行宻詐盲<lb/>
楊行宻據淮南以妻弟朱氏衆謂之朱三郎者行宻署<lb/>
為泗州防禦使泗州素屯軍朱氏驍勇到任恃衆自負<lb/>
行宻雖悔度力未能制但姑息之時議以為行宻事勢<lb/>
去矣居無何行宻得目疾雖愈且詐稱失明其出入皆<lb/>
以人扶䇿不爾則觸墻抵柱至於流血姬妾僕𨽻以為<lb/>
<pb n="KR2e0010_WYG_001-5a"/>
實然往往無禮首尾僅三年朱氏聞之信而少懈弛行<lb/>
宻度其計中謂妻曰吾不幸臨老两目如此男女卑㓜<lb/>
茍不諱則國家為他人所有今晝夜思忖不如泗三舅<lb/>
來使管勾軍府事則吾雖死無恨妻以為然遽發使述<lb/>
其意而召之朱氏大喜倍道而至及入謁行宻恐其覺<lb/>
坐於中堂以家人禮見朱氏頗有徳色方設拜行宻奮<lb/>
袖中鐡槌以擊之正中其首然猶宛轉號叫乆而方斃<lb/>
行宻内外不測即時升㕔召將吏等謂之曰吾所以两<lb/>
<pb n="KR2e0010_WYG_001-5b"/>
目失明者盖為朱三此賊今已擊殺两目無事矣諸公<lb/>
知之否於是軍府大駭其僕妾嘗所無禮者皆自殺初<lb/>
行宻之在民間也嘗為合肥縣手力有過縣令將鞭之<lb/>
行宻懼且拜會有客自外入見行宻每拜則㕔之前簷<lb/>
皆叩地而令不之覺客知其非常乃遽升㕔揖令於他<lb/>
處告以所見令驚遂恕之且勸事郡以自奮行宻度本<lb/>
郡不足依乃投髙駢駢死秦彦孫儒等作亂行宻連誅<lb/>
之遂有淮南之地<lb/>
<pb n="KR2e0010_WYG_001-6a"/>
　　朱瑾得戰馬<lb/>
瑾之奔淮南也時行宻方圖霸其為禮待加於諸將數<lb/>
等瑾感行宻見知欲立竒功為報但恨無入陣馬忽忽<lb/>
不樂一日晝寢夢老叟眉髮皓然謂瑾曰君常恨無入<lb/>
陣馬今馬生矣乃廐𨽻報適退槽馬生一駒見卧未能<lb/>
起瑾驚曰何應之速也行宻視之見骨目皆非常馬大<lb/>
喜曰事辦矣其後破杜洪取鍾傅未嘗不得力焉初瑾<lb/>
之來也徐温覩其英烈深忌之故瑾不敢預政及行宻<lb/>
<pb n="KR2e0010_WYG_001-6b"/>
死子溥嗣位温與張鎬争權襲殺鎬自是事無大小皆<lb/>
决於温既而温復為自安之計乃以子知訓自代然後<lb/>
引兵出居金陵實欲控制中外知訓尤恣横瑾居常嫉<lb/>
之一旦知訓欲得瑾所乗馬瑾怒遂擊殺知訓提其首<lb/>
詣溥起兵誅温溥素怯懦見之掩靣而走瑾曰老婢兒<lb/>
不足為計亦自殺中外大駭且懼温至遽以瑾屍暴之<lb/>
市中時盛暑肌肉累日不壞至青蠅無敢輙泊人有病<lb/>
者或於暴屍處取土煎而服之無不愈<lb/>
<pb n="KR2e0010_WYG_001-7a"/>
　　錢鏐弭謗<lb/>
錢鏐封呉越國王後大興府署版築斤斧之聲晝夜不<lb/>
絶士卒怨嗟或有中夜潛用白土大書於門曰沒了期<lb/>
侵早起抵暮歸鏐一見欣然遽命書吏亦以白土書數<lb/>
字於其側曰沒了期春衣纔罷又冬衣時人以為神降<lb/>
自是怨嗟頓息矣<lb/>
　　王建犯徒<lb/>
王建在許下時尤不逞嘗坐事遭徒但無杖痕爾及據<lb/>
<pb n="KR2e0010_WYG_001-7b"/>
蜀馬涓為從事涓好詆訐建恐為所譏因問曰竊聞外<lb/>
議以吾曽遭徒刑有之乎涓對曰有之建恃無杖痕且<lb/>
欲對衆因袒背以示涓曰請足下試㸔有遭杖責而肌<lb/>
肉如是耶涓知其詐乃撫背而歎曰大竒當時何處得<lb/>
此好膏藥來賔佐皆失色而涓晏然<lb/>
　　王建禮待翰林學士<lb/>
王建之僭號也惟翰林學士最承恩顧侍臣或諌其禮<lb/>
過建曰盖汝軰未之見也吾昔在神䇿軍時主内門魚<lb/>
<pb n="KR2e0010_WYG_001-8a"/>
鑰見唐朝諸帝待翰林學士雖交友不若也今我恩顧<lb/>
比當時才有百分之一爾何謂之過當耶論者多之<lb/>
　　鍾傅重士<lb/>
鍾傅雖起於商販尤好學重士時江西士流有名第者<lb/>
多因傅薦四逺騰聲謂之曰英明諸葛浩素有詞學嘗<lb/>
為泗州館驛廵官仰傅之風因擇其所行之事赫赫可<lb/>
稱者十條列於啓事以投之十啟凢五千字皆文理典<lb/>
贍傅覽之驚嘆謂賔佐曰此啓事每一字可以千錢酬<lb/>
<pb n="KR2e0010_WYG_001-8b"/>
之遂以五千貫贈乃辟在幕下其激賞也如此<lb/>
　　羅隱東歸<lb/>
羅隱在科塲恃才傲物尤為公卿所惡故六舉不第時<lb/>
長安有羅尊師者深於相術隱以貌陋恐為相術所棄<lb/>
每於尊師接談常自大以沮之及其累遭黜落不得已<lb/>
始往問焉尊師笑曰貧道知之乆矣但以吾子决在一<lb/>
第未可與語今日之事貧道敢有所隱乎且吾子之於<lb/>
一第也貧道觀之雖首冠羣英亦不過簿尉爾若能罷<lb/>
<pb n="KR2e0010_WYG_001-9a"/>
舉東歸霸國以求用則必富且貴矣两途吾子宜自擇<lb/>
之𨼆懵然不知所措者數日隣居有賣飯媪見隱驚曰<lb/>
何辭色之沮喪如此莫有不决之事否𨼆謂知之因盡<lb/>
以尊師之言告之媪歎曰秀才何自迷甚焉且天下皆<lb/>
知羅隱何須一第然後為得哉不如急取富貴則老㜑<lb/>
之願也隠聞之釋然遂歸錢塘時錢鏐方得两浙置之<lb/>
幕府使典軍中書檄其後官給事中初𨼆之除中書之<lb/>
日費窘因抵魏謁鄴王羅紹威將入其境先貽書叙其家<lb/>
<pb n="KR2e0010_WYG_001-9b"/>
世鄴王為姪幕府僚吏見其書皆怒曰羅𨼆一布衣爾<lb/>
而姪視大王其可手紹威素重士且曰羅𨼆名振天下<lb/>
王公大人多為所薄今惠然肯顧其何以勝得在姪行<lb/>
為幸多矣敢不致恭諸公慎勿言於是擁斾郊迎一見<lb/>
即拜𨼆亦不讓及將行紹威贈以百萬他物稱是仍致<lb/>
書於鏐謂叔父鏐首用之<lb/>
　　鄭凖作歸姓表<lb/>
鄭凖不知何許人性諒直能為文長於箋奏成汭鎮荆<lb/>
<pb n="KR2e0010_WYG_001-10a"/>
南辟為推官汭嘗讐殺人懼為吏所捕改姓郭氏及為<lb/>
荆南節度使命凖為表乞歸本姓凖援筆而成其略云<lb/>
臣門非冠盖家本軍戎親朋之内盱睢為人報怨昆弟<lb/>
之間㸃染無處求生背故國以狐疑望隣封而鼠竄名<lb/>
非霸越乗舟難效於陶朱志切投秦出境遂稱於張禄<lb/>
又云成為本姓郭乃冒稱避本犯禁之辜敢歸司㓂别<lb/>
族受封之典誠愧諸侯伏乞聖慈許歸本姓云云其表<lb/>
甚為朝廷所重後因汭生辰淮南楊行宻遣使致禮幣<lb/>
<pb n="KR2e0010_WYG_001-10b"/>
之外仍貺初學記一部凖忿然以為不可謂汭曰夫初<lb/>
學記盖訓童之書爾今敵國交聘以此書為貺得非相<lb/>
輕之甚耶宜致書責讓汭不納凖自歎曰若然則非敵<lb/>
國足彰幕府之無人也參佐無狀安可乆處請解職汭<lb/>
怒其去潛使人於途中殺之<lb/>
　　曹唐死<lb/>
曹唐栁州人少好道為大小遊仙詩各百篇又著紫府<lb/>
𤣥珠一卷皆叙三清十極紀勝之事其遊仙之句則有<lb/>
<pb n="KR2e0010_WYG_001-11a"/>
漢武帝宴西王母詩云花影暗回三殿月樹聲深鎖九<lb/>
門霜又云樹底有天春寂寂人間無路月茫茫皆為士<lb/>
林所稱其後遊信州館於開元寺三學院一旦卧疾衆<lb/>
僧忽見二青衣緩步而至且四向顧視相謂曰只此便<lb/>
是樹底有天春寂寂人間無路月茫茫言訖直入唐之<lb/>
卧室衆僧驚異亦随之而入踰閾而青衣不復見但見<lb/>
唐已殂矣先是唐與羅隱相遇𨼆有題牡丹詩云若教<lb/>
解語應傾國任是無情亦動人唐因戯隠曰此非賦牡<lb/>
<pb n="KR2e0010_WYG_001-11b"/>
丹乃題女子障耳<hi>南人以歌姫為女子</hi>隠應聲曰猶勝足下鬼詩<lb/>
唐曰其詞安在隠曰只樹底有天春寂寂人間無路月<lb/>
茫茫得非鬼詩唐無言以對至是青衣亦援引此句而<lb/>
唐尋卒則𨼆云豈偶然哉<lb/>
　　杜光庭入道<lb/>
杜光庭長安人應九經舉不第時長安有潘尊師者道<lb/>
術甚髙為僖宗所重光庭素所希慕數遊其門當僖宗<lb/>
之幸蜀也觀蜀中道門牢落思得名士以主張之駕回<lb/>
<pb n="KR2e0010_WYG_001-12a"/>
詔潘尊師使於两街求其可者尊師奏曰臣觀两街之<lb/>
衆道聽塗説一時之俊即有之至於掌教之士恐未合<lb/>
應聖㫖臣於科塲中識九經杜光庭其人性簡而氣清<lb/>
量寛而識逺且困於風塵思欲脫屣名利乆矣以臣愚<lb/>
思之非光庭不可僖宗召而問之一見大悅遂令披戴<lb/>
仍賜紫衣號曰廣成先生即日馳驛遣之及王建據蜀<lb/>
待之愈厚又號為天師光庭嘗以道德二經注者雖多<lb/>
皆未能演暢其㫖因著廣成義八十卷他述稱是識者<lb/>
<pb n="KR2e0010_WYG_001-12b"/>
多之<lb/>
　　爾朱先生上昇<lb/>
爾朱先生忘其名蜀人功行甚至遇異人與藥一丸先<lb/>
生欲服異人曰今若服必死未若見浮石而後服之則<lb/>
仙道成矣先生如其教自是每一石必投之水欲其浮<lb/>
如此者殆一紀人皆以為狂或聚而笑之而先生之心<lb/>
愈堅居無何因遊峽上將渡江有叟艤舟相待先生異<lb/>
之且問曰如何姓氏對曰石氏此地何所答曰涪州先<lb/>
<pb n="KR2e0010_WYG_001-13a"/>
生豁然悟曰異人浮石之言斯其應乎遂服其藥即輕<lb/>
舉矣<lb/>
　　上藍遺鍾傅偈<lb/>
上藍和尚失其名居於洪州上藍院精究術數大為鍾<lb/>
傅所禮一旦疾篤往省之且曰老夫於和尚可謂無間<lb/>
矣和尚或不諱得無一言相付耶上藍强起索筆作偈<lb/>
以授其末云但㸔來年二三月栁條堪作打鍾槌偈終<lb/>
而卒傅得之不能測洎明年春淮帥引兵奄至洪州陷<lb/>
<pb n="KR2e0010_WYG_001-13b"/>
江南遂為楊氏有打鍾之偈人始悟焉<lb/>
　　僧貫休入蜀<lb/>
僧貫休婺州蘭溪人才長於歌詩嘗遊荆南時成汭為<lb/>
荆南節度使生日有獻歌詩頌德者僅百餘人而貫休<lb/>
在焉汭不能親覽命幕史鄭凖定其高下凖害其能輙<lb/>
以貫休為第三貫休怒曰藻鑑如此其可乆乎遂入蜀<lb/>
及至值王建稱藩因獻之詩云一瓶一鉢垂垂老千水<lb/>
千山得得來建大悦遽加禮待洎僭大號以國師賜號<lb/>
<pb n="KR2e0010_WYG_001-14a"/>
曰禪月<lb/>
　　貫休與光庭嘲戯<lb/>
貫休有機辯臨事制變衆人未有出其右者杜光庭欲<lb/>
挫其鋒每相見必伺其舉措以戯調之一旦因並轡於<lb/>
通衢而貫休馬忽墜糞光庭連呼大師大師數珠落地<lb/>
貫休曰非數珠盖大還丹耳光庭大慚貫休有文集四<lb/>
十卷呉融為之序號巨岳集行於世<lb/>
　　陳黯善對<lb/>
<pb n="KR2e0010_WYG_001-14b"/>
陳黯東甌人才思敏速時年十三袖卷謁本郡牧時靣<lb/>
上有斑瘡新愈其痕炳然郡牧戯之曰藻才而花貌何<lb/>
不詠歌黯應聲曰玳瑁寧堪比斑犀詎可加天嫌未端<lb/>
正敷靣與裝花<lb/>
　<lb/>
　<lb/>
　<lb/>
　五代史補卷一<lb/>
</p>
<p>
</p>
  </div>
</body>
</text>
</TEI>
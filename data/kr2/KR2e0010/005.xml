<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代史補卷五</head> <lb/>
    <p>
<pb n="KR2e0010_WYG_005-1a"/>
欽定四庫全書<lb/>
　五代史補卷五<lb/>
　　　　　　　　　　　　　宋　陶岳　撰<lb/>
　周<hi>二十三條</hi>
　　髙祖徴異<lb/>
髙祖之為樞宻使也每出入常恍然覩人前𨗳狀若臺<lb/>
省人吏其服色一緋一緑髙祖以為不祥深憂之及河<lb/>
中鳯翔永興等處反詔命髙祖征之一舉而三鎮瓦解<lb/>
<pb n="KR2e0010_WYG_005-1b"/>
自是權傾天下論者以為功髙不賞郭氏其危乎髙祖<lb/>
聞而恐懼居無何忽覩前𨗳者服色緑者改緋髙祖心<lb/>
始安曰彼二人者但見其升不見其降吉兆也未㡬遂<lb/>
為三軍所推戴<lb/>
　　髙祖征李守貞<lb/>
髙祖征李守貞軍次河上髙祖慮其争濟臨岸而諭之<lb/>
未及坐忽有羣鴉噪於上髙祖退十餘步引弓將射之<lb/>
矢未發而岸崩其分裂之勢在髙祖足下髙祖棄弓顧<lb/>
<pb n="KR2e0010_WYG_005-2a"/>
羣鴉而笑曰得非天使汝驚動吾耶如此則李守貞不<lb/>
足破矣於是三軍欣然各懷鬭志矣<lb/>
　　髙祖以䜟殺趙子童<lb/>
髙祖之入京師也三軍紛擾殺人争物者不可勝數時<lb/>
有趙子童者知書善射至防禦使覩其紛擾竊憤之乃<lb/>
大呼於衆中曰樞宻太尉志在除君側以安國所謂兵<lb/>
以義舉鼠輩敢爾乃賊也豈太尉意耶於是持弓矢於<lb/>
所居巷口據牀坐凡軍人之來侵犯者皆殺之由是居<lb/>
<pb n="KR2e0010_WYG_005-2b"/>
人賴以保全者數千家其間亦有致金帛於門下用為<lb/>
報答至堆集如丘陵焉子童見而笑曰吾豈求利者耶<lb/>
於是盡歸其主髙祖聞而異之隂謂世宗曰吾聞人間<lb/>
䜟云趙氏合當為天子觀此人才略度量近之矣不早<lb/>
除去吾與汝其可保乎使人誣告收付御史府劾而誅<lb/>
之洎髙祖厭世未十年而皇宋有天下趙氏之䜟其應<lb/>
於斯王者不死信矣哉<lb/>
　　髙祖圍兖州夢文宣王<lb/>
<pb n="KR2e0010_WYG_005-3a"/>
髙祖登極改乾祐為廣順是年兖州慕容彦超反髙祖<lb/>
親征城將破忽夜夢一人狀貌甚偉異被王者之服謂<lb/>
髙祖曰陛下明日當得城及覺天猶未曉髙祖私謂徴<lb/>
兆如此可不預備乎於是躬督將士戮力急攻至午而<lb/>
城陷車駕將入有司請由生方鳴鞘而進遂取别巷轉<lb/>
數曲見一處門牆甚髙大問之云夫子廟髙祖意豁然<lb/>
謂近臣曰寡人所夢得非夫子乎不然何取路於此也<lb/>
因下馬觀之方升堂覩其聖像一如夢中所見者於是<lb/>
<pb n="KR2e0010_WYG_005-3b"/>
大喜叩首再拜近臣或諌以為天子不合拜異世陪臣<lb/>
髙祖曰夫子聖人也百王取則而又夢吿寡人得非夫<lb/>
子幽贊所及耶安得不拜仍以廟側數十家為灑掃户<lb/>
命孔氏襲文宣王者長為本縣令<lb/>
　　慕容彦超鐡胎銀<lb/>
慕容彦超之被圍也乗城而望見髙祖親臨矢石其勢<lb/>
不可當退而憂之因勉其麾下曰汝等宜為吾盡命吾<lb/>
庫中金銀如山積若全此城吾盡以為賜汝等勿患富<lb/>
<pb n="KR2e0010_WYG_005-4a"/>
貴頃之有卒私言曰我知侍中銀皆鐡胎得之何用於<lb/>
是諸軍聞之稍稍解體未㡬城陷及髙祖之入也有司<lb/>
閱其庫藏其間銀鐡胎者果十有七八初彦超常令人開<lb/>
質庫有以鐡胎銀質錢者經年後庫吏始覺遂言之於<lb/>
彦超初甚怒頃之謂吏曰此易致耳汝宜偽□庫牆凡<lb/>
金銀器用暨縑等速皆藏匿仍亂撤其餘以為賊踪然<lb/>
後申明吾當擒此輩矣庫吏如其教於是彦超下令曰<lb/>
吾為使長典百姓而又不謹遭賊□去其過甚矣今恐<lb/>
<pb n="KR2e0010_WYG_005-4b"/>
百姓疑彦超𨼆其物宜令三日内各投狀明言質物色<lb/>
自當陪償之不爾者有過百姓以為然於是投狀相繼<lb/>
翌日鐡胎銀主果出於是擒之置之深屋中使教部曲<lb/>
輩晝夜造用廣府庫此銀是也<lb/>
　　世宗問卜<lb/>
世宗在民間嘗與鄴中大商頡跌往江陵販賣茶貨至<lb/>
江陵見有卜者王處士其術如神世宗因頡跌氏同往<lb/>
問焉方布卦忽有一蓍躍出卓然而立卜者大驚曰吾<lb/>
<pb n="KR2e0010_WYG_005-5a"/>
家筮法十餘世矣常記曽祖以來遺言凡卜筮自躍而<lb/>
出者其人貴不可言况又卓立不倒得非為天下之主<lb/>
乎遽起再拜世宗雖徉為詰責而私心甚喜於逆旅中<lb/>
夜置酒與頡跌飲半酣戱曰王處士以我當為天子若<lb/>
一旦到此足下要何官請言之頡跌氏曰某三十年為<lb/>
商賈未有不由京洛者毎見稅官坐而獲利一日之輸<lb/>
足以敵商賈數月私心羨之若大官為天子某願為京<lb/>
洛稅院足矣世宗笑曰何望之卑爾及承郭氏之後踐<lb/>
<pb n="KR2e0010_WYG_005-5b"/>
阼頡跌猶在召見竟如初言與之<lb/>
　　世宗誅髙平敗將<lb/>
世宗之征東也駐蹕於髙平劉崇兼契丹之衆來迎戰<lb/>
時帥多持兩端而王師不利親軍帥樊愛能等各退衂<lb/>
世宗赫怒躍馬入陣引五十人直衝崇之牙帳崇方張<lb/>
樂飲酒以示閒暇及其奄至莫不驚駭失次世宗因以<lb/>
奮擊遂敗之追奔於城下凱旋駐蹕潞州且欲出其不<lb/>
意以誅退衂者乃置酒髙會指樊愛能等數人責之曰<lb/>
<pb n="KR2e0010_WYG_005-6a"/>
汝等皆累朝宿將非不能用兵者也然退䘐者無他誠<lb/>
欲將寡人之物貨賣與劉崇爾不然何寡人親信將帥<lb/>
而致是耶如此則卿等雖萬死不足以謝天下矣請諸<lb/>
將引頸以待斧誅言訖命壯士擒出皆斬之其有功之<lb/>
士亦於是日行賞自行伍拔出為將校者甚衆其恩<lb/>
威並著皆此類也初劉崇求援於契丹遣騎數千及覩<lb/>
世宗兵少悔之曰吾觀周師易與爾契丹之衆宜勿用<lb/>
但以本軍攻戰自當萬全如此則不惟破敵亦足使契<lb/>
<pb n="KR2e0010_WYG_005-6b"/>
丹見而心服一舉而有兩利兵之機也諸將以為然乃<lb/>
使人謂契丹主將曰柴氏與吾主客之勢不煩足下餘<lb/>
刃敢請勒兵登髙觀之可也契丹不知其謀從之洎世<lb/>
宗之入陣也三軍皆賈勇争進無不一當百契丹望而<lb/>
畏之故不救而崇敗論者謂世宗患諸侯之難制也乆<lb/>
矣思欲誅之未有其釁髙平之役可謂天假故其斬决<lb/>
而無貸焉自是姑息之政不行朝廷始尊大自非英主<lb/>
其孰能如此哉<lb/>
<pb n="KR2e0010_WYG_005-7a"/>
　　世宗靣諭江南使<lb/>
世宗既下江北駐蹕於建安以書諭江南國主主命鍾<lb/>
謨李悳明為使以見世宗德明等既見推陳利害説世<lb/>
宗使罷兵世宗具知之乃盛輿衛多列旗幟戈㦸為鹿<lb/>
頂道以湊御然後引謨徳明入見世宗謂之曰汝江南<lb/>
自以為唐之後衣冠禮樂世無比何故與寡人隔一帶<lb/>
水更不發一使奉書相問惟泛海以通契丹舎華事夷<lb/>
禮將安在今又聞汝以詞説寡人罷兵是將寡人比六<lb/>
<pb n="KR2e0010_WYG_005-7b"/>
國時一羣痴漢何不知人之甚也汝審勿言當速歸報<lb/>
汝主令徑來跪寡人两拜則無事矣不然則寡人須看<lb/>
金陵城借府庫以犒軍汝等得無悔乎於是徳明等戰<lb/>
懼不能措一辭即日告歸及見偽主具言世宗英烈之<lb/>
狀恐非四方所能敵偽主計無所出遂上表服罪且乞<lb/>
以江南之地以奉宗廟修職貢其詞甚哀世宗許之因<lb/>
曰叛則征服則懷寡人之心也於是遣使者齎書安之<lb/>
然後凱還論者謂世宗加兵於江南不獨臨之以威兼<lb/>
<pb n="KR2e0010_WYG_005-8a"/>
能諭之以禮可謂得大君之體矣<lb/>
　　世宗詔陳摶<lb/>
陳摶陜西人能為詩數舉不第慨然有塵外之趣𨼆居<lb/>
華山自是其名大振世宗之在位也以四方未服思欲<lb/>
牢籠英傑且以摶曽踐塲屋不得志而𨼆必有竒才逺<lb/>
畧於是召到闕下拜左拾遺摶不就堅乞歸山世宗許<lb/>
之未㡬賜之書曰勅陳摶朕以汝髙謝人寰栖心物外<lb/>
養太浩自然之氣應少㣲處士之星既不屈於王侯遂<lb/>
<pb n="KR2e0010_WYG_005-8b"/>
𨼆居於巖壑樂我中和之化慶乎下武之期而能逺渉<lb/>
山塗暫來城闕浹旬延遇宏益居多白雲莫駐於帝鄉<lb/>
好爵難縻於達士昔唐堯之至聖有巢許為外臣朕雖<lb/>
寡薄庶遵前鑒恐山中所闕已令華州刺史毎事須供<lb/>
乍返故山履兹春序𬗟懷髙尚當適所宜故兹撫問想<lb/>
宜知悉即陶榖之詞也初摶之被召嘗為詩一章云草<lb/>
澤吾皇詔圗南摶姓陳三峰十年客四海一閒人世態<lb/>
從來薄詩情自得真超然居物外何必使為臣好事者<lb/>
<pb n="KR2e0010_WYG_005-9a"/>
欣然謂之答詔詩<lb/>
　　世宗問相於張昭逺<lb/>
世宗以張昭逺好古直甚重之因問曰朕欲一賢相卿<lb/>
試為言朝廷誰可昭逺對曰以臣所見莫若李濤世宗<lb/>
嘗薄濤之為人聞昭逺之舉甚驚曰李濤本非重厚朕<lb/>
以為無大臣體卿首舉此何也昭逺曰陛下所問止名<lb/>
行曽不問才略如何耳且濤事晉髙祖曽上疏論邠州<lb/>
節度使張彦澤蓄無君心宜早圖之不然則為國患晉<lb/>
<pb n="KR2e0010_WYG_005-9b"/>
主不納其後契丹南侵彦澤果有中渡之變晉社殱焉<lb/>
先帝潛龍時亦上疏請解其兵權以備非常之變少主<lb/>
不納未㡬先帝遂有天下以國家安危未兆間濤已先<lb/>
見非賢而何臣所首舉此者正為此也世宗曰今卿言<lb/>
甚公然此人終不可與中書安置居無何濤亦卒濤為<lb/>
人不拘禮法其弟瀚娶禮部尚書竇寧固之女年甲稍<lb/>
髙成結之夕竇氏出叅濤輒望塵下拜瀚驚曰大哥風<lb/>
狂耶新婦叅阿伯豈有答拜儀濤應曰我不風只將謂<lb/>
<pb n="KR2e0010_WYG_005-10a"/>
是親家母瀚且慙且怒既坐竇氏復拜濤又叉手當胸<lb/>
作歇後語曰慙無竇建繆作梁山喏喏喏時聞者莫不<lb/>
絶倒凡濤於閨門之内不存禮法也如此故世宗以為<lb/>
無大臣體不復任用宜哉<lb/>
　　世宗問王朴運祚<lb/>
世宗志在四方常恐運祚速而功業不就以王朴精究<lb/>
術數一旦從容問之曰朕當得㡬年對曰陛下用心以<lb/>
蒼生為念天髙聽卑自當䝉福臣固陋輒以所學推之<lb/>
<pb n="KR2e0010_WYG_005-10b"/>
三十年後非所知也世宗喜曰若如卿言寡人當以十<lb/>
年開拓天下十年養百姓十年致太平足矣其後自瓦<lb/>
橋闗回戈未到闗而晏駕計在位止及五年餘六箇月<lb/>
五六乃三十之數葢朴婉而言之<lb/>
　　世宗上病龍臺<lb/>
世宗末年大舉以取幽州契丹聞其親征君臣恐懼沿<lb/>
邉城壘皆望風而下凡蕃部之在幽州者亦連宵遁去<lb/>
車駕至瓦橋關探邏得實甚喜以為大勲必集因登髙<lb/>
<pb n="KR2e0010_WYG_005-11a"/>
阜以觀六師頃之有父老百餘輩持牛酒以獻世宗問<lb/>
曰此地何名對曰歴世相傳謂之病龍臺黙然遽上馬<lb/>
馳去是夜聖體不豫翌日病亟有詔囘戈未到闗而晏<lb/>
駕先是世宗之在民間也嘗夢神人以大傘見遺色如<lb/>
鬱金加道經一卷其後遂有天下及瓦橋不豫之際復<lb/>
夢向之神人來索傘與經夢中還之而驚起謂近侍曰<lb/>
吾夢不祥豈非天命將去耶遂召大臣戒以後事初幽<lb/>
州聞車駕將至父老或有竊議曰此不足憂且天子姓<lb/>
<pb n="KR2e0010_WYG_005-11b"/>
柴幽州為燕燕者亦煙火之謂也此柴入火不利之兆<lb/>
安得成功卒如其言<lb/>
　　符皇后志操<lb/>
世宗皇后符氏即魏王彦卿之女時有相工視之大驚<lb/>
宻告魏王曰此女貴不可言李守貞素有異志因與子<lb/>
宗訓娶之禮畢守貞甚有喜色其後據河中叛髙祖為<lb/>
樞宻使受命出征后知髙祖與其父有舊城破之際據<lb/>
堂門而坐叱諸軍曰我符魏王女也魏王與樞宻太尉<lb/>
<pb n="KR2e0010_WYG_005-12a"/>
弟兄之不若汝等慎勿無禮於是諸軍聳然引退頃之<lb/>
髙祖至喜曰此女能於紛拏之際保全可謂非常人也<lb/>
乃歸之魏王至世宗即位納為皇后既免河中之難其<lb/>
母欲使出家資其福壽后不恱曰死生有命誰能髠首<lb/>
跣足以求茍活也母度不可逼遂止世宗素以后賢又<lb/>
聞命不以出家為念愈賢之所以為天下母也<lb/>
　　郭忠恕責馮道<lb/>
郭忠恕七嵗童子及第富有文學尤工篆𨽻嘗有人於<lb/>
<pb n="KR2e0010_WYG_005-12b"/>
龍山得鳥跡篆忠恕一見輒誦如宿習乾祐中湘隂公<lb/>
鎮徐州辟為推官周主之入京師也少主崩於北崗周<lb/>
祖命宰相馮道迎湘隂公將立之至宋州髙祖已為三<lb/>
軍推戴忠恕知事變乃正色責道曰令公累朝大臣誠<lb/>
信著於天下四方談士無賢不肖皆以為長者今一旦<lb/>
反作脫空漢前功業並棄令公之心安乎道無言以對<lb/>
忠恕因勸湘隂公殺道以奔河東公猶豫未决遂及於<lb/>
禍忠恕竄迹乆之晚年尤好輕忽卒以此敗坐除名配<lb/>
<pb n="KR2e0010_WYG_005-13a"/>
流焉<lb/>
　　舉子與馮道同名<lb/>
馮瀛王道之在中書也有舉子李導投䞇所業馮相見<lb/>
之戱謂曰老夫名道其來乆矣加以累居相府秀才不<lb/>
可謂不知然亦名道於禮可乎李抗聲對曰相公是無<lb/>
寸底道字小子有寸底道字何為不可也公笑曰老夫<lb/>
不惟名無寸諸事亦無寸吾子可謂知人矣了無怒色<lb/>
　　李穀修陳州夫子廟<lb/>
<pb n="KR2e0010_WYG_005-13b"/>
李相穀嘗為陳州防禦使一日謁夫子廟但見破屋數<lb/>
間中有一像巍然而已穀歎息乆之俄而伶人中有李<lb/>
花開趨進而前獻口號云破落三間屋蕭條一旅人不<lb/>
知負何事生死厄於陳穀驚以為伶人之詞趨向有如<lb/>
此者遽出俸以修之<lb/>
　　江為臨刑賦詩<lb/>
江為建州人工於詩乾祐中福州王氏國亂有故人任<lb/>
福州官屬恐禍及一旦亡去將奔江南乃間道謁為經<lb/>
<pb n="KR2e0010_WYG_005-14a"/>
數日為且與草投江南表其人未出境遭邉吏所擒仍<lb/>
於囊中得所撰表章於是収為與奔者俱械而送為臨<lb/>
刑詞色不撓且曰稽康之將死也顧日影而彈琴吾今<lb/>
琴則不暇彈賦一篇可矣乃索筆賦詩曰衙鼓侵人急<lb/>
西傾日欲斜黄泉無旅店今夜宿誰家聞者莫不傷之<lb/>
　　張昭逺疑太𤣥經<lb/>
張昭逺特好學積書數萬卷以樓載之時謂之書樓張<lb/>
公家嘗謂所親太𤣥經見黄鐘不在戊巳之位使律本<lb/>
<pb n="KR2e0010_WYG_005-14b"/>
從何而生乎揚子雲本通厯象嘗著是書嚴君平為之<lb/>
下星緯行度凡二十八宿於參觜牛頗差其次未知君<lb/>
平之學止於是耶後人傳之誤也未可知矣其探討如<lb/>
此<lb/>
　　馮吉好琵琶<lb/>
馮吉瀛王道之子能彈琵琶以皮為弦世宗嘗令彈於<lb/>
御前深欣善之因號其琵琶曰遶殿雷也道以其惰業<lb/>
毎加譴責而吉攻之愈精道益怒凡與客飲必使庭立<lb/>
<pb n="KR2e0010_WYG_005-15a"/>
而彈之曲罷或賜以束帛命背負之然後致謝道自以<lb/>
為戒朂極矣吉未能悛改既而益自若道度無可奈何<lb/>
歎曰百藝之可工而身賤理使然也此子不過太常少<lb/>
卿耳其後果終於此<lb/>
　　韓熈載帷箔不修<lb/>
韓熈載任江南官至侍郎性毎脫略不覊女僕百人毎<lb/>
延賓客請謁先令女僕與之相見或調戱或毆擊或加<lb/>
以争奪靴笏無不曲盡然後熈載自始緩步而出習以<lb/>
<pb n="KR2e0010_WYG_005-15b"/>
為常復有醫人及燒煉僧數輩毎來無不升堂入室與<lb/>
女僕等雜處偽主知之雖怒以其大臣不欲直指其過<lb/>
因命待詔畫為圖以賜之使其自愧而熈載視之安然<lb/>
　　何承裕詼諧<lb/>
何承裕韶州曲江人父澤嘗為嶺南劉𨼆從事承裕小<lb/>
有才為小詞尤工倡樓酒肆往往流布與翰林陶穀素<lb/>
不叶世宗之征河東也書詔填委陶獨當之時何以通<lb/>
籍亦預扈從之數世宗欲擢之問陶曰何承裕可以知<lb/>
<pb n="KR2e0010_WYG_005-16a"/>
制誥否奏曰承裕好俳發揮潤色恐非所長世宗遂已<lb/>
何知之及陶之判銓一旦方偃息何自外抗聲唱挽歌<lb/>
而入陶甚驚駭承裕曰尚書豈長生不死者耶幸其無<lb/>
恙聞某一两曲又何妨陶無以抗及知商州有舉人投<lb/>
卷初甚欣慰及覽其詩有日暮猿啼旅思悽之句遽曰<lb/>
足下此句甚佳但上句對屬未切奉為改之何不云曉<lb/>
來犬吠張三婦日暮猿啼旅思悽舉人大慙而去其放<lb/>
蕩不羈動以滑稽為務也如此<lb/>
<pb n="KR2e0010_WYG_005-16b"/>
　　僧賦牡丹詩<lb/>
僧謙光金陵人也素有才辯江南國主師禮之然無羈<lb/>
檢飲酒如常國主無以禁制而又於諸肉中尤啫鱉國<lb/>
主常與從容語及釋氏果報且問曰吾師莫有志願否<lb/>
寡人固欲聞之謙光對曰老僧無他願但得鵝生四隻<lb/>
腿鱉長两重裙足矣國主大笑顯德中政亂國主猶晏<lb/>
然不以介意一旦因賞花命謙光賦詩因為所諷詩云<lb/>
擁衲對芳叢由來事不同鬢從今日白花妬去年紅艶<lb/>
<pb n="KR2e0010_WYG_005-17a"/>
冶隨朝露馨香逐曉風何須對零落然後始知空<lb/>
　　契盈屬對<lb/>
僧契盈閩中人通内外學性尤敏速廣順初逰戱錢塘<lb/>
一旦陪呉越王遊碧波亭時潮水初滿舟楫輻輳望之<lb/>
不見其首尾王喜曰呉越國地去京師三千里餘而誰<lb/>
知一水之利有如此耶可謂三千里外一條水十二時<lb/>
中两度潮時人謂之佳對時江南未通两浙貢賦自海<lb/>
路而至青州故云三千里也<lb/>
<pb n="KR2e0010_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代史補卷五<lb/>
</p>
<p>
</p>
  </div>
</body>
</text>
</TEI>
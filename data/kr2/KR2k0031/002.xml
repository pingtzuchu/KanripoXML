<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朝邑縣志卷二</head> <lb/>
    <p>
<pb n="KR2k0031_WYG_002-1a"/>
欽定四庫全書<lb/>
　朝邑縣志卷二<lb/>
　　　　　　　　　　　　明　韓邦靖　撰<lb/>
　　名宦第五<lb/>
朝邑幅員不及二百里東有鹽灘西有鹽池凹南有沙<lb/>
苑皆不可耕可耕者纔十分之二三耳而又界河渭漆<lb/>
沮三水者歲溢而善崩溢輒沒禾稼崩乃數十年不得<lb/>
田以故朝邑民獨貧少生業夫其和來安養獨在縣官<lb/>
<pb n="KR2k0031_WYG_002-1b"/>
耳縣官治績顯者洪武中則有縣丞卞禮宏建百規開<lb/>
先來者成化中則有知縣李英然英善修舉喜用民當<lb/>
其時聲名籍甚去之日民莫能思也𢎞治中則有知縣<lb/>
蘇槃廉謹不擾庶㡬良吏近時則有知縣衛傑菲惡自<lb/>
持取與峻潔他無録焉若夫元氏以往其或治績莫考<lb/>
而名氏猶存茍非聞人碩士必其遺愛不忘用並書之<lb/>
以垂不朽而教諭翟方附焉<lb/>
晉歐陽建字堅石渤海人為朝邑尹<lb/>
<pb n="KR2k0031_WYG_002-2a"/>
唐劉幽永<hi>闕</hi>　　　　人為朝邑尉<lb/>
季邠<hi>闕</hi>　　　　　　人為朝邑尉<lb/>
畢縣令名次莫考<lb/>
元成好徳顔英俱朝邑知縣<lb/>
明卞禮<hi>闕</hi>　　　人洪武中為朝邑縣丞<lb/>
李英河南祥符縣人成化中為朝邑知縣陞去<lb/>
蘇槃河南南陽縣人𢎞治中為朝邑知縣罷去<lb/>
衛傑山西夏縣人正徳五年為朝邑知縣致仕去<lb/>
<pb n="KR2k0031_WYG_002-2b"/>
翟方山西榆次縣人成化中任儒學教諭善教朝邑科<lb/>
目成化中獨盛甲午科舉六人庚子科舉五人<lb/>
　　人物第六<lb/>
賢人長者懿徳美行湮沒多矣豈不惜哉葢𢎞治中沮<lb/>
水囓趙氏墓墓崩有石曰皇慶二年旌表孝子趙良<lb/>
漢籍少公嘗脱郭解于厄吏人踪跡至少公少公乃自<lb/>
殺以滅口<lb/>
嚴譔唐則天時為詳審使活死囚八百餘人罷疑獄百<lb/>
<pb n="KR2k0031_WYG_002-3a"/>
人又原不實者千餘姓譔善風角繼李淳風為太史令<lb/>
占熒惑入輿鬼及諸張敗及諸陵墓事俱騐譔子向為<lb/>
鳯翔尹有政聲<lb/>
申屠思恭吕昂郭觚張元亨唐書云事親居喪著異行者<lb/>
元趙良孝子<lb/>
王亨為縣幕官亨孫由義至禮部侍郎歐陽𤣥王氏世<lb/>
徳序曰亨為縣幕官持守端楷每與時尚同異遂棄去<lb/>
不仕由義為徽政院都事能抑内侍節浮費為御史累<lb/>
<pb n="KR2k0031_WYG_002-3b"/>
有獻替從幸上京抗章論衛士縱牧踐民田行營無敢<lb/>
犯者又與時相爭江西行省戰功至相震怒不為動<lb/>
明髙翔程濟楊景學馬仲昌洪武中俱以明經徴翔<lb/>
有文學節行為監察御史髙皇帝甚眷注翔翔所論奏<lb/>
無不關國家機事當上心者革除間文皇帝素聞翔召<lb/>
翔將大用之㑹翔服喪服入見語又忤㫖乃殺翔族其<lb/>
家沒入其産諸給高氏産者皆倍其税曰以世世怒罵<lb/>
御史也御史親戚皆配為軍濟有法術為四川岳池縣<lb/>
<pb n="KR2k0031_WYG_002-4a"/>
學教諭岳池去朝邑數千里濟寢食俱在朝邑而日治<lb/>
岳池學事不廢革除間上書言某月某日西北方兵起<lb/>
朝廷以為非所宜言繫至京召入將殺之濟叩頭曰陛<lb/>
下幸囚臣期而無兵臣死未晩也遂繫濟詔獄已而兵<lb/>
果起乃赦出濟更以為軍師䕶諸將北行與靖難軍先<lb/>
鋒戰於徐州大捷會曹國公師退文皇帝至江上濟逃<lb/>
去不知所終始徐州捷時諸將乃樹碑載戰伐次第及<lb/>
統軍者姓名濟一日夜往祭碑人莫測其故後文皇帝<lb/>
<pb n="KR2k0031_WYG_002-4b"/>
過徐州望見碑顧左右曰碑者何也或以狀對上大怒<lb/>
趣左右椎碑一再擊遽曰止止為我録碑來乃按碑族<lb/>
誅諸將無得脱者濟姓名正在擊處得免濟曩者之祭<lb/>
葢禳之也楊景學縣丞馬仲昌大理寺左寺丞<lb/>
李濟樊冕蕭斌劉讓上志家君紹宗馬驤王卺房瑄韓邦<lb/>
竒韓邦靖牛斗王朝瑬俱登進士李濟官至左副都御<lb/>
史一統志云濟才敏學優歴官守法樊冕官至河南㕘<lb/>
政先為都給事中吏部擬冕户部侍郎英廟方嚮冕曰<lb/>
<pb n="KR2k0031_WYG_002-5a"/>
樊冕豈户部邪可吏部侍郎無何英廟晏駕乃不果用<lb/>
蕭斌至通政管易州柴厰保定府志稱其廉謹自守劉<lb/>
讓至知府讓有氣先為戸部主事監太倉與内臣爭席<lb/>
相惡乃謫東萊通判後為永平府同知永平府志稱其<lb/>
剛斷家君紹宗至福建按察司副使上志馬驤俱知縣<lb/>
王卺至郎中倜儻任豪數有論奏房瑄至按察使瑄先<lb/>
為郎中上疏論時政時人稱焉今家任丘韓邦竒至僉<lb/>
事韓邦靖至員外郎皆家君福建副使子今俱以罪譴<lb/>
<pb n="KR2k0031_WYG_002-5b"/>
為民牛斗今養親王朝瑬今依親韓邦靖曰𢎞治中教<lb/>
諭西蜀李君志朝邑其稱家君曰登進士仕至福建按<lb/>
察司副使居官有為執法平恕閩人思之成化中為刑<lb/>
部郎中朝廷有大獄擇公正官鞫之僉推公初往真定<lb/>
再往大同曲直允合上心𢎞治初元上疏論時政多所<lb/>
允俞云<lb/>
楊仲貞吳塤唐彛倫楊恭王翼趙整歸儒李睿王福馬<lb/>
駿王剛楊茂王孜王恪安永周道張玘王禮翟温王質<lb/>
<pb n="KR2k0031_WYG_002-6a"/>
楊禮趙衡靳能陳善雷嚴周易韓倫楊珪趙鼒劉偉靳<lb/>
時熙安才孟熊郭鼐張磬劉永張珣梁文盛雷爵李貞<lb/>
蕭鵬周瑄李䕫仇昉于章雷霓楊煥楊友黨爵東陽韓<lb/>
邦彦程範王朝雍雷子質孟填樊得仁俱鄉試舉人楊<lb/>
仲貞楊禮張磬仇昉俱至教授磬淳潔業尚書進士甚<lb/>
精吳塤府照磨唐彛倫王翼歸儒楊茂王禮靳能韓倫<lb/>
安才郭鼐李䕫党爵俱知縣倫剛介有行鼐治曹縣曹<lb/>
縣志稱其吏人畏服楊恭至陜西左布政使宣皇帝時<lb/>
<pb n="KR2k0031_WYG_002-6b"/>
恭謁吏部言事稱㫖即日召見上以恭言事有才而見<lb/>
又容貌偉甚乃敕吏部與恭左布政使部尚書言左布<lb/>
政不缺員缺獨陜西恭不得往上曰朱買臣獨不為㑹<lb/>
稽邪恭奚不可陜西遂授恭恭頓首固辭上曰吾知若<lb/>
辭布政矣顧陜西鄉里撓而法耳乃令恭得便宜治事<lb/>
而賜免死劵十道又以子剛為錦衣指揮始恭行時入<lb/>
謝知縣知縣不為禮既得選乃令從者不得言布政衣<lb/>
故破衣納憑劵破囊中置驢上騎往見知縣知縣不知<lb/>
<pb n="KR2k0031_WYG_002-7a"/>
恭已得布政又為陜西勞之曰楊進士甚勞苦所得何<lb/>
官邪恭曰比知縣差大耳知縣素易恭聞恭言遂怒曰<lb/>
若言官大豈為布政邪縱布政將如朝邑知縣何恭笑<lb/>
曰安知非布政邪縱布政將朝邑耳乃徐徐出其囊中<lb/>
憑劵乃陜西布政也一縣人盡驚知縣卒得罪去趙整<lb/>
至監察御史周道至僉事道中式時驛歸將渡渭一婦<lb/>
人從後呼之婦人曰君騎卒妾子也妾寡居待此子以<lb/>
生念其當渡渭故追視之耳道惻然舎騎步歸後為御<lb/>
<pb n="KR2k0031_WYG_002-7b"/>
史征雲南夷總兵官餽貨寶㡬千金道却之又為山西<lb/>
僉事有惠政卒于官喪出民遮道哭奠三日不得行李<lb/>
睿不仕王孜翟温俱衛經歴王恪都司斷事王質趙鼒<lb/>
雷嚴楊友俱教諭趙衡陳善劉永俱訓導楊珪至太僕<lb/>
寺丞珪喜修廉隅飾儀度尚退不干教授禮子劉偉至<lb/>
知府以厚徳稱先為文水文水刁悍劇縣偉不嚴而治<lb/>
梁文盛蕭鵬至知州雷爵張珣至府同知李貞周瑄雷<lb/>
霓于章俱至通判爵珣俱純篤廉謹至老不踰珣先為<lb/>
<pb n="KR2k0031_WYG_002-8a"/>
通判時吏部舉天下廉有司二十人珣與焉時人榮之<lb/>
楊煥韓邦彦今任知縣邦彦家君福建副使子王朝雍<lb/>
雷子質程範樊得仁孟填今舉進士朝雍郎中卺子範<lb/>
縣丞珏子餘未仕卒靳時熙知縣能子<lb/>
喬誠許清黄秀孟濟張亨張璟秦禮席慶仇約石秀李<lb/>
珍薛義李蓁馬恭張翼党聦李敬李時楊濬楊寶孟震<lb/>
王臣趙璞馬賢唐通馬充韓威上忠楊銘周瓉王瑾劉<lb/>
紹翟祥暢廣程珏吳珦張輔李聦王純翟景陽王訥馬<lb/>
<pb n="KR2k0031_WYG_002-8b"/>
因吕聦王鋭孟奎尚貴馬輅俱歲貢喬誠至山西㕘政<lb/>
一統志云誠處心忠信措事寛平許清至知州黄秀孟<lb/>
濟秦禮石秀張翼楊濬王瑾暢廣俱知縣張亨王臣俱<lb/>
判官張璟楊銘李珍薛義趙璞唐通韓威周瓉俱訓導<lb/>
馬恭程珏李時上忠劉紹俱縣丞紹知府讓子党聦李<lb/>
敬俱衛經歴楊寳州同知馬賢府照磨馬因州吏目餘<lb/>
不仕卒<lb/>
尉能吏員至光禄寺卿禮部右侍郎能有廉操歴官不<lb/>
<pb n="KR2k0031_WYG_002-9a"/>
營産業卒賜諭祭<lb/>
尉遲閏王式賈訥仇名善俱洪武中以人材徴閏至通<lb/>
判王式賈訥至知府仇名善至知縣<lb/>
周彧洪武中上書求仕進上召與語大悦乃授觀察使<lb/>
彧舉劾無所避于是百僚皆畏觀察使俄遷吏科給事<lb/>
中同東宫治秦邸獄歸乃陞通政使以讒下獄籍其家<lb/>
得衣一襲俸米數升上召問曰通政官尊禄厚何大貧<lb/>
邪彧叩頭曰臣以草茅待罪九卿自知無功能不稱任<lb/>
<pb n="KR2k0031_WYG_002-9b"/>
使所得俸不敢盡受皆歸之官耳已而通政司乃上彧<lb/>
所歸俸金上知枉赦之因賜錦衣二襲寶鈔若干彧殁<lb/>
上嘆曰周彧難得朕用之不盡其才也<lb/>
劉偉田隆王朝璽蘇民望皆親䘮廬墓三年偉仕監察<lb/>
御史璽望今納銀為監生<lb/>
嗚呼節義人之大閑也豈非人之自立于世者歟吾觀<lb/>
世之達人通士號稱知道翩翩然以自異于世夫其日<lb/>
日稱説仁義不離口其自負豈在婦人女子下哉然竊<lb/>
<pb n="KR2k0031_WYG_002-10a"/>
觀其所以不逮逺矣吾邑有劉烈女者龍門村人女也<lb/>
成化中父母許婚楊氏楊氏子死女乃素服涕泣不食<lb/>
將臨其夫喪家人咸非笑之有舉人偉者女族兄也女<lb/>
往質焉偉曰汝所為誠是奈世俗何女曰吾所為求是<lb/>
而已矣奚以世俗為然家人竟止女不得往臨其夫喪<lb/>
女乃自縊死嗚呼斯人者盖所謂建諸天地而不悖質<lb/>
諸鬼神而無疑百世以俟聖人而不惑者也嗚呼烈矣<lb/>
節婦則尉太淑人薛氏韓氏宜人張氏馬宅妻王氏張<lb/>
<pb n="KR2k0031_WYG_002-10b"/>
三妻師氏王亨妻靳氏韓廸妻楊氏楊質妻張氏韓繼<lb/>
宗妻雷氏<lb/>
　　雜記第七<lb/>
漢莊熊罷言臨晉民願穿洛以溉重泉以東萬餘頃使<lb/>
鹵地誠得水可令畝收十石于是發卒萬餘人穿渠引<lb/>
洛水至商顔下<lb/>
唐太宗貞觀四年駕幸鹽池經朝邑賜朝邑民今年田<lb/>
租<lb/>
<pb n="KR2k0031_WYG_002-11a"/>
國朝正徳庚午朝邑民周雄言朝邑縣東北故有鹽灘<lb/>
萬餘畝近年河水淤漫頗堪耕種當同常田徴税巡按<lb/>
御史王廷相議曰朝邑鹽地雖暫堪耕種難保將來若<lb/>
便同常田徴税將貽禍無窮乃不徴今鹽田果不可耕<lb/>
如御史議云<lb/>
正徳戊寅朝邑民張某言朝邑太陽諸里民田圯于河<lb/>
㡬萬餘畝乞議處田税巡撫都御史鄭公移縣視狀知<lb/>
縣陵川王君請曰誠如民某言所圮田税宜從輕額都<lb/>
<pb n="KR2k0031_WYG_002-11b"/>
御史可其議于是田以糧折布者凡若干畝<lb/>
關中南有肴函之固北有蕭榆之塞西阻棧道東據黄<lb/>
河古稱四塞之地故曰秦得百二焉然河自夏陽而比<lb/>
兩岸山嶺峻複不可以師夏陽而南經朝邑至潼關凡<lb/>
百里率平曠易渡故漢祖往來關中嘗由臨晉而七國<lb/>
謀反亦欲由臨晉入兵是朝邑者關中之隙道也故一<lb/>
方不戒三險俱失矣<lb/>
正徳己卯知縣陵川王君言朝邑為山陜要衝與蒲華<lb/>
<pb n="KR2k0031_WYG_002-12a"/>
等然朝邑獨無驛所又近時河南應驛者率避潼關而<lb/>
之朝邑遂為三省之滙朝邑民不任供送于是巡撫都<lb/>
御史鄭公下其事乃以郃陽馬騾二十夫百人澄城馬<lb/>
騾十有五夫八十人協濟朝邑<lb/>
　<lb/>
　<lb/>
　<lb/>
　<lb/>
<pb n="KR2k0031_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝邑縣志卷二<lb/>
</p>
<p>
</p>
  </div>
</body>
</text>
</TEI>
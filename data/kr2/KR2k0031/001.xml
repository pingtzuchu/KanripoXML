<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朝邑縣志卷一</head> <lb/>
    <p>
<pb n="KR2k0031_WYG_001-1a"/>
欽定四庫全書<lb/>
　朝邑縣志卷一<lb/>
　　　　　　　　　　　　明　韓邦靖　撰<lb/>
　　總志第一<lb/>
朝邑為縣起自西魏以據朝坂故名朝邑古為冀州之<lb/>
地殷周時為芮國有大荔戎秦厲恭公伐大荔取其王<lb/>
城築髙壘以臨晉國更名臨晉後晉奪河西之地乃以<lb/>
屬晉魏獻河西之地于秦乃復入秦漢為臨晉縣𨽻左<lb/>
<pb n="KR2k0031_WYG_001-1b"/>
馮翊有河水祠有芮鄉晉亦為臨晉縣又為左馮翊治<lb/>
後魏分置南五泉縣隋置長春宫尋復為朝邑縣唐亦<lb/>
為朝邑縣有河水祠西海祠武徳中析為河濱縣又為<lb/>
河西縣以𨽻河中府大厯中復為朝邑縣𨽻同州迄今<lb/>
因焉而以𨽻陜西西安府同州于天文為參之分野東<lb/>
有大慶關又東至於河東為蒲州蒲州者山西屬州也<lb/>
西有鐡亷山又西有髙陽城又西至于干興舖西為同<lb/>
州北有長春宫又北有苦泉又北至於金水河北為郃<lb/>
<pb n="KR2k0031_WYG_001-2a"/>
陽南有漆沮又南有太白池又南有麻子池又南至于<lb/>
渭南為華隂西南有沙苑城又有九龍池戸凡八十二<lb/>
里成化末歳大饑民多餓死又多亾去乃更為七十二<lb/>
里正徳五年又去其七里今為六十五里云縣先在西<lb/>
原上有相地者云城居髙而左下法不利知縣後其言<lb/>
稍稍騐乃更移置原下然無城景泰初知縣申閏築焉<lb/>
方三里有竒東門一西門二北無門南門一城中東偏<lb/>
為縣衙縣衙南為西安行府府南為儒學文廟在焉儒<lb/>
<pb n="KR2k0031_WYG_001-2b"/>
學南為按察分司西為布政分司布政分司北為城隍<lb/>
廟城隍廟北為隂陽學及醫學倉凡三所一在縣一在<lb/>
學一在城西原上壇凡三所社稷壇在城西北山川壇<lb/>
在城南邑厲壇在城北草塲二所一在城西一在山川<lb/>
壇東養濟院在城南教塲在城東桑棗園在教塲漏澤<lb/>
園在山川壇南舖凡一十八所在城者一城西者二城<lb/>
東者三城南者三城北者五西北者三社學凡三十所<lb/>
一在城一在柳村一在新市鎮一在趙渡鎮一在趙村<lb/>
<pb n="KR2k0031_WYG_001-3a"/>
一在南陽洪一在永興鎮一在大慶關一在白塚一在<lb/>
龍池一在龍門村一在白村一在辛城寨一在兩女鎮<lb/>
一在倉頭一在救駕莊一在許村一在顧現一在延夀<lb/>
一在王家莊一在八里莊一在泊子村一在嚴伯一在<lb/>
步昌一在苦泉鎮一在覇城一在小伏坡一在白池一<lb/>
在小村<lb/>
大慶關在縣東三十里即古蒲津關今設巡檢司𨽻潼<lb/>
關衛又置税課局關東即黄河西岸岸去水不甚髙然<lb/>
<pb n="KR2k0031_WYG_001-3b"/>
不溢他處或髙四五丈輒溢土人以為鐡牛鎮河故不<lb/>
溢鐵牛者唐時鑄鐵為牛置河兩岸岸各四牛各重數<lb/>
萬斤下為鐡山尾施鐡軸以繫浮橋旁置鐡人以象繫<lb/>
牛宋嘉祐中河漲橋壊盡西岸牛於河元有僧懐丙者<lb/>
乃為機法取牛河中已得三牛會有言取牛不難者丙<lb/>
怒棄去後人用其法取牛然牛竟不出今西岸止存三<lb/>
牛其一牛乃在河中始河漲時并壊岸元鐡判院仝僉<lb/>
條築焉西北為大荔戎城即王城左𫝊隂飴甥與秦伯<lb/>
<pb n="KR2k0031_WYG_001-4a"/>
盟於王城即此地後改為武鄉今廢唐𤣥宗過蒲關詩<lb/>
云鐘鼓嚴更曙山河野望通鳴鑾下蒲坂飛盖入雲中<lb/>
地險關逾壯天平鎮尚雄春來津樹合月落戍樓空馬<lb/>
色分朝景鷄聲逐曉風所希常道泰非復候繻同<lb/>
漆沮一名洛水自耀州同官縣來至朝邑東南三十里<lb/>
入渭成化中乃崩入河水北有新市鎮宋元置税監又<lb/>
有饒益寺寺中舊有藏春塢貯古名賢石刻今不存獨<lb/>
殿壁上有宋賈炎諸人題名石金趙抃記曰左馮之東<lb/>
<pb n="KR2k0031_WYG_001-4b"/>
南踰三十里縣曰朝邑由縣之直南林木蓊鬰小徑縈<lb/>
紆約有十里有鎮曰新市鎮有寺曰饒益乃陜右之名<lb/>
藍也路當秦晉要衝枕山河之形勢自唐宋以來名臣<lb/>
賢士經由往返莫不脱駕投憩于此或題名于壁或留<lb/>
詩于碑不可勝數前後主僧慮歳漫滅悉勒之于石寺<lb/>
遭兵火焚毁殆盡如前人石刻往往埋沒于頹垣遺基<lb/>
之下抃承乏命領鎮事至此恨不及見饒益全盛之時<lb/>
實為不足每暇日命童僕事銛築搜抉于荆蓁瓦礫之<lb/>
<pb n="KR2k0031_WYG_001-5a"/>
間雖獲名公大臣之行記詩刻例皆斷折訛缺讀之令<lb/>
人悲惋即其稍完者萃而置之于藏春塢壁冀後之游<lb/>
觀者興葺之不替然周覧環視必思其人焉時阜昌癸<lb/>
丑九月初一日東萊新市監趙抃記<lb/>
馬坊頭在縣西南十五里唐宋沙苑牧馬及上供牛羊<lb/>
皆置監于其地<lb/>
沙苑城在馬坊頭西廣可數十里即宇文泰敗髙歡唐<lb/>
王重榮敗邠寧朱孜處今歡所種柳不存低凹處乃多<lb/>
<pb n="KR2k0031_WYG_001-5b"/>
白楊<lb/>
太白池在馬坊頭西南三里池周廻可十餘里洞然深<lb/>
黑其上常有雲氣亦能致雨池中有大鼈嘗食飲馬人<lb/>
以為神池北為蓮池麻子池在太白池正北五里池迴<lb/>
長可二十里多蓮開花爛然映雲日池東南有安靖寺<lb/>
唐𤣥宗祀汾時駐蹕寺中今殿前有大柏樹懸宋崇寧<lb/>
中所鑄鐘九龍池在縣西南二十五里池東有覇城寺<lb/>
寺東北有靈應觀仙人張三丰嘗憇觀中今為道會司<lb/>
<pb n="KR2k0031_WYG_001-6a"/>
自九龍池東至于趙渡鎮漆沮經焉濱水皆種桃樹二<lb/>
三月時兩岸桃花紛然三十里不絶<lb/>
長春宫在縣西北原上後周宇文䕶所築隋文帝置殿<lb/>
其上以瞰河華洛渭宫下花木四時茂盛如春故名長<lb/>
春唐髙祖起兵太原西定長安休士於此東有金龍寺<lb/>
僧會司在焉西有元王由義墓南有唐嚴譔墓墓旁即<lb/>
譔祠<lb/>
苦泉在縣西北四十五里以飲羊不羶南有唐同州刺<lb/>
<pb n="KR2k0031_WYG_001-6b"/>
史姜師度通靈陂陂故溉田百餘頃今廢又南有元戈<lb/>
平章甘社寨<lb/>
金水河在苦泉東北五里自郃陽縣來舊嘗引水灌田<lb/>
今廢北為夏陽即韓信木罌渡處<lb/>
　　風俗第二<lb/>
語曰至治之極國無殊俗今天子神靈海内一統烏有<lb/>
所謂異俗者哉然閭閻趨向節序往來嬉戯之間則有<lb/>
與他處異者秦民皆力農朝邑頗事賈婚姻論財仕者<lb/>
<pb n="KR2k0031_WYG_001-7a"/>
尚廉有氣前輩盡然今少衰焉元日樹紙竿接天神以<lb/>
麻縛木炭置門上云吉利二日婿往拜婦家五日以故<lb/>
綵紙為婦人戊夜乃出婦人送窮二十三日置煎餅屋<lb/>
上補天是日仍不得食米清明婦女盡出遊觀三日乃<lb/>
已不得舉女工云即舉之且盲四月四日男女戴皂角<lb/>
葉已頭痛五月五日六月六日七月七日九月九日迎<lb/>
女之已嫁者臘月五日食五色煮豆豆者毒也食之已<lb/>
五毒<lb/>
<pb n="KR2k0031_WYG_001-7b"/>
　　物産第三<lb/>
朝邑無他竒産産獨服食他處俱有者不載載其美者<lb/>
多者果則瓜桃棃棗菜則韭蒜藥則麻黄甘遂香附枸<lb/>
杞魚則魴鯉畜則羊服則木綿絲絲出南陽洪者斷則<lb/>
易續引之則長<lb/>
　　田賦第四<lb/>
朝邑土田凡二萬四千一百四十九頃三十四畝户今<lb/>
一萬二千九十八户軍二千三百八十七户匠三百六<lb/>
<pb n="KR2k0031_WYG_001-8a"/>
戸雜役一百七十八戸餘俱民戸焉口凡六萬二千六<lb/>
百二十七口秋夏税凡二萬七千五百石有竒草七千<lb/>
三百六十束有竒木綿三千八十三斤絲綿六斤有竒<lb/>
布九千七百三十三疋絹一百八十二疋此其以田賦<lb/>
者其以丁賦者又有鹽鈔十有七萬六千八百四十貫<lb/>
貫准銀三釐黄丹二千斤斤准銀七分綿羯羊二十隻<lb/>
隻准銀六錢細辛一百三十斤斤准銀六分凡得銀五<lb/>
百一十六兩有竒又有石青大材木炸塊木柴黄熟銅<lb/>
<pb n="KR2k0031_WYG_001-8b"/>
山羊皮諸雜歲調多寡不同而力差不與焉𢎞治以前<lb/>
丁賦力差供歲足則止不派故能以三十六里更用而<lb/>
迭休之以後乃通取焉所以然者以用聽差者聴差者<lb/>
差已足無差而聽差也聽差者官盡收銀而貯之庫上<lb/>
戸丁九錢至七錢中户丁六錢至四錢下户丁三錢至<lb/>
一錢畸零者丁一錢于是無空民矣<lb/>
　<lb/>
　朝邑縣志卷一<lb/>
</p>
<p>
</p>
  </div>
</body>
</text>
</TEI>
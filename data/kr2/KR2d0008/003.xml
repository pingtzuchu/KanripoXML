<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>路史卷三</head>
    <p>
<pb n="KR2d0008_WYG_003-1a"/>
欽定四庫全書<lb/>
　路史卷三　　　　　　　　宋　羅泌　撰<lb/>
　　前紀三<lb/>
　　　循蜚紀<lb/>
鉅靈氏<lb/>
鉅靈氏之在天下也握大象持化權乗太極而蹠灝淑<lb/>
立乎無間行乎無窮揣九變化而與物相弊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>遁甲開山圖云</hi>
<hi>鉅靈與元氣齊生為九元真母</hi>出於汾脽<hi>汾水之脽上也其地隆起若尻脽然今成慶軍是廣韻云</hi>
<pb n="KR2d0008_WYG_003-1b"/>
<hi>鉅靈出于汾脽今華陰縣北一百二里有鉅靈廟九域志云鉅靈祠河中府也</hi>揮五丁之士驅<lb/>
陰昜反山川正流並生神化大凝<hi>李淳風小卷云元始判氣天皇上帝鎮立</hi>
<hi>名山各有所屬分野盖當是時六合之門有未融者故鉅靈女媧之徒以神通智力出而賛化也五丁盖非一</hi>
<hi>按世本及蜀紀華陽志益州紀十三州志成都記等皆言五丁事蜀王開明負力能徙山通石則目以五丁矣</hi>
<hi>又言五丁其時未有號謚但以五行方色為主故廟有赤黒黃白之帝云</hi>惟無恒處或云治<lb/>
蜀盖以其迹躔焉<hi>傳載鉅靈之迹多在蜀豈别一鉅靈邪薛綜以鉅靈為河神盖本水經所</hi>
<hi>引謂國語華岳當河河神鉅靈手盪脚踏開而為兩言之今國語亦無此文又漢武帝内傳時東都送一小人</hi>
<hi>長七寸東方朔謂為鉅靈異矣</hi>
<pb n="KR2d0008_WYG_003-2a"/>
　予既得丹壺名山之記又得吕梁碑獲逆帝王之世<lb/>
　乃知天未喪斯文也丹壺書云皇次四世蜀山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傀<lb/>
　六世渾敦七世東户十七世皇覃七世啟統三世吉<lb/>
　夷四世九渠一世狶韋四世大巢二世遂皇四世庸<lb/>
　成八世凡六十有八世是為因提之紀倉頡一世栢<lb/>
　皇二十世中央四世大庭五世栗陸五世麗連十一<lb/>
　世軒轅三世赫胥一世葛天四世宗盧五世祝融二<lb/>
　世昊英九世有巢七世朱襄三世陰康二世無懐六<lb/>
<pb n="KR2d0008_WYG_003-2b"/>
　世凡八十有八世是為禅通之紀可謂備矣而又有<lb/>
　鉅靈氏句彊氏自句彊而下次譙明氏次涿光氏以<lb/>
　次至次民氏如下所叙總曰循蜚紀有號而無世自<lb/>
　是而上亦惟有九皇氏地皇氏天皇氏又上而乃有<lb/>
　盤古氏基之渾沌之説其言渾沌之初所謂上無復<lb/>
　色下無復淵為説甚繁非足貽訓故絀焉自無懐降<lb/>
　所叙與名山記大同此予之史篇所取<graphic n="KR2969" url="https://raw.githubusercontent.com/kanripo/KR-Gaiji/master/images/KR2969.png" mimeType="image/png"/>者也鉅靈<lb/>
　之號此世所聞焉者也遁甲開山圖云鉅靈與元氣<lb/>
<pb n="KR2d0008_WYG_003-3a"/>
　齊生惟始氣之先者又曰鉅靈胡者偏得神元之道<lb/>
　造山川出江河神化之宜豈非鶡冠子之所謂尸氣<lb/>
　皇者邪予得是書乃更為之不疑也然上之五紀卒<lb/>
　寂寥而無詔系不得而綴矣兹亦可謂富也謹闕之<lb/>
　以俟<lb/>
　　　以下辨論本史成而立説元不在正紀中子姓<lb/>
　　　楫客凖例諸史將便觀覽取之以附於逐篇之<lb/>
　　　末故其中所用字俱在已所用有異覽者知之<lb/>
<pb n="KR2d0008_WYG_003-3b"/>
句彊氏<lb/>
譙明氏<lb/>
涿光氏<lb/>
　伯益之書有譙明之山涿光之山而俱載於北經譙<lb/>
　明涿光信其為繼治者乃知邃故之事非必無傳特<lb/>
　恨幽介弗之究爾予觀於經而信二書之足丁也<lb/>
鉤陣氏<lb/>
黃神氏<lb/>
<pb n="KR2d0008_WYG_003-4a"/>
黃神氏或曰黃祙黃頭大腹出天參政<hi>見春秋命厯叙云出天齊政則</hi>
<hi>有官統故賈公彦云九頭紀時有臣無官人皇有輔佐燧皇伏羲既有官則其間九皇六十四氏有官明矣無</hi>
<hi>文字以知官號也</hi>無易天生無散太璞按圖正端是致天極<hi>鶡冠</hi>
<hi>子云物之始也傾傾至其有也碌碌至其成形端端正正勿損勿益幼少隨足以從師俗無易天生無散太璞</hi>
<hi>自若則清動之則濁神聖踐承翼之位與皇神合徳按圖正端以致天極兩祭四致聞以正息云云</hi>三百<lb/>
四十嵗<graphic n="KR2629" url="https://raw.githubusercontent.com/kanripo/KR-Gaiji/master/images/KR2629.png" mimeType="image/png"/>神次之號曰黃神<hi>見命厯叙按道家亦有所謂黄神盖與此異本起經</hi>
<hi>云三始之道太初者道之初也其初精盛則為元明名曰太陽又為元陽子丹乃化道君故曰道之初蔵在太</hi>
<hi>素是為一氣太素者赤氣也初變為黃名曰中和中和為老子乃化神君名曰黃神入于骨肉以之為人故曰</hi>
<pb n="KR2d0008_WYG_003-4b"/>
<hi>人之素蔵在太始則二氣也太始者氣之始也黃氣乃復歸于白氣白若水精名之太陰為太和君此為三氣</hi>
<hi>持亦體中之事而歸蔵經言者黃神與炎帝戰于涿鹿則以為黃帝矣抑又非此</hi>
<graphic n="KR2629" url="https://raw.githubusercontent.com/kanripo/KR-Gaiji/master/images/KR2629.png" mimeType="image/png"/>神氏<lb/>
人皇氏沒<graphic n="KR2629" url="https://raw.githubusercontent.com/kanripo/KR-Gaiji/master/images/KR2629.png" mimeType="image/png"/>神次之出于長淮駕六蜚羊政三百嵗五<lb/>
葉千五百嵗<hi>見春秋命厯叙</hi>
犁靈氏<lb/>
東荒經有犁靈之尸犁靈氏之尸也以不壊<lb/>
　於予之路史亦異矣凡孔聖之未嘗言者予皆極言<lb/>
<pb n="KR2d0008_WYG_003-5a"/>
　之矣予非好為異也非過於聖人也夫以周秦而下<lb/>
　汔於今耳之所納目之所接其駭於聽熒者夥矣况<lb/>
　神聖之事凡之莫既者邪是堯舜崇仁義六經論語<lb/>
　其理備矣顧且言之吾見焦唇乾呃而聽之者愈悠<lb/>
　悠也是故莊周之徒罵以作之意以起之而後先王<lb/>
　之道以益嚴然則予之所摭正亦不得而不異爾予<lb/>
　悲夫習常翫正與夫氛氛日趨於竒者之不可以虚<lb/>
　言格也於是引其暱而景者著之此亦韓將軍學兵<lb/>
<pb n="KR2d0008_WYG_003-5b"/>
　法之義而蕭相國作未央宫之意也雖然訞詭亂惑<lb/>
　猶弗薦焉覽者知夫譲王胠箧漁父説劍之惜則吾<lb/>
　知免矣<lb/>
大騩氏<lb/>
大騩氏見于南宻<hi>河南宻縣有大騩山記謂大騩氏之居即具茨也</hi>或曰泰塊<lb/>
昔者黃帝訪泰塊于具茨<hi>中山經次七敏山之東三十里大騩山又次十一有大塊</hi>
<hi>山注滎陽宻縣大騩山也即具茨今在許之陽翟集韻具<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山一作次<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>詳黃帝紀言歸大騩即大騩氏</hi>一<lb/>
曰大騩<hi>姓源韻譜云天水有大隗氏云出于大隗氏</hi>盖設於無垓坫之宇而<lb/>
<pb n="KR2d0008_WYG_003-6a"/>
臺簡以游泰清者後有隗氏大隗氏<hi>姓苑等</hi>
鬼騩氏<lb/>
鬼騩氏後有嵬氏饒氏攘氏刹氏鬼騩氏<hi>嵬及鬼騩皆古侯國和莵</hi>
<hi>史云古有大嵬氏鬼嵬氏嵬騩古通用潜夫論云嵬姓饒攘刹是也三國宜皆炎帝之代封之一作攘刹者訛</hi>
弇兹氏<lb/>
泰逄氏<lb/>
和山者實為河之九都吉神泰逄司之于萯山之陽出<lb/>
入有光<hi>見山海經今東陽有萯山孔甲畋處字音培集韻倍負同音培云河神一云倍尾山世紀云即</hi>
<pb n="KR2d0008_WYG_003-6b"/>
<hi>東首陽山太平御覽作萯山音為頻繆矣</hi>泰逄氏之神也<lb/>
　子曰鬼神之為徳其盛矣乎昔者宰我請問鬼神之<lb/>
　名子曰氣者神之盛也魄者鬼之盛也合鬼與神教<lb/>
　之至也故無鬼神則鬼神之名不立矣奈何季路之<lb/>
　問事鬼則曰未能事人既問死則曰未知生説者往<lb/>
　往以生死鬼神為性命道徳外事有不可以致詰而<lb/>
　子路未可與言故夫子不與之言夫若是則夫子既<lb/>
　不誠於人之子矣聖人之言未嘗不自盡也鬼神生<lb/>
<pb n="KR2d0008_WYG_003-7a"/>
　死人事之大奚為而不語邪盖能事人則能事鬼知<lb/>
　生則知死矣生死者特性命道徳中之一事而鬼神<lb/>
　者特性命道徳中之一物爾豈復外乎雖然神者天<lb/>
　之徒鬼者物之徒也惟人之初與天為徒孰不具此<lb/>
　神哉惟生之後開閉之不謹而好惡之偏適從而蔽<lb/>
　之也古之聖人惟其然也是故開天之天而不開人<lb/>
　之天閉人之竇而不閉天之竇開天者徳生開人者<lb/>
　賊生徳生者陽明勝陽明勝故識性用賊生者陰濁<lb/>
<pb n="KR2d0008_WYG_003-7b"/>
　盛陰濁盛故物欲行識性用則歸於神物欲行則歸<lb/>
　於鬼歸於神者與天為徒歸於鬼者與物為徒亦天<lb/>
　地之理也今夫天陽而地陰魂陽而魄陰是故智氣<lb/>
　歸天而體魄則歸地神陽而鬼陰君子陽而小人陰<lb/>
　是故正直為神而憸險則為鬼徳陽而欲陰男陽而<lb/>
　女陰是故徳盛成男欲盛成女禽陽而獸陰老陽而<lb/>
　釋陰是故釋誤多毛老誤多羽君子於此其可不毖<lb/>
　又毖而自墮於鬼物之區哉三五之時人聰明而淵<lb/>
<pb n="KR2d0008_WYG_003-8a"/>
　懿純天而不人是以黃帝太少神農顓頊専享乎其<lb/>
　上句龍芒蓐祝融𤣥㝠作配乎其下其事然也帝嚳<lb/>
　而來不能紀逺然而禺强閼伯𤣥枵諸稽實沈駘臺<lb/>
　咎陶伯益豕韋䕫稷之流秩猶不遷之祀橫窮卓偏<lb/>
　剛毅一真烏往而不神哉叔末之人佔侸僋俕綦溪<lb/>
　利跂正直之道消而憸險之行多是以不能神明而<lb/>
　歸于物詩云三后在天王配于京本賢愚也孔填不<lb/>
　寕降此大厲逢吉凶也三塗六道其僣有自來矣期<lb/>
<pb n="KR2d0008_WYG_003-8b"/>
　期區畛亦予之熱熱肺也<lb/>
冉相氏<lb/>
冉相氏得其環中以隨成與物無終無始無幾無時日<lb/>
與物化者一不化者也此之謂真人<hi>見南華真經注云環中中庸之道</hi>
　中之為道帝王之心即治天下之正道而聖人所以<lb/>
　示世入徳之大方也自成世以來未有不本是以為<lb/>
　政而能馴致於大治者今夫率意而射則終日無所<lb/>
　中率意而視則終身無所與必也質的設而後天下<lb/>
<pb n="KR2d0008_WYG_003-9a"/>
　之手無異鄉日月揭而後天下之目無異屬聖人之<lb/>
　道獨立乎中而後天下之心無兩從盖中也者極之<lb/>
　則世人之日月質的也衆見之所宗萬手之所會理<lb/>
　之至義之盡配天地而不可以復進是故道得之而<lb/>
　為太一天得之而為天一帝得之而為帝一帝一者<lb/>
　立乎環中渾兮如有容泊兮如未始出其宗而茫兮<lb/>
　無所終窮自伏羲氏以之傳炎炎帝氏以之傳黃無<lb/>
　異付也堯帝氏以之傳舜舜帝氏以之傳禹無異語<lb/>
<pb n="KR2d0008_WYG_003-9b"/>
　也降及湯文伊尹周公而中之所以為變者盡矣春<lb/>
　秋之世惟皇不極而厥庶民亦失其所以保極之道<lb/>
　以故上慢下暴王室如燬數千百年而不之復則極<lb/>
　之不建其禍正如此也嗟乎臯謨箕範中極之説備<lb/>
　矣此家所有也大易之書明言中者五十有五所不<lb/>
　言者否剥屯頤咸革賁遯明夷九卦而已内之中六<lb/>
　十有四外之中亦六十有四得其中動罔不吉失其<lb/>
　中動罔不凶是故否剥之五亦獲其吉而復泰之三<lb/>
<pb n="KR2d0008_WYG_003-10a"/>
　不免乎凶惟其中之不可失也雖然中庸之徳民鮮<lb/>
　久矣自漢諸儒取過不及之説類之孔伋之書世遂<lb/>
　泥於過與不及之中求之亡其統矣夫君子之於中<lb/>
　無過也有不及而已致廣大極髙明夫孰得而過邪<lb/>
　冉相之道兹其所以寂寥希濶而不繼之豈不<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>歟<lb/>
　聖人人倫之至者也欲為君盡君道欲為臣盡臣道<lb/>
　盡倫盡制豈過不及之云乎而彼傖者附誠明假權<lb/>
　變繳繞呫囁以綢其婟而濟其姦豈惟無忌憚哉其<lb/>
<pb n="KR2d0008_WYG_003-10b"/>
　不至於幸小人而病君子亦已矣此予之所以賛冉<lb/>
　相氏而為中庸泚也<lb/>
盖盈氏<lb/>
若水之間禺中之地<hi>若水之間地當川蜀在西南方此禺中之名所為立以知東北朔易</hi>
<hi>前聖之為有説不盡朔易説詳發揮一</hi>有盖盈之丘盖盈氏之虚也<hi>海内朝鮮</hi>
<hi>記南海之内禺中之國以去有九丘有陶唐之丘叔得之丘盖盈之丘昆吾之丘黑白之丘神民之丘以水絡</hi>
<hi>亦陶唐昆吾之流也</hi>
大敦氏<lb/>
<pb n="KR2d0008_WYG_003-11a"/>
雲陽氏<lb/>
雲陽氏是為陽帝<hi>見道書</hi>盖處于沙<hi>沙長沙所謂萬里沙見遁甲經今茶陵西</hi>
<hi>南十里雲陽山也又萊之掖縣有萬里沙祠</hi>亦著甘泉以故黃帝以來大祀<lb/>
于甘泉<hi>甘泉山本亦曰雲陽在馮翊雲陽縣雲陽氏之常居</hi>云丹徒<hi>董覽呉地記云曲阿秦時</hi>
<hi>曰雲陽嶺太康地記云曲阿本名雲陽秦始皇鑿北坑以敗其勢截其道使阿曲而名呉録云改曰丹徒天寳</hi>
<hi>元年曰丹陽今屬潤</hi>絳北者非也<hi>十道志言雲陽氏古之仙人開山圖以為雲陽先生之墟言陽</hi>
<hi>石山中有神龍池黃帝時雲陽先生養龍於此為歴代養龍之處水旱不時祀之中有神書鐵劵玉石之記故</hi>
<hi>三輔黃圖引為雲陽先生然開山圖所言陽石山在絳北又非雲陽氏也</hi>
<pb n="KR2d0008_WYG_003-11b"/>
　遁甲經云沙土之福雲陽氏之虚也可以長往可以<lb/>
　隐處雲陽之山在衡山之陽只今茶陵之雲陽山也<lb/>
　予游衡湘道其麓見山川之靈秀土膏水沉方皇不<lb/>
　忍去亦意嘗有異人者自之西首山阜麗倚皆西面<lb/>
　而北上朝衡嶺矣然考之皇甫紀實為少昊之封雲<lb/>
　陽氏之蹤固在甘泉甘泉之山本曰雲陽以故黃帝<lb/>
　以來每大祀于甘泉則長沙之地其亦為始封乎雖<lb/>
　然丹陽曲阿亦秦世之雲陽嶺也呉地記録曲阿正<lb/>
<pb n="KR2d0008_WYG_003-12a"/>
　秦代之雲陽嶺太史時言東南有天子氣在雲陽間<lb/>
　秦人於是發赭徒三千鑿雲陽之北岡曲之因曰曲<lb/>
　阿則今之丹徒也昔呉岑昬鑿丹徒至雲陽杜野小<lb/>
　辛間而陳勲屯田鑿句容中道至雲陽西城則今之<lb/>
　破岡瀆也故杜佑以丹陽為古雲陽而學道傳謂是<lb/>
　茅山若絳北之陽石者非其正矣載言之流以為僊<lb/>
　者盖知其異也<lb/>
巫常氏<lb/>
<pb n="KR2d0008_WYG_003-12b"/>
泰壹氏<lb/>
泰壹氏是為皇人<hi>道言天真皇人者泰壹也杜甫云泰壹奉引包羲在右堯步舜趋禹馳湯</hi>
<hi>驟</hi>開圖挺紀執大同之制調大鴻之氣正神明之位者<lb/>
也是故九皇傳授以索其自然之所生復自然之解與<lb/>
天地之所始<hi>見鶡冠子三皇經云皇人者泰帝之所使在峨眉山黃帝往受真一五才之法泰帝</hi>
<hi>者泰皇氏也傳言泰帝興神鼎説者以為伏羲失之三十九章經云九皇上真玉虚君也即泰皇矣今鶡冠子</hi>
<hi>有泰皇問泰壹天地人之事三孰急云</hi>昔者神農嘗受事於泰壹小子<hi>本草</hi>
<hi>經</hi>而黃帝老子皆受要於泰壹元君盖范無形嘗無味<lb/>
<pb n="KR2d0008_WYG_003-13a"/>
要會久視操法攬而長存者<hi>開元詔盧鴻云鴻有泰壹之道竇華云洪荒無為之</hi>
<hi>道按鶡冠子云泰壹之道九皇之傳清成之初太始之末見不祥事於名理之外范無形嘗無味以要名理之</hi>
<hi>所會抱璞内篇及𤣥籙皆言泰壹餌金液而仙而亳人繆忌謂泰壹者天人之最貴故漢武以李少翁之言祠</hi>
<hi>泰壹于甘泉然道書謂泰壹君者諱臈又言身中亦有所謂泰壹者諱務猷盖不足攷</hi>有兵法雜<lb/>
子陰陽雲氣黃冶及泰壹之書兵法雲氣書傳間出而<lb/>
黃冶雜子漢後不復見<hi>漢志七略有神農兵法黃帝兵法又有泰壹兵法一篇有伏羲</hi>
<hi>雜子黃帝雜子又有泰壹雜子五十三篇泰壹雜子星二十八卷泰壹雜子雲雨三十四卷泰壹雜子黃冶三</hi>
<hi>十一卷泰壹雜子候嵗二十三卷泰壹陰陽二十三卷兵法今或見之兵書</hi>其書言黃帝謁<lb/>
<pb n="KR2d0008_WYG_003-13b"/>
峨眉見天真皇人<hi>三一經云黃帝游靈臺青城山絶巖之下見天真皇人而上清記龍蹻經</hi>
<hi>四極明科苞元玉籙抱璞子等皆言黃帝謁峨眉其事甚著或云在青城乃見寗封於青城爾事見玉匱寗封</hi>
<hi>告帝曰天真皇人在峨眉山因授龍蹻等事見上清記及青城等記今青城有寗封洞室軒后壇及黃帝轍跡</hi>
<hi>甚多</hi>　拜之玉堂曰敢問何為三一之道皇人曰而既已<lb/>
君統矣又咨三一無乃朗抗乎古之聖人盍三辰立晷<lb/>
景封域以判邦國山川以分陰陽寒暑以平嵗道執以<lb/>
衞衆交質以聚民備械以防姦車服以章等皆法乎天<lb/>
而鞠乎有形者也天地有啟閉日星有薄失治亂有運<lb/>
<pb n="KR2d0008_WYG_003-14a"/>
會陰陽有期數賢愚之蔽夀夭之質貴賤之事吉凶之<lb/>
故一成而不變類氣浮於上而精氣萃于下性發乎天<lb/>
命成乎人使聖人以為之紀是以聖人欲治天下必先<lb/>
身之立權以聚財葵財以施智因智以制義由義以出<lb/>
信仗信以著衆用衆以行仁安仁以輔道廸道以保教<lb/>
善教以政俗從俗以毓質崇質以恢行勤行以典禮制<lb/>
禮以定情原情以道性復性以一徳成徳以叙命和命<lb/>
以安生而天下自爾治萬物自爾得神志不勞而真一<lb/>
<pb n="KR2d0008_WYG_003-14b"/>
定矣予以蕞爾之身而百夫之所為備故天和莫至悔<lb/>
吝屢庚生殺失寒暑之宜動静戾剛柔之節而貪欺終<lb/>
無所用無乃已浮乎黃帝乃終身弗違而天下治其為<lb/>
教也至矣<hi>此所謂玉珮金璫妙文也自使聖人以為之紀以上集仙録稍革其語以為雲華告禹之</hi>
<hi>言</hi>水火大淵之事其所言哉<hi>楊谷授道記云黃帝見天皇真一之經而不决遂周</hi>
<hi>流四方謁皇人於峨眉而問真一之道其言大率論水火絳宫大淵之事云</hi>
　予所叙古之帝王其世治夀考無以稽矣計其年皆<lb/>
　不乏三數百嵗黃帝曰上古之真人夀蔽天地盖天<lb/>
<pb n="KR2d0008_WYG_003-15a"/>
　真全而天一定不<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>其元者也又曰中古之時有至<lb/>
　人者益其夀命而强者也亦歸於真人而已盖乗間<lb/>
　維而基七衡陵罔閬而隘八落者也又曰後世有聖<lb/>
　人者形體不蔽精神不越亦可以齡逾數百雖有修<lb/>
　縮之不齊亦時與數當然爾然未有不死者<hi>見素問天老養</hi>
　<hi>生經老子云人生大期以百二十年為節度䕶之可至千嵗</hi>釋氏有所謂無常經<lb/>
　云天地及日月時至皆歸盡此言雖陋以台觀之物<lb/>
　莫不有數有數故雖天地莫能逃山亡川邕郡陷谷<lb/>
<pb n="KR2d0008_WYG_003-15b"/>
　遷沙漠遺舊海之蹤厓險著蜯蠃之甲晉殿破榏昆<lb/>
　明刼灰則所謂地屢敗矣<hi>河側州郡今嵗在河南明年决出河北東西海岸亦</hi>
　<hi>皆如是今西北荒外沙漠之間皆是滄海遺跡而太行麻姑朱崖等山險崖石罅皆是蠃蜯之殻顔魯公</hi>
　<hi>等以為桑田之變者也</hi>土石自天星隕如雨或夜明逾晝或越<lb/>
　裂崩地則天有時而毁矣<hi>雨土霣石星霣夜明並詳發揮雨粟説天崩裂事後</hi>
　<hi>世尤不勝多漢恵二年天東北開晉太康二年西北裂大安二年天中裂咸和四年西北又裂昇平五年</hi>
　<hi>天中裂哀帝即位又裂梁太清二年西北裂陳至徳元年十二月從西北開至東南或百丈或數十丈有</hi>
　<hi>聲如雷山雉皆呌或見宫室之類按内經云天墜將相死若見名字妄言語為凶殃十二年易主蕭子顯</hi>
<pb n="KR2d0008_WYG_003-16a"/>
　<hi>齊書永元中夜天開而時趙録建元初天大裂麟嘉二年天崩五年又崩唐乾元四年正月十八天中半</hi>
　<hi>裂是均于幻然亂應可知</hi>故曰乾坤毁則無以見易易不可見則<lb/>
　乾坤或幾乎息矣宛首亦曰天地運度亦有否終日<lb/>
　月五星亦有虧盈而况於人乎<hi>宛首道君之號</hi>奈何封君世<lb/>
　辟不知乎此蔽於方士之言以求不死不死邈然而<lb/>
　小者亂貽天下大者喪身失國不可勝數矣稽之其<lb/>
　徒初無是説許玉斧言黃帝鑄鼎以疾崩葬橋山莊<lb/>
　周言老子之死秦佚弔之三號而出而師曠亦謂周<lb/>
<pb n="KR2d0008_WYG_003-16b"/>
　太子晉色赤不夀後三年而死孔子聞之曰惜哉殺<lb/>
　吾君也是老子初無青鹿上陞之事黃帝初無蒼龍<lb/>
　髙蹈之言而子晉初無綵鳯空騫之語皆方士之徒<lb/>
　設辭以愚弄其君而取寵亦自其教之害焉且物壯<lb/>
　不老是謂不道陰陽固有終變偓佺千嵗彭祖七百<lb/>
　亦必死而已矣而荒君亂主方僕僕信事之以至于<lb/>
　敗亂而終不悔豈不<graphic n="KR2386" url="https://raw.githubusercontent.com/kanripo/KR-Gaiji/master/images/KR2386.png" mimeType="image/png"/>哉昔班生謂道家本出史官<lb/>
　歴記成敗存亡禍福古今之道然後知秉要以自守<lb/>
<pb n="KR2d0008_WYG_003-17a"/>
　清虚以自持君人南面之術而老君亦令㓂謙盡去<lb/>
　三張偽法盍氣穢事謂大道清虚顓以禮度為首豈<lb/>
　有兹事竊究其要與世禮正翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而尤以信行為輗<lb/>
　軏初無不死之言子貢有云死生有命而孔子亦曰<lb/>
　衆生必死自古皆有死使孔子而非聖人則斯言為<lb/>
　不可信予悲夫世主之甘心於其聾瞽而不悟也故<lb/>
　愽觀死生之際而極論焉尚其曉然知之而不蹈於<lb/>
　悔也<lb/>
<pb n="KR2d0008_WYG_003-17b"/>
空桑氏<lb/>
空桑氏以地紀空桑者兖鹵也其地廣絶髙陽氏所嘗<lb/>
居皇甫謐所謂廣桑之野者或云窮桑非也窮桑在西<lb/>
小顥之君<hi>詳少昊紀</hi>若乃伊尹之生共工氏之所灌則陳留<lb/>
矣<hi>伊尹産空桑在陳留非魯地吕不韋等謂伊尹之母化為空桑尹生其中大妄</hi>
　空桑在東窮桑在西歸蔵啟莁云空桑之蒼蒼八極<lb/>
　之既張乃有羲和是主日月職出入以為晦明盖指<lb/>
　隅夷之地故記孔子生於空桑春秋演孔圖云徵在<lb/>
<pb n="KR2d0008_WYG_003-18a"/>
　游於大冡之陂夢黑帝謂已汝産必於空桑而干寳<lb/>
　所記徵在生子空桑之地今名孔竇在魯南山之穴<lb/>
　故孔廟禮器碑云顔育空桑空桑魯北孔子魯人故<lb/>
　説者指云空桑槩而言之魯南山穴之説正自戾矣<lb/>
　乃若共工氏之振滔鴻水以薄空桑則為莘陜之間<lb/>
　伊尹莘人故吕春秋古史攷等俱言尹産空桑空桑<lb/>
　故城在今陳留固非魯也故地記言空桑南把而北<lb/>
　陳留各三十里有伊尹村而所謂窮桑則非此矣拾<lb/>
<pb n="KR2d0008_WYG_003-18b"/>
　遺記言窮桑者西海之濵也地有孤桑千尋盖在西<lb/>
　垂少昊之居梁雝之域故周書嘗麥云帝命蚩尤宇<lb/>
　於小顥而逺遊章句西皇所居西海之津西皇者少<lb/>
　昊之稱而小顥者少昊之正字也宜為咸陽故咸陽<lb/>
　曰雲陽而少昊一曰雲陽氏雲陽縣今𨽻曜漢甘泉<lb/>
　宫即武帝之太畤也顓頊繼少昊者故世紀顓頊亦<lb/>
　自窮桑遷商丘事可知矣而杜預遽以窮桑為在魯<lb/>
　北至釋例地名乃云地闕故頴逹云言魯北者相傳<lb/>
<pb n="KR2d0008_WYG_003-19a"/>
　言爾盖以定四年傳封伯禽於少昊之虚逆之而樂<lb/>
　史之所記乃在曲阜此又因預而妄之也太昊在東<lb/>
　少昊在西予既言之拾遺逺遊窮桑既在西極則魯<lb/>
　曲阜之説得非太昊之虚乎郡國志云少昊自窮桑<lb/>
　登帝位非空桑也<lb/>
神民氏<lb/>
天地開闢爰有神民民神異業精氣通行<hi>見潜夫論十列</hi>都于<lb/>
神民之丘<hi>山海經陶唐等九丘有神民之丘盖其所處</hi>一曰神皇氏駕六蜚<lb/>
<pb n="KR2d0008_WYG_003-19b"/>
鹿政三百嵗<hi>春秋命厯叙</hi>
倚帝氏<lb/>
都倚帝山<hi>山海經有倚帝之山唐呉筠下第遂居南陽倚帝山即此竇子野云今内鄉東三十里踦</hi>
<hi>立山也</hi>
次民氏<lb/>
次民氏是為次是民<hi>洛書摘亡辟注以次是民為皇次屈非也</hi>次是民沒元<lb/>
皇出天地易命以地紀<hi>此春秋命厯叙文與洛書摘亡辟同注云次民沒民始穴處之</hi>
<hi>世終也六皇者此此以下辰放氏而始</hi>穴處之世終矣<lb/>
<pb n="KR2d0008_WYG_003-20a"/>
　丹壺之書其不繆歟今既闕著而或者有不懕命厯<lb/>
　之叙其亦有所來乎胡為而多盍也貴人云何子之<lb/>
　好言古曰有是哉今古一也若以古為見邪荀況有<lb/>
　言詐人者謂古今異情是以治亂異道而衆人惑焉<lb/>
　彼衆云者愚而無知陋而無度者也于其所見猶可<lb/>
　欺也况千世之上乎彼詐人者門庭之間猶挾欺也<lb/>
　况千世之上乎以心度心以類度類以説度功以道<lb/>
　觀盡今古一也類不孛雖久同理故往縁曲而不迷<lb/>
<pb n="KR2d0008_WYG_003-20b"/>
　也五帝之時無傳人非無賢人久故也五帝之中無<lb/>
　傳政非無善政久故也虞夏有傳政不如商周之察<lb/>
　也而况次民倚帝之時乎以今觀今則謂之今也以<lb/>
　後而觀則今亦古矣以今觀古則謂之古以古自觀<lb/>
　固亦謂之今也古豈必古今豈必今特自我而觀之<lb/>
　千世之前萬世之後亦不過自我而觀爾傳近則詳<lb/>
　傳久則略略則舉大詳則舉細愚者聞其大不知其<lb/>
　細聞其細不知其大是以文久而惑滅節族久而絶<lb/>
<pb n="KR2d0008_WYG_003-21a"/>
　曷古今之異哉<lb/>
　右循蜚紀二十二氏六十餘世<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0008_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　路史卷三<lb/>
</p>
<p>
</p>
  </div>
</body>
</text>
</TEI>
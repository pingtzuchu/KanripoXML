<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>路史卷十二</head>
    <p>
<pb n="KR2d0008_WYG_012-1a"/>
欽定四庫全書<lb/>
　路史卷十二　　　　　　　宋　羅泌　撰<lb/>
　　後紀三<lb/>
　　　禪通紀<lb/>
炎帝<lb/>
炎帝神農氏<hi>農從䢅囱聲弊文作由古作□故吕春秋管法法皆云堯使稷為田□之訛也農厚</hi>
<hi>也籕作䙪洞靈經□□皆滋于此</hi>姓伊耆<hi>一作祈世以為堯姓非也熊安云伊耆氏即神農詳詩禮</hi>
<hi>正義集韻作帆云古天子號蓋誤當作阠</hi>名軌<hi>見春秋鉤/命訣注</hi>一曰石年<hi>見春秋命厯序</hi>
<pb n="KR2d0008_WYG_012-1b"/>
<hi>或作耳訛</hi>是為後帝皇君<hi>見洞神部禮記正義云神農下為地皇作耒耜播百穀</hi>炎精<lb/>
之君也<hi>乗火徳</hi>母安登感神于常羊<hi>春秋元命苞云少典妃安登游于華陽有</hi>
<hi>神童首感之于常羊生神子人面龍顔好耕是謂神農詩含神霧云龍首顔似龍也此亦後世劉媪潘夫人之</hi>
<hi>事爾常羊華陽之常陽也安登傳多作女登</hi>生神農于列山之石室<hi>即烈山厲山也</hi>
<hi>見荆州記水經賴山今江夏隋縣北界厲鄉村南重山也</hi>生而九井出焉<hi>荆記云井在山北重</hi>
<hi>塹周之廣一頃二十畝内有地云神農宅神農所生神農既育九井自穿舊言汲一井則八井震動寰宇記云</hi>
<hi>縣北百里人不敢觸按今一穴大木木傍䕃人即其處為神農社年常祠之荆州圖言永陽縣西北二百三十</hi>
<hi>厲鄉山東有石穴高三十丈長二百丈謂之神農穴神農生此老子亦生于此故崔𤣥山瀨鄉記以為老子教</hi>
<pb n="KR2d0008_WYG_012-2a"/>
<hi>堂之故處</hi>初少典氏取于有蟜氏是曰安登<hi>有蟜國也世紀云神農母任姒</hi>
<hi>有蟜氏女曰女登非也孰有一姓而任蟜兩國者蓋任姒乃帝魁之母世多以帝魁為神農因合之爾</hi>生<lb/>
子二人一為黄帝之先襲少典氏一為神農是為炎帝<lb/>
<hi>詳譜圖</hi>炎帝長于姜水成為姜姓<hi>姜姓之祖也扶風姜陽鄭駁異義云炎帝姜姓</hi>
<hi>太昊所賜黄帝姬姓炎帝所賜</hi>其初國伊繼國耆故氏伊耆<hi>伊即伊尹之邦耆即</hi>
<hi>文王之所伐者猶陶唐然詳國名記</hi>長八尺有七寸𢎞身而牛顛<hi>願顛首今炎陵</hi>
<hi>廟像正為王者衣衮戴冕按太祖皇帝詔脩先代帝王祠廟至百二十間以上令禮院立定配享功臣檢討儀</hi>
<hi>相宜其有所據矣</hi>龍顔而大脣懐成鈐戴玉理<hi>命厯序云有神人名石耳蒼色</hi>
<pb n="KR2d0008_WYG_012-2b"/>
<hi>大肩戴玉理注云日月清有次序故神應和氣以生之大脣一作大睂玉理一作玉英猶玉勝也</hi>生三<lb/>
辰而能言五日而能行七朝而齒具三嵗而知稼穡般<lb/>
戲之事必于黍稷日于淇山之陽求其利民宜久食之<lb/>
穀而蓺之天感嘉生菽粟誕苓爰勤收拾剛壤地而時<lb/>
焉已則釐牟五子偕至<hi>周書曰神農之時天雨粟神農取種之夫五穀未有不自天來</hi>
<hi>者或曰天道逺神農后稷之事未必皆然詩言有相之道第以其翼翼油油若有相之者爾此不通之論天人</hi>
<hi>之交何逺之有詳發揮雨㮚説</hi>神農灼其可以養民也于是因天之時<lb/>
分地之利垡土㽨穢燒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>埩野以教天下播種嗣𤓰蓏<lb/>
<pb n="KR2d0008_WYG_012-3a"/>
之實而省殺生之敝始諸飲食烝民乃粒<hi>梁武祠像碑云神農氏因</hi>
<hi>宜教田闢土種穀以振萬民而管子謂神農教耕生穀以致民利陶𢎞景本草序神農嘗草以省殺生之弊</hi>
惟生亡徳咸若古政<hi>形墳文</hi>于是師于悉諸九靈學于老<lb/>
龍吉祖其高矩以致于理<hi>悉諸新序作悉老鄧姓辨作悉清非九靈或云大成也莊</hi>
<hi>子云妸何甘與神農同學于老龍吉或者以為寓言非寔夫寓言者謂寓其理于言借事以寄吾之理爾非鑿</hi>
<hi>空造端之説也</hi>受火之瑞上承熒惑故以火紀時焉<hi>神農之有天下伐邪</hi>
<hi>䄠邪不可得而詳矣董仲舒繁露云神農氏之有天下與天地俱起乎其有所伐乎神農有所伐則可湯武有</hi>
<hi>所伐則不可何也是以神農氏為伐非邪</hi>于是修火之利<hi>管子云神農作種五穀于淇山之陽</hi>
<pb n="KR2d0008_WYG_012-3b"/>
<hi>九州之人乃知穀食黄帝作鑽燧生火以熟腥臊民食之無兹<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>之疾而天下化此正言炎燧改火事字誤為</hi>
<hi>黄故下乃言黄帝之王童山竭澤云云可見</hi>范金排貨以濟國用<hi>班志云食貨興于神</hi>
<hi>農之世而易明言神農氏聚天下之貨貨幣之來久矣故杜佑謂神農列鄽于國以聚貨幣日中為市以變有</hi>
<hi>無竊攷前譜異布中有一種長二寸六分首廣寸六分有肉好無輪郭足間正圓面文六字背一字又一種長</hi>
<hi>二寸四分上廣寸五分下寸七分首廣六分足間八寸重八銖有郭面七字縱横神農幣也又不知年代品有</hi>
<hi>一大錢圓徑寸五分重七銖好圓無輪郭狀如半兩銅色純赤左有□字鉤畫甚精神字也而董譜文有幔由</hi>
<hi>一金佑所推知貨自神農以來有之不知已二三分金貨矣</hi>因時變㷄以抑時疾以<lb/>
炮以燖以為澧洛<hi>醴酪也醴味似澧酪味似洛禮運言汙尊抔飲謂神農時楊仲昌加籩議</hi>
<pb n="KR2d0008_WYG_012-4a"/>
<hi>云神農時雖有黍稷猶未有酒醴後聖作為醴酪猶存𤣥酒示不忘古儀酒正義亦云神農以上水為元酒此</hi>
<hi>不知何所見古史攷云始有燔炙裹肉燒之曰炮此燧人之世</hi>謂木器液金器腥聖人<lb/>
飲于土而食于土于是大埏埴以為器而人壽<hi>陶冶之事始于</hi>
<hi>燧人蓋有人事則有之若古聖人每創一事必盡其變而後已是故卦立則有貞悔占稽之事室立則有宫隅</hi>
<hi>門牆之制穀藝而烹蒸杵銍之用興藥嘗而炮炙佐使之法起槌輪為大輅之始兠帽為軒冕之源燔豕為柴</hi>
<hi>望之濫觴土鼓乃雲門之拳石理勢之來事有必至此燧人出火而陶冶燔炮之事有不待于後世也黄帝内</hi>
<hi>傳言黄帝始作陶蚩尤作冶吕春秋言昆吾始陶冶蓋廣之爾此類尤多宜考</hi>官長師事悉以<lb/>
火紀故稱炎焉<hi>世紀云以火承木位在南方主夏故謂炎帝關尹告列子云神農有炎之徳者</hi>
<pb n="KR2d0008_WYG_012-4b"/>
<hi>通典云有火星之瑞也</hi>肇迹列山故又以列山厲山為氏<hi>或作烈山厲山</hi>
<hi>同按列厲與烈音本通垂帶如厲裂也故音為裂趙都賦與越叶蜀賦亦與結叶詩栗烈叶卒嵗而校獵賦隆</hi>
<hi>烈亦與内叶知古同也且厲山即賴山故登真隠決音薤字為咸厲切蓋音如賴注者不知謂音小異誤矣開</hi>
<hi>山圖云列山氏産山谷分布元氣蓋即厲山氏蔡墨曰列山氏炎帝也起于厲山者禮七祀太厲傷神也儀禮</hi>
<hi>正義謂帝王之無後者至漢七祀無厲而有山神説者遂以為厲山氏妄矣杜預又以烈山謂炎帝時諸侯劉</hi>
<hi>𤣥已非之</hi>預若天命正氣節審寒暑以平早晚之期謂人之<lb/>
生太倉為主而太倉穀為主天下萬物亡以易于穀于<lb/>
是斵木為耜揉木為耒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>窮髮跋艽野制畮清甽分龍<lb/>
<pb n="KR2d0008_WYG_012-5a"/>
㫁而戒之耕然後六穀䑋以供粢盛而給軍國<hi>漢書云神農之</hi>
<hi>教帶甲百萬而無粟則不能守也兵書謂神農以石為兵而帝亦嘗伐補遂則軍旅已備矣漢代猶有神農兵</hi>
<hi>法一篇則兵武之事有不出于有巢太昊之時乎第年載遼邈有不得而詳乎爾</hi>爰布國禁春<lb/>
夏所生不傷不害謹脩地利以成萬物亡敚人所務而<lb/>
農得以順其時教之桑麻以為布帛相土停居令人知<lb/>
所趍避乃命赤冀創捄鐵為杵臼作耝耨錢鎛梋鬵井<lb/>
竈以濟萬民<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䀁刳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以蒸以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>民始播食而不胜<hi>赤冀</hi>
<hi>即赤糞赤糞若也一作赤制炎帝之臣與攝提諸稽元囂皆十二支神作糞者誤按易傳九事非必盡黄帝堯</hi>
<pb n="KR2d0008_WYG_012-5b"/>
<hi>舜時吕春秋云赤糞作杵臼而新論以杵臼為伏羲作黄帝内傳以為黄帝作鉏耨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鬴之類事始等始各不</hi>
<hi>同有説别見</hi>故為政曰唯天生民惟君奉天唯食喪祭衣服<lb/>
教化一歸于政林林生人亡亂政典<hi>此三墳書神農政興之言</hi>又設<lb/>
教曰民為邦本食為民天農不正食不充民不正用不<lb/>
衷士丁壯而不耕則受其饑女當年而不織則當其寒<lb/>
不貴難得之貨不器無用之物是故耕不彊者亡以養<lb/>
其身織不力者莫以蓋其形有餘不足各歸其身是故<lb/>
亡十倍之賈倍稱之民士力耕而女力績力歸于上而<lb/>
<pb n="KR2d0008_WYG_012-6a"/>
功被于下嵗守十三三年與少半成嵗三十一而國有<lb/>
十一嵗之儲有以利下而不足以傷民乃制為之數一<lb/>
穀不登損一穀穀之法十倍二穀不登損二穀穀之灋<lb/>
倍十蓰夷疏滿之亡食者與之塵亡種者貸之新農夫<lb/>
敬事力作故天毁地凶旱泆並作而亡有入于溝壑乞<lb/>
請者時其時以待天權也是以年穀順成衣食足而禮<lb/>
義興姦邪不作亡制令而人從<hi>淮南子云神農無制令而人從唐虞有制令而</hi>
<hi>無刑罰非無制令設而不用也故六韜云神農以為賞在于成民之生然賞不施于民而天下化則非無制令</hi>
<pb n="KR2d0008_WYG_012-6b"/>
<hi>矣</hi>衆金貨通有亡<hi>按神農貨曰一金則其為幣已衆矣故董氏譜謂杜佑推貨自神農以來</hi>
<hi>不知已二三分金貨也</hi>列廛于國日中為市致天下之民聚天下<lb/>
之貨交易而退各得其所而有亡于是俱興<hi>耒耜之益臼杵之小</hi>
<hi>過交易之噬嗑皆世之急務固不在連山易之後</hi>神而化之使民宜之故天下<lb/>
號曰皇神農<hi>南方火為神明命厯序注云其教如神使民粒食故天下號皇神農禮含文嘉云神</hi>
<hi>者信也農者濃也徳信濃厚若神故名神農</hi>謂亂時不殖亂氣作沴乃紀上<lb/>
元調氣朔以端啓閟拂焄蒿辟尸隰以逃民害<hi>神農書云冬至</hi>
<hi>隂陽合精天地交遜天為尸隰地為不凍君為不朝百官為不親事不可出游必有憂悔此復之商旅不行后</hi>
<pb n="KR2d0008_WYG_012-7a"/>
<hi>不省方之事也隋志云神農分八節蓋定之也</hi>三朝具于攝提七曜起于天關<lb/>
所謂太初厯也<hi>神農之厯自曰太初非漢之太初也楊泉云疇昔神農始治農功正節氣審寒</hi>
<hi>温以為早晚之期故立厯名太史公曰神農以前尚矣漢使校厯淳于陵渠覆太初厯晦朔弦朢最密日月如</hi>
<hi>合璧五星如連珠應劭云太初上元甲子夜半朔朝冬至日月五星俱起牽牛雖非漢太初然其法亦不大相</hi>
<hi>逺</hi>乃命司怪主卜巫咸巫陽主筮<hi>見世紀外紀非商巫咸經有巫咸而郭氏</hi>
<hi>巫咸山賦乃以為帝堯之醫豈其職名哉</hi>于是通其變以成天地之文極其<lb/>
數以定天下之象八八成卦以酬酢而佑神以通天下<lb/>
之志以定天下之業謂始萬物終萬物者莫盛乎艮艮<lb/>
<pb n="KR2d0008_WYG_012-7b"/>
東北之卦也故種艮以為始所謂連山易也<hi>艮前寅而後丑丑嵗</hi>
<hi>之終寅嵗之始也萬物之終始也夫伏羲六十有四卦其名未著而神農之卦名又與今代為異代弗之知陽</hi>
<hi>豫游徙之類連山卦也演孔圖云孔子脩春秋九月而成卜之得陽豫之卦而史記始皇得壁言明年祖龍死</hi>
<hi>不樂卜之卦得游徙是矣世紀云夏人因炎帝曰連山禮言夏謂之連山夏人用之也陸佃云長安人家有之</hi>
<hi>其卦皆縱然北齊劉光伯常撰為連山魯史記以應遺書之詔後亦敗矣世有連山三十卷者乃梁元帝之所</hi>
<hi>撰</hi>故亦曰連山氏<hi>艮山也字音轉注列山者亦連山之轉邪然則連山以帝而名容可知也</hi>
謹時祀盡敬而不蘄喜挹春間焚封豨塊桴土鼓以致<lb/>
敬于鬼神而上下達矣<hi>見莊子晉志杜子春云以瓦為匡鄭注不從孔頴達云始諸飲</hi>
<pb n="KR2d0008_WYG_012-8a"/>
<hi>食敬鬼神祭祀吉禮起于神農土鼓因于中古神農之器云</hi>悼澆泊閔愚愗爰問于<lb/>
泰乙小子曰上古之人壽過百嵗後世不究天年而有<lb/>
殂落之咎獨何氣使然邪小子曰天有九門中道最良<lb/>
乃稽太始説玉冊<hi>素問大論岐伯言臣覽大始天元玉冊天之文冊氣經于牛女戊巳分云</hi>
<hi>云戊巳分者奎壁角軫天地之門戸也唐馬總意林云神農稽首再拜問于太一小子曰鑿井出泉五味煎煮</hi>
<hi>口别生熟後乃食咀男女異利子識其父曽問上古之時人壽過百無殂落之咎獨何氣之使邪太一小子曰</hi>
<hi>天有九門中道最良日月行之名曰國皇字曰老人出見西方長生不死衆曜同光神農從其嘗藥以救人命</hi>
<hi>玉氷云鬼臾區十世祖當神農之世説太始天元玉冊今按文有十二篇</hi>磨唇鞭茇察色<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR2d0008_WYG_012-8b"/>
嘗草木而正名之<hi>小司馬史記云神農磨唇百草是嘗又云帝以赭鞭鞭草木按事載搜神</hi>
<hi>記云神農赭鞭鞭百草盡知其平毒寒温之性臭味所主以播百穀故號神農皇帝楊炯藥圖序所謂神農旋</hi>
<hi>赤鞭而毆毒者夫草木之類雖則散殊然察其形色嗅其臭味自可别善惡堪作某藥可治某病固不待嘗而</hi>
<hi>後知然聖人必逐一嘗啖制神鞭者蓋以重其事爾任述意云太原有神釜岡有神農嘗藥鼎又成陽山中有</hi>
<hi>神農鞭藥處一曰神農亦名藥草山中有紫陽觀云帝于此辨藥</hi>審其平毒旌其燥寒<lb/>
察其畏惡辨其臣使釐而三之以養其性命而治病<hi>上藥</hi>
<hi>養命中藥養性下藥治病</hi>一日之間而七十毒極含氣也<hi>傳記説同孔季彦獨</hi>
<hi>以為伏羲嘗草木之可食者一日而七十毒世紀從之此亦陶氏序本草謂神農畫八卦等爾</hi>病正四<lb/>
<pb n="KR2d0008_WYG_012-9a"/>
百藥正三百六十有五著其本草過數乃亂<hi>見三墳書本草中今</hi>
<hi>本中白字者是神農本經者用者大騐世紀云神農著本草四卷按漢紀雖及本草而志無録梁七録始有之</hi>
<hi>止三卷是故或謂古無其書非也昔樓䕶少誦一經本草則漢世嘗有之特未廣爾</hi>乃立方書<hi>小史</hi>
<hi>云神農方書靈樞云黄帝曰予私覽諸方則方書古有之故岐伯曰此上帝所秘先師傳之</hi>命僦貸<lb/>
季理色脈對察和齊摩踵訰告以利天下而人得以繕<lb/>
其生<hi>僦貸季岐伯祖之師理色脈者移精變氣論云上古使僦貸季理色脈而通神明八素經云天師對</hi>
<hi>皇帝云我于僦貸季理色脈已二世矣</hi>粤又制請雨之法蓋南置水掩髂<lb/>
埋胔以待天澤之至<hi>見神農求雨書其説别出尸子云神農之理天下欲雨則雨五日為</hi>
<pb n="KR2d0008_WYG_012-9b"/>
<hi>行雨旬日穀雨旬五日為時雨萬物咸利故曰神雨</hi>赤松子者諸侯也移老襄城<lb/>
于是下之致為雨師<hi>神仙傳云赤松子服水玉神農時為雨師教神農入火至昆山上王</hi>
<hi>母石室隨風雨上下炎帝少女追之俱仙去及高辛時復為雨師列仙傳云赤松子輿者黄帝時啖百草花不</hi>
<hi>食穀至堯時為木工舊傳謂黄帝師赤松或云帝嚳師之一云堯時為官師猶火師龍師今道家有黄帝問赤</hi>
<hi>松經而張良欲從赤松游故代以為仙赤松子迹在襄陽平陽或云石室非也有説别見</hi>剸剸民食<lb/>
形盡悴而不顧<hi>通𤣥經</hi>每嵗陽月盍百種率萬民蜡戲于<lb/>
國中以報其嵗之成<hi>建亥之月火伏而蟄畢農事終而始蜡祭也或云後世之文攷之郊</hi>
<hi>特牲乃以周正非也周蜡以十二月蓋夏十月商之十一月晉以周十二月襲虞故宫之奇曰虞不臘矣月令</hi>
<pb n="KR2d0008_WYG_012-10a"/>
<hi>以孟冬祈來年祠公社門閭臘先祖五祀蜡臘共月三代同之皇氏以為三代皆以十二月亦非也</hi>故祭<lb/>
司嗇山林川澤神示在位而主先嗇<hi>蜡者合聚百物而索享之山川神示</hi>
<hi>皆豫非止八神而所重者八以尤有功于田也嗇先嗇司嗇所謂田畝神苖稼神者説者以神農為先  后稷</hi>
<hi>為司嗇蓋自後世故禮傳謂豈有神農始蜡而自祭其身哉皇氏云神農伊耆一代總號其子孫有天下者始</hi>
<hi>為蜡祭其先祖造田者故籥師注以神農為田主為始造田謂之田祖先為穡事謂之先穡神其農業故曰神</hi>
<hi>農漢晉以來東耕悉祠先農如社儀北齊以上辛丁亥祠先神農氏則又為先農矣故禮記以先農即為先嗇</hi>
<hi>傳以先嗇為田祖司嗇為田畯據籥章樂田祖樂田畯也</hi>享農及郵表畷禽獸貓虎<lb/>
水防昆蟲<hi>通典曰蜡之義自尹耆之代有之</hi>而祝之曰土反其宅水歸<lb/>
<pb n="KR2d0008_WYG_012-10b"/>
其壑昆蟲亡作草木歸其澤<hi>傳以為神農蜡辭宜有傳宅澤皆音鐸</hi>葦籥<lb/>
土鼓榛杖喪殺既蜡而收民息已年不順成之方其蜡<lb/>
不通以謹民財也<hi>蜡者嵗終勞農休息之祭也蜡與臘異有説别見</hi>惟不順成<lb/>
則厭禮而婚條風至則合其亡夫家者以蕃其民是故<lb/>
淳鹵作而人民毓教化興行應如桴鼓耕桑得利而究<lb/>
年受福<hi>孝經援神契云神農耕桑得利究年受福究窮也</hi>乃命邢夭作扶梨之<lb/>
樂制豐年之詠以薦釐來是曰下謀<hi>扶犁一作扶來即伏羲之鳯來來犁</hi>
<hi>古同音爾帝繫譜云伏羲曰扶來神農曰扶梨蓋未達詳太昊紀</hi>制雅琴度瑶瑟以保<lb/>
<pb n="KR2d0008_WYG_012-11a"/>
合大龢而閑民欲通其徳于神明同其龢于上下<hi>曰瑶貴之</hi>
<hi>也揚雄琴清音云神農造琴以定神禁淫僻淮南子云神農之初作琴以歸神反望反其天心新論云神農為</hi>
<hi>琴七絃以通萬物而攷治亂而洽聞記乃云二十五絃説文世紀隋志小史通厯又皆以為五絃非也按廣雅</hi>
<hi>神農之琴長六尺六寸有六分然亦以為五絃有説在發揮</hi>于是神澧瀵嘉穀茁乃<lb/>
命屏封作穗書以同文攽令<hi>禮含文嘉云神農脩徳作耒耜地應之以醴泉書㫁</hi>
<hi>云上黨羊頭山嘉禾八穟炎帝乃作穟書用攽時令亦見墨藪及韋氏字源澤之高平北三十五里羊頭山也</hi>
<hi>寰宇引山海經神農嘗五穀之所上有炎帝廟蓋郡國志也山今在上黨有神農城下有神農泉南帶太行右</hi>
<hi>有散蓋今長子西南五十有神農井出羊頭小谷中九域志上黨有神農廟井又云隰州有穀城神農嘗五穀</hi>
<pb n="KR2d0008_WYG_012-11b"/>
<hi>于此而上黨記廟西五十步石泉二所一清一白甘美呼為神農井風土記神農城在羊頭山上下有神農泉</hi>
<hi>為神農得嘉禾處地形志亦云得嘉穀之所太原御覽屏封一作丙封</hi>命白阜度地紀脈<lb/>
水道窬木方竹杭潢洋而有亡達<hi>春秋元命苞云炎帝之臣曰怪義生白阜</hi>
<hi>是圖地形御覽以怪義為白阜母名阜為神農通水脈使不壅塞</hi>遂甄四海紀地形逺<lb/>
山川林藪所至而正其制<hi>蓋正九州之制錦帶書云神農甄四海故文選詩云神農</hi>
<hi>更王軒轅承紀畫野分疆爰封衆子命厯序云有神人駕六龍出地輔號皇神農始立地形甄序四海逺近山</hi>
<hi>川林藪所至東西九十萬里南北八十二萬里世紀云自天地設闢未有經界之制三皇尚矣諸子言神農王</hi>
<hi>天下地東西九十萬里南北八十五萬里蓋所制里于今有所不同者</hi>于是辨方正位經<lb/>
<pb n="KR2d0008_WYG_012-12a"/>
土分域處賢以便勢于以相用而寄其慽近國地廣而<lb/>
逺彌小負海之邦率三在地<hi>吕春秋云神農分國近國地廣逺國地愈小海上有</hi>
<hi>十里之國與二十里也此特一聚落附庸采地爾以今觀之中華戸密緣海人稀而何以為國哉三墳書氣墳</hi>
<hi>云山氣上聖人以安萬國夷攷其制蓋制應有萬且不應見于炎帝之後世言黄帝始創萬國謬矣説詳國名</hi>
<hi>記</hi>國土相望彘狗之聲相聞以大用小由中下外猶運<lb/>
指建瓴而王者以家焉乃課工定地為之城池以守之<lb/>
<hi>詳太昊紀注</hi>后嵗省方觀民設教月省時攷終嵗獻功以時<lb/>
嘗穀祀于明堂<hi>見淮南子及隋書宇文愷傳明堂之制有蓋而無四方風土不能襲燥濕不能</hi>
<pb n="KR2d0008_WYG_012-12b"/>
<hi>傷遷延而入之以享上帝祀鬼神如此而已晏子所言下之燥濕不能及上之寒暑不能入土事不文木事不</hi>
<hi>鏤以示人之制者故王禹偁有巢氏碑云猶賴伊耆儉于一時椽不用斵階無翦茨則知自神農矣或謂黄帝</hi>
<hi>制屋廬始作明堂妄説移在賦祿書</hi>補遂不㤨乃伐補遂而萬國定<hi>庾肩吾云</hi>
<hi>炎帝本卷領唐勛載允恭方傳來世盛尚且欲從戎是兵伐矣補遂二國見吕春秋蘇秦云神農伐補遂黄帝</hi>
<hi>伐涿鹿而禽蚩尤堯伐驩兠舜伐三苗不絶三光之明不傷百姓之心有王術焉通典作輔遂非</hi>爰崇<lb/>
郊祀封岱禪云以大報而天下治<hi>封禪之典郊丘之制也其興亦已久矣故</hi>
<hi>曰羲農之郊曰禪後代之所守也或以為起于黄帝失之</hi>襲九窽種九愸提挈形氣<lb/>
而嫥捖乎剛朒以竅領天下是故萬物百族皆有經紀<lb/>
<pb n="KR2d0008_WYG_012-13a"/>
條理<hi>許叔仲云竅法也□形也謂九天九地之形法嫥捖猶調和也</hi>不以物之壞自成<lb/>
也不以人之卑自高也不以遭時自利也一上一下而<lb/>
浮游乎萬物之祖故其民璞重端慤有善而亡惡<hi>文子云智</hi>
<hi>者無所施其巧勇者無所措其威</hi>虛素以公希聲若退樂與政為政樂<lb/>
與治為治是故威厲而不試謂賞在于成民之生賞誠<lb/>
設矣然施于人而天下化謂政亡有棄法而成治法誠<lb/>
立矣然刑罰不施于人而俗善<hi>見别本六韜淮南子云刑措而不用法省而不</hi>
<hi>煩當此之時法寛刑緩囹圄空虛而天下一俗莫壊于姦心則既有囹圄矣囹圄柴柵獄之始也</hi>不忿<lb/>
<pb n="KR2d0008_WYG_012-13b"/>
爭而財足不勞形而成功因天地之資而與之龢同任<lb/>
賢使能故官利則而賢者歸是以天下共尊共富之<hi>越絶</hi>
<hi>書云神農不貪天下而天下共富之不以自智而貴于人而天下共尊之</hi>懐其仁成之心神<lb/>
不越于胸中智不出于四域知其白守其黒是故求死<lb/>
而不得<hi>還金丹訣云按黄帝内經神農知白守黒求死而不得注云知白守黒即是合二性也</hi>後<lb/>
其身而先外其身而存其神不國其鬼不神亡隅亡適<lb/>
而天下正南交北幽三危暘谷偎僾之人靡不戾止天<lb/>
不牟其道地不愛其寶故黄龍川泳丹渠先産風不鳴<lb/>
<pb n="KR2d0008_WYG_012-14a"/>
條雨不破剻亡扎瘥沈焙之惄䇇人猶劮窪尊臼飲竦<lb/>
身戴聽以陶乎至化唯亡共胥之怒而不聞王役之摇<lb/>
故人皆惡其死而尚其生是以唐堯敷言朕之比神農<lb/>
猶民之于鼂旦也而嵬説者猶以為夫負妻戴以有天<lb/>
下是相率而為偽者也惡足以言人道邪<hi>尸子語按文子與淮南齊</hi>
<hi>俗云神農之法曰丈夫丁壯不耕則天下有受其饑者婦人當年不織則天下有受其寒者故身親耕妻親織</hi>
<hi>以為天下先不過親耕躬蠶而已故曰神農黄帝竅領天下紀綱四時和調隂陽萬民莫不竦身而思戴聽而</hi>
<hi>觀故治而不和言使萬物莫不注其耳目而六韜兩疑云三勸皆親六懐有常天下安樂和乃立王神農並耕</hi>
<pb n="KR2d0008_WYG_012-14b"/>
<hi>天下太平謬矣</hi>都于陳<hi>今宛丘有陳城故陳國傳云太昊之虛或云神農亦居此酈元云今故城北有</hi>
<hi>所謂羲神寔者其處也實者對虛之名天文旗中四星為天市其中星多則實虛則耗神農所在人民常實非</hi>
<hi>若虛砦朝實而暮虛也予以是知神農之去太昊為不逺矣傳無炎帝之虛而紀載皆以為都魯此謬認大庭</hi>
<hi>為神農故爾世紀云太昊都陳豫州之域西望方外東及明諸胡公之封神農氏亦都之是羲炎果同處然攷</hi>
<hi>義炎之都似在陳倉太昊紀已詳之而世紀云又營曲阜故晉志云神農都陳又别營曲阜郡國志云自陳徙</hi>
<hi>都于此昔大庭阪譙周云炎帝居大庭寰宇曲阜炎帝之虛皆相承之訛也</hi>蓋宇于沙是為<lb/>
長沙<hi>攷神農之都宜在南方故顓帝之都在北益以知太昊之在東少昊之在西為信第世逺紀畧傳者</hi>
<hi>亂不得其定其詳見後及國名記中</hi>崩葬長沙茶鄉之尾是曰茶陵所謂<lb/>
<pb n="KR2d0008_WYG_012-15a"/>
天子墓者<hi>郡國志云炎帝神農氏葬長沙長沙之尾東至江夏謂之沙羨今郡有萬里沙祠故曰長</hi>
<hi>沙世紀云神農葬茶陵衡圖經云茶陵者所謂山谷生茶名也地有陵名者皆以古帝王之墓竟陵零陵江陵</hi>
<hi>之類是矣炎陵今在麻陂林木茂密數里不可入石麟石土兩杉蒼然逾四十圍兩杉而上陵也前正兩紫金</hi>
<hi>嶺丁未春予至焉寓人云年常有氣出之今數載無矣所葬代云衣冠赤睂時人慮發掘夷之陵下龍潭傳石</hi>
<hi>上古有銅碑陷入焉五行書云神農丁亥日死丁未日葬</hi>有唐嘗奉祠焉<hi>有唐代舊記</hi>太<lb/>
祖撫運夢感見帝于是馳節夐求得諸南方爰即貌祀<lb/>
時序隆三獻<hi>廟在康樂鄉鹿原陂上乾徳五年建太平興國中將事官覆舟憚險奏徙縣南隅廟</hi>
<hi>有胡真官殿云帝之從臣帝病告以當葬南方視旗所矗遇嶠即止因葬于兹今中途嶠梁嶺也梁坑有轍迹</hi>
<pb n="KR2d0008_WYG_012-15b"/>
<hi>淳熙十三年予請守臣劉清之奏於陵近復置廟乞以陵前唐興敝寺為之謂佛殿其中而炎帝殿乎其旁不</hi>
<hi>惟不正而三五之時初未嘗有西方之教君從之即命軍使成其事未竟而去</hi>惡戲盛徳百世<lb/>
祀至神農亡以尚矣我宋火紀上協神農豈其苖裔邪<lb/>
何誰昔之夜神交萬載而乃丕揚于今日歟<hi>事具孫冠大字碑</hi>
在治百四十有五祀<hi>世紀外紀並百二十或云百四十</hi>年百六十有八<lb/>
<hi>元年甲戌</hi>亦謂赤帝<hi>仲舒繁露云堯以神農為赤帝河圖言赤帝有女譌鐵飛之異而經亦有赤帝</hi>
<hi>女女娃姜姓為精衞在上黨發鳩山知為炎帝云</hi>其崩也天下之人為之不將<lb/>
者七日<hi>丹壺記</hi>納承桑氏之子<hi>漢書作桑水氏書傳多作奔水氏字轉失也吳起云</hi>
<pb n="KR2d0008_WYG_012-16a"/>
<hi>承桑之君修徳忘武以喪其國神宗黄帝神武祕畧言有唐滅之唐太宗金鏡述惟作桑氏即承桑也</hi>子<lb/>
十有三人<lb/>
　贊曰<lb/>
火徳開統連山感神謹修地利粒我烝民鞭茇嘗草形<lb/>
神盡悴避隰調元以逃人害列廛聚貨吉蠲粢盛夷疏<lb/>
損穀禮義以興善俗化下均封便勢虛素以公威厲不<lb/>
試弗傷弗害受福耕桑日省月攷獻功明堂天不愛道<lb/>
其鬼不神盛徳不孤萬世同仁<lb/>
<pb n="KR2d0008_WYG_012-16b"/>
　濟世有道豈可與貪而躁者謀哉天下無常勢而時<lb/>
　勢有通塞世固有利害而利害有淺深近而淺貪而<lb/>
　躁者能知之利害之長而深非聖智有所不能悉也<lb/>
　封建郡縣其事槩可見矣借以巨室俔<hi>音顯又賢遍切譬也</hi>之<lb/>
　偃豬<hi>音宴沃壤也</hi>有十囩<hi>音芸</hi>之籍其月舉亦博矣其課辨<lb/>
　亦劇矣必委能囩率之將卒之儻來十鉗奴之為利<lb/>
　乎抑何如推囩之愿民而甲之邪其忠主仁民經畧<lb/>
　久近固不同也知此則封建郡縣可得而議矣予嘗<lb/>
<pb n="KR2d0008_WYG_012-17a"/>
　言之彊榦弱流天之道也封建之行也豈利一宗哉<lb/>
　其于民俗尤所急焉者也是以先王世雖極治猶且<lb/>
　漼然莫敢或後況亂世邪聖人之憂患莫非為亂世<lb/>
　計也苟上有明辟則封建而治郡縣而治上失其道<lb/>
　則封建者亂郡縣者亡封建而民猶能存郡縣而四<lb/>
　海累氣事之深淺有間矣而昧者乃謂封建聖人之<lb/>
　所不得已或又謂郡縣則主祚促而利于民談何易<lb/>
　邪請毋多言而簡喻之王者奉天地法至公者也封<lb/>
<pb n="KR2d0008_WYG_012-17b"/>
　建者天下之公也郡縣者一人之私也唯公也故人<lb/>
　皆得遂其私惟私也是故公私俱廢士民兵政一切<lb/>
　取苟且之術豈直越肥之視秦瘠耶又將剥之以自<lb/>
　厚也郡縣若此而上之人猶欲冀俗之歸厚是何異<lb/>
　于秉棁<hi>音拙楗上撑拄</hi>而招狗而栁鄉猶以為公天下之端<lb/>
　自秦始何不思之甚歟聖人之所慮固不在于彼也<lb/>
　昔者鼂子請削七國而七國反逮夫主偃策行而列<lb/>
　侯之坐酎除者百有六可謂罰非其罪矣而汔亡叛<lb/>
<pb n="KR2d0008_WYG_012-18a"/>
　其勢異也惡戲自封建法廢而後世不見成康之俗<lb/>
　君無世臣民無常主無惑乎道之卑也國家承平百<lb/>
　年之間民物阜毓波夷夏海實超軼乎三代唯世變<lb/>
　風移之事視之有愧則封建不行之所致也兹豈陋<lb/>
　儒俗吏之所知哉日者漢唐雖稍封建然而因陋就<lb/>
　簡事不稽古紀綱法制一無或備是顧得言封建邪<lb/>
　兹其所以厯世紛紛傽偟救弊之不暇者豈封建之<lb/>
　咎哉制之失其道也予觀神農之治天下甄四海建<lb/>
<pb n="KR2d0008_WYG_012-18b"/>
　諸侯處賢以便勢胥用而平民近者國地廣而逺彌<lb/>
　小負海有十里之侯若二十里者以大制上猶榦役<lb/>
　指由中下外如水建瓴是故上下得以相安而人皆<lb/>
　惡死然後知賈顔之謨蓋亦善而未盡聖人之經國<lb/>
　立法其慮世防患可謂至矣三代之所以長久此其<lb/>
　效焉故曰三代之末尚有仁義六代之季盡矣不然<lb/>
　揚子雲豈識下于栁宗元而王仲淹豈見卑于李百<lb/>
　藥乎彼宋祁興遞救之言尤為可切厥<hi>哂不出齒笑</hi>也<lb/>
<pb n="KR2d0008_WYG_012-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0008_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　路史卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>路史卷四十六</head>
    <p>
<pb n="KR2d0008_WYG_046-1a"/>
欽定四庫全書<lb/>
　路史卷四十六　　　　　　宋　羅泌　撰<lb/>
　　餘論九<lb/>
　　　西王母<hi>玉環玉琯</hi>
西王母西方昬荒之國也在爾雅為四荒之名据大戴<lb/>
禮三朝記孔子之言昔西王母獻舜白玉琯及益地圖<lb/>
注言神也亦見書帝驗期及世紀世本乃云獻白玉環<lb/>
及玉佩禮斗威儀云獻地圖及玉玦集仙錄又言黄帝<lb/>
<pb n="KR2d0008_WYG_046-1b"/>
在位西王母使乘白鹿授地圖舜帝在位復獻白玉環<lb/>
及益地圖舜遂廣九州為十二復獻白玉之琯以和八<lb/>
風故章帝時零陵文學奚景於中道舜祠下得笙白玉<lb/>
之琯風俗通漢晉諸史吕覽樂書皆備言之説文堯舜<lb/>
祠下得笙玉琯蓋皆以玉作琯故能使神人和鳳來儀<lb/>
也竊按諸書言舜時瑞事尤多如金樓子言舜攝時有<lb/>
緩耳貫胸民獻珠鰕拾遺記言羽民等獻黄布火浣之<lb/>
類多不足質按竹書穆王七年西王母來賓特不過西<lb/>
<pb n="KR2d0008_WYG_046-2a"/>
戎爾大歴六年試西戎獻白環詩指此<lb/>
　　　黄陵湘妃<lb/>
岳之黄陵癸北氏之墓也湘之二女虞帝子也歴世<lb/>
以為堯女舜妃者由秦博士之妄對始癸北氏虞帝<lb/>
之第三妃而二女者癸北氏之出也一曰宵明一曰<lb/>
燭光見諸汲簡皇甫氏之世紀山海經言洞庭之山<lb/>
帝之二女居之者也若九歌之湘君湘夫人則又洞<lb/>
庭山之神爾而羅含度尚之徒遽斷以為堯之二女<lb/>
<pb n="KR2d0008_WYG_046-2b"/>
舜之二妃而以黄陵為二妃之墓鄭𤣥張華酈道<lb/>
元輩且謂大舜南巡二妃從征溺死湘江神游洞<lb/>
庭之山而出入乎瀟湘之浦為是說者徒見堯典有<lb/>
二女之文即以為堯之女而舜之妃不復致考厥妄甚<lb/>
矣郭景純云堯之二女舜之二妃豈應降小水而為<lb/>
夫人當為天帝之女斯亦繆者夫使天帝之女尤不應<lb/>
降小水而為夫人王逸韓愈從而辨之得其情矣且<lb/>
虞帝晚年亦既退聽而禪禹矣南狩之舉摠之伯禹<lb/>
<pb n="KR2d0008_WYG_046-3a"/>
而二妃者俱過期頥孰有從狩之事哉今攷皇英之冢既<lb/>
各它見則此黄陵顯非二妃之窆而湘祠決匪堯女之<lb/>
靈皆昔人之罔說知矣山海經云舜之二女處河大<lb/>
澤光照百里夫大澤者洞庭之謂而光照者威靈之<lb/>
所暨也訖今湘神所保靈正百里所謂分風送客者<lb/>
乃正囿一同之間然則湘靈為虞帝之二女復何疑耶<lb/>
沈存中云陟方之時二妃皆百餘歲豈得俱存而且謂<lb/>
之二女乃復不知位既久禪匪復陟方之事耶黄伯思<lb/>
<pb n="KR2d0008_WYG_046-3b"/>
輩雖能以退之之辨為非然猶以為天帝之女與翁養<lb/>
源於湘江圖志述之斯亦惑矣紛紛失据以為舜女蓋<lb/>
自今始<lb/>
　　　女英冢<lb/>
唐世記錄張尚書牧𢎞農鞫盜有嘗發商州堯女墓者<lb/>
多得大珠鏐金寶器玉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>厥事甚顯公獨怪其史傳蔑<lb/>
記又謂堯女舜妃從死湘嶺不得在是且以玉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>寳珠<lb/>
非協茅茨之事一時名流劉禹錫輩亦舉為疑微達識<lb/>
<pb n="KR2d0008_WYG_046-4a"/>
之義矣予竊攷之舜子商均本曰義均見於山海經以<lb/>
其封商而謂商均商正今之商州按帝王世紀云虞帝<lb/>
三妃娥皇無子女英生商均今女英之冢在商則特舜<lb/>
崩之後隨其子均徙於封所故其卒葬在焉事允恊矣<lb/>
又奚史傳之記不記哉彼亦豈知虞帝未始南巡與二<lb/>
妃初無從巡溺死之事皆記禮者之妄爾夫以帝果南<lb/>
巡二妃於時皆逾百歲豈得謂女而復此俱存哉尭舜<lb/>
固儉也然寳玉之類亦非必為深怪南陽張澹墓碑陰<lb/>
<pb n="KR2d0008_WYG_046-4b"/>
刻白楸之棺易毁之裳銅鐵不入瓦器不藏嗟爾後人<lb/>
幸勿我傷元嘉既發甚多金器垂簾一皆金釘飾之先<lb/>
漢文帝勅治霸陵一皆瓦器不得以金銀銅鐵為飾故<lb/>
魏晉羣盜發掘陵堬而霸陵獨得不抇至元康間三秦<lb/>
人尹桓解武始發霸杜二陵潛闥之中金玉燦陳由此觀<lb/>
之則商墓之藏可理知矣况尭舜之儉朱均固未守也<lb/>
式求劉向當時對成帝者則霸陵之事固不得甚薄<lb/>
也况商均乎<lb/>
<pb n="KR2d0008_WYG_046-5a"/>
　　　鄧至　爰劍　<hi>後秦</hi>
後魏書鄧至傳像舒治者普水𦍑也自稱鄧至王舒彭<lb/>
内附拜龍驤將軍益州刺史甘松縣子王請以封授子<lb/>
彭奮髙祖乃拜奮建中將軍甘松子<hi>寰宇松州引</hi>舒彭者舒<lb/>
治之後也通典云自治至十代孫附於後魏故寰宇記<lb/>
鄧至𦍑敘云自舒治至十世孫舒彭附於後魏孝文封<lb/>
甘松縣子然至嘉城縣敘乃以彭為治之子按後魏紀<lb/>
太和十七年鄧至王像舒彭遣其子舊朝貢以位授舊<lb/>
<pb n="KR2d0008_WYG_046-5b"/>
當是奮字及鄧至傳則云其王像舒治遣使内附髙祖<lb/>
拜龍驤將軍不云遣治髙祖即孝文而紀傳所載曰彭<lb/>
曰治曰使為名不同在元和郡縣志則云像舒治子孫<lb/>
舒彭内附拜將軍開國以彭為治之子未詳何据<hi>恭帝初其</hi>
<hi>主擔□因亂來奔始有其地</hi>爰劍者伯禹之初分帝之少子於西戎<lb/>
為𦍑酋秦厲公時有無戈爰劍爰劍為秦執歸南山賜<lb/>
支河子孫分種有氂牛種白馬種參狼種氂牛種越嶲<lb/>
羌也白馬種廣羌也參狼種武都羌也與苗後異<hi>或以爰劍</hi>
<pb n="KR2d0008_WYG_046-6a"/>
<hi>燒當出三苗非也</hi>景帝時研種畱何等求守隴西塞徙之狄道<lb/>
故安武帝西逐諸羌乃渡湟築令居塞始置䕶羌校尉<lb/>
於涼州部<hi>牛邯為之</hi>曽孫忍舞子十七人為十七種忍九子<lb/>
研號研種十三世有燒當代雄姚罕之間<hi>居河北大允谷</hi>四世<lb/>
孫填良益貧收先零良良卑湳侵甚為所敗良益盛<lb/>
奪榆中居復彊生岸滇虞即滇吾生東吳迷吾號吾<lb/>
後益困依發羌吾曽孫麻奴收怨羌復振滇零大捷<lb/>
漢號天子遷那内附漢中元間冦西郡馬武有弋仲襄<lb/>
<pb n="KR2d0008_WYG_046-6b"/>
長是為後漢云<lb/>
　　　黄熊化<lb/>
昭七年傳子産云<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>殛羽山其神化為黄熊入于羽淵<lb/>
梁武帝謂熊不入水當是能鼈孔穎達云神化不可以<lb/>
常言若云能鼈何由入寢若以夢化為不可常則可至<lb/>
矣以今東海祭<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>廟者不用鼈與熊白豈化為二物耶<lb/>
人自為爾竊按能亦熊屬非指熊鼈而熊能亦並音𢎞<lb/>
又切之以奴來語云欲得不能光禄茂才是也故程晏<lb/>
<pb n="KR2d0008_WYG_046-7a"/>
化黄熊評謂晉侯之祀有五不可而栁子厚非國語謂<lb/>
好事者之為之凡有為也然於雜記更謂化為𤣥魚其<lb/>
大千尺故鮌之字從𤣥從魚不知<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>
                    <graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>禹父而鯀鮌乃<lb/>
魚名王嘉云舜命禹疏川道岳遍日月之下惟不踐羽<lb/>
山之地濟巨海則黿龜為梁逾峻嶺則神龍為負聖德<lb/>
所感而神化之事互説不同𤣥魚黄熊四音相亂蓋疑<lb/>
於此也王充亦云逺殛羽山又化而入羽淵非人之所得<lb/>
知而為鯀之初斯未可審且晉侯之夢象熊羆之占<lb/>
<pb n="KR2d0008_WYG_046-7b"/>
自有所謂侯疾偶當自衰故子産因以言之後遂以為<lb/>
信爾又按瑣語晉春秋篇云平公疾夢朱熊窺屏與傳<lb/>
又不侔矣大抵左氏多誣劉子𤣥復引之以為黄龍入<lb/>
門益為昬聽<lb/>
　　　啓母石<lb/>
夏后氏生而母化為石此事之異聞者說見世紀蓋原<lb/>
禹母獲月精石如薏苡吞之而生禹也淮南子修務云<lb/>
禹生於石注謂修已感石坼胸而生故說者以為夏后<lb/>
<pb n="KR2d0008_WYG_046-8a"/>
生而母復為石今登封東北十里有廟廟有一石號啓<lb/>
母石應劭劉安郭璞李彤隨巢王炯王韶竇苹等皆云<lb/>
啟母歴代崇祀亦以為之啟母按元封元年武帝幸緱<lb/>
氏制曰朕用事華山至中岳見夏后啟母石伏云啓母<lb/>
化為石啟生其中地在嵩北有少室姨神廟登封北十<lb/>
二里云啟母之姨而偃師西二十五復有啟母小姨行<lb/>
廟淮南子禹通轘轅塗山欲餉聞鼓乃來禹跳石誤中<lb/>
鼓塗山忽至見禹為熊慙而去至嵩山下化為石禹曰<lb/>
<pb n="KR2d0008_WYG_046-8b"/>
歸我子石破北方而生啟蓋本乎此事正與廣德所祠<lb/>
烏程張渤疏聖河夫人李餉至鳴鼓事正同見事實乃<lb/>
桐汭志謾錄等故記以為大禹之化厥有由矣雖然啟<lb/>
母之廟顧野王盧元明等又以為之陽翟婦人嵩髙記<lb/>
云陽翟婦妊三十月子從背出五歲入山學道為母立<lb/>
祠曰開母祠則又疑后母矣歴載傳訛故得而為之説<lb/>
　　　無支祁<lb/>
集仙錄云雲華告禹曰太上愍汝之志將授靈寳之文<lb/>
<pb n="KR2d0008_WYG_046-9a"/>
陸策虎豹水制蛟龍馘邪檢兇以成汝功因授上清寶<lb/>
文又得庚辰虞余之助遂導波決川奠五岳别九州天<lb/>
錫𤣥圭以為紫庭真人虞余庚辰按楚詞乃益稷之字<lb/>
雲華者云王母之女巫山神女也昔李公佐至永和九年<lb/>
從元公錫泛洞庭登包山入靈洞得古岳瀆經第八卷<lb/>
竒字蠧毁不能解其後周焦君詳之云禹治淮水三至<lb/>
桐柏山驚風迅雷石號木鳴土伯擁川天老肅兵功不<lb/>
能興禹怒召百靈搜命䕫龍桐柏等於君長稽首請命<lb/>
<pb n="KR2d0008_WYG_046-9b"/>
禹因囚鴻䝉氏彰商氏兜氏盧氏犁婁氏乃獲淮渦水<lb/>
神名無支祁善應對言語辨江淮之淺深原隰之逺近<lb/>
形若猨猱縮鼻髙額青軀白首金目䨮牙頸伸百尺力<lb/>
逾九象摶撃騰趠疾利倐忽視不可久禹授之童律童<lb/>
律不能制授之烏木田烏木田不能制授之庚辰庚辰<lb/>
能制鴟脾桓胡木鬽水靈山妖石怪奔號叢繞者以千<lb/>
數庚辰以戰遂去頸瑣大械鼻穿金鈴徙之淮隂龜山<lb/>
之足俾淮水永安而釋氏乃以為泗州僧伽之所降水母<lb/>
<pb n="KR2d0008_WYG_046-10a"/>
者惟僧伽以觀音大士應化於過去阿僧祗刦值如來<lb/>
三慧門入道以音聲而為佛事現化此土如李邕之三<lb/>
碑蔣之竒所傳三十六化近是而水母之事非也方永<lb/>
泰初李湯知山陽物嘗出焉詳予福地記<lb/>
　　　四載<lb/>
淮南子云物無貴賤因其所貴舟車楯肆窮廬固有所<lb/>
宜也許氏以為水宜舟陸宜車沙地宜肆坭地宜楯草<lb/>
野宜窮廬書言四載孔安國謂水舟陸車泥楯山樏而<lb/>
<pb n="KR2d0008_WYG_046-10b"/>
夏本紀乃言泥乘橇山乘檋橇尸子作蕝集韻同為<lb/>
祖芮切舊亦音蕝而檋乃音鞠故河渠書溝洫志皆云<lb/>
泥蹈毳書言山即橋而志言山即梮諸儒皆以檋為丘遙<lb/>
切此以意言之音橇為蕝爾按許說文四載水舟陸車<lb/>
無可異者惟山乘樏澤乘䡅為不同尸子云行塗以楯<lb/>
行險以撮行山乘樏行沙乘軌樏與欙同力追切䡅與<lb/>
楯輴同敕倫切尸子之說蓋得其傳橇非輴也字宜音<lb/>
撮險所乗者書志作毳特省文借字代弗察爾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與<lb/>
<pb n="KR2d0008_WYG_046-11a"/>
梮同蓋即樏也當讀如濟漯蓋亦諸儒意㑹而音為纍<lb/>
其作橋者殆梮之轉然禮韻直收橇於平聲云丘妖切<lb/>
字亦作鞽則又合橇檋為一矣集韻作鞽而以梮同之<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>固舉食之具爾如淳云橇以板置泥上通行檋以<lb/>
鐵如錐頭長半寸施之履下以上山使不跌字亦作梮<lb/>
二物蓋皆車類竊詳其制橇當如蘇公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>馬之法而樏<lb/>
則輁之制爾周禮軍旅㑹同鄉師治其輂輦輦人輂<lb/>
車駕輂上為藩藩營輓之以載任器然說文以輂為大<lb/>
<pb n="KR2d0008_WYG_046-11b"/>
車駕馬則又非山乗者矣按禮士載柩以輁軸大夫以<lb/>
上以輴輁狀如長牀穿桯前後著金而關軸焉輴車庳<lb/>
下而寛廣自諸侯上有四周即其制也孟服謂木橇形<lb/>
如箕摘行泥上徐廣以橋為直轅車一作輂而應謂梮<lb/>
或作樏人所引者如說非矣夫曰載曰乘則不應為履<lb/>
與板矣楯軌樏撮是為四載舟車常所乘宜不在四<lb/>
載内然在文子又言渉用髵髵於説者為乃鳥反兹<lb/>
又異矣<lb/>
<pb n="KR2d0008_WYG_046-12a"/>
　　　九藪<lb/>
周語云豐殖九藪其在職方揚有具區荆有雲夢豫有<lb/>
圃田青有孟諸兖有大野雝有弦蒲幽有貕養冀有陽<lb/>
紆而并有昭餘祁然爾雅書乃有十藪魯曰大野宋曰<lb/>
孟諸楚曰雲夢燕曰昭餘祁鄭則圃田而吳越間則有<lb/>
具區齊有海隅周有焦䕶晉有大陸而陽陓乃為秦藪<lb/>
海隅大陸焦䕶既異且無弦蒲夫大陸晉地而焦䕶陽陓<lb/>
皆在扶風方周公時秦未分地豈得與周並舉周亦何<lb/>
<pb n="KR2d0008_WYG_046-12b"/>
由自謂之周而與秦並言哉且以海隅何得為藪而獨<lb/>
屬之齊耶傳云鄭之有原圃猶秦之有具囿也今乃以<lb/>
陽紆屬冀圃田屬豫地理殊矣以鴻烈之九藪若從<lb/>
爾雅既無周魯而益以趙之鉅鹿則是與晉大陸為二<lb/>
也說文用職方說以圃田為甫田貕養為奚則自異爾<lb/>
　　　奠髙山大川<lb/>
王制曰廣谷大川異制民生其間者異俗先王修其教<lb/>
不異其俗齊其政不易其宜夫風俗之所以異由廣谷<lb/>
<pb n="KR2d0008_WYG_046-13a"/>
大川之異制也是故鴻水平九州之地失疆理伯禹定<lb/>
之必以髙山大川為之凖者本風俗之異也濟河為兖<lb/>
州則專以大川為之界荆衡為荆州則專以髙山為之<lb/>
界荆河為豫華黒為梁則兼以髙山大川為之界也兖<lb/>
州東南据濟西北距河青州東北据海西南距岱豫州<lb/>
西南荆山北距河水雝州西距黒水東据西河荆州北<lb/>
据荆山南及衡山之陽梁州西距黑水東据華山之陽<lb/>
維揚東海而北淮徐東海而北岱南及于淮此所謂奠<lb/>
<pb n="KR2d0008_WYG_046-13b"/>
髙山大川也蓋以其地命州而不以其州分地有如兖<lb/>
濟皆當時所命之名後世安知其在北與在南哉云濟<lb/>
河為兖州荆及衡陽為荆州則以濟水河水之間為兖<lb/>
而荆山衡山之陽為荆矣蓋荆衡者萬古不徙之山而<lb/>
河濟者萬古不泯之水也以故荆兖之名得附河濟荆<lb/>
衡而不滅萬世而下求禹貢九州之分域者皆可得而<lb/>
攷矣九州惟冀無所至者舉八州而界自見亦所以别<lb/>
帝都而大一統也九界别山川定于以及夫治水之曲<lb/>
<pb n="KR2d0008_WYG_046-14a"/>
折與夫田賦髙下貢篚多寡以詔來世蓋前目而後凡<lb/>
者體如是也雖然言某山某水者非必止乎此而言及<lb/>
者亦未必至乎此揚不言南青雝之不言北則以其境<lb/>
接蠻狄提封有所不常故也<lb/>
　<lb/>
　<lb/>
　<lb/>
　<lb/>
<pb n="KR2d0008_WYG_046-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　路史卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>路史卷十四</head>
    <p>
<pb n="KR2d0008_WYG_014-1a"/>
欽定四庫全書<lb/>
　路史卷十四　　　　　　　宋　羅泌　撰<lb/>
　　後紀五<lb/>
　　　疏仡紀<lb/>
黄帝紀上<lb/>
黄帝有熊氏<hi>或作雄</hi>姓公孫<hi>初姓後改姬馬總以來多没其公孫者非也</hi>名荼<lb/>
<hi>河圗挺輔佐云黄帝告天老曰荼昔夢兩龍以白圖授予天老曰河有河圖洛有龜書天其授帝圗乎帝乃齋</hi>
<hi>徃河洛有大魚泝流而泛白圖帝跪受荼古舒字或作余故世本云伯余製衣裳淮南子伯余之初作衣許註</hi>
<pb n="KR2d0008_WYG_014-1b"/>
<hi>亦云黄帝王氷黄帝經序及難經疏乃云黄帝名全字轉訛</hi>一曰軒<hi>河圗握拒云黄帝名軒北斗黄</hi>
<hi>神之精孝經鈎命决云附寳出降大靈生帝軒注軒黄帝名電黄精軒之氣故文選言登封降禪齊徳黄軒牽</hi>
<hi>秀云邈矣帝軒世紀云或曰帝軒尚書中侯云黄帝提象又云黄帝廵洛龜書赤文成字象軒而論語撰考亦</hi>
<hi>有軒知地利九牧倡教之語是黄帝名惟曰軒不曰軒轅</hi>軒之字曰𤣥律<hi>見黄帝經序及難經</hi>
<hi>疏按軒星謂之𤣥軒廣韻九合内志文云竹受氣于𤣥軒之宿是矣然則名軒而字𤣥律理或然也山海經帝</hi>
<hi>律生帝鴻則帝之字律尤信</hi>小典氏之子黄精之君也<hi>鬻子注以少典為帝鴻氏</hi>
<hi>妄</hi>母呉樞曰符葆<hi>即附寳河圗云黄軒母曰地祗之子附寳也宋書志作符寳皇朝列祀廟</hi>
<hi>號聖母是為元天大聖后</hi>秘電繞斗軒而震二十有四月而生帝于<lb/>
<pb n="KR2d0008_WYG_014-2a"/>
夀丘<hi>河圗握拒云附寳之郊見電繞斗軒星照郊野感而生軒而世紀謂神農之末少典娶附寶見電光</hi>
<hi>繞北斗樞星光照郊野感附寶而孕二十月生黄帝于夀丘脞説供奉官郭坦二十二月生初以為妖百計針</hi>
<hi>藥不動生亦無他數自有久近爾夀丘在上邽或云濟南世紀又以為兖俱非詳水經注</hi>故名曰軒<lb/>
<hi>太史公謂名軒轅後世從之非也天文雖云軒轅黄帝之神黄龍之體然軒轅自是古帝按錢譜古幣二種文</hi>
<hi>有作□□者黄帝貨有作當者軒轅氏幣也上世貨幣皆以代别知黄帝與軒轅為二也辨在軒轅紀</hi>生<lb/>
而紫炁充房<hi>見王氷序寳櫝記云黄帝以戊巳日生故以土王五行書云以戊子日生</hi>身逾<lb/>
九尺附函挺朶修髯花瘤河目隆顙曰角龍顔<hi>河圖云黄帝兊</hi>
<hi>頥黑帝修頸蒼帝并乳餘見孔叢等書</hi>生而神靈弱而能言㓜慧齊長敦<lb/>
<pb n="KR2d0008_WYG_014-2b"/>
敏知幽眀死生之故少典氏没後軒嗣立成為姬姓<hi>古史</hi>
<hi>攷有熊氏已姓非</hi>并謀兼智明法天明<hi>中説并天下之謀兼天下之智</hi>以使民<lb/>
心一四國順之于是開國于熊<hi>世紀云有聖徳授國于有熊鄭也</hi>炎帝<lb/>
氏衰蚩尤惟始作亂赫其火燀以逐帝帝弗能征乃帥<lb/>
諸侯責于后爰暨風后刀牧神皇之徒較其徒旅以曷<lb/>
小顥而弭火災<hi>刀音彫刀牧即刀墨書傳皆作力牧按國朝有刀牧四明經刀牧地户開歴然</hi>
<hi>世紀言黄帝間居夢大風吹去天下塵垢又執千鈞之弩驅羊萬羣寤風為姓垢去土為后千鈞異力驅羊牧</hi>
<hi>人也其有姓風名后姓力名牧者于是得風后于海隅得力牧于大澤亦見夢書故文選云占夢而得二賢其言</hi>
<pb n="KR2d0008_WYG_014-3a"/>
<hi>為妄</hi>得一奉宸<hi>史得一奉宸逍/遥㐮城之域</hi>乃臨盛水錄龜符<hi>見黄帝出軍訣</hi>
<hi>及太白隂經云帝征蚩尤七十一戰不克晝夢金人引領長頭𤣥狐之裘云天帝使授符得兵符戰必克矣帝</hi>
<hi>寤問風后曰此天應也乃于盛水之陽築壇祭太牢有元龜含符致壇似皮非皮綈非綈廣三袤一尺文曰天</hi>
<hi>一在前太乙在後帝再拜受于是設九宫置八門布三竒六儀制陽隂二遁凡千八十局名曰天乙遁甲式三</hi>
<hi>門發五將具征蚩尤而斬之又出軍决一云夢西王母使盛水作成水</hi>納三宫五意之機<lb/>
受八門九江之要<hi>見集仙錄及遁甲等書</hi>衍握竒以為式<hi>見兵法六壬等</hi>
<hi>唐太宗云世傳黄帝握竒文或作握機靖云餘零也音同</hi>故五旗五麾六毒<hi>見河圖及出軍</hi>
<hi>决有説見餘篇</hi>而制其陣<hi>黄帝八陣法車箱銅當金也車工中黄土也鳥雲鳥翔火也折衝木也龍</hi>
<pb n="KR2d0008_WYG_014-3b"/>
<hi>騰却月水也鴈行鵞濯天也車輪地也飛翼浮蛆巽也八陣古有漢以十月㑹營土為八陣是也世以為出孔</hi>
<hi>明不然孔明八陣本一陣也盖出黄帝丘井之法井分四道八家處之陣分八面大將軍處其中而握竒焉一</hi>
<hi>軍萬二千五百人八千七百五十為正陣三千七百五十為竒兵陣問容陣隊間容隊衛公變為六花陣今出</hi>
<hi>軍亦遺法也李靖云天地者本乎旗號風雲本乎幡名龍虎鳥蛇本乎隊伍古人祕之設此八名爾章懐云古</hi>
<hi>有八陣亮法之</hi>年三十七戮蚩尤于中冀于是炎帝諸侯咸進<lb/>
委命乃即帝位都彭城<hi>史傳言帝居涿鹿世本云涿鹿在彭城代弗知也故魏土地記</hi>
<hi>云濟城南東六十里有涿鹿城城東一里有阪泉泉上有黄帝祠則世本之言信矣然媯州懐戎乃故涿縣有</hi>
<hi>涿鹿山黄帝祠阪泉蚩尤城世止以為帝邦在是而世紀遂疑上谷當名彭澤非也按涿鹿有三又有督濁二</hi>
<pb n="KR2d0008_WYG_014-4a"/>
<hi>音上谷本蚩尤之居而彭城乃黄帝之都盖帝克尤以其名來此猶漢春陵之内啟爾若脩武之濁鹿與蚩尤</hi>
<hi>二冢相近則尤死之地又嘗以此名冠之也</hi>王承填而土行故色尚黄而天<lb/>
下號之黄帝自有熊啟胙故又曰有熊氏<hi>傳謂有天下都熊非也</hi>
其即位也適有雲瑞因以雲紀百官師長俱以雲名<hi>涿鹿</hi>
<hi>之役五雲花葩金枝玉葉常覆帝上古今注云乃作華盖昌黎表按宋書慶雲五色太平之應援神契云王者</hi>
<hi>徳至山陵則慶雲出故黄帝因之紀事虞舜由之作歌服䖍云黄帝受命得景雲之瑞雲為官名無所出惟内</hi>
<hi>傳有縉雲氏䖍佑等遂有青縉白黑黄五名之列與五火五水五龍並不足信</hi>乃立四輔三公<lb/>
六卿三少二十有四官凡百二十官有秩以之共理而<lb/>
<pb n="KR2d0008_WYG_014-4b"/>
視四民<hi>三公六卿即為九卿二十四官與三少即二十七大夫靈樞有黄帝問少師則時有少師論語</hi>
<hi>撰考云黄帝受地形象天文以制官盖至是名位乃具</hi>命知命紏俗天老錄教刀<lb/>
牧凖斥鵊冶决法五聖道級闚紀補闕地典州絡七輔<lb/>
得而天地治神明至<hi>絡維級等也闚紀即陶潜賢輔錄中窺紀也論語摘輔象七輔有風</hi>
<hi>后而無鵊冶世紀云黄帝以風后為主台與天老五聖為三公其餘知命規紀地典刀牧常先封胡孔甲等或</hi>
<hi>為師或為將非一人也故張衡云方將師天老而友地典漢志隂陽有地典六篇鵊冶子一篇封胡五篇刀牧</hi>
<hi>十五風后十三鬼容蓲三篇及容成隂道天老雜子隂道皆黄帝臣</hi>十有五年帝喜天下<lb/>
之戴已乃飬正命娯耳目昏然五情爽惑于是放萬機<lb/>
<pb n="KR2d0008_WYG_014-5a"/>
舍宫寢而肆志于昆臺方明執輿昌㝢參乘張若謵朋<lb/>
前馬昆閽滑稽後車風后柏常從負書劍<hi>謵多作習㝢多作宇唐音</hi>
<hi>或以昌㝢字字廣成非</hi>發軔紫宫之中渉洹沙而届隂浦<hi>賈誼書云濟東</hi>
<hi>海入江内取綠圖西濟積石渉流沙登崑崙還中國治天下子年云風后負書柏常荷劍旦涉洹流夕歸隂浦</hi>
<hi>孫綽子云發軔紫宫不崇朝而届六合大抵書傳言黄帝事如道書列子符子孫綽子之類多渺茫難摭也</hi>
陟王屋而受丹經<hi>抱朴子真源云黄帝以地皇九年正月上寅詣首陽山宰牧從焉次駕東</hi>
<hi>行詣青丘紫府先生授三皇籙及天文大字次西入空桐禮廣成子囬駕王屋啟石函發玉笈得九鼎飛靈神</hi>
<hi>丹訣次㳺𤣥圃禮雲䑓先生授龍蹻經役使龍虎令詣天真皇人故庾信云治身紫府問政青丘也</hi>登空<lb/>
<pb n="KR2d0008_WYG_014-5b"/>
桐而問廣成<hi>莊子黄帝為天下十九年令行天下聞廣成子在空桐之上徃見之空桐山在汝之</hi>
<hi>梁縣西南四十有廣成澤及廟近南陽雉衡山故馬融廣成賛云面據衡隂北方遵化南三十亦有空桐㐮城</hi>
<hi>世謂帝謁廣成在此非也仲長子云廣成㳺于九山之嶺來徃嶕嶢嶕嶢在洛之永寧九山在鞏有廣成廟碑</hi>
<hi>號九山府君有太華元子之稱非在北方唐盧貞碑亦詳</hi>封東山而奉中華君<hi>或云即中</hi>
<hi>黄丈人受九品之方</hi>䇿大面而禮寗生<hi>大面青城也黄帝封為五岳丈夫寗生劉向仙傳以</hi>
<hi>為寗封寗封子為黄帝陶正能作五色烟積火自燔或云寗國封人</hi>入金谷而咨涓子心<lb/>
<hi>世有涓子書晉志云黄帝東海南江登空躡岱至昆峯振轡風山訪道存諸汗竹不可厚誣</hi>訪大恢<lb/>
于具茨<hi>黄帝經序于龍曲山逢大恢即大塊也具茨即今大塊山在陽翟一曰泰塊司馬云在滎陽宻</hi>
<pb n="KR2d0008_WYG_014-6a"/>
<hi>東</hi>即神牧于相成<hi>莊云牧馬童子相成即㐮城金簡玉字云受㐮城小童歩六紀之法黄纍</hi>
<hi>小童歩三綱之法三洞云㐮城小童授軒皇七元六紀天綱之經四極明科云帝封一通于太山一于勞盛山</hi>
陞鴻隄受神芝于黄盖<hi>黄盖童子陽城記</hi>遂盍群神大明之虗<lb/>
而投玉䇿于鍾隂自是愛民而不戰四帝共起而謀之<lb/>
<hi>各以方色青赤白黒為號起四方而僣亂者若蚩尤為赤帝朱宣為白帝之類故有赤帝城白帝城說者以少</hi>
<hi>昊之徒當之非也盖自後代</hi>邊城曰警介胄不釋帝乃焦然歎曰朕<lb/>
之過淫矣君危于上者民不安于下主失其國者其臣<lb/>
再嫁厥病之由非飬冦耶今處民萌之上而四盗起迭<lb/>
<pb n="KR2d0008_WYG_014-6b"/>
震于師何以哉乃正四軍<hi>神宗神武秘畧云兵法處山之軍居高為陽水土之軍所</hi>
<hi>就卑下斥澤之軍必依水草平陸之軍擇其坦易此四軍黄帝之所以勝四帝也</hi>即塋壘㓕四<lb/>
帝而有天下<hi>萬機論云黄帝初立飬性愛民而不戰四帝交共謀之邊城日警云云向令黄帝不</hi>
<hi>龍驤虎變而與俗同道則其臣民嫁于四帝矣</hi>謂國雖大好戰必亾天下雖平<lb/>
㤀戰必危矢以仁義擾以信禮故投之死地而後生知<lb/>
彼知已故亡敵于天下于是以兵為衛内行刀鐻外用<lb/>
水火天目臨四維而廵行句陣并氣而决戰<hi>天目見黄帝太乙密</hi>
<hi>推云欲知廵狩之年當視太乙與天目在四維之嵗法當廵狩冬官楊可能集聖歴云黄帝御宇真女降朝授</hi>
<pb n="KR2d0008_WYG_014-7a"/>
<hi>神䇿于金縢緘兵符于玉匱至若省方廵狩天仗出而爰擇剛辰王師興而先求近日</hi>傍行天下<lb/>
未嘗寧居先之徳正而後之以威刑必不譓者從而征<lb/>
之是以麾之所擬而敵開戶身五十二戰而天下大服<lb/>
焉乃達四面廣能賢稽功務法秉數乘剛而都于陳<hi>今寳</hi>
<hi>雞故陳倉姚睦云黄帝都陳倉非宛丘故今隴右黄帝遺迹甚多水經注上邽有軒轅溪軒轅谷睦云黄帝生</hi>
<hi>處遁甲太昊亦治陳倉豈三皇同在西乎仙傳謂都泰山之阿世紀都軒轅丘俱妄</hi>師于大填學<lb/>
于封鉅赤誦<hi>赤松也大填即火真或作大莫非封鉅即大封或作鉅封非白虎通云黄帝師刀牧</hi>
<hi>故晋書云軒轅聖人伏師臣而受圖所師固非一矣</hi>復岐下見岐伯引載而歸訪<lb/>
<pb n="KR2d0008_WYG_014-7b"/>
于治道<hi>時岐伯已百餘嵗見仙傳亦詳靈樞二十九素問稱天師或曰太師一云少師靈樞有問岐伯</hi>
<hi>問少師少師似非岐伯</hi>于是申命封胡以為丞鬼容蓲為相刀牧<lb/>
為將而周昌輔之<hi>黄籙云黄帝坐𤣥扈閣上與大司馬容光左右輔將周昌二十二人臨觀</hi>
<hi>鳳圗此本出河圖錄運法春秋合誠圖云百二十二人也</hi>大山稽為司徒庸光為司<lb/>
馬<hi>論語摘象輔亦云容光為司馬而吕氏春秋大封為司馬盖非一職</hi>恒先為司空建九<lb/>
法七相翌而下服度<hi>六帖云黄帝時恒常先為大司馬掌建邦之九法</hi>猶且蛩<lb/>
蛩常若僃盗豫若天令令人知禁風后善乎伏羲之道<lb/>
以為當天而配上台<hi>春秋内事云風后善于伏羲之道故推衍隂陽當天天官也陶氏職</hi>
<pb n="KR2d0008_WYG_014-8a"/>
<hi>官要錄云以風后配上台天老配中台五聖配下台環濟云為侍中管子六相又云帝以蚩尤明天道為當時</hi>
<hi>非</hi>桓常審乎地利以為常平<hi>地官之職管云為廪者</hi>于是地獻草<lb/>
木乃述耕種之利<hi>内傳云升為天子地獻草木述耕種之利因之以廣耕種</hi>奢比辨<lb/>
乎東以為土師而平春種角穀論賢列爵勸耕饁禁伐<lb/>
厲<hi>即奢龍管注云土師司空角穀菉豆</hi>庸光辨乎南以為司徒而正夏種<lb/>
芒穀脩馳戒僇發宿臧靜居農以戒力以宛夏功<hi>即祝融謂</hi>
<hi>南種小麥赤豆</hi>種房穀以應戊巳之方<hi>謂中種麻王氷云黄帝所種五方穀也</hi>大<lb/>
封辨乎西以為司馬玩巽禽種遂穀收穀薦祖組甲厲<lb/>
<pb n="KR2d0008_WYG_014-8b"/>
兵戒什伍以從事<hi>謂西種白麥金穀故秋種夏死菽水穀黍火穀見金而成也</hi>后土<lb/>
辨乎北以之李行冬㫁罪種稜穀劋箭伐木乃勞農始<lb/>
獵殺<hi>管五行云春者土師也夏者司徒也秋司馬冬李行六相得而天地治民為本土事嗇事為重故后</hi>
<hi>土后稷以名教</hi>帝處中央而政四國分八節以紀農功命天中<lb/>
建皇極<hi>又三墳亦備</hi>乃下教曰聲禁重色禁重香味禁重室<lb/>
禁重國亡衺教市亡淫貨地亡壙土官亡濫士邑亡㳺<lb/>
民山不童澤不涸是致正道是則官有常職民有常業<lb/>
父子不背恩兄弟不去義夫婦不廢情鳥獸草木不失<lb/>
<pb n="KR2d0008_WYG_014-9a"/>
其長而鰥寡孤獨各有飬也<hi>世紀云聲禁重聲衣禁重衣食禁重味居禁重室兎</hi>
<hi>園策又三墳所謂有雄垂六禁之科也</hi>于是立貨幣以制國用問于柏高<lb/>
曰吾欲陶天下為一家有道乎對曰請乂其莧而時之<lb/>
吾謹逃其爪牙則可矣<hi>柏高舊云岐伯之名宜非靈樞帝曰子欲聞隂陽之義岐伯曰</hi>
<hi>岐先師之所秘柏高猶不能明則似非矣莧胡官切細角山羊易言莧陸孟喜云獸名夬有兊兊為羊也</hi>曰<lb/>
若言可得聞乎曰上有丹矸者下有黄銀上有慈石者<lb/>
下有銅金上有陵石下有赤銅青金上有代赭下有鹽<lb/>
鐵上有葱下有銀沙此山之見榮者也至于艾而時之<lb/>
<pb n="KR2d0008_WYG_014-9b"/>
則貨幣于是乎成乃燹山林破曽藪楚萊沛以制金刀<lb/>
立五幣設九棘之利而為輕重之法曰自言能司馬不<lb/>
能者釁鼓自言能治里不能者釁社自言能為官不能<lb/>
官者劓以為門故人亡有奸能誣祿而至于君者相任<lb/>
夤為官重門撃柝不能者亦随之以法所謂李法教而<lb/>
後殺故法設而亡用<hi>所謂李法按黄帝李法曰壁壘已定穿窬不由路者殺注云李者法</hi>
<hi>官之號總主征伐刑戮之事故稱其書為李法胡建為南北軍王假黄帝李法斬天子監軍李天李也説苑云</hi>
<hi>壁壘已具行不由路謂之姦人姦人者殺本此</hi>致五法而布之天下故財用自<lb/>
<pb n="KR2d0008_WYG_014-10a"/>
是作而刀棘由此顯矣<hi>五法乃財用之法術太公素王妙論云黄帝設五法布之天下</hi>
<hi>用之無窮世有能知之者莫不尊親如范子可謂曉之矣豈税斂率削云哉</hi>河龍圖發洛龜<lb/>
書威<hi>鄭注中侯威則也亦見龍魚河圖易正義作威</hi>于是正坤乾分離坎倚象<lb/>
衍數以成一代之宜謂土為祥乃重坤以為首所謂歸<lb/>
藏易也<hi>歸藏初經卦皆六位初坤初乾初離初坎初兊初艮初震初巽也其卦又有明夷營惑耆老大</hi>
<hi>明之類商随志存十三卷晉薛正注長孫無忌論漢初已亾中經簿有之惟卜筮爾崇文三卷但有初經齊世</hi>
<hi>本蓍三卷缺文昔啟筮明夷鯀治洪水牧占大明桀筮營惑武王伐商牧占耆老曰不吉是也</hi>故又曰<lb/>
歸藏氏<hi>易天事歸藏地事連山人事是所謂三易也坤乾南北是坤者地也萬物藏焉故謂之歸</hi>既<lb/>
<pb n="KR2d0008_WYG_014-10b"/>
受河圖得其五要<hi>春秋五始公羊疏云元者氣之始春者時之始王者受命之始正月者政</hi>
<hi>教之始即位者一國之始漢書春秋緯皆言黄帝受圖有五始謂此五事夫王正月者京師之正朔爾元正即</hi>
<hi>位寔係大事如堯舜歴象日月齊七政定閏之類後世承已定之法故未蒙其害稍或不正其禍不勝説矣</hi>
乃設靈臺立五官以叙五事<hi>史黄帝考定星歴建立五行起消息正閏餘于是始</hi>
<hi>有天地神氓物類之官是謂五官中庸注云聖人制作其徳配天地惟五始可以當之合誠圖言黄帝立五始</hi>
<hi>制以天道公羊疏謂正物之法莫大於正其始也</hi>命臾蓲占星<hi>鬼容丘也或云即雷伯未核容</hi>
<hi>丘亦有兵法</hi>鬬苞授規正日月星辰之象分星次象應著名<lb/>
始終相驗于是乎有星官之書<hi>規旋儀器晉志云黄帝創受河圖始明休咎故</hi>
<pb n="KR2d0008_WYG_014-11a"/>
<hi>星傳尚存隋志云星官之書自黄帝始</hi>浮箭為泉孔壺為漏以考中星<hi>肇于</hi>
<hi>軒轅見梁刻漏經隋志云黄帝創觀漏水制器取則以分晝夜</hi>命羲和占日僪珥旺適<lb/>
纓紐抱負闗啟亾浮<hi>羲和日御故後世日官皆以為號或疑之則非</hi>尚儀占月<lb/>
䋲九道之側匿紏五精之留疾<hi>即常儀</hi>車區占風道八風<lb/>
以通乎二十四<hi>晉志車蓲占星氣或謂即鬼臾蓲非也臾鬼訛爾</hi>𨽻首定數以<lb/>
率其羡要其㑹而律度量衡由是成焉<hi>四器生于律律本于數故陏志</hi>
<hi>云𨽻首作數律之本也</hi>伶倫造律采解谿之篁㫁篁間三寸九分<lb/>
為黄鍾之宫曰含少<hi>漢志帝使伶倫之大夏之西崑崙之隂取竹之嶰谷生竅厚均者㫁</hi>
<pb n="KR2d0008_WYG_014-11b"/>
<hi>兩節間吹之以為黄鍾之宫曰含少制十二筩寫鳯之鳴雄鳴六雌亦六此清宫也隋志云帝使伶倫取竹㫁</hi>
<hi>節間吹之為黄鍾清宫之管自清宫皆可生之夫律吕之數或還或否凡七十八黄鍾之數焉七十八三寸九</hi>
<hi>分黄鍾之清倍之也十二律可以和聲可以作樂矣後代因其餘出之為六十為三百本于劉安未見加損也</hi>
制十有二筩以之阮隃之下聼鳳之鳴以定其雌<hi>抱朴云帝</hi>
<hi>轅候鳳鳴而調律隋毛爽云帝聼鳯阿閣之下造十二律鄒衍吹律以定五始正朔服色由斯而别未聞累黍</hi>
<hi>也</hi>乃作玉律以應候氣薦之宗廟察治忽以知三軍之<lb/>
消息<hi>晉志云黄帝作律以玉為琯長尺六寸為十二月玉者取其體含温潤也晉人發汲冢得古周玉律</hi>
<hi>及鐘磬鄭衆釋典同謂陽律管隂律銅順其性是亦用銅矣隋志云伶倫含少擅比竹之工虞帝昭華傳刻玉</hi>
<pb n="KR2d0008_WYG_014-12a"/>
<hi>之妙是虞始以玉非也統和天人非玉莫致其至東漢二至以玉律十二候氣殿中以竹律六十候日靈䑓其</hi>
<hi>用有異太始十年中書攷古器校古律乃七品一姑洗玉律二小吕玉律其來久矣不得而廢也</hi>以正<lb/>
名百物明民共財而定氏族<hi>易是類謀曰聖人興起不知姓名當吹律聼以别其</hi>
<hi>姓黄帝吹律定姓是也律六律也故有五音姓之說堪輿經有黄帝問天老五姓而援神契亦謂聖王吹律有</hi>
<hi>姓白虎通云聖人吹律定姓云演孔圖云孔子曰丘□律而吹命隂得羽之宫而李房推律亦謂五音生于本</hi>
<hi>姓遂自定為京</hi>氏定而繋之姓庶姓别于上而戚殫于下婚姻<lb/>
不可以通所以崇倫類逺禽獸也<hi>禮大傳云繋之以姓而弗别綴之以食而</hi>
<hi>弗殊雖百世而婚姻不通周道然也或云六世親属竭財通婚姻故杜佑云商以上親不隔同姓妄也</hi>大<lb/>
<pb n="KR2d0008_WYG_014-12b"/>
撓正甲子探五行之情而定之納音風后釋之以致其<lb/>
用而三命行矣<hi>伏羲已有甲子大撓特配甲子作納音爾燭神經云𤣥女授三式壬遁太乙也</hi>
<hi>大撓黄帝史臣攷天書三式以十干十二支衍而成六十取納音聲如今海中金沙中金之𩔖風后所釋如甲</hi>
<hi>子乙丑仗墓金丙寅丁卯乘象火是也世亦有之命鈐叙謂黄帝使風后為之以序九宫之法有納音説見餘</hi>
<hi>論</hi>察三辰于上迹祻福于下經緯歴數然後天歩有常<lb/>
而不倍<hi>張衡傳</hi>命容成作盖天綜六術以定氣象問于鬼<lb/>
㬰蓲曰上下周紀其有數乎對曰天以六節地以五制<lb/>
周天氣者六期為僃終地氣者五嵗為周五六合者嵗<lb/>
<pb n="KR2d0008_WYG_014-13a"/>
三十七百二十氣為一紀六十嵗千四百四十氣為一<lb/>
周太過不及斯以見矣<hi>六者六氣五者五位天以六氣臨地地以五位承天以六加五</hi>
<hi>則五嵗而餘一氣故遷一位以承六則常六嵗乃備天元之氣故六年而環㑹周而復始也</hi>乃因五<lb/>
量治五氣起消息察發斂以作調歴嵗紀甲寅日紀甲<lb/>
子立正爻以配氣致重爻以抵日而時節定是嵗己酉<lb/>
朔旦南至而獲神䇿得寳鼎冕侯問于鬼容蓲容蓲對<lb/>
曰是謂得天之紀終而復始<hi>冕侯封禪書作宛昫</hi>爰興封禪迎日<lb/>
推䇿造六十神歴<hi>索隐云䇿神蓍也所謂太乙神䇿</hi>積邪分以致閏配<lb/>
<pb n="KR2d0008_WYG_014-13b"/>
甲子而設蔀嵗七十六以為紀紀二十而蔀首定之原<lb/>
名握先率二十而冬至復朔<hi>公孫卿云今年辛巳朔旦冬至與黄帝時等按黄帝</hi>
<hi>冬至在己酉朔古未有合者太甲元年乙丑朔旦冬至後九十五年甲申朔得至又周公攝政五年丁已朔旦</hi>
<hi>得至後七十六年丙申朔旦得至下至秦漢率七十六嵗而冬至一復朔果無己酉者至于皇朝政和八年而</hi>
<hi>始一合于黄帝素問曰履端于始表正于中推餘于終而天度畢矣萬嵗一遇顧豈偶然哉</hi>凡二十<lb/>
推三百八十年而䇿定然後時惠而辰從<hi>沿革云黄帝歴曰調歴元</hi>
<hi>鳳三年太史令張夀王言黄帝調歴漢元年以來用之今隂陽不調宜更歴之過詔下歴使者鮮于妄人詰壽</hi>
<hi>王與治歴大司農中丞麻光二十餘人執候晦朔壽王非漢歴逆天道乃詔李信治調歴是也易乾鑿度云名</hi>
<pb n="KR2d0008_WYG_014-14a"/>
<hi>曰握先即調也</hi>于是始有天地神民事物之官各司其序俾不<lb/>
相亂民是以能有忠信神是以能有明徳民神異業敬<lb/>
而不凟故神降之嘉生本次分范十有二鏡六乳四獸<lb/>
變異得以占焉<hi>應十有二次随有得者以占蝕刻分無差集異記汾隂侯生死以一鏡授王度</hi>
<hi>徑八寸麒麟鼻龜龍鳯虎布四方外八卦内十二辰二十四𨽻字承日則文影入見于面持却百邪云吾聞黄</hi>
<hi>帝鑄十五鏡第一徑尺五寸以法滿日此為第八度隋御史嘗自為記述異記以鏡湖為軒皇鑄鏡處未究</hi>
受祥金隐耀神鍾九乳神光玉聲于赤城乃本隂陽審<lb/>
風聲命榮猨鑄十二鍾以協月筩以詔英韶<hi>陏志云即鑄鐘帝命</hi>
<pb n="KR2d0008_WYG_014-14b"/>
<hi>榮猨所鑄故國朝會要馮元等議云黄帝命伶倫與榮猨鑄十二鍾以調樂律今之鑄鍾是也</hi>調政之<lb/>
緩急分五聲以正五鐘令其五鐘以定五音<hi>垂則為鐘仰則為鼎</hi>
<hi>其用甚重五鐘名詳餘論</hi>伶倫造聲以諧八音五音調以立天時八<lb/>
音交以正人位人天調而天地之美生矣<hi>伶倫即伶鰥一作倫通禮</hi>
<hi>義纂帝使伶倫造磬</hi>命大容作承雲之樂是為雲門大卷著之椌<lb/>
楬以道其龢<hi>椌柷楬敔也椌中空本樂出虚柷觸也有觸而作敔禦而已為伏虎者西方之獸疑</hi>
<hi>樂極而憂伏也幽思賦注大容黄帝樂師</hi>中陽之月乙卯之辰曰在奎而奏<lb/>
之<hi>李淳風云黄帝時仲春乙卯日在奎至今三千餘年春分亦在奎此不韋月令也盖秦歴如此淳風歴冬</hi>
<pb n="KR2d0008_WYG_014-15a"/>
<hi>至在斗十三謂黄帝時亦在斗此偶合爾</hi>弛張合施動靜麗節是故翕純皦<lb/>
繹聲而聼嚴五降之後而不彈矣今曰咸池<hi>即咸䪧北門成曰黄</hi>
<hi>帝奏咸池于洞庭之野劉子法語言黄帝之咸池言大道罔不備也阮嗣宗樂論黄帝詠雲門之神少昊歌鳯</hi>
<hi>凰之迹雲門咸池樂殊奏異康成云咸池即大卷大卷即大章頴逹以雲門為大卷未詳何據</hi>乃廣宫<lb/>
室壯堂<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>高棟深宇以避風雨<hi>春秋内事</hi>作合宫<hi>尸子管子即明堂杜</hi>
<hi>佑謂黄帝祀上帝于明堂或謂合宫其制中有一殿四面無壁茅盖通水水圍宫垣為複道上有樓從西南入</hi>
<hi>名崑崙天子從之入以祭祀此公玉帶所上制度故元封列五帝明堂文中子云黄帝有合宫之聽唐志言帝</hi>
<hi>朝萬方于明堂一曰明庭禮記外傳黄帝享百神于明庭又管子黄帝有明臺之議魏志崔融皆同或云别所</hi>
<pb n="KR2d0008_WYG_014-15b"/>
<hi>盖古堂作臺爾</hi>建鑾殿<hi>黄帝經序云帝見岐伯于鑾殿殿其堂宫其總名也如云未央前殿甘泉前殿</hi>
<hi>者葉少藴等疑秦始名殿非也</hi>以祀上帝接萬靈以采民言四阿反坫<lb/>
褈亢褈即庫臺設移旋楹複格内階幽陛提唐山廧樀<lb/>
幹惟工斲其材而礱之乃命寗封為陶正赤將為木正<lb/>
以利器用<hi>並列仙傳有神人遇封教為五色烟黄帝封為陶正積火自燒随烟下上赤將子一曰繳</hi>
<hi>父</hi>命揮作盖弓夷牟造矢以僃四方<hi>陳音云黄帝作弓以僃四方古史考</hi>
<hi>云黄帝作弩</hi>岐伯作鼓吹鐃角靈鞞神鉦以揚徳建武厲士<lb/>
風敵而威天下<hi>劉瓛定軍禮謂鼓吹不知誰造漢氏以雄朔野短簫鐃歌岐伯所造義纂又云</hi>
<pb n="KR2d0008_WYG_014-16a"/>
<hi>制𤣥纛十二授帝黄鉞制角十二以警説詳餘論</hi>重門撃柝僃不速客<hi>易林師之頥辭</hi>
命邑夷法斗之周旋魁方標直以携龍角為帝車大輅<lb/>
故曲其輈紹大帝之衞于是崇牙交旂羽搊㩧矟櫑劍<lb/>
華盖屬車副乘記里司馬以僃道哄<hi>晉志聖人見秋蓬孤轉杓觹旁建乃</hi>
<hi>作輪輿墨子言黄帝會鬼神于泰山駕象車六蛟龍記里華盖之類脩見内傳晉志古今注事始等昔馬鈞與</hi>
<hi>高堂隆秦朗争言指南車二子謂古典無紀鈞云古有故眀帝詔令作之唐服志云黄帝造車服為之屏蔽也</hi>
命馬師皇為牧正臣胲服牛始駕而僕蹕之御全矣<hi>見河</hi>
<hi>圖挺左輔及軒轅本紀黄帝内傳古今注等後志云乘牛駕馬㳺覧八極師皇見仙傳及馬經為帝馬醫嘗醫</hi>
<pb n="KR2d0008_WYG_014-16b"/>
<hi>龍胲見世本</hi>法乾坤以正衣裳制衮冕設斧黻深衣大帯扉<lb/>
屨赤舄𤣥衣纁裳紸纊贅旒以規眎聴之逸<hi>𤣥衣纁裳天𤣥地黄</hi>
<hi>之色土位西南南赤合黄而成纁故坤五曰黄裳衣上裳下乾坤之象説文曰黄帝初作冕而世本胡曺作冕</hi>
<hi>注黄帝臣又世本云黄帝作旃冕合誠圖云黄帝黄冠白帝白文故三禮圖言黄帝黄冕也禮宗云黄帝深究</hi>
<hi>物情始垂衣裳以化天下當是時素風尚近惟白布深衣齊則緇之盖以黄帝有也大戴禮孔子云黄帝斧黻</hi>
<hi>衣大帯斧裳乘龍駕雲勤勞心力耳目是也又世本云黄帝臣於則作扉履</hi>房觀翬翟草木<lb/>
之花染為文章以朙上下之衰褘衣褕展以為内服故<lb/>
于是有衮龍之頌<hi>夏侯太初辨樂論龍衮者誤</hi>端璧瑞以奉天委珩<lb/>
<pb n="KR2d0008_WYG_014-17a"/>
牙以嫮武是以衣裳所在而兇惡不起<hi>易林坤之訟辭</hi>謂附于<lb/>
身者必誠必信乃飾棺衾以送死封崇表木以當大事<lb/>
<hi>棺槨久矣世以易九事在垂衣裳之後遂謂始于黄帝非也劉向上言棺槨之作自黄帝始而史考謂禹作土</hi>
<hi>堲以周棺湯作木槨易土堲又因禮記誤</hi>創<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>侲<hi>内傳云帝始儺按莊子云㳺島問于雄黄曰逐疫出</hi>
<hi>魅撃鼓呼噪何也曰黔首多疾黄帝氏立巫咸使之沐浴齋戒以通九竅鳴鼓振鐸以動其心勞其形趨步以</hi>
<hi>發隂陽之氣飲酒茹葱以通五藏撃鼓噪呼逐疫出魅黔首不知以為魅祟爾以知爆竹鬰壘之設矣</hi>設<lb/>
鬰律<hi>戰國䇿作余與鬰雷義同詳餘論</hi>説青烏記白澤以除民害而民<lb/>
宜之<hi>抱朴子云精推步則訪稽牧講占候則詢風后窮神姦則記白澤相地理則説青烏二書今代有之</hi>
<pb n="KR2d0008_WYG_014-17b"/>
<hi>則非矣</hi>于是吉凶䘮葬靡不備也<hi>凡伎術皆自黄帝始詳内傳</hi>乃命沮<lb/>
誦作雲書孔甲為史執青纂記言動惟實<hi>杜甫云風后孔甲充其佐</hi>
<hi>漢志有史孔甲八篇田蚡習者黄帝始也</hi>天下已治百令具舉猶且䘏然神<lb/>
橤形茹用作戒于丹書曰施舍在心平不幸乃弗聞過<lb/>
禍福在所密存亾在所用下匿其私用試其上上操度<lb/>
量以割其下上下一日百戰故作巾几之銘曰毋弇弱<lb/>
毋俷徳毋違同毋敖禮毋謀非徳毋犯非義又著瑞書<lb/>
曰敬勝怠者吉怠勝敬者㓕義勝欲者從欲勝義者凶<lb/>
<pb n="KR2d0008_WYG_014-18a"/>
凡事不彊則枉不敬則不正枉者㓕廢敬者萬世乃命<lb/>
史甲作戒盤盂籩豆奩鏡劍履輿席巾杖戶牖弓矛一<lb/>
著銘詩以彌縫其闕<hi>凡二十六昔周公誦之於成王並見大戴禮蔡邕銘論云黄帝有巾</hi>
<hi>几之銘孔甲有盤盂之戒漢志有孔甲盤盂三十六太平御覧以為夏孔甲非</hi>惟口起兵惟動<lb/>
得吝乃為金人三緘其口而銘其背曰古之慎言人也<lb/>
夙夕念治瞿然自克是以功高業廣而亾逋事<hi>世謂太公作金</hi>
<hi>人昔孔子見之后稷之廟按太公金匱公對武王之言明黄帝所作皇覧記隂謀曰黄帝金人器銘曰武王問</hi>
<hi>尚父五帝之戒對曰黄帝之戒曰吾之居民上搖搖恐朝不及夕故為金人三封其口曰我古之慎言人也</hi>
<pb n="KR2d0008_WYG_014-18b"/>
于是親事法宫觀八極而建五常<hi>素問黄帝坐明堂始正天綱臨觀八極攷</hi>
<hi>建五常請天師而問焉</hi>謂人之生負隂而抱陽食味而被色寒暑<lb/>
盪之外喜怒攻之内天昬凶札君民代有乃上窮下際<lb/>
察五氣立五運洞性命紀隂陽極咨于岐雷而内經作<lb/>
謹候其時著之玉版以藏靈蘭之室<hi>濟序</hi>演倉穀<hi>道基經云倉穀</hi>
<hi>者名之穀仙行之不休可長久王莽篡位種五梁禾于殿中各順色置其方面云此黄帝穀仙之術靈樞亦有</hi>
<hi>説也</hi>推賊曹<hi>黄帝元辰經云血忌隂陽精氣之辰天上中節之位亦名天之賊曹尤忌針炙</hi>命俞<lb/>
跗岐伯雷公察眀堂究息脉謹候其時則可萬全<hi>素問謹候</hi>
<pb n="KR2d0008_WYG_014-19a"/>
<hi>其時氣乃與期能合色脉可以萬全矣</hi>命巫彭桐君處方盄餌湔澣刺治<lb/>
而人得以盡年<hi>胃瘧以下五十九刺詳素問制瘧及黄帝中詰世紀云帝使岐伯嘗味百藥主</hi>
<hi>典醫病今經方本草之書咸出焉故家語云黄帝嘗味草木又命岐伯雷公論經脉旁通問難八十一為難經</hi>
<hi>著内外術經十八卷</hi>命西陵氏勸蠶稼月大火而浴種夫人副褘<lb/>
而躬桑乃獻繭絲遂稱織維之功因之廣織以給郊廟<lb/>
之服<hi>皇圖要覧云伏羲化蠶西陵氏始飬蠶故淮南王𧖟經云西陵氏勸蠶稼親蠶始此</hi>祀天圓<lb/>
丘牲玉取蒼<hi>漢舊儀云黄帝以来圓丘祭天于甘泉山今雲陽通天臺也史記公孫卿言黄帝作</hi>
<hi>清靈臺十二日燒可治明庭接萬靈甘泉也漢書云黄帝郊雍上帝宿三月雍土積高神明之奥故立畤郊上</hi>
<pb n="KR2d0008_WYG_014-19b"/>
<hi>帝諸神焉</hi>祀地于方澤牲玉取黄<hi>圓邱方澤皆取自然而成非人力所為者</hi>築壇<lb/>
除墠設醪醴制蘭蒲列圭玉而薦之<hi>圭謂璧琮玉謂圭山經尸子所謂吉</hi>
<hi>玉</hi>七登之牀十絶之帳奏函夹之宫以致之而䄘䄓乎<lb/>
夀宫<hi>岐雷之醪醴七登牀十絶帳及壇墠並見内傳封禪記云黄帝列圭玉蘭蒲席上然沈榆之香沈立</hi>
<hi>香譜云以分别尊卑華戎之佐故拾遺記云軒皇使百辟羣臣受教者先列圭玉于蘭蒲席上然沈榆之香或</hi>
<hi>以漢得休屠神祭不用牛羊惟燒香禮拜為焚香出梵教今祭用之為非誤矣不知古燔柴即香也</hi>立五<lb/>
祀作其祝嘏咸以數薦而山川之典禮為多命共鼓化<lb/>
狐作舟車以濟不通<hi>車亦舟也越人謂舟為車地志故作舟楫化狐即貨狐説文作貨狄</hi>
<pb n="KR2d0008_WYG_014-20a"/>
<hi>按古貨布貨止作化</hi>命竪亥通道路正里候命風后方割萬里畫<lb/>
埜分疆<hi>班固云分州周公職錄圖云黄帝受命風后受圖割地始布九州置十二圖又見太乙或占割</hi>
<hi>定之也</hi>得小大之國萬區而神靈之封隐焉<hi>後漢書云昔在皇唐經畧</hi>
<hi>萬國爕定東西疆里南北傳言神靈之封七千此公孫卿假為申公説妄也劉恕外紀辨百里之國萬區非是</hi>
<hi>詳國名記</hi>命匠營國國中九經九緯五置而有市市有館以<lb/>
竢朝聘之需<hi>班固賦分州土立市朝軒轅氏所以載帝功徐帖云經途九軌環途七軌野途五軌</hi>
置左右大監監于萬國<hi>大戴禮及史記本作四監周大司馬建牧立監是也太宰乃施</hi>
<hi>典于邦國乃建其牧立其監牧以侯伯有功徳者加命州長是</hi>侯牧交獻而朝聘之事<lb/>
<pb n="KR2d0008_WYG_014-20b"/>
備<hi>禮記外傳夫黄帝之九牧倡教即周之六卿分職以倡九牧也禮記正義以論語譔攷黄帝阮有九州之</hi>
<hi>牧則有朝聘是賔禮也</hi>茄豐違命于是刑而放之而萬國服<hi>茄楚地昔</hi>
<hi>楚子州城州屈以復茄人是也或作茹豐誤元中記云黄帝軒之臣茄豐氏有罪刑而放之扶伏而去是為扶</hi>
<hi>伏民玉門外</hi>經土設井以塞爭端立歩制畮以防不足八家<lb/>
以為井井設其中而收之于邑故十利得<hi>外紀十利本通典夏殷不</hi>
<hi>易其制</hi>辨九地立什一<hi>什一之法天下之中正三代取民之制咸本之此</hi>存亾相<lb/>
守有無相權是以情性可得而親生産可得而均分之<lb/>
于井計之于州因所利而勸之是以地著而數詳<hi>禮運言大</hi>
<pb n="KR2d0008_WYG_014-21a"/>
<hi>道既隐而云以立田里説者為三五時非也黄帝井法井一為隣隣三為朋朋三為里里五為邑邑十為都都</hi>
<hi>十為師師十為州外紀誤云州十二師盖因康成之説誤之矣</hi>置法而不變俾民得以<lb/>
安其法是以不使而成不扈而止筞天命而治天下故<lb/>
天報眉夀<hi>唐裴舜云黄帝顓頊堯舜禹湯□以功濟生人徳配天地故天報之以眉夀</hi>徳澤<lb/>
深後世故子孫皆以有土黄祚衍于天下于今未㤀也<lb/>
<hi>見申子文子子華子</hi>自即位百年履地戴天循機提象不就物不<lb/>
違害不善求不緣道法中宿而要繆乎太祖之下職道<lb/>
義經天地别雌雄等貴賤不使不仁者加乎天下故用<lb/>
<pb n="KR2d0008_WYG_014-21b"/>
武勝殘而百姓以濟紀人倫叙萬物以信與仁為天下<lb/>
先是故法令明而上下無尤<hi>百年者號數帝在位七十八年列子曰帝立有十五年</hi>
<hi>喜天下之戴已又有十五年而大治又四十八年而登遐世云百年坤監百一十年俱妄</hi>不章功不<lb/>
揚名隐真人之道以從天地之固然故物無忿敓之心<lb/>
而人亡争傾之患耕父推畔道不拾遺狗彘吐菽粟而<lb/>
城郭不閟人保命而不夭嵗時熟而亡凶天地休通五<lb/>
行期化故風雨時節而日月精明星辰不失其行蓂莢<lb/>
屈軼紫房頳莖史不廢書海不揚波山不愛寳翠黄伏<lb/>
<pb n="KR2d0008_WYG_014-22a"/>
樎兹白戀皂焦明嚾阿而龍麟擾于階除日蟹虹螾禺<lb/>
蛄牛蟻黄神黄爵白澤解廌府亾虚日是以九瀛仰化<lb/>
諸北貢職楊裘秬鬯貫匈長股莫不来庭而依朔<hi>或曰徳而</hi>
<hi>已矣世之言符瑞者妄也曰徳義也符瑞命也古之受命者盖嘗有符瑞矣古之人因其有而存之所以著命</hi>
<hi>之不可以干然不敢後者亦義而已矣尸子云四夷之民有貫匈者深目者長股者黄帝之徳皆致之諸瑞在</hi>
<hi>音義</hi>乃撫萬靈度四方乘龍而四廵<hi>馬八尺為龍</hi>東薄海禪凡<lb/>
山<hi>十道志沂山縣之沂山也寰宇凡山在青之益都郡國志云黄帝封泰山禪凡山即此公玉帶云黄帝封</hi>
<hi>泰山風后封東泰山禪凡山或東泰山即沂山漢武以其卑小祀之而不封者又靈武亦有泰山在河東之地</hi>
<pb n="KR2d0008_WYG_014-22b"/>
<hi>非此</hi>西逾隴欵笄屯<hi>即鎮戎之空桐山俗呼雞頭山水經云大隴山之别名又臨洮亦有空桐</hi>
<hi>山二山各有廣成廟故太史公兩言雞頭空桐相連倦游錄在平凉西</hi>南入江内渉熊湘<lb/>
<hi>南方亦多故迹永初山川記永寕有黄帝錬丹處張氏土地記東陽永康南四里石城山上有石城黄帝㳺此</hi>
<hi>而黄山皖公縉雲衡山衡之雲陽山皆有黄帝蹤迹焉</hi>北届浡碣南臨𤣥扈<hi>𤣥扈者石</hi>
<hi>室也臨洛水河圖云黄帝坐于𤣥扈之閣合誠圖云帝坐𤣥扈洛上與大司馬容光等臨觀鳯皇銜圖置前帝</hi>
<hi>再拜受黄帝録云帝在𤣥扈閣上與大司馬容光左右輔周昌等百二十人臨之鳯銜圖至帝前黄玉為匣署</hi>
<hi>曰黄帝詔司命集帝行錄開之其文可曉宋書云黄帝坐𤣥扈洛水上有鳯集銜圖至帝前黄玉為匣世紀言</hi>
<hi>帝齋宫中坐𤣥扈鳯止東閣也今商之上洛南有𤣥扈山寰宇記洛南縣西北百里</hi>乃開東苑<hi>帝曰</hi>
<pb n="KR2d0008_WYG_014-23a"/>
<hi>余每之東苑未嘗不感去之則復亦見靈樞</hi>祓中宫詔羣神授見者齋心服<lb/>
形以先焉<hi>群神謂諸侯五等</hi>作清角樂大合而樂之鳴鶴翺翔<lb/>
鳯皇蔽日<hi>握河紀云堯即政七十年鳯皇止庭伯禹拜曰昔帝軒題象鳯巢阿□白虎通云黄帝時</hi>
<hi>鳯皇蔽日而至止于東園終身不去禮瑞命記云黄帝服黄服戴黄冕齊于宫鳯蔽日而来止帝園食竹寔棲</hi>
<hi>梧桐終不去詩外傳云黄帝即位宇内和平問天老乃服黄衣帯黄紳戴黄冕齊中宫鳯蔽日至帝降東階西</hi>
<hi>面再拜乃止東園集梧桐終身不去</hi>于是合符于釡山以觀其㑹<hi>合符者合諸侯</hi>
<hi>之瑞也如虞帝之□瑞傳所謂黄帝合而不死者釡山覆釡山也昔魏明元玁牛川發釡山臨儌繁之水而南</hi>
<hi>觀乎九十九泉是矣在荆山之前帝鑄鼎處索隐乃引郭子横説以為在東海中妄也大抵儒生言三五事類</hi>
<pb n="KR2d0008_WYG_014-23b"/>
<hi>引之渺茫曠絶不可致知之所如拾遺記黄帝厭世于昆臺乃鼎湖之峻處耳而説者必以為崑崙北有覆釡</hi>
<hi>山故綿上有覆増山今維之北海溉源山亦曰覆増見漢地志寰宇記舊名塔山其形如塔水經溉水源出塔</hi>
<hi>山者今青之北海東南六十天寳山亦曰溉源故凡不近人情者皆非也</hi>采首山之銅鑄三<lb/>
鼎于荆山之陽以象泰乙能輕能重能瀆能行存亾是<lb/>
諗吉凶可知虎豹百物為之眡火参罏<hi>史黄帝鑄寳鼎三象天地人瑞</hi>
<hi>應圖云以象三才陽極于九故聖人攝其數而云九鼎覆釡山在緱氏首山在蒲坂荆山在湖城世謂㐮陽若</hi>
<hi>縉雲之荆山者失之</hi>八月既望鼎成死焉<hi>五行書帝以甲戌日崩一云戊午孔子曰亾而</hi>
<hi>人用其教是死也世言黄帝鼎成乗龍上昇此秦漢方士之言爾按劍經言黄帝鑄鼎以疾崩塟橋山後五百</hi>
<pb n="KR2d0008_WYG_014-24a"/>
<hi>年山崩空室無尸惟存寳劍赤舃是神仙冢亦謂黄帝有死矣又列仙傳云黄帝自擇亾日至七十日亾七十</hi>
<hi>日還塟于橋山故莊子曰若人者將擇日而登遐而儒者反惑之有上昇説著存發揮</hi>塟上郡陽<lb/>
周之橋山<hi>慶之華池西翟道山寕之真寕東八十子午山也郡縣志云陵在山上風土記陽周所有</hi>
<hi>黄帝陵在子午山上今塚存大歴七年廟按混天記黄帝塟南陵山南陵也故莾曰上陵山而神鑑謂黄帝塟</hi>
<hi>南甲山則首向也思元注云黄帝塟西海橘山地志亦謂山有黄帝塜史記武帝廵朔方還祭黄帝塜于橋山</hi>
<hi>元魏諸帝亦數祭焉後魏書文成東廵涿鹿祠黄帝祭橋山觀温泉幸廣寗泉今在上谷東南二十里九域志</hi>
<hi>橋山又有軒轅太子陵廟而媯之懐戎川橋山有黄帝塟及祠焉</hi>其臣左徹感思取衣<lb/>
冠几杖而廟像之率諸侯而朝焉七年而立子<hi>九域地理志成</hi>
<pb n="KR2d0008_WYG_014-24b"/>
<hi>州有軒轅廟晉周生招魂議云黄帝體仙登遐其臣扶微等斂其衣冠塟之扶微誤也汲書云左徹乃立顓帝</hi>
<hi>亦非</hi>年百十有七或云三百宰予以問于孔子子曰人頼<lb/>
其利百年用其教百年威其神百年曰三百年也<hi>見大戴禮</hi>
<hi>五帝徳榮伊之令也故列子曰百姓號之二百餘年不輟</hi>立后三妃以存靈憲彤史<lb/>
小臣以僃内官以教天下之内治<hi>大戴禮立四妃一后三妃也</hi>子二<lb/>
十五别姓者十二<hi>為姓十二</hi>祈酉滕箴任茍釐結儇依<hi>苟國語史</hi>
<hi>記皆作荀非</hi>及二紀也<hi>青陽/夷彭</hi>餘循姫姓<hi>古書大㮣可質然不容無繆國語言青陽</hi>
<hi>與夾彭同為紀姓是矣而又云青陽與蒼林為姫姓則非也夫姬姓乃𤣥囂而非青陽黄帝之子二十五人其</hi>
<pb n="KR2d0008_WYG_014-25a"/>
<hi>十二人為十一姓餘十三人皆姬姓也今乃云惟二人同于黄帝者為姬姓其得信邪且昌意𤣥囂蒼林揮皆</hi>
<hi>姫姓者豈惟二人哉</hi>元妃西陵氏曰儽祖<hi>纍儽靁同音羸傫累嫘/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雷省非是集韻嫘祖</hi>
<hi>為力偽切非</hi>生昌意𤣥囂龍苖<hi>三/人</hi>昌意就徳遜居若水<hi>姓書辨昌</hi>
<hi>出昌意則昌或始封也然任後自有昌</hi>有子三人長曰乾荒次安季悃乾<lb/>
荒生帝顓頊是為高陽氏<hi>有本紀言</hi>安䖏西土後曰安息漢<lb/>
來復者為安氏延<hi>史傳謂安禄山出于昌意之子安妄也按禄山本曰軋落山寔本姓康母</hi>
<hi>阿史徳氏為覡禱軋落山生之随母嫁于虜將安延偃延偃以来依安道買乃冐姓之其山虜謂之戰闘神舊</hi>
<hi>書猶云突厥謂闘戰以為軋落山</hi>李氏<hi>唐賜抱玉抱真為武威李</hi>悃遷北土後為黨<lb/>
<pb n="KR2d0008_WYG_014-25b"/>
項之辟為拓䟦氏<hi>拓䟦之説不一詳餘論</hi>至鬰律二子長沙莫雄<lb/>
次什翼犍初王于代七子其七窟咄生魏帝道武始都<lb/>
洛為元氏十五世百六十有一年周齊㓕之<hi>十一世十五帝</hi>有<lb/>
黨氏奚氏達奚氏乞伏氏紇骨氏什氏乾氏烏氏源氏<lb/>
賀㧞氏㧞㧞氏万俟氏乙旃氏禿髪氏周氏長孫氏車<lb/>
非氏兀氏郭氏俟亥氏車焜氏普氏李氏八氏十姓俱<lb/>
其出也<hi>八氏細封氏往利氏費聴氏頗超氏野辭氏房當氏米禽氏拓䟦氏十姓者兄伊樓氏婁氏丘</hi>
<hi>敦氏敦氏万俟氏俟氏叔乙旃氏為叔孫氏屬車輥氏為車氏也後魏改元覧為元氏大武賜秃髮傉䄠為源</hi>
<pb n="KR2d0008_WYG_014-26a"/>
<hi>氏周閔賜周瑤為車非氏又是云氏者任城王子避難是云家而姓至陏而復景元氏者出自景昇冒姓乃元</hi>
<hi>載之祖而郭崇播黨氏賜也他詳餘論</hi>拓䟦思敬鎮夏以討巢功賜李姓<lb/>
有拓䟦仁福者為畨部都指揮使亦從其姓將吏迎為<lb/>
州師<hi>開平中</hi>子彛超彛興繼有夏銀綏宥地<hi>彛興事周為定難節度中</hi>
<hi>書令曲平王其後光献繼筠等承襲服叛不常事具</hi>𤣥囂姫姓降居泜水<hi>史記元囂降居</hi>
<hi>江水即泜水今之湔泜水大戴禮青陽降居泜水又誤以𤣥囂為青陽也</hi>生帝嚳是為高辛<lb/>
氏<hi>有本紀言</hi>龍苗生吾融為吾氏吾融生卞眀封於卞為卞<lb/>
氏<hi>郭璞云卞一作弔盖古卞字故司馬貞作算眀爾史索作苗龍融吾皆非</hi>卞朙棄其守降<lb/>
<pb n="KR2d0008_WYG_014-26b"/>
之南裔生白犬是為蠻人之祖<hi>見大荒北經白大乃其名若前世之未虎熊羆</hi>
<hi>熊髠龎國後代之史雞猪狗烏□犬子豹奴虎㹠之類非實犬也槃瓠之説盖因乎此有辨見發揮</hi>帝之<lb/>
南㳺西陵氏殞于道式祀于行<hi>本紀云帝周遊時元妃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祖死于道命次妃嫫</hi>
<hi>母監䕶始置防䘮今之方相也漢祀行神以西陵氏死在江夏韋昭國語注云西陵即方雷妄矣按世紀方雷</hi>
<hi>氏生青陽大□禮西陵生𤣥囂不云是方雷而人物表西陵氏乃在方雷之後盖世以史記謬謂青陽為𤣥囂</hi>
<hi>𤣥囂為少昊遂以方雷為儽祖耳</hi>以其始蠶故又祀先蠶<hi>北齊季春祀先蠶黄帝氏</hi>
<hi>後周皇后祭先蠶西陵氏唐月令以為天駟天駟馬祖非先蠶也先蠶猶先飯先酒皆祀其始造者自蠶婦事</hi>
<hi>亦不得為黄帝漢世祠苑窳婦人與□氏公主亦後世之溢典耳</hi>次妃方纍氏曰節生<lb/>
<pb n="KR2d0008_WYG_014-27a"/>
休及清<hi>休見内簡</hi>休繼黄帝者也是為帝鴻氏<hi>有本紀言</hi>清次封<lb/>
清為紀姓是生少昊<hi>有本紀言</hi>次妃彤魚氏生揮及夷彭<hi>彤魚</hi>
<hi>世作彤雷夷彭世作夷鼓皆非皇甫謐謂夷鼓為蒼林妄矣姓纂更謂青陽生揮鼓唐表以揮為少昊第五子尤</hi>
<hi>無據盖般爾非暉云</hi>揮次十五子造<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢及司率罟受封于張為<lb/>
弓氏張氏<hi>陳子昂張氏銘軒轅錫亂<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>弓崇威是也姓書謂主張羅記謂為弓之長而姓張俱妄</hi>
李氏灌氏<hi>李有元惁惟簡元惁見英華九百六十五灌夫父張孟皆本張氏</hi>叱羅氏<hi>周氏</hi>
<hi>張羡子照復之</hi>東方氏<hi>朔父張夷字少平母田氏遺腹生之三日母卒鄰母飬之時東方始明因為姓</hi>
<hi>故世謂朔無父母洞㝠記朔母田寡夢太白臨之而娠羞之曰人將弃我乃向代郡之東方里以五月朔旦生</hi>
<pb n="KR2d0008_WYG_014-27b"/>
<hi>之因姓東方而名朔亦見時鏡新書仙傳不得其由而多妄説風俗通姓纂云伏羲後云出女娲俱妄</hi>夷<lb/>
彭紀姓其子始封于采是為左人有采氏左人氏夷鼓<lb/>
氏<hi>國語秦有夷彭思宜氏姓英賢錄云黄帝子夷彭之後鄧姓辨引英賢傳作夷鼓偲宜誤</hi>次妃嫫<lb/>
母<hi>謐云第四妃即嫵母漢表説文為撫母</hi>兒惡徳充帝内之曰属女徳而<lb/>
弗㤀與女正而弗襄雖惡何傷是生蒼林禺陽<hi>任出禺陽而奚</hi>
<hi>仲等皆任姓有自来矣或作萬乃莒字唐表作禹陽謬</hi>禺陽最少受封于任為任<lb/>
姓<hi>唐表又云顓帝少子陽封任妄</hi>謝章舒洛昌㓶終泉卑遇皆任分也<lb/>
<hi>十國</hi>後各以國令氏<hi>遇即禺見潜夫或作過非姓書謂泉出全暉封白水為氏妄也高麗王為</hi>
<pb n="KR2d0008_WYG_014-28a"/>
<hi>盖蘇文氏殺文乃泉氏</hi>禺號生禺京傜梁儋人<hi>禺京即禺彊或作偶非字音虞郭為</hi>
<hi>語龍切山海經黄帝生偶號偶號生偶京又云帝俊生禺號皆非梁簡文云黄帝孫莊注𤣥孫也</hi>京居<lb/>
北海號䖏南海是為海司有禺強氏強氏<hi>大荒東經强北海神海外</hi>
<hi>經云黒身首乗両龍歸藏云穆王子筮卦于禺强故荘子云立乎北極疏云與顓帝並黄帝之孫得道為水神</hi>
儋人任姓生牛黎<hi>即今儋人故儋近有黎</hi>傜梁生番禺番禺是始<lb/>
為舟<hi>番禺南極海故主為舟</hi>生奚仲奚仲生吉光是主為車建侯<lb/>
于薛<hi>或云禹湯十二世生奚仲姓纂黄帝子第十二人以薛為姓一為任氏六世奚仲生所説俱妄</hi>又<lb/>
十二世仲虺為湯左相始分任<hi>太戊時臣扈武丁時祖已皆國薛竹書梁惠成</hi>
<pb n="KR2d0008_WYG_014-28b"/>
<hi>三十一年邳復遷于薛歐文忠薛簡肅銘云虺遷邳而仲虺㽞居薛未詳</hi>祖已七世成遷為<lb/>
摯有女歸周是誕文王逮武為世復薛侯後㓕于楚<hi>杜云</hi>
<hi>歴三代六十四世齊威公時嘗絀為伯定元年薛宰曰薛之皇祖奚仲居薛為夏車正仲遷于邳仲虺居薛則</hi>
<hi>仲亦居邳</hi>為薛氏蘖氏且氏祖氏奚氏嵇氏仲氏摯氏執氏<lb/>
疇氏伾氏丕氏邳㚰娝氏李氏<hi>廷珪本姓奚江南賜</hi>徐氏<hi>光裔光祚乃薛</hi>
<hi>昭簡子随母嫁徐延瓊遂姓徐</hi>終古夏太史乘亂歸商為佟氏謝氏謝<lb/>
之後又有射氏大野氏<hi>後魏賜謝總大野氏然閻氏亦嘗為此氏歐文忠謝絳銘云黄</hi>
<hi>帝後任姓十族謝其一也至詩嵩高始言宣王使召公營謝以賜申伯盖始失國</hi>蒼林姬姓生<lb/>
<pb n="KR2d0008_WYG_014-29a"/>
始均是居北狄為始氏<hi>西經黄帝孫始生北狄漢書又以蒼林高陽云昌意之子妄</hi>
結姓伯儵封於南燕後有吉氏姞氏孔氏<hi>伯爵本結姓傳多作姞蹶</hi>
<hi>父姞姓讀尹吉之吉衞孔氏出了姞</hi>密湏闞允蔡光敦偪燕魯雝㫁宻雖<lb/>
皆結分也<hi>一十四國</hi>箴濟及滑箴姓分也後合以國令氏<hi>見潜</hi>
<hi>夫㫁氏世本作叚非宻雖二國或謂即密湏亦非餘詳國名記</hi>有虞氏作封帝之後一<lb/>
十有九侯伯<hi>禮記外傳</hi>其得資者為資氏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏得郮者為郮氏<lb/>
輔氏<hi>姓書又有婋云黄帝後婋音虎</hi>得䖍者為䖍氏<hi>鄧名世以䖍在十四人中非</hi>得冦者<lb/>
為冦氏口引氏劉氏<hi>劉封本羅侯冦氏子先主飬之後魏賜冦携口引氏一曰若口音辰</hi>
<pb n="KR2d0008_WYG_014-29b"/>
<hi>然姓書㓂出蘓忿生姓源黄帝後忿生或云出康叔皆非</hi>國于酈者為酈氏儷氏食<lb/>
其氏侍其氏<hi>食其𤣥孫賜食其冒孫武</hi>國于翟者為翟氏糴氏狄氏<lb/>
<hi>晉㓕翟姓書又有酒氏</hi>于詹者為詹氏自詹移葛則為葛氏詹葛<lb/>
氏<hi>葛伯國英賢傳詹葛有熊氏之後姓書謂諸葛訛為詹葛繆矣葛伯非嬴姓</hi>髠氏依之分<lb/>
狂犬任之種也武王克商求封帝之裔于葪以復㓶<hi>㓶葪</hi>
<hi>本同盖周始為葪</hi>又有葪氏橋氏喬氏陳氏<hi>姓纂橋山支孫守冡者為氏喬氏狀</hi>
<hi>云本橋氏黄帝後按二姓周出蔡邕喬仁碑云黄帝子孫不在十二姓者以為姓至後周始去木</hi>蒼林<lb/>
氏有熊氏軒氏軒轅氏陳氏<hi>姓書有軒有軒轅云出軒轅又有頡氏云出蒼頡若</hi>
<pb n="KR2d0008_WYG_014-30a"/>
<hi>是野哉按二姓皆鄭出古雖有軒轅氏唐雖有軒轅彌明必不出之云出黄帝後世依彷而託之</hi>洛之<lb/>
後又有落氏雒氏<hi>姓書洛氏為皋落氏後妄</hi>闞之後又有監氏<hi>史監止</hi>
宻湏之後又有湏氏舒之後又有舒子氏紀氏<hi>紀邁本姓舒</hi>
　賛曰<lb/>
稽古齊睿崇黄紀雲秉籙<hi>缺</hi>尢得一奉宸并謀兼智稽<lb/>
功務徳立監興賢命中建極推䇿設蔀體統隂陽訪咨<lb/>
岐雷爰叙五常史垂世勣車陳大路鼎樂雲門克諧調<lb/>
露衮衣棺衾兇惡不起井設什一城閭十閟去殺勝殘<lb/>
<pb n="KR2d0008_WYG_014-30b"/>
九瀛仰化澤被生民祚衍天下<lb/>
　以詆名已也鄙語曰厲人憐王斯不恭之語也雖然<lb/>
　不可以弗察也亂常犯上固皆小人之為然其所由<lb/>
　來未始不有以實其喗民者君之天也天能違乎舜<lb/>
　禹之得天下非天與之民與之也桀紂之失天下非<lb/>
　天取之民取之也撫我則后虐我則讐此民之通言<lb/>
　也凋匱之民自攻夙沙之君募耕之夫能㓕彊暴之<lb/>
　秦烏在乎勢位之凝哉騶馬繻以胡公内之貝水邴<lb/>
<pb n="KR2d0008_WYG_014-31a"/>
　戎閻職戕懿公于囿竹李兊餓主父于沙丘百日殺<lb/>
　之淖齒擢涽王之筋于廟一夕而死怨也昭宗溺昏<lb/>
　醉而妄喜怒劉季述排㩳以出幽錮之少陽院梁武<lb/>
　泊宗廟而佞浮屠侯景更欲捽縛之為太平寺主劉<lb/>
　曜既役所事晉懐青衫行酒而劉聰亦叱孝愍執㦸<lb/>
　前驅是皆已甚然亦未有不先詆其過甚矣扼其吭<lb/>
　者也隋煬汰侈荒淫卒見雉于宇文化及而掖庭人<lb/>
　復棺之床第唐莊褻習優猱竟招射于俳郭門高而<lb/>
<pb n="KR2d0008_WYG_014-31b"/>
　五坊人又焚之樂器所謂君以此始亦以此終是以<lb/>
　聖人春秋于弑逆必謹書之微則書人示人之不可<lb/>
　欺衆則書國示民之不可違也弑必書君而蔡侯呉<lb/>
　子則不君忽暴客狎刑餘濁斯濯足不戒履霜之漸<lb/>
　也孟子曰禍福無不自己求之者蚩尤之亂以臣逐君<lb/>
　雖其暴惡之尤然亦参盧之急政有以取之也四海<lb/>
　之間善則吾蓄不善則吾讐此尹逸所以戒成王也<lb/>
　夫民今而後得反之君無尤焉此言何謂邪由此語<lb/>
<pb n="KR2d0008_WYG_014-32a"/>
　之厲雖憐王可也嗟夫君人得聞此言則寢不瞑食<lb/>
　不㫖尚何縱欲貪酷之有時日害䘮予及汝偕亡民<lb/>
　欲與之偕亡夫誰舍之晉平公曰予無樂乎為君也<lb/>
　為人上者奈何不敬<lb/>
　　　黄帝<lb/>
　子曰加我數年五十以學易可以無大過矣五十者<lb/>
　知命之年而易者窮理至命之學也以知命之年為<lb/>
　至命之學可以無過矣而必曰可無大過是則小過<lb/>
<pb n="KR2d0008_WYG_014-32b"/>
　者聖人猶未敢自必其無也是故過者聖人之所不<lb/>
　能免也人誰無過見善則遷有過則改此易之所脩<lb/>
　聞義不能徙不善不能改斯聖人之所憂也堯稽于<lb/>
　衆舍己從人舜審于衆予違汝弼豈若小人之恥過<lb/>
　作非又從而文之乎君子之過也如日月之食焉過<lb/>
　也人皆見之更也人皆仰之非無過也所過者化不<lb/>
　俟終日兹聖人之所以為聖人也過而能改善莫大<lb/>
　焉食更而日愈明過改而人益聖此聖人之所以不<lb/>
<pb n="KR2d0008_WYG_014-33a"/>
　貴無過而貴改過善改過者聖之資也始雖昧而今<lb/>
　眀初雖慝而今臧吾何尤一過改而一益起矣昔者<lb/>
　太甲之自艾猶夫人也而周公賛之衞獻公之復國<lb/>
　猶夫人也而君子貴之善補過也若楚子䖍聞右尹<lb/>
　之言乃揖而入當饋不食數日不能以自克以及于<lb/>
　難故孔子曰克己復禮仁也楚靈王若能如是豈其<lb/>
　辱于乾溪乎<hi>右尹子革子䖍靈王</hi>黄帝之初志于求仙養正命<lb/>
　娯耳目愛民而不戰乃放萬機舍宫寢而肆志于昆<lb/>
<pb n="KR2d0008_WYG_014-33b"/>
　臺發軔紫宫之中投䇿鍾山之下登空桐陟王屋陞<lb/>
　鴻隄而入金谷車轍馬迹半于天下于是四帝共起<lb/>
　而謀之邊城日警介胄不釋當此之時民幾再嫁而<lb/>
　非黄帝之有矣然而黄帝克自抑畏剗迹遊馳即營<lb/>
　壘㓕四帝而有天下則克己而已矣子曰一日克己<lb/>
　復禮天下歸仁焉夫世固有大無道民心已離一旦<lb/>
　翻然克自抑悔人猶懐之至于死而不㤀漢武帝唐<lb/>
　徳宗可謂迷復者矣輪臺之命奉天之詔非必盡實<lb/>
<pb n="KR2d0008_WYG_014-34a"/>
　也一日而播告上首之蠱靡不為之感泣而知戎冦<lb/>
　之不足平卒以自保其國言發乎身加乎民行發乎<lb/>
　邇著乎逺匹夫為不善一念之悔固有言未脱口而<lb/>
　菑變為之消弭者况稱孤之客邪易危之安轉亾之<lb/>
　存夫又何難之有易曰復自道何其咎以黄帝之神<lb/>
　聖一念之差猶幾至于不免而後之人乃至耻過飾<lb/>
　非聞諌則咈曰吾為盡善豈不大悖乎聞黄帝之事<lb/>
　其亦少知戒哉<lb/>
<pb n="KR2d0008_WYG_014-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　路史卷十四<lb/>
</p>
<p>
</p>
  </div>
</body>
</text>
</TEI>
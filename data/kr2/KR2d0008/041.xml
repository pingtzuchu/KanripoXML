<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>路史卷四十一</head>
    <p>
<pb n="KR2d0008_WYG_041-1a"/>
欽定四庫全書<lb/>
　路史卷四十一　　　　　　宋　羅泌　撰<lb/>
　　餘論四<lb/>
　　　渚為陵<hi>少昊紀</hi>
地有興廢各因其時按休子言少昊生於稚華之渚其<lb/>
渚一旦化而為山凡物有數有闗軸轉動雌雄相就皆<lb/>
興廢之由也後世亦有子生而門出渚洲者昔襄陽以<lb/>
下二千里無洲渚臨沔張興世之生一旦門前忽生洲<lb/>
<pb n="KR2d0008_WYG_041-1b"/>
嶼年嵗増長及為雍伯洲遂至十餘頃三十國春秋殷<lb/>
仲堪塟流棺門前洲忽成峰夢徐彦伯達云君將為州<lb/>
已而果然江陵九十九洲古傳滿百則應天子桓𤣥破<lb/>
其一以應之隨即漂散及太青末忽一洲自立明年文<lb/>
帝即位元凶之禍此洲還沒泊髙繼冲時李景威復告<lb/>
云舊傳江陵諸處九十九洲滿百則王者興自武信王<lb/>
之初江心深浪中忽生一洲昨此洲忽漂沒若可憂也<lb/>
繼冲遂以納欵伊闕大溪每僚佐有入臺則小灘泛出<lb/>
<pb n="KR2d0008_WYG_041-2a"/>
世謂之御史灘牛僧孺為尉而灘出堂吏謂曰是分司<lb/>
爾若以西臺當有溪勑雙至牛視頃間俄溪勑雙下不<lb/>
旬浹果西臺方泰始中益州市橋忽出小洲道士邵碩<lb/>
謂當有貴王臨州厥後齊始興鑑刺益督二州加鼓吹<lb/>
凡此類固不少矣夫地固有沈沒波潭若隠土中者謂<lb/>
之伏龍以見時發不得為不信<lb/>
　　　五祀<lb/>
五祀門户中霤井竈見於儀禮自天子至士無隆殺司<lb/>
<pb n="KR2d0008_WYG_041-2b"/>
服曲禮禮運禮器天子諸侯大夫同之惟五者家國之<lb/>
所皆有誰能去之自黄帝立五祀厯代守之無敢或廢<lb/>
世本言湯五祀故曲禮謂天子五祀嵗徧康成以為商<lb/>
制漢志一户二霤三竈四門五井白虎通義范曄髙堂<lb/>
隆劉昭之説皆然後漢魏晉亦皆從之湯五祀户井竈<lb/>
中霤行有行無門而月令書乃有行而無井康成倣之<lb/>
以故隋唐以行代井開元禮祀户司命以春竈以夏門<lb/>
厲以秋行以冬霤以季夏迨林甫詔修月令始復井而<lb/>
<pb n="KR2d0008_WYG_041-3a"/>
絀行以神行神軷於始行非冬祀也必欲祠行則湯之<lb/>
法去門為允惟户即兼門而井非家國可得廢者若天<lb/>
子之七祀乃有泰厲司命宫正舞師七祀自與五祀不<lb/>
相統也且以五祀四至三祀二祀一祀其説尤乖祭法<lb/>
諸侯五祀乃在厲命而去户竈大夫三祀族厲門行適<lb/>
士二祀門行庶士庶人一祀或户或竈是則家無井竈<lb/>
而士庶無門井矣果合已乎鄭於祭法大夫與王有别<lb/>
故以周禮解之至於王制大夫五祀乃又以為有采地<lb/>
<pb n="KR2d0008_WYG_041-3b"/>
者無地則祭三而遽以曲禮為商禮祭法為周制其不<lb/>
達乃如此祭法王為羣姓立七祀又自為立七祀是二<lb/>
七祀矣夫王不過為羣姓祀為羣姓祀即自為矣烏有<lb/>
二哉記為羣姓立社又自為立社故説以為天子諸侯<lb/>
皆有私社以為私禱其有是乎乃若宗伯三祀禋祀實<lb/>
柴槱燎則祀天神之三禮酒正之三祀大祀天地宗廟<lb/>
中祀日月星辰社稷五祀小祀司中司命山川風雨如<lb/>
宗伯小祀之五祀康成以為五行之氣司農以為五色<lb/>
<pb n="KR2d0008_WYG_041-4a"/>
之帝一云礿祠烝嘗祫或曰展禽之説禘郊祖宗報之<lb/>
五祭五行之氣迎於四郊而祭五徳之帝故禮含文嘉<lb/>
云南郊北郊西郊東郊中郊兆正謀也注言東郊去都<lb/>
城八里南郊九里西郊七里北郊六里中郊西南去城<lb/>
五里兆者作兆域也謀者齋戒謀慮其事也王制天子<lb/>
祭天地諸侯祭社稷大夫祭五祀而外傳楚語謂天子<lb/>
徧羣神品物諸侯祭天地三辰其土山川大夫祀其先<lb/>
禮言五祀及所自出士庶不過其祖諸侯何得及天地<lb/>
<pb n="KR2d0008_WYG_041-4b"/>
三辰哉此又外傳之妄<lb/>
　　　解廌<hi>獬豸</hi>
解廌神羊也王充論衡云臯陶之時有解廌者如羊而<lb/>
一角青色四足性知曲直識有罪能觸不直臯陶跪事<lb/>
之治獄罪疑者令羊觸之故天下無寃許説文云如牛<lb/>
一名任法古者决獄命之以觸不直黄帝時有遺者帝<lb/>
曰何食何處曰食薦夏處水澤冬處松栢故因名薦薦<lb/>
字象獸有尾角及四足蘓氏演義亦云毛青四足似熊<lb/>
<pb n="KR2d0008_WYG_041-5a"/>
性忠直見鬭則觸不直聞論則咋不正古之神人以獻<lb/>
聖帝而神異經乃云獬廌性忠直見邪則觸之困則未<lb/>
止東荒之獸故立獄階東北依所在也田求子云尭時<lb/>
有獬廌緝其皮毛為帳後書志云北荒中獸一角性烈<lb/>
知曲直見人鬭觸不直咋不正者古説神羊能觸邪故<lb/>
晉志法冠一名柱後解廌冠也斯亦繆説竊據解廌葢<lb/>
羊爾羊性自知曲直昔齊荘公之臣王國卑與東里檄<lb/>
訟三年而不㫁乃令二人共一羊盟齊之社二子相從<lb/>
<pb n="KR2d0008_WYG_041-5b"/>
刲羊以血灑社讀王國之辭已竟東里辭未半羊起觸<lb/>
之齊人以為有神則其性也字一作獬豸豸廌並楚買<lb/>
切大抵羊行多倒行而逆豸虫豸亦然或音雉非王充<lb/>
許氏之言吾不謂然<lb/>
　　　好學而後釋者不能惑<hi>荷蓧正今之佛者</hi>
惻隠之心人皆有之聖人者因惻隠之心充而大之造<lb/>
倫類之極而其道曰仁羞惡之心人皆有之聖人者因<lb/>
羞惡之心充而大之造倫類之極而其道曰義人皆有<lb/>
<pb n="KR2d0008_WYG_041-6a"/>
辭讓之心聖人因辭讓之心充而造之而其道曰禮人<lb/>
皆有是非之心聖人因是非之心充而造之而其道曰<lb/>
智是皆本之身出之性而皆人之所可能者聖人者惟<lb/>
能充之不有以害之爾故能充其惻隠之心而無害其<lb/>
惻隠則無往而不為仁能充其羞惡之心而無害其羞<lb/>
惡則無往而不為義辭讓之心充而無害則無往而不<lb/>
為禮是非之心充而無害則無往而不為智兹非甚難<lb/>
能也而人不之為者失於不能充而有以害之也孟子<lb/>
<pb n="KR2d0008_WYG_041-6b"/>
曰人能充無欲害人之心而仁不可勝用矣能充無穿<lb/>
窬之心而義不可勝用矣孺子入井而人不忍以其無<lb/>
欲害人也茍能擴無欲害人之心而充之則殺一不辜<lb/>
而得天下真不為矣穿窬得財而人不為以為之非義<lb/>
也茍能擴非義不為之心而充之則行一不義而得天<lb/>
下亦真不為矣惟其不能充是故必穿窬必害人以至<lb/>
傾險賊殺而莫之止火之始然一爝之寡及其充之可<lb/>
燎原野泉之始達一勺之多及其充之可成江河大可<lb/>
<pb n="KR2d0008_WYG_041-7a"/>
以保天下而或不足以保父母逺足以保四海而或不<lb/>
足以保妻子豈有他哉安危治亂特在充不充而已今<lb/>
夫執非有滯頑空肩摩背脇而不知所為充也多矣嘗<lb/>
試語來晨門荷蓧此正今之所謂釋者流也方子路之<lb/>
從夫子而後也遇丈人之荷蓧者而問之見夫子乎否<lb/>
夫子路之問之也固非真索吾夫子也識其索隠而託<lb/>
其辭以問如亦能知有吾夫子之道乎否也丈人者固<lb/>
亦察夫子路之問非索夫子故亦設之辭以應而植其<lb/>
<pb n="KR2d0008_WYG_041-7b"/>
杖以芸焉若人者固若漠然無人之情而不攖夫世者<lb/>
子路識之抑將以敬而動之於是為之拱而不去而丈<lb/>
人者果為子路一拱所動於是遽止子路宿至於殺雞<lb/>
為黍以食而且見其子焉夫以一敬而動其心則非絶<lb/>
無人情者也止宿具雞黍則非絶無友愛者也見其二<lb/>
子則是父子夫婦君臣上下長幼之節皆森然具在咸<lb/>
不得而廢矣父子夫婦君臣上下長幼之節既不可廢<lb/>
則是生於世者顧得不攖夫世而絶人之情乎此子路<lb/>
<pb n="KR2d0008_WYG_041-8a"/>
所以前告夫子而夫子遽使反見之夫夫子葢亦見其<lb/>
所謂人之情者具在而未嘗蔑故將使子路還告之以<lb/>
長幼之節與夫君子之所以仕者且不仕無義可也長<lb/>
幼之節如之何其廢之欲潔其身而亂大倫君子之仕<lb/>
也行其義也道之不行也我知之矣此夫子使子路反<lb/>
告之之辭也而儒氓方領曽不之知乃更章分而絶之<lb/>
前離别其説使聖人之意果冺而不復見豈不悲乎嗟<lb/>
夫豚子猶食其死母乳鵠蒼且<graphic n="KR3081" url="https://raw.githubusercontent.com/kanripo/KR-Gaiji/master/images/KR3081.png" mimeType="image/png"/>其死子懷父母之心<lb/>
<pb n="KR2d0008_WYG_041-8b"/>
物皆有之何至員首方足卑陬克忍每絶人之情哉仁<lb/>
義禮智人之所以為人而神之所以為神者也今而曰<lb/>
吾以觀空而不俟於仁義禮智不俟於仁義禮智而方<lb/>
且資小慧以為智摩頂放踵以為仁往來問勞進旅退<lb/>
旅以為義擎跽跼拳朝參莫拜以為禮是則仁義禮智<lb/>
卒不可得而廢也仁義禮智卒不可廢而方且遺其父<lb/>
母棄其君臣絶其妻子賊其肢體倀倀然以從事於外<lb/>
豈其不知愛哉特放於利而不知其類不能充爾極於<lb/>
<pb n="KR2d0008_WYG_041-9a"/>
不能充猶失其類而况不知其要者乎極於能充舜尭<lb/>
是矣極於不能充桀跖是矣充而不得其要釋者是矣<lb/>
故以堯舜之能充則為仁以桀跖之不能充則為暴而<lb/>
釋者之不得其要則為愚子曰好仁不好學其蔽也愚<lb/>
夫人嘗有好仁者矣而不得其道者不好學也是故有<lb/>
不忍人之心而欲充之者必從堯舜而去釋者先王有<lb/>
不忍人之心斯有不忍人之政老吾老以及人之老幼<lb/>
吾幼以及人之幼五十者帛七十者肉無父之孤皆有<lb/>
<pb n="KR2d0008_WYG_041-9b"/>
常餼此不忍人之政也封天下之君則俗自成矣均天<lb/>
下之田則人自足矣刑天下之暴則人自安矣任天下<lb/>
之賢則人自服矣此先王之治也一狗彘之不盡其性<lb/>
一雞鳥之不得其情彼固不自安矣奚至君臣朋友則<lb/>
方且過而弗之存父母妻子方且擯而弗之顧飢<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>之<lb/>
不愧疾𤯝之不察而方且倀倀從事於寂黙曰吾觀空<lb/>
而達性其為愚不仁也甚矣吾固曰欲知先王之道而<lb/>
不他惑必自好學始好學而後釋者不能惑也<lb/>
<pb n="KR2d0008_WYG_041-10a"/>
　　　俗士不可為史<lb/>
俗士之為史官孰有如李延壽之甚者乎其為南史也<lb/>
稱宋武北侵而寧朔將軍王𤣥謨夜遁就逮將斬夢有<lb/>
教誦觀音經者因以獲免及作北史復稱盧景裕者以<lb/>
敗繫晉陽獄誦經而枷鎻自脱且謂有當死者亦夢沙<lb/>
門誨之課誦臨刑刀刃為折及反訊之則髙王經也一<lb/>
何猥俗之如是耶頃見載記言徐羲之將殺也以誦觀<lb/>
音經比夜門開械脱遂免慕容之禁每切鄙之夫以二<lb/>
<pb n="KR2d0008_WYG_041-10b"/>
經今且具在偏袒之徒莫不攘是説以盪愚俗愚俗流<lb/>
遁遂相信而不返然而冐法之徒臨刑懇切誦之者比<lb/>
比而竟不聞前效之一見豈李將軍之射虎出於一時<lb/>
偶然而不可以再效於後世邪抑當時實無是事而記<lb/>
事者因其俗説而無識以絀之邪不然則亦齊梁之際<lb/>
一時天地之間有此氛祲欲肆行於天下適兹二子天<lb/>
命未訖故山鬼得以託為靈響以驅一世之人於杳杳<lb/>
昏昏之地爾而延夀等輒爾特書亦可謂無識矣大抵<lb/>
<pb n="KR2d0008_WYG_041-11a"/>
此等皆小人倡之世之小人愚暗無識貪於欲得而輕<lb/>
於冐法及觸憲網又無計以自釋則惟起倖心冀空飛<lb/>
而隙竄是故易以誑惑一有誑之則牢結胸次而不可<lb/>
破而乃不知無是理也請以鄭伯有晉申生楚成王之<lb/>
事明之方伯有之報帶段也通國恐矣然伯有之出乃<lb/>
子晳攻之而後段始伐焉使其報怨必不先段而後晳<lb/>
今也不晳之報而急殺段亦昧所輕重矣此葢人心之<lb/>
疑伯有者乆而致之然爾夫以申生能報公之改塟而<lb/>
<pb n="KR2d0008_WYG_041-11b"/>
曷不能報譛殺已之驪姬楚成王能使臣之改謚而顧<lb/>
不能報親殺已之太子其昧於小大亦甚矣且將以為<lb/>
強魄邪則三十六弑君不聞報其臣以為忠亮邪則比<lb/>
干子胥不聞報其君由此觀之𤣥謨景裕等事足可知<lb/>
矣雖然以左氏之文猶未免俗則碌碌延夀者復何齒<lb/>
邪或曰延壽之書固有誦孝經而獲應者斯又罔矣孝<lb/>
經之作豈亦世俗妄為鬼神出沒之書邪梁使王固聘<lb/>
魏魏開之宴網設昆明固以佛語呪之一鱗莫獲斯特<lb/>
<pb n="KR2d0008_WYG_041-12a"/>
一時巫祝小術今世固多有之此何足道而固以為異<lb/>
耶乃若宋如周以不信佛經而面陿長之類又何等俗<lb/>
語延夀真狐塲兔落之俚儒也<lb/>
　　　䪫鍾説<hi>髙陽記</hi>
大晟府有古䪫鍾六皆有欵識云宋公成之䪫鍾崇寧<lb/>
三年甲申之嵗得諸南都崇福禪窟錫貢内府考其文<lb/>
宋器原其出宋地也於是詔與大晟即以為法所謂得<lb/>
英䪫之器於受命之邦者䪫傳皆作莖案樂緯叶圖徴<lb/>
<pb n="KR2d0008_WYG_041-12b"/>
淮南鴻烈解與班氏之志俱言帝嚳之樂曰五英顓帝<lb/>
之樂曰六莖白虎通議云六莖者言和律厯調隂陽著<lb/>
萬物也獨樂動聲儀以為六英五莖宋均釋言云六英<lb/>
者能為天地四方六合之英而五莖者能為五行之道<lb/>
立根莖疎矣夫六䪫之作顓帝之所以文治美也由辛<lb/>
及商制始大備商亡畀周而其器制流在宋國其傳可<lb/>
得而知矣周備六代樂雲門咸池韶夏濩武莫不備有<lb/>
而英䪫猶以非作者不得著宋以商祚二王之後得用<lb/>
<pb n="KR2d0008_WYG_041-13a"/>
其樂是以宋公獨得其傳葢不誣矣成平公之名也宋<lb/>
自㣲子二十有六世而平公之名始見於魯昭十年春<lb/>
秋之書牟銘端合真可謂不世出之符者平公之立當<lb/>
簡王之十一年乙酉之嵗即魯成公之十有六年距崇<lb/>
寧之三一千六百有八十載而其器適出受命之區復<lb/>
丁上聖駿惠先烈制作之際得以恊成治世之音端總<lb/>
清之盛舉也且以䪫鍾雖出宋境而其實則顓帝之樂<lb/>
也博古殿中古鍾之見為不少矣而於周鍾率上設衡<lb/>
<pb n="KR2d0008_WYG_041-13b"/>
甬旁傅旋蟲或内實而側垂或仰通而中貫一皆振掉<lb/>
而不能安惟此䪫鍾雙螭踆踞上為平鈕大晟之鍾實<lb/>
所取則且其垂之也正而鼓之也和無復振掉弗安之<lb/>
患此其所以逖越三代非五帝之盛樂渠以及此<lb/>
　　　㝈生坼疈<lb/>
㝈生坼疈古嘗有矣昔周祖甲一産二子曰囂曰良許<lb/>
僖公一産二女曰妖曰茂楚唐勒生一男一女女瓊男<lb/>
貞兹世之所常有而坼疈之事尤為昭彰詩人美后稷<lb/>
<pb n="KR2d0008_WYG_041-14a"/>
之生不坼不疈則古固有坼疈者矣黄始六年魏守孔<lb/>
羨表言黎陽掾屈雝妻王以去年十月十二日在草生<lb/>
男從右脇下水腹上生其母自若無他異痛今子母安<lb/>
全又廣五行記李勢末年馬氏姙從脇生子母無恙李<lb/>
宣妻樊生兒從額瘡中出及長將兵宋武時武寧揚歡<lb/>
妻姙女從股中生至齊猶在唐志大順元年資州兵王<lb/>
全義妻孕漸下至股入足拇指痛折生珠漸大如柸何<lb/>
譙周致疑於陸終乎老𥅆疈左釋迦疈右夏后闢背此<lb/>
<pb n="KR2d0008_WYG_041-14b"/>
予之不疑者公羊髙風俗通西京雜記謂雙生者以後<lb/>
産為兄以其先胎而譙子法訓辨之謂野人之鑿語君<lb/>
子不測暗安知其胎之先後或曰禹逆生故刑背稷順<lb/>
生故不坼疈逆生者子孫逆死故桀王討順生者子孫<lb/>
順亡故懿奪邑而已充云妄也蟬生腹育開背而出天<lb/>
生聖子豈同腹育兔吮毫而孕從口出簡狄吞乙則宜<lb/>
從口不闢背梁嬴之字過期過期不生卜曰是將生一<lb/>
男一女男為人臣女為人妾故字之曰過期若后稷之<lb/>
<pb n="KR2d0008_WYG_041-15a"/>
名棄豈吾欺哉<lb/>
　　　天地合祭<lb/>
子曰事父孝故事天明事母孝故事地察天地明察神<lb/>
明章矣人君之事天地正人子之事父母故知事父母<lb/>
則知所以事天地矣天明地察厥類惟章孰有南北郊<lb/>
祀之不明者乎人皆曰吾知信孔孟然知信孔孟而理<lb/>
不達猶無學也喪欲速貧死欲速朽夫子之言也而有<lb/>
子以為非君子之言學惟其理而已是故違之者失而<lb/>
<pb n="KR2d0008_WYG_041-15b"/>
執之者又失老生常談吾知詩書之信而已其不在詩<lb/>
書者一切不取也詩云郊祀天地則天地必合祭他有<lb/>
顯證非所知也曰不然是可矣而未達也昊天有成命<lb/>
郊祀天地者謂用是以郊天亦以之而祀地言郊祀天<lb/>
地皆用此詩章爾般之祀四岳河海豈謂其合祭哉合<lb/>
祭天地此王莽之妄武后之失也而顧用之果為得耶<lb/>
夫聖人之為祭必求其類以為之數是必合其情而後<lb/>
神可交也燔柴於泰壇瘞埋於泰折泰壇南郊之壇泰<lb/>
<pb n="KR2d0008_WYG_041-16a"/>
折北方之坎壇於圓丘南坎於方澤北是故圓丘貴祀<lb/>
方澤貴祭因天事天因地事地輕重髙下隂陽清濁員<lb/>
方南北判然其不同矣父天圓丘母地方澤此則事不<lb/>
同也南郊就陽北郊就隂此則地不同也祭日南郊祭<lb/>
月北郊此則配不同也圓丘以南至郊方澤以北至祀<lb/>
此則時不同也郊逺而尊故以郊言祀近而親故以時<lb/>
紀此則名不同也郊以騂犢祀以黝牲則牲不同矣壇<lb/>
圓中規折方中矩燔柴於泰壇瘞埋於泰折則制不同<lb/>
<pb n="KR2d0008_WYG_041-16b"/>
矣璧琮而禮葢軫而祀則禮不同矣圓鍾為宫冬至於<lb/>
地上圓丘奏之函鍾為宫夏至於澤中方丘奏之則樂<lb/>
不同矣神南面君北面示北面君南面則位不同矣夫<lb/>
不同者顧若此而且謂其必合祭豈盡敬之道哉祭帝<lb/>
於郊所以定天位也祀社於國所以列地利也郊社者<lb/>
所以尊天而親地也故明乎郊社之禮禘嘗之義者治<lb/>
國其猶示之掌中庸所言郊社之禮所以事上帝若郊<lb/>
社可合則禘嘗亦可合矣圓鍾以禮天神函鍾以禮地<lb/>
<pb n="KR2d0008_WYG_041-17a"/>
示黄鍾以禮人鬼若天地可合則人鬼亦可合矣其不<lb/>
達乃如此抑嘗原禮之所失矣自秦而來雍鄜密上下<lb/>
四時以祀四帝祠天不於圓丘祠地不於方丘以為天<lb/>
好隂地貴陽乃兆天於髙山之下兆地於澤中之圓丘<lb/>
漢又増之北畤以祀五帝祠天不於南郊而於甘泉祠<lb/>
地不於北郊而於汾隂壇有八觚席有六采樂有玉女<lb/>
車以鸞路騂駒龍馬一非舊典此匡衡劉向之徒邪正<lb/>
同異之説所為起也元始之間始稍從正春秋天地同<lb/>
<pb n="KR2d0008_WYG_041-17b"/>
牢南郊而冬夏則分祭於南北尋以廢改至光武乃兆<lb/>
南郊於洛陽自是不復此康成王肅之徒所以有郊丘<lb/>
異用之辨及賈曽定為合祭之説而議者益紛惑唐初<lb/>
鋭意禮制郊祀之臣訖無一定王全仲蕭嵩輩紛錯尤<lb/>
甚而君無可否𤣥宗爰復合祭南郊而尊敬之心曽不<lb/>
加於侈靡乃者蘓軾劉安世之徒反覆辨論亦已備矣<lb/>
若軾之説既以合祭為是而安世則以合為未善雖卒<lb/>
從合而世之識者猶未以為得古諉安世則亦豈無明<lb/>
<pb n="KR2d0008_WYG_041-18a"/>
古誼者哉或曰二説其來逺矣聖人不作則若之何從<lb/>
曰郊之與祀自為二禮必異其方各從其時更欲盡事<lb/>
則以間嵗為禮而重合之於明堂可矣圓丘方澤不可<lb/>
合也<lb/>
　　　燔瘞無玉<lb/>
祭天燔燎祀地瘞埋葢牲幣爾先儒以為俱有玉者謂<lb/>
以降神出示學者承襲遂以為燔瘞皆有玉莫之察者<lb/>
夫古郊祀蒼璧禮天黄琮禮地四圭有邸以祀天而兩<lb/>
<pb n="KR2d0008_WYG_041-18b"/>
圭有邸以祀地未聞燔瘞之玉也天之常祭嵗九則玉<lb/>
之燔者為九地之常祀嵗二則玉之瘞者為二其所以<lb/>
用之常祀之外者又不勝一矣燔瘞之玉何其多邪以<lb/>
皆燔邪則玉不受火以皆瘞邪而泰壇之下泰折之側<lb/>
耕斸旦旦未見獲一玉者按六經縁祭祀而言玉者多<lb/>
矣無所謂燔瘞之玉也惟韓嬰詩傳始有天子奉玉升<lb/>
柴加之於牲之説而崔靈恩遂引詩之圭璧既卒以實<lb/>
之為燔玉且謂肆師立大祀用玉帛牲牷為論燎玉之<lb/>
<pb n="KR2d0008_WYG_041-19a"/>
差降而鄭注大宗伯職亦遂以為或有玉帛燔燎而升<lb/>
煙夫以祀而言燔瘞之玉於百氏書曽不之見大祀玉<lb/>
帛若圭璧既卒兩説此世以為見之經者猶不近情韓<lb/>
詩鄭注端未足據詳考肆師所用玉帛特禮神之用而<lb/>
非論燎玉之差降雲漢所言亦禮神之玉爾其説以謂<lb/>
宣王承厲之後遇灾知懼禱祠供給靡所不至而遂至<lb/>
於圭玉罄盡葢所以美之也鄭氏以為禮神之玉又已<lb/>
盡者斯得之矣何自而指為燔且瘞哉禮運云祭祀瘞<lb/>
<pb n="KR2d0008_WYG_041-19b"/>
繒是祭地不瘞玉而瘞繒然則燔於泰壇瘞於泰折無<lb/>
玉明矣若古輯瑞三帛二生一死贄則受而五玉之器<lb/>
則卒而復知此則祀大神無燔玉祭大示瘞繒而不瘞<lb/>
玉又可知矣曷至膠膠曲臺儀省之間哉<lb/>
　　　天地各兩牲<hi>不用牝</hi>
天地之祭牲各二降神之牲祀神之牲也燔柴於泰壇<lb/>
瘞埋於泰折或曰實牲體焉所以降之也掃地而祭羞<lb/>
牲體焉所以祀之也故牛人凡祭祀共其享牛求牛享<lb/>
<pb n="KR2d0008_WYG_041-20a"/>
牛者祀神之牛求牛者降神之牛也降神之牛於天騂<lb/>
犢於地黝牲從其類也牧人凡陽祀用騂牲毛之隂祀<lb/>
用黝牲毛之鄭以陽祀為祭天隂祀為地祀神之牲於<lb/>
天用蒼於地用黄象其功也大宗伯以蒼璧禮天黄琮<lb/>
禮地而牲幣各從其器之色本其類也天地之祭俱有<lb/>
两牲其來乆矣召誥云用牲於郊牛二而禮器乃云祭<lb/>
天特牲有以少為貴者此特謂享牛爾享牛主於祭若<lb/>
求牛則主在降神非所言者是故禮器言祭召誥言郊<lb/>
<pb n="KR2d0008_WYG_041-20b"/>
皆有所不及彼熊氏等乃以為郊惟一牲而祭有兩處<lb/>
分牲體以供之失所依矣切稽楚語禘祀之祭則有全<lb/>
蒸若分牲體豈得謂全蒸哉方唐顯慶長孫無忌等議<lb/>
始以蒼璧黄牲燔於泰壇加以騂犢而實之以俎四圭<lb/>
有邸則奠之於坐其後張説又以祭後方燔考之經乃<lb/>
不合葢不知郊祀天地有禮神之玉又有祀神之玉有<lb/>
求神之牛而又有享神之牛也或曰孟春之月山川林<lb/>
澤犧牲無用牝則非孟春非山澤牲用牝矣郊特牲云<lb/>
<pb n="KR2d0008_WYG_041-21a"/>
天子牲孕弗食也祭帝弗用也鄭謂任子曰孕祭帝之<lb/>
牲必孕然後弗用則不孕之牝若可以祭帝矣曰否天<lb/>
地宗廟社稷牲惟牡也敢用𤣥牡此天地之牲也從以<lb/>
騂牡則宗廟之牲而奉時犉牡者社稷之牲也孕者牝<lb/>
牡之為通非特為任子也奔騰之時牲雖牡通孕則非<lb/>
犢矣故弗食於天子弗用於帝葢取所謂貴誠者非用<lb/>
牝<lb/>
　<lb/>
<pb n="KR2d0008_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　路史卷四十一<lb/>
</p>
<p>
</p>
  </div>
</body>
</text>
</TEI>
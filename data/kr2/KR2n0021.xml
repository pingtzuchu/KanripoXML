<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>法帖譜系卷上</head> <lb/>
    <p>
<pb n="KR2n0021_WYG_001-1a"/>
欽定四庫全書<lb/>
　法帖譜系卷上<lb/>
　　　　　　　　　　　　宋　曹士冕　撰<lb/>
淳化法帖<lb/>
　熙陵以武定四方載櫜弓矢文治之餘留意翰墨乃<lb/>
　出御府所藏歴代真蹟命侍書王著模刻禁中釐為<lb/>
　十卷各於卷尾篆書題云淳化三年壬辰嵗十一月<lb/>
　六日奉聖㫖模勒上石<lb/>
<pb n="KR2n0021_WYG_001-1b"/>
　　敘説<lb/>
　太宗皇帝時常遣使購募前賢真蹟集為法帖十卷<lb/>
　鏤板而藏之毎有大臣進登二府賜以一本其後不<lb/>
　賜或傳板本在御書院徃時禁中火灾板焚遂不復<lb/>
　賜或云板今在但不賜爾故人間尤以官法帖為難<lb/>
　得余自薛公期云是家藏舊本今世人所有皆轉相<lb/>
　傳模者也<hi>六一集古</hi>
　太宗皇帝文徳化成靖無他好留意翰墨潤色太平<lb/>
<pb n="KR2n0021_WYG_001-2a"/>
　甞借王氏所收書以集閣帖十卷内郗愔兩行二十<lb/>
　四日帖乃此卷中者而於謝公帖親跋三字以還王<lb/>
　氏其帖在李瑋家<hi>寳晉</hi>
　太宗皇帝萬機之餘留情翰墨嘗詔天下購募鍾王<lb/>
　真蹟集為法帖十卷模刻以賜羣臣徃時故相劉公<lb/>
　沆在長沙以官法帖鏤板遂布於人間後有尚書郎<lb/>
　潘師旦又擇其尤妙者别為卷第與劉氏本並行至<lb/>
　予集録古文不敢輙以官本參入私集遂於師旦所<lb/>
<pb n="KR2n0021_WYG_001-2b"/>
　傳又取其尤者散入録中俾夫啓帙披卷者時一得<lb/>
　之把玩欣然所以忘勌也<hi>集古</hi>
二王府帖<lb/>
　山谷論禁中板刻古法帖十卷當時皆用歙州貢墨<lb/>
　墨本賜羣臣今都下用錢萬二千便可購得元祐中<lb/>
　親賢宅從禁中借板墨百本分遺宫僚但用潘谷墨<lb/>
　光輝有餘而不甚黟黒又多木横裂紋士大夫不能<lb/>
　盡别也此本可當舊板之半耳予觀近世所謂二王<lb/>
<pb n="KR2n0021_WYG_001-3a"/>
　府帖者葢中原再刻石本非禁中板本也前有目録<lb/>
　卷尾且無篆書題字葢顯然二物矣<lb/>
紹興國子監本<lb/>
　紹興中以御府所藏淳化舊帖刻板寘之國子監其<lb/>
　首尾與淳化閣本略無少異當時御府拓者多用匱<lb/>
　紙葢打金銀箔者也字畫精神極有可觀今都下亦<lb/>
　時有舊拓者元板尚存邇來碑工徃徃作蟬翼本且<lb/>
　以厚紙覆板上𨼆然為銀錠□痕以惑人第損剥非<lb/>
<pb n="KR2n0021_WYG_001-3b"/>
　復舊拓本之遒勁矣<lb/>
淳熙修内司本<lb/>
　淳熙間奉㫖刻石禁中卷帙規模悉同淳化閣本而<lb/>
　卷尾乃楷書題云淳熙十二年乙巳嵗二月十五日<lb/>
　修内司恭奉聖㫖模勒上石<lb/>
大觀太清樓帖<lb/>
　大觀中奉㫖刻石太清樓字行稍髙而先後之次亦<lb/>
　與淳化帖小異其間有數帖多寡不同或疑用真蹟<lb/>
<pb n="KR2n0021_WYG_001-4a"/>
　摹刻凡標題皆蔡京所書卷尾題云大觀三年正月<lb/>
　一日奉聖㫖模勒上石而又以建中靖國秘閣續帖<lb/>
　十卷易其標題去其嵗月與官屬名銜以為後帖又<lb/>
　刻孫過庭草書譜及貞觀十七帖總為二十二卷吾<lb/>
　家收宣政間所拓前十卷字畫有鋒芒且無損缺開<lb/>
　禧以後有𣙜場中來者已磨去亮字矣<lb/>
臨江戲魚堂帖<lb/>
　元祐間劉次莊以家藏淳化閣帖十卷摹刻堂上除<lb/>
<pb n="KR2n0021_WYG_001-4b"/>
　去卷尾篆題而増釋文故家所藏徃年拓本猶有典<lb/>
　刑近所拓者字多刓缺亦有補換新刻者矣<lb/>
利州本<lb/>
　慶元中四川總領權安節以戲魚帖并釋文重刻石<lb/>
　于益昌官舍石今已不存權總江州徳安人其家猶<lb/>
　有當時墨本甚多釋文字畫較臨江帖為稍大<lb/>
慶厯長沙帖<lb/>
　丞相劉公沆帥潭日以淳化官帖命慧照大師希白<lb/>
<pb n="KR2n0021_WYG_001-5a"/>
　模刻于石寘之郡齋増入霜寒十七日王濛顔真卿<lb/>
　等諸帖而字行頗髙與淳化閣本差不同逐卷各有<lb/>
　嵗月第一卷題云慶厯五年季夏慧照大師希白模<lb/>
　勒第二卷慶厯八年仲冬月慧照大師希白重模第<lb/>
　三卷則五年六月第四卷八年仲冬月第五卷戊子<lb/>
　嵗孟冬第六卷五年季夏第七卷五年仲秋月第八<lb/>
　卷五年季夏月模勒上石第九卷八年仲冬月第十<lb/>
　卷五年仲秋月毎卷各有慶厯及慧照大師希白重<lb/>
<pb n="KR2n0021_WYG_001-5b"/>
　模字不復贅録<lb/>
劉丞相私第本<lb/>
　劉丞相既刻法帖于郡齋復依倣前本刻石十卷以<lb/>
　歸私第予頃在九江見故家所藏一本與長沙本絶<lb/>
　相似而小異其後有人跋云此先丞相私第本也疑<lb/>
　是劉氏子弟所跋後復見一本于姑蘇與九江所見<lb/>
　本同紙墨皆與南碑不類而慶厯等題字止三兩卷<lb/>
　有之葢即劉氏本也<lb/>
<pb n="KR2n0021_WYG_001-6a"/>
長沙碑匠家本<lb/>
　舊傳長沙官本扄鑰不可常得碑匠之家别刻一本<lb/>
　以應求者予頃收一本與長沙古本首尾略無小異<lb/>
　而字體形模小小不同疑其為碑匠家本頃又藏一<lb/>
　本凡舊石損缺者皆别刻數行以易之其餘却只是<lb/>
　舊石此必碑匠所為也<lb/>
長沙新刻本<lb/>
　舊刻毁于鬱攸之變中興以後復刻新石其間凡遇<lb/>
<pb n="KR2n0021_WYG_001-6b"/>
　舊帖損缺處並不復刻字亦無卷尾歲月刻手甚繆<lb/>
　殊不足觀<lb/>
三山木板<lb/>
　三山帥司書庫有歴代帖板本葢好事者倣長沙舊<lb/>
　帙刋勒卷帙規模皆同今已散失不全矣嘉熙庚子<lb/>
　備員帥幕尚及見之<lb/>
黔江帖<lb/>
　秦子明常以里中兒不能書為病其将兵於長沙也<lb/>
<pb n="KR2n0021_WYG_001-7a"/>
　買石摹刻僧寳月古法帖十卷謀舟載入黔江壁之<lb/>
　黔江之紹聖院刻石者潭人湯正臣父子詳見山谷<lb/>
　集中予淳祐甲辰道過三衢見好事家適有此帖其<lb/>
　卷帙之多寡次序之先後字行之長短悉同淳化閣<lb/>
　帖而紙墨髣髴似戲魚堂中興以前拓本其所以異<lb/>
　者第一卷有淳化篆書三行其次有楷書一行云降<lb/>
　授供備庫副使充東南第八副將訓練潭州諸軍潭<lb/>
　州駐劄秦世章家本其後又二行云長沙湯正臣重<lb/>
<pb n="KR2n0021_WYG_001-7b"/>
　模男僊芝靈芝鐫第二卷至八卷尾各題長沙湯正<lb/>
　臣重模勒八字却無淳化篆書及世章䘖位又第八<lb/>
　卷取卿女婿帖内第二行休字立人作兩㸃第二卷<lb/>
　鍾繇宣示帖内再世榮名作榮石正與戲魚帖同第<lb/>
　九卷尾題長沙湯正臣摹七字第十卷題長沙人湯<lb/>
　正臣重摹男僊芝為一行此下似别有字偶裁損不<lb/>
　可攷矣<lb/>
北方印成本<lb/>
<pb n="KR2n0021_WYG_001-8a"/>
　余頃歳道過臨川時李編修伯髙宰是邑出所藏法<lb/>
　帖見示乃板本印成者是北地厚皮紙印毎段自成<lb/>
　一板四圍皆空白紙不施筐縁装表而自然整齊成<lb/>
　冊字畫亦甚可愛<lb/>
烏鎮本<lb/>
　舊傳湖州烏鎮張氏以絳閣二帖鋟木家塾或遇良<lb/>
　工模拓亦有可觀後聞板歸新市人家毎連紙一幅<lb/>
　可打一段予在三山見一本于周氏後數卷板内時<lb/>
<pb n="KR2n0021_WYG_001-8b"/>
　有直裂紋比到霅上獲一本於向氏叔堅之裔偶缺<lb/>
　兩卷且以元祐間所拓戲魚帖足之此刻字畫差肥<lb/>
　而極有筆意頗勝諸帖惜其間錯誤數字為恨耳趙<lb/>
　宰叔愚曰丙戌歳在宗庠有以法帖板質于齋舍族<lb/>
　人者偶不記為何人疑是此板亦未可知<lb/>
福清本<lb/>
　福州福清縣民家有舊本板刻絳閣急就章鴈塔題<lb/>
　名四帖其刻稍精賣碑家得之徃徃駕名官帖以惑<lb/>
<pb n="KR2n0021_WYG_001-9a"/>
　人但彼中匠者不善用蠟毎毎有砑光痕可以證驗<lb/>
澧陽帖<lb/>
　澧陽舊有法帖石本其後散失僅存者右軍數帖而<lb/>
　已<lb/>
鼎帖<lb/>
　武陵郡齋板本較諸帖増益最多博而不精殊無足<lb/>
　取<lb/>
不知處本<lb/>
<pb n="KR2n0021_WYG_001-9b"/>
　豫章士友董良史家有法帖拓本數卷與淳化帖規<lb/>
　模相似而筆意差弱似不逮所見諸本且不知所出<lb/>
　姑識于此以俟識者<lb/>
長沙别本<lb/>
　嘉定間先君帥長沙予隨侍在焉時碑房中有㫁石<lb/>
　一片乃法帖第一卷尾段字行髙低正與淳化帖同<lb/>
　而絶不類古潭末後亦有淳化篆字此石實不知所<lb/>
　從來近歲三山林伯鳳重刻于家直指為古潭帖余<lb/>
<pb n="KR2n0021_WYG_001-10a"/>
　未敢臆㫁也<lb/>
蜀本<lb/>
　予頃得一帖凡數卷于蜀中次序先後髙低皆與長<lb/>
　沙古帖同初亦疑為黔江帖今見秦氏真本則顯然<lb/>
　二物矣大率此帖全用長沙古本摹刻而字行亦間<lb/>
　有増減處既不知所出未敢臆説姑附見于此<lb/>
廬陵蕭氏本<lb/>
　右法帖十卷用十干為號後崇寧五年蕭公論記其<lb/>
<pb n="KR2n0021_WYG_001-10b"/>
　略云皇祐先伯父大博作邑和州之含山得墨帖於<lb/>
　丞相兖國劉公摹刻未畢先君殿丞繼之始終六年<lb/>
　乃獲成就迄今五十餘年刓缺大半今續完之以藏<lb/>
　于家葢用潭帖刻也慶元間已損失二十餘段共少<lb/>
　三百四十餘行<lb/>
　<lb/>
　<lb/>
　法帖譜系卷上<lb/>
</p>
<p>
</p>
  </div>
<div>
<head>法帖譜系卷下</head> <lb/>
    <p>
<pb n="KR2n0021_WYG_002-1a"/>
欽定四庫全書<lb/>
　法帖譜系卷下<lb/>
　　　　　　　　　　　　宋　曹士冕　撰<lb/>
絳本舊帖<lb/>
　歐陽公集古跋尾謂近時有尚書郎潘師旦以官帖<lb/>
　私自模刻于家為别本以行于世又云潘師旦者竊<lb/>
　取官法帖中數十帖别自刻石以遺人而傳寫字多<lb/>
　轉失然亦有可佳者觀此則絳帖是矣此帖世稱為<lb/>
<pb n="KR2n0021_WYG_002-1b"/>
　潘駙馬帖或又稱絳帖豈潘氏世居絳郡耶帖凡二<lb/>
　十卷其次序卷帙雖與淳化官帖不同而實則祖之<lb/>
　特有少増益耳已别注絳帖字鑑兹得以畧<lb/>
　單炳文博雅君子也其論絳帖至為精密頃刻石襄<lb/>
　州有云淳化官本法帖今不復多見其次絳帖最佳<lb/>
　而舊本亦已艱得嘗以數本較之字畫多不侔煒家<lb/>
　藏舊本第九卷大令書一卷第四行内面字右邊轉<lb/>
　筆正在石破缺處𨼆然可見今本乃無右邊轉筆全<lb/>
<pb n="KR2n0021_WYG_002-2a"/>
　不成字其面字下一字與第五行第七字亦不同又<lb/>
　第七行第一字舊本乃行書止字今本乃草書心字<lb/>
　筆法且俗以此推之今之所見多非舊本臨江帖大<lb/>
　率與舊本同其間此一帖尤不差但字體頗肥不逮<lb/>
　絳帖之遒勁也<lb/>
　余既獲見炳文絳帖辨証然後知近世所藏二十卷<lb/>
　帖多非舊物每恨未識真本而襄州所刻第九卷大<lb/>
　令帖亦毁于王旻之變慮其遂至泯絶因以舊所藏<lb/>
<pb n="KR2n0021_WYG_002-2b"/>
　本摹刻于家頗傳諸好事者淳祐甲辰自霅川官滿<lb/>
　得闕遄歸假道三衢始獲觀真帖于滄州毛監丞所<lb/>
　不獨第九卷與單説正合而二十卷首尾俱全亦可<lb/>
　謂珍玩矣且云得之金華潘氏是殆師旦之苗裔也<lb/>
　其帖之異同大略條列于後<lb/>
　　　姑總二十卷元無字號及段眼數目<lb/>
　　第二卷<lb/>
　　　鍾繇宣示帖第一行内報字右邊直畫勾起向<lb/>
<pb n="KR2n0021_WYG_002-3a"/>
　　　　左畔第二行茤字内下面夕字上畫微仰曲<lb/>
　　　　第五行名字右角微有一㸃第十行當字上<lb/>
　　　　三㸃全旁有微損却在空處<lb/>
　　　已欲日帖脚下有斷石紋<lb/>
　　　　此卷内第一段與第三段石並缺石角<lb/>
　　　第九卷大令帖正與單炳文襄州所刻石本纎<lb/>
　　　　微弗差故家所藏未有其比<lb/>
　右潘氏絳帖二十卷紙墨字畫模印皆與今人所藏<lb/>
<pb n="KR2n0021_WYG_002-3b"/>
　本不同而第九卷顯然可見自非單公炳文表而出<lb/>
　之亦將泯於無聞矣北方所刻諸本徃徃南渡後北<lb/>
　人轉相傳模無足深怪但武岡舊刻未知始於何年<lb/>
　亦止用新本模刻為可恨耳<lb/>
東庫本<lb/>
　世傳潘氏析居法帖石分而為二其後絳州公庫乃<lb/>
　得其一於是補刻餘帖是名東庫本第九卷之舛誤<lb/>
　葢始乎此今好事之家所藏絳帖率多此本字畫精<lb/>
<pb n="KR2n0021_WYG_002-4a"/>
　神遒勁亦自可愛而衛夫人一帖及宋儋帖頗多燥<lb/>
　筆有如蘭亭敘羣字落筆之類此稍異於諸本其所<lb/>
　以不及舊帖者以第九卷大令書石不破缺而炳所<lb/>
　論三字已誤且逐卷逐段各分字號以日月光天徳<lb/>
　山河壯帝居太平何以報願上登封書為别此又異<lb/>
　於舊帖也<lb/>
亮字不全本<lb/>
　此帖與東庫本絶相似或只是一石但庾亮帖内亮<lb/>
<pb n="KR2n0021_WYG_002-4b"/>
　字皆無右邊轉筆葢避金主諱也<lb/>
新絳本<lb/>
　右一帖二十卷首尾規模段眼字號並同東庫本獨<lb/>
　衛夫人宋儋二帖無燥筆又字畫較東庫本微局促<lb/>
　墨法雖與東庫本同然實是兩石吾家與毛希元皆<lb/>
　有之<lb/>
北本<lb/>
　右二十卷親戚劉用甫處有之墨色與古本相近而<lb/>
<pb n="KR2n0021_WYG_002-5a"/>
　第九卷大令書只同新本未知何處所刻<lb/>
又一本<lb/>
　董良史家所藏本第九卷大令書字畫亦誤獨面字<lb/>
　有右邊轉筆異於他本且不與舊本同也<lb/>
武岡舊本<lb/>
　右二十卷不知刻於何時碑段稍長而日月光天徳<lb/>
　等字號間於行中字畫亦清勁可愛而第一卷衛夫<lb/>
　人宋儋無枯筆第九卷大令帖諸子皆誤信乎出於<lb/>
<pb n="KR2n0021_WYG_002-5b"/>
　新絳也<lb/>
武岡新帖<lb/>
　右二十卷帖即舊石也中厄於庸謬之人厭其字畫<lb/>
　清瘦頗修治遂失本真其最可鄙笑者又第二卷鍾<lb/>
　繇帖内再世榮名今名字已修作谷字矣且拓匠不<lb/>
　工凡損剥處鑿痕宛然呈露而字畫模糊略不可辨<lb/>
　帖之謬者莫甚於此<lb/>
福清本<lb/>
<pb n="KR2n0021_WYG_002-6a"/>
　詳見淳化帖條下<lb/>
烏鎮本<lb/>
　詳見淳化帖條下此乃板本非石也長沙折府所藏<lb/>
　二十卷模刻頗精疑是此本第九卷復面帖字誤而<lb/>
　鵝羣帖止是微損字畫尚完此稍異於新絳<lb/>
彭州本<lb/>
　掘地得之字畫清勁頗類舊武岡而差優予家有之<lb/>
資州本<lb/>
<pb n="KR2n0021_WYG_002-6b"/>
　資州以新絳前十卷刻石予家多有之前有目録元<lb/>
　刻麻石上續拓者不逮舊所得本遒勁矣<lb/>
木本前十卷<lb/>
　甲秀陳氏藏此墨本不知所出<lb/>
又木本前十卷<lb/>
　右一帖頃獲于都下不知所出稍不逮甲秀所藏雖<lb/>
　皆出於新絳然亦自是一種<lb/>
　法帖譜系卷下<lb/>
</p>
<p>
</p>
  </div>
<div> <lb/>
    <p>
<pb n="KR2n0021_WYG_003-1a"/>
余酷耆古學留意法書名跡幾三十年頗以鑒賞自居<lb/>
賞集前賢文集小説法帖之説為考一卷以便檢閲淳<lb/>
祐甲辰冬因侍陶齋曹公相與稽訂法書源流多所未<lb/>
聞他日出示譜系一編曰視子所記如何予曰博矣迺<lb/>
請而刻之梓東湖董史書<lb/>
　庚申冬鄰火煽虐潛心閣殱焉初余頗惜此板不以<lb/>
　他板雜特儲之閣逮是他板獲免秦禍而譜系反為<lb/>
　熒惑下取豈固有數耶余藏書滿閣古帖名碑秘之<lb/>
<pb n="KR2n0021_WYG_003-1b"/>
　寳刻藏中一旦滅没於漲天之烟焰生平目力事力<lb/>
　心力為之一空恨鬱無已幾成怨天雖然天其可怨<lb/>
　耶因念曩與谷中校讎參訂以成此書谷中已矣書<lb/>
　可共傳遂訪舊本於友間欲復板而行之月樵劉氏<lb/>
　慨然授所藏俾就此志嗟夫予家名跡已如夢幻誅<lb/>
　茅葢頭政以為窘顧切切於不急之務痼疾尚堪療<lb/>
　哉板成載誌之末時則景定壬戌夏五月也史跋<lb/>
</p>
<p>
</p>
  </div>
        </body>
</text>\m</TEI>
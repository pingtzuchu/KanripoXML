<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_044-1a"/>
　欽定四庫全書<lb/>
聖祖仁皇帝親征平定朔漠方畧卷四十四<lb/>
　　　　五月庚辰朔<lb/>
　上駐蹕諾木渾河<lb/>
　　命大兵牧馬于水草善地<lb/>
　上諭内大臣曰視諸軍馬匹惟恐遺失附營放牧是以<lb/>
　　　食不如意宜遠擇水草佳處放牧雖瘠可無碍也<lb/>
　　　著諭衆知之又今日我軍所屯與蒙古雜處當諭<lb/>
<pb n="KR2c0010_WYG_044-1b"/>
　　　我軍以至僕從毋得盗竊蒙古之馬如盗馬被獲<lb/>
　　　即依蒙古盗我軍之馬例處斬著交各該管人員<lb/>
　　　傳諭<lb/>
　　　　辛巳<lb/>
　上駐蹕阿祿十八里臺<lb/>
　　　　大將軍伯費揚古奏報選兵進覓丹濟拉發囘<lb/>
　　　　餘兵費揚古奏言准行兵部咨稱奉<lb/>
　　諭著費揚古精選所部兵往覓丹濟拉所在招之俱<lb/>
<pb n="KR2c0010_WYG_044-2a"/>
　　來餘兵遣囘黑龍江兵阿南達兵亦令遣囘于成<lb/>
　　龍所運之米㑹商料理<hi>臣</hi>等遵<lb/>
　㫖㑹同選擇前鋒四百名䕶軍鎗手五百名毎旗砲<lb/>
　　　各一門八旗驍騎砲手八十名察哈爾兵二百<lb/>
　　　名寧夏綠旗兵二百五十名共精兵一千四百<lb/>
　　　餘即於發囘兵中駝馬内酌量通融<hi>臣</hi>等率之<lb/>
　　　往覓丹濟拉所在巴雅恩都爾地方收集丹濟<lb/>
　　　拉而來所餘前鋒一百名䕶軍鎗手一百名砲<lb/>
<pb n="KR2c0010_WYG_044-2b"/>
　　　八門八旗驍騎砲手八十名扣數派出將領管<lb/>
　　　轄毎翼派出大臣一員今正值邊塞内外務農<lb/>
　　　之時恐兵丁妄行踐踏交與嚴禁察哈爾兵一<lb/>
　　　百六十五名出寧夏之黑龍江官兵四百名坐<lb/>
　　　哨之博爾徳城守禦闗保等兵一百名寧夏鎮<lb/>
　　　標兵二百五十名俱于四月二十六日發囘起<lb/>
　　　程矣今<hi>臣</hi>等遵<lb/>
　㫖選兵往收丹濟拉餘遣囘則都御史于成龍所運<lb/>
<pb n="KR2c0010_WYG_044-3a"/>
　　　之米不必全至郭多里巴兒哈孫請將三分之<lb/>
　　　一運至郭多里巴兒哈孫以備囘師降夷之用<lb/>
　　　其餘二分即留現在運到之地至遣囘一千一<lb/>
　　　百餘官兵僕從給以兩月口糧可到歸化城邊<lb/>
　　　上地方應裁伊等一月之米交于成龍等於郭<lb/>
　　　多里巴兒哈孫地方收貯備用所裁黑龍江官<lb/>
　　　兵一月之米俟黑龍江兵到歸化城後支倉糧<lb/>
　　　帶去<lb/>
<pb n="KR2c0010_WYG_044-3b"/>
上曰善著以此檄知于成龍等尋于成龍等准大將軍<lb/>
　　　伯費揚古咨率令官兵將一分内一千石餘米<lb/>
　　　運至郭多里巴兒哈孫地方所剩兩分米留于<lb/>
　　　船站兩狼山侍郎李鈵左通政喀拜領運來兩<lb/>
　　　隊之米亦已停其前運矣謹此奏<lb/>
　聞<lb/>
上報聞費揚古等又奏曰四月十六日大兵到郭多里<lb/>
　　　巴兒哈孫後<hi>臣</hi>等公議遣散秩大臣丹巴哈什<lb/>
<pb n="KR2c0010_WYG_044-4a"/>
　　　哈署叅領顧葉里於丹濟拉諾顏格隆拉思倫<lb/>
　　　謂之曰爾等所遣使人齊竒爾寨桑來言噶爾<lb/>
　　　丹至阿㕓阿木塔泰地方于三月十三日已死<lb/>
　　　丹濟拉等携噶爾丹骸骨及其女共三百戸人<lb/>
　　　前來歸降<lb/>
聖上住于巴雅恩都爾丹濟拉等欲即來而下人三分<lb/>
　　　之中有兩分無坐騎俱係步行且皆無糧食是<lb/>
　　　以住于巴雅恩都爾候<lb/>
<pb n="KR2c0010_WYG_044-4b"/>
　㫖但聽<lb/>
　諭㫖如何以便遵行其言如是聞爾丹濟拉携噶爾<lb/>
　　　丹骸骨及其女并屬下人誠心來歸<lb/>
　聖化我輩甚喜今吾與汝皆同朝人已為寮友特遣<lb/>
　　　散秩大臣丹巴哈什哈等通問可明告此項差<lb/>
　　　員凡步行人需坐騎幾何共需口糧幾何當計<lb/>
　　　數送馬匹牛羊米糧等物往迎仍有一言相告<lb/>
　　　爾丹濟拉何不輕身先携噶爾丹骸骨并其女<lb/>
<pb n="KR2c0010_WYG_044-5a"/>
　　　來其屬下人隨後徐來則愈合<lb/>
聖上軫念之心矣吾輩以僚友之道抒情相告以是作<lb/>
　　　蒙古書用印鈐封令丹巴哈什哈賫往訖<lb/>
上曰大將軍費揚古軍前有帶罪發往從軍効力之人<lb/>
　　今進兵之路各處多有伊拉古克三庫圖克圖之<lb/>
　　人及流散之厄魯特至使人于丹濟拉應遣從軍<lb/>
　　効力者乃差散秩大臣丹巴前去殊為草率著商<lb/>
　　度來奏僉謂大將軍使人於丹濟拉應差發往軍<lb/>
<pb n="KR2c0010_WYG_044-5b"/>
　　　前効力之罪人而差散秩大臣丹巴前去殊為<lb/>
　　　草率請嚴飭大將軍費揚古仍令大將軍費揚<lb/>
　　　古等率領精兵直至巴雅恩都爾收丹濟拉等<lb/>
　　　而來至發囘黑龍江等處兵及撥糧諸事俱准<lb/>
　　　該將軍等所奏行<lb/>
上從之<lb/>
　　停止二次運米赴保徳州<lb/>
上諭大學士伊桑阿曰前以湖灘河朔之米五千石裝<lb/>
<pb n="KR2c0010_WYG_044-6a"/>
　　船一百一隻令運致保徳州今侍郎安布祿來奏<lb/>
　　言已經量船所容裝米三千三百六十石開行矣<lb/>
　　俟至老牛灣帶囘船隻將所餘一千六百四十石<lb/>
　　于第二次起行云但將米作兩次運為日既乆而<lb/>
　　船戸亦辛苦且現運三千三百六十石亦無不足<lb/>
　　之處作速檄知第二次不必再運<lb/>
　　　壬午<lb/>
　命遣四格子趙山招撫阿喇卜灘丹津俄木布<lb/>
<pb n="KR2c0010_WYG_044-6b"/>
　　　副都綂阿南達提督李林隆奏言<hi>臣</hi>等率兵于<lb/>
　　　四月十八日至巴爾庫爾見前行哨探者報云<lb/>
　　　丹濟拉已起行不在屯劄之地乃問逃來杜喇<lb/>
　　　爾曰丹濟拉前言欲往何地答曰我未出逃之<lb/>
　　　前丹濟拉與衆議時一人言我等或暫栖巴爾<lb/>
　　　庫爾不則往投<lb/>
聖上丹濟拉言汝等但知自為計耳何以不一言及利<lb/>
　　　我之事我等不便乆居巴爾庫爾兹我屬下屢<lb/>
<pb n="KR2c0010_WYG_044-7a"/>
　　　有逃亡如策旺喇卜灘知而阻我則難脱矣况<lb/>
　　　遣使以誑<lb/>
聖上遷徙來此今又可往降乎我馬臕尚壯當乘人未<lb/>
　　　覺之先急從噶思渡瀚海將汗之骸骨及鍾齊<lb/>
　　　海送至達賴喇嘛所吾心盡矣斷不可緩也曾<lb/>
　　　有此等語未敢告諸大人是以<hi>臣</hi>等至彼營地<lb/>
　　　視之人踪漫滅馬通枯燥行跡向布克達額冷<lb/>
　　　哈巴爾罕而去<hi>臣</hi>等竊思<lb/>
<pb n="KR2c0010_WYG_044-7b"/>
聖上籌畫周詳各處堵禦是以噶爾丹仰藥而死丹濟<lb/>
　　　拉無路可出甚不得已從額冷哈巴爾罕往趣<lb/>
　　　噶思如隨丹濟拉之踪追之隔日已乆難以相<lb/>
　　　及是以<hi>臣</hi>等急向瀚海南竟趣噶思口以禦之<lb/>
　　　十九日自巴爾庫爾起行矣奏至<lb/>
上以之發議政諸臣集議曰據阿南達疏言至丹濟拉<lb/>
　　　屯劄之地見人踪漫滅馬通枯燥行踪欲渡瀚<lb/>
　　　海往達賴喇嘛所折向額冷哈巴爾罕而去如<lb/>
<pb n="KR2c0010_WYG_044-8a"/>
　　　隨丹濟拉之踪追之隔日已乆難以相及是以<lb/>
　　　急趨噶思口禦之已于十九日起行矣查前者<lb/>
　　　大將軍費揚古遣散秩大臣丹巴至丹濟拉所<lb/>
　　　通候曰爾既來降<lb/>
聖上則我皆同朝之臣故我以一言告之爾當携噶爾<lb/>
　　　丹骸骨及噶爾丹之女先輕騎而來其屬下擇<lb/>
　　　可托之人交授緩緩而行則甚合<lb/>
聖上之意已作蒙古書用印發去矣又齊竒爾寨桑來<lb/>
<pb n="KR2c0010_WYG_044-8b"/>
　　　奏曰丹濟拉言爾往奏<lb/>
聖上此處四圍皆我仇人如乆住巴雅恩都爾倘人知<lb/>
　　　之未必不來侵犯故我于瀚海四圍處處留踪<lb/>
　　　如我離巴雅恩都爾而他往我必埋書于巴雅<lb/>
　　　恩都爾而去爾往奏<lb/>
聖上歸來而我不在此則覓我所埋之書既得我書則<lb/>
　　　知我所在矣曾以此言密語我人無知者又問<lb/>
　　　降人厄魯特大臣格壘沽英言噶爾丹身存之<lb/>
<pb n="KR2c0010_WYG_044-9a"/>
　　　日曾集衆寨桑商其所往一無可去而止今丹<lb/>
　　　濟拉以寡弱之衆而繞䇿旺喇卜灘附近之地<lb/>
　　　游行數月以為欲往達賴喇嘛所我料其必無<lb/>
　　　是事此正合語齊竒爾寨桑處處留踪之言逃<lb/>
　　　人杜喇爾不知故言欲向達賴喇嘛而去亦未<lb/>
　　　可定應將目下大將軍費揚古兩疏俱抄發阿<lb/>
　　　南達李林隆知之奏入得<lb/>
　㫖依議遣使于丹濟拉之時當遣戴罪立功人等如<lb/>
<pb n="KR2c0010_WYG_044-9b"/>
　　趙山四格子者為是伊等俱素行不端善于鑽營<lb/>
　　之人故諸大臣狥情不遣而遣散秩大臣丹巴丹<lb/>
　　巴必遇不良之人亦未可定今將伊等遣一人于<lb/>
　　丹津俄木布遣一人于阿喇卜灘自備馬匹副以<lb/>
　　蒙古將領筆帖式曉諭噶爾丹已死招撫其衆伊<lb/>
　　等若招得阿喇卜灘丹津俄木布即與俱來如事<lb/>
　　不成或未至其地半塗而囘著大將軍即于軍前<lb/>
　　梟示<lb/>
<pb n="KR2c0010_WYG_044-10a"/>
　　授副將麦良璽為肅州總兵官<lb/>
上諭議政諸臣曰肅州總兵官李世達病故肅州地方<lb/>
　　甚屬緊要定邊副將麦良璽貎偉材優著授為肅<lb/>
　　州總兵官速檄令赴任不必從征<lb/>
　命賜厄魯特投誠人自台吉以下閒散人以上遍給<lb/>
　　　馬匹<lb/>
上諭太僕寺曰厄魯特台吉等各馬八匹散秩大臣等<lb/>
　　各馬八十一匹一等下等各馬五十匹二等下等<lb/>
<pb n="KR2c0010_WYG_044-10b"/>
　　以下閒散人以上各馬三十匹俱自太僕寺支取<lb/>
　　給賜<lb/>
　　　甲申<lb/>
　駐蹕色徳勒黑地方<lb/>
　　　安揷厄魯特降人于張家口外内大臣索額圖<lb/>
　　　奏曰大將軍伯費揚古差小校柰馬代送厄魯<lb/>
　　　特鄂里哈之子車陵下龔格額爾克到<hi>臣</hi>查先<lb/>
　　　是奉<lb/>
<pb n="KR2c0010_WYG_044-11a"/>
　諭㫖曰厄魯特來降問其情由具奏來降之人留于<lb/>
　　　汝處應遵<lb/>
　㫖將車陵留于<hi>臣</hi>處但車陵者厄魯特部落名族之<lb/>
　　　子而費揚古又檄送<lb/>
　御營是以將車陵遣赴<lb/>
　御營外其車陵屬下同降七十餘户男婦共二百五<lb/>
　　　十許口以後或留<hi>臣</hi>所或解張家口請<lb/>
　㫖定奪<lb/>
<pb n="KR2c0010_WYG_044-11b"/>
　命議政諸臣議奏僉議以為厄魯特來降人等俱留<lb/>
　　　張家口外撫養車陵本身現又解來以後二百<lb/>
　　　五十許人口俟解到後即令内大臣索額圖解<lb/>
　　　至張家口交監養厄魯特官員<lb/>
上可其奏<lb/>
　　　乙酉<lb/>
上駐蹕察木喀地方<lb/>
　賜蒙古諸王貝勒馬<lb/>
<pb n="KR2c0010_WYG_044-12a"/>
上諭侍郎安布禄曰諸王貝勒昨觀馬厰著賜阿霸垓<lb/>
　　多羅卓禮克圖郡王達馬林扎卜多羅郡王呉爾<lb/>
　　占噶喇卜蘇尼特多羅杜稜郡王達林扎卜蒿齊<lb/>
　　忒多羅郡王雅木批兒各馬五十匹阿霸哈納爾<lb/>
　　多羅貝勒布昭阿霸垓固山達爾漢貝子車陵多<lb/>
　　羅卜阿霸哈納爾固山貝子額林臣達什等各馬<lb/>
　　三十匹<lb/>
　　　丁亥<lb/>
<pb n="KR2c0010_WYG_044-12b"/>
上駐蹕魁吞布拉克地方<lb/>
　命台吉薩馬第兄弟完聚喀爾喀土謝圖汗屬部台<lb/>
　　　吉巴陵旗下台吉薩馬第奏曰我國既破無以<lb/>
　　　自存以<hi>臣</hi>兄達尼交太僕寺牧人喀蘭泰家寄<lb/>
　　　養今<hi>臣</hi>身仗<lb/>
皇恩已足謀生<hi>臣</hi>兄年老而妻又亡<hi>臣/</hi>願收養<hi>臣/</hi>兄<hi>臣</hi>
　　　兄達尼有二子家奴男子三人婦女一口<lb/>
　命達尼與其弟薩馬第完聚<lb/>
<pb n="KR2c0010_WYG_044-13a"/>
　　　庚寅<lb/>
上駐蹕宣化府城内厄魯特人呉蘭等來降大將軍伯<lb/>
　　　費揚古奏言都綂碩鼐送到厄魯特呉蘭夫婦<lb/>
　　　呉蘭之弟察罕禀曰我等乃伊拉古克三庫圖<lb/>
　　　克圖屬下人去年九月伊拉古克三庫圖克圖<lb/>
　　　離噶爾丹採稆為食至伊克敖拉等處度冬今<lb/>
　　　年三月自納黙黑圖雅蘇圖向西游牧四月二<lb/>
　　　十一日至洪郭羅阿濟爾罕之夜我等取馬七<lb/>
<pb n="KR2c0010_WYG_044-13b"/>
　　　匹逃出來歸<lb/>
聖上我等所携馬七匹于次日翁塔地方遇丹巴哈什<lb/>
　　　哈等皆乘之而去留其瘦馬二匹駱駞一頭而<lb/>
　　　遣之問呉蘭等曰伊拉古克三向西游牧將往<lb/>
　　　何處人有多少答曰彼言與噶爾丹素好今不<lb/>
　　　幸而敗不當遽棄之將往覓噶爾丹其弟孟格<lb/>
　　　壘及衆下人俱言往覓噶爾丹無益何不往投<lb/>
　　　䇿旺喇卜灘我等來時仍未定其所往也彼有<lb/>
<pb n="KR2c0010_WYG_044-14a"/>
　　　箭手百人子女共三百許問呉蘭等曰丹濟拉<lb/>
　　　現在何處爾等曾聞噶爾丹之死否答曰噶爾<lb/>
　　　丹丹濟拉進洪郭爾聞之于格壘沽英杜喇爾<lb/>
　　　之人者如此不聞噶爾丹之死驛逓丹巴呈言<lb/>
　　　二十二日暮時于温塔地方路中見三人牽馬<lb/>
　　　四匹入山而去追而執之是二男一婦問曰爾<lb/>
　　　等係何等人言從伊拉古克三逃出之厄魯特<lb/>
　　　問何時逃出伊拉古克三何所往言我等二十<lb/>
<pb n="KR2c0010_WYG_044-14b"/>
　　　一夜逃出伊拉古克三即從此路向薩克薩特<lb/>
　　　呼里克而去我等之行甚速兩日内即可追及<lb/>
　　　因我等人少故尋他徑遶去為路途遙遠取呉<lb/>
　　　蘭等騎來馬七匹以我等騎來馬二匹駱駞一<lb/>
　　　頭二十日所食米肉給之計厄魯特人等自伊<lb/>
　　　拉古克三處逃來以及到大軍軍前之日宿九<lb/>
　　　夜第十日乃到是以<hi>臣</hi>等率領大兵照常前進<lb/>
　　　一面選前鋒二百䕶軍鎗手三百前鋒叅領侍<lb/>
<pb n="KR2c0010_WYG_044-15a"/>
　　　衞則半之䕶軍行營協領叅領則照兵數撥發<lb/>
　　　交議政大臣昭武將軍馬思喀同叅謀都綂齊<lb/>
　　　什綂領碩鼐都綂石文瑛往追伊拉古克三務<lb/>
　　　期𠞰滅即遣降人呉蘭在馬思喀軍中引路外<lb/>
　　　其呉蘭之妻達什弟察罕又極㓜並無所知是<lb/>
　　　以即將丹巴所換馬駞給之乘坐交坐塘官員<lb/>
　　　轉逓送至張家口奏至<lb/>
上以示議政大臣<lb/>
<pb n="KR2c0010_WYG_044-15b"/>
　　　收服齊卜齊努特等員外常禄奏言<hi>臣</hi>偕喀爾<lb/>
　　　喀伊爾登濟農多羅郡王彭蘇克往收齊卜齊<lb/>
　　　努特人等于閏三月初四日至噶兒達台河收<lb/>
　　　服齊卜齊努特之窩齊爾圖等本月十二日至<lb/>
　　　魁禄爾河收服齊卜齊努特之孟克舒稜格俄<lb/>
　　　羅木蘇之俄木布十八日至魁吞布拉克收服<lb/>
　　　齊卜齊努特之齊齊克土卜新等問窩齊爾圖<lb/>
　　　孟克舒稜格俄木布齊齊克土卜新等原屬誰<lb/>
<pb n="KR2c0010_WYG_044-16a"/>
　　　氏之人何以至此地爾等人數幾何窩齊爾圖<lb/>
　　　孟克舒稜格等答曰我等乃喀爾喀多羅貝勒<lb/>
　　　汪扎兒祖母菩提素克之人現在弓箭手一百<lb/>
　　　二人婦人八十六口子女一百三人俄木布齊<lb/>
　　　齊克土卜新等答曰我等亦係多羅貝勒汪扎<lb/>
　　　兒旗下台吉額爾克綽克托之人現在弓箭手<lb/>
　　　五十三人婦人四十一口子女三十七人康熙<lb/>
　　　三十四年聞噶爾丹至克魯倫劫掠喀爾喀納<lb/>
<pb n="KR2c0010_WYG_044-16b"/>
　　　木扎爾陀音我等各自逃避至此地方是以帶<lb/>
　　　伊等與王彭蘇克㸔視安插于呉禮孫河奏至<lb/>
上報聞<lb/>
　　　辛卯<lb/>
上駐蹕新保安城内<lb/>
　　革溫保甘度職交刑部<lb/>
上諭議政諸臣曰溫保居官極惡刻剥百姓至不忍觀<lb/>
　　前者彼自謂居官好民甚頌之欲為之立碑今觀<lb/>
<pb n="KR2c0010_WYG_044-17a"/>
　　沿途之民無不切齒思食其肉况温保不比他人<lb/>
　　嘗為學士朕愛惜斯民之意不可謂不知之甘度<lb/>
　　居官亦極惡今蒲州之民皆叛入山中伊等若善<lb/>
　　民豈肯逃叛乎倭倫往撫如不肯降即押温保甘<lb/>
　　度至彼處處斬再言用兵伊等居官極惡刻剥斯<lb/>
　　民朕甚恨之如此貪官若不誅戮何以懲衆著議<lb/>
　　政諸臣㑹同部院大臣議奏僉謂巡撫布政司有<lb/>
　　　牧民撫綏之專責理應仰體<lb/>
<pb n="KR2c0010_WYG_044-17b"/>
聖上保民若赤子之至意温保居官惡極刻剥小民至<lb/>
　　　不忍觀沿途之民無不切齒思食其肉甘度居<lb/>
　　　官亦惡極是以蒲州之民至於反叛<lb/>
　諭㫖誠是也應將伊等皆立斬以儆衆人請將温保<lb/>
　　　甘度革職今即將温保嚴拿赴京交刑部差兵<lb/>
　　　部官一員亦將甘度嚴拿交刑部俱擬斬具奏<lb/>
上從之<lb/>
　　　壬辰<lb/>
<pb n="KR2c0010_WYG_044-18a"/>
上駐蹕懐來縣城外黄寺<lb/>
　皇太子率大學士阿蘭㤗尚書馬齊佛倫等來迎䇿<lb/>
　　　旺喇卜灘遣使上書䇿旺喇卜灘遣使格色爾<lb/>
　　　上書曰奉到<lb/>
　勅書賜物無任懽忭此地叨安一概<lb/>
　勅書俱到七十餘年敬守法度至今寧居詎意博碩<lb/>
　　　克圖自以為是罔知禮法以彼一人累及衆庻<lb/>
　　　然而無如達賴喇嘛班禪及<lb/>
<pb n="KR2c0010_WYG_044-18b"/>
天朝三方威力何也今道法有歸伏祈仍加<lb/>
　慈照乂安衆生<lb/>
上以示議政諸臣<lb/>
　　　甲午<lb/>
上駐蹕清河地方<lb/>
　　　副都綂阿南達報起行赴噶思追丹濟拉日期<lb/>
　　　阿南達等奏曰准行兵部咨云著大將軍精選<lb/>
　　　兵馬往覓丹濟拉所在招之俱來阿南達一路<lb/>
<pb n="KR2c0010_WYG_044-19a"/>
　　　　兵著撤囘查前因丹濟拉携噶爾丹骸骨由噶<lb/>
　　　　思取路往投達賴喇嘛請往噶思地方以堵截<lb/>
　　　　之已經具奏是以<hi>臣</hi>等率兵于五月初五日至<lb/>
　　　　布隆吉爾初六日向噶思起行<lb/>
　上報聞<lb/>
　　　　乙未<lb/>
　上凱旋京師行告<lb/>
廟禮<lb/>
<pb n="KR2c0010_WYG_044-19b"/>
　上自清河起行大設鹵簿<lb/>
　　皇太子率諸王皇子及在京文武大小官員俱蠎袍<lb/>
　　　　補服出郭外五里跪迎道旁八旗䕶軍驍騎步<lb/>
　　　　軍及京城附近紳衿士庻工商耆老男婦俱扶<lb/>
　　　　老携㓜陳設香案沿門結綵各執香跪迎<lb/>
　上由徳勝門入詣<lb/>
堂子行禮畢由<lb/>
　　午門入<lb/>
<pb n="KR2c0010_WYG_044-20a"/>
　　宫是日<lb/>
　上詣<lb/>
寧壽宫問安<lb/>
　　　　丙申<lb/>
　　召大學士學士九卿入面諭曰塞外情形不可臆度<lb/>
　　　必身歴其境乃有確見昔朕欲親征噶爾丹衆皆<lb/>
　　　不欲惟費揚古與朕欲討之後兩次岀師衆愈不<lb/>
　　　欲苦非朕親綂大軍追襲噶爾丹使之少留餘息<lb/>
<pb n="KR2c0010_WYG_044-20b"/>
　　　彼必復聚難以遽滅矣明時為恢復河套議論紛<lb/>
　　　紜致大臣夏言曾銑受戮自朕觀之此地無甚闗<lb/>
　　　係若控馭蒙古有道則河套雖為所據安能為患<lb/>
　　　控馭無道則何地不可為亂蒙古游行之地防之<lb/>
　　　不勝防專言收復河套亦何益乎至行師之道調<lb/>
　　　軍轉餉必一人兼綜其成事乃易濟前西路進兵<lb/>
　　　時將軍博濟孫思克等專管軍務不與輓運專責<lb/>
　　　地方巡撫等官轉餉迨後糧餉稽遲兵丁困餒致<lb/>
<pb n="KR2c0010_WYG_044-21a"/>
　　有道殣頃朕自白塔至船站猶見有遺骸皆遣鄉<lb/>
　　導沿途掩埋朕綂大兵由中路進時多方籌畫催<lb/>
　　督運餉比及旋師無一人受餒且資給西路之兵<lb/>
　　俱獲全還又令沿途各站多貯米糧雖隨營貿易<lb/>
　　之人皆不乏食此役寧夏之行料理糧餉悉有次<lb/>
　　第然後進兵所以直至囘軍供應皆足無或稍悞<lb/>
　　以此觀之兵食兩事斷宜一手區畫此後倘遇行<lb/>
　　師當永以為法朕又觀塞外運糧最難昔唐宋及<lb/>
<pb n="KR2c0010_WYG_044-21b"/>
　　明嘉靖時皆用兵西陲不知當日作何轉運之法<lb/>
　　朕此役寧夏之行不用車輛所需駞馬騾驢悉自<lb/>
　　京城發往恐有不敷復給公帑採買預備一切什<lb/>
　　物皆由官運畧不累民諸臣叩首奏曰轉餉數千<lb/>
　　　里而不煩民力洵前古所未有也<lb/>
　　　戊戌<lb/>
　申飭山陜督撫察吏安民<lb/>
上諭吏部等衙門朕頃以狡㓂噶爾丹未滅調度軍務<lb/>
<pb n="KR2c0010_WYG_044-22a"/>
　　親蒞塞外因念切民依巡歴邊境所至咨訪目擊<lb/>
　　山西陜西縁邊一路地皆沙磧難事耕耘人多穴<lb/>
　　居類鮮恒業其土壤磽瘠固己生計維艱而地方<lb/>
　　遼遠疾苦無由上聞大小官吏不能子愛小民更<lb/>
　　恣横索遂使里井日漸虛耗比年用兵以來一應<lb/>
　　軍需芻糗俱動支正項錢糧儲偫供應從不取辦<lb/>
　　閭閻乃各府州縣官員借端私徴重收火耗督撫<lb/>
　　布政使等官又不仰體朝廷恤民至意糾察貪汚<lb/>
<pb n="KR2c0010_WYG_044-22b"/>
　　禁革加派反多瞻狥曲庇又或該督撫庸懦懈弛<lb/>
　　因而筆帖式及衙門人役無所忌憚擅作奸弊以<lb/>
　　致民生滋蹙朕心深切軫惻今外㓂已經蕩平惟<lb/>
　　以綏乂地方拊循百姓為急務山陜兩省闗係緊<lb/>
　　要應作何撫恤休養著九卿詹事科道詳議以聞<lb/>
　　　奏言欽惟我<lb/>
皇上聖徳至仁光昭天壤鴻猷駿烈超越古今猶恐一<lb/>
　　　民有饑一民有寒連歳蠲免各省正賦數千萬<lb/>
<pb n="KR2c0010_WYG_044-23a"/>
　　　併漕糧數百萬以及積年民欠税賦蠲免不可<lb/>
　　　勝數<lb/>
　盛徳宏恩亘古未有如康熙三十年陜西西安等處<lb/>
　　　灾荒將未報灾荒之督撫當即重處將<lb/>
　内帑并各省錢糧協解數百萬連遣大臣四次賑濟<lb/>
　　　其襄陽收貯糓石復節次遣大臣運送又<lb/>
　命原任總督河道靳輔截留漕糧二十萬石由黄河<lb/>
　　　輓運又將大同米運至湖灘河朔亦由黄河運<lb/>
<pb n="KR2c0010_WYG_044-23b"/>
　　　至西安此項漕糧并襄陽大同等處米石我<lb/>
皇上切念億兆深謀預籌於從古未經行運之河創運<lb/>
　　　賑濟又<lb/>
　勅直𨽻河南湖廣督撫將流移之民所到之處即令<lb/>
　　　賑濟遣囘原籍動支正項錢糧給發牛種多方<lb/>
　　　招徠又將三十三十一二三年賦税蠲免數百<lb/>
　　　萬陜西億萬生靈即於彼年賴以全生地方安<lb/>
　　　輯民得復業又三十四年山西平陽府被灾<lb/>
<pb n="KR2c0010_WYG_044-24a"/>
　特遣大臣賑濟又發帑銀修理城郭民居兼免錢糧<lb/>
　　　俾軍民獲有寧宇近又於甘肅等處蠲免糧餉<lb/>
　　　八十餘萬今歳<lb/>
聖駕清問沿邊疾苦布徳施惠將保徳等州縣衞所錢<lb/>
　　　糧盡行蠲免我<lb/>
皇上愛民之至無微不照即連年逆㓂噶爾丹狂逞塞<lb/>
　　　外<lb/>
皇上念切救民乂安内外<lb/>
<pb n="KR2c0010_WYG_044-24b"/>
躬綂六師三臨絶徼且深入荒遠無水草之地<lb/>
親行調度<lb/>
　睿筭如神天人恊應以致逆賊困斃部落潰散妻孥<lb/>
　　　俘繫餘黨盡降西北萬里疆圉之外古未馴服<lb/>
　　　者罔不懐徳畏威沐浴<lb/>
聖化中外臣民歡忻皷舞歌詠昇平此自古載籍以來<lb/>
　　　未之見者也從來軍興芻糗多資民力我<lb/>
皇上睿慮周詳一絲一毫皆出公帑不以累民又<lb/>
<pb n="KR2c0010_WYG_044-25a"/>
鑾輿所至地方必廣行蠲免賞賚優渥撫恤兵民淪膚<lb/>
　　　浹髓竆鄉僻壤兒童父老靡不環繞<lb/>
駕前瞻仰<lb/>
天顏歡呼雷動感激<lb/>
皇上永無既矣今蒙<lb/>
聖諭山西陜西緣邊一路地皆砂磧難事耕耘人多穴<lb/>
　　居類鮮恒業其土壤磽瘠固己生計維艱而地方<lb/>
　　遼遠疾苦無由上聞大小官員不能子愛小民更<lb/>
<pb n="KR2c0010_WYG_044-25b"/>
　　恣横索遂使里井日漸虚耗乃各府州縣官員借<lb/>
　　端私徴重收火耗督撫布政使等官又不仰體朝<lb/>
　　廷恤民至意糾察貪汚禁革加派反多瞻狥曲庇<lb/>
　　今外㓂已經蕩平惟以綏乂地方拊循百姓為急<lb/>
　　務大哉<lb/>
王言此誠古帝王視民如傷之盛心而億萬年長治乆<lb/>
　　　安之要道也<hi>臣</hi>等竊思我<lb/>
皇上蠲賦賑濟輓運糧餉愛養元元至矣極矣今山陜<lb/>
<pb n="KR2c0010_WYG_044-26a"/>
　　　里井艱苦者皆緣督撫有司不能仰體<lb/>
皇上軫恤黎民之意横索小民借端私徴重收火耗之<lb/>
　　　所致也應請<lb/>
　勅下山陜督撫仰體<lb/>
皇上撫恤休養之至意務期洗心滌慮正已率屬嚴飭<lb/>
　　　所屬官員屏絶苞苴嚴禁私徴革除重耗其貪<lb/>
　　　汚虐民者立行糾叅至筆帖式及衙門人役擅<lb/>
　　　作奸弊滋擾地方者亦必嚴加懲處凢有不利<lb/>
<pb n="KR2c0010_WYG_044-26b"/>
　　　於民應革事宜督撫即為確查革除或遇水旱<lb/>
　　　灾傷當即奏<lb/>
　聞不得隠匿如督撫仍前因循狥庇屬員不能撫綏<lb/>
　　　百姓將督撫革職從重治罪可也<lb/>
上可其奏<lb/>
　　　　<hi>臣</hi>謹按山陝為沿邊重地疆宇遼濶山高土<lb/>
　　　　瘠民俗勁悍與他省不同尤<lb/>
　　國家所宜加諸意者<lb/>
<pb n="KR2c0010_WYG_044-27a"/>
　皇上于此嵗兩省灾傷多方拯濟徳洋恩溥既已人慶<lb/>
　　　　　更生至澄清兩省官方屢更大吏嚴禁私派<lb/>
　　　　　重耗煌煌<lb/>
　　　令甲申至再三兼之蠲貸頻頒遐邇胥悦近又因<lb/>
　　車駕出塞親見邊土磽薄民生艱窘之故恫瘝動念<lb/>
　　　　　既訓飭寕夏人民謀生之道禮義之方又重<lb/>
　　　　　飭官箴期於悉杜侵漁永除扣尅務使小亷<lb/>
　　　　　大法上下肅清葢於凱旋振旅之時即更為<lb/>
<pb n="KR2c0010_WYG_044-27b"/>
　　　　　綢繆桑土之計<lb/>
　皇上洞鑒西陲之土俗民風優加徳意<lb/>
　聖慮之深長誠無所不到也<lb/>
　　　　癸卯<lb/>
　　舉行祭告<lb/>
天地<lb/>
宗廟山川諸典禮停止崇上<lb/>
　尊號先是議政大臣以平定厄魯特噶爾丹武功吿成<lb/>
<pb n="KR2c0010_WYG_044-28a"/>
　　　奉表奏<lb/>
　賀事下議曹詳查典例以聞至是禮部言<hi>臣</hi>等恭惟<lb/>
皇上仁並堯天化同舜日<lb/>
至聖作覩萬國咸寧四海時雍羣生樂育惟此厄魯特<lb/>
　　　噶爾丹狡詐性成兇頑樂禍跳梁荒徼自外生<lb/>
　　　成累年以來擾亂邊境與臣服我之喀爾喀為<lb/>
　　　讐遂將喀爾喀凌虐侵殺闌入我境内烏闌布<lb/>
　　　通之地與大臣拒戰為我師所擊大敗斯時因<lb/>
<pb n="KR2c0010_WYG_044-28b"/>
聖駕未親蒞軍致彼脱逃比噶爾丹跪於達賴喇嘛所<lb/>
　　　與威靈佛像之前立誓再不敢干犯<lb/>
天朝皇帝之喀爾喀及邊界人民等語方免其追𠞰釋<lb/>
　　　之而歸彼乃背負仁恩復行狂逞悖天虐衆違<lb/>
　　　蔑誓言潛入巴顏烏喇地方奸宄不測煽誘蒙<lb/>
　　　古諸部落<lb/>
皇上屢頒<lb/>
　諭㫖曉以禍福許其投順彼仍怙惡不悛<lb/>
<pb n="KR2c0010_WYG_044-29a"/>
　王上念此賊若不即行撲滅邊境人民必不獲遂其安<lb/>
　　　　養於是<lb/>
　　睿謀乾斷特申天討勒兵從三路出<lb/>
　皇上祗告於<lb/>
天地<lb/>
宗廟<lb/>
　社稷禡旗祭軷<lb/>
　親綂中路大兵聲罪徂征遠踰瀚海素無水草之地直<lb/>
<pb n="KR2c0010_WYG_044-29b"/>
　　　　抵克魯倫土喇地方<lb/>
　躬先士卒指示調度<lb/>
　天威所至噶爾丹聞風喪胆棄其子女廬舍中夜潰遁<lb/>
　皇上洞察噶爾丹狡詐預定謀畧料其必由西路逃遁<lb/>
　　　　果遇西路堵截之兵盡被𠞰殺潰散竊思噶爾<lb/>
　　　　丹在邊陲之西肆行兇惡而無忌憚者數十年<lb/>
　皇上籌畫萬全綂率六師一皷而覆其巢一戰而奪其<lb/>
　　　　魄陣戮其妻孥薙獮其部曲盡收其輜重賊跳<lb/>
<pb n="KR2c0010_WYG_044-30a"/>
　　　身潰遁殘喘遊魂狼狽困蹙茍延旦夕雖生猶<lb/>
　　　死厄魯特之殄滅實在此舉矣<lb/>
皇上仍頒諭㫖許其來降而此賊狡黠昏迷猶思竄匿<lb/>
皇上神謨密運留將軍於塞上駐勁旅於肅州聯指臂<lb/>
　　　之形竆狡兎之窟皆非衆人所能測度者也丹<lb/>
　　　濟拉奔敗之餘覬覦餘糧復為我師奮擊敗遁<lb/>
聖駕于去年冬復親蒞邊方渡河至鄂爾多斯之地經<lb/>
　　　畫調遣恩威並用賊之黨與歸命輸誠者不絶<lb/>
<pb n="KR2c0010_WYG_044-30b"/>
　　　於道皆加豢養撫恤賊之乞憐於他部落者皆<lb/>
　　　以計擒獲其使令彼奸狡一無所施困廹倉皇<lb/>
　　　已至其極今年春<lb/>
聖駕復臨邊方西踰寧夏<lb/>
　駐蹕於狼居胥山震揚<lb/>
天威分布禁旅授諸將方畧盡堵截其遁匿之路必期<lb/>
　　　戮此小醜其子檻車就縛青海諸人又率衆來<lb/>
　　　降苐巴奏請謝罪丹濟拉及阿喇布灘丹津俄<lb/>
<pb n="KR2c0010_WYG_044-31a"/>
　　　　木布等皆遣人輸誠嚮順賊氣索途竆自料擒<lb/>
　　　　獲誅戮决不能逃遂於閏三月十三日服藥自<lb/>
　　　　殺其黨丹濟拉等收其孥挾其骨引衆來歸厄<lb/>
　　　　魯特盡皆蕩平噶爾丹父子皆獻屍成俘塞外<lb/>
　　　　蒙古盡稽顙歸順<lb/>
　　神功駿烈顯爍如此洵亘古之所罕覩者也從此塞<lb/>
　　　　徼永享清寧昇平極於萬世皆由我<lb/>
　皇上乂安中外之心至誠至仁行健之徳如天而堅定<lb/>
<pb n="KR2c0010_WYG_044-31b"/>
　　　　不移於終始决勝之智如神而首尾總歸於成<lb/>
　　　　算<lb/>
　聖駕三次臨邊躬擐甲胄調兵籌餉備極焦勞冒暑衝<lb/>
　　　　寒乆歴煩苦惟以寧民為心安邊為念而<lb/>
　聖躬之勞勩皆所不計是以昭格<lb/>
天心感通<lb/>
烈祖成功若此之隆也仰惟我<lb/>
　皇上自御極以來愛養臣民則膏澤極其深厚勵精政<lb/>
<pb n="KR2c0010_WYG_044-32a"/>
　　　　治則夙夜殫厥心思文徳邁於百王武功軼於<lb/>
　　　　萬禩前者征滅反叛察哈爾平定三逆收克䑓<lb/>
　　　　灣海外咸入版圖從來未通中國之倭羅斯皆<lb/>
　　　　已納貢喀爾喀之三君長率其衆數十萬歸附<lb/>
　　　　為臣今者<lb/>
　親征絶塞累年之㓂賊一旦掃除異域之藩部罔不臣<lb/>
　　　　服威武奮揚萬世永賴<lb/>
　　功徳巍巍自古帝王無能比倫報至之日大小臣工<lb/>
<pb n="KR2c0010_WYG_044-32b"/>
　　　　遠邇軍民無不懽忭踴躍巷舞途歌咸謂太平<lb/>
　　　　之業從此益增太平矣<hi>臣</hi>等詳稽載籍慶典允<lb/>
　　　　宜舉行應遣官祭告<lb/>
天壇<lb/>
地壇<lb/>
太廟<lb/>
　社稷<lb/>
永陵<lb/>
<pb n="KR2c0010_WYG_044-33a"/>
福陵<lb/>
昭陵<lb/>
暫安奉殿<lb/>
孝陵其旗纛<lb/>
　　天安門太歳砲神及五嶽五鎮四瀆四海歴代帝王<lb/>
　　　　陵寢闕里等處俱應遣官致祭以仰答<lb/>
天地<lb/>
祖宗神靈之貺<lb/>
<pb n="KR2c0010_WYG_044-33b"/>
皇太后前應加<lb/>
徽號<lb/>
　皇上前應請上<lb/>
　尊號以俯慰四海臣民及外藩君長籲望眷切之情<lb/>
　　頒詔天下<lb/>
　皇上陞御座受<lb/>
　　皇太子諸王大臣進表行<lb/>
　　慶賀禮各省文武官員亦應進<lb/>
<pb n="KR2c0010_WYG_044-34a"/>
　慶賀表文<lb/>
聖躬三次臨邊始終經畫大功告成應<lb/>
　命史館編緝平定北㓂方畧昭示無極此皆典禮所<lb/>
　　　闗悉宜舉行以永光史册埀憲萬世者也議上<lb/>
上曰喀爾喀厄魯特原皆納貢之國因其交相不睦屢<lb/>
　　諭和好乃仍搆釁致啟兵争噶爾丹曾破囘子中<lb/>
　　之薩馬拉罕布哈爾哈薩克布魯特牙爾勤哈思<lb/>
　　哈爾賽爾門土魯番哈密諸國其所攻取降服者<lb/>
<pb n="KR2c0010_WYG_044-34b"/>
　　千二百餘城乃習於戰鬭之國也喀爾喀焉能抵<lb/>
　　敵是以七旗數十萬衆一歳之中喪亡畧盡喀爾<lb/>
　　喀之汗諾顏台吉等知朕豢養蒙古夙有厚恩悉<lb/>
　　皆欵塞來歸其時若不允其内附恩養得所必皆<lb/>
　　淪入于厄魯特則爾時噶爾丹之勢力不言可知<lb/>
　　矣允其内附而恩養之噶爾丹必假此釁端與我<lb/>
　　朝搆難凢此情事皆經熟籌受納喀爾喀非漫然<lb/>
　　而為之也噶爾丹假索取喀爾喀為名遂犯我邊<lb/>
<pb n="KR2c0010_WYG_044-35a"/>
　　　境尚書阿爾尼帥蒙古兵逆戰于烏爾㑹之地我<lb/>
　　　師大北噶爾丹乘勢遂直抵烏闌布通距京師未<lb/>
　　　及七百里斯時諸王大臣及國家諳悉軍務之人<lb/>
　　　不在行間者少矣適朕躬以違和還京左翼軍雖<lb/>
　　　能勝敵而右翼軍不能制勝大臣而下以至軍士<lb/>
　　　陣亡被創者甚衆噶爾丹亦自知其無濟歸路遭<lb/>
　　　罹瘟疫得還科卜多者不過數千人耳當是時即<lb/>
　　　預知其勢雖大損必復稱兵報怨六年以來烏闌<lb/>
<pb n="KR2c0010_WYG_044-35b"/>
　　　布通之役時厪朕懐因是訓練軍旅諮訪形勢正<lb/>
　　　經武之時噶爾丹果復舉兵㓂掠喀爾喀之納木<lb/>
　　　扎爾托音於克魯倫之地朕思此賊不可以尋常<lb/>
　　　㓂盜視之詔武臣三品以上咸陳討賊方畧會同<lb/>
　　　詳議舉朝皆以為難其言賊當討滅者不過四人<lb/>
　　　朕以為此賊斷當亟圖遂昭宣大義祭告於<lb/>
天地<lb/>
宗社之靈克成厥勲倘事或未成則受喀爾喀之内附致<lb/>
<pb n="KR2c0010_WYG_044-36a"/>
　　　厄魯特之兵争其名恐未能免矣縻中國之脂膏<lb/>
　　　事朔荒之邊塞其名恐未能免矣遠事征討竆兵<lb/>
　　　黷武其名恐未能免矣今我師所至<lb/>
上天佑助無水之地而靈泉湧出不毛之地而庻草蕃蕪<lb/>
　　　事悉稱意者此皆國家之福將士之勞所致也今<lb/>
　　　西北永遠寧謐其不致蒙咎者即幸矣自今以往<lb/>
　　　務益殫勵精始終如一治安之日愈求治安其祭<lb/>
　　　告諸典禮俱依議崇上尊號不必行尋和碩顯親<lb/>
<pb n="KR2c0010_WYG_044-36b"/>
　　　　王<hi>臣</hi>丹臻等上疏曰<hi>臣</hi>等恭捧<lb/>
　　手詔敬誦<lb/>
　　訓辭凢厄魯特噶爾丹之始而陸梁繼而潰北終而<lb/>
　　　　竆蹙自盡本末情狀無不備悉而<lb/>
　　睿謀黙運<lb/>
　親將臨邊以獨斷决群疑以至明握勝算意主於民安<lb/>
　　　　㓂息而初非輕事徂征功成於徳盛威神而並<lb/>
　　　　無乆勞師旅宣示中外垂法來兹<lb/>
<pb n="KR2c0010_WYG_044-37a"/>
　巍蕩之烈允高千古矣顧臣下私衷請加崇<lb/>
　尊號以光鉅典未䝉<lb/>
　俞允<hi>臣</hi>等不勝驚悚從來備非常之至徳始建非常<lb/>
　　　之大業建非常之大業斯集非常之顯名欽惟<lb/>
　　　十餘年以來<lb/>
皇上永清四海手致太平下臺灣殱察哈爾定俄羅斯<lb/>
　　　收喀爾喀從古未經服屬之疆土悉𨽻版圖被<lb/>
　　　以聲教其梗化於朔漠以外者獨厄魯特噶爾<lb/>
<pb n="KR2c0010_WYG_044-37b"/>
　　　丹耳今噶爾丹又復𠞰滅無有遺類其同族之<lb/>
　　　瑚瑚腦爾衆台吉皆刻期來朝又素臣服於厄<lb/>
　　　魯特之哈密諸囘人亦皆輸誠效<lb/>
　命於是邊塞萬里罔有不庭薄海一家無思不服治<lb/>
　　　化之隆蔑以加矣昔年三逆蕩平群臣請崇上<lb/>
　尊號奉<lb/>
　㫖不允及收復喀爾喀又經上請亦未允行於時廷<lb/>
　　　臣再疏陳奏曾有<lb/>
<pb n="KR2c0010_WYG_044-38a"/>
　　諭㫖以噶爾丹尚未撲滅命將原本收貯閣中去年<lb/>
　　　　噶爾丹敗後外藩科爾沁王等即具疏請上<lb/>
　　尊號兹噶爾丹既滅群臣遭遇昌時欣覩盛事合詞<lb/>
　　　　上籲實出至誠粤稽往昔懿軌肇自二典堯曰<lb/>
　　　　放勲舜曰重華雖於二聖之徳無所增益而當<lb/>
　　　　時尊之後世述之僉以為允恊且我<lb/>
太祖高皇帝踐祚初元即膺<lb/>
覆育列國英明皇帝之號<lb/>
<pb n="KR2c0010_WYG_044-38b"/>
太宗文皇帝俯俞衆請亦進<lb/>
寛温仁聖皇帝之稱<hi>臣</hi>等謹披瀝愚忱激切誠懇仰祈<lb/>
　皇上遠嫓唐虞近法<lb/>
列祖曲鑒下情特賜<lb/>
　　俞允<hi>臣</hi>等幸甚天下臣民幸甚為此具本謹具奏<lb/>
　　聞<lb/>
　上曰所奏已悉著仍遵前㫖行<lb/>
聖祖仁皇帝親征平定朔漠方畧卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_001-1a"/>
　欽定四庫全書<lb/>
聖祖仁皇帝親征平定朔漠方畧卷一<lb/>
　　　　欽惟<lb/>
　皇上綂御萬邦為中外生民主文徳誕敷武功丕顯仁<lb/>
　　　　育義正乆道化成聲教訖乎遐荒太和洽於宇<lb/>
　　　　宙比自削平三逆十數年來定臺灣海外之區<lb/>
　　　　郡邑其地翦西北塞察哈爾部落平羅刹來俄<lb/>
　　　　羅斯之貢收服七旗喀爾喀數十萬衆而臣屬<lb/>
<pb n="KR2c0010_WYG_001-1b"/>
　　　　之東西朔南車書四逹薄海内外無一不臣之<lb/>
　　　　民不服之國矣獨厄魯特噶爾丹窮竒醜類梗<lb/>
　　　　化陸梁恃其險逺荒忽習於戰鬭積二十餘年<lb/>
　　　　之狡寇侵囓迤西諸國城堡殆盡其地斥磧緜<lb/>
　　　　邈不水不毛絶漠窮沙非可以疆里計也其人<lb/>
　　　　兇鷙桀驁無禮無義滅理亂倫非可以恩信孚<lb/>
　　　　也飽颺饑嘯遷徙不常蠶食隣封饕餮無厭爰<lb/>
　　　　與我屬部之喀爾喀搆難侵掠其牲畜人民土<lb/>
<pb n="KR2c0010_WYG_001-2a"/>
　　　地擾害邊氓志驕氣溢我<lb/>
皇上仁同天地不忍加兵<lb/>
　勅諭屢頒俾其輯睦廼怙終不悛讐殺無已且闌入<lb/>
　　　内地重我藩服之不寧於是遣將出師于烏闌<lb/>
　　　布通大張<lb/>
　天討是時噶爾丹脫能悔禍歸誠<lb/>
皇上猶許以進貢市易資生如常乃賊計不出此大創<lb/>
　　　之後猶收其餘黨侵我邉陲窺我斥堠<lb/>
<pb n="KR2c0010_WYG_001-2b"/>
聖心惻然軫念塞外生靈謂此宼一日不除疆宇一日<lb/>
　　　不靖中原之轉輸供億未有巳時三十五年春<lb/>
皇上决策親征統貔貅百萬之師逺度瀚海疾馳深入<lb/>
　　　直抵拖諾之境白旄黄鉞霆擊颷飛逆寇震懾<lb/>
天威抱頭宵遁奔命於巴顔烏喇而西路諸將領先已<lb/>
　　　仰藉<lb/>
　指授遏賊歸途奮擊於昭木多大敗之獲其駝馬牛<lb/>
　　　羊甲仗糗糧輜重之物無算逆賊脫身挺險暫<lb/>
<pb n="KR2c0010_WYG_001-3a"/>
　　　緩須臾而我<lb/>
皇上一怒安民計必滅此而後朝食是年冬<lb/>
　駕復幸塞外濟河至鄂爾多斯籌畫邉機訓練兵士<lb/>
　　　賊遣其渠帥丹濟拉率衆襲我餘糧為官軍覺<lb/>
　　　擊走之困敗無所得食逆屬之頭目寨桑人等<lb/>
　　　相率來歸悉厚加恩養授以官爵於是羽黨離<lb/>
　　　心脅從悔罪賊益窘廹就斃遣其格罍古英賫<lb/>
　　　奏揺尾乞降為緩兵逃死計而我<lb/>
<pb n="KR2c0010_WYG_001-3b"/>
皇上明燭幾先逆知此賊之譎詐不信仍令大軍駐牧<lb/>
　　　邉境以俟春和捲甲長驅搗其巢穴務使根株<lb/>
　　　盡絶毋令萌蘖復生三十六年二月<lb/>
　駕發京師由雲中抵寧夏分命諸路大將棊布星羅<lb/>
　　　調集蕃兵運籌饋餉指示撲𠞰搜捕之宜營壘<lb/>
　　　部伍坐作進退之法戈鋋耀日旌旗蔽天<lb/>
萬乘臨戎風雲變色於四月朔庚戌進次於狼居胥山<lb/>
　　　時哈宻遵<lb/>
<pb n="KR2c0010_WYG_001-4a"/>
　　諭㫖生擒逆子塞卜騰巴爾珠兒俘送<lb/>
　　行在由是丹濟拉及阿拉卜灘丹津温卜等為賊素<lb/>
　　　　所親信㒺不瓦觧四竄逆賊危巢既覆托足無<lb/>
　　　　門兇黨盡除乞援無路自知罪惡貫盈難延晷<lb/>
　　　　刻之生遂自仰藥絶吭而死厄魯特種類悉皆<lb/>
　　　　歸順無復遺孽從此朔漠永清邉方大定爰振<lb/>
　　　　旅還京凱旋飲至<lb/>
　　命所司詳察典禮擇日祭告<lb/>
<pb n="KR2c0010_WYG_001-4b"/>
天地<lb/>
宗廟<lb/>
社稷<lb/>
　　頒詔肆赦慶典舉行濊澤滂流神人胥悅諸王貝勒<lb/>
　　　　大臣暨外藩蒙古王等咸謂功徳隆盛曠古所<lb/>
　　　　無長治乆安與天無極請上<lb/>
　　尊號以慰羣心<lb/>
　上謙讓弗居於是在廷大小臣工士庶人等咸披悃陳<lb/>
<pb n="KR2c0010_WYG_001-5a"/>
　　　請謂<lb/>
聖天子心存除暴志切安民雖萬里遥荒異類吞并猶<lb/>
　　　欲怙冒而矜全之至不得已而用兵而饋餉不<lb/>
　　　煩於里閻賦稅不加於常額師徒不疲於徵發<lb/>
　　　玉石不至於俱焚<lb/>
大駕親征殊方底定櫛風沐雨不辭寒暑之勞減膳分<lb/>
　　　餐頻恤將士之苦用能剪除強寇綏輯逺藩邉<lb/>
　　　徼為耕牧之區寰宇享昇平之福萬姓同心恭<lb/>
<pb n="KR2c0010_WYG_001-5b"/>
　　　上<lb/>
　尊號<lb/>
天高聽卑冀從民願搏顙呼籲至再至三<lb/>
上終未之聽許御史<hi>臣</hi>阮爾詢疏言<lb/>
皇上親綂六師宣威制勝摧枯拉朽電捲星馳自<lb/>
　　出蹕以迄<lb/>
　　回鑾徃還三閱月而大功底定一切用兵方略出<lb/>
　　　自<lb/>
<pb n="KR2c0010_WYG_001-6a"/>
宸衷咸宜詳示史臣令其纂輯成書光昭萬禩疏入下<lb/>
　　　禮部翰林院集議禮部尚書<hi>臣</hi>佛倫等謹議<lb/>
皇上蕩平逆寇邉塵永靖率土同歡<lb/>
　竒勲冠乎百王<lb/>
　偉略超乎千古自夫運籌帷幄以及<lb/>
躬歴遐荒分布諸路之兵獨握中權之要一切糧餉之<lb/>
　　　轉輸師徒之簡閱以及奇正分合之勢歩伐止<lb/>
　　　齊之方定韜略於幾先指山川於掌上鉅細逺<lb/>
<pb n="KR2c0010_WYG_001-6b"/>
　　　邇靡事不周激勵拊循無微不至凡此<lb/>
　神功之迅速皆由<lb/>
廟算之萬全允宜勒成一書昭垂億世其設局編纂事<lb/>
　　　宜俟閣<hi>臣</hi>詳議以請内閣大學士伊桑阿等奏<lb/>
　　　言<lb/>
皇上親臨朔漠勦滅兇頑念切乎除暴安民事期乎一<lb/>
　　　勞永逸<lb/>
宸謨獨斷議絶旁撓<lb/>
<pb n="KR2c0010_WYG_001-7a"/>
睿鑒周詳動無遺策凡决機制勝之要調遣策應之方<lb/>
　　　期㑹遲速之程征行駐劄之地無不仰煩<lb/>
天授上厪<lb/>
聖衷至於更番斥堠設伏偵探相水草之利籌輸輓之<lb/>
　　　宜指畫情形至精至備灼知理勢萬舉萬全用<lb/>
　　　能迅奏<lb/>
　膚功丕揚<lb/>
　神武徃返一百日之内馳驅五千里而遥<lb/>
<pb n="KR2c0010_WYG_001-7b"/>
　勲高乎虞帝之征苗<lb/>
　徳邁乎夏王之滅扈凡有歴年用兵方略一切<lb/>
　宻諭機宜以及<lb/>
　　起居隨征記注并各衙門載籍有闗兵事者悉請<lb/>
　　　宣付史舘編輯成書庶幾垂<lb/>
　盛事於無疆播<lb/>
　鴻猷於不朽<lb/>
上俞其請啓舘纂脩<lb/>
<pb n="KR2c0010_WYG_001-8a"/>
　親征平定朔漠方畧自康熙十六年六月始訖於康熙<lb/>
　　　　三十七年<hi>臣</hi>等學殖膚淺才識疎庸謹按前後<lb/>
　　　　用兵始末據事實書懼不足以鋪揚<lb/>
　　盛烈於萬一云爾<lb/>
　　　　康熙十六年六月丁未厄魯特台吉噶爾丹初<lb/>
　　　　奉表入貢厄魯特西北大國也分部散處各立<lb/>
　　　　名號然實本一姓至<lb/>
　　本朝有顧實汗者<lb/>
<pb n="KR2c0010_WYG_001-8b"/>
　　國初即脩職貢<lb/>
世祖章皇帝錫以冊印授為遵文行義敏慧顧實汗其屬<lb/>
　　　　鄂齊爾圖汗阿巴頼諾顔駐牧黄河西套謂之<lb/>
　　　　套彝有車臣温卜者以擊白帽賊有功亦<lb/>
　　賜璽書授為土謝圖巴圖爾帶青其屬達頼巴圖爾<lb/>
　　　　台吉墨爾根台吉駐牧西海謂之海彝噶爾丹<lb/>
　　　　之父曰和多和親自號巴圖爾台吉駐牧北方<lb/>
　　　　阿爾台之地是之謂北厄魯特和多和親死子<lb/>
<pb n="KR2c0010_WYG_001-9a"/>
　　　　僧格嗣噶爾丹為僧格同母弟時尚㓜棄家投<lb/>
　　　　逹頼喇嘛習沙門法未幾其異母兄車臣及巴<lb/>
　　　　圖爾以爭屬産故與僧格有隙乘夜劫殺之部<lb/>
　　　　内大亂達頼喇嘛遣噶爾丹歸綂其衆噶爾丹<lb/>
　　　　性既狡黠且險狠好鬪外假達頼喇嘛為援内<lb/>
　　　　以結其父兄舊屬臣民藉名報讐殺車臣巴圖<lb/>
　　　　爾遂自襲為台吉肆其兇鋒稍稍蠶食西北諸<lb/>
　　　　部漸至猖獗初隨小台吉附貢而已至是遣使<lb/>
<pb n="KR2c0010_WYG_001-9b"/>
　　　　奉表入貢<lb/>
　上命優賚之<lb/>
　　　　十月甲辰朔達頼喇嘛具疏謝<lb/>
　　恩入貢方物達頼喇嘛生唐古特部落廼西域釋教<lb/>
　　　　之長也諸蒙古咸尊奉之順治九年來<lb/>
　　朝<lb/>
世祖章皇帝親宴之太和殿<lb/>
　　賜以金冊金印授為西天大善自在佛領天下釋教<lb/>
<pb n="KR2c0010_WYG_001-10a"/>
　　　　普通瓦赤喇怛喇達頼喇嘛其後遣使貢獻方<lb/>
　　　　物不絶康熙十四年<lb/>
　上特遣使存問<lb/>
　　賜以璽書至是具疏請<lb/>
　　安謝<lb/>
　　恩其詞曰欽惟<lb/>
　皇帝陛下作天人之主宰為億兆所依歸不棄釋迦後<lb/>
　　　　進法派寵加遣使欣奉各種隆重布施親手接<lb/>
<pb n="KR2c0010_WYG_001-10b"/>
　　　　受敬獻紅素柔罽諸物望明鑒而恤之謹鞠躬<lb/>
　　　　合掌潔心上奏得<lb/>
　　㫖貢獻禮物著察收<lb/>
　　　　甲寅<lb/>
　　諭厄魯特喀爾喀罷兵脩好喀爾喀亦西北大國元<lb/>
　　　　之苗裔也<lb/>
太宗文皇帝時馬哈薩瑪第汗始通聘使<lb/>
世祖章皇帝初年土謝圖汗等遣使貢馬駝貂皮諸物請<lb/>
<pb n="KR2c0010_WYG_001-11a"/>
　　　脩好順治五年扎薩克圖汗諾門汗來<lb/>
　朝宴之<lb/>
　太和殿土謝圖汗碩雷汗貢馬千匹駝百頭貢賞初<lb/>
　　　無定額十二年授土謝圖汗車臣汗丹津喇嘛<lb/>
　　　墨爾根諾顔畢希勒爾圖汗羅卜臧諾顔車臣<lb/>
　　　濟農昆都倫陀音為八扎薩克定其貢額每嵗<lb/>
　　　汗及濟農諾顔大台吉等各貢白馬八匹白駝<lb/>
　　　一頭謂之九白之貢年貢也此外小台吉他布<lb/>
<pb n="KR2c0010_WYG_001-11b"/>
　　　囊不限色不計數隨所有而貢常貢也著為令<lb/>
　　　旋定答賞之例每扎薩克各賞以銀茶桶銀盆<lb/>
　　　縀布等物其餘小台吉貢使等亦各賞縀布有<lb/>
　　　差定例後喀爾喀汗等益加恭順遣使絡繹嵗<lb/>
　　　以為常顧其部落與厄魯特壤地相接噶爾丹<lb/>
　　　既吞并族屬兵力漸強因與之互相劫奪兵連<lb/>
　　　無寧嵗至是靖逆將軍張勇川陜總督哈占凉<lb/>
　　　州提督孫思克等會疏曰厄魯特濟農等為噶<lb/>
<pb n="KR2c0010_WYG_001-12a"/>
　　　爾丹所敗逃至沿邉違禁䦨入塞内奪番目馬<lb/>
　　　匹及居民牲畜守汛官兵驅之使出濟農等言<lb/>
　　　我等皆鄂齊爾圖汗之子姪窮無所歸故至此<lb/>
　　　聞噶爾丹復逞兵未巳或來追我或趨喀爾喀<lb/>
　　　俱未可知<hi>臣</hi>等竊思噶爾丹乃北厄魯特之雄<lb/>
　　　長兵馬衆多如果興兵即内地亦亟宜嚴加防<lb/>
　　　禦除嚴飭守汛官兵防䕶竝驅逐濟農等出境<lb/>
　　　外謹疏奏<lb/>
<pb n="KR2c0010_WYG_001-12b"/>
　聞又理藩院奏曰據張家口報稱厄魯特來使博瑞<lb/>
　　　額葉圖等不敢歸言來時鄂齊爾圖汗喀爾喀<lb/>
　　　土謝圖汗曽夾攻我台吉近又聞歸化城來貿<lb/>
　　　易人言喀爾喀色稜達什台吉率三百餘人將<lb/>
　　　邀劫我等於喀倫我等得在<lb/>
皇上邉塞之内即如金城之固請暫居此俟本地使來<lb/>
　　　同歸奏至<lb/>
上諭大學士覺羅勒徳洪等曰聞厄魯特喀爾喀交惡<lb/>
<pb n="KR2c0010_WYG_001-13a"/>
　　興戎雖虚實未確朕統御寰區一切生民皆朕赤<lb/>
　　子中外竝無異視厄魯特喀爾喀倘因細故交惡<lb/>
　　至於散亾朕心大為不忍兩部落向相和好貢獻<lb/>
　　本朝徃來不絶若交惡果真當遣使評其曲直以<lb/>
　　免生民於塗炭如仰副朕一視同仁之意仍前和<lb/>
　　好相與優游太平朕大嘉悅焉但天寒路逺若遣<lb/>
　　使徃向無飼馬馳驛之所或致有誤今厄魯特喀<lb/>
　　爾喀使至其令理藩院明白備檄交發來使傳諭<lb/>
<pb n="KR2c0010_WYG_001-13b"/>
　　之<lb/>
　　　　<hi>臣</hi>謹按自古遐方外域互相吞噬漢唐人主<lb/>
　　　　徃徃幸其削弱易於制馭輒視為國家利我<lb/>
皇上如天好生撫視中外無有畛域咸同一體諄諄然<lb/>
　　　　欲令罷兵息爭共安無事<lb/>
　特頒温㫖令其協和此後<lb/>
　勅諭再三不憚辭費至誠懇惻之意可以孚及豚魚<lb/>
　　　　噶爾丹若能祇遵<lb/>
<pb n="KR2c0010_WYG_001-14a"/>
聖諭悔禍革心則雖至今日猶得竝生堯舜之世乃怙<lb/>
　　　　終不悛遂至殄滅豈非其所自取哉<lb/>
　　　是日<lb/>
　諭噶爾丹台吉給發貢使符驗先是回子諾顔和卓<lb/>
　　　巴顔白克等以進貢來至邉口自相屠害作亂<lb/>
上數遣官徃察<lb/>
　命檄行噶爾丹台吉此後入貢遣使務令有材識真<lb/>
　　　厄魯特為首不得仍遣回子如係真厄魯特方<lb/>
<pb n="KR2c0010_WYG_001-14b"/>
　　　許放入邉口至是有回子佟噶爾代等八人冒<lb/>
　　　陳貢使與噶爾丹所遣之西白里達爾漢和碩<lb/>
　　　齊等偕來理藩院奏請檄行噶爾丹台吉究處<lb/>
上以厄魯特貢使徃來若無符驗仍復假冒亦未可定<lb/>
　　令檄行噶爾丹將佟噶爾代等用彼例照常治罪<lb/>
　　嗣後進貢遣使務給符驗方准放入<lb/>
　　　十二月辛未將軍張勇等奏報厄魯特蒙古䦨<lb/>
　　　入内地情形將軍張勇總督哈占提督孫思克<lb/>
<pb n="KR2c0010_WYG_001-15a"/>
　　　奏曰甘肅凉三州自南山至北邉一帶延袤二<lb/>
　　　千餘里其間山口邉隘甚多數年以來雖海彝<lb/>
　　　時或闌入内地游牧地方官猶可防禦今外彝<lb/>
　　　狡焉生心合謀糾黨潛入内地甘肅凉所屬大<lb/>
　　　草灘諸地處處充斥所在告警查甘凉近南山<lb/>
　　　一帶則有西海墨爾根阿喇柰多爾濟台吉等<lb/>
　　　部廬帳數千餘肅州境内游牧彝人頭目則有<lb/>
　　　濟農布第巴圖爾羅卜臧卓思巴額爾徳尼和<lb/>
<pb n="KR2c0010_WYG_001-15b"/>
　　　碩齊寨桑吴巴什擺帶麻木吴巴什額爾克格<lb/>
　　　隆廬帳萬餘若輩皆為噶爾丹所敗自西套來<lb/>
　　　奔窮困異常現在殺人為食見内地人民牲畜<lb/>
　　　有不思劫奪者乎似此嚴冬草枯水涸廹於饑<lb/>
　　　寒安能保其無事前䝉<lb/>
聖諭軍務無㫖不得妄動但視其情形善為隄防嚴備<lb/>
　　内地毋先輕舉致啓兵端又蒙<lb/>
　諭彝人入塞當婉諭退回不得妄殺<hi>臣</hi>等欲會兵徃<lb/>
<pb n="KR2c0010_WYG_001-16a"/>
　　　逐恐蹈違<lb/>
　㫖開釁之愆因差營弁通事婉詞開諭彼竟抗拒不<lb/>
　　　從<hi>臣</hi>等除一面嚴飭汛守各官分防要害一面<lb/>
　　　咨撫逺大將軍圖海外此等彝人或<hi>臣</hi>等親率<lb/>
　　　兵𠞰滅或差官赴彝人頭目曉諭驅逐伏惟<lb/>
上裁疏入<lb/>
　諭曰大將軍圖海身在陜西其沿邉流彝或令提督<lb/>
　　等率兵徃逐或嚴飭邉汛官兵各固守汛地選幹<lb/>
<pb n="KR2c0010_WYG_001-16b"/>
　　練人員至彝目處開誠曉諭令其退囘著大將軍<lb/>
　　圖海酌量指授而行毋致生釁<lb/>
　　　康熙十七年三月丁酉撫逺大將軍圖海奏報<lb/>
　　　驅逐流彝圖海疏曰塞外流彝䦨入内地即應<lb/>
　　　發兵征勦但甘肅為三邉要地倘將軍提督等<lb/>
　　　軍馬猝至彝人震驚或至生事是以一面嚴飭<lb/>
　　　邉闗將弁酌調官兵安置要害隘口加意防守<lb/>
　　　一面遣兵部督捕理事官拉都虎署叅領南達<lb/>
<pb n="KR2c0010_WYG_001-17a"/>
　　　海率領將軍提督標下妥幹官員通事等赴彝<lb/>
　　　人頭目處將䦨入大草灘情由訊明開誠曉諭<lb/>
　　　令歸故巢兹拉都虎等歸報彝人頭目濟農部<lb/>
　　　落竝未入邉惟額林辰台吉等部落因敗亾難<lb/>
　　　存不知法度就水草挈裝進邉又西海墨爾根<lb/>
　　　台吉部落亦懼噶爾丹之侵逃避來牧邉境拉<lb/>
　　　都虎等轉傳<lb/>
上諭令各退歸故巢衆彝不敢違<lb/>
<pb n="KR2c0010_WYG_001-17b"/>
　㫖隨有數起陸續出口竊思厄魯特等雖有退回者<lb/>
　　　但彝情叵測邉疆闗係重大蘭州以西要地祈<lb/>
　　　遣重臣一員駐劄固守三邉奏至<lb/>
上曰將軍張勇駐劄邉地年乆深知地方情形著自蘭<lb/>
　　州遷移仍駐甘州固守沿邉地方<lb/>
　　　閏三月庚申<lb/>
　諭將軍張勇提督孫思克等防禦噶爾丹寇邉兵部<lb/>
　　　理藩院會奏曰大將軍圖海遣理事官拉都虎<lb/>
<pb n="KR2c0010_WYG_001-18a"/>
　　　來京報稱將軍張勇言厄魯特噶爾丹將征西<lb/>
　　　海厄魯特若來或入大草灘亦未可定又陜督<lb/>
　　　哈占移文<hi>臣</hi>部内稱西套厄魯特台吉等聞噶<lb/>
　　　爾丹有三月内舉兵之語因遣其三人至達頼<lb/>
　　　台吉所言我兵俱已整頓爾處亦當備以待之<lb/>
　　　故達頼台吉亦令屬下脩治鞍馬器械據此奏<lb/>
　聞<lb/>
上諭曰噶爾丹興兵徃攻西海厄魯特如逺從達布素<lb/>
<pb n="KR2c0010_WYG_001-18b"/>
　　圖瀚海而去則無庸置議若來至近邉欲經大草<lb/>
　　灘前去則將軍張勇提督孫思克等務須令其堅<lb/>
　　立信誓不許騷擾人民仍整飭我軍嚴加防䕶一<lb/>
　　面放噶爾丹過徃一面奏聞倘或肆横强欲入邉<lb/>
　　將軍提督等固守地方一面堅拒止之一面星速<lb/>
　　奏聞仍將噶爾丹果否興兵探實奏報尋<lb/>
　命拉都虎前赴甘州一帶地方偵探彝情<lb/>
　　　四月甲午<lb/>
<pb n="KR2c0010_WYG_001-19a"/>
　諭吴喇忒等旗嚴防汛地先是吴喇忒鎮國公諾門<lb/>
　　　等奏報閏三月内賊寇數百人闌入邉汛劫殺<lb/>
　　　本旗巴達里察罕吴爾圖三台吉及巴逹里台<lb/>
　　　吉之妻并男婦子女共二十人又搶掠男婦子<lb/>
　　　女六十餘人馬駝二千九百餘匹并帳房盔甲<lb/>
　　　等物奏至<lb/>
上差員外郎色稜恩格森等馳驛徃勘至是理藩院奏<lb/>
　　　曰色稜等覆稱厄魯特四百餘人搶掠吴喇忒<lb/>
<pb n="KR2c0010_WYG_001-19b"/>
　　　等逺遁無踪查鄂齊爾圖汗為噶爾丹所敗其<lb/>
　　　屬下濟農四散奔竄或係濟農等肆行劫掠亦<lb/>
　　　未可定但未獲賊寇真情不便懸擬應存案俟<lb/>
　　　發覺定議疏入<lb/>
　諭曰濟農輩竄散人等或又如此劫掠應檄吴喇忒<lb/>
　　三旗鄂爾多斯六旗扎薩克諾爾布台吉四子部<lb/>
　　落扎木揚台吉等遴選精壮軍士不時廵防汛地<lb/>
　　其巴達里台吉等幼穉著諾門公收養之<lb/>
<pb n="KR2c0010_WYG_001-20a"/>
　　　五月甲子<lb/>
　諭將軍張勇親逐濟農先是厄魯特濟農遣人至張<lb/>
　　　勇所言我祖顧實汗以來職貢不絶今為噶爾<lb/>
　　　丹所敗窮廹來此欲赴西海徃會我叔達頼台<lb/>
　　　吉兄墨爾根台吉若由邉外遶去則行月餘中<lb/>
　　　途數日乏水如由内地行則限於<lb/>
主上邉境不敢徑度祈准由内地過邉張勇以由水泉<lb/>
　　　出邉竟日可到墨爾根台吉處五日可到達頼<lb/>
<pb n="KR2c0010_WYG_001-20b"/>
　　　台吉處奏請令其由水泉過邉得<lb/>
　㫖允行乃濟農逗遛月餘草盡北向游牧未由水泉<lb/>
　　　過邉至是濟農以布隆吉爾地方見有火光探<lb/>
　　　聞噶爾丹追廹已近竟由雙井䦨入内地提督<lb/>
　　　孫思克奏請率兵逐之<lb/>
上以將軍張勇現赴甘州即著親身騐看驅逐濟農部<lb/>
　　落過邉赴伊叔兄處所加意防䕶勿使擾民<lb/>
　　　尋將軍張勇奏報驅逐濟農等出邉<lb/>
<pb n="KR2c0010_WYG_001-21a"/>
　　　八月己巳朔將軍張勇等奏報噶爾丹情形張<lb/>
　　　勇奏曰前奉<lb/>
　諭㫖確探噶爾丹情形奏報臣與提督孫思克及理<lb/>
　　　事官拉都虎選擇通事宻行逺探據回報云有<lb/>
　　　鄂齊爾圖汗屬下達爾漢哈什罕曽為噶爾丹<lb/>
　　　擄去今徃西海遇而問之彼言噶爾丹既殺鄂<lb/>
　　　齊爾圖汗今嵗二月内令其屬下兵丁殷實者<lb/>
　　　各備馬十匹駱駝三頭羊十隻窘乏者馬五匹<lb/>
<pb n="KR2c0010_WYG_001-21b"/>
　　　駱駝一頭羊五隻自其地起兵不知何向<hi>臣</hi>向<lb/>
　　　聞甘屬番人素與僧格輸租僧格殁屬於噶爾<lb/>
　　　丹<hi>臣</hi>召其頭目永柱等訊之言噶爾丹居西北<lb/>
　　　金山距嘉峪闗兩月程即古大宛國也<hi>臣</hi>聞噶<lb/>
　　　爾丹遣喇嘛萬春來召番人頭目至河套議事<lb/>
　　　<hi>臣</hi>宻遣人誘問之萬春言噶爾丹隣近諸彝有<lb/>
　　　從之者亦有從之而復去者噶爾丹向有侵西<lb/>
　　　海之意因人心不一西海路逺恐一動而本地<lb/>
<pb n="KR2c0010_WYG_001-22a"/>
　　　有事不敢輕舉臣復遣人至墨爾根台吉所審<lb/>
　　　視之衆皆寂然安居苐彝情難以預料謹疏奏<lb/>
　聞疏入<lb/>
上曰噶爾丹雖無起兵聲息應仍檄該將軍等不時偵<lb/>
　　探加意防守邉境<lb/>
　　　十月戊辰朔喀爾喀台吉色稜阿海遣使補進<lb/>
　　　九白之貢色稜阿海台吉所居地方與厄魯特<lb/>
　　　偪近聞噶爾丹將舉兵來侵逺避游牧致誤去<lb/>
<pb n="KR2c0010_WYG_001-22b"/>
　　　嵗年貢至是色稜阿海台吉陳其遲誤緣由補<lb/>
　　　進年貢理藩院議應許其照常上納<lb/>
　報可<lb/>
　　　康熙十八年三月丁未喀爾喀畢馬拉吉里第<lb/>
　　　台吉奏報厄魯特額爾徳尼和碩齊劫掠吴喇<lb/>
　　　忒事畢馬拉吉里第台吉遣其羅卜臧希拉布<lb/>
　　　來報云厄魯特額爾徳尼和碩齊等兩次劫我<lb/>
　　　台吉屬民徃索之不還我台吉令我偽為逃人<lb/>
<pb n="KR2c0010_WYG_001-23a"/>
　　　徃投額爾德尼和碩齊遂留其側給我衣服馬<lb/>
　　　匹弓箭月餘見額爾徳尼和碩齊巴圖爾濟農<lb/>
　　　毛濟拉克台吉滾布等四起約二千餘人繞額<lb/>
　　　濟内河而居旋遇吴喇忒被擄之博捶以情宻<lb/>
　　　告之適額爾徳尼内向劫掠因潛與博捶自烏<lb/>
　　　黑爾吴素之地驅其馬四十餘歸報我台吉台<lb/>
　　　吉云可同是人徃告三吴喇忒令備兵一面徃<lb/>
　　　奏<lb/>
<pb n="KR2c0010_WYG_001-23b"/>
皇上我台吉隨發兵四百徃迎之我至吴喇忒旗下告<lb/>
　　　之故諾門公等親率兵赴喀倫一面遣佐領班<lb/>
　　　第什希卜送我來此理藩院奏聞<lb/>
上諭曰額爾徳尼和碩齊復率兵刧掠爾院應差官馳<lb/>
　　驛前徃傳諭扎薩克諾爾布台吉四子部落扎木<lb/>
　　揚台吉竝鄂爾多斯等六旗各汛地増發官兵防<lb/>
　　守遇有賊警協力應援吴喇忒前去之兵囘日仍<lb/>
　　於邉汛酌派官兵嚴加防守喀爾喀畢馬拉吉里<lb/>
<pb n="KR2c0010_WYG_001-24a"/>
　　第台吉遣人諜探奏報殊屬可嘉其優加恩賚<lb/>
　　　四月丙寅<lb/>
　勅諭逹頼巴圖爾台吉等察詢額爾徳尼和碩齊劫<lb/>
　　　掠吴喇忒事理藩院奏曰厄魯特墨爾根台吉<lb/>
　　　遣人至言我台吉聞額爾徳尼和碩齊等掠取<lb/>
　　　吴喇忒諸台吉妻子因令人謂之曰汝妄行搶<lb/>
　　　擄台吉妻子以供驅使殊為非理遂索取巴達<lb/>
　　　里台吉之子納木及納木之妹送至吴喇忒旗<lb/>
<pb n="KR2c0010_WYG_001-24b"/>
　　　下諾門公不敢擅受特撥人一同送部查額爾<lb/>
　　　徳尼和碩齊巴圖爾濟農皆鄂齊爾圖汗屬下<lb/>
　　　為噶爾丹所敗四散劫掠去嵗濟農等欲徃會<lb/>
　　　達頼台吉墨爾根台吉奏請由内地徃今墨爾<lb/>
　　　根台吉向伊等索取納木等觧送來京應遣官<lb/>
　　　賫<lb/>
　勅徃諭達頼巴圖爾台吉等令其察明將額爾徳尼<lb/>
　　　和碩齊等照伊例治罪其納木等應交吴喇忒<lb/>
<pb n="KR2c0010_WYG_001-25a"/>
　　　旗下疏入<lb/>
上遣理藩院郎中額爾塞員外郎占巴拉賫<lb/>
　勅徃諭<lb/>
　勅曰去年閏三月吴喇忒巴達里台吉等男婦子女<lb/>
　　馬駝盔甲為賊所劫掠自部奏報交發嚴察尚未<lb/>
　　據覆茲墨爾根台吉遣人將巴達里台吉之子納<lb/>
　　木及其妹送到訊之納木據云厄魯特額爾徳尼<lb/>
　　和碩齊率四百許人劫去爾墨爾根台吉將被盗<lb/>
<pb n="KR2c0010_WYG_001-25b"/>
　　劫掠之人轉行察獲差人觧送誠屬可嘉夫勸善<lb/>
　　懲惡者國之法也今聞額爾徳尼和碩齊等棲息<lb/>
　　額濟内河之地爾達頼巴圖爾台吉墨爾根台吉<lb/>
　　其將汝屬下額爾徳尼和碩齊等照汝例嚴加治<lb/>
　　罪所掠人畜什物照數察還如此則同脩和好之<lb/>
　　舉益堅而邉境人等不敢互相戕害生民得安矣<lb/>
　　墨爾根台吉察還劫掠之人可嘉事畢之日應加<lb/>
　　恩賚<lb/>
<pb n="KR2c0010_WYG_001-26a"/>
　　　五月己未厄魯特巴圖爾濟農具表恭請<lb/>
聖安凉州提督孫思克奏厄魯特濟農遣其寨桑卜克<lb/>
　　　等來見<hi>臣</hi>云我台吉率衆部落駐肅州邉外不<lb/>
　　　敢壊法生事戴<lb/>
皇上洪恩賫有恭請<lb/>
聖安表文懇祈代奏外彝仰慕<lb/>
皇上鴻化<hi>臣</hi>不敢隠匿謹以原文奏<lb/>
　覽部議以濟農等不徃伊叔兄處仍在邉近游牧殊<lb/>
<pb n="KR2c0010_WYG_001-26b"/>
　　　屬不合所奏應無庸議<lb/>
　諭曰拉都虎現在甘肅地方著率領張勇孫思克標<lb/>
　　下賢能官員通事親赴巴圖爾濟農所詳細察訊<lb/>
　　殺掠吴喇忒者實係何人據實奏聞其畢馬拉吉<lb/>
　　里第台吉墨爾根台吉所報之文并發拉都虎知<lb/>
　　之<lb/>
　　　七月甲辰將軍張勇奏報噶爾丹發兵侵土魯<lb/>
　　　番張勇疏言准提督孫思克移咨云通丁白金<lb/>
<pb n="KR2c0010_WYG_001-27a"/>
　　　印報稱噶爾丹委其屬下阿爾達爾和碩齊等<lb/>
　　　三頭目領兵三萬將侵土魯番前哨已至哈宻<lb/>
　　　達頼台吉等現差古禄等率百人前赴哈宻偵<lb/>
　　　探矣噶爾丹素稱強悍人馬繁衆然其住牧地<lb/>
　　　方與甘肅相去尚逺今漸次内移住居西套一<lb/>
　　　旦發兵徃侵土魯番前撥已至哈宻去肅州計<lb/>
　　　程僅十數日耳雖傳聞未可盡信然彝情甚為<lb/>
　　　叵測除一面遣人前赴嘉峪闗探聽并嚴飭各<lb/>
<pb n="KR2c0010_WYG_001-27b"/>
　　　汛固守邉疆外所有偵探彝情謹具奏以<lb/>
　聞<lb/>
　　　八月己丑將軍張勇奏報噶爾丹與之通使張<lb/>
　　　勇奏曰噶爾丹遣其寨桑莽柰㩦隨從三十餘<lb/>
　　　人致書於<hi>臣</hi>言我台吉向欲通使因地方有事<lb/>
　　　未暇今特遣人獻馬三匹貂裘一襲又言我台<lb/>
　　　吉云西北一帶地方皆得之矣惟西海向係我<lb/>
　　　祖與伊祖同奪取者今伊等獨㨿之欲徃索取<lb/>
<pb n="KR2c0010_WYG_001-28a"/>
　　　因係將軍所轄之地不敢輕舉<hi>臣</hi>念彼逺餽受<lb/>
　　　其裘馬厚賞來使而遣之前此噶爾丹曽遣人<lb/>
　　　調集甘州南山一帶番目赴西套<hi>臣</hi>因遴選通<lb/>
　　　事宻探噶爾丹年紀性情竝興兵徃侵西海之<lb/>
　　　故歸覆云噶爾丹申年所生年三十六嵗為人<lb/>
　　　兇惡躭於酒色去嵗舉兵欲侵西海行十一日<lb/>
　　　撤歸今夏又兩次出兵至纒頭囘子之地而還<lb/>
　　　見近邉諸將軍統兵駐扎不敢輕犯<hi>臣</hi>查近者<lb/>
<pb n="KR2c0010_WYG_001-28b"/>
　　　入邉行劫皆係噶爾丹擊敗來奔貧無所依之<lb/>
　　　人詳視噶爾丹情形尚無興兵之舉河西地方<lb/>
　　　似可無患謹將噶爾丹原書一并恭呈<lb/>
上覽奏入<lb/>
　命以此情節檄知大將軍圖海<lb/>
　　　九月丁酉噶爾丹台吉入貢請<lb/>
　安并遵<lb/>
　諭覆奏請<lb/>
<pb n="KR2c0010_WYG_001-29a"/>
　安疏曰謹奏<lb/>
皇帝陛下證位於廣大之菩提恢宏夫天人之運會建<lb/>
　　　妙勝於十方胥威力而具足此際光輝炳如日<lb/>
　　　月道法兩固聞聲懽忭覆奏疏曰我使西白里<lb/>
　　　達爾漢和碩齊同行佟古爾伐因其妄為已治<lb/>
　　　罪矣從前囘子充諸台吉之使而徃原不之知<lb/>
　　　今接來文問之囘子僉云前充諸台吉之使而<lb/>
　　　徃者部内竝不查訊已年以後乃不准放入信<lb/>
<pb n="KR2c0010_WYG_001-29b"/>
　　　如所言是囘子詐冒向不責罰以致縱惡若本<lb/>
　　　地從前遣使皆與文并發即如今次所遣阿卜<lb/>
　　　都拉額爾克寨桑是也敬具禮物吉日遣奏奏<lb/>
　　　入<lb/>
上嘉納之給賞如十六年例<lb/>
　　　戊戌噶爾丹台吉以達頼喇嘛授為博碩克圖<lb/>
　　　汗遣使奉貢入<lb/>
　告理藩院奏曰噶爾丹稱為博碩克圖汗遣使貢獻<lb/>
<pb n="KR2c0010_WYG_001-30a"/>
　　　鎖子甲鳥鎗馬駝貂皮等物查厄魯特部落向<lb/>
　　　有鄂齊爾圖汗阿霸頼諾顔噶爾丹台吉徃來<lb/>
　　　通貢竝無以博碩克圖汗遣使者今訊之來使<lb/>
　　　言達頼喇嘛加噶爾丹台吉以博碩克圖汗之<lb/>
　　　號是以奉貢入<lb/>
　告從前厄魯特喀爾喀有奏請<lb/>
　勅印來貢者准其納貢授以<lb/>
　勅印竝加<lb/>
<pb n="KR2c0010_WYG_001-30b"/>
　恩賚從無以擅稱汗號者准其納貢之例但噶爾丹<lb/>
　　　台吉敬貢方物特遣使入<lb/>
　告應准其獻納<lb/>
上從之<lb/>
　　　十月壬申<lb/>
上命遣檄噶爾丹收捕額爾徳尼和碩齊等理藩院郎<lb/>
　　　中額爾塞等歸奏曰<hi>臣</hi>等至達頼巴圖爾台吉<lb/>
　　　所交授<lb/>
<pb n="KR2c0010_WYG_001-31a"/>
　　勅諭達頼巴圖爾台吉等覆稱額爾徳尼和碩齊及<lb/>
　　　　滾布等原係噶爾丹之叔楚呼爾吴巴什屬下<lb/>
　　　　之人今與野獸同羣逺徙游牧我等不便查議<lb/>
　　　　毛濟喇克台吉乆居此地巴圖爾濟農向曽奏<lb/>
　　　　請<lb/>
　皇上由内地來至我處皆無劫掠吴喇忒之事<lb/>
　上諭理藩院曰額爾徳尼和碩齊既係噶爾丹之叔楚<lb/>
　　　呼爾吴巴什屬下之人應檄噶爾丹將額爾徳尼<lb/>
<pb n="KR2c0010_WYG_001-31b"/>
　　　和碩齊等即行收捕照伊例治罪勿使妄行劫掠<lb/>
　　　竝將從前所掠吴喇忒人畜察還如不能收捕仍<lb/>
　　　在沿邊生事當另行裁度爾院即備印文發噶爾<lb/>
　　　丹兩次所遣來使各馳一文前去檄到務令噶爾<lb/>
　　　丹速覆<lb/>
　<lb/>
　<lb/>
聖祖仁皇帝親征平定朔漠方畧卷一<lb/>
</p>
<p>
</p>
  </div>
</body>
</text>
</TEI>
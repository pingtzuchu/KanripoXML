<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_020-1a"/>
　欽定四庫全書<lb/>
聖祖仁皇帝親征平定朔漠方畧卷二十<lb/>
　　　　二月己丑<lb/>
　　命黑龍江副都綂喀特虎從軍黑龍江將軍薩卜素<lb/>
　　　　奏言副都綂喀特虎喇子二人俱告請願赴軍<lb/>
　　　　中竭力以効犬馬之勞<hi>臣</hi>欲帶兩副都綂出征<lb/>
　　　　奏至得<lb/>
　　㫖喀特虎著從軍喇子著鎭守地方<lb/>
<pb n="KR2c0010_WYG_020-1b"/>
　　　　辛卯<lb/>
　　命更定出兵日期並增發偵探官兵<lb/>
　上諭内大臣國舅佟國維等曰噶爾丹為人狡詐未必<lb/>
　　　不指西向東我大兵若於三月初十起行則四月<lb/>
　　　二十五間方得至巴顔烏闌今不便待陜西兵中<lb/>
　　　路行期宜改在三月初間西路費揚古兵行期亦<lb/>
　　　改在二月望間著交欽天監選擇具奏至於喀倫<lb/>
　　　地方偵探情形事屬緊要宜增派官兵發往侍郎<lb/>
<pb n="KR2c0010_WYG_020-2a"/>
　　安布祿處駐劄俟厄魯特來時視其兵力仍前單<lb/>
　　弱即著擒𠞰倘力不相敵擇便退回星飛馳報爾<lb/>
　　等其集議之議曰<lb/>
聖諭周詳俱應欽遵而行其派發喀倫官兵請於每旗<lb/>
　　　派不出征之前鋒五名並不出征之王貝勒貝<lb/>
　　　子公等屬下擇其人材壯徤家道殷實䕶衛及<lb/>
　　　新滿洲共派百名給以肥馬令其速赴安布祿<lb/>
　　　處駐劄喀倫一同偵探俟大軍到日其䕶衛及<lb/>
<pb n="KR2c0010_WYG_020-2b"/>
　　　前鋒兵俱令撤回此事仍應檄將軍舒恕孫思<lb/>
　　　克等知之奏上得<lb/>
　㫖此發往喀倫官兵共派七十人足矣所派前鋒仍<lb/>
　　著於出征之前鋒内選派四十名再將出征上三<lb/>
　　旗及王貝勒貝子公等情願効力之䕶衛人員内<lb/>
　　共派三十名䕶衛俱著乘自備馬匹前鋒兵著給<lb/>
　　上駟院及兵部馬各三匹計其口糧行裝給與駱<lb/>
　　駝負載伊等分内之馬匹輜重著隨大軍前去俟<lb/>
<pb n="KR2c0010_WYG_020-3a"/>
　　大軍到喀倫仍各乘自備馬匹其帶往之駝馬可<lb/>
　　交上駟院兵部查收<lb/>
　諭從征人員愛䕶馬匹<lb/>
上諭内大臣國舅佟國維等曰方今春令肥馬若被雨<lb/>
　　淋恐致倒斃著通行曉諭出兵人員及于成龍等<lb/>
　　預備油單中途如遇雨雪即以苫蓋<lb/>
　　　壬辰<lb/>
　命䝉古官兵預備于烏爾揮河聽用先是理藩院奏<lb/>
<pb n="KR2c0010_WYG_020-3b"/>
　　　言四子部落六鄂爾多斯兵俱派隨西路出征<lb/>
　　　兩翁牛特兩喀喇沁兵已派輓中路米車不議<lb/>
　　　外其兩烏朱穆秦兩蒿齊忒兩阿霸哈納爾兩<lb/>
　　　阿霸垓兩蘇尼特十科爾沁兩扎魯特阿祿科<lb/>
　　　爾沁兩巴林克西克騰敖漢奈曼兩土黙特及<lb/>
　　　喀爾喀羅卜臧貝勒等旗扎薩克王貝勒貝子<lb/>
　　　公台吉等官兵應派在何路伏候<lb/>
　欽定得<lb/>
<pb n="KR2c0010_WYG_020-4a"/>
　㫖俟出兵臨期傳諭衆扎薩克等酌率本旗官兵于<lb/>
　　各邊界預備來者帶往不來者聽之至是<lb/>
上諭曰目今䝉古兵衆正當馬匹羸瘦之時可止其來<lb/>
　　㑹大軍著都綂杜思噶爾理藩院章京達賴馳驛<lb/>
　　前往令䝉古王等將所屬兵丁内情願効力馬匹<lb/>
　　足供驅䇿者儘數派出駐烏爾揮河地方預備乘<lb/>
　　青草牧肥馬匹以待遣用杜思噶爾等宣諭畢可<lb/>
　　于喀倫内來赴軍前<lb/>
<pb n="KR2c0010_WYG_020-4b"/>
　定中西二路大軍起行日期欽天監奏二月三十日<lb/>
　　　丙辰寅時中路大兵自京城起程大吉二月十<lb/>
　　　八日甲辰巳時西路大兵自歸化城起程大吉<lb/>
　　　奏<lb/>
　聞<lb/>
上諭内大臣蘇爾逹等曰中路大兵行期可定于二月<lb/>
　　三十日此選定日期著速檄大將軍費揚古知之<lb/>
　命廢官中路坐塘効力兵部理藩院奏中路大兵例<lb/>
<pb n="KR2c0010_WYG_020-5a"/>
　　　應設驛自京城至獨石口請設四驛其間有額<lb/>
　　　定驛馬不必增加外每驛用筆帖式一員撥什<lb/>
　　　庫二名自獨石口外五六十里一驛約設六十<lb/>
　　　驛每驛馬四十匹共需馬二千四百匹應于直<lb/>
　　　𨽻山東河南三省捐助之馬京城大小官員捐<lb/>
　　　助之馬兵部館所之馬内取一千九百匹兩阿<lb/>
　　　霸垓兩阿霸哈納爾兩蘇尼特旗分内取馬五<lb/>
　　　百匹安設至中路大兵到喀倫後沿喀倫迎西<lb/>
<pb n="KR2c0010_WYG_020-5b"/>
　　　路聯絡設十五驛所需馬三百匹亦取捐助之<lb/>
　　　馬兵部館所之馬每驛安設二十匹如兩路大<lb/>
　　　兵中間相隔遥逺驛或不足酌量增設中路大<lb/>
　　　兵正站腰站俱兩驛合設筆帖式一員撥什庫<lb/>
　　　二名扎薩克䝉古官一員兵十名其筆帖式取<lb/>
　　　自各部院撥什庫取自八旗滿洲蒙古旗下其管<lb/>
　　　理正站驛馬行止安設之事應撥理藩院兵部<lb/>
　　　章京各二員腰站亦撥章京各一員前去至捐<lb/>
<pb n="KR2c0010_WYG_020-6a"/>
　　　助之馬無夫押送以四馬一夫筭共需夫四百<lb/>
　　　名應檄直撫將附近僻地驛夫照數酌撥備帶<lb/>
　　　口糧押送馬匹奏上得<lb/>
　㫖此番出師諸物朕皆全備並無待後賫送之物飛<lb/>
　　馳之事亦少一驛設馬四十匹則太多况發直𨽻<lb/>
　　河南兩省驛馬人夫伊等亦甚勞苦着毎驛用捐<lb/>
　　助馬二十匹部院章京筆帖式撥什庫調用將盡<lb/>
　　今設此驛有革職文官情願告請効力者甚多若<lb/>
<pb n="KR2c0010_WYG_020-6b"/>
　　軰不習軍務可令伊等一驛兩三人坐塘効力報<lb/>
　　馬不足令自備馬匹馳報其口糧令自備人夫運<lb/>
　　送亦彼出力自効之事也併酌撥扎薩克䝉古内<lb/>
　　台吉章京兵丁監視馬匹如驛馬失盗被劫即依<lb/>
　　律治罪至草青後將䝉古之馬着該管台吉各自<lb/>
　　本旗酌帶赴驛協助傳報以此傳諭設驛地方衆<lb/>
　　扎薩克可也如此則驛務不致有悞而坐塘者亦<lb/>
　　大有裨益矣餘如議行<lb/>
<pb n="KR2c0010_WYG_020-7a"/>
　　　癸巳<lb/>
　諭安郡王馬爾渾等駐防歸化城遠偵聲息先是<lb/>
　命安郡王馬爾渾輔國公來僖副都綂雅圖率宣化<lb/>
　　　府綠旗兵一千歸化城土黙特兵二千往歸化<lb/>
　　　城駐防至是馬爾渾等瀕行恭請<lb/>
　訓㫖<lb/>
上曰爾等往歸化城務揚軍威以示兵力强盛各處遠<lb/>
　　行偵探最為要緊爾等三人須同心効力不可于<lb/>
<pb n="KR2c0010_WYG_020-7b"/>
　　事後但云我意原欲如此曾經言過彼此互相推<lb/>
　　諉王與公皆年㓜未曾歴練凡事宜與雅圖商酌<lb/>
　　而行爾雅圖乃曉事之人不可推托王等至朕行<lb/>
　　在與歸化城相近此時正當用兵之際不必差人<lb/>
　　請安<lb/>
　　　甲午<lb/>
　命頒賜綿甲于從征將士時浙江等五省製造綿甲<lb/>
　　　陸續解至京師<lb/>
<pb n="KR2c0010_WYG_020-8a"/>
上命頒給從征將士復傳<lb/>
　諭曰此甲朕曾親試進退周旋毫無阻碍甚覺輕便<lb/>
　　此外更加以一層鐡葉一切鳥鎗無有貫入之理<lb/>
　　此甲表裏皆係單層絲綿尚易透出或緞或布内<lb/>
　　外再加襯貼則益覺堅好矣甲背上亦照鐡甲式<lb/>
　　各書旗分佐領姓名綴之此皆動用正項錢糧特<lb/>
　　為製造不可棄擲所給之人記名存案<lb/>
　命加運軍糧以備虧耗<lb/>
<pb n="KR2c0010_WYG_020-8b"/>
上諭總理運務于成龍等曰爾等所運軍糧係計日按<lb/>
　　口而備一路風吹日曝車軸動搖或致虧耗可于<lb/>
　　毎石加米一斗運往如此則臨期支放庶不致缺<lb/>
　　少<lb/>
　　　大將軍伯費揚古自京起行赴歸化城增發火<lb/>
　　　礮於西路先是以冲天礮三門神威礮十門景<lb/>
　　　山製造子母礮二十四門江南礮五十五門發<lb/>
　　　往大同以備西路兵之用至是<lb/>
<pb n="KR2c0010_WYG_020-9a"/>
上諭兵部曰著於新造礮四十八門内選八門派毎旗<lb/>
　　礮手一名作速增解大將軍費揚古軍中<lb/>
　命開明口外來報聲息檄知將軍薩卜素等<lb/>
上諭内大臣國舅佟國維等曰前令黑龍江寜古塔盛<lb/>
　　京立刻備兵各居其地者恐噶爾丹知我三路大<lb/>
　　兵進𠞰惶迫東行是以使之預備也今視口外來<lb/>
　　報情形亦有東行之狀著薩卜素立刻整備屬下<lb/>
　　兵馬遠設偵探如有用盛京寜古塔兵之處許彼<lb/>
<pb n="KR2c0010_WYG_020-9b"/>
　　星速往召總轄調遣其左近䝉古亦當小心防備<lb/>
　　因薩卜素所居懸隔報京聲息不得聞知可將凡<lb/>
　　屬噶爾丹之事口外報文一一查出開明月日發<lb/>
　　與薩卜素使彼知之以便准備行事盛京寧古塔<lb/>
　　將軍處亦着遣檄知之<lb/>
　　　丁酉<lb/>
　命以所餘綿甲解右衞軍中先是曾以綿甲五千發<lb/>
　　　給大將軍費揚古軍中至是<lb/>
<pb n="KR2c0010_WYG_020-10a"/>
上諭内務府總管曰所餘綿甲内着取二千領交兵部<lb/>
　　解往右衞軍中<lb/>
　　　戊戌<lb/>
　命選侍衞章京為傳宣<lb/>
上諭内大臣國舅佟國維等曰現在傳宣皆卑微之人<lb/>
　　重大事務不足差遣除平常小事差遣若軰外着<lb/>
　　毎旗簡選賢明侍衞章京四員附御營預備如有<lb/>
　　緊急大事使持令箭以聽差遣其令箭交内府大<lb/>
<pb n="KR2c0010_WYG_020-10b"/>
　　臣製造<lb/>
　　　己亥<lb/>
　勅奬䇿旺喇卜灘時䇿旺喇卜灘遣使囊素齎疏請<lb/>
　安并貢方物又陳噶爾丹奸惡乞遣還回子歸已<lb/>
上嘉之<lb/>
　賜以勅書<lb/>
　勅曰朕為萬國元后惟以率土乂安咸享樂利為心<lb/>
　　其能體朕覆載之懷敬順自持者朕必愛養教育<lb/>
<pb n="KR2c0010_WYG_020-11a"/>
　　之其或違朕兼容懐保之意不循分誼包藏禍心<lb/>
　　悖安和之理者朕必懲創匡正之此朕綂御寰區<lb/>
　　為人君之大道也今爾䇿旺喇卜灘仍踐前好遣<lb/>
　　使請安貢獻方物不絶又以噶爾丹奸詐為所侵<lb/>
　　凌與爾有不共戴天之讐披瀝情實遣使囊素齎<lb/>
　　奏入告誠心求恤敬順可嘉朕為一綂萬邦之主<lb/>
　　有不眷爾誠心效順之人乎查爾所奏回子之事<lb/>
　　今噶爾丹處雖無回子前來貿易此後或來朕必<lb/>
<pb n="KR2c0010_WYG_020-11b"/>
　　交該部查明如爾所請發往朕嘉爾恭謹受爾貢<lb/>
　　獻爾尚永懐敬順朕將洊加恩賜焉昔噶爾丹擾<lb/>
　　我郅治猖獗横行闌入烏闌布通之時朕遣偏師<lb/>
　　大敗之欲即窮追將盡殲矣而噶爾丹乃長跪于<lb/>
　　達賴喇嘛所遺威靈佛前而誓曰不敢復侵中華<lb/>
　　皇帝之喀爾喀與衆人民載書加印始免其誅滅<lb/>
　　而縱之朕向者殊不喜征誅今噶爾丹悖棄誓言<lb/>
　　戕我賚汝之使劫喀爾喀之人阻止班禪庫圖克<lb/>
<pb n="KR2c0010_WYG_020-12a"/>
　　圖之來今又至巴顔烏闌動揺我人民内懷詭詐<lb/>
　　欲行禍亂其跡顯然朕為一綂萬邦之主若此擾<lb/>
　　我昇平之人何得不加創艾是以發三路大軍誅<lb/>
　　討凡罪皆在噶爾丹他無與也但三路大軍甚衆<lb/>
　　聲靈赫濯恐邊外之民不無震驚爾其遍諭爾之<lb/>
　　屬衆以至土魯番諸處各令照常安居勿致驚潰<lb/>
　　特遣内閣侍讀常明理藩院司務英武為使賜爾<lb/>
　　花緞二十疋銀茶桶茶盆各一具狐腋蠎袍一襲<lb/>
<pb n="KR2c0010_WYG_020-12b"/>
　　貂帽一頂玲瓏鞓帶一圍皮靴蠎襪各一對爾如<lb/>
　　有所欲言其遣人偕使臣來奏尋理藩院以嗣後<lb/>
　　䇿旺喇卜灘使人不得過二百名具奏<lb/>
上命使人往來以三百為限<lb/>
　　　辛丑<lb/>
　命大將軍伯費揚古遣人于喀倫外掘井費揚古奏<lb/>
　　　言<hi>臣</hi>於二月十二日至洋河地方遇遣往㸔路<lb/>
　　　之副都綂阿廸等告<hi>臣</hi>云自歸化城至喀倫有<lb/>
<pb n="KR2c0010_WYG_020-13a"/>
　　　二路若自穆鼐一路前進二十日可至喀倫或<lb/>
　　　從昆都倫一路前進十九日可至喀倫此二路<lb/>
　　　皆有溪河清泉不須掘井喀倫以外郭多里巴<lb/>
　　　爾哈孫一路共十三站毎站有井十餘處噶爾<lb/>
　　　拜察罕庫騰一路共十七站毎站亦有井十餘<lb/>
　　　處此二路俱令其再行浚鑿有掘至五六尺者<lb/>
　　　有掘至二三尺者深掘處尚可得水其淺掘處<lb/>
　　　水共沙泥凍合竟不可得水<hi>臣</hi>等以阿廸等所<lb/>
<pb n="KR2c0010_WYG_020-13b"/>
　　　㸔二路皆可前行即率兵進發俟到喀倫外當<lb/>
　　　酌量掘井以往奏至<lb/>
上諭議政大臣等曰據副都綂阿廸等奏其浚鑿之處<lb/>
　　仍係舊所並未另行掘視掘井之事闗係軍行着<lb/>
　　喇嘛商南多爾濟同副都綂阿玉璽等馳驛前赴<lb/>
　　費揚古處諭㫖一到即令遣人前往掘井大兵仍<lb/>
　　照常進發商南多爾濟滿洲䝉古文義兼通凡有<lb/>
　　行文及差遣之處俱屬可用著留費揚古處一同<lb/>
<pb n="KR2c0010_WYG_020-14a"/>
　　辦事<lb/>
　　　壬寅發<lb/>
　訓諭大將軍伯費揚古<lb/>
上諭費揚古曰進兵之事朕已與諸臣酌議檄諭爾知<lb/>
　　之矣今聞根敦帶青貝勒已進洪郭賴之内齊斯<lb/>
　　希卜地方恐爾兩隊兵誤認喀爾喀為厄魯特此<lb/>
　　當㣲諭阿南逹知之至於商南多爾濟當俟爾等<lb/>
　　過翁金後給之鄉導從可通之路限日差至御營<lb/>
<pb n="KR2c0010_WYG_020-14b"/>
　　為宜此兩事雖不甚緊要意之所及交阿廸傳諭<lb/>
　　尋又<lb/>
　諭費揚古曰據總兵官康調元疏有晉撫捐助騾子<lb/>
　　米糧俱未解到諸語以此揆之因大兵趲期稍有<lb/>
　　未及亦未可定米糧牲口所闗甚重爾將軍當防<lb/>
　　䕶其前後爾等路遠糧運較中路倍難萬一食有<lb/>
　　不繼則爾兩隊之兵不至窘乏乎朕心深憂之特<lb/>
　　作手書飛遞傳諭<lb/>
<pb n="KR2c0010_WYG_020-15a"/>
　　　　甲辰<lb/>
　　命詳議<lb/>
　親征事宜<lb/>
　上諭禮兵二部曰朕綂御中外念切撫綏惟務休養民<lb/>
　　　生未嘗遠事征討比年以來海宇昇平閭閻樂業<lb/>
　　　四方固已無事獨噶爾丹荒裔狡冦肆逞兇頑自<lb/>
　　　烏闌布通敗遁之後不自悔禍仍行狂逞悖天虐<lb/>
　　　衆違蔑誓言侵掠我臣服之喀爾喀竊踞巴顔烏<lb/>
<pb n="KR2c0010_WYG_020-15b"/>
　　　闌之地詭謀叵測逆狀已彰乘其竄伏近邊自應<lb/>
　　　及時撲𠞰倘目今不行剪滅恐致異日沿邊防戍<lb/>
　　　益累兵民聲罪迅討事不容已用是遣發各路大<lb/>
　　　兵分道並進朕特躬蒞邊外相機行事以衆擊寡<lb/>
　　　以正誅逆天意人謀無不允協此冦一殄則邊塵<lb/>
　　　蕩滌疆圉輯寧内安外攘實在此舉告祭<lb/>
天<lb/>
地<lb/>
<pb n="KR2c0010_WYG_020-16a"/>
宗廟<lb/>
社稷並一切應行事宜着察例詳議具奏議曰<lb/>
　上躬綂大軍進發應遣大臣告祭于<lb/>
天<lb/>
地<lb/>
宗廟<lb/>
社稷再起行之禮道路神太歳礮神俱應遣大臣致祭出<lb/>
　　　　師之日<lb/>
<pb n="KR2c0010_WYG_020-16b"/>
　上親詣<lb/>
堂子行禮畢由安定門大街出徳勝門至土城闗外八旗<lb/>
　　　　兵分兩翼陳列陳兵時以前鋒軍為始其次俱<lb/>
　　　　按旗分左翼先列鑲黄旗鳥鎗䕶軍次䕶軍鳥<lb/>
　　　　鎗驍騎次三旗俱照此依次排列出征<lb/>
　　　皇子王等旗纛䕶衛俱各于夲旗䕶軍之中排列<lb/>
　　　　末旗鳥鎗驍騎之下列滿洲礮兵次漢軍礮兵<lb/>
　　　　次漢軍火器營兵右翼亦照此排列見<lb/>
<pb n="KR2c0010_WYG_020-17a"/>
駕出郭師中以啟行禮三舉礮<lb/>
皇上至陳兵處官兵皆於馬上俯伏候<lb/>
駕過其不隨征王以下有頂帶官員以上俱過大軍排<lb/>
　　　列之前在路兩傍分列跪送并派八旗官兵肅<lb/>
　　　清道路嚴禁僕從馬匹諠雜之聲<lb/>
駕過後隨駐<lb/>
御營人等按隊前進其次出獨石口兵丁各按隊伍隨<lb/>
　　　行<lb/>
<pb n="KR2c0010_WYG_020-17b"/>
皇上至駐驆處前鋒應令過<lb/>
御營前駐劄隨<lb/>
駕四旗官兵皆啟行畢然後令出古北口四旗兵亦照<lb/>
　　　旗分各按隊伍赴扎營之處奏入得<lb/>
　㫖出師後京師闗係甚要其不隨征都綂等免其送<lb/>
　　駕再䕶軍綂領副都綂叅領步軍綂領步軍校等<lb/>
　　各有防守之責亦俱免其送駕餘如議行<lb/>
　命副都綂趙玥隨征𨽻火器營中<lb/>
<pb n="KR2c0010_WYG_020-18a"/>
　　　丙午<lb/>
　命預定接戰隊伍<lb/>
上諭内大臣馬思喀等曰軍士接戰當預編隊伍頭隊<lb/>
　　兵必多諸王可俱編入二隊兩脇兵亦應派定所<lb/>
　　選取勇士可編入頭隊頭隊二隊及左右兩脇之<lb/>
　　兵為最要軍士不得以前進相争爾等其集議之<lb/>
　　　議曰頭隊軍之正中排設鹿角及綠旗兵次以<lb/>
　　　左右翼漢軍火礮鳥鎗之兵繼之繼此則派左<lb/>
<pb n="KR2c0010_WYG_020-18b"/>
　　　右翼滿洲火礮兵四百鳥鎗䕶軍毎佐領一名<lb/>
　　　䕶軍一名親隨䕶軍兩佐領合一名鳥鎗驍騎<lb/>
　　　亦兩佐領合一名勇士及情願効力者俱派在<lb/>
　　　頭隊其二隊毎佐領䕶軍一名親隨䕶軍兩佐<lb/>
　　　領合一名<lb/>
　　皇子及王貝子公等俱定在二隊其左右兩脇每<lb/>
　　　佐領䕶軍一名鳥鎗䕶軍兩佐領合一名鳥鎗<lb/>
　　　驍騎亦兩佐領合一名行李令在二隊後各隨<lb/>
<pb n="KR2c0010_WYG_020-19a"/>
　　　　本旗本叅領立于百步之末再每佐領前鋒一<lb/>
　　　　名鳥鎗䕶軍兩佐領合一名内府䕶軍各執事<lb/>
　　　　人等及部院大臣官員筆帖式俱令在<lb/>
　御前以備調用察哈爾兵八百扎什王兵五百另作一<lb/>
　　　　隊預備追擊衆扎薩克之兵一至即令與察哈<lb/>
　　　　爾兵㑹合其派領兵接戰之大臣伏候<lb/>
　欽㸃奏入<lb/>
　上從之又<lb/>
<pb n="KR2c0010_WYG_020-19b"/>
　　諭曰火器營軍士既派在頭隊二隊其火器營大臣<lb/>
　　　即率之接戰至于都綂䕶軍綂領副都綂等俱係<lb/>
　　　特簡大臣人材偉岸並無庸懦者頭隊二隊及兩<lb/>
　　　脇可各照各翼掣籖以定昔<lb/>
太宗皇帝時公彭春之祖和碩圖於南苑交戰横衝而出<lb/>
　　　奮勇破賊故封以公爵今有能越衆効力者朕自<lb/>
　　　不靳爵賞若退縮不前者治罪無赦都綂兼前鋒<lb/>
　　　綂領碩鼐著綂前鋒而行提督張雲翼著與都綂<lb/>
<pb n="KR2c0010_WYG_020-20a"/>
　　鄂倫代一處効力副都綂吳達禪齊藍布令隨駕<lb/>
　　行穆森等隨從皇子不必編入隊伍領侍衛内大<lb/>
　　臣目下無庸派出俟臨期再行撥派于是從征大<lb/>
　　　臣公同掣籖都綂蘇努杜思噶爾石文煐䕶軍<lb/>
　　　綂領鄂克濟哈蘇丹副都綂崇古禮胡什巴阿<lb/>
　　　爾納莫洛渾龍什庫掣得頭隊都綂齊世噶爾<lb/>
　　　馬副都綂錫柱噶爾必阿喀納鄔赫掣得二隊<lb/>
　　　都綂阿錫坦副都綂達禮善納秦掣得左脇都<lb/>
<pb n="KR2c0010_WYG_020-20b"/>
　　　綂周卜世副都綂法喀渣喇克圖掣得右脇奏<lb/>
　　　上得<lb/>
　㫖渣喇克圖著派在頭隊龍什庫調撥右脇隊内定<lb/>
　　　中路軍營<lb/>
上諭内大臣馬思喀等曰中路䕶軍及驍騎可列為十<lb/>
　　六營爾其酌量集議議曰<lb/>
皇上駐蹕處為一營八旗前鋒軍列作二營八旗䕶軍<lb/>
　　　及驍騎列作十六營八旗漢軍火器營兵隨礮<lb/>
<pb n="KR2c0010_WYG_020-21a"/>
　　　兵礮手綿甲兵列作四營部院大臣官員筆帖<lb/>
　　　式等列作一營左翼察哈爾兵列作二營宣化<lb/>
　　　府及古北口綠旗兵各為一營至守䕶<lb/>
御營官兵亦應派定查内府䕶軍及執事人員總計四<lb/>
　　　百二人網城内安設廵警二十一處每處派章<lb/>
　　　京一員内府䕶軍及執事人十名守之網城三<lb/>
　　　門每門派䕶軍及執事人十名守之外營安設<lb/>
　　　廵警八處每處派章京一員侍衛鑾儀衞官執<lb/>
<pb n="KR2c0010_WYG_020-21b"/>
　　　事人共十名守之外營四門共派䕶軍執事人<lb/>
　　　四十名守之馬匹牧塲于上三旗每旗派章京<lb/>
　　　一員侍衞及鑾儀衞官執事人三十名守之禁<lb/>
　　　止喧譁者于上三旗每旗派章京一員䕶軍併<lb/>
　　　執事人役共二十名督之通計一班需用五百<lb/>
　　　四十人此分編營壘以及守視<lb/>
御營諸事俱交領侍衛内大臣䕶軍綂領及總管内務<lb/>
　　　府大臣約束督理奏入<lb/>
<pb n="KR2c0010_WYG_020-22a"/>
上曰鑲黄旗大營内著皇七子𦙍祐都綂杜思噶爾副<lb/>
　　都綂達禮善内大臣額駙尚志隆督捕理事官温<lb/>
　　達鑲黄旗小營内著貝子蘇爾發副都綂喀爾沁<lb/>
　　副都綂錫柱正黄旗大營内著皇五子𦙍祺都綂<lb/>
　　侯巴渾泰副都綂阿喀納學士宋柱内大臣布克<lb/>
　　韜正黄旗小營内著宗室公蒲圻都綂周卜世副<lb/>
　　都綂莫洛渾正白旗大營内著信郡王鄂扎都綂<lb/>
　　阿錫坦副都綂阿爾納學士席爾登正白旗小營<lb/>
<pb n="KR2c0010_WYG_020-22b"/>
　　内著宗室公吞珠都綂石文煐副都綂胡什巴正<lb/>
　　紅旗大營内著皇四子公常泰都綂齊世副都綂<lb/>
　　法喀原任尚書顧八代侍讀學士覺羅華顯正紅<lb/>
　　旗小營内著宗室公齊克塔哈䕶軍綂領鄂克濟<lb/>
　　哈副都綂渣喇克圖鑲白旗大營内著恪愼郡王<lb/>
　　岳希都綂噶爾馬署䕶軍綂領桑格副都綂納秦<lb/>
　　鑲白旗小營内著貝子吳爾占䕶軍綂領蘇赫鑲<lb/>
　　紅旗大營内著皇三子𦙍祉公福善副都綂孫渣<lb/>
<pb n="KR2c0010_WYG_020-23a"/>
　　齊侍郎度爾達學士三寳鑲紅旗小營内著宗室<lb/>
　　公蘇努副都綂鄔赫正藍旗大營内著顯親王丹<lb/>
　　臻副都綂柴穆布學士常綬正藍旗小營内著閒<lb/>
　　散宗室哈爾薩副都綂崇古禮鑲藍旗大營内著<lb/>
　　康親王傑淑原任内大臣阿宻達副都綂宗室鄂<lb/>
　　飛鑲藍旗小營内著貝子魯賔原任都綂喀代副<lb/>
　　都綂龍什庫率領再八旗漢軍火器營鑲黄正白<lb/>
　　兩旗合為一營著都綂公鄂倫代副都綂公孫徴<lb/>
<pb n="KR2c0010_WYG_020-23b"/>
　　灝正黄正紅兩旗合為一營著副都綂張所知都<lb/>
　　綂王永譽鑲白正藍兩旗合為一營著副都綂雷<lb/>
　　繼尊都綂李正宗副都綂喻維邦鑲紅鑲藍兩旗<lb/>
　　合為一營著副都綂費揚固趙玥都綂諾穆圖副<lb/>
　　都綂宗室巴賽副都綂張朝午率領其察哈爾兵<lb/>
　　著貝勒多爾濟渣卜閒散大臣吳巴什綂領餘如<lb/>
　　議行尋以侍郎席爾達為部院營夸蘭大<lb/>
　　　嚴禁䝉古盗竊<lb/>
<pb n="KR2c0010_WYG_020-24a"/>
上諭理藩院曰官兵馬駝及坐臺馬匹闗係𦂳要應檄<lb/>
　　知衆扎薩克及喀爾喀扎薩克等嚴禁各旗偷盗<lb/>
　　如有干法者即按軍法梟首示衆家産籍没入官<lb/>
　　其該扎薩克以及該管人員從重治罪爾部院即<lb/>
　　遣撥什庫馳驛前往遍行曉諭<lb/>
　申命整修運道先是<lb/>
上命内閣學士齊穡監修塞外路徑至是復<lb/>
　諭總理運務于成龍等曰朕為運米一事于口外應<lb/>
<pb n="KR2c0010_WYG_020-24b"/>
　　修之路已派大臣監理爾等勅書内亦有貽悞修<lb/>
　　路搭橋者即行指名題叅語今運車以次經行茍<lb/>
　　一有傾圯即著修路大臣立行整治毋貽後至之<lb/>
　　憂速趣知之<lb/>
　　　丁未<lb/>
　申諭行軍法禁<lb/>
上諭議政大臣等曰軍士所賫米糧務如數攜帶自啟<lb/>
　　行以至在途該管官員不時嚴查倘有減數帶往<lb/>
<pb n="KR2c0010_WYG_020-25a"/>
　　者將本身及該管官員一併從重治罪有盜米糧<lb/>
　　馬匹逃回者擒之殺無赦軍士有縱酒殺人或鬭<lb/>
　　毆傷人者不俟秋後立行正法扎薩克䝉古等有<lb/>
　　盜我軍馬匹者即行梟示軍士及厮役等有盜貿<lb/>
　　易䝉古之馬匹者亦即誅戮昔時行軍以厮役牧<lb/>
　　放馬匹此番既派出軍士守視其庸劣不堪之厮<lb/>
　　役可停其帶往至于隨軍貿易之人固不可禁若縱<lb/>
　　其貿易又至紊亂應于某營相近即令某營之夸<lb/>
<pb n="KR2c0010_WYG_020-25b"/>
　　蘭大派出章京于一里外指地駐劄准其貿易嚴<lb/>
　　禁喧譁火燭并戒沽酒倘貿易人不遵法禁偷盗<lb/>
　　馬匹米糧者亦殺無赦帶往之人一併治罪軍士<lb/>
　　或盗米售與貿易之人或强買搶奪者定加以重<lb/>
　　罪可遍行曉諭使咸知凛遵尋理藩院以大兵經<lb/>
　　　行䝉古地方准令䝉古等沿途販賣駝馬牛羊<lb/>
　　　等物奏請得<lb/>
　㫖爾院可另設一營其販賣人等即在爾營内貿易<lb/>
<pb n="KR2c0010_WYG_020-26a"/>
　　大軍十六營中毎營派官一員專司貿易之事如<lb/>
　　有指稱貿易行竊者不分首從梟首示衆妻子家<lb/>
　　産籍没入官爾院即行傳諭<lb/>
　　　戊申内齊陀音庫圖克圖等賫達賴喇嘛等奏<lb/>
　　　章還復<lb/>
　命先是差喇嘛内齊陀音庫圖克圖御史鍾申保往<lb/>
　　　召班禪庫圖克圖至是内齊陀音庫圖克圖等<lb/>
　　　還賫逹賴喇嘛奏章至其詞曰謹奏<lb/>
<pb n="KR2c0010_WYG_020-26b"/>
聖主睿覽我自壬辰年入京得覲<lb/>
聖明中國與西域道法歸一以來嘗以應行事宜上奏<lb/>
聖明近緣召見喇什龍布班禪備遣使幣謹以<lb/>
皇上寵眷之意宣告班禪而不能趨赴伏祈<lb/>
　鑒宥尤冀宇内<lb/>
元后至仁至明立化昏悖之徒永開非常無量善門班<lb/>
　　　禪庫圖克圖疏曰奉到<lb/>
　勅書<lb/>
<pb n="KR2c0010_WYG_020-27a"/>
　賜物不勝懽忭<hi>臣</hi>自有生以來與徒衆焚誦<lb/>
　上祝<lb/>
聖明未嘗少懈又䝉<lb/>
皇上寵眷降<lb/>
　㫖召赴<lb/>
　　金闕以覲<lb/>
天顔理應趨赴仰荅無量<lb/>
　隆恩但我土伯特國俗大忌痘疹是以甚畏之且奈<lb/>
<pb n="KR2c0010_WYG_020-27b"/>
　　　冲占得大凶不利有攸往之兆不能上副<lb/>
皇上之意謹銘刻于中在西方與僧衆誦經不絶伏乞<lb/>
　　　仍前鑒恤頻加<lb/>
　教誨第巴疏曰博碩克圖汗在本地聞<lb/>
皇上召班禪遣其喇木扎木巴納木喀林辰沮班禪庫<lb/>
　　　圖克圖勿行職以此故班禪庫圖克圖不行之<lb/>
　　　意遂定想或因未出痘疹懼而不往耳臣遣使<lb/>
　　　往諭班禪庫圖克圖彼竟不允伏乞<lb/>
<pb n="KR2c0010_WYG_020-28a"/>
　鑒宥達賴汗疏曰為召喇什龍布班禪事臣致書兩<lb/>
　　　次以為當行而彼竟不從伏乞<lb/>
　睿鑒據此奏<lb/>
　聞得<lb/>
　㫖下所司内齊陀音庫圖克圖賫逹賴喇嘛等疏至<lb/>
　　留其使于西寧應否放入著議政大臣集議隨議<lb/>
　　　逹賴喇嘛等遣使陳奏班禪庫圖克圖不來情<lb/>
　　　由及噶爾丹之昬悖其使理應放入請差理藩<lb/>
<pb n="KR2c0010_WYG_020-28b"/>
　　　院官一員往取逹賴喇嘛使人戈尼爾羅卜臧<lb/>
　　　帕克巴格隆及諦巴使人羅卜臧盖遵等來京<lb/>
　　　其貢物令交所司奏入<lb/>
上從之<lb/>
　　　庚戌<lb/>
　命大軍兩路出口并分翼牧馬<lb/>
上諭兵部曰此番出征兵馬衆多可分為兩路出口前<lb/>
　　隊者牧馬于路左仍留路右以待後隊之牧放則<lb/>
<pb n="KR2c0010_WYG_020-29a"/>
　　牧塲不傷于軍士大有禆益可將鑲黄正黄正白<lb/>
　　正紅此四旗前鋒軍并綠旗營前鋒軍為一隊繼<lb/>
　　以宣化府綠旗兵左翼察哈爾兵為一隊繼以御<lb/>
　　營又分四旗兵為四隊漢軍火器營兵為一隊出<lb/>
　　獨石口再將鑲白鑲紅正藍鑲藍此四旗前鋒軍<lb/>
　　并綠旗前鋒軍為一隊繼以古北口綠旗兵為一<lb/>
　　隊再繼以四旗兵分為四隊漢軍火器營兵為一<lb/>
　　隊令其出古北口軍行一日一隊接踵進發出獨<lb/>
<pb n="KR2c0010_WYG_020-29b"/>
　　石口之前鋒軍鑲黄旗正黄旗兵綠旗兵馬匹俱<lb/>
　　牧于路左正白旗正紅旗兵及漢軍火器營兵馬<lb/>
　　匹俱牧于路右其出古北口之前鋒軍鑲白旗鑲<lb/>
　　紅旗兵綠旗兵馬匹俱牧于路左正藍旗鑲藍旗<lb/>
　　兵及漢軍火器營兵馬匹俱牧于路右可通行傳<lb/>
　　諭<lb/>
　　　將軍孫思克等奏報進𠞰事宜及率兵起行日<lb/>
　　　期孫思克等奏臣等率總兵官董大成潘育龍<lb/>
<pb n="KR2c0010_WYG_020-30a"/>
　　　等之兵急行而來俱于二月二十二日前已到<lb/>
　　　寜夏簡閲肥馬選得臣孫思克標兵一千八百<lb/>
　　　董大成兵一千二百潘育龍兵一千併計殷化<lb/>
　　　行兵三千凑足七千合滿洲兵三千共為一萬<lb/>
　　　至榆林總兵官柯彩雖身帶本標兵前來因向<lb/>
　　　未派出故諸物不備且各處總兵官俱經調發<lb/>
　　　邊疆地方不便盡令空曠是以令柯彩及其兵<lb/>
　　　一併遣回本汛至進𠞰綠旗兵除本身之馬一<lb/>
<pb n="KR2c0010_WYG_020-30b"/>
　　　匹外增給馬一匹及滿洲綠旗官兵僕從䭾糧<lb/>
　　　馬一匹俱于留住兵丁及採買馬匹與捐助駝<lb/>
　　　馬内視臕大者撥給前議以牛羊為一月糗糧<lb/>
　　　攜帶四月米今方春令牛羊甚瘦雖驅之而往<lb/>
　　　亦無實濟故羊一隻折給銀五錢令各自備一<lb/>
　　　月糗糧其前進之兵親攜四月之米則滿兵僕<lb/>
　　　從少綠旗兵並無僕從難以攜行是以臣等公<lb/>
　　　議減去三千僕從之米令前進之兵攜帶三月<lb/>
<pb n="KR2c0010_WYG_020-31a"/>
　　　米一月糗糧留回時所食一月之米隨後追送<lb/>
　　　翁金臣等酌留官兵于翁金收此解往一月之<lb/>
　　　米此米闗係甚大不得不選文武材能大員多<lb/>
　　　帶兵丁䕶送故簡鞏昌按察使囊吉里漢中副<lb/>
　　　將楊琳洮岷道董紹孔又酌撥同知知州知縣<lb/>
　　　叅將遊擊守備千總把總等官發步兵二千令<lb/>
　　　牽趕米䭾發馬兵五百䕶送酌撥副都綂阿南<lb/>
　　　達帶來理藩院筆帖式撥什庫率鄉導引路使<lb/>
<pb n="KR2c0010_WYG_020-31b"/>
　　　至翁金臣等料理出兵諸務俱已完畢將軍孫<lb/>
　　　思克博濟等兵于二月二十二日自寧夏起行<lb/>
　　　總兵官董大成殷化行潘育龍等俱陸續進發<lb/>
　　　矣為此奏<lb/>
　聞<lb/>
　　　辛亥<lb/>
　命以車馬撥給䕶運兵<lb/>
上諭總理運務于成龍等曰總兵官岳昇龍劉國興所<lb/>
<pb n="KR2c0010_WYG_020-32a"/>
　　率騎兵五百名䕶運米車亦殊勞苦伊等除本身<lb/>
　　所乘馬外並無餘騎爾等可於預備車馬内酌量<lb/>
　　撥給以為彼乘坐裝載之用<lb/>
　　　壬子<lb/>
　諭總理運務大臣等先事奏請<lb/>
　指授先是<lb/>
上以備運米數過多恐車重難行<lb/>
　命于成龍等于正額米外祇備帶八千石前往至是<lb/>
<pb n="KR2c0010_WYG_020-32b"/>
上復諭于成龍等曰餘米一減車行必至輕快嗣後爾<lb/>
　　等凡事遇疑難即行入告朕當立加指示倘不先<lb/>
　　事奏請以致臨期有悞朕何難治爾之罪但受譴<lb/>
　　事後於爾當矣朕何補焉爾等自今其臨事毋忽<lb/>
　　　癸丑<lb/>
　命部院大臣分入<lb/>
　　皇子諸王營中佐理軍務<lb/>
上諭從征部院諸大臣曰皇子等雖習練馬步騎射然<lb/>
<pb n="KR2c0010_WYG_020-33a"/>
　　未經大事即諸王中之經事者亦少爾部院諸臣<lb/>
　　効力年深曉暢事務朕特加選擇更調旗分派入<lb/>
　　皇子及諸王營内凡一切法度及號令軍士諸務<lb/>
　　令與皇子諸王公同議行戰陣事亦共相籌畫皇<lb/>
　　子諸王設有過愆即正容勸導如不聽納即以奏<lb/>
　　朕倘負朕委任之意致營壘不整軍紀不肅或皇<lb/>
　　子諸王過愆不行勸導不即奏聞者朕定以軍法<lb/>
　　治罪不恕<lb/>
<pb n="KR2c0010_WYG_020-33b"/>
　命給輓車䝉古兵行糧軍器時派出輓運中路米車<lb/>
　　　之喀喇沁兵一千翁牛特兵五百至京<lb/>
上諭總理運務于成龍等曰喀喇沁及翁牛特兵内凡<lb/>
　　無弓矢者按名給弓一張戰箭二十枝并撒袋俱<lb/>
　　取之兵部如不足則于内庫領給無鳥鎗者可給<lb/>
　　與鳥鎗鉛子火藥取之工部伊等驅車勞苦著三<lb/>
　　省廵撫毎兵各給以衣一襲鞋一雙并照滿洲綠<lb/>
　　旗兵例給與行糧<lb/>
<pb n="KR2c0010_WYG_020-34a"/>
　　　甲寅<lb/>
　申諭師行紀律<lb/>
上諭議政大臣等曰前者征討噶爾丹因師行無紀以<lb/>
　　致彼此不能相續今親綂六師前進法律須加嚴<lb/>
　　明師行之日軍士俱先于郊次排列俟朕啟行後<lb/>
　　仍復入城按日逐旗而出務必隊伍嚴整夸蘭大<lb/>
　　叅領等各率本營行裝按隊前進不得畏避塵土<lb/>
　　分散錯亂倘馬驚人墮致失馬匹者令該夸蘭大<lb/>
<pb n="KR2c0010_WYG_020-34b"/>
　　章京及䕶軍校等親往尋獲中路軍雖行尚俟西<lb/>
　　路消息倘値天雨即令駐劄其後隊營伍不必等<lb/>
　　候傳示亦行屯駐再每營俱撥給醫藥凡軍士及<lb/>
　　僕從有患病者該夸蘭大即發醫調治倘病勢危<lb/>
　　篤即報知該營皇子王等留住臺上將伊分内之<lb/>
　　米一併留給病痊仍令前進或有病故者即留臺<lb/>
　　上俟旋師日帶回凡一應細事該營之皇子及諸<lb/>
　　王大臣夸蘭大等公同結案事闗重大再行請㫖<lb/>
<pb n="KR2c0010_WYG_020-35a"/>
　　凡遇敵兵令我軍攻擊朕必詳審可攻之處始令<lb/>
　　前進必不以軍士軀命為嘗試如臨陣遇敵不能<lb/>
　　奮勇敗賊雖皇子諸王亦在不赦必治以罪前行<lb/>
　　之前鋒倘望見敵兵必視有水草處駐劄以俟後<lb/>
　　隊軍至可通行曉諭八旗至于大將軍伯費揚古<lb/>
　　處亦應檄知令其遍示<lb/>
　諭後派䕶軍留京師以備調遣<lb/>
上諭大學士阿蘭泰等曰中路軍士甚衆後派之每佐<lb/>
<pb n="KR2c0010_WYG_020-35b"/>
　　領䕶軍一名無庸帶往取其肥徤馬匹給發前去<lb/>
　　軍士則馬匹充裕矣此存留毎佐領䕶軍一名仍<lb/>
　　令照常預備俟有需用之處一行徴調即速起行<lb/>
　　再後隊之章京䕶軍校等亦俱停其前去著在京<lb/>
　　預備<lb/>
　　　丙辰<lb/>
上綂大兵發京師討噶爾丹先是科爾沁土謝圖王沙<lb/>
　　　津於木蘭行獵之地來請<lb/>
<pb n="KR2c0010_WYG_020-36a"/>
　　安<lb/>
　上召沙津入行宫宻諭曰爾可遣人説噶爾丹來至近<lb/>
　　　　地沙津遵<lb/>
　　諭潛遣俄齊爾約之噶爾丹果沿克魯倫而下掠喀<lb/>
　　　　爾喀納木扎爾陀音遂踞巴顔烏闌<lb/>
　上聞之思機㑹不可失當亟行事遂經畫糧餉調度各<lb/>
　　　　路兵馬不俟草茁<lb/>
　親綂六師即於是日啟行瀕行分遣内大臣國舅佟國<lb/>
<pb n="KR2c0010_WYG_020-36b"/>
　　　　維等告祭于<lb/>
天<lb/>
地<lb/>
宗廟<lb/>
社稷<lb/>
　太歳壇其文曰維康熙三十五年歳次丙子二月丁亥<lb/>
　　　　朔越二十七日癸丑<hi>臣</hi>敢昭告於<lb/>
皇天上帝曰<hi>臣</hi>仰承<lb/>
<pb n="KR2c0010_WYG_020-37a"/>
鴻祐臨御兆民夙夜恪恭罔敢逸豫惟期中外乂安咸遂<lb/>
　　　　生養比年以來厄魯特噶爾丹荒陬狡冦悖逆<lb/>
天常肆行凶虐曾經征𠞰窮冦敗遁廼猶怙終不悛蔑棄<lb/>
　　　　誓言侵掠喀爾喀潛伏近塞詭詐跳梁稔惡已<lb/>
　　　　極久為人心所共憤自為<lb/>
上蒼所不容<hi>臣</hi>兹恭行<lb/>
天罰聲罪致討遣發大兵分道並進<hi>臣</hi>特躬涖邊外相機<lb/>
　　　　行事用掃除頑梗之患以永綏荒徼之民擇于<lb/>
<pb n="KR2c0010_WYG_020-37b"/>
　　　　二月三十日啟行伏祈<lb/>
帝鑒謹<lb/>
　告其祭<lb/>
地壇諸處祝文畧同至是日寅時<lb/>
　上恭詣<lb/>
皇太后宫問<lb/>
安畢出<lb/>
　　　午門排儀仗率諸王文武大臣詣<lb/>
<pb n="KR2c0010_WYG_020-38a"/>
堂子行禮將至鳴角入<lb/>
堂子禮畢出内門致禮于<lb/>
　　　旗纛既畢出徳勝門至排軍處三舉礮八旗前鋒<lb/>
　　　　䕶軍火器營兵分兩翼以次排列<lb/>
　駕過官兵各整隊伍相隨進發<lb/>
　　諭内大臣公福善嚴督所領軍士<lb/>
　上諭福善曰出古北口一路兵衆惟爾督率而行凡所<lb/>
　　　過城池村舍恐軍卒或入搶擄當行嚴禁兵丁馬<lb/>
<pb n="KR2c0010_WYG_020-38b"/>
　　　匹最要須加意牧養朕前所示法令極明毋使有<lb/>
　　　違爾身係内大臣雖諸王亦聽爾言出古北口後<lb/>
　　　或有無知之徒以捕獸馳騁勞苦馬匹者當嚴行<lb/>
　　　禁止務須按路進發<lb/>
　上又諭内大臣國舅佟國維等曰軍行以馬為重防汛<lb/>
　　　務須嚴宻倘不嚴慎馬匹被盗必驅回京師仍賣<lb/>
　　　與我軍應交該管大臣將牧塲加意謹防毋致踈<lb/>
　　　忽<lb/>
<pb n="KR2c0010_WYG_020-39a"/>
　命總理運務于成龍等修理道路<lb/>
上諭内大臣國舅佟國維等曰朕觀所修道路甚屬不<lb/>
　　堪可著總理運務左都御史于成龍等俟米車過<lb/>
　　後即行修理再軍士車輛不以次前進俱並軌而<lb/>
　　行倘遇隘口阻滯則後軍必致遲悞嗣後大軍車<lb/>
　　輛俱著依次前進毋得争先壅塞<lb/>
　恩賜喀爾喀台吉波羅吳納漢銀兩駝馬時台吉波<lb/>
　　　羅吳納漢以願從軍奏請<lb/>
<pb n="KR2c0010_WYG_020-39b"/>
上諭署理藩院事尚書馬濟曰波羅吳納漢遠來歸順<lb/>
　　且欲從征殊屬可嘉著賜白金百兩其所乘馬駝<lb/>
　　及需用什物爾等可查明辦給令于翌日起程隨<lb/>
　　行<lb/>
　遣内大臣馬思喀致祭火礮之神文曰惟<lb/>
　　神徳秉祝融功侔上將聲騰塞外山岳動揺勢振<lb/>
　　　師中雷霆飛掣爰藉摧堅之力丕彰𠞰逆之勲<lb/>
　　　朕親蒞邊方掃除狡冦用資神武遠播英風特<lb/>
<pb n="KR2c0010_WYG_020-40a"/>
　　　　遣專官聿申祖祭尚饗<lb/>
　　遣副都御史席宻圖致祭道路之神文曰惟<lb/>
　　　神翊衞周廬肅清蹕路師中助順塞外宣威朕兹<lb/>
　　　　親蒞邊方掃除狡冦惟<lb/>
　　　神黙佑利導前驅特遣專官䖍申禋祀尚饗<lb/>
　<lb/>
　<lb/>
　<lb/>
<pb n="KR2c0010_WYG_020-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方畧卷二十<lb/>
</p>
<p>
</p>
  </div>
</body>
</text>
</TEI>
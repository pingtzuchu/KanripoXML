<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_009-1a"/>
　欽定四庫全書<lb/>
聖祖仁皇帝親征平定朔漠方略卷九<lb/>
　　　　康熙三十年正月癸巳<lb/>
　　諭儆備噶爾丹時噶爾丹奏言其下人如狼有一二<lb/>
　　　　妄行者祈勿介意奏至<lb/>
　上諭大學士伊桑阿等曰閲噶爾丹所奏不可謂無作<lb/>
　　　亂之事今噶爾丹所屯自俄儂向喀爾喀墨爾根<lb/>
　　　濟農而來火器重物難以應時即至應令八旗漢<lb/>
<pb n="KR2c0010_WYG_009-1b"/>
　　　軍都綂選舉能員預運大礮前至大同宣府駐劄<lb/>
　　　山中有木随便採取置備鹿角應運礮㡬門如何<lb/>
　　　運致造鹿角㡬何八旗漢軍都綂議奏又前曽令<lb/>
　　　各佐領秣馬十五匹後减去五匹今仍令如數秣<lb/>
　　　養所養馬數令兵部記册又聞此番出征厄魯特<lb/>
　　　兵丁甲胄既不相稱又不堅固今𫝊令好為配合<lb/>
　　　整頓堅固有欲製䕶心綿甲者随便製造出征大<lb/>
　　　小官員將所有丁壯抽取䕶身致戰陣之上反無<lb/>
<pb n="KR2c0010_WYG_009-2a"/>
　　丁壯大小官員親随甲士各有家人以後軍中抽<lb/>
　　取應令停止亦令兵部議奏此番兵丁原令帶兩<lb/>
　　月米聞僅帶有二十日亦令嚴飭以後照數攜帶<lb/>
　　　戊申<lb/>
　命戒會閱之期<lb/>
上諭内大臣蘇爾達等曰喀爾喀案件宜速斷理擬於<lb/>
　　清明前後青草發萌時出臨㑹閱其集議之<lb/>
　　　議三月青草發萌時應出臨㑹閱其随從大臣<lb/>
<pb n="KR2c0010_WYG_009-2b"/>
　　　官員兵丁及㑹閱應行事宜令各部院請<lb/>
　㫖啟行日期恭候<lb/>
上裁奏入<lb/>
上從之<lb/>
　封阿魯科爾沁貝勒垂為多羅郡王先是貝勒垂於<lb/>
　　　烏爾揮地方與厄魯特戰衆皆奔潰垂獨止力<lb/>
　　　戰致受重創被執不屈<lb/>
上嘉之至是封為多羅郡王其在事陣亡阿魯科爾沁<lb/>
<pb n="KR2c0010_WYG_009-3a"/>
　　　等部落十二旗台吉官員理藩院分别議叙具<lb/>
　　　奏<lb/>
上曰扎魯特四等台吉滚楚克塞爾濟額爾徳尼及阿<lb/>
　　魯科爾沁二等台吉董約特勞績顯著殁於戰陣<lb/>
　　其優贈為一等台吉賜達爾漢之號令其子承襲<lb/>
　　全給身價餘俱全給身價<lb/>
　命都綂瓦代郎坦往備大同張家口先是噶爾丹認<lb/>
　　　罪立誓上書請降<lb/>
<pb n="KR2c0010_WYG_009-3b"/>
上以噶爾丹人殊狡詐宜發兵預備著每佐領派䕶軍<lb/>
　　七名驍騎五名前鋒一名火器營兵二千整頓備<lb/>
　　之至是<lb/>
上諭内大臣蘇爾達等曰噶爾丹來至克魯倫又劫掠<lb/>
　　喀爾喀今或乗雪前來為宼亦未可知所發備兵<lb/>
　　宜前往張家口獨石口等地方備之著議政大臣<lb/>
　　領侍衞内大臣八旗滿洲䝉古漢軍都綂集議議<lb/>
　　　曰前派兵每佐領䕶軍七名驍騎五名前鋒一<lb/>
<pb n="KR2c0010_WYG_009-4a"/>
　　　名火器營兵二千今以此軍分遣張家口獨石<lb/>
　　　口則張家口應遣每佐領䕶軍四名驍騎二名<lb/>
　　　前鋒兩佐領合一名火器營兵一千獨石口應<lb/>
　　　遣每佐領䕶軍三名驍騎三名前鋒兩佐領合<lb/>
　　　一名火器營兵一千奏入得<lb/>
　㫖赴張家口軍令往大同赴獨石口軍令往張家口<lb/>
　　其張家口一路都綂瓦代總領之與都綂喀代王<lb/>
　　永譽䕶軍綂領洪海副都綂方格柯爾對喻維邦<lb/>
<pb n="KR2c0010_WYG_009-4b"/>
　　偕往大同一路都綂郎坦總領之與都綂公宗室<lb/>
　　華善都綂李正宗䕶軍綂領宗室惠藍署前鋒綂<lb/>
　　領副都綂碩鼐副都綂馬齊田象坤郎化麟偕往<lb/>
　　此二路俱授將軍印自漢軍副都綂以上俱令叅<lb/>
　　贊餘如議随授瓦代定北將軍印郎坦安北將軍<lb/>
　　印<lb/>
　　　辛亥<lb/>
　命派發㑹閱官兵兵部奏言<lb/>
<pb n="KR2c0010_WYG_009-5a"/>
　車駕出閱應撥前鋒營則前鋒綂領一員每翼叅領<lb/>
　　　各一貟侍衞各一員每旗前鋒校各二員前鋒<lb/>
　　　兵三十名䕶軍營則每翼䕶軍綂領各二貟每<lb/>
　　　旗䕶軍叅領各七員每叅領䕶軍校各五員每<lb/>
　　　佐領䕶軍各五名驍騎營則每翼都綂各二員<lb/>
　　　副都綂各四員滿洲蒙古每旗叅領各一員每<lb/>
　　　叅領賢能將領各二員驍騎校各二員小校各<lb/>
　　　四名驍騎每佐領各三名其都綂副都綂前鋒<lb/>
<pb n="KR2c0010_WYG_009-5b"/>
　　　綂領䕶軍綂領惟<lb/>
上簡命其八旗每旗礮位火器攜帶㡬何大臣官員兵<lb/>
　　　丁撥發㡬何俱聽火器營都綂副都綂等具奏<lb/>
　　　請<lb/>
　㫖䕶軍每旗帶纛一桿驍騎每叅領帶纛各一桿除<lb/>
　　　上三旗䕶軍守衞<lb/>
　御營外其五旗䕶軍八旗驍騎火器營兵每旗各扎<lb/>
　　　一營以為行止奏入<lb/>
<pb n="KR2c0010_WYG_009-6a"/>
上從之随令都綂莽吉禄喇克達諾敏希福蘇努前鋒<lb/>
　　綂領穆圖䕶軍綂領四哥托倫馬喇苗齊納副都<lb/>
　　綂馬思喀沙納海碩代伊勒慎趙山勞滿塞牛鈕<lb/>
　　葉楚赫等随赴會閱<lb/>
　　　壬子<lb/>
　命西安將軍尼雅漢等往備寧夏<lb/>
上諭大學士伊桑阿等曰聞噶爾丹劫掠墨爾根濟農<lb/>
　　巴圖爾額爾克濟農向西海而去著將陜西西安<lb/>
<pb n="KR2c0010_WYG_009-6b"/>
　　兵酌留守城外其餘兵丁命將軍親率之其川陜<lb/>
　　督標緑旗兵命總督親率之寧夏鎮標兵命總兵<lb/>
　　官親率之俱於寧夏備噶爾丹趙良棟現在寧夏<lb/>
　　熟習軍務令與將軍總督指揮商略而行時勇略<lb/>
　　　将軍趙良棟解任見住寧夏故有是<lb/>
　命<lb/>
　諭給賞宣府大同兵<lb/>
上諭大學士伊桑阿等曰宣府大同兵雖未嘗攻戰而<lb/>
<pb n="KR2c0010_WYG_009-7a"/>
　　兩次出邊修整器械亦已勞矣今又令將軍等於<lb/>
　　有事時便宜率之而行宜加恩賚每一兵賞銀四<lb/>
　　兩交大同宣府總兵官頒給<lb/>
　　　二月戊午策旺喇卜灘及阿奴等覆奏與噶爾<lb/>
　　　丹交惡情事策旺喇卜灘疏曰侍讀學士達虎<lb/>
　　　頒到<lb/>
　勅書恩賞不勝欣幸我國内自交惡因柰冲鄂木卜<lb/>
　　　擅權毒殺我弟與我亦不睦我國人民交惡離<lb/>
<pb n="KR2c0010_WYG_009-7b"/>
　　　散職此之故阿奴疏曰我等奉達頼喇嘛之令<lb/>
　　　分出愽碩克圖汗違達頼喇嘛教多為不義殺<lb/>
　　　索諾木喇卜灘又與策旺喇卜灘及我亦皆反<lb/>
　　　顔是以各自分散嗣後<lb/>
大君凡有<lb/>
　諭㫖俱願遵行理藩院以<lb/>
　聞<lb/>
上命厚加恩賜而遣之并令郎中桑格䕶其行其使人<lb/>
<pb n="KR2c0010_WYG_009-8a"/>
　　　起行之前令見噶爾丹來使告以故<lb/>
　　　丁卯<lb/>
　遣使賫<lb/>
　勅諭噶爾丹<lb/>
上諭大學士伊桑阿阿蘭泰尚書馬齊班第等曰侍衞<lb/>
　　阿南達來奏言適獲一噶爾丹營中同行喀爾喀<lb/>
　　問之言噶爾丹去年敗走以來日以北徙人畜屢<lb/>
　　斃劫掠無所獲近者噶爾丹親率兵來劫喀爾喀<lb/>
<pb n="KR2c0010_WYG_009-8b"/>
　　至阿爾哈頼地方又無所得皆徒歩而返困敝已<lb/>
　　極今應於現在此地噶爾丹使人内撥發數人令<lb/>
　　巴扎爾賫勅乗驛與之同往噶爾丹所至巴圖爾<lb/>
　　額爾克濟農墨爾根濟農善巴額爾克帶青處各<lb/>
　　遣官一員令伊等皆内徙逺置哨探再語伊拉古<lb/>
　　克三庫圖克圖令明告此去噶爾丹使人云汝軰厄<lb/>
　　魯特之人從噶爾丹而行失其生計主上憐之故<lb/>
　　遣汝等𫝊諭噶爾丹若降當厚加恩養若上果念<lb/>
<pb n="KR2c0010_WYG_009-9a"/>
　　汝等厄魯特前惡則不令策旺喇卜灘使人見汝<lb/>
　　等矣巴圖爾額爾克濟農遣二郎保往墨爾根濟<lb/>
　　農善巴額爾克帶青著與阿南達議亦遣向日往<lb/>
　　來相識之人往<lb/>
　賜噶爾丹勅曰朕為天下一綂主務使四海之内人<lb/>
　　民咸獲其所以享太平雖向與本朝抗拒之國如<lb/>
　　窮迫來歸必拯而養之無不使得其所者喀爾喀<lb/>
　　向曾與本朝交戰窮而來歸朕並不念前罪受而<lb/>
<pb n="KR2c0010_WYG_009-9b"/>
　　撫養之朕濟困繼絶之心不但於喀爾喀為然也<lb/>
　　諸國有窮迫來歸者朕之撫養皆與此同前已有<lb/>
　　㫖諭汝矣今聞喀爾喀逃來人等言汝厄魯特牲<lb/>
　　畜已盡無以為食極其窮困人被疾疫死亡相繼<lb/>
　　朕重念天下率土人民之命聞此困敝有不惻然<lb/>
　　軫念者乎况前已致諭於達頼喇嘛言噶爾丹如<lb/>
　　不得已而來歸朕亦受而養之使之得所今果窮<lb/>
　　困無食不能歸故土其移近邊汛朕當厚加恩賜<lb/>
<pb n="KR2c0010_WYG_009-10a"/>
　　如决計入降益從優撫養斷不辱汝此朕俯視率<lb/>
　　土人民一體之實心勿貳勿疑汝亦曾誓不侵擾<lb/>
　　喀爾喀况我軍已在在設備矣若朕果有蹙汝困<lb/>
　　窮之事則不使策旺喇卜灘使人見汝之人如此<lb/>
　　情事汝使亦皆知之自此以後汝之人無所劫奪<lb/>
　　不能歸故土衆庶益至死亡雖悔莫及汝當熟籌<lb/>
　　之特遣員外郎巴扎爾偕汝使内七人往諭汝其<lb/>
　　定計具本來奏<lb/>
<pb n="KR2c0010_WYG_009-10b"/>
　　　　<hi>臣</hi>謹按帝王之量主於兼容并包故雖遐荒<lb/>
　　　　負固自外於聲教之倫未嘗不閔其昏迷而<lb/>
　　　　冀其覺悟思引掖以歸大化此至仁者之用<lb/>
　　　　心也我<lb/>
皇上於噶爾丹欲令保境息爭前此屢遣使臣申以勅<lb/>
　　　　命不憚再三至其入犯邊哨既以逆我顔行<lb/>
　天戈所指人切同仇而<lb/>
帝徳好生猶望其親見用兵之害庶㡬窮蹙來歸故重<lb/>
<pb n="KR2c0010_WYG_009-11a"/>
　　　　宣使命開以自新於其屬下人等亦徧示招<lb/>
　　　　徠以定反側所謂推赤心置人腹中毫無芥<lb/>
　　　　蔕於夙釁者也<lb/>
聖度如天因噶爾丹之㝠頑不悟而益顯矣<lb/>
　　　乙亥將軍郎坦等請帶緑旗官兵前進兵部奏<lb/>
　　　將軍郎坦等咨稱本路兵於二月十三日至大<lb/>
　　　同與叅贊諸大臣及總兵官王弼等同議地方<lb/>
　　　緑旗兵共一萬五千餘人陜西撥來緑旗兵一<lb/>
<pb n="KR2c0010_WYG_009-11b"/>
　　　千人如行軍之時宜發陜西調來兵一千大同<lb/>
　　　兵四千共五千人前往其管領將弁亦量兵數<lb/>
　　　派出又訓練大同緑旗兵礮火遣有八旗漢軍<lb/>
　　　將校各一員礮手各一名教習今猶未盡嫻熟<lb/>
　　　倘有行軍之事亦併帶往應准該將軍所請奏<lb/>
　　　入得<lb/>
　㫖此所請帶往之兵過多如有事著帶陜西調來兵<lb/>
　　一千大同鎮標兵二千前往餘如議<lb/>
<pb n="KR2c0010_WYG_009-12a"/>
　　　丁丑<lb/>
　命増設西安八旗火器兵將軍尼雅漢奏言目下將<lb/>
　　　西安所有漢軍二千内擇一千官員亦分半教<lb/>
　　　習鳥鎗實大有禆於地方戰守但陜省遼濶境<lb/>
　　　土皆切近外藩三面交界不同他省如有軍機<lb/>
　　　之事各處調度必將此一千火器兵分用力分<lb/>
　　　則不全矣火器者所以攻堅䧟陣之急需也必<lb/>
　　　多而整始大有濟今擬將西安八旗滿洲蒙古<lb/>
<pb n="KR2c0010_WYG_009-12b"/>
　　　漢軍丁壯及家人厮役内不論旗分擇其人材<lb/>
　　　雄偉者創增一千人専管教習滿洲官亦創令<lb/>
　　　増設共以兵二千為全數設立火器營遵<lb/>
　欽定之式用心訓練於七千兵内撥滿兵一千漢軍<lb/>
　　　一千連家口安插蘭州城附近邊塞倘有軍務<lb/>
　　　連綿絡繹不悞軍機而兵威震耀於内外<lb/>
皇上似可少紓西顧之憂矣奏至<lb/>
　命議政王貝勒大臣集議議曰應照該將軍所奏將<lb/>
<pb n="KR2c0010_WYG_009-13a"/>
　　　西安八旗滿洲蒙古漢軍之丁壯及家人厮役<lb/>
　　　内創増一千教習鳥鎗西安之滿洲蒙古八旗<lb/>
　　　每旗有協領各一員佐領各七員拖沙喇哈番<lb/>
　　　等官各七貟驍騎校各七員不必創増専管官<lb/>
　　　即於其内撥每翼協領各一員佐領各二員拖<lb/>
　　　沙喇哈番等官各二員驍騎校各二貟附於現<lb/>
　　　在火器兵専管教習令滿洲將軍副都綂漢軍<lb/>
　　　副都綂總理之<lb/>
<pb n="KR2c0010_WYG_009-13b"/>
上從之<lb/>
　　　己卯都綂公蘇努等率八旗將士謝<lb/>
　恩時<lb/>
上大發帑金厚賞八旗官兵盡償其積負於是將士懽<lb/>
　　　忭頂感叩懇蘇努等代陳謝<lb/>
　恩蘇努等轉奏曰八旗叅領佐領驍騎校等率軍士<lb/>
　　　口稱我衆父子兄弟蒙<lb/>
皇上數十年豢養給之田舍月糧近因小旱又蒙<lb/>
<pb n="KR2c0010_WYG_009-14a"/>
皇上軫念發倉粟賑濟又<lb/>
　俯憐窮兵増加餉銀用是我衆畜養家口從容閒暇<lb/>
　　　得以習學武藝<lb/>
聖恩髙厚有如天地至我等家口漸増衣食用度不敷<lb/>
　　　以至稱貸皆我衆人之私也何敢上凟<lb/>
聖聽今<lb/>
皇帝洞見纎微軫念貧苦大賚<lb/>
　　帑金盡償積負又均平分給困者皆蘇貧者皆足<lb/>
<pb n="KR2c0010_WYG_009-14b"/>
　　　如甘霖之霈萬物皆生我衆蒙<lb/>
皇帝山海洪恩願加勉勵効力戎行乞代衆恭謝<lb/>
　天恩<hi>臣</hi>等伏覩敷天胥慶薄海同歡兵士無憂彌増<lb/>
　　　壯志<lb/>
　　禁旅强而本根永固四海靖而率土安寧皆<lb/>
皇上聖徳仁恩溥被之所致也臣等幸際<lb/>
　　隆時得逢<lb/>
　　大賚仁恩周於<lb/>
<pb n="KR2c0010_WYG_009-15a"/>
　　禁近忭舞遍於九衢大小臣工歡呼<lb/>
　　階陛内外文武歌頌<lb/>
聖仁<hi>臣</hi>等無任感激代達輿情謹具奏以<lb/>
　聞即率八旗將士在<lb/>
　午門前謝<lb/>
　恩<lb/>
　　　　<hi>臣</hi>謹按國家之設兵豢畜之於平日而驅策<lb/>
　　　　之於一時安其身則心可得而用也安其心<lb/>
<pb n="KR2c0010_WYG_009-15b"/>
　　　　則力可得而用也我<lb/>
　朝承平日久士飽馬騰人思自効近者狡宼犯順<lb/>
皇上聲罪致討八旗擐甲執戈之士莫不踴躍爭先以<lb/>
　　　　不與戎行為耻誰復以室家為念者而<lb/>
皇上猶曲加軫恤大施浩蕩之仁發帑金數百萬償其<lb/>
　　　　私貸恩何渥也夫無事有坐食之安而徴發<lb/>
　　　　邀破格之賞宜其感激思奮期於滅此而後<lb/>
　　　　朝食矣用兵之道有未見敵而先勝者其此<lb/>
<pb n="KR2c0010_WYG_009-16a"/>
　　　　之謂歟<lb/>
　　　三月丁酉<lb/>
　諭詳視寧夏黄河船運事宜將軍郎坦等奏言<hi>臣</hi>等<lb/>
　　　自京起行時曽經奏請駐軍大同養馬俟青草<lb/>
　　　出邊環歸化城駐防探噶爾丹聲息今反復詳<lb/>
　　　視地圖黄河之流自蘭州城東北而行過寧夏<lb/>
　　　出邊近瀚海又折而南行入邊今收衆喀爾喀<lb/>
　　　内向噶爾丹不知率兵來襲一無所遇無從擄<lb/>
<pb n="KR2c0010_WYG_009-16b"/>
　　　掠則其返也人馬困乏勢必沿河套之外西趨<lb/>
　　　賀蘭山金塔寺而去大軍自歸化城往追亦一<lb/>
　　　時難及應於黄河北套灣之地或黄河交界喀<lb/>
　　　喇穆冷河地令大兵駐備南有黄河北有瀚海<lb/>
　　　勢與關隘等既可以俯䕶墨爾根濟農等之衆<lb/>
　　　喀爾喀而敵人亦不得踰越矣至噶爾丹或不<lb/>
　　　當黄河北灣而行自克魯倫土喇前繞杭愛阿<lb/>
　　　爾泰山趨嘉峪關來其時有用大兵之處則前<lb/>
<pb n="KR2c0010_WYG_009-17a"/>
　　　踰寧夏往甘肅之地亦可相援也如駐黄河套<lb/>
　　　内要地而猶不獲噶爾丹實信則大兵駐久需<lb/>
　　　餉為急請將蘭州北所備浮橋之船及寧夏所<lb/>
　　　有渡船酌量修葺裝載大軍糧餉順流而下於<lb/>
　　　事有禆奏至<lb/>
　命議政諸臣集議議曰大兵如駐黄河交界喀喇穆<lb/>
　　　冷等處則距蘭州既逺而寧夏皆係小船裝載<lb/>
　　　糧餉數不能敷致之亦甚難且近以西安滿兵<lb/>
<pb n="KR2c0010_WYG_009-17b"/>
　　　陜督及寧夏延綏兩鎮兵令將軍總督總兵官<lb/>
　　　親率之往備寧夏又令墨爾根濟農巴圖爾額<lb/>
　　　爾克濟農等入内遊牧設立哨汛則將軍郎坦<lb/>
　　　等所奏無庸置議仍令於草青時率兵出邊環<lb/>
　　　歸化城駐防以時偵探如有可乗之機别令奏<lb/>
　聞奏入<lb/>
上令郎坦乗此閒暇於偕行大臣官員中擇賢能者自<lb/>
　　寧夏以内至於黄河閱視可否以船運糧來奏餘<lb/>
<pb n="KR2c0010_WYG_009-18a"/>
　　如議尋郎坦遣署前鋒綂領副都綂碩鼐等閱視<lb/>
　　　還言自寧夏以内泛舟由黄河而下無有阻礙<lb/>
　　　據以奏<lb/>
　聞<lb/>
　　　戊戌山西大同總兵官王弼請率兵從大軍進<lb/>
　　　𠞰王弼奏言<hi>臣</hi>備兵二千以待調遣前兵部檄<lb/>
　　　<hi>臣</hi>操練放礮每礮用礮手三名礮四十門應共<lb/>
　　　選礮手一百二十名<hi>臣</hi>與各旗員選擇操練俱<lb/>
<pb n="KR2c0010_WYG_009-18b"/>
　　　已習熟現皆可用<hi>臣</hi>又遵檄撥舉鹿角兵每架<lb/>
　　　四名至解礮及火藥等物出邊俱當以兵䕶送<lb/>
　　　邊外所用車馬為要營將向無管車馬之職理<lb/>
　　　合奏請伏乞<lb/>
　俯念微<hi>臣</hi>愚忠出邊之時准<hi>臣/</hi>即率<hi>臣</hi>標下官兵同<lb/>
　　　大兵而行則可以少効犬馬之力奏至<lb/>
上從之<lb/>
　　　庚子<lb/>
<pb n="KR2c0010_WYG_009-19a"/>
　命詳定㑹閱事宜理藩院奏言<hi>臣</hi>等與内大臣阿爾<lb/>
　　　廸等議應於上都河額爾屯河兩間七溪之地<lb/>
　　　㑹閱俟<lb/>
　車駕到彼戒期之後遣人調集左翼喀爾喀部落諸<lb/>
　　　王前至上都土爾根伊扎爾交界之地右翼喀<lb/>
　　　爾喀部落諸王前至上都黒棚交界之地以待<lb/>
　　　奏至得<lb/>
㫖命大學士與兵部大臣集議議曰喀爾喀等在兩處<lb/>
<pb n="KR2c0010_WYG_009-19b"/>
　　　㑹集遣大臣分道先往先往大臣伏候<lb/>
　欽定其理藩院以㑹閱應議事宜分遣先往大臣各<lb/>
　　　令所在地方蒙古駐於㑹閱七溪百里以外議<lb/>
　　　事<lb/>
　駕至之前檄令前來至從閱官兵若隨<lb/>
　駕往覺其繁雜僅以前鋒全隊每佐領䕶軍二名隨<lb/>
　駕外其每佐領䕶軍三名驍騎三名及火器營兵俱<lb/>
　　　出獨石口擬於<lb/>
<pb n="KR2c0010_WYG_009-20a"/>
　駕至七溪之時來㑹至大閱應備器物理當先發俱<lb/>
　　　令各該部院奏請前遣其喀爾喀等已𫝊諭於<lb/>
　　　四月十五日來㑹於期約之地問之度地内大<lb/>
　　　臣等俱言四月十五日前後青草可得欽天監<lb/>
　　　擇日亦擬四月十二日起行吉<lb/>
　駕發日期并請於<lb/>
　命下之日諭衆知之奏入得<lb/>
　㫖四月十二日啟行前行大臣如何差遣喀爾喀等<lb/>
<pb n="KR2c0010_WYG_009-20b"/>
　　如何分别何地安插喀爾喀作何坐次又前有噶<lb/>
　　爾丹之警備發之兵頗多今噶爾丹逺去其兵應<lb/>
　　减爾等㑹同滿洲九卿詹事科道定議議喀爾喀<lb/>
　　　遇亂離散先後來降<lb/>
皇上不忍坐視伊等滅亡安插邊汛内外賑給米榖牲<lb/>
　　　畜各令得所又念喀爾喀離散之國若無法度<lb/>
　　　撿束益至散亡已將車臣汗人等編列旗隊矣<lb/>
　　　喀爾喀瞻仰<lb/>
<pb n="KR2c0010_WYG_009-21a"/>
皇上請降者有之請附者有之願入効力者有之前俱<lb/>
　　　准其㑹閱集議在案今出臨㑹閱應一併酌定<lb/>
　　　前遣兩路議事大臣伏候<lb/>
　簡用如安插伊等於内地則土喇俄儂克魯倫等地<lb/>
　　　空虚如即遣屯於此等之地則厄魯特事尚未<lb/>
　　　定俟㑹閱既畢指授喀爾喀人等現在遊牧所<lb/>
　　　在後再遣大臣官員查核人丁數目令此去大<lb/>
　　　臣視喀倫四周暫令遊牧厄魯特事定後仍遣<lb/>
<pb n="KR2c0010_WYG_009-21b"/>
　　　往土喇俄儂等處安插至喀爾喀人等零星散<lb/>
　　　失或有未經親來報部未曽投入者亦未可定<lb/>
　　　倘後有接踵來投者該部請<lb/>
　㫖裁奪今噶爾丹逺去此一㑹閱也應將前所發八<lb/>
　　　旗兵减去率每佐領䕶軍四名前鋒全隊漢軍<lb/>
　　　火器營兵而往其每佐領䕶軍一名驍騎三名<lb/>
　　　俱不必帶往滿洲火器營䕶軍正當操練亦不<lb/>
　　　必帶往帶往之兵上三旗則隨<lb/>
<pb n="KR2c0010_WYG_009-22a"/>
　駕而行下五旗則出獨石口往赴<lb/>
　御營除三旗都綂䕶軍綂領前鋒綂領副都綂隨<lb/>
　駕外下五旗都綂䕶軍綂領副都綂亦同兵士齊出<lb/>
　　　獨石口至張家口所備兵應俟<lb/>
　駕發之後令將軍瓦代等率滿洲官兵漢軍火器營<lb/>
　　　官兵支兩月糧馬䭾輕礮出張家口往正白鑲<lb/>
　　　白察哈爾遊牧之地隨其水草在彼遊牧緑旗<lb/>
　　　操練大礮鹿角及緑旗兵不必帶往㑹閱之地<lb/>
<pb n="KR2c0010_WYG_009-22b"/>
　　　全軍建營置哨及蒙古作何屯扎之事令兵部<lb/>
　　　理藩院與鄉導大臣官員同議具奏㑹閱既畢<lb/>
　　　將軍瓦代等之兵如何措置該部請<lb/>
　㫖至㑹閱之地應先遣備器物俱令各該部院奏遣<lb/>
　　　前行奏入得<lb/>
　㫖如議左翼著馬齊布顔圖額爾黒圖西喇吉爾他<lb/>
　　　布往右翼著班第索諾和温達達虎阿爾尼往<lb/>
　　　尋兵部理藩院及嚮導大臣議奏<lb/>
<pb n="KR2c0010_WYG_009-23a"/>
　御駕出閱定議喀爾喀案件今將會閱之地全軍布<lb/>
　　　營設哨衆扎薩克蒙古喀爾喀屯扎之事酌量<lb/>
　　　編次<lb/>
　御營内令三旗䕶軍共為一營居中屯扎其八旗前<lb/>
　　　鋒為二營五旗䕶軍為十營火器營兵為四營<lb/>
　　　共十六營環<lb/>
　御營屯扎八旗前鋒為四哨八旗䕶軍為二十四哨<lb/>
　　　繞營酌量逺設汛哨如有不足另行添設往哨<lb/>
<pb n="KR2c0010_WYG_009-23b"/>
　　　人等令帶廬帳而往兵丁馬匹俱放哨内四十<lb/>
　　　九旗諸王台吉及喀爾喀人等目前俱令屯會<lb/>
　　　閱之地百里以外<lb/>
　駕到之後令前附<lb/>
　御營五十里屯扎不得入哨内如有會集營中之事<lb/>
　　　理藩院官員筆帖式帶來放入四十九旗蒙古<lb/>
　　　前來貿易問明旗號名字放入住營外互易其<lb/>
　　　哨地於都綂副都綂内遣每翼二員及每旗䕶<lb/>
<pb n="KR2c0010_WYG_009-24a"/>
　　　軍叅領一員不時廵察牧馬之地應遣出官監<lb/>
　　　視奏入<lb/>
上曰汛哨令都綂副都綂兩兩分班廵察餘如議<lb/>
　　　辛丑<lb/>
　授林興珠等官秩有差兵部奏兼管火器營都綂諾<lb/>
　　　邁咨送去年出兵帶往林興珠楊懋烈楊天樞<lb/>
　　　等交部議叙應酌量將林興珠楊懋烈以火器<lb/>
　　　營拖沙喇哈番用楊天樞以驍騎校用奏入得<lb/>
<pb n="KR2c0010_WYG_009-24b"/>
　㫖林興珠從征俄羅斯厄魯特屢著勞績著授三<lb/>
　　品官餘加議<lb/>
　　　甲辰總兵官許盛奏請預備解礮車馬許盛奏<lb/>
　　　言所解礮俱到宣府但前裝車解來俱自驛中<lb/>
　　　換馬牽挽若出邊而行逺道必須倍加馬匹更<lb/>
　　　迭牽挽共需馬四百五十二匹作何措辦及礮<lb/>
　　　位火藥砲子等物所需車一百二十輛伏乞<lb/>
　勅下該地方官豫備奏至<lb/>
<pb n="KR2c0010_WYG_009-25a"/>
上諭所需車直𨽻廵撫簡賢能官量支現存庫銀照數<lb/>
　　堅固製造交該總兵官其所需馬四百五十二匹<lb/>
　　現買則難得肥馬而目下預行備買喂養縻費錢<lb/>
　　糧應於有事之時在該鎮標下兵丁馬内照數取<lb/>
　　用<lb/>
　諭停運米豆<lb/>
上諭戸部曰目前青草發生之時駐扎大同宣府大兵<lb/>
　　不久出邊應支米豆恐小民不能挽輸至於困苦<lb/>
<pb n="KR2c0010_WYG_009-25b"/>
　　令停其運解將現在米豆於出邊之前節省支給<lb/>
　　　戊申<lb/>
　命總兵官許盛率標兵從大軍前行許盛奏言<hi>臣</hi>撥<lb/>
　　　<hi>臣</hi>標右營遊擊耿如倫専管大礮左營遊擊呉<lb/>
　　　良駿専管鹿角二百架以備調遣伏乞准<hi>臣</hi>酌<lb/>
　　　率<hi>臣</hi>標下官員馬歩兵及藤牌手隨大軍前行<lb/>
　　　効力<lb/>
上從之<lb/>
<pb n="KR2c0010_WYG_009-26a"/>
　　　四月壬戌御史沈愷曾奏請暫緩<lb/>
　　行邊愷曾奏言執要不煩者聖主之常經趨事不<lb/>
　　　遑者人臣之大義近聞本月十二日<lb/>
皇上有廵行邊外之舉<hi>臣</hi>雖愚昧無知仰體<lb/>
皇上此行無非為蒙古諸臣定賞罰編户口安插新附<lb/>
　　　諸人此誠<lb/>
皇上如天之仁欲使百萬生靈無一夫不獲之意但邇<lb/>
　　　來京師膏雨未足<lb/>
<pb n="KR2c0010_WYG_009-26b"/>
　睿慮焦勞兼之<lb/>
聖躬逺出間關﨑嶇之地為臣子者何以為心且臣聞<lb/>
　　　其地未雨先寒未暑先熱與内地逈不相同值<lb/>
　　　此夏令初交寒暑不均之候<lb/>
皇上服食起居亦未必與時順適<lb/>
　乗輿勞頓於外羣臣偃息於家揆之於心有惄然不<lb/>
　　　自安者近今已<lb/>
　命部院大臣先行料理止須令其逐一奏<lb/>
<pb n="KR2c0010_WYG_009-27a"/>
　聞於記功録過之中寓慶賞刑威之意仍與<lb/>
皇上親臨無異且<lb/>
皇上宸謀雖逺隔萬里有如指掌豈區區藩服有不在<lb/>
　　　坐照之内者乎叩乞𫝊<lb/>
　㫖暫緩此行庶<lb/>
聖躬得以稍節而臣心遂各安矣奏入得<lb/>
　㫖喀爾喀向來雖經進貢但伊汗從未嘗輸誠來朝<lb/>
　　而喀爾喀諸汗親率所屬數十萬衆傾心歸附一<lb/>
<pb n="KR2c0010_WYG_009-27b"/>
　　切行賞定罰安插撫綏關繫甚大所以朕躬親往<lb/>
　　廵狩沈愷曽所奏已悉所司知之<lb/>
　　　丙寅<lb/>
　命副都綂蘇黒等督噶爾丹使人起行先是令蘇黒<lb/>
　　　等送噶爾丹使人由歸化城出格徳勒古口至<lb/>
　　　噶爾丹舊牧之地至是<lb/>
上諭理藩院曰厄魯特使人應分為三隊發行彼孰當<lb/>
　　先發孰當後發其問明議奏議巴圗爾寨桑阿哈<lb/>
<pb n="KR2c0010_WYG_009-28a"/>
　　　奈乃噶爾丹之使應第一隊起行滚楚克乃台<lb/>
　　　吉之使應第二隊起行達爾漢寨桑愛齊率回<lb/>
　　　子而來應第三隊起行令伊等自京城一齊起<lb/>
　　　行到歸化城後併合察罕古英寨桑阿卜都喇<lb/>
　　　額爾克寨桑等分為三隊即令前所派副都綂<lb/>
　　　蘇黒員外郎二郎保等帶往督視遣行至應否<lb/>
　　　仍令蘇黒二郎保送此使至噶爾丹所在伏候<lb/>
上裁奏入得<lb/>
<pb n="KR2c0010_WYG_009-28b"/>
　㫖令蘇黒二郎保帶伊等至歸化城督視第一隊人<lb/>
　　起行查明伊等人數及駝馬牛羊糗糧器用數目<lb/>
　　送部具奏其兩隊暫止勿遣俟朕還日再奏遣發<lb/>
　　不必令蘇黒二郎保送此使至噶爾丹所在俟後<lb/>
　　兩隊起行之後方令伊等回京<lb/>
　　　丁卯<lb/>
　車駕發京師安輯來降喀爾喀<lb/>
　　　甲申<lb/>
<pb n="KR2c0010_WYG_009-29a"/>
　命尚書馬齊等詳定賞喀爾喀次第<lb/>
上諭馬齊等曰爾等其將喀爾喀詳定次第分别條列<lb/>
　　行文部院馬齊等遵<lb/>
　㫖分别喀爾喀汗濟農台吉次序請以折卜尊丹巴<lb/>
　　　庫圗克圗土謝圗汗扎薩克圗汗之弟䇿旺扎<lb/>
　　　卜車臣汗為第一等扎薩克墨爾根濟農顧禄<lb/>
　　　什希等六人為第二等扎薩克額爾徳尼濟農<lb/>
　　　布達扎卜等八人為第三等扎薩克台吉車木<lb/>
<pb n="KR2c0010_WYG_009-29b"/>
　　　楚克納木扎爾等十四人為第四等土謝圖汗<lb/>
　　　親弟台吉羅卜臧多爾濟等三十四人為第五<lb/>
　　　等扎薩克台吉西地西里之孫垂旺多爾濟等<lb/>
　　　七十五人為第六等扎薩克台吉色稜阿海族<lb/>
　　　中台吉杜黙等四百一十人為第七等土謝圖<lb/>
　　　汗之衞寨桑顧什等十七人為第八等折卜尊<lb/>
　　　丹巴庫圖克圖土謝圗汗扎薩克圖汗之弟䇿<lb/>
　　　旺扎卜車臣汗新舊扎薩克之隨從寨桑䕶衞<lb/>
<pb n="KR2c0010_WYG_009-30a"/>
　　　　寮屬等為第九等咨理藩院奏<lb/>
　　覽得<lb/>
　　㫖此叙賞事宜令内大臣明珠内務府總管費揚古<lb/>
　　　戸部侍郎阿山禮部侍郎席爾達會同頒賞内台<lb/>
　　　吉車卜登曾從我大軍効力令於此叙賞中照會<lb/>
　　　閱大臣一體條上賞時舉出台吉車卜登奏聞<lb/>
　<lb/>
　<lb/>
<pb n="KR2c0010_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方略卷九<lb/>
</p>
<p>
</p>
  </div>
</body>
</text>
</TEI>
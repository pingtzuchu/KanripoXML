<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_022-1a"/>
　欽定四庫全書<lb/>
聖祖仁皇帝親征平定朔漠方畧卷二十二<lb/>
　　　　四月丙戌朔<lb/>
　　命慎馳驛馬<lb/>
　上諭大學士伊桑阿曰自今以後應馳驛事務湏視馬<lb/>
　　　力如何切勿盡力馳騁凡馳驛時遇驛站官員則<lb/>
　　　馬匹必致勞苦遇蒙古則差善耳著將此曉諭驛<lb/>
　　　站人等<lb/>
<pb n="KR2c0010_WYG_022-1b"/>
　　　　理藩院員外霍尚奏報鑿井事竣先是<lb/>
　上命霍尚於哈必爾罕等處廵視鑿井至是霍尚奏報<lb/>
　　　　已於哈必爾罕鑿井七十一口池四十五口和<lb/>
　　　　爾和鑿井七十一口其泉已開浚格徳爾庫鑿<lb/>
　　　　井五十六口泉已開浚塔爾竒喇鑿井四十五<lb/>
　　　　口僧色之泉已開浚科圗鑿井四十二口開浚<lb/>
　　　　兩泉博木巴圖花托羅海鑿井三十一口博木<lb/>
　　　　巴圗哈卜赤兒口鑿井二十口自博木巴圖哈<lb/>
<pb n="KR2c0010_WYG_022-2a"/>
　　　卜赤兒口以外兩地之間鑿井十五口<lb/>
　諭大兵馬匹牧放於左翼之地<lb/>
上諭内大臣曰我軍出京原議御營所牧之馬放於左<lb/>
　　翼因其時有雪是以傳令使随水草牧放今既無<lb/>
　　雪見放馬右翼者甚多著嚴行曉諭仍照前放於<lb/>
　　左翼如有違令放於右翼者拿獲必加重處斷不<lb/>
　　姑恕著通行曉諭<lb/>
　命侍衛馬武探視漢軍火器營兵<lb/>
<pb n="KR2c0010_WYG_022-2b"/>
上諭内大臣等曰出古北口之四旗漢軍火器營兵尚<lb/>
　　未到不可不待朕於明日宿處湏駐蹕一日待之<lb/>
　　但今日所宿之地衆兵可以駐扎守候明日宿處<lb/>
　　衆兵不便駐候著㑹議具奏随奏今日胡魯蘇台<lb/>
　　　地方寛廣水草俱佳在後六旗之兵至此地時<lb/>
　　　應令駐扎候<lb/>
　御營啓行後六旗兵各以三旗並行明日<lb/>
皇上至蘇勒圗地方駐蹕一日其他處駐宿應待在後<lb/>
<pb n="KR2c0010_WYG_022-3a"/>
　　　漢軍之處俱候<lb/>
　㫖遵行俟漢軍已及鑲藍旗後隊再行奏<lb/>
　聞得<lb/>
　㫖著馬武往看囘時再奏<lb/>
　　　戊子<lb/>
上駐蹕蘇勒圖馬武還奏古北口一路火器營兵已接<lb/>
　　　鑲藍旗後隊奉<lb/>
　㫖著仍照常行走<lb/>
<pb n="KR2c0010_WYG_022-3b"/>
　命以宣化府取到大礮交火器營大臣馬武傳<lb/>
　諭曰自宣化府取來礮二十四位需用最要從古北<lb/>
　　口來漢軍四旗火器營大臣等著交付照看一同<lb/>
　　帶來<lb/>
　遣人趣黑龍江將軍薩卜素軍<lb/>
上諭薩卜素曰朕今綂大軍已到喀倫大約四月二十<lb/>
　　五日後當到巴顔烏闌問喀爾喀之識地里者言<lb/>
　　自庫倫行十八日許可到巴顔烏闌故以羅卜臧<lb/>
<pb n="KR2c0010_WYG_022-4a"/>
　　額爾徳尼台吉諳知地里特遣赴汝軍爾可督率<lb/>
　　人馬勿使勞苦若於二十五日以内到巴顔烏䦨<lb/>
　　猶可追及同行如二十五日以内不能到則勿得<lb/>
　　急行以勞人馬當遣人至克魯倫上流來奏<lb/>
　　　己丑<lb/>
上以賊冦形勢曉諭諸臣是日<lb/>
上駐蹕哈必爾漢員外郎石保住報至言蘇尼特多羅<lb/>
　　　郡王額駙薩瑪渣旗下鄉導渣卜等六人歩行<lb/>
<pb n="KR2c0010_WYG_022-4b"/>
　　　至云我等曽随侍衛克石圗主事保住前去侍<lb/>
　　　衛克石圗於去年十二月十八日至噶爾丹所<lb/>
　　　住土喇之南阿爾哈蘇台地方主事保住於正<lb/>
　　　月十五日至昂阿喇海地方彼使我兩次使人<lb/>
　　　同居一處至三月十七日噶爾丹遣其下尼爾<lb/>
　　　巴噶卜楚喇嘛來授之奏章而不給還乗去馬<lb/>
　　　駝竟令歩行而囘衆皆徒歩至歐席希地方今<lb/>
　　　先遣我等前來又侍衛克石圗亦以此事報<lb/>
<pb n="KR2c0010_WYG_022-5a"/>
上問議政大臣曰料噶爾丹待我兵否議政大臣奏曰<lb/>
　　　前噶爾丹遣囘阿爾必特祜等時一面作往工<lb/>
　　　噶勞圖地方遊牧之狀却仍駐扎如故今觀其<lb/>
　　　駐於土喇而遣囘克石圗等或反不待我兵而<lb/>
　　　竟遁走未可定也<lb/>
上問曰噶爾丹若不等候而即遁去當春月馬瘦能遂脱<lb/>
　　身走耶倘遁走時可被將軍費揚古兵追及否議<lb/>
　　　政大臣等奏曰觀噶爾丹遣克石圖等步行而囘<lb/>
<pb n="KR2c0010_WYG_022-5b"/>
　　　是正欲其遲到雖出兵不能追及之意兹春月<lb/>
　　　馬痩豈能全軍皆去度必零星牽綴沿途散失<lb/>
　　　費揚古曽云是月初三日至翁金二十四日至<lb/>
　　　土喇<hi>臣</hi>等不知道路若噶爾丹沿土喇奔竄則<lb/>
　　　必遇將軍費揚古之兵矣<lb/>
上曰朕熟計噶爾丹情形久矣噶爾丹之心必以為今<lb/>
　　當春令正馬匹羸痩之際此路既無水草沙磧瀚<lb/>
　　海又甚難行大兵勢不能到至於朕躬親來彼萬<lb/>
<pb n="KR2c0010_WYG_022-6a"/>
　　難料及故搶奪我使者之馬駝令歩行而囘不過<lb/>
　　欲堅彼部下蒙古之心示之以不懼耳非欲使我<lb/>
　　兵遲延彼得遠遁也朕先傳諭大將軍費揚古與<lb/>
　　約師期今費揚古已預將至土喇日期奏報若依<lb/>
　　期而至兩路夾攻則噶爾丹在我掌握安能復脫<lb/>
　　若我兵先到噶爾丹不能當我軍鋒必連夜逃遁<lb/>
　　費揚古兵縱少遲緩必至土喇地方噶爾丹以疲<lb/>
　　敝乍到之兵費揚古迎擊可盡行殱滅觀彼在我<lb/>
<pb n="KR2c0010_WYG_022-6b"/>
　　使者前舉動噶爾丹早入我計中矣<lb/>
　命議留駝馬於喀倫<lb/>
上諭議政大臣等曰到喀倫時應將衆人馬匹如何酌<lb/>
　　留即行議奏議政大臣等㑹議進𠞰噶爾丹應揀<lb/>
　　　選馬匹臕壯者前往俱凛遵<lb/>
　諭㫖至喀倫時應察留疲痩駝馬自王以下大臣官<lb/>
　　　員及有力者若併人存留即將所留駝馬各令<lb/>
　　　所留之人看守牧放䕶軍驍騎執事人等不留<lb/>
<pb n="KR2c0010_WYG_022-7a"/>
　　　厮役止留馬匹者現今蒙古王等奉<lb/>
　㫖留住喀倫以此所留馬匹總付蒙古王等撥蒙古<lb/>
　　　兵看守牧放每翼分派部院官二員㑹同蒙古<lb/>
　　　王等總管看守務於水草佳處牧放勿致遺棄<lb/>
　　　偷盜其防備盜賊應特交付蒙古王等奏入<lb/>
上從之<lb/>
　命謹守井泉議敘鑿井官役鄉導䕶軍綂領蘇丹等<lb/>
　　　奏曰員外郎霍尚以掘井事畢而囘若<lb/>
<pb n="KR2c0010_WYG_022-7b"/>
皇上囘鑾仍經此路則沿途所鑿之井仍交與霍尚令<lb/>
　　　所屬旗下蒙古修理看守<lb/>
上曰可令守之此番所鑿之井佳甚得水甚多其指示<lb/>
　　地方修理道路俱無可議深為可嘉奉差内外鄉<lb/>
　　導章京及官兵著察明俟囘京時令本管大臣交<lb/>
　　與該部議敘具奏其沿途之井交付掘井章京令<lb/>
　　一體用心修理看守仍選擇何井水佳以備汲用<lb/>
　　毋僅以上用之井另行修治<lb/>
<pb n="KR2c0010_WYG_022-8a"/>
　　　庚寅<lb/>
　命速設旁驛<lb/>
駕至和爾和<lb/>
　諭理藩院曰著檄尚書班第即遣賢能官員作速安<lb/>
　　設旁驛<lb/>
　　　辛卯<lb/>
上諭皇太子曰朕沿途至喀倫觀覽草漸茂盛從四月<lb/>
　　初一日以後馬可飽飼羊亦近肥水泉給足故三<lb/>
<pb n="KR2c0010_WYG_022-8b"/>
　　旗並行雖八旗駐於一處亦得無悞㸑薪足用較<lb/>
　　之前所聞者大異矣三月内雨雪㣲多稍未適意<lb/>
　　緣此懐抱不暢今意已寛舒因待出古北口之火<lb/>
　　器營漢軍兵遂爾多駐時日到彼地日期未可預<lb/>
　　定前遣往噶爾丹二次使臣俱於初七日到噶爾<lb/>
　　丹今在土喇於三月十六日令伊等歩囘奏章大<lb/>
　　槩與前相同皆好語也彼牲畜甚痩人所食亦罕<lb/>
　　少我師頭隊哨兵已詳悉指示遣行矣土喇地方<lb/>
<pb n="KR2c0010_WYG_022-9a"/>
　　　大約距喀倫有十八宿之程京師二十日所送馬<lb/>
　　　三千匹皆肥徤全至惟兵部之馬不及耳塞外所<lb/>
　　　産草木諸物寄往觀看并奏<lb/>
皇太后請視之<lb/>
　　諭督運于成龍運糧之法是日<lb/>
　上駐蹕格徳爾庫于成龍自宻雲縣赴<lb/>
　　行在奏曰<hi>臣</hi>等多齎米八千石請酌留喀倫以内驛<lb/>
　　　　中至正項米一萬九千石則支給凱還官兵之<lb/>
<pb n="KR2c0010_WYG_022-9b"/>
　　　　米亦在内不知此米當貯何地<lb/>
　上曰餘米每驛留貯正項米候朕㫖行爾等車與牲畜<lb/>
　　　如何奏曰<hi>臣</hi>來時連日有雨車行泥淖中牲畜俱<lb/>
　　　　勞苦倒斃者有之病廢者亦有之<lb/>
　上曰朕所攜牲畜俱無恙此皆爾等該管官員不敬慎<lb/>
　　　故耳嗣後牲畜倒斃者不准支補問爾等米車已<lb/>
　　　到何處奏曰頭隊米車已到巴顔烏闌初七八間<lb/>
　　　　可至和爾博驛<lb/>
<pb n="KR2c0010_WYG_022-10a"/>
上曰隨駕先行之車鮑復盛並不照管砂磧之地朕親<lb/>
　　身與諸皇子諸大臣幇車使過聞後來車上牲畜<lb/>
　　多有倒斃随駕兵丁之牲畜俱無恙彼之牲畜何<lb/>
　　以至於倒斃乎此皆不盡心飼養之故不許増支<lb/>
　　牲口竟責成於彼可也其宣化府取到大礮可交<lb/>
　　都綂諾木圗等聞礮車殊大而重著取官員存留<lb/>
　　驛中車裝載其營與前四旗礮營相距一站令勿<lb/>
　　亟驟但照常行追随續進朕當留待一日于成龍又<lb/>
<pb n="KR2c0010_WYG_022-10b"/>
　　　奏曰聞官兵攜來米掣二十日留於驛站臣等<lb/>
　　　米俱計官兵食米完日用車起運今掣米留貯<lb/>
　　　其短少之日臣等米車必不能追赴<lb/>
上曰此掣留二十日米可將爾等所解米擇駱駝三百<lb/>
　　頭每頭負倉斛一石六斗每車載四百五十觔共<lb/>
　　裝一百五十車先行解來令喀喇沁兵一人牽駝<lb/>
　　兩頭其口糧十人共給一羊勿給以米喀喇沁兵<lb/>
　　不甚諳牽駞之法著帶内府管駞首領郝尚圗往<lb/>
<pb n="KR2c0010_WYG_022-11a"/>
　　押之而來此項駱駞馬騾到後不復還汝朕將用<lb/>
　　之爾米車不能恰到勿以為懼爾竭力勤勞之處<lb/>
　　朕皆知之即或稍遲亦不罪爾凡有當行事宜必<lb/>
　　以勅諭汝至每驛所留三石之米如有當給蒙古<lb/>
　　口糧不得動支正項之米將爾等浮帶留驛米内<lb/>
　　支給于成龍又奏曰臣自京來時又有追助牲畜<lb/>
　　　之人今車上所用牲畜不敷請收之<lb/>
上曰可于成龍又奏曰捐助銀十八萬兩零又三省廵<lb/>
<pb n="KR2c0010_WYG_022-11b"/>
　　　撫銀三萬兩除分給夸蘭大外所剰銀俱齎至<lb/>
　　　備用<lb/>
上曰齎來銀甚善朕有所用不得支動其三省銀兩爾<lb/>
　　可酌用于成龍又奏曰臣料理米車事竣請追趨<lb/>
駕前<lb/>
上曰二十四日能來則來不能則止<lb/>
　命安插喀爾喀降人黙爾根阿海滚濟扎卜於喀倫<lb/>
　　内侍郎安布祿等奏至言臣等四月初五日至科<lb/>
<pb n="KR2c0010_WYG_022-12a"/>
　　　圗地方是夜有喀爾喀人塔爾拜至云我係喀<lb/>
　　　爾喀多羅郡王董羅卜多爾即之族叔台吉滚<lb/>
　　　濟扎卜黙爾根阿海之人我台吉同扎薩克台<lb/>
　　　吉車陵渣卜於搭爾吉而即等處遊牧聞噶爾<lb/>
　　　丹搶掠納木渣爾拖音之信我台吉同扎薩克<lb/>
　　　台吉車陵渣卜及扎薩克台吉阿里雅等往東<lb/>
　　　遊牧在俄濃之竒姑爾蘇地方居住我台吉共<lb/>
　　　領四十餘戸將及二百口今來歸<lb/>
<pb n="KR2c0010_WYG_022-12b"/>
聖上於四月初一日已至公車木楚克納木渣爾旗分<lb/>
　　　地方是以將塔爾拜一併遣送為此奏<lb/>
　聞<lb/>
上曰著理藩院差官一員令台吉黙爾根阿海滾濟扎<lb/>
　　卜等衆進喀倫安插有好水草地方小心防䕶彼<lb/>
　　係逃來喀爾喀不可深信俟還師時再議措置塔<lb/>
　　爾拜亦遲遲遣去<lb/>
　　　壬辰<lb/>
<pb n="KR2c0010_WYG_022-13a"/>
駕次塔爾竒喇<lb/>
　諭内大臣曰此地水草甚佳明日仍駐蹕著通行曉<lb/>
　　諭<lb/>
　命留馬匹於喀倫先是<lb/>
上命正黄旗内府䕶軍夸蘭大費揚固分别兵丁馬匹<lb/>
　　至是費揚固等奏䕶軍内有馬三四五匹者計八<lb/>
　　　十一名有兩匹者七名有一匹者亦七名應取<lb/>
　　　此七匹補給有兩馬之䕶軍共計随行䕶軍八<lb/>
<pb n="KR2c0010_WYG_022-13b"/>
　　　十八名取過馬匹䕶軍七名因馬瘦留下䕶軍<lb/>
　　　二名現存馬共三百零四匹騾十五頭駱駝十<lb/>
　　　二隻牛四十一頭留下之馬四十五匹<lb/>
上諭内大臣曰此所分别甚善以無馬之䕶軍留下則<lb/>
　　所留之疲馬有益將伊肥馬一匹給與前去之䕶<lb/>
　　軍則前去之䕶軍亦有益矣著議政大臣等議奏<lb/>
　　　隨議<lb/>
　諭㫖誠是應照所題傳諭後隊大兵各將所留人馬<lb/>
<pb n="KR2c0010_WYG_022-14a"/>
　　　數目察明奏聞存留喀倫可也<lb/>
上從之先是遣往掘井官員等至塔爾竒喇地方遍視<lb/>
　　　無水適有堅氷凝結之處極力浚鑿忽清泉從<lb/>
　　　石下湓湧導之遂成巨流自是師行往返人馬<lb/>
　　　資用不竭惟我<lb/>
皇上綂兵𠞰㓂每事皆合<lb/>
天心故地靈效應泉流湧溢衆軍咸獲攸濟非所謂助<lb/>
　　　順佑信吉無不利者歟<lb/>
<pb n="KR2c0010_WYG_022-14b"/>
　　　癸巳<lb/>
　　飭牧塲謹慎火燭<lb/>
上諭内大臣曰牧馬之處務小心火燭倘不謹慎延燒<lb/>
　　牧草後隊之兵如何行走若獲失火之人將伊主<lb/>
　　一併嚴加議處著通行曉示<lb/>
　命軍士留出牧地<lb/>
上諭行兵部曰前鋒兵鑲黄旗兵正黄旗兵察哈爾兵<lb/>
　　綠旗兵此五營現在一處同行伊等放牧馬匹俱<lb/>
<pb n="KR2c0010_WYG_022-15a"/>
　　遵法度今草甚茂著將御營相近迤西牧草留以<lb/>
　　待用行則在前一程駐扎勿相去大逺<lb/>
　命大學士伊桑阿祭告風雨域外山河川澤之神其<lb/>
　　文曰朕撫御寰區殫心懐保遐邇中外㒺不率俾<lb/>
　　乃厄魯特噶爾丹悖天方命俶擾朔漠朕特親綂<lb/>
　　六軍指授撲𠞰以期蕩滌冦氛輯寧荒服兹已師<lb/>
　　次邉界惟域外百靈效順時序休和黙襄撻伐之<lb/>
　　威益勵遄征之氣膚功迅奏<lb/>
<pb n="KR2c0010_WYG_022-15b"/>
　神爽攸昭用遣專官䖍申告祭惟<lb/>
　神鑒焉<lb/>
　　　甲午<lb/>
駕至僧色地方<lb/>
　優賜出使蒙古<lb/>
上諭理藩院曰兩次奏差䝉古同内地人員往來勞苦<lb/>
　　甚為可憫著查阿爾必特祜同差蒙古賞例更議<lb/>
　　増賞議曰察前與阿爾必特祜等同差蒙古賞以<lb/>
<pb n="KR2c0010_WYG_022-16a"/>
　　　衣服布帛今随侍衛克石圗主事保住等前往<lb/>
　　　者佐領二員驍騎校二員委署驍騎校一員鄉<lb/>
　　　導四人兵七十一名因在途次不便賞給衣服<lb/>
　　　布帛其佐領驍騎校鄉導等人各賞銀三十兩<lb/>
　　　兵丁各賞銀十五兩至僕從二人同兵丁歩行<lb/>
　　　前來應各賞銀五兩現在此地者由戸部取銀<lb/>
　　　賞給未到者移文該部俟伊等赴京城之便由<lb/>
　　　部内賞給<lb/>
<pb n="KR2c0010_WYG_022-16b"/>
上命佐領驍騎校鄉導各賞銀五十兩兵丁各賞銀三<lb/>
　　十两僕從各賞銀十五兩餘依議<lb/>
　命議散給馬匹<lb/>
上諭議政大臣等曰自京城取來馬三千匹現在兵丁<lb/>
　　每旗給一百五十匹乗用則趕馬之人亦覺有餘<lb/>
　　著議奏随議今將此馬即給兵丁俾伊等得留疲<lb/>
　　　乏馬匹不但兵丁有益馬亦不致遺棄凡此馬<lb/>
　　　匹俱係<lb/>
<pb n="KR2c0010_WYG_022-17a"/>
朝廷官馬八旗兵每旗應給與一百五十匹火器營兵<lb/>
　　　二千名應總給與五百匹奏入<lb/>
上曰馬匹以明日到著到時議奏<lb/>
　命黑龍江將軍薩卜素率兵暫駐喀爾喀河地方行<lb/>
　　　兵部奏曰據將軍薩卜素咨言奉<lb/>
　㫖整飭軍旅於四月初六日起程向克魯倫前進應<lb/>
　　　於何處㑹師乞作速行文我兵自四月初六日<lb/>
　　　始計各攜三月口糧兵行以糧為要三月以外<lb/>
<pb n="KR2c0010_WYG_022-17b"/>
　　　接續米糧煩部中撥支勿致斷絶<lb/>
上曰將軍薩卜素之兵來亦無及兵馬徒然勞頓着薩<lb/>
　　卜素於喀爾喀河相近好水草處喂養馬匹可將<lb/>
　　諭㫖移文薩卜素知之<lb/>
　命設環營嚴禁喧嘩火燭<lb/>
上諭内大臣曰先是諸軍未至喀倫禁止喧嘩及營中<lb/>
　　火燭未甚嚴切今已至喀倫著將此嚴加禁止自<lb/>
　　明日始著列環營先是㑹議至多雲地方即結環<lb/>
<pb n="KR2c0010_WYG_022-18a"/>
　　　營<lb/>
上命俟至察罕諾爾既至復令少緩兹已抵邉界遂有<lb/>
　　　是<lb/>
　諭<lb/>
　命催糧運絡繹奏報<lb/>
上諭行兵部曰著移文于成龍將第一運之米已至何<lb/>
　　處從驛站作速報聞第二運之米至何處亦著陸<lb/>
　　續申報<lb/>
<pb n="KR2c0010_WYG_022-18b"/>
　　　乙未内大臣索額圗大學士伊桑阿等奏請<lb/>
皇上囘師<lb/>
上大怒<lb/>
　切責之時<lb/>
駕次科圗前所遣俄齊爾使於噶爾丹還言噶爾丹有<lb/>
　　　兵二萬又借俄羅斯火器兵六萬内大臣索額<lb/>
　　　圗大學士伊桑阿等大驚入奏曰噶爾丹之去<lb/>
　　　已逺<lb/>
<pb n="KR2c0010_WYG_022-19a"/>
　聖上當徐還使西路兵前進<lb/>
　上召内大臣佟國維等入行幄<lb/>
　　諭曰朕以噶爾丹侵擾喀爾喀及外藩蒙古此番秣<lb/>
　　　馬厲兵整軍運餉分路進𠞰曲盡籌畫告祭<lb/>
天地<lb/>
宗廟<lb/>
　社稷務期𠞰滅噶爾丹而後出兵自兵丁以至厮役無<lb/>
　　　不思滅噶爾丹者而大臣内有怯懦不實心勇往<lb/>
<pb n="KR2c0010_WYG_022-19b"/>
　　　向前之人或前經行間獲罪而不思効力自贖或<lb/>
　　　因出身㣲賤而畏懼大臣依違行事朕惟一意前<lb/>
　　　進以𠞰滅噶爾丹為念况爾大臣俱係情願効力<lb/>
　　　告請從軍之人乃不奮勇前往逡廵退後朕必誅<lb/>
　　　之不知索額圗伊桑阿等視朕為何如人我<lb/>
太祖髙皇帝<lb/>
太宗文皇帝親行仗劒以建丕基朕不法<lb/>
祖行事可乎指顧間噶爾丹可擒可滅既至此地而傚婦<lb/>
<pb n="KR2c0010_WYG_022-20a"/>
　　　人選蠕退縮乎且大將軍費揚古兵與朕軍約期<lb/>
　　　夾擊今朕軍失約即還則西路之兵不可問矣將<lb/>
　　　何如還至京城何以昭告<lb/>
天地<lb/>
宗社乎時怒甚泣下佟國維等免冠叩首奏曰<lb/>
　皇上諭㫖極是<hi>臣</hi>等真怯懦妄奏死無地矣頃之車克<lb/>
　　　　楚至言噶爾丹未嘗遁去仍在克魯倫衆始曉悟<lb/>
　　命散給馬匹揀留疲馬<lb/>
<pb n="KR2c0010_WYG_022-20b"/>
　上諭議政大臣等曰自京城毎佐領下出兵七名毎人<lb/>
　　　給馬四匹四人共騾一頭今毎旗留八十名則八<lb/>
　　　旗共留六百四十名矣合綠旗兵察哈爾兵自京<lb/>
　　　城趕馬來䕶軍二百名通共計算比原數仍多計<lb/>
　　　所留八十名兵丁之馬騾共三百四十有餘於此<lb/>
　　　馬匹内揀臕壯者可得馬一百五十匹再添自京<lb/>
　　　城帶來馬一百五十匹則毎旗三百匹矣若給火<lb/>
　　　器營兵毎旗一百匹二總兵官下綠旗兵各五十<lb/>
<pb n="KR2c0010_WYG_022-21a"/>
　　匹馬自有餘這所留兵八十名著留十五日口糧<lb/>
　　其餘米糧給與前去兵丁其補還此項米糧俟于成<lb/>
　　龍運米到時照數補給此馬三千匹内撥給兵丁所<lb/>
　　剰著交與上駟院其趕馬來䕶軍二百名令歸各旗<lb/>
　　營内行走著㑹議具奏随議今選兵進𠞰噶爾丹視<lb/>
　　　馬匹肥壯者毎旗揀取一百五十匹與自京城帶<lb/>
　　　來馬三千匹凑合毎旗應給三百匹火器營兵毎<lb/>
　　　旗應給一百匹二總兵官下綠旗兵應各給五十<lb/>
<pb n="KR2c0010_WYG_022-21b"/>
　　　匹將分給所餘之馬交付上駟院其<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>馬來官兵<lb/>
　　　仍歸各旗營内行走此所留八十人應留十五日<lb/>
　　　口糧將所餘之米撥給前去兵丁其補還此項米<lb/>
　　　數俟于成龍運米到時照數補給奏入<lb/>
上曰在前之兵若將趕來馬匹復趕送前去則馬匹勞苦<lb/>
　　内御馬羣有馬八百匹在前將此馬内給與前鋒<lb/>
　　兵一百匹給與兩黄旗三百匹其在前行走之緑<lb/>
　　旗兵給兵部馬五十匹給此馬時著馬思喀達<lb/>
<pb n="KR2c0010_WYG_022-22a"/>
　　禮善安布祿看給其在後六旗兵漢軍火器營兵<lb/>
　　綠旗兵馬匹著索額圖看給給此馬時内御馬羣<lb/>
　　馬一千匹不用給與著將兵部趕來馬匹取其臕<lb/>
　　壯者五百并自京城趕來旗下馬匹照數給與設<lb/>
　　或一旗馬皆堪用無可留之兵口糧馬匹俱不致<lb/>
　　有悞本旗大臣具保即不必留有欲留四五十名<lb/>
　　者亦視其本旗具保留之再所留䕶軍驍騎爾等<lb/>
　　親身與本旗大臣等騐視分别火器營兵有欲留<lb/>
<pb n="KR2c0010_WYG_022-22b"/>
　　幾名者聽其留下官員内有無馬者亦聽之此所<lb/>
　　留之兵不可無大臣管領著左都御史傅臘塔副<lb/>
　　都綂海蘭在此駐扎總管兵馬遣人察看哨口偵<lb/>
　　探信息<lb/>
　　　丙申<lb/>
　命營門設礮内大臣等奏原㑹議營中四門每門設<lb/>
　　　子母礮二位奉<lb/>
　㫖不必用子母礮著安設内造礮後都綂等奏内造<lb/>
<pb n="KR2c0010_WYG_022-23a"/>
　　　礮留宣化府二十四位已將十六位交與漢軍<lb/>
　　　官兵今既結環營此礮應每旗取一位安設營<lb/>
　　　内奉<lb/>
　㫖准取來安設此處現有二位著再取六位來來時<lb/>
　　勿催廹令其量力前行<lb/>
　命内大臣公福善督催火器<lb/>
上諭福善曰火器甚屬緊要今俱在後設有需用之處<lb/>
　　必遣人往取爾既在後營務加意令其附近行走<lb/>
<pb n="KR2c0010_WYG_022-23b"/>
　　如有取用速送前來不可有悞福善奏曰在後火<lb/>
　　　器應令都綂等催趲向前俱接<lb/>
　御營行走需用時如有所取<hi>臣</hi>親身趲送似斷不至<lb/>
　　　遲悞<lb/>
上命議政大臣等議奏議政大臣等㑹議火器最屬要<lb/>
　　　需應趣令向前接<lb/>
　御營行走<lb/>
上准行曰毋勞苦兵丁可令從容前進<lb/>
<pb n="KR2c0010_WYG_022-24a"/>
　　　丁酉<lb/>
　諭坐塘人員速遞大將軍伯費揚古奏章<lb/>
上諭行兵部曰大將軍伯費揚古題奏事件所到驛站<lb/>
　　即作速遞送御營勿悞時刻併檄土木坐塘侍郎<lb/>
　　馬爾漢處凡大將軍所奏事件一到其地亦交驛<lb/>
　　站速送御營督運于成龍報直省頭隊夸蘭大噶<lb/>
　　　禮所轄車二百輛於四月初十日已到第六驛<lb/>
　　　和爾博地方今往取駞騾一到即勻裝車䭾起<lb/>
<pb n="KR2c0010_WYG_022-24b"/>
　　　行<lb/>
　　　戊戌<lb/>
駕出喀倫至蘇徳圗駐蹕<lb/>
　命趣于成龍等糧及岳昇龍軍<lb/>
上諭行兵部曰前遣䕶軍叅領車克楚等偵探厄魯特<lb/>
　　踪跡頃來奏云現今噶爾丹由克魯倫河順流而<lb/>
　　來住扎之處大兵十日内可到應行文于成龍著<lb/>
　　將三百駱駝一百五十車所載糧米陸續運至勿<lb/>
<pb n="KR2c0010_WYG_022-25a"/>
　　致有悞噶禮頭運米糧亦令随後運到總兵官岳<lb/>
　　昇龍著選所屬兵丁兼程趣御營前來<lb/>
　命大將軍伯費揚古扼噶爾丹去路<lb/>
上手勅諭大將軍伯費揚古曰朕所綂軍近至喀倫時<lb/>
　　即差䕶軍叅領車克楚前鋒侍衛祁薩木往克魯<lb/>
　　倫左側躧探聲息今車克楚還奏云臣等初九日<lb/>
　　到伊扎爾地方見有宼踪於是轉囘初十日遇沙<lb/>
　　津王所差俄齊爾等十五人言噶爾丹於本月初<lb/>
<pb n="KR2c0010_WYG_022-25b"/>
　　間自土喇向克魯倫移營第三日始釋我等噶爾<lb/>
　　丹在達爾漢敖拉山以此揆之噶爾丹已近朕所<lb/>
　　綂大軍矣此冦乃極狡猾之人如敗遁斷不趨土<lb/>
　　喇必渡克魯倫或從俄儂巴爾濟赴塞稜格或繞<lb/>
　　巴顔烏闌之後設伏爾等兩隊兵見彼下克魯倫<lb/>
　　若随其踪而往未必不入其伏中朕甚為此慮之<lb/>
　　特遣藍翎侍衛殷濟納等往諭大將軍費揚古爾<lb/>
　　可詳詢地理及彼脱逃之路小心堵禦不可以彼<lb/>
<pb n="KR2c0010_WYG_022-26a"/>
　　向下流行而輕之特諭以示議政諸臣復<lb/>
　諭曰據車克楚等來奏云噶爾丹兵由克魯倫河順<lb/>
　　流已至伊渣爾矣若聞我兵信息囘渡克魯倫河<lb/>
　　由俄儂巴爾濟之後遶道向塞稜格逃竄亦未可<lb/>
　　知陜西一路兵有阿南達在内彼處周圍地方阿<lb/>
　　南達悉知費揚古兵及陜西兵一聞噶爾丹由克<lb/>
　　魯倫河順流而來必随後速進此兩路兵俱随後<lb/>
　　進則塞稜格地方無堵截之兵矣陜西兵應預堵<lb/>
<pb n="KR2c0010_WYG_022-26b"/>
　　塞稜格費揚古兵或仍留土喇或躡噶爾丹後而<lb/>
　　來著㑹議具奏議曰<lb/>
皇上手勅諭大將軍費揚古極其詳備應行文大將軍<lb/>
　　　費揚古令防賊兵遁走塞稜格預留陜西兵堵<lb/>
　　　截去路伊仍領大兵躡後前來凡事俱欽遵<lb/>
　訓㫖行<lb/>
皇上手勅謄發阿南達可也<lb/>
上從之<lb/>
<pb n="KR2c0010_WYG_022-27a"/>
　命約束軍裝<lb/>
上諭内大臣曰今已出喀倫爾等皆乆歴行間大臣甲<lb/>
　　胄器械應如何帶往著㑹議具奏議曰自明日始<lb/>
　　　撤袋内各帶戰箭二十枝随<lb/>
駕兩班侍衛著專尼大各背小旗穿綿甲扈從其跟随<lb/>
　　　行李專尼大亦著背小旗行走<lb/>
上曰善<lb/>
　命蒙古軍合為一營設立首領<lb/>
<pb n="KR2c0010_WYG_022-27b"/>
上諭侍郎西喇侍讀學士喇錫曰扎薩克王台吉等及<lb/>
　　喀爾喀王台吉等著俱駐扎一營伊等不可無總<lb/>
　　領科爾沁達爾漢王班第既係親王可令為首使<lb/>
　　總領之<lb/>
　命内大臣索額圗趣後軍<lb/>
上諭索額圖曰爾往傳諭後軍距此地二程有胡魯蘇<lb/>
　　台察罕諾爾地方朕駐營以待著後軍䟎赴前來<lb/>
　　毋疲勞馬匹<lb/>
<pb n="KR2c0010_WYG_022-28a"/>
上諭皇太子曰自出喀倫見水草尤佳地方形勢無平<lb/>
　　原曠野盡皆低山處處有沙岡凡喀倫内所常見<lb/>
　　之走獸飛禽皆無惟黄羊野騾大烏鳥白翎雀耳<lb/>
　　此地除牧養牲畜外並無佳處我軍重車所經無<lb/>
　　有阻悞看來沙行視泥行為易自獨石口至喀倫<lb/>
　　以繩量之有八百里較向日行人所量之數日見<lb/>
　　短少自京城至獨石口為路甚近約計不過四百<lb/>
　　二十三里皇太子可試使一人繩量之喀倫地方<lb/>
<pb n="KR2c0010_WYG_022-28b"/>
　　用儀器測騐北極髙度比京師髙五度以此度之<lb/>
　　里數乃一千二百五十里朕所過蘇泥特阿巴哈阿<lb/>
　　巴哈納爾等旗各皆効力浚井泉修道路治橋梁除<lb/>
　　石礫視内地甚多敬謹已極誠可嘉悦漸北行漸寒<lb/>
　　喀倫外見舊氷雪尚㣲存晨行時或有鬚凍之日<lb/>
　　而槩無妨於草木之生長此亦一竒也然諸䝉古<lb/>
　　以今年為大熟朕所綂兵已近喀倫遣䕶軍叅領<lb/>
　　車克楚前鋒侍衛竒薩穆盆楚克貝子䕶衛穆渣<lb/>
<pb n="KR2c0010_WYG_022-29a"/>
　　哈爾阿巴哈納爾布昭貝勒鄉導索納木察哈爾<lb/>
　　䕶軍撥什庫三人理藩院撥什庫一人給善馬各<lb/>
　　三匹往克魯倫河一帶偵探踪跡於四月十二日<lb/>
　　車克楚竒薩穆還報初九日至伊渣爾厄爾幾納<lb/>
　　地方潜入噶爾丹兩哨兵之間視其形踪併牲畜<lb/>
　　計之共約有二千餘此外更復何有為山所隔視<lb/>
　　之無所見噶爾丹哨兵見我踪跡正追尋間我等<lb/>
　　突出前來於初十日遇沙津王所遣佐領俄七里<lb/>
<pb n="KR2c0010_WYG_022-29b"/>
　　等十五人口稱噶爾丹於此月初自土喇移營向<lb/>
　　克魯倫河下流第三日遣我等歸噶爾丹至達爾<lb/>
　　漢敖喇矣汝等勿與我同行噶爾丹人相随在後<lb/>
　　若問時難以答應汝等宜速出語訖遣之使行以<lb/>
　　此觀之噶爾丹去我軍八宿矣整肅軍旅訓備偵<lb/>
　　哨大約十日可與敵㑹此乃緊要情事應書在前<lb/>
　　前數事随思意所及而書故將此書於後<lb/>
　　　己亥<lb/>
<pb n="KR2c0010_WYG_022-30a"/>
駕次胡魯蘇台察罕諾爾<lb/>
　命調盛京等處兵㑹於索約爾濟山禦噶爾丹東走<lb/>
　　之路<lb/>
上諭議政大臣等曰厄魯特噶爾丹由克魯倫河順流已<lb/>
　　至伊渣爾厄爾幾納克地方我西來兩路兵及中路<lb/>
　　兵俱近克魯倫河矣噶爾丹勢蹙或向東竄入亦<lb/>
　　未可知著盛京寧古塔兵前往索岳爾濟山屯扎<lb/>
　　黑龍江兵亦赴彼㑹齊此處從直路遣檄併檄京<lb/>
<pb n="KR2c0010_WYG_022-30b"/>
　　城轉行是日督運于成龍報至言本月十二日以<lb/>
　　　駱駝三百頭車一百七十三輛裝米一千石交侍<lb/>
　　　郎噶禮管駱駝首領郝尚圖等起行又十二日直<lb/>
　　　𨽻頭運第二隊夸蘭大逰擊劉澤寰所管糧車二<lb/>
　　　百輛内一百輛已至和爾博站餘一百輛至庫勒<lb/>
　　　諾爾地方頭運第三隊夸蘭大都司丁延祥所管<lb/>
　　　糧車二百輛内七十五輛已至和爾博站餘一百<lb/>
　　　二十五輛至庫勒諾爾地方二運頭隊夸蘭大按<lb/>
<pb n="KR2c0010_WYG_022-31a"/>
　　　察使劉暟所管糧車二百輛俱至庫勒諾爾地<lb/>
　　　方<lb/>
上曰此大喜之報也嗣是後隊米車到後發行于成龍<lb/>
　　　俱節次奏報<lb/>
　遣撥什庫諾爾布瞭望噶爾丹踪跡<lb/>
上又慮噶爾丹向西逺遁乃遣理藩院撥什庫諾爾布<lb/>
　　　喀爾喀納木扎爾王長史庫濟根等七人哨探<lb/>
　諭曰爾等往歐徳哈爾哈地方潛度河伏於北山登<lb/>
<pb n="KR2c0010_WYG_022-31b"/>
　　髙逺望聞噶爾丹順河下流行恐我軍越過<lb/>
　諭皇太子曰我軍將展哨前進偵探聲息以待後營<lb/>
　　齊集噶爾丹仍在車克楚所探之地實為我師之<lb/>
　　幸倘趨克魯倫河下流而往則迤東蒙古恐為所<lb/>
　　動搖故調奉天烏喇兵馬令㑹於索岳爾濟地方<lb/>
　　已經行文汝宜促之并不時探問報聞<lb/>
　　　庚子<lb/>
　命定軍行次序<lb/>
<pb n="KR2c0010_WYG_022-32a"/>
上諭内大臣索額圗等曰今大兵已出喀倫應令幾旗<lb/>
　　前行幾旗後行著㑹議具奏議曰今已出喀倫應<lb/>
　　　著前鋒軍在前行次八旗漢軍火器營察哈爾<lb/>
　　　宣化鎮古北口綠旗兵行次<lb/>
　御營並上三旗行次五旗行總兵官岳昇龍至亦同<lb/>
　　　綠旗兵行<lb/>
上從之<lb/>
　　　辛丑<lb/>
<pb n="KR2c0010_WYG_022-32b"/>
上自葫蘆蘇台察罕諾爾至喀喇芒鼐哈必爾漢駐蹕<lb/>
　　　入行宫時宣化總兵官白斌等率官兵跪迎<lb/>
上顧謂白斌等曰爾等俱經歴戰陣之人今於朕前領<lb/>
　　兵進𠞰與他次不同果著有勞績爾等之功斷不<lb/>
　　致冺沒若遇敵時宜各加勉勵<lb/>
　賜總兵官白斌<lb/>
御用帽及袍褂副將施世騄叅將張維焦相聖袍褂各<lb/>
　　　一件<lb/>
<pb n="KR2c0010_WYG_022-33a"/>
　賜總兵官白斌馬進良標下兵丁每營牛二十頭羊<lb/>
　　　三十隻又<lb/>
　　遣膳房章京莫洛渾等傳<lb/>
　諭撤今日御用茶飯食物均賜衆官兵於是衆皆列<lb/>
　　　坐㑹食既畢總兵官白斌等跪叩奏曰臣等係<lb/>
　　　邊陲武弁行間効力乃臣等職分此次出征屢<lb/>
　　　䝉<lb/>
　　重賚今既<lb/>
<pb n="KR2c0010_WYG_022-33b"/>
　　賜衆官兵牛羊又<lb/>
　　賜<hi>臣</hi>等<lb/>
上用食物並<lb/>
御用冠服<hi>臣</hi>等實不克當雖古之解衣推食何能及我<lb/>
皇上殊恩若遇賊㓂務行𠞰滅以報<lb/>
皇上髙厚於萬一耳衆官兵俱鼔舞歡躍奮勇百倍<lb/>
　　　壬寅<lb/>
　命檄催大將軍伯費揚古速報軍情<lb/>
<pb n="KR2c0010_WYG_022-34a"/>
上諭行兵部曰朕前頒手詔與大將軍費揚古不知曽<lb/>
　　達與否其兵現抵何處至今未見題報今作速移<lb/>
　　文費揚古朕親率大兵於四月二十五日可至克<lb/>
　　魯倫地方其兵已至何處及何時可至土喇巴顔<lb/>
　　烏闌地方著明白開報由旁路驛站作速具奏<lb/>
　申禁燈火<lb/>
上諭内大臣等曰火禁竟不能行著再加嚴禁以後或<lb/>
　　爾等營内或哨口或斥堠牧馬之處終夜無使張<lb/>
<pb n="KR2c0010_WYG_022-34b"/>
　　燈舉火務行禁約著派官兵廵拿僕從人等被獲<lb/>
　　將伊主從重治罪若不行拿究被傍人捕告者將<lb/>
　　伊等並行治罪<lb/>
　　　癸卯<lb/>
駕至席喇布里圗駐蹕<lb/>
　命皇長子𦙍禔内大臣索額圗總領前軍<lb/>
上諭内大臣索額圗曰朕今日至此見漢軍猶未起營<lb/>
　　如此必致悞事伊等俱不足恃應派此處大臣綂<lb/>
<pb n="KR2c0010_WYG_022-35a"/>
　　領而行索額圗随將内大臣以下侍郎以上職名<lb/>
　　　入奏得<lb/>
　㫖前行八旗前鋒兵漢軍火器營與四旗察哈爾兵<lb/>
　　及綠旗兵行走綂領不可無人著皇長子與爾親<lb/>
　　行前往綂領行走朕十九日在今日所駐席喇布<lb/>
　　里圗地方停留漢軍火器營察哈爾兵綠旗兵令<lb/>
　　十九日在今日所駐之西巴爾台布喇克地方停<lb/>
　　留以候皇長子皇長子在漢軍火器營内駐扎八<lb/>
<pb n="KR2c0010_WYG_022-35b"/>
　　旗前鋒照常行走每旗派出前鋒二名並酌派該<lb/>
　　管官䕶衛皇子所派前鋒必於十九日遣往西巴<lb/>
　　爾台布喇克地方其八旗前鋒漢軍火器營察哈<lb/>
　　爾兵綠旗兵俱著於拖陵布喇克地方停留等候<lb/>
　　御營<lb/>
　指授後軍駐營之地<lb/>
上諭副都綂呉達禪曰御營後五旗中著正紅旗明日<lb/>
　　近至御營聽上三旗指示劄營其四旗至御營軍<lb/>
<pb n="KR2c0010_WYG_022-36a"/>
　　所過六七里外繞湖泊劄營<lb/>
上諭皇太子曰朕所綂兵旅區畫齊僃深入克魯倫克<lb/>
　　勒地方若無停留稽緩六七日内或可與敵相遇<lb/>
　　初聞此地僅可一二旗魚貫而行今水泉充給此<lb/>
　　數日來分派已定以前鋒營及八旗火器營兩綠<lb/>
　　旗營察哈兒兵居前為一隊次則朕之大營及鑲<lb/>
　　黄正黄正白三旗凡四營為一隊再次則以正紅<lb/>
　　鑲白鑲紅正藍鑲藍凡五營為一隊先行之前鋒<lb/>
<pb n="KR2c0010_WYG_022-36b"/>
　　與鑲藍旗尾後相去約百里四月十七日八旗綠<lb/>
　　旗及火器營俱已㑹集軍容整肅馬臕健壯至克<lb/>
　　魯倫前一日約齊而進此際彼即望風奔逃亦必<lb/>
　　為我軍所困若其順克魯倫河而下或少需時日<lb/>
　　耳因便示知之特諭<lb/>
　　　丙午<lb/>
上駐蹕西巴爾台以撥什庫諾爾布等偵探有功授職<lb/>
　　賞賚有差時哨探撥什庫諾爾布等還奏曰<hi>臣</hi>等<lb/>
<pb n="KR2c0010_WYG_022-37a"/>
　　　奉<lb/>
　㫖到歐徳哈爾哈視其踪跡敵人並未嘗過此地<hi>臣</hi>
　　　等渡河上行五十餘里至塔爾吉爾濟乃見一<lb/>
　　　人<hi>臣</hi>等欲擒之以復<lb/>
　㫖往追之厄魯特伏兵三十餘人出馳來圍逼<hi>臣</hi>等<lb/>
　　　正不能脱之時忽大旋風起自北而來人不相<lb/>
　　　見乃順風而出視之已到古爾班土爾罕口矣<lb/>
　　　於此知<lb/>
<pb n="KR2c0010_WYG_022-37b"/>
皇上洪福<lb/>
上天助祐乃謝天而囘厄魯特實在塔爾吉爾濟地<lb/>
　　　方<lb/>
上命以諾爾布往返事諭議政大臣及兩營大臣知之<lb/>
　　又<lb/>
　諭曰諾爾布兩次往厄魯特地方偵探信息著有勞<lb/>
　　績著給拖沙喇哈番之職俟囘京日另加恩賞今<lb/>
　　暫充撥什庫行走長史庫濟根賞銀五十兩鄉導<lb/>
<pb n="KR2c0010_WYG_022-38a"/>
　　索諾木齊旺䕶衛博羅輝額林辰等各賞銀三十<lb/>
　　兩<lb/>
　　　喀爾喀扎薩克一等台吉車陵扎卜擒厄魯特<lb/>
　　　二人解至理藩院随以其事入奏得<lb/>
　㫖喀爾喀扎薩克台吉車陵扎卜著即加溫諭所獲<lb/>
　　二人著拘繫随行其押解人喀爾喀等亦著随行<lb/>
　　俟至克魯倫各遣還家尋㑹議遷車陵扎卜入喀<lb/>
　　　倫内<lb/>
<pb n="KR2c0010_WYG_022-38b"/>
上諭皇太子曰朕所經過之處非大瀚海也西之瀚海<lb/>
　　較此更濶然觀之亦非平衍之地山阜聨綿沙石<lb/>
　　間雜自出喀倫未見寸土其沙亦堅硬履之不陷<lb/>
　　瀚海中所産石塊與砂附去觀看營中軍士鑿井<lb/>
　　甚易一人可鑿二三十處因水泊中取水嫌遠咸<lb/>
　　於近帳房處鑿之可掘之地亦易認識有謂之善<lb/>
　　達者地窪而潤掘未二尺即可及泉有謂之賽爾<lb/>
　　者山間溝徑掘僅尺餘即可及泉有謂之布里杜<lb/>
<pb n="KR2c0010_WYG_022-39a"/>
　　者乃叢草積潦水雖有而佳者少有謂之窺布爾<lb/>
　　者水流地中以手探之泉即随出故野騾以蹄抉<lb/>
　　之而飲風土景况一無所取地盡碎石下馬偶竚<lb/>
　　立可射之處亦少我軍未曽騎射其地實未見佳<lb/>
　　也草則叢生而土髙所以縈絆馬匹又各種野䑕<lb/>
　　所穿之穴較興安一帶鼢䑕之穴更深殊覺可厭<lb/>
　　草名頗多有郁爾呼草牛羊駝馬食之最宜以此<lb/>
　　稱佳内地蒙古皆不能識又有蘇離草生最髙故<lb/>
<pb n="KR2c0010_WYG_022-39b"/>
　　將此二種亦附去觀看此番行師日期皆因火器<lb/>
　　營甚是躭閣即今猶等待而行必日期相符乃善<lb/>
　　也恐噶爾丹順克魯河遠去遣巴哈納爾之鄉導<lb/>
　　索諾等七人至克魯倫河之額古特哈爾哈偵探<lb/>
　　於四月十四日往二十一日早來覆奏噶爾丹在<lb/>
　　克魯倫河地方是實等語朕之大營距噶爾丹所<lb/>
　　在不過五程噶爾丹似茫無知覺我軍駐處山勢<lb/>
　　髙峻易設偵探故前移哨兵於古爾班圗爾漢巴<lb/>
<pb n="KR2c0010_WYG_022-40a"/>
　　爾泰哈地方特諭<lb/>
　命檄問大將軍伯費揚古軍至土喇日期<lb/>
上諭行兵部曰前費揚古奏稱伊等大兵於四月初三<lb/>
　　日至翁金二十四日至土喇二十七日至巴顔烏<lb/>
　　闌俟兵至翁金之日再行馳奏朕依所奏日期親<lb/>
　　綂大兵而來已與噶爾丹相近而費揚古至翁金<lb/>
　　日期尚未奏報則其至土喇日期無由得知朕兩<lb/>
　　次馳諭亦未經囘奏著喀倫驛站與土木驛站各<lb/>
<pb n="KR2c0010_WYG_022-40b"/>
　　移文費揚古伊等兵見至何處何時至土喇與巴<lb/>
　　顔烏闌令作速報聞大將軍伯費揚古奏報大兵<lb/>
　　　情形費揚古奏言三月十九日䝉頒<lb/>
上諭於本月二十八日未時已到阿爾哈林圗地方三<lb/>
　　　月十六日<hi>臣</hi>等大兵所行之路並未遇雨二十<lb/>
　　　二日遇雨至晚復雪道稍泥濘故遲悞一二日<lb/>
　　　至於載礮之車日行不過二三十里不能随大<lb/>
　　　軍即到因是將神威等大礮留於喀倫著綠旗<lb/>
<pb n="KR2c0010_WYG_022-41a"/>
　　　兵守䕶近蒙<lb/>
皇上頒發新造礮八門並景山之子母礮四門江南送<lb/>
　　　到子母礮五十五門已用大同所養駱駝二百<lb/>
　　　頭䭾載前來運糧正卿喻成龍等於三月二十<lb/>
　　　四日至臣敖漢察罕和朔行營言糧車於二十<lb/>
　　　二三日始出喀倫路上水草缺少而牲口係從<lb/>
　　　太原逕至此處故皆疲瘦今將十五日口糧留<lb/>
　　　於喀倫以備大軍凱旋之用又十五日口糧運<lb/>
<pb n="KR2c0010_WYG_022-41b"/>
　　　至翁金等處預備其二十日口糧用小車選駕<lb/>
　　　車牲口内可用者運至土喇地方支給大軍臣<lb/>
　　　以大軍口糧關係甚要因㑹議將十五日口糧<lb/>
　　　留貯喀倫其三十五日口糧著盡行運至土喇<lb/>
　　　地方若小車及所選駕車牲口不足著將撥給<lb/>
　　　䭾礮所餘空行駱駝助運議定已交付喻成龍<lb/>
　　　等去訖<hi>臣</hi>自歸化城啓行時曽遣問寜夏兵幾<lb/>
　　　時起行何日到翁金地方據孫思克等囘稱我<lb/>
<pb n="KR2c0010_WYG_022-42a"/>
　　　等之兵於二月二十二日起程行三十八日可<lb/>
　　　至翁金近蒙頒到<lb/>
　諭㫖随遣人往令將寜夏兵行至何處作速申報<hi>臣</hi>
　　　於四月初六日屯扎翁金口之東席喇胡魯蘇<lb/>
　　　台地方因大軍悉按掘井處安營故分兩隊而<lb/>
　　　行於初七日留居一日俟後隊大軍至於初八<lb/>
　　　日並進駐扎於烏闌厄爾幾地方若寜夏兵於<lb/>
　　　初九日至烏闌厄爾幾地方<hi>臣</hi>等或一路進兵<lb/>
<pb n="KR2c0010_WYG_022-42b"/>
　　　或兩路進兵㑹同定議俟商南多爾濟詣<lb/>
御前時明白具奏若仍不至據正月二十八日奔來喀<lb/>
　　　爾喀逃人曽有噶爾丹今在土喇上流之語臣<lb/>
　　　等亦不便乆待即於初十日啓行進趨土喇矣<lb/>
　　　其寧夏兵到時著随後進發又鄉導等約略計<lb/>
　　　云初十日自烏闌厄爾幾起程行二十二宿於<lb/>
　　　次月初三日可至土喇河阿喇克山之西克勒<lb/>
　　　和朔地方謹此奏<lb/>
<pb n="KR2c0010_WYG_022-43a"/>
　聞<lb/>
上命議政大臣等并在三營内王大臣副都綂㑹議具<lb/>
　　奏<lb/>
　　　丁未<lb/>
　命商進止之宜<lb/>
上諭諸王大臣曰前因大將軍伯費揚古疏言四月二<lb/>
　　十四日可到土喇二十七日可到巴顔烏闌是以<lb/>
　　中路大兵整旅安行已來至近敵之地矣費揚古<lb/>
<pb n="KR2c0010_WYG_022-43b"/>
　　沿途躭悞許乆不見奏聞今忽奏稱改期目前我<lb/>
　　軍既逼近噶爾丹應不必待費揚古軍當即前行<lb/>
　　　多羅信郡王鄂扎貝子蘇爾發宗室公蒲圻和碩<lb/>
　　　額駙尚之隆都綂都思噶爾巴渾徳周卜世阿<lb/>
　　　錫坦石文瑛王永譽䕶軍綂領托倫蘇丹㪚秩<lb/>
　　　大臣布克叨副都綂噶爾必錫柱胡世巴凱音<lb/>
　　　布莫洛渾阿喀納侍讀學士席爾登理事官溫<lb/>
　　　達等一議曰<hi>臣</hi>等竊思噶爾丹若果有待我軍<lb/>
<pb n="KR2c0010_WYG_022-44a"/>
　　　之意則我亦可俟西路之兵矣若不能禦我軍<lb/>
　　　威欲行逃竄則其地方寛濶聞信預遁必相隔<lb/>
　　　遼逺今量西路兵所到之期緩行以待兩路夾<lb/>
　　　進似為有益事關重大伏候<lb/>
上裁領侍衛内大臣蘇爾達馬思喀内大臣明珠大學<lb/>
　　　士伊桑阿侍郎安布祿西喇侍讀學士喇錫等<lb/>
　　　一議曰臣等前因大將軍費揚古原奏内有二<lb/>
　　　十四日至土喇之語度等待之期不甚乆逺因<lb/>
<pb n="KR2c0010_WYG_022-44b"/>
　　　曽奏請俟費揚古兵至然後進發今<lb/>
　諭㫖言自阿喇克山之克勒和朔至土喇河上流尚<lb/>
　　有五六日之程爾等問明鄉導議奏<hi>臣</hi>等詢問鄉<lb/>
　　　導萬舒克等言自阿喇克山之克勒和朔前行<lb/>
　　　八宿第九日始至巴顔烏闌地方噶爾丹若由<lb/>
　　　巴顔烏闌北逃竄亦有去路如此則等候日期<lb/>
　　　太遠若我軍不進噶爾丹不戰而走則相去遼<lb/>
　　　濶一時難於追獲今我軍似應前進酌量而行<lb/>
<pb n="KR2c0010_WYG_022-45a"/>
　　　事關重大伏候<lb/>
上裁宗室公吞珠領侍衛内大臣公國舅佟國維副都<lb/>
　　　綂阿爾納學士宋柱等一議曰中路大軍前進<lb/>
　　　宜近抵克魯倫河前奉<lb/>
　諭有欲遣使往噶爾丹之語若費揚古之兵可待即<lb/>
　　　往來遣使延緩日期以待費揚古之兵若有可<lb/>
　　　行事宜我軍勢大可即行𠞰滅噶爾丹極其狡<lb/>
　　　猾若順克魯倫河下流而去我大軍已近即可<lb/>
<pb n="KR2c0010_WYG_022-45b"/>
　　　進𠞰如大軍不近抵克魯倫河而噶爾丹順克<lb/>
　　　魯倫河下流過一二日則我大軍似難追及矣<lb/>
　　　事關重大伏候<lb/>
上裁奉<lb/>
　㫖遣乾清門侍衛馬武往皇長子營内侍讀學士喇<lb/>
　　錫往五旗營内商之<lb/>
皇上作手勅差侍衛額林辰賫授大將軍伯費揚古曰<lb/>
　　爾初七日疏於二十一日酉時到覽之言五月初<lb/>
<pb n="KR2c0010_WYG_022-46a"/>
　　三日可到土喇汝原奏言四月二十四日可到土<lb/>
　　喇二十七日可到巴顔烏闌是以朕軍因水草無<lb/>
　　悞定於二十五日間到克魯倫河今差前鋒視其<lb/>
　　行踪亦已獲其生口矣噶爾丹有沿克魯倫河而<lb/>
　　下之勢與我相隔五日程此際汝等理應遣奏數<lb/>
　　次則朕軍易於迎待而汝等乆不來奏不知已到<lb/>
　　何地恐稽時日催趲而行遂先於汝等今或待或<lb/>
　　行係在兩可情事甚大汝等如何行路當速來報<lb/>
<pb n="KR2c0010_WYG_022-46b"/>
　　因原議兩路兵孰先到數日有務湏等候之約是<lb/>
　　以朕且待且行如必不得已則當相機行事耳特<lb/>
　　諭又<lb/>
　命催趲糧運<lb/>
上諭行兵部曰大將軍費揚古兵行稍遲朕緩行以待<lb/>
　　之可行文于成龍乗此時將所運米作速陸續運<lb/>
　　至<lb/>
　　　侍衛喀瓦爾達探見噶爾丹哨卒還復<lb/>
<pb n="KR2c0010_WYG_022-47a"/>
　命先是<lb/>
上酌遣前鋒随喀瓦爾達等至古爾班圗爾罕地方潜<lb/>
　　覘敵哨至是喀瓦爾達還奏曰<hi>臣</hi>等奉<lb/>
　㫖前夜往踰巴爾代哈山及清晨至西方圖爾罕山<lb/>
　　　上適敵人哨卒方到<hi>臣</hi>等避而覘之見敵人哨<lb/>
　　　卒立於山上覓水向克魯倫視之見其有烟厄<lb/>
　　　魯特在此是實<hi>臣</hi>等恐彼知覺繞山潜歸<lb/>
　　　戊申喇錫囘奏言綂領正紅旗兵<lb/>
<pb n="KR2c0010_WYG_022-47b"/>
　　皇四子宗室公齊克塔哈内大臣公常泰都綂齊<lb/>
　　　世䕶軍綂領鄂克濟哈副都綂渣喇克圖法喀<lb/>
　　　原任尚書顧八代侍讀學士覺羅華顯綂領鑲<lb/>
　　　白旗兵僖郡王岳希貝子吳爾占都綂噶爾馬<lb/>
　　　䕶軍綂領桑格蘇赫副都綂納秦綂領鑲紅旗<lb/>
　　　小營兵宗室公蘇努副都綂烏赫綂領正藍旗<lb/>
　　　兵顯親王丹臻副都綂崇古禮禪布侍郎常綬<lb/>
　　　閒散宗室哈爾薩綂領鑲藍旗兵康親王傑淑<lb/>
<pb n="KR2c0010_WYG_022-48a"/>
　　　貝子魯賔内大臣阿宻達都綂喀代副都綂鄂<lb/>
　　　飛龍西庫裕親王福全恭親王常寧簡親王雅<lb/>
　　　布等議<hi>臣</hi>等衆意以為大將軍費揚古兵至土<lb/>
　　　喇之期尚早若中路大兵即行前進使噶爾丹<lb/>
　　　知<lb/>
皇上已至旋即逃竄便得脱矣今視水草佳處堪容八<lb/>
　　　旗兵者暫行屯駐約計將軍費揚古兵之至然<lb/>
　　　後前進則噶爾丹之後已為所截因而夾擊之<lb/>
<pb n="KR2c0010_WYG_022-48b"/>
　　　於事有益縱令噶爾丹依克魯倫河順流而去<lb/>
　　　自有<lb/>
　　盛京烏喇黑龍江等處兵在彼而我大軍復進抵<lb/>
　　　克魯倫河以斷其歸路亦復有濟事關重大伏<lb/>
　　　候<lb/>
上裁綂領鑲紅旗兵<lb/>
　　皇三子𦙍祉領侍衛内大臣公福善副都綂孫渣<lb/>
　　　齊侍郎席爾達學士三寳等議<hi>臣</hi>等衆意以為<lb/>
<pb n="KR2c0010_WYG_022-49a"/>
　　　大將軍費揚古疏内雖稱兵行遲延五六日約<lb/>
　　　計今已至翁金之路矣噶爾丹見在巴顔烏闌<lb/>
　　　近處若待費揚古兵至遲延時日恐賊萬一聞<lb/>
　　　風即行逃竄亦未可知今以中路大兵勦滅賊<lb/>
　　　㓂未為不足既已近抵克魯倫河似應一面移<lb/>
　　　文催西路之兵一面使賊不及為備前往擊之<lb/>
　　　事關重大伏候<lb/>
上裁馬武囘口奏領侍衛内大臣索額圗都綂諾穆圖<lb/>
<pb n="KR2c0010_WYG_022-49b"/>
　　　副都綂公孫徴灝雷繼尊費揚固趙鉞喻維邦<lb/>
　　　張朝午等一議謂應緩行以待大將軍之兵都<lb/>
　　　綂公鄂倫代都綂李正宗碩鼐尚書班第副都<lb/>
　　　綂張所知巴賽等一議謂應即行進兵奉<lb/>
　㫖三旗營内王大臣等不必召集著見在此營内議<lb/>
　　政大臣等議奏大臣仍持兩議口奏奉<lb/>
　㫖至明日駐營處具奏<lb/>
　　皇長子𦙍禔奏報察詢糧礮事𦙍禔等奏至言<hi>臣</hi>
<pb n="KR2c0010_WYG_022-50a"/>
　　　等十九日自席喇布里圗地方啓行駐扎西巴<lb/>
　　　爾台二十日駐扎察罕布喇克二十一日至拖<lb/>
　　　陵漢軍火器營所帶宣鎮神功礮二十四門於<lb/>
　　　二十二日晚始至問随礮大臣漢軍都綂諾穆<lb/>
　　　圗等何以遲悞據稱此三宿相距八九十里駕<lb/>
　　　車騾匹已疲我等沿路休息而來故今日始至<lb/>
　　　又奏<hi>臣</hi>等至拖陵地方問總兵官馬進良白斌<lb/>
　　　爾等之兵有稽留處否俱言所帶八十日糧以<lb/>
<pb n="KR2c0010_WYG_022-50b"/>
　　　二十日糧留貯和爾博地方現今已用五十日<lb/>
　　　若糧能接濟不至稽遲矣<lb/>
上遣人召内大臣索額圗委以火礮事務併交大學士<lb/>
　　伊桑阿查綠旗兵二十日口糧數目具奏<lb/>
上諭皇太子曰朕緩進之意特示汝知前將近敵情由<lb/>
　　屢有諭㫖二十一日酉時將軍費揚古由横設驛<lb/>
　　站奏稱五月初三日可抵土喇等語伊前疏云於<lb/>
　　四月二十四日抵土喇朕擬度時日欲於四月二<lb/>
<pb n="KR2c0010_WYG_022-51a"/>
　　　十五日間抵克魯倫河前進乃許乆未曽奏報忽<lb/>
　　　而改期我軍難以指畫於是傳集八旗諸王及議<lb/>
　　　政諸臣㑹議衆見不同有言即宜進𠞰者有言原<lb/>
　　　議兩路之兵約㑹前進所關重大應少緩我師以<lb/>
　　　觀局勢朕再四籌度未能適當其可姑少為相機<lb/>
　　　徐行前諭㫖曽言進𠞰今復稍有濡遲若不傳示<lb/>
　　　其故恐汝計日懸心因書以諭意噶爾丹情形萬<lb/>
　　　不計及此路進兵猶自夢夢耳但所慮者相距匪<lb/>
<pb n="KR2c0010_WYG_022-51b"/>
　　　遙噶爾丹聞知必爾逃遁機㑹可惜然彼雖逃遁<lb/>
　　　諒亦未得全脱也為此特諭費揚古奏疏亦謄寫<lb/>
　　　發往將此情由奏聞<lb/>
皇太后并轉諭大學士尚書知之<lb/>
　　　　辛亥<lb/>
　　定議遣使於噶爾丹<lb/>
　上諭議政諸臣曰俟至拖陵地方再遣使於噶爾丹此<lb/>
　　　際費揚古兵亦將到矣噶爾丹若亦遣使來我亦<lb/>
<pb n="KR2c0010_WYG_022-52a"/>
　　遣使頻往以待費揚古等兵彼若乗此際逃竄即<lb/>
　　　聽之縱逃亦必自生内變豈能完全耶諸臣奏<lb/>
　　　曰<lb/>
上諭至拖陵地方再行遣使甚是俟至拖陵時往來遣<lb/>
　　　使以待費揚古兵若噶爾丹接戰則兩路夾擊<lb/>
　　　立行𠞰滅或逃或降至彼時酌量而行<lb/>
上是之<lb/>
　　　以𠞰滅噶爾丹之䇿<lb/>
<pb n="KR2c0010_WYG_022-52b"/>
　曉諭諸臣<lb/>
上召内大臣索額圗等入<lb/>
　行宫<lb/>
　諭曰噶爾丹自以為無所畏憚煽惑諸蒙古竊踞克<lb/>
　　魯倫地方謂朕必不親征今我軍緊要軍器俱已<lb/>
　　備至若噶爾丹聞朕已至必先逃竄爾等欲戰耶<lb/>
　　欲使噶爾丹逃竄耶可各陳所見索額圗等奏曰<lb/>
　　　觀噶爾丹來踞克魯倫之意特欲煽搖諸蒙古<lb/>
<pb n="KR2c0010_WYG_022-53a"/>
　　　若遇喀爾喀即行搶掠實不料<lb/>
皇上親臨今已近敵我軍迎往噶爾丹聞<lb/>
皇上親臨不敢抗拒逃竄而去彼聲名一挫不能再振<lb/>
　　　如<lb/>
皇上親抵克魯倫河噶爾丹竄去則我大事已畢我<lb/>
皇上神威不但逺播邊塞且徧播四海以外矣<hi>臣</hi>等之<lb/>
　　　意聽彼逃竄似比戰為愈但所以使噶爾丹逃<lb/>
　　　竄之計<hi>臣</hi>等不得而知<lb/>
<pb n="KR2c0010_WYG_022-53b"/>
上曰噶爾丹原係行劫小㓂素無逺識信人誑言侵掠<lb/>
　　喀爾喀以為我軍不能即至故敢竄伏克魯倫今<lb/>
　　大軍已近噶爾丹西路之兵亦將至土喇我軍從<lb/>
　　歐徳哈爾哈邀擊即可破滅之矣今爾等欲迎往<lb/>
　　使之逃竄朕以為無難俟其少近遣使往諭之云<lb/>
　　朕欲與親臨約盟與爾相近爾可前來與我軍㑹<lb/>
　　議朕並不爾𠞰噶爾丹聞朕親來必連夜奔逃我<lb/>
　　軍即追殺如向土喇退去則必遇費揚古之兵朕<lb/>
<pb n="KR2c0010_WYG_022-54a"/>
　　於此賊厪慮已乆此次噶爾丹殄滅必矣如噶爾<lb/>
　　丹拒戰必然糜爛如或奔逃亦至破壤但于成龍<lb/>
　　所運之米恐不能應期而至耳伊桑阿安布祿西<lb/>
　　喇喇錫巴圖賴爾等可撰勅呈覽俟少近遣往旋<lb/>
　　即進兵此䇿何如爾等云何索額圗等奏曰<lb/>
皇上洞悉噶爾丹詭計謀極周到一遵<lb/>
聖謀施行實為盡善後進兵時索額圗復奏云<lb/>
　　皇長子於烏闌布通之役實有餘憾不便使居前行<lb/>
<pb n="KR2c0010_WYG_022-54b"/>
上以索額圗於烏闌布通自䘮其膽恐遣彼為前行故<lb/>
　　　恇懼而有是奏不允<lb/>
　　　壬子<lb/>
　命議進兵之䇿商南多爾濟還賫大將軍費揚古疏<lb/>
　　　至疏稱將運至翁金之一月口糧内以一半留<lb/>
　　　翁金一半留兵一千令副都綂西爾哈達祖良<lb/>
　　　璧等防䕶運至土喇已移文囊吉理揚琳等又<lb/>
　　　稱王國昌報所運米斷不能如期運到随經檄<lb/>
<pb n="KR2c0010_WYG_022-55a"/>
　　　催外臣等率領大兵於初十日自烏闌厄爾幾<lb/>
　　　起程至察罕和朔地方將軍孫思克等帶西安<lb/>
　　　滿洲兵五百名輕騎前來於十一日至察罕和朔<lb/>
　　　孫思克稱伊所帶綠旗兵七千名途遇風雨馬<lb/>
　　　匹遲悞一半選兵二千願親率前赴大兵行走<lb/>
　　　博濟稱伊所帶滿洲兵二千漢軍兵一千途遇<lb/>
　　　風雨馬匹稍悞此内亦選兵二千願親率急赴<lb/>
　　　大兵行走<hi>臣</hi>等㑹議俱依將軍孫思克博濟等<lb/>
<pb n="KR2c0010_WYG_022-55b"/>
　　　所議其餘滿洲兵一千著防䕶按察使囊吉理<lb/>
　　　所送米石此兵留西安副都綂西爾哈達祖良<lb/>
　　　璧并駐防協領等管轄其翁金所留一半米石<lb/>
　　　將孫思克標下所留兵内派出五百名著副將<lb/>
　　　張憲載管領看守滿洲漢軍綠旗兵四千去大<lb/>
　　　兵尚有十日之程不便作兩路進發應令随<hi>臣</hi>
　　　等進路作速前來與<hi>臣</hi>等一路行走又商南多<lb/>
　　　爾濟奏稱費揚古等之兵於本月三十日可至<lb/>
<pb n="KR2c0010_WYG_022-56a"/>
　　　土喇之阿喇克山克勒和朔地方來月初七日<lb/>
　　　可至巴顔烏闌不便分兩路前進<lb/>
上命議政大臣集議議曰查大將軍費揚古等奏稱不<lb/>
　　　由兩路進兵揀選人馬一路前行殊為整嚴請<lb/>
　　　如所奏至商南多爾濟奏言費揚古等之兵是<lb/>
　　　月三十日可到土喇阿喇克山之克勒河朔來<lb/>
　　　月初七日可到巴顔烏闌應量費揚古等兵到<lb/>
　　　之日聽<lb/>
<pb n="KR2c0010_WYG_022-56b"/>
皇上指揮遵行至大將軍費揚古等以運到翁金米一<lb/>
　　　半留於翁金一半令副都綂西爾哈達祖良璧<lb/>
　　　等留兵千名運至土喇已檄囊吉理更無可議<lb/>
上曰前既以大兵獨進及俟大將軍偕行之事使前後<lb/>
　　營諸王大臣公議今亦應令公議之前軍處既交<lb/>
　　付馬武則後軍處仍令侍讀學士喇錫前去<lb/>
　命嚴催糧運<lb/>
上諭行兵部曰中路大兵現今逼近噶爾丹西路大將<lb/>
<pb n="KR2c0010_WYG_022-57a"/>
　　　軍費揚古兵亦已甚近大軍米糧關係甚要兩路<lb/>
　　　大軍㑹合即所需米糧甚多速移文于成龍著多<lb/>
　　　方設法將所運米務陸續速行運到又<lb/>
　　諭曰現今需用米糧噶禮所運米已至何處湏先交<lb/>
　　　與驛站申報著伊趲行作速運到並著後隊夸蘭<lb/>
　　　大作速趲運前來<lb/>
　上諭皇太子曰朕綂大兵駐蹕察罕布喇克之日費揚<lb/>
　　　古遣來期約之商南多爾濟喇嘛於四月二十六<lb/>
<pb n="KR2c0010_WYG_022-57b"/>
　　　薄暮至彼於行路之間遇厄魯特二人擒來問之<lb/>
　　　彼云噶爾丹向克魯倫下流移營問費揚古何時<lb/>
　　　可至云五月初六間可至巴顔烏闌因是我師仍<lb/>
　　　稍緩以待之從察罕布喇克至克魯倫河約略三<lb/>
　　　百里未經量度難得其實此數日間未見汝奏章<lb/>
　　　并<lb/>
皇太后萬安音問朕懐不勝惓切昨薩卜蘇奏事之便又<lb/>
　　　未見汝請安奏章益増懸念朕躬甚安諸皇子俱<lb/>
<pb n="KR2c0010_WYG_022-58a"/>
　　佳皇太子佳否<lb/>
　　　癸丑侍衛馬武賫前營奏摺囘復<lb/>
　命<lb/>
　　皇長子𦙍禔内大臣索額圗都綂公鄂倫代李正<lb/>
　　　宗碩鼐諾穆圗尚書班第副都綂公孫徴灝張<lb/>
　　　所知雷繼尊趙鉞費揚固喻維邦侍郎安布祿<lb/>
　　　等議據拿獲厄魯特二人云噶爾丹現在克魯<lb/>
　　　倫之拖訥山順克魯倫河下流而行商南多爾<lb/>
<pb n="KR2c0010_WYG_022-58b"/>
　　　濟奏費揚古等兵於本月三十日至土喇之阿<lb/>
　　　喇克山克勒和朔地方來月初七日當至巴顔<lb/>
　　　烏闌<lb/>
皇上親綂大兵特為𠞰滅噶爾丹而出又思遏賊歸路<lb/>
　　　調發西來二路兵俱至正合<lb/>
聖上之神謨矣今大將軍費揚古與將軍孫思克博濟<lb/>
　　　之兵㑹合而來兵力甚盛於本月三十日至土<lb/>
　　　喇之阿喇克山克勒和朔地方來月初七日至<lb/>
<pb n="KR2c0010_WYG_022-59a"/>
　　　巴顔烏闌正宜協力夾擊𠞰滅噶爾丹其遣使<lb/>
　　　噶爾丹及計大將軍費揚古等兵近逼賊營夾<lb/>
　　　攻𠞰滅之處俱候<lb/>
皇上乾斷侍讀學士喇錫囘口奏云綂領後隊五旗<lb/>
　　皇子王大臣於議政大臣所議外並無别議<lb/>
上諭議政諸臣曰朕所綂大軍不勞而至人逸馬肥不<lb/>
　　但滿漢官兵即僕從無一人不得到者以此精鋭<lb/>
　　人有死志㓂雖十萬朕將用䇿親御以擊之一面<lb/>
<pb n="KR2c0010_WYG_022-59b"/>
　　遣使往説倘敵人力有餘則聽與我戰力如不及<lb/>
　　則聽其走但此㓂若走恐在我必有追悔之意議<lb/>
　　　政諸臣奏曰噶爾丹若走則吾事已畢當遣使說<lb/>
　　　之衆意合一<lb/>
上遂定遣使之議<lb/>
　　　甲寅<lb/>
上仍駐蹕察罕布喇克頭運噶禮郝尚圗米車米䭾到<lb/>
　　　補散官兵營外積米如山觀者如堵喀爾喀人<lb/>
<pb n="KR2c0010_WYG_022-60a"/>
　　　等無不驚異<lb/>
　命侍衛馬武賫糧赴總兵馬進良白斌軍中㪚給行<lb/>
　　　兵部奏曰侍郎安布祿咨稱<lb/>
　　皇長子内大臣索額圗言總兵官馬進良白斌軍<lb/>
　　　糧奉<lb/>
　㫖留貯二十日今又食過六十日額米俱完馬進良<lb/>
　　　標兵一千五百名白斌標兵一千二百七十名<lb/>
　　　乞將伊等應給之米作速解來為此奏<lb/>
<pb n="KR2c0010_WYG_022-60b"/>
　聞<lb/>
上遣侍衛馬武賫伊等應給之米前去<lb/>
　　　乙卯<lb/>
　　　喀爾喀扎薩克台吉車陵扎卜奏請從軍<lb/>
上不許車陵渣卜等至奏請随征効力<lb/>
上諭曰爾等往來遊牧以避厄魯特勞苦已極免往出<lb/>
　　征各帶眷屬牲口往達里岡阿之東居住朕囘鑾<lb/>
　　時指示地方安挿達里岡阿地方曽留御用馬匹<lb/>
<pb n="KR2c0010_WYG_022-61a"/>
　　並兵丁馬匹牧放著爾所屬人等加意收管嚴行<lb/>
　　禁約勿使盜竊犯者必行正法車陵渣卜奏曰臣<lb/>
　　　謹遵<lb/>
　諭㫖不随往出征願<lb/>
皇上准<hi>臣</hi>兄子多爾即渣爾都綂嘠爾單二人随往以<lb/>
　　　充隊伍<lb/>
上許之又<lb/>
　諭曰尚書班第屢次令爾等向内遊牧爾等不從納<lb/>
<pb n="KR2c0010_WYG_022-61b"/>
　　木渣爾拖音等終被厄魯特擄掠今納木渣爾拖<lb/>
　　音毫無所有釡甑皆無食用不給鬻人度日若果<lb/>
　　遵㫖向内地遊牧何得至此爾知悔否車陵渣卜<lb/>
　　　奏曰我等無知貪戀水草不向内地遊牧以致<lb/>
　　　納木渣爾拖音被掠臣罪何辭伏祈<lb/>
睿鑒<lb/>
上曰爾等既與土謝圗汗附近著随征台吉多爾即渣<lb/>
　　爾都綂嘠爾單與西地西里貝勒同行朕若在京<lb/>
<pb n="KR2c0010_WYG_022-62a"/>
　　　必重賞爾因出征在外將朕用袍褂賜爾服之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0010_WYG_022-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方略卷二十二<lb/>
</p>
<p>
</p>
  </div>
</body>
</text>
</TEI>
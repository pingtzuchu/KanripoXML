<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_005-1a"/>
　欽定四庫全書<lb/>
聖祖仁皇帝親征平定朔漠方略卷五<lb/>
　　　　九月庚午朔<lb/>
　　命派京師大兵及大同宣府等兵備噶爾丹時折卜<lb/>
　　　　尊丹巴庫圖克圖遣使報稱噶爾丹分兵三路<lb/>
　　　　沿途劫掠約㑹於我邊哨愛必汗喀喇鄂博之<lb/>
　　　　地侍郎溫達以<lb/>
　　聞<lb/>
<pb n="KR2c0010_WYG_005-1b"/>
　上諭尚書阿爾尼等曰喀爾喀所告之言雖未審虛實<lb/>
　　　而我邊塞不可不為之防禦應派京師八旗䕶軍<lb/>
　　　每佐領七名驍騎每佐領二名前鋒二百名火器<lb/>
　　　營兵一千子母礮八門限五日内起程再令大同<lb/>
　　　宣府總兵官鮑敬藍理各選精兵一千親率而來<lb/>
　　　我軍俱應在歸化城駐備其令議政王貝勒大臣<lb/>
　　　議之議曰邉疆事關重大應遵<lb/>
　上諭而行此所派京師大兵每翼應派都統二員副都<lb/>
<pb n="KR2c0010_WYG_005-2a"/>
　　　統四員前鋒叅領一員侍衛一員每旗䕶軍叅<lb/>
　　　領二員驍騎叅領各一員又總統火器營之都<lb/>
　　　統以及前鋒統領現在隨<lb/>
　駕應請<lb/>
皇上簡用此所派大兵令何人總統督率而來應用何<lb/>
　　　項將軍印伏候<lb/>
　睿裁議入<lb/>
　諭曰此係備兵不必用將軍印每翼置都統一員右<lb/>
<pb n="KR2c0010_WYG_005-2b"/>
　　翼著公蘇努率之左翼著公華善率之即以蘇努<lb/>
　　為統帥左翼著副都統邁圖納秦查木揚楊代來<lb/>
　　右翼著副都統希禪阿爾法牛鈕達爾㤗來<lb/>
　　　壬申<lb/>
　命都統公諾敏彭春等赴安親王岳樂軍前京師及<lb/>
　　　各路大兵暫停起行<lb/>
上諭兵部曰前者侍郎温達奏言噶爾丹分兵三路追<lb/>
　　土謝圖汗將近我喀倫朕以邉疆事闗重大故頒<lb/>
<pb n="KR2c0010_WYG_005-3a"/>
　　諭㫖派京師大兵以備之今聞噶爾丹於我朝所<lb/>
　　遣使臣待之有加禮殊為恭順且又聞其遣使與<lb/>
　　我阿齊圖拜里等偕來請安應將京城大兵暫且<lb/>
　　停其起程仍令各為預備候㫖大同宣府總兵官<lb/>
　　之兵亦暫停起行令其候㫖行在所有之兵每佐<lb/>
　　領派䕶軍二名前鋒派二百名火器營兵全派令<lb/>
　　赴安親王軍前其存留官兵檢選肥壯馬匹給發<lb/>
　　前去之兵將青城運來之米計口授之此去之兵<lb/>
<pb n="KR2c0010_WYG_005-3b"/>
　　著都統諾敏彭春䕶軍統領托倫揮蘭副都統康<lb/>
　　喀拉尚圖酌量派發章京統率前往<lb/>
　　　丁丑土謝圖汗折卜尊丹巴庫圖克圖率所屬<lb/>
　　　請降先是巴林烏朱穆秦蒿齊忒克西克騰科<lb/>
　　　爾沁阿霸哈納爾蘇尼特阿霸垓扎魯特歸化<lb/>
　　　城土黙特之各旗蒙古王台吉等節次奏報喀<lb/>
　　　爾喀額爾克吳巴什顧魯帶青額爾德尼阿海<lb/>
　　　憨都台吉額爾克伊爾登達爾漢台吉車卜登<lb/>
<pb n="KR2c0010_WYG_005-4a"/>
　　　台吉伊達木扎卜台吉達賴台吉賓他海台吉<lb/>
　　　丹津台吉達爾漢台吉色卜騰台吉帶青台吉<lb/>
　　　額爾克綽克圖台吉沙克都爾台吉米梯克額<lb/>
　　　爾克帶青台吉班第帶青親達摩尼帶青台吉<lb/>
　　　巴忒馬巴圖爾台吉勞章巴圖爾台吉他爾占<lb/>
　　　達爾漢台吉龔格台吉阿南達台吉吳巴第台<lb/>
　　　吉朝罕台吉拉卜灘台吉車林達什台吉音扎<lb/>
　　　納台吉折卜尊丹巴弟子西拉卜達什喇嘛又<lb/>
<pb n="KR2c0010_WYG_005-4b"/>
　　　墨爾根帶青伊爾登卓力克圖台吉扎卜青台<lb/>
　　　吉等為首各率屬下人衆奔入喀倫請降陸續<lb/>
　　　具報<lb/>
上遣官往<lb/>
　諭准令來降之喀爾喀在喀倫以内遊牧不許妄行<lb/>
　　　盗竊仍嚴飭内地蒙古各禁止屬下不許侵凌<lb/>
　　　盗竊至是土謝圖汗率其弟西地西里巴圖魯<lb/>
　　　台吉等奏言謹奏<lb/>
<pb n="KR2c0010_WYG_005-5a"/>
皇帝睿覽諸凡情事曾兩次遣人入奏俱蒙<lb/>
　俞㫖鑒納不勝懽忭謹率自古以來厯世所轄左翼<lb/>
　　　及相附之右翼諾顔等同請歸依<lb/>
皇上大厦伏乞大沛<lb/>
　鴻恩劻救<hi>臣</hi>等朔日吉旦遣奏又設站侍郎温達報<lb/>
　　　曰折卜尊丹巴庫圖克圖遣使來告曰向蒙<lb/>
皇上鴻恩勵以勤修功德欽遵<lb/>
　諭㫖禮誦靡懈不意厄魯特來焚燬廟宇棄擲經典<lb/>
<pb n="KR2c0010_WYG_005-5b"/>
　　　今未知再能仰副<lb/>
皇上聖㫖否乆欲入覲<lb/>
　天朝自念生於荒徼言詞粗陋恐不能奏對是以不<lb/>
　　　果我諸弟子衆多願依<lb/>
皇上神聖太平之治以副夙望仰乞<lb/>
聖恩俯恤賜以水草善地且望重建前廟又左右兩翼<lb/>
　　　諸台吉皆奉我為師言庫圖克圖欲入則我等<lb/>
　　　願從又沿喀倫一帶阿霸哈納爾諸台吉亦欲<lb/>
<pb n="KR2c0010_WYG_005-6a"/>
　　　從入因謂之曰我荷<lb/>
皇恩深重我意已確然不移汝等果欲誠心歸附各隨<lb/>
　　　汝等之意我不便為汝等代奏也理藩院據報<lb/>
　　　以<lb/>
　聞<lb/>
　㫖下議政王貝勒大臣集議議曰厄魯特喀爾喀向<lb/>
　　　來歸化職貢有年今交惡相攻喀爾喀國破土<lb/>
　　　謝圖汗折卜尊丹巴庫圖克圖等仰瞻<lb/>
<pb n="KR2c0010_WYG_005-6b"/>
皇上萬邦一體同在覆育誠心請降應受而養之為之<lb/>
　　　安插俾其得所即令尚書阿爾尼前往喀倫靣<lb/>
　　　見折卜尊丹巴庫圖克圖土謝圖汗等備宣<lb/>
　諭㫖覆奏之日再請<lb/>
上裁得<lb/>
　㫖如所議阿爾尼瀕行<lb/>
上諭之曰喀爾喀等雜處我邉汛内外應嚴禁屬下不<lb/>
　　許劫奪盗竊為亂如有違犯照内地律例正法至<lb/>
<pb n="KR2c0010_WYG_005-7a"/>
　　放火小偷亦照我例從重治罪其令喀爾喀該管<lb/>
　　屬下嚴加曉諭<lb/>
　　　甲申學士拜里等攜噶爾丹疏歸覆<lb/>
　命拜里阿齊圖等奉使至噶爾丹所噶爾丹遇之殊<lb/>
　　　為恭順以入邉貿易事託阿齊圖等奏言頃奉<lb/>
　明㫖限貿易人毋得過二百名我兄弟台吉等不知<lb/>
　　　其故以為出自我意不容彼貿易皆與我不和<lb/>
　　　乞為代奏照常進貢貿易并遣使根敦哈什哈<lb/>
<pb n="KR2c0010_WYG_005-7b"/>
　　　等與阿齊圖偕來請<lb/>
　安入貢疏曰頃接到使臣賫來<lb/>
　勅諭禮物不勝懽忭喀爾喀土謝圖汗折卜尊丹巴<lb/>
　　　兩人違達賴喇嘛之言降斥西勒圖坐位又違<lb/>
　㫖侵擾我四厄魯特横行如此實係恣肆無道之人<lb/>
　　　也彼既悖道蔑法而行則我之理直矣倘欲<lb/>
　勅諭大衆歸於蕩平和好此地亦當竭力圖之罔識<lb/>
　　　忌諱特疏陳奏别有所言敬煩兩使代請奏至<lb/>
<pb n="KR2c0010_WYG_005-8a"/>
　㫖下議政王貝勒大臣集議議曰噶爾丹向我使拜<lb/>
　　　里阿齊圖等自陳理直訴其始終誠心敬<lb/>
上之意又䖍恭貢獻請准諸台吉貿易即應遣使往<lb/>
　諭但目今喀爾喀俱各敗奔入我喀倫<lb/>
皇上詳諭尚書阿爾尼遣使往議安揷俾令得所應俟<lb/>
　　　阿爾尼前往喀倫查明後噶爾丹作何遣使賫<lb/>
　勅往諭之處另行奏請議入<lb/>
上是之<lb/>
<pb n="KR2c0010_WYG_005-8b"/>
　　　十月庚子朔<lb/>
　諭撤安親王岳樂軍<lb/>
上諭内大臣國舅佟國維等曰安親王軍及諾敏彭春<lb/>
　　等所率之軍今漸寒冷馬或疲瘦且軍士乘暑而<lb/>
　　往恐冬衣未備應將是軍撤回又侍衛阿南達去<lb/>
　　日已乆馬匹糗糧或至窘乏尚書阿爾尼侍郎温<lb/>
　　達等俱在喀倫其令阿爾尼等作速酌量備辦馬<lb/>
　　匹糗糧往迎阿南達毋致遲悞<lb/>
<pb n="KR2c0010_WYG_005-9a"/>
　　　乙巳<lb/>
　命尚書阿爾尼等安插來降喀爾喀阿爾尼奏言<hi>臣</hi>
　　　等於九月二十九日至喀爾喀問土謝圖汗折<lb/>
　　　卜尊丹巴曰汝等入喀倫而居之意何也今又<lb/>
　　　將何往告曰我等為厄魯特所敗奔進喀倫永<lb/>
　　　歸<lb/>
聖主乞救餘生作何安插一惟<lb/>
上裁又曰我等敗遁盡棄部落牲畜而來雖少有所攜<lb/>
<pb n="KR2c0010_WYG_005-9b"/>
　　　難以自存伏祈<lb/>
聖上俯賜宏恩<hi>臣</hi>等遂令土謝圖汗折卜尊丹巴等將<lb/>
　　　彼從降台吉等名字及喇嘛班第部落人口數<lb/>
　　　目查送計開現在偕來台吉三十餘人喇嘛班<lb/>
　　　第六百餘人户二千人口二萬在後未到者尚<lb/>
　　　多俟到時另將數目開送<lb/>
上命議政王貝勒大臣集議議曰土謝圖汗折卜尊丹<lb/>
　　　巴等累世恭順職貢有年今為厄魯特所敗其<lb/>
<pb n="KR2c0010_WYG_005-10a"/>
　　　國殘破素仰<lb/>
　天朝覆庇萬邦養育庶類來請歸命伏惟<lb/>
皇上從來興滅繼絶中外一體寛仁恩育宜准土謝圖<lb/>
　　　汗折卜尊丹巴之降俾令得所<lb/>
　命尚書阿爾尼侍郎温達查明現在不能度日人等<lb/>
　　　將副都統阿玉璽所運歸化城米糧均散賑濟<lb/>
　　　土謝圖汗等本宜仰體<lb/>
聖慈即議給以名爵但各路請降喀爾喀首領甚多應<lb/>
<pb n="KR2c0010_WYG_005-10b"/>
　　　俟到日再議<lb/>
上從之<lb/>
　　　　<hi>臣</hi>謹按方喀爾喀之内自相亂外挑強鄰<lb/>
皇上早灼知其必至敗亡不憚多方以告戒之及土謝<lb/>
　　　　圖汗等違我節制首起兵端以至敗衂時聞<lb/>
　　　　凶荒洊告又復宥其罪愆存其汗號且示之<lb/>
　　　　可生之路資以牲畜助以糗糧内之近邉示<lb/>
　　　　之法度使起待斃之衆相安相聚不至於流<lb/>
<pb n="KR2c0010_WYG_005-11a"/>
　　　　離凡所以養欲而給求者委曲周詳始終弗<lb/>
　　　　替我<lb/>
皇上之撫恤要荒興滅繼絶真可謂與覆載齊量怙恃<lb/>
　　　　同仁者歟<lb/>
　　　十一月甲申<lb/>
　遣官往諭土謝圖汗等侍衛阿南達喇嘛商南多爾<lb/>
　　　濟等歸奏言噶爾丹謂七旗喀爾喀非吾讐也<lb/>
　　　但土謝圖汗折卜尊丹巴兩人乃壞宗喀巴教<lb/>
<pb n="KR2c0010_WYG_005-11b"/>
　　　之人<lb/>
中華皇帝欲彼安集反負<lb/>
　恩違<lb/>
　㫖殺扎薩克圖汗得克得黑墨爾根阿海盡俘其國<lb/>
　　　我静處於此而忽來侵掠我境殺我弟多爾濟<lb/>
　　　扎卜壊教搆難誠無地可容之人也今若滅此<lb/>
　　　想<lb/>
中華皇帝與達賴喇嘛之心亦得安矣若輩仍存必又<lb/>
<pb n="KR2c0010_WYG_005-12a"/>
　　　違<lb/>
　㫖不自靖也噶爾丹又問折卜尊丹巴所居何地<hi>臣</hi>
　　　等答以在邉汛之外及衆喀爾喀亦填居邉上<lb/>
　　　噶爾丹言不放彼入邉彼將何往<lb/>
中華皇帝之意㫖行事與我脗合我不勝欣悦<hi>臣</hi>等又<lb/>
　　　令商南多爾濟滚楚克達爾漢囊素轉説之噶<lb/>
　　　爾丹曰汝等諭我以禮法我甚喜悦我並無自<lb/>
　　　外於<lb/>
<pb n="KR2c0010_WYG_005-12b"/>
中華皇帝達賴喇嘛禮法之意但厄魯特行事粗鄙恐<lb/>
　　　不相合耳噶爾丹又以貿易事遣滚楚克達爾<lb/>
　　　漢囊素來告曰厄魯特從來進貢貿易各自分<lb/>
　　　行今槩不得往來我國之人殊為憂苦今或用<lb/>
　　　印文或不用印文照常行走候<lb/>
　㫖定奪遵行乞以此轉奏奏至<lb/>
　㫖下議政王貝勒大臣集議議曰<lb/>
皇上軫念兩國原無異視今土謝圖汗等背棄盟誓殺<lb/>
<pb n="KR2c0010_WYG_005-13a"/>
　　　扎薩克圖汗及得克得黑墨爾根阿海又先犯<lb/>
　　　厄魯特殺噶爾丹之弟多爾濟扎卜實係伊等<lb/>
　　　之過應遣<lb/>
　勅於達賴喇嘛命遣一有名大喇嘛同<lb/>
　本朝所遣大臣前往召集噶爾丹土謝圖汗等令土<lb/>
　　　謝圖汗等自陳其過大集會閲永議和好於未<lb/>
　　　遣<lb/>
　勅之前以此等情節先曉諭土謝圖汗等如皆允服<lb/>
<pb n="KR2c0010_WYG_005-13b"/>
　　　願行則約期於來年㑹閲如别有推辭俟到日<lb/>
　　　再議噶爾丹奏請貿易之事應俟遣使大臣時<lb/>
　　　再議<lb/>
上從之<lb/>
　　　十二月丁卯<lb/>
　命以車臣汗之子吳黙赫台吉承襲汗號時已故車<lb/>
　　　臣汗之妻及其子吳黙赫率其屬裔來降奏言<lb/>
　　　昔當治化隆平之日<hi>臣</hi>祖車臣汗殁仰蒙<lb/>
<pb n="KR2c0010_WYG_005-14a"/>
聖鑒<lb/>
　勅諭左右兩翼汗立<hi>臣</hi>父為汗旋又殁曾以情節上<lb/>
　　　奏想因兩汗交惡稽遲未蒙見答為此具由謹<lb/>
　　　奏<lb/>
上諭曰吳黙赫准襲為車臣汗其車卜登車臣濟農達<lb/>
　　賴台吉布達扎卜額爾德尼台吉在已故車臣汗<lb/>
　　為祖輩車卜登車臣濟農應授為扎薩克其達賴<lb/>
　　台吉布達扎卜台吉授為濟農并授為扎薩克其<lb/>
<pb n="KR2c0010_WYG_005-14b"/>
　　已故車臣汗之叔達里伊爾登台吉已故車臣汗<lb/>
　　之弟盆楚克伊爾登台吉納木扎爾額爾德尼台<lb/>
　　吉俱授為濟農吳黙赫年幼國事著伊親叔納木<lb/>
　　扎爾額爾德尼台吉協理<lb/>
　　　康熙二十八年正月丁亥<lb/>
　遣使賫<lb/>
　勅諭達賴喇嘛時土謝圖汗以親往會閲為難具疏<lb/>
　　　自陳<lb/>
<pb n="KR2c0010_WYG_005-15a"/>
上諭議政王等曰朕統御天下凡窮者救之絶者繼之<lb/>
　　離散者使之聚交惡興戎者必使之和協一切生<lb/>
　　靈無不欲其咸底於安樂也土謝圖汗折卜尊丹<lb/>
　　巴庫圖克圖等背棄盟誓殺扎薩克圖汗得克得<lb/>
　　黑墨爾根阿海又加兵厄魯特殺噶爾丹之弟多<lb/>
　　爾濟扎卜今為厄魯特所敗奔入我喀倫請降朕<lb/>
　　念土謝圖汗向來職貢惟謹乆在屬國之列是以<lb/>
　　受而納之留於邉境矜其困窮給以米粟車臣汗<lb/>
<pb n="KR2c0010_WYG_005-15b"/>
　　之子亦准其承襲但兩國相攻生民不得乂安兵<lb/>
　　戎無日休息今土謝圖汗折卜尊丹巴等又難於<lb/>
　　會閲其以朕收養伊等中外一體不忍令人失所<lb/>
　　之德意併將土謝圖汗等背盟興戎之過一一申<lb/>
　　明遣使賫勅宣諭噶爾丹達賴喇嘛令達賴喇嘛<lb/>
　　亦遣使於噶爾丹如此則案可速結矣其達賴喇<lb/>
　　嘛處著伊拉古克三庫圖克圖商南多爾濟他巴<lb/>
　　克去噶爾丹處應遣之人俟草青時奏請<lb/>
<pb n="KR2c0010_WYG_005-16a"/>
　賜達賴喇嘛勅曰朕統御寰區惟願中外息征戰之<lb/>
　　勞無敗亡之禍率土共享昇平前聞喀爾喀兩翼<lb/>
　　部落内自作亂兄弟人民互相吞并日後必成戰<lb/>
　　爭之禍特勅諭爾喇嘛同遣使人諭和爾喇嘛亦<lb/>
　　謂朕鑒恤衆生心如父母誠至善也遣西勒圖來<lb/>
　　朕特使台吉巴忒馬什尚書阿爾尼等與西勒圖<lb/>
　　偕往召集七旗喀爾喀㑹閲誓和意謂從此兄弟<lb/>
　　相親可永享安樂後土謝圖汗奏言聞厄魯特興<lb/>
<pb n="KR2c0010_WYG_005-16b"/>
　　兵兩路來伐臣是以出兵往迎朕軫念厄魯特喀<lb/>
　　爾喀兩國相攻必有一傷復遣書於爾喇嘛息其<lb/>
　　干戈仍勅諭喀爾喀土謝圖汗以為厄魯特噶爾<lb/>
　　丹職貢恭順往來有年果似此大舉諒必奏聞於<lb/>
　　朕朕心猶未深信未必非不良之徒從中離間爾<lb/>
　　等慎毋先啟兵端務體朕不忍生民死亡之至意<lb/>
　　爾喇嘛亦遣齊緝克他賴堪布偕朕阿齊圖綽爾<lb/>
　　濟學士拜里往厄魯特諭和朕與爾反覆行事原<lb/>
<pb n="KR2c0010_WYG_005-17a"/>
　　不忍視喀爾喀厄魯特至於塗炭欲其相睦衆生<lb/>
　　得安之意也乃喀爾喀土謝圖汗折卜尊丹巴庫<lb/>
　　圖克圖等自取滅亡違㫖興戎首先起兵殺扎薩<lb/>
　　克圖汗又殺噶爾丹之弟多爾濟扎卜噶爾丹遂<lb/>
　　起兵破喀爾喀此喀爾喀先舉召釁之過朕不以<lb/>
　　之責噶爾丹也朕之初念本欲率土之民皆獲生<lb/>
　　成原無樂他人之敗亡以為己利之意今喀爾喀<lb/>
　　敗汗及濟農諾顔台吉等率其通國决計歸降於<lb/>
<pb n="KR2c0010_WYG_005-17b"/>
　　朕朕為天下主來歸之人不為收養其誰收養之<lb/>
　　爰納其降安插於喀倫之外發粟賑濟仍存其汗<lb/>
　　濟農諾顔台吉之號嗣立車臣汗之子為汗朕興<lb/>
　　滅繼絶之心非特於喀爾喀如是已也諸國有窮<lb/>
　　廹來歸者朕之愛養皆與之同不但朕之所行如<lb/>
　　此喀爾喀等如往歸爾喇嘛决不忍其死亡亦必<lb/>
　　如此愛養之也征戰非羙事互相報復無有已時<lb/>
　　亦豈能保其常勝乎朕意欲使厄魯特喀爾喀盡<lb/>
<pb n="KR2c0010_WYG_005-18a"/>
　　釋前怨仍前協和各守地方休兵罷戰特遣使賫<lb/>
　　勅往諭噶爾丹噶爾丹向遵奉爾喇嘛道法爾喇<lb/>
　　嘛若遣使往諭務令兩國嗣後永息兵戎則朕與<lb/>
　　爾解紛䘏難之本心亦可以慰矣爾喇嘛可即遣<lb/>
　　使與朕所遣伊拉古克三庫圖克圖商南多爾濟<lb/>
　　理藩院司員他巴克同往<lb/>
　　　四月己卯<lb/>
　命尚書阿爾尼等賫<lb/>
<pb n="KR2c0010_WYG_005-18b"/>
　勅諭噶爾丹理藩院以遣使厄魯特之大臣官員喇<lb/>
　　　嘛等上請<lb/>
　諭曰此事關係重大著尚書阿爾尼散秩内大臣吳<lb/>
　　巴什歸化城扎薩克大喇嘛阿齊圖綽爾濟一等<lb/>
　　侍衞阿南達等前往阿爾尼等入請<lb/>
　訓㫖<lb/>
上諭曰噶爾丹必問及巴圖爾額爾克濟農之事最為<lb/>
　　緊要爾等但述丑年四月之約並言達賴喇嘛向<lb/>
<pb n="KR2c0010_WYG_005-19a"/>
　　雖遣齊緝克他賴堪布至西海之地及我使者定<lb/>
　　議令羅卜臧滚布阿拉卜灘與巴圖爾額爾克濟<lb/>
　　農等同居一處至今尚未同居且巴圖爾額爾克<lb/>
　　濟農雖在我地駐扎並未受彼歸順分為旗隊况<lb/>
　　厄魯特喀爾喀交惡之後巴圖爾額爾克濟農請<lb/>
　　曰乘此機會欲復我讐但我兵器已易粟而食乞<lb/>
　　賜我等兵器亦曾諭而遣之曰厄魯特喀爾喀向<lb/>
　　俱誠心朝請職貢朕並未嘗異視但欲使兩國罷<lb/>
<pb n="KR2c0010_WYG_005-19b"/>
　　兵安生而已豈肯給爾兵器使爾興戎耶其以是<lb/>
　　答之將此等案卷俱錄之以往爾等閒論時當以<lb/>
　　己意語吉爾噶郎寨桑曰噶爾丹倘不奉詔則絶<lb/>
　　爾等每年進貢貿易之路厄魯特人衆必大失利<lb/>
　　矣阿爾尼等又奏言噶爾丹有請<lb/>
　安進貢貿易等使欲與<hi>臣</hi>等偕發<hi>臣</hi>等應令其同來<lb/>
上是之<lb/>
　賜噶爾丹勅曰朕統御宇内率土生民皆朕赤子一<lb/>
<pb n="KR2c0010_WYG_005-20a"/>
　　夫失所朕心憫焉雖窮鄉異域之民亦必撫養俾<lb/>
　　以安和各得其所前聞喀爾喀右翼扎薩克内自<lb/>
　　作亂兄弟屬裔多歸左翼其左翼扎薩克兄弟屬<lb/>
　　裔亦有歸右翼者喀爾喀兩翼七旗汗濟農諾顔<lb/>
　　台吉等皆累世職貢與本朝通好今彼兄弟互相<lb/>
　　吞噬異日必至交攻作亂特勅達賴喇嘛約同遣<lb/>
　　使諭令和好共享安樂達賴喇嘛謂朕埀憐衆生<lb/>
　　同於父母意甚善也故遣噶爾丹西勒圖與朕所<lb/>
<pb n="KR2c0010_WYG_005-20b"/>
　　遣台吉巴忒馬什尚書阿爾尼等偕往使七旗喀<lb/>
　　爾喀會閲令其兄弟立誓此乃朕欲喀爾喀汗濟<lb/>
　　農諾顔台吉等式好無尤同享安樂之意也其後<lb/>
　　土謝圖汗奏至云聞厄魯特兩路來攻因而興兵<lb/>
　　迎敵朕念厄魯特喀爾喀皆累世職貢不絶並無<lb/>
　　異視若果交惡有一殘毁朕心殊為不忍故勅所<lb/>
　　司傳檄於爾復諭喀爾喀土謝圖汗曰厄魯特噶<lb/>
　　爾丹恭順職貢有年果舉此大事豈有不奏聞於<lb/>
<pb n="KR2c0010_WYG_005-21a"/>
　　朕者或係不逞之徒從中交搆離間若厄魯特未<lb/>
　　動而爾等先舉則此亂自爾始矣達賴喇嘛亦遣<lb/>
　　其齊緝克他賴堪布與爾觧紛朕又遣阿齊圖綽<lb/>
　　圖濟學士拜里前往此朕待厄魯特喀爾喀一體<lb/>
　　無異之至意也乃喀爾喀土謝圖汗折卜尊丹巴<lb/>
　　庫圖克圖等自作弗靖違㫖興戎又先發兵殺扎<lb/>
　　薩克圖汗及得克得黑墨爾根阿海又殺爾弟多<lb/>
　　爾濟扎卜是自取滅亡耳爾因彼先舉遂興兵破<lb/>
<pb n="KR2c0010_WYG_005-21b"/>
　　喀爾喀其過在喀爾喀不在爾也爾本敬奉佛教<lb/>
　　之人雖焚喀爾喀地方廟宇毁其佛像朕亦不深<lb/>
　　責爾今喀爾喀為爾所敗其汗濟農諾顔台吉等<lb/>
　　率舉國之人前來歸朕朕矜其流離窮困雖向非<lb/>
　　屬國而隨屬國之列誠心職貢且追念彼為元之<lb/>
　　苗裔窮而來歸即以所屬待之朕統御天下來歸<lb/>
　　之人若不收撫誰撫之乎故受而安插於喀倫之<lb/>
　　外其窮困人民賑以米糧而嚴責其興戎之罪復<lb/>
<pb n="KR2c0010_WYG_005-22a"/>
　　其汗濟農諾顔台吉之號以車臣汗之子仍襲為<lb/>
　　汗朕興滅繼絶之念非特於喀爾喀已也諸國有<lb/>
　　窮廹來歸者朕皆一體撫養不但朕所行如此即<lb/>
　　達賴喇嘛養育衆生之洪仁亦與朕同伊若歸達<lb/>
　　賴喇嘛亦必如是撫之戰爭非美事展轉報復將<lb/>
　　無已時讐敵愈多亦不能保其常勝是以朕欲爾<lb/>
　　等觧釋前讐互市交易安居輯睦永息戰争特遣<lb/>
　　使賫㫖前來汝果遵朕持正執中令歸同好之㫖<lb/>
<pb n="KR2c0010_WYG_005-22b"/>
　　自今以後各守其地不興兵戎旣不失輯睦之道<lb/>
　　與爾兩國人民亦免塗炭爾豈不欲爾屬人民安<lb/>
　　生樂業乎朕普恤羣生俯念爾素不違㫖特遣尚<lb/>
　　書阿爾尼等諭意又令伊拉古克三庫圖克圖商<lb/>
　　南多爾濟等與達賴喇嘛使人同往<lb/>
　　　甲午<lb/>
　遣侍衛吳大禪等監運張家口倉糧賑喀爾喀先是<lb/>
　　　土謝圖汗等以<lb/>
<pb n="KR2c0010_WYG_005-23a"/>
　㤙賜米糧將盡續到二萬餘人不能贍給奏請賑濟<lb/>
上命内大臣費揚古明珠侍郎阿山學士拜里等賫銀<lb/>
　　　兩茶布前往散給至是<lb/>
上諭大學士伊桑阿等曰朕聞喀爾喀乏食有至餓死<lb/>
　　者深為軫念頃雖令内大臣費揚古明珠等賫茶<lb/>
　　布銀兩採買牲畜賑其乏絶但採買尚須時日今<lb/>
　　若不速發糧以拯之則死者愈多矣折卜尊丹巴<lb/>
　　庫圖克圖現有貿易駱駝百餘在張家口費揚古<lb/>
<pb n="KR2c0010_WYG_005-23b"/>
　　明珠等同往大臣官員所有駱駝亦令其量捐並<lb/>
　　内駟厰及太僕寺駱駝共發一百將張家口倉米<lb/>
　　星速運到散給計支一兩月間而費揚古明珠等<lb/>
　　所買牲畜已繼之矣如此則喀爾喀可活也其令<lb/>
　　侍衛吳大禪侍讀學士西拉牧厰侍衛太僕寺堂<lb/>
　　官户部賢能司官各一員經理其事明日即馳驛<lb/>
　　速往<lb/>
　　　五月壬戌<lb/>
<pb n="KR2c0010_WYG_005-24a"/>
　命巴圖爾額爾克濟農暫統羅卜臧滚布部落時提<lb/>
　　　督孫思克報稱厄魯特羅卜臧滚布病故其妻<lb/>
　　　與寨桑等以噶爾亶多爾濟係車臣汗嫡孫年<lb/>
　　　約十歲乃羅卜臧滚布叔伯之子為兄弟行欲<lb/>
　　　遣人往召令其統領部衆理藩院以<lb/>
　聞<lb/>
上曰羅卜臧滚布率所屬來歸恪守法度誠心職貢可<lb/>
　　遣官致賻羅卜臧滚布旣亡部落人民無所統屬<lb/>
<pb n="KR2c0010_WYG_005-24b"/>
　　其弟噶爾亶多爾濟召之恐未能即到聞巴圖爾<lb/>
　　額爾克濟農意欲先往令馬廸傳諭巴圖爾額爾<lb/>
　　克濟農與之同去噶爾亶多爾濟未到之先令巴<lb/>
　　圖爾額爾克濟農暫為約束人民俟其到日仍歸<lb/>
　　本地毋得以噶爾亶多爾濟年幼欺凌謀占務期<lb/>
　　同心一意共相扶掖馬廸等仍遣人往召噶爾丹<lb/>
　　多爾濟<lb/>
　　　癸亥<lb/>
<pb n="KR2c0010_WYG_005-25a"/>
　命各旗蒙古並察哈爾等備兵理藩院奏言去年八<lb/>
　　　月内因喀爾喀厄魯特於邉境搆兵<lb/>
上命蘇尼特四子部落毛明安吳喇忒鄂爾多斯等旗<lb/>
　　　共派兵六千俱令環繞邉汛駐備形勝之地又<lb/>
　　　令歸化城兩旗派兵一千屯駐城内以備緊急<lb/>
　　　調遣今既傳聞厄魯特發兵二支一支從阿爾<lb/>
　　　泰之後攻昆都倫一支從達爾漢親王旗分之<lb/>
　　　北前進應較去嵗所發之兵量減其半仍令前<lb/>
<pb n="KR2c0010_WYG_005-25b"/>
　　　所派領兵王貝勒台吉等照常備之八旗遊牧<lb/>
　　　之地所有察哈爾兵内不論䕶軍驍騎選人材<lb/>
　　　健壯者一千備之得<lb/>
　㫖著各在家預備以候調遣<lb/>
　　　九月庚申尚書吉爾他布等歸奏喀爾喀駐牧<lb/>
　　　邉境情形時吉爾他布等奉<lb/>
　命至顧爾班格得爾古之地分遣理藩院員外郎常<lb/>
　　　夀户部郎中畢力克兵部郎中巴扎爾等往查<lb/>
<pb n="KR2c0010_WYG_005-26a"/>
　　　喀倫内蘇尼特等地方所駐喀爾喀汗濟農諾<lb/>
　　　顔台吉等遊牧處水草俱善内地蒙古水草亦<lb/>
　　　不至匱乏偷竊小盗或時有之吉爾他布等具<lb/>
　　　疏奏<lb/>
　聞<lb/>
上以盗竊時有皆本管人員怠玩所致著兵部嚴行禁<lb/>
　　約<lb/>
　　　十月辛未<lb/>
<pb n="KR2c0010_WYG_005-26b"/>
　命科爾沁土謝圖親王沙津等以法度訓諭喀爾喀<lb/>
　　　諸部<lb/>
上諭議政王等曰喀爾喀入降者饑困已極自相劫掠<lb/>
　　若不速置扎薩克遣賢能蒙古王台吉等曉示法<lb/>
　　度收集離散將益至泮渙爾等其確議以聞議曰<lb/>
　　喀爾喀敗散之後陸續來歸<lb/>
皇上俯視中外一體給以米糧牲畜俾得其生誠<lb/>
　如天之仁也復以喀爾喀散亡之餘若無法度任意<lb/>
<pb n="KR2c0010_WYG_005-27a"/>
　　　妄行必益至離散預為籌度<lb/>
聖諭周詳皆宜欽遵而行喀爾喀扎薩克内有已至者<lb/>
　　　有未至者除左翼土謝圖汗折卜尊丹巴墨爾<lb/>
　　　根濟農羅卜臧台吉等分編旗隊之處暫置不<lb/>
　　　議外左翼車臣汗協理納木扎爾額爾德尼濟<lb/>
　　　農盆楚克伊爾登濟農車臣伊爾登濟農洪俄<lb/>
　　　爾帶青台吉車卜登額爾克台吉信順額爾克<lb/>
　　　帶青諾顔所屬敖巴額爾克阿海台吉右翼白<lb/>
<pb n="KR2c0010_WYG_005-27b"/>
　　　蘇特察罕巴爾諾顔車臣台吉額爾德尼哈灘<lb/>
　　　巴圖爾台吉等皆大台吉也俱宜授為扎薩克<lb/>
　　　仍存其喀爾喀名號又陸續來降喀爾喀沙布<lb/>
　　　隆庫圖克圖所屬阿爾達兒諾爾卜等扎薩克<lb/>
　　　俱未到各隨彼所願歸旗分收附俟扎薩克到<lb/>
　　　日再議至土謝圖汗所屬齊巴克台吉之夥伴<lb/>
　　　等皆令併與土謝圖汗及信順額爾克帶青諾<lb/>
　　　顔其車臣汗之信順額爾克帶青諾顔等俱照<lb/>
<pb n="KR2c0010_WYG_005-28a"/>
　　　四十九旗編為旗隊於隂山後各旗蒙古賢能<lb/>
　　　都統副都統長史叅領之中毎一扎薩克選二<lb/>
　　　人與派出之蒙古王等帶去令其駐扎彼地以<lb/>
　　　來年草青時為期指示法禁如四十九旗一例<lb/>
　　　施行喀爾喀所居遥隔應以車臣汗為兩路信<lb/>
　　　順額爾克帶青諾顔為一路敖巴額爾克阿海<lb/>
　　　台吉察罕巴爾諾顔為一路車臣台吉額爾德<lb/>
　　　尼哈灘巴圖爾台吉為一路遣行此所遣蒙古<lb/>
<pb n="KR2c0010_WYG_005-28b"/>
　　　王台吉等與理藩院大臣官員職名伏候<lb/>
上裁其㸃出之大臣台吉官員等至彼處明諭扎薩克<lb/>
　　　等限來秋各將散失之人盡行收集若過期即<lb/>
　　　給與收養之旗分倘仍有應授扎薩克者即會<lb/>
　　　同扎薩克等授為扎薩克列名奏<lb/>
　聞該衙門注册其車臣汗之信順額爾克帶青諾顔<lb/>
　　　等向係扎薩克伊等所屬後授小扎薩克如有<lb/>
　　　大事仍令禀聞完結右翼扎薩克察罕巴爾諾<lb/>
<pb n="KR2c0010_WYG_005-29a"/>
　　　顔額爾德尼哈灘巴圖爾車臣台吉等其舊扎<lb/>
　　　薩克未到伊等事件即令伊等自行完結議入<lb/>
　諭曰車臣汗之兩路著為一路遣土謝圖親王沙津<lb/>
　　台吉阿拉卜灘台吉巴忒馬什侍郎溫達去信順<lb/>
　　額爾克帶青諾顔敖巴額爾克阿海台吉為一路<lb/>
　　遣達爾漢親王諾内台吉畢力克圖台吉德木楚<lb/>
　　克郞中布顔圖馬廸去察罕巴爾諾顔車臣台吉<lb/>
　　額爾德尼哈灘巴圖爾台吉為一路遣台吉多爾<lb/>
<pb n="KR2c0010_WYG_005-29b"/>
　　濟思希卜台吉吳爾圖納蘇圖副都統馬什侍讀<lb/>
　　學士達虎郞中巴扎爾去<lb/>
　賜喀爾喀勅曰朕統御宇内撫育萬邦率土人民皆<lb/>
　　我赤子倘一夫失所朕心惻焉雖窮荒異域之民<lb/>
　　亦必撫養使之各得和樂此朕本意也前聞爾喀<lb/>
　　爾喀兩翼之汗濟農諾顔台吉等互吞屬裔不相<lb/>
　　親睦恐兄弟不和異日必致有侵凌之禍特遣尚<lb/>
　　書阿爾尼台吉巴忒馬什等會盟令爾兄弟誓和<lb/>
<pb n="KR2c0010_WYG_005-30a"/>
　　後果以不和之故與厄魯特噶爾丹交惡相攻爾<lb/>
　　為所敗棄其妻子土地屬裔牲畜廹而來歸朕念<lb/>
　　爾厯世誠心職貢不忍爾之散亡安插於喀倫内外<lb/>
　　賑其窮餓令爾汗濟農諾顔台吉等安集如故以<lb/>
　　車臣汗之子襲其汗號朕暫留爾等收集散亡俟<lb/>
　　厄魯特事定之日仍歸故地駐牧今見爾等並無<lb/>
　　法度不能約束以强凌弱自相劫奪倘不速行曉<lb/>
　　諭定法督察則汝現在人民益至離散矣是以將<lb/>
<pb n="KR2c0010_WYG_005-30b"/>
　　車臣汗旗下納木扎爾厄爾得尼濟農盆楚克伊<lb/>
　　爾登車臣伊爾登濟農洪俄爾帶青台吉車卜登<lb/>
　　額爾克台吉信順厄爾克帶青諾顔旗下敖巴厄<lb/>
　　爾克阿海台吉右翼白蘇特查漢巴爾諾顔車臣台<lb/>
　　吉額爾德尼哈灘巴圖爾台吉等增設扎薩克收<lb/>
　　集離散之衆分為旗隊以便督察禁止盗賊妄行<lb/>
　　教以法度特令土謝圖親王沙津達爾漢親王諾<lb/>
　　内台吉多爾濟思希卜等賫勅諭扎薩克王等旗<lb/>
<pb n="KR2c0010_WYG_005-31a"/>
　　下都統副都統長史等官每扎薩克著二員駐至<lb/>
　　來年草青之時示以規模安插前去爾等自今以<lb/>
　　後果能欽遵朕㫖謹守法度冦盗不興禍亂不作<lb/>
　　爾等遺民漸次得所庶不負朕撫育歸降愛養羣<lb/>
　　生之至意<lb/>
　　　乙酉尚書阿爾尼自厄魯特歸覆<lb/>
　命阿爾尼奏言臣等八月初七日抵厄魯特噶爾丹<lb/>
　　　之地頒<lb/>
<pb n="KR2c0010_WYG_005-31b"/>
　勅書賞物畢臣等與噶爾丹行抱見禮旣坐問<hi>臣</hi>阿<lb/>
　　　爾尼曰公即來盟喀爾喀七旗之尚書耶曰然<lb/>
　　　又問云聞爾去歲往色稜格地方以何事而去<lb/>
　　　亦有兵否<hi>臣</hi>答曰俄羅斯察罕汗奏請東方邉<lb/>
　　　境之事當何地會議<lb/>
聖上遣我往諭以色稜格地方會議所攜兵僅及二千<lb/>
　　　而已中途值汝厄魯特與喀爾喀之亂<lb/>
聖上聞之念厄魯特喀爾喀交戰我等經行汝等必各<lb/>
<pb n="KR2c0010_WYG_005-32a"/>
　　　疑為援兵故令駐境上今年復遣議此事語畢<lb/>
　　　乃饗臣等本月十八日噶爾丹招臣等入其廬<lb/>
　　　屏人言曰<lb/>
聖上洪仁恵育羣生欲使協和共享昇平我亦與其中<lb/>
　　　也我身安樂之䇿孰者為善伏祈<lb/>
聖上指示願得遵行但折卜尊丹巴土謝圖汗等首作<lb/>
　　　禍亂無故起兵殺扎薩克圖汗及得克得黑墨<lb/>
　　　爾根阿海違<lb/>
<pb n="KR2c0010_WYG_005-32b"/>
聖上之㫖意前此再三陳奏為此兩人耳臣等答之曰<lb/>
　　　折卜尊丹巴土謝圖汗等窮廹亡命來歸我<lb/>
皇上為統馭天下中國之主此一二人之命有不思生<lb/>
　　　全之者乎至爾屢次章奏<lb/>
聖上明鑒乆已晰彼之曲諒爾之直始降<lb/>
　勅書諭止戰爭仍歸和好爾又何必屢以此事為言<lb/>
　　　耶二十二日噶爾丹遣丹濟喇及格罍古英以<lb/>
　　　覆奏疏授臣臣等詰之曰達賴喇嘛使人及伊<lb/>
<pb n="KR2c0010_WYG_005-33a"/>
　　　拉古克三庫圖克圖等亦為此事將至亦此語<lb/>
　　　覆之抑或有他語乎丹濟喇以其汗之言來覆<lb/>
　　　曰達賴喇嘛所言之事若與<lb/>
聖上勅諭相同我自無他説也二十四日噶爾丹西向<lb/>
　　　遊牧臣等越宿於次日起行而歸得<lb/>
　㫖厄魯特喀爾喀皆職貢之國頃者兩國交惡相攻<lb/>
　　朕不忍見伊等無知爭殺不得安生特遣大臣開<lb/>
　　導曉諭仍前和好今噶爾丹稱聖上洪仁恵育衆<lb/>
<pb n="KR2c0010_WYG_005-33b"/>
　　生欲使協和共享昇平我亦與其中聖上指示願<lb/>
　　得遵行已具悉矣所司知之<lb/>
　　　十一月丙辰<lb/>
　命厄魯特額林宸台吉與韓都台吉同居時額林宸<lb/>
　　　奏言我父楚呼爾吳巴什乃厄魯特胡他蓋圖<lb/>
　　　哈爾呼喇諾顔第三子也楚呼爾吳巴什生子<lb/>
　　　五人長子班第為噶爾丹所殺次子阿南達三<lb/>
　　　子羅卜臧庫圖克圖四子勞章俱歿五子額林<lb/>
<pb n="KR2c0010_WYG_005-34a"/>
　　　宸即我也來投<lb/>
皇上我親兄班第長子多爾濟塞卜騰在噶爾丹所次<lb/>
　　　子乃與巴圖爾額爾克濟農同居之韓都台吉<lb/>
　　　是也康熙十五年噶爾丹伐我父楚呼爾吳巴<lb/>
　　　什執之殺我親兄班第分散我屬裔監守我父<lb/>
　　　子去嵗厄魯特喀爾喀作亂交戰守我之人乃<lb/>
　　　我屬下舊人為所分散者皆背噶爾丹而向我<lb/>
　　　我得間而攜我子弟台吉十餘人弓箭手五百<lb/>
<pb n="KR2c0010_WYG_005-34b"/>
　　　餘人計一千餘口來投<lb/>
皇上我父不能得脱現在噶爾丹所我來至巴圖爾額<lb/>
　　　爾克濟農額爾德尼和碩齊地方與我兄子韓<lb/>
　　　都台吉同居安插何地作何措置伏候<lb/>
皇上埀憐加恩<lb/>
上曰額林宸台吉為噶爾丹所禁今逃出歸降其令與<lb/>
　　韓都台吉等暫且同居并令約束其下毋致盗竊<lb/>
　　生事現今理藩院郎中桑格往審番人情事即將<lb/>
<pb n="KR2c0010_WYG_005-35a"/>
　　此事交與桑格<lb/>
　　　十二月辛未<lb/>
　遣使賫<lb/>
　勅諭達賴喇嘛時達賴喇嘛遣使善巴陵堪卜來貢<lb/>
　　　請<lb/>
　安且宻奏言我起行時往達賴喇嘛所未見諦巴出<lb/>
　　　語我曰達賴喇嘛令奏<lb/>
聖上但擒土謝圖汗折卜尊丹巴庫圖克圖畀噶爾丹<lb/>
<pb n="KR2c0010_WYG_005-35b"/>
　　　則有利於生靈此兩人身命我當保全之奏<lb/>
　聞<lb/>
上遣班雜爾拉木扎木巴額木齊格隆等賫<lb/>
　勅諭達賴喇嘛<lb/>
　勅曰朕恭膺<lb/>
天命統御率土人民無分中外皆欲使之罷征息戰各<lb/>
　　享安樂以免散亡諸處之民有困窮來歸者必使<lb/>
　　之得所初無異視爾喇嘛承奉釋敎濟度衆生朕<lb/>
<pb n="KR2c0010_WYG_005-36a"/>
　　與爾同一意也厄魯特喀爾喀向于朕為職貢之<lb/>
　　國亦供奉爾喇嘛為施主聞兩國交惡相攻朕與<lb/>
　　爾會同諭其罷兵使相和睦發勅遣使不啻再三<lb/>
　　此朕與爾念厄魯特喀爾喀相攻必有一家敗亡<lb/>
　　失所而欲止其戰爭同歸于好原非有偏狥一家<lb/>
　　之意也後厄魯特喀爾喀不從朕與爾之㫖竟至<lb/>
　　交戰喀爾喀敗窮極來歸朕受之安插邉塞内外<lb/>
　　給米糧牲畜以濟其困若等如往歸爾喇嘛想喇<lb/>
<pb n="KR2c0010_WYG_005-36b"/>
　　嘛亦必如是以養之也今爾喇嘛所遣使人善巴<lb/>
　　陵堪卜奏稱爾之言曰當擒土謝圖汗折卜尊丹<lb/>
　　巴庫圖克圖畀噶爾丹伊等身命我當保之凡作<lb/>
　　君作師者濟窮繼絶乃不易之常經今如擒土謝<lb/>
　　圖汗折卜尊丹巴庫圖克圖而畀噶爾丹是偏于<lb/>
　　一家矣朕與爾向來欲厄魯特喀爾喀相與和好<lb/>
　　之意安在乎朕與爾向來之意舉無所偏庇是以<lb/>
　　屢屢遣使往諭即今亦仍冀其和好也目下朕遣<lb/>
<pb n="KR2c0010_WYG_005-37a"/>
　　尚書阿爾尼使于噶爾丹據其所奏言噶爾丹敗<lb/>
　　于策旺拉卜灘下人散亡略盡又極饑窘至以人<lb/>
　　肉為食喇嘛使人亦曾到彼想亦聞之耶倘噶爾<lb/>
　　丹甚不得已而來歸朕朕亦當受而養之使得其<lb/>
　　所有執之以畀其仇者乎朕撫視萬邦有如一體<lb/>
　　意無偏狥者如此爾喇嘛行事利濟衆生想善巴<lb/>
　　陵堪卜所奏未必為喇嘛之言如果喇嘛之言何<lb/>
　　以不具疏來奏乎朕心疑之特撰勅遣詢著將此<lb/>
<pb n="KR2c0010_WYG_005-37b"/>
　　項原由明白具本回奏<lb/>
　　　丙子<lb/>
　命厄魯特噶爾亶多爾濟為諾顔噶爾亶多爾濟奏<lb/>
　　　言蒙<lb/>
聖明軫念鄂齊爾圖汗賜羅卜臧滚布遊牧之地正將<lb/>
　　　遷移聞喀爾喀厄魯特交亂興戎因率兵前往<lb/>
　　　未能全徙出征還羅卜臧滚布身故蒙<lb/>
聖上遣官二員賜羅卜臧滚布浩蕩之恩又恐人民散<lb/>
<pb n="KR2c0010_WYG_005-38a"/>
　　　　亡授我為諾顔<lb/>
　聖主恩綸下頒如日重升不勝懽忭但地方逺隔且去<lb/>
　　　　年遭遇旱災牲畜倒斃人民困苦難以遷移伏<lb/>
　　　　祈<lb/>
　皇上鑒恤理藩院議以噶爾亶多爾濟止令統轄羅卜<lb/>
　　　　臧滚布之衆並未授為諾顔乃奏内自稱諾顔<lb/>
　　　　不合其貧民應遣官往查再議得<lb/>
　　㫖噶爾亶多爾濟著授為諾顔遣達虎前往傳㫖併<lb/>
<pb n="KR2c0010_WYG_005-38b"/>
　　　查看貧民<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方略卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_027-1a"/>
　欽定四庫全書<lb/>
聖祖仁皇帝親征平定朔漠方略卷二十七<lb/>
　　　　七月乙卯朔<lb/>
　　　皇長子𦙍禔奏<lb/>
　　聞遵<lb/>
　　㫖頒行之事𦙍禔奏言<hi>臣</hi>於五月十九日留駐拖陵<lb/>
　　　　八旗兵漢軍火器營兵到後宣<lb/>
　父皇㫖<lb/>
<pb n="KR2c0010_WYG_027-1b"/>
　諭領兵大臣曰八旗大臣皆朕簡用人員是役也噶爾丹<lb/>
　　　不能抗威聞風而遁諸臣雖不得與之戰然嚴轄官<lb/>
　　　兵不擾害沿途居民不酗酒搶奪橫行愛養馬匹小<lb/>
　　　心牧放水草佳處不盗刈田禾餵飼馬匹不踐踏田<lb/>
　　　地不遺棄一人一騎俱令全歸此即伊等効力之事<lb/>
　　　也如橫行搶奪遺留人馬斷不輕恕諸臣奏曰䝉<lb/>
　聖上豢養隆恩原欲遇噶爾丹捨身報効仗<lb/>
　聖上天威賊人聞風而遁<hi>臣</hi>等不獲立功謹記<lb/>
<pb n="KR2c0010_WYG_027-2a"/>
聖諭竭力行事於是給伊等到邊七日口糧其到京之<lb/>
　　　米令于成龍算給已遣行訖丹巴哈什哈等家<lb/>
　　　口到後酌量撥給牛羊帳釡什物又恐到張家<lb/>
　　　口後糗糧有悞自于成龍處取銀五百兩交侍<lb/>
　　　郎西喇小心押䕶而往暫駐張家口外候<lb/>
　㫖已遣行訖遣行之時丹巴哈什哈等叩頭奏曰<hi>臣</hi>
　　　等之來降也因昔嘗來使䝉<lb/>
皇上厚恩<hi>臣</hi>等思僥倖偷生是以來歸不意<lb/>
<pb n="KR2c0010_WYG_027-2b"/>
聖上免我誅戮<lb/>
　賜坐賜茶大加恩眷又<lb/>
　命查<hi>臣</hi>等妻子兄弟家人使之完聚又以天時炎暑<lb/>
　　　使之暫居張家口外自拖陵起行之時牛羊米<lb/>
　　　麫帳釡什物無不賞給<hi>臣</hi>等皆萬死之人乃出<lb/>
　　　自望外加以<lb/>
　隆恩使得其所祈速令進京畱之<lb/>
御前効力以完<hi>臣</hi>等之心又遵<lb/>
<pb n="KR2c0010_WYG_027-3a"/>
　㫖行文于成龍等將有病僕從撥車裝載回京後畱<lb/>
　　　歩行僕從給之飯食用其力使挽車回京其因<lb/>
　　　馬匹傷損畱下盔甲等物俱裝上空車帶歸其<lb/>
　　　䕶軍驍騎執事人員竟無馬者各給馬騾一匹<lb/>
　　　使之乘坐遣行又宣諭八旗大臣之時諸大臣<lb/>
　　　兵丁歡呼而言曰在京時䝉<lb/>
聖上人給肥馬四匹重加賞賚而出臣等毫無効力之<lb/>
　　　處又恐<hi>臣</hi>等乏馬至於歩行撥給馬匹天髙地<lb/>
<pb n="KR2c0010_WYG_027-3b"/>
　　　厚之<lb/>
　恩殁身難報叩頭稱謝歡聲震營五月二十六日奉<lb/>
　㫖令<hi>臣</hi>速歸以糧務交明珠于成龍隨行文將糧務<lb/>
　　　交明珠于成龍訖<hi>臣</hi>軍中前鋒内府䕶軍執事<lb/>
　　　人員無馬者酌取于成龍馬騾使之乘坐起程<lb/>
　　　<hi>臣</hi>沿路而來查視邊外貿易之䝉古俱不爭競<lb/>
　　　市易和平竝無恃强買賣者滿洲䝉古皆大歡<lb/>
　　　悅各驛遵<lb/>
<pb n="KR2c0010_WYG_027-4a"/>
　㫖以飯與米供給病人及後畱歩行僕從皆口有所<lb/>
　　　食身有所倚咸謂䝉<lb/>
父皇之恩得以重生靡不歡忭<hi>臣</hi>二十三日入邊之後<lb/>
　　　見沿途遵<lb/>
　㫖備香薷湯梅湯官兵僕從人得飫飲竟不傷暑皆<lb/>
　　　歡呼曰<lb/>
皇上俯恤臣僕無所不周我等何以圖報皆遵法不敢<lb/>
　　　踐踏田禾略不擾害百姓地方老少皆稱頌曰<lb/>
<pb n="KR2c0010_WYG_027-4b"/>
　　　凡大兵所過無不踐踏田禾擾害地方者今綂<lb/>
　　　萬萬兵馬而行路旁田禾略不踐踏小民什物<lb/>
　　　毫不侵犯<lb/>
聖上仁愛兵民至於此極誠亘古之所未聞未見也踴<lb/>
　　　躍歡呼成羣結隊排列香案稽首謝<lb/>
　恩<lb/>
上報聞且以示所司<lb/>
　　　喀爾喀公蘇泰伊爾登<lb/>
<pb n="KR2c0010_WYG_027-5a"/>
　　獻俘蘇泰伊爾登奏言<hi>臣</hi>遵<lb/>
　㫖與大將軍擊敗噶爾丹俘哈什哈二人獲鳥鎗一<lb/>
　　　桿甲一領羊三百請以上獻<lb/>
上受所獻甲鳥鎗及二人還其羊<lb/>
　　　丙辰員外德兒格爾等查報分給西路兵糧事<lb/>
　　　理藩院奏言員外德兒格爾報稱職於六月二<lb/>
　　　十六日到歸化城二十七日都綂阿喇納亦到<lb/>
　　　問之阿喇納據云西安兵綠旗兵䝉古兵俱已<lb/>
<pb n="KR2c0010_WYG_027-5b"/>
　　　遣回矣又問之曰目下俱到何地米於何地接<lb/>
　　　濟阿喇納云西安兵綠旗兵六月二十八日二<lb/>
　　　十九日間可到歸化城喀爾喀諸王之兵扎薩<lb/>
　　　克喀爾喀達爾漢親王諾内本身及兵已到所<lb/>
　　　居之地至六鄂爾多斯三吳喇忒毛明安之兵<lb/>
　　　俱向其所居之地而去今葢已到矣米則未嘗<lb/>
　　　接濟我軍右衞䕶軍綂領費揚固云我等至拖<lb/>
　　　諾給我右衞兵及西安兵綠旗兵俱八日糧自<lb/>
<pb n="KR2c0010_WYG_027-6a"/>
　　　此得食至察罕俄布又䝉<lb/>
皇上令鍾申保運米來迎相遇於察罕腦兒已給我軍<lb/>
　　　又西安佐領沙濟云我等在前隊副都綂巴林<lb/>
　　　軍中聞副都綂西爾哈達親身領兵自翁金起<lb/>
　　　程隨我軍之後陸續而來為此報部謹以奏<lb/>
　聞又鄂禮奏言<hi>臣</hi>奉<lb/>
　㫖六月二十八日到歸化城右衞䕶軍綂領費揚固<lb/>
　　　西安副都綂巴林領納喇特一路兵而來問之<lb/>
<pb n="KR2c0010_WYG_027-6b"/>
　　　據云我等自拖諾别大將軍費揚古而趨納喇<lb/>
　　　特之路曾領八日糧而來西安兵於六月初三<lb/>
　　　日到納喇特初四日過納喇特右衛兵於六月<lb/>
　　　初七日到納喇特初八日過納喇特我軍在此<lb/>
　　　路竝未得糧䝉<lb/>
皇上軫念遣御史鍾申保以米來迎西安兵至歸化城<lb/>
　　　一百六十里外巴顏俄博地方與之相遇遍給<lb/>
　　　官兵右衞兵至歸化城二百里外西里巴賴地<lb/>
<pb n="KR2c0010_WYG_027-7a"/>
　　　方與之相遇亦遍給官兵奏至<lb/>
上曰此事交户部尚書馬齊將德兒格爾報文一併發<lb/>
　　大將軍朕恐兵丁乏糧故預發米為備著彼將本<lb/>
　　路運米情事具奏<lb/>
　　　垂喇克扎木素格隆有罪發部拘禁先是差垂<lb/>
　　　喇克扎木素格隆賫<lb/>
　勅追授噶爾丹五月十四日至圖喇見大兵擊敗噶<lb/>
　　　爾丹噶爾丹遁去是以垂喇克扎木素格隆往<lb/>
<pb n="KR2c0010_WYG_027-7b"/>
　　　副都綂阿南所求為彼代奏至是隨將軍馬思<lb/>
　　　喀兵回京入奏<lb/>
上曰此喇嘛差往噶爾丹不到而回著拘禁<lb/>
　　　戊午侍郎西喇以噶爾丹去向來奏西喇奏曰<lb/>
　　　奉<lb/>
　㫖問丹巴哈什哈曰<lb/>
皇上今使喀爾喀車陵扎卜等七台吉根敦帶青阿爾<lb/>
　　　薩䦨衞寨桑等率兵追討噶爾丹不知噶爾丹<lb/>
<pb n="KR2c0010_WYG_027-8a"/>
　　　何往爾等之意云何丹巴哈什哈憨都察罕西<lb/>
　　　達爾哈什哈等曰我等之意以為噶爾丹更無<lb/>
　　　他往必投達賴喇嘛去矣其所以不他往者昔<lb/>
　　　窩齊爾圖車陳汗之子噶爾旦木巴之女阿海<lb/>
　　　原與䇿旺喇卜灘議婚康熙十八年娶阿海至<lb/>
　　　不配䇿旺喇卜灘噶爾丹自取之二十七年居<lb/>
　　　和卜屯時䇿旺喇卜灘之弟索諾木喇卜灘在<lb/>
　　　噶爾丹所没後䇿旺喇卜灘率兵五千而逃噶<lb/>
<pb n="KR2c0010_WYG_027-8b"/>
　　　爾丹率兵二千追之及之于布克他厄冷哈必<lb/>
　　　爾罕之地問䇿旺喇卜灘曰爾何所恨而來䇿<lb/>
　　　旺喇卜灘曰我原議婚之妻阿海爾取之我親<lb/>
　　　弟索諾木喇卜灘爾殺之又恐殺我故畏懼而<lb/>
　　　來既有是語噶爾丹至烏䦨布通後䇿旺喇卜<lb/>
　　　灘盡收噶爾丹之妻子人民而去又有是讐是<lb/>
　　　以䇿旺喇卜灘所不可往也若圖爾古特之阿<lb/>
　　　玉竒所有讐人窩齊爾圖車陳汗之弟在道既<lb/>
<pb n="KR2c0010_WYG_027-9a"/>
　　　遥逺而阿玉奇之女又嫁䇿旺喇卜灘是以阿<lb/>
　　　玉奇所亦不可往也噶爾丹與俄羅斯差人貿<lb/>
　　　易而已原不相好往俄羅斯之路有洪郭壘及<lb/>
　　　罕二道罕之路有明安特忒稜古特諸人在伊<lb/>
　　　等俱係讐人是以俄羅斯不可往也噶爾丹向<lb/>
　　　達賴喇嘛之去路哈密雖係讐人有噶爾丹屬<lb/>
　　　下回子在青海左側有番子二千家在噶爾丹<lb/>
　　　如向達賴喇嘛而去則青海諸台吉雖不畱之<lb/>
<pb n="KR2c0010_WYG_027-9b"/>
　　　於其地然亦不沮之如得到達賴喇嘛地方則<lb/>
　　　噶爾丹與苐巴甚好且噶爾丹於喇嘛存日居<lb/>
　　　班禪庫圖克圖所謂唐古特國之托卜察一城<lb/>
　　　人乃噶爾丹前生尹咱庫圖克圖時之徒弟故<lb/>
　　　使為屬下有征賦之人在沿途可得馬匹糗糧<lb/>
　　　而無沮之之人丹濟喇丹津俄木布如與噶爾<lb/>
　　　丹同在一處斷不相離必偕往達賴喇嘛處也<lb/>
聖上今遣人率兵追討噶爾丹其獲噶爾丹與否何從<lb/>
<pb n="KR2c0010_WYG_027-10a"/>
　　　知之但收離㪚者問之自得噶爾丹去向實音<lb/>
　　　也<lb/>
上報聞<lb/>
　　　使給厄魯特降人憨都等夥伴口糧侍郎西喇<lb/>
　　　奏言噶爾丹降人憨都等夥伴二百四十三口<lb/>
　　　六月二十七日至張家口外十八里臺地方已<lb/>
　　　併入丹巴哈什哈等其噶爾丹降人授六品官<lb/>
　　　阿木呼朗之父母五歲之妹俱令與丹巴哈什<lb/>
<pb n="KR2c0010_WYG_027-10b"/>
　　　哈等一同暫居張家口外俱交郎中滿圖左翼<lb/>
　　　四旗察哈爾官員訖看得憨都等夥伴食米已<lb/>
　　　完方今奉<lb/>
　諭給發丹巴哈什哈等夥伴口糧則憨都等夥伴阿<lb/>
　　　木呼郎之父母亦應給口糧請仍交滿都以張<lb/>
　　　家口倉中所貯之米計口頒給<lb/>
上報聞<lb/>
　　　己未發喀爾喀台吉賓圖等充察哈爾軍籍内<lb/>
<pb n="KR2c0010_WYG_027-11a"/>
　　　大臣索額圖等㑹同理藩院奏言喀爾喀伊兒<lb/>
　　　登卓禮克圖之子賓圖等去年在圍獵之地告<lb/>
　　　請從軍効力今年又奏請從軍乃遷延不赴誑<lb/>
　　　詐之罪殊為可惡應將賓圖等四台吉及獨石<lb/>
　　　口外所在三百五十二口一併俱交内務府發<lb/>
　　　新者庫使當苦差<lb/>
上免其没入内庭查下五旗察哈爾丁壯缺少者編附<lb/>
　　隊伍著令披甲<lb/>
<pb n="KR2c0010_WYG_027-11b"/>
　　　庚申<lb/>
　命檄探西路回軍及糧運聲息<lb/>
上諭大學士阿蘭泰等曰王善巴請安使人來問以西<lb/>
　　路遣回之兵副都綂西爾哈達之兵及西路所運<lb/>
　　之米爾等曾遇見否言我軍跨翁金駐扎回軍及<lb/>
　　糧運無所聞見未知遣回之兵西路所運之米已<lb/>
　　到何地著兵部理藩院行文奉差探聽官員作速<lb/>
　　探實如身不能馳馬明白備文交驛星速報部<lb/>
<pb n="KR2c0010_WYG_027-12a"/>
　　　檄大將軍費揚古查駐軍畱糧事務議政大臣<lb/>
　　　奏曰先是費揚古報西路大兵已回喀倫會議<lb/>
　　　奉<lb/>
　㫖著費揚古畱兵一千駐劄科圖俟薩卜素到後費<lb/>
　　揚古回京遣將軍舒恕侍郎滿丕乘驛往歸化城<lb/>
　　查明回軍給糧安揷降人諸務在案今費揚古疏<lb/>
　　　内但稱自薩卜素到科圖後領兵回京外舒恕<lb/>
　　　滿丕乘驛往歸化城去矣至回回國王阿卜都<lb/>
<pb n="KR2c0010_WYG_027-12b"/>
　　　里什特厄魯特台吉塞冷扎卜米寨桑等一千<lb/>
　　　九百三十四口内降後復逃偷盗馬匹情罪可<lb/>
　　　惡正法者一百四十三人病死者三百四人扎<lb/>
　　　薩克達爾漢親王喀爾喀善巴王昆都倫博碩<lb/>
　　　克圖王等各扎薩克䝉古邊汛來降者五百五<lb/>
　　　十九口已使彼各自防守安揷又認出五品官<lb/>
　　　鄂欣兄弟三十口將此除去其餘男婦幼穉共<lb/>
　　　八百九十八口給以二十日糧交解丹巴哈什<lb/>
<pb n="KR2c0010_WYG_027-13a"/>
　　　哈之侍郎西喇等語而薩卜素未到科圖之間<lb/>
　　　將喻成龍之米如何截給其軍所給之米幾何<lb/>
　　　其所發回綠旗兵西安滿兵西爾哈達兵運米<lb/>
　　　之車今已如何竝未奏明且薩卜素領兵千人<lb/>
　　　暫駐科圖倘喻成龍等之米已過其地而復運<lb/>
　　　回必致岐悞應檄費揚古逐一詳查速奏<lb/>
上從之<lb/>
　命給小民供應草料飼養馬駞價値且免次年租賦<lb/>
<pb n="KR2c0010_WYG_027-13b"/>
　　　户部奏銷宣化府喂養三旗馬駞草料<lb/>
上准行外又<lb/>
　諭曰近者朕親綂大軍出征聞宣化府喂養三旗馬<lb/>
　　駞急需草料俱預派龍門赤城蔚州小民供應先<lb/>
　　用草豆後給價値恐小民不能如數支領著該撫<lb/>
　　委地方賢能官查明炤價估給務令小民得沾實<lb/>
　　惠以副朕愛惜小民至意此地之民竝未嘗有悞<lb/>
　　急需人皆勉力供應修大兵行道亦甚勞苦殊可<lb/>
<pb n="KR2c0010_WYG_027-14a"/>
　　憐憫爾等誌之至冬月蠲免諸處次年錢糧<lb/>
　　　辛酉内大臣明珠等報糧致西路大兵又上言<lb/>
　　　稱<lb/>
　　賀明珠等奏曰前奉<lb/>
上諭云西路大兵來㑹需糧甚急今發内廐駱駞三十<lb/>
　　頭馬百匹諸王大臣官員再助馬駞交運米官作<lb/>
　　速前運畱内大臣明珠往克勒河朔住扎米到隨<lb/>
　　助馬駞使之運往其未到之米頻加催趲畱侍郎<lb/>
<pb n="KR2c0010_WYG_027-14b"/>
　　阿爾拜於克勒河朔俟劉皚等所運之米一千一<lb/>
　　十九石麫八千斤陸續到後隨將軍馬思喀之兵<lb/>
　　而往著帶兵部之馬三十一匹前去<hi>臣</hi>駐扎克勒<lb/>
　　　河朔將按察使劉皚等運往之米一千七十石零<lb/>
　　　麫七千斤零使侍郎阿爾拜及員外達賴雅圖<lb/>
　　　等押迎大兵已經撥給翰林院編修宋大業等<lb/>
　　　陸續運往米二千七十石零俱經撥給兩路大<lb/>
　　　兵運至拖陵之米共三千五百八石零麫一萬<lb/>
<pb n="KR2c0010_WYG_027-15a"/>
　　　八千二百斤零已給兩路大兵一千二百四十<lb/>
　　　九石零仍剩米一千六百石零此米已運回察<lb/>
　　　罕腦兒矣自拖陵至察罕腦兒各驛所貯米一<lb/>
　　　萬三百四十四石零自滚腦兒至和爾博各驛<lb/>
　　　所貯米七千五百九十三石零共米一萬七千<lb/>
　　　九百三十七石零此米俟督運中路大兵糧務<lb/>
　　　都御史于成龍等給米事畢之時另行報銷至<lb/>
　　上駟院駱駝三十頭馬百匹内以駱駝十七頭馬<lb/>
<pb n="KR2c0010_WYG_027-15b"/>
　　　二十一匹交都司丁延祥用以運米駱駝八頭<lb/>
　　　馬四匹交守備申天祉用以運米所剩駱駝五<lb/>
　　　頭馬七十五匹俱交理牧羣事副都綂達禮善<lb/>
　　　諸王大臣官員捐助駱駝十六頭馬騾三十一<lb/>
　　　匹及侍郎阿爾拜帶去兵部之馬三十一匹俱<lb/>
　　　交劉皚用以運米<hi>臣</hi>見沿途喀爾喀大小諸人<lb/>
　　　俱言此番<lb/>
皇上親綂大兵深入敵境𠞰滅噶爾丹自此以後北方<lb/>
<pb n="KR2c0010_WYG_027-16a"/>
　　　無事我諸䝉古俱長享安樂我等之大讐大怨<lb/>
　　　得以申泄此皆<lb/>
聖上親臨之大恩所致也如<lb/>
聖上不親臨斷不能一舉而即能如是大創之也踴躍<lb/>
　　　歡呼舉手加額向<lb/>
闕稽首又<lb/>
　大賚喀爾喀汗諸扎薩克王貝勒台吉及坐塘鑿井<lb/>
　　　修道台吉官兵諸䝉古言為彼之事<lb/>
<pb n="KR2c0010_WYG_027-16b"/>
皇上煩駕出征反勞我等加之<lb/>
　隆恩無不感戴稱頌恐西路大兵乏糧發<lb/>
　　上駟院馬駝又令諸王大臣官員捐助催中路之<lb/>
　　　米運至西路大兵得以接濟無不歡忭感戴<lb/>
皇恩又以大兵凱旋軫念小民恐踐田禾<lb/>
　申諭再三復畱大臣官員彈壓故田禾略不踐踏又<lb/>
　　　每驛畱米為食以飼落後病人下逮僕從無一<lb/>
　　　人傷損又遣官沿途備香薷湯梅湯以飲官兵<lb/>
<pb n="KR2c0010_WYG_027-17a"/>
　　　下逮僕從略不傷暑<lb/>
皇上諸事具舉下至纖悉無不周詳籌畫故兵民僕從<lb/>
　　　歡聲載道天心和順雨水時調今歲麥秋豐稔<lb/>
　　　田禾茂美欽惟<lb/>
皇上以噶爾丹乘間抵隙犯我北邊計安生民而發大<lb/>
　　　兵諸王大臣奉<lb/>
皇上之廟算誘賊已至網羅而不能誅之愾怒殊甚數<lb/>
　　　年悒鬱去歲噶爾丹掠納木扎爾陀音進巴顔<lb/>
<pb n="KR2c0010_WYG_027-17b"/>
　　　烏䦨將掠喀爾喀在彼窺伺<lb/>
聖上赫然震怒思一舉而掃滅之<lb/>
躬綂大兵而出噶爾丹驟聞<lb/>
聖駕親臨魂飛魄㪚不能抗拒其内自亂中夜遁走<lb/>
皇上率大兵追至拖諾噶爾丹窘廹棄其器物狼狽奔<lb/>
　　　逃<lb/>
皇上廟謀既定指授復詳為𠞰滅計遣費揚古等兵遇<lb/>
　　　而擊𠞰之每事恰中<lb/>
<pb n="KR2c0010_WYG_027-18a"/>
睿算略無稍異北邊萬里之外無復纖梗永逺安樂功<lb/>
　　　成於百日之内<lb/>
詔㫖所頒數千里之事洞燭於目前<lb/>
御駕深入敵境數千里如行無人之地<hi>臣</hi>等考之史冊<lb/>
　　　未有如<lb/>
皇上之謀勇俱全者也<hi>臣</hi>等欽惟<lb/>
皇上功髙二帝<lb/>
　　德邁古今擴前人所未擴亘古未入之版圖悉收<lb/>
<pb n="KR2c0010_WYG_027-18b"/>
　　　為内地平時念切民生宵衣旰食屢免錢糧遂<lb/>
　　　使富足訓練士卒增置火器整飭營壘以是兵<lb/>
　　　皆精銳所向無敵<hi>臣</hi>等愚劣不能記憶<lb/>
皇上神功事蹟疏内開載不盡幸逢<lb/>
聖世恭遇凱還誠歡誠忭稽首頓首上奏<lb/>
上報聞發所司<lb/>
　　　癸亥以降人厄魯特綽克圖巴圖爾等歸併丹<lb/>
　　　巴哈什哈安揷理藩院奏言安王馬爾渾解到<lb/>
<pb n="KR2c0010_WYG_027-19a"/>
　　　降人厄魯特綽克圖巴圖爾唐古特寨桑等問<lb/>
　　　之據云我等來降者有莽柰哈什哈尹什登哈<lb/>
　　　什哈都喇圖巴圖爾班單哈什哈寨桑札爾呼<lb/>
　　　齊什奔達爾漢寨桑蘇穆齊札爾呼齊阿哈雅<lb/>
　　　札爾呼齊胡什哈札爾呼齊畢力克札爾呼齊<lb/>
　　　等皆厄魯特杜爾伯特之阿兒達爾台史之孫<lb/>
　　　台吉車陵之屬下人特來歸<lb/>
聖上今王先遣我兩人來備<lb/>
<pb n="KR2c0010_WYG_027-19b"/>
皇上之詰問我弓箭手一百十八人喇嘛四人婦女童<lb/>
　　　穉五十四人共一百七十六口為此奏<lb/>
　聞得<lb/>
　㫖著給綽克圖巴圖爾唐古特寨桑茶飯衣服著員<lb/>
　　外舍稜帶此兩人赴安王所令酌發此降人厄魯<lb/>
　　特内配以䝉古兵收服厄魯特之離散者其厄魯<lb/>
　　特降人家口著舍稜好為防䕶遷至張家口外與<lb/>
　　丹巴哈什哈等一同安揷沿途給伊等口糧小心<lb/>
<pb n="KR2c0010_WYG_027-20a"/>
　　帶來駐劄後照常給以口糧員外舍稜入請<lb/>
　訓㫖<lb/>
　諭曰爾往收撫厄魯特離散之人可帶喀爾喀公車<lb/>
　　木楚克納木札兒衞徵諾顔阿玉什蘇尼特薩瑪<lb/>
　　札王之子台吉多爾濟思喀卜博木布貝勒之次<lb/>
　　子台吉蘇逹尼等前往與爾偕行之兵可令伊等<lb/>
　　酌選帶去鄉導汪舒克博羅俱上等鄉導可帶此<lb/>
　　二人而往爾帶此厄魯特至張家口外歸併丹巴<lb/>
<pb n="KR2c0010_WYG_027-20b"/>
　　哈什哈西達爾哈什哈一處安揷帶丹巴哈什哈<lb/>
　　等之夥伴内有識認噶爾丹等者一人到安王所<lb/>
　　選王䕶衞强幹有功者二人前往以綽克圖巴圖<lb/>
　　爾交王令王撥䕶衞將綽克圖巴圖爾夥伴沿途<lb/>
　　給之糧米好為看顧解來與丹巴哈什哈等一同<lb/>
　　安揷爾帶唐古特寨桑等去之時視其内强幹者<lb/>
　　再選二人帶往爾到喀倫後傳諭衆喀爾喀札薩<lb/>
　　克云厄魯特離㪚之人有往爾等旗下地方者嚴<lb/>
<pb n="KR2c0010_WYG_027-21a"/>
　　查解理藩院如聞侍讀學士喇什歸信爾等即回<lb/>
　　勿得前往<lb/>
　　　以西路餘米<lb/>
　　賞給王善巴等七旗議政諸臣奏曰據兵部員外<lb/>
　　　常明疏稱<hi>臣</hi>常明到巴顔布喇克地方問王國<lb/>
　　　昌喻成龍等曰糧運如何已到何地能接濟回<lb/>
　　　軍否所設驛站如何王國昌等言我等前遣辛<lb/>
　　　保范承烈等運往二千七百石米内以二百石<lb/>
<pb n="KR2c0010_WYG_027-21b"/>
　　　零追送大兵及之於圖喇外一驛已經分給所<lb/>
　　　餘二千四百石零運至翁金外烏什欣驛從納<lb/>
　　　喇特之路前往因驛已撤不知能濟給回軍否<lb/>
　　　我等管運米一千八百石已到察奇爾馬克臺<lb/>
　　　俄兒金呼圖克地方回軍不從此路來是以將<lb/>
　　　此米運回喀倫一日或行十里或行十五里我<lb/>
　　　等所運米内給牛羊牧羣人察哈爾兵總兵康<lb/>
　　　調元標下綠旗兵一千五百石零外現在喀倫<lb/>
<pb n="KR2c0010_WYG_027-22a"/>
　　　地方之米共四千一百石零其餘俱因車壞牲<lb/>
　　　疲不能運回俟續奏請<lb/>
　㫖又大將軍費揚古撤驛文到六月初七初八等日<lb/>
　　　陸續將驛站盡撤矣<lb/>
上曰王國昌等所運之米俱到呉喇忒喀倫地方應將<lb/>
　　此米即於彼地附近給王善巴旗下及達爾漢親<lb/>
　　王諾内三吳喇忒毛明安四子部落旗下著議政<lb/>
　　大臣議議曰<lb/>
<pb n="KR2c0010_WYG_027-22b"/>
　命以王國昌等所運之米賞給王善巴等旗兵丁乃<lb/>
　　　愛養外藩非常之<lb/>
　恩應將現在四千一百石零之米令計運往人員歸<lb/>
　　　來之日支與口糧其餘查明王善巴等七旗佐<lb/>
　　　領數目兵丁數目均攤分給給米之時應差理<lb/>
　　　藩院司官二員監發<lb/>
上從之<lb/>
　命于成龍喀拜駐劄喀倫給糧李鈵回京理事議政<lb/>
<pb n="KR2c0010_WYG_027-23a"/>
　　　諸臣奏言于成龍疏稱駐劄喀倫大兵<hi>臣</hi>身及<lb/>
　　　侍郎李鈵通政使喀拜三人内應留何人給發<lb/>
　　　兵糧何人赴京銷算米數查車上牲口料理挽<lb/>
　　　車人夫發回綠旗兵事務伏候<lb/>
上裁<lb/>
上命議政大臣㑹議議曰應留喀拜於喀倫給將軍舒<lb/>
　　　恕之軍糧事畢回京令于成龍李鈵在察罕腦<lb/>
　　　兒等處地方料理糧務事畢回京料理未完之<lb/>
<pb n="KR2c0010_WYG_027-23b"/>
　　　事<lb/>
上命于成龍喀拜留喀倫給糧李鈵作速回京料理未<lb/>
　　完事件<lb/>
　　　督理運務于成龍奏報捐助駝馬騾數目及撥<lb/>
　　　給事議政大臣奏曰據于成龍疏稱共計捐助<lb/>
　　　馬騾一萬一千六百九匹駱駝六百三十頭臣<lb/>
　　　親收交三省官員總於一處攙雜喂養後因運<lb/>
　　　米車重奏請每車給牲口四匹牽挽五千輛各<lb/>
<pb n="KR2c0010_WYG_027-24a"/>
　　　加一匹給過五千匹增造車五百輛給過二千<lb/>
　　　匹給過兵部馬一千匹給過八旗兵丁馬騾二<lb/>
　　　千餘匹撥給牲口時俱自各牲口中攙雜選給<lb/>
　　　至所助駱駝六百三十頭所剩馬騾一千六百<lb/>
　　　餘匹與各部院八旗江南等省大臣官員所助<lb/>
　　　牲口贖罪人牲口攙雜一處共備取四千七百<lb/>
　　　餘匹於密雲縣古北口及十八盤嶺博和齊嶺<lb/>
　　　森濟圖山地方以至砂磧之地見牲口皆痩不<lb/>
<pb n="KR2c0010_WYG_027-24b"/>
　　　能牽挽疲乏者甚多是以每車一隊換給七十<lb/>
　　　八十九十一百餘不等既經此數次更換且攙<lb/>
　　　雜酌給不能分别何人牲口得到拖陵何人牲<lb/>
　　　口不到拖陵又查所助駱駝皆從和爾博地方<lb/>
　　　䭾米解往克魯倫等處又自拖陵運回餘米牽<lb/>
　　　挽兵丁留下盔甲礮子等物又牽挽西路砲車<lb/>
　　　宣化府砲車給如許牲口為米車之用而不能<lb/>
　　　運到緊隨大軍<hi>臣</hi>之死罪也設無此項捐助牲<lb/>
<pb n="KR2c0010_WYG_027-25a"/>
　　　口則米斷不能到拖陵等處伏祈<lb/>
皇上睿鑒急公捐助之情加以<lb/>
天地髙厚之仁出自<lb/>
聖主洪恩等語查得向使捐助駱駝馬騾者欲軍需之<lb/>
　　　無悞也且<lb/>
　諭于成龍捐助人員車馬騾與米俱到圖喇者方准<lb/>
　　　算數而于成龍在京收馬騾駱駝遂至兵糧遲<lb/>
　　　悞則不到拖陵者不得算數仍行文于成龍將<lb/>
<pb n="KR2c0010_WYG_027-25b"/>
　　　到拖陵與不到拖陵作速查明造冊具奏<lb/>
上曰大兵之行不能如朕意而到者皆因糧遲悞之故<lb/>
　　也于成龍疏言加以天髙地厚之仁出自聖主洪<lb/>
　　恩糧悞不能到可加恩乎著行文于成龍將到拖<lb/>
　　陵與不到拖陵之處作速開具清冊來奏至疏内<lb/>
　　僅有于成龍之名而無其餘大臣之名此事著運<lb/>
　　米諸臣㑹查詳奏<lb/>
　　　御史鍾申保報迎給大兵糧米事先是<lb/>
<pb n="KR2c0010_WYG_027-26a"/>
上諭理藩院曰西路回軍糧運之事問之常明已得聞<lb/>
　　其詳矣辛保范承烈等目下在於何地著行文鍾<lb/>
　　申保併將東方坐塘人員俱過來否今已如何查<lb/>
　　明速奏至是理藩院奏言據鍾申保等呈稱保等<lb/>
　　　於六月十五日到歸化城凑集駱駝牛車十九<lb/>
　　　日自湖灘河朔運倉斛千石米二十二日到歸<lb/>
　　　化城聞兵來將近即起行迎往二十四日於巴<lb/>
　　　顔俄博地方遇西安右衞兵一面給糧一面問<lb/>
<pb n="KR2c0010_WYG_027-26b"/>
　　　之領兵大臣以駱駝負米遣迎大兵尾後俟米<lb/>
　　　給完後保等親來另奏外二十八日遇理藩院<lb/>
　　　主事和尚奉大將軍費揚古差往取翁金之米<lb/>
　　　問之據云按察使囊吉理所運之米與彼同於<lb/>
　　　是月十四日俱到納喇特地方寧夏右衞兵已<lb/>
　　　過是以不及其先又有辛保所運之米前到納<lb/>
　　　喇特地方亦不相及云聞<lb/>
皇上為此米之事特差官往翁金視之恐<lb/>
<pb n="KR2c0010_WYG_027-27a"/>
皇上有問是以將所聞呈知奏入<lb/>
上曰朕恐兵糧遲悞故遣人以米迎往接濟著將此事<lb/>
　　及今日㑹議具奏三事俱檄費揚古知之<lb/>
　恩賞兩烏朱穆秦克西克騰坐塘人員理藩院奏言<lb/>
　　　尚書班第疏稱請查明兩蘇尼特修道鑿井監<lb/>
　　　牧坐塘台吉官兵數目炤賞阿霸垓等六旗之<lb/>
　　　例亦動支于成龍携來銀兩給賞設驛之時亦<lb/>
　　　令克西克騰台吉官兵坐塘議賞之處未經議<lb/>
<pb n="KR2c0010_WYG_027-27b"/>
　　　出等語查今年五月内議政大臣議兩阿霸垓<lb/>
　　　兩阿霸哈納爾兩蒿齊特等旗修道鑿井監牧<lb/>
　　　坐塘賞台吉等每人五十兩都綂副都綂每人<lb/>
　　　二十五兩叅領長史每人二十兩一等䕶衞佐<lb/>
　　　領每人十五兩䕶衞典儀達爾漢驍騎校每人<lb/>
　　　十兩披甲附丁每人五兩奉<lb/>
　㫖准行在案今尚書班第既稱兩烏朱穆秦克西克<lb/>
　　　騰旗下台吉官兵亦曾坐塘議賞之處未經議<lb/>
<pb n="KR2c0010_WYG_027-28a"/>
　　　出應以二十三旗坐塘台吉官兵炤賞阿霸垓<lb/>
　　　等旗台吉官兵之例動支于成龍帶去銀兩給<lb/>
　　　賞將賞過人員職名銀數造冊交户部<lb/>
上從之<lb/>
　　　革通政司通政使莫里溥職大學士阿蘭泰等<lb/>
　　　為莫里溥陞授都察院副都御史事覆奏<lb/>
上曰使莫里溥駐扎寧夏者特欲其報諸事也自至彼<lb/>
　　地不報一事而奉差章京有事開報欲列其名又<lb/>
<pb n="KR2c0010_WYG_027-28b"/>
　　不肯列莫里溥為人甚劣著罷職撤回<lb/>
　　　甲子<lb/>
　命副都統阿南達駐劄厄濟内古喇柰昆都倫布隆<lb/>
　　　吉爾等處地方偵探理藩院等衙門奏言奉<lb/>
上諭曰噶爾丹為我大兵所擊敗今已無所往矣阿南<lb/>
　　達現在圖喇應令率巴圖爾額爾克濟農之兵駐<lb/>
　　劄厄濟内古喇柰昆都倫布隆吉爾等處地方偵<lb/>
　　探聲息内大臣索額圖明珠大學士阿蘭泰爾等<lb/>
<pb n="KR2c0010_WYG_027-29a"/>
　　可與議政大臣㑹議來奏議曰<lb/>
　諭㫖允當今噶爾丹為我大兵所擊敗已無所往請<lb/>
　　　檄阿南達速率巴圖爾額爾克濟農之兵駐劄<lb/>
　　　厄濟内古喇柰昆都倫布隆吉爾等處偵探聲<lb/>
　　　息如得噶爾丹實音即相機堵禦擒而誅之<lb/>
上從之<lb/>
　　　己巳禮部請行告祭<lb/>
　　文廟勒石太學<lb/>
<pb n="KR2c0010_WYG_027-29b"/>
　　留中先是國子監祭酒孫岳頒等奏言竊惟自古<lb/>
　　　聖帝明王為國計民生謀久安長治則有負固<lb/>
　　　逆命者必命將出師恭行天討殲厥醜類以奠<lb/>
　　　安中外然或近在封域之間非盡逺踰邊庭之<lb/>
　　　界即使躬親韎韐亦必歲久成功故漢之武帝<lb/>
　　　唐之太宗未甞不開疆拓宇而不能迅奏膚功<lb/>
　　　明之成祖亦屢出塞征討地猶未逺不寧惟是<lb/>
　　　殷髙宗之克鬼方也以三年周宣王六月興師<lb/>
<pb n="KR2c0010_WYG_027-30a"/>
　　　　以伐獫狁亦僅於太原而已未有親統大軍出<lb/>
　　　　險渉逺不數十日而大功告成廓清沙漠乂安<lb/>
　　　　邊境如我<lb/>
　皇上之神武首出夐邁百王者也我<lb/>
　皇上自御極以來削平三逆掃蕩臺灣南朔東西並奉<lb/>
　　　　正朔凡戴髪含齒之儔咸思向風而效順乃有<lb/>
　　　　厄魯特噶爾丹者辜恩背德獨自外於聲教狡<lb/>
　　　　謀出没擾亂邊陲逆天虐民罪在不赦<lb/>
<pb n="KR2c0010_WYG_027-30b"/>
　皇上念逆寇一日不靖則邊氓一日不安非速行𠞰滅<lb/>
　　　　曷由共享太平雖諸王大臣請緩<lb/>
　親征而<lb/>
　睿謀獨斷衆論不撓且軍儲皆出<lb/>
　　天庾轉餉數十萬石時<lb/>
　　　頒賞賚師有餘資總以安四海生靈之命綿<lb/>
宗社無疆之庥故不憚<lb/>
　六飛逺邁身先士卒而天人叶應自誓師以迄大㨗僅<lb/>
<pb n="KR2c0010_WYG_027-31a"/>
　　　七十日耳從此邊塞不聞金鼓之聲斥堠永無<lb/>
　　　烽火之警胥遊化日共樂堯天是從來未有之<lb/>
　　　大仁也師出之日水凍草枯及<lb/>
御蹕經臨掘地則泉湧牧馬則草肥葢天時地脉已早<lb/>
　　　決於<lb/>
睿算之中非臣下所能測識其萬一且分布大軍為三<lb/>
　　　路調度規畫並出<lb/>
皇上之指授噶爾丹既凜<lb/>
<pb n="KR2c0010_WYG_027-31b"/>
天威之降臨復聞大軍之四集釡炊不及餐妻孥不暇<lb/>
　　　顧棄而宵遁自謂可以兔脫不知<lb/>
神䇿秘謨預定於前遏寇西奔<lb/>
天戈東指諸軍㑹合環而擊之背山阻水擒斬殆盡餘<lb/>
　　　黨星散絡繹就降子女牛羊俘獲無算搗其巢<lb/>
　　　穴沙磧一空是從來未有之大智也巴顔烏喇<lb/>
　　　克魯倫河等地最為險逺行間持㦸尚憚馳驅<lb/>
　　　乃<lb/>
<pb n="KR2c0010_WYG_027-32a"/>
皇上親舉玉趾櫛風沐雨日進一餐勞苦與軍士共之<lb/>
　　　率數十萬貔貅之衆踰天山渡瀚海如履平地<lb/>
　　　而走康莊莫不忠義激發驍騰百倍兵刃未接<lb/>
　　　先已披靡乘勝窮追摧枯拉朽逆寇既就滅亡<lb/>
　　　塞外諸藩益復畏威懷德是從來未有之大勇<lb/>
　　　也十五日<lb/>
　午門宣㨗二十三日又<lb/>
　午門宣捷跪聽嵩呼誠懽誠忭凡屬臣民舉翹首<lb/>
<pb n="KR2c0010_WYG_027-32b"/>
皇上迴鑾告成功以彰顯烈<hi>臣</hi>一介腐儒荷䝉<lb/>
聖恩簡擢不獲負弩執殳効力塞外伏查禮記王制曰<lb/>
　　　天子出征執有罪反釋奠於學以訊馘告魯頌<lb/>
　　　泮水之詩亦曰矯矯虎臣在泮獻馘淑問如臯<lb/>
　　　陶在泮獻囚是三代時皆告捷於學也昔漢唐<lb/>
　　　以來僅於丹鳯樓前及午門外受俘未有告成<lb/>
　　　於國學者似於詩禮為未符<lb/>
皇上建千古未有之功則漢唐未舉行之盛事請自我<lb/>
<pb n="KR2c0010_WYG_027-33a"/>
皇上始之即<lb/>
聖朝寛仁不必有事於訊馘而專行釋奠之禮昭告<lb/>
　文廟勒石太學原本六經非由臆說不妨與祭吿<lb/>
　闕里並行將見文德武功益光昭史冊於無既矣臣<lb/>
　　　愚鈍無知遭際<lb/>
聖明僅據經生之見仰塵<lb/>
天聽<lb/>
　㫖下所司議至是議曰恭惟<lb/>
<pb n="KR2c0010_WYG_027-33b"/>
皇上親綂六師刻期𠞰滅噶爾丹武功既盛文德益彰<lb/>
　　　應遣大臣一員詣<lb/>
　　文廟祭告成功自<lb/>
皇上發駕以至<lb/>
　回鑾一切訏謨勝算凡將士之踴躍百神之効靈允<lb/>
　　　宜纂大綱進呈<lb/>
御覽勒石國學更將碑文摹榻頒發直省督撫轉交各<lb/>
　　　府州縣學宫俾萬代士子咸知<lb/>
<pb n="KR2c0010_WYG_027-34a"/>
皇上逺踰瀚海親履絶域屏去帷幄晝夜<lb/>
　躬擐甲胄身先士卒殄滅寇賊<lb/>
聖武神謨開闢未有疏<lb/>
　　留中<lb/>
　　　壬申<lb/>
　指授阿南達以地方形勢擒噶爾丹之䇿理藩院奏<lb/>
　　　言據副都統阿南達咨云奉部文令阿南達率<lb/>
　　　巴圖爾額爾克濟農之兵駐劄厄濟内古喇柰<lb/>
<pb n="KR2c0010_WYG_027-34b"/>
　　　布隆吉爾等處地方偵探聲息達即當遵<lb/>
　㫖乘驛而往但布隆吉爾河之長過哈密城嘉峪闗<lb/>
　　　距哈密城千餘里昆都倫地方距甘州東北千<lb/>
　　　許里昆都倫布隆吉爾兩間相去有千餘里如<lb/>
　　　達身率巴圖爾額爾克濟農之兵屯戍哨探亦<lb/>
　　　可支吾但巴圖爾額爾克濟農兵少難以擒噶<lb/>
　　　爾丹原宜往請<lb/>
　訓㫖以啟我未達未喻之事但達原無識見之人今<lb/>
<pb n="KR2c0010_WYG_027-35a"/>
　　　益加惛憒似不預先備兵則不能濟事必致逸<lb/>
　　　過難追關係甚大非達之所能任也乞堂臺明<lb/>
　　　白請<lb/>
　㫖遣將領兵而行奏入得<lb/>
上㫖向者大將軍報阿南達奏但云厄魯特俱盡滅噶<lb/>
　　爾丹所率不及三十人逃入林中是以謂噶爾丹<lb/>
　　携數人往投青海投達賴喇嘛而去令阿南達率<lb/>
　　巴圖爾額爾克濟農少許人以禦之實不知噶爾<lb/>
<pb n="KR2c0010_WYG_027-35b"/>
　　丹得脫之人之衆巴圖爾額爾克濟農之兵之寡<lb/>
　　竟與原奏異况哈密之地已為䇿旺喇卜灘所取<lb/>
　　邊塞左右有綠旗兵在果噶爾丹自此而去阿南<lb/>
　　達即當來報分行擒之何遲難之有著阿南達仍<lb/>
　　遵前㫖速往<lb/>
　　　撤坐塘員外石保住歸理藩院奏言據員外石<lb/>
　　　保住呈稱本年三月初九日奉<lb/>
　㫖著侍郎安布禄趨赴大軍俟之於都蘭哈喇克勒<lb/>
<pb n="KR2c0010_WYG_027-36a"/>
　　俄博左右留安布禄同行賢能司官一員照安布<lb/>
　　禄行事欽此遂留保住駐扎於此地自此地至張<lb/>
　　　家口凑取兩蘇尼特兩霸哈納爾阿霸垓卓力<lb/>
　　　克圖王旗下四子部落八旗察哈爾馬匹一驛<lb/>
　　　馬十五匹各撥本旗官兵自去年七月起尚書<lb/>
　　　具奏設驛今本驛並無緊急應馳報之事此等<lb/>
　　　旗分管驛人員糗糧什物各自家中攜來往返<lb/>
　　　奔走殊為煩苦况即有事取供應之馬而行保<lb/>
<pb n="KR2c0010_WYG_027-36b"/>
　　　住所居沿途䝉古鱗次櫛比亦不至有遲悞乞<lb/>
　　　堂臺具奏撤去此路之驛據此具奏請如員外<lb/>
　　　石保住所呈撤去此驛<lb/>
上從之<lb/>
　　　議叙庫濟根穆扎哈爾軍功理藩院奏言奉<lb/>
上諭長史庫濟根䕶衞穆扎哈爾等於是役軍中効力<lb/>
　　奉差偵探每次歸來已賞銀兩而部中未經議叙<lb/>
　　著查伊等職名議叙及與伊等同行偵探人員亦<lb/>
<pb n="KR2c0010_WYG_027-37a"/>
　　著議叙查得蘇尼特杜稜郡王旗下鄉導汪舒克<lb/>
　　　等十八人皆各賞銀五十兩授以達爾漢之號<lb/>
　　　矣今喀爾喀王盆楚克䕶衞穆哈扎爾王納木<lb/>
　　　扎兒長史庫濟根此役軍中至克魯倫額古德<lb/>
　　　哈爾哈伊扎爾額爾格納克山等處偵探往視<lb/>
　　　阿爾噶賴之路有功應炤汪舒克等之例授以<lb/>
　　　達爾漢之號與伊等偕行者乃一等䕶衞博羅<lb/>
　　　海二等䕶衞額林辰應俟都綂副都統缺出即<lb/>
<pb n="KR2c0010_WYG_027-37b"/>
　　　用丹津丹濟哈什哈吳巴什西喇卜阿玉什等<lb/>
　　　應俟本札薩克䕶衞佐領缺出即用察哈爾前<lb/>
　　　鋒納木什爾撥什庫努木代塞稜等應俟各佐<lb/>
　　　領䕶軍校驍騎校缺出即用本部撥什庫諾爾<lb/>
　　　布已授拖沙喇哈番等職鄉導索諾木已叙為<lb/>
　　　達爾漢齊旺已賞銀五十兩應無庸議奏入得<lb/>
　㫖庫濟根穆札哈爾授為拖沙喇哈番賜達爾漢之<lb/>
　　號餘如所議<lb/>
<pb n="KR2c0010_WYG_027-38a"/>
　　　甲戌撤呉爾揮河所留䝉古兵理藩院奏言先<lb/>
　　　是留科爾沁扎薩克圖王俄齊爾等十旗䝉古<lb/>
　　　兵暫駐呉爾揮河至於孟秋之月今兵糧已完<lb/>
　　　或令駐呉爾揮河或令歸家請<lb/>
　㫖定奪<lb/>
上曰今並無事著兵各歸家<lb/>
　命以翁金所貯之米速解大將軍費揚古軍前兵部<lb/>
　　　奏言據寧夏偵探主事巴什納呈報西安副都<lb/>
<pb n="KR2c0010_WYG_027-38b"/>
　　　統席爾哈達以滿兵一千分為二隊按察使囊<lb/>
　　　吉里運到頭隊米五百石使滿兵五百同囊吉<lb/>
　　　里於六月初七日起行往解大軍續於十二日<lb/>
　　　廵撫舒恕運到米五百石又使滿兵五百同舒<lb/>
　　　恕往解大軍所餘之米令叅將張獻午等在翁<lb/>
　　　金看守奏入<lb/>
上命速發至大將軍費揚古軍前<lb/>
　　　大將軍費揚古奏報西路軍糧諸事費揚古奏<lb/>
<pb n="KR2c0010_WYG_027-39a"/>
　　　言右衞䕶軍綂領費揚固之兵來自拖諾於六<lb/>
　　　月初七日到納喇特布喇克因不聞糧運聲息<lb/>
　　　起行而來至西喇穆冷界上遇<lb/>
皇上遣御史鍾申保等來迎支七日糧右衞之兵於六<lb/>
　　　月二十七八日間陸續到歸化城土黙特都統<lb/>
　　　阿喇納共礮七十九門於七月初二日俱可到<lb/>
　　　歸化城又留八旗官兵待後解大礮為之防䕶<lb/>
　　　此内有馬匹俱無不能前行及疾病之兵一百<lb/>
<pb n="KR2c0010_WYG_027-39b"/>
　　　九十九名既得<lb/>
皇上迎賜之米使拴帶留兵口糧攜正黄旗費揚固佐<lb/>
　　　領下達最等四十七人而來續後正黄旗呉勒<lb/>
　　　佐領下舒恕等三十七人亦到其餘一百十五<lb/>
　　　人已隨總兵官毛來鳯等歸去䕶衞諾爾布等<lb/>
　　　所解牛羊俱已帶回交各牧羣至右衞西安寧<lb/>
　　　夏兵散歸之時<lb/>
皇上遣迎之米不以給京來官兵儘米之數給伊等八<lb/>
<pb n="KR2c0010_WYG_027-40a"/>
　　　日糧俟到納喇特再支米前行因納喇特地方<lb/>
　　　不遇米糧故無所支而過䝉<lb/>
聖上預籌特差鍾申保迎之以米西路兵始得飽餐以<lb/>
　　　全其生命至正卿辛保所運之米六月初八日<lb/>
　　　已到納喇特十二日土黙特副都綂多爾濟到<lb/>
　　　言彼留住十日糗糧俱完故給多爾濟等米一<lb/>
　　　百石其餘俱已運回又侍郎王國昌等所運之<lb/>
　　　米沿途一帶直至察希爾馬克台俄爾津呼都<lb/>
<pb n="KR2c0010_WYG_027-40b"/>
　　　克地方各驛計日貯米共一千六百石零因牲<lb/>
　　　口俱疲車輛盡壞不能運至納喇特行文在案<lb/>
　　　至副都統席爾哈達押䕶囊吉理之米五百石<lb/>
　　　到納喇特遇辛保聞大將軍及衆將軍等之兵<lb/>
　　　於五月二十七日已回故於解到五百石米内<lb/>
　　　令彼官兵支取一月米而還又西安副都統巴<lb/>
　　　林所領西安滿兵寧夏緑旗兵俱於六月三十<lb/>
　　　日間陸續到歸化城大同緑旗兵於六月二十<lb/>
<pb n="KR2c0010_WYG_027-41a"/>
　　　七日到歸化城<hi>臣</hi>軍中官兵西安寧夏赴京官<lb/>
　　　兵於六月十九日到喀倫率圖地方炤部定口<lb/>
　　　數俱支一月糧共支米二千一百四十一石六<lb/>
　　　斗侍郎李鈵通議喀拜留於科圖之米三千七<lb/>
　　　十六石二斗三升零奏至<lb/>
上命議政大臣集議議曰<lb/>
聖上洞見西路糧運不到則兵丁匱乏預趲中路之米<lb/>
　　　迎給西路官兵又詳計西路分隊遣回官兵途<lb/>
<pb n="KR2c0010_WYG_027-41b"/>
　　　中乏糧特遣御史鍾申保往歸化城迎給米糧<lb/>
　　　官兵俱不至匱乏各得平安歸家大將軍既經<lb/>
　　　詳奏遣回官兵已經起行及本軍到率圖支糧<lb/>
　　　應無庸議留待防䕶大礮官兵内馬匹俱無不<lb/>
　　　能前行及疾病後留一百十五人既經隨總兵<lb/>
　　　官毛來鳯還應著毛來鳯查報䕶衞諾爾布所<lb/>
　　　交牧羣牛羊應行文總管内務府交慶豐司侍<lb/>
　　　郎李鈵等留於科圖之米三千七十六石二斗<lb/>
<pb n="KR2c0010_WYG_027-42a"/>
　　　零儘足給將軍薩卜素等兵一千名應行文于<lb/>
　　　成龍俟薩卜素到頒給有餘以其數報部發往<lb/>
　　　西路之礮應俟大將軍到後問明當存貯何處<lb/>
　　　該部具奏請<lb/>
　㫖<lb/>
上從之<lb/>
　　　以噶爾丹降人董羅卜等附於羅壘厄木齊理<lb/>
　　　藩院奏言先是董羅卜偕青海博碩克圖濟農<lb/>
<pb n="KR2c0010_WYG_027-42b"/>
　　　下羅壘厄木齊自噶爾丹處來降奉<lb/>
　㫖俟羅壘厄木齊到時應作何安揷再議今已召羅<lb/>
　　　壘厄木齊來交黙爾根綽爾濟使居宏仁寺問<lb/>
　　　羅壘厄木齊言去年博碩克圖濟農以己為使<lb/>
　　　往噶爾丹所時曾遣董羅卜為己僕役董羅卜<lb/>
　　　者乃博碩克圖濟農屬下托賴哈什哈部落之<lb/>
　　　人又問羅壘厄木齊偕來之噶魯言噶魯乃博<lb/>
　　　碩克圖濟農納賮之人亦曾遣之為己僕役據<lb/>
<pb n="KR2c0010_WYG_027-43a"/>
　　　此應將董羅卜噶魯附於羅壘厄木齊<lb/>
上從之<lb/>
　　　乙亥彭素克賫<lb/>
　勅往諭噶爾丹還復<lb/>
　命彭素克奏曰<hi>臣</hi>等五月初九日賫<lb/>
　勅起程中書阿必達及臣兩人隨噶爾丹去踪前往<lb/>
　　　十二日至滚噶牢臺地方見無厄魯特形影視<lb/>
　　　其踪跡有向圖喇河去之踪跡又有向克魯倫<lb/>
<pb n="KR2c0010_WYG_027-43b"/>
　　　河上流去之踪跡臣謂阿必達曰不知噶爾丹<lb/>
　　　所向何路我等馬匹俱疲軍機緊急我將獨追<lb/>
　　　噶爾丹爾可攜疲馬回以此情事奏聞<lb/>
皇上<hi>臣</hi>率厄魯特人名庫濟者踵其行踪而往至於岐<lb/>
　　　路庫濟言前路迂而逺後路徑而近踰二三嶺<lb/>
　　　是夜可到特勒爾濟矣<hi>臣</hi>於是遂由徑路而往<lb/>
　　　時至二更到特勒爾濟地方正坐而歇馬噶爾<lb/>
　　　丹下諾顔格隆津巴車爾貝寨桑兩人為首率<lb/>
<pb n="KR2c0010_WYG_027-44a"/>
　　　千許兵來擒<hi>臣</hi>而去晝夜奔逃五月二十二日<lb/>
　　　至俄爾渾河是夜<hi>臣</hi>攜<lb/>
皇上勅書逃出藏大林中宿一日次日向内而行遇厄<lb/>
　　　魯特敗走之人奪<hi>臣</hi>等坐馬糗糧衣服而去<hi>臣</hi>
　　　歩行十四日於六月初七日到特勒爾濟河遇<lb/>
　　　喀爾喀阿里雅扎薩克哨卒五人告以<hi>臣</hi>之情<lb/>
　　　事引<hi>臣</hi>見阿里雅扎薩克阿爾薩䦨衞寨桑彼<lb/>
　　　言我等奉大將軍令至憨山凖莫多地方收集<lb/>
<pb n="KR2c0010_WYG_027-44b"/>
　　　逃潰之賊既至於此糗糧俱絶我等原居俄儂<lb/>
　　　巴兒濟俟到本地備牲口糗糧送汝赴京内行<lb/>
　　　二日於初九日到烏朗海河恰遇阿里雅扎薩<lb/>
　　　克阿爾薩䦨衞寨桑之畜産内徙而來住扎後<lb/>
　　　臣將歸帳見特勒爾濟河叢薄中烟起有犬吠<lb/>
　　　聲臣以語阿里雅扎薩克阿爾薩䦨衞寨桑率<lb/>
　　　布達里寨桑之兵三百人擄厄魯特男婦子女<lb/>
　　　共百餘口及其牲畜來又語阿里雅扎薩克阿<lb/>
<pb n="KR2c0010_WYG_027-45a"/>
　　　爾薩䦨衞寨桑曰爾等發兵二百登山上淨捜<lb/>
　　　叢林内倘有存留之厄魯特可即收捕乃以兵<lb/>
　　　二百授䇿旺台吉前去二十日又擄厄魯特男<lb/>
　　　婦六十餘口併其牲畜而來又以兵二百授達<lb/>
　　　爾漢寨桑於噶爾丹奔逃之路收其遺棄之物<lb/>
　　　後阿里雅扎薩克阿爾薩䦨衞寨桑兩人送臣<lb/>
　　　起行於其俘獲内擇男婦三十人為<lb/>
　　獻六月二十五日向内起程行三日到克魯倫河<lb/>
<pb n="KR2c0010_WYG_027-45b"/>
　　　侍讀學士喇什員外多爾濟喇都渾率喀爾喀<lb/>
　　　七台吉等之兵來其撥什庫先到見<hi>臣</hi>之歸即<lb/>
　　　馳回告喇什等二十九日喇什等到克勒河朔<lb/>
　　　見<hi>臣臣</hi>問其由來喇什言在揆素地方<lb/>
皇上命我等率喀爾喀七台吉之兵往覓噶爾丹之踪<lb/>
　　　探彭素克格隆之信死則覓其尸而歸云<hi>臣</hi>以<lb/>
　　　行事告之喇什議使多爾濟䕶送<hi>臣</hi>又率阿里<lb/>
　　　雅扎薩克阿爾薩闌衞寨桑所俘獲三十人入<lb/>
<pb n="KR2c0010_WYG_027-46a"/>
　　　邊見大將軍將軍言如許人同行則程途躭悞<lb/>
　　　當擇數人帶去遂使俄木卓力克圖巴克什等<lb/>
　　　六人與<hi>臣</hi>偕來奏入<lb/>
上賜彭素克格隆<lb/>
　　御饌<lb/>
　諭理藩院釋放部中收禁垂喇克扎木素格隆又使<lb/>
　　　副都統呉達禪問卓力克圖達爾漢巴克什津<lb/>
　　　巴卓力克圖之意曰汝等可遣歸使於噶爾丹<lb/>
<pb n="KR2c0010_WYG_027-46b"/>
　　　乎卓力克圖曰我乃噶爾丹之人因遣我送書<lb/>
　　　於車陳汗而被擒津巴曰我乃隨從丹濟喇之<lb/>
　　　人阿爾薩闌衞寨桑等自噶爾丹之地擒我而<lb/>
　　　去卓力克圖曰我乃隨從丹津俄木布之人因<lb/>
　　　卧病不能行俄齊爾杜喇兒攜之而來我等並<lb/>
　　　非背噶爾丹逃出來降<lb/>
聖上之人今<lb/>
皇上欲遣我等使於噶爾丹願往効力噶爾丹殺之則<lb/>
<pb n="KR2c0010_WYG_027-47a"/>
　　　受死如不殺當竭力曉諭之奏入<lb/>
上命議政大臣集議議曰卓力克圖達爾漢巴克什等<lb/>
　　　既願行應遣伊等使於噶爾丹撥理藩院官一<lb/>
　　　員帶往至於喀倫在附近旗分酌凑坐馬口糧<lb/>
　　　撥鄉導指路督令起程而歸<lb/>
上從之派出般什<lb/>
　　　使大將軍費揚古率䝉古兵駐劄善巴王喀倫<lb/>
　　　偵探議政大臣奏言據侍讀學士喇什疏稱七<lb/>
<pb n="KR2c0010_WYG_027-47b"/>
　　　月初八日宿滾噶牢臺有噶爾丹屬下額圖格<lb/>
　　　等來言我等乃歸降<lb/>
皇上之多爾濟塞稜族弟噶爾丹為大兵所敗逃脫之<lb/>
　　　後我等即欲來降而不得其隙後到他米爾地<lb/>
　　　方噶爾丹屬下納克薩爾噶爾馬及我四人各<lb/>
　　　携妻子竊取多約特納木扎兒喇木扎木巴之<lb/>
　　　馬五十匹來投<lb/>
皇上多約特納木扎兒喇木扎木巴知之遣人來追奪<lb/>
<pb n="KR2c0010_WYG_027-48a"/>
　　　回納克薩爾噶爾馬兩人之妻我弟哈什哈之<lb/>
　　　妻計五人馬四十五匹我等三人乘馬奔出又<lb/>
　　　言戰敗之後噶爾丹阿喇卜灘丹濟喇丹津俄<lb/>
　　　木布寨桑喇嘛皆紛紛散走噶爾丹先到他米<lb/>
　　　爾之台庫勒地方遣人收回阿喇卜灘丹濟喇<lb/>
　　　丹津俄木布等俱集於一處丹巴哈什哈等來<lb/>
　　　降<lb/>
皇上其一二小寨桑喇嘛往投䇿旺喇卜灘達賴喇嘛<lb/>
<pb n="KR2c0010_WYG_027-48b"/>
　　　青海其他大寨桑喇嘛全集一處伊喇古克三<lb/>
　　　庫圖克圖亦往與之合大略兵有五千餘牛羊<lb/>
　　　甚少無廬帳者多議往洪郭賴則近於䇿旺喇<lb/>
　　　卜灘而無產業難以為生往達賴喇嘛所則<lb/>
聖上必遣人往索之不若往翁金之路或瀚海四圍有<lb/>
　　　人掠得牲畜如根敦帶青逸去暫且偷生或往<lb/>
　　　哈宻如哈密人衆仍前和好則資其米糧以度<lb/>
　　　今冬如哈密人衆與之反顔即攻而取之以為<lb/>
<pb n="KR2c0010_WYG_027-49a"/>
　　　根基議既定六月二十八日自他米爾向翁金<lb/>
　　　起程迤邐而行至於三日我等逃出又六月二<lb/>
　　　十日達賴喇嘛使人俄木布來不知其情事傳<lb/>
　　　聞俄木布之言曰噶爾丹不當敗噶爾丹言曰<lb/>
　　　想或戰日不吉耳其使人仍隨之而行又因住<lb/>
　　　他米爾地方二十餘日我衆之馬已肥聞根敦<lb/>
　　　帶青在寨稜格云據大將軍等疏言黑龍江將<lb/>
　　　軍薩卜素率兵而來於七月十六日已到科圖<lb/>
<pb n="KR2c0010_WYG_027-49b"/>
　　　<hi>臣</hi>等遵<lb/>
　㫖原欲領兵回京據侍讀學士喇什報稱噶爾丹敗<lb/>
　　　逃後於他米爾台庫勒地方阿喇卜灘丹濟喇<lb/>
　　　丹津俄木布等俱㑹於一處共有五千餘議由<lb/>
　　　翁金之路往倘瀚海四圍有人欲掠取糧食已<lb/>
　　　於六月二十八日自他米爾起程其事倘實不<lb/>
　　　可不預報知為此一面飛報云是以<hi>臣</hi>等率官<lb/>
　　　兵住科圖候<lb/>
<pb n="KR2c0010_WYG_027-50a"/>
　㫖今噶爾丹為大兵所敗困廹已極或往投達賴喇<lb/>
　　　嘛或往投哈密俱未可定去路無食必致劫奪<lb/>
　　　飄零之喀爾喀應令大將軍費揚古親身沿邊<lb/>
　　　而往酌調善巴王之兵及附近旗分之兵駐劄<lb/>
　　　邊汛噶爾丹前來即迎𠞰之其與將軍同處之<lb/>
　　　兵將軍孫思克博濟俱令赴京其他總兵等官<lb/>
　　　俱有重任著令率兵回汛奏入<lb/>
上曰此事乃大將軍費揚古未完之事著率薩卜素兵<lb/>
<pb n="KR2c0010_WYG_027-50b"/>
　　五百酌取䝉古兵往善巴王邊汛諸地方偵探聲<lb/>
　　息噶爾丹或在翁金或有過去之信相機迎𠞰至<lb/>
　　西路之米已有旨給賜王善巴等七旗兵丁今兵<lb/>
　　往翁金著將此米令大將軍扣兵酌畱所剩給賜<lb/>
　　七旗著將軍薩卜素率所剩五百兵駐劄科圖如<lb/>
　　有厄魯特來降令其收納歸去則天時寒冷著令<lb/>
　　來京整裝遣去餘如所議<lb/>
　　　以厄魯特洪津席喇卜杜喇兒等歸併丹巴哈<lb/>
<pb n="KR2c0010_WYG_027-51a"/>
　　　什哈議政諸臣奏言據侍讀學士喇什疏稱六<lb/>
　　　月二十六日至克魯倫河之克勒河朔下營後<lb/>
　　　有噶爾丹所屬諾顔格隆下洪津席喇卜杜喇<lb/>
　　　兒冲丹格隆等男婦十六人來降問之答曰乃<lb/>
　　　蘇米達爾喀吞之人住居俄儂噶爾丹來烏䦨<lb/>
　　　布通之年掠之而去𨽻諾顏格隆之下噶爾丹<lb/>
　　　與<lb/>
皇上大兵五月十三日一戰敗散之後我隨諾顔格隆<lb/>
<pb n="KR2c0010_WYG_027-51b"/>
　　　向特勒爾濟而逃在阿喇克台河引使臣扎薩<lb/>
　　　克喇嘛彭素克格隆前往我遂與噶爾丹下席<lb/>
　　　喇卜格楚兒以我等之意告之彭素克格隆原<lb/>
　　　欲逃來後彭素克格隆歸日我等不得其便及<lb/>
　　　在俄爾烘圖喇交界地方與席喇卜格楚爾夥<lb/>
　　　伴五人連我六人來投之時遇冲丹格隆夥伴<lb/>
　　　男婦十人一同來降問洪津席喇卜杜喇兒答<lb/>
　　　曰聞丹濟喇丹津俄木布在阿喇卜灘之前行<lb/>
<pb n="KR2c0010_WYG_027-52a"/>
　　　其意似乎相避不知其棲止何地總㑹於一處<lb/>
　　　否據衆論以為噶爾丹舍達賴喇嘛别無所歸<lb/>
　　　視其狀僅各保其身命必然强欺弱至於劫殺<lb/>
　　　又無糧食未必能到其意想之處也又疏稱彭<lb/>
　　　素克格隆阿里雅扎薩克阿爾薩闌衞寨桑等<lb/>
　　　以其所俘為獻其内又有厄魯特屬下台吉一<lb/>
　　　人言有人知噶爾丹去向隨後帶來臣乃宿克<lb/>
　　　勒河朔待之四日厄魯特之人到後始以扎薩<lb/>
<pb n="KR2c0010_WYG_027-52b"/>
　　　克喇嘛彭素克格隆阿爾薩䦨衞寨桑等人併<lb/>
　　　發赴京<hi>臣</hi>等親身與扎薩克台吉車陵扎卜往<lb/>
　　　㑹前所遣兵二百共率六百兵由噶爾丹行踪<lb/>
　　　前進探根敦帶青聲息自克魯倫河對岸察罕<lb/>
　　　齊勞台起程據此則應行文喇什仍遵前<lb/>
　㫖行目下帶到厄魯特交理藩院暫行收管將獨石<lb/>
　　　口外所留厄魯特該部差官一員小心押䕶而<lb/>
　　　往歸併張家口外丹巴哈什哈其獨石口外所<lb/>
<pb n="KR2c0010_WYG_027-53a"/>
　　　有降人及現到此地之喀爾喀台吉馬哈什黙<lb/>
　　　爾根格隆洪津等人各令歸併本扎薩克可也<lb/>
　　　奏入<lb/>
上從之<lb/>
　命圖喇偵探舍稜率䝉古兵駐劄安王汛地<lb/>
上諭内大臣福善等曰前遣舍稜與蘇尼特郡王額駙<lb/>
　　薩瑪扎之子多爾濟扎卜貝勒博木布之子蘇達<lb/>
　　尼喀爾喀公車木楚克納木扎兒衞徵諾顔阿玉<lb/>
<pb n="KR2c0010_WYG_027-53b"/>
　　什等親率其兵往圖喇偵探今可不必前去著率<lb/>
　　伊等暫駐安王所居汛地待大將軍費揚古至聴<lb/>
　　其指揮而行<lb/>
　　　給事中王原祁等請勒石以紀<lb/>
皇上功德時據禮科給事中王原祁奏言欽惟我<lb/>
皇上撫綏方夏奠安邊隅凡血氣莫不尊親無一夫不<lb/>
　　　獲其所生民以來未之有也乃者厄魯特噶爾<lb/>
　　　丹自外生成上干天怒<lb/>
<pb n="KR2c0010_WYG_027-54a"/>
皇上親統六師躬伸九伐天助順而豐草生地效靈而<lb/>
　　　甘泉湧兵威所指迅掃長驅外藩君長靡不輻<lb/>
　　　輳<lb/>
行在抃舞稱慶然猶軫恤士卒親行慰勞甘苦與共三<lb/>
　　　軍咸思自奮一以當百逆聞駭竄醜類盡殲邊<lb/>
　　　塞業已永清六合罔弗寧謐此誠萬古之奇功<lb/>
　　　曠世之偉績載諸史冊傳之無窮眞足度越百<lb/>
　　　王亘古莫並者矣伏思漢唐以來凡屬命將出<lb/>
<pb n="KR2c0010_WYG_027-54b"/>
　　　師成功閫外者咸令磨崖紀績頒告中外即明<lb/>
　　　永樂屢次出塞勲烈逺遜<lb/>
　　今日猶且勒銘以張武功况我<lb/>
皇上逺御親征深入沙漠櫛風沐雨尅期奏功仰請於<lb/>
聖駕經行地方<lb/>
御製鴻文建立穹碑以垂不朽御史劉珩奏言竊惟<lb/>
皇上聖德神功逺過堯舜普天率土莫不沐浴<lb/>
恩波咏歌<lb/>
<pb n="KR2c0010_WYG_027-55a"/>
化日不意有厄魯特噶爾丹者甘外生成逆天負德凌<lb/>
　　　我外藩不可化誨<lb/>
皇上親統六師直抵亘古所未到之地克成亘古所未<lb/>
　　　有之功總賴我<lb/>
皇上豫定廟謨分道夾擊使其進不敢戰退無所逃往<lb/>
　　　返神速不踰百日而且天心助順地脉效靈枯<lb/>
　　　草先青甘泉遍湧尤見<lb/>
聖德感召之奇<hi>臣</hi>竊觀史冊所載未有天子自將成此<lb/>
<pb n="KR2c0010_WYG_027-55b"/>
　　　大功者古者大功告成不惟臣民頌德往往磨<lb/>
　　　崖刻石以示後世若岣嶁之碑岐陽之鼓至今<lb/>
　　　傳而賡之况我<lb/>
皇上洞燭情形迎機決勝建此曠古絶今之大業乎臣<lb/>
　　　愚以為<lb/>
皇上駐蹕之拖諾山及破賊之昭莫多地方或立豐碑<lb/>
　　　或磨崖石恭請<lb/>
御製銘辭遣官鐫勒以昭示後世<lb/>
<pb n="KR2c0010_WYG_027-56a"/>
上命該部議奏禮部議曰仰惟我<lb/>
皇上親統六師逺出絶域<lb/>
天威所至逆<lb/>
　命者無不殄滅歸化者無不得所功業之鴻駿自古<lb/>
　　　帝王所未有也應如科臣王原祁臺臣劉珩所<lb/>
　　　請凡<lb/>
皇上經臨駐蹕之名山以及𠞰㓕逆寇之昭莫多等地<lb/>
　　　方允宜磨崖勒石俾塞外億萬載臣民咸瞻仰<lb/>
<pb n="KR2c0010_WYG_027-56b"/>
　駿烈神功於不朽俟<lb/>
　命下之日所立碑石交與工部其應行立碑地方由<lb/>
　　　理藩院差官看定議奏其刋刻碑文由翰林院<lb/>
　　　請<lb/>
　㫖遵行<lb/>
　畱中<lb/>
　　　癸未<lb/>
　命副都統祖良弼焚餘糧以防寇掠議政大臣奏曰<lb/>
<pb n="KR2c0010_WYG_027-57a"/>
　　　據通政使莫里溥疏稱副都統祖良弼移文副<lb/>
　　　都統阿蘭泰云副都統席爾哈達與按察使囊<lb/>
　　　吉里同運米五百石赴納喇特地方弼身待巡<lb/>
　　　撫楊副將等解來之米而巡撫舒恕臥病昏沉<lb/>
　　　不理諸務乃與副將楊林共商將運米二百石<lb/>
　　　赴納喇特地方已行四站不料六月十八夜遭<lb/>
　　　大風雨負米之驢凍斃千餘頭弼於巴罕厄里<lb/>
　　　根地方候我官兵據此查得近者侍讀學士喇<lb/>
<pb n="KR2c0010_WYG_027-57b"/>
　　　什報稱噶爾丹由翁金之路而去應差理藩院<lb/>
　　　賢能筆帖式一員乘驛速往祖良弼所將此米<lb/>
　　　支給祖良弼官兵口糧焚所剩之米作速各歸<lb/>
　　　本汛<lb/>
上准行併檄知大將軍費揚古<lb/>
　　　取回京城發往西路火礮交八旗漢軍都綂兵<lb/>
　　　部奏言據大將軍費揚古咨稱京城解來冲天<lb/>
　　　礮子母礮交總兵官康調元收貯大同俟古到<lb/>
<pb n="KR2c0010_WYG_027-58a"/>
　　　　京後請<lb/>
　　㫖其大礮八門業已攜來將親身帶回今奉部咨令<lb/>
　　　　將此礮俟古到京日問明應留何地聽該部請<lb/>
　　㫖則此礮八門或仍令古帶回或留何地乞大部作<lb/>
　　　　速檄知查得大將軍費揚古已往善巴王邊汛<lb/>
　　　　去訖今有都統伊勒愼自科圖回京應將此礮<lb/>
　　　　檄令撥官兵押䕶解到京城交八旗漢軍都統<lb/>
　　　　收貯如伊勒愼已回則交都御史于成龍解來<lb/>
<pb n="KR2c0010_WYG_027-58b"/>
　　　　可也<lb/>
　上從之<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方略卷二十七<lb/>
</p>
<p>
</p>
  </div>
</body>
</text>
</TEI>
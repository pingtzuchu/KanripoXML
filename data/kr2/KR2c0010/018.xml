<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_018-1a"/>
　欽定四庫全書<lb/>
聖祖仁皇帝親征平定朔漠方略卷十八<lb/>
　　　　十二月癸巳中路督運于成龍奏請押運人員<lb/>
　　　　于成龍奏言中路米車四千輛絡繹前進約長<lb/>
　　　　百有餘里凡陟嶺渡河及泥濘難行之處未免<lb/>
　　　　躭延應兼用小車及駱駝騾馬分載遞運至押<lb/>
　　　　運僅用司官十二人惟恐鞭長不及必得情願<lb/>
　　　　効力人員准<hi>臣</hi>等帶往以備䇿用庶可無虞遲<lb/>
<pb n="KR2c0010_WYG_018-1b"/>
　　　　悞更得久歴邊疆能聲夙著之將弁數員責令<lb/>
　　　　廵徼捍衛後先非惟有濟軍需亦且威揚域外<lb/>
　　　　奏上得<lb/>
　　㫖于成龍以軍需緊急必用駝馬小車分載遞運奏<lb/>
　　　請甚是但此路朕經親歴俱係大道並無險嶺大<lb/>
　　　河泥濘難行之處若用駝馬小車反覺煩雜不必<lb/>
　　　兼備餘著會同大學士戸兵二部僉議<lb/>
　　　　議中路米車官少似難分押請不論旗民有官<lb/>
<pb n="KR2c0010_WYG_018-2a"/>
　　　無官人願隨運効力者准于成龍盡行題帶至<lb/>
　　　米車分行前後晝夜廵防千把微員恐難勝任<lb/>
　　　可調取副將王起龍遊擊劉虎守備林之本等<lb/>
　　　協力前往議入<lb/>
上從之尋于成龍奏以効力人員内分百人給西路<lb/>
　命撥宣化山西馬匹隨西路進𠞰之兵時大學士伊<lb/>
　　　桑阿等同兵部議現在宣化府喂養之馬并山<lb/>
　　　西急公捐助馬騾合計一萬二千一百九十匹<lb/>
<pb n="KR2c0010_WYG_018-2b"/>
　　　請於西路進𠞰右衛兵五千及京城增發之兵<lb/>
　　　按名給與一馬隨行餘馬仍留宣化府以為中<lb/>
　　　路大兵之備<lb/>
上是之<lb/>
　　　甲午<lb/>
　命增派原任兵部督捕右侍郎王國昌太常寺卿喻<lb/>
　　　成龍督運西路軍糧<lb/>
上諭大學士伊桑阿等曰西路輓輸較中路尤為緊要<lb/>
<pb n="KR2c0010_WYG_018-3a"/>
　　除左都御史于成龍外可撥一大臣往督西路運<lb/>
　　務其効力人員亦應酌撥爾等㑹同于成龍公議<lb/>
　　　議曰請<lb/>
上於李鈵等三大臣内簡撥一員分督西路更請<lb/>
　勅山西一省有願西路効力者令督運大臣帶往除<lb/>
　　　前造米車一千一百輛外應增造四百輛其輓<lb/>
　　　此增造車者仍令山西撫標鎭標兵充用口糧<lb/>
　　　及車上需用什物亦行該撫備給議入得<lb/>
<pb n="KR2c0010_WYG_018-3b"/>
　㫖西路運米著侍郎王國昌正卿喻成龍往督之增<lb/>
　　造運車四百輛亦著動支正項錢糧其情願効力<lb/>
　　人員無論山西及他省文武職官閒散人等俱准<lb/>
　　前去事竣凱旋之日中西兩路凡運米人員定照<lb/>
　　軍功議叙餘如所議<lb/>
　　　丙申增派中路軍中䕶軍叅領<lb/>
上諭大學士伊桑阿等曰西路大軍既合四人為一朋<lb/>
　　中路兵亦應如是此軍前進務照旗分令各該叅<lb/>
<pb n="KR2c0010_WYG_018-4a"/>
　　領率其兵之輜重行囊按隊聨行加意管攝中路<lb/>
　　䕶軍叅領每旗原派八員今既以四員撥往西路<lb/>
　　應每旗增派四員交兵部作速傳示<lb/>
　　　丁酉刑部尚書圖納等條奏西路進𠞰機宜先<lb/>
　　　是<lb/>
上命圖納赴陜會集將軍總督廵撫提督總兵官等於<lb/>
　　　莊浪要地議西路進𠞰事至是圖納等宻奏言<lb/>
上命分兵兩路進𠞰使噶爾丹東西瞻顧不暇我軍進<lb/>
<pb n="KR2c0010_WYG_018-4b"/>
　　　退無憂<lb/>
　睿算實出萬全今應自陜西一路進兵使出鎭彛由<lb/>
　　　黑河托賴河交流處取昆都倫而進選熟諳路<lb/>
　　　徑蒙古以為嚮導但我軍進討糧糗俱係親攜<lb/>
　　　倘事起卒然接戰之兵分力必多請於萬名兵<lb/>
　　　外益以綠旗兵三千著一總兵官統領尾大軍<lb/>
　　　之後而進如是縱猝遇冦至行囊輜重不憂守<lb/>
　　　䕶無人至我兵深入恐附近蒙古乘虛煽搖宜<lb/>
<pb n="KR2c0010_WYG_018-5a"/>
　　　酌調固原提標官兵為之防禦再檄諭西海諸<lb/>
　　　台吉與䇿旺喇卜灘及土魯番等使知罪在噶<lb/>
　　　爾丹與衆無預至内地多巴係市賈集塲恐噶<lb/>
　　　爾丹奸宄百出使人潛居窺伺應令該地方文<lb/>
　　　武官不時嚴察奏至<lb/>
　㫖下議政大臣及大學士等集議議以此路進𠞰官<lb/>
　　　兵令於來年三月二十日前後啟行其所請嚮<lb/>
　　　導蒙古應馳驛召副都綂阿南逹回同理藩院<lb/>
<pb n="KR2c0010_WYG_018-5b"/>
　　　司官筆帖式往喀爾喀諸扎薩克旗分選撥能<lb/>
　　　識和卜多路徑者二十人再選巴圖爾額爾克<lb/>
　　　濟農屬下十人著阿南逹帶赴孫思克軍前同<lb/>
　　　進餘悉如尚書圖納奏議入<lb/>
上從之<lb/>
　命以都綂伊勒愼等為西路叅賛<lb/>
上諭大學士伊桑阿等曰撫遠大將軍費揚古軍中著<lb/>
　　都綂伊勒愼䕶軍綂領宗室費揚固瓦爾逹副都<lb/>
<pb n="KR2c0010_WYG_018-6a"/>
　　綂碩岱為叅贊併將軍舒恕亦為叅贊西路大臣<lb/>
　　既已足用䕶軍統領蘇丹可使在中路<lb/>
　　　戊戌<lb/>
　命給西路增發官兵行糧及飼馬芻豆兵部奏言據<lb/>
　　　綂領西路大兵都綂伊勒愼等咨稱擬於是月<lb/>
　　　二十日起行請支自京至大同十日之米到大<lb/>
　　　同後計喂馬日期支米併請給官兵行糧及喂<lb/>
　　　馬草豆查行糧定例每月給將軍二十兩叅贊<lb/>
<pb n="KR2c0010_WYG_018-6b"/>
　　　大臣十七兩都綂十五兩前鋒綂領䕶軍綂領<lb/>
　　　副都綂各九兩夸蘭大前鋒叅領各七兩叅領<lb/>
　　　學士一等侍衛各五兩散騎尉侍讀學士前鋒<lb/>
　　　侍衛二等三等侍衛各四兩署散騎尉侍讀中<lb/>
　　　書各三兩䕶軍校驍騎校六品七品筆帖式匠<lb/>
　　　局長等員各二兩五錢署䕶軍校驍騎校及兵<lb/>
　　　丁各二兩匠役各一兩又查喂馬定例將軍二<lb/>
　　　十五匹都綂二十匹前鋒綂領䕶軍綂領副都<lb/>
<pb n="KR2c0010_WYG_018-7a"/>
　　　綂各十八匹夸蘭大等各十四匹叅領侍讀學<lb/>
　　　士各十二匹前鋒侍衛散騎尉侍讀各十匹䕶<lb/>
　　　軍校驍騎校中書署䕶軍校驍騎校等各八匹<lb/>
　　　䕶軍撥什庫各四匹驍騎三匹匠役二匹每馬<lb/>
　　　一匹給豆八倉升七觔草二束今此前往西路<lb/>
　　　大臣官員以及兵丁執事應給五月行糧現於<lb/>
　　　京城支放兩月由大同前進時再令晉撫散給<lb/>
　　　三月其官兵赴大同十日之糧照前會議之數<lb/>
<pb n="KR2c0010_WYG_018-7b"/>
　　　於京城支給在大同喂馬四十日由大同至湖<lb/>
　　　灘河朔按日計口之糧行文晉撫亦照前僉議<lb/>
　　　之數支給再大同喂馬之草豆交晉撫照前定<lb/>
　　　例給散大臣官員其兵丁俱准給四匹之草豆<lb/>
　　　議上<lb/>
上曰此去西路兵衆著於京城現給三月行糧至大同<lb/>
　　喂馬起行時再給四月餘如所議<lb/>
　命曉諭隨軍効力人員准與議叙<lb/>
<pb n="KR2c0010_WYG_018-8a"/>
上諭大學士伊桑阿等曰凡革職候缺官員及進士舉<lb/>
　　監生秀與無頂帶筆帖式烏林人内有願身入戎<lb/>
　　行竭力自効者准其前去凱旋之日革職等人以<lb/>
　　原官起用候缺及進士等人以應陞先用倘被傷<lb/>
　　陣亡則革職者照其原官賞賚議叙候缺及進士<lb/>
　　軰照其官之品級賞賚議叙倘本人年衰疾廢身<lb/>
　　不能前遣伊弟昆子姪代行亦如本人賞賚議叙<lb/>
　　可著兵部通行曉諭<lb/>
<pb n="KR2c0010_WYG_018-8b"/>
　　　己亥<lb/>
　命將軍博濟綂滿洲兵將軍孫思克綂綠旗兵偕副<lb/>
　　　都綂席爾哈逹祖良璧馬自徳巴陵從西路進<lb/>
　　　𠞰<lb/>
　命固原提督李林隆留守陜西甘肅副都綂阿蘭泰<lb/>
　　　兼管綠旗兵駐寧夏副都綂費揚固駐西安<lb/>
　命總兵官殷化行等西路從征時將軍孫思克奏請<lb/>
　　　西寧總兵官韓弼畱守地方其寧夏總兵官殷<lb/>
<pb n="KR2c0010_WYG_018-9a"/>
　　　化行凉州總兵官董大成肅州總兵官潘育龍<lb/>
　　　直𨽻總兵官岳昇龍貴州威寧總兵官唐希順<lb/>
　　　及陜西延綏鎭遊擊祁朝祥建昌路都司方凱<lb/>
　　　俱令從征<lb/>
上命議政大臣集議議曰總兵官岳昇龍都司方凱已<lb/>
　　　撥往中路可無議餘俱如該將軍孫思克所請<lb/>
　　　帶往其甘肅陝西副將以下俱照兵數帶往至<lb/>
　　　尚書圖納議奏隨大軍綠旗兵三千亦令該將<lb/>
<pb n="KR2c0010_WYG_018-9b"/>
　　　軍於四總兵官内酌撥綂領議上<lb/>
上從之<lb/>
　命賞賚西路兵卒<lb/>
上諭議政大臣宗室蘇努等陜西一路進𠞰大兵及綠<lb/>
　　旗兵按名賞銀十兩以整理器械務使均沾實惠<lb/>
　　毋虛朕意其西路進𠞰右衛兵察哈爾兵亦著一<lb/>
　　體賞賚<lb/>
　命定隨軍火礮<lb/>
<pb n="KR2c0010_WYG_018-10a"/>
上諭兵部前烏闌布通所攜大礮太重今次出師應選<lb/>
　　比前稍輕者令每旗各帶一門前去著查閲現在<lb/>
　　火礮議奏兵部會同漢軍都綂副都綂等查閲議<lb/>
　　　奏八旗礮局所有成威永固大將軍礮六<lb/>
　　　十一門鐵紅衣礮十八門臺灣解到大銅礮十<lb/>
　　　九門神威無敵大將軍礮十七門大銅礮五十<lb/>
　　　四門西洋銅礮七門木鑲銅礮十九門神濟將<lb/>
　　　軍礮四十門諸礮重八千觔至一千觔有差冲<lb/>
<pb n="KR2c0010_WYG_018-10b"/>
　　　天礮三門臺灣解到小銅礮八門神威礮一百<lb/>
　　　六十門得勝礮法功礮鐵心銅礮小銅礮共一<lb/>
　　　百四門諸礮重八百觔至一百觔有差查軍中<lb/>
　　　現備火礮八旗滿洲每旗馬䭾子母等礮各五<lb/>
　　　門漢軍每旗馬䭾子母等礮各九門龍礮各一<lb/>
　　　門每翼冲天礮各一門應照原奏帶往外大同<lb/>
　　　府所有神威礮二十四門應交該總兵官遣赴<lb/>
　　　西路大軍宣化府所有神威礮二十四門應交<lb/>
<pb n="KR2c0010_WYG_018-11a"/>
　　　該總兵官帶赴中路大軍其臺灣解到神威礮<lb/>
　　　約重四百觔舉行輕便應將此礮每旗各增帶<lb/>
　　　一門奏入得<lb/>
　㫖所議宣化府礮定為中路甚善爾等可將神濟將<lb/>
　　軍礮神威礮各一門送至景山朕親覽兵部隨呈<lb/>
　　　送<lb/>
上閲畢<lb/>
　諭曰朕今新鑄礮十六門每門約重五百觔力可敵<lb/>
<pb n="KR2c0010_WYG_018-11b"/>
　　神濟將軍礮俟鑄成其載礮車式即照載神威者<lb/>
　　製造<lb/>
　　　　<hi>臣</hi>謹按軍器之中無猛於鳥鎗火礮者其勢<lb/>
　　　　甚烈其力甚大誠戰陣之利器也<lb/>
皇上深念𠞰滅噶爾丹當以火器為要特廣設鎗礮别<lb/>
　　　　建一營不時訓練又以舊礮重滯艱於運致<lb/>
　　　　新鑄礮式輕便易行力凖大礮後擊敵時得<lb/>
　　　　火器之利居多昔之用兵者雖嘗用火攻而<lb/>
<pb n="KR2c0010_WYG_018-12a"/>
　　　　制度精妙士卒嫻習未有如今日者良由<lb/>
聖慮周詳無微不到隨機制械以利大兵之用是以能<lb/>
　　　　破敵而奏膚功也<lb/>
　　　尚書圖納核奏陜西進𠞰官兵及糧餉數目圖<lb/>
　　　納等奏言陜西一路大兵進𠞰應如議政大臣<lb/>
　　　所議發西安滿洲兵三千派副都綂二員署前<lb/>
　　　鋒總尉二員署前鋒叅領八員署前鋒校十六<lb/>
　　　員夸蘭大八員叅領五十六員驍騎校二十四<lb/>
<pb n="KR2c0010_WYG_018-12b"/>
　　　員火器營夸蘭大一員叅領四員驍騎校四員<lb/>
　　　再發漢軍火器營兵一千派副都綂一員夸蘭<lb/>
　　　大八員叅領二十四員驍騎校二十四員其所<lb/>
　　　帶厮役自將軍以下綿甲軍以上數悉與中路<lb/>
　　　同又發綠旗兵共九千派總兵官及副將叅將<lb/>
　　　各四員遊撃及守備各八員千把總各三十三<lb/>
　　　員其厮役名數提督十總兵官七副將叅將各<lb/>
　　　六遊擊五守備四千總把總各三合滿漢綠旗<lb/>
<pb n="KR2c0010_WYG_018-13a"/>
　　　官兵厮役等共二萬二千四百餘人每口按月<lb/>
　　　給倉斛米二斗通計五月共需米二萬二千四<lb/>
　　　百石餘若盡以駝負則所需駝數甚多亦應如<lb/>
　　　所議以牛羊代一月之糧其餘四月米令將軍<lb/>
　　　提督副都綂總兵官各攜五斗夸蘭大叅領副<lb/>
　　　將叅將各攜三斗署叅領遊擊守備各攜二斗<lb/>
　　　自前鋒校驍騎校千總把總以至兵衆各攜五<lb/>
　　　升餘一萬七千二百石零皆以駝運設駝不足<lb/>
<pb n="KR2c0010_WYG_018-13b"/>
　　　即以茶易之馬匹用又不足請動支正項錢糧<lb/>
　　　購買至甘肅所屬地方素無儲積若以西安倉<lb/>
　　　貯米石令其盤運則為路既遥殊多脚費宜令<lb/>
　　　於附近採買為便滿漢綠旗兵各給以五月行<lb/>
　　　糧其綠旗兵按月應得之米仍照例給與其家<lb/>
　　　為妻孥養贍奏至<lb/>
上從之<lb/>
　　　庚子<lb/>
<pb n="KR2c0010_WYG_018-14a"/>
　命撫逺大將軍伯費揚古以其將軍事務暫授舒恕<lb/>
　　　乘驛速赴京師<lb/>
　　　辛丑<lb/>
　命和碩簡親王雅布効力中路時和碩簡親王雅布<lb/>
　　　以願從西路之軍請<lb/>
　㫖<lb/>
上命雅布候中路軍効力<lb/>
　命丁憂總兵官許靖國率晉撫標兵西路押運<lb/>
<pb n="KR2c0010_WYG_018-14b"/>
　　　壬寅<lb/>
　訓諭侍即王國昌等嚴䕶糧運時王國昌喻成龍於<lb/>
　　　是月十五日起行恭請<lb/>
　訓㫖<lb/>
上曰運米一事朕視西路尤為緊要爾等各體朕意嚴<lb/>
　　督押運人員行則結隊而前止則擇地而處後先<lb/>
　　聨絡晝夜分廵毋致疎虞以悞軍務所用嚮導官<lb/>
　　䝉古章京可向大將軍費揚古酌取<lb/>
<pb n="KR2c0010_WYG_018-15a"/>
　　　　甲辰<lb/>
　　命刋頒軍令<lb/>
　上諭兵部曰師出以律可奏膚功自我<lb/>
太祖<lb/>
太宗<lb/>
世祖以至於今野戰必勝攻城必克所向無前雖士卒世<lb/>
　　　受國恩捐軀報効實由我朝軍紀森嚴信賞必罰<lb/>
　　　兼以兵馬精强器械整齊之所致也朕今次軍行<lb/>
<pb n="KR2c0010_WYG_018-15b"/>
　　　特規酌舊制叅以新謨爰著為令告我六師一大<lb/>
　　　軍出征本都綂䕶軍綂領副都綂叅領等審視官<lb/>
　　　兵甲胄弓矢暨一切軍中器用務期堅利兵之盔<lb/>
　　　尾甲背及戰矢之榦各記名其上馬烙以印鬃尾<lb/>
　　　處繫小牌書旗分佐領姓氏以為記號馬不烙印<lb/>
　　　追銀二兩箭不書名追銀十兩給首舉之人一啟<lb/>
　　　行時凡兵衆必各率行裝按旗隊以次前進不得<lb/>
　　　零星散亂後先越走自出國門以至旋師當各遵<lb/>
<pb n="KR2c0010_WYG_018-16a"/>
　　守違者鞭責示警一在道毋離纛毋酗酒毋諠譁<lb/>
　　毋呌呼不遵者該管官即行捕責一所過地方不<lb/>
　　得擾害居民及䝉古部落如侵犯子女掠奪馬畜<lb/>
　　蹂躪田禾及擅離營伍入村庄山谷强取一物者<lb/>
　　兵丁厮役俱從重治罪其該管官及厮役之主一<lb/>
　　併議罪一邊境以内凡兵役在逃立刻緝拿依定<lb/>
　　例治罪出邊而逃該管大臣即發官兵務窮追捕<lb/>
　　以正軍法設追緝不獲往追人從重治罪伊主併<lb/>
<pb n="KR2c0010_WYG_018-16b"/>
　　該管官一併嚴處一下營務按旗列幕不宻不踈<lb/>
　　如越旗亂次前後攙雜者將該管大臣官員分别<lb/>
　　治罪其兵役内有愍不畏法盗馬上零星諸物者<lb/>
　　懲以鞭責盗馬匹及鞍轡者視盗贓多寡按律治<lb/>
　　罪一出哨毋攜大纛各帶本旗顔色小旗逺距大<lb/>
　　營設哨勤加廵視比暮則還就近地勿舉火勿攜<lb/>
　　帳一人一騎其馬備鞍以待晝則近身牧放夜則<lb/>
　　刈芻拴喂設冦至探明即飛報大營若無冦妄報<lb/>
<pb n="KR2c0010_WYG_018-17a"/>
　　與冦近不知以致傳報稽遲者主將即將該汛坐<lb/>
　　哨官兵立刻正法軍前示衆一値夜廵徼官兵必<lb/>
　　張弓束服跨鞾并解甲囊以備不可怠忽無事人<lb/>
　　昬夜不得擅行行者必問如衣服器械有異即行<lb/>
　　擒拿茍貪睡偷安或人數缺少該管大臣察出嚴<lb/>
　　治其罪一與冦相近管兵將軍大臣酌派前鋒叅<lb/>
　　領率兵往探務詳審賊情虛實地勢險易并嚴飭<lb/>
　　營中夜勿燃火一對敵列陣時主將必度地㨿險<lb/>
<pb n="KR2c0010_WYG_018-17b"/>
　　冦或布野或結駱駝鹿角為營我軍分列行陣指<lb/>
　　明某隊某旗當擊敵陣某處戰時鳴角進兵戰畢<lb/>
　　仍鳴角收兵官兵或棄其部伍混入他人部伍或<lb/>
　　軼出本陣往附他人尾後或逡廵觀望逗遛不進<lb/>
　　照所犯輕重正法籍没鞭責革職至我軍分陣進<lb/>
　　擊某旗對陣敵堅不動即發所備援兵助擊之又<lb/>
　　對面臨陣時王貝勒貝子公大臣官員或不依次<lb/>
　　諠闐擁入或見敵寡不請擅進此一次功不議仍<lb/>
<pb n="KR2c0010_WYG_018-18a"/>
　　以罪論一敵陣動揺我軍攻入當嚴禁官兵不得<lb/>
　　掠人畜財物如不遵軍法貪行攫取者重懲不貸<lb/>
　　一敵敗北即選兵馬追之隨派隊伍接踵繼進倘<lb/>
　　追兵墮其伏中或遇冦遊兵我後隊兵與之接戰<lb/>
　　前隊兵仍行追進一師旋日當嚴行禁止凡軍器<lb/>
　　不得售賣存留與諸䝉古違者從重治罪該管官<lb/>
　　一併議處一駝馬為師行要需須擇水草善地牧<lb/>
　　放夜則加意廵防起營時留官兵於後收察遺失<lb/>
<pb n="KR2c0010_WYG_018-18b"/>
　　駝馬審其印烙牌記各交原主其疲乏者即於就<lb/>
　　近地方官或村庄居民或扎薩克䝉古處辨色登<lb/>
　　數交與飼養仍以其數報明兵部如有將遺失駝<lb/>
　　馬隱匿乘用或因其疲乏委棄宰殺者嚴治以罪<lb/>
　　令駝馬原主開明遺失疲乏駝馬顔色數目亦報<lb/>
　　兵部登記一軍糈關繫綦重凡出征官兵須各計<lb/>
　　口按日支領攜帶倘不如額查出即從重治罪一<lb/>
　　有職掌大臣官員原各有親隨兵卒不得復於大<lb/>
<pb n="KR2c0010_WYG_018-19a"/>
　　兵内抽取以分兵勢如委署人員及官之原無親<lb/>
　　隨兵卒者許各抽一名一凡大兵存駐處毋令閒<lb/>
　　惰每日較射磨礪器械所頒軍令不時宣諭令其<lb/>
　　詳悉夫兵者所以討逆安民朕不得已而用綂兵<lb/>
　　大臣能體朕意嚴束屬下官兵於所過邊境内外<lb/>
　　不輕取一笠使人民安堵如故奏凱日自行陞賞<lb/>
　　如縱官兵為非擾害生事者定加重處凡兹軍令<lb/>
　　應通行曉諭各路官兵如傳示不到即將傳示之<lb/>
<pb n="KR2c0010_WYG_018-19b"/>
　　人以軍法從事爾部其以朕諭與前南苑所降之<lb/>
　　㫖一併刋頒俾各凛遵毋忽<lb/>
　命以用印空劄頒發將軍提督等奬勵綠旗効力官<lb/>
　　　兵<lb/>
上諭議政大臣國舅佟國維等曰綠旗兵卒内有從本<lb/>
　　陣前進超入駱駝營鹿角營衆人接踵齊進殺敗<lb/>
　　敵冦者第一名優陞千總其督戰之員優陞二級<lb/>
　　擢用至綠旗將弁内有親身超入駱駝營鹿角營<lb/>
<pb n="KR2c0010_WYG_018-20a"/>
　　敗敵者優陞三級擢用著以用印空劄頒發將軍<lb/>
　　提督總兵官凡綠旗官兵有顯著勞績者即照所<lb/>
　　定職銜塡註給與<lb/>
　　　戊申<lb/>
　命發盛京積貯草豆給官兵秣馬先是<lb/>
上諭盛京將軍綽克託曰軍中馬匹關繫重大可加意<lb/>
　　飼秣務令肥健至是綽克託奏言<hi>臣</hi>遵兵部咨備<lb/>
　　　兵二千所需馬匹共計八千餘匹<hi>臣</hi>地方今歳<lb/>
<pb n="KR2c0010_WYG_018-20b"/>
　　　歉收恐芻飼之需難於速購請於<lb/>
　　盛京戸部與奉天府尹所屬州縣内暫借豆五千<lb/>
　　　石草三十萬束為秣養用俟來秋依數償納更<lb/>
　　　請照前預支官兵一年俸餉使備器械衣服亦<lb/>
　　　俟來歳如數扣還奏至<lb/>
上諭議政大臣都綂公宗室蘇努等曰前議討噶爾丹<lb/>
　　陜西兵由鎭彛取昆都倫一路進發大將軍費揚<lb/>
　　古兵由歸化城一路進發京師大兵由中一路進<lb/>
<pb n="KR2c0010_WYG_018-21a"/>
　　發既有此三路分𠞰則盛京寧古塔黑龍江兵尚<lb/>
　　無所用但軍需以馬為重兵雖暫停馬宜預養其<lb/>
　　照將軍綽克託所請給與草豆飼養之責選才能<lb/>
　　章京專董其事該將軍副都綂等公同廵督其預<lb/>
　　支俸餉一年俟有出師定期查所派官兵内前曾<lb/>
　　支領者止給半年未經支領者可給一年親賫口<lb/>
　　糧每名著攜三月至我軍三路進𠞰噶爾丹或勢<lb/>
　　窮力竭沿俄儂東竄逃生令盛京寧古塔黑龍江<lb/>
<pb n="KR2c0010_WYG_018-21b"/>
　　三將軍除前派定兵數外再酌量增發相機撲滅<lb/>
　　可著副都綂齊蘭布馳驛往諭<lb/>
　　　中路督運于成龍等奏請量增輓運夫馬時于<lb/>
　　　成龍等奏言駕車馬騾應令三省撫臣於原派<lb/>
　　　數外酌量多備以防倒斃設一時難以購買請<lb/>
　　　將江北湖北驛馬内通融借用俟大兵啟行後<lb/>
　　　令三省如數補償其輓車兵卒在宿處有守糧<lb/>
　　　牧馬掘井具炊之事一車一人似難兼攝更請<lb/>
<pb n="KR2c0010_WYG_018-22a"/>
　　　或五輛或十輛量增夫一名以備更替奏入<lb/>
上從之<lb/>
　命古北鎭標兵從征先經僉議發古北口兵二千名<lb/>
　　　輓中路米車至是<lb/>
上諭于成龍等古北鎭兵素稱勁卒運米之役著另派<lb/>
　　其二千兵俱令從征所需口糧爾等議奏議曰輓<lb/>
　　　車兵卒止派直𨽻撫標及天津鎭標二處古北<lb/>
　　　口兵原未派及以之出征甚便但地屬邊陲需<lb/>
<pb n="KR2c0010_WYG_018-22b"/>
　　　兵捍禦應以一千五百名從軍五百名居守其<lb/>
　　　所需口糧應照進𠞰大兵各親賫八十日其隨<lb/>
　　　運兩月之米以<hi>臣</hi>等增造車輛裝運議入<lb/>
上從之<lb/>
　命寧古塔將軍佟保備兵秣馬佟保奏言<hi>臣</hi>等此地<lb/>
　　　官兵聞令備兵皆跪而請曰身等窮邊小民䝉<lb/>
聖上揀為將卒飼以俸餉今願得自効以報<lb/>
主上豢養之隆恩<hi>臣</hi>詳閲所轄烏喇及寧古塔官兵弓<lb/>
<pb n="KR2c0010_WYG_018-23a"/>
　　　勁矢强馬上嫻熟又教之以<lb/>
皇上製發鳥鎗愈加威壯且若輩俱耐勞苦<hi>臣</hi>請率一<lb/>
　　　千五百名而往合軍中所有馬匹計二千九百<lb/>
　　　有竒嚴督官兵加意飼養<hi>臣</hi>身不時稽察不足<lb/>
　　　之馬現有白都納地方西白兵二千此兵既不<lb/>
　　　動應派伊等出馬一千五百匹以充撥軍中取<lb/>
　　　牛五百頭用以駕載火藥鉊子等物之車此馬<lb/>
　　　牛交副都綂沙納海監視肥秣不使貽悞寧古<lb/>
<pb n="KR2c0010_WYG_018-23b"/>
　　　塔兵既發三百應檄副都綂耿額盡收兵丁所<lb/>
　　　有馬匹亦親身督視喂養肥澤倘馬匹又或不<lb/>
　　　足則將烏喇捕獵人等之馬亦酌量查取備用<lb/>
　　　再前所備支之錢糧於九月發兵時已經發給<lb/>
　　　此項應將三十五年兩季俸餉扣除停給但以<lb/>
　　　新年後又復行兵請暫停扣除仍照常支放俟<lb/>
　　　旋師之時再議扣具奏此軍除<hi>臣</hi>身必往外其<lb/>
　　　副都綂沙納海耿額應著何人從征伏候<lb/>
<pb n="KR2c0010_WYG_018-24a"/>
上裁奏至<lb/>
上諭議政大臣都綂公宗室蘇努等曰前者爾等僉議<lb/>
　　以盛京兵二千寧古塔兵一千黑龍江兵酌量派<lb/>
　　發應令將軍佟保不必增兵五百仍照爾等前奏<lb/>
　　俟行時令各賫三月口糧至中西二路之兵俱每<lb/>
　　人帶厮役一名馬四匹此軍亦應照此例合烏喇<lb/>
　　現在二千九百餘匹之馬共派足四千之數加意<lb/>
　　飼養烏喇捕獵人另有職役可無庸派其各處馬<lb/>
<pb n="KR2c0010_WYG_018-24b"/>
　　匹著該將軍副都綂官員嚴加監視務令肥澤如<lb/>
　　兵丁怠惰以致盜去遺棄從重治罪仍令賠償倘<lb/>
　　疲瘦瘐斃令該管官保結將軍副都統親身詳查<lb/>
　　造冊報部中西二路鳥鎗兵並未給與車輛其派<lb/>
　　牛駕車之請不准行至官兵啟行時可照常給一<lb/>
　　年俸餉副都綂沙納海耿額著該將軍酌量帶往<lb/>
　　此㫖亦令副都綂齊蘭布前往宣諭<lb/>
　　　己酉<lb/>
<pb n="KR2c0010_WYG_018-25a"/>
　命恩賚從征綠旗官兵<lb/>
上諭兵部曰軍行伊邇所派從征綠旗官兵應加賞賚<lb/>
　　宣化府兵三千古北口兵一千五百大同府兵五<lb/>
　　千著戸部按名賞銀十兩務使均沾實惠<lb/>
　命天津總兵官岳昇龍中路䕶運先是岳昇龍奏請<lb/>
　　　從征准於先鋒營効力至是<lb/>
上諭兵部曰軍糈事重䕶運之任與行兵同可令岳昇<lb/>
　　龍隨于成龍等䕶運中路米糧俟别有所用再行<lb/>
<pb n="KR2c0010_WYG_018-25b"/>
　　調取<lb/>
　命操演運米官兵時直𨽻廵撫沈朝聘山東廵撫楊<lb/>
　　　廷耀河南廵撫李輝祖各率押運道府州縣等<lb/>
　　　官先後抵京三省挽車兵卒亦將齊集<lb/>
上命大學士伊桑阿傳諭于成龍等直𨽻山東河南三<lb/>
　　省兵夫到齊務令操演熟習進止安閒并使與押<lb/>
　　運官各相識認庶有呼必應驅䇿始靈翼日于成<lb/>
　　　龍等口奏演車兵卒兼習放鎗請八旗漢軍火<lb/>
<pb n="KR2c0010_WYG_018-26a"/>
　　　器營官數員訓練之<lb/>
上曰爾等其酌量咨取於南苑内操演<lb/>
　　　辛亥擢副將馬進良為古北口總兵官白斌為<lb/>
　　　宣化總兵官<lb/>
上諭大學士伊桑阿等曰古北口總兵官李士達患病<lb/>
　　不能前來著解任時方用兵可將石匣副將馬進<lb/>
　　良陞授其副將員缺以劉虎陞授宣化府總兵官<lb/>
　　許盛年老患病亦著解任其缺以通州副將白斌<lb/>
<pb n="KR2c0010_WYG_018-26b"/>
　　陞授令伊等俱於歳前星速赴任白斌抵任後可<lb/>
　　遴選本標兵帶往軍前<lb/>
　命懷慶總兵官劉國興䕶中路運<lb/>
上諭中路督運于成龍等曰中路輓輸較鎭守之寄更<lb/>
　　為重大總兵官劉國興人材矯健著偕汝等押䕶<lb/>
　　糧運<lb/>
　　　壬子<lb/>
　賜喀爾喀台吉占巴喇等服物先是原任郎中阿必<lb/>
<pb n="KR2c0010_WYG_018-27a"/>
　　　達奉<lb/>
　命往令喀爾喀諸扎薩克内移至是奏言<hi>臣</hi>至喀爾<lb/>
　　　喀王納木扎爾處聞憨都叛去即㑹同王納木<lb/>
　　　扎爾暨貝子阿難大旗下台吉丹津車陳汗旗<lb/>
　　　下台吉陶賴等併力往追以馬疲雪阻不獲前<lb/>
　　　進時憨都屬下協理旗務台吉占巴喇貝子阿<lb/>
　　　難大旗下綽諾色楞等力微勢弱被憨都逼往<lb/>
　　　隨牧後至海魯爾河遂入據林中不隨遊牧憨<lb/>
<pb n="KR2c0010_WYG_018-27b"/>
　　　都率兵來擊占巴喇等即裂幕為盾領衆逆戰<lb/>
　　　殺傷相當奔還自訴又貝子盆楚克聞變率兵<lb/>
　　　來㑹<hi>臣</hi>軍約二百名追憨都與戰於呼拉濟地<lb/>
　　　方憨都敗走欲遣人躡其蹤跡奈台吉旺扎兒<lb/>
　　　所屬胡進隱匿馬羣不付驛傳以致稽悞<lb/>
上諭理藩院曰占巴喇等據險距冦力戰來歸且會同<lb/>
　　盆楚克等兵窮入追殺殊屬可嘉著賜與蠎服緞<lb/>
　　布以示奬勵王納木扎爾貝子盆楚克等聞憨都<lb/>
<pb n="KR2c0010_WYG_018-28a"/>
　　叛逃即合力往追奮身與戰具見報効忠忱著行<lb/>
　　文阿必達將陣亡被傷姓名人數查明報部另行<lb/>
　　議叙胡進隱匿馬羣致悞機務可交該扎薩克鞭<lb/>
　　責一百示警嗣後凡有馳驛情事立行應付勿得<lb/>
　　遲悞再檄知阿必達當嚴查盗竊横行仍不時偵<lb/>
　　探聲息<lb/>
　命增撥䝉古兵輓中路米車先是<lb/>
上命撥喀喇沁兵一千名輓添造車輛至是于成龍等<lb/>
<pb n="KR2c0010_WYG_018-28b"/>
　　　以三省撫臣每車已添派兵夫啟奏<lb/>
上諭曰輓運兵夫三省廵撫雖已按車增派䝉古兵膂<lb/>
　　力壯健能耐艱辛且習於牽輓著再撥翁牛特兵<lb/>
　　五百名前去<lb/>
　命中路督運于成龍等照時値採辦車馬勿累工商<lb/>
　　　癸丑<lb/>
　命内府佐領兵照旗兵分朋總管内務府奏言内府<lb/>
　　　佐領備征之䕶軍校䕶軍計一百一十人照旗<lb/>
<pb n="KR2c0010_WYG_018-29a"/>
　　　兵四人為一朋定為二十六朋餘六人分為二<lb/>
　　　朋撥什庫驍騎計一百五十六人以四人為一<lb/>
　　　朋定為三十九朋除䕶軍校䕶軍撥什庫廢官<lb/>
　　　外驍騎計一百八人雖各有馬二三匹軍行時<lb/>
　　　尚缺一匹今一應俱照旗兵例分派行裝請以<lb/>
　　　内府各佐領下現養一百四十二匹之馬内每<lb/>
　　　驍騎各給馬一匹<lb/>
上是之尋都統公俄倫岱以八旗漢軍所養馬匹除給<lb/>
<pb n="KR2c0010_WYG_018-29b"/>
　　　鎗礮驍騎外餘者請給綿甲軍各一匹以為駕<lb/>
　　　車裝載口糧之用<lb/>
上從之<lb/>
　　　乙卯<lb/>
　命選察哈爾兵分翼就宣化大同養馬<lb/>
上諭大學士伊桑阿等及兵部理藩院曰朕思察哈爾<lb/>
　　左右二翼每翼可各得鋭卒八百人左翼定為中<lb/>
　　路每兵令自攜馬三匹至宣化府交養馬大臣協<lb/>
<pb n="KR2c0010_WYG_018-30a"/>
　　　同喂飼右翼定為西路毎兵亦令自攜馬三匹至<lb/>
　　　大同府與地方官協同喂飼務令肥澤隨大軍進<lb/>
　　　發不致有悞可著上駟院侍衛馬什赴左翼鑲藍<lb/>
　　　旗䝉古䕶軍叅領羅米赴右翼將所有兵馬各按<lb/>
　　　數選集速令赴宣大二府其兵衆内或馬數不足<lb/>
　　　三匹者即以官員馬匹充數驅養又聞大同草豆<lb/>
　　　殊少其即於附近州縣足供芻秣處分羣往飼亦<lb/>
　　　可<lb/>
<pb n="KR2c0010_WYG_018-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方畧卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_016-1a"/>
　欽定四庫全書<lb/>
聖祖仁皇帝親征平定朔漠方畧卷十六<lb/>
　　　　八月庚寅朔喀爾喀台吉哈瑪爾帶青等吿請<lb/>
　　　　効力哨探副都統阿南達奏言<hi>臣</hi>來寧夏有喀<lb/>
　　　　爾喀四等台吉哈瑪爾帶青等要於路而告曰<lb/>
　　　　聞遣厄魯特之巴圖爾額爾克濟農之人坐哨<lb/>
　　　　我等雖屬庸劣願與伊偕往邊哨倘可自効當<lb/>
　　　　竭力報稱奏至<lb/>
<pb n="KR2c0010_WYG_016-1b"/>
　上許之<lb/>
　　　　己亥将軍伯費揚古奏報噶爾丹使人梅寨桑<lb/>
　　　　等起行費揚古奏言侍郎滿丕欽奉<lb/>
　上諭於是月初七日到喀倫召噶爾丹使人梅寨桑等<lb/>
　　　　至授以<lb/>
　　勅書梅寨桑等跪而受之隨以土默特之都統副都<lb/>
　　　　統及諸官員願助羊四十隻賞給之梅寨桑等<lb/>
　　　　率其下人叩頭謝<lb/>
<pb n="KR2c0010_WYG_016-2a"/>
　恩於初八日親視其起行謹具奏<lb/>
　聞<lb/>
　　　辛丑<lb/>
　命暫留噶爾丹使人回子塔什蘭和卓等於邊内将<lb/>
　　　軍博濟奏言<hi>臣</hi>欽奉<lb/>
上諭備兵邊塞以扼噶爾丹經行之地因思邊外有水<lb/>
　　　草要地不可不豫為據守乃遣肅州總兵官潘<lb/>
　　　育龍率精兵二千駐防三岔河隨據報稱噶爾<lb/>
<pb n="KR2c0010_WYG_016-2b"/>
　　　丹屬下回子塔什蘭和卓等五百許人過我汛<lb/>
　　　哨而來擒解軍前據塔什蘭和卓言我等被逐<lb/>
　　　自喀倫博羅鄂博行至烏蘭厄爾幾遇噶爾丹<lb/>
　　　使人梅寨桑等彼選擇馬畜賫<lb/>
皇上勅書赴噶爾丹處我輩因馬畜不堪不能同行是<lb/>
　　　以留此合計妻子約五百許口我等向沐<lb/>
聖主洪恩得以生全不知噶爾丹作何陳奏将我等逐<lb/>
　　　出今在生死之間所以茫茫奔走<hi>臣</hi>竊思西寧<lb/>
<pb n="KR2c0010_WYG_016-3a"/>
　　　等處亦係内地不便使若輩貿易即應遣回但<lb/>
　　　目下正在防禦噶爾丹之來又不便遣之迎徃<lb/>
　　　請将此回子等發兵督後押至肅州邊内暫行<lb/>
　　　拘留俟青草枯後遣人将昆都倫及厄濟内河<lb/>
　　　以内邊城以外凡有草處盡行燒荒所備綠旗<lb/>
　　　官兵各回本汛後再将此回子輩撥官兵押䕶<lb/>
　　　從彼來路逐回疏至<lb/>
上從之<lb/>
<pb n="KR2c0010_WYG_016-3b"/>
　　　丙午調兵備噶爾丹先是京城預備大兵已派<lb/>
　　　為三隊第一隊都統公宗室蘇努都統李正宗<lb/>
　　　諾穆圖前鋒統領碩鼐䕶軍統領蘇赫副都統<lb/>
　　　張所知孫徴灝扎喇克圖納秦喻維邦宗室巴<lb/>
　　　賽張朝午前鋒及八旗滿洲漢軍礮鳥鎗俱往<lb/>
　　　毎佐領下䕶軍一名上三旗包衣䕶軍六十名<lb/>
　　　第二隊都統阿什坦噶爾馬副都統摩爾渾碩<lb/>
　　　岱䕶軍各二名第三隊都統胡巴伊勒慎副都<lb/>
<pb n="KR2c0010_WYG_016-4a"/>
　　　統秦布龍什庫䕶軍各二名至是<lb/>
上廵視口外<lb/>
　諭内大臣明珠等曰聞噶爾丹有順克魯倫而來之<lb/>
　　信京城所派預備兵三隊應令作速起行第一隊<lb/>
　　著於是月二十四日啓行所派諸王及兩班侍衞<lb/>
　　與俱二三隊行期各間一日盛京預備兵二千寧<lb/>
　　古塔預備兵一千著尅期㑹集於烏爾惠之地再<lb/>
　　檄知黑龍江将軍薩卜素令遠行偵探倘噶爾丹<lb/>
<pb n="KR2c0010_WYG_016-4b"/>
　　侵犯車陳汗地方聽酌量行事設有來前聲息即<lb/>
　　踵其尾以進薩卜素有用烏喇兵處可率之去不<lb/>
　　用仍著往㑹盛京兵盛京烏喇二處命副都統齊<lb/>
　　蘭布往諭之科爾沁兵著派二千名來㑹於烏爾<lb/>
　　惠地土默特貝勒額爾徳穆圖令速囘将伊所屬<lb/>
　　并貝子喇思查普旗兵酌量派出亦往與盛京兵<lb/>
　　㑹遣理藩院官一員赴敖漢柰曼亦将兵酌派帶<lb/>
　　至巴林台吉阿喇卜坦處京城預備兵令勿裹糧<lb/>
<pb n="KR2c0010_WYG_016-5a"/>
　　輕身前來支領坡賴村米此處大臣侍衞官員等<lb/>
　　所有駱駝令往運坡賴村米給放在此兵卒前鋒<lb/>
　　叅領夸色著署左翼前鋒統領其前鋒叅領可於<lb/>
　　新滿洲内選署之再著古北口總兵官何應元石<lb/>
　　匣副将馬進良於兩處官員内将人材健壯兼有<lb/>
　　馬匹者約選二十員帶來其前來官員著各携軍<lb/>
　　器鳥鎗以至速檄知之<lb/>
　　　丁未<lb/>
<pb n="KR2c0010_WYG_016-5b"/>
　命減預備兵數<lb/>
上諭議政大臣曰預備兵數過多可減至八千爾等其<lb/>
　　集議之議曰原派八旗䕶軍親隨䕶軍鳥鎗䕶軍<lb/>
　　　前鋒軍驍騎兵及内府驍騎兵滿洲火器營兵<lb/>
　　　漢軍鳥鎗兵共一萬三千九百六十八名今遵<lb/>
　諭減派除滿洲漢軍隨礮官兵不減外毎佐領下止<lb/>
　　　派䕶軍五名前鋒一名鳥鎗䕶軍一名八旗滿<lb/>
　　　洲火器營兵四百名漢軍鳥鎗兵二千名共兵<lb/>
<pb n="KR2c0010_WYG_016-6a"/>
　　　八千三百八十四名餘悉減去其預備大臣俱<lb/>
　　　令率兵全來毎旗照所出兵數派官五員統之<lb/>
　　　議入<lb/>
上從之復<lb/>
　諭議政大臣曰現今無甚𦂳急聲息頭隊兵行期定<lb/>
　　於二十六日二隊兵定於二十八日三隊兵定於<lb/>
　　三十日俱令齊備以待如有急務星速往調來兵<lb/>
　　三隊須擇水草善地牧養馬匹緩緩前來<lb/>
<pb n="KR2c0010_WYG_016-6b"/>
　命撤副都統阿南達囘<lb/>
上諭大學士伊桑阿曰聞噶爾丹果有來克魯倫之信<lb/>
　　可令副都統阿南達自甘州囘其兵仍留駐防禦<lb/>
　　将軍博濟亦著囘寧夏速檄知之<lb/>
　　　己酉<lb/>
上宻授科爾沁土謝圖親王沙津方略時<lb/>
上獵於木蘭駐蹕克勒吳掠蘇台土謝圖親王沙津來<lb/>
　　　請<lb/>
<pb n="KR2c0010_WYG_016-7a"/>
　安<lb/>
上召入行宫宻諭曰噶爾丹為人極其狡猾不得不迅<lb/>
　　速掃滅欲發大兵往征恐彼聞風逺遁及至撤兵<lb/>
　　彼又復來擾爾䝉古是諸部落不得寧居矣今畢<lb/>
　　立克圖獲噶爾丹遺爾書内既有乞爾遣人於彼<lb/>
　　之語爾可藉此遣人語噶爾丹云我科爾沁十旗<lb/>
　　俱已附爾矣爾可前來我等當從此地接應以此<lb/>
　　説之誘至近地於時朕親統大軍風馳電擊彼不<lb/>
<pb n="KR2c0010_WYG_016-7b"/>
　　及逺遁斷可滅矣爾可仍遣前所差俄齊爾往遂<lb/>
　　以<lb/>
御服龍袍一銀鼠褂一<lb/>
　賜之既而<lb/>
上遣侍郎西喇往與土謝圖王沙津宻授俄齊爾説噶<lb/>
　　爾丹之計視其起行其時西喇即以遣俄齊爾之<lb/>
　　故差人宻諭達爾漢親王班第及諸台吉<lb/>
　　　　<hi>臣</hi>謹按噶爾丹性生狡黠乆習戰鬭見易則<lb/>
<pb n="KR2c0010_WYG_016-8a"/>
　　　　進知難而退往來飄忽踪跡無常誠非可一<lb/>
　　　　朝繫頸制命之寇也曩年噶爾丹逆謀狂逞<lb/>
　　　　入我烏闌布通之地領兵諸王大臣雖擊却<lb/>
　　　　之而不能殱𠞰反遣人語内大臣蘇爾達使<lb/>
　　　盛京烏喇科爾沁諸路兵勿與之戰是以噶爾<lb/>
　　　　丹奔竄竟不邀擊縱之逸去蘇爾達與土謝<lb/>
　　　　圖親王沙津達爾漢親王班第等共商遣阿<lb/>
　　　　喇善之人俄齊爾等使噶爾丹暫止而竟不<lb/>
<pb n="KR2c0010_WYG_016-8b"/>
　　　　肯少留倉皇急走於是衆皆疑科爾沁以為<lb/>
　　　　已附噶爾丹矣将軍薩卜素等亦宻奏科爾<lb/>
　　　　沁有異心<lb/>
皇上絶不之疑既而噶爾丹遺土謝圖王沙津書佐領<lb/>
　　　　畢立克圖得之出首<lb/>
皇上睿謨深逺又隱之不洩後沙津元旦來朝<lb/>
皇上以薩卜素等宻奏及畢立克圖首書當諸王台吉<lb/>
　　　　前宣示沙津復<lb/>
<pb n="KR2c0010_WYG_016-9a"/>
　　諭之曰爾科爾沁自<lb/>
太祖<lb/>
太宗之時歸附以來世世職貢相為婣親厯有年所爾等<lb/>
　　　斷無此意朕衷略無所疑果有可疑亦不如是宣<lb/>
　　諭矣<lb/>
　　溫㫖下頒沙津及諸台吉皆叩首奏云衆皆宻奏言<lb/>
　　　　　我科爾沁已附噶爾丹而畢立克圖又宻首<lb/>
　　　　　噶爾丹遺我之書䝉<lb/>
<pb n="KR2c0010_WYG_016-9b"/>
　皇上略不疑我反明白宣<lb/>
　　諭<hi>臣</hi>等亦復何言但效死以報<lb/>
　　髙厚之恩而已其意既誠<lb/>
　皇上仍俟時而動未幾獲敵人情形實跡見有可乗之<lb/>
　　　　　機遂宻授沙津誘致噶爾丹之計沙津感戴<lb/>
　聖上仁恕不疑謹遵<lb/>
　　諭㫖仍遣俄齊爾往與噶爾丹約噶爾丹果來近地<lb/>
　　　　　大為我師所敗隨抵滅亡由是觀之自噶爾<lb/>
<pb n="KR2c0010_WYG_016-10a"/>
　　　　丹烏闌布通逸去之後<lb/>
皇上時厪於懐早夜籌所以圖噶爾丹之策至獲噶爾<lb/>
　　　　丹遺沙津等書乃因其計而用之引之前來<lb/>
　　　　深勞<lb/>
　睿慮始得奏勲<lb/>
聖徳神功誠邁於古帝王之上矣<lb/>
　　　庚戌尚書班第奏報噶爾丹情形班第奏言<hi>臣</hi>
　　　遣喀爾喀貝勒汪扎爾部下兵孟索和等四人<lb/>
<pb n="KR2c0010_WYG_016-10b"/>
　　　於本月初三日賫文往送公西卜退哈灘巴圖<lb/>
　　　爾及納木扎爾陀音扎薩克台吉阿里雅貝勒<lb/>
　　　根敦帶青十三日孟索和等還言我等於初七<lb/>
　　　日至台吉阿里雅處阿里雅等聞噶爾丹聲息<lb/>
　　　皆㑹集一處現居俄儂額竒河根敦帶青居烏<lb/>
　　　蘭阿拉兒地方我等於初八日自阿里雅處起<lb/>
　　　行至巴爾泰罕地方遇厄魯特兵前來追逐我<lb/>
　　　等奔出立於髙阜處逺望見厄魯特兵沿克魯<lb/>
<pb n="KR2c0010_WYG_016-11a"/>
　　　倫河屯劄踪跡甚衆我等向内來時視其行蹤<lb/>
　　　西卜退哈灘巴圖爾納木扎爾陀音等已往隂<lb/>
　　　山之北而去見噶爾丹兩枝兵隨後往追之謹<lb/>
　　　具狀以<lb/>
　聞<lb/>
　　　增發官兵<lb/>
上諭議政大臣曰前因備兵過多曾經減退朕今思之<lb/>
　　仍宜備兵一隊此所備者於前減䕶軍三名親隨<lb/>
<pb n="KR2c0010_WYG_016-11b"/>
　　䕶軍一名再增每佐領下䕶軍各一名鳥鎗驍騎<lb/>
　　一千二百名鳥鎗䕶軍四百名按鳥鎗驍騎之數<lb/>
　　派夸蘭大及章京統之其增發之䕶軍俱派實授<lb/>
　　叅領統之至諸王不必隨現來之兵而來可於後<lb/>
　　隊兵内一同預備至八旗察哈爾地方所有牧羣<lb/>
　　内現在可用之騸馬二千餘匹着交都統将各旗<lb/>
　　馬匹調取交部分給八旗現備之兵以充拴養馬<lb/>
　　額至都統胡巴伊勒慎諾穆圖䕶軍統領蘇赫副<lb/>
<pb n="KR2c0010_WYG_016-12a"/>
　　都統龍什庫張所知目下不必前來亦着於後隊<lb/>
　　兵預備此軍未出之前朕當到京其增發之大臣<lb/>
　　俟朕進京另奏<lb/>
　　　辛亥<lb/>
　命䕶軍統領鄂克濟哈副都統扎喇克圖廵行邊哨<lb/>
　遣使賫<lb/>
　勅往諭噶爾丹時噶爾丹劫掠喀爾喀漸入内地<lb/>
上特使阿爾必特祜賫<lb/>
<pb n="KR2c0010_WYG_016-12b"/>
　勅往諭之<lb/>
　勅曰尚書班第於八月二十二日奏報爾擁兵來西<lb/>
　　卜退哈灘巴圖爾及納木扎爾陀音等所居近地<lb/>
　　肆行掠害前爾自烏闌布通敗竄時於内大臣吳<lb/>
　　丹前跪禮威靈佛像誓不再侵中華皇帝之喀爾<lb/>
　　喀與衆生靈爾之印文誓書昭昭具在也且爾毎<lb/>
　　有奏疏自謂遵行達賴喇嘛之教廼於朕與達賴<lb/>
　　喇嘛議結之事屢生釁端蔑棄誓言是爾於其教<lb/>
<pb n="KR2c0010_WYG_016-13a"/>
　　名為遵奉實則悖違朕前已有㫖詳悉示爾兹無<lb/>
　　他諭但爾今之來必有其意應備奏陳朕自有裁<lb/>
　　奪此兵果爾親帥與否差五品官阿爾必忒祜前<lb/>
　　往確詢故諭<lb/>
　　　癸丑将軍伯費揚古奏請率兵相機行事費揚<lb/>
　　　古奏言尚書班第移文内稱探得西卜退哈灘<lb/>
　　　巴圖爾等已往隂山之北而去噶爾丹率兵尾<lb/>
　　　進先是<hi>臣</hi>因未獲噶爾丹確信謂察馬哈地方<lb/>
<pb n="KR2c0010_WYG_016-13b"/>
　　　乃東西通衢故統大兵駐此今閱班第來文則<lb/>
　　　偏在歸化城之東北是以<hi>臣</hi>等公商一面差人<lb/>
　　　令王善巴及喀爾喀諸扎薩克移入哨内一面<lb/>
　　　将右衞兵交副都統党愛使守歸化城<hi>臣</hi>親率<lb/>
　　　大兵往四子部落蘇尼特等處駐劄相機行事<lb/>
　　　奏至<lb/>
上從之<lb/>
　　　九月戊辰副都統齊蘭布奏發<lb/>
<pb n="KR2c0010_WYG_016-14a"/>
　　盛京官兵先是<lb/>
上諭副都統齊蘭布侍衞臘八什曰盛京年來歲歉恐<lb/>
　　軍士難以征行朕甚念之爾等前往可㑹同彼處<lb/>
　　将軍副都統詢明軍衆令其出征官兵可給糧兩<lb/>
　　月併給來歲一年俸餉至是齊蘭布等奏言<hi>臣</hi>等<lb/>
　　　至<lb/>
　　盛京宣<lb/>
　㫖其軍士皆以歲值洊饑屢䝉<lb/>
<pb n="KR2c0010_WYG_016-14b"/>
聖鑒<lb/>
　賜銀發粟咸俾更生願得竭力軍前以仰答<lb/>
皇上愛養至意環跪陳請於是官兵各與兩月糧及來<lb/>
　　　歲一年俸餉辦裝畢於九月初六日将軍綽克<lb/>
　　　托副都統穆泰率之起行具状以<lb/>
　聞<lb/>
　　　己巳<lb/>
　諭各路還師秣馬時将軍伯費揚古奏言坐臺員外<lb/>
<pb n="KR2c0010_WYG_016-15a"/>
　　　郎博洛叩報稱八月二十九日暮有昆都倫博<lb/>
　　　碩克圖王所差探聽噶爾丹聲息人還言我等<lb/>
　　　於是月二十一日至克魯倫河源巴顔烏䦨處<lb/>
　　　視之並不見西卜退哈灘巴圖爾等遊牧屬裔<lb/>
　　　地方皆已蹂躪取視牛矢猶然濕潤因思伊等<lb/>
　　　必被噶爾丹劫掠未乆隨行前進至拖諾立山<lb/>
　　　岡逺望有大隊蔽地而來並無旗幟我等匿身<lb/>
　　　山㘭見頭隊輜重於薄暮時抵拖諾河屯劄首<lb/>
<pb n="KR2c0010_WYG_016-15b"/>
　　　尾絡繹不絶直至夜半始安營畢跨河而駐者<lb/>
　　　殆三十里營内廵警之人皆歌笑廵行聞彼歌<lb/>
　　　聲乃知為厄魯特翼日我等欲審厄魯特所向<lb/>
　　　潛於山中逺㘭見頭隊輜重黎明動身驅牲畜<lb/>
　　　度拖諾嶺其尾隊至日昃後方度畢羊少而駝<lb/>
　　　馬甚蕃皆沿土喇河順流西去揆其去向有趨<lb/>
　　　庫黑納塔爾納之狀大約人馬行踪二萬有餘<lb/>
　　　俟噶爾丹兵過畢我等始歸謹具奏<lb/>
<pb n="KR2c0010_WYG_016-16a"/>
　聞<lb/>
上諭議政大臣國舅佟國維等曰将軍費揚古報稱噶<lb/>
　　爾丹将喀爾喀西卜退哈灘巴圖爾及納木扎爾<lb/>
　　陀音等恣行劫掠即竄往土喇河順流而下西向<lb/>
　　庫黑納塔爾納以去以此揆之彼實無意内來京<lb/>
　　城所發大兵可暫還秣馬以待更行文諭盛京烏<lb/>
　　喇黑龍江将軍及科爾沁等諸扎薩克其預備兵<lb/>
　　且止仍檄知将軍費揚古彼所領兵衆亦權囘本<lb/>
<pb n="KR2c0010_WYG_016-16b"/>
　　汛将馬匹加意餧養若放喀爾喀等入喀倫内遊<lb/>
　　牧恐有互相竊奪之事可檄尚書班第令彼在喀<lb/>
　　倫外附近處暫居<lb/>
　　　壬午<lb/>
　命八旗武職大臣官員各陳所見<lb/>
上諭大學士伊桑阿等曰噶爾丹侵擾外藩去來無定<lb/>
　　備師𠞰寇共當熟籌着八旗滿洲䝉古漢軍凡都<lb/>
　　統以下阿達哈哈畨叅領以上各官於各旗聚議<lb/>
<pb n="KR2c0010_WYG_016-17a"/>
　　噶爾丹若何𠞰除我兵若何設備議定由本旗陳<lb/>
　　奏茍言有可採朕即允行爾等其通諭知<lb/>
　　　甲申<lb/>
　命發四十九旗䝉古及喀爾喀兵聮屯於正藍旗察<lb/>
　　　哈爾界上至喀爾喀河<lb/>
上諭大學士伊桑阿等曰着於四十九旗䝉古毎佐領<lb/>
　　挑選三四名令本佐領中毎人各給馬三匹及甲<lb/>
　　胄助弓矢全副毎月人給銀一兩又喀爾喀兵亦<lb/>
<pb n="KR2c0010_WYG_016-17b"/>
　　選二千名俱照此例為之遣我内地章京操練聯<lb/>
　　屯於正藍旗察哈爾界上以至喀爾喀河倘有舉<lb/>
　　動該王貝勒貝子公台吉有願効力者即率此軍<lb/>
　　而行則於事大有裨益俟噶爾丹事畢之時令是<lb/>
　　軍各歸本旗當於今冬定議至來春草青時行之<lb/>
　　爾等其㑹同議政大臣議議曰噶爾丹刧掠喀爾<lb/>
　　　喀之納木扎爾陀音西卜退哈灘巴圖爾則挑<lb/>
　　　選䝉古兵預備甚屬𦂳要宜欽遵<lb/>
<pb n="KR2c0010_WYG_016-18a"/>
上諭而行今請於四十九旗毎佐領或精壯甲丁或附<lb/>
　　　丁以五名筭共挑選六千六百名至喀爾喀衆<lb/>
　　　扎薩克亦應挑選二千名差大臣同該扎薩克<lb/>
　　　公閱挑選所選兵或缺有子弟精壯者補之子<lb/>
　　　弟孱弱自該佐領挑選補之兩佐領十人内委<lb/>
　　　署十長一員令所選兵自正藍旗察哈爾界上<lb/>
　　　至喀爾喀河隨宜結隊屯劄其屯是軍也不可<lb/>
　　　不就水草佳處其相水草也亦應差大臣往視<lb/>
<pb n="KR2c0010_WYG_016-18b"/>
　　　俟相地歸将所屯幾處以幾旗為一隊編列進<lb/>
　　　呈<lb/>
御覽至來年草青時各就所指之地屯劄此所屯四十<lb/>
　　　九旗兵原有甲胄俱自木佐領内凑給毎人馬<lb/>
　　　三匹喀爾喀之兵原無甲胄旗幟應令工部照<lb/>
　　　數製造驛遞解往至給此衆扎薩克兵之弓矢<lb/>
　　　應令京城大小各官助給此所屯兵毎月人給<lb/>
　　　餉銀一兩所給銀自户部解往所屯兵不可不<lb/>
<pb n="KR2c0010_WYG_016-19a"/>
　　　操練應各處挑選叅領一員散騎校二員䕶軍<lb/>
　　　校驍騎校二員遣往管領操練應撥各章京職<lb/>
　　　名著該部奏㸃此所㸃章京六個月一更換如<lb/>
　　　此軍有出行之事著該王貝勒貝子公台吉有<lb/>
　　　願効力者各率屬下所備兵而行俟噶爾丹事<lb/>
　　　畢之時是軍各歸本旗至總統是軍而行之大<lb/>
　　　臣臨時該部請<lb/>
　㫖其往視水草往選兵丁應差之大臣名銜該部開<lb/>
<pb n="KR2c0010_WYG_016-19b"/>
　　　列引見<lb/>
欽㸃奏入<lb/>
上從之尋理藩院以往視屯地及往選屯兵之大臣入<lb/>
　　　奏<lb/>
上曰尚有與䝉古諸王共商之處姑停之俟來年正月<lb/>
　　開印後具奏亦無所悞也後以三路大兵進發遂<lb/>
　　　寢其事<lb/>
　　　十月壬辰<lb/>
<pb n="KR2c0010_WYG_016-20a"/>
　命議中西二路進𠞰事宜<lb/>
上諭議政大臣國舅佟國維等曰二十九年噶爾丹大<lb/>
　　敗逃竄懼我軍窮追誓不復犯我朝降人喀爾喀<lb/>
　　近者背棄前誓肆掠納木扎爾陀音以去彼既食<lb/>
　　言在我亦當商確舉事可𣲖西安寧夏滿漢兵從<lb/>
　　西路進京師兵從中路進𣲖出之兵乗雪而行到<lb/>
　　彼時塞草青發可以前進其官兵作何議𣲖師行<lb/>
　　糧食宜親攜幾月隨運幾月隨運之米或車載或<lb/>
<pb n="KR2c0010_WYG_016-20b"/>
　　駝負所需駱駝車輛幾何及厮役之名數口糧一<lb/>
　　併核算其集議之議曰𣲖發京師官兵前鋒八百<lb/>
　　　名以毎旗前鋒叅領前鋒侍衛各一員前鋒校<lb/>
　　　六員率之親隨䕶軍兩佐領下合一名䕶軍毎<lb/>
　　　佐領下各一名以毎旗䕶軍叅領三員毎叅領<lb/>
　　　下䕶軍校二員率之鳥鎗䕶軍八百名以毎旗<lb/>
　　　䕶軍叅領一員䕶軍校七員率之鳥鎗驍騎四<lb/>
　　　百名以毎旗驍騎叅領一員散騎尉二員驍騎<lb/>
<pb n="KR2c0010_WYG_016-21a"/>
　　　校四員率之八旗漢軍火器營兵共二千名毎<lb/>
　　　旗綿甲軍各八十名以毎旗或協領或叅領一<lb/>
　　　員操練尉操練校各五員率之滿洲礮毎旗五<lb/>
　　　門各隨以撥什庫及驍騎三十七名以毎旗散<lb/>
　　　騎尉二員驍騎校二員率之漢軍礮毎旗十門<lb/>
　　　冲天礮毎翼一門毎旗各𣲖礮手二十一名綿<lb/>
　　　甲軍十名撥什庫及驍騎六十名以驍騎叅領<lb/>
　　　各一員散騎尉各十一員率之再毎旗𣲖弓匠<lb/>
<pb n="KR2c0010_WYG_016-21b"/>
　　　二名傳宣二名毎翼傳宣校一員其總領官兵<lb/>
　　　大臣都統毎翼二員䕶軍統領各一員前鋒統<lb/>
　　　領兩翼一員副都統毎旗一員漢軍火器營毎<lb/>
　　　翼都統一員副都統一員管漢軍礮都統一員<lb/>
　　　副都統三員其察哈爾兵二千毎旗𣲖叅領或<lb/>
　　　次頭領一員閒散章京及驍騎校各五員喀喇<lb/>
　　　沁翁牛特兵一千𣲖夸蘭大八員叅領及閒散<lb/>
　　　章京各四十員<lb/>
<pb n="KR2c0010_WYG_016-22a"/>
　　盛京兵二千烏喇兵一千𣲖夸蘭大八員叅領及<lb/>
　　　散騎尉驍騎校各四十員其所帶厮役名數将<lb/>
　　　軍十人都統八人前鋒統領䕶軍統領副都統<lb/>
　　　七人夸蘭大及叅領六人前鋒侍衞署叅領五<lb/>
　　　人散騎尉四人䕶軍校驍騎校三人䕶軍撥什<lb/>
　　　庫驍騎一人礮手綿甲軍二人合一人共計人<lb/>
　　　口三萬五千四百三十餘毎口月計米二斗兩<lb/>
　　　月需米共一萬四千一百七十四石有竒如用<lb/>
<pb n="KR2c0010_WYG_016-22b"/>
　　　駝負計用駱駝九千四百四十餘如用䝉古車<lb/>
　　　載其車數與駱駝同若以牛羊代一月行糧八<lb/>
　　　十人計牛一頭半月需牛六千六百四十餘十<lb/>
　　　五人計羊一隻半月需羊三萬五千四百三十<lb/>
　　　餘再西路進兵誠為勝筭應選發西安滿洲兵<lb/>
　　　三千漢軍兵一千綠旗兵六千𣲖官分領其官<lb/>
　　　兵人口幾何所需五月口糧作何親攜隨運應<lb/>
　　　着彼處将軍總督廵撫提督總兵官㑹同確議<lb/>
<pb n="KR2c0010_WYG_016-23a"/>
　　　以聞議入<lb/>
上從之復遣刑部尚書圖納赴陜西與将軍總督等㑹<lb/>
　　　議<lb/>
　　　癸巳<lb/>
　命伯費揚古為右衛将軍<lb/>
上諭大學士伊桑阿等曰右衛地方甚要将軍責任甚<lb/>
　　重朕再四思維惟費揚古堪任是職着授伊為右<lb/>
　　衛将軍仍兼攝歸化城将軍事務<lb/>
<pb n="KR2c0010_WYG_016-23b"/>
　　　己亥<lb/>
　命喀爾喀等仍於喀倫内遊牧先是有喀倫内遊牧<lb/>
　　　之喀爾喀使在喀倫外地方遊牧之<lb/>
　㫖至是侍讀學士伊道奏言<hi>臣</hi>往躧探厄魯特聲息<lb/>
　　　自克魯倫囘至烏朱穆秦其地名吳爾揮見喀<lb/>
　　　爾喀之達賴濟農告曰䝉<lb/>
皇上俯憐喀爾喀<lb/>
　諭使入喀倫内遊牧我等即遷來已至喀倫内兩三<lb/>
<pb n="KR2c0010_WYG_016-24a"/>
　　　日程之地今又使我等囘至喀倫左側駐牧目<lb/>
　　　下雪大退囘路逺牲口不能到即勉强退去不<lb/>
　　　免遭厄魯特巴爾虎之害欲不退囘又恐罹違<lb/>
　㫖之罪欲遣使奏<lb/>
　聞又路逺不能立達據此具奏得<lb/>
　㫖使喀爾喀遊牧者特憐之欲其生遂也今大雪之<lb/>
　　時使之退囘反致困苦伊道爾可與大學士理藩<lb/>
　　院速議之議曰<lb/>
<pb n="KR2c0010_WYG_016-24b"/>
皇上使喀爾喀於喀倫内遊牧原欲令其生遂特加矜<lb/>
　　　恤之至意今於大雪時遣之退回則反困苦矣<lb/>
　　　請<lb/>
　諭尚書班第令喀爾喀在喀倫内距扎薩克䝉古一<lb/>
　　　二日程地方離空游牧如有互盜駝馬牛羊諸<lb/>
　　　畜者着尚書班第㑹同該扎薩克審明立行正<lb/>
　　　法使之知儆仍速檄駐劄喀爾喀扎薩克地方<lb/>
　　　管理盗賊偵探聲息官員遵照曉諭喀爾喀可<lb/>
<pb n="KR2c0010_WYG_016-25a"/>
　　　也<lb/>
上從之<lb/>
　　　庚子<lb/>
　命預備官兵時尚書班第奏言<hi>臣</hi>遣人赴克魯倫等<lb/>
　　　處偵得噶爾丹在峩格穆爾布爾哈蘇泰之地<lb/>
　　　度冬俟雪後乃行因真偽未審復遣員外郎達<lb/>
　　　賴台吉格根鄉導萬舒克等佐以四十人往視<lb/>
　　　厄魯特大勢踵其踪跡實探所往之地達賴等<lb/>
<pb n="KR2c0010_WYG_016-25b"/>
　　　於十月初六日囘稱至克魯倫峩格穆爾布爾<lb/>
　　　哈蘇泰地方匿身河岸望見對河有厄魯特人<lb/>
　　　衆自多羅忒延及巴顔額爾黑圖駐劄約三百<lb/>
　　　户駱駝牛馬共千餘頭毳幙敝壞絶無羊羣其<lb/>
　　　人出入徃來故未能悉數謹據奏<lb/>
　聞奏至<lb/>
上諭議政大臣國舅佟國維等曰噶爾丹情性奸狡前<lb/>
　　已有下雪時行走聲息今所報與前相符應飭兵<lb/>
<pb n="KR2c0010_WYG_016-26a"/>
　　預備設彼數盡敢於嚴冬妄進我大軍可即行𠞰<lb/>
　　滅矣今毎佐領派前鋒一名親隨䕶軍一名鳥鎗<lb/>
　　䕶軍二名䕶軍五名鳥鎗驍騎一名漢軍火器營<lb/>
　　兵二千以備所𣲖兵卒可視人材矯健者選之其<lb/>
　　領兵大臣着兵部奏請再宣化府具有草豆於京<lb/>
　　師所畜馬匹内毎佐領派馬十匹發往飼養咸令<lb/>
　　肥澤俟大兵行日毎兵給京師馬三匹宣化府馬<lb/>
　　一匹其宣化府飼養之事應差部院大臣一員及<lb/>
<pb n="KR2c0010_WYG_016-26b"/>
　　旗下大臣一員前往親督差往大臣着該部請㫖<lb/>
　　又時值嚴冬倘行進𠞰可令派出兵衆将所備禦<lb/>
　　寒之羊裘煖帽諸物務須温厚右衛将軍費揚古<lb/>
　　處可令檄知其所屬兵衆亦預備以待尋以宣化<lb/>
　　　府督飼馬匹𣲖出副都統凱音布學士博濟前<lb/>
　　　往<lb/>
　　　壬寅<lb/>
　命都統噶爾馬等赴察哈爾左翼駐劄偵探<lb/>
<pb n="KR2c0010_WYG_016-27a"/>
上諭大學士伊桑阿等曰都統噶爾馬副都統碩岱着<lb/>
　　往駐左翼察哈爾地偵探厄魯特聲息設有警可<lb/>
　　傳集左翼察哈爾兵衆以待京師之兵<lb/>
　　　丙午<lb/>
　宥喀爾喀納木扎爾陀音等罪先是遣尚書班第傳<lb/>
　諭納木扎爾陀音内移納木扎爾陀音等不遵<lb/>
　諭㫖潛於克魯倫處遊牧至是被厄魯特大掠且将<lb/>
　　　噶爾丹所差致書之人不行拘拿縱之使歸以<lb/>
<pb n="KR2c0010_WYG_016-27b"/>
　　　是納木扎爾陀音及其弟諾爾布額爾克台吉<lb/>
　　　弟之子龔厄多爾吉族兄之子諾爾布林陳等<lb/>
　　　至理藩院面縛跪訴服罪請死隨據奏<lb/>
　聞事下議政大臣議議以納木扎爾陀音等違<lb/>
　諭被掠且私自遣回遞書人大干<lb/>
　　國典應正法議入<lb/>
上從寛宥之<lb/>
　　　丁未<lb/>
<pb n="KR2c0010_WYG_016-28a"/>
　命詳議征𠞰噶爾丹事宜<lb/>
上諭議政大臣公宗室蘇努等曰噶爾丹侵擾邊疆之<lb/>
　　事日厪朕懷故凡一切遣使及素所往來之人不<lb/>
　　憚諮問以是知其部落不過五六千人我大兵踴<lb/>
　　躍爭奮有願戰心而大臣官員逡廵退縮無意自<lb/>
　　効但云俟彼來前可與一戰若逺在克魯倫必待<lb/>
　　塞草萌達方可前行朕因憶曩日誘噶爾丹至烏<lb/>
　　闌布通我軍威甚盛不即為𠞰除致令逸去毎一<lb/>
<pb n="KR2c0010_WYG_016-28b"/>
　　念及心竊恨之匪獨在朕即下至編伍厮卒亦罔<lb/>
　　弗怨悔者近觀噶爾丹於巴顔烏闌屯聚果有乗<lb/>
　　雪蠢動之意朕欲如前誘入内地諒其創痛之餘<lb/>
　　不復再至然彼縱不敢深入或潛來邊徼掠我外<lb/>
　　藩亦未可定聞警後始遣大兵勢不能朝發夕至<lb/>
　　我進彼退我還彼來再三若此凡䝉古諸部亦大<lb/>
　　遭其蹂躪矣是噶爾丹一事爾諸王大臣亦當留<lb/>
　　意可與八旗滿洲䝉古漢軍都統前鋒統領䕶軍<lb/>
<pb n="KR2c0010_WYG_016-29a"/>
　　統領副都統等公同籌畫作何進止其詳議之議<lb/>
　　　曰<lb/>
　睿照旁燭誠如所慮今宜遣發師徒一舉殄滅請将<lb/>
　　　前議宣化府飼養馬匹停其發往毎佐領下照<lb/>
　　　派出兵數畜馬四十匹毎匹給銀四兩限四十<lb/>
　　　日速令肥健馬力一足即攜兩月糧赴巴顔烏<lb/>
　　　闌進𠞰倘馬力未壯之先噶爾丹遽侵邊境可<lb/>
　　　於諸王及大臣官員自養馬匹内選擇可用者<lb/>
<pb n="KR2c0010_WYG_016-29b"/>
　　　儘給兵衆資其前進議上<lb/>
上曰毎佐領下馬十匹着仍發宣化府飼養<lb/>
　命調外藩兵兩路分防噶爾丹<lb/>
上諭議政大臣公宗室蘇努等曰方今冬令噶爾丹雖<lb/>
　　不能親率其妻孥輜重前來或以遊騎潛掠喀倫<lb/>
　　近地亦未可定然諒其人無多我京師大兵不便<lb/>
　　輕於選發即遣往亦未必與彼相值朕再四圖維<lb/>
　　莫若以䝉古兵應之爾大臣前以其兵為不可用<lb/>
<pb n="KR2c0010_WYG_016-30a"/>
　　朕黙無一語今視䝉古兵無不可用者現今墨爾<lb/>
　　根濟農沙木巴帶青各備兵一千歸化城有将軍<lb/>
　　費揚古駐劄西路事柄應全付與右翼察哈爾兵<lb/>
　　歸化城兵及四子部落以西所有各扎薩克兵俱<lb/>
　　令伊酌量徵調分屯要害嚴斥堠逺偵探倘噶爾<lb/>
　　丹掠其附近邊境費揚古即率所備兵衆及墨爾<lb/>
　　根濟農等兵立行進𠞰其東路派出願効力大臣<lb/>
　　畀以重權凡左翼察哈爾兵兩蘇尼特兩阿霸垓<lb/>
<pb n="KR2c0010_WYG_016-30b"/>
　　兩阿霸哈納爾兩蒿齊忒兩烏朱穆秦及喀爾喀<lb/>
　　主謝圖汗折卜尊丹巴貝勒席地西里班朱兒多<lb/>
　　爾濟並左近所有喀爾喀扎薩克兵亦聽其酌量<lb/>
　　徵調屯駐要地逺設遊偵倘噶爾丹掠其相近邊<lb/>
　　境亦即率所備之兵立行進𠞰其東西二路大臣<lb/>
　　凡有機宜互相關白甚於事有濟爾等其即集議<lb/>
　　　議曰<lb/>
聖謨周至應各祗承除東路大臣另題請外其西路兵<lb/>
<pb n="KR2c0010_WYG_016-31a"/>
　　　衆即檄知将軍費揚古速行徴調倘噶爾丹小<lb/>
　　　隊遊掠可即撲滅若大衆入犯著一面奏報一<lb/>
　　　面調取右衛兵以備議上<lb/>
上曰所議甚善移費揚古之文交關保賫往尋蘇努等<lb/>
　　　以遣往東路大臣恭請<lb/>
親簡令往㑹都統噶爾馬副都統碩岱公同徴調諸䝉<lb/>
　　　古兵<lb/>
上曰兩蘇尼特兩阿霸垓兩阿霸哈納爾旗兵著索額<lb/>
<pb n="KR2c0010_WYG_016-31b"/>
　　圖前往收集鄂克濟哈扎喇克圖現赴喀倫索額<lb/>
　　圖可偕之去喀爾喀土謝圖汗等及兩蒿齊忒兩<lb/>
　　烏朱穆秦旗兵著明珠偕阿爾尼恩格森前往收<lb/>
　　集俱令各駐要地探聽聲息噶爾馬碩岱朕已令<lb/>
　　於察哈爾左翼駐劄毋庸遣動設有必不可已機<lb/>
　　務再行調取㑹同索額圖明珠等以行其理藩院<lb/>
　　官或别部院官聽所遣大臣酌量題帶伊等兹遣<lb/>
　　非取其奮勇一試也惟期一應聲息得其真實耳<lb/>
<pb n="KR2c0010_WYG_016-32a"/>
　　　尚書班第雖現在彼偵探猶恐京師大兵難遽定<lb/>
　　　行止故復有此遣師之進否俟伊等報聞定奪其<lb/>
　　　立馳驛前去毋緩<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0010_WYG_016-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方畧巻十六<lb/>
</p>
<p>
</p>
  </div>
</body>
</text>
</TEI>
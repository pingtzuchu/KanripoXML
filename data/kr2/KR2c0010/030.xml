<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0010_WYG_030-1a"/>
　欽定四庫全書<lb/>
聖祖仁皇帝親征平定朔漠方略卷三十<lb/>
　　　　戊辰<lb/>
　　命撥大臣領兵起行内大臣公常泰為領兵起行事<lb/>
　　　　開列出征大臣職名入奏<lb/>
　上曰左翼營内以内大臣馬思喀都統公俄倫代䕶軍<lb/>
　　　統領宗室塞稜格主之右翼營内以内大臣公常<lb/>
　　　泰都統侯巴渾徳都統齊實主之其餘大臣各隨<lb/>
<pb n="KR2c0010_WYG_030-1b"/>
　　　本翼𨽻在營内其前鋒營自有本翼大臣其去時<lb/>
　　　四營左翼之營于十七日起行其次十八日右翼<lb/>
　　　之營起行自此次第起行再傳諭大臣兵丁云馬<lb/>
　　　匹關係重大從夜拴至天明天明之後放嚙青草<lb/>
　　　再緩緩起行則馬不勞此時雖不忌水然係肥馬<lb/>
　　　仍以緩飲為宜朕于各驛俱備有草料爾等行路<lb/>
　　　一日行一站為宜則馬畜不勞矣<lb/>
　　命給出征官兵行餉<lb/>
<pb n="KR2c0010_WYG_030-2a"/>
上諭大學士伊桑阿曰此番出兵諸王以下及大小官<lb/>
　　員俱照今年出征例給兩個月行餉如在前出兵<lb/>
　　今次又往則各賞銀十兩朕將往駐蹕驛中每驛<lb/>
　　使備空草以喂出兵者之馬照各處定例散給<lb/>
　　　尚書圖納等以招撫噶爾丹屬下人及西喇古<lb/>
　　　爾番人之事奏<lb/>
　聞圖納等奏<hi>臣</hi>欽遵<lb/>
上諭乗驛速行至于莊浪會同總督呉赫提督李林隆<lb/>
<pb n="KR2c0010_WYG_030-2b"/>
　　　署理巡撫事布政使郭洪西凉總兵官韓弼等<lb/>
　　　訪問噶爾丹征賦之西喇古爾番人俱云在甘<lb/>
　　　州附近地方是以<hi>臣</hi>等親身俱前進甘州因西<lb/>
　　　寕距甘州一千二百餘里而地方𦂳要故遣總<lb/>
　　　兵官韓弼回西寧<hi>臣</hi>等往甘州詳查噶爾丹征<lb/>
　　　賦之西喇古爾番人遣副將衛勲游擊張當之<lb/>
　　　守備王良柱通事俞嘉心宣諭<lb/>
皇帝仁徳告以𠞰滅噶爾丹之故西喇古爾黃番人大<lb/>
<pb n="KR2c0010_WYG_030-3a"/>
　　　頭目厄勒者爾順等黑番人大頭目喇咱噶卜<lb/>
　　　楚等俱大歡悦率其下次等衆頭目來降計西<lb/>
　　　喇古爾黃番人大小六千七十九口黑番人大<lb/>
　　　小一千一百六十九口及噶爾丹下管轄番人<lb/>
　　　坐征賦税之厄魯特逹爾漢寨桑布爾竒寨桑<lb/>
　　　塞稜丹巴等自十五嵗以上一百一十九口十<lb/>
　　　四嵗以下六十口男婦大小共一百七十九口<lb/>
　　　亦率之來降上三項人共七千四百二十七口<lb/>
<pb n="KR2c0010_WYG_030-3b"/>
　　　此等坐征賦税噶爾丹下人皆係厄魯特不便<lb/>
　　　仍留本處故撥游擊侯定之守備劉金玉千總<lb/>
　　　周文梁把總張英從驛解京至西喇古爾黃番<lb/>
　　　黑番人數甚多不便遷來且既將管轄伊等坐<lb/>
　　　征賦税之厄魯特離彼遷來故不復遷番人止<lb/>
　　　將邊外所有番人俱遷入邊内矣為此奏<lb/>
　聞<lb/>
上曰西喇古爾番人向來納賦於噶爾丹送硫黃倭鉛<lb/>
<pb n="KR2c0010_WYG_030-4a"/>
　　諸物頃以噶爾丹大敗遁逃特遣大臣曉諭招撫<lb/>
　　覽圖納奏黃番黑番人及噶爾丹下管轄番人坐<lb/>
　　征賦税七千四百餘口俱誠心歸順分别解京安<lb/>
　　挿已悉知之矣并令所司知之<lb/>
　　　己巳<lb/>
　諭大將軍伯費揚古相機行事時費揚古因<lb/>
　欽差卓力克圖逹爾漢巴克什及丹濟喇所遣察哈<lb/>
　　　代等到後遣郎中本什押䕶入奏之時使口奏<lb/>
<pb n="KR2c0010_WYG_030-4b"/>
　　　行事謹候<lb/>
　訓㫖乃發<lb/>
　勅諭費揚古曰爾賫奏本什到後情事已悉今丹濟<lb/>
　　喇雖乞降而噶爾丹之奏未至雖不來降破壊已<lb/>
　　盡如或來降大將軍可婉言誘至歸化城以便共<lb/>
　　商措置若遣其使至朕前於朕甚難不得不降㫖<lb/>
　　許降如據㫖來降不便有異議矣今丹濟喇以下<lb/>
　　通使仍遣來入見如噶爾丹遣使爾即覆之言我<lb/>
<pb n="KR2c0010_WYG_030-5a"/>
　　乃大將軍凡事皆我所主吾主殆不違吾言也今<lb/>
　　爾等往奏而歸天氣愈寒恐爾諸人盡至凍死爾<lb/>
　　等可即歸諭噶爾丹來降其時我當為爾陳奏加<lb/>
　　之奬賞作速遣回此項事一面奏聞一面大加防<lb/>
　　備防備之事馬匹為要朕統軍而行見我兵之勇<lb/>
　　無復遺議但不經心防馬萬一詐降夜中乗我無<lb/>
　　備驅馬而出所關匪淺爾等諳練之人無不經歴<lb/>
　　之事偶以朕慮所及一為書之朕一聞噶爾丹聲<lb/>
<pb n="KR2c0010_WYG_030-5b"/>
　　息即以京中所喂之馬給兵乗坐親于九月十九<lb/>
　　日出行赴歸化城此際情形仍當奏報朕心不勝<lb/>
　　喜悦急欲得其實音特諭<lb/>
　命嚴禁外藩䝉古偷盗馬匹<lb/>
上諭理藩院曰是役之行經䝉古地方官兵馬駞擺站<lb/>
　　馬匹關係重大爾衙門可檄外藩衆札薩克喀爾<lb/>
　　喀札薩克各自嚴禁本旗盗賊如竊取官兵馬駞<lb/>
　　擺站馬匹什物借交易為名而來偷盗立正軍法<lb/>
<pb n="KR2c0010_WYG_030-6a"/>
　　梟首示衆抄沒子女家産入官該札薩克管轄人<lb/>
　　員從重治罪嚴行傳諭可也<lb/>
　命封車陵逹什為輔國公<lb/>
上諭尚書馬齊等曰喀爾喀札薩克厄爾徳尼阿海台<lb/>
　　吉下一等台吉車陵逹什是役軍中効力供應公<lb/>
　　差馬匹食物略無遲悞良可嘉也著照車木楚克<lb/>
　　納木札爾例封為輔國公<lb/>
　命速授善巴盆素克<lb/>
<pb n="KR2c0010_WYG_030-6b"/>
　封册先是議政大臣奏封善巴為和碩親王優封盆<lb/>
　　　素克為多羅郡王<lb/>
　命作速撰册差官送往至是理藩院奏言吏部撰完<lb/>
　　　善巴盆素克<lb/>
　封册送到<hi>臣</hi>衙門應差衙門官一員乗驛星速送往<lb/>
上命速發授封<lb/>
　命增發坐塘筆帖式理藩院奏請坐塘部院筆帖式<lb/>
　　　再撥八員又今年出兵理藩院撥什庫應以兵<lb/>
<pb n="KR2c0010_WYG_030-7a"/>
　　　丁給剰馬匹并選各旗馬内有臕者毎撥什庫<lb/>
　　　各取二匹乗坐<lb/>
上從之<lb/>
　　　庚午<lb/>
　諭諸大臣追討噶爾丹情事時厄魯特格壘古英寨<lb/>
　　　桑等遣察罕哈什哈來請降<lb/>
上諭大學士伊桑阿等曰近有厄魯特格壘古英寨桑<lb/>
　　乃噶爾丹信任之大臣遣使請降言噶爾丹困窮<lb/>
<pb n="KR2c0010_WYG_030-7b"/>
　　已極糗糧廬帳皆無四向已無去路狼狽不堪目<lb/>
　　下掘草根為食八月初四日大雪深數尺昔謂䝉<lb/>
　　古之地不論經由何方皆可以行難以尋覓由今<lb/>
　　觀之皆有一定行路一定住處不可妄行亦不能<lb/>
　　妄住欲覓噶爾丹所在亦無所難草木非人所食<lb/>
　　惟厄魯特乃能延至此時他人何以堪此伊桑阿<lb/>
　　　阿蘭泰奏曰天時正寒如此窮困何以能久王<lb/>
　　　熙奏曰食草木之根如何可久及今不降自求<lb/>
<pb n="KR2c0010_WYG_030-8a"/>
　　　死也張玉書李天馥奏曰如此窮困何以度冬<lb/>
　　　乎<lb/>
　　　壬申<lb/>
　駕發京城巡行北邊經理機務<lb/>
　命都御史于成龍赴歸化城理西路糧務<lb/>
上諭大學士伊桑阿曰中路之糧俱已安貯于成龍李<lb/>
　　鈵喀拜在此無事西路糧務尚未措置畢著伊等<lb/>
　　自備馬匹乗坐明日即行過駐蹕所赴歸化城同<lb/>
<pb n="KR2c0010_WYG_030-8b"/>
　　理西路糧務<lb/>
　　　遣人賫<lb/>
　勅往詰大將軍伯費揚古費揚古等奏據西安正藍<lb/>
　　　旗索保佐領下小撥什庫阿蘭泰鑲藍旗漢軍<lb/>
　　　驍騎張正宗來報曰我等乃駐劄翁金之兵副<lb/>
　　　都統祖良璧等議餘米不多兵丁住此已將至<lb/>
　　　五十一日當分給此米起行遂以米盡給兵丁<lb/>
　　　我等于本月初六清晨起程而來行至十五里<lb/>
<pb n="KR2c0010_WYG_030-9a"/>
　　　外突遇厄魯特二千餘賊副都統祖良璧等率<lb/>
　　　官兵接戰挫之我等因而内來問阿蘭泰曰祖<lb/>
　　　良璧等如何矣言我等被截向内而來不知祖<lb/>
　　　良璧如何奏至發<lb/>
　勅詰大將軍伯費揚古曰爾以翁金守米副都統祖<lb/>
　　良璧等之事具疏來奏于九月十九日早駕發之<lb/>
　　時已到行在前五月十三交戰以來曽為西路尾<lb/>
　　後之事發勅書部文俱有案巻何待朕言此數月<lb/>
<pb n="KR2c0010_WYG_030-9b"/>
　　不撤者何故遣將軍舒恕侍郎滿丕前去者又何<lb/>
　　故爾之前往又何事朕實不解朕一人在京獨以<lb/>
　　西路所闕意所不到之事種種言之衆心俱不之<lb/>
　　服今果如吾言矣噶爾丹困窮已極早晚凍死如<lb/>
　　遣大僚人員往撫此大機會正為之喜今與之戰<lb/>
　　則降者必懼而止且又收其帳房鍋釜朕深以不<lb/>
　　及撤兵為憾又疏内並不開翁金有兵幾何將領<lb/>
　　為誰器械如何其戰久否如何被挫此撥什庫驍<lb/>
<pb n="KR2c0010_WYG_030-10a"/>
　　騎何以得脱懸度之不勝悶人嗣後一槩奏事必<lb/>
　　開明始末為宜特諭<lb/>
上又命内大臣䇿旺諾爾布一等侍衛俄齊爾杜喇爾<lb/>
　　　赴大將軍伯費揚古所曰可傳㫖諭大將軍伯<lb/>
　　費揚古朕出張家口沿邊而行著大將軍不時探<lb/>
　　聽噶爾丹聲息來奏<lb/>
　命刋發招撫噶爾丹勅文通行曉諭先是<lb/>
上諭内大臣蘇爾逹公福善索額圖大學士阿蘭泰尚<lb/>
<pb n="KR2c0010_WYG_030-10b"/>
　　書馬齊等擬招撫噶爾丹勅文奏覽至是大學士<lb/>
　　阿蘭泰撰<lb/>
　勅呈<lb/>
　覽<lb/>
上裁定之<lb/>
　諭大學士阿蘭泰曰著將此勅文發至京城兼書滿<lb/>
　　洲䝉古字以榜紙单書䝉古字使内府良工刋刻<lb/>
　　刷印三百張與勅書一併馳驛賫來以勅書及刷<lb/>
<pb n="KR2c0010_WYG_030-11a"/>
　　印䝉古文俱交去員令將勅書授噶爾丹刷印䝉<lb/>
　　古文逢人頒示<lb/>
　諭噶爾丹丹濟喇等曰朕統馭寰區中外一體效順<lb/>
　　者必撫綏以生之梗化者必誅𠞰而滅之爾于烏<lb/>
　　闌布通雖大敗逃遁朕仍欲與爾期約定喀爾喀<lb/>
　　之事幾經發勅遣使爾等背誓掠納木扎爾陀音<lb/>
　　直犯克魯倫朕乃親統六師遣使諭爾期會定約<lb/>
　　爾狐疑不信不見我使朕抵克魯倫爾不能抗威<lb/>
<pb n="KR2c0010_WYG_030-11b"/>
　　遁去遇我西師爾先逆戰至於大敗士卒死亡盡<lb/>
　　棄馬駞牛羊子女廬帳諸物遁走衆寨桑台吉等<lb/>
　　人絡繹來降丹濟喇格壘古英車陵奔遣其察罕<lb/>
　　哈什哈亦來請降朕已面許之遣使歸去今朕躬<lb/>
　　復統軍而出各處亦調兵為備爾等既失妻子馬<lb/>
　　畜什物無衣無食窮困已極更無所之天時漸寒<lb/>
　　死在旦夕朕不忍視爾屬衆妻子仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>寒凍而死<lb/>
　　特降勅招撫爾等果悔前愆能來歸命朕不分異<lb/>
<pb n="KR2c0010_WYG_030-12a"/>
　　同無不豢養俾得其所爾屬下衆人亦得見其妻<lb/>
　　子各安其生朕㫁不念爾等後作之孽倘猶迷而<lb/>
　　不從試熟籌爾等長久之䇿有能收納汝等而活<lb/>
　　之者乎爾等已無所歸各當來降朕必使爾等富<lb/>
　　貴咸得其所毋疑毋懼特諭<lb/>
　命布克韜等赴大同宣化府監喂馬匹<lb/>
上諭議政大臣曰大同府宣化府積貯草料甚多著於<lb/>
　　坐用官馬之新滿洲䕶軍三百内使二百一十䕶<lb/>
<pb n="KR2c0010_WYG_030-12b"/>
　　軍乗鹽池厰馬前去九十䕶軍携其所乗官馬九<lb/>
　　百匹往大同喂養其不乗官馬大臣侍衛官員之<lb/>
　　馬各照定例亦携往大同府喂養解此項喂養馬<lb/>
　　匹之時令三旗大臣每旗各一員侍衛各三員前<lb/>
　　去其在前兩隊之兵亦發往大同府喂養馬匹如<lb/>
　　此則不悞軍行而於事大有裨益爾等可會議來<lb/>
　　奏隨議將三百新滿洲䕶軍所乗九百官馬九十<lb/>
　　　親隨䕶軍所乗三百六十馬帶往大同府喂養<lb/>
<pb n="KR2c0010_WYG_030-13a"/>
　　　除部院大臣官員之馬不喂外其不乗官馬之<lb/>
　　　大臣侍衛官員之馬照定額亦帶往大同府喂<lb/>
　　　養所喂馬匹俱交侍郎多竒小心監喂三旗大<lb/>
　　　臣毎旗各𣲖一員䕶軍㕘領各一員侍衛各三<lb/>
　　　員亦發往大同府監喂其在前兩隊之兵亦發<lb/>
　　　往大同府會同監喂人之口糧馬之草料俱照<lb/>
　　　去年例支給奏入<lb/>
上命布克韜蘇永祚唐保住前往監喂餘如議<lb/>
<pb n="KR2c0010_WYG_030-13b"/>
　命以哈灘巴圖爾滚占解京馬駞給右衛兵丁先是<lb/>
　　　大將軍伯費揚古奏言右衛官兵到家未久調<lb/>
　　　兵文書又於九月初一日到初二日即起行而<lb/>
　　　來此項官兵歸未久而來甚速乞將哈灘巴圖<lb/>
　　　爾滚占所有馬駞停其解京給右衛八旗兵為<lb/>
　　　用<lb/>
上曰前次大將軍伯費揚古存留馬匹原令解京今費<lb/>
　　揚古請停解此馬分給其軍著該部作速議奏至<lb/>
<pb n="KR2c0010_WYG_030-14a"/>
　　　是兵部奏大將軍伯費揚古既稱此項馬駞請<lb/>
　　　停解京給右衛兵丁乗用應准所請給右衛兵<lb/>
　　　俟兵歸日以馬匹數目報部前遣司官往迎此<lb/>
　　　項馬駞應發文追回仍檄知大將軍伯費揚古<lb/>
　　　可也<lb/>
上命依議速行<lb/>
　　　甲戌<lb/>
　命以大同宣府等處所喂駱駝交侍郎多竒監喂行<lb/>
<pb n="KR2c0010_WYG_030-14b"/>
　　　兵部奏據大將軍伯費揚古咨准西路運米正<lb/>
　　　卿辛保等移稱前大將軍發解喀倫駱駞共一<lb/>
　　　百九十四頭除倒斃外現剰八十六頭已解右<lb/>
　　　衛今青草將盡之時此項駱駞應交何處伏乞<lb/>
　　　指示此皆大同宣化府等處地方喂養之駱駞<lb/>
　　　應貴部撥人收取作何喂養何處安置請賜裁<lb/>
　　　奪查目下侍郎多竒已往大同喂馬此項發往<lb/>
　　　右衛官駱駞八十六頭如到右衛應扣數撥發<lb/>
<pb n="KR2c0010_WYG_030-15a"/>
　　　官兵解至大同交侍郎多竒喂養以此檄右衛<lb/>
　　　副都統正卿辛保併檄知大將軍<lb/>
上從之<lb/>
　　　乙亥<lb/>
　命以諭噶爾丹<lb/>
　勅文及所印䝉古文𤼵往大將軍伯費揚古軍前時<lb/>
　　　奉<lb/>
皇上手定勅文書於龍箋又刷印三百張大學士伊桑<lb/>
<pb n="KR2c0010_WYG_030-15b"/>
　　　阿啟<lb/>
　皇太子送至<lb/>
　行在<lb/>
上諭大學士阿蘭泰等曰著以此勅併䝉古文今即撥<lb/>
　　善馳材能司官筆帖式送往將軍費揚古所差人<lb/>
　　賫去其勅授噶爾丹其䝉古文令彼逢人各給一<lb/>
　　張<lb/>
　命備儀仗音樂於歸化城<lb/>
<pb n="KR2c0010_WYG_030-16a"/>
上諭内大臣福善等曰此行儀仗音樂俱未携來既往<lb/>
　　歸化城駐蹕如厄魯特䝉古來降無儀仗音樂似<lb/>
　　失觀瞻著取儀仗音樂俱裝載驛車併鼓手前來<lb/>
　　如排列儀仗大同軍士歸化城軍士執之<lb/>
　　　丙子主事巴什納奏報副都統祖良璧與厄魯<lb/>
　　　特戰于翁金之地巴什納報西安正白旗䝉古<lb/>
　　　旗分布達佐領下披甲祁台布爾哈圖于九月<lb/>
　　　十八日到寧夏報稱副都統祖良璧張㕘將等<lb/>
<pb n="KR2c0010_WYG_030-16b"/>
　　　率滿洲緑旗兵在翁金守米因天時寒冷軍士<lb/>
　　　難以久屯馬匹凍斃者多副都統祖良璧等遂<lb/>
　　　以現存之米分給兵丁餘皆焚燬前鋒當前輜<lb/>
　　　重居中副都統等親身殿後九月初六日自翁<lb/>
　　　金起程行五六里忽有䝉古五六人闌入我軍<lb/>
　　　輜重行劫我軍前鋒逐至西方山谷中忽有䝉<lb/>
　　　古兵自谷中大呼而出發鳥鎗弓矢來逐我前<lb/>
　　　鋒及於輜重防䕶之兵與之接戰又入副都統<lb/>
<pb n="KR2c0010_WYG_030-17a"/>
　　　陣中相與混戰因路被阻截難以復回我等欲<lb/>
　　　來報信同董總兵趕馬之人迭乗所趕馬三十<lb/>
　　　餘匹而出䝉古見之以五十餘人追我等一日<lb/>
　　　一夜我等棄疲馬換好馬始得脱出至兩狼山<lb/>
　　　因馬已疲故留下正白旗蘇巴代佐領下披甲<lb/>
　　　伊林住布逹佐領下披甲伍寳鑲藍旗漢軍披<lb/>
　　　甲劉姓僅我二人選好馬乗之先來報知問披<lb/>
　　　甲祁台曰爾等脱出時見副都統否䝉古兵形<lb/>
<pb n="KR2c0010_WYG_030-17b"/>
　　　影大畧有幾何是噶爾丹之人否言䝉古兵自<lb/>
　　　谷中驟出掩襲我軍相與混戰我不能逹副都<lb/>
　　　統所䝉古俱有鳥鎗弓矢亦有執長鎗者視其<lb/>
　　　形影大都千餘不及二千皆乗馬是否噶爾丹<lb/>
　　　之兵不得而知我軍大半無馬報至<lb/>
上命抄此報發大將軍伯費揚古<lb/>
　命免宣化府三十六年錢糧<lb/>
上諭户部曰宣化府錢糧曾已屢次蠲免但此數年該<lb/>
<pb n="KR2c0010_WYG_030-18a"/>
　　地方各州縣飼養軍中馬匹大兵往來經行各項<lb/>
　　需用雖俱動正項錢糧而供應甚繁人民勞苦朕<lb/>
　　巡察至此見之中心不勝軫念著將康熙三十六<lb/>
　　年宣化府地丁銀米盡行蠲免檄該撫通行曉諭<lb/>
　　俾小民均沾實惠以副朕愛䘏黎民至意爾部即<lb/>
　　遵諭行<lb/>
上又諭曰將此上傳令即交知府諭衆通知<lb/>
　命黑龍江將軍薩卜素留歸化城養病薩卜素奏<hi>臣</hi>
<pb n="KR2c0010_WYG_030-18b"/>
　　　自科圖起程向張家口南行八百餘里九月初<lb/>
　　　十日奉到兵部檄令<hi>臣</hi>速赴大將軍軍前是日<lb/>
　　　即起程疾行又行八百餘里於十九日到歸化<lb/>
　　　城歸化城距大將軍所駐西白圖地方千有餘<lb/>
　　　里但<hi>臣</hi>居科圖時舊疾復作而又急行病勢漸<lb/>
　　　增頭目旋暈左邊手足麻木不能長乗鞍馬但<lb/>
　　　竭力䟎行而已<lb/>
上曰將軍薩卜素舊疾復作著賫奏筆帖式安泰今即<lb/>
<pb n="KR2c0010_WYG_030-19a"/>
　　連夜儘力速往追回將軍住歸化城養病候駕<lb/>
　　　丁丑大將軍伯費揚古奏報副都統祖良璧擊<lb/>
　　　敗厄魯特於翁金之地費揚古奏副都統祖良<lb/>
　　　璧報稱職於九月初六日率八旗滿洲漢軍緑<lb/>
　　　旗官兵擊敗厄魯特自翁金起行矣本月十八<lb/>
　　　日遇理藩院撥什庫阿孫於哈爾哈納阿克逹<lb/>
　　　地方發此文報知據此將前次來報之人阿蘭<lb/>
　　　泰張正宗拿禁謹具奏<lb/>
<pb n="KR2c0010_WYG_030-19b"/>
　聞<lb/>
上以示議政大臣且<lb/>
　諭内大臣蘇爾逹福善索額圖明珠大學士阿蘭泰<lb/>
　　尚書馬齊曰前以祖良璧被厄魯特掩劫米糧什<lb/>
　　物朕甚憂之噶爾丹為我軍所擊敗但存坐馬衣<lb/>
　　服奔逃而出食盡衣单漸及寒凍勢在必亡雖獲<lb/>
　　米糧什物能度幾日有何大濟第目下丹濟喇請<lb/>
　　降而又劫米彼既得糧食其降尚少遲朕深憂之<lb/>
<pb n="KR2c0010_WYG_030-20a"/>
　　今將軍費揚古報祖良璧擊敗厄魯特朕甚喜悦<lb/>
　　噶爾丹今已困極雖不進討亦必滅亡今但以招<lb/>
　　撫為要是以朕諭大將軍頻遣噶爾丹下人往招<lb/>
　　之頻遣其人往招則噶爾丹雖不降下人必散自<lb/>
　　來歸降<lb/>
　諭大將軍費揚古勅曰朕覽爾報知副都統祖良璧<lb/>
　　擊敗厄魯特不勝欣慰此軍克之固不必言即或<lb/>
　　不克噶爾丹一無所獲舍散之外更有何法爾將<lb/>
<pb n="KR2c0010_WYG_030-20b"/>
　　軍但以招撫為要使之散盡勅文及招撫事件已<lb/>
　　令本什等傳致不必更及但好言誘入我掌握中<lb/>
　　當另畫一䇿特諭<lb/>
　命皇太子以副都統祖良璧擊敗厄魯特于翁金之<lb/>
　　事諭將軍孫思克博濟<lb/>
　諭皇太子曰朕來時曾以祖良璧之事語將軍孫思<lb/>
　　克博濟矣今祖良璧以擊敗厄魯特具奏此事到<lb/>
　　後即抄一紙遣兵部司官一員賫示孫思克博濟<lb/>
<pb n="KR2c0010_WYG_030-21a"/>
　　　尋孫思克博濟覆奏曰<lb/>
皇上真聖人也於臨行時即揣知此事<lb/>
　命<hi>臣</hi>等聽㨗音今不出<lb/>
聖上所料<hi>臣</hi>等何人乃遣章京來諭<hi>臣/</hi>等<hi>臣</hi>等惟有踴<lb/>
　　　躍歡忭於無盡而已今<lb/>
御駕親出必擒噶爾丹而斬之或迎降於<lb/>
皇上馬前也<lb/>
　命川陕總督呉赫駐白塔偵探副都統阿蘭泰駐寧<lb/>
<pb n="KR2c0010_WYG_030-21b"/>
　　夏防守先是呉赫奏言據披甲祁泰報稱副都統<lb/>
　　　祖良璧等自翁金起行而來忽有䝉古五六人<lb/>
　　　闌入搶奪輜重我前鋒逐至西邊山谷有䝉古<lb/>
　　　一枝自谷中大呼而出薄我前鋒近至輜重我<lb/>
　　　防䕶輜重軍士與之接戰又入副都統陣中相<lb/>
　　　與混戰我等因路阻截難以復回故前來報信<lb/>
　　　竊思噶爾丹乃極狡詐之人被<lb/>
皇上天威奮擊失其巢穴食盡困窮蹢躅游行希圖劫<lb/>
<pb n="KR2c0010_WYG_030-22a"/>
　　　掠未必不聞翁金有米來覓度命之䇿是以傳<lb/>
　　　令提督李林隆及衆總兵官防守邊塞<hi>臣</hi>身親<lb/>
　　　率兵二千出邊趨白塔倘有機會隨宜行事又<lb/>
　　　副都統阿蘭泰奏言<hi>臣</hi>身親往協助祖良璧<lb/>
上命議政大臣集議至是議曰大將軍伯費揚古疏稱<lb/>
　　　副都統祖良璧率八旗滿漢緑旗兵九月初六<lb/>
　　　日擊敗厄魯特自翁金起行今總督呉赫又稱<lb/>
　　　率兵前赴白塔應令暫駐白塔偵探令副都統<lb/>
<pb n="KR2c0010_WYG_030-22b"/>
　　　阿蘭泰不必出兵駐寧夏防守檄總督呉赫提<lb/>
　　　督李林隆副都統阿蘭泰知之至披甲祁泰布<lb/>
　　　爾哈圖遇敵不戰探信不真輙自奔遁大干軍<lb/>
　　　紀應交副都統阿蘭泰拿禁<lb/>
上依議著速行<lb/>
　命遣侍郎阿爾拜以右衛兵丁馬匹分喂大同附近<lb/>
　　州縣<lb/>
上諭大學士阿蘭泰尚書馬齊曰前令右衛兵丁馬匹<lb/>
<pb n="KR2c0010_WYG_030-23a"/>
　　分喂大同宣化兩處右衛近大同將馬逺解宣化<lb/>
　　不若在大同喂養爾等速議具奏隨議右衛兵丁<lb/>
　　　馬匹停其解至宣化令全解大同交侍郎多竒<lb/>
　　　監餵<lb/>
上曰餵養此項馬匹若在大同一處喂養苦累小民著<lb/>
　　侍郎阿爾拜前去與監餵内大臣閲視分喂附近<lb/>
　　州縣不得累民公平給價<lb/>
　　　戊寅<lb/>
<pb n="KR2c0010_WYG_030-23b"/>
　命賞宣化府張家口緑旗兵宣化府騎兵一百名張<lb/>
　　　家口步兵一百名<lb/>
上毎人賜銀<lb/>
　諭曰此銀可留爾等家中日用俟到張家口給米下<lb/>
　　營者可近御駕駐扎不時賞給爾等<lb/>
　　　是行凡内外朝貢諸王貝勒貝子台吉官員部<lb/>
　　　落男婦人等皆<lb/>
　賜金幣裘帽無虚日<lb/>
<pb n="KR2c0010_WYG_030-24a"/>
　　　己卯<lb/>
　　　總督呉赫奏報副都統祖良璧等擊敗厄魯特<lb/>
　　　呉赫奏言前以披甲祁泰等來報副都統祖良<lb/>
　　　璧等率兵而歸突遇䝉古賊人出截與之混戰<lb/>
　　　<hi>臣</hi>一面奏<lb/>
　聞即率官兵起行急到邊外哨馬營地方遇<hi>臣</hi>前遣<lb/>
　　　哨探把總傅益隆差兵丁田貴迎報云副都統<lb/>
　　　祖良璧㕘將張憲載等率官兵掩擊䝉古賊人<lb/>
<pb n="KR2c0010_WYG_030-24b"/>
　　　大克之乃率官兵而還<hi>臣</hi>等仍往迎祖良璧覿<lb/>
　　　面問明另行奏報<lb/>
　　　喀爾喀多羅貝勒根敦帶青貢使至尚書班第<lb/>
　　　奏言本年九月二十二日喀爾喀多羅貝勒根<lb/>
　　　敦額爾克帶青之青寨桑來至<hi>臣</hi>所言去嵗噶<lb/>
　　　爾丹至巴顔烏闌我等被彼阻截住居色楞格<lb/>
　　　之布隆哈地方噶爾丹遣二十人往烏郎海征<lb/>
　　　賦止而殺之續有噶爾丹下阿海納青等十人<lb/>
<pb n="KR2c0010_WYG_030-25a"/>
　　　逃來又殺之又有噶爾丹下圖卜申寨桑之子<lb/>
　　　安逹爾轄等六十户烏郎海額爾徳尼轄等六<lb/>
　　　十户烏郎海額爾徳尼轄逹魯哈塞濟木多爾<lb/>
　　　通格等百户俱降之本年七月間我哨探之人<lb/>
　　　於杭愛山陰額什根頺嶺擒額魯竒十二人彼<lb/>
　　　言噶爾丹被大兵擊敗率三十人而逃從庫克<lb/>
　　　納塔爾哈趨杭愛山噶爾丹下人離散者追而<lb/>
　　　及之與之復會丹濟喇丹津俄木布等台吉之<lb/>
<pb n="KR2c0010_WYG_030-25b"/>
　　　兵與噶爾丹兵共千有餘人至阿喇卜灘之兵<lb/>
　　　千許伊等僅有本身所乗馬駞更無多餘馬駞<lb/>
　　　牽行其牛羊糧食住房全無其内自相竊奪馬<lb/>
　　　駞為食又丹津俄木布納馬什希諾顔阿喇卜<lb/>
　　　灘與噶爾丹不睦阿喇卜灘踰杭愛山從俄羅<lb/>
　　　海西喇烏素向西而去丹津俄木布納馬什希<lb/>
　　　諾顔亦防噶爾丹分途相避而行噶爾丹率其<lb/>
　　　黨羽踰杭愛山由庫冷白兒齊爾趨塔米爾塞<lb/>
<pb n="KR2c0010_WYG_030-26a"/>
　　　欽向正西而去我十二人皆阿喇卜灘之人因<lb/>
　　　無糧食欲捕獸而至此于是始聞噶爾丹之敗<lb/>
　　　斬所擒十二人是以差楚楊和碩齊等四人往<lb/>
　　　克木祁木齊克等處問烏郎海人探噶爾丹情<lb/>
　　　形去向聲息差我等請<lb/>
皇上安併奏原由且令來告尚書我等來時我貝勒挈<lb/>
　　　裝自塞稜格向博羅罕而來據此遣青寨桑呉<lb/>
　　　勒木濟乗驛往奏青寨桑等口奏曰聞<lb/>
<pb n="KR2c0010_WYG_030-26b"/>
皇上親統大軍滅噶爾丹我貝勒向内而來但欲立功<lb/>
　　　擒噶爾丹有精兵千餘但馬畧少今貝勒遣我<lb/>
　　　等來貢請<lb/>
　安<lb/>
上諭皇太子曰朕躬安好此行較前不同諸物豐盈天<lb/>
　　時頗佳每日愉快以行聞塞外今年暄燠問馬習<lb/>
　　言沿路水草並佳野多兔山間有獸殆可遣懐每<lb/>
　　年進獻<lb/>
<pb n="KR2c0010_WYG_030-27a"/>
皇太后禮物汝於初三日親身詣送朕亦續遣太監賫進<lb/>
　　　途中所有數種物也此書書畢適根敦帶青貝勒<lb/>
　　　書至來人云聞皇上親統大兵𠞰滅噶爾丹我貝<lb/>
　　　勒領兵前赴惟祈擒獲噶爾丹以立功勞有精兵<lb/>
　　　千餘但馬畧少耳兹併以尚書班第書發往<lb/>
　　　　庚辰<lb/>
　　命根敦帶青乗時𠞰滅噶爾丹<lb/>
　上諭議政大臣曰根敦帶青久無音耗朕甚念之今根<lb/>
<pb n="KR2c0010_WYG_030-27b"/>
　　　敦帶青將噶爾丹下人亦招降六十餘户殺四十<lb/>
　　　餘人又招降噶爾丹徵賦之烏郎海人一百六十<lb/>
　　　户遣使來奏噶爾丹為我軍所擊敗兼之祖良璧<lb/>
　　　兵又擊敗之根敦帶青又在意外𠞰撫噶爾丹之<lb/>
　　　人則噶爾丹之滅速矣今事已竣朕心大慰卿等<lb/>
　　　亦必喜悦也併明諭來使著根敦帶青如有𠞰滅<lb/>
　　　噶爾丹機會當預備𠞰滅之如擒獲噶爾丹勿得<lb/>
　　　生獻即在爾地立决尋議政大臣奏多羅貝勒根<lb/>
<pb n="KR2c0010_WYG_030-28a"/>
　　　敦額爾克帶青前既避噶爾丹與之分居噶爾<lb/>
　　　丹敗後又四處堵禦𠞰撫其衆又遷至博隆哈<lb/>
　　　地方陳奏原由殊為可嘉請將今年五月内<lb/>
皇上親統六師抵克魯倫河噶爾丹不能抗拒<lb/>
天威即棄其子女逃遁適遇大將軍伯費揚古之兵遮<lb/>
　　　其西路一戰大敗盡棄其妻子廬帳駱駞牛羊<lb/>
　　　等物孑身遁出大殺厄魯特併殺阿奴丹巴哈<lb/>
　　　什哈察罕西逹爾哈什哈等寨桑厄魯特二千<lb/>
<pb n="KR2c0010_WYG_030-28b"/>
　　　餘人來降丹濟喇遣使説噶爾丹歸降厄魯特<lb/>
　　　男婦來降絡繹不絶噶爾丹無衣無食窮困已<lb/>
　　　極<lb/>
皇上現統大兵親出塞外大將軍伯費揚古又率大兵<lb/>
　　　進討噶爾丹各項情事該部備文檄知多羅貝<lb/>
　　　勒根敦額爾克帶青至噶爾丹目下無衣無食<lb/>
　　　四向無歸困窮已極應令主事諾爾布鄉𨗳索<lb/>
　　　諾木及根敦帶青使人青寨桑呉勒木濟楚雅<lb/>
<pb n="KR2c0010_WYG_030-29a"/>
　　　哈等乗驛速往蒿齊特邊哨自邊哨以外擇馬<lb/>
　　　乗坐給之糗糧從<lb/>
御駕前行之路西蒿齊特邊哨釵逹木哈喇俄博由伊<lb/>
　　　克扎喇之西過俄羅壘由呼巴海阿爾噶賴之<lb/>
　　　東抄過伊扎爾額爾竒納克踰阿爾噶蘇台嶺<lb/>
　　　到特勒爾濟口自特勒爾濟口以外之路青寨<lb/>
　　　桑呉勒木濟等識之即令呉勒木濟等指引星<lb/>
　　　速送文交根敦帶青仍令多羅貝勒根敦帶青<lb/>
<pb n="KR2c0010_WYG_030-29b"/>
　　　乗噶爾丹窮廹之際整飭軍士𠞰滅噶爾丹可<lb/>
　　　也奏入<lb/>
上命檄知大將軍伯費揚古餘如議<lb/>
　命查給根敦帶青俸<lb/>
上諭尚書馬齊等曰著查喀爾喀多羅貝勒根敦帶青<lb/>
　　俸禄再取裘帽十三副交郎中滿都員外拉都渾<lb/>
　　管張家口驛站員外黑色收貯留根敦帶青現到<lb/>
　　使人青寨桑夥伴博垂俟後來貿易之十三人到<lb/>
<pb n="KR2c0010_WYG_030-30a"/>
　　後以此裘帽分給所獻大鹿角諸物令滿都等受<lb/>
　　而藏之其貨物令滿都等親交八家商人代彼貿<lb/>
　　易諸貨俱照時價從多估賣及賣後所買貨物俱<lb/>
　　照時價畧減估買遣回之時撥理藩院撥什庫同<lb/>
　　賫根敦帶青俸銀務令送到此撥什庫歸時仍於<lb/>
　　根敦帶青人來之便設法同來<lb/>
　　　辛巳<lb/>
　駕出張家口駐蹕察罕拖羅海大將軍伯費揚古報<lb/>
<pb n="KR2c0010_WYG_030-30b"/>
　　　丹濟喇敗于翁金聲息費揚古奏康熙三十五<lb/>
　　　年九月二十日厄魯特降人名阿玉什者來言<lb/>
　　　我自伊扎爾布都納隨丹濟喇往趨翁金貯米<lb/>
　　　之地本月初六日早見翁金兵起行我等藏匿<lb/>
　　　俟其少過丹濟喇率我厄魯特往攻欲奪其行<lb/>
　　　裝馬匹而輜重後殿兵發鎗礮接戰輜重前𨗳<lb/>
　　　兵又返而夾擊之我厄魯特敗向西而走次日<lb/>
　　　晚我自下營處逃來據此將厄魯特降人阿玉<lb/>
<pb n="KR2c0010_WYG_030-31a"/>
　　　什交筆帖式詹住往奏<lb/>
上復命問阿玉什據云往奪米時丹濟喇原以為不可<lb/>
　　　衆小人言聞翁金現有米與其餓死何不取以<lb/>
　　　為食遂往行一日程我厄魯特哨卒執喀爾喀<lb/>
　　　三人于是潜伏一小山俟歸來大兵稍過當中<lb/>
　　　截入䕶米之兵不及披甲鳴角首尾夾擊發礮<lb/>
　　　四次我等遂走我出逃之路見厄魯特死者十<lb/>
　　　餘人不知其他又問我軍得傷否據云丹濟喇<lb/>
<pb n="KR2c0010_WYG_030-31b"/>
　　　傳令原云逢人勿殺但取米與行裝今不但殺<lb/>
　　　人我厄魯特反失馬無筭丹濟喇出大悔曰欲<lb/>
　　　向清水捕魚徒攪水渾而不得魚今奈何甚為<lb/>
　　　懊恨因馬臕落盡步行者多在我後來者甚多<lb/>
　　　為此奏報<lb/>
　　　壬午<lb/>
上諭皇太子曰撫逺大將軍領侍衛内大臣伯移咨理<lb/>
　　藩院為知會事康熙三十五年九月二十日未時<lb/>
<pb n="KR2c0010_WYG_030-32a"/>
　　厄魯特之人阿玉什來投順云我自阿濟爾布都<lb/>
　　納隨丹濟喇回至翁金貯米地方於本月初六日<lb/>
　　早見翁金之兵起營我等在傍潜伏俟其絡繹前<lb/>
　　行丹濟喇率衆衝突欲搶馬駞行李其殿後大兵<lb/>
　　隨放礮銃拒戰在行李之前兵馬亦回顧夾攻我<lb/>
　　厄魯特敗遁而西次日天晚下營我遂逃奔前來<lb/>
　　等語其投順之阿玉什乗汝衙門筆帖式詹住回<lb/>
　　京之便將此文並人於二十八日晚間到問阿玉<lb/>
<pb n="KR2c0010_WYG_030-32b"/>
　　什對云此番搶米非丹濟喇本意衆人言翁金現<lb/>
　　有米與其餓死不如取而食之於是前往行及一<lb/>
　　程遇我哨兵搶喀爾喀三人遂隐伏山坡待我兵<lb/>
　　迤邐前行從中衝截守米之兵不及甲胄鳴笳首<lb/>
　　尾夾攻礮擊四次隨即敗遁彼一路見有厄魯特<lb/>
　　死者十餘人别無所見又問我兵曽失利乎彼云<lb/>
　　丹濟喇曽傳勿殺人止搶米之令今勿言殺人并<lb/>
　　厄魯特之馬反損失多矣丹濟喇脱身後甚是怨<lb/>
<pb n="KR2c0010_WYG_030-33a"/>
　　悔惟思清水捕魚水雖已渾魚終不得將如之何<lb/>
　　氣忿至極其馬俱羸弱徒步者衆在我之後接踵<lb/>
　　而來者甚多先示大略俟有報至再傳諭<lb/>
　　　川陜總督呉赫奏報祖良璧擊敗厄魯特之事<lb/>
　　　呉赫奏言<hi>臣</hi>于九月二十三日至石嘴子地方<lb/>
　　　見副都統祖良璧㕘將張憲載問之據言我等<lb/>
　　　翁金看守之米所餘無幾再畧待之則兵丁歸<lb/>
　　　途糧食不敷是以盡將餘米捆載于九月初六<lb/>
<pb n="KR2c0010_WYG_030-33b"/>
　　　日起行頃之前𨗳署前鋒章京屯住虎遇䝉古<lb/>
　　　賊人八人來奪行裝即同千總劉進孝率緑旗<lb/>
　　　兵三十名往逐之故遣人來報我乃親率官兵<lb/>
　　　往迎行不數里突有厄魯特賊人二千來截我<lb/>
　　　急令滿漢軍緑旗兵發鎗矢奮勇殺入賊分兩<lb/>
　　　隊圍我于中我親率官兵從東方殺出重整官<lb/>
　　　兵排列子母礮鳥鎗令僕從俱執鎗棍併力進<lb/>
　　　戰自卯至巳拒敵良久仰仗<lb/>
<pb n="KR2c0010_WYG_030-34a"/>
天威賊人大敗向西北遁走追二十餘里因山谷險峻<lb/>
　　　不便深入于是退歸陣斬䝉古賊人百餘我軍<lb/>
　　　糧米什物並未嘗被賊劫去其知縣佟世典守<lb/>
　　　備王佩等運到哈爾哈納阿逹白塔米一千石<lb/>
　　　俱已焚燬奏至<lb/>
上命議政大臣集議隨議副都統祖良璧率領官兵擊<lb/>
　　　敗厄魯特䝉古九月二十七日可到寧夏應檄<lb/>
　　　知大將軍伯費揚古其哈爾哈納阿逹白塔所<lb/>
<pb n="KR2c0010_WYG_030-34b"/>
　　　貯之米既已焚燬無庸議<lb/>
上從之<lb/>
　命罷右衛兵前進<lb/>
上諭内大臣蘇爾逹等據厄魯特降人言噶爾丹往博<lb/>
　　羅烏納罕空音扎巴哈等處地方度冬令丹濟喇<lb/>
　　至博羅烏納罕就之所云博羅烏納罕者乃扎薩<lb/>
　　克圖汗舊居之地問其所在距喀倫有四十餘日<lb/>
　　之程大將軍伯費揚古進兵之時右衛兵每人乗<lb/>
<pb n="KR2c0010_WYG_030-35a"/>
　　馬一匹以驢騾負裝其臕亦瘦云朕料㫁不能到<lb/>
　　噶爾丹所在之地必自翁金等處因馬痩而還如<lb/>
　　到翁金始退則兵徒勞而無益于事朕所以使大<lb/>
　　同餵馬者正欲探實噶爾丹所在如立刻可行則<lb/>
　　于黑龍江六百兵内選前鋒二百新滿洲四百察<lb/>
　　哈爾兵一千整備鎗礮全用肥健馬駞充足米糧<lb/>
　　進𠞰乗其窮困可一舉立滅之噶爾丹業已盡破<lb/>
　　今我軍何故不深筭𠞰滅之䇿而徒勞人馬乎今<lb/>
<pb n="KR2c0010_WYG_030-35b"/>
　　速檄大將軍伯費揚古不必進兵如有决然可取<lb/>
　　之機則勿停止噶爾丹已窮極而無所歸矣倘今<lb/>
　　冬不可行至來年青草萌時肥秣馬駞以備視噶<lb/>
　　爾丹所往務期追覓𠞰而除之此際頻遣厄魯特<lb/>
　　降人招撫為要使彼降盡爾等其集議以聞議曰<lb/>
　　　𠞰噶爾丹而滅之及招之散之之䇿<lb/>
皇上皆已詳畫<lb/>
　諭㫖誠是俱應欽遵<lb/>
<pb n="KR2c0010_WYG_030-36a"/>
上諭而行請速檄大將軍伯費揚古奉<lb/>
　㫖行事仍著作速回奏<lb/>
上命如議速行<lb/>
　　　癸未<lb/>
上駐蹕海柳圖<lb/>
　命調俄爾多斯兵<lb/>
上諭尚書班第曰爾可往歸化城遣人于俄爾多斯旗<lb/>
　　分因俄爾多斯左翼三旗近歸化城令于三旗内<lb/>
<pb n="KR2c0010_WYG_030-36b"/>
　　調兵二百至黃河對岸伺候如俄爾多斯王貝勒<lb/>
　　貝子公台吉有來請安已過河者令赴歸化城來<lb/>
　　如未渡河則與所調兵同在對岸候駕<lb/>
　　　理藩院筆帖式海夀奏報遷移喀爾喀扎薩克<lb/>
　　　台吉阿里雅等户口之事先是筆帖式海夀奉<lb/>
　　　差往遷喀爾喀台吉阿里雅阿爾薩闌衛寨桑<lb/>
　　　等户口至是海夀奏言喀爾喀扎薩克台吉阿<lb/>
　　　里雅阿爾薩闌衛寨桑等户口及同居游牧之<lb/>
<pb n="KR2c0010_WYG_030-37a"/>
　　　喀爾喀多羅貝勒汪扎爾屬下巴爾虎二百餘<lb/>
　　　户公西卜退哈灘巴圖爾旗下多爾濟青台吉<lb/>
　　　二十許户俱遷來歸併于逹里岡阿地方喀爾<lb/>
　　　喀扎薩克台吉車陵扎卜所居安插扎薩克台<lb/>
　　　吉阿里雅旗下無力者二十許户俱留克魯倫<lb/>
　　　地方俟雪消後阿里雅遣人遷來<lb/>
上命議政大臣集議隨議喀爾喀扎薩克台吉車陵扎<lb/>
　　　卜奏請安插有樹木地方已准與扎薩克台吉<lb/>
<pb n="KR2c0010_WYG_030-37b"/>
　　　阿里雅阿爾薩闌衛寨桑多爾濟青台吉車陵<lb/>
　　　扎卜住居一處就水草佳地逺設哨卒西探聲<lb/>
　　　息小心防範貝勒汪扎爾屬下巴爾虎等既與<lb/>
　　　阿里雅等同居游牧應仍令暫與阿里雅等一<lb/>
　　　處安插俟來年貝勒汪扎爾祖母波底蘇克使<lb/>
　　　人到後問明再議阿里雅旗下無力者二十許<lb/>
　　　户既稱俟雪消後阿里雅遷來應無庸議奏入<lb/>
上從之<lb/>
<pb n="KR2c0010_WYG_030-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0010_WYG_030-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝親征平定朔漠方略卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0020_WYG_003-1a"/>
　漢官舊儀補遺<lb/>
上林詔獄主治苑中禽獸宫館事屬水衡<hi>成帝紀建始元年注</hi>
諸侯王黄金璽槖駝鈕文曰璽<hi>師古曰謂刻云某王之璽  百官公卿表注</hi>
銀印背龜鈕其文曰章<hi>師古曰謂刻曰某官之章也  百官公卿表注</hi>
六百石四百石至二百石以上皆銅印鼻鈕文曰印<hi>師古</hi>
<hi>曰謂鈕但作鼻不為蟲獸之形而刻文云某官之印  百官公卿表注</hi>
　　　右前漢書凡四條<lb/>
先農神農炎帝也祠以太牢百官皆從皇帝親執耒耜<lb/>
<pb n="KR2m0020_WYG_003-1b"/>
而耕天子三推三公五孤卿十大夫十二庶人終畝乃<lb/>
致藉田倉置令丞以給祭天地宗廟以為粢盛<hi>明帝紀永平四</hi>
<hi>年注三又禮儀志正月始耕一條下注亦引此條有大賜  輔二百里孝弟力田三老帛種百穀萬斛句</hi>
伏日萬鬼行故盡日閉不干它事<hi>和帝紀永元六年注</hi>
皇帝惟八月酎車駕夕牲牛以絳衣之皇帝暮視牲以<lb/>
鑑燧取水於月以火燧取火於日為明水火左袒以水<lb/>
沃牛右肩手執鸞刀以切牛尾薦之而即更衣巾待牛<lb/>
<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>乃祀之<hi>禮儀志注</hi>
<pb n="KR2m0020_WYG_003-2a"/>
求雨太常禱天地宗廟社稷山川以賽各如其常牢禮<lb/>
也四月立夏旱乃求雨禱雨而已後旱復重禱而已訖<lb/>
立秋雖旱不得禱求雨也<hi>禮儀志注</hi>
顓頊氏有三子生而亡去為疫鬼一居江水是為虎一<lb/>
居若水是為魍魎蜮鬼一居人宫室區隅甌臾善驚人<lb/>
小兒<hi>甌臾未詳</hi>方相帥百𨽻及童女以桃弧棘矢土鼔鼔且<lb/>
射之以赤丸五榖播灑之<hi>禮儀志注</hi>
祭天祡壇幄帷髙皇帝配天居堂下西向紺帷帳紺席<lb/>
<pb n="KR2m0020_WYG_003-2b"/>
<hi>祭祀志注</hi>祭天養牛五嵗至三千斤<hi>祭祀志注有按三千斤疑  誤</hi>
宗廟三年大祫祭於髙廟諸廟神皆合食設左右座髙<lb/>
祖南面幄繡帳望堂上西北隅帳中座長一丈廣六尺<lb/>
繡茵厚一尺著之以絮四百斤曲几黄金釦器髙后右<lb/>
座亦幄帳却六寸白銀釦器毎牢中分之左辨上帝右<lb/>
辨上后爼餘委肉積於前數千斤名曰帷俎子為昭孫<lb/>
為穆昭西面曲屏風穆東面皆曲几如髙祖饌陳其右<lb/>
各配其左坐如祖妣之法太常導皇帝入北門羣臣陪<lb/>
<pb n="KR2m0020_WYG_003-3a"/>
者皆舉手班辟抑首伏大鴻臚大行令九儐傳曰起復<lb/>
位皇帝上堂盥侍中以巾奉觶酒從帝進拜謁贊饗曰<lb/>
嗣曽孫皇帝敬再拜前上酒却行至昭穆之坐次上酒<lb/>
子為昭孫為穆各父子相對也畢却西面坐坐如乗輿<lb/>
坐<hi>按二句疑有脱誤</hi>贊享奉髙祖賜夀皇帝起再拜即席以太<lb/>
牢之左辨賜皇帝如祠其夜半入行禮平明上九巵畢<lb/>
羣臣皆拜因賜胙皇帝出即更衣中詔罷當從者奉承<lb/>
<hi>祭祀志注</hi>
<pb n="KR2m0020_WYG_003-3b"/>
凡齋紺幘耕青幘秋貙劉服緗幘<hi>輿服志注</hi>
　　　右後漢書凡九條<lb/>
臘者報諸鬼神古聖賢有功於民者也<lb/>
漢法三嵗一祭於雲陽宫甘泉壇以冬至日祭天天神<lb/>
下三嵗一祭地於河東汾隂后土宫以夏至日祭地地<lb/>
神出祭五帝於雍畤祭天用六綵綺席六重上一丈中<lb/>
一幅四周緣之玉几玉飾器<lb/>
桓帝祭天居𤣥雲宫齋百日上甘泉通天臺髙三十丈<lb/>
<pb n="KR2m0020_WYG_003-4a"/>
以候天神之下見如流火舞女童三百人皆年八嵗天<lb/>
神下壇所舉烽火桓帝就行宫中不至壇所甘泉臺去<lb/>
長安三百里望見長安成帝以來所祭天之圜丘也<lb/>
祭地河東汾隂后土宫宫曲入河古之祭地澤中方丘<lb/>
也禮儀如祭天<lb/>
武帝初置博士取學通行修博識多藝曉古文爾雅能<lb/>
屬文章為髙第朝賀位次中都官史稱先生不得言君<lb/>
其真弟子稱門人<lb/>
<pb n="KR2m0020_WYG_003-4b"/>
孝文皇帝時博士七十餘人朝服𤣥端章甫冠<lb/>
太僕帥諸苑三十六所分布北邊以郎為苑監官奴婢<lb/>
三萬人分養馬三十萬頭擇取給六廐牛羊無數以給<lb/>
犧牲<hi>按漢書如淳注引此條作漢官儀注</hi>
将作大匠改作少府景帝中六年更名<lb/>
髙皇帝家在豐中陽里為沛泗上亭長及為天子立沛<lb/>
廟祠豐故宅<lb/>
　　　右藝文類聚凡九條<lb/>
<pb n="KR2m0020_WYG_003-5a"/>
議郎中郎秦官也議郎秩比六百石特徴賢良方正敦<lb/>
朴有道第公府掾試博士者拜中郎也<lb/>
議郎十二人不屬署不直事侍御史遷補博士諸侯王<lb/>
郎中令<lb/>
中書掌詔誥答表皆機宻之事<lb/>
髙后選孝悌為郎<lb/>
武帝元年令郡國舉孝廉各一人詣御史<lb/>
　　　右北堂書鈔凡五條<lb/>
<pb n="KR2m0020_WYG_003-5b"/>
正月五日大置酒饗衛士<lb/>
　　　右錢文子補漢兵志一條<lb/>
　<lb/>
　<lb/>
　<lb/>
　<lb/>
　<lb/>
　漢官舊儀補遺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢官舊儀卷上</head> <lb/>
    <p>
<pb n="KR2m0020_WYG_001-1a"/>
欽定四庫全書<lb/>
　漢官舊儀卷上<lb/>
　　　　　　　　　　　　　漢　衛宏　撰<lb/>
皇帝起居儀宫司馬内<hi>按元帝紀初元五年宫司馬中注應劭曰宫司馬中者宫内門</hi>
<hi>也據此則此内字與中字義同</hi>百官案籍出入營衛周廬晝夜誰何殿<lb/>
外門署屬衛尉殿内郎署屬光祿勲黄門鈎盾署屬少<lb/>
府輦動則左右侍帷幄者稱警車駕則衛官填街騎士<lb/>
塞路出殿則傳蹕止人清道建五旗丞相九卿執兵奉<lb/>
<pb n="KR2m0020_WYG_001-1b"/>
引乗輿冠髙山冠飛羽之纓<hi>按晋書輿服志引此文作漢官儀又飛羽作飛翮</hi>
幘耳赤丹紈裏<hi>按續漢書輿服志劉昭補注引此文裏下有衣字</hi>帶七尺斬蛇<lb/>
劍履虎尾絇履諸王歸國稱從<lb/>
皇帝六璽皆白玉螭虎紐文曰皇帝行璽皇帝之璽皇<lb/>
帝信璽天子行璽天子之璽天子信璽凡六璽皇帝行<lb/>
璽凡封<hi>按此句有脱字應云凡封命用之</hi>之璽<hi>按此句應云皇帝之璽</hi>賜諸侯王<lb/>
書信璽<hi>按此句應云皇帝信璽</hi>發兵其徴大臣以天子行璽䇿拜<lb/>
外國事以天子之璽事天地鬼神以天子信璽<hi>按此條皇帝行</hi>
<pb n="KR2m0020_WYG_001-2a"/>
<hi>璽下各句並有脱字續漢書輿服志注所引亦同惟隋書禮儀志稱皇帝行璽封命諸侯及三公用之皇帝之</hi>
<hi>璽與諸侯及三公書用之皇帝信璽發諸夏兵用之文義完備謹參校以正其缺又漢書霍光傳皇帝信璽行</hi>
<hi>璽孟康注天子之璽自佩行璽信璽在符節臺亦可考見漢時藏璽之制併附著之以補此文所未備</hi>皆<lb/>
以武都紫泥封青布囊<hi>按續漢書輿服志注引此文無布字</hi>白素裏兩端<lb/>
無縫尺一板中約署<hi>按此句疑有脱字</hi>皇帝帶綬黄地六采<hi>按六</hi>
<hi>采舊作赤采似誤又攷宋書禮志引漢制皇帝黄赤綬四采黄赤縹紺亦與此互異今據續漢書輿服志注校</hi>
<hi>正</hi>不佩璽<hi>按續漢書志注引此文璽下重一璽字</hi>以金銀縢組侍中組負<lb/>
以從秦以前民皆佩綬以金玉銀銅犀象為方寸璽各<lb/>
<pb n="KR2m0020_WYG_001-2b"/>
服所好奉璽書使者乗馳傳其驛騎也三騎行晝夜行<lb/>
千里為程<lb/>
太官尚食用黄金釦器中官私官尚食用白銀釦器<lb/>
中官小兒官及門户四尚中黄門持兵三百人侍宿<hi>按漢</hi>
<hi>書百官公卿表百官志皆不載小兒官及門户四尚官名</hi>
冗從吏僕射<hi>按續漢書百官志中黄門冗從僕射一人六百石此句首疑脱中黄門三字吏字疑</hi>
<hi>亦衍文</hi>出則騎從夾乗輿車居則宿衛直守省中門户<lb/>
本注曰省中禁中也成帝外家王禁貴重朝中為諱禁<lb/>
<pb n="KR2m0020_WYG_001-3a"/>
故曰省<lb/>
中常侍宦者秩千石得出入卧内禁中諸宫<lb/>
侍中無員或列侯将軍衛尉光祿将大夫郎為之得舉<lb/>
非法白請及出省户休沐往來過直事<lb/>
御史員四十五人皆六百石其十五人衣絳給事殿中<lb/>
為侍御史宿廬左右渠門外二人尚璽四人持書給事<lb/>
二人<hi>按漢書百官公卿表僕射御史治書尚符璽者有印綬續漢書百官志治書侍御史二人此文持字</hi>
<hi>疑當作治</hi>侍中丞一人領<hi>按漢書表志漢改御史大夫為司空别留中丞為御史臺率而侍中</hi>
<pb n="KR2m0020_WYG_001-3b"/>
<hi>乃列侯以下入侍禁中者所加官名並無侍中丞之官侍字疑衍文</hi>餘三十人留寺<hi>按寺御史</hi>
<hi>署也在司馬門内前漢書蕭望之傳注作三十人留守者非</hi>理百官也<lb/>
給事中無常員位次侍中常侍<lb/>
尚書四人為四曹侍曹尚書<hi>按前漢書師古注引此文侍上有常字與續漢書志</hi>
<hi>合</hi>主丞相御史事二千石曹尚書主刺史二千石事民<lb/>
曹尚書主庶民上書事客曹尚書主外國四夷事成帝<lb/>
初置尚書員五人有三公曹主㫁獄<lb/>
尚書令主贊奏封下書<hi>按續漢書百官志掌凡選署及奏下尚書文書衆事</hi>僕射<lb/>
<pb n="KR2m0020_WYG_001-4a"/>
主閉封丞二人主報上書者兼領財用火燭食厨漢置<lb/>
中官領尚書事中書謁者令一人成帝建始四年罷中<lb/>
書官以中書為中謁者令<lb/>
尚書郎四人匈奴單于營部二郎主羌夷吏民民曹一<lb/>
郎主天下户口墾田功作謁者曹一郎主天下見錢貢<lb/>
獻委輸<hi>按晉書職官志漢置尚書郎四人一人主匈奴單于營部一人主羌夷吏民一人主户口墾田</hi>
<hi>一人主財帛委輸與此文少異疑二郎當作一郎匈奴單于上脱一郎主三字</hi>
中臣在省中皆白請其宦者不白請尚書郎宿留臺中<lb/>
<pb n="KR2m0020_WYG_001-4b"/>
官給青縑白綾被或錦被帷帳氊褥通中枕太官供食<lb/>
湯官供䴵餌果實下天子一等給尚書郎伯二人女侍<lb/>
史二人皆選端正者從直伯送至止車門還女侍史執<lb/>
香爐燒薰從入臺䕶衣<lb/>
黄門令領黄門謁者騎吹曰冗從僕射一人領髦頭<lb/>
左曹日上朝謁秩二千石<lb/>
右曹日上朝謁秩二千石<lb/>
黄門郎屬黄門令日暮入對青鏁門拜名曰夕郎<lb/>
<pb n="KR2m0020_WYG_001-5a"/>
五官中郎将秩比二千石主五官郎中<lb/>
左右中郎将秩比二千石主謁者常侍侍郎以貲進<lb/>
本注曰左主謁者右主常侍侍郎<lb/>
五官屬光祿勲不得上朝謁兼左右曹諸吏得上朝謁<lb/>
郎中令主郎中<hi>按漢書注主郎内諸官</hi>左車将主左車郎右車将<lb/>
主右車郎左户将主左户郎右户将主右户郎<hi>按漢書如淳注</hi>
<hi>引漢儀注與此文同</hi>秩皆比千石獨郎中令比二千石<hi>按郎中令武帝太初</hi>
<hi>元年更名光祿勲此文前後皆言光祿勲獨此條言郎中令杜預所謂史駁文也又續漢書百官志光祿勲卿</hi>
<pb n="KR2m0020_WYG_001-5b"/>
<hi>一人中二千石此云比二千石疑有誤或漢初未更官名時舊制耳</hi>
黄門冗從持兵無數宣通内外宦者署尚書皆屬少府<lb/>
殿中諸署五郎将屬光祿勲<hi>按上文五官左右三中郎将此言五郎将者盖并虎</hi>
<hi>賁羽林二中郎将為五也</hi>宫司馬諸隊都候領督盗賊屬執金吾司<lb/>
馬掖門殿門屯衛士皆屬衛尉<hi>按宋錢文子曰百官表中尉屬官無衛司馬候</hi>
<hi>左右都候此云屬金吾者蓋執金吾徼廵宫外寔相表裏所謂聨事也中尉武帝太初元年更名執金吾</hi>
右中二千石二千石四官<hi>按少府光祿勲執金吾衛尉四官續漢志皆中二千石此</hi>
<hi>云中二千石二千石者盖西漢時初制</hi>奉宿衛各領其屬㫁其獄<lb/>
<pb n="KR2m0020_WYG_001-6a"/>
期門騎者隴西工射獵人及能用五兵材力三百人行<lb/>
出㑹期門下從射獵無員秩比郎從官名曰期門騎置<lb/>
僕射一人秩六百石騎持五旗别外内王莽更名虎賁<lb/>
郎<hi>按百官公卿表平帝元始元年更名虎賁郎</hi>遷補吏署<lb/>
中郎将一人施旄頭<hi>按中郎将一人謂羽林中郎将也考漢百官公卿表宣帝令中郎将</hi>
<hi>騎都尉監羽林霍光傳有諸吏中郎将羽林監任勝盖以中郎将或騎都尉監羽林騎故於本官上不冠以羽</hi>
<hi>林之號至後漢始置羽林中郎将為定職耳又東方朔傳羿為旄頭注引應劭曰旄頭今以羽林為之髪正向</hi>
<hi>上而長衣繡衣在乗輿車前据此則施旄頭之文當為羽林所職無疑也</hi>屬羽林取三輔良<lb/>
<pb n="KR2m0020_WYG_001-6b"/>
家子自給<hi>按宋錢文子補漢兵志引此文羽林下有從官七百人五字自給下有鞍馬二字盖舊本</hi>
<hi>脱此七字又漢書如淳注引漢儀注亦云羽林從官七百人</hi>孤兒無數<hi>按錢文子補漢兵志引此</hi>
<hi>文句首有諸字</hi>父死子代皆武帝時從軍死子孤不能自活養<lb/>
羽林官比郎從官從車駕不得冠置令一人名曰羽林<lb/>
騎孤兒<lb/>
皇帝見諸侯王列侯起侍中稱曰皇帝為諸侯王列侯<lb/>
起起立乃坐太常贊曰謹謝行禮皇帝在道丞相迎謁<lb/>
謁者贊曰皇帝為丞相下輿立乃升車皇帝見丞相起<lb/>
<pb n="KR2m0020_WYG_001-7a"/>
謁者贊稱曰皇帝為丞相起立乃坐太常贊稱敬謝行<lb/>
禮宴見侍中常侍贊御史大夫見皇帝稱謹謝将軍見<lb/>
皇帝稱謝中二千石見皇帝稱謝二千石見皇帝稱制<lb/>
曰可太守見皇帝稱謝拜御史大夫為丞相左右前後<lb/>
将軍贊五官中郎将授印綬拜左右前後将軍為御史<lb/>
大夫中二千石贊左右中郎将授印綬拜中二千石中<lb/>
郎将贊御史中丞授印綬拜千石六百石御史中丞贊<lb/>
侍御史授印綬印綬盛以篋篋綠綈表白素裏尚書令<lb/>
<pb n="KR2m0020_WYG_001-7b"/>
史捧西向侍御史東向取篋中印綬授者却退受印綬<lb/>
者手握持出至尚書下乃席之丞相列侯将軍金印紫<lb/>
緺綬中二千石二千石銀印青緺綬皆龜紐其㫁獄者<lb/>
印為章<lb/>
漢初置相國史秩五百石後罷并為丞相史<lb/>
丞相府司直一人秩一千石職無不監武帝初置曰馬<lb/>
直官今省<hi>按馬直官當作司直官百官志本注曰世祖以武帝故事置司直居丞相府助督錄諸州</hi>
<hi>建武十八年省</hi>
<pb n="KR2m0020_WYG_001-8a"/>
列侯為丞相相國號君侯御史大夫為丞相更奏乃封<lb/>
丞相車黒兩轓騎者衣絳掾史見禮如師弟子白錄不<lb/>
拜朝示不臣也聽事閣曰黄閣無鐘鈴掾有事當見者<lb/>
主簿至曹請不傳召掾見脱履公立席後荅拜百石屬<lb/>
不得白事當謝者西曹掾為通謝部吏二千石初除詣<lb/>
東曹掾拜部謁者贊之<lb/>
丞相門無塾門署用梗板方圓三尺不堊色不郭邑署<lb/>
曰丞相府東門西門長史物故廷尉正監守<lb/>
<pb n="KR2m0020_WYG_001-8b"/>
丞相初置吏員十五人皆六百石分為東西曹東曹九<lb/>
人出督州為刺史西曹六人其五人往來白事東廂為<lb/>
侍中一人留府曰西曹領百官奏事長安給騎亭長七<lb/>
十人六月一更倉頭廬兒出入大車駟馬前後大車駢<lb/>
車中二千石屬官以次送從<lb/>
丞相太尉大将軍史秩四百石<hi>按漢書如淳注引漢儀注與此文同</hi>
丞相刺史常以秋分行部御史為駕四封乗傳<hi>按漢書平帝紀</hi>
<hi>如淳注律當乗傳及發駕置傳者皆持尺五寸木傳信封以御史大夫卬章其乗傳參封之參三也有期㑹累</hi>
<pb n="KR2m0020_WYG_001-9a"/>
<hi>封兩端端各兩封凡四封也乗置馳傳五封也兩端各二中央一也軺傳兩馬再封之一馬一封也据此則前</hi>
<hi>文所云奉璽書使者乘馳傳當駕五封矣</hi>到所部郡國各遣吏一人迎界上<lb/>
得載别駕自言受命移郡國與刺史從事盡界罷行載<lb/>
從者一人得從吏所察六條刺史舉民有茂材移名丞<lb/>
相丞相考召取明經一科明律令一科能治劇一科各<lb/>
一人詔選諫大夫議郎博士諸侯王傅僕射郎中令取<lb/>
明經選廷尉正監平案章取明律令選能治劇長安三<lb/>
輔令取治劇皆試守小冠滿嵗為真以次遷奉引則大<lb/>
<pb n="KR2m0020_WYG_001-9b"/>
冠<lb/>
武帝元狩六年初置大司馬<lb/>
丞相司置諌大夫秩六百石丞相小史秩四百石次三<lb/>
百石百石書令史斗食缺試中二千書佐髙第補因為<lb/>
騎史武帝元狩六年丞相吏員三百八十二人史二十<lb/>
人秩四百石少史八十人秩三百石屬百人秩二百石<lb/>
屬史百六十二人秩百石皆從同秩補以為有權衡之<lb/>
量不可欺以輕重有丈尺之度不可欺以長短官事至<lb/>
<pb n="KR2m0020_WYG_001-10a"/>
重古法雖聖猶試故令丞相設四科之辟以博選異德<lb/>
名士稱才量能不宜者還故官第一科曰德行髙妙志<lb/>
節清白二科曰學通行修經中博士三科曰明曉法令<lb/>
足以決疑能案章覆問文中御史四科曰剛毅多略遭<lb/>
事不惑明足以照姦勇足以決㫁才任三輔令<hi>按藝文類聚引</hi>
<hi>此文輔下有劇字</hi>皆試以能信然後官之第一科補西曹南閣<lb/>
祭酒二科補議曹三科補四辭八奏四科補賊決其以<lb/>
詔使案事御史為駕一封行赦令駕二封皆特自奏事<lb/>
<pb n="KR2m0020_WYG_001-10b"/>
各以所職劾中二千石以下選中二千書佐試補令史<lb/>
令史皆斗食遷補御史令史其欲以秩留者許之嵗舉<lb/>
秀才一人亷吏六人<lb/>
丞相典天下誅討賜奪吏勞職煩故吏衆<lb/>
君侯月一行屯衛騎不以車衛士初至未入君侯到都<lb/>
門外勞賜吏士<lb/>
武帝元封五年初分十三州刺史假印綬有常治所<hi>按漢</hi>
<hi>志書太守都尉之治而刺史無有故沈約劉昭皆以為傳車周流無常治所但刺史行部必待秋分則秋分以</hi>
<pb n="KR2m0020_WYG_001-11a"/>
<hi>前當居何所耶漢書朱博傳博遷冀州刺史敕告吏民欲言二千石墨綬長吏者使者行部還詣治所師古曰</hi>
<hi>治所刺史所止理事處是刺史本有治所漢志特畧而不載耳舊儀所云可取證也</hi>奏事各有常<lb/>
㑹擇所部二千石卒史與從傳食比二千石所傳刺史<lb/>
奏幽隠奇士拜為三輔縣令比四百石居後六卿一切<lb/>
舉試守令取徴事○本注曰徴事比六百石皆故吏二<lb/>
千石不以贓罪免降秩為徴事<lb/>
郡國守丞長史上計事竟遣君侯出坐庭上親問百姓<lb/>
所疾苦計室掾吏一人大音者讀勅畢遣勅曰詔書數<lb/>
<pb n="KR2m0020_WYG_001-11b"/>
下禁吏無苛暴丞長史歸告二千石凡民所疾苦急去<lb/>
殘賊審擇良吏無任苛刻治獄決訟務得其中明詔憂<lb/>
百姓困於衣食二千石帥勸農桑思稱厚恩有以賑贍<lb/>
之無煩擾奪民時公卿以下務飭儉恪今俗奢奓過制<lb/>
度日以益甚二千石務以身帥有以化之民冗食者謹<lb/>
以法養視疾病致醫藥務活之詔書無飾厨傳増養食<lb/>
至今未變或更尤過度甚不稱歸告二千石務省約如<lb/>
法且案不改者長吏以聞守寺鄉亭漏敗垣墻阤壊所<lb/>
<pb n="KR2m0020_WYG_001-12a"/>
治無辦䕶者不稱任先自劾不應法歸告二千石勿聽<lb/>
惟神爵三年十月甲子丞相受詔之官<hi>按百官公卿表神爵三年四月</hi>
<hi>戊戌御史大夫内吉為丞相與此文月日不合</hi>皇帝延登親詔之曰君其進虚<lb/>
受朕言朕鬱于大道獲保宗廟兢兢師師夙夜思過失<lb/>
不遑康寧晝思百官未能綏於戯丞相其帥意無怠以<lb/>
補朕闕於戲羣卿大夫百官慎哉不勗于職厥有常刑<lb/>
往悉乃心和裕開賢俾之反本乂民廣風一俗靡諱朕<lb/>
躬天下之衆受制於朕丞相可不慎歟於戲君其誡之<lb/>
<pb n="KR2m0020_WYG_001-12b"/>
丞相府官奴婢傳漏以起居不擊鼔官屬吏不朝旦白<lb/>
錄而已諸吏初除謁視事問君侯應閤奴名白事以方<lb/>
尺板叩閤大呼奴名君侯出入諸吏不得見見禮如師<lb/>
弟子状掾史有過君侯取錄推其錄三日白病去<lb/>
御史衛尉寺在宫中亦不鼔<lb/>
詔書下朱鈎施行詔書下有違法令施行之不便曹史<lb/>
白封還尚書對不便状<lb/>
丞相有病皇帝法駕親至問病從西門入即薨移居第<lb/>
<pb n="KR2m0020_WYG_001-13a"/>
中車駕往弔賜棺斂具贈錢葬地葬日公卿以下㑹送<lb/>
有天地大變天下大過皇帝使侍中持節乗四白馬賜<lb/>
上尊十斛<hi>按藝文類聚引此文尊下有酒字</hi>養牛一頭䇿告殃咎使者<lb/>
去半道丞相上病使者還未白事尚書以丞相不起病<lb/>
聞丞相不勝任使者奉策書駕騩駱馬即時布衣步出<lb/>
府免為庻人丞相有他過使者奉䇿書駕騅騩馬即時<lb/>
步出府乗棧車牝馬歸田里思過日食即日下赦曰制<lb/>
詔御史其赦天下自殊死以下及吏不奉法乗公就私<lb/>
<pb n="KR2m0020_WYG_001-13b"/>
凌暴百姓行權相放治不平正處官不良細民不通下<lb/>
失其職俗不孝弟不務于本衣服無度出入無時衆彊<lb/>
勝寡盗賊滋彰丞相以聞於是乃命刺史出刺并察監<lb/>
御史元封元年御史止不復監後御史職與丞相參増<lb/>
吏員凡三百四十一人分為吏少史屬亦從同秩補率<lb/>
取文法吏<lb/>
廷尉正監平物故以御史髙第補之御史少史行事如<lb/>
御史少史有所為即少史屬得守御史行事如少史少<lb/>
<pb n="KR2m0020_WYG_001-14a"/>
史秩比六百石御史少史物故以功次徴丞相史守御<lb/>
史少史所代到官視事得留罷中二千石詹事水衡都<lb/>
尉<lb/>
丞相史物故調御史少史守丞相史若御史少史監祠<lb/>
寝園廟調御史少史屬守不足丞相少史屬為倅事已<lb/>
罷<lb/>
丞相刺史侍御史皆稱卿不得言君<lb/>
御史中丞督司隸司隸督司直司直督二千石以下至<lb/>
<pb n="KR2m0020_WYG_001-14b"/>
黒綬<hi>按北堂書鈔引漢舊儀作司隸督丞相丞相督司直司直督刺史刺史督二千石云云與此文畧異</hi>
<hi>又御史中丞上有武帝時三字</hi>
大夫見孝㢘上計丞長史皆放官司馬門外比丞相掾<lb/>
史白錄<lb/>
御史大夫寺在司馬門内門無塾門署用梓板不起郭<lb/>
邑題曰御史大夫寺<lb/>
大夫初拜䇿曰惟五鳯三年正月乙巳御史大夫之官<lb/>
<hi>按百官公卿表五鳯三年六月辛酉西河太寺杜延年為御史大夫與此文月日不合</hi>皇帝延豋<lb/>
<pb n="KR2m0020_WYG_001-15a"/>
親詔之曰御史大夫其進虚受朕言朕鬱于大道獲保<lb/>
宗廟兢兢師師夙夜思已失不遑康寧晝思百姓未能<lb/>
綏於戲御史大夫其帥意盡心以補朕闕於戲九卿羣<lb/>
大夫百官慎哉不朂於厥職厥有常辟往悉乃心和裕<lb/>
開賢俾賢能反本乂民靡諱朕躬天下之衆受制于朕<lb/>
以法為命可不慎歟於戲御史大夫其誡之敇上計丞<lb/>
長史曰詔書數下布告郡國臣下承宣無状多不究百<lb/>
姓不蒙恩被化守丞長史到郡與二千石力為民興利<lb/>
<pb n="KR2m0020_WYG_001-15b"/>
除害務有以安之稱詔書有郡國茂材不顯者言上殘<lb/>
民貪汚煩擾之吏百姓所苦務勿任用方察不稱者也<lb/>
　<lb/>
　<lb/>
　<lb/>
　<lb/>
　<lb/>
　漢官舊儀卷上<lb/>
</p>
<p>
</p>
  </div>
</body>
</text>
</TEI>
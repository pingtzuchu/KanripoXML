<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古錄卷五</head> <lb/>
    <p>
<pb n="KR2n0012_WYG_005-1a"/>
欽定四庫全書<lb/>
　集古錄卷五<lb/>
　　　　　　　　　　　　宋　歐陽修　撰<lb/>
　　隋老子廟碑<hi>開皇二年</hi>
右老子廟碑隋薛道衡撰道衡文體卑弱然名重當時<lb/>
余所取者特得字畫近古故錄之唐人<hi>二字集本作其碑後所題唐人</hi>
<hi>姓名</hi>字皆不俗亦可佳也<hi>右真蹟</hi>
　　隋尒朱敞碑<hi>開皇五年</hi>
<pb n="KR2n0012_WYG_005-1b"/>
右尒米敞碑敞者榮從弟彦伯之子也按敞傳云字乾<lb/>
羅而此碑字天羅傳云為金州總管而碑又為徐州總<lb/>
管碑文雖殘闕然班班尚可讀其述徐州事頗多事為<lb/>
史家不取可也不書其官盖闕繆也其字不同亦當以<lb/>
碑為是余於集錄正前史之闕繆者多矣治平元年二<lb/>
月十六日書<hi>右真蹟</hi>
　　隋龍藏寺碑<hi>開皇六年</hi>
右齊開府長兼行參軍九門張公禮撰不著書人名氏<lb/>
<pb n="KR2n0012_WYG_005-2a"/>
字畫遒勁有歐虞之體隋開皇六年建在今鎮州碑云<lb/>
太師上柱國大威公之世子左威衛将軍上開府儀同<lb/>
三司使持節恒州諸軍事恒州刺史鄂國公金城王孝<lb/>
<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>奉勅勸奨州人一萬共造此寺其述孝僊云世業重<lb/>
於金張器識逾於許郭然北齊周隋諸史不見其父子<lb/>
名氏不詳何人也<hi>右集本</hi>
　　又<hi>開皇六年</hi>
右隋龍藏寺碑齊張公禮撰龍藏<hi>集本無此字</hi>寺已廢此碑<lb/>
<pb n="KR2n0012_WYG_005-2b"/>
今在常山府署之<hi>集本無此二字</hi>門書字頗佳第不見其人姓<lb/>
名爾碑以隋開皇六年立後題<hi>二字集本作而</hi>張公禮猶稱齊<lb/>
按周武帝建徳六年虜齊㓜主高常齊遂滅後四年隋<lb/>
建開皇之號至六年齊滅盖<hi>集本有已字</hi>十年矣<hi>集本有不知二字</hi>
公禮尚稱齊官<hi>集本無此字</hi>何也嘉祐八年九月二十九日<lb/>
書<hi>右真蹟</hi>
　　隋太平寺碑<hi>開皇元年</hi>
右太平寺碑不著書撰人名氏南北文章至於陳隋其<lb/>
<pb n="KR2n0012_WYG_005-3a"/>
弊極矣以唐太宗之致治幾乎三王之盛獨於文章不<lb/>
能少變其體豈其積習之勢其來也逺非久而衆勝之<lb/>
則不可以驟革也是以羣賢奮力墾闢芟除至於元和<lb/>
然後蕪穢蕩平嘉禾秀草争出而葩華荑實爛然在目<lb/>
矣此碑在隋尤為文字淺陋者疑其俚巷庸人所為然<lb/>
視其字畫又非常俗所能盖當時流弊以為文章止此<lb/>
為佳矣文辭既爾無取而浮圖固吾儕所貶<hi>集本作鄙</hi>所以<lb/>
錄於此者第不忍棄其<hi>缺</hi>爾治平元年三月十六日書<lb/>
<pb n="KR2n0012_WYG_005-3b"/>
<hi>右真蹟</hi>
　　隋李康清徳頌<hi>開皇十一年</hi>
右李康清徳頌不著書撰人名氏文為聲偶而字畫竒<lb/>
古可愛康隴西狄道人也其碑首題云大隋冠軍将軍<lb/>
太中帥都督恒州九門縣令隴西李君清徳之頌予在<lb/>
河北時遣人於廢九門縣城中得此碑字多訛闕其後<lb/>
題十一年嵗在辛亥大将軍在酉二月癸丑朔十二日<lb/>
甲子建年上有二字訛闕不可識按隋書開皇十一年<lb/>
<pb n="KR2n0012_WYG_005-4a"/>
嵗在辛亥其二字乃開皇也大将軍在酉之説出於隂<lb/>
陽家前史不載而此碑見之<hi>右集本</hi>
　　隋梁洋徳政碑<hi>開皇十一年</hi>
右隋梁洋徳政碑在今蔡州新息隋開皇十一年行參<lb/>
軍事<hi>四字集本作參軍</hi>裴玉與州人為息州刺史梁洋建寳塔<lb/>
表徳政碑按隋書志後周於新息置息州至大業中州<lb/>
廢也<hi>右真蹟</hi>
　　隋韓擒虎碑<hi>開皇十五年</hi>
<pb n="KR2n0012_WYG_005-4b"/>
右韓擒虎碑不著書撰人名氏而以隋高祖為今上乃<lb/>
隋人所撰碑文屢言虎字獨於名下去之若避唐諱此<lb/>
不可知也今以碑文考隋書列傳其家世官勲大略多<lb/>
同惟其在齊為河長防主大都督車騎大将軍開府儀<lb/>
同三司白超防主轉洪超防主傳皆無之又遷和州刺<lb/>
史而傳為利州皆史官之闕誤當以碑為是而傳載閻<lb/>
羅王事甚怪而碑無之使其實有碑不宜<hi>集本作應</hi>不書以<lb/>
此見史家之妄也治平元年六月十日書<hi>右真蹟</hi>
<pb n="KR2n0012_WYG_005-5a"/>
　　隋陳茂碑<hi>開皇十八年</hi>
右陳茂碑不著書撰人名氏而字畫精勁可喜隋書列<lb/>
傳載茂事尤多闕繆傳云高祖為隋國公引為寮佐及<lb/>
受禪拜給事黄門侍郎在官十餘年轉益州總管司馬<lb/>
遷太府卿後數載卒而碑厯叙為高祖寮佐時官傳雖<lb/>
不書可也其自為黄門侍郎後又為行軍元帥長孫覽<lb/>
司馬又為蜀王府長史太僕卿判黄門侍郎上開府儀<lb/>
同三司梁州刺史等官史氏皆不書盖其闕也又據碑<lb/>
<pb n="KR2n0012_WYG_005-5b"/>
茂為蜀王長史而傳為益州總管司馬碑為太僕卿而<lb/>
傳云太府皆史家之繆也碑云茂字延茂史亦闕治平<lb/>
甲辰秋社日書<hi>右真蹟</hi>
　　隋䝉州普光寺碑<hi>仁夀元年</hi>
右䝉州普光寺碑䝉州者漢南陽郡之育陽縣也應劭<lb/>
曰育水出𢎞農盧氏南入於沔故後人於育加水為淯<lb/>
陽西魏置䝉州隋仁夀中改為淯州又為淯陽郡唐為<lb/>
縣屬金州碑仁夀元年建猶曰䝉州既而遂改淯州矣<lb/>
<pb n="KR2n0012_WYG_005-6a"/>
碑無書撰人名氏而筆畫遒美翫之亡<hi>集本作忘</hi>倦盖開皇<lb/>
仁夀以來碑碣字書多妙而往往不著名氏惟丁道䕶<lb/>
所書常自著之然碑石在者尤少余毎與蔡君謨惜之<lb/>
自大業已後率更與虞世南書始盛既接於唐遂大顯<lb/>
矣治平元年正月七日書<hi>右真蹟</hi>
　　隋丁道䕶啓法寺碑<hi>仁夀二年</hi>
　此書兼後魏遺法與楊家本㣲異隋唐之交善書者<lb/>
　衆皆出一法道䕶所得最多楊本開皇六年去此十<lb/>
<pb n="KR2n0012_WYG_005-6b"/>
　七年書當益老亦稍縱也甲辰治平初月十日莆陽<lb/>
　蔡襄記<lb/>
右啓法寺碑丁道䕶書蔡君謨博學君子也於書尤稱<lb/>
精鍳余所藏書未有不更其品目者其謂道䕶所書如<lb/>
此隋之晚年書學尤盛吾家率更與虞世南皆當時人<lb/>
也後顯於唐遂為絶筆余所集錄開皇仁夀大業時碑<lb/>
頗多其筆畫率皆精勁而往往不著名氏毎執卷惘然<lb/>
為之歎息惟道䕶能自著之然碑刻在者尤少余家集<lb/>
<pb n="KR2n0012_WYG_005-7a"/>
錄千卷止有此爾有太學官楊褒者喜收書畫獨得其<lb/>
所書興國寺碑是梁正明中人所藏君謨所謂楊家本<lb/>
者是也欲求其本而不知碑所在然不難得則不足為<lb/>
佳物古人亦云百不為多一不為少者正謂此也治平<lb/>
元年立春後一日太廟齋宫書<hi>右真蹟</hi>
　　隋鉗耳君清徳頌<hi>大業六年</hi>
右不著書撰人名氏其碑首題云大隋恒山郡九門縣<lb/>
令鉗耳君清徳之頌大業六年建字畫有非歐虞之學<lb/>
<pb n="KR2n0012_WYG_005-7b"/>
不能至也碑云君名文徹華隂朝邑人也本周王子晉<lb/>
之後避地西戎世為君長因以地為姓曽祖静仕魏為<lb/>
馮翊太守祖朗成集二州刺史父康周荆安寧鄧四州<lb/>
總管别駕安陸龍門二郡守而前史皆不載碑在今廢<lb/>
九門縣中余為河北轉運使時求得之<hi>右集本</hi>
　　隋廬山西林道場碑<hi>大業十三年</hi>
右廬山西林道場碑渤海公撰公為隋太常博士時作<lb/>
不著書人名氏而字法老勁疑公之書也西林道場者<lb/>
<pb n="KR2n0012_WYG_005-8a"/>
偽趙将竺氏捨俗出家名曇現始居於此晉太和二年<lb/>
光禄卿陶範始為現弟子慧永造寺而號西林按两京<lb/>
記隋嘗更名佛寺為道場此碑大業十三年建也顔魯<lb/>
公偶題碑隂百餘字尤竒偉今附於碑後<hi>右集本</hi>
　　又<lb/>
右西林道場碑渤海公撰公在隋為太常博士時作不<lb/>
著書人名氏字畫遒勁世或以為公自書公時年尚少<lb/>
又字法與公書不同不知何人書也按<hi>集本有韋述二字</hi>两京<lb/>
<pb n="KR2n0012_WYG_005-8b"/>
記隋改佛寺為道場此碑大業中建故謂之道場也<hi>右</hi>
<hi>真蹟</hi>
　　唐孔子廟堂碑<hi>武徳九年</hi>
右孔子廟堂碑虞世南撰并書余為童見時嘗得此碑<lb/>
以學書當時刻畫完好後二十餘年復得斯本則殘缺<lb/>
如此<hi>二字集本作矣</hi>因感夫物之終弊雖金石之堅不能以自<lb/>
久於是始欲集錄前世之遺文而藏之殆<hi>集本作逮</hi>今盖十<lb/>
有八年而得千卷可謂富哉嘉祐八年九月二十九日<lb/>
<pb n="KR2n0012_WYG_005-9a"/>
書<hi>右真蹟</hi>
　　千文後虞世南書<hi>嵗月未詳</hi>
右虞世南所書言不成文乃信筆偶然爾其字畫精妙<lb/>
平生所書碑刻多矣皆莫及也豈矜持與不用意便有<lb/>
優劣耶<hi>集本作也</hi>熈寧辛亥續<hi>右真蹟</hi>
　　唐徳州長夀寺舍利碑<hi>武徳六年</hi>
右徳州長夀寺舍利碑不著書撰人名氏碑武徳中建<lb/>
而所述乃隋事也其事迹文辭皆無取獨錄其書爾余<lb/>
<pb n="KR2n0012_WYG_005-9b"/>
屢歎文章至陳隋不勝其弊而怪唐家能臻致治之盛<lb/>
而不能遽革文弊以謂積習成俗難於驟變及讀斯碑<lb/>
有云浮雲共嶺松張盖明月與巖桂分叢迺知王勃云<lb/>
落霞與孤騖齊飛秋水共長天一色當時士無賢愚以<lb/>
為警絶豈非其餘習乎<hi>右集本</hi>
　　唐幽州昭仁寺碑<hi>貞觀三年</hi>
右昭仁寺碑在幽州唐太宗與薛舉戰處也唐自起義<lb/>
與羣雄戰處後皆建佛寺云為陣亡士薦福湯武之敗<lb/>
<pb n="KR2n0012_WYG_005-10a"/>
桀紂殺人固亦多矣而商周享國各<hi>集本作皆</hi>數百年其荷<lb/>
天之祐者以其心存大公為民除害也唐之建寺外雖<lb/>
託為戰亡之士其實自贖殺人之咎爾其撥亂開基有<lb/>
足壮者乃區區於此不亦陋哉碑文朱子奢撰而不著<lb/>
書人名氏字畫甚工此余所錄也治平甲辰秋分後一<lb/>
日書<hi>右真蹟</hi>
　　唐吕州普濟寺碑<hi>貞觀六年許敬宗撰</hi>
右吕州普濟寺碑吕州者霍邑也唐高祖義兵起太原<lb/>
<pb n="KR2n0012_WYG_005-10b"/>
始破宋老生於此義寧元年乃以霍邑趙城汾西靈石<lb/>
四縣置霍山郡武徳元年更曰吕州太宗十七年遂廢<lb/>
也<hi>右集本</hi>
　　唐衛國公李靖碑<hi>顯慶三年當載於後同是許敬宗撰附此</hi>
右李靖碑許敬宗撰唐初承陳隋文章衰弊之時作者<lb/>
務以浮巧為工故多失其事實不若史傳為詳惟其官<lb/>
封頗備史云為撫慰使而碑云安撫使其義無異而後<lb/>
世命官多襲古號盖靖時未嘗有撫慰使也由是言之<lb/>
<pb n="KR2n0012_WYG_005-11a"/>
不可不正又靖為刑部尚書時以本官行太子左衛率<lb/>
其封衛國公也授濮州刺史盖太宗以功臣為世襲刺<lb/>
史後雖不行皆史宜書<hi>集本有而不書者闕也六字</hi>其餘略之可也<lb/>
故聊志之治平元年三月二十二日書<hi>右真蹟</hi>
　　唐顔師古等慈寺碑<hi>貞觀二年</hi>
右等慈寺碑顔師古撰其寺在鄭州氾水唐太宗破王<lb/>
世充竇建徳乃於其戰處建寺云為陣亡士薦福唐初<lb/>
用兵破賊處多大抵皆造寺自古創業之君其英豪智<lb/>
<pb n="KR2n0012_WYG_005-11b"/>
略有非常人可及者矣至其卓然信道而知義則非積<lb/>
學誠明之士不能到也太宗英雄智識不世之主而牽<lb/>
惑習俗之弊猶崇信浮圖豈以其言浩博無窮而好盡<lb/>
物理為可喜耶盖自古文姦言以惑聼者雖聰明之主<lb/>
或不能免也惟其可喜乃能惑人故余於<hi>集本有其字</hi>本紀<lb/>
譏其牽於多愛者謂此也治平元年清明後一日書<hi>右</hi>
<hi>真蹟</hi>
　　隋郎茂碑<hi>貞觀五年</hi>
<pb n="KR2n0012_WYG_005-12a"/>
右隋郎茂碑李百藥撰其弟頴亦有碑在今鎮府北大<lb/>
墓林中余為都轉運使時得之隋書列傳言茂卒於京<lb/>
師此碑云從幸江都而卒史氏之繆當以碑為正<hi>右真蹟</hi>
　　又<lb/>
碑在大墓林中余為都運使時得之迨今盖二十年矣<lb/>
嘉祐八年三月二十二日上御延和放進士許将等及<lb/>
第明日歇泊假閒閲遂書隋書列傳言茂卒於京師此<lb/>
碑云從幸江都而卒史氏之繆當以碑為正焉<hi>右真蹟</hi>
<pb n="KR2n0012_WYG_005-12b"/>
　　唐郎頴碑<hi>貞觀五年</hi>
右唐郎頴碑李百藥撰宋才書字畫甚偉頴父名基字<lb/>
世業而李百藥書頴世次但云父世業又書頴兄茂碑<lb/>
亦然考其碑文有皇基締構之言則基字當時公私無<lb/>
所諱避而於書世次<hi>四字集本作百藥書頴父</hi>字而不名不詳其義<lb/>
也是以君子貴乎博學<hi>集本有頴事唐為大理卿隋唐之時屢定律令盖法吏也一十</hi>
<hi>九字</hi>嘉祐八年九月二十四日書<hi>右真蹟</hi>
　　唐郎頴碑隂題名<hi>嵗月未詳</hi>
<pb n="KR2n0012_WYG_005-13a"/>
右郎頴碑隂題名柱國府僚佐三十二人常山公府國<lb/>
官一百七人合一百三十九人為一卷柱國府長史司<lb/>
馬掾屬各一人諮議記室司倉司功司戸司兵司鎧司<lb/>
法司田司士參軍事各一人又有參軍事五人行參軍<lb/>
十人典籖三人常山國官國令大農各一人常侍侍郎<lb/>
國尉各二人典衛六人舍人四人城局廟長學官各一<lb/>
人食官廐牧各四人典府長一人典府丞二人親事七<lb/>
十五人頴以貞觀四年卒此盖唐制也<hi>右集本</hi>
<pb n="KR2n0012_WYG_005-13b"/>
　　唐九成宮醴泉銘<hi>貞觀六年</hi>
右九成宮醴泉銘唐秘書監魏徴撰歐陽率更書九成<lb/>
宮即隋仁夀宮也太宗避暑於宮中而乏水以杖琢地<lb/>
得水而甘因名醴泉焉<hi>右集本</hi>
　　唐歐陽率更臨帖<hi>嵗月未詳同是率更書附此</hi>
右率更臨帖吾家率更蘭臺世有清徳其筆法精妙迺<lb/>
其餘事豈止士人模楷雖海外夷狄皆知為貴而後裔<lb/>
所宜勉旃庻幾不殞其美也<hi>右真蹟</hi>
<pb n="KR2n0012_WYG_005-14a"/>
　　唐岑文本三龕記<hi>貞觀十五年</hi>
右三龕記唐兼中書侍郎岑文本撰起居郎禇遂良書<lb/>
字畫尤竒偉在河南龍門山山夾伊水東西可愛俗謂<lb/>
其東曰香山其西曰龍門龍門山壁間鑿石為佛像大<lb/>
小數百多後魏及唐時所造惟此三龕像最大乃魏王<lb/>
泰為長孫皇后造也<hi>右集本</hi>
　　唐孟法師碑<hi>貞觀十六年</hi>
右孟法師碑唐岑文本撰禇遂良書法師名静素江夏<lb/>
<pb n="KR2n0012_WYG_005-14b"/>
安陸人也少而好道誓志不嫁隋文帝居之京師至徳<lb/>
宮至唐太宗十二年卒年九十七<hi>右集本</hi>
　　唐皇甫忠碑<hi>貞觀十四年</hi>
右皇甫忠碑著作佐郎李儼撰忠為泰州龍門令嵗滿<lb/>
縣民前左勲衛裴公隐等一千二百人申省請留八座<lb/>
報云公等請來遲晚縣令今已替訖好人堪用縣國共<lb/>
須豈一縣士庻獨懐恡<hi>或作怯</hi>惜所請不允忠以唐太宗<lb/>
時為令當時臺省文字如此可愛泰州者義寧元年以<lb/>
<pb n="KR2n0012_WYG_005-15a"/>
河中之汾隂龍門置治汾隂武徳二年徙治龍門太宗<lb/>
十七年州廢今碑後列縣人姓名有錄事鄉長鄉老里<lb/>
正縣博士助教佐<hi>缺</hi>　今之縣吏惟錄事里正其名在<lb/>
爾右<hi>集本</hi>
　　唐辨法師碑<hi>顕慶三年當載於後同是李儼撰附此</hi>
右辨法師碑李儼撰薛純陀書純陀唐太宗時人<hi>集本有也</hi>
字其書有筆法其遒勁精悍不減吾家蘭臺意其當時<lb/>
必為知名士而今世人無知者然其所書亦不傳於後<lb/>
<pb n="KR2n0012_WYG_005-15b"/>
世余家集錄可謂博矣所得純陀書祗此而已如其所<lb/>
書必不止此而已也盖其不幸堙沉泯滅非余偶錄得<lb/>
之則遂不見於世矣迺知士有負絶學高世之名而不<lb/>
幸不傳於後者可勝數哉可勝歎哉治平元年閏五月<lb/>
晦日書<hi>右真蹟</hi>
　　唐孔頴逹碑<hi>貞觀二十二年</hi>
右孔頴逹碑于志寧撰其文磨滅然尚可讀今以其可<lb/>
見者質於唐書列傳傳所缺者不載頴逹卒時年夀其<lb/>
<pb n="KR2n0012_WYG_005-16a"/>
與魏鄭公奉勅共修隋書亦不著又其字不同傳云字<lb/>
仲逹碑云字冲逺碑字多殘缺惟其名字特完可以正<lb/>
傳之繆不疑以冲逺為仲逹以此知文字轉易失其真<lb/>
者何可勝數幸而因余集錄所得以正其訛舛者亦不<lb/>
為少也乃知余家所藏非徒翫好而已其益豈不博哉<lb/>
<hi>集本無此六字</hi>治平元年端午日書<hi>右真蹟</hi>
　　唐薛稷書<hi>貞觀永徽之間</hi>
薛稷書刻石者余家集錄頗多與墨蹟互有不同唐世<lb/>
<pb n="KR2n0012_WYG_005-16b"/>
顔柳諸家刻石者字體時時不類謂由模刻人有工拙<lb/>
昨日見楊褒家所藏薛稷書君謨以為不類信矣凡世<lb/>
人於事不可一槩有知而好者有好而不知者有不好<lb/>
而不知者有不好而能知者褒於書畫好而不知者也<lb/>
畫之為物尤難識其精粗真偽非一言可逹得者各以<lb/>
其意披圖所賞未必是秉筆之意也昔梅聖俞作詩獨<lb/>
以吾為知音吾亦自謂舉世之人知梅詩者莫吾若也<lb/>
吾嘗問渠最得意處渠誦數句皆非吾賞者以此知披<lb/>
<pb n="KR2n0012_WYG_005-17a"/>
圖所賞未必得秉筆之人本意也<hi>右集本</hi>
　　唐益州學館廟堂記<hi>永徽元年顔有意書</hi>
高朕之名於義不安頗疑有意得於古碑之訛缺爾存<lb/>
之以俟博學者<hi>右集本</hi>
　　唐徐王元禮碑<hi>咸亨三年</hi>
右徐王元禮碑崔行功撰趙仙客書元禮唐高祖子也<lb/>
以碑考傳年夀官閥悉同而碑云使持節徐譙泗三州<lb/>
諸軍事徐州刺史又云贈太尉使持節大都督冀相貝<lb/>
<pb n="KR2n0012_WYG_005-17b"/>
滄徳<hi>缺</hi>魏博等八州諸軍事冀州刺史傳云為徐州都<lb/>
督又云贈冀州大都督傳既簡略又都無法而碑之所<lb/>
書亦失也盖刺史非兼州之官都督非一州之號碑云<lb/>
持節徐譙泗三州諸軍而傳獨為徐一州刺史此其失<lb/>
也當如前史持節秦凉州諸軍事秦凉二州刺史乃為<lb/>
得爾其書贈官則如碑之書是矣盖為一州刺史而兼<lb/>
督八州軍<hi>集本有州字</hi>事爾都者有所兼總之名也此特小<lb/>
故而余區區辯之者前史失之久矣又國朝自削方鎮<lb/>
<pb n="KR2n0012_WYG_005-18a"/>
之權而節度使都督無復兼州而舊名不除是節度都<lb/>
督自施於已此不可不正其失也治平甲辰中元日書<lb/>
<hi>右真蹟</hi>
　　唐龍興宮碧落碑<hi>咸亨元年</hi>
右碧落碑在絳州龍興宮宮有碧落尊像篆文刻其背<lb/>
故世傳為碧落碑據李璿之以為陳惟玉書李漢以為<lb/>
黄公譔書莫知孰是洛中紀異云碑文成而未刻有二<lb/>
道士來<hi>集本無此字</hi>請刻之閉戸三日不聞人聲人怪而破<lb/>
<pb n="KR2n0012_WYG_005-18b"/>
戸有二白鴿飛去而篆刻宛然此説尤怪世多不信也<lb/>
碑文言有唐五十三祀龍集敦䍧乃高宗總章三年嵗<lb/>
在庚午也又云哀子李訓誼譔諶為妣妃造石像按唐<lb/>
書韓王元嘉有子訓誼譔而無諶又有㓜子訥元嘉以<lb/>
則天垂拱四年見殺在總章三年<hi>集本有立碑二字</hi>後十八年<lb/>
<hi>集本有史字</hi>有子訥不足怪而不應無諶盖史官之闕也嘉<lb/>
祐八年十月四日書<hi>右真蹟</hi>
　　唐智乗寺碑<hi>咸亨四年</hi>
<pb n="KR2n0012_WYG_005-19a"/>
右智乗寺禪院<hi>集本有碑字</hi>者唐鄭惠王所作也惠王名元<lb/>
懿高祖第十三子也有子十人列於碑後而第五子樂<lb/>
陵公闕其名按唐書宗室世系表<hi>集本作譜</hi>樂陵公名球不<lb/>
知<hi>集本有碑字</hi>何為獨闕也今唐書年表以嗣王敬為璥樂<lb/>
平公珪為樂安公新平公璲為遂三者皆史家之失當<lb/>
以碑為正世系譜牒嵗久傳失尤難考正而碑碣皆當<lb/>
時所刻理不得差故集古所錄於前人世次是正頗多<lb/>
也治平元年清明前一日書<hi>右真蹟</hi>
<pb n="KR2n0012_WYG_005-19b"/>
　　唐呉廣碑<hi>總章二年</hi>
右呉廣碑不著書撰人名氏而字畫精勁可喜廣字黒<lb/>
闥唐初與程知節秦叔寳等俱從太宗征伐後與殺建<lb/>
成有功至高宗時為洪州都督以卒然唐書不見其名<lb/>
氏惟會要列陪𦵏昭陵人有洪州刺史呉黒闥亦不知<lb/>
其名廣也其名字事蹟幸見於後世者以有斯碑也碑<lb/>
字稍磨滅世亦罕見獨余集錄得之遂以傳者以其筆<lb/>
畫之工也故余嘗為蔡君謨言書雖學者之餘事而有<lb/>
<pb n="KR2n0012_WYG_005-20a"/>
助於金石之傳者以此也治平元年八月八日書<hi>右真蹟</hi>
　　唐九門縣西浮圖碑<hi>上元三年</hi>
右九門縣西浮圖碑唐應詔四科舉董行思文清河傅<lb/>
徳節書題云九門縣合鄉城人等為國建浮屠之碑浮<lb/>
圖在智矩寺中寺今亦廢碑上元三年建按唐有两上<lb/>
元此碑云嵗在丙子乃高宗上元三年也肅宗上元三<lb/>
年嵗在壬寅爾<hi>右集本</hi>
　　唐陶雲徳政碑<hi>永淳三年</hi>
<pb n="KR2n0012_WYG_005-20b"/>
右唐申州錄事張義感撰雲字夫舉河南伊闕人也高<lb/>
宗時為恒州刺史碑永淳三年立予為河北轉運使至<lb/>
真定府見碑仆在府門外半埋地中命工掘出立於廡<lb/>
下字為行書筆蹟遒麗而不著書者姓名惜哉<hi>右真蹟</hi>
　　隋汎愛字碑<hi>大業五年</hi>　<hi>誤寘此</hi>
李伯藥<hi>集本作樂下同</hi>字僅存其下磨滅而書字尤可辨疑此<lb/>
碑伯藥自書字畫老勁可喜秋署鬱然覽之可以忘勌<lb/>
治平丙午孟饗攝事齋宮書南譙醉翁六一居士<hi>右真蹟</hi>
<pb n="KR2n0012_WYG_005-21a"/>
老子廟碑<hi>元第二百四</hi>
尒朱敞碑<hi>元第三百三十五</hi>殘闕<hi>一作缺</hi>
龍藏字碑<hi>元第十七</hi>
又已廢<hi>一作今廢</hi>
太平寺碑<hi>元第四百四十六</hi>
李康清徳頌<hi>元第二十八</hi>
梁洋徳政碑<hi>元第二百二十九</hi>
韓擒虎碑<hi>元第九百九十二</hi>
<pb n="KR2n0012_WYG_005-21b"/>
陳茂碑<hi>元第八百二</hi>
普光寺碑<hi>元第二百五十</hi>
啓法寺碑<hi>元第二百五十三</hi>
鉗耳君清徳頌<hi>元第三十九</hi>
西林道場碑<hi>元第十五</hi>
孔子廟堂碑<hi>元第一</hi>童児<hi>一作児童</hi>
虞世南書<hi>元附四十六</hi>續<hi>此下亦有附字</hi>
長夀寺舍利碑<hi>元第四百四十四</hi>治平元年三月十六日書<hi>一有</hi>
<pb n="KR2n0012_WYG_005-22a"/>
<hi>此十字</hi>致治<hi>一作至治</hi>
昭仁寺碑<hi>元第七百九十二</hi>
普濟寺碑<hi>元第三百二十三</hi>廢也<hi>一無也字</hi>
李靖碑<hi>元第四百六十四</hi>
等慈寺碑<hi>元第四百三十二</hi>
郎茂碑<hi>元第十八</hi>
又為都<hi>此下一有轉字</hi>延和<hi>此下一/有殿字</hi>正焉<hi>一無焉字</hi>
郎頴碑<hi>元第十九</hi>
<pb n="KR2n0012_WYG_005-22b"/>
郎頴碑隂題名<hi>元第二十</hi>
九成宫醴泉銘<hi>元第七十七</hi>
率更臨帖<hi>元第五百五十四</hi>美也<hi>一無也字</hi>
三龕記<hi>元第三十四至三十五</hi>
孟法師碑<hi>元第三十六</hi>
皇甫忠碑<hi>元第六百三十五</hi>佐郎<hi>一無/佐字</hi>縣國<hi>一作/國字</hi>為令<hi>一作去縣</hi>治<lb/>
平元年五月二日書<hi>一有此九字</hi>
辨法師碑<hi>元第八百八十二</hi>
<pb n="KR2n0012_WYG_005-23a"/>
孔頴逹碑<hi>元第六百七十二</hi>
薛稷書<hi>元無卷第</hi>有不好而不知者有不好而能知者<hi>一作有不</hi>
<hi>好而知者有不好而不能知者</hi>得者<hi>一作之</hi>
益州學館廟堂記<hi>元第一百二十二</hi>
徐王元禮碑<hi>元第九百三十九</hi>
碧落碑<hi>元第十三</hi>
智乗寺碑<hi>元第四百一十七</hi>何為<hi>此下一有而字</hi>
呉廣碑<hi>元第九百四十八</hi>
<pb n="KR2n0012_WYG_005-23b"/>
九門縣西浮圖碑<hi>元第七十五</hi>智知<hi>一作炬</hi>
陶雲徳政碑<hi>元第十二</hi>真定府<hi>一無府字</hi>
汎愛寺碑<hi>元第六百</hi>
　<hi>此碑在邢州隋大業五年立合次啓法寺碑誤寘卷末</hi>
　<lb/>
　<lb/>
　<lb/>
　集古錄卷五<lb/>
</p>
<p>
</p>
  </div>
</body>
</text>
</TEI>
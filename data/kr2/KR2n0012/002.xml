<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古録卷二</head> <lb/>
    <p>
<pb n="KR2n0012_WYG_002-1a"/>
欽定四庫全書<lb/>
　集古録卷二<lb/>
　　　　　　　　　　　　宋　歐陽修　撰<lb/>
　　後漢堯母碑<hi>歲月見本文</hi>
右漢堯母碑漢建寧五年造其文畧曰堯母慶都感赤<lb/>
龍而生堯遂以侯伯恢踐帝<hi>下有闕</hi>慶都僊没葢葬于兹<lb/>
欲人莫知名曰靈臺上立黄屋堯所奉祠三代改易荒<lb/>
廢不修漢受濡期興滅繼絶如堯為之遂遭亡新禮祠<lb/>
<pb n="KR2n0012_WYG_002-1b"/>
絶矣故廷尉<hi>姓名磨滅不可讀矣</hi>深惟大漢堯之苗胄當修堯祠<lb/>
追逺復舊前後奏上帝納其謀歲以春秋奉大牢祠時<lb/>
濟隂太守魏郡審晃成陽令博陵管遵各遣大掾輔助<lb/>
<hi>闕一字</hi>君經之營之不日成之此其大槩也按皇覽云堯<lb/>
家在濟隂成陽吕氏春秋云堯葬榖林皇甫謐云榖林<lb/>
即成陽然自史記地志及水經諸書無堯母葬處惟見<lb/>
於此碑葢亦葬成陽也而諸書俗本多為城陽獨此碑<lb/>
為成陽當以碑為正碑後列當時人名氏又云審晃字<lb/>
<pb n="KR2n0012_WYG_002-2a"/>
元讓管遵字君臺又云漢受濡期莫曉其義也<hi>右集本</hi>
　　後漢堯祠碑<hi>歲月見本文</hi>
右漢堯祠碑在濟隂碑云帝堯者葢昔世之聖王也又<lb/>
曰聖漢龍興纂堯之緒祠以上犧至於王莽絶漢之業<lb/>
而壇場夷替屏攝<hi>眞蹟作欇</hi>無位大抵文字磨滅字雖可見<lb/>
而不復成文其後有云李樹連理生於堯祠太守河南<lb/>
張寵到官始初出錢二千敬致禮祠其餘不能<hi>一作可</hi>讀<lb/>
也碑後有年月葢熹平四年建也治平元年五月晦日<lb/>
<pb n="KR2n0012_WYG_002-2b"/>
書<hi>眞蹟</hi>
　　後漢堯祠祈雨碑<hi>歲月見本文</hi>
右漢堯祠祈雨碑首尾殘滅其僅可識者有云股肱賢<lb/>
良廣祈多福䖍䖍夙夜又云常以甲子日詔太常陳上<lb/>
古之禮舞先王之樂又云延熹十年仲春二月陽氣侵<lb/>
隂又云享祀羣神仰瞻雲漢又曰嘉㴻優霑利茂萬物<lb/>
又云孟府君知堯精靈與天通神修治大殿以此知為<lb/>
祈雨於堯祠也堯祠在漢濟隂郡孟府君者當是濟隂<lb/>
<pb n="KR2n0012_WYG_002-3a"/>
郡太守也其餘隷字完者頗多亦往往成句但斷續不<lb/>
可次序爾<hi>右集本</hi>
　　後漢老子銘<hi>歲月見本文</hi>
右漢老子銘按桓帝本紀云延熹八年正月遣中常侍<lb/>
左悺之苦縣祠老子至十一月又遣中常侍管霸祠之<lb/>
而此碑云八月夢見老子而祠之世言碑銘蔡邕作今<lb/>
檢邕集無此文皆不可知也<hi>右眞蹟</hi>
　　後漢魯相置孔子廟卒史碑<hi>歲月見本文</hi>
<pb n="KR2n0012_WYG_002-3b"/>
右漢魯相置孔子廟卒史碑云司徒臣雄司空臣戒稽<lb/>
首言魯前相瑛書言詔書崇聖道孔子作春秋制孝經<lb/>
演易繫辭經緯天地故特立廟褒成侯四時來祠事已<lb/>
即去廟有禮器無常人掌領請置百石卒史一人典主<lb/>
守廟謹問太常祠曹掾馮牟史郭𤣥辭對故事辟雍祠<lb/>
先聖太宰太祝各一人備爵太常丞監祠河南尹給牛<lb/>
羊豕大司農給米臣愚以為如瑛言可許臣雄臣戒愚<lb/>
戇誠惶誠恐頓首頓首死罪死罪臣稽首以聞制曰可<lb/>
<pb n="KR2n0012_WYG_002-4a"/>
按漢書元嘉元年呉雄為司徒二年趙戒為司空即此<lb/>
云臣雄臣戒是也魯相瑛者據碑言姓乙字仲卿漢碑<lb/>
在者多磨滅此幸完可讀録之以見漢制三公奏事如<lb/>
此與羣臣上尚書者小異也又見漢祠孔子其禮如此<lb/>
治平元年六月二十日書<hi>右與蹟</hi>
　　後漢修孔子廟器碑<hi>一作缺歳月見本文表</hi>
右漢<hi>一有朝字</hi>韓明府修孔子廟器碑云永壽二年青龍<hi>二字</hi>
<hi>一作歲</hi>在涒灘霜月之靈皇極之日永壽桓帝年號也按<lb/>
<pb n="KR2n0012_WYG_002-4b"/>
爾雅云歲在申曰涒灘桓帝永興三年正月戊申大赦<lb/>
改元永壽明年<hi>一有歲次二字</hi>丙申曰歲在涒灘是矣云霜月<lb/>
之靈皇極之日莫曉其義疑是九月五日前漢文章之<lb/>
盛庶幾三代之純深自建武以後頓爾衰薄崔蔡之徒<lb/>
擅名當世然其筆力辭氣非出自然與夫楊馬之言醇<lb/>
醨異味矣及其末也不勝其弊霜月皇極是何等語韓<lb/>
明府者名勑字叔節前世見於史傳未有名勑者豈自<lb/>
余學之不博乎春秋左氏傳載古人命名之説不以為<lb/>
<pb n="KR2n0012_WYG_002-5a"/>
名者頗多故以勑為名者少也治平元年二月晦日書<lb/>
<hi>右眞蹟</hi>
　　後漢魯相晨孔子廟碑<hi>歲月見本文</hi>
右漢魯相上尚書章其畧云建寧二年三月癸夘朔七<lb/>
日己酉魯相臣晨長史臣謙頓首死罪上尚書臣晨頓<lb/>
首頓首死罪死罪臣以元年到官行秋饗飲酒泮宫復<lb/>
禮孔子宅而無公出酒脯之祠臣輒依社稷出王家穀<lb/>
春秋行禮建寧靈帝年號也於此見漢制天子之尊其<lb/>
<pb n="KR2n0012_WYG_002-5b"/>
辭稱頓首死罪而不敢斥至尊因尚書以致逹而已余<lb/>
家集録漢碑頗多亦有奏章患其磨滅獨斯碑首尾完<lb/>
備可見當時之制也又云孔子乾坤所挺西狩獲麟為<lb/>
漢制作故孝經援神契曰𤣥丘制命帝夘行又尚書考<lb/>
靈耀曰丘生倉際觸期稽度為赤制䜟緯不經不待論<lb/>
而可知甚矣漢儒之狹陋也孔子作春秋豈區區為漢<lb/>
而已哉治平元年三月二十五日書<hi>右眞蹟</hi>
　　後漢碑隂題名<hi>歲月未詳</hi>
<pb n="KR2n0012_WYG_002-6a"/>
右漢碑隂題名不知為何人碑余家集録古文既多或<lb/>
失其所得之自然漢碑存於今者惟華嶽與孔子廟最<lb/>
多其隂往往列修廟人姓名并記其所出錢數不過三<lb/>
百至五百今斯碑所題文字缺滅而中間有錢各五百<lb/>
四字則似是修廟人所記其人可見者有濟隂定陶蔡<lb/>
顥子盛山陽金鄉張諺季德河南宛陵趙堂世萇南陽<lb/>
南鄉鄧升升逺濟隂成武周鳳季節而其餘人姓名邑<lb/>
里多不完又時時有故吏字不知為何人祠廟第以漢<lb/>
<pb n="KR2n0012_WYG_002-6b"/>
隷難得録之爾治平元年閏五月八日書<hi>右眞蹟</hi>
　　同前<lb/>
右漢碑隂題名不知為何碑之隂葢余家集録既多而<lb/>
或失其所得之處又其文字磨滅莫可考究惟有錢各<lb/>
五百四字似是漢時修廟人爾漢碑今在者惟華嶽與<lb/>
孔子廟中最多其碑隂題名者往往各書所出錢數不<lb/>
過三百五百也而此碑所列邑里姓名字完可見者尚<lb/>
十餘人然皆是濟隂山陽彭城汝南陳留人則疑為修<lb/>
<pb n="KR2n0012_WYG_002-7a"/>
孔子廟人也今列於後覽者可以察焉濟隂定陶蔡顥<lb/>
子盛濟隂張翔季審陳留酸棗李直顯節山陽金鄉張<lb/>
諺季德河南宛陵趙堂世萇南陽南鄉鄧升升逺濟隂<lb/>
成武周鳳季節山陽昌邑田𦙍元尊濟隂成武史楞世<lb/>
明彭城朱翔元舉<hi>右眞蹟</hi>
　　同前<lb/>
右漢碑隂題名二皆不知為何碑隂其人各記所出錢<lb/>
數似是漢時修廟人題名余家集録華嶽及孔子廟碑<lb/>
<pb n="KR2n0012_WYG_002-7b"/>
多如此此亦疑是二廟中碑前碑殘滅尤甚第時有門<lb/>
生濟南東郡等字而姓名無復完者後碑則有議曹功<lb/>
曹騎吏有蓮勺左鄉有秩池陽左鄉有秩池陽集丞有<lb/>
秩皆不知是何名號又有<hi>闕一字</hi>陽候長祋祤候長則是<lb/>
縣吏之名其隷字不甚精又無事實可考姑録其名號<lb/>
以俟知者爾<hi>右集本</hi>
　　後漢張公廟碑<hi>歲月見本文</hi>　<hi>眞蹟</hi>
右漢張公廟碑在黎陽而碑無題首又其文字殘滅不<lb/>
<pb n="KR2n0012_WYG_002-8a"/>
可考究莫知為何碑第時時得其字之可識而僅成文<lb/>
者曰惟和平元年正月丙寅和平桓帝年號以此知為<lb/>
漢碑也又曰豐碑廟堂之前又曰於穆張公則又知為<lb/>
張公廟碑矣又云國無災祲屢獲豐年作歌九章頌公<lb/>
德芳其辭有云公與守相駕蜚魚往來倐忽逺熹娯祐<lb/>
此兆民寧厥居其餘字畫尚完者甚多但不成文爾治<lb/>
平元年閏五月九日書是日奏事垂拱退召赴延和閲<lb/>
謝契丹禮物遂歸休<lb/>
<pb n="KR2n0012_WYG_002-8b"/>
　　後漢公昉碑<hi>一作仙人唐君碑歲月未詳</hi>
右漢公昉碑者迺漢中太守南陽郭芝為公昉修廟記<lb/>
也漢碑今在者類多磨滅而此記文字厪存可讀所謂<lb/>
公昉者初不載其姓名但云君子公昉爾又云耆老相<lb/>
傳以為王莽居攝二年君為郡吏啖𤓰旁有眞人<hi>一有居字</hi>
左右莫察君獨進美𤓰又從而敬禮之眞人者遂與期<lb/>
谷口山上乃與君神藥曰服藥以後當移意萬里知鳥<lb/>
獸言語是時府君去家七百餘里休謁往來轉景即至<lb/>
<pb n="KR2n0012_WYG_002-9a"/>
闔郡驚焉白之府君徙為御史<hi>一作吏</hi>鼠齧被具君乃畫<lb/>
地為獄召鼠誅之視其腹中果有被具府君欲從學道<lb/>
頃無所進府君怒勅尉部吏収公昉妻子公昉呼其師<lb/>
告以厄其師以藥飲公昉妻子曰可去矣妻子戀家不<lb/>
忍去於是乃以藥塗屋柱飲牛馬六畜湏臾有大風雲<lb/>
來迎公昉妻子屋宅六畜翛然與之俱去其説如此可<lb/>
以為怪妄矣嗚呼自聖人殁而異端起戰國秦漢以來<lb/>
<hi>一作之際</hi>竒辭怪説紛然爭出不可勝數久而佛之徒來自<lb/>
<pb n="KR2n0012_WYG_002-9b"/>
西夷老之徒起於中國而二患交攻為吾儒者往往牽<lb/>
而從之其卓然不惑者僅能自守而已欲排其説而黜<lb/>
之常患乎力不足也如公昉之事以語愚人䜿子皆知<lb/>
其妄矣不待有力而後能破其惑也然彼漢人乃刻之<lb/>
金石以傳後世其意惟恐後世之不信然後世之人未<lb/>
必不從而惑也治平元年四月二十三日以旱開宫寺<lb/>
祈雨五月中一日休務假書<hi>右眞蹟</hi>
　　後漢析里橋郙閣頌<hi>歲月見本文</hi>
<pb n="KR2n0012_WYG_002-10a"/>
右漢析里橋郙閣頌建寧五年立云惟斯析里處漢之<lb/>
右溪源漂疾横注於道渉秋霖漉稽滯商旅休謁往還<lb/>
常失日晷行理咨嗟郡縣所苦斯溪既然郙閣尤甚臨<lb/>
深長淵三百餘丈接木相連號為萬柱遭遇隤納人物<lb/>
俱隋<hi>一作隳</hi>沉没洪淵酷列為禍於是太守阿陽李君諱<lb/>
㑹字伯都以建寧三年二月辛巳到官思惟惠利有以<lb/>
綏濟聞此為難其日久矣乃俾府掾仇審改解危殆即<lb/>
便求隱析里大橋於爾乃造又醳散闗之<graphic n="KR2185" url="https://raw.githubusercontent.com/kanripo/KR-Gaiji/master/images/KR2185.png" mimeType="image/png"/>漯徙朝陽<lb/>
<pb n="KR2n0012_WYG_002-10b"/>
之平慘減西高閣就安寧之石道禹導江河以靖四海<lb/>
經紀厥績艾康萬里乃作頌曰頌後又有詩皆磨滅不<lb/>
完其云遭遇隤納又云醳散闗之<graphic n="KR2185" url="https://raw.githubusercontent.com/kanripo/KR-Gaiji/master/images/KR2185.png" mimeType="image/png"/>漯徙朝陽之平慘<lb/>
刻畫適完非其訛繆而莫詳其義疑當時人語與今異<lb/>
又疑後人用字簡畧假借不同爾故録之以俟博識君<lb/>
子治平元年六月十日書<hi>右眞蹟</hi>
　　後漢人闕銘<hi>歲月未詳</hi>　<hi>眞蹟</hi>
右漢人闕銘二其一曰永樂少府賈君闕其一曰雒陽<lb/>
<pb n="KR2n0012_WYG_002-11a"/>
令王君闕二者皆不知為何人按漢書桓帝母孝崇匽<lb/>
皇后居永樂宫和平元年詔置太僕少府如長樂故事<lb/>
又按顔師古注地里志曰魚豢<hi>眞蹟誤作券</hi>云漢火行忌水<lb/>
故去洛水加佳師古謂光武以後始改為雒然則二人<lb/>
者皆後漢時人也又按漢書儀長樂少府以宦者為之<lb/>
則賈君者葢亦宦者也治平元年九月十五日書<lb/>
　　後漢文翁石柱記<hi>歲月見本文</hi>
右漢文翁石柱記云漢初平五年倉龍甲戌旻天季月<lb/>
<pb n="KR2n0012_WYG_002-11b"/>
修舊築周公禮殿始自文翁開建泮宫據顔有意益州<lb/>
學館廟堂記云按<hi>一無此字</hi>華陽國志文翁為蜀郡守造講<lb/>
堂作<hi>一無七字</hi>石室一名玉堂安帝永初間烈火為災堂及<lb/>
寺舍並皆焚燎惟石室獨存至獻帝興平元年太守高<lb/>
朕於玉堂東復造一石室為周公禮殿有意又謂獻帝<lb/>
無初平五年當是興平<hi>四字一作當如華陽志為興平</hi>元年葢時天下<lb/>
喪亂西蜀僻逺年號不通故仍稱舊號也今檢范曄漢<lb/>
書本紀初平五年正月改為興平顔説是也治平元年<lb/>
<pb n="KR2n0012_WYG_002-12a"/>
六月十三日書<hi>右眞蹟</hi>
　　後漢文翁學生題名<lb/>
右漢文翁學生題名凡一百有八人文學祭酒典學從<lb/>
事各一人司儀主事各二人左生七十三人右生三十<lb/>
人文翁在蜀教學之盛為漢稱首其弟子著籍者何止<lb/>
於此葢其磨滅之餘所存者此爾治平元年六月二十<lb/>
日書<hi>右眞蹟</hi>
　　後漢泰山都尉孔君碑<hi>歲月見本文</hi>
<pb n="KR2n0012_WYG_002-12b"/>
右漢泰山都尉孔君碑云君諱宙字季將<hi>二字一作秀特</hi>孔子<lb/>
十九世之孫也年六十一延熹四年正月乙未以疾卒<lb/>
<hi>一有于家二字</hi>其序官閥甚簡又或殘滅不完但見其舉孝廉<lb/>
為郎遷元城令遂為泰山都尉爾其辭有云躬忠恕以<lb/>
及人兼禹湯之罪已宙人臣而引禹湯以為比在今人<lb/>
於文為不類葢漢世近古簡質猶如此也治平元年閏<lb/>
五月二十一日書<hi>右眞蹟</hi>
　　後漢孔宙碑隂題名<lb/>
<pb n="KR2n0012_WYG_002-13a"/>
右漢孔宙碑隂題名漢世公卿多自教授聚徒常數百<lb/>
人其親授業者為弟子轉相傳授者為門生今宙碑殘<lb/>
缺其姓名邑里僅可見者纔六十二人其稱弟子者十<lb/>
人門生者四十三人故吏者八人故民者一人宙孔子<lb/>
十九世孫為泰山都尉自有録治平元年閏五月二十<lb/>
一日書<hi>右眞蹟</hi>
　　後漢孔君碑<hi>歲月見本文</hi>　<hi>眞蹟</hi>
右漢孔君碑其名字磨滅不可見而世次官閥粗可考<lb/>
<pb n="KR2n0012_WYG_002-13b"/>
云孔子十九代孫潁川君之元子也舉孝廉除郎中博<lb/>
昌長遭太守君憂服竟拜尚書侍郎治書御史博陵太<lb/>
守遷下邳相河東太守建寧四年十月卒其餘文字歴<lb/>
歴可讀以其斷絶處多文理難續故不復盡録然其終<lb/>
始畧可見矣惟其名字皆亡為可惜也治平元年五月<lb/>
十日書<lb/>
　　後漢孔德讓碑<hi>一作碣</hi>　<hi>歲月見本文</hi>
右漢孔德讓碑葢其名已磨滅但云字德讓者宣尼公<lb/>
<pb n="KR2n0012_WYG_002-14a"/>
二十世孫都尉君之子也仕歴郡諸曹史年二十永興<lb/>
一年七月遭疾不禄碑在今兗州孔子墓林中永興孝<lb/>
桓帝年號也<hi>一有都尉者宙也五字</hi>其人<hi>二字一作德讓</hi>早卒無事蹟可<lb/>
考余集録所藏<hi>一有獨闕二字</hi>孔林中漢<hi>一無此字</hi>碑最後得此遂<lb/>
無遺者葢以其文字簡少無事實故世人遺而不取獨<lb/>
余家有之也治平元年閏五月二十日書<hi>右眞蹟</hi>
　　後漢劉寛碑<hi>中平二年</hi>
右漢太尉車騎將軍特進逯鄉<hi>二字一作封</hi>昭烈侯劉公碑<lb/>
<pb n="KR2n0012_WYG_002-14b"/>
公諱寛有兩碑皆在洛陽余家集録皆得之其一故吏<lb/>
李謙所<hi>一作等</hi>立而此碑門生殷包等所<hi>一無此字</hi>立其所書<lb/>
與李謙等<hi>一作碑</hi>所載不異惟漢隷難得當録<hi>二字一作故録之</hi>
漢公卿<hi>一有卒字</hi>故吏門生各自立碑以伸感慕惟見於此<lb/>
今人家碑碣非其子孫則他人不為立也治平元年六<lb/>
月十四日書<hi>右眞蹟</hi>
　　後漢太尉劉寛碑<hi>同前</hi>
右漢太尉劉寛碑漢書有傳其官閥始卒與碑多同而<lb/>
<pb n="KR2n0012_WYG_002-15a"/>
傳載遷官次序頗畧葢史之所記善惡大事官次雖小<lb/>
畧不足為失惟其繆誤與闕其大節不可不正碑云大<lb/>
將軍以禮脇命拜侍御史遷梁令三府並用博士徴皆<lb/>
不就司隷校尉舉其有道公車徵拜議郎司徒長史而<lb/>
傳但云大將軍辟五遷司徒長史今據碑止四遷爾博<lb/>
士未嘗拜也碑於長史下遂云入登侍中延熹八年地<lb/>
震有詔詢異而拜尚書遷南陽太守拜太中大夫復拜<lb/>
侍中屯騎尉宗正光禄勲遂授太尉傳至太中大夫始<lb/>
<pb n="KR2n0012_WYG_002-15b"/>
云遷侍中其前自長史入登侍中史闕書也碑又云固<lb/>
疾遜位拜光禄大夫遷衛尉復作太尉而傳云以日食<lb/>
免拜衛尉以日食免當從傳為正而不書光禄大夫史<lb/>
闕也其餘皆同故不復録<hi>右集本</hi>
　　後漢太尉劉寛碑隂題名<hi>歲月見本文</hi>
右漢太尉劉寛碑隂題名寛碑有二其故吏門生各立<lb/>
其一也此題名在故吏所立之碑隂其别列於後者在<lb/>
寛子松之碑隂也寛以漢中平二年卒至唐咸亨元年<lb/>
<pb n="KR2n0012_WYG_002-16a"/>
其裔孫湖<hi>一作胡</hi>城公爽以碑歲久皆仆于野為再立之<lb/>
并記其世序嗚呼前世士大夫世家著之譜牒故自中<lb/>
平至咸亨四百餘年而爽能知其世次如此之詳也葢<lb/>
自黄帝以來子孫分國受姓歴堯舜三代數千歲間詩<lb/>
書所紀皆<hi>一有各字</hi>有次序豈非譜繫源流傳之百世而<hi>一無</hi>
<hi>此字</hi>不絶歟此古人所以為重也不然則士生於世皆莫<lb/>
自知其所出而昧其世德逺近其所以異於禽獸者僅<lb/>
能識其父祖爾其可忽哉唐世譜牒尤備士大夫務以<lb/>
<pb n="KR2n0012_WYG_002-16b"/>
世家相高至其弊也或陷輕薄婚姻附託邀求貨賂君<lb/>
子患之然而士子修飭喜自樹立兢兢惟恐墜其世業<lb/>
亦以有譜牒而能知其世也今之譜學亡矣雖名臣巨<lb/>
族未嘗有家譜者然而俗習苟簡廢失者非一豈止家<lb/>
譜而已哉嘉祐八年七月二十九日書<hi>右眞蹟</hi>
　　後漢楊震碑<hi>歲月未詳</hi>
右漢楊震碑首題云漢故太尉楊公神道碑銘文字殘<lb/>
缺首尾不完其可見而僅成文者云聖漢龍興神祗降<lb/>
<pb n="KR2n0012_WYG_002-17a"/>
祉乃生于公又云窮神知變與聖同符鴻漸衡<hi>一作于</hi>門<lb/>
羣英雲集又云貽我三魚以章懿德又云大將軍辟舉<lb/>
茂材除襄城令遷荆州刺史東萊涿郡太守又云司徒<lb/>
太尉立朝正色恪勤竭忠其餘字存者多而不復成文<lb/>
矣治平元年六月十日書<hi>右眞蹟</hi>
　　後漢楊震碑隂題名<lb/>
右漢楊震碑隂題名者一百九十人其餘磨滅不完者<lb/>
又十餘人余家所録漢碑隂題名頗多或稱故吏門生<lb/>
<pb n="KR2n0012_WYG_002-17b"/>
弟子或稱從事曹掾之類其人皆著州縣邑里名字甚<lb/>
詳獨此碑所書簡畧直云河間賈伯錡博陵劉顯祖之<lb/>
類凡百九十人者皆然疑其所書皆是字爾葢後漢時<lb/>
人見於史傳者未嘗有名兩字者也漢隷世所難得幸<lb/>
而在者多殘滅不完獨此碑刻畫完具而隷法尤精妙<lb/>
甚可喜也治平元年中伏日書<hi>眞蹟</hi>
　　後漢沛相楊君碑<hi>歲月見本文</hi>　<hi>眞蹟</hi>
右漢沛相楊君碑在閿鄉楊震墓側碑首尾不完失其<lb/>
<pb n="KR2n0012_WYG_002-18a"/>
名字按後漢書震及中子秉秉子賜賜子彪皆有傳又<lb/>
云震長子牧富波相牧孫竒侍中竒子亮陽城亭侯又<lb/>
云少子奉奉子敷敷子衆蓩亭侯又有彪子修楊氏子<lb/>
孫載於史傳者止此爾不知沛相為何人也碑云孝順<lb/>
皇帝西巡以掾史召見拜郎中遷常山長史換犍為府<lb/>
丞宰司累辟應于司徒州察茂才遷鮦陽侯相後拜議<lb/>
郎五官中郎將沛相年五十六建寧元年六月癸丑遘<lb/>
疾而卒其終始尚可見而惜其名字亡矣治平元年六<lb/>
<pb n="KR2n0012_WYG_002-18b"/>
月十日書<lb/>
　　後漢繁陽令楊君碑<hi>熹平中</hi>
右漢繁陽令楊君碑首尾不完文字磨滅可識者四百<lb/>
三十字不可識者六十一字碑云君遭叔父太尉薨委<lb/>
榮輕舉吏民攀轅守闗上書運穀萬斛助官賑貧以乞<lb/>
君還又云<hi>一作君</hi>富波君之子按漢書楊震子牧為富波<lb/>
相君乃牧子也叔父太尉者秉也出米乞令前史所無<lb/>
惜其名字磨滅不可見矣嘉祐八年十月二十三日書<lb/>
<pb n="KR2n0012_WYG_002-19a"/>
<hi>右眞蹟</hi>
　　後漢高陽令楊君碑<lb/>
右漢高陽令楊著碑首尾不完而文字尚可識云司隷<lb/>
從事定潁侯相最後為善侯相善上一字磨滅不可見<lb/>
葢其中間嘗為高陽令而碑首不書最後官者不詳其<lb/>
義也按楊震碑高陽令著震孫也今碑在震墓側<hi>一有也字</hi>
<hi>右眞蹟</hi>
　　後漢楊君碑隂題名<hi>眞蹟</hi>
<pb n="KR2n0012_WYG_002-19b"/>
右漢楊君碑隂題名首尾不完今可見者四十餘人楊<lb/>
震子孫葬閿鄉者數世碑多殘缺此不知為何人碑隂<lb/>
其後有云右後公門生又云右沛<hi>二字集本作後史</hi>君門生沛<lb/>
君疑是沛相者自有碑而亡其名字矣後公亦不知為<lb/>
何人也治平元年六月十日書<lb/>
　　同前<hi>眞蹟</hi>
右漢楊君碑隂題名凡一百三十一人有稱故吏者故<lb/>
民者處士者故功曹史者故門下佐者類例不一似當<lb/>
<pb n="KR2n0012_WYG_002-20a"/>
時人各隨意書之而文字磨滅僅可讀其姓名字俱完<lb/>
可識者八十三人其餘或在或亡葢後漢楊震墓域中<lb/>
碑也楊氏墓在閿鄉有碑數庁皆漢世所立余家集録<lb/>
得其四震及沛相繁陽高陽令碑并得碑隂題名然<hi>一有</hi>
<hi>嚮字</hi>得時參錯不知為何碑之隂也其名氏可見者當時<lb/>
皆無所稱述顧其人亦不足究考第以漢隷眞蹟金石<lb/>
所傳者至今類多磨滅可惜故録之爾治平元年三月<lb/>
晦日書<lb/>
<pb n="KR2n0012_WYG_002-20b"/>
　　後漢碑隂題名<lb/>
右漢碑隂題名在閿鄉楊震墓側文字磨滅不復可考<lb/>
其僅可見者曰候長汾隂趙遺子宣候上滅一字又曰<lb/>
故督郵曹史縣功曹鄉部吏柏昱等人名鄉上又滅一<lb/>
字又曰西鄉亭長柏昱子政又曰鄉亭長翟國相如鄉<lb/>
上又滅一字又曰麟都亭長隂定安定谷口亭長方文<lb/>
雅方上又滅一字東門亭長梁忠子孝四望亭長呉鴻<lb/>
子名麟武亭長常暠君宣其餘缺裂不完葢楊氏子孫<lb/>
<pb n="KR2n0012_WYG_002-21a"/>
當時皆葬閿鄉碑碣往往磨滅此不知為誰碑也治平<lb/>
五年五月二十日謝雨致齋于太社書<hi>右眞蹟</hi>
　　後漢楊公碑隂題名<hi>眞蹟</hi>
右漢楊公碑隂題名楊氏世葬閿鄉墓側皆有碑今其<lb/>
存者四余家集録皆得之乃太尉沛相高陽繁陽令也<lb/>
此碑隂者不知為何人碑文字殘缺其僅存者十五人<lb/>
又滅其一其在者十四人曰懐陵圉令相蔣禧字武仲<lb/>
宜禄長蕭劉瑞字仲祐孝廉杼秋劉旭字子明太官日<lb/>
<pb n="KR2n0012_WYG_002-21b"/>
丞譙曹臻字建國辭曹史鄲公孫銀字山根門下書佐<lb/>
史韓純字子敬豐畢珮字廣世鄲孟縱字河洛決曹書<lb/>
佐鄲公孫暘字元暘皆稱故吏又有故吏<hi>一無二字</hi>賛陳俊<lb/>
字仲顯蘄夏陽字儀公蘄兒銀字伯玉杼秋劉順字子<lb/>
選沛周儀字帛民凡五人皆不著職<hi>一有但稱故吏四字</hi>而孟縱<lb/>
字河雒周儀字帛民文字皆完非訛繆而莫曉其義也<lb/>
治平元年六月十四日書<lb/>
　　後漢殘碑隂<hi>歲月未詳</hi>
<pb n="KR2n0012_WYG_002-22a"/>
右漢殘碑隂前後<hi>二字一作亦</hi>磨滅不知為何人碑其知為<lb/>
漢碑者葢其隷字非漢人莫能為也其字僅可見者尚<lb/>
數十而姓名完者九人曰王伯鄉趙仲方賈元周王景<lb/>
陽賈元輔宗石處王仲宣馬安國王通國皆無官號邑<lb/>
里莫知為何人惟漢隷在者少為難得故録之治平元<lb/>
年五月十八日書<hi>右眞蹟</hi>
　　後漢朔方太守碑隂<hi>歲月見本文</hi>
右漢朔方太守碑隂題名<hi>一無此字</hi>云永壽二年朔方太守<lb/>
<pb n="KR2n0012_WYG_002-22b"/>
上郡仇君察察下滅一字除郎中大曲長大下又滅一<lb/>
字延熹四年九月乙酉詔書遷衙令五年正月到官奉<lb/>
見明府見下又滅一字立祠刋石表章大聖之遺靈永<lb/>
示來世之未<hi>一作未</hi>未下乂滅一字謹出錢千千下又滅<lb/>
兩字者下行因紀姓名<hi>一無七字</hi>據此乃當時修廟出錢人<lb/>
爾今其姓名往往可見云衙鄉三老時勤伯秋上官鳳<lb/>
季方録事史楊禹孟布衙主記椽楊綬子長門下功曹<lb/>
裴篤伯安倉曹掾任就子優又有集曹掾軍<hi>一作君</hi>假司<lb/>
<pb n="KR2n0012_WYG_002-23a"/>
馬之類名字多不完其所出錢不過三百至五百葢漢<lb/>
世物輕幣重今華嶽孔子廟碑隂所列亦皆如此其所<lb/>
立祠葢不知為何廟也治平元年夏至日書<hi>右眞蹟</hi>
　　後漢劉曜碑<hi>一有并隂二字</hi>　<hi>歲月未詳眞蹟</hi>
右漢劉曜碑在今鄆州界中文字磨滅僅有存者云諱<lb/>
曜字季尼年七十三其餘爵里官閥卒葬歲月皆不可<lb/>
見字為漢隷亦不甚工惟其銘云天臨大漢錫以明悊<lb/>
碑首題云漢故光禄勲東平無鹽劉府君之碑以此知<lb/>
<pb n="KR2n0012_WYG_002-23b"/>
為漢碑也治平元年四月一日書<lb/>
　　後漢北海相景君銘<hi>歲月見本文</hi>
右漢北海相景君銘其碑首題云漢故益州太守北海<lb/>
相景君銘其餘文字雖往往可讀而漫滅多不成文故<lb/>
君之名世邑里官閥皆不可考<hi>一作見</hi>其可見者云惟漢<lb/>
安二年北海相任城府君卒城下一字不可識當為景<lb/>
也漢功臣景丹封櫟陽侯傳子尚尚傳子苞苞傳子臨<lb/>
以無嗣絶安帝永初中鄧太后紹封苞弟遽為監亭侯<lb/>
<pb n="KR2n0012_WYG_002-24a"/>
以續丹後自是而後史不復書而他景氏亦無顯者漢<lb/>
安順帝年號也君卒於順帝時葢與遽同時人也碑銘<lb/>
有云不永麋壽余家集録三代古器銘有云眉壽者皆<lb/>
為麋葢古字簡少通用至漢猶然也治平元年四月二<lb/>
十九日書<hi>右眞蹟</hi>
　　後漢謁者景君碑<lb/>
右漢景君碑尤磨滅惟謁者任城景君數字尚完其餘<lb/>
班班可見者皆不能成文故其年世壽考功行卒葬莫<lb/>
<pb n="KR2n0012_WYG_002-24b"/>
可考也葢漢𨽻今尤難得其磨滅之餘可惜爾<hi>右集本</hi>
　　後漢景君石郭銘<lb/>
右景君石郭銘者余既得前景君碑又得此銘皆在任<lb/>
城不知一景君乎將任城景氏之族多耶文字磨滅不<lb/>
可考故附於此熈寧三年正月朔旦山齋記<hi>右眞蹟</hi>
　　後漢袁良碑<hi>歲月見本文</hi>
右漢袁良碑云君諱良字卿卿上一字磨滅陳國扶樂<lb/>
人也厥先舜苗世為封君周興虞閼父自此而滅又云<lb/>
<pb n="KR2n0012_WYG_002-25a"/>
滿為陳侯至𤣥孫濤塗以字立姓曰袁自此又滅又云<lb/>
當秦之亂隱居河洛高祖破項實從其冊天下既定還<lb/>
宅扶樂葢不知為何人也又云孝武征和三年曽孫斬<lb/>
賊先勇拜黄門郎曽孫滅其名賊下亦<hi>一作又</hi>滅一字又<lb/>
曰封關内侯食遺鄉六百户薨子經嗣經薨子山嗣傳<lb/>
國三世至王莽而絶君即山之曽孫也舉孝廉郎中謁<lb/>
者將作大匠丞相令廣陵太守討江賊張路等威震徐<lb/>
方謝病歸家孝順初初下數字滅<hi>一作滅數字</hi>又云府舉君<lb/>
<pb n="KR2n0012_WYG_002-25b"/>
拜議郎符節令其後又云永建六年二月卒其碑首題<lb/>
云漢故國三老袁君碑而碑文有使者持節安車又有<lb/>
几杖之尊袒割之養君實饗之之語以此知良嘗為三<lb/>
老矣其餘磨滅雖時時可讀而不能次第也又云帝御<lb/>
九龍殿引對飲宴九龍殿名惟見於此治平元年五月<lb/>
二十九日夏至假書<hi>右眞蹟</hi>
　　後漢張平子墓銘<hi>永和四年</hi>
右漢張平子墓銘世傳崔子玉撰并書按范曄漢書張<lb/>
<pb n="KR2n0012_WYG_002-26a"/>
衡傳贊云崔子玉謂衡數術窮天地制作侔造化此銘<lb/>
有之<hi>四字一作今銘有此語</hi>則眞子玉作也其刻石為二本一在<lb/>
南陽一在向城天聖中有右班殿直趙球者知南陽縣<lb/>
事因治縣署毁馬臺得一石有文驗之迺斯銘也遂龕<lb/>
於聽事之壁其文至凡百君子而止其後<hi>一有半字</hi>亡矣其<lb/>
在向城者今尚書屯田員外郎謝景初得其半於向城<lb/>
之野自凡百君子以上則亡矣<hi>三字一作其前半亡矣</hi>今以二本<lb/>
相補續其文遂復完而闕其最後四字然則昔人為二<lb/>
<pb n="KR2n0012_WYG_002-26b"/>
本者不為無意矣據徐方回所計二十一字迺趙球所<lb/>
得南陽石之亡者<hi>二十一字一作唐寶應中有徐方回者别得二十一字云是銘最後文疑</hi>
<hi>球所得南陽石之半亡者爾</hi>今不復見則又亡矣惜哉嘉祐八年歲<lb/>
在癸夘十月十八日書<hi>右眞蹟</hi>
堯母碑<hi>元第四百六十一</hi>堯母<hi>一有/祠字</hi>恢踐帝<hi>一有/宫字</hi>奉祠<hi>一作祀</hi>讀<lb/>
矣<hi>一無矣字</hi>諸書<hi>此下一/有皆字</hi>嘉祐元年三月二十九日書<hi>一有此十</hi>
<hi>一字</hi>
堯祠碑<hi>元第七百九十一</hi>屛懾<hi>眞碑及公跋皆作屏懾或因國語并左氏傳疑懾為攝非</hi>
<pb n="KR2n0012_WYG_002-27a"/>
祈雨碑<hi>元第九百六十一</hi>又云<hi>一作/云</hi>斷續<hi>一作絶</hi>治平元年六月<lb/>
六日書<hi>一有此九字</hi>
老子銘<hi>元第一百六十一</hi>
置孔子廟卒史碑<hi>元第三百九十一</hi>辟雍<hi>一作廱碑作雍</hi>
修孔子廟器碑<hi>元第三百五十一</hi>莫曉<hi>莫字上一有者字</hi>
孔子廟碑<hi>元第四百七十一</hi>
碑隂題名<hi>元第八百一</hi>斯碑<hi>一無/碑字</hi>世萇<hi>一作長</hi>
同前<hi>元第八百二十一</hi>又有<hi>此下闕一夏字</hi>治平元年閏五月九日書<lb/>
<pb n="KR2n0012_WYG_002-27b"/>
<hi>一有此十字</hi>
張公廟碑<hi>元第八百六十一</hi>災祲<hi>一作宼</hi>
公昉碑<hi>元第五百七十一</hi>府君<hi>一無/君字</hi>君徙<hi>碑作從</hi>
郙閣頌<hi>元第九百八十一</hi>府掾<hi>碑作衡/官掾</hi>徙朝<hi>碑作/從朝</hi>經紀<hi>碑作記</hi>
後漢人闕銘<hi>元第七百八十一</hi>人也<hi>一無也字</hi>
石柱記<hi>元第二百二十一</hi>
文翁學生題名<hi>元第六十一</hi>
都尉孔君碑<hi>元第三百八十一</hi>宙人臣<hi>一作宙/為人臣</hi>此也<hi>一無也字</hi>
<pb n="KR2n0012_WYG_002-28a"/>
孔宙碑隂題名<hi>元第八百六十一</hi>
孔君碑<hi>元第七百一</hi>
孔徳譲碑<hi>元第八百五十</hi>漢碑最<hi>一作碑最多</hi>
劉寛碑<hi>元第二百七十一</hi>殷包<hi>古碑作苞</hi>
太尉劉寛碑<hi>元第二百六十一</hi>漢書<hi>二字上一/有寛字</hi>善惡大事<hi>事一作節</hi>
與闕其大節<hi>一無五字</hi>舉其有道<hi>四字一作舉茂/才太尉舉有道</hi>而拜<hi>一作轉拜</hi>
屯騎<hi>此下一有校字</hi>治平元年六月十四日書<hi>一有此十字</hi>
劉寛碑隂題名<hi>元第五百二十一</hi>
<pb n="KR2n0012_WYG_002-28b"/>
楊震碑<hi>元第九十一</hi>降祉<hi>一作祚</hi>
楊震碑隂題名<hi>元第八百七十一</hi>
沛相楊君碑<hi>元第十一</hi>長子<hi>一無長子</hi>
　右漢楊君碑者其名字皆已磨滅惟其銘云明明楊<lb/>
　君其姓尚可見爾其官閥始卒則粗可考云孝順皇<lb/>
　帝西巡以掾史召見帝嘉其忠臣之苗器其璵璠之<lb/>
　質詔拜郎中遷常山長史換犍為府丞非其好也迺<lb/>
　翻然輕舉宰司累辟應于司徒州察茂才遷鮦陽侯<lb/>
<pb n="KR2n0012_WYG_002-29a"/>
　相金城太守南蠻蠢迪王師出征拜車騎將軍從事<lb/>
　軍還䇿勲復以疾辭後拜議郎五官中郎將沛相年<lb/>
　五十六建寧元年五月癸丑遘疾而卒其終始頗可<lb/>
　詳見而獨其名字泯滅為可惜也是故余嘗以謂君<lb/>
　子之垂乎不朽者顧其道如何爾不託於事物而傳<lb/>
　也顔子窮卧陋巷亦何施於事物耶而名光後世物<lb/>
　莫堅於金石葢有時而敝也治平元年閏五月二十<lb/>
　八日書<hi>此與前本不同故兩存之</hi>
<pb n="KR2n0012_WYG_002-29b"/>
繁陽令楊君碑<hi>元第一百一</hi>
高陽令楊君碑<hi>元第一百十一</hi>
楊君碑隂題名<hi>元第二十一</hi>亦不知為<hi>一作不知其為</hi>
同前<hi>元第四百八十六</hi>楊君<hi>一作/氏</hi>史者<hi>一無者字</hi>
同前<hi>元第七百四十二</hi>五年<hi>一作元年</hi>
同前<hi>元第一百二十一</hi>
後漢殘碑隂<hi>元附二百二十一</hi>惟漢隷在者少為難得故録之<lb/>
<hi>一無此十二字</hi>
<pb n="KR2n0012_WYG_002-30a"/>
朔方太守碑隂<hi>元附二百二十一</hi>
劉曜碑<hi>元第五百一</hi>悊<hi>一作詰</hi>
景君碑<hi>元第六百二十一</hi>
景君碑<hi>元第九百七十一</hi>熈寧二年十月朔<hi>一作/晦</hi>日山齋書<hi>一有</hi>
<hi>此十一字</hi>
景君石郭銘<hi>元附九百七十一</hi>
袁良碑<hi>元第七百七十一</hi>時時<hi>一作有時</hi>
張平子墓銘<hi>元第三十一</hi>謂衡<hi>一作稱衡</hi>
<pb n="KR2n0012_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古録卷二<lb/>
</p>
<p>
</p>
  </div>
</body>
</text>
</TEI>
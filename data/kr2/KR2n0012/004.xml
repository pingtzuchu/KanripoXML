<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古録卷四</head> <lb/>
    <p>
<pb n="KR2n0012_WYG_004-1a"/>
欽定四庫全書<lb/>
　集古録卷四<lb/>
　　　　　　　　　　　　宋　歐陽修　撰<lb/>
　　魏受禪碑<hi>歲月見本文</hi>
右魏受禪碑世傳為梁鵠書而顔眞卿又以為鍾繇書<lb/>
莫知孰是按漢獻帝紀延康元年十月乙夘皇帝遜位<lb/>
魏王稱天子又<hi>集本無此字</hi>按魏志是歲十一月葬士卒死<lb/>
亡者猶稱<hi>集本有王字</hi>令是月丙午<hi>集本作寅</hi>漢帝使張愔奉璽<lb/>
<pb n="KR2n0012_WYG_004-1b"/>
綬庚午王升壇受禪又是月癸酉奉漢帝為山陽公而<lb/>
此碑云十月辛未受禪於漢三家之説皆不同今據裴<lb/>
松之注魏志備列漢魏禪代詔冊書令羣臣奏議甚詳<lb/>
葢漢實以十月乙夘策詔魏王使張愔奉璽綬而魏王<lb/>
辭讓往返三四而後受也又據侍中劉廙奏問太史令<lb/>
許芝今月十七日己未可治壇場又據尚書令桓階等<lb/>
奏云輙下太史令擇元辰今月二十九日可登壇受命<lb/>
葢自十七日己未至二十九日正得辛未以此推之漢<lb/>
<pb n="KR2n0012_WYG_004-2a"/>
魏二紀皆繆而獨此碑為是也漢紀乙夘遜位者書其<lb/>
初命而畧其辭讓往返遂失其實爾魏志十一月癸夘<lb/>
猶稱令者當是十月衍一字爾丙午張愔奉璽綬者辭<lb/>
讓往反容<hi>集本作殆</hi>有之也惟庚午升壇最為繆爾癸夘去<lb/>
癸酉三十一日不得同為十一月此尤繆也禪代大事<lb/>
也而二紀所書如此則史官之失以惑後世者可勝道<lb/>
哉嘉祐八年九月十七日書<hi>右眞蹟</hi>
　　魏公卿上尊號表<hi>黄初元年</hi>
<pb n="KR2n0012_WYG_004-2b"/>
右魏公卿上尊號表唐賢多傳為梁鵠書今人或謂非<lb/>
鵠也乃鍾繇書爾未知孰是也嗚呼漢魏之事讀其書<lb/>
者可為之流涕也其鉅碑偉字其意惟恐傳之不逺也<lb/>
豈以後世為可欺歟不然不知恥者無所不為乎<hi>右眞蹟</hi>
　　魏鍾繇表<hi>歲月見本文</hi>
右鍾繇法帖<hi>一字集本作表</hi>者曹公破闗侯賀捷表也其後書<lb/>
云建安二十四年閏月九日南蕃東武亭侯鍾繇上集<lb/>
賢校理孫思恭精於歴學余問孫君建安二十四年閏<lb/>
<pb n="KR2n0012_WYG_004-3a"/>
在何月思恭為余以漢家所用四分乾象歴推之是歲<lb/>
己亥二歴皆閏十月而陳壽三國志所書時月雖為簡<lb/>
畧然以思恭言考之則合按魏志是歲冬十月軍還洛<lb/>
陽其下遂書孫權請討闗公自効於呉志則書閏月權<lb/>
討公以魏呉二志參較是閏十月矣呉志又書十二月<lb/>
權獲公及其子平魏志明年正月乃書權傳公首至洛<lb/>
陽葢二志相符乃權以閏十月方征荆至十二月獲之<lb/>
明年正月始傳首至洛<hi>原本有陽字</hi>理可不疑然則鍾繇安<lb/>
<pb n="KR2n0012_WYG_004-3b"/>
得於閏十月先賀㨗也由是此表可疑為非眞而今世<lb/>
盛行復有両本字大小不同小字差類繇書然不知其<lb/>
果是否姑並存之以俟識者治平元年七月二十六日<lb/>
書<hi>右眞蹟</hi>
　　又<hi>集本</hi>
右魏鍾繇書其辭云戎路兼行履險冐寒因述曹仁徐<lb/>
晃破闗公事其後題云建安二十四年閏月九日南蕃<lb/>
東武亭侯臣繇上按建安二十四年冬曹公軍於摩陂<lb/>
<pb n="KR2n0012_WYG_004-4a"/>
而仁等破公後未嘗出征履險冐寒之役又古人牋啓<lb/>
不書年此二事可疑又云公已被手刃據三國志公圍<lb/>
曹仁於樊為仁所敗而走後為孫權兵斬於沮與此帖<lb/>
不同<lb/>
　　魏劉熹學生冢碑<hi>歲月未詳</hi>
右魏劉熹學生冢碑在襄州穀城縣界中余為乾德令<lb/>
時嘗以公事過穀城見數荒冢在草間傍有古碑傾側<lb/>
半埋土中問其村人為何人冢皆不能道而碑文磨滅<lb/>
<pb n="KR2n0012_WYG_004-4b"/>
不暇讀而去後數年在河北始集録古文思嚮所見穀<lb/>
城碑疑為漢碑求之又數年乃獲按襄州圖經云學生<lb/>
冢在縣東北水經注云魏濟南劉熹字德怡博學好古<lb/>
立碑載生徒百餘人其不終業而卒者葬于<hi>集本作於</hi>此號<lb/>
學生冢今碑雖殘缺而熹與生徒名字往往尚可見葢<lb/>
余昔所見乃學生冢而碑魏時碑也熹穀城令也治平<lb/>
元年正月十日書<hi>右眞蹟</hi>
　　魏賈逵碑<hi>歲月未詳</hi>
<pb n="KR2n0012_WYG_004-5a"/>
右魏賈逵碑魏志逵傳云逵為絳邑長為賊郭援所攻<lb/>
絳人與援約不害逵乃降而援欲以逵為將怒逵不肯<lb/>
叩頭欲殺之絳人乘城呼曰負<hi>集本作若</hi>要殺我賢君寧俱<lb/>
死援義之遂不殺又按裴松之注引魏畧云援捕得逵<lb/>
怒不肯拜促斬之諸將覆䕶囚於壺闗土窖中守者祝<lb/>
公道釋其械而逸之<hi>集本有已字</hi>與魏志不同而此碑但云<lb/>
為援所執臨以白刃不屈而已不載絳人約援事如傳<lb/>
所載不獨逵有德於絳人而絳人臨危能與逵生死亦<lb/>
<pb n="KR2n0012_WYG_004-5b"/>
可謂賢矣自古碑碣稱述功德常患過實如逵與絳人<lb/>
德義<hi>集本有俱隆字</hi>碑不應畧而不著頗疑陳壽作傳<hi>集本無此二字</hi>
好竒而所得非實也松之又注魏書逵年五十五而碑<lb/>
云五十有四亦當以碑為正嘉祐八年十一月十四日<lb/>
書<hi>右眞蹟</hi>
　　魏鄧艾碑<hi>歲月未詳</hi>
右鄧艾碑考其事蹟終始即魏<hi>集本無此字</hi>鄧艾碑也艾嘗<lb/>
為兖州刺史據碑云晉初嘗發兖州兵討叛羌艾降巫<lb/>
<pb n="KR2n0012_WYG_004-6a"/>
者傳言授以用兵之法因以破羌兖人神之遂為艾立<lb/>
廟建碑紀其事艾於三國時為名將嘗有大功其姓名<lb/>
聞於世甚顯史與兖人皆不應誤而艾乂三名不同如<lb/>
此此君子所以慎於傳疑也余謂古人艾乂常通用漢<lb/>
書曰黎民艾安與懲艾創艾注皆讀為乂豈非鄧侯名<lb/>
艾音乂而書碑者從省歟後人讀史無音注乃且以為<lb/>
蒿艾之艾而流俗轉失久而訛繆遂不復正此理或然<lb/>
覽者詳之熈寧壬子正月晦日六一堂書<hi>右眞蹟</hi>
<pb n="KR2n0012_WYG_004-6b"/>
　　呉九眞太守谷府君碑<hi>鳳皇元年四月</hi>
右谷朗者事呉為九眞太守碑無書撰人名氏其序云<lb/>
府君諱朗字義先桂陽耒陽人豫章府君之曽孫公府<lb/>
君之孫郎中君之子也其先出自顓頊益為舜虞賜姓<lb/>
嬴氏至於扉子封於秦谷因而氏焉谷氏在呉不顯史<lb/>
傳無所見所謂豫章府君而下三世皆莫知其名字按<lb/>
秦本紀非子邑於秦而此與朗子永寧侯相碑皆為扉<lb/>
子莫詳其義也治平元年四月二十六日書<hi>右眞蹟</hi>
<pb n="KR2n0012_WYG_004-7a"/>
　　呉國山碑<hi>歲月見本文</hi>
右呉國山碑者孫皓天冊元年禪于國山改元天璽因<lb/>
紀其所獲瑞物刋石于山隂是歲晉咸寧元年後五年<lb/>
晉遂滅呉以皓昬虐其國將亡而衆瑞並出不可勝數<lb/>
後世之言祥瑞者可以鑒矣熈寧元年中元後一日書<lb/>
<hi>右眞蹟</hi>
　　晉南鄉太守頌<hi>泰始中</hi>
右南鄉太守司馬整<hi>集本作晉南鄉太守頌南鄉太守者司馬整也</hi>按晉書宣<lb/>
<pb n="KR2n0012_WYG_004-7b"/>
帝弟曰安平獻王孚孚次子曰義陽成王望望第三子<lb/>
曰隨穆王整整先望卒後武帝分義陽之隨縣封整為<lb/>
王諡曰穆整以魏咸熈二年為南鄉太守是歲晉武受<lb/>
禪改元泰始泰始三年徙整南陽而南鄉人為整建此<lb/>
碑晉書地理志當魏末荆州分屬三國而南鄉南陽皆<lb/>
屬魏後晉武改南鄉為順陽此碑今在光化軍軍即襄<lb/>
州穀城縣之隂城鎭隂城當魏晉時為南鄉屬縣也余<lb/>
貶乾德縣令時得此碑今二紀矣嘉祐八年九月二十<lb/>
<pb n="KR2n0012_WYG_004-8a"/>
六日書<hi>眞蹟</hi>
　　晉南鄉太守碑<hi>泰始四年</hi>
右南鄉太守碑不著書撰人名氏題曰宣威將軍南鄉<lb/>
太守司馬府君紀德頌碑云君諱整字孔修太宰安平<lb/>
王之孫太尉義陽王之子按晉書宣帝弟曰安平獻王<lb/>
孚孚次子曰義陽成王望望第三子隨穆王整整先望<lb/>
卒後武帝分義陽之隨縣封整為王諡曰穆整以太始<lb/>
三年自南鄉太守徙南陽而南鄉人共立此碑今在光<lb/>
<pb n="KR2n0012_WYG_004-8b"/>
化軍軍即襄州穀城縣之隂城鎮按晉志不列南鄉郡<lb/>
據此碑所載縣令名氏有武陵築陽丹水隂城順陽祈<lb/>
六縣此葢南鄉郡所治也晉志但云南鄉魏時屬荆州<lb/>
武帝平呉改為順陽郡而不著順陽治所興廢屬縣之<lb/>
名而獨此碑可見也又整傳但云整歴南中郎將封清<lb/>
泉侯薨贈冠軍將軍亦不言其為宣威將軍南鄉南陽<lb/>
二郡守皆其所漏畧也<hi>右集本</hi>
　　南鄉太守碑隂<hi>集本</hi>
<pb n="KR2n0012_WYG_004-9a"/>
右南鄉太守將吏三百五十人分為二卷其磨滅者猶<lb/>
有二十餘人人皆有邑姓名字而無次序其名號有令<lb/>
有長有南閤祭酒門下督主簿部督郵監汀督郵部勸<lb/>
農五官掾文學掾營軍掾軍謀掾府門亭長主記史待<lb/>
事掾待事史部曲將部曲督又有賊曹功曹議曹户曹<lb/>
金曹水曹科曹倉曹鎧曹左右兵曹曹皆有掾又有祭<lb/>
酒有史有書佐有修行有從掾位有從史位有史有小<lb/>
史等魏晉之際太守官屬之制葢如此他書或時見一<lb/>
<pb n="KR2n0012_WYG_004-9b"/>
二不能如此之備也<lb/>
　　晉陸喈碑<hi>歲月見本文</hi>
右晉陸喈碑喈為宣威内史建武元年卒碑以咸和七<lb/>
年立而碑後題云咸和七年歲在庚辰咸和成帝年號<lb/>
也成帝以泰寧三年八月即位是歲乙酉明年改元咸<lb/>
和據厯七年當為壬辰而此為<hi>集本作云</hi>庚辰者繆也陸氏<lb/>
有二碑余家集録皆有之據陸褘碑後題云泰寧三年<lb/>
歲在乙酉與今厯合則當時厯官不應至咸和而頓爾<lb/>
<pb n="KR2n0012_WYG_004-10a"/>
差失然則庚辰特書碑者誤爾治平元年六月二十九<lb/>
日書<hi>右眞蹟</hi>
　　晉蘭亭修禊序<hi>永和九年</hi>　<hi>集本</hi>
右蘭亭修禊序世所傳本尤多而皆不同葢唐數家所<lb/>
臨也其轉相傳模失眞彌逺然時時猶有可喜處豈其<lb/>
筆法或得其一二邪想其眞蹟宜如何也哉世言眞本<lb/>
葬在昭陵唐末之亂昭陵為温韜所發其所藏書畫皆<lb/>
剔取其裝軸金玉而棄之於是魏晉以來諸賢墨蹟遂<lb/>
<pb n="KR2n0012_WYG_004-10b"/>
復流落於人間太宗皇帝時購募所得集以為十卷俾<lb/>
模傳之數以分賜近臣今公卿家所有法帖是也然獨<lb/>
蘭亭眞本亡矣故不得列於法帖以傳今予所得皆人<lb/>
家舊所藏者雖筆畫不同聊並列之以見其各有所得<lb/>
至於眞偽優劣覽者當自擇焉其前本流俗所傳不記<lb/>
其所得其二得於殿中丞王廣淵其三得於故相王沂<lb/>
公家又有别本在定州民家二家各自有石較其本纎<lb/>
毫不異故不復録其四得於三司蔡給事君謨世所傳<lb/>
<pb n="KR2n0012_WYG_004-11a"/>
本不出乎此其或尚有所未傳更俟博采<lb/>
　　范文度模本蘭亭序<hi>附</hi>
余嘗集録前世遺文數千篇因得悉覽諸賢筆蹟比不<lb/>
識書遂稍通其學然則人之於學其可不勉哉今老矣<lb/>
目昏手顫雖不能揮翰而開卷臨几便别精麤若范君<lb/>
所書在余集録實為難得也竊幸覽之<hi>一作焉</hi>為之忘倦<lb/>
嘉祐七年夏五月二十八日廬陵歐陽修書<hi>右眞蹟</hi>
書雖列於六藝非如百工之藝也蔡君謨以書名當世<lb/>
<pb n="KR2n0012_WYG_004-11b"/>
其稱范君者如此不為誤矣滁山醉翁題<hi>右眞蹟</hi>
　　又<lb/>
自唐末干戈之亂儒學文章掃地而盡宋興百年之間<lb/>
雄文碩儒比肩而出獨字學久而不振未能比蹤唐之<lb/>
<hi>一無此字</hi>人余每以為恨今乃獲見范君筆法信乎時不乏<lb/>
人而患知之不博不然有於中必形於外若范君者筆<lb/>
迹不傳於世而獨傳其家葢其潛光晦德非止其書閟<lb/>
不傳也<hi>右眞蹟</hi>
<pb n="KR2n0012_WYG_004-12a"/>
　　又<hi>與前跋相類疑是藁本今兩存之</hi>
自唐末兵戈之亂儒學文章掃地而盡聖宋興百餘年<lb/>
間雄文碩學之士相繼不絶文章之盛遂追三代之隆<lb/>
獨字書之法寂寞不振未能比蹤唐室余每以為恨今<lb/>
迺獲見范君之書信乎時不乏人而患聞見之不博也<lb/>
然若君之筆法宜傳於世久閟於家葢其潛光晦伏非<lb/>
獨其書之閟也<hi>右集本</hi>
　　晉樂毅論<hi>永和四年</hi>
<pb n="KR2n0012_WYG_004-12b"/>
右晉樂毅論石在故高紳學士家紳死家人初不知惜<lb/>
好事者往往就閲或模傳其本其家遂祕藏之漸為難<lb/>
得後其子弟以其石質錢於富人而富人家失火遂焚<lb/>
其石今無復有本矣益為可惜也後有<hi>集本有此二字</hi>甚妙二<lb/>
字吾亡友聖俞書也論與文選所載時時不同考其文<lb/>
理此本為是惜其不完也<hi>右眞蹟</hi>
　　晉王獻之法帖<hi>歲月未詳</hi>　<hi>眞蹟</hi>
右王獻之法帖予嘗喜覽魏晉以來筆墨遺蹟而想前<lb/>
<pb n="KR2n0012_WYG_004-13a"/>
人之高致也所謂法帖者其事率皆弔哀候病叙睽離<lb/>
通訊問施於家人朋友之間不過數行而已葢其初非<lb/>
用意而逸筆餘興淋漓揮灑或妍或醜百態橫生披卷<lb/>
發函爛然在目使人驟見驚絶徐而視之其意態<hi>集本無此</hi>
<hi>三字</hi>愈無窮盡故使後世得之以為竒翫而想見其人也<lb/>
至於高文大冊何甞用此而今人不然至或棄百事弊<lb/>
精疲力以學書為事業用此終老而窮年者是眞可咲<lb/>
也治平甲辰秋社日書<lb/>
<pb n="KR2n0012_WYG_004-13b"/>
　　又<lb/>
獻之帖葢唐人所臨其筆法類顔魯公更俟識者辨之<lb/>
<hi>右眞蹟</hi>
　　晉賢法帖<hi>眞蹟</hi>
右晉賢法帖太宗皇帝萬幾之餘留精翰墨嘗詔天下<lb/>
購募鍾王眞蹟集為法帖十卷模刻以賜羣臣往時故<lb/>
相劉公沆在長沙以官法帖鏤板遂布於人間後有尚<lb/>
書郎潘師旦者又擇其尤妙者别為卷第與劉氏本並<lb/>
<pb n="KR2n0012_WYG_004-14a"/>
行至余集録古文不敢輙以官本參入私集遂於師旦<lb/>
所傳又取其尤者散入録中俾夫啓帙披卷者時一得<lb/>
之把翫欣然所以忘倦也治平元年五月十日書<lb/>
　　晉七賢帖<lb/>
右晉七賢帖得之李丕緒少卿<hi>眞蹟無此二字</hi>家丕緒多藏古<lb/>
書然不知此為眞否七子書蹟世罕傳故録之<hi>右集本</hi>
　　宋文帝神道碑<hi>歲月未詳</hi>
右宋文帝神道碑云太祖文皇帝之神道凡八大字而<lb/>
<pb n="KR2n0012_WYG_004-14b"/>
别無文辭惟以此為表識爾古人刻碑<hi>一作碑刻</hi>正當如此<lb/>
而後世鐫刻功德爵里世系惟恐不詳然自後漢以來<lb/>
門生故吏多相與立碑頌德矣余家集古所録三代以<lb/>
來鐘鼎彛盤銘刻備有至後漢以後始有碑文欲求前<lb/>
漢時碑碣卒不可得是則冢墓碑自後漢以來始有也<lb/>
此碑無文疑非宋世立葢自漢以來碑文務載世德宋<lb/>
氏子孫未必能超然獨見復古簡質又南朝士人氣尚<lb/>
卑弱字書工者率以纎勁清媚為佳未有偉然巨筆如<lb/>
<pb n="KR2n0012_WYG_004-15a"/>
此者益疑後世所書按宋書文帝為元兇劭所弑初諡<lb/>
曰景廟號中宗孝武立改諡曰文號太祖其墓曰長寧<lb/>
陵也<hi>右眞蹟</hi>
　　宋宗慤母夫人墓誌<hi>歲月見本文</hi>
右宗慤母夫人墓誌不著書撰人名氏有誌無銘其後<lb/>
云謹牒子孫男女次第名位婚嫁如左葢一時之制也<lb/>
按慤本傳與此誌歴官終始不同本傳云宋孝武即位<lb/>
以慤為左衛將軍累遷豫州刺史監五州諸軍使討竟<lb/>
<pb n="KR2n0012_WYG_004-15b"/>
陵王誕入為左衛將軍廢帝即位為寧蠻校尉雍州刺<lb/>
史卒此誌乃大明六年作誌云為右衛將軍監交廣二<lb/>
州湘州之始興冠軍將軍平越中郎將廣州刺史始遷<lb/>
豫州監五州軍事又為散騎常侍左衛將軍領太子中<lb/>
庶子荆州大中正而傳皆畧之也慤南陽湼陽人而此<lb/>
誌云湼陽縣都鄉安衆里人又云窆於秣陵縣都鄉石<lb/>
泉里都鄉之制前史不載<hi>右集本</hi>
　　齊鎮國大銘像碑<hi>天統三年</hi>　<hi>集本</hi>
<pb n="KR2n0012_WYG_004-16a"/>
右齊鎭國大銘像碑銘像文辭固無足取所以録之者<lb/>
欲知愚民當南北割㩀之際事佛尤篤爾其字畫頗異<lb/>
雖為訛繆亦其傳習時有與今不同者其録之亦以此<lb/>
也<lb/>
　　南齊海陵王墓銘<hi>歲月未詳</hi>
右南齊海陵王墓銘長兼中書侍郎謝朓撰海陵王昭<lb/>
文者文惠太子次子也初明帝鸞既廢鬱林王昭業而<lb/>
立昭文又廢為海陵王而殺之遂自立按謝朓傳朓當<lb/>
<pb n="KR2n0012_WYG_004-16b"/>
海陵王時為驃騎諮議領記室又掌中書郎後遷尚書<lb/>
吏部郎此誌題云長兼中書侍郎而據傳朓未嘗為中<lb/>
書侍郎史之闕也按南齊書劉悛為長兼侍中後魏臨<lb/>
淮王彧為長兼御史中尉南北史多有此名葢<hi>集本有長兼者</hi>
<hi>三字</hi>當時兼官之稱如唐檢校官之類也嘉祐八年九月<lb/>
十七日書<hi>右眞蹟</hi>
　　梁智藏法師碑<hi>普通三年</hi>　<hi>眞蹟</hi>
右梁智藏法師碑梁湘東王蕭繹撰銘新安太守蕭幾<lb/>
<pb n="KR2n0012_WYG_004-17a"/>
作叙尚書殿中郎蕭挹書世號三蕭碑法師者姓顧氏<lb/>
幾挹皆稱弟子衰世之弊遂至於斯余於集古録而不<lb/>
忍遽棄者以其字畫<hi>集本作書</hi>粗可佳捨其所短取其所長<lb/>
斯可矣嘉祐八年五月晦日書<lb/>
　　陳張慧湛墓誌銘<hi>貞觀二十三年九月</hi>
右陳張慧湛墓誌銘不著書撰人名氏陳隋之間字書<lb/>
之法極於精妙而文章頽壊至於鄙俚豈其時俗弊薄<lb/>
士遺其本而逐其末乎予家集録所見頗多自開皇仁<lb/>
<pb n="KR2n0012_WYG_004-17b"/>
壽而後至唐高宗己前碑碣所刻往往不減歐虞而多<lb/>
不著名氏如鉗耳君清德頌或有名而其人不顯如丁<lb/>
道䕶之類不可勝數也慧湛陳人至唐太宗時始改葬<lb/>
爾其銘刻字書遒勁有法翫之忘倦惜乎不知為何人<lb/>
書也治平元年四月晦日書<hi>右眞蹟</hi>
　　陳浮屠智永書千字文<hi>歲月未詳</hi>
右千字文今流俗多傳此本為浮屠智永書考其字畫<lb/>
時時有筆法不類者雜於其間疑其石有亡缺後人妄<lb/>
<pb n="KR2n0012_WYG_004-18a"/>
補足之雖識者覽之可以自擇然終汨其眞遂去其二<lb/>
百六十五字其文既無所取而世復多有所佳者字爾<lb/>
故輙去其偽者不以文不足為嫌也蔡君謨今世知書<lb/>
者猶云未能盡去也嘉祐八年十月十八日書<hi>右眞蹟</hi>
　　又<lb/>
梁書言武帝得王羲之所書千字命周興嗣以韻次之<lb/>
今官<hi>集本作觀</hi>法帖有漢章帝所書百餘字其言有海鹹河<lb/>
淡之類葢前世學書者多為此語不獨始於羲之也<hi>右眞</hi>
<pb n="KR2n0012_WYG_004-18b"/>
<hi>蹟</hi>
　　大代修華嶽廟碑<hi>歲月見本文</hi>
右大代修華嶽廟碑按魏書文成帝興光二年三月己<lb/>
亥改元為太安故魏書興光無二年而此碑云<hi>集本有興光二</hi>
<hi>字</hi>二年三月甲午立者葢立碑後六日始改元也其曰<lb/>
闡皇風於五葉者自道武明元太武至於文成纔四世<lb/>
爾太武之弑南安王余立不踰年亦被弑不得成君<hi>集本</hi>
<hi>無此十九字</hi>而景穆太子文成父也追尊為帝立廟稱宗故<lb/>
<pb n="KR2n0012_WYG_004-19a"/>
以為世也魏自道武天興元年議定國號羣臣欲稱代<lb/>
而道武不許乃仍稱魏自是之後無改國稱代之事今<lb/>
魏碑數數有之碑石當時所刻不應妄但史失其事爾<lb/>
由是言之史家闕繆可勝道哉然予於史家非長故書<lb/>
之以待博學君子也嘉祐八年歲在癸夘七月三十日<lb/>
書<hi>昔在南譙自號醉翁晚又更號六一居士</hi>　<hi>右眞蹟</hi>
　　又<lb/>
按魏書文成帝興光二年三月己亥改元太安而此碑<lb/>
<pb n="KR2n0012_WYG_004-19b"/>
書二年三月甲午立葢立碑後六日乃改元故碑猶得<lb/>
稱二年也其曰闡皇風於五葉者自道武明元太武至<lb/>
於文成纔四世爾太武之弑南安王余立不踰年亦被<lb/>
弑不得成君為一世而景穆太子文成父也追尊為帝<lb/>
立廟稱恭宗故以為世也魏自道武天興元年議定國<lb/>
號羣臣欲稱代而道武不許乃稱魏自是之後無改國<lb/>
稱代之事今魏碑數數有之碑石當時所刻不應妄誤<lb/>
但史失其事爾由是言之史家闕繆多矣<hi>右眞蹟</hi>
<pb n="KR2n0012_WYG_004-20a"/>
　　後魏孝文北巡碑<hi>歲月見本文</hi>
右魏孝文北巡碑云太和二十一年修省方之典北臨<lb/>
舊京又云渉西河出平陽斜順唐逵指遊咸櫟路邇龍<lb/>
門遂紆雕軒按後魏本紀是歲正月乙巳北巡二月次<lb/>
太原至平城四月幸龍門以太牢祭夏禹遂幸長安汎<lb/>
渭浮河迺東歸與此碑所書皆合也碑無題首故依本<lb/>
紀為北巡碑也治平元年三月二十二日書<hi>右眞蹟</hi>
　　後魏定鼎碑<hi>歲月見本文</hi>
<pb n="KR2n0012_WYG_004-20b"/>
右魏定鼎碑景明三年建在今懐州流俗謂之定鼎碑<lb/>
也景明魏宣武年號也碑云定鼎遷中之十年按魏孝<lb/>
文以太和十七年遷都洛陽至此景明三年葢十年矣<lb/>
<hi>右集本</hi>
　　後魏石門銘<hi>歲月見本文</hi>
右魏石門銘云此門葢漢永平中所穿自晉氏南遷斯<lb/>
路廢矣皇魏正始元年漢中獻地褎斜遂開假節龍驤<lb/>
將軍梁秦二州刺史羊嗣開創舊路詔遣左校令賈三<lb/>
<pb n="KR2n0012_WYG_004-21a"/>
德共成其事起四年十月訖永平二年正月畢功其餘<lb/>
文字尚完而其大畧如此石門在漢中所謂漢永平中<lb/>
所穿者乃明帝時司隷校尉楊厥所開也厥自有碑述<lb/>
其事甚詳正始永平皆後魏宣武年號也治平元年五<lb/>
月十日書<hi>右眞蹟</hi>
　　後魏神龜造碑像記<hi>歲月見本文</hi>
右神龜造碑像記魏神龜三年立余所集録自隋以前<lb/>
碑誌皆未嘗輕棄者以其時<hi>集本無此字</hi>有所取於其間也<lb/>
<pb n="KR2n0012_WYG_004-21b"/>
然患其文辭鄙淺又多言浮屠然獨其<hi>集本作以</hi>字畫往往<lb/>
工妙惟後魏北齊差劣而又字法多異不知其何從而<lb/>
得之遂與諸家相戻亦意其夷狄昧於學問而所傳訛<lb/>
繆爾然録之以資廣覽也此碑字畫時時遒勁尤可佳<lb/>
也神龜孝明年號按魏書<hi>集本有神龜二字</hi>三年七月辛夘改<lb/>
元正光而此碑是月十五日立不知辛夘是其月何日<lb/>
也當俟治歴者推之嘉祐八年七月十一日書<hi>右集本</hi>
　　東魏任城王造浮圖記<hi>歲月見本文</hi>
<pb n="KR2n0012_WYG_004-22a"/>
右任城王造浮圖記不著其名云武定四年建武定東<lb/>
魏孝靜年號也按後魏書景穆皇帝子雲雲子澄<hi>集本有子</hi>
<hi>彛二字</hi>相襲為任城王其後國絶不封其去孝靜時差逺<lb/>
不知武定四年王任城者為誰也治平元年八月八日<lb/>
書<hi>右眞蹟</hi>
　　東魏造石像記<hi>歲月見本文</hi>
右東魏造石像記其碑云大魏武定七年歲次己巳武<lb/>
定孝靜年號也今世所行歴譜惟龔潁運歴圖與今亳<lb/>
<pb n="KR2n0012_WYG_004-22b"/>
州宋退相紀年通譜為最詳而以潁所書推之武定七<lb/>
年歲當己巳與此碑合而武定止於八年是歲庚午東<lb/>
魏滅其事與東魏北齊書亦合而通譜以七年為戊辰<lb/>
八年為己巳又有九年為庚午而東魏滅按孝靜以後<lb/>
魏大統十六年滅是歲庚午則知宋公所記甲子不繆<lb/>
惟武定不當有九年而七年不得為戊辰此其失爾葢<lb/>
孝靜始即位改元天平盡四年而五年正月改為元象<lb/>
今通譜天平止於三年以四年為元象葢自元象以後<lb/>
<pb n="KR2n0012_WYG_004-23a"/>
遞差一年故以武定七年為戊辰也苟不見斯碑則運<lb/>
歴圖與通譜二家得失其何以決<hi>右集本</hi>
　　魏九級塔像銘<hi>歲月見本文</hi>　<hi>眞蹟</hi>
右魏九級塔像銘不見書撰人名氏葢北齊時人所作<lb/>
也其年號見於文者三曰眞君九年者後魏太武號也<lb/>
又曰武定四年者東魏孝靜號也又曰天保三年者北<lb/>
齊文宣號也按高洋以後周大統十六年受東魏禪是<lb/>
歲庚午改元天保三年壬申此碑云歲在涒灘是矣碑<lb/>
<pb n="KR2n0012_WYG_004-23b"/>
文淺陋葢鄙俚之人所為惟其字畫多異往往竒怪故<lb/>
録之以備廣覽<hi>集本有云字</hi>治平元年三月二十三日書<lb/>
　　北齊常山義七級碑<hi>歲月見本文</hi>
右不著書撰人名氏文為聲偶頗竒怪而字畫亦佳往<lb/>
往有古法碑云常山太守六州大都督儀同三司綦連<lb/>
公以天保九年造浮圖天保齊文宣年號也北齊書有<lb/>
綦連猛而不為常山太守都督儀同等官不知此所謂<lb/>
綦連公者何人也嘉祐八年九月二十日書<hi>右眞蹟</hi>
<pb n="KR2n0012_WYG_004-24a"/>
　　又<lb/>
右常山義七級碑不著書撰人名氏文辭聲偶而甚怪<lb/>
書字頗有古法其碑首題云慕容儀同麴常山石氏諸<lb/>
邑義七級之碑其文云常山太守六州大都督儀同三<lb/>
司綦連公以天保九年為國敬造七級浮圖一區至天<lb/>
統中使持節都督𤓰州諸軍事驃騎大將軍儀同三司<lb/>
𤓰州刺史常山太守六州大都督頻陽縣開國子樂平<lb/>
縣開國男慕容樂及散騎常侍郎驃騎大將軍前給事<lb/>
<pb n="KR2n0012_WYG_004-24b"/>
黄門侍郎繕州大中正食新市縣幹新除常山太守麴<lb/>
顯貴與功曹石子和等増成之葢北齊時碑也綦連公<lb/>
不見其名北齊有綦連猛不為常山太守不知此何人<lb/>
而慕容樂官兼刺史太守並封兩縣不可詳也食縣幹<lb/>
入官銜葢當時之制亦不可詳也義者衆成之名猶若<lb/>
今謂義井之類也<hi>右集本</hi>
　　永樂十六角題名<hi>附出</hi>
右永樂十六角題名不著年月列名人甚多皆無顯者<lb/>
<pb n="KR2n0012_WYG_004-25a"/>
莫可考究不知為何時碑其字畫頗怪而不精似是東<lb/>
魏北齊人所書十六角者庸俗所造佛塔其後又書云<lb/>
造十六角鎭國大浮圖則知為塔矣其謂之十六角只<lb/>
見此碑而後魏時又有常山義七級碑葢當時俚俗語<lb/>
類皆如此治平元年八月八日書<hi>右眞蹟</hi>
　　魯孔子廟碑<hi>附出</hi>　<hi>興和三年</hi>
右魯孔子廟碑後魏北齊時書多若此筆畫不甚佳然<lb/>
亦不俗而往往相類疑其一時所尚<hi>集本作傳</hi>當自有法又<lb/>
<pb n="KR2n0012_WYG_004-25b"/>
其㸃畫多異故録之以備廣覽<hi>右眞蹟</hi>
　　北齊石浮圖記<hi>歲月見本文</hi>
右齊造石浮圖記云河清二年歲在癸未河清北齊高<lb/>
湛年號也碑文鄙俚而鐫刻訛繆時時字有完者筆畫<lb/>
清婉可喜故録之又其前列題名甚多而名特竒怪如<lb/>
馮戬郎馮貴買之類皆莫曉其義若名野乂伽耶者葢<lb/>
出於浮圖爾自中華喪亂以來中國人名如此者多矣<lb/>
最後有馮黑太者予謂太亦音撻意隋末有劉黑闥呉<lb/>
<pb n="KR2n0012_WYG_004-26a"/>
黑闥皆以此為名者太闥轉寫不同爾然隋去北齊不<lb/>
逺不知黑闥為何等語也<hi>右集本</hi>
　　後周大像碑<hi>大象三年</hi>
右周大像碑宇文氏之事迹無足采者惟其字畫不俗<lb/>
亦有取焉翫物以忘憂者惟怪竒變態眞偽相雜使覽<lb/>
者自擇則可以忘倦焉故余於集古所録者博矣嘉祐<lb/>
八年六月二日書<hi>右眞蹟</hi>
魏受禪碑<hi>元第七十二</hi>受禪<hi>此下一/有壇字</hi>往返<hi>一作反下同</hi>
<pb n="KR2n0012_WYG_004-26b"/>
魏公卿上尊號表<hi>元第七十三至七十四</hi>鉅<hi>一作巨</hi>
鍾繇表<hi>元第四百九十</hi>小字<hi>二字上一有而字</hi>
劉熹學生冢碑<hi>元第三百六十五</hi>
賈逵碑<hi>元第一百二十八</hi>
鄧艾碑<hi>元第七百五十</hi>或然<hi>此下一有也字</hi>
谷府君碑<hi>元第五百九十二</hi>
呉國山碑<hi>元第三百四至三百五</hi>
南鄉太守頌<hi>元第九十二</hi>後晉武<hi>一有/帝字</hi>隂城當魏晉時<hi>眞蹟無城</hi>
<pb n="KR2n0012_WYG_004-27a"/>
<hi>時三字集本有之</hi>
南鄉太守碑<hi>元第九十二</hi>紀德<hi>一作之德</hi>
南鄉太守碑隂<hi>元第九十四</hi>二卷<hi>一作三卷</hi>
　碑隂官屬何其多邪葢通從史而盡列之當時猶於<lb/>
　其間以取士人故吏亦清修其勢然耳<lb/>
右莆陽蔡君謨書今十年矣嘉祐八年九月二十七日<lb/>
<hi>一有此五十六字</hi>
陸喈碑<hi>元第一百三十七</hi>
<pb n="KR2n0012_WYG_004-27b"/>
蘭亭叙<hi>元第九百九十六</hi>數家<hi>一作/諸家</hi>嘉祐八年六<hi>一作八</hi>月十日<lb/>
<hi>一有此八字</hi>
范文度模本蘭亭叙<hi>蔡君謨題跋附</hi>
　右軍蘭亭最著今世尚有榻本祕閣一本蘓才翁一<lb/>
　本周越一本猶有氣象存焉今觀橅倣葢得之矣嘉<lb/>
　祐壬寅五月二十六日莆陽蔡襄<lb/>
同前<lb/>
又唐末<hi>眞蹟作室</hi>寂寞<hi>眞蹟/作寥</hi>唐室<hi>眞蹟/作尉</hi>於世<hi>眞蹟此于有而字</hi>閟也<lb/>
<pb n="KR2n0012_WYG_004-28a"/>
<hi>眞蹟此下有嘉祐七年五月旬休日廬陵歐陽某十四字</hi>
樂毅論<hi>元第八十三</hi>論石<hi>此下一有本字</hi>
王獻之法帖<hi>元第八百六十八</hi>
又<hi>元第三百一十九</hi>
晉賢法帖<hi>元第七百三十五</hi>沆<hi>眞蹟無此字</hi>
晉七賢帖<hi>元第七十六</hi>
宋文帝神道碑<hi>元第四百四十九</hi>鐫刻<hi>一作/銘刻</hi>墓碑<hi>此下一有銘字</hi>末世<lb/>
<hi>此下一有所字</hi>士人<hi>一作/人士</hi>治平元年三月十六日書<hi>一有此十字</hi>
<pb n="KR2n0012_WYG_004-28b"/>
宗慤母墓誌<hi>元第一百五十三</hi>
齊鎮國大銘像碑<hi>元第一百二十</hi>
南齊海陵王墓銘<hi>元第八十五</hi>
　右海陵王墓銘南齊謝朓撰海陵王者齊文惠太子<lb/>
　之次子也名昭文初明帝鸞既廢鬱林王昭業而立<lb/>
　昭文又廢為海陵王而殺之鸞立是為明帝按朓傳<lb/>
　朓當海陵王時為驃騎諮議領記室又掌中書郎後<lb/>
　遷尚書吏部郎此誌題云長兼中書侍郎臣謝朓立<lb/>
<pb n="KR2n0012_WYG_004-29a"/>
　而傳不書朓為侍郎也按齊書劉悛為長兼侍中魏<lb/>
　臨淮王彧為長兼御史中尉南北史多有葢長兼似<lb/>
　當時兼官之稱如唐檢校官也<hi>此與前本不同故兩存之</hi>
梁智藏法師碑<hi>元第六十二</hi>余於<hi>一無/於字</hi>可佳<hi>一作/取</hi>所短<hi>一無所字</hi>
陳張慧湛墓誌銘<hi>元第六百一十三</hi>
智永書千字文<hi>元第四十六</hi>
大代修華嶽廟碑<hi>元第五百二十四</hi>興光無<hi>一作無/興光</hi>元也<hi>一作年</hi>
於史家<hi>一作學</hi>
<pb n="KR2n0012_WYG_004-29b"/>
後魏孝文北巡碑<hi>元第八十九</hi>
後魏定鼎碑<hi>元第一百九</hi>
石門銘<hi>元第七百八至七百九</hi>
神龜造碑像記<hi>元第四百九</hi>
任城王造浮圖記<hi>元第八百三十五</hi>
東魏造石像記<hi>元第八百三十九</hi>退相<hi>一作/丞相</hi>後魏<hi>此下一有永熈三年立在</hi>
<hi>位十七年十字</hi>大統<hi>二字上/有至字</hi>　記甲子<hi>一作紀/首尾</hi>以決<hi>此下一有然後知余</hi>
<hi>之集録不為無益也治平元年閏五月九日書二十一字</hi>
<pb n="KR2n0012_WYG_004-30a"/>
九級塔像銘<hi>元第四百七十七</hi>
常山義七級碑<hi>元第十四</hi>
永樂十六角題名<hi>元第九百八十五</hi>
魯孔子廟碑<hi>元第二百九十</hi>
北齊石浮圖記<hi>元第九百七十六</hi>
後周大像碑<hi>元第二百九十八</hi>
　<lb/>
　<lb/>
<pb n="KR2n0012_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古錄卷四<lb/>
</p>
<p>
</p>
  </div>
</body>
</text>
</TEI>
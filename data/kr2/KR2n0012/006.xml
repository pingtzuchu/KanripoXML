<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古錄卷六</head> <lb/>
    <p>
<pb n="KR2n0012_WYG_006-1a"/>
欽定四庫全書<lb/>
　集古錄卷六<lb/>
　　　　　　　　　　　　宋　歐陽修　撰<lb/>
　　唐八都壇實錄<hi>嵗月見本文</hi>
右八都壇實錄撰人名元質不見其姓又不著書人名<lb/>
氏其字畫亦可愛碑首題云大唐八都壇神君之實錄<lb/>
其文云都望八山之始壇也此地名山封龍之類有八<lb/>
因壇立廟遂為號焉封龍山今在鎮州其餘七山不見<lb/>
<pb n="KR2n0012_WYG_006-1b"/>
其名又云漢光和中有碑而今亡此碑垂拱三年立<hi>右</hi>
<hi>集本</hi>
　　唐魏載墓誌銘<hi>嵗月見本文</hi>
右魏載墓誌銘其序云祖徴諡曰文正父叔玉光禄卿<lb/>
載以𢎞文生對策居甲授太常寺奉禮郎以疾謝職尋<lb/>
調懐州司兵參軍屬惟<hi>集本作維下同</hi>揚詭道不戢斯焚譴及<lb/>
宗姻旋加此累以垂拱三年終於嶺外春秋三十有二<lb/>
所謂惟揚詭道者乃徐敬業起兵於揚州誅武后不克<lb/>
<pb n="KR2n0012_WYG_006-2a"/>
也時敬業以前盩厔尉魏思温為軍師<hi>集本作帥</hi>所謂譴及<lb/>
宗姻者疑敬業敗載坐思温竄死嶺南耳今據新唐書<lb/>
宰相世系表鄭公諸房都無思温及載而叔玉但著一<lb/>
子膺為祕書丞豈載以官卑貶死無後而歿不見耶載<lb/>
死不幸而家譜不錄史官不書<hi>八字集本作家譜史官不錄</hi>非事載<lb/>
斯誌而誌錄於余其遂泯滅於無聞乎治平元年四月<lb/>
二十三日書<hi>右真蹟</hi>
　　唐乙速孤神慶碑<hi>載初元年</hi>
<pb n="KR2n0012_WYG_006-2b"/>
右乙速孤神慶碑𢎞文舘學士苗神客撰神慶唐初仕<lb/>
三衛高宗時為太子右虞候副率以卒乙速孤氏在唐<lb/>
無顯人惟以其姓見於當時者神慶一人而已元和姓<lb/>
纂但云代人隨魏南徙而已其叙神慶世次又多闕繆<lb/>
而此碑所載頗詳云其先王氏太原人<hi>有闕文</hi>代祖顯為<lb/>
後魏驃騎大将軍賜姓乙速孤氏遂為京兆醴泉人曽<lb/>
祖貴隋河州刺史和仁郡公祖安隋益州都督父晟唐<lb/>
驃騎将軍乙速孤氏世無可稱而其姓出夷狄莫䆒其<lb/>
<pb n="KR2n0012_WYG_006-3a"/>
詳惟見於此碑者可以補姓纂之略以備考求故特錄<lb/>
之<hi>右集本</hi>
　　唐薛仁貴碑<hi>天寳二年</hi>
右薛仁貴碑苖神客撰云公諱禮字仁貴河東河隂人<lb/>
也唐書列傳云仁貴絳州龍門人又不云名禮余家集<lb/>
錄薛氏碑尤多據仁貴子楚玉碑亦云父仁貴爾仁貴<lb/>
為唐名将當時甚顯著往往見於他書未嘗有云薛禮<lb/>
者仁貴本田家子奮身行陣其僅知姓名爾其曰名禮<lb/>
<pb n="KR2n0012_WYG_006-3b"/>
字仁貴者疑後世文士或其子孫為増之也列傳又載<lb/>
仁貴䧏九姓事云軍中為之歌曰将軍三箭定天山戰<lb/>
士長歌入漢闗仁貴卒於永淳中碑以天寳中建不載<lb/>
漢闗之歌不應遺畧疑時未有此歌<hi>五字集本作當時無此歌</hi>亦為<lb/>
後人所増爾治平元年端午日書<hi>右真蹟</hi>
　　唐尹氏闕文<hi>嵗月見本文</hi>
右尹氏闕文在襄州題云唐孝子尹仁恕闕萬嵗通天<lb/>
二年旌表萬嵗通天則天之年號也可謂昏亂之世矣<lb/>
<pb n="KR2n0012_WYG_006-4a"/>
然尹氏猶見旌表孔子以謂忠信可行於蠻貊信矣孝<lb/>
悌見尊於昏亂也<lb/>
　　唐尹孝子旌表文<hi>嵗月闕</hi>
唐之致治之意深矣嗚呼不得而見矣此碑尤可惜也<lb/>
<hi>右集本</hi>
　　唐孝子張常洧旌表碣<hi>貞觀五年誤雕在此</hi>
右唐孝子張常洧旌表碣文字磨滅僅可見其髣髴盖<lb/>
孝悌之為名人之所甚慕而旌表非為一世勸也故特<lb/>
<pb n="KR2n0012_WYG_006-4b"/>
錄之者惜其将遂不見於後世也其文辭筆畫亦自可<lb/>
佳然不専取乎此也<hi>右集本</hi>
　　唐渭南令李君碑<hi>聖厯元年</hi>
右鴻州渭南縣令李君徳清碑馬吉甫撰按唐書則天<lb/>
天授二年析雍州之渭南慶山置鴻門縣遂以慶山鴻<lb/>
門渭南高陵櫟陽置鴻州大足二年廢治平二年正月<lb/>
十四日書<hi>右真蹟</hi>
　　同前<lb/>
<pb n="KR2n0012_WYG_006-5a"/>
右渭南令李君碑其首題云大周鴻州渭南縣按新唐<lb/>
書則天天授二年析雍州之渭南慶山置鴻門縣遂因<lb/>
渭南慶山鴻門高陵以置鴻州大足二年州廢矣<hi>右集本</hi>
　　唐流杯亭侍宴詩<hi>嵗月見本文</hi>
右流杯亭侍宴詩者唐武后久視元年幸臨汝湯留宴<lb/>
羣臣應制詩也李嶠序殷仲容書開元十年汝水壊亭<lb/>
碑遂沉廢至貞元中刺史陸長源以為嶠之文仲容之<lb/>
書絶代之寳也乃復立碑造亭又自為記刻其碑隂武<lb/>
<pb n="KR2n0012_WYG_006-5b"/>
氏亂唐流毒天下其遺跡宜為唐人所棄而長源當時<lb/>
號稱賢者乃獨區區於此何哉然余今又錄之盖亦以<lb/>
仲容之書可惜是以君子患乎多愛<hi>右真蹟</hi>
　　同前<lb/>
右流杯亭侍宴詩者唐武后久視元年幸汝州温湯羣<lb/>
臣應制詩也李嶠序殷仲容書開元中汝水壊其碑亭<lb/>
碑亦沉沒貞元中陸長源為刺史以為嶠序仲容書絶<lb/>
代之寳也乃為之造亭立碑自記其事於碑隂武氏亂<lb/>
<pb n="KR2n0012_WYG_006-6a"/>
唐毒流天下其遺跡宜為唐人所棄而長源當時賢者<lb/>
區區於此何哉然余今又錄之者特以仲容書爾是以<lb/>
君子患乎多愛<hi>右集本</hi>
　　唐司刑寺大脚跡勅<hi>長安二年</hi>
右司刑寺大脚跡并碑銘二閻朝隐撰附詩曰匪手擕<lb/>
之言示之事盖諭昏愚者不可以理曉而决疑惑者難<lb/>
用空言雖示之已驗之事猶懼其不信也此自古聖賢<lb/>
以為難語曰中人以下不可以語上者聖人非棄之也<lb/>
<pb n="KR2n0012_WYG_006-6b"/>
以其語之難也佛為中國大患非止中人以下聰明之<lb/>
智一有惑焉有不能解者矣方武氏之時毒被天下而<lb/>
刑獄慘烈不可勝言而彼佛者遂見光蹟於其間果何<lb/>
為哉自古君臣事佛未有如武氏之時盛也視朝隐等<lb/>
碑銘可見矣然禍及生民毒流王室亦未有若斯之甚<lb/>
也碑銘文辭不足錄錄之者所以有<hi>集本無此字</hi>警也俾覽<lb/>
者知無佛之世詩書雅頌之聲斯民䝉福者如彼有佛<lb/>
之世其金石文章與其人之被禍者如此可以少思焉<lb/>
<pb n="KR2n0012_WYG_006-7a"/>
嘉祐八年重陽後一日書<hi>右真蹟</hi>
　　唐韓覃幽林思<hi>武后時</hi>
右幽林思廬山林藪人韓覃撰余為西京留守推官時<lb/>
因遊嵩山得此詩愛其辭翰皆不俗後十餘年始集古<lb/>
金石之文發篋得之不勝其喜余在洛陽凡再登嵩嶽<lb/>
其始往也與<hi>集本作以</hi>梅聖俞揚子聰俱其再往也與謝希<lb/>
深尹師魯王㡬道揚子聰俱當發箧見此詩以入集時<lb/>
謝希深揚子聰已死其後師魯㡬道聖俞相繼皆死盖<lb/>
<pb n="KR2n0012_WYG_006-7b"/>
遊嵩在天聖十年是嵗改元明道余時年二十六距今<lb/>
嘉祐八年盖二十一年矣遊嵩六人獨余在余感物追<lb/>
往不勝<hi>二字集本作可為</hi>愴然六月旬休日書<hi>右真蹟</hi>
　　唐武盡禮寧照寺鍾銘<hi>景龍三年</hi>
右武盡禮筆法精勁當時宜自名家而唐人未有稱之<lb/>
見於文字者豈其工書如盡禮者往往皆是特今人罕<lb/>
及爾余每得唐人書未嘗不嘆今人之廢學也<hi>右真蹟</hi>
　　唐韋維善政論<hi>先天元年</hi>
<pb n="KR2n0012_WYG_006-8a"/>
右韋維善政論著作郎楊齊哲撰維先天中為坊州刺<lb/>
史齊哲所撰其實徳政碑也特異其名爾余嘗患文士<lb/>
不能有所發明以警未悟而好為新竒以自異欲以怪<lb/>
而取名如元結之徒是也至於樊宗師遂不勝其弊矣<lb/>
如齊哲之文初無高致第易碑銘為論賛爾<hi>右集本</hi>
　　唐令長新戒<hi>開元中</hi>
右令長新戒唐開元之治盛矣𤣥宗嘗自擇縣令一百<lb/>
六十三人賜以丁寧之戒其後天下為縣者皆以新戒<lb/>
<pb n="KR2n0012_WYG_006-8b"/>
刻石今猶有存者余之所得者六世人皆忽不以為貴<lb/>
也𤣥宗自除内難遂致<hi>集本作至</hi>太平世徒以為英豪之主<lb/>
然不知其興治之勤用心如此可謂為政知本末矣然<lb/>
鮮克有終明智所不免惜哉新戒凡六其一河内其二<lb/>
虞城其三不知所得之處其四氾水其五穰其六舞陽<lb/>
嘉祐八年六月十日書<hi>右真蹟</hi>
　　唐華陽頌<hi>天寳九年</hi>
右華陽頌唐𤣥宗詔附𤣥宗尊號曰聖文神武皇帝可<lb/>
<pb n="KR2n0012_WYG_006-9a"/>
謂盛矣而其自稱曰上清弟子者何其陋哉方其肆情<lb/>
奢淫以極富貴之樂盖窮天下之力不足以贍其欲使<lb/>
神僊道家之事為不無亦非其所可冀矧其實無可得<lb/>
哉甚矣佛老之為世惑也佛之徒曰無生者是畏死之<lb/>
論也老之徒曰不死者是貪生之説也彼其所以貪畏<lb/>
之意篤則棄萬事絶人理而為之然而終於無所得者<lb/>
何哉死生天地之常理畏者不可以苟免貪者不可以<lb/>
苟得也惟積習之久者成其邪妄之心佛之徒有臨死<lb/>
<pb n="KR2n0012_WYG_006-9b"/>
而不懼者妄意乎無生之可樂而以其所樂勝其所可<lb/>
畏也老之徒有死者則相與諱之曰彼超去矣彼觧化<lb/>
矣厚自誣而託之不可詰或曰彼術未至故死爾前者<lb/>
苟以遂其非後者從而惑之以為誠然也佛老二者同<lb/>
出於貪而所習則異然猶必棄萬事絶人理而為之其<lb/>
貪於彼者厚則捨於此者果若𤣥宗者方溺於此而又<lb/>
慕於彼不勝其勞是真可笑也<hi>右集本</hi>
　　唐有道先生葉公碑<hi>開元五年</hi>
<pb n="KR2n0012_WYG_006-10a"/>
右有道先生葉公碑李邕撰并書余集古所錄李邕書<lb/>
頗多最後得此碑於蔡君謨君謨善論書為余言邕之<lb/>
所書此為最佳也<hi>右真蹟</hi>
　　唐李邕嵩嶽寺碑<hi>開元二十七年</hi>
右嵩嶽寺碑唐淄州刺史李邕撰胡英書英之書世所<lb/>
重也其文云寺後魏孝明帝之離宫初名閒居寺仁夀<lb/>
二年改為嵩嶽寺也<hi>右集本</hi>
　　唐李邕端州石室記<hi>開元十五年</hi>
<pb n="KR2n0012_WYG_006-10b"/>
右端州石室記唐李邕撰不著書人名氏考其筆蹟似<lb/>
張庭珪書疑庭珪所書也<hi>右集本</hi>
　　唐獨孤府君碑<hi>嵗月闕</hi>
右獨孤府君碑李邕撰蕭誠書誠書世多有而此尤佳<lb/>
碑在峴山亭下余自夷陵徙乾徳令嘗登峴山讀此碑<lb/>
碑為四面而一面字完今人家所傳祗有一面而余所<lb/>
得有二面故其一面頗有訛缺也府君諱冊字伯謀河<lb/>
南人也其文不完故不見其終始<hi>右集本</hi>
<pb n="KR2n0012_WYG_006-11a"/>
　　同前<hi>嵗月闕</hi>
右碑在峴山亭下余自夷陵徙乾徳令嘗登峴山讀此<lb/>
碑碑為四面而一面字完人家多有之而余所得盖二<lb/>
面也故其一面頗有訛缺也蕭誠書世數數有之而此<lb/>
尤佳也<hi>右真蹟</hi>
　　唐裴大智碑<hi>開元二十九年</hi>
右裴大智碑李邕撰蕭誠書誠以書知名當時今碑刻<lb/>
傳於世者頗少余集錄所得纔數本爾以余之博求而<lb/>
<pb n="KR2n0012_WYG_006-11b"/>
得者止此故知其不多也然字畫筆法多不同疑模刻<lb/>
之有工拙惟此碑及獨孤冊碑字體同而最佳冊碑在<lb/>
襄陽而不完可惜也二碑皆李邕撰而誠書<hi>集本有焉字</hi>治<lb/>
平元年清明後一日書<hi>右真蹟</hi>
　　唐張嘉正碑<hi>開元二十六年</hi>
右張嘉正碑李邕撰蔡有鄰立書<hi>集本有按字</hi>李絳論事集<lb/>
言吐突承璀欲於安國寺為憲宗立紀聖徳碑乃先立<lb/>
碑建樓請學士撰文絳疏論以為不可憲宗遽命以牛<lb/>
<pb n="KR2n0012_WYG_006-12a"/>
百頭拽碑倒盖未撰文而先立碑建樓此碑有鄰又<hi>二字</hi>
<hi>集本作文</hi>云立書亦應先立石矣今人立碑須鎸刻成文然<lb/>
後建立盖今昔所為不同各從其便爾治平元年七月<lb/>
二十日書<hi>右真蹟</hi>　<hi>已上六碑類李邕所撰不以嵗月為序</hi>
　　唐郭知運碑銘<hi>開元十年</hi>
右郭知運碑銘蘇頲撰其書知運子四人皆有次第曰<lb/>
英傑英竒英協英彦而張説亦為<hi>集本有郭字</hi>知運撰碑其<lb/>
書知運子與頲<hi>集本有此碑二字</hi>正同而唐書知運傳書其子<lb/>
<pb n="KR2n0012_WYG_006-12b"/>
二人而無英竒英協英彦但云二子英傑英乂而已<hi>十八</hi>
<hi>字集本作英傑英乂而無英竒英協英彦而蘇張三碑又無英乂</hi>英竒等三子在唐不<lb/>
顯史家<hi>集本作官</hi>闕畧而或有之英乂嘗為西川節度<hi>集本有使</hi>
<hi>字</hi>其事甚著史官不應失<hi>集本/作差</hi>其世家而<hi>集本有蘇張二字</hi>二<lb/>
公作銘在郭知運卒後不逺亦不應闕其子孫莫可䆒<lb/>
其孰失也姑志<hi>集本作誌</hi>之以俟知者嘉祐八年十月十八<lb/>
日書<hi>右真蹟</hi>
　　唐御史臺精舍記<hi>開元十一年</hi>
<pb n="KR2n0012_WYG_006-13a"/>
右御史臺精舍記崔湜撰梁昇卿書讀其文則湜於佛<lb/>
可為<hi>疑</hi>篤信者矣唐書列傳云桓彦範等當國畏武三<lb/>
思使湜隂伺其姦而三思恩寵日盛湜反以彦範等計<lb/>
告之遂勸三思速殺彦範等以絶人望因薦其外兄周<lb/>
利正以害彦範等又云湜貶襄州刺史以譙王事當死<lb/>
賴劉幽求張說救䕶得免後為宰相陷幽求嶺表諷周<lb/>
利正殺之不果又與太平公主逐張説其餘傾邪險惡<lb/>
不可勝計世言佛之徒能以禍福怖小人使不為惡又<lb/>
<pb n="KR2n0012_WYG_006-13b"/>
為虚語矣以斯記之言驗湜所為可知也故録之於此<lb/>
其碑首題名多知名士小字頗佳可愛也治平元年三<lb/>
月九日書<hi>右真蹟</hi>
　　唐西嶽大洞張尊師碑<hi>開元十四年</hi>
右西嶽大洞張尊師碑王延齡撰李慈書尊師名敬忠<lb/>
其事迹余無所取所錄者以慈書爾慈之書體兼虞禇<lb/>
而遒麗可喜然不知為何人以其書當時未必不見稱<lb/>
於世盖唐人善書者多遂不得獨擅既又無他可稱遂<lb/>
<pb n="KR2n0012_WYG_006-14a"/>
至泯然於後世以余集録之博慈所書碑祗得此爾尤<lb/>
為可惜也治平元年七月二十日書<hi>右真蹟</hi>
　　唐景陽井銘<hi>開元二十一年</hi>
右景陽樓下井銘不著撰人名氏述隋滅陳叔寳與張<lb/>
麗華等投井事其後有銘以為<hi>集本作著</hi>戒又有唐江寧縣<lb/>
丞王震井記云井在興嚴寺其石檻銘有序稱余者晉<lb/>
王廣也其文字皆磨滅僅可識其十一二叔寳事前<hi>集本</hi>
<hi>無此字</hi>史書之甚詳不必見於此然録之以見煬帝躬自<lb/>
<pb n="KR2n0012_WYG_006-14b"/>
滅陳目見叔寳事又嘗自銘以為戒如此及身為淫亂<lb/>
則又過之豈所謂下愚之不移者哉今其銘文隐隐尚<lb/>
可讀處有云前車已傾負乗将沒者又可歎也嘉祐八<lb/>
年十二月二十六日書<hi>右真蹟</hi>
　　唐華嶽題名<hi>嵗月見本文</hi>
右華嶽題名自唐開元三十三年訖後唐清㤗二年實<lb/>
二百一年題名者五百<hi>集本有十字</hi>一人再題者又三十一<lb/>
人<hi>集本有錄為十卷四字</hi>往往當時知名士也或兄弟同遊或子<lb/>
<pb n="KR2n0012_WYG_006-15a"/>
侄竝侍或寮屬将佐之咸在或山人處士之相携或奉<lb/>
使奔命有行役之勞或窮高望逺極登臨之適其富貴<lb/>
貧賤歡樂憂悲非惟人事百端而亦世變多故開元二<lb/>
十三年<hi>集本有嵗在二字</hi>丙午<hi>集本/作子</hi>是嵗天子<hi>集本有躬字</hi>耕籍田<lb/>
肆大赦羣臣方頌太平請封禪盖有唐極盛之時也清<lb/>
㤗二年<hi>集本有嵗在二字</hi>乙未廢帝簒立之明年也是嵗石敬<lb/>
瑭以太原反召契丹入自鴈門廢帝自焚於洛陽而晉<lb/>
高祖入立盖<hi>二字集本作事太原</hi>五代極亂之時也始終二百年<lb/>
<pb n="KR2n0012_WYG_006-15b"/>
間或治或亂或盛或衰而往者來者先者後者雖窮逹<lb/>
夀夭參差不齊而斯五百人者卒歸於共盡也其姓名<lb/>
嵗月風霜剥裂亦或在或亡其存者獨五<hi>集本作有</hi>千仞之<lb/>
山石爾故特録其題刻每撫卷慨然何異臨長川而歎<lb/>
逝者也治平元年清明後一日書<hi>右真蹟</hi>
　　唐石臺道徳經<hi>嵗月見本文</hi>
右老子道徳經唐𤣥宗注開元二十三年道門威儀司<lb/>
馬秀等請於两京及天下應修官齋等州皆立石臺刋<lb/>
<pb n="KR2n0012_WYG_006-16a"/>
勒其經文御書其注皆諸王所書此本在懐州<hi>右集本</hi>
　　唐羣臣請立道徳經臺奏答<hi>嵗月見本文</hi>
右羣臣請立道徳經臺奏答并書注諸王列名附唐𤣥<lb/>
宗諸子三十人其一是為肅宗其七不及得封而早夭<lb/>
唐書列傳所載二十二人以注經列名於此者十八人<lb/>
按<hi>集本有明皇既書道徳經七字</hi>道士尹愔奏請懐州依京様摹勒石<lb/>
臺乃開元二十五年也皇太子瑛以二十五年廢二十<lb/>
六年始立忠王璵為皇太子二十七年始更名紹則當<lb/>
<pb n="KR2n0012_WYG_006-16b"/>
書注時不得有皇太子紹也信王珵義王玼豊王珙陳<lb/>
王珪凉王璿汴王璥皆以二十一年封當書注時皆年<lb/>
尚㓜<hi>集本有疑字</hi>未能書而<hi>集本作又</hi>今經注字皆一體疑非諸<lb/>
王所書而後人追寓其名爾舊唐書以信王珵為瑝濟<lb/>
王環為瓌夀王琩為瑁瑁名<hi>集本有别字</hi>見於武惠妃碑為<lb/>
琩與此同當為瑁也<hi>集本無也字有不疑而三字</hi>此碑列名既可疑<lb/>
則瓌瑝二名未知孰是也嘉祐八年癸卯九月十日書<lb/>
<hi>右真蹟</hi>
<pb n="KR2n0012_WYG_006-17a"/>
　　唐陕州盧奐㕔事讃<hi>開元二十四年</hi>
右盧奐㕔事讃唐𤣥宗撰并書奐為陕州刺史𤣥宗行<lb/>
幸過陕州書其㕔璧而刻之<hi>右集本</hi>
　　唐鶺鴒頌<hi>嵗月向</hi>
當皇祐至和之間余在廣陵有勅使黄元吉者以唐明<lb/>
皇自書鶺鴒頌本示余把玩久之後二十年獲此石本<lb/>
於國子博士楊裒又三年來守青州始知刻石在故相<lb/>
沂公宅熈寧三年五月二十八日書<hi>右集本</hi>
<pb n="KR2n0012_WYG_006-17b"/>
　　唐𤣥宗謁𤣥元廟詩<hi>嵗月闕</hi>
右謁𤣥元廟詩唐𤣥宗撰并書余嘗見世有𤣥宗所書<lb/>
鶺鴒頌與此字法正同碑在北邙山上洛陽人謂之老<lb/>
君廟也<hi>右集本</hi>
　　唐裴光庭碑<hi>嵗月見本文</hi>
右裴光庭碑張九齡撰𤣥宗御書按唐書列傳云光庭<lb/>
素與蕭嵩不平及卒博士孫琬希嵩意以其用循資格<lb/>
非奨勸之誼諡曰克平帝間特賜諡曰忠憲今碑及題<lb/>
<pb n="KR2n0012_WYG_006-18a"/>
額皆為忠獻傳云撰榣<hi>集本作瑶</hi>山往則而碑云往記光庭<lb/>
以開元二十一年薨二十四年建此碑𤣥宗自書不應<lb/>
誤皆當以碑為是<hi>集本有也字</hi>治平元年三月二十日書<hi>右</hi>
<hi>真蹟</hi>
　　唐萬回神迹記碑<hi>開元二十五年</hi>
右萬回<hi>集本有神迹記三字</hi>碑徐彦伯撰其事固已<hi>集本作可</hi>怪矣𤣥<lb/>
宗英偉之主彦伯當時名臣也而君臣相與尊寵稱述<lb/>
之如此欲使愚庸之人不信不惑其可得乎世傳道士<lb/>
<pb n="KR2n0012_WYG_006-18b"/>
罵老子云佛以神怪禍福恐動世人俾皆信嚮<hi>集本有故僧尼</hi>
<hi>得享豊饒七字</hi>而爾徒<hi>二字集本作喜老于</hi>高談清浄遂使我曺寂寞此<lb/>
雖鄙語有足采也治平元年三月八日書<hi>右真蹟</hi>
　　唐安公美政頌<hi>開元二十九年</hi>
右安公美政頌房璘妻高氏書安公者名庭堅其事蹟<lb/>
非竒而文辭亦非佳作惟其筆畫遒麗不類婦人所書<lb/>
余所<hi>集本無此字</hi>集錄亦已博矣而婦人之筆<hi>二字集本作筆畫</hi>著<lb/>
於金石者高氏一人而已然余常與蔡君謨論書以謂<lb/>
<pb n="KR2n0012_WYG_006-19a"/>
書之盛莫盛於唐書之廢莫廢<hi>集本作盛</hi>於今余之所錄如<lb/>
于頔高駢下至<hi>集本有楷書手三字</hi>陳遊瓌等書皆有盖<hi>集本有唐之二</hi>
<hi>字</hi>武夫悍将暨楷書手輩字皆可愛今文儒之盛其書<lb/>
屈指可數者無三四人非皆不能盖忽不為爾唐人書<lb/>
見於今而名不知於當時者如張師丘繆師愈之類盖<lb/>
<hi>集本有又字</hi>不可勝數也非余錄之則将遂泯然於後世矣<lb/>
余於集古不為無益也夫治平元年正月十三日書<hi>右</hi>
<hi>真蹟</hi>
<pb n="KR2n0012_WYG_006-19b"/>
　　唐石璧寺鐵彌勒像頌<hi>開元二十九年</hi>
右太原府交城縣石璧寺鐵彌勒像頌者<hi>集本有林諤撰三字</hi>參<lb/>
軍房璘妻高氏書余所集錄古文自周秦以下訖於顯<lb/>
徳凡為千卷唐居其十七八其名臣顯逹下至山林幽<lb/>
隐之士所書莫不皆有而婦人之書惟此高氏一人爾<lb/>
然其所書刻石存於今者惟此頌與安公美政頌爾二<lb/>
碑筆畫字體逺不相類殆非一人之書疑模刻不同亦<lb/>
不應相逺如此又疑好事者寓名以為竒也識者當為<lb/>
<pb n="KR2n0012_WYG_006-20a"/>
辨之治平元年端午日書<hi>右真蹟</hi>
　　唐郎官石記<hi>嵗月闕</hi>
右唐右司員外郎陳九言撰張旭書旭以草書知名<hi>缺</hi>
字真楷可愛記云自開元二十九年已後郎官姓名列<lb/>
於次而此本止其序爾<hi>右集本</hi>
　　唐開元聖像碑<hi>天寳元年</hi>
右開元聖像碑陳知温書唐開元之治盛矣至於天寳<lb/>
而溢焉方其盛時人主意氣之驕超然遂欲追真僊於<lb/>
<pb n="KR2n0012_WYG_006-20b"/>
雲表其夣寐恍忽<hi>集本作惚</hi>云有見焉者雖是非真偽難<hi>明</hi>
於杳藹亦其注心於物精神會通<hi>集本作通會</hi>志苟至焉無<lb/>
不獲也唐書著<hi>集本作紀</hi>𤣥宗事至於神仙道家頗<hi>集本作類</hi>不<lb/>
詳悉而此碑所<hi>集本無此字</hi>載夣真容事最備故特錄之以<lb/>
見其<hi>集本作當時</hi>君臣吁俞相與言語者止於如<hi>集本無此字</hi>此<lb/>
俾覽者得以迹其盛衰治亂云<hi>右真蹟</hi>
　　唐大照禪師碑<hi>嵗月見本文</hi>
右大照禪師碑唐吏部員外郎盧僎撰伊闕縣尉集賢<lb/>
<pb n="KR2n0012_WYG_006-21a"/>
院待制兼校理史惟則書碑天寳元年立唐八分書名<lb/>
家者四人而已韓擇木李潮蔡有隣及惟則也<hi>右集本</hi>
　　唐舞陽侯祠堂碑<hi>嵗月見本文</hi>
右舞陽侯祠堂碑唐王利器撰史惟則八分徐浩篆額<lb/>
天寳二年縣令張紫陽修樊噲廟文及書篆皆可愛也<lb/>
<hi>右集本</hi>
　　唐崔潭龜詩<hi>天寳五年</hi>
右崔潭龜詩蔡有隣書唐世以八分名家者四人韓擇<lb/>
<pb n="KR2n0012_WYG_006-21b"/>
木蔡有隣李潮史惟則也韓史二家傳於世者多矣李<lb/>
潮僅有存者有隣之書亦頗難得而小字尤佳若石經<lb/>
藏讃崔潭龜詩與三代彜鼎銘何異<hi>右真蹟</hi>
　　唐興唐寺石經藏讃<hi>開元中</hi>
右興唐寺石經藏讃皆其作者自書而八分者數家惟<lb/>
蔡有隣著其姓氏有隣名重當世杜甫嘗稱之於詩其<lb/>
為苑咸所書小字與三代器銘何異可謂名實相稱也<lb/>
余家集錄有隣書頗多皆不若此讃故尤寳之余初不<lb/>
<pb n="KR2n0012_WYG_006-22a"/>
識書因集古著錄所閲既多遂稍識之然則人其可不<lb/>
勉强於學也治平元年三月晦日書<hi>右真蹟</hi>
　　唐蔡有隣盧舍那珉像碑<hi>開元十六年</hi>
右盧舍那珉像碑蔡有隣書在定州唐世名能八分者<lb/>
四家韓擇木史惟則世傳頗多而李潮及<hi>十七字集本作韓擇木等</hi>
<hi>四家為最而</hi>有隣特為難得慶厯中今昭文韓<hi>集本作相</hi>公在定<lb/>
州為余得此本余所集錄自非衆君子共成之不能若<lb/>
此之多也<hi>右真蹟</hi>
<pb n="KR2n0012_WYG_006-22b"/>
　　唐植栢頌<hi>天寳元年</hi>
唐世八分四家而已韓擇木史惟則之書見於世者頗<lb/>
多蔡有隣甚難得而李潮僅有亦<hi>或作尒</hi>皆後人莫及也<lb/>
不惟筆法難工亦近時學者罕復専精如前軰也<hi>右集本</hi>
　　唐美原夫子廟碑<hi>天寳八年</hi>
右美原夫子廟碑縣令王嵒字山甫撰并書碑不知在<lb/>
何縣嵒天寳時人字畫竒怪初無筆法而老逸不覊時<lb/>
有可愛故不忍棄之盖書流之狂士也文字之學傳自<lb/>
<pb n="KR2n0012_WYG_006-23a"/>
三代以來其體隨時變易轉相祖習遂以名家亦烏有<lb/>
<hi>集本有定字</hi>法邪至魏晉以後漸分真草而羲獻父子為一<lb/>
時所尚後世言書者非此二人<hi>集本有則字</hi>皆不為法其藝<lb/>
誠為精絶然謂必為法則初何所據所謂<hi>集本無此二字</hi>天下<lb/>
孰知夫正法哉嵒書固自放於怪逸矣聊存之以備傳<lb/>
覽治平元年八月十一日書<hi>右真蹟</hi>
　　唐鄭預注多心經<hi>天寳九年</hi>
右鄭預注多心經不著書人名氏疑預自書盖開元天<lb/>
<pb n="KR2n0012_WYG_006-23b"/>
寳之間書體類此者數家如擣練石韓公井記洛祠志<lb/>
皆一體而皆不見名氏此經字體不減三記而注尤精<lb/>
勁盖他處未嘗有故錄之而不忍棄矧釋氏之書因字<lb/>
而見錄者多矣余每著其所以錄之意覽者可以察也<lb/>
治平元年夏至日大熱翫此以忘暑因書<hi>右真蹟</hi>
八都壇實錄<hi>元第三十</hi>文云<hi>一作曰</hi>
魏載墓誌銘<hi>元第五百六十四</hi>居甲<hi>一作高甲</hi>
乙速孤神慶碑<hi>元第八百五十二</hi>代祖<hi>二字上一有五字</hi>治平甲辰社<lb/>
<pb n="KR2n0012_WYG_006-24a"/>
日書<hi>一有此七字</hi>
薛仁貴碑<hi>元第六百五十二</hi>
尹氏闕文<hi>元第一百六十二</hi>
尹孝子旌表文<hi>元附一百六十二</hi>深矣<hi>此下一有乎字</hi>
孝子張常洧旌表碣<hi>元第二百三十二</hi>
渭南令李君碑<hi>元第一百一十九</hi>
流杯亭侍宴詩<hi>元第二百二十二</hi>臨汝<hi>此下一有温字</hi>
同前碑亭<hi>一無碑字</hi>
<pb n="KR2n0012_WYG_006-24b"/>
司刑寺大脚跡勅<hi>元第五百一十二</hi>脚跡<hi>一作/佛跡</hi>勅<hi>一作/記</hi>若斯<hi>此下</hi>
<hi>一有時字</hi>甚也<hi>一作/盛也</hi>斯民<hi>一作人</hi>
幽林思<hi>元第二十九</hi>
寧照寺鐘銘<hi>元第五百九十六</hi>
韋維善政論<hi>元第八百五十</hi>治平甲辰秋社日書<hi>一有此八字</hi>
唐令長新戒<hi>元第三百九</hi>
華陽頌<hi>元第二百一十七</hi>所以貪畏<hi>一作所/貪所畏</hi>之心<hi>一作性</hi>或曰彼<lb/>
術未至故死爾<hi>一無此九字</hi>於彼<hi>此下一/有其字</hi>笑也<hi>此下一有日字</hi>治平<lb/>
<pb n="KR2n0012_WYG_006-25a"/>
元年正月四日書<hi>一有此九字</hi>
有道先生葉公碑<hi>元第二百四十</hi>為最<hi>一作最為</hi>
嵩嶽寺碑<hi>元第一百十七</hi>
端州石室記<hi>元第四十四</hi>
獨孤府君碑<hi>元第四十七</hi>伯謀<hi>一作仲謀</hi>
同前缺也<hi>一無也字</hi>
裴大智碑<hi>元第四百三十五</hi>
張嘉正碑<hi>元第六百二十二至六百二十三</hi>
<pb n="KR2n0012_WYG_006-25b"/>
郭知運碑<hi>元第三十七</hi>知者<hi>此下一者注云莫缺碑與唐書云缺  第七子也今</hi>
<hi>互見者五人尚闕其二</hi>
御史臺精舍記<hi>元第三百七十三</hi>
張尊師碑<hi>元第六百七十</hi>
景陽井銘<hi>元第二百六十</hi>皆磨<hi>一作皆室</hi>
華嶽題名<hi>元第四百二十一至四百三十</hi>開元二十三年<hi>真蹟碑作丙午集本又作</hi>
<hi>丙子其實嵗在乙亥</hi>其無嵗月不可次第者别為一卷第<hi>十跋後  一有</hi>
<hi>此十五字</hi>
<pb n="KR2n0012_WYG_006-26a"/>
石臺道徳經<hi>元第三十七</hi>
唐羣臣請立道徳經臺奏答<hi>元第十</hi>玼<hi>一作玭</hi>廬陵歐陽某<lb/>
家藏<hi>一有此七字</hi>
廬奐㕔事讃<hi>元第九十二</hi>
鶺鴒頌<hi>元一卷</hi>沂公<lb/>
唐𤣥宗謁𤣥元廟詩<hi>元第七十九</hi>
裴光庭碑<hi>元第四百五十七</hi>
萬回碑<hi>元第三百七十八</hi>
<pb n="KR2n0012_WYG_006-26b"/>
安公美政頌<hi>元第二百五十二</hi>師立<hi>一作来</hi>
鐵彌勒像頌<hi>元第六百七十七</hi>
唐郎官石記<hi>元第九十八至一百</hi>
開元聖像碑<hi>元第二百九十七</hi>嘉祐八年嵗在癸卯初伏日書<lb/>
<hi>一有此十二字</hi>
大照禪師碑<hi>元第五十八</hi>
舞陽侯祠堂碑<hi>元第六十三</hi>
崔潭龜詩<hi>元第五百四十</hi>
<pb n="KR2n0012_WYG_006-27a"/>
唐興唐寺石經藏讃<hi>元第二百八十六</hi>
盧舍那珉像碑<hi>元第二百三十三至二百三十四</hi>余所集錄自<hi>五字一作所集</hi>
　<lb/>
植栢頌<hi>元第一百三十九</hi>植<hi>一作/桐</hi>甚難<hi>一作盖難</hi>
美原夫子廟碑<hi>元第九百七十七</hi>
鄭預注多心經<hi>元第七百八十二</hi>
　<lb/>
　<lb/>
<pb n="KR2n0012_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古録卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古録卷三</head> <lb/>
    <p>
<pb n="KR2n0012_WYG_003-1a"/>
欽定四庫全書<lb/>
　集古録卷三<lb/>
　　　　　　　　　　　　宋　歐陽修　撰<lb/>
　　後漢費鳳碑<hi>歲月見本文</hi>
右漢費鳳碑云<hi>集本冇君諱鳳三字</hi>字伯蕭梁相之元子也<hi>集本無也</hi>
<hi>字</hi>漢安二年舉孝廉拜郎中除陳國新平長又云試守<lb/>
故障長其文班班可見而卒葬年壽皆不載其後悉為<lb/>
五言韻語其畧曰不悟<hi>集本作語</hi>奄忽終藏形而匿景<hi>集本作影</hi>
<pb n="KR2n0012_WYG_003-1b"/>
耕夫釋耒耜桑女投釣筥道阻而且長起坐淚如雨其<lb/>
文既非工故不悉録<hi>八字集本作文字工拙古今皆然惟漢隷難得故録爾</hi>熈寧<lb/>
二年十一月十六日山齋書<hi>右眞蹟</hi>畧曰<hi>一作云</hi>
　　後漢武班碑<hi>歲月見本文</hi>
右漢班碑者葢其字畫殘滅不復成文其氏族州里官<lb/>
閥卒葬皆不可見其僅見者曰君諱班爾其首書云建<lb/>
元年太歲在丁亥而建下一字不可識以漢書考之後<lb/>
漢自光武至獻帝以建名元者七謂建武建初建光建<lb/>
<pb n="KR2n0012_WYG_003-2a"/>
康建和建寧建安也以厯推之歲在丁亥乃章帝章和<lb/>
元年後六十一年桓帝即位之明年改本初二年為建<lb/>
和元年又歲在丁亥則此碑所缺一字當為和字<hi>眞蹟無此</hi>
<hi>六字</hi>迺建和元年也碑文缺滅者十八九惟亡者多而存<lb/>
者少尤為可惜也故録之治平元年四月二十日書<hi>右集</hi>
<hi>本</hi>
後得别本模搨粗明始辨其一二云武君諱班乃易去<lb/>
前本熈寧二年九月朔日記<lb/>
<pb n="KR2n0012_WYG_003-2b"/>
　　後漢中常侍費亭侯曹騰碑<hi>歲月見本文</hi>　<hi>眞蹟</hi>
右漢中常侍費亭侯曹騰碑文字磨滅其粗可見者云<lb/>
維建和元年七月二十二日己巳皇帝若曰其遣費亭<lb/>
侯之國其餘不可識也建和桓帝即位之元年也後三<lb/>
十七年獻帝中平元年騰養子操始為騎都尉<hi>集本有領兵二</hi>
<hi>字</hi>擊黄巾矣治平元年六月十日書<lb/>
　　後漢司隷楊君碑<hi>歲月見本文</hi>
右漢司隷校尉楊厥碑云惟巛靈定位川澤攸同澤有<lb/>
<pb n="KR2n0012_WYG_003-3a"/>
所注川有所通余谷之川其澤南隆八方所達益城為<lb/>
充高祖受命興於漢中道由子午出散入秦建定帝位<lb/>
以漢詆焉後以子午塗路混難更隨圍谷復通堂光凡<lb/>
此四道垓鬲允艱至於未平其有四年詔書開余鑿通<lb/>
石門中遭元二西夷虐殘橋梁斷絶子谷復循於是故<lb/>
司隷校尉犍為武陽楊厥字孟文深執忠伉數上奏請<lb/>
廢子由斯得其度經至建和二年漢中太守王升字稚<lb/>
紀嘉君明知美其仁賢勒石頌德以明厥勲其辭大畧<lb/>
<pb n="KR2n0012_WYG_003-3b"/>
如此其刻畫尚完可讀大抵述厥修復斜谷路爾但其<lb/>
用字簡省復多舛繆惟以巛為坤以余為斜漢人皆爾<lb/>
獨詆字未詳永平明帝建和桓帝年號也<hi>右集本</hi>
　　後漢樊常侍碑<hi>歲月見本文</hi>
右漢樊常侍碑云君諱安字子佑南陽湖陽人也君幼<lb/>
學治韓詩論語孝經歴中黄門拜小黄門小黄門右史<lb/>
遷藏府令中常侍年五十有六永壽四年四<hi>石本作二</hi>月甲<lb/>
辰卒其先為中黄門後為小黄門又為小黄門右史葢<lb/>
<pb n="KR2n0012_WYG_003-4a"/>
漢官之制今不詳其次序也余少家漢東天聖四年舉<lb/>
進士赴尚書禮部道出湖陽<hi>一本作間</hi>見此碑立道左下馬<lb/>
讀之徘徊碑下者久之後三十年始得而入集録葢初<lb/>
不見録于世自余集録古文時人稍稍知為可貴自此<lb/>
古碑漸見収采也<hi>右集本</hi>
　　後漢郎中鄭固碑<hi>固一本作宣</hi>　<hi>歲月見本文</hi>
右漢郎中鄭固碑文字磨滅其官閥卒葬年月皆莫可<lb/>
考其僅可見者云君諱固字伯堅孝友著于閨門至行<lb/>
<pb n="KR2n0012_WYG_003-4b"/>
立乎鄉黨初授業於歐陽仕郡諸曹掾史主簿督郵五<lb/>
官掾功曹又曰忠以衛上清以自修其餘殘缺不復成<lb/>
文又云延熹元年二月詔拜而不見其官惟其碑首題<lb/>
云漢故郎中鄭君之碑以此知其官至郎中爾漢隷刻<lb/>
石存於今者少惟余以集録之勤所得為獨多然類多<lb/>
殘缺<hi>一作滅</hi>不完葢其難得而可喜者其零落之餘尤為<lb/>
可惜也<hi>延熹元年二月之下一本云詔拜郎中非其好也以疾銅辭年四十二遭命殞身而中間又有</hi>
<hi>逡遁退讓之語遁當作循錮當作固疑漢人用字多假借又疑以疾錮辭謂疾已堅固若云以疾篤辭覽者誶</hi>
<pb n="KR2n0012_WYG_003-5a"/>
<hi>之</hi>　<hi>右集本</hi>
　　後漢田君碑<hi>歲月見本文</hi>　<hi>眞蹟</hi>
右漢田君碑今在沂州其名字皆已磨滅惟云其先出<lb/>
自帝舜之苗裔自完適齊因以為氏乃知為姓田爾又<lb/>
云周秦之際家於東平陽君總角修韓詩京氏易<hi>眞蹟作易</hi>
<hi>京氏</hi>究洞神變窮奥極微為五官掾功曹州從事辟太尉<lb/>
延熹二年辛亥詔書泰山瑯琊盜賊未息州郡吏有仁<lb/>
惠公清撥煩整化者試守滿歲為眞州言名時牧劉君<lb/>
<pb n="KR2n0012_WYG_003-5b"/>
知君宿操表上試守費自此以後殘缺不可次第而隱<lb/>
隱可見葢無年壽卒葬月日而有故吏薛咸等立石勒<lb/>
銘之語乃費縣令長德政去思碑爾治平元年六月二<lb/>
十九日書<lb/>
　　後漢孫叔敖碑<hi>延熹三年</hi>
右漢孫叔敖碑云名饒字叔敖而史記不著其名而見<lb/>
於他書者亦皆曰叔敖而已微斯碑後世遂不復<lb/>
知其名饒也此<hi>集本無此字</hi>碑世亦<hi>集本作所</hi>罕傳余以集録二<lb/>
<pb n="KR2n0012_WYG_003-6a"/>
十年間求之博且勤乃得之然則世之未見此碑者猶<lb/>
不知為名饒也謂余集古為無益可乎<hi>集本無此九字</hi>　<hi>右眞蹟</hi>
　　後漢王元賞碑<hi>歲月見本文</hi>
右漢王元賞碑云君諱某字元賞御史君之孫茂才君<lb/>
之子也歴秦及漢有國有家宰相牧守踵武相襲又曰<lb/>
遭父喪以孝立稱土堦環堵兼業並受門徒雨集盛於<lb/>
洙泗又云郡察孝廉郎中謁者宛陵丞封丘令母憂去<lb/>
官服祥辟司空府延熹四年五月辛酉遭命而終其文<lb/>
<pb n="KR2n0012_WYG_003-6b"/>
字磨滅隱隱可見者如此其名既亡又不序其姓惟其<lb/>
銘云於惟王君以此知其姓王爾<hi>右集本</hi>
　　後漢祝睦碑<hi>歲月見本文</hi>　<hi>眞蹟</hi>
右漢祝睦碑云君諱睦字元其下遂缺滅不能成文惟<lb/>
其官壽年月可見云賓於王庭除北海長史潁川郾令<lb/>
辟司空府北軍中候拜大尚書尚書僕射遷常山相山<lb/>
陽太守年六十有八延熹七年八月丁巳卒睦有二碑<lb/>
皆在今南京虞城縣此碑不見世次而隱隱有云其先<lb/>
<pb n="KR2n0012_WYG_003-7a"/>
高辛爾其後碑則頗完故録於次也治平元年六月立<lb/>
秋日書<lb/>
　　後漢祝睦後碑<hi>延熹七年</hi>
右漢祝睦後碑其前碑不知所立人名氏兩碑所載官<lb/>
閥壽考年月悉同而此碑有立碑人名氏及睦世次云<lb/>
故吏王堂等竊聞下有述上之功臣有叙君之徳又曰<lb/>
君兆自黎辛祝融苗胄鄭有祝<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>君其𦙍也其餘文字<lb/>
亦完可讀二銘皆以三言為文而後銘尤完云穆我君<lb/>
<pb n="KR2n0012_WYG_003-7b"/>
邦之陽資五就闓道綱綱下滅一字表微凖樞衡稽列<lb/>
宿覽四方德合乾道應皇領二郡曜重光化流洽緄豳<lb/>
昌性天約元用長頌聲作謠令香功烈著遺椒芳存覿<lb/>
榮淪弗忘其後二句磨滅難詳故録其成文以見其雅<lb/>
質亦可佳也治平元年六月立秋日書<hi>右眞蹟</hi>
　　後漢衡方碑<hi>歲月見本文</hi>　<hi>眞蹟</hi>
右漢衡方碑云府君諱方字興祖其先伊尹在殷號稱<lb/>
阿衡因而氏焉又曰州舉孝廉除郎中即丘侯相膠東<lb/>
<pb n="KR2n0012_WYG_003-8a"/>
令州舉尤異遷㑹稽東部都尉又拜議郎北平太守遷<lb/>
潁川太守又曰拜步兵校尉年六十有三建寧元年二<lb/>
月五日癸丑卒於是海内門生故吏采嘉石樹靈碑鐫<lb/>
茂伐祕將來此其始終之大畧其餘歴歴可見而時亦<lb/>
磨滅以其文多不備録也治平元年六月三日書<lb/>
　　後漢冀州從事張表碑<hi>歲月見本文</hi>　<hi>眞蹟</hi>
右漢冀州從事張表碑云君諱表字元異其碑首題云<lb/>
漢故冀州從事張君碑而文為韻語叙其官閥不甚詳<lb/>
<pb n="KR2n0012_WYG_003-8b"/>
但云春秋六十四以建寧元年三月癸巳蘉疾而終其<lb/>
辭有云仕郡為督郵鷹撮盧擊是以狗喻人<hi>集本有也字</hi>又<lb/>
有畔桓利正之語葢漢人猶質不嫌取類於鷹犬畔桓<lb/>
疑是盤桓<hi>集本有漢時二字</hi>文字簡少假借爾治平元年六月<lb/>
二十九日書<lb/>
　　後漢竹邑侯相張壽碑<hi>歲月見本文</hi>
右漢竹邑侯相張壽碑云君諱壽字仲吾其先晉大夫<lb/>
張老盛德之裔孝友恭懿明允篤信博物多識獵<hi>一作畧</hi>
<pb n="KR2n0012_WYG_003-9a"/>
渉傳記臨疑獨照確然不撓有孔甫之風舉孝廉除郎<lb/>
中給事謁者遷竹邑侯相年八十建寧元年五月辛酉<lb/>
卒其大畧可見者如此其餘殘缺或在或亡亦班班可<lb/>
讀爾<hi>右集本</hi>
　　後漢金鄉守長侯君碑<hi>歲月見本文</hi>　<hi>眞蹟</hi>
右漢金鄉守長侯君碑云君諱成字伯盛山陽防東人<lb/>
也其先出自豳岐周文之後封於鄭鄭共仲賜氏曰侯<lb/>
厥𦙍宣多以功佐國漢之興也侯公納䇿濟太上皇於<lb/>
<pb n="KR2n0012_WYG_003-9b"/>
鴻溝之阨諡曰安國君曽孫酺封明統侯光武中興𤣥<lb/>
孫霸為臨淮太守轉拜執法右刺姦五威司命大司徒<lb/>
公封於陵侯枝葉繁茂或家河洧或邑山濟君即上黨<lb/>
太守之弟郡請署主簿督郵五官掾功曹守金鄉長建<lb/>
寧二年四月癸酉卒年八十一碑文首尾皆完故得詳<lb/>
其世次其云上黨太守不見其名按漢書執法左右刺<lb/>
姦五威司命皆王莽官名侯霸列傳云霸莽時為隨令<lb/>
遷執法刺姦而未嘗為五威司命後事光武代伏湛為<lb/>
<pb n="KR2n0012_WYG_003-10a"/>
大司徒封闗内侯既薨光武下詔追封則鄉侯而此碑<lb/>
言封於陵侯未知孰是據碑言刺姦司命為光武時官<lb/>
葢碑文之繆矣治平元年四月二十九日書<lb/>
　　後漢愼令劉君墓碑<hi>建寧四年</hi>
右漢愼令劉君墓碑在今南京下邑其名已磨滅其字<lb/>
伯麟少罹艱苦身服田畆舉孝廉除郎中辟從事司徒<lb/>
掾遷愼令卒年六十有二其銘曰於惟君德忠孝正直<lb/>
至行通洞高明柔克鬼神福謙受茲介福知命不延引<lb/>
<pb n="KR2n0012_WYG_003-10b"/>
輿旋歸忽然輕舉志激拔葵人皆有亡貴終譽兮殁而<lb/>
不朽垂名著兮余家漢碑常患其銘多缺滅而斯銘偶<lb/>
完故録之<hi>右眞蹟</hi>
　　後漢北軍中候郭君碑<hi>歲月見本文</hi>
右漢北軍中候郭君碑其名字磨滅云元城君第四子<lb/>
也其先葢周之胄緒枝葉雲布列於州郡自東郡衞國<lb/>
家於河内汲兄竹邑侯相次尚書侍郎次濟北相順弟<lb/>
臨沂長次徐州刺史次中山相次雒陽令君為五官掾<lb/>
<pb n="KR2n0012_WYG_003-11a"/>
功曹司隷中都官從事三辟將軍府舉廉北陽長復辟<lb/>
司徒拜北軍中候年六十有六建寧四年九月丙子卒<lb/>
其於兄竹邑侯相上一字缺滅不完疑是惠字其下又<lb/>
云順弟莫曉其義豈漢人謂兄弟為此語耶故闕其疑<lb/>
以候知者治平元年六月二十九日書<hi>右眞蹟</hi>
　　後漢司隷從事郭君碑<hi>歲月見本文</hi>
右漢司隷從事郭君碑云君諱究汲人也元城君之孫<lb/>
雒陽令之適歴主簿督郵五官掾功曹守令長辟司隷<lb/>
<pb n="KR2n0012_WYG_003-11b"/>
從事部郡都官春秋二十八而卒中平元年歲在甲子<lb/>
三月而葬據北軍中侯碑為元城君子而弟為雒陽令<lb/>
考其世次皆同前世碑碣但書子孫而不及兄弟惟郭<lb/>
氏碑載其兄弟甚詳葢古人譜牒既完而於碑碣又詳<lb/>
如此可見其以世家為重不若今人之苟簡也治平元<lb/>
年六月二十九日書<hi>右眞蹟</hi>
　　後漢魯峻碑<hi>歲月見本文</hi>　<hi>集本</hi>
右漢魯峻碑云君諱峻字仲嚴山陽昌邑人監營謁者<lb/>
<pb n="KR2n0012_WYG_003-12a"/>
之孫修武令之子治魯詩顔氏春秋舉孝廉除郎中謁<lb/>
者河内太守丞辟司徒司空府舉高第御史東郡頓丘<lb/>
令遷九江太守拜議郎太尉長史御史中丞司隷校尉<lb/>
遭母憂自乞拜議郎服竟還拜屯騎校尉以病遜位熹<lb/>
平元年卒門生于商等二百三十人謚曰忠惠父其餘<lb/>
文字亦粗完故得遷拜次序頗詳以見漢官之制如此<lb/>
惟云遭母憂自乞拜議郎又其最後為屯騎校尉而碑<lb/>
首題云漢故司隷校尉忠惠父魯君碑二者莫曉其義<lb/>
<pb n="KR2n0012_WYG_003-12b"/>
治平元年四月二十三日<lb/>
　　後漢𤣥儒婁先生碑<hi>歲月見本文</hi>
右漢𤣥儒婁先生碑云先生諱壽字九考南陽隆人也<lb/>
祖太常博士父安貧守賤不可營<hi>集本作榮</hi>以禄先生童孩<lb/>
多竒岐嶷有志好學不厭不飭小行善與人交久而能<lb/>
敬榮沮溺之偶耕甘山林之杳藹又曰有朋自逺冕紳<lb/>
莘莘講習不倦年七十有八熹平三年二月甲子不禄<lb/>
今光化軍乾德縣圖經載此碑景祐中余自夷陵貶所<lb/>
<pb n="KR2n0012_WYG_003-13a"/>
再遷乾德令按圖求碑而壽有墓在穀城界中余率縣<lb/>
學生親拜其墓見此碑在墓側遂據圖經遷碑還縣立<lb/>
於勅書樓下至今在焉治平元年六月十三日書<hi>右眞蹟</hi>
　　後漢郭先生碑<hi>眞蹟</hi>　<hi>歲月未詳</hi>
右漢郭先生碑云諱輔字輔成其先出於王季之中子<lb/>
為文王卿士食采於虢後世謂之郭歴戰國秦漢子孫<lb/>
流分來居荆土先生其少也孝友而悦學其長也寛舒<lb/>
如好施是以宗親歸懐鄉䣊高尚年五十有二遇疾而<lb/>
<pb n="KR2n0012_WYG_003-13b"/>
終其以而為如及用鄉䣊字與婁壽碑同葢漢人如此<lb/>
爾治平元年六月二十日書<lb/>
　　又<hi>集本</hi>
右不見書撰人名氏碑在襄州穀城縣界中其辭云先<lb/>
生諱輔字輔成其先出自有周王季之中子為文王卿<lb/>
士食采於虢至於武王錫而封之後世謂之郭春秋之<lb/>
時為晉所并歴戰國秦漢子孫派分來居荆土氏國立<lb/>
姓焉傳云聖賢之後必有達者先生應焉孝友而悦學<lb/>
<pb n="KR2n0012_WYG_003-14a"/>
其長也寛舒如好施是以宗親歸懐鄉䣊高尚年五十<lb/>
有二遇疾而終其文字古質葢漢之碑也其用鄉䣊字<lb/>
與漢婁壽碑同其曰寛舒如好施葢以如字為而也春<lb/>
秋書星隕如雨釋者曰如而也然施於文章以如為而<lb/>
始見於此也<lb/>
　　後漢桂陽太守周府君紀功銘<hi>熹平中</hi>
此君檢漢書無之今碑石缺不見其名惜乎遂不見於<lb/>
世也南人紀其所修瀧水即韓文公所謂昌樂瀧者是<lb/>
<pb n="KR2n0012_WYG_003-14b"/>
也至今以為利祠宇甚嚴云<hi>右集本</hi>
　　後漢桂陽周府君碑<hi>熹平中</hi>
右漢桂陽周府君碑按韶州圖經云後漢桂陽太守周<lb/>
府君碑按廟在樂昌縣西一百一十八里武溪上武溪<lb/>
驚湍激石流數百里昔馬援南征其門人轅寄生善吹<lb/>
笛援為作歌和之名曰武溪深其辭曰滔滔武溪一何<lb/>
深鳥飛不渡獸不能臨嗟哉武溪何毒淫周使君開此<lb/>
溪下合眞水桂陽人便之為立廟刻石又云碑在廟中<lb/>
<pb n="KR2n0012_WYG_003-15a"/>
郭蒼文今碑文磨滅云府君字君光而名已訛缺不可<lb/>
辨圖經但云周使君亦不著其名後漢書又無傳遂不<lb/>
知為何人也按武水源出郴州臨武縣鸕鷀石南流三<lb/>
百里入桂陽而桂陽眞水<hi>一有梨溪二字</hi>盧溪曹溪諸水皆與<lb/>
武水合流其俗謂水湍峻為瀧韓退之詩云南下昌樂<lb/>
瀧即此水也碑首題云神漢者如唐人云聖唐爾葢當<lb/>
時已為此語而史傳他書無之獨見於此碑也<hi>右集本</hi>
　　後漢桂陽周府君碑後本<hi>熹平中</hi>
<pb n="KR2n0012_WYG_003-15b"/>
右漢桂陽周府君碑余初得前本恨其名遂磨滅後有<lb/>
國子監直講劉仲章者因出其碑而為余言前為樂昌<lb/>
令因道府君事云名憬問其何以見之云碑刻雖闕尚<lb/>
可識也乃以此碑并隂遺余葢前本特模者不工爾又<lb/>
余初以韓集云昌樂瀧疑其誤乃改從樂昌仲章曰不<lb/>
然縣名樂昌而瀧名昌樂其舊俗所傳如是韓集不誤<lb/>
也乃知古人傳疑而愼於更改者以此<hi>右集本</hi>
　　後漢費府君碑<hi>歲月未詳</hi>　<hi>集本</hi>
<pb n="KR2n0012_WYG_003-16a"/>
右漢梁相費府君碑其名字若云諱況字仲慮而況疑<lb/>
為汎慮疑為寛其官閥可見者為蕭令九年沛有蝗獨<lb/>
不入其界國以狀聞朝廷嘉諸拜梁相春秋八十卒其<lb/>
銘頗簡而文字粗完云□□顯祖厥德懿鑠播勛於前<lb/>
丕碩基業遺愛於民福流於後胙自此磨滅不可識者<lb/>
八字其卒章云功烈休矣來昆戮力而穆字為穆古文<lb/>
多然<lb/>
　　後漢郎中王君碑<hi>光和元年</hi>
<pb n="KR2n0012_WYG_003-16b"/>
右漢郎中王君碑文字磨滅不復成文而僅有存者其<lb/>
名字官閥卒葬年月皆莫可考惟其碑首題云漢故郎<lb/>
中王君之銘知君為漢人姓王氏而官為郎中爾葢夫<lb/>
有形之物必有時而弊是以君子之道無弊而其垂世<lb/>
者與天地而無窮顔回高卧於陋巷而名與舜禹同榮<lb/>
是豈有託於物而後傳耶豈有為於事而後著耶故曰<lb/>
久而無弊者道隱而終顯者誠此君子之所貴也若漢<lb/>
王君者託有形之物欲垂無窮之名及其弊也金石何<lb/>
<pb n="KR2n0012_WYG_003-17a"/>
異乎瓦礫治平元年四月晦日書<hi>右眞蹟</hi>
　　後漢太尉陳球碑<hi>歲月見本文</hi>　<hi>真蹟</hi>
右漢太尉陳球碑云君諱球字伯眞廣漢太守之元子<lb/>
也又云除郎中尚書符節郎愼陵園令換中東城門候<lb/>
遷繁陽令拜侍御史其後又云拜將作大匠其餘磨滅<lb/>
僅存按後漢書球傳云父亹廣漢太守陽嘉中球舉孝<lb/>
廉稍遷繁陽令太尉揚秉表球零陵太守後累拜司空<lb/>
光和元年遷太尉坐日食免復拜光禄大夫與司徒劉<lb/>
<pb n="KR2n0012_WYG_003-17b"/>
郃等謀誅宦官曹節等不果下獄死球在零陵破賊胡<lb/>
蘭朱葢有功威著南邦今碑破蘭葢事班班可讀與傳<lb/>
皆合惟不著誅宦官事至其卒時文字磨滅不可識惟<lb/>
云六十有二亦與傳合予所集録古文與史傳多異惟<lb/>
此碑所載與列傳同也治平元年四月晦日書<hi>右眞蹟</hi>
　　後漢敬仲碑<hi>歲月見本文</hi>
右漢敬仲碑者其姓名字皆不可見惟其初有敬仲二<lb/>
字尚可識故以寓其名爾葢疑其人姓田氏也大抵文<lb/>
<pb n="KR2n0012_WYG_003-18a"/>
字磨滅比其他漢碑尤甚字可識者頗多第不成文爾<lb/>
惟云州郡課最臨登大郡又云居喪致哀又云司隷從<lb/>
事治書侍御史又云光和四年閏月庚申此數句粗可<lb/>
讀爾其餘字畫僅完者以漢隷今為難得録之爾治平<lb/>
元年閏五月二十九日書<hi>右眞蹟</hi>
　　後漢無名碑<hi>此與前跋大槩同</hi>
右漢無名碑文字磨滅其姓氏名字皆不可見其僅可<lb/>
見者云州郡課最臨登大郡又云居喪致哀曽參閔損<lb/>
<pb n="KR2n0012_WYG_003-18b"/>
又曰辟司隷從事拜治書侍御史又曰奮乾剛之嚴威<lb/>
揚哮虎之武節又曰年六十三光和四年閏月庚申遭<lb/>
疾而卒其餘字畫尚完者多但不能成文爾夫好古之<lb/>
士所藏之物未必皆<hi>一作能</hi>適世之用惟其埋沒零落之<lb/>
餘尤以為可惜此好古之僻也治平元年六月五日書<lb/>
<hi>右眞蹟</hi>
　　後漢槀長蔡君頌碑<hi>光和四年</hi>　<hi>眞蹟</hi>
右漢槀長蔡君頌碑在鎭府故天章閣待制楊畋嘗為<lb/>
<pb n="KR2n0012_WYG_003-19a"/>
余言漢時隷書在者此為最佳畋自言平生惟學此字<lb/>
余不甚識隷書因畋言遽遣人之常山求得之遂入于<lb/>
録<lb/>
　　後漢唐君碑<hi>歲月見本文</hi>
右漢唐君碑其名已磨滅其字正南云<hi>集本作云字正南</hi>潁川<lb/>
郾人也其先出自慶都感赤龍生堯王有天下苖胄枝<lb/>
分相土視居因氏唐焉君父孝廉郎中早卒君繼厥緒<lb/>
躭道好古敦書味詩守舞陽丞潁陽令察能治劇遷豫<lb/>
<pb n="KR2n0012_WYG_003-19b"/>
章其後遂復磨滅雖文字班班可見而不能得其次序<lb/>
其後又云換君昌陽令吏民慕戀牽君車輪不得行君<lb/>
臣流涕道路琅玕是故從事郡掾刋石樹頌歌君之美<lb/>
據此葢縣令去思碑爾其後又云光和六年二月壬午<lb/>
朔二十五日丙午則知唐君為後漢時人矣治平元年<lb/>
閏五月二十八日<hi>右眞蹟</hi>
　　後漢朱龜碑<hi>歲月見本文</hi>
右漢朱龜碑云字伯靈察孝廉除郎中尚書侍郎以將<lb/>
<pb n="KR2n0012_WYG_003-20a"/>
事去官于時幽州州下滅一字夷侵宼以君為御史中<lb/>
丞討伐其後磨滅又云鮮卑侵犯障塞復舉君拜幽州<lb/>
刺史年六十四光和六年卒龜之事迹不見史傳其僅<lb/>
見於此碑者如此碑在今亳州界中云將事去官莫曉<lb/>
其語治平元年六月十四日書<hi>右眞蹟</hi>
　後余守亳州徙碑置州學中<lb/>
　　後漢小黄門譙君碑<hi>歲月見本文</hi>
右漢小黄門譙君碑云君諱敏字漢達年五十七中平<lb/>
<pb n="KR2n0012_WYG_003-20b"/>
二年卒其文不甚磨滅而官閥無所稱述惟云肅將王<lb/>
命守靜韜光以逺悔咎而已後漢宦者用事靈帝時尤<lb/>
盛敏卒之歲張讓等十二人封侯於斯之時能守靜逺<lb/>
悔是亦可佳然敏以一小黄門而立碑稱頌於此可見<lb/>
宦官之盛也治平元年四月三日書<hi>右眞蹟</hi>
　　後漢熊君碑<hi>歲月見本文</hi>
右漢熊君碑云君諱喬字舉舉上滅一字其官閥不可<lb/>
詳考其僅可知者劉表時為綏民校尉後遷騎都尉建<lb/>
<pb n="KR2n0012_WYG_003-21a"/>
安二十一年卒享年七十有一其云治歐羊尚書其字<lb/>
非訛闕而以陽為羊葢古文字少故須假借至漢字已<lb/>
備而猶假用何哉後云太歲在申申上滅一字以歴推<lb/>
之當是丙申又云碑師舂陵福造福上滅一字當是其<lb/>
姓其書顯字皆為<graphic n="KR2179" url="https://raw.githubusercontent.com/kanripo/KR-Gaiji/master/images/KR2179.png" mimeType="image/png"/>按許愼説文顯從㬎聲而轉為累<lb/>
其失逺矣莫曉其義也<hi>右集本</hi>
　　後漢俞鄉侯季子碑<hi>歲月未詳</hi>
右漢俞鄉侯季子碑云君諱熊字孟下闕一字廣陵海<lb/>
<pb n="KR2n0012_WYG_003-21b"/>
西人也厥祖天皇大帝垂精接感篤生聖明子孫享之<lb/>
分源而流枝葉扶疎出王别𦙍受爵列土封侯載德君<lb/>
光武皇帝之𤣥廣陵王之孫俞鄉侯之季子也由是而<lb/>
後文字缺滅其稍稍可讀者時得其一二云六籍五典<lb/>
如源如泉既練州郡卷舒委隨化流南城政猶北辰三<lb/>
祀有成來臻我邦仁恩如冬日威猛烈夏日吏民愛若<lb/>
慈父畏如神明其後又云採摭謡言作詩三章據碑文<lb/>
無卒葬年月而其辭若此似是德政碑按後漢書光武<lb/>
<pb n="KR2n0012_WYG_003-22a"/>
皇帝子曰廣陵思王荆荆子元壽等四人皆封鄉侯史<lb/>
畧而不載其名俞鄉侯者不知為誰也思王荆之第幾<lb/>
子也天皇大帝之語自漢以來有矣<hi>右集本</hi>
　　後漢武榮碑<hi>歲月未詳</hi>
右漢武榮碑云君諱榮字舍<hi>集本作含</hi>和治魯詩經韋君章<lb/>
句孝經論語漢書史記左氏國語為州書佐郡曹史<hi>集本</hi>
<hi>作文學</hi>主簿督郵五官掾功曹年三十六南蔡府君察舉<lb/>
孝廉執金吾丞孝桓大憂屯守𤣥武闕加遇害氣遭疾<lb/>
<pb n="KR2n0012_WYG_003-22b"/>
殞靈其餘文字殘缺不見其卒葬年月又不著氏族所<lb/>
出惟其碑首題云漢故執金吾丞武君之碑云治平元<lb/>
年五月六日書<hi>右眞蹟</hi>
　　後漢秦君碑首<hi>歲月見本文</hi>
　漢碑今存者少此篆亦與今文小異勢力勁健可愛<lb/>
　<hi>蔡君謨題</hi>
右漢熹平中碑在南陽界中字已摩<hi>或作磨非</hi>滅不可識獨<lb/>
其碑首字大僅存其筆畫頗竒偉蔡君謨甚愛之此君<lb/>
<pb n="KR2n0012_WYG_003-23a"/>
謨過南都所題乃皇祐三年也今一紀矣嘉祐八年九<lb/>
月十七日書<hi>右眞蹟</hi>
　　又<hi>此集本與眞蹟頗不同故兩存</hi>
右漢秦君碑首題云漢故南陽太守秦君之碑秦君不<lb/>
知為何人碑在南陽界中字已磨滅不可識獨其碑首<lb/>
字大僅存其筆畫頗竒偉蔡君謨甚愛之<lb/>
　　後漢元節碑<hi>歲月未詳</hi>
右漢元節碑文字磨滅不見其氏族其可見者纔數十<lb/>
<pb n="KR2n0012_WYG_003-23b"/>
字爾云君<hi>集本無此字</hi>諱立字元節其先出自伊尹其餘不<lb/>
復成文其銘云於穆從事疑其姓伊而為從事也碑無<lb/>
年月而知為漢人者以其隷體與他漢碑同爾治平元<lb/>
年五月三日書<hi>右眞蹟</hi>
　　後漢殘碑<hi>歲月未詳</hi>　<hi>眞蹟</hi>
右漢殘碑不知為何人所存者纔三十二字不復成文<lb/>
惟云高字幼知其名高又云漢<hi>一有中字</hi>興復知為後漢時<lb/>
人而隷字在者甚完體質淳勁非漢人莫能為也故録<lb/>
<pb n="KR2n0012_WYG_003-24a"/>
之<lb/>
　　後漢天禄辟邪字<hi>歲月未詳</hi>
右漢天禄辟邪四字在宗資墓前石獸膊上按後漢書<lb/>
宗資南陽安衆人也今墓在鄧州南陽界中墓前有二<lb/>
石獸刻其膊上一曰天禄一曰辟邪余自天聖中舉進<lb/>
士往來穰<hi>集本作襄</hi>鄧間見之道側迨今三十餘年矣其後<lb/>
集録古文思得此字屢求於人不能致尚書職方員外<lb/>
郎謝景初家於鄧為余模得之然字畫<hi>集本作或</hi>訛缺不若<lb/>
<pb n="KR2n0012_WYG_003-24b"/>
余見時完也按黨錮傳云資祖均自有傳今後漢書有<lb/>
宋均傳云南陽安衆人而無宗均傳疑黨錮傳轉<hi>集本無此</hi>
<hi>字</hi>寫宗為宋爾蜀志有宗預南陽安衆人豈安衆當漢<lb/>
時有宗宋二族而字與音皆相近遂至訛謬邪史之失<lb/>
傳如此者多矣嘉祐八年臘日書<lb/>
費鳳碑<hi>元第九百九十一</hi>起坐<hi>一作坐起按古碑作望逺</hi>
武班碑<hi>元第五百五十一</hi>書云<hi>一無/云字</hi>又歲<hi>一作歲又</hi>
曹騰碑<hi>元第一百七十一</hi>
<pb n="KR2n0012_WYG_003-25a"/>
司隷楊君碑<hi>元第六百九十一至六百九十二</hi>右漢<hi>一有/故字</hi>攸同<hi>一作股躬</hi>益<lb/>
城<hi>一作域</hi>
樊常侍碑<hi>元第一百四十二</hi>右漢<hi>至/</hi>序也<hi>九十四字/一本無</hi>集録<hi>一無録字</hi>
右碑<hi>一無此二字</hi>嘉祐八年十月十四日書<hi>一有此十字</hi>
鄭固<hi>一作宣</hi>碑<hi>元第五百/四十一</hi>又曰<hi>一作云</hi>治平元年四月十二日書<lb/>
<hi>一有此十字</hi>
田君碑<hi>元第四百五十一</hi>今在<hi>一作/在今</hi>為姓<hi>一作其姓</hi>
孫叔敖碑<hi>元第二百八十一</hi>
<pb n="KR2n0012_WYG_003-25b"/>
王元賞碑<hi>元第六百四十一</hi>茂才<hi>一作材</hi>治平元年五月二日書<lb/>
<hi>一有此九字</hi>
祝睦碑<hi>元第三百一十一</hi>皆在今<hi>一作今皆在</hi>
祝睦後碑<hi>元第三百二十一</hi>
衡方碑<hi>元第九百二十一</hi>
張表碑<hi>元第四百一十一</hi>漢故<hi>眞蹟圖/去漢字</hi>張君<hi>此下一有之字</hi>
張壽碑<hi>元第六百七十一</hi>治平元年端午日書<hi>一有此八字</hi>
侯君碑<hi>元第六百三十一</hi>碑文<hi>一無/文字</hi>繆矣<hi>一無矣字</hi>
<pb n="KR2n0012_WYG_003-26a"/>
劉君墓碑<hi>元第七百五十一</hi>
北軍中侯郭君碑<hi>元第四百三十一</hi>
司隷從事郭君碑<hi>元第四百四十一</hi>
魯峻碑<hi>元第五百六十一</hi>司空<hi>一無/二字</hi>故得<hi>此下一有其字</hi>
婁先生碑<hi>元第一百五十一</hi>偶<hi>一作/耦</hi>藹<hi>一作靄</hi>
郭先生碑<hi>元第五十一</hi>碑云<hi>此下一有/先生字</hi>輔成<hi>古碑作/甫成</hi>歴<hi>一作</hi>
婁壽<hi>二字上一有漢字</hi>二十日<hi>一作二十二日</hi>
周府君紀功銘<hi>元第一百八十一</hi>
<pb n="KR2n0012_WYG_003-26b"/>
周府君碑<hi>元第一百八十一</hi>碑按<hi>一無此/二字</hi>桂陽<hi>一作桂水或作桂陽桂水</hi>湍<lb/>
峻<hi>一作浚</hi>
周府君碑後本<hi>元附一百八十一</hi>因出其碑而<hi>一無此五字</hi>
費府君碑<hi>元第七百一十一</hi>文字<hi>一無此/二字</hi>於後<hi>一無於字</hi>磨滅不可<lb/>
識者八字<hi>一作八字已滅不可識</hi>其卒<hi>一無/其字</hi>多然<hi>一作多如此也</hi>熈寧二<lb/>
年十一月十六日山齋書<hi>一有此十三字</hi>
王君碑<hi>元第六百一</hi>
陳球碑<hi>元第六百一十一</hi>
<pb n="KR2n0012_WYG_003-27a"/>
敬仲碑<hi>元第九百一十一</hi>
無名碑<hi>元第六百八十一</hi>又云<hi>一作曰</hi>
蔡君頌碑<hi>元第五百八十一</hi>為最<hi>一作最為</hi>
唐君碑<hi>元第八百八十一</hi>
朱龜碑<hi>元第二百三十一</hi>
譙君碑<hi>元第五百一十一</hi>
熊君碑<hi>元第九百一</hi>其云<hi>一作其辭有云</hi>熈寧二年十月晦日山齋<lb/>
書<hi>一有此十一字</hi>
<pb n="KR2n0012_WYG_003-27b"/>
季子碑<hi>元第九百三十一</hi>字孟<hi>一本此下/再有孟字</hi>夏日<hi>一作/炎夏</hi>史畧<hi>一無此二</hi>
<hi>字</hi>誰也<hi>一無此/二字</hi>天皇<hi>至/</hi>有矣<hi>十二字一本無</hi>治平元年六月五<lb/>
日書<hi>一有此九字</hi>
武榮碑<hi>元第五百三十一</hi>南<hi>古碑作汝南</hi>
秦君碑首<hi>元第八十一</hi>
元節碑<hi>元第六百五十一</hi>
後漢殘碑<hi>元第一百三十</hi>
天禄辟邪字<hi>元第七十一</hi>集録<hi>一無録字</hi>
<pb n="KR2n0012_WYG_003-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0012_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古錄卷三<lb/>
</p>
<p>
</p>
  </div>
</body>
</text>
</TEI>
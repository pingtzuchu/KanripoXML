<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古錄卷九</head> <lb/>
    <p>
<pb n="KR2n0012_WYG_009-1a"/>
欽定四庫全書<lb/>
　集古錄卷九<lb/>
　　　　　　　　　　　　宋　歐陽修　撰<lb/>
　　唐樊宗師絳守居園池記<hi>長慶三年</hi>
右絳守居園池記唐樊宗師撰或云此石宗師自書嗚<lb/>
呼元和之際文章之盛極矣其怪竒至於如此<hi>右集本</hi>
　　唐張九齡碑<hi>長慶三年</hi>
右張九齡碑按唐書列傳所載大節多同而時時小異<lb/>
<pb n="KR2n0012_WYG_009-1b"/>
傳云夀六十八而碑云六十三傳自左補闕改司勲員<lb/>
外郎而碑云遷禮部傳言<hi>集本作云</hi>張説卒召為祕書少監<lb/>
集賢院學士知院事碑云副知至後作相遷中書令始<lb/>
云知院事其載張守珪請誅安祿山事<hi>集本無此字</hi>傳云九<lb/>
齡判守珪状碑云守珪所請留中不行而公以状諌然<lb/>
其為語則略同碑長慶中立而公薨在開元二十八年<lb/>
至長慶三年實八十四年所傳或有同異而至於年夀<lb/>
官爵其子孫宜不繆當以碑為是也治平元年二月十<lb/>
<pb n="KR2n0012_WYG_009-2a"/>
日書<hi>右真蹟</hi>
　　唐田布碑<hi>長慶四年</hi>
右田布碑庾承宣撰布之事壮矣承宣不能發於文也<lb/>
盖其力不足爾布之風烈非得左丘明司馬遷筆不能<lb/>
書也故士有不顧其死以成後世之名者<hi>集本有猶字</hi>有幸<lb/>
不幸<hi>集本有焉字</hi>各視其所遭如何爾今有道史漢時事者<lb/>
其人偉然甚著而市児俚嫗猶能道之自魏晉以下不<lb/>
為無人而其顯赫不及於前者無左丘明司馬遷之筆<lb/>
<pb n="KR2n0012_WYG_009-2b"/>
以起其文也治平甲辰秋社日書<hi>右真蹟</hi>
　　唐沈傳師游道林嶽麓寺詩<hi>長慶中</hi>
右嶽麓寺詩沈傳師撰并書題云酬唐侍御姚員外而<lb/>
二人之詩不見不知為何人也獨此詩以字畫傳於世<lb/>
而詩亦自佳傳師書非一體此尤放逸可愛也<hi>右集本</hi>
　　唐崔能神道碑<hi>長慶三年</hi>
右崔能神道碑李宗閔撰能弟從書碑云拜御史中丞<lb/>
持節觀察黔中仍賜紫衣金印按唐世無賜金印者官<lb/>
<pb n="KR2n0012_WYG_009-3a"/>
制古今<hi>集本作古今官制</hi>沿革不同而其名號尚或相襲自漢<lb/>
以來有銀青金紫之號當時所謂青紫者綬也金銀者<lb/>
乃其所佩印章爾綬所以繋印者也後世官不佩印此<lb/>
名虚設矣隋唐以來有隨身魚而青紫為服色所謂金<lb/>
紫者乃服紫衣而佩金魚爾宗閔謂賜金印者繆也今<lb/>
世自以賜緋銀魚袋賜紫金魚袋結入官銜<hi>集本有矣字</hi>而<lb/>
<hi>集本作今有</hi>階至金紫光祿大夫者遂於結銜去賜紫金魚<lb/>
袋皆流俗相承不復討<hi>集本作計</hi>正久矣故因宗閔之失并<lb/>
<pb n="KR2n0012_WYG_009-3b"/>
記之治平元年七月二十日書<hi>右真蹟</hi>
　　唐李徳裕茅山三像記<hi>寳厯二年</hi>
右茅山三像記李徳裕撰徳裕自號上清𤣥都大洞三<lb/>
景弟子上為九廟聖主次為七代先靈下為一切含識<lb/>
敬造老君孔子尹真人像三軀此固俚巷庸鄙人之所<lb/>
常為徳裕為之有不足怪然以孔子與老君為伍而又<lb/>
居其下此豈止徳裕之獨可罪耶今史記載孔子問禮<lb/>
於老<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>
                    <hi>集本作𥅆下同</hi>
                    <graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>戒孔子去其驕<hi>集本作驕</hi>氣多慾而孔子<lb/>
<pb n="KR2n0012_WYG_009-4a"/>
歎其道<hi>集本無此字</hi>猶龍之語著于<hi>集本作於</hi>耳目自漢以來學<lb/>
者未有以為非者豈止徳裕之罪哉治平元年八月八<lb/>
日書<hi>右真蹟</hi>
　　唐李徳裕平泉草木記<hi>開成五年</hi>
　　　<hi>已下三篇同是李衛公撰故不與别碑嵗月為叙</hi>
右平泉草木記李徳裕撰余嘗讀鬼谷子書見其馳説<lb/>
諸侯之國必視其為人材性賢愚剛柔緩急而因其好<lb/>
惡喜懼憂樂而捭闔之陽開隂塞變化無窮顧天下諸<lb/>
<pb n="KR2n0012_WYG_009-4b"/>
侯無不在其術中者惟不見其所好者不可得其説也<lb/>
以此知君子宜慎其所好盖泊然無欲而禍福不能動<lb/>
亦利害不能誘此鬼谷之術所不能為者聖賢之高致<lb/>
也其次簡其所欲不溺於所好斯可矣若徳裕者處富<lb/>
貴招權利而好竒貪得之心不已至或疲弊精神於草<lb/>
木斯其所以敗也其遺戒有云壊一草一木者非吾子<lb/>
孫此又近乎愚矣<hi>右集本</hi>
　　唐李文饒平泉山居詩<hi>開成五年</hi>
<pb n="KR2n0012_WYG_009-5a"/>
讀山居詩見文饒夣寐不忘於平泉而終不得少償其<lb/>
志者人事固多如此也余聞釋子有云出家是大丈夫<lb/>
事盖勇决者人之所難也而文饒詩亦云自是功高臨<lb/>
盡處禍來名滅不由人者誠哉是言也熈寧壬子正月<lb/>
二十九日書<hi>右真蹟</hi>
　　唐李徳裕大孤山賦<hi>會昌五年</hi>
賛皇文辭甚可愛也其所及禍或責其不能自免然古<lb/>
今聰明賢智之士不能免者多矣豈獨斯人也歟<hi>右集本</hi>
<pb n="KR2n0012_WYG_009-5b"/>
　　唐大孤山賦<hi>嵗月未詳</hi>
右字畫頗佳而傷於柔媚世傳□工小篆此豈其筆耶<lb/>
<hi>一作也</hi>　<hi>右見綿本拾遺</hi>
　　唐辨石鍾山記<hi>大和元年</hi>
右辨石鍾山記并善權寺詩遊靈巖記附覽三子之文<lb/>
皆有幽人之思蹟其風尚想見其人至於書畫亦皆可<lb/>
喜盖自唐以前賢傑之士莫不工於字書其殘篇斷槀<lb/>
為世所寳傳於今者何可勝數彼其事業超然高爽不<lb/>
<pb n="KR2n0012_WYG_009-6a"/>
當留情於此小藝豈其習俗承流家為常事抑學者猶<lb/>
有師法而後世媮薄漸趨苟簡久而遂至於廢絶歟今<lb/>
士大夫務以遠自高忽書為不足學往往僅能執筆而<lb/>
間有以書自名者世亦不甚知為貴也至於荒林敗塜<lb/>
時得埋沒之餘皆前世碌碌無名子然其筆畫有法往<lb/>
往今人不及兹甚可歎也石鍾山記字畫在二者間頗<lb/>
為劣而亦不為俗態皆忘憂之佳玩也<hi>右真蹟</hi>
　　唐法華寺詩<hi>大和八年</hi>
<pb n="KR2n0012_WYG_009-6b"/>
右法華寺詩唐越州刺史李紳撰其後自序題云大和<lb/>
甲寅嵗逰寺刻詩于壁詳自序所言似紳自書然以端<lb/>
州題名較之字體殊不類甲寅大和八年也<hi>右集本</hi>
　　唐薛苹唱和詩<hi>大和中</hi>
右薛苹唱和詩其間馮宿馮定李紳皆唐顯人靈澈以<lb/>
詩名後世皆人所想見者<hi>集本有而宿元有詩名六字</hi>然詩皆不及<lb/>
苹豈唱者得於自然和者牽於强作邪<hi>右真蹟</hi>
　　唐僧靈澈詩<hi>元和四年</hi>
<pb n="KR2n0012_WYG_009-7a"/>
右靈澈詩云相逢盡道休官去林下何曽見一人世俗<lb/>
相傳以為俚諺慶厯中天章閣待制許元為江淮發運<lb/>
使因修江岸得斯石於池陽江水中始知為靈澈詩也<lb/>
澈以詩稱於唐故其與相唱和者皆當時知名之士包<lb/>
侍郎者佶也徐廣州者浩也代宗時為嶺南節度使<hi>右</hi>
<hi>集本</hi>
　　唐李藏用碑<hi>大和四年</hi>
右李藏用碑王源中撰唐𤣥度書𤣥度以書自名于一<lb/>
<pb n="KR2n0012_WYG_009-7b"/>
時其筆法柔弱非復前人之體而流俗妄稱借之爾故<lb/>
存之以俟識者<hi>右真蹟</hi>
　　唐𤣥度十體書<hi>嵗月未詳</hi>
右唐𤣥度十體書前本得於蘇氏後本得於李丕緒少<lb/>
卿丕緒長安人名家子喜收碑文二家之本大體則同<lb/>
而文有得失故竝存之覽者得以自擇焉<hi>右集本</hi>
　　唐鄭澣隂符經序<hi>開成二年</hi>
右隂符經序鄭澣撰柳公權書唐世碑碣顔柳二家書<lb/>
<pb n="KR2n0012_WYG_009-8a"/>
最多而筆法往往不同雖其意趣或出於臨時而模勒<lb/>
鐫刻亦有工拙<hi>集本無此十八字</hi>公權書高重碑余特愛模者<lb/>
不失其真而鋒鋩皆在至<hi>集本有於字</hi>隂符經序則蔡君謨<lb/>
以為柳書之最精者云善藏筆鋒與余之説正相反然<lb/>
君謨書擅當世其論必精故為誌之治平元年二月六<lb/>
日書<hi>右真蹟</hi>
　　又<hi>已下七篇同是柳誠懸書或撰故不與别碑嵗月為叙</hi>
余自皇祐中得公權所書隂符經序遂求其經云石已<lb/>
<pb n="KR2n0012_WYG_009-8b"/>
亡矣常意必有藏于人間者求之十餘年莫可得治平<lb/>
三月有鐫工張景儒忽以此遺余家小吏遽錄之信乎<lb/>
余所謂物常聚於所好也<hi>右真蹟</hi>
　　唐山南西道驛路記<hi>開成四年</hi>
公權書往往以模刻失其真雖然其體骨終在也<hi>右見綿本</hi>
<hi>拾遺</hi>
　　唐何進滔徳政碑<hi>開成五年</hi>
右何進滔徳政碑唐翰林學士承㫖兼侍書柳公權撰<lb/>
<pb n="KR2n0012_WYG_009-9a"/>
并書進滔唐書有傳開成五年立其高數丈制度甚閎<lb/>
偉在今河北都轉運使公廨園中<hi>右集本</hi>
　　唐李聼神道碑<hi>開成五年柳公權書</hi>
右李聼神道碑李石撰聼父子為唐名将其勲業昭彰<lb/>
故以碑考傳少所差異而史家當著其大節其㣲時所<lb/>
厯官多不書於體宜然惟其自安州刺史遷神武将軍<lb/>
史不宜略而不書者盖闕也<hi>右集本</hi>
　　唐李石神道碑<hi>會昌三年</hi>
<pb n="KR2n0012_WYG_009-9b"/>
右李石碑柳公權書余家集錄顔柳書尤多惟碑石不<lb/>
完者則其字尤佳非字之然也譬夫金玉埋沒於泥滓<lb/>
時時發見其一二則粲然在目特為可喜爾熈寧三年<lb/>
季夏既望書<hi>右真蹟</hi>
　　唐高重碑<hi>㑹昌四年</hi>
右高重碑元裕撰柳公權書唐世碑刻顔柳二公書尤<lb/>
多而字體筆畫往往不同雖其意趣或出於臨時而亦<lb/>
繋於模勒之工拙然其大法則常在也此碑字畫鋒力<lb/>
<pb n="KR2n0012_WYG_009-10a"/>
俱完故特為佳矧其墨蹟想宜如何也治平元年正月<lb/>
二十五日書<hi>右真蹟</hi>
　　唐康約言碑<hi>大中七年</hi>
右康約言碑柳公權撰并書約言宦者為河東監軍唐<lb/>
自開元以後職官益濫始有置使之名厯五代迄今多<lb/>
因而不廢世徒知今之使額非古官襲唐舊號而不知<lb/>
皆唐宦者之職<hi>集本有也字</hi>約言在大和開成間嘗為鴻臚<lb/>
禮賔使又為内外客省使以此見今之使名自樞宻宣<lb/>
<pb n="KR2n0012_WYG_009-10b"/>
徽而下皆唐宦官職也又以見鴻臚卿寺亦以宦者為<lb/>
使於其間約言又為宣徽北院副使又見當時南北院<lb/>
宣徽皆有副使也治平甲辰秋社前一日書<hi>右真蹟</hi>
　　唐復東林寺碑<hi>大中十一年</hi>
右唐湖州觀察使崔黯撰柳公權書東林寺會昌中廢<lb/>
之大中初黯為江州刺史而復之黯之文辭甚遒麗可<lb/>
愛而世罕有之<hi>右集本</hi>
　　唐王質神道碑<hi>開成四年</hi>
<pb n="KR2n0012_WYG_009-11a"/>
右王質神道碑唐太子賔客劉禹錫撰并書質字華卿<lb/>
王通之後也開成中為宣歙池等州觀察使<hi>右集本</hi>
　　唐會昌投龍文<hi>會昌五年</hi>
右會昌投龍文余修唐本紀至武宗以謂奮然除去浮<lb/>
圖鋭矣而躬受道家之籙服藥以求長年以此知其非<lb/>
明智之不惑者特其好惡有所不同爾及得會昌投龍<lb/>
文見其自稱承道繼𤣥昭明三光弟子南嶽炎上真人<lb/>
則又益以前言為不繆矣盖其所自稱號者與夫所謂<lb/>
<pb n="KR2n0012_WYG_009-11b"/>
菩薩戒弟子者亦何以異余嘗謂佛言無生老言不死<lb/>
二者同出於貪信矣會昌之政臨事明果有足過人者<lb/>
至其心有所貪則其所為與庸夫何異治平元年五月<lb/>
五日書<hi>右真蹟</hi>
　　唐俞珣書陳果仁告身并捨宅造寺疏<hi>大中八年</hi>
右陳果仁告身并妻軫靜縁捨宅造寺疏附疏後題云<lb/>
明政二年按隋書煬帝本紀大業十一年十月東海賊<lb/>
帥李子通擁衆渡淮僣稱楚王建元明政則明政二年<lb/>
<pb n="KR2n0012_WYG_009-12a"/>
乃大業十二年也唐高祖實錄武徳二年四月隋禦衛<lb/>
将軍陳稜以江都降即以稜為總管九月李子通敗稜<lb/>
陷江都國號呉建元明政則明政二年是武徳三年矣<lb/>
二説不同如此呂夏卿為余言若以大業十二年為子<lb/>
通僣號之二年則江都方亂煬帝安得南幸而唐實錄<lb/>
陳稜事可據則明政二年當為武徳三年也隋書繆矣<lb/>
果仁終始事迹不顯略見於隋書云唐初為隋太僕丞<lb/>
元祐将煬帝已遇弑沈法興果仁共殺祐起兵據江表<lb/>
<pb n="KR2n0012_WYG_009-12b"/>
法興自稱總管大司馬錄尚書事承制置百官以果仁<lb/>
為司徒其事止見此爾開元中僧徳宣為果仁記捨宅<lb/>
造寺載其世家頗詳而其功閥官爵嵗月多繆徳宣言<lb/>
中毒以死而宅疏言見屠戮當以宅疏為是徳宣文辭<lb/>
不足錄獨採其世次事蹟終始著之俾覽者覈其真偽<lb/>
而少益於廣聞煬帝本紀高祖實錄皆唐初人所撰而<lb/>
不同如此何哉<hi>右集本</hi>
　　唐圭峯禪師碑<hi>大中九年</hi>
<pb n="KR2n0012_WYG_009-13a"/>
右圭峯禪師碑唐相裴休撰并書其文辭事迹無足採<lb/>
而其字法世所重也故錄之云<hi>右集本</hi>
　　唐濠州勸民栽桑勅碑<hi>大中十年</hi>
余得劉莒修兗州文宣王廟碑見大中時中書門下牒<lb/>
又得此碑見大中時勅乃知平章事非署勅之官今世<lb/>
止見中書門下牒便呼為勅惟告身之制僅存焉<hi>右集本</hi>
　　唐閩遷新社記<hi>嵗月見本文</hi>
右閩遷新社記唐濮陽宁撰其辭云大中十年夏六月<lb/>
<pb n="KR2n0012_WYG_009-13b"/>
闗西公命遷社于州坤<hi>或作城</hi>凡築四壇壇社稷其廣倍<lb/>
丈有五尺其高倍尺有五寸主以石壇風師廣丈有五<lb/>
尺高尺有五寸壇雨師廣丈而高尺云文字古雅甚可<lb/>
愛嗚呼唐之禮樂盛矣其遺文有足采焉州縣社稷有<lb/>
主見於此記盖大中時其禮猶在也按唐書楊發自蘇<lb/>
州刺史為福建觀察使至大中十二年遷嶺南節度以<lb/>
嵗月推之闗西公者楊發也<hi>右集本</hi>
　　又<lb/>
<pb n="KR2n0012_WYG_009-14a"/>
唐時州縣社稷有主獨此碑見之開元定禮至大中時<lb/>
猶僅存也禮樂廢壊久矣故錄此記以著之<hi>右真蹟</hi>
　　唐令狐楚登白樓賦<hi>咸通二年</hi>
右登白樓賦令狐楚撰白樓在河中至楚子綯為河中<lb/>
節度使乃刻於石綯父子為唐顯人仍世宰相而楚尤<lb/>
以文章見稱世傳綯為文喜以語簡為工常飯僧僧判<lb/>
齋綯於佛前跪爐諦聼而僧倡言曰令狐綯設齋佛知<lb/>
盖以此譏其好簡楚之此賦文無他意而至千有六百<lb/>
<pb n="KR2n0012_WYG_009-14b"/>
餘言何其繁也其父子之性相反如此信乎堯朱之善<lb/>
惡異也<hi>右集本</hi>
　　唐百巖大師懐睴碑<hi>嵗月未詳</hi>
右百巖大師懐睴碑權徳輿撰文鄭餘慶書歸登篆額<lb/>
又有别碑令狐楚撰文鄭絪書懐睴者吾不知為何人<lb/>
而彼五君者皆唐世名臣其喜為之傳道如此欲使愚<lb/>
庸之人不信不惑其可得乎民之無知惟上所好惡是<lb/>
從是以君子之所慎者在乎所學楚之文曰大師泥洹<lb/>
<pb n="KR2n0012_WYG_009-15a"/>
茶毗之六年余以門下侍郎平章事攝太尉泥洹茶毗<lb/>
是何等語宰相坐廟堂之上而口為斯言<hi>集本有邪字</hi>臯䕫<lb/>
稷契居堯舜之朝其語言尚書載之矣異乎此也治平<lb/>
元年七月十三日雨中書<hi>右真蹟</hi>
　　唐孔府君神道碑<hi>咸通十二年</hi>
右孔岑父碑鄭絪撰柳知㣲書其碑云有子五人載戣<lb/>
戡戢戵按新唐書宰相世系表岑父六子戵之下又有<lb/>
威表據孔氏譜譜其家所藏碑文鄭絪撰絪自言與孔<lb/>
<pb n="KR2n0012_WYG_009-15b"/>
氏有世舊作碑文時戣等尚在然則譜與碑文皆不應<lb/>
有失而不同者何也余所集錄與史傳不同者多其功<lb/>
過難以碑碣為正者銘誌所稱有褒有諱疑其不實至<lb/>
於世系子孫官封名字無情増損故每據碑以正史惟<lb/>
岑父碑文及其家譜二者皆為可據故竝存之以俟來<lb/>
者治平元年三月二十二日侍上御崇政疎決繋囚退<lb/>
遂家居謝客因書<hi>右真蹟</hi>
　　唐白敏中碑<hi>咸通三年</hi>
<pb n="KR2n0012_WYG_009-16a"/>
右白敏中碑畢誠撰其事與唐書列傳多同而傳載敏<lb/>
中碑李徳裕薦進以獲用及徳裕貶詆之甚力以此為<lb/>
甚惡而碑云會昌中徳裕起刑獄陷五宰相竄之嶺外<lb/>
公承是之後一年寃者皆復其位以此為能其為毁譽<lb/>
難信盖如此故余於碑誌惟取其世次官夀鄉里為正<lb/>
至於功過善惡未嘗為據者以此也碑又言桑道茂事<lb/>
云桑道慕不知孰是治平元年七月二十日書<hi>右真蹟</hi>
　　唐于僧翰尊勝經<hi>咸通五年</hi>
<pb n="KR2n0012_WYG_009-16b"/>
右尊勝經于僧翰書僧翰筆畫雖遒勁然失分𨽻之法<lb/>
逺矣所以錄者亦自成一家而為流俗所貴故聊著<hi>集本</hi>
<hi>作述</hi>之庻知博采之不遺爾<hi>右真蹟</hi>
　　唐張将軍新廟記<hi>龍紀元年</hi>
右張将軍新廟記李巨川撰唐彦謙書張魯事史傳詳<lb/>
矣巨川文辭匪工所錄者彦謙書爾彦謙書頗知名於<lb/>
世故略存其筆蹟也<hi>右集本</hi>
　　唐王重榮徳政碑<hi>中和四年同是唐彦謙書附此</hi>
<pb n="KR2n0012_WYG_009-17a"/>
右王重榮徳政碑歸仁澤撰唐彦謙書重榮當唐之末<lb/>
再逐其帥遂據河中雖破黄巢平朱玟之叛有功於一<lb/>
時而阻兵召亂為唐患者多矣碑文辭非工而事實無<lb/>
可采所以錄者俾世知求名莫如自修善譽不能掩惡<lb/>
也考重榮之碑豈不欲垂美名於千載而其惡終暴於<lb/>
<hi>集本作于</hi>後世者毁譽善惡不可誣故也彦謙以詩知名而<lb/>
詩鄙俚字畫不甚工皆非余所取也治平元年清明前<lb/>
一日書<hi>右真蹟</hi>
<pb n="KR2n0012_WYG_009-17b"/>
　　唐磻<hi>集本作盤</hi>溪廟記<hi>咸通二年</hi>
右磻溪廟記張翔撰高駢書駢為將嘗立戰功威惠著<lb/>
於蠻蜀筆研固非其所事然書雖非工字亦不俗盖其<lb/>
明爽豪儁終異庸人至其惑妖人呂用之諸葛殷等信<lb/>
其左道以冀長年乃騎木鶴而習凌虚僊去之勢此至<lb/>
愚下品皆知為可笑而駢為之惟恐不至者何哉盖其<lb/>
貪心已動<hi>集本作薫</hi>於内故邪説可誘於外内貪外誘則其<lb/>
何所<hi>集本増有而二字</hi>不為哉<hi>右真蹟</hi>
<pb n="KR2n0012_WYG_009-18a"/>
　　唐梁公儒碑<hi>天祐中</hi>
右梁公儒碑于廣撰王説書公儒者世為成徳軍将公<lb/>
儒當王鎔時為冀州刺史以卒其碑首題云唐故成徳<lb/>
軍内中門樞宻使特進檢校太保使持節冀州諸軍事<lb/>
冀州刺史團練守促等使軍器作坊使其餘所領事職<lb/>
甚多皆當時方鎮常事不足書惟樞宻使唐之末年内<lb/>
官之職其後方鎮遂亦僣置於此見之軍器作坊五代<lb/>
之際號内諸司使皆朝廷官然不見其始置<hi>集本有之字</hi>時<lb/>
<pb n="KR2n0012_WYG_009-18b"/>
而今見於此豈方鎮之職朝廷因而用之耶将方鎮之<lb/>
盛亦僣置也公儒事迹無所取特以此錄之治平元年<lb/>
五月十八日書<hi>右真蹟</hi>
　　唐花林宴别記<hi>嵗月未詳</hi>
右花林宴别記唐竇常撰花林寺在滁州全椒縣余在<lb/>
滁陽遣推官陳銧以事至縣見寺旁石澗岸土崩出石<lb/>
崖隠隠有字亟命模得之<hi>右集本</hi>
　　唐陽武復縣記<hi>真元十九年</hi>
<pb n="KR2n0012_WYG_009-19a"/>
唐衢文世罕傳者余家集錄千卷唐賢之文十居七八<lb/>
而衢文秪獲此爾然其氣格不俗亦足佳也<hi>右真蹟</hi>
　　唐崔敬嗣碑<hi>景龍二年</hi>
右唐崔敬嗣碑胡皓撰郭謙光書崔氏為唐名族而敬<lb/>
嗣不顯皓為昭文館學士然亦無聞<hi>三字集本作觀</hi>其事實文<lb/>
辭不足多采而余錄之者以謙光書也其字畫筆法不<lb/>
減韓蔡李史四家而名獨不著此余屢以為歎也治平<lb/>
元年七月三十日<hi>右真蹟</hi>
<pb n="KR2n0012_WYG_009-19b"/>
　　唐潤州陁羅尼經幢<hi>嵗月未詳</hi>
右陁羅尼經幢今在潤州寳墨亭中唐雲陽野夫王奐<lb/>
之書字畫頗為世俗所重故錄之以備廣採<hi>右集本</hi>
　　唐䕫州都督府記<hi>㑹昌五年</hi>
余嘗謂唐世人人工書故其名堙沒者不可勝數每與<lb/>
君謨歎息于斯也如具靈該繆師愈今人尚不知其姓<lb/>
名况其書乎余以集錄之博僅各得其一爾<hi>右見綿本拾遺</hi>
　　唐鄭權碑<hi>寳厯二年</hi>
<pb n="KR2n0012_WYG_009-20a"/>
右姚向書筆力精勁雖唐人工於書者多而及此者亦<lb/>
少惜其不傳於世而今人莫有知者惟余以集錄之博<lb/>
得此而已熈寧辛亥孟夏清心堂書<hi>右見綿本拾遺</hi>
　　唐玉蘂詩<hi>沈傳師李徳裕唱和嵗月未詳</hi>
惠泉在今荆門軍余貶夷陵道荆門裵回泉上得二子<lb/>
之詩佳其詞翰遂錄之逮今盖三十年矣嘉祐八年十<lb/>
一月二十日書<hi>右見綿本拾遺</hi>
　　唐人書楊公史傳記<hi>嵗月未詳</hi>
<pb n="KR2n0012_WYG_009-20b"/>
右楊公史傳記文字訛缺原作者之意所以刻之金石<lb/>
者欲為公不朽計也碑無年月不知何時然其字畫之<lb/>
法迺唐人所書爾今纔幾時而磨滅若此然則金石果<lb/>
能傳不朽邪楊公之所以不朽者<hi>八字集本作楊公者震也其所不朽者</hi>
果待金石之傳邪凡物有形必有終弊自古聖賢之傳<lb/>
也非皆託於物固能無窮也迺知為善之堅堅於金石<lb/>
也<hi>集本無也字</hi>嘉祐八年十一月二十日書<hi>右真蹟</hi>
　　唐放生池碑<hi>天寳十年</hi>
<pb n="KR2n0012_WYG_009-21a"/>
右放生池碑不著書撰人名氏放生池唐世處處有之<lb/>
王者仁澤及於草木昆蟲使一物必遂其生而不為私<lb/>
惠也惟天地生萬物所以資於人<hi>集本有也字</hi>然代天而治<lb/>
物者常為之節使其足用而取之不過故<hi>集本作萬</hi>物得遂<lb/>
其生而不夭三代之政如斯而已易大傳曰庖犧氏之<lb/>
王也能通神明之徳以類萬物之情作結繩而為網罟<lb/>
以佃以漁盖言其始教民取物資生而為萬世之利此<lb/>
所以為聖人也浮圖氏之説乃謂殺物者有罪而放生<lb/>
<pb n="KR2n0012_WYG_009-21b"/>
者得福苟如其言則庖犧氏遂為<hi>集本有人間之聖人五字</hi>地下之<lb/>
罪人矣治平元年八月十日書<hi>右真蹟</hi>
綘守居園池記<hi>元第八十</hi>
張九齡碑<hi>元分作上下卷</hi>
卷上<hi>第三百六</hi>徐浩結衘云廣州刺史持節充嶺南節度當<lb/>
云廣州刺史<hi>豫章石本卷末有此二十二字</hi>
卷下<hi>第三百七</hi>同異<hi>一作異同</hi>
唐田布碑<hi>元第八百四十二</hi>
<pb n="KR2n0012_WYG_009-22a"/>
道林嶽麓詩<hi>元第一百一十六</hi>
崔能神道碑<hi>元第八百八十三</hi>官不<hi>一無官字</hi>
茅山三像記<hi>元第九百九十</hi>老君<hi>一作子</hi>
平泉草木記<hi>元第五百二十九</hi>無窮<hi>此下一/有故字</hi>其利<hi>一無/其字</hi>其次<hi>一作</hi>
<hi>然則</hi>可矣<hi>二字上一/有亦字</hi>有云<hi>一無/有字</hi>非吾<hi>一作其</hi>治平元年七月<lb/>
二十四日書中書東㕔後閣書<hi>一有此十七字</hi>
　又别本<lb/>
　右平泉山居草木記李徳裕撰余嘗讀鬼谷子書見<lb/>
<pb n="KR2n0012_WYG_009-22b"/>
　其馳說諸侯之國常視其人賢愚材性剛柔緩急而<lb/>
　因其好惡喜懼憂樂而捭闔之陽開隂閉變化無窮<lb/>
　顧天下諸侯無不在其術中者惟不見其所好者不<lb/>
　可得而說也以此知君子宜慎其所好泊然無欲而<lb/>
　禍福不能動利害不能誘此鬼谷之術所不能為者<lb/>
　也是聖賢之所難也<lb/>
平泉山居詩<hi>元附五百三十九</hi>
大孤山賦<hi>元第二百一十九</hi>
<pb n="KR2n0012_WYG_009-23a"/>
辨石鍾山記<hi>元第三百二</hi>見其<hi>此下一/有為字</hi>以逺<hi>此下一/有業字</hi>前世<hi>一作</hi>
<hi>當世</hi>治平元年二月六日書<hi>一有此九字</hi>
法華寺詩<hi>元第一百七</hi>
薛苹唱和詩<hi>元第三百一十四</hi>其間<hi>一無此/二字</hi>名後世<hi>一無後字</hi>和者<lb/>
<hi>二字上有两字</hi>
靈澈詩<hi>元第一百八</hi>相唱和者<hi>四字/作逰</hi>一郎者<hi>一無/者字</hi>州者<hi>一無者字</hi>
代宗<hi>二字上一有浩字</hi>
李藏用碑<hi>元第三百七十</hi>
<pb n="KR2n0012_WYG_009-23b"/>
唐𤣥度十體書<hi>元第四百八十四</hi>文有<hi>一作互有</hi>嘉祐癸卯七月二<lb/>
十五日書<hi>一有此十一字</hi>
隂符經序<hi>元第一百九十九</hi>
山南西道驛路記<hi>元第一百二十七</hi>
何進滔徳政碑<hi>元第二十二至二十七</hi>
李聼神道碑<hi>元第七百一十七</hi>治平元年七月三十日書<hi>一有此十</hi>
<hi>字</hi>
李石神道碑<hi>元第四百一十三</hi>
<pb n="KR2n0012_WYG_009-24a"/>
高重碑<hi>元第二百八十九</hi>
康約言碑<hi>元第八百二十三</hi>
復東林寺碑<hi>元第三百十一</hi>
王質神道碑<hi>元無卷第</hi>
會昌投龍文<hi>元第六百五十七</hi>
陳果仁告身并捨宅造寺疏<hi>元第五百八十七</hi>
子通<hi>為一作乃</hi>終始<hi>一無此/二字</hi>沈法興<hi>此下一有與字</hi>嘉祐八年嵗在<lb/>
癸卯八月十一日書<hi>一有此十四字</hi>
<pb n="KR2n0012_WYG_009-24b"/>
圭峯禪師碑<hi>元第六十九</hi>
濠州勸民栽桑勅碑<hi>元第一百七十二</hi>
　又别本<hi>一作勸農碑</hi>
　皇祐元年春余自楊移潁舟過濠梁得此碑於今樞<lb/>
　宻使張公昪唐之制勅之文今不復見盖官失其職<lb/>
　久矣此大中時勅也尚可見其遺制焉<lb/>
閩遷新社記<hi>元第五十五</hi>
登白楼賦<hi>元第九百四十五</hi>好簡<hi>此下一有也字</hi>治平元年八月八日<lb/>
<pb n="KR2n0012_WYG_009-25a"/>
祈晴于太社晨歸遂書<hi>一有此十七字</hi>
百巖大師碑<hi>元第九百二十八</hi>
孔府君神道碑<hi>元第四百六十三</hi>世繫<hi>一作系</hi>
白敏中碑<hi>元第六百六十六</hi>薦進<hi>一作/廌進</hi>十日<hi>此下一有書字</hi>
于僧翰尊勝經<hi>元第三百十三</hi>
張将軍新廟記<hi>元第一百五十四</hi>書頗知名<hi>書一作詩</hi>
王重榮碑<hi>元第四百十六</hi>
磻溪廟記<hi>元第九百三十五</hi>凌虛<hi>一作/雲</hi>治平元年中秋日書<hi>一省</hi>
<pb n="KR2n0012_WYG_009-25b"/>
<hi>此字</hi>
梁公儒碑<hi>元第七百三十七</hi>
花林宴别記<hi>元無卷第</hi>
陽武復縣記<hi>元第九百四十九</hi>
崔敬嗣碑<hi>元第七百四十二</hi>
陁羅尼經幢<hi>元無卷第</hi>今在<hi>一作在今</hi>
䕫州都督府記<hi>元第七百一十四</hi>堙没<hi>一作/埋字</hi>于斯<hi>一作於斯</hi>
鄭權碑<hi>元第七百六十八</hi>
<pb n="KR2n0012_WYG_009-26a"/>
玉蘂詩<hi>元第一百六十九惠泉詩附一作沈𫝊師字文鼎䝉泉詩附</hi>
楊公史傳記<hi>元第一百七十</hi>年月<hi>此下一/有日字</hi>非皆<hi>一作/皆不</hi>二十<hi>此下一有</hi>
<hi>八字</hi>
放生池碑<hi>元第九百五</hi>能通<hi>一作以通</hi>
　<lb/>
　<lb/>
　<lb/>
　<lb/>
<pb n="KR2n0012_WYG_009-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古錄卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>集古錄</head>
    <p>
<pb n="KR2n0012_WYG_000-1a"/>
欽定四庫全書　　　　史部十四<lb/>
　集古錄　　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案集古錄十卷宋歐陽修撰修有詩<lb/>
　　　　本義已著録古人法書惟重真蹟自梁元帝<lb/>
　　　　始集録碑刻之文為碑英一百二十卷見所<lb/>
　　　　撰金樓子是為裒輯金石之祖今其書不傳<lb/>
　　　　曽鞏欲作金石録而未就僅製一序存元豐<lb/>
<pb n="KR2n0012_WYG_000-1b"/>
　　　　類稿中修始採摭佚逸積至千卷撮其大要<lb/>
　　　　各為之説至嘉祐治平間修在政府又各書<lb/>
　　　　其卷尾於是文或小異盖隨時有所竄定也<lb/>
　　　　修自書其後題嘉祐癸夘至熙寧二年己酉<lb/>
　　　　修季子棐復摭其略别為目録上距癸卯盖<lb/>
　　　　六年而棐記稱録既成之八年則是録之成<lb/>
　　　　當在嘉祐六年辛丑為真蹟跋尾則多係治<lb/>
　　　　平初年所書亦間有在熙寧初者知棐之目<lb/>
<pb n="KR2n0012_WYG_000-2a"/>
　　　　録固承修之命而為之也諸碑跋今皆具修<lb/>
　　　　集中其跋自為書則自宋方崧卿衷聚真蹟<lb/>
　　　　刻於廬陵曽宏父石刻鋪叙稱有二百四十<lb/>
　　　　六跋陳振孫書録解題稱有三百五十跋修<lb/>
　　　　子棐所記則曰二百九十六跋修又自云四<lb/>
　　　　百餘篇有跋近日刻集古録者為之説曰世<lb/>
　　　　傳集古跋四百餘篇而棐乃謂二百九十六<lb/>
　　　　雖是時修尚無恙然續跋不應多逾百篇因<lb/>
<pb n="KR2n0012_WYG_000-2b"/>
　　　　疑寫本誤以三百為二百以今考之則通此<lb/>
　　　　十卷乃正符四百餘跋之數盖以集本與真<lb/>
　　　　蹟合編與専據集本者不同宋時廬陵之刻<lb/>
　　　　本今已不傳無從核定不必以棐記為疑矣<lb/>
　　　　是書原本但隨得隨錄不復詮次年月故修<lb/>
　　　　之自叙曰有卷帙而無時世先後蓋其取多<lb/>
　　　　而未巳也近來刻本乃以時代先後為序而<lb/>
　　　　於每卷之末附列原本卷帙次第轉有年月<lb/>
<pb n="KR2n0012_WYG_000-3a"/>
　　　　倒置更易補正之處故錢曽讀書敏求記以<lb/>
　　　　為失其初意然考毛晉跋是書曰自序謂上<lb/>
　　　　自周穆王以來則當以吉日癸巳石刻為卷<lb/>
　　　　首毛伯敦三銘是作序目後所得宜在卷末<lb/>
　　　　即子棐亦未敢妄為詮次盖周益公未能精<lb/>
　　　　於考訂云云據此則周必大時之本已按時<lb/>
　　　　世為次其由來已久今刻修文集者但序時<lb/>
　　　　代不復存每卷末之原次益為疎耳今仍依<lb/>
<pb n="KR2n0012_WYG_000-3b"/>
　　　　見行篇次著於録焉乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR2n0012_WYG_000-4a"/>
集古録序<lb/>
物常聚於所好而常得於有力之彊有力而不好好之<lb/>
而無力雖近且易有不能致之象犀虎豹蠻夷山海殺<lb/>
人之獸然其齒角皮革可聚而有也玉出崑崙流沙萬<lb/>
里之外經十餘譯乃至乎中國珠出南海常生深淵採<lb/>
者腰絙而入水形色非人往往不出則下飽蛟魚金礦<lb/>
於山鑿深而穴逺篝火餱糧而後進其崖崩窟塞則遂<lb/>
葬於其中者率常數十百人其逺且難而又多死禍常<lb/>
<pb n="KR2n0012_WYG_000-4b"/>
如此然而金玉珠璣世常兼聚而有也凡物好之而有<lb/>
力則無不至也湯盤孔鼎岐陽之鼓岱山鄒嶧㑹稽之<lb/>
刻石與夫漢魏已來聖君賢士桓碑彛器銘詩序記下<lb/>
至古文籀篆分𨽻諸家之字書皆三代以來至寶怪竒<lb/>
偉麗工妙可喜之物其去人不逺其取之無禍然而風<lb/>
霜兵火湮淪磨滅散棄於山崖墟莽之間未嘗収拾者<lb/>
由世之好者少也幸而有好之者又其力或不足故僅<lb/>
得其一二而不能使其聚也夫力莫如好好莫如一予<lb/>
<pb n="KR2n0012_WYG_000-5a"/>
性顓而嗜古凡世人之所貪者皆無欲於其間故得一<lb/>
其所好於斯好之已篤則力雖未足猶能致之故上自<lb/>
周穆王以來下更秦漢隋唐五代外至四海九州名山<lb/>
大澤窮崖絶谷荒林破塚神仙鬼物詭怪所傳莫不皆<lb/>
有以為集古録以謂轉<hi>一作傳</hi>寫失眞故因其石本軸而<lb/>
藏之有卷帙次第而無時世之先後葢其取多而未巳<lb/>
故隨其所得而録之又以謂聚多而終必散乃撮其大<lb/>
要别為録目因并載夫可與史傳正其闕謬者以傳後<lb/>
<pb n="KR2n0012_WYG_000-5b"/>
學庶益於多聞或譏予曰物多則其勢難聚聚久而無<lb/>
不散何必區區於是哉予對曰足吾所好玩而老焉可<lb/>
也象犀金玉之聚其能果不散乎予固未能以此而易<lb/>
彼也廬陵歐陽修序<lb/>
　在昔洛陽與余遊者皆一時豪儁之士也而陳郡謝<lb/>
　希深善評文章河南尹師魯辨論精博余每有所作<lb/>
　二人者必伸紙疾讀便得余深意以示他人亦或時<lb/>
　有所稱皆非余所自得者也宛陵梅聖俞善人君子<lb/>
<pb n="KR2n0012_WYG_000-6a"/>
　也與余共處窮約每見余小有可喜事懽然若在諸<lb/>
　已自三君之亡余亦老且病矣此叙之作既無謝尹<lb/>
　之知音而集録成書恨聖俞之不見也悲夫嘉祐八<lb/>
　年歲在癸夘七月二十四日書<lb/>
<pb n="KR2n0012_WYG_000-7a"/>
集古録目記<hi>公子棐</hi>
集古録既成之八年家君命棐曰吾集録前世埋没缺<lb/>
落之文獨取世人無用之物而藏之者豈徒出於嗜好<lb/>
之僻而以為耳目之玩哉其為所得亦已多矣故常序<lb/>
其説而刻之又跋於諸卷之尾者二百九十六篇序所<lb/>
謂可與史傳正其闕謬者已粗備矣若撮其大要别為<lb/>
目録則吾未暇然不可以闕而不備也棐退而悉發千<lb/>
卷之藏而考之曰嗚呼可謂詳矣葢自文武以來迄于<lb/>
<pb n="KR2n0012_WYG_000-7b"/>
五代盛衰得失賢臣義士姦雄賊亂之事可以動人耳<lb/>
目者至於釋氏道家之言莫不皆有然分散零落數千<lb/>
百年而後聚於此則亦可謂難矣其聚之既難則其久<lb/>
也又將遂散而無傳宜公之惜乎此也於是各取其書<lb/>
撰之人事迹之始終所立之時世而著之為一十卷以<lb/>
附於跋尾之後夫事必簡而不煩然後能傳於久逺今<lb/>
此千卷之書者刻之金石託之山崖未常不為無窮之<lb/>
計也然必待集録而後著者豈非以其繁<hi>一作多</hi>而難於<lb/>
<pb n="KR2n0012_WYG_000-8a"/>
盡傳哉故著其大畧而不道其詳者公之志也熈寧二<lb/>
年二月記<lb/>
右集古録序成於嘉祐末年其云有卷帙次第無時世<lb/>
先後葢取多而未巳故隨其所得而録之此公述千卷<lb/>
不以世代為序之意也又云撮其大要别為録目因載<lb/>
夫可與史傳正其闕謬者以傳後學此公述録目跋尾<lb/>
之意也至熈寧二年公之子叔弼記其後云公命棐曰<lb/>
吾跋諸卷之尾者二百九十六篇若撮其大要别為録<lb/>
<pb n="KR2n0012_WYG_000-8b"/>
目則吾未暇棐乃盡發千卷著其大畧自今觀之公序<lb/>
明言别為録目而棐乃記公未暇之語世傳集古跋十<lb/>
卷四百餘篇而棐乃謂二百九十六篇雖是時公尚無<lb/>
恙後三年方薨然續跋纔十餘耳不應多踰百篇得非<lb/>
寫本誤以三百為二百或棐記在熈寧之前耶棐又云<lb/>
為十卷附跋尾之後今録目自為一書乃二十卷不過<lb/>
列碑石所在及其名氏歲月初無難者何未暇之有是<lb/>
皆可疑姑以棐所記附公本序之後而自周秦至於五<lb/>
<pb n="KR2n0012_WYG_000-9a"/>
季皆隨年代為之序庶幾時世先後秩然不紊間有書<lb/>
撰出於一手其歲月相邇則類而次之又於每卷之末<lb/>
備存當時卷帙之次第既以便今亦不失其初云<lb/>
集古録序經十<hi>一作重十</hi>葬於<hi>一作/葬于</hi>所貪<hi>一作/所好</hi>予固<hi>一作吾固</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集古錄卷十</head> <lb/>
    <p>
<pb n="KR2n0012_WYG_010-1a"/>
欽定四庫全書<lb/>
　集古錄卷十<lb/>
　　　　　　　　　　　　宋　歐陽修　撰<lb/>
　　瘞鶴銘<hi>嵗月未詳</hi>　<hi>瘞鶴銘黄庭遺教經雖傳自晉而公疑唐人所書故附此</hi>
右瘞鶴銘題云華陽真逸撰刻於焦山之足常為江水<lb/>
所沒好事者伺水落時模而傳之往往秪得其數字云<lb/>
鶴夀不知其幾而已世以其難得尤以為竒惟余所得<lb/>
六百餘字獨為多也按潤州圖經以為王羲之書字亦<lb/>
<pb n="KR2n0012_WYG_010-1b"/>
竒特然不類羲之筆法而類顔魯公不知何人書也華<lb/>
陽真逸是顧况道號今不敢遂以為况者碑無年月不<lb/>
知何時疑前後有人同斯號者也<hi>右集本</hi>
　　又<lb/>
右在焦山之足常為江水所沒好事者伺水落時模而<lb/>
傳之往往秪得其數字云鶴夀不知其幾而止世以其<lb/>
難得尤以為竒惟余所得獨若此之多也潤州圖經以<lb/>
為王羲之書字亦竒放然不類羲之筆法而類顔魯公<lb/>
<pb n="KR2n0012_WYG_010-2a"/>
不知何人書也或云華陽真逸是顧况道號銘其所作<lb/>
也<hi>右真蹟</hi>
　　黄庭經<hi>永和十二年</hi>
右黄庭經一篇晉永和中刻石世傳王羲之書書雖可<lb/>
喜而筆法非羲之所為黄庭經者魏晉時道士養生之<lb/>
書也今道藏别有三十六章者名曰内景而謂此一篇<lb/>
為外景又分為上中下三部者皆非也盖内景者乃此<lb/>
一篇之義疏爾流俗又有一篇名曰中景者尤為繁雜<lb/>
<pb n="KR2n0012_WYG_010-2b"/>
鄙俚之所傳也余嘗患世人不識其真多以内景三十<lb/>
六章為本經因取永和刻石一篇為之注解余非學異<lb/>
説者哀世人之惑於繆妄爾<hi>右真蹟</hi>
　　又<lb/>
今道藏别有三十六章曰黄庭内景而謂此一篇者為<lb/>
外景又有分為上中下三部者流俗所行又别有中景<lb/>
者皆非也所謂内景者乃此經之義疏爾中景一篇尤<lb/>
為繁雜盖妄人之所作也此本晉永和中刻石文字時<lb/>
<pb n="KR2n0012_WYG_010-3a"/>
亦脱繆然比今世俗所傳頗為精也<hi>右見綿本拾遺</hi>
　　又<lb/>
右黄庭别本<hi>一作刻</hi>續得之京師書肆不知此石刻在何<lb/>
處其字畫頗類顔魯公甚可愛而不完更俟求訪以足<lb/>
之治平丁未閏月三日書<hi>右見綿本拾遺</hi>
　　又<lb/>
右黄庭經二篇皆不著書人姓名余初得後本已愛其<lb/>
字不俗遂錄之既而又得前本於殿中丞裴造造好古<lb/>
<pb n="KR2n0012_WYG_010-3b"/>
君子也自言家藏此本數世矣與其藏于家不若附見<lb/>
余之集錄可以傳之不朽也余因以舊本較其優劣而<lb/>
竝存之使覽者得以自擇焉世傳王羲之嘗冩黄庭經<lb/>
此豈其遺法歟<hi>右集本</hi>
　　遺教經<lb/>
右遺教經相傳云羲之書偽也盖唐世冩經手所書<hi>集本</hi>
<hi>有爾字</hi>唐時佛書今在者大抵書體皆類此第其精麤不<lb/>
同爾近有得唐人所書經題其一云薛稷一云僧行敦<lb/>
<pb n="KR2n0012_WYG_010-4a"/>
書者皆與二人他所書不類而與此頗同即知冩經手<lb/>
所書也然其字亦可愛故錄之盖今士大夫筆畫能髣<lb/>
髴乎此者鮮矣<hi>右真蹟</hi>
　　小字道徳經<hi>開元二十七年</hi>
右小字八分道徳經不著書人名氏亦不知其所自來<lb/>
或云在明州其石今亡矣問今藏書之家皆云未嘗見<lb/>
也其字畫精妙見者多疑為明皇書而知非者以其<hi>集本</hi>
<hi>有者字</hi>但題御注而不云御書也<hi>右真蹟</hi>
<pb n="KR2n0012_WYG_010-4b"/>
　　唐人臨帖<lb/>
右唐人所臨諸家法帖一卷其前數帖類真卿所書盖<lb/>
其筆畫精勁他人未易臻此按唐書言禇無量嘗請以<lb/>
當時所藏竒書名畫命宰相以下跋尾而𤣥宗不許此<lb/>
乃有宋璟等列名于後又頗多訛繆豈後人妄増加之<lb/>
也然要為可翫何必窮較其真偽今流俗所傳鍾王遺<lb/>
迹多不同然時時各有所得故雖小小轉冩失真不害<lb/>
為佳物由是悉取前後所得諸家法帖分入集錄盖以<lb/>
<pb n="KR2n0012_WYG_010-5a"/>
資博覽云<hi>右集本</hi>
　　小字法帖　<hi>此下皆跋法帖盖模本也故類於唐人臨帖之後</hi>
右小字法帖者近時有尚書郎潘師旦者以官法帖私<lb/>
自模刻于家為别本以行於世余因分以為類散入集<lb/>
錄諸袟而程邈衛夫人鍾繇王廙宋儋皆以小字為一<lb/>
類於此余嘗辨鍾繇賀㨗表為非真而此帖字畫筆法<lb/>
皆不同傳模不能不失本體以此真偽尤為難辨也治<lb/>
平元年七月三十日書<hi>右真蹟</hi>
<pb n="KR2n0012_WYG_010-5b"/>
　　又<lb/>
近時有尚書郎潘師旦者竊取官法帖中數十帖别自<lb/>
刻石以遺人而傳冩字多轉失然亦時有可佳者因又<lb/>
擇其可錄者分為十餘卷以入集目聊為一時之翫爾<lb/>
其小字尤精故錄於此<hi>右集本</hi>
　　十八家法帖<lb/>
右世傳十八帖者實二十五帖盖書有十八家爾而流<lb/>
俗又自<hi>集本無此字</hi>有羲之十八帖然皆出於官法帖也太<lb/>
<pb n="KR2n0012_WYG_010-6a"/>
宗皇帝時嘗遣使者天下購募前賢真蹟集以為法帖<lb/>
十卷鏤板而藏之每有大臣進登二府者則賜以一本<lb/>
其後不賜或傳板本在御書院往時禁中火灾板被焚<lb/>
遂不復賜或云板今在但不賜爾故人間尤以官法帖<lb/>
為難得此十八家者盖官法帖之尤精者也余得自薛<lb/>
公期云是家藏舊本頗真今世人所有皆轉相傳模者<lb/>
也<hi>右真蹟</hi>
　　雜法帖六<lb/>
<pb n="KR2n0012_WYG_010-6b"/>
嚮於薛十三處得法帖一部闕其第一久而始獲南朝<lb/>
諸帝筆法雖不同大率意思不逺𦕈然都不復有豪氣<lb/>
但清婉若可佳耳<lb/>
　　二<lb/>
學書不必憊精疲神於筆硯多閱古人遺跡求其用意<lb/>
所得宜多<lb/>
　　三<lb/>
羲獻世以書自名而筆法相去逺甚父子之間不同如<lb/>
<pb n="KR2n0012_WYG_010-7a"/>
此然皆有足喜也<lb/>
　　四<lb/>
吾有集古錄一千卷晚又得此法帖歸老之計足矣寓<lb/>
心於此其樂何涯嘉祐壬寅大雩攝事致齋間題<lb/>
　　五<lb/>
古今事異一時人語亦多不同傳模之際又多轉失時<lb/>
有難識處惟當以意求之爾嘉祐七年大饗明堂致齋<lb/>
于中書東閤偶題<lb/>
<pb n="KR2n0012_WYG_010-7b"/>
　　六<lb/>
老年病目不能讀書又艱於執筆惟此與集古錄可以<lb/>
把玩而不欲屢閱者留為歸潁銷日之樂也盖物維不<lb/>
足然後其樂無窮使其力至於勞則有時而厭爾然内<lb/>
樂猶有待於外物則退之所謂著山林與著城廓何異<lb/>
宜為有道者所笑也熈寧辛亥清心堂書<hi>右見綿本别集二十三卷</hi>
　　懐州孔子廟記<hi>後魏太和中誤寘于此</hi>
右宣尼廟記文辭事實皆不足采其書亦非佳獨其字<lb/>
<pb n="KR2n0012_WYG_010-8a"/>
畫多異故特錄之以備博覽<hi>右見綿本拾遺</hi>
　　景福遺文<lb/>
余在夷陵時得之民家見當時縣有驅使官衙直典然<lb/>
云米<hi>一作來</hi>不<hi>缺</hi>者莫詳其語嘉祐七年五月二十六日<lb/>
<hi>右見綿本别集二十三卷</hi>
　　浮槎寺八紀詩<lb/>
右浮槎寺八紀詩者自云鴈門釋僧皎字廣明作<hi>集本無此</hi>
<hi>字</hi>詩雖非工而所載事蹟皆圖經所無可以資博覽浮<lb/>
<pb n="KR2n0012_WYG_010-8b"/>
槎山在今廬州慎縣其上有泉其味與無錫惠山水相<lb/>
上下而鴻漸茶經及張又新等水記皆不載嘉祐中李<lb/>
留後端愿守廬州以其水遺余因為之記其事余甚愛<lb/>
山水而浮槎水特佳頗怪前世遺而不錄及得僧皎紀<lb/>
浮槎八事亦無之乃知物之晦顯有時也治平元年七<lb/>
月三十日書<hi>右真蹟</hi>
　　福州永泰縣無名篆<lb/>
右在福州永泰縣觀音院後山上世俗多傳以為僊篆<lb/>
<pb n="KR2n0012_WYG_010-9a"/>
太常博士黄孝立閩人也嘗為余言其山無名上多頑<lb/>
石無復鐫刻之蹟如人以手指畫泥而成文文隨圓石<lb/>
之形環布之如車輪循環莫知其首尾又言孝立嘗至<lb/>
廣州見南蕃人以夷法事天日夕焚香拜金書字號為<lb/>
天篆者正類此然不能曉也今人亦有以道家之言譯<lb/>
之者曰勤道守三一中有不死術亦莫知其是非也<hi>右</hi>
<hi>真蹟</hi>
　　又<lb/>
<pb n="KR2n0012_WYG_010-9b"/>
右在福州永泰縣觀音院後山上太常博士黄孝立閩<lb/>
人也為余説曰山無名而甚高峻石皆頑無復鐫刻之<lb/>
迹如人以手指畫泥而成文文隨圓石之形環布之又<lb/>
曰孝立嘗至廣州見南蕃人以夷法事天日夕拜金書<lb/>
字圖號天篆者視其字與此篆正同然不能考也今世<lb/>
人亦有以道家之言譯之者曰勤道守三一中有不死<lb/>
術亦莫得而詳焉<hi>右集本</hi>
　　謝仙火<lb/>
<pb n="KR2n0012_WYG_010-10a"/>
右謝僊火字在今岳州華容縣廢玉真宫柱上倒書而<lb/>
刻之不知何人書也傳云大中祥符中玉真宫為天火<lb/>
所焚惟留一柱有此字好事者遂模于石慶厯中衡山<lb/>
女子號何僊姑者絶粒輕身人皆以為仙也有以此字<lb/>
問之者輒曰謝僊者靁部中鬼也夫婦皆長三尺其色<lb/>
如玉掌行火於世間後有聞其説者於道藏中檢之云<lb/>
實有謝仙名字主行火而餘説則無之由是益以仙姑<lb/>
為真仙矣近見衡州奏云仙姑死矣都無神異客有自<lb/>
<pb n="KR2n0012_WYG_010-10b"/>
衡來者云仙姑晚年羸瘦面皮皺黒第一衰媪也嚮時<lb/>
蘇州有一丐者臥道中相傳云是得仙者也自天聖中<lb/>
余已聞之後二十餘年尚在其人姓沈舉世皆傳為沈<lb/>
臥仙云臥而飲食不漏州縣吏屢使人監守或潜伺察<lb/>
之皆實臥而不起亦不漏遂相傳以為神既而亦以病<lb/>
死雖素信惑其事喜為之稱説者亦不云死時有異也<lb/>
斯二人者皆今世人以為仙者如此故并載之<hi>右集本</hi>
　　張龍公碑<hi>乾寧元年</hi>
<pb n="KR2n0012_WYG_010-11a"/>
右張龍公碑趙耕撰云君諱路斯潁上百社人也隋初<lb/>
明經登第景龍中為宣城令夫人闗州石氏生九子公<lb/>
罷令歸每夕出自戌至丑歸常體冷且濕石氏異而詢<lb/>
之公曰吾龍也蓼人鄭祥逺亦龍也騎白牛據吾池自<lb/>
謂鄭公池吾屢與戰未勝明日取決可令吾子挾弓矢<lb/>
射之繫鬛以青綃者鄭也絳綃者吾也子遂射中青綃<lb/>
鄭怒東北去投合肥西山死今龍穴山是也由是公與<lb/>
九子俱復為龍亦可謂怪矣余嘗以事至百社村過其<lb/>
<pb n="KR2n0012_WYG_010-11b"/>
祠下見其林樹隂蔚池水窈然誠異物之所託嵗時禱<lb/>
雨屢獲其應汝隂人尤以為神也<hi>右集本</hi>
　　又<lb/>
龍公之事怪哉余嘗以事至百社村過其祠下見其林<lb/>
樹隂蔚池水窈然誠異物之所託嵗時禱雨屢獲其應<lb/>
汝隂人尤以為神也<hi>右真蹟</hi>
　　周伯著碑<lb/>
右周伯著碑者在今宿州出於近嵗盖官部春夫開汴<lb/>
<pb n="KR2n0012_WYG_010-12a"/>
渠於泥沙中掘得之其文字古怪而磨滅無首尾了不<lb/>
可讀伯著不知為何人其僅可見者云渤海君𤣥孫季<lb/>
景長子也其事蹟不可考文辭莫曉而字書不工徒以<lb/>
其古怪而錄之此誠好古之弊也治平元年七月三十<lb/>
日書<hi>右真蹟</hi>
　　衛秀書梁思楚碑<hi>上元元年</hi>
秀筆工之善模者也其自謂集書信矣無足多取也書<lb/>
譬君子皆學乎聖人而其所施為未必同也<hi>右集本</hi>
<pb n="KR2n0012_WYG_010-12b"/>
　　裴夫人誌<hi>天寳四年</hi>
右裴夫人誌辭翰瀟洒固多清思惜乎不見其名氏石<lb/>
在長安之萬年矮槐文亦佳在亳州法相寺二者皆後<lb/>
得故續附于此熈寧二年六月二十有八日青州山齋<lb/>
書<hi>右見綿本拾遺</hi>
　　五代時人署字<lb/>
右五代時帝王将相等署字合一卷前人遺蹟往往因<lb/>
人家告身荘宅劵契故後世傳之猶在此署字乃北京<lb/>
<pb n="KR2n0012_WYG_010-13a"/>
人家好事者類而模傳之爾<hi>右集本</hi>
　　楊凝式題名<hi>李西臺詩附</hi>
右楊凝式題名并李西臺詩附自唐亡道䘮四海困於<lb/>
兵戈及聖宋興天下復歸于治盖百有五十餘年而五<lb/>
代之際有楊少師建隆以<hi>集本作已</hi>後稱李西臺二人者筆<lb/>
法不同而書名皆為一時之絶故竝錄于此<hi>右真蹟</hi>
　　徐鉉雙溪院記<lb/>
右雙溪院記徐鉉書鉉與其弟鍇皆能八分小篆而筆<lb/>
<pb n="KR2n0012_WYG_010-13b"/>
法頗少力其在江南皆以文翰知名號二徐為學者所<lb/>
宗盖五代干戈之亂儒學道䘮而二君能自奮然為當<lb/>
時名臣而中國既苦於兵四方僣偽割裂皆褊廹擾攘<lb/>
不暇獨江南粗有文物而二君者優遊其間及宋興違<lb/>
命侯來朝二徐得為王臣中朝人士皆傾慕其風采盖<lb/>
亦有以過人者故特錄其書爾若小篆則與鉉同時有<lb/>
王文秉者其筆甚精勁然其人無足稱<hi>二字集本作所聞</hi>也治<lb/>
平元年上元日書<hi>右真蹟</hi>
<pb n="KR2n0012_WYG_010-14a"/>
　　王文秉小篆千字文<hi>紫陽石磬銘附</hi>
右小篆千字文者江南人王文秉書其後題云大唐庚<lb/>
申嵗者建隆元年也偽唐李煜自周師取淮南畫江為<lb/>
界以稱臣遂削去年號奉周正朔然世宗特許其稱帝<lb/>
故文秉猶稱唐而不書年號直云庚申嵗也文秉在江<lb/>
南篆書逺過徐鉉而鉉以文學名重當時文秉人罕知<lb/>
者學者皆云鉉筆雖未工而有字學一㸃一畫皆有法<lb/>
也文秉所書獨余集錄屢得之此本得於太學楊南仲<lb/>
<pb n="KR2n0012_WYG_010-14b"/>
紫陽石磬銘者張獻撰亦文秉書也<hi>右集本</hi>
　　王文秉紫陽石磬銘<lb/>
右紫陽石磬銘余獨錄於此而不附他書者文秉之書<lb/>
罕見於今也小篆自李陽冰後未見工者文秉江南人<lb/>
其字畫之精逺過徐鉉而中朝之士不知文秉但稱徐<lb/>
常侍者鉉以文章有重名於當時故也嵗在辛酉晉天<lb/>
福六年李昪之昇元五年也五代干戈之際士之藝有<lb/>
至於斯者太平之世學者可不勉哉<hi>右見綿本拾遺</hi>
<pb n="KR2n0012_WYG_010-15a"/>
　　郭忠恕小字説文字源<lb/>
右小字説文字源郭忠恕書忠恕者<hi>集本有五代漢周之際為湘隂公從</hi>
<hi>事十二字</hi>及事皇朝其事見實錄頗竒怪世人但知小篆而<lb/>
不知其楷法尤精然其楷字亦不見刻石者盖惟有此<lb/>
耳故尤可惜也五代干戈之際學校廢是謂<hi>集本作為</hi>君子<lb/>
道消之時然猶有如忠恕者國家為國百年天下無事<lb/>
儒學盛矣獨於字書忽廢幾於中絶今求如忠恕小楷<lb/>
不可得也故余每與君謨歎息於此也石在徐州<hi>集本無此</hi>
<pb n="KR2n0012_WYG_010-15b"/>
<hi>四字</hi>嘉祐八年十二月二十日書<hi>右真蹟</hi>
　　郭忠恕書隂符經<lb/>
右隂符經郭忠恕書篆法自唐李陽冰後未有臻於斯<lb/>
者近時頗有學者曽未得其髣髴也實錄言忠恕死時<lb/>
甚怪豈亦異人乎其楷書尤精也嘉祐六年九月十五<lb/>
日宴後歇泊假閒覽因題<hi>右真蹟</hi>
　　太清石<hi>集本作西</hi>闕題名<lb/>
余自至亳始得悉閲太清之碑其佳者皆<hi>集本作悉</hi>已入余<lb/>
<pb n="KR2n0012_WYG_010-16a"/>
集古錄矣乃知余之集錄所得多矣惟两石闕題名<hi>集本</hi>
<hi>無二字</hi>未有今<hi>集本無此字</hi>續錄于此熈寧元年二月十九日<lb/>
書<hi>右真蹟</hi>
　　太清東闕題名<lb/>
熈寧元年二月十八日余率僚屬謁太清諸殿裵回两<lb/>
闕之下周視八檜之異窺九井禹歩之竒酌其水以烹<lb/>
茶而歸十九日書<hi>右見綿本拾遺</hi>
　　賽陽山文<hi>太和九年誤寘于此</hi>
<pb n="KR2n0012_WYG_010-16b"/>
右跋尾者六人皆知名士也時余在翰林以孟饗致齋<lb/>
唐書局中六人者相與飲奕歡然終日而去盖一時之<lb/>
盛集也明年夏鄰幾聖俞卒又九年而原甫長文卒自<lb/>
嘉祐己亥至今熈寧辛亥一紀之間亡者四存者三而<lb/>
擇之遭酷吏以罪廢景仁亦以言事得罪獨余頑然䝉<lb/>
上保全貪冒寵榮不知休止然筋骸憊矣尚此勉强而<lb/>
交遊零落無復情悰其盛衰之際可以悲夫是時同修<lb/>
書者七人今亡者五宋子京王景彞呂縉叔劉仲更與<lb/>
<pb n="KR2n0012_WYG_010-17a"/>
聖俞也存者二余與次道爾次道去年為知制誥亦以<lb/>
封還李定詞頭奪職因感夫存亡今昔之可歎也遂并<lb/>
書之熈寧四年三月十五日病告中書<hi>右見綿本拾遺</hi>
瘞鶴銘<hi>元第八十八</hi>竒特<hi>一作放</hi>
黄庭經<hi>元第二百四十</hi>
又<hi>元題作續跋</hi>
又三日<hi>一作二十日</hi>
又姓名<hi>一作名氏</hi>已愛其字<hi>一作愛/其字盡</hi>此本<hi>一無此/二字</hi>余因<hi>一無余字</hi>
<pb n="KR2n0012_WYG_010-17b"/>
較其<hi>一無其字</hi>擇焉<hi>一作/之</hi>庭經<hi>一無經字</hi>治平元年十月十三日<lb/>
致齋東閤書<hi>一有此十四字</hi>
遺教經<hi>元第二百六十三</hi>可愛<hi>二字上有自字</hi>
小字道徳經<hi>元第九百二十二至九百二十五</hi>
唐人臨帖<hi>元第七百八十</hi>真卿<hi>二字上一/有顔字</hi>乃有<hi>一作/安得</hi>然時時<hi>三字</hi>
<hi>一作然時</hi>博覽六<hi>此下一有此本得於李丕紱少卿治平元年夏至日書十七字</hi>
小字法帖<hi>元第七百二十九</hi>官法帖<hi>此下一有本字</hi>
又<hi>元第七百七十三</hi>於此<hi>一作于此</hi>
<pb n="KR2n0012_WYG_010-18a"/>
十八家法帖<hi>元第四百二十</hi>集以<hi>一無/以字</hi>進登<hi>一作登進</hi>
雜法帖六<hi>元無卷第</hi>
五時有<hi>二字上一有以字</hi>
六則有時而厭<hi>五字一作時則有厭</hi>
懐州孔子廟記<hi>元第二百八十五</hi>記<hi>一作碑</hi>
景福遺文<hi>元無卷第</hi>米不<hi>一作采不</hi>
浮槎寺八紀詩<hi>元第七百五十三</hi>紀浮槎八事<hi>一作記浮槎八紀事</hi>
無名篆<hi>元第一百八十七</hi>環布之<hi>三字一作旋布</hi>
<pb n="KR2n0012_WYG_010-18b"/>
又此篆<hi>一無篆字</hi>
謝仙火<hi>元第二百六十六</hi>傳云<hi>一作傳/者云</hi>絶粒<hi>二字上一/有能字</hi>世間<hi>一作</hi>
<hi>人間</hi>而餘<hi>一作而/其餘</hi>死矣<hi>二字上一/有已字</hi>客有<hi>至/</hi>衰媪<hi>一無此二十一字</hi>
縣吏<hi>一作官</hi>實臥<hi>二字上一/有云字</hi>并載<hi>一無并字</hi>治平元年上元日<lb/>
書<hi>一有此八字</hi>
張龍公碑<hi>元第二百五</hi>
周伯著碑<hi>元第七百缺十九</hi>渤<hi>碑作/渤</hi>而錄<hi>一無而字</hi>
梁思楚碑<hi>元第一百七十五</hi>
<pb n="KR2n0012_WYG_010-19a"/>
裴夫人誌<hi>元附一百八</hi>亦佳<hi>一作亦可佳</hi>
五代時人署字<hi>元第七百三十</hi>
楊凝式題名<hi>元第八百一十四</hi>
雙溪院記<hi>元第二百六十九</hi>皆能<hi>一無/皆字</hi>及宋<hi>一無/及字</hi>其筆<hi>一無其字</hi>
小篆千字文<hi>元第五百二十六</hi>紫陽<hi>至/</hi>書也<hi>一無此十三字</hi>治平元年<lb/>
四月九日書<hi>一有此九字</hi>
紫陽石磬銘<hi>元附五百二十六</hi>
小字説文字源<hi>元第一百八十四</hi>但知<hi>此下一有其字</hi>
<pb n="KR2n0012_WYG_010-19b"/>
郭忠恕書隂符經<hi>元第五百八十八</hi>
太清西闕題名<hi>元第五百二十三</hi>
太清東闕題名<hi>元第五百二十二</hi>
賽陽山文<hi>元第五百四十三</hi>得罪<hi>此下一有致社二字</hi>
　翰林學士吴奎知制誥劉敞祠部郎中集賢校理江<lb/>
　休復工部員外郎直集賢院祖無擇屯田員外郎編<lb/>
　修唐書梅堯臣嘉祐四年四月六日於編修院同觀<lb/>
　范鎮景仁後至<hi>後見真蹟題此六人官職姓名</hi>
<pb n="KR2n0012_WYG_010-20a"/>
　集古碑千卷每卷碑在前跋在後銜幅用公名印其<lb/>
　外褾以緗紙束以縹帯題其㡨曰每碑卷第幾皆公<lb/>
　親蹟至今猶有存者按公嘗自云四百餘篇有跋今<lb/>
　世所傳本是也其間如唐鄭權碑乃熈寧辛亥嵗跋<lb/>
　又至明年正月方跋鄧艾碑李徳裕山居詩四月題<lb/>
　前漢鴈足鐙銘後數月而公薨殆集錄之絶筆也方<lb/>
　崧卿裒聚真蹟刻板廬陵得二百四十餘篇以校集<lb/>
　本頗有異同疑真蹟一時所書集本後或改定今於<lb/>
<pb n="KR2n0012_WYG_010-20b"/>
　逐篇各注何本若異同不多則以真蹟為主而以集<lb/>
　本所改注其下或繁簡遼絶則两存之謂如後漢樊<lb/>
　常侍碑真蹟作永夀四年四月而集本改作二月訪<lb/>
　得古碑二月為是至於以始元為漢宣帝年號又稱<lb/>
　後周大統十六年唐大足二年之類乃公一時筆誤<lb/>
　不敢有所更改集古跋既刻成方得公子叔弼目錄<lb/>
　二十卷具列碑之嵗月雖朝代僅差一二而紀年先<lb/>
　後頗有倒置已具注其下<lb/>
<pb n="KR2n0012_WYG_010-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0012_WYG_010-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集古録卷十<lb/>
</p>
<p>
</p>
  </div>
</body>
</text>
</TEI>
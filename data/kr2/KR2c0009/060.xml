<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_060-1a"/>
　欽定四庫全書<lb/>
平定三逆方畧卷六十<lb/>
　　　康熙二十年十一月丙辰<lb/>
　命復總督哈占蔡毓榮官<lb/>
　　　　先是哈占蔡毓榮以罪革職留任効力贖罪至<lb/>
　　　　是<lb/>
　上諭吏兵二部總督哈占蔡毓榮率兵𠞰賊直抵雲貴<lb/>
　　勞績茂著可復其原官<lb/>
<pb n="KR2c0009_WYG_060-1b"/>
　　　丁巳<lb/>
　命免大將軍公圖海罪<lb/>
　上諭兵部圖海年老有疾雖有微愆非㫁不可宥者所<lb/>
　　記之過其俱與寛釋<lb/>
　　　癸亥大將軍貝子彰泰頼塔等奏克雲南省城<lb/>
　　　　大兵進圍雲南數閲月不下<lb/>
　上慮曠日持久兵民胥困乃<lb/>
　降敇趣之於是彰泰等即於十月初八日統率滿漢官<lb/>
<pb n="KR2c0009_WYG_060-2a"/>
　　　兵進薄城下并力環攻賊勢惶迫無措二十八<lb/>
　　　日夜偽將軍線緎呉國柱吳世吉黄明原任都<lb/>
　　　統何進忠原任巡撫林天擎等謀擒逆首呉世<lb/>
　　　璠郭壯圖以獻世璠聞變自殺壯圖及其子宗<lb/>
　　　汾皆自刎死二十九日緎等率衆出城降遂擒<lb/>
　　　首謀獻計之偽大學士方光琛及其子學潜侄<lb/>
　　　偽學士學範至軍前磔之戮世璠屍傳首京師<lb/>
　　　彰泰等以<lb/>
<pb n="KR2c0009_WYG_060-2b"/>
聞<lb/>
上嘉之曰覽貝子等奏統領滿漢官兵遵奉成命進取<lb/>
　雲南圍困省城今復遵㫖進攻逆賊危迫偽將軍線<lb/>
　緎呉國柱等設計通欵欲執逆渠獻城呉世璠及郭<lb/>
　壯圖父子困急俱自刎而死斬首送京師逆黨方光<lb/>
　琛父子俱行伏誅偽文武官員軍民人等悉皆歸誠<lb/>
　恢復雲南省城疆宇蕩平具見籌畫周詳調度有方<lb/>
　𠞰撫並用克奏膚功朕心深為嘉悦其從優議叙具<lb/>
<pb n="KR2c0009_WYG_060-3a"/>
　奏尋彰泰等又奏偽將軍夏國相等敗遁廣東<hi>臣</hi>等<lb/>
　　　檄令土官儂朋及防守臨安總兵官李國樑率<lb/>
　　　兵追𠞰直抵西板橋環圍之塞其去路國相與<lb/>
　　　偽將軍王永清黃福李攀龍楊公魁率偽屬官<lb/>
　　　兵至軍前各繳偽印劄降<hi>臣</hi>等公議斬攀龍等<lb/>
　　　於軍國相為呉三桂壻乃賊渠著名者宜送京<lb/>
　　　師正法又都統希福追𠞰逆賊胡國柱等至雲<lb/>
　　　龍州之青里屋國柱度不能脱遂自縊王敘李<lb/>
<pb n="KR2c0009_WYG_060-3b"/>
　　　匡皆自焚死偽將軍王公良等率餘衆悉降<lb/>
　　　　<hi>臣</hi>謹按是時諸路大兵雲集滇南已圍其城若<lb/>
　　　　奮力亟攻不難立拔而諸將猶稽延時日不<lb/>
　　　　急於從事<lb/>
皇上念賊渠一日未除則兵民一日未得寧息因降<lb/>
敕趣師令速行進取我兵乃薄城下并力環攻賊勢惶<lb/>
　　　　迫世璠自殺其黨遂以城降於是羣冦盡滅<lb/>
　　　　諸路悉平王師騰獻凱之歌萬姓獲解懸之<lb/>
<pb n="KR2c0009_WYG_060-4a"/>
　　　　　樂誠由<lb/>
　皇上心切救民嚴師趣戰故能使逆冦一旦掃除天下<lb/>
　　　　　共享太平之福而長頌永清大定之烈也<lb/>
　　　十二月己亥以逆冦蕩平<lb/>
　詔赦天下<lb/>
　詔曰朕纉承丕緒統御寰區仰惟<lb/>
天地眷祐之庥<lb/>
祖宗付託之重<lb/>
<pb n="KR2c0009_WYG_060-4b"/>
聖祖母太皇太后慈訓之殷蚤夜孜孜勤求化理期於兵<lb/>
　　革寢息海宇乂安不意逆賊呉三桂負國深恩倡為<lb/>
　　變亂陰結奸黨同惡相援抗違詔令竊據疆土滇黔<lb/>
　　閩浙楚蜀關隴兩粤豫章之間所在驛騷肆騁痛毒<lb/>
　　三桂僣稱偽號逆焰彌滋負罪尤甚朕恭行天討分<lb/>
　　命六師𠞰撫並施徳威互濟或縶頸於闕下或駢戮<lb/>
　　於師中擒捕誅鋤以次收服乃三桂既膺神殛逆孫<lb/>
　　世璠猶復䲭張踞六詔之一隅延殘喘以拒命朕惟<lb/>
<pb n="KR2c0009_WYG_060-5a"/>
　　賊患一日不除則民生一日不靖策厲將士屢趣師<lb/>
　　期於是虎旅協心進逼城下賊衆計窮勢蹙通欵軍<lb/>
　　門約日獻城兇渠授首師克之日市肆不擾邊境晏<lb/>
　　如捷書既至上慰<lb/>
郊<lb/>
廟<lb/>
社稷之靈下抒中外臣民之憤神人胥恱遐邇騰歡念自<lb/>
　　變亂以來軍民荼苦如在水火披堅執鋭卒嵗靡寧<lb/>
<pb n="KR2c0009_WYG_060-5b"/>
　　行齎居送千里相望被兵之地既罹於鋒刃供億之<lb/>
　　衆復困於徵輸朕閔恤民艱不忍輒加額賦間施權<lb/>
　　宜之令用濟征繕之需意在除殘事非獲已而身處<lb/>
　　宫寢之内外厪閭閻之依中夜屢興旰食不暇惄焉<lb/>
　　思治八載於兹今羣逆削平疆圉底定悉剪歴年之<lb/>
　　蟊賊永消異日之隠憂用是蕩滌煩苛維新庶政大<lb/>
　　沛寛和之澤冀臻熈皞之風所有事宜開列於後於<lb/>
　　戲體覆載好生之徳秋肅必繼以春温法帝王更化<lb/>
<pb n="KR2c0009_WYG_060-6a"/>
　之模義正尤期於仁育誕告天下咸使聞知欽惟我<lb/>
皇上聖徳誕敷神謨廣運削平羣逆敉定疆隅永底治<lb/>
　　　　安長銷金革鴻勲駿業振古莫京<hi>臣</hi>等伏覩<lb/>
　　　　八年之内兵間進止悉奉<lb/>
宸規凡水陸攻守之宜竒正疾徐之用諸將祇遵<lb/>
成命則所向有功稍一愆稽輒多僨績應如符契瞭若<lb/>
　　　　列睂今兹載筆是司惟按事直書不敢片言<lb/>
　　　　文飾<hi>臣</hi>等至愚且陋末由洞測<lb/>
<pb n="KR2c0009_WYG_060-6b"/>
髙深故於丕烈殊猷不能備悉第就管窺所及見諸事<lb/>
　　　　蹟確然有據者謹為揚㩁焉葢三逆素蓄狡<lb/>
　　　　謀多行不軌背恩反叛厥罪惟均而倡亂煽<lb/>
　　　　禍吳三桂實為戎首當三桂之初反也恃其<lb/>
　　　　險逺僭竊一隅變雖作於滇黔毒未流於鄰<lb/>
　　　　境<lb/>
皇上一聞党務禮等上變即料三桂老賊多詐必覘我<lb/>
　　　　未備亟争楚南窺伺巴蜀巴蜀阻隘而楚南<lb/>
<pb n="KR2c0009_WYG_060-7a"/>
　　　　魚稲之鄉茍為賊有未易猝破我兵先據之<lb/>
　　　　則可以搤其咽吭而使之立困故亟簡禁旅<lb/>
命順承郡王勒爾錦為大將軍統之南征撲滅逆冦隨<lb/>
　　　　調西安將軍瓦爾喀就近赴蜀堅守以備賊<lb/>
　　　　之旁軼又令前鋒統領碩岱等兵日支芻糗<lb/>
　　　　兼程先赴荆州固軍民之心即進據常徳以<lb/>
　　　　遏賊之内侵都統珠滿等馳往岳州扼水陸<lb/>
　　　　要害壯粤西聲勢以防賊之横截均飭其速<lb/>
<pb n="KR2c0009_WYG_060-7b"/>
　　　　發無失機㑹是<lb/>
皇上籌畧英明計慮深逺調遣布置誠至神速至周宻<lb/>
　　　　也設是時守土諸臣盡力干掫各保四封之<lb/>
　　　　内領兵將帥遵奉<lb/>
詔㫖並星夜遄行乗賊鋒未至控扼其險要則三桂之<lb/>
　　　　兵必不能深入川湖坐致罷敝固無難於立<lb/>
　　　　滅耳乃瓦爾喀師行少緩蜀變旋生碩岱等<lb/>
　　　　雖迅速抵荆未即長驅以守常徳珠滿等不<lb/>
<pb n="KR2c0009_WYG_060-8a"/>
　　　　亟至岳州遛逗武昌乖誤事機以致常徳長<lb/>
　　　　沙岳州相繼變作而湖南諸郡邑盡為賊有<lb/>
　　　　逆勢寖張孫延齡以桂林叛耿精忠以福建<lb/>
　　　　反震鄰及於江浙之區迨將軍赫業與瓦爾<lb/>
　　　　喀㑹師進克朝天諸闗已抵廣元不即規取<lb/>
　　　　保寧途次稽延俾賊得為固守計川陜督撫<lb/>
　　　　不能接濟軍食我師遂以糧盡引退王輔臣<lb/>
　　　　之兵復變於寧羌而漢興不守秦中亦多弗<lb/>
<pb n="KR2c0009_WYG_060-8b"/>
　　　　靖<lb/>
皇上既增發將士分討叛㓂更以諸路之中湖南最要<lb/>
　　　　爰趣大將軍順承郡王勒爾錦渡江𠞰賊而<lb/>
命大將軍貝勒尚善取岳州大將軍安親王岳樂取長<lb/>
　　　　沙又慮呉逆犯江西斷粤路調大將軍簡親<lb/>
　　　　王喇布赴江西鎮守勒爾錦顧不思前進安<lb/>
　　　　坐荆州老師糜餉屢失軍機尚善亦多端諉<lb/>
　　　　託宿留彌時岳樂既下萍鄉不乗勝亟拔長<lb/>
<pb n="KR2c0009_WYG_060-9a"/>
　　　　沙致賊黨來援嬰城相拒喇布不保固吉安<lb/>
　　　　為賊所陷復致尚之信叛於廣東當是時<lb/>
皇上絫降嚴綸趣湖南諸將速行攻擊而諸將始終猶<lb/>
　　　　豫瞻顧莫前以故逆燄披猖羣兇蠭起如滋<lb/>
　　　　蔓然甚難圖也幸<lb/>
皇上深悉地理灼見軍情謂彼時滅賊之機繫乎岳州<lb/>
　　　　取岳州非㫁其餉道不可因<lb/>
特遣尚書伊桑阿督造戰艦調集師徒授策於大將軍<lb/>
<pb n="KR2c0009_WYG_060-9b"/>
　　　　貝勒尚善察尼令其盡據江湖㫁賊餽運於<lb/>
　　　　是三桂見勢已危迫憂怖以死而岳州之賊<lb/>
　　　　食盡力殫棄城竄遁長沙常德諸郡以次收<lb/>
　　　　復羣冦之在川粤間者亦靡不悚讋喪氣湖<lb/>
　　　　南既平<lb/>
皇上遂命諸路大兵乗機赴𠞰而秦中諸帥狃於成見<lb/>
　　　　交章入奏皆言未可進兵仰藉<lb/>
聖明獨斷痛斥其非飭令大將軍公圖海等分路速收<lb/>
<pb n="KR2c0009_WYG_060-10a"/>
　　　　漢興規定巴蜀復<lb/>
特遣學士希福等齎<lb/>
敕鼓勵諸路緑旗官兵及將軍王進寶趙良棟兩軍先<lb/>
　　　　入恢復漢中龍安即調將軍烏丹為王進寶<lb/>
　　　　後繼將軍鄂克濟哈為趙良棟後繼遣郎中<lb/>
　　　　額爾赫圖等催將軍噶爾漢等進兵䕫州而<lb/>
敕大將軍貝子彰泰由貴州大將軍頼塔由廣西進取<lb/>
　　　　雲南更遣學士額庫禮等趣頼塔軍洎我師<lb/>
<pb n="KR2c0009_WYG_060-10b"/>
　　　　克保寧成都底平岷益隨令將軍吉哈禮趙<lb/>
　　　　良棟等兵赴滇㑹𠞰諸將因仰遵<lb/>
指示部分前趨賊果不能抵拒望風披靡我兵遂直薄<lb/>
　　　　滇池雲集霧合環攻其城郭逆孽世璠旋即<lb/>
　　　　授首醜類咸俘斬無遺而狂氛盡掃六詔底<lb/>
　　　　寧軍民胥得息肩矣耿精忠乗雲貴之亂竊<lb/>
　　　　踞八閩侵掠鄰封肆其兇虐浙東江右咸騷<lb/>
　　　　然其不寧大將軍康親王傑書奉<lb/>
<pb n="KR2c0009_WYG_060-11a"/>
命薄伐宜即親抵三衢董率戎伍擊破賊衆疾走仙霞<lb/>
　　　　而徒以温台伏莽未清駐節金華久淹月日<lb/>
皇上逺算宏圖揆其輕重以為先破犯衢之賊進平福<lb/>
　　　　建則其他小醜自當解散乃趣傑書亟赴衢<lb/>
　　　　州復示以<lb/>
成畫令分兵斷賊大溪灘餉道果大敗其衆逐北追犇<lb/>
　　　　直壓閩境巖闗旋下所至投戈精忠束身乞<lb/>
　　　　䧏而温州諸賊亦皆盪定精忠既䝉<lb/>
<pb n="KR2c0009_WYG_060-11b"/>
天恩曲貸猶自取誅戮結連海㓂潛搆逆謀為部人徐<lb/>
　　　　鴻弼等所發逮至京師推訊得實磔之都市<lb/>
　　　　亂萌消遏斯閩土所以無虞也尚之信負恩<lb/>
　　　　干紀脅父稱兵與三桂交通敢為大逆<lb/>
皇上命將軍拉哈達以兵抵潮陽莽依圖以兵臨韶郡<lb/>
　　　　兩路夾擊用蹙廣州之信忷懼無措始具疏<lb/>
　　　　服罪夫何歸順之後怙終好亂㒺有悛心屢<lb/>
　　　　奉<lb/>
<pb n="KR2c0009_WYG_060-12a"/>
明綸俾其親率官兵進𠞰潮州湖南而抗<lb/>
㫖不前後雖彊為出師輒自引退廣行不法復思一逞<lb/>
　　　　為其屬張永祥等首告<lb/>
皇上隨遣侍郎宜昌阿即訊又慮廣城或有意外因馬<lb/>
　　　　承廕叛<lb/>
敕將軍頼塔移師鎮潮以陰為之備迨之信既就拘縶<lb/>
　　　　其黨惡果擐甲執兵猝生變亂於時頼塔之<lb/>
　　　　兵已抵粤城故狡詐莫施悉為我軍所禽戮<lb/>
<pb n="KR2c0009_WYG_060-12b"/>
　　　　之信亦以逆謀得實伏誅禍本既除服領以<lb/>
　　　　南始按堵如故焉由是觀之平定三逆無一<lb/>
　　　　不本於<lb/>
皇猷即其餘叛逆之徒如王輔臣劉進忠楊來嘉譚洪<lb/>
　　　　馬承廕祖澤清等次第銷滅凡恩威兼施𠞰<lb/>
　　　　撫並用均仗<lb/>
聖謨夫豈内外諸臣所能仰贊於萬一者至於訓將帥<lb/>
　　　　以肅紀律賚士卒以示鼓勸設馬站以速奏<lb/>
<pb n="KR2c0009_WYG_060-13a"/>
　　　　報練水師以資戰功捍守内地之慎固防範<lb/>
　　　　邊陲之嚴宻招納賊黨之寛大綏輯百姓之<lb/>
　　　　慈恵遣兵則遞相遷代而行者不勞籌餉則<lb/>
　　　　就近轉輸而居者不困<lb/>
睿謀淵邃勝算周詳亦非諸臣所能見及者也葢<lb/>
皇上之洞賾燭微萬里畢照至明也決機發策羣議莫<lb/>
　　　　撓至斷也開誠布信賞罰無私至公也鏡往<lb/>
　　　　察來綜畫有素至豫也而一本於<lb/>
<pb n="KR2c0009_WYG_060-13b"/>
聖心之至仁不忍生民之罹於塗炭而亟欲出諸水火<lb/>
　　　　登之祍席故頻趣王師遄進而又絫頒<lb/>
諭㫖令諸將帥加意撫恤閭閻不得稍有侵暴即攻克<lb/>
　　　　城邑亦毋許妄戮良民<lb/>
神武不殺逺邁百王<lb/>
智勇天錫超越千古夫是以海㝢乂安黎庶康樂七徳<lb/>
　　　　咸昭五兵不試誠哉巍巍蕩蕩永清大定之<lb/>
　　　　勲億萬年無疆之祚也若夫平滇之後<lb/>
<pb n="KR2c0009_WYG_060-14a"/>
　德音叠布薦上<lb/>
徽稱祗謁<lb/>
山陵徧行望秩告成功而不有却<lb/>
　尊號而勿居典禮隆茂徳業愈光他如<lb/>
　召還禁旅酌設鎮防安插投誠將弁而消隠慝分别逆<lb/>
　　　　　屬人口而免株累屢蠲租賦以蘓民困頻加<lb/>
　　　　　恩恤以酬軍勞自大將軍以逮兵士俱詳察<lb/>
　　　　　其功罪有功者即畀之爵賞縱踈賤而不遺<lb/>
<pb n="KR2c0009_WYG_060-14b"/>
　　　　　有罪者務加以處分雖至戚而㒺貰政令精<lb/>
　　　　　明規模宏逺總之<lb/>
　皇上乃聖乃神允文允武戡禍亂開大平經理靡弗盡<lb/>
　　　　　善如上天之縡難以名言<hi>臣</hi>等雖勉綴數詞<lb/>
　　　　　木過綜括大凡實自媿於<lb/>
　至德豐功敷揚莫罄云爾<lb/>
　<lb/>
平定三逆方畧卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_038-1a"/>
　欽定四庫全書<lb/>
平定三逆方畧巻三十八<lb/>
　　　康熈十七年六月庚午朔<lb/>
　詔責大將軍康親王傑書<lb/>
　上諭議政王等曰康親王傑書用兵甚為選愞自至浙<lb/>
　　江安居無事之地及屢降嚴㫖督趣始破衢州之賊<lb/>
　　進定福建福建既平不事預防固守俾海賊登岸遂<lb/>
　　困海澄況我朝軍法賞罰最嚴且明無敢茍且輕忽<lb/>
<pb n="KR2c0009_WYG_038-1b"/>
　　浙江福建失機將士傑書未嘗察取供詞優柔庸懦<lb/>
　　不能嚴明賞罰預防海逆恣令登岸均屬不合其集<lb/>
　　議以聞既而議政王等奏言傑書罷庸已甚怠忽軍<lb/>
　　　　紀宜并參贊大臣嚴行處分但見在出徴俟師<lb/>
　　　　旋察議海澄危急且令盡力救援<lb/>
　上許之<lb/>
　敕駐守潮州官兵援海澄尚之信帥師駐潮州<lb/>
　上諭議政王等曰福建之兵汛守沿海訖於潮州勢分<lb/>
<pb n="KR2c0009_WYG_038-2a"/>
　力弱而解海澄之急又屬最要頃平南王尚之信已<lb/>
　擊敗髙州逆賊令其速還㑹城即率兵馳赴潮州鎮<lb/>
　守其在潮州滿兵及靖南王并其所屬官兵令赴將<lb/>
　軍頼塔拉哈達所併力𠞰賊以援海澄如尚之信不<lb/>
　能親行則速遣官兵至潮同總兵官馬三竒防守<lb/>
　　癸酉蠲浙江江山西安諸處逋賦<lb/>
上諭戸部浙江江山等十五縣及西安等四縣温衢各<lb/>
　衛所逼近閩中首先被陷百姓困苦其康熈十六年<lb/>
<pb n="KR2c0009_WYG_038-2b"/>
　以前錢糧概從蠲豁并令該督撫多方招徠逃避山<lb/>
　谷殘黎各還故土俾事耕墾<lb/>
　　己卯<lb/>
勅將軍莽依圖等規定廣西<lb/>
　　　先是將軍巡撫傅宏烈欲進兵南寧以向田州<lb/>
　　　泗城後將軍莽依圖謂竟入南寧非䇿宜令將<lb/>
　　　軍額楚取平樂桂林宏烈取南寧兩路齊舉<lb/>
上諭向因規定廣西調遣滿漢官兵甚多今進徴田州<lb/>
<pb n="KR2c0009_WYG_038-3a"/>
　泗城若待他路諸軍齊舉必稽時日茍為不待則一<lb/>
　旅孤軍似難有濟平粤事宜所闗鉅要不可忽易將<lb/>
　軍莽依圖額楚傅宏烈及參贊諸臣與總督金光祖<lb/>
　等俟克復潯州俱赴梧州面議宜何路前進先取何<lb/>
　地相與恊志和衷詳加定畫務期有益國家勿圖自<lb/>
　便<lb/>
　　甲申<lb/>
命尚之信遣兵防守宜章<lb/>
<pb n="KR2c0009_WYG_038-3b"/>
　　　將軍穆占奏偽將軍胡國柱致書於郴宜參將<lb/>
　　　陳武亨武亨不敢發函羈執賊使自首訊知桂<lb/>
　　　東桂陽降將于賢何興所賊亦致書恐彼等為<lb/>
　　　賊所煽惑<lb/>
上諭將軍穆占所守地方遼濶而永興見被賊侵儻桂<lb/>
　東桂陽降將于賢輩復為賊所煽惑則疆圉深屬可<lb/>
　虞宜章地處最要若駐兵防守其間西可以固臨武<lb/>
　藍山嘉禾而東至桂東桂陽降人不致揺動宜令平<lb/>
<pb n="KR2c0009_WYG_038-4a"/>
　南親王尚之信速調鎮守韶州緑旗官兵馳赴宜章<lb/>
　固守參將陳武亨出首逆書忠誠可嘉該部議叙以<lb/>
　聞<lb/>
　　丁亥<lb/>
勅諭大將軍簡親王喇布將軍穆占共相輯睦<lb/>
　　　先是喇布奏茶陵攸縣安仁諸處實為江西咽<lb/>
　　　喉且與賊宻邇將軍穆占啟<hi>臣</hi>謂前所遣援兵<lb/>
　　　尚少更須増發如逆賊分路出犯則大兵之路<lb/>
<pb n="KR2c0009_WYG_038-4b"/>
　　　被賊阻塞而江省亦甚可虞且永興介在茶陵<lb/>
　　　安仁郴州桂陽之間急宜擊却永興之賊不當<lb/>
　　　撤兵還郴請<lb/>
勅穆占先𠞰滅此賊穆占因奏曰自㓂侵永興<hi>臣</hi>遣駐<lb/>
　　　防郴州䕶軍統領哈克三拉賽前鋒統領碩岱<lb/>
　　　等領滿洲䝉古漢軍緑旗兵陸續往援並無撤<lb/>
　　　兵還郴之事如果撤兵則署副都統雅秦所豈<lb/>
　　　無<hi>臣</hi>印信文書此皆妄奏耳且簡親王疏云請<lb/>
<pb n="KR2c0009_WYG_038-5a"/>
勅<hi>臣</hi>先滅永興之賊是簡親王知<hi>臣</hi>不為<lb/>
皇上盡心而請耶抑知<hi>臣</hi>之盡心故不樂而為此奏耶<hi>臣</hi>
　　　所在𠞰賊恢復疆土<lb/>
皇上亦所洞鑒但郴州甚要<hi>臣</hi>未便輕離若遣一良將<lb/>
　　　來守郴州諸處俾<hi>臣</hi>率兵討永興之㓂或進取<lb/>
　　　耒陽必能成功<lb/>
上諭將軍穆占既言郴州甚要必難輕離穆占可駐守<lb/>
　郴州酌調官兵撲𠞰逆賊穆占既未撤兵還郴署副<lb/>
<pb n="KR2c0009_WYG_038-5b"/>
　都統雅秦前何所據竟以撤兵啟報大將軍簡親王<lb/>
　簡親王何以竟不詳察即行具疏其令簡親王明白<lb/>
　回奏又<lb/>
諭兵部將軍穆占大將軍簡親王總統師旅受將帥之<lb/>
　任宜求濟大事彼此和衷若爾各懷嫌隙恐悞疆塲<lb/>
　嗣令務相輯睦爾部即行傳諭<lb/>
敕大將軍康親王傑書速援海澄<lb/>
　　　海澄總兵官黄藍奏五月五日夜半海賊四路<lb/>
<pb n="KR2c0009_WYG_038-6a"/>
　　　攻海澄官兵力戰衆寡不敵致城外木柵礟臺<lb/>
　　　俱陷賊復從髙阜瞰城中火攻不絶<hi>臣</hi>以勢迫<lb/>
　　　請援於將軍總督恐援兵稍遲則海澄難保<lb/>
上諭總兵官黄藍死守孤城忠貞懋著大將軍康親王<lb/>
　其速檄將軍頼塔拉哈達等赴援海澄宻遺書副都<lb/>
　統伯穆赫林總兵官黄藍等如有隙可乗即率滿漢<lb/>
　官兵棄城突出來㑹漳州大軍<lb/>
　　將軍穆占陳戰守機宜<lb/>
<pb n="KR2c0009_WYG_038-6b"/>
上從之<lb/>
　　　穆占奏郴州等九州縣幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>遼濶設有賊出犯<lb/>
　　　無兵可遣因檄駐守廣東南雄將軍舒恕分兵<lb/>
　　　馳赴郴州今逆賊逼永興而軍宜調江西提督<lb/>
　　　趙頼往守攸縣畀和碩額駙華善將軍印即率<lb/>
　　　署前鋒統領薩克察巴圖魯滿兵總兵官趙應<lb/>
　　　奎標兵由安仁進發斷耒陽賊後路毁其浮橋<lb/>
　　　如不可毁則遣赴永興與副都統雅秦雅哈喇<lb/>
<pb n="KR2c0009_WYG_038-7a"/>
　　　額思赫等協同固守<hi>臣</hi>盡檄所部還郴州整兵<lb/>
　　　前取耒陽則逆賊自潰至於都統伊里布何故<lb/>
　　　戰沒俟嚴訊與戰官屬供詞成案以<lb/>
聞<lb/>
上諭特授穆占為將軍統率大兵由秦入楚自荆州啟<lb/>
　行以來凡兵將或攜或留及調遣守禦事宜無不如<lb/>
　奏允行即今破賊收疆亦皆穆占是頼此等調度俱<lb/>
　如所請至都統伊里布縁何戰沒事闗重大穆占其<lb/>
<pb n="KR2c0009_WYG_038-7b"/>
　明白宻奏<lb/>
　　大將軍貝勒尚善奏舟師敗賊於洞庭<lb/>
　　　尚善等以滿漢官兵分布戰艦令將軍鄂鼐等<lb/>
　　　率之入湖是月初三日賊逼栁林嘴君山諸處<lb/>
　　　我師奮擊敗之擒斬千餘并沈賊艘<lb/>
　　己丑<lb/>
命大將軍安親王岳樂發兵赴大將軍簡親王喇布軍<lb/>
　　前援𠞰<lb/>
<pb n="KR2c0009_WYG_038-8a"/>
　　　時喇布以賊逼永興而茶陵攸縣諸處防兵已<lb/>
　　　經調援守禦力弱請濟師<lb/>
上諭議政王等曰簡親王喇布自抵江西未能𠞰除逆<lb/>
　賊克復疆土而于失機將士復不嚴責軍狀及遣守<lb/>
　茶陵攸縣諸處已收復地方又不能鎮防屢以力單<lb/>
　奏請益兵凡所題奏率過其實此皆喇布庸劣不能<lb/>
　効力之故其俟事平旋師之日嚴加議處大將軍安<lb/>
　親王兵見駐守長沙無論䕶軍甲兵每佐領選一二<lb/>
<pb n="KR2c0009_WYG_038-8b"/>
　人遣赴簡親王軍前且大兵既鎮守茶陵攸縣安仁<lb/>
　諸處則吉安又為内地吉安署副都統尼滿等之兵<lb/>
　亦聼簡親王隨宜調用尋復<lb/>
諭兵部長沙茶陵郴州地勢及逆賊情形久未知悉大<lb/>
　將軍安親王將軍穆占大將軍簡親王各遣熟識情<lb/>
　形具諳始末奏事𫝊㫖不致遺悞者一人馳驛赴京<lb/>
　安親王仍遣䕶衛雅圖偕來<lb/>
　　壬辰授將軍穆占大將軍簡親王喇布用兵機宜<lb/>
<pb n="KR2c0009_WYG_038-9a"/>
　　　時逆賊以大隊侵永興犯我河外營前鋒統<lb/>
　　　領碩岱䕶軍統領哈克三等禦之失利哈克三<lb/>
　　　戰沒賊遂據我河外營環攻永興時簡親王告<lb/>
　　　急于安親王令發毎佐領兵二三人來援安親<lb/>
　　　王遣夸蘭大塔爾拜畢里克率醴陵守兵每佐<lb/>
　　　領一人有半馳往應援喇布具疏以<lb/>
聞<lb/>
土諭兵部覽大將軍簡親王等奏逆賊以大隊犯永興<lb/>
<pb n="KR2c0009_WYG_038-9b"/>
　有必死之形由我軍每佐領一二人或數百人所在<lb/>
　遣防兵勢太分以致失利將軍穆占大將軍簡親王<lb/>
　其速收可援之地所有防兵還之要害㑹合羣力大<lb/>
　創永興賊鋒期令蕩滅凡摧㓂破賊必審己之力可<lb/>
　撃則撃之如賊衆我寡即宜調集諸路合為一軍壯<lb/>
　其聲勢以圖攻𠞰儻株守新復城池以一經駐鎮憚<lb/>
　于旋師遲留疑畏於大事殊無所濟爾部明白移文<lb/>
　速𫝊示穆占簡親王知之<lb/>
<pb n="KR2c0009_WYG_038-10a"/>
　　甲午調兵援江西<lb/>
上諭議政王等曰賊并力犯永興諸處江西不無可虞<lb/>
　頃據報副都統雅塔里提督石調聲總督李之芳等<lb/>
　部兵陸續抵福建見在兵數已不為少署副都統岳<lb/>
　爾多不必赴福建即率所部兵趨江西吉安至於陜<lb/>
　西滿漢官兵甚衆將軍阿宻達同大將軍公圖海自<lb/>
　外藩䝉古外餘滿洲䝉古漢軍無論䕶軍甲士合每<lb/>
　佐領調四人量選大臣官員阿宻達率往南昌仍佩<lb/>
<pb n="KR2c0009_WYG_038-10b"/>
　將軍印其原從䕶軍四十人并聽隨往總督帥顔保<lb/>
　率其標兵亦往南昌漕運事務令總河靳輔攝理<lb/>
命前鋒統領薩克察巴圖魯等援郴州大將軍簡親王<lb/>
　　喇布遣官兵運糧永興<lb/>
　　　喇布奏前鋒統領薩克察巴圖魯於本月十三<lb/>
　　　日自安仁率師前赴永興賊於是夕渡河還據<lb/>
　　　故營恐狡賊疑我虚作聲勢用偏師立營而以<lb/>
　　　大隊潛赴郴州又<hi>臣</hi>等前得米百石已令運赴<lb/>
<pb n="KR2c0009_WYG_038-11a"/>
　　　永興以道路阻塞復行撤還<lb/>
上諭逆賊如果併力郴州永興前鋒統領薩克察巴圖<lb/>
　魯䕶軍統領拉賽等共議酌量留兵守城統率餘卒<lb/>
　間道馳援簡親王隨所得糧米撥運官兵相續轉運<lb/>
　速達永興<lb/>
　　乙未<lb/>
勅將軍穆占等𠞰禦郴永賊㓂<lb/>
　　　穆占奏前鋒統領碩岱副都統託岱宜思孝等<lb/>
<pb n="KR2c0009_WYG_038-11b"/>
　　　營壘被衝河之南岸失陷於賊退至郴州而碩<lb/>
　　　岱已赴永興俟嚴取䕶軍統領拉賽口供另行<lb/>
　　　奏聞碩岱等即宜拘禁但臣既已深入郴州兵<lb/>
　　　力甚單而碩岱復逺在永興是以未行逮繋統<lb/>
　　　候<lb/>
裁奪目今賊之大隊及有名偽將皆併力郴州請就近<lb/>
　　　速發滿漢官兵守藍山嘉禾桂陽永寧諸處<lb/>
上諭今逆賊既併力郴永將軍穆占可盡撤間地防兵<lb/>
<pb n="KR2c0009_WYG_038-12a"/>
　撃敗犯郴賊㓂保固廣東江西勿致疎虞并令大將<lb/>
　軍安親王速遣兵赴大將軍簡親王軍至日簡親王<lb/>
　等大振軍威𠞰除郴州永興之賊更令廣東韶州總<lb/>
　兵官尚之瑛遣副將一員率樂昌緑旗兵二千速赴<lb/>
　郴州聽穆占隨宜調遣授和碩額駙華善將軍印馳<lb/>
　至永興總統鎮守至于署副都統多諾參賛軍務碩<lb/>
　岱等失利即宜逮繫嚴加處分但因穆占調大臣官<lb/>
　兵所在分防致兵力單薄遂爾失機其悞事之罪穆<lb/>
<pb n="KR2c0009_WYG_038-12b"/>
　占及碩岱等俱不可辭碩岱等各暫留原任立功贖<lb/>
　罪復<lb/>
諭穆占曰爾勿因永興兩次失利遂不計大事有禆與<lb/>
　否冒昧妄動亟宜鼓舞人心振揚軍勢以圖克濟果<lb/>
　能併力破宼前罪自當渙釋<lb/>
勅大將軍康親王傑書等救海澄被困官兵<lb/>
上諭兵部海澄官兵所闗甚重非尋常比急宜奮力救<lb/>
　援其檄趣大將軍康親王將軍頼塔拉哈達等内外<lb/>
<pb n="KR2c0009_WYG_038-13a"/>
　夾攻務期拔出城内官兵既而報至大兵四路攻進<lb/>
　　　賊以火器拒戰我師退賊又用礟逼攻海澄<lb/>
上諭傑書等曰頃聞海澄援師退朕心甚為被困官兵<lb/>
　憂之此非尋常事冝奮力急救使出切勿稍有疑難<lb/>
　滿漢官軍閒散人及厮役有能倡率衝敵直過潮溝<lb/>
　抵于海澄救出被困官兵者凖克復上等府城例從<lb/>
　優議叙給以官職將軍以下將士即從前屢有失利<lb/>
　退縮之罪俱從寛宥不必顧戀城池但使被困官兵<lb/>
<pb n="KR2c0009_WYG_038-13b"/>
　得出即為克奏膚功也大將軍康親王將軍頼塔拉<lb/>
　哈達總督姚啓聖提督石調聲等槩行曉諭滿漢官<lb/>
　兵務期慰朕憂念<lb/>
　　丙甲<lb/>
命圖上永興茶陵諸處及岳州用兵形勢<lb/>
上諭兵部將軍穆占大將軍簡親王所得永興茶陵等<lb/>
　九州縣之地我兵立營及賊壘所在令詳悉繪圖具<lb/>
　奏岳州水陸駐兵形勢并賊所立營亦令詹事宜昌<lb/>
<pb n="KR2c0009_WYG_038-14a"/>
　阿詳悉繪圖上之<lb/>
　　丁酉<lb/>
詔慰出征將士<lb/>
上諭兵部朕御極以來孜孜圖治欲使天下治安庶物<lb/>
　豐裕人民富庶兵民樂業共享雍熈不意逆賊吳三<lb/>
　桂背恩叛逆擾亂地方數年遣發大兵所在征討𠞰<lb/>
　撫兼施次第蕩平止吳逆盤踞一方尚未授首以致<lb/>
　出征軍士披堅執銳衝冒鋒鏑晝夜偵探盛暑勞頓<lb/>
<pb n="KR2c0009_WYG_038-14b"/>
　且興師日久滿洲蒙古漢軍兵丁器械朽壞或有馬<lb/>
　斃借貸置辦者或年幼之人原得分給田畆而經營<lb/>
　器械馬匹厮役致多方稱貸種種疾苦深可憫惻但<lb/>
　因逆賊未滅不得已而用兵各處官軍其奮勇爭先<lb/>
　𠞰除逆賊底定疆土速奏膚功還京之時其一應借<lb/>
　貸俱著該部代還諸處調集之兵俱各還本汛内外<lb/>
　軍士咸令得所朕之勅㫖昭如日月將示大信于天<lb/>
　下斷不食言至于從征官兵効績被傷猶堪軫恤勿<lb/>
<pb n="KR2c0009_WYG_038-15a"/>
　俟大兵齊到其未干軍律被傷官兵應得銀兩速察<lb/>
　給其家爾部即𫝊示内外俾諭朕恤兵酬勞至意<lb/>
　　　　<hi>臣</hi>謹按兵書有云用兵之法必先察吾士衆<lb/>
　　　　激吾勝氣乃可以撃敵焉是時因三楚秦粤<lb/>
　　　　諸路將帥逡巡未進曠日持久致出征官兵<lb/>
　　　　均被艱苦而滿兵猶感戴我<lb/>
朝養育之恩専欲為國効力毎各自稱貸以備馬匹器<lb/>
　　　　械諸物辛勤更甚我<lb/>
<pb n="KR2c0009_WYG_038-15b"/>
皇上洞鑒下情恐士卒或因勞瘁志氣稍隳爰<lb/>
特頒諭㫖慰勉各處官軍令其奮勇爭先速滅逆賊還<lb/>
　　　　京之時一應借貸俱著該部代還諸處調集<lb/>
　　　　之兵各還本汛内外軍士咸令得所于是將<lb/>
　　　　士皆懽呼感激勇心奮發敵愾倍増未幾即<lb/>
　　　　拔岳州下湖南而川粤黔滇以次蕩定矣此<lb/>
　　　　皆由我<lb/>
皇上深悉兵法鼓勵勝氣之所致也迨疆隅咸奠天下<lb/>
<pb n="KR2c0009_WYG_038-16a"/>
　　　　承平令諸路官兵各還本汛量加叙賞後乃<lb/>
優賜禁旅償其積負<lb/>
命戸部動支帑金數百萬兩併將兵士私債悉與代還<lb/>
恩綸始布之日閤城童叟莫不歡聲雷動讚頌<lb/>
聖明是誠亘古未有之<lb/>
大賚史册罕見之<lb/>
洪恩也豈獨酬六師之成勞直以固我<lb/>
　國家億萬年無疆之基業<lb/>
<pb n="KR2c0009_WYG_038-16b"/>
大聖人謨謀深逺規為盛大洵迥出千古矣<lb/>
　　戊戌<lb/>
命總督董衛國増兵遣赴吉安<lb/>
　　　大將軍簡親王喇布奏署副都統尼滿啓<hi>臣</hi>云<lb/>
　　　萬安泰和諸處逆賊不時出沒吉安最為要地<lb/>
　　　而防兵甚少<hi>臣</hi>觀吉安泰和諸處正當廣東贛<lb/>
　　　州水陸之衝請調可緩之地緑旗官兵赴吉安<lb/>
　　　協守<lb/>
<pb n="KR2c0009_WYG_038-17a"/>
　上諭頃已調將軍阿宻達總漕帥顔保率兵前赴江西<lb/>
　　今簡親王既請遣發緑旗官兵宜令總督董衛國酌<lb/>
　　量撥遣馳赴吉安與署副都統尼滿等協力固守至<lb/>
　　于江西緑旗官兵屢經調赴湖南見在兵力亦屬單<lb/>
　　弱董衛國可募有資力精銳兵五千人以備調遣<lb/>
　<lb/>
　<lb/>
　<lb/>
<pb n="KR2c0009_WYG_038-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定三逆方畧巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_015-1a"/>
　欽定四庫全書<lb/>
平定三逆方畧卷十五<lb/>
　　　康熈十四年五月壬戌大将軍安親王岳樂奏復<lb/>
　　　建昌<lb/>
　　　　岳樂等進取建昌於四月二十五日抵長興賊<lb/>
　　　　将邵連登等率賊八萬餘水陸迎敵岳樂與将<lb/>
　　　　軍希爾根等分布官兵擊敗之斬獲甚衆遂復<lb/>
　　　　其城<lb/>
<pb n="KR2c0009_WYG_015-1b"/>
　　　庚午侍衛竒塔特等奏左翼察哈爾輸誠<lb/>
　　　　先是一等侍衛竒塔特博羅特等齎<lb/>
　勅招撫左翼察哈爾至是奏<hi>臣</hi>等於本月初七日抵察<lb/>
　　　　哈爾營問以叛故據云右翼四旗被戮将馬分<lb/>
　　　　給綠旗今又欲調左翼四旗至大同誅之又聞<lb/>
　　　　四十九旗部落俱叛我等妻拏為所俘掠故衆<lb/>
　　　　心驚惶毁墻私遁以致擅奪牲畜遣人交通布<lb/>
　　　　爾尼此皆我等死罪豈望生全<hi>臣</hi>等因頒<lb/>
<pb n="KR2c0009_WYG_015-2a"/>
赦詔察哈爾欣感遂復歸順<lb/>
　　　　<hi>臣</hi>謹按先因陜西有警調左翼四旗察哈爾<lb/>
　　　　駐鎮宣府嗣布爾尼叛搆造流言轉相煽動<lb/>
　　　　若輩怵於其説遂毁邊墻私遁意欲仍歸故<lb/>
　　　　地依附黨類<lb/>
皇上諒其頑㝠無知特因一時疑惑疑懼逃歸不忍遽<lb/>
　　　　加誅戮乃遣竒塔特等前往招撫諭以<lb/>
國家優遇察哈爾之恩併疏布爾尼倍逆罪状大兵勦<lb/>
<pb n="KR2c0009_WYG_015-2b"/>
　　　　滅情形委曲開示曠若發䝉所以羣心聳悟<lb/>
　　　　銜<lb/>
恩悔罪踴躍歸誠仰見<lb/>
皇上大徳好生真上侔乎天地也<lb/>
　　甲戌<lb/>
命都統海爾圗總督周有徳等平仙逸闗賊運紅衣礟<lb/>
　　至秦州<lb/>
　　　送礟都統海爾圗等奏<hi>臣</hi>等於本月初八日抵<lb/>
<pb n="KR2c0009_WYG_015-3a"/>
　　　西安聞自荆州來之兵及貝勒催買弓矢䕶衛<lb/>
　　　俱為賊阻暫駐隴州仙逸闗諸處若不滅此賊<lb/>
　　　恐紅衣礟不能前進乞添發滿兵二千勦滅闗<lb/>
　　　賊疏通道路<lb/>
上諭秦州需礟甚急若俟發禁兵恐稽時日今都統海<lb/>
　爾圗總督周有徳叅領達爾泰等兵合計已足二千<lb/>
　其即合兵以平闗賊速運紅衣礟前往秦州嗣海爾<lb/>
　　　圗等至仙逸闗與賊相持<lb/>
<pb n="KR2c0009_WYG_015-3b"/>
上復諭兵部欲平陜西諸㓂必先取秦州欲取秦州必<lb/>
　須大礟今海爾圗等率兵䕶送紅衣礟與賊相持於<lb/>
　仙逸闗但在彼諸臣各自将兵恐互相推諉致誤軍<lb/>
　機其令周有徳海爾圗為兵主滿洲漢軍副都統等<lb/>
　俱為叅贊衆軍合而為一復立隊伍設官統制若至<lb/>
　貝勒軍前周有徳海爾圗仍為叅贊<lb/>
諭大将軍康親王傑書安親王岳樂進兵機宜<lb/>
　　　先是議政王等奏據貝子傅喇塔報稱俟提督<lb/>
<pb n="KR2c0009_WYG_015-4a"/>
　　　常進功舟師自寜波到日令其䕶守浮橋即自<lb/>
　　　率兵渡江取黄巖但時方風信未順水師不能<lb/>
　　　遽至恐需時日以致師老且大兵俱集貝子所<lb/>
　　　故康親王兵單未得進閩今安親王恢復建昌<lb/>
　　　廣信諸郡若乘機進取建寜則仙霞賊勢必分<lb/>
　　　貝子應量㽞兵駐守餘兵悉令康親王統轄規<lb/>
　　　取仙霞若賊并力拒守則安親王乘虚而入建<lb/>
　　　寜必破如此兩路夾攻得一路克捷便可翦滅<lb/>
<pb n="KR2c0009_WYG_015-4b"/>
　　　閩賊<lb/>
上命康親王安親王詳議以聞至是康親王傑書疏言<lb/>
　　　寜波舟師不能至台州已回定闗近攻小梁山<lb/>
　　　又不能克台州兵止三千餘不宜輕調處州見<lb/>
　　　有賊警金華兵力單弱似難驟進閩疆若安親<lb/>
　　　王果進取建寜以分仙霞賊勢<hi>臣</hi>豈敢坐失機<lb/>
　　　㑹按兵不前安親王岳樂又疏言常興賊已勦<lb/>
　　　滅建昌賊亦解散見調将軍額楚副都統席布<lb/>
<pb n="KR2c0009_WYG_015-5a"/>
　　　兵撲勦廣信之賊如令<hi>臣</hi>下廣信由分水闗取<lb/>
　　　建寜則當分兵留守建昌親統官兵前進如令<lb/>
　　　<hi>臣</hi>由杉闗取福建即當分兵留守廣信由杉闗<lb/>
　　　前進<lb/>
上乃諭曰近報寜州䧟賊且時方炎暑安親王酌留官<lb/>
　兵固守建昌諸處率大軍暫回南昌息馬俟秋凉或<lb/>
　取湖南或攻福建候㫖以行額楚席布等應速廣信<lb/>
　信賊臨分水闗陽為前進斷仙霞後路康親王即令<lb/>
<pb n="KR2c0009_WYG_015-5b"/>
　将軍賴塔等兵乘機攻取仙霞或康親王兵與額楚<lb/>
　等兵兩路並進夾攻江山賊㓂二王亦宜遥通聲勢<lb/>
　以赴機㑹<lb/>
　　戊寅<lb/>
命貝勒察尼勦南漳諸處賊<lb/>
　　　大将軍順承郡王勒爾錦奏據都統范達禮報<lb/>
　　　逆賊五六千絡繹來犯南漳楊洪二逆兩路齊<lb/>
　　　出<hi>臣</hi>随畀都統伊里布討逆将軍印并遣副都<lb/>
<pb n="KR2c0009_WYG_015-6a"/>
　　　統根特統兵於本月初三諸日前往旋報榖城<lb/>
　　　失守又畀貝勒察尼靖㓂将軍印率兵赴援<lb/>
上諭既以貝勒察尼為将軍率兵赴援即令統轄襄陽<lb/>
　諸處官兵速滅南漳榖城賊㓂平定地方又襄陽要<lb/>
　地宜設重兵其令汝州副都統色格率所部兵星赴<lb/>
　襄陽安慶署副都統諾敏副都統孫承祖各率所部<lb/>
　兵赴汝州駐守未㡬察尼等議遣伊里布范達禮率<lb/>
　　　兵収復榖城<lb/>
<pb n="KR2c0009_WYG_015-6b"/>
　　庚辰調将軍畢力克圗等帥師援榆林<lb/>
上諭議政王等今左翼四旗察哈爾既已歸順應調山<lb/>
　西兵援陜西以将軍國舅佟國綱所領前鋒兵及每<lb/>
　佐領䕶軍一人駐大同盛京全軍綠旗馬兵三百人<lb/>
　右翼察哈爾兵三百人付将軍畢力克圗率赴榆林<lb/>
　同總兵官許占魁協力平定延安諸處令䕶軍統領<lb/>
　傑殷協領覺和托叅贊軍務覺和托仍署副都統又<lb/>
　令副都統恰塔率每佐領兵一人赴大同兼統見駐<lb/>
<pb n="KR2c0009_WYG_015-7a"/>
　　大同兵鎮守其餘每佐領兵一人調赴太原併太原<lb/>
　　汛守及保定調往兵令署副都統烏丹總統用建威<lb/>
　　将軍印鎮守國舅佟國綱散秩大臣綽爾濟都爾瑪<lb/>
　　等俱著回京既延安綏徳諸處䧟賊榆林危急許占<lb/>
　　　　魁請援又遣其子登隆至京師言状<lb/>
　上復命畢力克圗速分兵付覺和托先赴榆林畢力克<lb/>
　　圗速率兵繼進<lb/>
　　　癸未<lb/>
<pb n="KR2c0009_WYG_015-7b"/>
　命副都統徳業立率兵勦闗山賊<lb/>
　　　　總督周有徳奏叅領達爾泰兵見阻闗山請調滿<lb/>
　　　　漢官兵赴棧道者來共滅賊以便運礟至秦州<lb/>
　上諭大将軍貝勒等大兵在秦州路梗不通為日已久<lb/>
　　應先㓕闗山賊以開道路其令赴棧道副都統徳業<lb/>
　　立率所部兵速往闗山㑹同延布達爾泰海爾圗兵<lb/>
　　并力破賊開道運礟軍前<lb/>
平定三逆方畧卷十五<lb/>
</p>
<p>
</p>
  </div>
</body>
</text>
</TEI>
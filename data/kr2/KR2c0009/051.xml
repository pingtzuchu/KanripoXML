<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_051-1a"/>
　欽定四庫全書<lb/>
平定三逆方畧卷五十一<lb/>
　　　康熙十九年三月辛邜將軍烏丹奏復重慶<lb/>
　　　　烏丹等所遣署副都統覺和托等於二月十六<lb/>
　　　　日至重慶偽文武官出城迎降於是達州東鄉<lb/>
　　　　太平新寧南江安岳等州縣悉定偽將軍楊來<lb/>
　　　　嘉彭時亨等亦各遣人詣軍門<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>印投誠<lb/>
　　　乙未遣刑部侍郎宜昌阿等赴廣東<lb/>
<pb n="KR2c0009_WYG_051-1b"/>
　　　　時尚之信䕶衛張永祥張士選赴京首告之信<lb/>
　　　　謀叛事<lb/>
　上因命刑部侍郎宜昌阿等以巡視海疆赴廣東按其<lb/>
　　　　狀并令議政王貝勒大臣集議既議政王等議<lb/>
　　　　奏<lb/>
　上諭令宜昌阿等攜帶張永祥張士選以往宻詢都統<lb/>
　　王國棟副都統尚之璋若事有實迹國棟等自任能<lb/>
　　執之信即一面奏聞一面赴潮州頃之信具疏自請<lb/>
<pb n="KR2c0009_WYG_051-2a"/>
　撤還㑹城此疏其以不准行檄知之宜昌阿等抵廣<lb/>
　東日詳察情形如應撤還即具疏言㑹城不可無之<lb/>
　信彼時當獨調之還宜昌阿臨事之時毋多株連儻<lb/>
　有意外聽酌便行事是日宜昌阿等啓行<lb/>
　　戊戌<lb/>
上親勞大將軍安親王岳樂於蘆溝橋<lb/>
　　　先期<lb/>
上諭兵部大將軍和碩安親王等兵雖有微罪然擊敗<lb/>
<pb n="KR2c0009_WYG_051-2b"/>
　逆賊立有功績朕親往迎勞爾部遣人諭王振旅而<lb/>
　入茍疾急馳還使步伍不齊將失勞軍大體諸應行<lb/>
　禮儀悉如大將軍信郡王等儀注行及岳樂至<lb/>
上親迎之蘆溝橋<lb/>
　　辛丑<lb/>
命都統夸扎自武崗州率兵赴廣西<lb/>
　　　大將軍簡親王喇布奏<hi>臣</hi>親帥兵赴栁州二月<lb/>
　　　二十八日至永福縣聞馬承廕反給傅宏烈登<lb/>
<pb n="KR2c0009_WYG_051-3a"/>
　　　舟遣兵襲破其營<hi>臣</hi>等即欲進𠞰因滿兵力薄<lb/>
　　　又念省城至重公議暫還桂林<lb/>
上諭覽奏馬承廕復叛今湖廣綠旗兵已取楓木嶺武<lb/>
　岡州滿漢兵甚多廣西去武岡為近宜調貝子彰泰<lb/>
　軍中滿兵每佐領六人綠旗精兵二千人令都統夸<lb/>
　扎帥之速赴簡親王軍前與平南親王等協力𠞰賊<lb/>
　夸扎至廣西即令㕘贊軍事<lb/>
命將軍噶爾漢帥師守荆州諸處<lb/>
<pb n="KR2c0009_WYG_051-3b"/>
　　　大將軍順承郡王勒爾錦等言將軍噶爾漢之<lb/>
　　　兵若留之荆州防禦地方誠有禆益<lb/>
上允所請即命噶爾漢以兵駐守荆州諸處<lb/>
　　壬寅<lb/>
命都統馬竒等率兵赴廣西<lb/>
上諭議政王等曰前遣往廣西大兵勞苦日乆宜酌量<lb/>
　發兵畨休可撥京師每佐領䕶軍二人漢軍一千人<lb/>
　令都統馬竒趙璉副都統洪世祿祖植椿等率往更<lb/>
<pb n="KR2c0009_WYG_051-4a"/>
　賛<lb/>
　　癸卯<lb/>
命將軍頼塔帥師守廣東<lb/>
上諭兵部今大敗海冦攻克厦門金門諸處閩疆悉定<lb/>
　頃簡親王奏馬承廕反恐此賊自廣西侵犯廣東且<lb/>
　廣東海冦方張所係匪輕將軍頼塔以文到日即率<lb/>
　滿兵二千馳赴潮州防守廣東全省<lb/>
　　　　<hi>臣</hi>謹按是時尚之信隂蓄不軌有復叛之形<lb/>
<pb n="KR2c0009_WYG_051-4b"/>
　　　　為所部張永祥等首告<lb/>
皇上即遣侍郎宜昌阿往按其事復慮粤城無滿兵彈<lb/>
　　　　壓倉猝變生難以驟制乃亟<lb/>
命頼塔帥兵赴潮防守全境雖由馬承廕復反海冦方<lb/>
　　　　張實恐廣城或有意外便於就近𠞰除也迨<lb/>
　　　　宜昌阿抵粤遵奉<lb/>
宻諭中夜調頼塔來赴㑹城所以之信被執後其黨與<lb/>
　　　　雖爾作亂旋為我兵所擒不致蔓延以滋疆<lb/>
<pb n="KR2c0009_WYG_051-5a"/>
　　　　域之害<lb/>
皇上籌書幾先運用不測誠可為至神宻矣<lb/>
　　甲辰尚之信請進取武宣<lb/>
上許之<lb/>
　　　先是將軍莽依圖移文約之信由貴縣至賔州<lb/>
　　　㑹師協取栁州至是之信奏總督提督官兵合<lb/>
　　　為一路兵勢始盛今<hi>臣</hi>等定議<hi>臣</hi>可無往賔州<lb/>
　　　㑹鎮南將軍之師即從貴縣同督提二臣由潯<lb/>
<pb n="KR2c0009_WYG_051-5b"/>
　　　州水陸進取武宣<lb/>
上報可<lb/>
　　戊申大將軍貝勒察尼奏復辰州<lb/>
　　　是月十三日我兵抵辰州賊潰遁偽知府傅祖<lb/>
　　　祿等以城降偽將軍楊有禄周禎楊寶䕃祖述<lb/>
　　　舜等各率兵來歸未幾將軍總督蔡毓榮亦奏<lb/>
　　　復銅仁府瀘溪溆浦麻陽三縣<lb/>
　　逆賊呉之茂韓晉卿伏誅遣張起龍招撫雲貴<lb/>
<pb n="KR2c0009_WYG_051-6a"/>
　　　時王屏藩陳君極首級及之茂晉卿起龍送至<lb/>
　　　京兵部以<lb/>
聞<lb/>
上諭呉之茂韓晉卿即凌遲處死與王屏藩陳君極首<lb/>
　級同懸示衆又<lb/>
諭議政王等曰今楓木嶺辰龍闗諸險隘俱已恢復四<lb/>
　川廣西悉皆底定雲貴不日可平若行招撫更可速<lb/>
　定雲貴人民得早安其生張起龍本呉三桂旗下之<lb/>
<pb n="KR2c0009_WYG_051-6b"/>
　人宜使招撫雲貴可貫其死俾捧勅前往<lb/>
　　壬子將軍總督趙良棟奏進兵機宜<lb/>
上從之<lb/>
　　　良棟奏湖廣大兵若作速前驅賊自奔潰請<lb/>
勅湖廣官兵限以立取貴州令廣西兵一路自泗城州<lb/>
　　　渡八答河由安籠出雲南交水一路自思恩府<lb/>
　　　渡八碍青羊江由廣南府出雲南維摩州四川<lb/>
　　　兵一路自城都府走黎雅天全招討司過大渡<lb/>
<pb n="KR2c0009_WYG_051-7a"/>
　　　河即由瀘江建昌㑹川金沙江出雲南武定府<lb/>
　　　一路自保寧府下七星闗或走永寧出烟方堂<lb/>
　　　堂可渡橋并請<lb/>
勅各路將軍大臣嚴督滿漢官兵加意秣馬川陜督撫<lb/>
　　　等迅備糧饟湖廣廣西統兵將軍速整軍旅訂<lb/>
　　　期八月終諸路齊進直搗雲南<lb/>
上諭趙良棟身在行間熟悉地方情形具疏入告宜悉<lb/>
　如所請録其疏發湖廣廣西將軍大臣視雲南可取<lb/>
<pb n="KR2c0009_WYG_051-7b"/>
　或賊内亂有機可乘毋俟定期即便宜帥師直進茍<lb/>
　未有機㑹其以趙良棟所奏訂期進兵機宜詳加商<lb/>
　酌於何所約㑹齊舉定議以聞<lb/>
　　癸丑<lb/>
命禁官軍擄掠<lb/>
　　　時遣學士佛倫等赴滇黔理餉<lb/>
上因諭之曰大兵進𠞰雲貴務安輯民人撫綏苖蠻若<lb/>
　肆行擄掠則賊冦不息賊冦不息則大兵何日得旋<lb/>
<pb n="KR2c0009_WYG_051-8a"/>
　可傳諭將軍總督巡撫總兵官俾咸知朕意若等係<lb/>
　特簡大臣軍士有妄行擄掠者令立行㕘劾<lb/>
　　甲寅<lb/>
命馬山等赴將軍總督趙良棟軍前<lb/>
上諭兵部曩者有事之時所選發人員之中馬山偏圖<lb/>
　勞績屢著軍務素㛠四十六亦堪任使宜用之邊疆<lb/>
　重地可發往將軍總督趙良棟軍前若四川需用即<lb/>
　授為總兵官否則令趙良棟帥之隨征雲貴即於要<lb/>
<pb n="KR2c0009_WYG_051-8b"/>
　地任用其標下官兵願隨者攜往準出征例給與糧<lb/>
　餉此等人員爾部詳察議奏<lb/>
　　己未<lb/>
命將軍總督趙良棟等堅守四川要路<lb/>
上諭議政王等曰四川與雲貴接壤通道頗多逆賊必<lb/>
　乘間來犯頃覽將軍總督趙良棟奏我兵已抵金沙<lb/>
　江其檄趙良棟烏丹鄂克濟哈等當此進取之時宜<lb/>
　於各要路立營深溝髙壘堅為守禦其守兵糧餉運<lb/>
<pb n="KR2c0009_WYG_051-9a"/>
　致母悞<lb/>
　　四月壬申<lb/>
命大將軍康親王傑書發兵赴將軍頼塔軍<lb/>
　　　頼塔奏所部兵二千鎮守廣東全省設遇警他<lb/>
　　　援兵力單弱請増發二千人<lb/>
上命康親王更以兵一千増遣將軍頼塔軍前其餘或<lb/>
　悉帥還京師或酌量留之先後還京詳議以聞<lb/>
　　戊寅<lb/>
<pb n="KR2c0009_WYG_051-9b"/>
命耿精忠來京<lb/>
　　　精忠奏今逆賊敗遁恢復海澄閩疆悉定圖報<lb/>
　　　有心効力無地伏懇准<hi>臣</hi>赴<lb/>
闕待罪<lb/>
上命精忠來京尋以精忠所屬阿思哈尼哈畨徐鴻弼<lb/>
　　　等首告精忠雖已歸降仍懐反叛遣王進功潛<lb/>
　　　通海賊與劉進忠宻語結為心腹偕徐文輝等<lb/>
　　　晝夜宻謀勾連海冦又不收繳軍械濳埋黒鉛<lb/>
<pb n="KR2c0009_WYG_051-10a"/>
　　　於王昇家欲俟大兵旋日復行反叛隠匿奸細<lb/>
　　　於投誠時殺死總督范承謨以滅口又遣王于<lb/>
　　　玉許應兆往呉逆處乞援<lb/>
命議政王貝勒大臣集議議政王等勘審俱有實迹分<lb/>
　　　别擬罪具奏<lb/>
上諭耿精忠革去王爵可即凌遲處死其子耿顯祚革<lb/>
　去散秩大臣可即處斬徐文輝王世瑜白顯中江元<lb/>
　勲曽養性王振邦蔣得䡌劉進忠俱即凌遲處死黄<lb/>
<pb n="KR2c0009_WYG_051-10b"/>
　國瑞林芳孫廖廷雲李似桂夏季旺吕應斗武灝司<lb/>
　定猷沈偉郭景汾羅萬里祖宏勲陳議陳斌吕八俱<lb/>
　即處斬耿精忠劉進忠首級仍梟示田啟蛟金鏡李<lb/>
　學詩陳夢雷俱從寛免死内係旗下人給與本主為<lb/>
　奴係民入官給與新滿洲披甲之人為奴<lb/>
　　己卯許將軍王進寶還固原治疾<lb/>
　　　先是進寶子用予面陳松潘已屬内地願隨征<lb/>
　　　自効至是進寶奏舊病愈深乞解軍職<lb/>
<pb n="KR2c0009_WYG_051-11a"/>
上諭卿乆鎮巖疆勞績素著進𠞰四川克奏㨗功地方<lb/>
　初定倚毗方殷覽奏以病乞休言甚懇切其還固原<lb/>
　任所調攝卿子王用予既願隨征効力卿標官兵令<lb/>
　其暫統駐保寧俟進取雲貴之日隨征協𠞰<lb/>
　　壬午<lb/>
命大將軍貝子彰泰等量率湖廣滿兵進雲貴餘撤還<lb/>
　京師<lb/>
　　　彰泰奏留守武岡州每佐領驍騎二人有竒已<lb/>
<pb n="KR2c0009_WYG_051-11b"/>
　　　選其中有馬者先令赴大將軍簡親王軍又自<lb/>
　　　沅州撥每佐領䕶軍二人驍騎三人亦選有馬<lb/>
　　　者及總兵官趙應奎并其標兵三千餘人俱令<lb/>
　　　都統夸扎率之前往馬瘦及無馬者見留<hi>臣</hi>軍<lb/>
　　　侯<lb/>
㫖調遣<lb/>
上諭今大將軍貝勒貝子大兵俱抵沅州總計兵數每<lb/>
　佐領二十人有竒又總督董衛國蔡毓榮提督趙頼<lb/>
<pb n="KR2c0009_WYG_051-12a"/>
　　　桑額周卜世等兵甚多皆由鎮逺一路進取貴州值<lb/>
　　　此廣需糧餉之際大將軍貝勒貝子等於前發兵内<lb/>
　　　視無馬不能行者遣毎佐領若干人還京師率滿兵<lb/>
　　　每佐領若干綠旗兵若干進取雲貴集議速奏遇有<lb/>
　　　機㑹仍進發母失<lb/>
　<lb/>
　<lb/>
　<lb/>
<pb n="KR2c0009_WYG_051-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定三逆方畧卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_033-1a"/>
　欽定四庫全書<lb/>
平定三逆方畧卷三十三<lb/>
　　　康熈十六年十月乙巳<lb/>
　命將軍巡撫傅宏烈募兵<lb/>
　　　　時宏烈遣將軍莽依圖書言宏烈僅以兵五千<lb/>
　　　　獨當西路恐力不能支請滿洲將軍一人率騎<lb/>
　　　　兵千餘來至粤西以壯聲勢莽依圖以<lb/>
　　聞<lb/>
<pb n="KR2c0009_WYG_033-1b"/>
　上諭傅宏烈進定粤西獨當一路宜以重兵自隨聽宏<lb/>
　　烈如廣西經制兵額便宜召募汛守新復地方兼𠞰<lb/>
　　冦賊又將軍穆占見領兵赴廣東夾𠞰韶州賊俟穆<lb/>
　　占抵粤破賊之後與將軍莽依圖等㑹議作何分兵<lb/>
　　赴梧接應宏烈聽酌量以行<lb/>
　　　丙午<lb/>
　命大將軍簡親王喇布遣兵益將軍穆占軍<lb/>
　　　　穆占奏<hi>臣</hi>在袁州養馬二十五日即赴樂昌因<lb/>
<pb n="KR2c0009_WYG_033-2a"/>
　　　赴樂昌故不留兵長沙悉以大兵隨行<lb/>
上諭將軍穆占仍遵前㫖速分兵每佐領四人赴安親<lb/>
　王軍前和碩額駙華善兵已全徃江西簡親王可於<lb/>
　見駐南昌吉安兵或穆占所經地方兵内分每佐領<lb/>
　三人益穆占軍韶州方有賊警穆占不得久駐袁州<lb/>
　令養馬二十日即馳至樂昌簡親王仍駐江西調度<lb/>
　兵馬𠞰滅韓大任諸賊<lb/>
　　戊申<lb/>
<pb n="KR2c0009_WYG_033-2b"/>
命送馬至將軍巡撫傅宏烈軍前<lb/>
　　　宏烈奏<hi>臣</hi>標兵數萬皆無馬匹一遇寛廣之地<lb/>
　　　賊騎而我步無以取勝祈按數給與<lb/>
上命總督董衛國撥協解江西馬一千匹俟路通之日<lb/>
　　　委賢能官員解與總督金光祖轉送將軍巡撫<lb/>
　　　傅宏烈軍前未㡬又發江西馬一千匹送徃<lb/>
　　甲寅<lb/>
命彚集續順公官兵家口駐潮州<lb/>
<pb n="KR2c0009_WYG_033-3a"/>
　　　大將軍康親王傑書奏續順公為海冦執徃臺<lb/>
　　　灣其官兵家口散處無所屬<lb/>
上命續順公官兵家口彚為一處令駐潮州以副都統<lb/>
　　　張夢吉宋文科等統之同將軍賴塔等協守地<lb/>
　　　方其官兵俸餉令侍郎達都如舊撥給<lb/>
　　將軍莽依圖奏敗賊於蓮花山<lb/>
　　　九月二十四日偽將軍胡國柱馬寳等率賊萬<lb/>
　　　餘犯韶州渡河東至蓮花山薄江寧大兵營額<lb/>
<pb n="KR2c0009_WYG_033-3b"/>
　　　楚等率兵拒戰莽依圖等自城中遣兵夾撃破<lb/>
　　　其四營斬獲甚衆賊大敗遂奔回帽峯山<lb/>
命統領江寧兵額楚帥師赴梧州<lb/>
上諭議政王等曰今韶州路通宜速發官兵接應粤西<lb/>
　可移檄將軍莽依圖等分滿兵每佐領三人付統領<lb/>
　江寧兵額楚率赴梧州與將軍巡撫傅宏烈併力𠞰<lb/>
　禦至兩廣兵餉及馬關係𦂳要宜速給發以慰軍心<lb/>
　前所撥餉銀已至贑州今遣戸部員外郎莫洛馳驛<lb/>
<pb n="KR2c0009_WYG_033-4a"/>
　赴贑隨都統勒貝兵而行以餉銀送徃南雄到日令<lb/>
　駐韶州將軍等遣兵迎取轉發兩廣其撥遣馬匹令<lb/>
　江西督撫選賢能官押送總督金光祖軍前<lb/>
命總督金光祖等取南寧諸郡<lb/>
　　　光祖奏<hi>臣</hi>已遣標下官兵二千進取梧州又遣<lb/>
　　　二千赴韶州俟大兵擊敗韶賊之後<hi>臣</hi>即撤回<lb/>
　　　官兵率赴髙州同總兵官祖澤清直取南寧等<lb/>
　　　府<lb/>
<pb n="KR2c0009_WYG_033-4b"/>
上諭韶州賊已為我兵撃敗速行攻定廣西正在此時<lb/>
　金光祖可撤回赴韶官兵同祖澤清進取南寧柳州<lb/>
　諸處<lb/>
　　賞賚將軍穆占部下官兵<lb/>
　　　穆占奏<hi>臣</hi>遵部檄分每佐領兵四人付副都統<lb/>
　　　龔圖於本月初十日赴安親王軍前因部檄不<lb/>
　　　言留緑旗兵與紅衣礮故<hi>臣</hi>盡率緑旗兵攜紅<lb/>
　　　衣礮以徃<lb/>
<pb n="KR2c0009_WYG_033-5a"/>
上諭穆占如期養馬畢即速行𠞰賊其所率緑旗官兵<lb/>
　皆係秦楚勞瘁將士官員可各加一級兵丁支正項<lb/>
　賞賚<lb/>
　　丙辰<lb/>
命都統勒貝領兵赴韶州<lb/>
　　　將軍覺羅舒恕奏<hi>臣</hi>閲將軍巡撫傅宏烈來書<lb/>
　　　云若得滿洲大兵駐守梧州即可親統士馬進<lb/>
　　　定廣西今韶州賊為我撃敗機誠難得且南安<lb/>
<pb n="KR2c0009_WYG_033-5b"/>
　　　有滿兵駐守平南親王官兵復守南雄宜及此<lb/>
　　　機㑹令都統勒貝率所部赴韶州協𠞰逆賊如<lb/>
　　　此茍宏烈請兵亦可便宜策應<lb/>
上諭頃令統領江寧兵額楚率滿洲大兵已徃援宏烈<lb/>
　勒貝兵不必發徃廣西但韶州所關甚要儻韶州賊<lb/>
　尚未敗遁令勒貝星馳赴韶同將軍莽依圖等協力<lb/>
　速滅逆冦<lb/>
　　辛酉<lb/>
<pb n="KR2c0009_WYG_033-6a"/>
命公溫齊以提督周卜世兵同赴荆州<lb/>
上諭兵部據山西提督周卜世疏稱所部兵千餘人至<lb/>
　河南府譁譟僅能撫定爾部速檄公溫齊令其進發<lb/>
　之時由河南府挾周卜世兵同赴荆州密為之防<lb/>
　　乙丑將軍莽依圖奏韶州賊遁<lb/>
　　　逆賊胡國柱等為我兵擊敗震慴喪氣於九月<lb/>
　　　二十八日棄帽峯山潛遁莽依圖等即分兵數<lb/>
　　　道躡撃過樂昌遂復仁化縣<lb/>
<pb n="KR2c0009_WYG_033-6b"/>
命副都統額赫訥領兵赴梧州<lb/>
　　　將軍莽依圖奏言今韶州無警將軍巡撫傅宏<lb/>
　　　烈兵力單薄若無滿兵難以進勦故每佐領兵<lb/>
　　　三名有半付副都統額赫訥率徃協𠞰<lb/>
上奬諭之曰逆賊犯韶將軍莽依圖同額楚夾𠞰既大<lb/>
　敗賊衆復行追擊仁化諸縣指顧悉平可為智勇兼<lb/>
　擅凡為將帥者統率重兵殱滅賊冦底定疆圉不必<lb/>
　一一候從中調度惟應機適變斯乃盡心報効期副<lb/>
<pb n="KR2c0009_WYG_033-7a"/>
　委任之至誠也莽依圖當逆賊甫遁即遣副都統額<lb/>
　赫訥等徃援傅宏烈深可嘉尚頃已令統領江寧兵<lb/>
　額楚赴梧州今既遣額赫訥行即令額赫訥毋稽留<lb/>
　肇慶疾赴梧州與傅宏烈同定廣西額楚赫勒布仍<lb/>
　留莽依圖軍前<lb/>
命尚之信發兵赴梧州<lb/>
上諭議政王等曰將軍莽依圖等所遣大兵尚屬單弱<lb/>
　今粤東已定潮州韶州等處亦復無警可令平南王<lb/>
<pb n="KR2c0009_WYG_033-7b"/>
　尚之信多選部下官兵付都統尚之瑛或總兵官王<lb/>
　國棟帥赴梧州隨滿洲大兵接應將軍巡撫傅宏烈<lb/>
　同定廣西<lb/>
　　戊辰<lb/>
命將軍莽依圖帥師定廣西<lb/>
　　　莽依圖奏<hi>臣</hi>欲親提大兵進取廣西廣西既定<lb/>
　　　乘勝即取衡湘但此行務期窮賊根株不得不<lb/>
　　　厚集兵力以徃請不拘何地就近分兵以益<hi>臣</hi>
<pb n="KR2c0009_WYG_033-8a"/>
　　　　　軍俾不誤進勦<lb/>
　　上諭見在韶州莽依圖部下兵每佐領七人外又增統<lb/>
　　　領江寧兵額楚署副都統赫勒布兵每佐領三人近<lb/>
　　　都統勒貝又率每佐領兵二人前徃兵數已增於前<lb/>
　　　莽依圖可留勒貝額楚守韶州親統大兵速赴梧州<lb/>
　　　同將軍巡撫傅宏烈平定廣西廣西既定或進取湖<lb/>
　　　南衡湘諸處或徑取貴州斷賊後路聴便宜從事<lb/>
　　　　壬申<lb/>
<pb n="KR2c0009_WYG_033-8b"/>
　　命叙福建軍功<lb/>
　　上諭兵部康親王既定閩疆應遣官賞賚其隨征官兵<lb/>
　　　亦均有勤勞軍功即與議叙<lb/>
　<lb/>
　<lb/>
　<lb/>
　<lb/>
　平定三逆方畧卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_042-1a"/>
　欽定四庫全書<lb/>
平定三逆方畧巻四十二<lb/>
　　　康熙十七年十月庚午<lb/>
　命福建水師提督駐海澄<lb/>
　　　　總督姚啟聖奏前督臣李率泰奏設水師提督<lb/>
　　　　駐海澄方今水重於陸不可無總統重臣海澄<lb/>
　　　　公既召赴京師漳州宜設總兵官鎮守<lb/>
　　上諭向因水師提督駐海澄是以海逆敗遁今該督既<lb/>
<pb n="KR2c0009_WYG_042-1b"/>
　　行題請其令水師提督駐海澄調海澄總兵官駐漳<lb/>
　　州至水師提標應設兵丁可於新增兵及所裁海澄<lb/>
　　公標兵内選補<lb/>
　　　丙子<lb/>
　敕大将軍簡親王喇布帥師進討将軍穆占鎭守茶陵<lb/>
　　　　初喇布奏<hi>臣</hi>等恭接招撫逆賊<lb/>
　敕諭即謄黄遍行粘示仍屢遣人招撫偽将軍胡國柱<lb/>
　　　　夏國相馬寳等以<hi>臣</hi>觀之攸縣較安仁尢要若<lb/>
<pb n="KR2c0009_WYG_042-2a"/>
　　　前詣攸縣遣人招撫且相機而動均有禆益又<lb/>
　　　於安仁可以兼顧但遣還夸蘭大塔爾拜所領<lb/>
　　　每佐領兵二名<hi>臣</hi>屬兵力必致單弱請增發緑<lb/>
　　　旗兵<lb/>
上諭簡親王身在彼地深悉情形宜如所請前往攸縣<lb/>
　隨宜勦撫但兵分力薄可調永興副将周球赴彼軍<lb/>
　前幷移文總督董衛國選江西緑旗兵二千速遣詣<lb/>
　簡親王軍以資進勦至是穆占奏<hi>臣</hi>及簡親王孰進<lb/>
<pb n="KR2c0009_WYG_042-2b"/>
　　　孰守伏候<lb/>
上裁<lb/>
上諭逆渠已斃賊勢潰亂之際大兵亟宜前進𠞰撫並<lb/>
　行機不可失大将軍簡親王同内大臣阿密逹前鋒<lb/>
　綂領希福等率每佐領十人并均配緑旗兵與大将<lb/>
　軍平南親王尚之信公同定議或取永州或宜取何<lb/>
　地相機而舉茶陵安仁永興郴州諸處俱令将軍穆<lb/>
　占鎮守如地方無虞有機可乗聴其酌量進發<lb/>
<pb n="KR2c0009_WYG_042-3a"/>
　　丁亥總督姚啟聖等奏敗海賊於蜈蚣山恢復長泰<lb/>
　　　海賊偽統領劉國軒等大隊由海澄犯泉州敗<lb/>
　　　卻據長泰縣將軍頼塔等議留侍郎逹都守漳<lb/>
　　　州而偕耿精忠及總督姚啟聖等率兵進討九<lb/>
　　　月十九日與賊戰於蜈蚣山賊敗走破其七營<lb/>
　　　斬偽總兵以下三千餘級生擒一千二百餘人<lb/>
　　　遂復縣城<lb/>
　　己丑<lb/>
<pb n="KR2c0009_WYG_042-3b"/>
詔福建總督提督緑旗官兵得専調遣<lb/>
　　　總督姚啟聖奏泉州見有閩浙提標緑旗兵二<lb/>
　　　萬一千餘<hi>臣</hi>屢調㑹𠞰海冦迄今無一至者若<lb/>
　　　必俟大将軍王令不免坐失機宜請<lb/>
敕提臣馳赴漳州共圖戰守之䇿<lb/>
上諭據報巡撫呉興祚提督楊捷等兵及滿洲大兵俱<lb/>
　於十月初旬由泉州赴漳州如總督提督調用緑旗<lb/>
　官兵必俟啓大将軍王未免遷延悞事嗣後一面調<lb/>
<pb n="KR2c0009_WYG_042-4a"/>
　遣一靣啟知王等至總督提督皆朕信任封疆大臣<lb/>
　務彼此輯睦期于疆塲有濟<lb/>
　　辛夘<lb/>
命大将軍貝勒察尼議取岳州之策<lb/>
　　　先是察尼令貝子彰泰攻湘隂将軍鄂鼐以舟<lb/>
　　　師不可分遣止之彰泰等還駐九貴山至是鄂<lb/>
　　　鼐奏九月十八日北風大作飄我君山扁山船<lb/>
　　　風稍息始得收集飄散之船賊乗鳥船五十餘<lb/>
<pb n="KR2c0009_WYG_042-4b"/>
　　　乗間突出前往湘陰<hi>臣</hi>等未能撃卻比其還入<lb/>
　　　岳州又未能邀阻因請罪<lb/>
上諭克取岳州所擊甚要以數百艘之船特遣将率師<lb/>
　斷賊餉道截其水路乃鄂鼐等目視賊船突出不能<lb/>
　阻截比其囘歸又不能邀殺俾賊出入自如肆無畏<lb/>
　忌鄂鼐等即應嚴加處分但方綂率大兵泊湖勦賊<lb/>
　俟事平之日嚴察重處鄂鼐及諸将佐俱令立功贖<lb/>
　罪今賊已多集糧餉火藥于岳州或仍應困取及作<lb/>
<pb n="KR2c0009_WYG_042-5a"/>
　何進發貝勒察尼等速定議以聞<lb/>
　　丙申巡撫張朝珍請安置降兵于内地<lb/>
上不許<lb/>
　　　朝珍奏各路軍前投誠官兵撥<hi>臣</hi>標効力者甚<lb/>
　　　衆其間臧否莫辨請以<hi>臣</hi>標投誠効力各弁幷<lb/>
　　　嗣後自軍前發來官兵令分佈安挿于江南河<lb/>
　　　南内地<lb/>
上諭今值𠞰撫並用之時若以見在武昌投降官兵安<lb/>
<pb n="KR2c0009_WYG_042-5b"/>
　置江南河南恐後此來歸者将疑畏不前大将軍順<lb/>
　承郡王貝勒察尼等其勿令若輩聚處隨宜分布安<lb/>
　置于湖廣諸處俾各得所<lb/>
　　　　<hi>臣</hi>謹按投誠官兵本皆附賊之人一但勢蹙乃<lb/>
　　　　始來歸雖其中傾心効順者固多而稔惡未<lb/>
　　　　悛圖為不靖者亦自不少必處置得宜始可<lb/>
　　　　以潜消奸狡之萌開廣招徠之路張朝珍昧<lb/>
　　　　于事理請安揷降兵于内地<lb/>
<pb n="KR2c0009_WYG_042-6a"/>
皇上以無故遷移已至者必将自疑欲降者或困之中<lb/>
　　　　沮若令聚處一方又恐叢集生奸致煩誅戮<lb/>
　　　　有乖好生之徳乃<lb/>
命王貝勒等隨宜分布毋使羣居仍安置于湖廣諸處<lb/>
　　　　俾各得所於是反側者咸安輸誠者益衆盖<lb/>
皇上措理之方安輯之道無事不盡善如此也<lb/>
　　十一月己亥<lb/>
詔授侍讀學士李光地為學士<lb/>
<pb n="KR2c0009_WYG_042-6b"/>
　　　将軍拉哈逹奏海賊斷江東橋等處阻截援兵<lb/>
　　　有泉州守制在籍侍讀學士李光地遣人至<hi>臣</hi>
　　　軍中為大兵鄉導由漳平縣朝天嶺小路入安<lb/>
　　　溪縣光地復遣人沿途修通險阻接濟軍需光<lb/>
　　　地身自前迎大兵文臣為國盡勞可否議叙<lb/>
上諭李光地當閩地變亂之初不肯従逆具疏遣人密<lb/>
　陳機宜殫竭忠貞今又遣人迎接大兵指引道路平<lb/>
　險隘治浮橋餽食物餉軍率民兵備辦粮米供給兵<lb/>
<pb n="KR2c0009_WYG_042-7a"/>
　衆口糧矢志㓕賊實心為國深為可嘉其従優授為<lb/>
　學士<lb/>
詔予投誠官貟俸<lb/>
　　　大将軍順承郡王勒爾錦言先後投誠偽官及<lb/>
　　　房縣來歸之偽總兵何以敬等雖授劄以示鼔<lb/>
　　　舞而止食兵糧生計難給<lb/>
上諭何以敬等慕化來歸宜令得所以勵來者其悉予<lb/>
　半俸<lb/>
<pb n="KR2c0009_WYG_042-7b"/>
　　甲辰<lb/>
命侍郎禪塔海等監修岳州戰船<lb/>
　　　大将軍簡親王喇布奏<hi>臣</hi>今奉<lb/>
命進征其船艘仍前修造或宜停罷統候<lb/>
睿裁<lb/>
上諭簡親王前言茶陵攸縣水陸俱逹衡州諸處亟宜<lb/>
　預造船艦以備故特遣侍郎禪塔海等前往監造今<lb/>
　觀所奏如此足知従前初未詳審草率具奏宜俟事<lb/>
<pb n="KR2c0009_WYG_042-8a"/>
　平察議禪塔海可以所備物料運至武昌監修岳州<lb/>
　損壞戰艦<lb/>
　　丁未<lb/>
敕總督董衛國等速平餘冦<lb/>
上諭兵部總督董衛國率師赴廣信勦賊已三月餘曾<lb/>
　否撲㓕迄今尚未報聞總督提督封疆大吏楊一豹<lb/>
　等乃廣信一帶山谷小冦耳宜即為掃除總督董衛<lb/>
　國提督許貞其速靖餘冦各還駐所<lb/>
<pb n="KR2c0009_WYG_042-8b"/>
　　辛亥<lb/>
命遣官招撫陷賊官貟兵民<lb/>
上諭議政王等呉逆既殞賊心震動宜遣呉三桂原屬<lb/>
　人貟前往招撫山東按察使何毓秀等十員内擇數<lb/>
　人量加職銜給以敕書發大将軍安親王簡親王順<lb/>
　承郡王貝勒察尼公圖海将軍穆占莽依圖軍前或<lb/>
　徑令彼等親往招撫或聴其遣人先通音問然後身<lb/>
　往招徠其公議發遣儻有濟于事仍量功大小従優<lb/>
<pb n="KR2c0009_WYG_042-9a"/>
　議叙於是議政王等列毓秀等名具奏<lb/>
上乃加山東按察使何毓秀太常寺卿工部郎中張光<lb/>
　　　岳太僕寺卿奉天府治中佟啟聖通政使司左<lb/>
　　　通政安丘縣知縣胡端通政使司左㕘議行人<lb/>
　　　司行人崔啟元鴻臚寺卿武鄉縣知縣齊漳通<lb/>
　　　政使司左㕘議各齎<lb/>
敕諭往諸路大将軍軍前招撫陷賊官貟兵民<lb/>
敕曰自逆賊呉三桂煽亂以來所在官民多被誘惑故<lb/>
<pb n="KR2c0009_WYG_042-9b"/>
　陷身賊中莫能自拔朕已洞悉情形屢頒敕諭廣示<lb/>
　招徠開其自新之路今逆首呉三桂已伏天誅念在<lb/>
　彼脅従文武官貟兵民人等皆朕赤子素受國家恩<lb/>
　養必非甘心從逆或志存忠義遲囘待時或勢被迫<lb/>
　驅無由歸化朕甚憫焉兹特命爾等齎敕往陜西大<lb/>
　将軍長沙大将軍岳州大将軍征南大将軍揚威大<lb/>
　將軍荆州大将軍等軍前特行招撫爾等曩在滇黔<lb/>
　素多親識易于開導必相信従須宣布徳音相機勸<lb/>
<pb n="KR2c0009_WYG_042-10a"/>
　諭務令陷賊人員翻然悔悟争先來歸有密謀内應<lb/>
　擒斬賊渠及率領兵民獻城納欵者俱赦其前罪論<lb/>
　功叙録加恩安挿俾令得所煌煌諭㫖朕不食言爾<lb/>
　等奉兹委任務須殫心籌畫勿失事機或親身徑前<lb/>
　招撫或先遣人諭曉後乃親往俱同各将軍等㑹議<lb/>
　酌量而行若招撫成功量功大小従優議叙加恩爾<lb/>
　等其勉圖報効以副朕定亂安民至意<lb/>
　　大将軍貝勒察尼奏舟師敗賊于陸石口<lb/>
<pb n="KR2c0009_WYG_042-10b"/>
　　　十月二十二日偽将軍杜輝巴養元姜義乗船<lb/>
　　　二百五十艘犯陸石口将軍卾鼐等率師分撃<lb/>
　　　敗之獲其船斬賊無算至二十九日署副都統<lb/>
　　　葉儲赫等復率師進撃岳州破賊衆萬餘斬首<lb/>
　　　甚衆<lb/>
　　甲寅<lb/>
敕大将軍貝勒察尼等水陸圍岳州<lb/>
　　　察尼等奏賊艘雖兩畨出城取粮據降人云取到<lb/>
<pb n="KR2c0009_WYG_042-11a"/>
　　　之糧僅支十一月頃賊船悉出意在疏通餉道<lb/>
　　　犯我栁林嘴鏖戰移時繼而偽將軍等率衆五<lb/>
　　　千於髙家廟渡江犯我陸石口營<hi>臣</hi>因增遣署<lb/>
　　　前鋒統領杭竒率兵赴陸石口俾禦賊之出求<lb/>
　　　粮者<lb/>
上諭岳州乃湖南咽喉如岳州克復則常徳長沙之賊<lb/>
　斷難屯踞蕩平之績指日可期今湖水漸涸賊船難<lb/>
　出故由陸路奮死來犯茍粮無缺乏豈肯如此纍出<lb/>
<pb n="KR2c0009_WYG_042-11b"/>
　衝突耶以風濤之險船艦将士雖有傷折然賊急迫<lb/>
　之形已著貝勒察尼等速宜水陸圍逼務期克復<lb/>
　　庚申調兵益大将軍貝勒察尼軍<lb/>
　　　先是察尼奏舟師泊湖以來頻經出戰礮多壞<lb/>
　　　損請發江南發貢子毋等礮一千送至岳州又<lb/>
　　　以君山髙家廟陸地設營請調荆州水營總兵<lb/>
　　　官張忠幷標兵赴岳<lb/>
上皆従之至是又奏今湖水漸涸陸地漸出我兵營伍<lb/>
<pb n="KR2c0009_WYG_042-12a"/>
　　　隔絶恐賊潛通饋餉請增發滿漢兵議政王等<lb/>
　　　議不准行<lb/>
上諭困取岳州闗係重要㨿報賊粮将絶宜以閒地滿<lb/>
　兵量調岳州大将軍安親王遣赴永興毎佐領兵二<lb/>
　人已經撤還今長沙事機稍緩可發每佐領兵或二<lb/>
　人或三人赴岳州江西總督董衛國標下官兵選調<lb/>
　二千五百人就近由銅鼔經武昌赴岳州營于要地<lb/>
　庶有禆于軍事此兵俱聴大将軍貝勒察尼等調遣<lb/>
<pb n="KR2c0009_WYG_042-12b"/>
　　壬戌<lb/>
命饒州總兵官髙登科率兵赴茶陵諸處<lb/>
　　　大将軍簡親王喇布奏<hi>臣</hi>欽遵<lb/>
上諭率内大臣阿密逹前鋒統領希福學士薩海副都<lb/>
　　　統保住署副都統雅哈喇雅秦等并滿漢官兵<lb/>
　　　進討而留署前鋒統領薩克察巴圖魯副都統<lb/>
　　　馬席泰署副都統額思赫楊古岱等併滿漢官<lb/>
　　　兵于将軍穆占所俾之鎮守但茶陵攸縣諸處<lb/>
<pb n="KR2c0009_WYG_042-13a"/>
　　　接壌江西止以此兵鎮守力甚单弱而<hi>臣</hi>隊進<lb/>
　　　討之兵又不便再留恐大兵長驅前進之後賊<lb/>
　　　以大隊來犯地方不無可虞<lb/>
上諭簡親王帥每佐領兵九人進征留每佐領兵一人<lb/>
　防守江西總督董衛國提督許貞進𠞰廣信諸處餘<lb/>
　冦建昌又有總兵官陳平駐守饒州逼近廣信董衛<lb/>
　國等既撲𠞰廣信山賊其饒州總兵官髙登科悉統<lb/>
　標兵馳赴茶陵攸縣諸處恊守<lb/>
<pb n="KR2c0009_WYG_042-13b"/>
　　癸亥<lb/>
命提督楊捷為昭武将軍仍管福建陸路事務調京口<lb/>
　　将軍伯王之鼎為福建水師提督<lb/>
　　　先是總督姚啟聖奏水師提臣貟缺奉<lb/>
㫖命<hi>臣</hi>等保題欽遵㑹同巡撫提督面議實無練習水<lb/>
　　　戰可堪保題之員<lb/>
上命議政王等選舉至是議政王等列江南崇明提督<lb/>
　　　劉兆麒浙江温州總兵官陳世凱名以奏<lb/>
<pb n="KR2c0009_WYG_042-14a"/>
上諭楊捷自簡任福建提督𠞰禦賊冦恢復疆土勞績<lb/>
　茂著授為昭武将軍仍以原品管福建陸路提督事<lb/>
　務王之鼎才畧素優鎮守京口克稱厥職仍以将軍<lb/>
　調補水師提督<lb/>
　　丙寅<lb/>
命將軍覺羅舒恕遣兵赴藤縣<lb/>
　　　先是將軍額楚抵藤縣奏兵多病疫<lb/>
上諭若病者未蘓可移師去藤至是額楚奏鬱林容縣<lb/>
<pb n="KR2c0009_WYG_042-14b"/>
　　　潯州賊衆聲言三路來犯大兵不可動移<hi>臣</hi>兵<lb/>
　　　病疫相仍見存無幾念<hi>臣</hi>深入廣西請增遣大<lb/>
　　　兵<lb/>
上諭額楚仍駐藤縣将軍舒恕于南雄韶州兩處兵内<lb/>
　擇有馬者毎佐領各一人發額楚軍<lb/>
　　十二月己巳<lb/>
詔增荆州緑旗兵<lb/>
　　　大将軍順承郡王勒爾錦奏<hi>臣</hi>所部滿漢兵水<lb/>
<pb n="KR2c0009_WYG_042-15a"/>
　　　陸攻取岳州竊犯荆州以圖牽制<hi>臣</hi>等即竭力<lb/>
　　　守禦亦難保無虞乞許<hi>臣</hi>募緑旗兵萬二千人<lb/>
　　　悉統槍手以濟防禦庶于疆圉有禆<lb/>
上諭順承郡王既言荆州兵單宜如所請聴募緑旗兵<lb/>
　萬二千人悉統槍手并㑹同該督撫擇戮力行間有<lb/>
　才能者授職管轄兵丁所需交槍令工部選發如需<lb/>
　用輕礮王等具疏以聞<lb/>
　　丁亥<lb/>
<pb n="KR2c0009_WYG_042-15b"/>
敕尚之信及将軍覺羅舒恕帥師赴梧州<lb/>
　　　将軍莽依圖奏本月初三等日逆賊來犯将軍<lb/>
　　　額楚傅宏烈率兵接戰失利營壘俱陷賊勢猖<lb/>
　　　獗不能遏禦藤縣失守見存兵力甚薄梧州勢<lb/>
　　　危<lb/>
上諭今梧州可虞大将軍平南親王尚之信不必往湖<lb/>
　南徑赴梧州與莽依圖等商酌調遣官兵併力勦賊<lb/>
　以靖地方如王斷不可離省即速選精兵馳赴又韶<lb/>
<pb n="KR2c0009_WYG_042-16a"/>
　州南雄已為内地将軍舒恕可率每佐領兵二人急<lb/>
　赴梧州至将軍額楚傅宏烈等現在討賊俟事平旋<lb/>
　師日察議<lb/>
敕大将軍公圖海等議守肅州<lb/>
　　　將軍侯張勇奏河套彛人噶爾旦雖有與黙得<lb/>
　　　里䝉古結姻之信但世為仇讐恐争西海之地<lb/>
　　　甘肅兵单而<hi>臣</hi>且前赴秦鞏儻兩相戰攻内地<lb/>
　　　難保無事肅州當兩彛往來之衝宜增兵鎮守<lb/>
<pb n="KR2c0009_WYG_042-16b"/>
上諭大将軍公圖海等身在地方輕重緩急是所悉知<lb/>
　應否調總兵官一貟暫往鎮守肅州與總督哈占及<lb/>
　張勇公議酌行<lb/>
　　庚寅以陳華等為總兵官<lb/>
　　　先是偽将軍杜輝遣偽叅将林寧等奉書請降<lb/>
　　　大将軍貝勒察尼等慰諭約期遣囘至是詹事<lb/>
　　　宜昌阿奏本月十六日偽巴将軍下總兵陳華<lb/>
　　　李超率文武官弁兵丁家口投誠詢之續降人<lb/>
<pb n="KR2c0009_WYG_042-17a"/>
　　　貟㨿稱是月十五日夜事泄呉應麒即潜拘同<lb/>
　　　謀諸人十六日昧爽約杜輝議事伏兵執之訊<lb/>
　　　至日中絞死偽總兵等數貟及輝之弟侄親丁<lb/>
　　　皆被殺<lb/>
上諭陳華李超等感戴國恩與偽将軍杜輝共約歸順<lb/>
　事泄杜輝被殺陳華李超等仍來投誠殊屬可嘉俱<lb/>
　授為都督同知總兵官支全俸留大将軍貝勒軍俾<lb/>
　招徠賊黨所屬官弁按原品支俸家口隨彼等所欲<lb/>
<pb n="KR2c0009_WYG_042-17b"/>
　安挿得所復<lb/>
諭兵部陳華李超外投誠官内擇語言明晰洞曉賊情<lb/>
　者二人令隨詹事宜昌阿之筆帖式馬爾賽挈之馳<lb/>
　驛來京<lb/>
命總督董衛國率兵赴岳州<lb/>
　　　先是董衛國奏遵<lb/>
㫖進𠞰廣信逆賊楊一豹江機等屢擊敗之斬獲無算<lb/>
　　　隨招撫偽都督陳得名等<lb/>
<pb n="KR2c0009_WYG_042-18a"/>
上因命董衛國率兵往防銅鼔營至是衛國言銅皷營<lb/>
　　　見今寧静無事增防逆賊盤踞岳長<hi>臣</hi>願親領<lb/>
　　　標兵五千更調江西各營官兵數千赴楚効力<lb/>
上諭總督董衛國以銅皷營無虞願親率標兵赴楚効<lb/>
　力可嘉宜如所請統所屬官兵馳赴岳州多備火器<lb/>
　挨牌鹿角攜往擇賢能官留守江西酌調本省兵接<lb/>
　續前進其標下官兵勿令分撥他處聴自統全部以<lb/>
　行<lb/>
<pb n="KR2c0009_WYG_042-18b"/>
敕大将軍貝勒察尼等固圍岳州<lb/>
　　　詹事宜昌阿奏見今賊粮已絶偽屬官兵相繼<lb/>
　　　歸誠捜獲逆賊往來文書俱係調諸路逆賊援<lb/>
　　　岳之事今幷賊書密咨兵部<lb/>
上諭逆賊食盡勢窮調取援兵大将軍貝勒等宜約㑹<lb/>
　鎮守各要地将軍大臣嚴緝奸細俾賊内外音問不<lb/>
　通固我營壘以禦來援之賊務期克取岳州幷<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>趣<lb/>
　江西總督董衛國速行馳往<lb/>
<pb n="KR2c0009_WYG_042-19a"/>
　　乙未趣尚之信帥師馳赴梧州<lb/>
　　　将軍莽依圖奏<hi>臣</hi>
                    <graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>大將軍平南親王尚之信<lb/>
　　　親身率兵來援梧州之信報稱見赴湖南㑹勦<lb/>
　　　正慮調取之兵不能即至更有何兵可遣<hi>臣</hi>思<lb/>
　　　梧州乃廣東門户逆賊近屯榕樹灘如不遣之<lb/>
　　　信來援則地方深為可慮<lb/>
上諭頃已有㫖命尚之信不必赴湖南今莽依圖既以<lb/>
　梧州勢迫為言尚之信其親統官兵馳往梧州勦禦<lb/>
<pb n="KR2c0009_WYG_042-19b"/>
　逆賊<lb/>
　　許大將軍公圖海來京陳事<lb/>
　　　圖海奏<hi>臣</hi>年老欲密陳所見有不便具疏者今<lb/>
　　　秦省諸要隘守禦已固省㑹備有援師<hi>臣</hi>欲輕<lb/>
　　　騎赴京一覲<lb/>
天顔面奏事宜下議政王貝勒大臣集議議政王等奏<lb/>
　　　軍機事宜主帥無親身來奏之例<lb/>
上諭圖海攜大将軍敕印前來烏丹仍佩其将軍印暫<lb/>
<pb n="KR2c0009_WYG_042-20a"/>
　　統大兵已而圖海來京密奏訖<lb/>
　上面授機宜隨令馳還軍前<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0009_WYG_042-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定三逆方畧卷四十二<lb/>
</p>
<p>
</p>
  </div>
</body>
</text>
</TEI>
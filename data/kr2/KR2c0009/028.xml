<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_028-1a"/>
　欽定四庫全書<lb/>
平定三逆方畧卷二十八<lb/>
　　　康熈十六年正月己丑調兵赴荆州<lb/>
　　　　大將軍順承郡王勒爾錦奏言將軍穆占抵荆<lb/>
　　　　州增撥在荆都統伯伊里布前鋒統領碩岱副<lb/>
　　　　都統託代龔圖漢軍副都統祖澤純宜思孝及<lb/>
　　　　滿洲漢軍邉外䝉古緑旗官兵共六千餘率赴<lb/>
　　　　岳州長沙如賊覘知荆州大兵勢分乗虗侵犯<lb/>
<pb n="KR2c0009_WYG_028-1b"/>
　　　　我兵守汛尚患力單他處有警實難應援乞調<lb/>
　　　　隣近滿洲緑旗官兵移駐荆州以資防禦<lb/>
　上論駐河南府滿洲漢軍䝉古兵令員外郎頗羅色統<lb/>
　　領其自陜西遣發滿洲漢軍兵令原轄將弁統領俱<lb/>
　　赴荆州鎮東將軍布顔暫駐懷慶<lb/>
　　　庚寅<lb/>
　命大將軍公圖海等分兵赴荆州<lb/>
　　　　圖海等奏<hi>臣</hi>等前調緑旗官兵本擬於二月内<lb/>
<pb n="KR2c0009_WYG_028-2a"/>
　　　進取漢中興安今將軍侯張勇等咨稱宜視夏<lb/>
　　　秋収獲豐歉再圖進取但漢中興安山峻路險<lb/>
　　　延至彼時適遇霪潦賊守將益堅<hi>臣</hi>等仍欲調<lb/>
　　　兵及時進取<lb/>
上諭大兵即克復漢中興安須設重兵重兵一設則運<lb/>
　餉維艱若俟夏秋進取又頓兵曠日虛糜糧糗今將<lb/>
　軍穆占方𠞰呉逆機不可失大將軍公圖海等暫停<lb/>
　漢興之役留滿洲䝉古兵一萬同緑旗兵防守秦州<lb/>
<pb n="KR2c0009_WYG_028-2b"/>
　諸隘分兵五千遣大臣一人統赴荆州到日順承郡<lb/>
　王等量留官兵防守荆州彛陵諸處乗穆占由岳州<lb/>
　長沙進取湖南之時相機渡江破賊尋又<lb/>
諭兵部曰前陜西分兵赴荆州欲令順承郡王等乗機<lb/>
　渡江平定湖南今恐中途延緩爾部其檄趣進兵毋<lb/>
　得逗遛貽悞軍機<lb/>
　　辛夘<lb/>
命大將軍簡親王喇布等防守萍鄉醴陵<lb/>
<pb n="KR2c0009_WYG_028-3a"/>
　　　總督董衛國奏逆賊窺伺萍鄉賊渠朱君聘等<lb/>
　　　欲俟偽將軍到日即趨萬載攻瑞州犯南昌疏<lb/>
　　　入<lb/>
上諭萍鄉醴陵係大將軍安親王大兵後路所關最重<lb/>
　其守禦機宜大將軍簡親王喇布副將軍希爾根總<lb/>
　督董衛國等共商酌以行<lb/>
　　丙申遣户部侍郎班廸等察吉安兵失利罪<lb/>
　　　大將軍簡親王喇布奏賊援吉安將軍額楚等<lb/>
<pb n="KR2c0009_WYG_028-3b"/>
　　　率兵迎戰三次失利臣等議調南昌建昌諸處<lb/>
　　　滿漢官兵俟到日即協力攻𠞰疏入下議政王<lb/>
　　　貝勒大臣集議議政王等議曰我<lb/>
　國家開創以來賞罰嚴明攻城野戰無不克捷今額<lb/>
　　　楚等官兵屢敗皆由將懦兵玩大將軍簡親王<lb/>
　　　喇布等應嚴察處分但見在𠞰賊俟事平日再<lb/>
　　　議其臨陣先退者即行拘禁嗣後犯者勿論官<lb/>
　　　員兵丁即于軍前正法將弁等有觀望不前者<lb/>
<pb n="KR2c0009_WYG_028-4a"/>
　　　削職仍隨大軍効用喇布既稱調取建昌諸處<lb/>
　　　官兵到日即宜整頓兵馬𠞰絶賊援攻㧞吉安<lb/>
　　　將軍穆占已於本月十一日抵岳亦應速令相<lb/>
　　　度機宜或攻取岳州或進𠞰長沙以分賊勢<lb/>
上報可仍令班廸等赴吉安嚴察罪狀以聞<lb/>
　　庚子<lb/>
命大將軍簡親王喇布等速取吉安固守袁州<lb/>
　　　喇布等報來援吉安賊衆於本月初九日夜遁<lb/>
<pb n="KR2c0009_WYG_028-4b"/>
上諭我兵屢戰不利賊何故遁或因將軍穆占進兵長<lb/>
　沙聞風掣回或謀潛襲袁州俱不可料今吉安已調<lb/>
　建昌諸處官兵簡親王喇布等宜乗機速行攻取吉<lb/>
　安至於袁州所繫甚大宜分兵固守勿致疎虞總督<lb/>
　董衛國其檄令總兵官趙應奎協力防禦<lb/>
　　將軍穆占請發兵為後繼<lb/>
上不許<lb/>
　　　穆占奏<hi>臣</hi>等率兵於本月二十二日由岳州赴<lb/>
<pb n="KR2c0009_WYG_028-5a"/>
　　　長沙深入賊地岳州百里界内宜發千兵防守<lb/>
　　　庻無斷後之虞<lb/>
上以穆占進𠞰湖南既精簡荆岳之兵率之前發餘兵<lb/>
　　　單薄難以分駐不允所請尋大將軍貝勒尚善<lb/>
　　　等亦疏言兵力單少不便分發<lb/>
上乃命尚善等作水陸攻戰之勢乗隙進取仍時探穆<lb/>
　　　占兵消息以聞<lb/>
　　壬寅<lb/>
<pb n="KR2c0009_WYG_028-5b"/>
命發京口戰船赴岳州<lb/>
　　　將軍穆占奏<hi>臣</hi>抵岳州相度形勢江湖之間非<lb/>
　　　船不濟今安徽巡撫造送沙船四十於本月十<lb/>
　　　五日到岳應再發江南荆州諸處沙船百餘艘<lb/>
　　　齊赴岳州軍前儻長沙未能即克至三四月間<lb/>
　　　<hi>臣</hi>等遣兵取船由洞庭前進或攻或圍均有攸<lb/>
　　　頼若長沙既得則安親王及<hi>臣</hi>等之兵即乗此<lb/>
　　　船水陸夾攻岳州庻乎有濟<lb/>
<pb n="KR2c0009_WYG_028-6a"/>
上命京口將軍王之鼎發沙唬船六十艘隨帶礟械水<lb/>
　　　手人役量配官兵䕶送至岳州并靳輔所送船<lb/>
　　　足百艘之數以備安親王岳樂將軍穆占取用<lb/>
　　甲辰大將軍康親王傑書奏官兵復汀州<lb/>
　　　副都統伯穆赫林等由邵武追𠞰海㓂於十五<lb/>
　　　年十二月初十等日抵泰寜諸處偽總兵王安<lb/>
　　　邦等率偽官兵民等降泰寜建寜寜化清流四<lb/>
　　　縣及汀州府相繼恢復<lb/>
<pb n="KR2c0009_WYG_028-6b"/>
　　二月辛酉<lb/>
詔蠲福建田租<lb/>
上諭户部閩地經海孽竊踞又遭三年變亂逆賊暴征<lb/>
　横歛民困已極今年租税盡與蠲免其遭亂竄避人<lb/>
　民俱招輯還籍俾各安本業<lb/>
　　壬戌調安慶提督標兵赴吉安<lb/>
　　　先是侍郎班廸等赴吉安取道安慶<lb/>
上令傳諭巡撫靳輔云今安慶無事吉安用兵之際提<lb/>
<pb n="KR2c0009_WYG_028-7a"/>
　標官兵應否就近調遣巡撫提督集議具奏至是靳<lb/>
　　　輔等議於防守池州建徳及在皖提標兵内選<lb/>
　　　調一千五百人令提標遊擊周時隆等率赴吉<lb/>
　　　安其池州建徳别於撫提標兵内通融調防<lb/>
上報可<lb/>
　　丙寅調都統鄂鼐領兵赴岳州<lb/>
　　　先是大將軍貝勒尚善等奏言今備船百艘遣<lb/>
　　　赴長沙乞添發近地甲兵毎佐領四人以壯兵<lb/>
<pb n="KR2c0009_WYG_028-7b"/>
　　　力先破賊船後遣我船進發<lb/>
上諭將軍穆占兵於本月初三日已抵長沙賊勢必分<lb/>
　順承郡王勒爾錦等宜乗此機勢陜西兵一到即行<lb/>
　渡江儻渡江未便則如貝勒尚善所請分兵赴岳州<lb/>
　其或分兵或渡江速議宻奏以聞至尚善等前稱造<lb/>
　挨牌車輛攻取岳州繼稱水陸齊進乃觀望不前其<lb/>
　為誑奏明甚今據報岳州賊較前大减益我兵力正<lb/>
　可以進取之時荆州發兵到日即宜速攻儻仍遷延<lb/>
<pb n="KR2c0009_WYG_028-8a"/>
　時日併與前罪嚴行議處嗣勒爾錦又請發河南江<lb/>
　　　南緑旗官兵<lb/>
上不許令遵前㫖速議具奏至是勒爾錦等兩議以聞<lb/>
　　　一議俟陜兵到京更得緑旗官兵仍行渡江一<lb/>
　　　議俟陜西遣發及所請緑旗兵到正值水發之<lb/>
　　　時過江不能無阻今冝於每佐領四人外量行<lb/>
　　　添發酌撥船艘遣赴岳州其間若有隙可乗亦<lb/>
　　　即相機趨利<lb/>
<pb n="KR2c0009_WYG_028-8b"/>
上諭今正𠞰㓕吳逆時不可緩宜自岳州水陸夾攻勒<lb/>
　爾錦等可於每佐領簡精兵五人量配船艘令都統<lb/>
　鄂鼐率赴岳州速行夾𠞰於是勒爾錦給鄂鼐以討<lb/>
　　　逆將軍印令其統領舟師前徃<lb/>
　　丁卯遣刑部郎中色度等諭岳州將士<lb/>
上諭色度等爾等至岳州勞問將軍大臣滿漢官兵並<lb/>
　宣諭云岳州長沙勢如兩足此蹶則彼不能獨立我<lb/>
　國家禁旅徂征戰勝攻克未有如此之相持曠日者<lb/>
<pb n="KR2c0009_WYG_028-9a"/>
　也若都統用命於貝勒貝子將弁用命於都統兵卒<lb/>
　用命於將弁以次争先指臂相効何功不成陜西官<lb/>
　兵戮力成功今並獲体息諸將士倘能奮勇奏効亦<lb/>
　與彼同奬賚官秩朕所不靳其戰守機宜令貝勒貝<lb/>
　子等集議以聞至長沙諸處軍情爾不時偵報俟荆<lb/>
　州兵到察其大勢乃歸爾色度曾至岳州熟悉地形<lb/>
　戰守機宜俱與貝勒等言之爾等奉使非輕兵機尤<lb/>
　重爾等到彼審度時勢而行倘勢處萬難勿强之使<lb/>
<pb n="KR2c0009_WYG_028-9b"/>
　進以悞大事未幾大將軍貝勒尚善等奏郎中色度<lb/>
　　　到岳州傳奉<lb/>
諭㫖集議水陸攻取岳州可否情形<hi>臣</hi>等議今者賊有<lb/>
　　　可破之機正宜水陸夾攻但陸路賊備甚嚴應<lb/>
　　　令舟師先進陸兵繼發兹分撥已定俟戰船器<lb/>
　　　械整頓完備<hi>臣</hi>即親統進𠞰<lb/>
上允之<lb/>
　　　　<hi>臣</hi>謹按爾時岳州長沙之賊彼此相恃以為<lb/>
<pb n="KR2c0009_WYG_028-10a"/>
　　　　固若㧞取長沙則岳州餉道斷絶孤懸無助<lb/>
　　　　勢難自立如攻克岳州則我兵可以水陸齊<lb/>
　　　　進與大將軍安親王岳樂㑹兵夾𠞰長沙亦<lb/>
　　　　不能乆存矣<lb/>
皇上深知地利洞悉賊情故徃者屢<lb/>
命諸將帥相機規取長岳今復以曠日持乆遣色度等<lb/>
　　　　赴岳州<lb/>
諭將軍大臣以戰守機宜并鼓勸官兵令其争先用命<lb/>
<pb n="KR2c0009_WYG_028-10b"/>
　　　　於是官兵皆感<lb/>
恩思奮進戰洞庭徒以將軍鄂鼐不善將兵未能破賊<lb/>
　　　　藉口賊䑸甚大風濤危險遽爾引還致岳賊<lb/>
　　　　餉道復通又得茍延二載然其後我兵既圍<lb/>
　　　　困逆宼㧞取岳州長沙之賊遂不克拒守棄<lb/>
　　　　城敗遁果不出<lb/>
聖諭所指示云<lb/>
　　大將軍康親王傑書奏官兵復興化<lb/>
<pb n="KR2c0009_WYG_028-11a"/>
　　　時傑書授都統拉哈達寜海將軍印令其統兵<lb/>
　　　進𠞰興泉海㓂偽總督趙得勝偽虎衛將軍何<lb/>
　　　祐等擁衆四萬餘於興化城西北太平山屯營<lb/>
　　　二十六壁壘甚堅正月二十九日我軍進戰先<lb/>
　　　擊賊於白茅山追至太平山盡破其營賊衆震<lb/>
　　　懾棄城而遁遂復興化府<lb/>
　　己巳停叙進蜀軍功<lb/>
上諭兵部進蜀官兵並未平定地方大創賊㓂且屢奉<lb/>
<pb n="KR2c0009_WYG_028-11b"/>
　温綸理冝戮力疆場乃至西安布匿名札惑亂衆心<lb/>
　既抵隴州又妄行控告不赴平凉我國家創業以來<lb/>
　寜有是事統兵將領不能約束兵丁肆行不法及至<lb/>
　京師勅令首舉倡告之人官兵又互相隱匿殊干法<lb/>
　紀此行軍功俱不准叙㝷議政王等議言據都統赫<lb/>
　　　業等取到供狀及將軍穆占咨文西安將軍佛<lb/>
　　　尼勒供詞則官軍棄營敗遁無疑宜將左翼四<lb/>
　　　旗並陣亡署䕶軍統領喀西泰部下官兵俱行<lb/>
<pb n="KR2c0009_WYG_028-12a"/>
　　　拏問<lb/>
上諭保寜蟠龍山軍營被衝官兵敗遁取供不明地方<lb/>
　未得真實且官兵行役勞苦其免究問至署䕶軍統<lb/>
　領喀西泰陣亡所部官兵棄將領而逃其未傷官兵<lb/>
　可察拿治罪<lb/>
　　癸酉<lb/>
詔封䝉古貝子達爾扎為貝勒<lb/>
上諭議政王等固山貝子達爾扎聞定邉花馬池諸處<lb/>
<pb n="KR2c0009_WYG_028-12b"/>
　叛變不待命遣即親率官兵撫定城堡擒獲賊渠深<lb/>
　為可嘉其進封為多羅貝勒<lb/>
　　甲戌<lb/>
詔封䝉古貝勒索諾木為郡王<lb/>
上諭議政王等多羅貝勒索諾木為國効力應付驛馬<lb/>
　不悞賫奏且提督陳福請兵不待命遣即令其子弟<lb/>
　馳赴深為可嘉其進封為多羅郡王<lb/>
　　　　<hi>臣</hi>謹按我<lb/>
<pb n="KR2c0009_WYG_028-13a"/>
　國家輯柔逺人靡不綏之以徳懷之以禮况䝉古諸<lb/>
　　　　部叨恩累世而受我<lb/>
皇上之寵眷尤為深厚當吳逆之變正其竭力圖報之<lb/>
　　　　時達爾扎索諾木咸不待<lb/>
命遣一則親率官兵進𠞰叛㓂一則遣發子弟馳赴軍<lb/>
　　　　前葢因<lb/>
天澤奫淪浹於肌髓故感戴至切遂不覺其急於自効<lb/>
　　　　雖其勞績可嘉要亦分誼所當為也乃<lb/>
<pb n="KR2c0009_WYG_028-13b"/>
皇上恩禮愈加特頒異數各晉爵一等於是不維䝉古<lb/>
　　　　益深感激即遐荒絶域亦罔弗聞風嚮化來<lb/>
　　　　享來王總由<lb/>
聖心至仁惠恤蕃邦備極優渥有以使之然爾<lb/>
　　削貝勒洞鄂爵降貝子溫齊等級<lb/>
上諭議政王等多羅貝勒洞鄂等統率大兵出征秦中<lb/>
　並未能克復疆土撫安百姓貽誤軍機殊負委託可<lb/>
　削去洞鄂多羅貝勒罷議政為閒散宗室降固山貝<lb/>
<pb n="KR2c0009_WYG_028-14a"/>
　　子溫齊為輔國公革去都統及宗人府右宗人罷輔<lb/>
　　國公綽克託宗人府右宗人停俸二年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0009_WYG_028-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定三逆方畧卷二十八<lb/>
</p>
<p>
</p>
  </div>
</body>
</text>
</TEI>
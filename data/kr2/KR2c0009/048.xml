<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_048-1a"/>
　欽定四庫全書<lb/>
平定三逆方畧卷四十八<lb/>
　　　康熙十八年十一月壬辰朔<lb/>
　勅巡撫李天浴同廣西兵進𠞰<lb/>
　　　　先是<lb/>
　上特遣大臣徃廣西湖南陜西令王將軍總督提督等<lb/>
　　　　詳議𠞰滅賊冦事宜具奏至是總督金光祖奏<lb/>
　　　　言今方自粤西進取雲貴而雲貴督撫提督俱<lb/>
<pb n="KR2c0009_WYG_048-1b"/>
　　　　見在湖南請於諸臣中酌分一二来粤以資彈<lb/>
　　　　壓<lb/>
　上諭雲南巡撫李天浴可前徃廣西同王將軍等進𠞰<lb/>
　　并撫定新復地方<lb/>
　　　甲午<lb/>
　命減撤辰溪兵還京師<lb/>
　　　　大將軍貝勒察尼疏稱全撤屯駐辰溪大兵量<lb/>
　　　　留防守桃源常徳澧州每佐領十人其八人有<lb/>
<pb n="KR2c0009_WYG_048-2a"/>
　　　竒令都統鄂鼐等率之還京師<lb/>
上諭每佐領兵可撤還六人鄂鼐熟諳軍務其留之軍<lb/>
　前更擇以次人員令率兵還京辰溪乃已得之地不<lb/>
　可輕棄仍加意固守貝勒察尼等今方與賊對壘所<lb/>
　撤之兵雖少而湖南諸處初經底定投誠官兵甚多<lb/>
　恐乗此撤兵之際或有他虞察尼等宜密加防守每<lb/>
　事相機詳慮而行<lb/>
　　乙未<lb/>
<pb n="KR2c0009_WYG_048-2b"/>
詔封䝉古郡王固禄為親王<lb/>
上諭議政王等多羅郡王固禄當榆林總兵官遣使請<lb/>
　兵不及候㫖即調兵應援及聞神木變叛又即遣其<lb/>
　子統兵先行嗣復力疾親徃為國効力撫降神木縣<lb/>
　固禄可封和碩親王<lb/>
　　丙申將軍王進寳奏克武關<lb/>
　　　進寳率官兵至武關距五里許賊恃險拒敵我<lb/>
　　　兵奮勇前進斬殺甚多擒偽總兵羅朝興等遂<lb/>
<pb n="KR2c0009_WYG_048-3a"/>
　　　奪其關<lb/>
　　戊戌將軍王進寳奏復漢中<lb/>
　　　進寳統兵於十月二十七日追𠞰賊衆直抵漢<lb/>
　　　中賊渠王屏藩引賊兵自青石關遁廣元我兵<lb/>
　　　遂復漢中府城復遣官兵追擊直抵青石關<lb/>
　　庚子<lb/>
勅巡撫張朝珍發兵赴提督徐治都軍前<lb/>
　　　治都奏請調發撫標官兵及武昌漢陽各營官<lb/>
<pb n="KR2c0009_WYG_048-3b"/>
　　　兵<lb/>
上諭將軍王進寳統率官兵于棧道險峻之地屢敗賊<lb/>
　㓂直前恢復漢中逆賊王屏藩所部之賊不及千人<lb/>
　已經敗遁今當逆賊敗奔震動之時進定四川最為<lb/>
　重要著如徐治都所請令巡撫張朝珍調標兵千人<lb/>
　併武昌漢陽營兵一千二百人速行遣發如或稽延<lb/>
　治巡撫以貽悞軍機之罪儻治都遲滯不進亦以貽<lb/>
　悞軍機之罪罪之<lb/>
<pb n="KR2c0009_WYG_048-4a"/>
　　趣大將軍公圖海等進兵<lb/>
　　　提督趙良棟疏稱<hi>臣</hi>率兵敗賊於打火店王家<lb/>
　　　臺追抵白水江賊在在拒守于十月二十五日<lb/>
　　　夜官兵始排險渡江惟是三路官兵不知逺近<lb/>
　　　而<hi>臣</hi>以一旅尾擊而前似已深入儻少遲延萬<lb/>
　　　一蜀糧得至賊心一堅復出守險則再進甚難<lb/>
上諭曩者大將軍公圖海奏言彼親率將軍佛尼勒等<lb/>
　由興安路進將軍畢力克圖提督孫思克等由畧陽<lb/>
<pb n="KR2c0009_WYG_048-4b"/>
　路進將軍王進寳等由棧道路進提督趙良棟由徽<lb/>
　州路進今王進寳擊敗棧道之賊直前恢復漢中趙<lb/>
　良棟擊敗賊衆恢復徽州直抵畧陽惟圖海畢力克<lb/>
　圖等兩路之師如何擊賊已抵何所迄今尚未報一<lb/>
　審問且畢力克圖等未至所指之地而趙良棟已抵<lb/>
　畧陽彼等所行者何事當此逆賊揺動之時圖海畢<lb/>
　力克圖孫思克等可速統兵𠞰賊進定疆圉各路之<lb/>
　兵令互通音問又王進寳趙良棟等統兵深入已經<lb/>
<pb n="KR2c0009_WYG_048-5a"/>
　題報而圖海畢力克圖等兩路之兵竟未奏達情形<lb/>
　可速以其故明白奏聞至趙良棟兵既己深入畢力<lb/>
　克圖孫思克等速統兵繼其後以進儻若遲緩不前<lb/>
　致有隔絶即以遲悞軍機之罪罪之未幾良㨂奏敗<lb/>
　　　賊於巴都山恢復畧陽<lb/>
勅將軍尚之孝𠞰建寜賊<lb/>
　　　之孝奏據大將軍康親王咨福建江西接壤之<lb/>
　　　地尚有逆賊江機楊一豹擾害建寜邵武諸處<lb/>
<pb n="KR2c0009_WYG_048-5b"/>
　　　令<hi>臣</hi>速進兵𠞰滅<hi>臣</hi>星夜至汀州整頓甲兵進<lb/>
　　　𠞰<lb/>
上諭尚之孝速先平建寧諸處之賊仍遵前㫖率兵赴<lb/>
　江西與總督提督等共商𠞰撫江西餘㓂未幾江機<lb/>
　　　楊一豹等相繼投誠<lb/>
　　辛丑<lb/>
嚴勅陜西總督巡撫等轉運進蜀大兵糧餉<lb/>
上諭户部前者大兵進𠞰四川已破朝天關直抵保寧<lb/>
<pb n="KR2c0009_WYG_048-6a"/>
　恢復在邇因周有徳張徳地席卜臣駐廣元不能竭<lb/>
　力轉運糧餉達之軍前陜西總督巡撫亦不竭力輸<lb/>
　運糧餉致大兵乏食難於久駐遂爾却回貽悞軍機<lb/>
　關係重大此數年以来使逆賊逋誅封疆未復兵民<lb/>
　苦累休養無期皆周有徳張徳地席卜臣陜西總督<lb/>
　巡撫怠玩遲延之故每念及之深可痛恨今大兵分<lb/>
　路進取已恢復漢中不日前抵蜀疆相繼𠞰撫底定<lb/>
　可期軍前糧餉最為重要其令陜西督撫諸臣殫心<lb/>
<pb n="KR2c0009_WYG_048-6b"/>
　經理設䇿輸運務使士馬飽騰捷音早奏以副朕定<lb/>
　亂安民至意如督撫諸臣漫不經心泄泄從事致饋<lb/>
　餉缺乏有悞軍機俱以軍法從事决不姑恕爾部速<lb/>
　傳諭遵行<lb/>
　　甲辰<lb/>
諭諸將大臣收復四川防守陜西機宜<lb/>
上諭議政王等曰將軍王進寳副朕超擢顯用之意親<lb/>
　統官兵冒險前進首先恢復漢中提督趙良棟亦副<lb/>
<pb n="KR2c0009_WYG_048-7a"/>
　朕優擢之意親統官兵恢復徽州隨取畧陽彼等皆<lb/>
　報朕之恩實心効力今乗此破賊之勢即恢復保寧<lb/>
　平定四川亦有何難進取漢中各路總兵官所部官<lb/>
　兵王進寳趙良棟等作何調遣前取保寧平定四川<lb/>
　可詳加定議知㑹大將軍酌量而行大將軍公圖海<lb/>
　率領大兵之半屯駐鳯翔防守陜西通省以䕶軍統<lb/>
　領烏丹為將軍率大兵之半為王進寳趙良棟後殿<lb/>
　務俾糧餉無或㫁絶與總督哈占等㑹議而行提督<lb/>
<pb n="KR2c0009_WYG_048-7b"/>
　孫思克止率其所部兵駐防原守汛地湖廣提督徐<lb/>
　治都速統舟師乗兹勝勢沿江直取重慶將軍噶爾<lb/>
　漢總督楊茂勲提督佟國瑶等已進興安迄今尚未<lb/>
　奏捷怯懦已甚俟恢復興安之日噶爾漢等俱撤還<lb/>
　原守地方前所有功績盡行削去該部嚴察議處噶<lb/>
　爾漢佟國瑶令駐防鄖陽諸處楊茂勲率所部官兵<lb/>
　速自鄖陽啟行由荆門當陽迅至彞陵與徐治都直<lb/>
　從江上流而進奮力平定四川以贖其罪及大將軍<lb/>
<pb n="KR2c0009_WYG_048-8a"/>
　公圖海等恢復興安<lb/>
　　　兵部遵<lb/>
㫖議將軍噶爾漢等罪以<lb/>
聞<lb/>
上諭噶爾漢即宜嚴加處分苐見守地方暫停議罪俟<lb/>
　事平嚴加處分佟國瑶免削前守鄖陽功留其所加<lb/>
　太子少保楊茂勲到後佟國瑶所建功績俱行削去<lb/>
　亦削楊茂勲所加一級<lb/>
<pb n="KR2c0009_WYG_048-8b"/>
詔給都統馬九玉官兵俸餉如滿洲官兵例<lb/>
　　　將軍巡撫傅宏烈奏靖南王藩下都統馬九玉<lb/>
　　　兵隨征逺渉支行餉九錢未足給用<lb/>
上諭馬九玉率兵自福建赴廣東廣西今又同大兵進<lb/>
　平雲貴令如滿洲官兵例支給俸餉<lb/>
　　乙巳<lb/>
勅陜西諸將大臣收集糧餉<lb/>
上諭户兵二部前據大將軍等疏稱王屏藩諸賊於漢<lb/>
<pb n="KR2c0009_WYG_048-9a"/>
　中興安諸處擁衆數萬堅守抗拒以此推之必廣儲<lb/>
　糧餉為數年之備今我大兵驟入恢復之地賊所聚<lb/>
　糧必已多得當此逆賊軍敗懐疑人心渙散之㑹削<lb/>
　平地方似尚不難惟蜀路運糧最為重要宜於所復<lb/>
　城池村落遍訪賊積米榖悉行察收俾進蜀官兵不<lb/>
　悞支給則於國家大事禆益非細諸將軍大臣等俱<lb/>
　宜殫心儲備所獲漢中諸處錢糧米榖節省支用副<lb/>
　朕滅冦安民至意此後所至之地惟宜以此為急務爾<lb/>
<pb n="KR2c0009_WYG_048-9b"/>
　部即遵諭速行<lb/>
　　　　<hi>臣</hi>謹按是時大兵分道進蜀需餉殷繁山路<lb/>
　　　　險隘轉輸非易<lb/>
皇上以軍糈所關至鉅度蜀㓂擁衆屯踞必蓄數年之<lb/>
　　　　食與其千里輓運不若藉其所有以裕軍儲<lb/>
　　　　乃<lb/>
諭陜西將軍大臣于入蜀之後察訪賊所積糧徧行簿<lb/>
　　　　録撙節支用因而我兵進𠞰士馬飽騰不虞<lb/>
<pb n="KR2c0009_WYG_048-10a"/>
　　　　匱乏而秦蜀之民亦免供億輸輓之累兵法所<lb/>
　　　　云因糧而敵者正謂此也<lb/>
　　己酉<lb/>
詔總督蔡毓榮修治船艦<lb/>
　　　毓榮奏辰沅水路直達武陵賊踞上㳺于白溶<lb/>
　　　諸處泊船最多賊既依陸路之險又從水路窺<lb/>
　　　伺若我師悉由陸路進攻恐賊順流以襲我師<lb/>
　　　之後<lb/>
<pb n="KR2c0009_WYG_048-10b"/>
上諭賊據水路我師船艦不可不備該督其動支正項<lb/>
　錢糧造八漿小船二百配撥官兵水手舵工訓練熟<lb/>
　習以濟𠞰禦<lb/>
　　壬子遣郎中蘇赫臣徃趣總督楊茂勲進兵<lb/>
上諭議政王等曰今將軍王進寳等率領官兵直入恢<lb/>
　復漢中諸處逆賊王屏藩等分道敗遁當此蜀賊震<lb/>
　動之際速由重慶䕫州進兵則恢復蜀省不難今湖<lb/>
　廣船艦已成前雖有㫖令提督徐治都等率舟師溯<lb/>
<pb n="KR2c0009_WYG_048-11a"/>
　江而上直取重慶又令總督楊茂勲速徃㑹徐治都<lb/>
　恊力進𠞰恐復觀望遲延亦未可知宜簡部院堂司<lb/>
　官徃趣進兵其情形并令不時具報議政王等㑹議<lb/>
　　　以<lb/>
上諭最當請<lb/>
簡大臣官員遣徃<lb/>
上命郎中蘇赫臣赴楊茂勲軍前趣兵速赴彞陵尅期<lb/>
　　　前進并令與茂勲同行不時偵探軍情以聞<lb/>
<pb n="KR2c0009_WYG_048-11b"/>
　　甲寅趣將軍烏丹等速統大兵隨提督趙良棟後<lb/>
　　進定四川<lb/>
　　　時良棟奏<hi>臣</hi>攻取畧陽隨發兵三路追𠞰數次<lb/>
　　　擊敗賊衆共斬六千餘人恢復陽平關<lb/>
上諭議政王等陽平關逼近寧羌係入蜀之路沔縣亦<lb/>
　與漢中相近今提督趙良棟恢復徽州直取畧陽陽<lb/>
　平關其意或欲進定四川儻不及與將軍王進寳等<lb/>
　共議乗機徑徃定蜀則滿洲大兵不可不為後繼兹<lb/>
<pb n="KR2c0009_WYG_048-12a"/>
　事最關重大其檄趣將軍烏丹偕總督哈占速統大<lb/>
　兵為進定四川兵馬後應運致糧餉相繼不絶毋使<lb/>
　軍機有悞<lb/>
　　乙夘<lb/>
詔安親王岳樂率大兵還京師以固山貝子彰泰代為<lb/>
　定逺平冦大將軍<lb/>
　　　岳樂奏<hi>臣</hi>等欽遵<lb/>
諭㫖公同酌議每佐領留兵十二人防守武岡州諸處<lb/>
<pb n="KR2c0009_WYG_048-12b"/>
　　　其每佐領八人前鋒二百人䕶軍每佐領三人<lb/>
　　　驍騎并漢軍每佐領五人俱行遣還此遣還之<lb/>
　　　兵令固山貝子彰泰内大臣阿密達䕶軍統領<lb/>
　　　桑額署䕶軍統領伯郎素輔國將軍宗室瓦山<lb/>
　　　前鋒統領碩岱副都統伊巴漢署副都統穆森<lb/>
　　　雅哈喇率徃其留守之兵議令實授都統品級<lb/>
　　　穆占䕶軍統領拉賽署前鋒統領薩克察巴圖<lb/>
　　　魯學士薩海都統夸札漢軍都統釋伽保前鋒<lb/>
<pb n="KR2c0009_WYG_048-13a"/>
　　　統領沙納哈副都統託岱花塞龔圖漢軍副都<lb/>
　　　統祖澤純宜思孝署副都統公沃赫達漢泰沙<lb/>
　　　禮等統領議政王等議奏頃者大將軍貝勒察<lb/>
　　　尼每佐領發囬兵八人奉<lb/>
㫖每佐領撤還六人今安親王軍前所有滿兵亦宜每<lb/>
　　　佐領撤還六人大臣官員留者與發回者俱如<lb/>
　　　王奏<lb/>
上諭安親王自統兵以来各處立功甚多隨徃官兵亦<lb/>
<pb n="KR2c0009_WYG_048-13b"/>
　多効力如王所題令其親率每佐領兵八人還京固<lb/>
　山貝子彰泰授為定逺平㓂大將軍以王勅印留與<lb/>
　彰泰令彰泰穆占同心恊意商確而行但見在與賊<lb/>
　對壘所撤之兵數雖不多而湖南初經底定投誠之<lb/>
　兵甚衆乘此撤兵之時恐姦宄竊發亦未可定彰泰<lb/>
　等宜熟計防守其間有可行之機務乘時進取母失<lb/>
　事㑹已而岳樂又奏岳州今係内地岳州兵每佐領<lb/>
　　　二人似宜撤還京師<lb/>
<pb n="KR2c0009_WYG_048-14a"/>
　上曰岳州今不必守大將軍順承郡王于在岳州荆州<lb/>
　　諸處兵内撥征行在先進𠞰勞苦者每佐領二人與<lb/>
　　安親王率還大兵一同啟行又漢中諸處已經恢復<lb/>
　　順承郡王所統兵内若有應發回者速行奏聞<lb/>
　　　丁巳<lb/>
　詔提督許貞統轄江西全省軍務<lb/>
　　　　大將軍安親王岳樂奏提督趙國祚等老病不<lb/>
　　　　能効力<lb/>
<pb n="KR2c0009_WYG_048-14b"/>
　上諭趙國祚等固屬年老身病不能効力准以原品解<lb/>
　　任江西既有提督許貞其趙國祚提督員缺停其補<lb/>
　　授全省地方俱令許貞統轄速移文趙國祚等與發<lb/>
　　回大兵一同来京<lb/>
　<lb/>
　<lb/>
　<lb/>
平定三逆方畧卷四十八<lb/>
</p>
<p>
</p>
  </div>
</body>
</text>
</TEI>
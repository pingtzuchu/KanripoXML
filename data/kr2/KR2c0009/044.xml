<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_044-1a"/>
　欽定四庫全書<lb/>
平定三逆方畧卷四十四<lb/>
　　　康熈十八年三月丁酉以王度冲等為總兵官<lb/>
　　　　大将軍貝勒察尼奏偽總兵王度冲等統官兵<lb/>
　　　　船艦投誠宜從優議叙又言伊等願改為陸兵<lb/>
　　　　効用<lb/>
　上諭偽總兵王度冲偽将軍陳珀可為總兵官俱兼右<lb/>
　　都督偽總兵龍韜張宣柯喬棟等可為總兵官俱兼<lb/>
<pb n="KR2c0009_WYG_044-1b"/>
　　都督僉事令彼等俱入陸路同大兵効力<lb/>
　　　甲辰<lb/>
　命彞陵總兵官徐治都為湖廣提督<lb/>
　　　　兵部奏湖廣原設提督一員康熈十七年因江<lb/>
　　　　西撫建提督趙賴調赴攸縣𠞰賊授為湖廣提<lb/>
　　　　督今長沙諸府已經恢復湖南提督員缺應行<lb/>
　　　　裁去湖廣仍設提督一員<lb/>
　上允之因授治都為湖廣提督<lb/>
<pb n="KR2c0009_WYG_044-2a"/>
　　庚戌<lb/>
勅大将軍安親王岳樂帥師進取寳慶諸處簡親王喇<lb/>
　　布等合兵進定廣西<lb/>
上諭議政王等今湖南賊宼悉已敗遁順承郡王與貝<lb/>
　勒察尼等合兵一處簡親王方在衡州穆占已至永<lb/>
　州進取廣西事屬最要順承郡王等所部兵為數甚<lb/>
　多可撥每佐領䕶軍二人驍騎二人令貝子彰泰率<lb/>
　往安親王軍前安親王親統大兵前赴衡州進取寳<lb/>
<pb n="KR2c0009_WYG_044-2b"/>
　慶諸處簡親王可與穆占等合兵自永州進定廣西<lb/>
　　甲寅總督姚啟聖奏報偽總兵廖琠等來降<lb/>
　　　時廖琠黄靖等率衆踞水晶坪聫絡山海賊寇<lb/>
　　　以為邉害姚啟聖遣官往撫之廖琠等即率偽<lb/>
　　　官三百餘員兵一萬二千餘人詣軍門降<lb/>
　　丙辰将軍穆占等奏官兵復永州道州<lb/>
　　　時賊渠呉國貴等遁往永州為守城計穆占遣<lb/>
　　　官兵追及之於白水市諸處擊敗賊衆斬殺甚<lb/>
<pb n="KR2c0009_WYG_044-3a"/>
　　　多是月初九日遂復永州於是道州永明江華<lb/>
　　　東安等縣所有之賊聞風俱棄城而遁<lb/>
詔統兵将軍大臣等確覈戰功<lb/>
上諭兵部曰我國家開創大業軍法最為嚴明凡擊斬<lb/>
　賊衆攻取城池必據實奏報復行確覈功罪昭著故<lb/>
　能信賞必罰鼔勵戎行初無虚偽冒功之弊今自用<lb/>
　兵以來每覽各處奏捷章疏其中固有實建功績者<lb/>
　亦有虚詞妄報者如擊敗賊兵動稱斬殺甚多或云<lb/>
<pb n="KR2c0009_WYG_044-3b"/>
　數千或云萬餘或云不計其數甚至賊棄空城或云<lb/>
　如何攻取如何恢復妄行虚報㣲功小冦任意鋪張<lb/>
　議叙之時兾幸濫邀陞賞殊非人臣事上勿欺實心<lb/>
　為國之誼嗣今諸領兵大将軍督撫提鎮等務洗心<lb/>
　滌慮勿蹈前轍凡報捷必確覈功績㨿實上聞如因<lb/>
　循陋習冒濫軍功定以軍法従重治罪必無寛貸爾<lb/>
　部即通加嚴飭并曉諭官兵一體遵行<lb/>
　　丁巳大将軍簡親王喇布奏官兵復寳慶<lb/>
<pb n="KR2c0009_WYG_044-4a"/>
　　　衡州諸郡既復喇布即令提督趙賴率所部官<lb/>
　　　兵往取寶慶府趙賴等未至賊先於城内外縱<lb/>
　　　火而遁我兵遂於是月初五日入城<lb/>
　　癸亥趣大将軍順承郡王勒爾錦速統兵進𠞰<lb/>
上諭兵部曰逆賊従湖南敗遁日乆我大兵隨後尾擊<lb/>
　若推諉逡巡不速行追躡俾賊復得固守則勞費倍<lb/>
　多乃順承郡王等至今猶未亟進殊為不合爾部速<lb/>
　移文順承郡王等乘賊守備未固兼程前往<lb/>
<pb n="KR2c0009_WYG_044-4b"/>
　　四月庚午<lb/>
命諸将遣人招撫賊中渠帥<lb/>
　　　提督趙賴奏逆賊胡國柱郭壯圖吳國貴呉應<lb/>
　　　麒輩嫌隙已生互相陵轢勢不兩立宜乘渙散<lb/>
　　　之㑹指名招徠<lb/>
上諭諸路大将軍将軍等乘逆賊互相猜疑之際其明<lb/>
　諭以投誠人員寛貰前罪従優恩擢賊中渠帥分路<lb/>
　遣人指名招撫<lb/>
<pb n="KR2c0009_WYG_044-5a"/>
　　辛未<lb/>
勅固山貝子準逹等防守荆州彞陵諸處<lb/>
　　　安塘筆帖式報偽将軍王鳯岐等三人選船艦<lb/>
　　　兵卒水陸齊下截禦巴東諸處以乘不備又有<lb/>
　　　劉李楊王諸賊帥率衆屯踞巫山及草毛諸處<lb/>
上諭逆賊至巫潛生奸計或窺伺䕫山俟江水泛漲時<lb/>
　乘虛突犯彞陵荆州殆未可定今固山貝子準逹都<lb/>
　統根特等已率兵前赴荆州而彞陵又有大兵及提<lb/>
<pb n="KR2c0009_WYG_044-5b"/>
　督徐治都在彼宜悉録報文移貝子準逹等及提督<lb/>
　徐治都令於荆州彞陵諸處水陵宻防賊衆來犯即<lb/>
　行𠞰禦<lb/>
詔責都統覺羅巴爾布<lb/>
　　　大将軍順承郡王勒爾錦奏都統覺羅巴爾布<lb/>
　　　啟言二月初二日分兵二隊攻金頂山及灘内<lb/>
　　　所立之營兵鋒一至賊皆遁走隨遣署䕶軍統<lb/>
　　　領董吉等率兵由陸路追之及於南津闗口江<lb/>
<pb n="KR2c0009_WYG_044-6a"/>
　　　北岸之賊列陣迎拒我兵敗之斬殺甚衆<lb/>
上諭國家軍令本甚嚴明凡攻逐賊冦大臣身在顔行<lb/>
　是以官兵鼓舞奮勇野戰必勝攻城必克所向無敵<lb/>
　都統巴爾布統兵駐彞陵大兵既復岳州不於賊方<lb/>
　震動之時偵察虚實即行𠞰㓕乃稱二月初二日分<lb/>
　兵二隊攻金頂山及灘内所立營兵鋒一至賊悉遁<lb/>
　走身統兵衆逼賊而營對壘之賊已遁尚爾不知又<lb/>
　不自思贖罪率官兵疾追殄殱賊醜止遣董吉等前<lb/>
<pb n="KR2c0009_WYG_044-6b"/>
　往巴爾布自率兵赴荆以来曾無奮力報効遲悞觀<lb/>
　望其罪良多既至彞陵與賊對壘不躬親拒敵反云<lb/>
　初二日撥兵前進作攻戰之形明屬欺罔且鎮荆山<lb/>
　之賊遁於何處踞於何地並未察明以報順承郡王<lb/>
　等一一嚴取供詞以聞<lb/>
　　戊寅<lb/>
命發馬於将軍穆占軍前<lb/>
　　　時穆占奏自辰州啟行追賊二十日㑹大雨泥<lb/>
<pb n="KR2c0009_WYG_044-7a"/>
　　　濘馬斃甚多致兵士乏騎<lb/>
上諭穆占與大将軍簡親王進定廣西宜速撥武昌馬<lb/>
　千匹送至穆占軍前以給乏馬兵士<lb/>
　　己卯<lb/>
詔責大将軍順承郡王勒爾錦等<lb/>
　　　勒爾錦等奏偽将軍胡國柱在辰龍闗偽将軍<lb/>
　　　呉應麒等在辰州而近以木塞隘口而營<lb/>
上責之曰順承郡王勒爾錦等當逆賊驚遁之際宜亟<lb/>
<pb n="KR2c0009_WYG_044-7b"/>
　遣賢能将帥追勦乘賊不備速行撲滅乃明知巴爾<lb/>
　布怯懦令率官兵前取辰州巴爾布遲滯觀望延引<lb/>
　時日不疾驅而進致辰龍闗復為賊守勒爾錦巴爾<lb/>
　布等宜即行議處但見統大兵征𠞰俟事平凱旋之<lb/>
　日再行察議<lb/>
　　壬午<lb/>
勅大将軍簡親王喇布等毋進廣西将軍莽依圖等分<lb/>
　　路進兵<lb/>
<pb n="KR2c0009_WYG_044-8a"/>
上諭議政王等曰覽學士孔國岱報廣西悉已底定宜速<lb/>
　移文令簡親王及穆占等之兵不必進廣西但莽依<lb/>
　圖舒恕額楚等兵力稍單簡親王及穆占等兵内選<lb/>
　有馬精兵每佐領三人或四人遣前鋒統領希福帥<lb/>
　赴莽依圖等軍前於通雲貴要路宜従何路恊力前<lb/>
　進公議進發至於廣西見無官兵平南王或宜同大<lb/>
　兵前進或宜駐廣西適中要地亦同将軍大臣等共<lb/>
　議而行其彞陵兵徒爾坐守似屬無用宜整繕甲兵<lb/>
<pb n="KR2c0009_WYG_044-8b"/>
　自歸州巴東作進兵狀以制之巴爾布本在彞陵即<lb/>
　遣彼往歸州巴東効力并令都統噶爾漢等率兵同<lb/>
　總督楊茂勲提督佟國瑶等前進宜由何路恊力撲<lb/>
　滅山賊或規取興安聴其酌便而行<lb/>
　　乙酉<lb/>
頒勅招撫雲貴官民<lb/>
勅諭雲南貴州大小文武官員軍民人等逆賊煽亂以<lb/>
　來爾等被其迫脅陷身賊中莫能自拔地方百姓乆<lb/>
<pb n="KR2c0009_WYG_044-9a"/>
　遭荼毒誅求苛擾困苦日深在彼情形朕已洞悉每<lb/>
　一念及深為惻然故屢頒勅諭廣示招徠開以自新<lb/>
　之路今湖南悉皆平定廣西亦已納欵獨爾滇黔一<lb/>
　隅民生尚在水火之中朕以仁覆天下為心豈忍西<lb/>
　南萬姓顛連無告莫之拯救且當時倡叛罪止三桂<lb/>
　一人所屬人員均係脅從情可矜恕今特頒勅諭再<lb/>
　行招撫爾等其各體朕寛大好生之心翻然悔悟争<lb/>
　先來歸於各路大将軍将軍等軍前投誠皆赦其前<lb/>
<pb n="KR2c0009_WYG_044-9b"/>
　罪論功叙録加恩安挿令之得所爾等勿得仍懐疑<lb/>
　畏坐失事機有負朕嘉與維新至意<lb/>
　　丙戌<lb/>
諭諸路将帥毋受祖澤清降<lb/>
上諭兵部曰逆賊呉三桂煽亂以來諸大小文武官員<lb/>
　勢窮力竭迫而従賊朕乆已洞悉其悔罪來歸者槩<lb/>
　行寛宥惟祖澤清父子兄弟向受國家恩養甚厚前<lb/>
　澤清叛時意其必係被賊迫脅不得已而従逆及其<lb/>
<pb n="KR2c0009_WYG_044-10a"/>
　既降復叛則甘心附賊可知情罪重大國法難容不<lb/>
　許招撫亦不許其投誠爾部即宻諭各路大将軍将<lb/>
　軍督撫提鎮等遵行<lb/>
　　總督金光祖奏復潯州<lb/>
　　　時逆賊呉世琮等踞潯州府聞大兵前進即焚<lb/>
　　　營棄城而遁金光祖等所遣副将林大忠遂於<lb/>
　　　是月十九日入城撫定人民<lb/>
詔保全文武官員家口陷賊者<lb/>
<pb n="KR2c0009_WYG_044-10b"/>
上諭兵部湖南廣西已經底定滇黔指日蕩平凡在京<lb/>
　在外大小文武官員内有家口陷於賊中者有孑身<lb/>
　投誠家口仍在彼地者有前以抗賊被害而家口尚<lb/>
　有遺留者大兵到日一一清察務加保全俾之得所<lb/>
　聴其家屬完聚爾部即通諭各路大将軍将軍督撫<lb/>
　提鎮等遵行<lb/>
　　丁亥<lb/>
命刑部侍郎宜昌阿等赴湖南議撤兵事宜<lb/>
<pb n="KR2c0009_WYG_044-11a"/>
上諭兵部今湖南廣西皆已底定大兵多集湖南遣侍<lb/>
　郎宜昌阿學士噶爾圖赴順承郡王安親王簡親王<lb/>
　軍前酌留進𠞰平定地方之兵餘兵防守荆岳及䝉<lb/>
　古烏拉寧古塔兵應行調還事宜一一詳議速奏其<lb/>
　招撫勅諭賫付大将軍等令其酌行招徠伊等不必<lb/>
　留彼招撫軍事議畢即還<lb/>
　　壬辰<lb/>
命大将軍順承郡王勒爾錦等還荆州貝勒察尼帥師<lb/>
<pb n="KR2c0009_WYG_044-11b"/>
　　進勦<lb/>
　　　勒爾錦奏将軍鄂鼐等啟稱署副都統圖爾篤<lb/>
　　　渾等偵探辰龍闗賊情形賊跨路連設五營力<lb/>
　　　為堅守山險林深前鋒未得禽獲生口距辰龍<lb/>
　　　闗二十里止行一馬且不能轉旋辰龍闗一帶<lb/>
　　　山俱峻險林木森宻徒步亦不易至且時值盛<lb/>
　　　暑淫雨雖大兵前進亦不能行不如暫留為便<lb/>
上諭辰龍闗乃通雲貴孔道衆皆知之甚悉據奏辰龍<lb/>
<pb n="KR2c0009_WYG_044-12a"/>
　　　闗相去二十里止行一馬且不能旋轉辰龍闗一帶<lb/>
　　　山俱峻險林木森宻徒步亦不易至俟復辰龍闗時<lb/>
　　　必於此路明白丈量茍與所奏不符圖爾篤渾等從<lb/>
　　　重治罪今當廣西全定敗賊逃散之際宜分路前進<lb/>
　　　底定疆圉前鋒屬在顔行捕獲生口乃其専責順承<lb/>
　　　郡王委無能之圖爾篤渾為副都統俾之前行致前<lb/>
　　　鋒不能捕一生口圖爾篤渾等乃又急行退還順承<lb/>
　　　郡王勒爾錦可率其王府佐領之兵還赴荆州同巴<lb/>
<pb n="KR2c0009_WYG_044-12b"/>
　　　爾布等進定歸州巴東圖爾篤渾可革去署副都統<lb/>
　　　職以叅領隨順承郡王還荆貝勒察尼仍用其原大<lb/>
　　　将軍印統兵平定地方<lb/>
　<lb/>
　<lb/>
　<lb/>
　<lb/>
　平定三逆方畧卷四十四<lb/>
</p>
<p>
</p>
  </div>
</body>
</text>
</TEI>
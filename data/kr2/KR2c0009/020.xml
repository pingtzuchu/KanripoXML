<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_020-1a"/>
　欽定四庫全書<lb/>
平定三逆方畧卷二十<lb/>
　　　康熙十四年十二月戊午<lb/>
　勅大將軍貝勒洞鄂斷賊糧道<lb/>
　　　　洞鄂奏<hi>臣</hi>等已克平凉第一闗廂去城三里許<lb/>
　　　　對南山屯營以礟攻城欲向前薄城溝深城險<lb/>
　　　　難以下壘故城不能速下<lb/>
　上諭逆賊久踞平凉皆因有糧可恃若斷其餉道則賊<lb/>
<pb n="KR2c0009_WYG_020-1b"/>
　　自窮平凉西北通固原要路大將軍貝勒等宜速斷<lb/>
　　截以困斃之<lb/>
　　　庚申<lb/>
　命解左都御史多諾侍郎勒布任革候補侍郎覺羅阿<lb/>
　<lb/>
　上諭大學士圖海等前遣多諾勒布總理湖廣大兵糧<lb/>
　　餉節省浮冒招集殘黎責任綦重伊等宜仰副朕責<lb/>
　　成之意實心料理竣事而還乃未著有成效希圖規<lb/>
<pb n="KR2c0009_WYG_020-2a"/>
　避奏請回京順承郡王勒爾錦等屢奏多諾等任極<lb/>
　重大不宜發回前欲遣勒布往荆州貝勒尚善亦奏<lb/>
　糧餉重務不宜發徃屢奏甚明今乃忽稱無事伊等<lb/>
　竟自回京是何故也阿範㕘贊簡親王軍務不思効<lb/>
　力託言有疾來京俱屬越例著議政王貝勒大臣察<lb/>
　議議政王等議革多諾左都御史佐領及其世職革<lb/>
　　　勒布侍郎佐領勒爾錦尚善等前後奏請舛錯<lb/>
　　　事平議罪阿範革候補侍郎及其世職仍發江<lb/>
<pb n="KR2c0009_WYG_020-2b"/>
　　　西軍前充伍奏上<lb/>
上命留多諾佐領及伊父世職留勒布佐領餘悉如王<lb/>
　　　等議<lb/>
　　壬戌<lb/>
勅荆岳大將軍等分兵夾攻長沙<lb/>
上諭荆岳大將軍等曰今大將軍安親王由江西進取<lb/>
　長沙爾等應發兵夾𠞰前者荆州添設綠旗兵及鳥<lb/>
　鎗兵甚多貝勒察尼又帥兵赴彞陵已數月矣尚未<lb/>
<pb n="KR2c0009_WYG_020-3a"/>
　奏捷順承郡王勒爾錦等或分見在荆州兵或調地<lb/>
　方可緩之兵速發長沙倘彞陵賊未能即破察尼等<lb/>
　應量留官兵於彛陵遣餘兵與荆州兵合或由雲溪<lb/>
　驛或由别路酌量議定并量及安親王將抵長沙之<lb/>
　期彼此闗㑹協力齊進斷賊糧道夾攻長沙貝勒尚<lb/>
　善亦分遣官兵與荆州彛陵兵同徃尚善等仍作攻<lb/>
　取岳州之勢移兵逼之如機有可取即取岳州爾等<lb/>
　帥大兵駐荆岳將及二載糧費師老曽未得尺寸之<lb/>
<pb n="KR2c0009_WYG_020-3b"/>
　地坐失事機罪不勝數今安親王進攻長沙若又不<lb/>
　發兵夾𠞰俾賊偵知荆岳按兵不動死守長沙要路<lb/>
　則爾等貽悞之罪更大矣其遣發之兵誰可統率著<lb/>
　公議遣往無分彼此同心協濟務期有禆國事<lb/>
　　授大將軍安親王岳樂進兵方畧<lb/>
　　　岳樂奏偽總兵張存遣使來言閩逆軍餉匱乏<lb/>
　　　軍士逃亡恣意削剥百姓怨讟存有兵八千人<lb/>
　　　屯於順昌不聽耿逆調遣又偽總兵羅元生等<lb/>
<pb n="KR2c0009_WYG_020-4a"/>
　　　統兵自守其地邵武總兵彭世勲雖降逆而按<lb/>
　　　兵不動此皆耿逆之内患也若大兵自江西進<lb/>
　　　閩伊等即為内應但<hi>臣</hi>見赴長沙尅期進發仰<lb/>
　　　祈<lb/>
睿鑒詳度無失事機疏聞<lb/>
上諭招徠逆賊克取福建令大將軍簡親王副將軍希<lb/>
　爾根將軍額楚總督董衛國等相機以行至於進攻<lb/>
　長沙𠞰滅吳逆惟王是賴但恐逆賊覘知我兵進取<lb/>
<pb n="KR2c0009_WYG_020-4b"/>
　長沙固守袁吉阻我兵行至或揚言取道别路出其<lb/>
　不意或合兵前進或兵分數道在王必有定見其悉<lb/>
　心籌畫萬全務速行之<lb/>
　　癸酉平南親王尚可喜奏請大將軍安親王岳樂<lb/>
　　移師入粤<lb/>
上不允<lb/>
　　　可喜奏逆賊劉進忠勾引鄭錦入潮祖澤清勾<lb/>
　　　引馬雄至高粤東十郡竟失其四今將軍舒恕<lb/>
<pb n="KR2c0009_WYG_020-5a"/>
　　　總督金光祖復退回肇慶事勢危急較昔為甚<lb/>
　　　聞安親王由袁州進攻長沙恐時當春水汎濫<lb/>
　　　且吳逆全力集常澧其守禦必堅請以公沃赫<lb/>
　　　之兵仍駐袁州令安親王赴廣東撲勦賊㓂<lb/>
上諭吳三桂未滅故諸賊得以猖狂今安親王進取湖<lb/>
　南則粤東之勢自緩若由粤東進兵則道路迂迴稽<lb/>
　延時日前以粤東危急已命大將軍簡親王發每佐<lb/>
　領甲兵二人馳赴應援此兵到日平南親王與將軍<lb/>
<pb n="KR2c0009_WYG_020-5b"/>
　舒恕等公同詳議固守疆圉剪除逆賊又<lb/>
諭簡親王喇布曰前以粤東告急命爾發每佐領甲兵<lb/>
　二人速援乃至今尚未遣發殊誤事機今再撥每佐<lb/>
　領䕶軍一人并前所發兵或副都統額赫訥或署副<lb/>
　都統宗室巴爾堪令一人為將軍統之速赴廣東毋<lb/>
　得仍前遲滯致悞軍機<lb/>
　　乙亥<lb/>
詔責大將軍順承郡王勒爾錦<lb/>
<pb n="KR2c0009_WYG_020-6a"/>
　　　勒爾錦等奏臣等身在地方目擊逆賊情形今<lb/>
　　　若不速行渡江前進必致餉匱師老馬力減損<lb/>
　　　細籌之若得滿兵每佐領十人則戰守俱足今<lb/>
　　　調集各路兵合在荆之兵每佐領得四人有半<lb/>
　　　乞再發禁旅每佐領五人便可渡江破賊<lb/>
上責之曰方吳三桂之初叛也即命大將軍順承郡王<lb/>
　勒爾錦等率精兵往討賊來甚速其力必疲勒爾錦<lb/>
　等不乘此時擊之但頓兵荆州故賊得以其暇據有<lb/>
<pb n="KR2c0009_WYG_020-6b"/>
　湖南厥後大兵齊集又不尅期渡江賊於是得固守<lb/>
　要害犯我彛陵揆厥所由實由勒爾錦及叅贊巴爾<lb/>
　布伊勒都齊碩岱等耽延時日不急討賊故逆賊滋<lb/>
　蔓耿精忠孫延齡相繼叛亂前因欲渡江擊賊請發<lb/>
　官兵已添發滿洲䝉古兵數千綠旗兵一萬而究未<lb/>
　得湖南尺寸地今復請兵豈果欲速滅賊㓂亦不過<lb/>
　冀免逗留之罪耳巴爾布伊勒都齊碩岱等著俱解叅<lb/>
　贊留任効力贖罪<lb/>
<pb n="KR2c0009_WYG_020-7a"/>
　　　丁丑<lb/>
　命提督陳福速取固原<lb/>
　　　　先是<lb/>
　上諭議政王等曰秦省要區叛賊王輔臣亟宜𠞰滅其<lb/>
　　令提督陳福整頓標兵或併力尅取固原或㑹同大<lb/>
　　將軍貝勒洞鄂等進攻平凉同副都統恰塔商酌以<lb/>
　　行至是福奏固原有賊萬餘若舍此竟趨平凉恐固<lb/>
　　　　原賊出斷我糧道應俟賊勢少衰進逼固原量<lb/>
<pb n="KR2c0009_WYG_020-7b"/>
　　　　留官兵圍困其城<hi>臣</hi>乃率兵赴平凉方無後慮<lb/>
　上諭陳福身在地方熟悉賊形可如所請速取固原以<lb/>
　　遏賊勢<lb/>
　<lb/>
　<lb/>
　<lb/>
　<lb/>
平定三逆方畧卷二十<lb/>
</p>
<p>
</p>
  </div>
</body>
</text>
</TEI>
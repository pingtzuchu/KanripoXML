<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0009_WYG_006-1a"/>
　欽定四庫全書<lb/>
平定三逆方畧巻六<lb/>
　　　康熙十三年五月甲子朔設浙江馬站<lb/>
　上諭兵部大兵進勦閩逆凡奏報軍機止由水路恐致<lb/>
　　稽遲自杭至衢令設馬站七處置筆帖式撥什庫以<lb/>
　　便馳遞<lb/>
　　　戊辰<lb/>
　戒諭往駐兖州䝉古塔布囊等<lb/>
<pb n="KR2c0009_WYG_006-1b"/>
　　　　先是<lb/>
　上命喀喇沁部落四等塔布囊霍濟格爾土默特部落<lb/>
　　二等塔布囊善達等往駐兖州至是将行<lb/>
　上召見諭之曰昔<lb/>
太祖<lb/>
太宗定天下時爾等祖父曾同心效力朕體<lb/>
祖宗撫愛爾等祖父之意恩典頻加念爾等生長朔方以<lb/>
　　粤西諸路炎蒸故不遣往今特命鎮守兖州至彼須<lb/>
<pb n="KR2c0009_WYG_006-2a"/>
　節慎飲食凡有調遣聞命星馳朕遣爾等出師原為<lb/>
　百姓爾等亦宜善加愛惜沿途毋有擾害至於設巡<lb/>
　邏謹備禦軍旅之事凡百加慎勿得輕視輙生怠忽<lb/>
　勉之<lb/>
勅大将軍順承郡王勒爾錦遣兵援岳州<lb/>
上諭勒爾錦等曰岳州水陸諸路兵力單弱王可於荆<lb/>
　州所有甲兵毎佐領内酌撥二三人以彛陵領兵大<lb/>
　臣曽厯戰陣者一人統之各備甲胄鞍轡由水路速<lb/>
<pb n="KR2c0009_WYG_006-2b"/>
　援岳州如尼雅翰珠滿巴爾布等尚未破敵須俟援<lb/>
　兵到始可進戰非謂尼雅翰等不能擊賊正欲我軍<lb/>
　兵多力厚大敗賊衆挫其兇鋒耳范達禮等之兵足<lb/>
　守襄陽可令徳業立等之兵暫往荆州駐守王貝勒<lb/>
　大臣身在地方自能諳曉機宜應行之事即聼爾等<lb/>
　裁酌如已得四川當分兵三路進取雲貴若逆賊将<lb/>
　士來降即赦前罪厚加恩養其以此播告江南廣為<lb/>
　宣諭至於賊兵各路來犯分我兵勢又毎聲言渡江<lb/>
<pb n="KR2c0009_WYG_006-3a"/>
　狡情叵測我兵日乆恐偵探踈懈雖無賊之處亦宜<lb/>
　加意隄防<lb/>
　　庚午<lb/>
命察捕奸究<lb/>
上諭兵部逆賊呉三桂雖竊伏常澧不日授首但恐狡<lb/>
　賊計窮潛布奸細惑我愚民及本地奸宄借三桂之<lb/>
　名煽動人心擾害地方俱未可知爾部行文各省督<lb/>
　撫提鎮密察嚴捕毋得藉端擾害良民波累無辜<lb/>
<pb n="KR2c0009_WYG_006-3b"/>
　　辛未<lb/>
諭平南王尚可喜等戰守機宜<lb/>
　　　可喜奏孫延齡叛形昭著且自稱安逺大将軍<lb/>
　　　移牒平樂梧州諸府伏候<lb/>
廟謨指授協力蕩勦以抒<lb/>
皇上南顧之憂<lb/>
上命可喜與總督金光祖提督馬雄等㑹同商酌如逆<lb/>
　賊孫延齡有可𠞰之勢即議進勦若未可速進則俟<lb/>
<pb n="KR2c0009_WYG_006-4a"/>
　大兵協力剪㓕并令部臣𫝊<lb/>
諭馬雄固守所屬相機㓕賊儻賊盛難禦即率官兵赴<lb/>
　廣東與平南王總督等協守以俟大兵之至<lb/>
　　壬申将軍赫業奏㧞朝天闗<lb/>
　　　赫業等統兵前進於四月二十八日抵七盤闗<lb/>
　　　賊棄闗遁是月初五日進至朝天闗偽總兵石<lb/>
　　　存禮等率衆萬七千餘掘濠立柵連營相拒我<lb/>
　　　兵力攻三日賊敗走遂㧞其闗斬首七千有竒<lb/>
<pb n="KR2c0009_WYG_006-4b"/>
　　丙子<lb/>
命江寧京口等處滿漢官兵習水戰<lb/>
　　　将軍王之鼎奏耿精忠叛亂賊䑸往來無定應<lb/>
　　　将分防江陰𤓰州戰艦調集天寧洲令右路總<lb/>
　　　兵官率兵訓練以備戰守<lb/>
上允之并将軍阿宻達華善等以所統滿漢軍官并習<lb/>
　水戰<lb/>
　　丁丑<lb/>
<pb n="KR2c0009_WYG_006-5a"/>
命給寧夏總兵官陳福世職<lb/>
　　　時福舉首逆書<lb/>
上嘉其忠因給拜他喇布勒哈番<lb/>
　　庚辰<lb/>
命經畧莫洛議進兵機宜<lb/>
勅諭莫洛曰朕聞鄭蛟麟來降又聞克復朝天闗深為<lb/>
　喜慰斯皆諸将軍謀畧頃者岳州賊衆擁聚霪雨連<lb/>
　綿大兵不可直前俟雨霽風順即水陸並進吳三桂<lb/>
<pb n="KR2c0009_WYG_006-5b"/>
　果在澧州乘虚徑襲其後乃今日至要之機如克復<lb/>
　四川可疾由交水取貴州或徑取雲南其可否機宜<lb/>
　爾與諸将帥酌議宻奏<lb/>
　　壬午<lb/>
命副都統拉哈領兵赴浙江<lb/>
　　　時将軍圖喇報平陽兵變總兵官蔡朝佐被執<lb/>
　　　總督李之芳等又奏逆賊曽養性至平陽與叛<lb/>
　　　将司定猷等㑹兵圍瑞安衢州一路賊兵屯聚<lb/>
<pb n="KR2c0009_WYG_006-6a"/>
　　　清海湖上賊䑸出沒内地山冦復起現在標兵<lb/>
　　　四應不給乞調近省禁旅彈壓以保萬全<lb/>
上諭将軍頼塔既抵杭州可與将軍圖喇總督李之芳<lb/>
　提督塞白理等㑹商平陽衢州等處緩急機宜猶恐<lb/>
　勢分力薄其以駐劄江寧将軍阿宻達所轄包衣佐<lb/>
　領官兵令副都統拉哈悉領赴浙聼頼塔調度又以<lb/>
　駐劄兖州将軍拉哈達所轄喀喇沁土默特兵千人<lb/>
　令副都統穆赫林領赴江寧聼阿宻達管轄<lb/>
<pb n="KR2c0009_WYG_006-6b"/>
　　甲申加甘肅總兵官孫思克西寧總兵官王進寳<lb/>
　　職銜<lb/>
上諭兵部總兵官孫思克王進寳俱効力邊疆其優加<lb/>
　孫思克三等授為右都督加王進寳一等授為署都<lb/>
　督僉事仍管總兵官事<lb/>
　　丁亥平南王尚可喜奏劉進忠以潮州叛<lb/>
　　　潮州總兵官劉進忠陰通耿逆於四月二十日<lb/>
　　　叛變擁兵與續順公沈瑞兵戰二十三日遂引<lb/>
<pb n="KR2c0009_WYG_006-7a"/>
　　　閩賊入城<lb/>
　　己丑<lb/>
奨諭平南王下将士及廣東官兵<lb/>
上諭兵部平南王尚可喜累朝勲舊乆鎮巖疆勞績懋<lb/>
　著自吳逆等叛後復能篤守忠貞殫心籌畫屢抒謀<lb/>
　畧保固疆圉事平優叙已有前㫖其藩下官兵及粤<lb/>
　省文武官員兵士皆能協力同心克効忠順防禦逆<lb/>
　賊勞瘁行間朕心時切軫念事平之日俱從優叙賞<lb/>
<pb n="KR2c0009_WYG_006-7b"/>
　爾部即速傳諭俾咸悉朕意<lb/>
　　癸巳<lb/>
命平南王尚可喜等宣諭廣西官兵<lb/>
上諭可喜及總督金光祖提督馬雄曰叛逆孫延齡奏<lb/>
　稱督提二臣誘臣下都統王永年等謀為不軌暗託<lb/>
　腹心掘通城塹宻約日期内外交攻謀殺臣身并戕<lb/>
　害城中百姓事發兵變遂将王永年等剪除等語孫<lb/>
　延齡交通逆賊吳三桂反叛復以巧計離間居臣飾<lb/>
<pb n="KR2c0009_WYG_006-8a"/>
　　辭具奏然延齡雖叛爾廣西所有官兵原𨽻定南王<lb/>
　　先因定南王為國盡節邊疆将所屬官兵離㪚家口<lb/>
　　收合一處使之完聚復因王無襲嗣以王女配延齡<lb/>
　　授為将軍統轄兵馬今延齡雖背恩作亂念其下官<lb/>
　　兵原随定南王効力建功國家累世豢養恐大兵一<lb/>
　　到概行誅戮朕心不忍前有㫖如延齡改過來降寛<lb/>
　　宥其罪爾等不可因此遂緩進𠞰機宜必延齡果悔<lb/>
　　罪歸誠爾等仍受降具奏其所屬官兵感念國恩或<lb/>
<pb n="KR2c0009_WYG_006-8b"/>
　　殺延齡或率衆來歸俱從優議叙即隻身自投亦收<lb/>
　　留恩養仍出示曉諭定南王下官兵俾悉此意<lb/>
　<lb/>
　<lb/>
　<lb/>
　<lb/>
　<lb/>
平定三逆方畧巻六<lb/>
</p>
<p>
</p>
  </div>
</body>
</text>
</TEI>
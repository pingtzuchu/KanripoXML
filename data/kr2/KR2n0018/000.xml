<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>𨽻續</head>
    <p>
<pb n="KR2n0018_WYG_000-1a"/>
欽定四庫全書　　　　　史部十四<lb/>
　𨽻續　　　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案𨽻續二十一卷宋洪适撰适既為<lb/>
　　　　𨽻釋又輯錄續得諸碑依前例釋之以成是<lb/>
　　　　編乾道戊子始刻十卷于越淳熙丁酉范成<lb/>
　　　　大又為刻四卷于蜀其後二年己亥徳清李<lb/>
　　　　彦頴又為增刻五卷明年庚子尤袤又為刻<lb/>
<pb n="KR2n0018_WYG_000-1b"/>
　　　　二卷于江東倉臺輦其板歸之越前後合為<lb/>
　　　　二十一卷越明年辛丑适復合前𨽻釋為一<lb/>
　　　　書屬越帥刋行然辛丑所刻世無傳本𨽻釋<lb/>
　　　　尚有明萬厯戊子所刻𨽻續遂幾希散佚朱<lb/>
　　　　彛尊曝書亭集有是書跋曰范氏天一閣曹<lb/>
　　　　氏古林徐氏傳是樓含經堂所藏皆止七卷<lb/>
　　　　近客呉訪得琴川毛氏舊抄本雖殘闕過半<lb/>
　　　　而七卷之外增多一百一十七翻葢自彛尊<lb/>
<pb n="KR2n0018_WYG_000-2a"/>
　　　　始合兩家之殘帙叅校成編後刋本于揚州<lb/>
　　　　即此本也計其書當亦如𨽻釋之體専載碑<lb/>
　　　　文此本乃第五卷六卷忽載碑圖第七卷載<lb/>
　　　　碑式第八卷又為碑圖第九卷十卷闕第十<lb/>
　　　　一卷至二十卷又皆載碑文第二十一卷殘<lb/>
　　　　闕不完而适自跋乃在第二十一卷首葢前<lb/>
　　　　後叅錯已非當日原書之舊矣考彛尊所云<lb/>
　　　　七卷之本乃元泰定乙丑寧國路儒學所刻<lb/>
<pb n="KR2n0018_WYG_000-2b"/>
　　　　較今所行揚州本訛誤差少然殘闕太甚今<lb/>
　　　　仍錄揚州之本而以泰定本詳校異同其殘<lb/>
　　　　闕者無可考補則姑仍之焉乾隆四十六年<lb/>
　　　　十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
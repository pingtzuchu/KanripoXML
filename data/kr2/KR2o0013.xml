<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>舊聞證誤卷一</head>
    <p>
<pb n="KR2o0013_WYG_001-1a"/>
欽定四庫全書<lb/>
　舊聞證誤卷一　　　　　宋　李心傳　撰<lb/>
建隆至天禧毎朝廷大禮二府必進官天聖二年南郊<lb/>
李許公懇言之乃止自是止加恩而已<hi>出宋敏求春明退朝錄</hi>按<lb/>
國史太祖四郊二府加恩而已未甞進官太宗六行大<lb/>
禮惟雍熙南郊端拱耤田二府進秩其四郊但加恩真<lb/>
宗初郊惟二相進秩其後三郊兩府始遷官爾宋所記<lb/>
差誤<lb/>
<pb n="KR2o0013_WYG_001-1b"/>
太祖少親戎事性好藝文即位未幾召山人郭無為於<lb/>
崇政殿説書至今講官所領階銜猶曰崇政殿説書焉<lb/>
<hi>出張芸叟畫墁錄</hi>按國史仁宗用孫宣公之請以賈文元等四<lb/>
人為崇政殿説書崇政殿説書自此始抱腹山人郭無<lb/>
為乃太原宰相也崇政在太祖時為講武殿太宗太平<lb/>
興國八年五月始改<lb/>
唐至五代國初京師皆不禁打繖自祥符後始禁惟親<lb/>
王宗室得打繖其後通及宰相樞宻<hi>出葉夢得石林燕語</hi>按㑹要<lb/>
<pb n="KR2o0013_WYG_001-2a"/>
國初惟親王得張盖太宗時始許宰相樞宻使用之此<lb/>
云國初不禁又云祥符後始及樞輔皆誤也<lb/>
乾徳元年六月命大理正奚嶼知館陶縣常參官知縣<lb/>
自嶼等始也注實録建隆二年十一月以祠部郎中王<lb/>
景遜為河南令不知諸書何故乃言知縣始此豈令與<lb/>
知縣不同乎<hi>出李燾長編</hi>按京朝官出為赤縣令者不復帶<lb/>
本官自唐以來皆然如建隆四年以水部員外郎李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
為浚儀令柴自牧為兵部員外郎之類至是奚嶼始帯<lb/>
<pb n="KR2o0013_WYG_001-2b"/>
大理正出知館陶縣故史臣云常參官知縣自嶼始也<lb/>
然建隆二年六月甲寅曹州寃句令曹陟以清幹聞擢<lb/>
左拾遺知縣事又在奚嶼之前則常參官知縣不自嶼<lb/>
始矣豈非陟以就任改秩之故不得為事始而史臣特<lb/>
取常參官自京都出知外縣者而記之耶大抵國初之<lb/>
制朝官出為縣令則解内職朝官出為知縣則帯本官<lb/>
由此言之令與知縣不同甚明<lb/>
乾德三年春平蜀蜀宮人有入掖庭者太祖覽其鏡背<lb/>
<pb n="KR2o0013_WYG_001-3a"/>
云乾徳四年鑄上大驚以問陶竇二内相二人曰蜀少<lb/>
主嘗有此號鑑必蜀中所鑄上曰作宰相須是讀書人<lb/>
自是大重儒臣<hi>出劉貢父詩話</hi>
王晉公祜事宋太祖為知制誥太祖遣使魏州以便宜<lb/>
付之告之曰使還與卿王溥官職時溥為相也盖魏州<lb/>
節度使符彦卿太宗夫人之父有飛語聞于上祜還以<lb/>
百口保彦卿帝怒貶䕶國軍行軍司馬華州安置七年<lb/>
不召太宗即位以兵部侍郎召不及見而薨初赴貶時<lb/>
<pb n="KR2o0013_WYG_001-3b"/>
親賔送於都門外謂曰意公作王溥官職矣祜笑曰祜<lb/>
不做兒子二郎必做二郎者文正公旦也<hi>出邵伯温聞見前録</hi>按<lb/>
國史開寳二年二月以知制誥王祜知潞州七月魏帥<lb/>
符中令彦卿移鎮鳳翔八年王公自潞州移守魏此時<lb/>
王祁公罷相已六年晉公實自上黨徙魏不應云奉使<lb/>
還與卿王溥官職也符令傳云行至河南以在告滿百<lb/>
日免明年李荘武繼勲鎮大名即魏州晉公移襄州潭<lb/>
州代還知吏部選事六年坐忤參知政事盧多遜貶華<lb/>
<pb n="KR2o0013_WYG_001-4a"/>
州司馬不應云自魏州使還即貶也晉公本傳太平興<lb/>
國三年自華州起知河中府六年召為左司員外郎八<lb/>
年遷中書舍人雍熙三年知開封府四年以病罷為兵<lb/>
部侍郎據此則晉公自華隂再起恰十年邵謂太宗即<lb/>
位以兵部侍郎召不及見而薨者謬誤尤甚<lb/>
本朝父子状元及第張去華子師徳梁灝子固而已<hi>出王</hi>
<hi>明清揮麈前録</hi>按開寳二年安徳裕状元及第五年子守亮繼<lb/>
之凡三家仲言遺其一耳<lb/>
<pb n="KR2o0013_WYG_001-4b"/>
石林燕語云國初取士猶用唐故事禮部放牓開寳六<lb/>
年李文正知舉下第進士徐士亷擊鼔自訟詔盧多遜<lb/>
即講武殿覆試於是再取宋凖而下二十六人自是遂<lb/>
為故事辨云時以李瑩侯陟郝益考試通得一百二十<lb/>
七人並放及第此云盧多遜覆試又云再取宋凖而下<lb/>
二十六人皆非<hi>出汪端明辨石林燕語</hi>按是舉覆試凡得進士二<lb/>
十六人明經三十人明禮十人三史三人學究十八人明<lb/>
法五人總諸科為百有二十七葉公所云專指進士汪<lb/>
<pb n="KR2o0013_WYG_001-5a"/>
公併諸科言之是以不同也<lb/>
上命曹彬潘美曹翰收江南以沈倫為判官臨行朝辭<lb/>
赴小殿燕餞酒半出一黄帕文字顧彬曰汝實儒将潘<lb/>
美曹翰桀悍恐不能制不用命者望朕所在焚香啟之<lb/>
自有處置諸人惶恐汗下沿路或欲攻刼及江南城破<lb/>
李主出降二人皆欲面縳之曹王以所授敕欲宣讀事<lb/>
遂解如此者數四功成還朝曹王面奏沿路及至軍前<lb/>
将佐皆用命一心乞納所降特敕後有㫖宣赴後苑酒<lb/>
<pb n="KR2o0013_WYG_001-5b"/>
半諸人起納敕上令潘美啟封曹翰執讀執政環立展<lb/>
示乃一張白紙衆皆失色上笑再命飲極歡而退<hi>出建隆遺</hi>
<hi>事</hi>按此一事諸雜記多言之互有不同然以史考之有<lb/>
可疑者太祖實録開寳七年九月癸亥命潁州團練使<lb/>
曹翰率兵先赴荆南丙寅以宣徽南院使曹彬馬軍都<lb/>
虞候李漢瓊判四方館事田欽祚同率軍赴荆南領戰<lb/>
棹兵沿江而下丁卯以山南東道節度使潘美歩軍都<lb/>
虞候劉遇東上閤門使梁逈並領軍赴荆南十月壬辰<lb/>
<pb n="KR2o0013_WYG_001-6a"/>
彬等離荆南甲辰以彬為昇州西南面行營馬歩軍戰<lb/>
棹都部署美為都監翰為先鋒都指揮使當出軍時曹<lb/>
潘二公盖先後受命然武惠甞平嶺南為大將恐太祖<lb/>
不應有是言沈倫者本名義倫時已為集賢相太宗即<lb/>
位去義字此云沈倫為判官妄也沈相乃伐西川時為<lb/>
轉運使耳江南既平曹翰攻江州尚未下九年五月屠<lb/>
之六月賞功為桂州觀察使判潁州盖翰未嘗還朝此<lb/>
云美啟封翰執讀亦誤矣意者太祖此㫖為曹翰田欽<lb/>
<pb n="KR2o0013_WYG_001-6b"/>
祚輩設而傳者失之不可不辨<lb/>
太祖遣曹彬取江南潘美為副太祖知美有謀難制召<lb/>
二人升殿謂曰但大使斬得副使取得江南美震怖而<lb/>
出由是迄無敗事<hi>出祖宗獨斷</hi>按國史曹彬以宣徽使行潘美<lb/>
以山南東道節度使美不過闕也太祖所言盖諭彬之<lb/>
副田欽祚等爾<lb/>
曹彬潘美伐太原將下曹麾兵稍却潘力爭進兵曹終<lb/>
不許既歸至京潘詢曹何故退兵不進曹徐語曰上嘗<lb/>
<pb n="KR2o0013_WYG_001-7a"/>
親征不能下下之則我輩速死既入對太祖詰之曹曰<lb/>
陛下神武聖智尚不能下臣等安能必取帝頷之而已<lb/>
太祖親征太原不能下開寳二年春也時曹武惠實掌<lb/>
兵扈駕明年命潘武惠伐嶺南四年嶺南平留知廣州<lb/>
五年兼嶺南轉運使六年還朝七年與曹武惠同伐江<lb/>
南諸國八年克之九年還朝是嵗太祖崩二公未嘗共<lb/>
伐太原也按史開寳元年嘗伐北漢李繼勲為大将曹<lb/>
王為都監然上親征乃在次年此云神武聖智尚不能<lb/>
<pb n="KR2o0013_WYG_001-7b"/>
下盖誤也太平興國四年曹王為樞宻使潘武惠為北<lb/>
面都招討制置使二公同行然是嵗太宗乃親平太原<lb/>
亦與此録不合又按平晉之嵗太宗親征幽州不能下<lb/>
雍熙三年曹潘二王同出亦無功疑所云神武聖智不<lb/>
能下者指此然是役也曹出山前潘出山後潘克雲中<lb/>
五郡以曹失律遂班師實不同行此云曹麾兵稍却潘<lb/>
力爭亦非也曹既失律召還下吏責為衛将軍潘屯雁<lb/>
門如故久之乃入朝此云既還京曹語潘云云亦繆<lb/>
<pb n="KR2o0013_WYG_001-8a"/>
開寳後命中書樞密皆書時政記以授史官<hi>出葉夢得石林燕語</hi>
按實録景徳三年五月丙午樞密院始置時政記月終<lb/>
送中書用王文穆陳文忠之請也大中祥符中又命直<lb/>
送史館非始於開寳後葉誤矣<lb/>
太祖即位後有㫖諸房子並稱皇子皇女有言恐無差<lb/>
別上曰猶子即子也新得天下便生分別朕不欲為也<lb/>
至太宗即位分皇子皇姪矣按史太平興國七年以前<lb/>
燕秦二王及魏悼王之子皆稱皇子故魏悼王長子徳<lb/>
<pb n="KR2o0013_WYG_001-8b"/>
恭初除貴州防禦使稱皇第四子與徳昭徳芳同而其<lb/>
長女亦封雲陽公主女婿韓崇業除右衛將軍駙馬都<lb/>
尉循故事也七年夏魏王得罪下詔削其子女封爵且<lb/>
云徳恭徳隆宜稱皇姪於時燕秦二王已薨此云太宗<lb/>
即位分皇子皇姪蓋誤也<lb/>
國初取進士循唐故事毎嵗多不過三十人太宗初即<lb/>
位天下已定有意於修文特取一百九人自唐以來未<lb/>
有也辨云國初取進士毎嵗有不特三十人者<hi>出汪端明辨石</hi>
<pb n="KR2o0013_WYG_001-9a"/>
<hi>林燕語</hi>按太祖一朝放進士十五榜李肅榜六人劉察榜<lb/>
七人蘇徳祥李景陽張拱榜皆八人劉䝉叟柴務成安<lb/>
徳裕安守亮榜皆十人張去華劉寅榜皆十一人髙適<lb/>
榜十五人楊礪榜十九人宋凖榜二十六人惟開寳八<lb/>
年王嗣宗一榜放三十一人葉不誤也<lb/>
太宗初即位張齊賢方赴廷試太宗欲其居上甲而有<lb/>
司偶失掄選置於丙科帝不悦有㫖一榜盡與京官通<lb/>
判文定得將作監丞通判衡州不十年位宰相矣<hi>出邵伯温</hi>
<pb n="KR2o0013_WYG_001-9b"/>
<hi>聞見前録</hi>按㑹要太宗所取進士太平興國二年吕文穆䝉<lb/>
正榜凡五人第一等除將作監丞今之宣義郎第二等<lb/>
除大理評事今之承事郎並通判諸州三年胡秘監旦<lb/>
榜七十三人五年蘇㕘政易簡榜百一十八人皆倣此<lb/>
例邵氏謂以文定故一榜盡與京官通判者謬也文定<lb/>
實吕文穆榜第一等及第是時止分兩等安得有第三<lb/>
甲也後十五年文定乃拜相<lb/>
宋時見任官應進士舉雖中選止令遷官而不賜科第<lb/>
<pb n="KR2o0013_WYG_001-10a"/>
不中者則停見任其愛惜科名如此自淳化後遂皆賜<lb/>
第辨云太平興國五年單餗周繕賜及第餘皆節度掌<lb/>
書記非皆不賜第也<hi>出汪端明辨石林燕語</hi>此所辨未盡按史不<lb/>
中者停見任乃雍熈二年宋恵安李文正兩相之請非<lb/>
舊皆如此也真宗天禧二年既申嚴其制劉<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>知制誥<lb/>
又請已受䕃者不許鎻試不行明年禮部貢院奏鎻㕔<lb/>
不及格人姓名詔罰金十觔今後不得應舉天聖四年<lb/>
宋宣獻為翰林學士又請不及格人許再取應從之蓋<lb/>
<pb n="KR2o0013_WYG_001-10b"/>
自雍熈至天聖四十餘年未嘗有停任者<lb/>
太平興國六年九月以石熈載充樞密使注熈載以文<lb/>
資正官充使不知帶檢校官否據實録㑹要不帶檢校<lb/>
官乃自錢惟演始<hi>出李燾長編</hi>按石公初自朝散大夫刑部<lb/>
侍郎除中散大夫戸部尚書充使又自金紫光禄大夫<lb/>
戸部尚書罷為僕射皆不帶檢校官蓋前此文臣惟趙<lb/>
韓王嘗充而不帶正官至是以尚書代檢校官也及祥<lb/>
符中陳文忠王文穆並使真皇眷之厚乃不去正官而<lb/>
<pb n="KR2o0013_WYG_001-11a"/>
加檢校太尉自是冦萊公丁晉公馮魏公輩皆國之大<lb/>
臣謂不帶檢校官自錢文僖始蓋引祥符以來近例失<lb/>
于參考耳<lb/>
太宗時宋白賈黄中吕䝉正李至蘇易簡五人同時拜<lb/>
翰林學士承㫖扈䝉贈之以詩曰五鳯齊飛入翰林其<lb/>
後䝉正為宰相黄中至易簡參知政事宋白官至尚書<lb/>
老於承㫖皆為名臣<hi>出歐陽修歸田録</hi>按國史此太平興國八<lb/>
年五月事也實李文恭穆與宋賈吕李五公同入翰林<lb/>
<pb n="KR2o0013_WYG_001-11b"/>
後二年蘇易簡始為學士<lb/>
縣吏受郡事而下之縣者今皆曰祗候典訛也宋朝㑹<lb/>
要唐藩鎮皆置邸京師謂之上都留後院大歴十二年<lb/>
改為上都知進奏院摭言夏侯孜僕曰擬作西川留後<lb/>
官以此言之乃借唐藩鎮留後吏目以為稱當曰知後<lb/>
典也按皇朝㑹要宋初縁舊制藩鎮皆置人為進奏官<lb/>
軍監場務轉運司則差知後官或副知掌之太平興國<lb/>
八年汰進奏知後官存百五十人並充進奏官罷知後<lb/>
<pb n="KR2o0013_WYG_001-12a"/>
官之名咸平五年復令進奏官各置守闕副知一名㤗<lb/>
之所云祗候典當為知後者是矣而以為法唐藩鎮吏<lb/>
目以為稱則誤蓋知後官之名乃國初所創下於進奏<lb/>
官一等非唐之舊名也<lb/>
朱希真云太平興國中諸降王死其舊臣或宣怨言太<lb/>
宗盡收用之寘之館閣使修羣書如冊府元龜文苑英<lb/>
華太平廣記之類廣其卷帙厚其廩禄贍給以役其心<lb/>
多卒老於文字之間<hi>出王仲言揮麈後録</hi>按㑹要太平興國二年<lb/>
<pb n="KR2o0013_WYG_001-12b"/>
命學士李明逺扈日用偕諸儒修太平御覽一千卷廣<lb/>
記五百卷明年廣記成八年御覽成九年又命三公及<lb/>
諸儒修文苑英華一千卷雍熈三年成與修者乃李文<lb/>
恭穆楊文安徽之楊樞副礪賈參政黄中李參政至吕文<lb/>
穆䝉正宋文安白趙舎人鄰幾皆名臣也楊文安雖貫浦<lb/>
城然恥事偽廷舉後周進士第江南舊臣之與選者特湯<lb/>
光禄張師黯徐鼎臣杜文周吳正儀等數人其後湯徐並<lb/>
直學士院張參知政事杜官至龍圖閣直學士吳知制<lb/>
<pb n="KR2o0013_WYG_001-13a"/>
誥皆一時文人此謂多老於文字之間者誤也當修御<lb/>
覽廣記時李重光尚亡恙今謂因降王死而出怨言又<lb/>
誤矣冊府元龜乃景徳二年王文穆楊文公奉詔修朱<lb/>
說甚誤<lb/>
張融自密直守蜀歸為樞密副使建第差壯麗太宗一<lb/>
日語融曰聞卿建第甚雄朕方要一庫未成可輟之融<lb/>
即日遷居佛寺今新衣庫是也<hi>出王鞏聞見近録</hi>按陳和叔拜<lb/>
罷録太宗朝副樞密者凡十七人但有張遜張宏無張<lb/>
<pb n="KR2o0013_WYG_001-13b"/>
融也成都知府題名記太宗時亦無張融但有張忠定<lb/>
耳定國恐誤<lb/>
冦忠愍為執政尚少太宗嘗語人曰冦凖好宰相但年<lb/>
尚少耳忠愍乃服何首烏而食三白鬚髪遂變於是拜<lb/>
相<hi>出王鞏聞見録</hi>按冦公以淳化二年入宥府時年纔三十一<lb/>
四年以與張遜不協罷五年復為參知政事至道二年<lb/>
又罷真宗咸平六年除三司使景徳元年八月自三司<lb/>
拜相時年四十四矣此所記皆誤<lb/>
<pb n="KR2o0013_WYG_001-14a"/>
錢公若水為樞密副使時吕相端罷太宗明日謂輔臣<lb/>
曰聞吕端命下哭泣不已錢公厲聲曰安有此退謂諸<lb/>
公曰我輩眷戀爵禄上見薄如此遂力請罷此亦繆誤<lb/>
按錢公以至道元年正月除同知樞密院事四月吕公<lb/>
相三年三月太宗崩六月錢公罷咸平元年十月吕公<lb/>
免相皆與此不合<lb/>
唐有翰林侍書學士栁公權嘗為之太宗以王著為衞<lb/>
尉寺丞史館祗候使詳定急就章等後遂以為翰林侍<lb/>
<pb n="KR2o0013_WYG_001-14b"/>
書而不加學士之名蓋惜之也<hi>出葉夢得石林燕語</hi>按栁誠懸書<lb/>
何進滔等碑並云翰林學士承㫖兼侍書無學士字唐<lb/>
史本傳誠懸初為侍書學士恥以技進求換散秩改𢎞<lb/>
文館學士文宗立復召侍書充書詔學士據此則侍書<lb/>
帶學士或不帶未足為重輕况國初翰林侍讀侍講亦<lb/>
不帶學士字與侍書同非謂靳之也<lb/>
咸平元年上自即位以來夜則召儒臣詢問得失或至<lb/>
夜分其後率以為常法聖政録云召侍講侍讀學士二<lb/>
<pb n="KR2o0013_WYG_001-15a"/>
年七月始置講讀學士此時未有今改為儒臣庻不相<lb/>
妨<hi>出李燾長編</hi>按翰林侍讀學士唐開元中置王涯權徳輿<lb/>
等嘗為之後廢太平興國中太宗復置翰林侍讀以吕<lb/>
文仲為之尋又改為侍講迄真宗不易其任石守道所<lb/>
謂講讀學士即指此爾<lb/>
張忠定為御史中丞彈奏張丞相齊賢齊賢深以為恨<lb/>
言於上曰張詠本無文凡有申奏皆婚家王禹偁代之<lb/>
禹偁前在翰林作齊賢罷相制其詞醜詆故并欲中傷<lb/>
<pb n="KR2o0013_WYG_001-15b"/>
之公聞自辨因以所為文進上大悅<lb/>
祖宗時雖有磨勘法然自朝官以上悉中書行之蓋以<lb/>
別流品耳至道二年太宗祀南郊百官皆進秩時冦萊<lb/>
公參知政事素所喜者多得臺省清要官所惡及不知<lb/>
者即序進之廣州左通判右正言馮拯轉虞部員外郎<lb/>
右通判太常博士彭惟節乃轉屯田員外郎惟節自以<lb/>
素居馮下章奏列銜皆仍舊不易萊公怒特詔馮毋得<lb/>
亂經制馮憤因上疏極論冦公擅權太宗由是怒尋命<lb/>
<pb n="KR2o0013_WYG_001-16a"/>
出守此國史所書也仲言謂磨勘吏部成法非宰相所<lb/>
專乃元豐官制後事豈可謂蔡書牴牾耶按今郎官二<lb/>
十四階易以三朝郎右正言太常國子博士階易以一<lb/>
承議郎故磨勘止在吏部而已蔡書誠有牴牾者不在<lb/>
此條<lb/>
王沂公青州發解及南省廷試皆為第一中山劉子儀<lb/>
時為學士戱語之曰狀元試三場一生喫著不盡公正<lb/>
色曰曾平生之志不在温飽<hi>出魏泰東軒筆録</hi>按國史沂公以<lb/>
<pb n="KR2o0013_WYG_001-16b"/>
咸平五年第進士後十八年劉子儀始為學士按劉子<lb/>
儀咸平元年及第在沂公前四年耳天禧四年子儀為<lb/>
學士此時沂公執政久矣<lb/>
冦忠愍公判天雄軍王文康公為轉運使奏公僭侈太<lb/>
宗怒問翰林承㫖王明明曰此騃耳太宗從之公後以<lb/>
女適文康及謫雷州頼文康當國故得不死<hi>出蔣魏公逸史</hi>按<lb/>
冦公在長安走馬承受奏其僭侈真宗以問王魏公旦<lb/>
旦奏云云及謫雷州王文康為密直亦坐累免蔣誤記<lb/>
<pb n="KR2o0013_WYG_001-17a"/>
也又國史冦公判天雄乃祥符初事是時晁文元李昌<lb/>
武楊大年在翰苑亦無王明明初自右職換禮部侍郎<lb/>
未嘗入北扉不知蔣何以鹵莽如此<lb/>
王文正李文定俱秉政文定曰外寜必有内憂三十年<lb/>
後東封西祀方在公等之手吾不見也文正為相果有<lb/>
東封西祀之事按契丹講和在景徳元年後十二年李<lb/>
公始自陜西都轉運使入翰林為學士此事當指李文<lb/>
靖<lb/>
<pb n="KR2o0013_WYG_001-17b"/>
真宗既與契丹和親王文正公問于李文靖公曰和親<lb/>
何如文靖曰善則善矣但恐人主侈心生耳文正亦<lb/>
未以為然及真宗晩年多事廵遊大修宫觀文正乃潛<lb/>
歎曰李公可謂有先見之明矣按國史景徳元年十二<lb/>
月契丹平此時李文靖之薨久矣<lb/>
王沂公久在外意求復用宋宣獻為參知政事甚善吕<lb/>
許公許公時為昭文相為沂公言曰孝先求復相公能<lb/>
容否吕公許諾宣獻曰孝先於公交契不淺果許則善<lb/>
<pb n="KR2o0013_WYG_001-18a"/>
待之不宜如復古也<hi>謂李文定</hi>吕公笑然之遂奏言王曾有<lb/>
意復入上許之吕公願以首相處之上不可許以亞相<lb/>
乃使宣獻問其可否沂公無所擇既至吕公專决事不<lb/>
少讓二公又不協<hi>出蘇轍龍川別志</hi>按國史景祐元年八月癸<lb/>
亥樞密使王文康公薨是月庚午召王沂公於河南為<lb/>
樞密使明年三月李文定公自集賢相罷沂公以次輔<lb/>
代其位恐非求復入也癸亥庚午相去七日爾豈容往<lb/>
來問可否耶既因人而求相又居右而不擇沂公决不<lb/>
<pb n="KR2o0013_WYG_001-18b"/>
然文定所記疑得之張宣徽大不可據<lb/>
宋真宗大漸之夕李文定與宰執以祈禳宿内殿時仁<lb/>
宗幼冲八大王元儼有威名以問疾留禁中累日不肯<lb/>
出執政患之偶翰林司以金盂貯熟水曰王所需也文<lb/>
定取案上墨筆攪水中盡黒令持去王見之大驚意其<lb/>
有毒也即上馬去<hi>出邵伯温聞見前録</hi>按真宗以乾興元年二月<lb/>
崩此時李文定得罪黜知鄆州久矣<lb/>
樞密使罷政降麻熈寧間吕穆公弼因爭新法求去王<lb/>
<pb n="KR2o0013_WYG_001-19a"/>
安石隂沮之只送舎人院命詞此恩例遂廢按國朝故<lb/>
事樞密使以使相若節度使罷又樞密使帶平章事而<lb/>
罷為散官則學士院降麻若樞密使不帶平章事而以<lb/>
散官罷則止舎人院命詞考之實録太平興國六年楚<lb/>
景襄罷為上將軍皇祐五年高文莊嘉祐四年田宣簡<lb/>
罷為觀文殿學士皆不降麻惟太平興國八年石元懿<lb/>
以僕射罷太宗眷之厚乃降麻耳外此降麻者十八人<lb/>
吳侍中李元靖曹武恵王忠肅冦忠愍曹襄悼錢文僖<lb/>
<pb n="KR2o0013_WYG_001-19b"/>
張榮僖楊恭毅王康靖夏文莊狄武襄王武恭賈文元<lb/>
宋元憲張康節富文忠文忠烈蓋皆以使相若節度使<lb/>
罷故誕告焉大中祥符七年王文穆陳文忠罷為尚書<lb/>
八年陳文忠再罷為僕射皆降麻者以二公悉帶平章<lb/>
事故也若楚景襄等則皆不降麻舊典明甚豈特吕宣<lb/>
徽哉况吕以觀文殿學士罷正與田高二公所除官同<lb/>
似非介甫沮之也淳化二年王顯罷蘇易簡草麻蓋以<lb/>
建節之故<lb/>
<pb n="KR2o0013_WYG_001-20a"/>
諌議大夫張師徳謁向文簡公曰師徳兩詣王相公門<lb/>
皆不得見恐為人輕毁望公從容明之一日方議知制<lb/>
誥公曰可惜張師徳向公曰何謂公曰累於上前說師<lb/>
徳名家子有士行不意兩及吾門狀元及第榮進素定<lb/>
但當靜以待之耳若復奔競使無階而進者當何如也<lb/>
向公方以師徳之意啓之公曰某處安得有人敢輕毁<lb/>
向公自稱師徳適有闕望公弗遺公曰苐緩之使師徳<lb/>
知聊以戒貪進激薄俗也<hi>出王文正遺事</hi>按實録張尚賢以大<lb/>
<pb n="KR2o0013_WYG_001-20b"/>
中祥符四年十一月及第掖垣叢志尚賢以天禧二年<lb/>
十一月知制誥此時及第才七年耳前一年王公已免<lb/>
相是時閣下乃盛文肅度劉子儀陳知微王章恵隨夏<lb/>
文莊竦凡五人若有闕則尚賢資甚淺恐亦未在議中<lb/>
曾子固隆平集云尚賢守道不回執政不悅在西掖者<lb/>
九年如此則似非奔競者<lb/>
宋真宗大中祥符六年十二月張齊賢卒齊賢以右僕<lb/>
射奉朝請與宰相向敏中爭娶薛惟吉妻敏中坐此罷<lb/>
<pb n="KR2o0013_WYG_001-21a"/>
按此咸平五年十月事也張公實判永興軍今云僕射<lb/>
奉朝請蓋誤<lb/>
楊文公在禁林真宗欲立章獻為后朝議欲得公作冊<lb/>
文使丁晉公諭㫖召至中書扣所坐之床曰幸得聨此<lb/>
坐矣公曰相公失言竟不撰冊公亦罷去王文正在中<lb/>
書時已立章獻為宸妃矣公亦短之按本朝故事中宫<lb/>
冊文多命二府大臣為之學士但草制耳然章獻為后<lb/>
時實不受冊文公蓋不草制也况是時王文正公為首<lb/>
<pb n="KR2o0013_WYG_001-21b"/>
相丁崖州但參知政事何以獨召文公至中書諭㫖耶<lb/>
章獻但為徳妃明道初始創宸妃之名以封章懿此亦<lb/>
誤也<lb/>
劉子儀在南陽以翰林學士召中途改知成都彌年又<lb/>
召為學士至西京復加兩學士知鄭州謝表云蓬山已<lb/>
到屢為風引而回長安甚遥但覺日邊之近按國史劉<lb/>
子儀天禧四年自正字除翰林明年出守合肥乾興元<lb/>
年復入翰林頃之以中丞罷乂知汝隂天聖五年三入<lb/>
<pb n="KR2o0013_WYG_001-22a"/>
為學士承㫖六年知廬州以老罷八年薨据此子儀實<lb/>
三入翰林未嘗守南陽成都及鄭州亦未嘗加兩學士<lb/>
曾記誤也据此謝表乃宋子京然宋實自真定移守成<lb/>
都自成都召為三司使以言者論列改三學士知鄭州<lb/>
亦與曾所記不合<lb/>
國朝宰執未有兼東宫職事者天禧末仁宗初立為皇<lb/>
太子命宰相丁謂馮拯兼少師少傅樞密使曹利用兼<lb/>
少保而任中正王曾為參政錢惟演為樞副皆兼賔客<lb/>
<pb n="KR2o0013_WYG_001-22b"/>
前此所無也<hi>出葉夢得石林燕語</hi>按仁宗初立為太子李文定以<lb/>
參政兼賔客後二年李遷集賢相兼少傅其十一月皇<lb/>
太子聽政遂命宰執悉兼東宫官葉所云誤<lb/>
王沂公當軸尤抑奔競張師徳久次館閣博學有時望<lb/>
而不事造請最為魯簡肅公深知一日中書議除知制<lb/>
誥一人魯盛稱張才徳沂公以未識為解魯屢諷張往<lb/>
見沂公公辭不見佗日謂魯曰張君器識徳行足以為<lb/>
此但尚有請謁耳逾年方命掌誥沂公之取人如此故<lb/>
<pb n="KR2o0013_WYG_001-23a"/>
當時士大夫務以冲晦自養<hi>出澠水燕談</hi>此尤謬誤張尚賢<lb/>
入西掖戊午冬也王孝先拜相魯貫文參大政壬戍秋<lb/>
也相去五年矣<lb/>
宋綬草丁謂貶詞曰無將之戒深著於魯經不道之誅<lb/>
難逃於漢法天下快之<hi>出丁謂傳</hi>按實録載謫詞首云無將<lb/>
之戒舊典甚明不道之辜常刑罔赦此承龍川志之誤<lb/>
而不之考<lb/>
丁晉公自平江軍節度使除兵部尚書參知政事節度<lb/>
<pb n="KR2o0013_WYG_001-23b"/>
使當降麻而朝議惜之遂止以制除近者陳相執中罷<lb/>
使相除僕射乃降麻龎相籍罷節度使除觀文殿大學<lb/>
士又不降麻蓋無定制也<hi>出歐陽修歸田録</hi>按唐制節度使除<lb/>
僕射尚書侍郎謂之納節皆不降麻止舎人院出制國<lb/>
朝故事罷使相則降麻趙韓王陳恭公富文忠賈文元<lb/>
王文公是也罷節度使則不降麻李從善李元靖丁晉<lb/>
公龎莊敏是也安得謂無定制哉韓忠獻自武康軍節<lb/>
度使除三司降麻非舊制也蓋中書之誤而學士無正<lb/>
<pb n="KR2o0013_WYG_001-24a"/>
之者又丁自保信軍節度使除吏部尚書參政此云自<lb/>
平江節度除兵部亦誤<lb/>
祖宗朝宰相罷免惟趙中令得使相餘多以本官歸班<lb/>
參樞亦然天禧中張文節始以侍讀學士知南京天聖<lb/>
中王文康以資政殿學士知陜州自慶厯後解罷免率<lb/>
皆得職焉<hi>出宋敏求春明退朝録</hi>按參知政事罷政得職名自景<lb/>
徳二年王文穆始慶厯以前執政若薛簡肅宋宣獻李<lb/>
康靖晁文莊之流皆得資政殿學士蓋祖宗故事參樞<lb/>
<pb n="KR2o0013_WYG_001-24b"/>
善罷例皆進秩太宗執政三十九人惟王永圖陳晉公<lb/>
李文靖賈媧民冦忠愍温恭肅六人以本官罷外此無<lb/>
不進秩者<lb/>
章郇公以侍郎為參知政事吕申公鄙其為人時宋宣<lb/>
獻以尚書為樞密副使申公即以為參知政事欲以逼<lb/>
公公之親友皆勸公引去公不為動久之宣獻卒乃求<lb/>
避位申公深愧之言於仁宗留之不遣及申公薨公遂<lb/>
秉政按此一段謬誤尤甚據國史章文獻景祐三年自<lb/>
<pb n="KR2o0013_WYG_001-25a"/>
學士承㫖除同知樞密院寳元元年拜相未嘗為參政<lb/>
也又章拜相乃繼王章恵陳文恵之後此時吕文靖為<lb/>
北京留守實未薨章吕未嘗相繼秉政宋宣獻明道二<lb/>
年以侍郎參知政事是時章郇公才入翰苑康定元年<lb/>
宋宣獻以尚書再為參政是時章郇公已位丞相宋公<lb/>
嘗知樞密院事亦未嘗為副樞也<lb/>
</p>
<p>
</p>
  </div>
<div>
                <head>舊聞證誤卷二</head>
    <p>
<pb n="KR2o0013_WYG_002-1a"/>
欽定四庫全書<lb/>
　舊聞證誤卷二　　　　　宋　李心傳　撰<lb/>
仁宗天聖元年正月壬午度支副使陳堯佐兼知制誥<lb/>
故事知制誥皆先召試於中書堯佐預修眞宗實錄特<lb/>
免試焉<hi>出李燾長編</hi>按葉夣得避暑錄話本朝知制誥循唐<lb/>
制不試雍熈初太宗以李文靖公沆與宋湜王化基為<lb/>
之化基上章辭不能乃使中書並召試制誥二首遂為<lb/>
故事宋元憲撰掖垣叢志言梁周翰老於文學楊億望<lb/>
<pb n="KR2o0013_WYG_002-1b"/>
實素著堯佐以與修眞録皆免試焉歐陽公謂有國百<lb/>
年不試而命者才三人蓋誤也其後蘇子瞻劉貢父許<lb/>
冲元鄧温伯亦不試而除<lb/>
章懿之崩晏殊撰志文曰生女一人早卒無子仁宗恨<lb/>
之及親政内出志文以示宰相吕文靖解之上黙然乃<lb/>
命殊出守金陵如許公保全大臣眞宰相也及殊作相<lb/>
八王疾革上徃問疾王曰叔久不見官家不知今誰作<lb/>
宰相上曰晏殊也王曰此人名在圖䜟胡為用之上并<lb/>
<pb n="KR2o0013_WYG_002-2a"/>
記志文事欲重黜殊宋祁草麻力爭之乃降二官知潁<lb/>
州詞曰廣營産以殖私多役兵而規利以他事罪之殊<lb/>
免深譴祁之力也<hi>出蘓轍龍川别志</hi>按國史明道二年三月章<lb/>
獻崩四月乙未宰相吕夷簡判澶州執政晏殊等五人<lb/>
皆遷一官罷恐非緣志文事也是時許公例罷去安得<lb/>
救解元獻耶慶厯四年正月燕王薨九月晏公乃罷相<lb/>
實用蔡君謨孫之翰章疏也殖私規利亦章疏中語文<lb/>
定所記二事皆誤<lb/>
<pb n="KR2o0013_WYG_002-2b"/>
曽布云晏元獻當國宋子京為翰林學士晏愛宋之才<lb/>
雅欲旦夕相見遂稅一第於旁近遷居之遇中秋啟宴<lb/>
召宋出妓飲酒賦詩逹旦方罷翌日晏罷相宋當草詞<lb/>
頗極詆斥至有殖私規利之語方子京揮毫之際宿酲<lb/>
尚在左右觀者亦駭歎按殖私規利章疏中語也元獻<lb/>
實以九月十二日罷去中秋逺矣蘓子由謂景文救解<lb/>
元獻曽子宣謂景文詆斥晏公二者皆誤<lb/>
明道二年七月有誣諫官隂附宗室者徃時孫祖德知<lb/>
<pb n="KR2o0013_WYG_002-3a"/>
諫院范仲淹為左司諫不知宗室謂誰當考<hi>出李燾長編</hi>按<lb/>
范文正自開封貶知饒州吕夷簡執政以仲淹嘗宻請<lb/>
立皇太弟姪此景祐三年四月事也距明道才三年耳<lb/>
<hi>長編寳元元年亦載此事</hi>豈譛者之言乆已先入耶<lb/>
徃時學士入劄子不著姓但云學士臣某先朝盛度丁<lb/>
度並為學士遂皆著姓以别之其後遂以為故事<hi>出歐陽公</hi>
<hi>歸田録</hi>按學士年表盛文肅景祐二年已遷参知政事明<lb/>
年丁文簡始入翰林二公未嘗並直也<lb/>
<pb n="KR2o0013_WYG_002-3b"/>
仁宗時一歲大旱時相希温成㫖<hi>時相謂賈文元</hi>請出宫人以<lb/>
弭災上從之雨未應上問臺官李柬之柬之曰惟䇿免<lb/>
之議未行耳是夕鎻院時相出判北京雨遂霔<hi>出王鞏聞見近</hi>
<hi>録</hi>按賈文元之罷用中丞髙文莊之議也文元與吳正<lb/>
肅公不協數爭事上前文莊謂大臣廷爭為不肅則雨<lb/>
不時若因而罷之國史所載如此<lb/>
慶厯中鄭天休諸公復會李氏第既退達曉道遇李翰<lb/>
林造朝事遂喧傳言者論之宰相吕許公曰臣觀赴會者<lb/>
<pb n="KR2o0013_WYG_002-4a"/>
姓名皆舉朝賢俊安得許多人代之願召至中書戒勵<lb/>
上從之既召諸公無一人至者<hi>出王鞏聞見近録</hi>按慶厯元年<lb/>
五月庚午權三司使葉清臣知江寧府辛未参知政事<lb/>
宋庠知楊州樞宻副使鄭戩知杭州時宰相以庠戩清<lb/>
臣皆同年及第而並據要地以為朋黨故出之此仁宗<lb/>
實録中語也時吕公位昭文定國之言為吕公地耳然<lb/>
鄭文肅宋元憲皆已執政可召之戒勵耶<lb/>
張安道云吕許公免相晏元獻為政富鄭公自西都留<lb/>
<pb n="KR2o0013_WYG_002-4b"/>
守入参知政事深疾許公乞多置諫官以廣上聽上方<lb/>
嚮之而晏公深為之助乃用歐陽修余靖蔡襄孫沔等<lb/>
為諫官諫官之勢自此日横於是私說遂勝而朝廷輕<lb/>
矣<hi>出蘓轍龍川别志</hi>按慶厯三年三月戊子吕公罷章郇公晏<lb/>
元獻並相富鄭公自侍讀學士除副樞宻固辭癸亥王<lb/>
懿敏歐陽公余襄公並知諫院此時富公未受命也四<lb/>
月己酉蔡君謨知諫院八月丁未富公始復樞宻副使<lb/>
孫威敏公慶厯元年已知諫院此時出為兩浙提刑張<lb/>
<pb n="KR2o0013_WYG_002-5a"/>
公誤記矣<lb/>
慶厯中親事官乘醉入禁中仁宗皇帝遣諭皇后貴妃<lb/>
閉閤勿出后謹聽命張貴妃直趨上前明日上對輔臣<lb/>
泣下輔臣亦泣首相陳恭公毅然無改容上謂貴妃冐<lb/>
不測而来斯可寵也樞相乘間啟廢立之議張文定得<lb/>
其說即詣恭公以為不可恭公持議甚堅久而上復問<lb/>
之梁相適進曰一之已甚其可再乎聲甚厲既退上留<lb/>
適曰朕止欲稍加妃禮本無他意卿可安心羣論遂止<lb/>
<pb n="KR2o0013_WYG_002-5b"/>
<hi>出王鞏聞見近録</hi>
陳恭公當國曽魯公由修注除待制恭公弟婦王冀公<lb/>
孫女曽出也恭公謂婦曰曽三從官喜否答曰三舅甚<lb/>
荷相公收錄但太夫人不樂責三舅曰汝三人及第必<lb/>
是全廢學丞相婣家備知之故除待制也恭公黙然未<lb/>
幾改知制誥蓋恭公不由科舉失於夷考耳按曽魯公<lb/>
自修注當遷舍人時首相賈文元與曽皆陳崇公堯咨<lb/>
之婿以親嫌為請乃除待制慶厯五年也明年文元罷<lb/>
<pb n="KR2o0013_WYG_002-6a"/>
曽復為舍人趙所記差誤<lb/>
慶厯八年三月甲寅御史中丞魚周詢答手詔所問居<lb/>
數日復上對曰近樞宻院改内省條令似與曩者負罪<lb/>
之人預為復進之地中外喧然以為不可樞宻院改内<lb/>
省條令不見於實録當考<hi>出李燾長編</hi>按此月丙寅詔樞宻<lb/>
院内臣諸司使副在邊五年而無過者遇帶御器械闕<lb/>
以名次取㫖帶御器械五年而無過者遇内侍省押班<lb/>
闕亦如之其内侍押班以上並聽特㫖乃除此仁宗實<lb/>
<pb n="KR2o0013_WYG_002-6b"/>
録所載也丙寅在甲寅後十二日周詢所條對當在三<lb/>
數日後其復上對又居數日則所言必指此耳<lb/>
唐子方言文潞公方仁宗大怒顧召宰相時宰相晏殊<lb/>
文彦博皆在樞宻使龎籍以使相在殿傍聞語髙亦登<lb/>
對叱介下殿按晏元獻公慶厯四年罷相去此十年矣<lb/>
龎莊敏時亦不帶平章事<lb/>
皇祐二年二月丙寅追封故宰臣王曽妻南陽縣太君<lb/>
蔡氏為莒國夫人繼室賛皇縣太君李氏為沂國夫人<lb/>
<pb n="KR2o0013_WYG_002-7a"/>
曽弟天章閣待制右諫議大夫子融辭一官乞追封之<lb/>
注曽為宰相有年何以妻無封而子融為請當考<hi>出李燾長</hi>
<hi>編</hi>按國朝舊制大臣封妻則先亡者不得封故宋子京<lb/>
為沂公墓誌云公始合姓於蔡又合姓於李繼室以其<lb/>
妹後夫人獨偕老故啟許國享脂田焉據史蔡李二夫<lb/>
人皆稱太君則必以其子升朝而加贈是以未得國名<lb/>
也仁宗以後大臣妻存亡者皆得國封視舊制為優但<lb/>
未見所始耳<lb/>
<pb n="KR2o0013_WYG_002-7b"/>
皇祐四年二月傅永為户部副使初闗中用折十鐡錢<lb/>
盜鑄不可勝計公私患之永請變錢法至境問民所乏<lb/>
貸各種粮錢令麥熟納償而薄其息民大悅永亟檄州<lb/>
縣凡散二百八十萬緡大錢悉盡乃以聞已而朝廷變<lb/>
法遂下令以小折鐡錢三折大折鐡錢一民出不意破<lb/>
産失業自經死者甚衆而盜鑄亦以衰止注永前貸民<lb/>
大錢今但取小錢又以小錢三折當大錢一其名似優<lb/>
貸者其實隂奪盜鑄之利也永傳載此事殊不了了今<lb/>
<pb n="KR2o0013_WYG_002-8a"/>
畧加删潤使易曉<hi>出李燾長編</hi>按此傅永設䇿以㒺民也解<lb/>
之誤矣永初議廢大錢以官積大錢多慮虧國計故先<lb/>
以貸民而後更法方其貸時出大錢二百八十萬尋遂<lb/>
更制則民間實止為八十四萬緍爾其后縣官但按元<lb/>
籍取償故民不意破産失業至于自經使永出十而取<lb/>
三則何用亟檄州縣盡散大錢乃以上聞使貸者得大<lb/>
錢萬而償小錢三萬則當樂輸矣而何為失業自經耶<lb/>
故政和中改當十大錢為當三先數日執政爭輦大錢<lb/>
<pb n="KR2o0013_WYG_002-8b"/>
市金銀既而敕下中外傳以為笑即此比也永之䇿大<lb/>
抵使官無所虧而民受其患實甚誤矣<lb/>
至和元年八月梁適除觀文殿大學士注碧雲騢言適<lb/>
除大觀文由内降按舊相除觀文殿大學士非異恩也<lb/>
疑碧雲騢毁適太甚今不取<hi>出李燾長編</hi>按梁莊肅罷相七<lb/>
月戊辰也除觀文大學士八月丙午也相去才三十九<lb/>
日故事宰相以言罷其除職未有如此之遽者當是内<lb/>
降不疑以例考之晏相殊罷政後歴三州始除觀文殿<lb/>
<pb n="KR2o0013_WYG_002-9a"/>
大學士杜相衍終身不除職龎相籍罷政後二年始除<lb/>
節度使知并州皆十年内事耳梅聖俞當有所據而云<lb/>
至和元年九月吕溱王洙並為翰林學士故事翰林學<lb/>
士六員時楊察趙槩楊偉胡宿歐陽修皆為學士于是<lb/>
察加承㫖洙蓋第七員也温成皇后之䘮洙附㑹時事<lb/>
鈎摭非禮陳執中劉沆喜其助己故擢洙員外議者非<lb/>
之<hi>出李燾長編</hi>按學士年表太平興國八年五月在院學士<lb/>
李文恭宋文安吕文穆賈媧民李言幾凡五人而扈日<lb/>
<pb n="KR2o0013_WYG_002-9b"/>
用為承㫖徐鼎臣兼直院蓋七人也慶厯八年十二月<lb/>
至皇祐元年三月在院學士王文安孫文懿趙康靖錢<lb/>
修懿葉道卿彭利建及楊公偉凡七人嘉祐元年二月<lb/>
至二年七月在院學士趙康靖胡文恭歐陽文忠孫文<lb/>
懿王文恭曽宣靖及楊公偉亦七人非始於王原叔也<lb/>
三朝會要云學士無定員燾所云盖据王岐公續會要所<lb/>
書爾<lb/>
仁宗至和中鑄錢文曰至和元寳至和通寳皆眞篆書<lb/>
<pb n="KR2o0013_WYG_002-10a"/>
二品至和重寳眞書一品<lb/>
仁宗嘉祐元年鑄錢文曰嘉祐元寳嘉祐通寳並眞篆<lb/>
文二品<lb/>
嘉祐元年范鎮請立皇嗣疏注周王薨眞宗養宗室子<lb/>
當考<hi>出李燾長編</hi>按眞宗皇帝聖嗣未立嘗以緑車髦節召<lb/>
濮安懿王養之宫中蜀公所言蓋指此也<lb/>
進退宰相其帖例草儀皆出翰林學士舊制學士有闕<lb/>
則第一㕔舍人為之嘉祐末王荆公為閤老會學士有<lb/>
<pb n="KR2o0013_WYG_002-10b"/>
闕韓魏公素忌介甫不欲使之入禁林遂以張方平為<lb/>
承㫖蓋用舊學士也既而魏公罷政議論皆出安道之<lb/>
手按内外制題名記雍熈二年學士扈日用罷蘇太簡<lb/>
自第三㕔舍人代之而趙昌言宋凖皆位太簡上不問<lb/>
也淳化二年學士闕召韓丕諫議及畢文簡為之而躐<lb/>
向文簡四年韓畢罷錢宣靖為第二㕔舍人代之而遺<lb/>
柴承務至道初錢公入宥府宋持正王元之以第三第<lb/>
四㕔繼之而復遺吕祐之和㠓其後若祥符中李相州<lb/>
<pb n="KR2o0013_WYG_002-11a"/>
王沂公並入翰林而躐朱閤老巽天聖中錢希白蔡文<lb/>
忠章文憲繼除學士而躐張閤老尚賢如此者多矣治<lb/>
平初王荆公除内艱累召不至若便除北扉恐無此例<lb/>
韓公雖忌王然以故事考之未見其失仁宗實錄天聖<lb/>
四年五月丁丑蔡齊章得象並為學士時舍人院無知<lb/>
制誥特詔學士夏竦草詞按張師德此年閏五月辛未<lb/>
始以左諫議大夫出院蓋此時師徳正移疾耳<lb/>
治平四年十一月知諫院陳薦楊繪皆請治薛向种諤<lb/>
<pb n="KR2o0013_WYG_002-11b"/>
之罪以安夏人不聽按陳薦知諫院在熈寧元年正月<lb/>
其二月种諤乃貶此不當附在四年又云不聽也<lb/>
熈寧元年七月戊戍知諫院錢公輔言祠部遇歲飢河<lb/>
決鬻度牒以佐一時之急請自今恩賜度牒皆减半從<lb/>
之注前此未嘗書賣度牒因公輔言表而出之鬻度牒<lb/>
蓋始此年按實録治平四年十月庚戍賜陕西轉運司<lb/>
度牒千糴榖賑濟此云始於熈寧元年蓋誤<lb/>
龍衮著江南野錄云歐陽觀義行頗腆先出其婦有子<lb/>
<pb n="KR2o0013_WYG_002-12a"/>
登科詣之待以庶人觀乃文忠父文忠自識其父墓初<lb/>
無出婦之玷衮與文忠為鄉曲豈非平時有宿憾與夫<lb/>
祈望不至云爾不可不為之辯<hi>出王明清揮麈後録</hi>按歐陽公瀧<lb/>
岡阡表以熈寧二年立而云既葬之六十年逆數之葬<lb/>
時公才四歲耳表中雖不見出婦事然以志考之觀年<lb/>
五十九卒官而鄭夫人年方二十九必非元配蓋觀已<lb/>
出婦其子固難言之歐陽公撰族譜云觀二子昞當是<lb/>
其前婦之子所謂卒頼以葬者也文忠後任昞之子嗣<lb/>
<pb n="KR2o0013_WYG_002-12b"/>
立為廬陵尉見焚黄祭文中又文忠貶滁州謝上表云<lb/>
同母之親惟有一妹足見昞為前母之子不疑仲言雖<lb/>
欲為歐陽公諱之其意甚羙然非事實况觀之前婦實<lb/>
有過亦未可知孔子子思尚明言之特歐陽公不可自<lb/>
言他人何諱之有<lb/>
祖無擇知杭州王介甫惡之監司承風㫖以贓濫聞遣<lb/>
御史王子韶按治鍜鍊無所得坐遺遊客酒三百小瓶<lb/>
責節度副使安置士大夫寃之同時有知明州苖振監<lb/>
<pb n="KR2o0013_WYG_002-13a"/>
司亦因觀望發其贓罪朝廷遣張横渠先生按治悉平<lb/>
反之罪止罰金其幸不幸有如此<hi>出邵伯温聞見前錄</hi>按實錄熈<lb/>
寧二年九月詔御史王子韶體量苖振不法事閏十一<lb/>
月命沈衡鞫祖無擇于秀州徐九思鞫振于明州皆以<lb/>
王子韶得其不法事故也尋改命張載劾振明年七月<lb/>
無擇貶散官居壽州九月振貶散官居復州邵實甚誤<lb/>
王安石薦李定陳㐮彈之未行間除御史宋次道李大<lb/>
臨蘇子容不草制封還之其後攝官修起居章衡行下<lb/>
<pb n="KR2o0013_WYG_002-13b"/>
賢不肖於此可見<hi>出韓瓘編器之語錄</hi>按李資深制乃直舍人院<lb/>
蔡仲遠行之非章衡也<lb/>
國朝致仕官帶職歐陽公始以太子少師帶觀文殿學<lb/>
士致仕示特恩也故謝表曰道愧師儒乃忝春官之峻<lb/>
秩身居畎畝猶兼書殿之隆名自是以為例<hi>出王明清揮麈前録</hi>
按國朝臣僚帶職致仕自熈寧四年二月王仲儀始是<lb/>
年六月歐陽公乃還政非事始也<lb/>
熈寧四年十月庚申利路轉運判官屯田郎中鮮于侁<lb/>
<pb n="KR2o0013_WYG_002-14a"/>
權發遣轉運副使初詔諸路監司各定助役錢數轉運<lb/>
使李瑜欲定四十萬侁以為本路民貧二十萬足矣與<lb/>
瑜議不合各具利害奏上是侁議因以為諸路率仍罷<lb/>
瑜而侁有是命又云鄧綰言瑜務聚歛提刑周約同簽<lb/>
書乞重絀以警諸路瑜約皆坐責尋復之<hi>出李燾長編</hi>按實<lb/>
録此年十月丁巳利路轉運判官鮮于侁為副使後二<lb/>
十日丁丑利路轉運使李瑜以判三司都理欠慿由司<lb/>
召乃是美遷明年四月戊午御史張商英言知州周永<lb/>
<pb n="KR2o0013_WYG_002-14b"/>
懿以贓敗轉運使李瑜提刑周約嘗交章薦舉不可不<lb/>
懲詔獄具取㫖後瑜約及同提刑羅居中皆坐奪一官<lb/>
據此則初不縁役錢二書皆誤<lb/>
熈寧四年十一月太學講官六員焦千之王汝翼梁師<lb/>
孟顔復盧侗皆罷獨留蘇液<hi>出李燾長編</hi>按實録十一月戊<lb/>
申判國子監常秩言考定直講焦千之王汝翼為上等<lb/>
梁師孟顔復盧侗為下等詔悉罷之是年十月丙辰蘇<lb/>
液已先除樞宻院檢詳文字未嘗留液也元祐實録差<lb/>
<pb n="KR2o0013_WYG_002-15a"/>
誤紹聖史臣已辨之子復又誤矣據紹聖元年中書舍<lb/>
人同修國史蔡卞奏一取到國子状蘇液熈寧三年離<lb/>
監千之等係四年十一月罷職今修實録官稱留液未<lb/>
悉憑何文字修纂<lb/>
熈寧五年三月戊戌富弼授司空兼侍中致仕按富公<lb/>
實以衮鉞掛冠此云左貂蓋誤<lb/>
熈寧五年九月先是檢正官章惇使湖南張商英為通<lb/>
川縣主簿惇嘉其才而薦之按章子厚以五年七月使<lb/>
<pb n="KR2o0013_WYG_002-15b"/>
湖北張天覺四年十二月已除中書檢正官蓋子厚四<lb/>
年三月使渝州時薦之此誤記也商英時為武寧軍節<lb/>
度推官知渝州南川縣<lb/>
熈寧六年北人遣蕭禧来議地界事詔韓玉汝館伴至<lb/>
驛神宗令李舜舉以朱筆畫一圖子示禧依此分撥舜<lb/>
舉初不與館伴議遽出圖韓急顧舜舉取置懷䄂禧果<lb/>
欲索㸔韓云李御藥自與某論它事即已因入奏面陳<lb/>
山川形勢纎悉皆繫利害不可輕許神宗云卿言大是<lb/>
<pb n="KR2o0013_WYG_002-16a"/>
朕思慮初不至此按史熈寧七年三月丙辰遼主使興<lb/>
復軍節度使蕭禧来求蔚應朔三州並邊之田先是正<lb/>
月丁未命知忻州蕭士元樞宻院兵房檢詳文字吕大<lb/>
忠與北人議地界禧既至後五日又命太常少卿劉忱<lb/>
同商量癸亥入辭報書曰竊惟兩朝撫有萬宇豈以尺<lb/>
土之地而輕累世之懽當遣官司各加覆視儻事由夙<lb/>
昔固難狥從或誠有侵踰豈恡改正甲子遣天章閣待<lb/>
制河北都轉運使韓縝報聘大忠乞命樞宻院錄前後<lb/>
<pb n="KR2o0013_WYG_002-16b"/>
照據文字令縝賫至北庭使遼主知本末其後縝至遼<lb/>
不果致但與押燕蕃相仲熈畧相酬對而還四月丁酉<lb/>
遼主遂遣樞宻副使同平章事蕭素来議地界于代州<lb/>
境上素自以使相欲主南面忱等不許事聞九月戊申<lb/>
詔忱與素等會于大黄平用賔主禮相見時大忠以憂<lb/>
去詔忱持議不諧則許以南北堡鋪中間為兩不耕地<lb/>
又不可則以中間為界素不從朝議以士元失辭十一<lb/>
月丙申起復大忠閤門副使知石州代士元議事忱與<lb/>
<pb n="KR2o0013_WYG_002-17a"/>
素三會于大黄平素漫指分水嶺為界忱不許相持久<lb/>
之八年三月庚子遼主再使禧来聘書詞不遜于是王<lb/>
安石再入相曰將欲取之必姑予之辛丑詔輔臣及忱<lb/>
大忠同對資政殿二人執不予安石不然之更遣縝及<lb/>
樞宻都承㫖張誠一乘傳至河東與遼人會議大忠又<lb/>
言遼人所求地西起雪山東接雙泉為地五百里不可<lb/>
聽又言遼人利吾金帛兵弱而惰城池器械不精民苦<lb/>
虐政又慮西夏塔坦乘之其不可動者五請姑以五寨<lb/>
<pb n="KR2o0013_WYG_002-17b"/>
及治平中所侵十五鋪予之安石不從己酉詔大忠持<lb/>
餘服縝將行上遣禧復命禧不聽又遣内侍李舜舉諭<lb/>
以長連城六蕃嶺許之禧不受命壬子詔輔臣對資政<lb/>
殿癸丑命知制誥沈括報聘戊午括等對資政殿時禧<lb/>
留京師已踰月上許以遼人見開濠塹及置鋪所在分<lb/>
水嶺為界又以報書示之丙寅禧乃辭去括亦行七月<lb/>
丙子遣縝河東分畫戊寅又遣四方館使李評十月己<lb/>
酉又遣樞宻承㫖曽李寛十二月辛亥縝畫地界還除<lb/>
<pb n="KR2o0013_WYG_002-18a"/>
羣牧使十年六月壬寅縝以分畫之勞賜金帶十二月<lb/>
癸巳上地圖蓋自七年之春至十年之冬前後歴四年<lb/>
而地界始畢凡東西棄地七百餘里其後元祐間臺諫<lb/>
累章劾縝奉使辱國而罷相者此也伯山謂玉汝館客<lb/>
時持不許之論上以為然全失其實<lb/>
地界事久不決神宗令近璫劉惟簡賫手劄責韓玉汝<lb/>
云疆事訪問文彦博曽公亮皆言南北通好百年生靈<lb/>
得以休息有所求請當且随宜應付朝廷已許而卿猶<lb/>
<pb n="KR2o0013_WYG_002-18b"/>
固執萬一北敵生事卿家族可保否韓具奏敵情無厭<lb/>
累朝以来常患應接太遽致令得遂狡謀臣不敢以家<lb/>
族為慮上誤國事上察其忠賜以御服貂裘按熈寧七<lb/>
年十月壬申上以北人詭詞求地不已遣使問韓富曽<lb/>
文四公于外韓忠獻言北人見形生疑謂我有復燕薊<lb/>
之意其事有七宜遣使報聘諭以疆土素定其可疑之<lb/>
形如將官之類則因而罷之富文忠言朝廷諸邊用兵<lb/>
敵所以先期啟釁不若委邊臣持舊来圖籍與之詰難<lb/>
<pb n="KR2o0013_WYG_002-19a"/>
萬一入㓂但嚴兵備之文忠烈言敵人之請宜以誓書<lb/>
折之若萌犯順之心當預嚴兵備曽宣靖言宜遣人報<lb/>
聘以不可侵越諭之萬一犯邊先絶其歲賜蓋四公悉<lb/>
持不予之論此云文曽皆言冝随冝應付妄矣<lb/>
馮當世為樞宻使三司火神宗御右掖門視之顧近璫<lb/>
曰急促馬歩司就近遣兩指揮兵士救之當世奏曰故<lb/>
事發兵須得樞宻院宣㫖近臣傳宣發兵不可啟上然<lb/>
之即於榻前出宣付近璫而出神宗數嘉之時論以為<lb/>
<pb n="KR2o0013_WYG_002-19b"/>
得體按實録熈寧七年九月三司火考之國史馮文簡<lb/>
以熈寧三年六月自翰林除樞宻副使九月遷㕘知政<lb/>
事九年十月自成都召知樞宻院事元豐三年九月遷<lb/>
使當三司火時文簡實在政塗陳成肅升之為樞宻使<lb/>
吳正憲充蔡敏肅挺為副使定國誤也是月馬帥賈逵<lb/>
歩帥宋守約皆坐不救三司火逵降秩守約罰金定國<lb/>
謂遣馬歩兩指揮恐誤矣<lb/>
熈寧中王和甫尹開封忽内降文字一紙乃陳首有謀<lb/>
<pb n="KR2o0013_WYG_002-20a"/>
亂者姓名凡數十人内有一薛六郎者居甜水巷以典<lb/>
庫為業和甫以禮呼至宻問與何人為寃薛言有族妹<lb/>
之子近来貸負不從怒罵而去和甫追其甥方在瓦市<lb/>
觀傀儡戯失聲曰豈非那事踈脫也既至不訊而服和<lb/>
甫曰小鬼頭没三思至此何必窮治杖而遣之一府歎<lb/>
伏<hi>出王仲言揮麈後錄</hi>蔣子禮所次其曽大父頴逸史與此大意<lb/>
略同但所告凡八十人所呼乃張三郎居城北所怨乃<lb/>
劉永祚學究和甫令永祚覆冩其書皆同上遣内侍馮<lb/>
<pb n="KR2o0013_WYG_002-20b"/>
宗道監鞫斬永祚於市未幾和甫除右丞心傳按蔣書<lb/>
首末最詳當以為正考之國史和甫以元豐五年自府<lb/>
尹拜右轄熈寧中尚未尹開封王録誤也况告數十人<lb/>
反詔獄窮治不實而但杖遣之恐無此理<lb/>
京朝官四年磨勘原無著令熈寧中審官院率行之至<lb/>
今以為制<hi>出張芸叟畫墁集</hi>按國朝舊制百官無磨勘遇郊赦<lb/>
則遷一官真宗用孫漢公之議始命京朝官三年一進<lb/>
秩其後天禧天聖明道景祐慶歴之際沿革不常治平<lb/>
<pb n="KR2o0013_WYG_002-21a"/>
三年始著令待制以上六年遷二官京朝官四年遷一<lb/>
官芸叟誤也<lb/>
元豐初蔡確排吳充罷相王珪畏之引為執政確謂珪<lb/>
曰上厭公矣珪曰柰何確曰上久欲收復靈武公能任<lb/>
責則相位可保也珪喜謝之適江東漕張琬有違法事<lb/>
帝語珪欲遣官按治珪以告都檢正俞充琬知之上章<lb/>
自辯帝以詰珪珪謂充曰某與君俱得罪矣然有一䇿<lb/>
當除君帥環慶亟上取靈武之章上喜罪可免乃除充<lb/>
<pb n="KR2o0013_WYG_002-21b"/>
待制帥環慶其後遂有靈武之役推其兵端由王珪避<lb/>
漏泄上語之罪也案實録元豐三年五月知慶州俞充<lb/>
罰銅三十斤坐為都檢正日江東漕何琬劾知潤州吕<lb/>
嘉問充以語人章未下而嘉問上疏自理也此時充帥<lb/>
環慶久矣方蔡新州執政吳正憲公尚在位子文所記<lb/>
不必審<lb/>
詔議濮王典禮王珪與禮官合奏王冝稱皇伯三夫人<lb/>
當封大國執政不以為然其後三夫人卒如珪議按史<lb/>
<pb n="KR2o0013_WYG_002-22a"/>
三夫人未嘗加封故李邦直熈寧八年撰韓魏公行狀<lb/>
曰英宗所生迄今為仙遊縣君識者皆疑其非禮意元<lb/>
豐二年五月始詔三夫人並稱曰王夫人遷祔濮園未<lb/>
嘗封大國也李邦直撰禹玉神道碑亦云治平中議追<lb/>
尊濮王公執用封期親尊屬故事執政以為不然公持<lb/>
之卒不奪其後諫官御史爭論久不決帝以手詔裁定<lb/>
多如其初邦直所云但指不稱皇耳此謂三夫人卒如<lb/>
珪議者實甚誤<lb/>
<pb n="KR2o0013_WYG_002-22b"/>
近歲前執政官到闕止繫御仙花帶從官非帶學士亦<lb/>
不敢繫待制自如本品無職則在庶官班中皆繫皂帶<lb/>
蓋閤門之制不知衝改始何時辨云元豐二年元絳罷<lb/>
政以本官知亳州特令服金帶如學士則非特㫖雖學<lb/>
士所謂金帶亦不得矣大觀初著令前執政許服毬文<lb/>
帶而此書所記近歲閤門之制又如此何耶元厚之許<lb/>
服帶如學士謂得繫御仙花金帶仍佩魚也厚之以言<lb/>
罷不帶職故以此優之此云非特㫖雖學士亦不得蓋<lb/>
<pb n="KR2o0013_WYG_002-23a"/>
誤矣淳熈中王仲行罷吏部尚書不帶職帥浙東入辭<lb/>
服金帶佩魚而入閤門吏却之乃去魚不可則改紅帶<lb/>
又不可則卒改皂帶仲行甚不平後數年始有㫖前侍<lb/>
從不帶職許服紅鞓黒犀帶仍佩魚遂為故事<lb/>
元豐五年十月壬申發常平錢八百萬緡成元豐庫注<lb/>
張舜民小史云神宗於崇政殿後設二十四庫或即元<lb/>
豐庫甞考實録卷末云每庫以詩一字目之詩凡三十<lb/>
二字又别置庫賦詩二十字不知庫名<hi>出李燾長編</hi>按國史<lb/>
<pb n="KR2o0013_WYG_002-23b"/>
食貨志上即景福殿庫聚金帛元豐元年始更庫名凡<lb/>
三十二字以眞宗實錄考之景福殿庫崇政殿後庫内<lb/>
藏庫皆一庫也蓋藝祖始下諸國聚其金帛於講武殿<lb/>
後廊謂之封樁庫太平興國三年十月改左藏北庫為<lb/>
内藏庫改封樁為景福内庫併𨽻内藏而講武殿旋改<lb/>
為崇政張芸叟所云即内藏耳元豐庫神宗所創在太<lb/>
府寺南非崇政殿後庫明甚<lb/>
國初以来開封府未嘗三獄同空元豐五年王安禮知<lb/>
<pb n="KR2o0013_WYG_002-24a"/>
府乃謀作天府獄空以圖進用時有御史劾其詐妄朝<lb/>
廷按視獄皆空御史以罪斥安禮拜右丞紹聖崇寧以<lb/>
後躁進之徒用此術奏獄空者多矣朝廷遂立遷一官<lb/>
為賞格長編五年四月丁巳注鮮于綽云中行坐論安<lb/>
禮獄空絀按實録元豐五年四月開封府言三院獄空<lb/>
詔知府王安禮進一等大理卿崔台符言本寺獄空詔<lb/>
台符減三年磨勘會五月大改官制安禮以翰林學士<lb/>
與同列蒲宗孟俱執政蒲左丞王右丞時侍御史蒲中<lb/>
<pb n="KR2o0013_WYG_002-24b"/>
行以與安禮爭盜賊名簿不實罷非為劾獄空也據國<lb/>
史天禧四年五年開封府此歲獄空蔡所記四者皆謬<lb/>
元豐六年六月丁巳執政將劾大辟不應讞者刑部郎<lb/>
中韓晉卿適白事省中因曰讞而獲戾讞不至矣朝廷<lb/>
從之<hi>出晉卿傳</hi>按實録是日詔大理寺刑名疑慮及情法不<lb/>
稱奏裁公案送定斷官㸔詳如非疑慮及情法不稱並<lb/>
免收坐從本寺請也此時晉卿為大理少卿所書刑中<lb/>
及因白事皆小誤<lb/>
<pb n="KR2o0013_WYG_002-25a"/>
元豐七年三月己巳編𠡠成自嘉祐後立開封盜賊重<lb/>
法後稍及曺濮澶滑等州至元豐更定其法於是河北<lb/>
京東淮南福建等路用重法郡縣浸廣矣注刑法志有<lb/>
此不得其時因編𠡠成附見<hi>出李燾長編</hi>按實録嘉祐六年<lb/>
初命開封諸縣盜賊囊槖之家立重法治平二年九月<lb/>
命開封府判官王靖提舉捉殺府界及曹濮澶滑州未<lb/>
獲盜賊三年四月五日遂以開封之長垣考城東明縣<lb/>
及曹濮等四州為重法地分熈寧四年正月丁未淮南<lb/>
<pb n="KR2o0013_WYG_002-25b"/>
之宿州京西之滑州河北之澶州京東之濮州凡十三<lb/>
州並行重法十年五月八日安厚卿以中書檢正官體<lb/>
量河北京東盜賊又請之六月壬午詔山東河北十七<lb/>
州皆行重法曹澶濮州仍在其中十二月癸夘又行之<lb/>
福建下四州此云不得其時何也盖立盗賊重法自嘉<lb/>
祐至熙寧而刑法志云元豐盖史官之誤<lb/>
韓魏公父諫議大夫國華嘗仕於蜀蜀中士人胡廣善<lb/>
相術見諫議而竒之曰是必生貴子請納女焉後諫議<lb/>
<pb n="KR2o0013_WYG_002-26a"/>
守泉生魏公於泉州州宅按李邦直撰魏公行狀云公<lb/>
之所生母胡氏蜀士人覺之女追封秦國太夫人此云<lb/>
名廣蓋誤<lb/>
故事命相皆用上旬剛日元豐八年拜蔡韓二相以五<lb/>
月二十六日蓋鄧温伯失之按史神宗一朝命相韓康<lb/>
公王荆公以十二月十一日韓康公再相以四月十九<lb/>
日王荆公再相以二月十一日吳冲公王岐公拜相以<lb/>
十二月二十三日蔡持正拜相以四月二十二日皆在<lb/>
<pb n="KR2o0013_WYG_002-26b"/>
中下旬且荆公岐公持正制出皆柔日也頴叔徒見熈<lb/>
寧中富鄭公拜相以二月二日故有上旬之論不知亦<lb/>
偶然耳如太祖初拜趙中令為相乾德二年正月十三<lb/>
日也仁宗慶歴三年改命二相四月二十一日也至和<lb/>
二年並命文忠烈富文忠六月十一日也此三者不為<lb/>
不審矣然皆在中下旬中興後秦會之朱藏一趙元鎮<lb/>
張徳遠葉夢錫等亦以下旬大拜初無所拘此說牴牾<lb/>
孫叔易言嘗見監朱僊鎮使臣云少日作吳冲卿丞相<lb/>
<pb n="KR2o0013_WYG_002-27a"/>
直省官親見元豐中郭逵討交阯以重兵壓富良江與<lb/>
交人止一水隔冲卿忌其成功堂帖令班師逵逗遛不<lb/>
進交人大入全軍皆覆逵坐貶秩侔儲冲卿孫也大觀<lb/>
中以左道伏誅蓋天報之云<hi>出王明清揮塵後錄</hi>按國史郭仲通<lb/>
以南伐得罪詔獄窮治後得吳丞相書云安南事冝以<lb/>
經久省便為佳時丞相已病由是憂畏而薨未嘗下堂<lb/>
帖也蓋冲卿本意不欲取交州地為得之不足守而勤<lb/>
供費耳使仲通成功丞相必受上賞又何忌邪况班師<lb/>
<pb n="KR2o0013_WYG_002-27b"/>
大事不得㫖而下堂帖丞相且獲罪不輕詳見心傳所<lb/>
著建炎以來繫年要錄<lb/>
</p>
<p>
</p>
  </div>
<div>
                <head>舊聞證誤卷三</head>
    <p>
<pb n="KR2o0013_WYG_003-1a"/>
欽定四庫全書<lb/>
　舊聞證誤卷三　　　　　宋　李心傳　撰<lb/>
哲宗登極尊皇太后為太皇太后皇后為皇太后惟朱<lb/>
妃稱號未定太皇太后曰母以子貴朝廷宜詳議當優<lb/>
隆之時蔡確章惇尚在朝議久不決諂諛者謂亦當為<lb/>
皇太后守正者則曰止合稱皇妃太母曰自古無並為<lb/>
皇太后之禮當尊為皇太妃凡百禮儀並依皇后乘行<lb/>
龍擔子服用繖扇等皆紅百寮稱臣太母又增月給在<lb/>
<pb n="KR2o0013_WYG_003-1b"/>
皇后之上哲宗喜慰皇太妃謝曰非太皇太后妾何縁<lb/>
得此盛極按此一叚尤差誤徳妃朱氏為皇太妃當諸<lb/>
公議神宗遺制時已增入矣此云議久不決者妄也元<lb/>
豐八年六月甲戌詔皇太妃出入許乘擔子七月甲辰<lb/>
禮部尚書韓忠彦等言皇太妃在三年服内衣褥從物<lb/>
並淺淡生日節序物色依皇后例慶賀用箋百官不稱<lb/>
臣己巳禮部又言皇太妃生日節序物色其冠服之屬<lb/>
減皇后五分之一此云服用紅百寮稱臣月給在皇后<lb/>
<pb n="KR2o0013_WYG_003-2a"/>
之上皆誤也元祐三年秋詔增議太妃典禮禮官請擔<lb/>
子飾以龍鳳繖用紅冠服如皇后紹聖元年宣仁聖烈<lb/>
皇后既葬上中批付禮官於是坐六輿立宫殿名繖紅<lb/>
黄兼用月費内中批出他儀制如皇后蓋前後十年而<lb/>
始定其典禮此所記誤矣<lb/>
元祐初兩省以上官多内降差人韓玉汝患之簾前論<lb/>
列宣仁云相公門知有吕夷簡否劉太后時多有内降<lb/>
吕夷簡亦如此奏陳章獻云相公知否一小孩兒與一<lb/>
<pb n="KR2o0013_WYG_003-2b"/>
婦人不與人些恩澤怎生把握天下夷簡拜謝非臣所<lb/>
及韓曰維持天下正須公議不在私恩按宣仁垂簾内<lb/>
降差除兩省以上官蓋范忠宣范正獻蘇文定朱公掞<lb/>
之流也章子厚嘗奏云得非左右所薦后云皆大臣所<lb/>
薦非左右玉汝為相屢以除授私其子姪為臺諫所劾<lb/>
而此乃以擢用忠賢為章獻與人恩澤之比其誣罔抑<lb/>
甚矣<lb/>
章惇蔡卞起同文館獄劉摯梁燾同時死於嶺南貶所<lb/>
<pb n="KR2o0013_WYG_003-3a"/>
人亦疑之又杖殺内臣陳衍惇卞至作廢宣仁后詔時<lb/>
宣仁服未除請哲宗於靈殿宣讀施行欽聖后聞之號<lb/>
哭於宣仁靈前哲宗乃已<hi>出邵子文辨誣</hi>按宣仁后以元祐八<lb/>
年九月崩後四年同文獄起其十一月梁况之卒十二<lb/>
月劉莘老薨又明年三月乃殺陳衍此時宣仁除服久<lb/>
矣子文所記不誣但年月差誤<lb/>
章惇初貶謫元祐臣寮盡以白帖子行事燾按李清臣<lb/>
與惇争論不已哲宗疑惇惇亦恐時鄭左丞雍以嘗為<lb/>
<pb n="KR2o0013_WYG_003-3b"/>
二王官寮屢致人言迹甚危欲結惇為自安計謂惇曰<lb/>
熈寧初王荆公相常用白帖子行事惇大喜取其案牘<lb/>
懷以白諸上惇遂安然鄭竟罷政尋被謫按章惇將貶<lb/>
元祐諸老先用林子中為中書舍人李掄所編丁未録<lb/>
中載元祐諸公謫詞甚備是必有録黄非用白帖子明<lb/>
矣范淳夫家傳云紹聖四年徙賔州元符元年移化州<lb/>
所被受止是白劄子疑子文指此而云然紹聖二年十<lb/>
月鄭公肅先出知陳州十一月安厚卿又出知河南四<lb/>
<pb n="KR2o0013_WYG_003-4a"/>
年正月李邦直又出知北京當用白劄子時此三人皆<lb/>
不在政府此説恐誤<lb/>
元祐名卿朱紱者君子人也嘗登禁從紹聖初不幸坐<lb/>
黨錮崇寧間亦有朱紱者蘇州人初登第欲希進用上<lb/>
疏自陳與姦人同姓名恐天下後世以為疑遂易名曰<lb/>
諤字聖予蔡元長果大喜不次峻擢位至右丞未及正<lb/>
謝卒<hi>出王明清揮塵前錄</hi>
韓相縝有心術章惇畏之凡元祐執政從官惇必以事<lb/>
<pb n="KR2o0013_WYG_003-4b"/>
中之不敢及縝至縝死方使葉祖洽言不與贈諡而已<lb/>
按哲宗實録韓玉汝附傳縝守潁昌再上章引年未許<lb/>
給事中葉祖洽論縝垂簾之初首登相位交結張茂則<lb/>
梁簡諂事司馬光持禄養交以太子太保仍舊職致仕<lb/>
薨上為輟朝成服贈司空但不定諡而已史所書如此<lb/>
子文所記惇畏縝及不與贈官皆差誤况玉汝乃元豐<lb/>
執政雖遞遷於埀簾之初而俄與章蔡並逐豈可厠之<lb/>
元祐大臣耶<lb/>
<pb n="KR2o0013_WYG_003-5a"/>
紹聖初治元祐黨人凡嘗為宰執者無不坐貶惟蘇子<lb/>
容一人得免燕語辨云元祐宰相韓維執政李清臣許<lb/>
將紹聖以前皆無他李許仍再執政此云獨子容得免<lb/>
非也<hi>出汪端明辨石林燕語</hi>按韓玉汝元豐執政垂簾初但與蔡<lb/>
持正遞遷至相位既而為元祐諸公所擊去位非子容<lb/>
比也李邦直首建紹述之議許冲元依違兩可歴符祐<lb/>
崇靖之間皆為執政若槩之元祐宰執之間誤矣<lb/>
邢恕既為惇卞起獄不成每上殿移時不下惇果疑之<lb/>
<pb n="KR2o0013_WYG_003-5b"/>
出其元祐初謫隋州時上宣仁后自辨書稱宣仁功徳<lb/>
有宗廟大計旬日之前固已先定之語遂入元祐黨責<lb/>
知安南軍此元符元年十月事也按恕為右史時嘗上<lb/>
宣仁后書言五事有儲貳之建旬浹已前固已先定之<lb/>
語然實不曾降出章惇所出恕謫漢東時所上疏大抵<lb/>
稱美元祐初政且言已與司馬公晩受神宗之知却無<lb/>
此數語<lb/>
紹聖三年十月戊辰知瀛州路昌衡言伏覩朝㫖姚勔<lb/>
<pb n="KR2o0013_WYG_003-6a"/>
不與磨勘謹按勔罪大罰輕未厭輿論詔勔落寳文閣<lb/>
待制管勾洞霄宫注昌衡知瀛州何故言姚勔當考恐<lb/>
字有脫誤<hi>出李燾長編</hi>按此時每月以賞功罰罪事鏤板下<lb/>
諸州故昌衡奏狀有伏覩之語蓋時方排擊黨人是以<lb/>
出位論奏無害亦元祐中吳處厚箋蔡確車盖亭詩之<lb/>
比耳<lb/>
按紹聖間鄭公肅不帶職周次元止帶待制非自西美<lb/>
始紹興後蕭徳起符正明亦以次對為制帥不但曹王<lb/>
<pb n="KR2o0013_WYG_003-6b"/>
二人也西美初復次對知成都府後四年乃陞雜學士<lb/>
充置使此所記誤<lb/>
崇寧五年冬末朱勔始進黄楊木三本按二年朱冲以<lb/>
獻花石得三班奉職不應以五年為始<lb/>
李孝廣崇寧間為成都漕以㸃檢卬州士人費義韋直<lb/>
方私試試卷詞理謗訕龎汝翼課冊係元祐學術譏詆<lb/>
元豐政事上聞三人並竄廣南孝廣遷官後紹興庚戌<lb/>
孝廣之子倞屬疾於婺州謂有妖孽招路時中治之時<lb/>
<pb n="KR2o0013_WYG_003-7a"/>
中始不肯倞託親舊叩問其詳時中云有一費義者獨<lb/>
不肯去吾亦莫知其故倞云若爾某疾不起矣因道向<lb/>
來費義等事實倞以告其父後義輩皆客死於路按此<lb/>
崇寧初事也後二人以大禮赦得歸直方更名革中進<lb/>
士第終安居令義更名允濟中進士甲科終漢州推官<lb/>
馮當可先生誌其墓甚詳此云客死於道蓋誤又紹興<lb/>
無庚戌庚戌乃建炎四年而誌云張丞相宣撫陜州費<lb/>
佐幕府意峭直難合出為漢州推官據史魏公以建炎<lb/>
<pb n="KR2o0013_WYG_003-7b"/>
三年己酉十一月至漢中則費君入幕出幕又死於漢<lb/>
州決非一歲間事計李倞病時費尚未死也意者路時<lb/>
中億度妄云之詞不足信<lb/>
安堯臣上書諫復燕雲安惇由此追復正奉大夫<hi>安惇傳元</hi>
<hi>符詔㫖</hi>按惇以政和三年八月追復正奉大夫以其夫人<lb/>
張氏自訴也重和元年十一月己未御筆惇雖未復舊<lb/>
官可特與正奉大夫遺表恩澤授堯臣承務郎蓋惇本<lb/>
官為光禄大夫贈特進今追復未盡而特用所復官推<lb/>
<pb n="KR2o0013_WYG_003-8a"/>
恩此云因堯臣上書復官誤矣<lb/>
政和初上欲建延福宫一日魯公命召諸巨璫來且有<lb/>
事約束時童貫楊戩賈祥藍從熙何訢皆奏禀以此上<lb/>
黙已曉因戱之曰汝等必作過今為師臣定行遣汝等<lb/>
矣諸璫莫測咸變色而詣省魯公則戒之曰恐至尊暑<lb/>
熱汝等各辦事建一二納凉之所朝廷當一切應副汝<lb/>
也於是改作延福五位按此政和三年事也蔡京素與<lb/>
宦者交結必相表裏此云師臣行遣又云諸璫變色皆<lb/>
<pb n="KR2o0013_WYG_003-8b"/>
妄也况童貫已為太尉恩數視二府矣可召至都堂爾<lb/>
汝之邪延福五位何訢藍從熙第一李穀第二此無穀<lb/>
名亦誤也<lb/>
李端叔為宻院編修官曾文肅薦於上將以為右史命<lb/>
未下而為錢遹論罷暫泊潁昌為范忠宣草遺表上讀<lb/>
之稱賞將召用之而蔡元長入相時事大變端叔坐除<lb/>
名編管太平州按范公薨於建中靖國元年正月而蔡<lb/>
元長明年春始召還北門若上將擢端叔用之不應在<lb/>
<pb n="KR2o0013_WYG_003-9a"/>
朝踰年無除目也端叔政和三年九月除名<lb/>
王仲薿守㑹稽頗著績效如乾湖為田導水入海是也<lb/>
<hi>出王明清揮麈餘話</hi>按史明越州鑑湖夏蓋白馬竹溪廣徳等十<lb/>
三湖自唐長慶中創立湖水髙於田田又髙於江海旱<lb/>
澇則遞相輸放其利甚溥自宣政間樓异守明王仲薿<lb/>
守越皆内交權臣專事應奉於是悉廢二郡陂湖以為<lb/>
田其租悉屬御前重和元年二月甲子詔鑑湖田租以<lb/>
備繕修原廟之需不許他司奏請他皆類此由是民失<lb/>
<pb n="KR2o0013_WYG_003-9b"/>
水利而官失省稅不可勝計紹興元年李莊簡為吏部<lb/>
侍郎奏請復之上虞令趙不揺奉詔考究自宣和元年<lb/>
至今湖田凡得米三萬三千餘斛入御前而納放者税<lb/>
米十四萬六千餘斛得不償失遂復廢餘姚上虞二縣<lb/>
湖田其本末如此仲言所云誣矣<lb/>
宣和元年九月乙卯范致虛以母憂罷按謙叔去位在<lb/>
八月癸卯<lb/>
宣和庚子蔡元長當軸外祖曾空青守山陽時方臘據<lb/>
<pb n="KR2o0013_WYG_003-10a"/>
二浙甚熾初元長怨陳瑩中以陳嘗上書詆文肅編置<lb/>
郡中欲外祖甘心焉適瑩中告病外祖即令醫者朝夕<lb/>
診視具疾之進退與夫所供藥餌申官已而不起亦令<lb/>
作佛事僧衆下至凶肆之人悉入狀用印係案僚吏以<lb/>
為何至是外祖曰數日之後當知之已而朝廷遣淮南<lb/>
轉運使陸長民體究云盜賊方作未審陳瓘之死虚實<lb/>
外祖即以案牘繳奏以聞人始服其先見<hi>出王明清揮麈後録</hi>此<lb/>
尤謬誤按國史宣和二年方臘反時陳忠肅在南康有<lb/>
<pb n="KR2o0013_WYG_003-10b"/>
飛語云其子婿為賊所得欲以為相詔移楚州居住命<lb/>
守臣察之六年春忠肅卒於楚臘平久矣<lb/>
宣和三年辛丑盜起東南上慨然有一新政事之意廷<lb/>
䇿有二士對甚切直初考官陸徳先等謂非宜言乞唱<lb/>
名日行遣有㫖送覆考考置第三等李丞相士美時以<lb/>
翰長充詳定官見二卷大竒之手疏論其忠鯁仍定上<lb/>
上等得㫖甲乙科已而呼臚乃劉寧止范宗尹也心傳<lb/>
嘗疑此事後見楊文靖公作周中丞武仲墓誌云為殿<lb/>
<pb n="KR2o0013_WYG_003-11a"/>
試考官進士對策有極言切直者同列欲指為謗訕取<lb/>
㫖公云今盜起東南正國家開言路之時豈可吾儕先<lb/>
加以此名遂改為涉異奏之已而降㫖皆取於前列伯<lb/>
山宣政間本李士美客由此觀之伯山所書恐曲為士<lb/>
美地未可盡信也<lb/>
宣和七年七月庚午禁士民名字有犯天王君聖及主<lb/>
字者按此五字皆宣和以前所禁至此始罷之今乃以<lb/>
為禁非也重和元年九月禁天字二月禁君字五月禁<lb/>
<pb n="KR2o0013_WYG_003-11b"/>
聖字政和三年六月禁王字政和八年七月禁主字<lb/>
王正道三槐之裔祖端父毅俱以材顯靖康末李士美<lb/>
罷相就第正道直造拜於堂下願隨至禁中有欲白於<lb/>
上會有㫖令前宰執赴殿廷議事士美因攜之而入請<lb/>
募死士奉兩宫決圍南幸欽宗忠之以片紙批曰事成<lb/>
日可除尚書兵部侍郎<hi>出王明清揮麈後錄</hi>案王正道乃文正弟旭<lb/>
之四世孫旭官至兵部郎中子端官至通議大夫端子<lb/>
元官至朝散大夫元子毅崇寧中為朝散郎上書勒停<lb/>
<pb n="KR2o0013_WYG_003-12a"/>
如此所云皆不審方城將破時未嘗召前宰執議事且<lb/>
李士美亦不在城中也敵人欲用正道為平灤漕非留<lb/>
守也<lb/>
蘇叔黨靖康中得倅真定赴官次河北道遇緑林脅使<lb/>
相從叔黨曰若曹知世有蘇内翰乎吾即其子肯隨爾<lb/>
輩草間求活耶通夕痛飲翌日視之卒矣惜乎世不知<lb/>
其此節也<hi>出王明清揮麈後録</hi>
曹功顯自燕山逃歸顯仁令奏髙宗曰上再使敵中欲<lb/>
<pb n="KR2o0013_WYG_003-12b"/>
就鞍時二后洎宫人送至㕔前有小婢招兒見四金甲<lb/>
人衞上<hi>出王明清揮麈後録</hi>按欽宗實録上自康邸出使而顯仁<lb/>
皇后以龍徳宫婉容居禁中召内知客韓公裔至<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>子<lb/>
門屬以調䕶意此云送至㕔前當考<lb/>
二聖皇族既詣敵營中議亦取元祐皇后淵聖意邦昌<lb/>
必不能久僭欲留后以為興復基本因遣人入城取物<lb/>
紙尾批廋語與府尹徐秉哲云趙氏注孟子可相度分<lb/>
付㑹敵人以后廢久無預時事故不復取<hi>出朱勝非秀水閑居錄</hi>
<pb n="KR2o0013_WYG_003-13a"/>
按實録敵取宗族皆據管宫閤内侍所供名字后實以<lb/>
廢處外宫不為敵所指名未必欲取而復止也况徐秉<lb/>
哲乃賣國之尤者豈可以情諭之邪<lb/>
秦㑹之嘗對方務徳言靖康末與莫儔俱在敵寨時搜<lb/>
索宗室有未盡者儔陳計乞取玉牒其中有名盡行根<lb/>
刷會之在傍曰尚書誤矣譬如人家宗族不少有雖號<lb/>
同姓而情好極疎者平時富貴既不與共一旦禍患乃<lb/>
與之均恐無此理尼堪曰中丞之言是由此異待之<hi>出王</hi>
<pb n="KR2o0013_WYG_003-13b"/>
<hi>明清揮麈後錄</hi>按實録二月癸酉金人於宗正寺取玉牒簿指<lb/>
名取南班宗室自二王宫以下近屬及官序髙者先取<lb/>
此時秦㑹之未出城也㑹之所論或是三月庚子再取<lb/>
宗室時然儔獻計之日㑹之實不在傍此説不足據<lb/>
熙寧法宗子出仕者見謝辭及獨銜奏事並不著姓建<lb/>
炎元年某知鎮江府上謝表黄英州任中書侍郎乃令<lb/>
進奏官退回為不合不著姓殆欲見沮而不考著令也<lb/>
至今雖大宗正司宗室亦稱皇叔皇兄具官仍著姓矯<lb/>
<pb n="KR2o0013_WYG_003-14a"/>
枉太過誤矣按建炎指揮見中興㑹要時黄懋在中書<lb/>
取此㫖也然南班宗室初未嘗有著姓者此所云誤<lb/>
國朝宗子自祔葬山陵之外又有南墳西墳問諸宗子<lb/>
多南渡後始生無知之者建炎二年十月知汝州張抃<lb/>
奏劾其州官遁竄之罪有趙叔潛者結銜云保義郎添<lb/>
差管轄舒王已下墳圍有承節郎王世贇者其銜即云<lb/>
管轄魏王已下墳圍此云舒魏二王墳即南西二墳也<lb/>
邪國朝宗子分三祖藝祖太宗葬西京故宗子連惟字<lb/>
<pb n="KR2o0013_WYG_003-14b"/>
允字以上者並祔西洛魏悼王葬汝州故宗子連承字<lb/>
以下者並祔温陽所謂西墳永安是也所謂南墳汝州<lb/>
是也國書中自可考據泰之嘗為從官矣乃不知此何<lb/>
邪<lb/>
秦㑹之范覺民同在廟堂二公不相咸敵騎初退欲定<lb/>
江西二守臣之罪康倬知臨江軍棄城而走撫守王仲<lb/>
山以城降仲山㑹之婦翁也覺民欲寛之㑹之云不可<lb/>
既已投拜委質於賊甚麽話不曾說豈可貸邪蓋詆覺<lb/>
<pb n="KR2o0013_WYG_003-15a"/>
民嘗仕偽楚耳<hi>出王明清揮麈餘話</hi>按敵入江西建炎三年冬也<lb/>
明年春敵退秦㑹之在逹賚軍中其年十月乃得歸紹<lb/>
興元年春始除參知政事此大誤矣<lb/>
建炎四年十二月尼堪籍諸路客户拘之入官次年春<lb/>
盡鎖之雲中耳上刺官字以誌之河間府樂夀縣初縣<lb/>
客户六十八人而誤作六百八人以報後尼堪不容訴<lb/>
於是縣官驅窮民孤旅五百四十人以補數至則一例<lb/>
賣之莫能辨也按建炎三年秋已書升樂夀縣為夀州<lb/>
<pb n="KR2o0013_WYG_003-15b"/>
此仍稱縣者誤也<lb/>
方務徳守荆南有寓客張黜者魏公之族子出其乃翁<lb/>
所記建炎遺事一編云孔彦舟領衆十餘萬破荆南城<lb/>
時朝廷方經理北敵未暇討捕張單騎入城說諭彦舟<lb/>
使之效順又令討鍾相許以成功入川從宣撫司求賞<lb/>
相平張遂與彦舟心腹數人入蜀至夔又降說劇賊劉<lb/>
超未及宣撫司道遇族兄攫金不得乃先見魏公言張<lb/>
受賊賂厚不可信魏公然之張乞令彦舟屯荆南公不<lb/>
<pb n="KR2o0013_WYG_003-16a"/>
從令往黄州屯駐其徒皆不樂率衆渡淮降金按鍾相<lb/>
乃鼎州土豪以左道惑衆率人守鄉井孔彦舟為東平<lb/>
鈐轄因事叛去侵荆南諸郡攻長沙不克乃偽稱鍾相<lb/>
遂入之反奏相叛傅彦濟以宣機督軍討之不勝相遂<lb/>
自稱楚王此建炎四年二月也四月彦舟獲相送行在<lb/>
拜利州觀察使湖北副總管時朝廷命向伯恭帥潭為<lb/>
彦舟所拒賀子忱說巨冦馬友擊彦舟逐之彦舟引兵<lb/>
入江西明年二月吕元直奉詔討李成乃奏彦舟同擊<lb/>
<pb n="KR2o0013_WYG_003-16b"/>
賊成敗降劉豫其秋以彦舟為蘄黄鎮撫使實代成明<lb/>
年五月權端明邦彦入樞府權故東平帥也彦舟心不<lb/>
自安偶韓良臣破閩湘諸盗順流而東彦舟疑其圖已<lb/>
遂引所部降偽齊以首末考之彦舟賞功及除拜皆朝<lb/>
命非自宣撫司且賞典已厚又距其叛去已二年蓋張<lb/>
所記多大言不足信<lb/>
按孟富文以辛亥九月自户部尚書除江湖宣諭制置<lb/>
使使理財治盜未嘗兼閩中亦不除韓良臣是時辛企<lb/>
<pb n="KR2o0013_WYG_003-17a"/>
宗已在建寧朝廷又遣胡丞公督捕十月二日洪成季<lb/>
始自𤨏闥遷吏書為言者論去後五日富文即除參知<lb/>
政事此時成季吏書除目尚未下安得云上已留參政<lb/>
擬狀數日也十一月五日富文除福建宣撫良臣副之<lb/>
其執事已彌月蓋方務徳誤記而衆言又因之<lb/>
宗澤造戰車初是劉浩創造試之不可每一兩以二十<lb/>
五人為左角二十五人為右角二十五人為前拒二十<lb/>
五人為後拒共四隊凡一車用百人迨元帥府分遣澤<lb/>
<pb n="KR2o0013_WYG_003-17b"/>
往開徳乃用浩車制旋造<hi>出趙甡之遺史</hi>按宗公遺事載其京<lb/>
城所造車式每乘用五十有五運車者十有一執器械<lb/>
輔車者四十有四回旋曲折可以應用與趙公所記殊<lb/>
不同<lb/>
李綱私藏過於國帑厚自奉飬侍妾歌僮衣服飲食極<lb/>
於美麗每饗客殽饌必至百品遇出厨傳數十擔其居<lb/>
福州也張浚被召綱贐行一百二十合合以朱漆鏤銀<lb/>
裝飾様制如一皆其宅庫所有者<hi>出朱勝非秀水閑居録</hi>按李張<lb/>
<pb n="KR2o0013_WYG_003-18a"/>
二公皆渡江後名相此所云殊不可解豈非以張自福<lb/>
州還朝而薦李公起為江西大帥故以此汚之邪<lb/>
</p>
<p>
</p>
  </div>
<div>
                <head>舊聞證誤卷四</head>
    <p>
<pb n="KR2o0013_WYG_004-1a"/>
欽定四庫全書<lb/>
　舊聞證誤卷四　　　　　宋　李心傳　撰<lb/>
日厯紹興元年六月命知南外宗室正事令懬選藝祖<lb/>
後宗子二人鞠之禁中是嵗辛亥也明年閏月乙未令畤<lb/>
除知宗正事五月乙亥阜陵入宫相去才四十日若徳<lb/>
麟被㫖其所選未必如此之速按令懬為思陵所眷而<lb/>
徳麟以舊事譚稹為上所輕恐未必以此委之方阜陵<lb/>
入宫時徳麟亦未封王其後二人偶先後襲封或傳者<lb/>
<pb n="KR2o0013_WYG_004-1b"/>
因之而誤然徳麟時在行在而令懬在泉南當考<lb/>
張浚既受黜陟之命㕘知政事席益簽書樞宻院事徐俯大<lb/>
不平之指以為僣其敕勝非在朝廷日甞見之前云某<lb/>
司次述事因右語云奉勅如何末以使御押字黄紙大<lb/>
字皆過扵勅<hi>出朱勝非秀水閑居錄</hi>心傳甞見永康軍昭惠靈顯<lb/>
真人復封王勅右語云右奉便宜聖㫖云云紹興元年<lb/>
月日知樞宻院事宣撫處置使臣張浚書名不押字朱<lb/>
公所云非也<lb/>
<pb n="KR2o0013_WYG_004-2a"/>
紹興四年趙鼎除知樞宻院事充川陜宣撫處置使時<lb/>
勝非起復居位已累章丐持餘服鼎窺宰席甚急被命<lb/>
殊不樂申請數十條皆不可行如隨軍錢物須七百萬<lb/>
緡勝非參告進呈指此一項言臣昔聞玉音趙鼎出使<lb/>
如張浚故事浚自建康赴蜀朝廷給錢一百五十萬緡<lb/>
今鼎所須三倍以上今嵗郊恩所費不貲上曰奈何勝<lb/>
非曰可支三百萬緡半出朝廷已如浚數半令所部諸<lb/>
路漕司應付上可之既退鼎詬怒云令我作乞兒入蜀<lb/>
<pb n="KR2o0013_WYG_004-2b"/>
耶<hi>出朱勝非秀水閑居錄</hi>按趙忠簡奏疏云臣隨行錢帛各乞依<lb/>
張浚例初乞錢百萬後乞五十萬度牒二萬止得三千<lb/>
再乞得萬八千又乞始足元數臣日侍宸扆所陳乞已<lb/>
艱難如此况在萬里之外按度牒是時每道直二百千<lb/>
二萬道共直四百萬緡通見鏹為四百五十萬緡與此<lb/>
記不合若以初乞所許訃之則錢牒止得一百十萬緡<lb/>
亦未及魏公所持之數盖忠靖所記有誤<lb/>
李端叔作范忠宣遺表紹興中趙元鎮作相提舉重修<lb/>
<pb n="KR2o0013_WYG_004-3a"/>
㤗陵實錄書成加恩吕居仁在玉堂取其中二句云惟<lb/>
宣仁之誣謗未明致哲廟之隂靈不顯一對扵麻制中<lb/>
時人以為用語親切不以蹈襲為非也按紹興八年六<lb/>
月趙公以哲錄成書遷特進曽尚書楙當制無此二語<lb/>
居仁所草乃再除特進非加恩也<lb/>
紹興壬戍罷三大帥兵柄時韓王世忠為樞宻使語馬<lb/>
帥解潜曰雖云講和敵性難測不若姑留大軍之半扵<lb/>
江之北觀其釁公其為我草奏以陳此事解用指為劄<lb/>
<pb n="KR2o0013_WYG_004-3b"/>
子韓上之已而付出秦㑹之語韓云何不素告我而遽<lb/>
為是耶韓覺秦詞色稍異倉卒皇恐即云世忠不識字<lb/>
此乃解潜為之使其上耳秦大怒翌日貶潜單州團練<lb/>
副使南安軍安置張子韶云<hi>出王仲言揮麈後錄</hi>按解承宣初以<lb/>
趙忠簡引為歩帥紹興八年忠簡罷解力求去九年夏<lb/>
罷為福建總管此時韓良臣為淮東宣撫使也十一年<lb/>
四月韓罷為樞宻使乃命張岳二將徃山陽總其兵還<lb/>
屯京口十四年三月言者劾解本忠簡之客不從和議<lb/>
<pb n="KR2o0013_WYG_004-4a"/>
乃責散官安置南安軍王所聞皆誤先是七年十一月<lb/>
秦㑹之為樞宻使奏令韓還屯京口韓言敵情難測將<lb/>
以計緩我乞留此軍遮蔽江淮上然之乃留屯山陽時<lb/>
忠簡再相解典歩軍在金陵或指此也然當張通古来<lb/>
時韓五上疏力諌及蕭毅再至又力論其非請與敵使<lb/>
面議且上疏論㑹之誤國由是觀之韓非倉卒退避而<lb/>
諉之他人者子韶與解同謫居不應誤王之言未深考<lb/>
紹興戊午夏熈州野外濼水有龍見初於水面見蒼龍<lb/>
<pb n="KR2o0013_WYG_004-4b"/>
一條良久沒次日見金龍以爪托一嬰兒兒雖為龍所<lb/>
戯弄畧無懼色三日金龍如故見一帝子乗白馬紅衫<lb/>
玉帶如少年中官狀馬前有六蟾蜍凡三時方沒郡人<lb/>
競徃觀之相去甚近而無風濤之害熈州嘗以圖示劉<lb/>
豫劉不悦趙伯璘曽見之按劉豫以紹興七年丁巳冬<lb/>
廢故其詔書有曰建爾一邦逮今八稔謂自建炎四年<lb/>
除節制河南諸州郡至今通為八年也龍見之時豫已<lb/>
廢徙矣不知熈州何為以圖示之此所記誤<lb/>
<pb n="KR2o0013_WYG_004-5a"/>
呉才老舒州人飽經史而能文浮沉州縣晩始得丞太<lb/>
常紹興間尚需次也娶孟氏仁仲之妹貧徃依焉仁仲<lb/>
自建康易帥浙東言者論謝上表中含譏刺詔令分析<lb/>
仁仲辯訴以謂久棄筆硯實託人代作孟雖放罪尋亦<lb/>
引閑秦㑹之令物色知假手扵才老臺評遂上勅罷其<lb/>
新任繇是廢斥以終按史孟信安紹興十二年四月自<lb/>
判紹興府奉詔迎梓宫請禮官與俱時才老為太常丞<lb/>
被㫖偕行其年八月才老坐朋附免九月信安除樞宻<lb/>
<pb n="KR2o0013_WYG_004-5b"/>
使十一月山陵攅畢孟出判福州未行改建康府十四<lb/>
年春移㑹稽此所云皆誤<lb/>
魯國大長公主避兵南来卜居台州詔即州賜第主享<lb/>
二十年薨扵天台按大長公主以紹興十二年秋入覲<lb/>
太母其冬薨扵臨安上臨奠此云薨扵天台誤也但歸<lb/>
𦵏台州耳<lb/>
皇統四年秋元帥遣使報監軍<hi>時監軍者討䝉古</hi>曰南宋以重<lb/>
兵逼脅和約大定除措置備禦早晩兵到矣至次年冬<lb/>
<pb n="KR2o0013_WYG_004-6a"/>
十月元帥親統十萬衆水陸并集<hi>出王大觀行程錄</hi>按皇統四<lb/>
年甲子本朝紹興十四年也前二年已分畫地界矣不<lb/>
知烏珠何以歴二年之久而後加兵扵䝉古恐必有誤<lb/>
皇統七年春三月國使還䝉古許依所割地界牛羊倍<lb/>
増金國許賜牛羊各二十五萬口今又倍之每嵗仍賂<lb/>
絹三十萬疋綿三十萬兩許從和約按本朝嵗賂北人<lb/>
銀絹共二十五萬匹兩而北人遺䝉古乃又過之恐未<lb/>
必然<lb/>
<pb n="KR2o0013_WYG_004-6b"/>
紹興初昭慈聖憲皇后升遐朝論欲建山陵曽公卷持議<lb/>
以為帝后陵寢今存伊洛不日復中原即歸祔矣宜以<lb/>
攅宫為名僉以為當<hi>出王明清揮麈前錄</hi>按昭慈遺誥已云權宜<lb/>
擇地攅殯又曰新製梓宫取周吾身以為異日遷奉之<lb/>
便公卷自金陵至行在后升遐必已半月遺詔既云然<lb/>
則此議恐非其所建也本朝母后經垂簾者例稱山陵然<lb/>
昭慈是時止稱園陵此記亦誤<lb/>
趙鼎起扵白屋有鄙樸之狀一旦得志驟為驕侈以臨<lb/>
<pb n="KR2o0013_WYG_004-7a"/>
安相府為不可居别建大堂環植花竹坐側置四大爐<lb/>
日焚香數十斤使香煙四合謂之香雲<hi>出朱勝非秀水閑居錄</hi>
王日嚴曮為少蓬權直禁林草秦㑹之加恩制取熊叔<lb/>
雅啟一聮入詞中云大風動地不移存趙之心白刃在<lb/>
前獨奮安劉之畧翊日即除禮部侍郎<hi>出王仲言揮麈後錄</hi>按中<lb/>
興玉堂制草此紹興二十年五月秦㑹之提舉玉牒進<lb/>
髙宗中興聖統加恩制也時日嚴以右史直北扉實當<lb/>
此制二十一年四月日嚴乃遷儀曹貳卿仲言誤<lb/>
<pb n="KR2o0013_WYG_004-7b"/>
紹興己夘陳瑩中追諡忠肅其子應之為刑部侍郎徃<lb/>
謝政府有以大魁為元樞者忽問云先丈何事得罪秦<lb/>
師垣耶<hi>出王眀清揮麈三錄</hi>按陳公賜諡在二十六年七月是年<lb/>
丙子也湯進之實為元樞而陳資政誠之在翰林九月<lb/>
陳始除同知樞宻院事距忠肅賜諡已五旬恐無縁始<lb/>
謝盖一時好事者以為口實仲言未之考也<lb/>
胡寅者凶慝躁進之士也趙鼎薦之詞掖朝士皆畏之<lb/>
以行詞乖繆衆論不容乃稱父安國老疾逺在湖湘乞<lb/>
<pb n="KR2o0013_WYG_004-8a"/>
歸省扵是差知永州寅攜妾居婺州久之不去有朝士<lb/>
范伯奮貽書責之寅以妾臨蓐為辭伯奮復曰妾産與<lb/>
父疾孰重寅訴扵鼎改知嚴州鼎旋罷累月復相欲召<lb/>
寅議者以不省父止之<lb/>
故事兩制以上方乘狨座餘不預也大觀中童貫新得<lb/>
幸以㤗寜軍承宣使副禮部尚書鄭允中使遼國遂俱<lb/>
乗狨座繇是為例<hi>出王明清揮麈後録</hi>按貫以大觀二年建節久<lb/>
之進檢校司空易鎮㤗寜政和元年秋乃出使此亦誤<lb/>
<pb n="KR2o0013_WYG_004-8b"/>
也承宣使政和七年始置<lb/>
本朝宰相兼公師者范魯公王文獻趙韓王薛文惠王<lb/>
文貞丁晉公馮文懿王文穆吕文靖韓忠獻曽宣靖冨<lb/>
韓公文潞公吕正獻蔡師垣秦師垣陳魯公而已餘皆<lb/>
罷政後方拜近日惟張魏公自外以少傅再拜右揆<hi>出王</hi>
<hi>明清揮麈前錄</hi>按吕文穆何伯通鄭逹夫余源仲王將明皆以<lb/>
宰相兼公師吕元直甞除少保而不拜文潞公吕正獻<lb/>
乃以公師平章國事非宰相也<lb/>
<pb n="KR2o0013_WYG_004-9a"/>
韓退之詩不知官髙卑玉帶垂金魚若從本朝言之則<lb/>
極品有不得兼者本朝之制惟親王及勲舊大臣之為<lb/>
公師者乃得賜玉帯即近属者與外戚之為郡王者或<lb/>
亦賜之真宗時甞徧賜兩府大臣其後止及元宰而已<lb/>
渡江後異姓王亦得之按慶元令節文諸𢃄三品以上<lb/>
許服玉臣寮在京者不得施扵公服然則三品得服玉<lb/>
𢃄本朝與唐制尚同但在京則不可施扵朝服爾今公<lb/>
卿在外亦未有服玉者盖循舊如此非謂法不可也<lb/>
<pb n="KR2o0013_WYG_004-9b"/>
白樂天聞白行簡服緋詩有綵動綾袍為趂行之句注<lb/>
云緋多以鴈銜瑞莎為之則知唐草服以綾且用織花<lb/>
者與今制不同今宗室外戚之親貴者或賜花羅公服<lb/>
亦此意也宣政間又有紗公服今廢<lb/>
禁中鐘鼔院在和寜門譙上其上鼓記五更已竟而外<lb/>
間通用漏刻方交五更也殺五更後譙上不復更擊鐘<lb/>
鼔需平明漏下二刻方椎鼔數十聲王禹玉宫詞云禁<lb/>
鼓六更交直早歸来還是立班時禹玉謂六更者明宫<lb/>
<pb n="KR2o0013_WYG_004-10a"/>
殿五更之外更有一更也其實宫鼓以外間四更促為<lb/>
五更故五鼓終竟時蚤聞扵外間耳鼓節未甞溢六也<lb/>
車駕宿齋青城則齋殿門内五更均促使短如宫中常<lb/>
節至青城門外則五夜平分須曉乃竟蔡絛百衲叢談<lb/>
云五更已滿將曉之時則又有謂之夜漏不盡刻文徳<lb/>
殿鍾鼓院扵夜漏不盡刻天既未曉則但撾鼓六通而<lb/>
無鉦㸃也故不知者乃謂禁中有六更吾扵政和戊戍<lb/>
曽侍祠扵宣和殿甞備聞之據此則承平時盖擊鼔六<lb/>
<pb n="KR2o0013_WYG_004-10b"/>
通此云惟數十聲未知孰是也楊廷秀云紹熈庚戍嵗<lb/>
考試殿廬夜漏殺五更之後復打一更問之雞人云官<lb/>
漏打六更按蔡程楊三人皆從官也所謂六更者皆親<lb/>
聞之而或云打一更或云撾鼓六通或云椎鼓數十聲<lb/>
竟無定論當考<lb/>
學士院具員文臣待制以上武臣正任防禦使以上盖<lb/>
防禦使有超除節度使之理故皆入具貟按國朝防禦<lb/>
使雖有殊功未甞徑建節也紹興末李寳以膠西之捷<lb/>
<pb n="KR2o0013_WYG_004-11a"/>
自遥蔡除節度使時號創見蔣所記誤<lb/>
唐制翰林學士本職在官下五代趙鳳為之始諷宰相<lb/>
任圜移在官上<hi>出葉夢得石林燕語</hi>按唐劉瑑撰王巨鏞碑稱翰<lb/>
林學士中散大夫中書舎人劉瑑栁公權撰何進滔碑<lb/>
稱翰林學士承㫖兼侍書朝議大夫守工部侍郎知制<lb/>
誥栁公權白居易集載初除拾遺書稱翰林學士將仕<lb/>
郎守左拾遺白居易據此類皆職在官上又按元稹祭<lb/>
李尚書文稱中散大夫守中書舎人翰林學士元稹崔<lb/>
<pb n="KR2o0013_WYG_004-11b"/>
羣謝官狀稱朝議郎守尚書庫部員外郎翰林學士崔<lb/>
羣王源中撰李藏用碑稱中散大夫守尚書户部侍郎<lb/>
知制誥翰林學士王源中據此類皆職在官下五代趙<lb/>
鳳所移乃端明殿學士葉誤記也<lb/>
唐翰林學士結銜或在官上或在官下無定制予家藏李<lb/>
藏用碑撰者言中散大夫守尚書户部侍郎知制誥翰林<lb/>
學士王源中王巨鏞碑撰者言翰林學士中散大夫守中書<lb/>
舎人劉瑑瑑仍不稱知制誥不可曉<hi>出葉夢得石林燕語</hi>按學士官<lb/>
<pb n="KR2o0013_WYG_004-12a"/>
至紫㣲舎人則銜内不繫知制誥三字所從來逺矣<lb/>
唐自代宗後歴徳順憲穆敬五帝及懿宗皆不置節名<lb/>
<hi>出葉夢得石林燕語</hi>按懿宗延慶節此云不置非也<lb/>
前世牌額額必先掛而後書牌必先立而後刻魏凌雲<lb/>
臺至髙韋誕書榜即日皓首此先掛之驗也今則先書<lb/>
而後掛案晉書王獻之傳太元中新起太極殿謝安欲<lb/>
使獻之題榜以為萬代寳而難言之試謂曰魏時凌雲<lb/>
殿榜未題而匠者誤釘之不可下乃使韋仲將懸筆書<lb/>
<pb n="KR2o0013_WYG_004-12b"/>
之比訖鬚髪盡白纔餘氣息據此則乃一時匠者之誤<lb/>
非古人皆先掛而後書也<lb/>
台州筆吏楊滌者能詩亦可觀其外氏唐元相國之裔<lb/>
偶持告身来乃微之拜相綸軸也銷金雲鳳綾新若手<lb/>
未觸白樂天作并書後有畢文簡夏文荘元荘簡諸公跋<lb/>
識甚多尋聞為秦熺所取恨當時不能入石也按考唐白傅<lb/>
集其在翰林甞當五相制乃裴垍張𢎞靖李綘韋貫之<lb/>
武元衡爾其在中書甞草微之諭徳及翰林兩制盖樂<lb/>
<pb n="KR2o0013_WYG_004-13a"/>
天以元和初為學士而微之長慶二年始入中書其相<lb/>
去逺矣此所記必有誤<lb/>
王景彛藏續皇王寳運錄十卷多載唐中葉以後事所<lb/>
恨宋景文歐陽文忠諸公未曽見之其中載黄巢王氣<lb/>
一事云金州太白山人中和三年夏見刺史崔堯封云<lb/>
州北有牛山傍有黄巢谷金桶水今黄巢年號金統必<lb/>
慮王氣在北牛山請掘之則賊自敗散堯封大喜調義<lb/>
夫萬人掘牛山月餘崖奔十丈有一石桶上有一劍桶中<lb/>
<pb n="KR2o0013_WYG_004-13b"/>
有一黄腰獸自撲而死堯封奏其事加檢討司徒至秋<lb/>
中原尅平<hi>出王明清揮麈後錄</hi>
蔡元長帥成都甞令費孝先畫卦影末後畫小池龍躍<lb/>
其中又畫兩日兩月一屋有鴟吻一人掩面而哭不曉<lb/>
其理後元長南竄死扵潭州昌明寺始悟焉<hi>出王明清揮麈餘話</hi>
按實錄蔡京死扵崇教寺<lb/>
遼亡逹錫林牙亦降後與尼堪雙陸争道堪心欲殺之<lb/>
而口不言逹錫懼及歸帳即棄其妻攜五子宵遁深入<lb/>
<pb n="KR2o0013_WYG_004-14a"/>
沙漠立天祚之子梁王為帝<hi>出松漠記聞</hi>按三國謀謨錄兩<lb/>
國編年皆云天祚出夾山以圖興復逹錫諫不聽乃稱<lb/>
疾不行天祚被執逹錫率殘衆奉梁王北奔據此則逹<lb/>
錫未嘗降使其果降則梁王何以得免洪記恐誤也天<lb/>
祚四年趙晉秦許四王晉王先誅死而無梁王或者其<lb/>
後一王改封亦未可知姑從記聞<lb/>
髙麗厯日自契丹天慶八年以後皆闕不紀壬戍歳改<lb/>
皇統辛未改天徳癸酉改貞元丙子改正豐至癸未歳<lb/>
<pb n="KR2o0013_WYG_004-14b"/>
又闕直至壬辰歳方紀大定十二年不可考云案壬戍<lb/>
紹興十二年也熊子復中興小厯改皇統在十四年按<lb/>
辛酉歳烏珠與本朝書已稱皇統元年而王大觀行程<lb/>
錄亦云皇統八年歳次戊辰戊辰紹興十八年逆數之<lb/>
當以十一年改元為正此所記誤又正隆乃海陵年號<lb/>
見扵隆興時政記亦不當作正豐辛巳歳葛王即位于<lb/>
㑹寧改元大定至壬辰為十二年不誤但不知癸未歳<lb/>
何以缺豈非金方紛亂不暇頒厯于屬國故耶<lb/>
</p>
<p>
</p>
  </div>
        </body>
</text>\m</TEI>
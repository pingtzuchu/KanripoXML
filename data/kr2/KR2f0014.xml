<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2f0014_SBCK_001-1a"/>
盡言集卷第一<lb/>
　　　𥘉除右正言第一章<lb/>
右臣近𬒳聖恩擢寘諌列内惟譾薄媿無以稱<lb/>
㝷具辭免不蒙俞允竊伏思念　陛下所以不<lb/>
次用臣者豈徒備二省之員為朝廷羙觀而巳<lb/>
盖授之以名者必求其實任之以職者必責其<lb/>
効故臣拜命之𥘉未敢指陳政事而首論治亂<lb/>
之本原人君之大體庶有以副公朝圖任之誠<lb/>
意盡愚臣平昔之所學惟　陛下母憚煩而試<lb/>
聽之臣聞書稱尭之徳曰稽于衆舍巳從人舜<lb/>
<pb n="KR2f0014_SBCK_001-1b"/>
戒其臣曰予違汝弼汝無靣從退有後言伊尹<lb/>
之告太甲曰有言逆于汝心必求諸道有言遜<lb/>
于汝志必求諸非道傅説之復于高宗曰惟木<lb/>
從繩則正后從諌則聖然則古之聦明睿知之<lb/>
君所以能大過於人者未有不以求諌為先務<lb/>
也今　陛下居乆安之時乘不㧞之勢崇起<lb/>
教化修舉法度粲然追跡於三代之隆者豈有<lb/>
他哉特以　陛下至誠虚巳首開言路故人人<lb/>
自竭樂告善道而天下之情無不通也然臣尚<lb/>
有疑者自去嵗以後屡罷言事之官中外臣民<lb/>
<pb n="KR2f0014_SBCK_001-2a"/>
不知其詳徃徃竊議以謂　陛下好贒之志稍<lb/>
異於𥘉年納諌之心漸怠於昔日臣竊憂之恭<lb/>
惟　祖宗以來尤以臺諌為重雖所言者未必<lb/>
盡善所用者未必皆贒然而借以彈擊之權養<lb/>
其敢言之氣者乃所以制姦邪之謀於未萌防<lb/>
政令之失於未兆也今　陛下深居九重政在<lb/>
大臣之際固冝開廣聦明留意採納而前日臺<lb/>
諌數人相繼罷去甚者至於不䆒其所論之是<lb/>
非不察其所争之當否陽餌以羙遷隂奪其言<lb/>
責使忠正之臣憤懣而不能發修㓗之士愧報<lb/>
<pb n="KR2f0014_SBCK_001-2b"/>
而不敢受若果出於　陛下之意邪則虧損聖<lb/>
徳不可不戒若出於大臣之計邪則　陛下冝<lb/>
察其用心不過欲排天下之公議以快其私意<lb/>
而巳臣竊謂姦人用事之始惟䑓諌足以折其<lb/>
謀至於禍胎旣成雖聖賢不能救其害　陛下<lb/>
視令日何如　祖宗之朝而乃一聽大臣之所<lb/>
為蔽耳目之任而挫忠義之氣非所謂愼終如<lb/>
始者也臣之所以先獻此言者非謂黍列諌垣<lb/>
乃敢要君以固位也實以上關宗廟社稷安危<lb/>
之機下繋君子小人消長之漸是以反復論列<lb/>
<pb n="KR2f0014_SBCK_001-3a"/>
期有以感動宸衷若夫世俗之人指以為嫌疑<lb/>
者臣固有所不避也伏望萬機之暇詳覽瞽言<lb/>
奨進端良容受直諌叅之以公議持之以誠心<lb/>
所愛者必知其惡所憎者必知其善使臣下不<lb/>
能窺伺間隙以售其私則忠言嘉謀将繼此而<lb/>
進矣臣天賦愚直不識忌諱惟　陛下察其愛<lb/>
君憂國之誠少賜留聽不勝幸甚<lb/>
　　　論命令數易<lb/>
臣嘗考載籍以推先王之道雖禮樂刑政號為<lb/>
治具而所以行之者特在於命令而已昔之善<lb/>
<pb n="KR2f0014_SBCK_001-3b"/>
觀人之國者不視其勢之盛衰而先察其令之<lb/>
弛張未論其政之醇疵而先審其令之繁簡惟<lb/>
其慮之旣熟謀之巳臧發之不妄而持以必行<lb/>
則堅如金石信如四時敷天之下莫不傾耳承<lb/>
聽聳動厭服此聖人所恃以皷舞萬民之術也<lb/>
書曰慎乃岀令令出惟行弗惟反易曰渙汗其<lb/>
大號傳曰令重則君尊又曰國之安危在出令<lb/>
凢此皆聖人慎重之意也臣伏見朝廷命令變<lb/>
易頻數遠不過一二歳近或期月而巳甚者朝<lb/>
行而夕改亦有前詔未頒而後令蠲除者吏不<lb/>
<pb n="KR2f0014_SBCK_001-4a"/>
知所守民不知所從求其弊原盖由講議未精<lb/>
思慮未審人情有所未盡事理有所未通或牽<lb/>
於好惡之私或溺於迎合之說是非無所辨取<lb/>
舍無所宗故一人言之而遽爲之紛更也方平<lb/>
居無事之時輕嫚多變之如此緩急有事之際<lb/>
何以取信於人伏望聖慈深鑒前古之戒謹爲<lb/>
今日之慮至於法度之廢置政事之因革必使<lb/>
大臣公心恊謀博極利病廣覽詳擇務當義理<lb/>
更其所可更則不嫌於違俗守其所可守則無<lb/>
憚於<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>故申敕門下無使徒爲審讀以應故事<lb/>
<pb n="KR2f0014_SBCK_001-4b"/>
其有措置失當前後謬戾者必舉封駮之職庶<lb/>
幾詔令清簡吏民信服事可乆行不致反汗取<lb/>
進止<lb/>
　　　論寺監官冗<lb/>
臣伏見　先皇帝考古職典建置治官天下之<lb/>
務必總於三省散隷於六曹循名責實大體雖<lb/>
善而措置法度未暇致詳此議者所以論官冗<lb/>
之弊而首及於寺監也伏惟　陛下即政之𥘉<lb/>
常賦之外一切蠲復所入有限則國用有不足<lb/>
之慮是以<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>置官局裁節浮費而膳部倂於主<lb/>
<pb n="KR2f0014_SBCK_001-5a"/>
客虞部入於屯田又量事之閑劇以定員之多<lb/>
寡六曹所减凡十九員而官無廢事人無異議<lb/>
者處之得其理也臣甞觀　先帝時寺監長貳<lb/>
多不並置亦有無少卿而丞簿行其事者今太<lb/>
僕衛尉鴻臚光禄太府各二卿軍噐将作少府<lb/>
各二監丞簿官属仍不預焉省曹所减止十餘<lb/>
員而寺監所増乃倍平昔前日省官之詔遂為<lb/>
空文損彼益此何𥙷於治昔杜佑建議於唐以<lb/>
謂臯陶作士正五刑今刑部尚書大理卿是二<lb/>
臯陶也垂作共工利噐用今工部尚書将作監<lb/>
<pb n="KR2f0014_SBCK_001-5b"/>
是二垂也伯夷秩宗典邦禮今禮部尚書禮儀<lb/>
使是二伯夷也伯益作虞掌山澤今虞部郎中<lb/>
都水使者是二伯益也舊名不廢新職日加空<lb/>
存虚稱皆無實事臣每愛其言最為切理今百<lb/>
司申陳必經寺監而長貳鮮敢予奪悉禀六曹<lb/>
不惟虚煩文移淹留旬月而又省寺指揮間多<lb/>
異同内外有司艱於遵奉加以官吏猥衆縻耗<lb/>
廩禄非有釐革将不勝弊欲望聖慈叅酌典故<lb/>
稽考名實凢寺監之職可以歸之六曹者冝盡<lb/>
省之或事務實繁及政體所繫不可罷者亦冝<lb/>
<pb n="KR2f0014_SBCK_001-6a"/>
裁為定員不使冗濫庶㡬官得其人經費易給<lb/>
　　　論館職乞依舊召試<lb/>
右臣伏見　祖宗𥘉定天下首闢儒舘以育人<lb/>
材累聖遵業益加崇奨處於英俊之地而厲其<lb/>
名節觀以古今之書而開其聦明廩食大官不<lb/>
任吏責所以成就徳噐推擇豪傑名卿賢相多<lb/>
岀此途得人之盛無愧前古然自近歲以来寖<lb/>
輕其選或縁世賞或以軍功或酬聚歛之能或<lb/>
狥權貴之薦未甞較試遂貼職名漸開僥倖之<lb/>
門恐非　祖宗之意伏望　陛下明詔執政今<lb/>
<pb n="KR2f0014_SBCK_001-6b"/>
後館職無俾輕授必求文學行誼有聞於時審<lb/>
察其才實可長育然後一依近降條制召試而<lb/>
命庻使名噐漸重不容幸得循致賢能以備官<lb/>
使<lb/>
　　再奏<lb/>
右臣近甞奏請今後館職欲乞並依元立條制<lb/>
召試而授巳奉聖旨施行然臣伏觀所降指揮<lb/>
尚有未盡輙復論列庻㡬小𥙷臣甞謂　祖宗<lb/>
以来新進入館之人鮮有不試而命者惟是縉<lb/>
紳宿望始効顯著或累持使節或移鎮大藩欲<lb/>
<pb n="KR2f0014_SBCK_001-7a"/>
示優恩方令貼職今　陛下過聽臣言追復舊<lb/>
制雖云大臣奏舉到館職並依召試方得除授<lb/>
而繼云其朝廷特除者不在此限則是不問人<lb/>
才之如何資歷之深淺但非奏舉皆可直除名<lb/>
為更張弊原尚在臣愚欲乞特降指揮依倣故<lb/>
事約自轉運使以上資序特除者方得不用此<lb/>
制庻能塞僥倖之門重館閣之選<lb/>
　　　論差除多執政親戚<lb/>
右臣伏見　祖宗以来執政大臣親戚子弟未<lb/>
甞敢授内外華要之職雖有合得陳乞差遣亦<lb/>
<pb n="KR2f0014_SBCK_001-7b"/>
只是數處閑慢監當局務原其深意盖謂父兄<lb/>
巳居柄任而京師之官多是要劇為大臣者旣<lb/>
不能人人為朝廷推至公之心振㧞滯淹提奨<lb/>
寒素而貪權好利多為子孫之謀援引親属並<lb/>
據高勢根連蔕固更相朋比絶孤寒之進路増<lb/>
膏梁之驕氣寖成大弊有不勝言是以　祖宗<lb/>
立法務裁抑上下遵奉莫敢或違自王安石秉<lb/>
政以後盡廢累聖之制專用親黨務快私意二<lb/>
十年間㢘耻掃地　陛下踐祚之𥘉厲精求治<lb/>
剗革僥倖一本至公躬行法度不欲有毫髪之<lb/>
<pb n="KR2f0014_SBCK_001-8a"/>
累此天下之人所共聞見而在位之臣化上之<lb/>
徳冝盡忠交儆務為正直而廟堂之上猶習故<lb/>
態子弟親戚布滿要津此最當今之大患也臣<lb/>
條列其弊屢欲靣奏偶以秋暑尚熾伏恐乆煩<lb/>
聽覽用此未敢請對然近来差除尤多不恊物<lb/>
論是以不避煩瀆聖聦湏至具章䟽論列臣伏<lb/>
見太師文彦博之子及為光禄少卿保雍將作<lb/>
監丞孫永世少府監丞妻族陳安民近遷都水<lb/>
監丞女婿任元卿堂差監啇税院孫婿李　由<lb/>
堂差監左藏庫或用恩例陳乞而此兩處皆非<lb/>
<pb n="KR2f0014_SBCK_001-8b"/>
陳乞之所當得也司空吕公著之子希勣今年<lb/>
知頴州纔及成資召還為少府少監希純去年<lb/>
自太常博士又遷宗正寺丞女壻范祖禹與其<lb/>
婦翁共事於實録院前此盖未甞有而次壻邵<lb/>
䶵為開封推官公著纔罷僕射即擢為都官郎<lb/>
中外甥楊國寳自𥘉改官知縣又堂除太常博<lb/>
士未及又擢為成都路轉運判官楊瓖寳亦自<lb/>
常調堂差知咸平縣妻弟魯君貺今年自外任<lb/>
擢為都水監丞姻家張次元堂除知洺州胡宗<lb/>
炎擢為將作少監馬傳慶自冗官得大理寺主<lb/>
<pb n="KR2f0014_SBCK_001-9a"/>
簿其間雖或假近臣論薦之名皆公著任宰相<lb/>
日㧞擢除授也宮教之職舊係吏部依法選差<lb/>
近方收為堂除而公著首用其孫壻趙演宰相<lb/>
吕大防任中書侍郎日堂除其女壻王讜京東<lb/>
排岸司妻族李括知洋州李機知華州范純仁<lb/>
拜相之𥘉即用其姻家韓宗道為户部侍郎妻<lb/>
族王古右司員外郎王毅近自常調堂差知長<lb/>
垣縣門下侍郎孫固之子朴判登聞檢院臣聞<lb/>
皷檢院乃天下訴冤之地豈可使執政子弟為<lb/>
之熈寜𥘉甞以宰相子曽孝寛判皷院是時言<lb/>
<pb n="KR2f0014_SBCK_001-9b"/>
者以此論奏即今罷免而公亮陳乞監皮角埸<lb/>
此近例也孫固及<hi>左丞王存右丞胡宗愈</hi>姻家歐陽棐除<lb/>
館職未及一月又授職方員外郎宗愈之弟宗<lb/>
炎近除開封推官然王存除歐陽棐外未聞其<lb/>
人及中書侍郎劉摯亦未見所引私親而二人<lb/>
者依違其間不能紏正雷同循黙豈得無罪臣<lb/>
之所陳皆彰明較著士大夫之所共知其所不<lb/>
知者又不可以悉數臣竊謂二聖臨御于兹四<lb/>
年未甞以名噐少私於宗族外家而大臣所為<lb/>
乃反若此上下恬然不以為恠此臣之所甚懼<lb/>
<pb n="KR2f0014_SBCK_001-10a"/>
也昔崔貽孫為相未踰年而除吏八百員不避<lb/>
姻故之嫌後之大臣欲引其私親者多假此以<lb/>
藉口而欺罔世主臣常疾之今考其傳盖亦有<lb/>
説且唐自至徳乾元以来天下兵興政事紛亂<lb/>
官賞差繆永㤗之後稍稍平定而元載用事賄<lb/>
賂盛行剗塞公路綱紀大壊常衮當國力懲其<lb/>
弊凢奏請一切杜絶而矯枉過正賢愚同滯及<lb/>
崔貽孫之相則薦舉者惟其人推至公以行之<lb/>
故除吏八百莫不諧允後之大臣能如貽孫之<lb/>
盡公則縉紳之間自無異論惟其執心偏黨所<lb/>
<pb n="KR2f0014_SBCK_001-10b"/>
用匪人排斥孤寒專引親戚而乃竊其緒餘文<lb/>
過餙非及致人言又從而尤之亦巳過矣今上<lb/>
等知州通判在京寺監宫教畿内知縣之類號<lb/>
為優便者盡属堂除雖資任未至甚高固若不<lb/>
足寘如議論而常調之人一蒙選用即今後每<lb/>
任例得朝廷差除不復更歸吏部以上較之僥<lb/>
倖不細况有司員多闕少四方寒士覊旅京師<lb/>
待次選部徃徃踰歲未得差遣及其注授又守<lb/>
二年遠闕則世禄權要之家何幸而踈遠平進<lb/>
之士何獨不幸也臣伏見自来畿内知縣皆選<lb/>
<pb n="KR2f0014_SBCK_001-11a"/>
士使能之地近聞以宣徳郎王毅知長垣縣士<lb/>
大夫皆謂毅素號闒茸亡状特甚止縁范純仁<lb/>
妻族之故遂有此命中外傳播莫不駭笑欲望<lb/>
聖慈特令追寝外其間人材粗堪或到官巳乆<lb/>
未至曠職固難追改臣亦不敢上煩朝廷必令<lb/>
盡罷但以執政大臣不避親嫌不畏公議衆論<lb/>
喧然為之不平者乆矣竊恐　陛下九重深遠<lb/>
不能盡知故敢畧具所聞上𥙷聦明之萬一伏<lb/>
惟機務之暇留神省覽仍願　陛下出臣此章<lb/>
徧示三省俾自此以徃厲精更始庻㡬不廢<lb/>
<pb n="KR2f0014_SBCK_001-11b"/>
祖宗之法而示天下以至公之道豈勝幸甚<lb/>
　　　貼黃<lb/>
　　　　臣孤立小官蒙　陛下誤有㧞擢寘<lb/>
　　　　在諌垣苟緘黙不言足以全身保禄<lb/>
　　　　而今日之論遍及柄臣旣犯衆怒决<lb/>
　　　　非自安之計但臣不敢曠職上負<lb/>
　　　　陛下亦非敢招摭大臣私事以為捭<lb/>
　　　　闔之説盖得於衆論所共不平者湏<lb/>
　　　　至一一奏知惟乞聖慈特賜詳察<lb/>
　　　又<lb/>
<pb n="KR2f0014_SBCK_001-12a"/>
　　　　臣方欲發奏又聞除知貞州錢㬇為<lb/>
　　　　福建路提點刑獄亦是吕公著姻家<lb/>
　　　　其勢如此不巳臣故不敢不亟論也<lb/>
　　　　願　陛下早以臣言戒飾輔臣<lb/>
　　　又<lb/>
　　　　内歐陽棐除省郎不當臣巳别具状<lb/>
　　　　論奏亦乞早賜施行<lb/>
　　　再奏<lb/>
右臣近曽論列朝廷差除多渉嫌疑頗招物論<lb/>
及新知長垣縣宣徳郎王毅尤為闒茸人皆傳<lb/>
<pb n="KR2f0014_SBCK_001-12b"/>
笑欲乞特行追寢至今未蒙施行日近復觀除<lb/>
目内奉議郎程公孫堂差監在京都商稅院葛<lb/>
蘩軍噐監主簿臣聞二人者與執政皆是姻家<lb/>
衆論益喧無不憤歎以謂孤寒之士待次選部<lb/>
動踰嵗月不得差遣及有注授二年遠闕今公<lb/>
孫輩本係常調止縁執政姻戚而京師優便之<lb/>
職無名輕授墮紊紀綱滋長僥倖甚非所以稱<lb/>
　陛下為官擇人之意伏望聖慈罷王毅程公<lb/>
孫葛蘩新命以伸公議<lb/>
　　　貼黃<lb/>
<pb n="KR2f0014_SBCK_001-13a"/>
　　　　臣聞程公孫乃吕公著男希純之妻<lb/>
　　　　兄葛蘩係范純仁之同門壻而執政<lb/>
　　　　狥私牽意無所顧憚如此之甚竊慮<lb/>
　　　　陛下體貌大臣重傷其意欲乞去此<lb/>
　　　　貼黃付外施行<lb/>
　　　論歐陽棐差除不當<lb/>
右臣近聞大臣甞薦考功員外郎歐陽棐謂有<lb/>
史才朝廷過聼遂用為著作郎中外喧傳皆謂<lb/>
大臣不當輕進姦慝誤　陛下知人之明累公<lb/>
朝責實之政臣黍在言路義當論列不避委曲<lb/>
<pb n="KR2f0014_SBCK_001-13b"/>
上煩聖聴按棐憑藉閥閱素無聲問才旣暗陋<lb/>
性復回邪造請權門不憚寒暑與程頥畢仲游<lb/>
孫朴楊國寳輩交結執政子弟叅預宻論號為<lb/>
死黨縉紳之所共疾清議之所不齒豈可叨竊<lb/>
誤恩列職太史昔劉知㡬之論以才學識為史<lb/>
官之三長今棐謟侫淺薄背公成朋雖有口耳<lb/>
之學亦何足取臣竊謂朝廷不至乏材如此之<lb/>
甚伏望聖慈因其辭免追還新命非惟少㧕奔<lb/>
競之風庻亦漸消朋黨之弊<lb/>
　　　貼黃<lb/>
<pb n="KR2f0014_SBCK_001-14a"/>
　　　　勘會著作郎之任典領國史清切嚴<lb/>
　　　　重非他官之比自来由此遂為兩制<lb/>
　　　　豈容小人輙爾冒處伏望别加遴選<lb/>
　　　第二<lb/>
右臣近甞奏論歐陽棐朋黨邪侫不當塵玷太<lb/>
史伏蒙　陛下特狥公議巳令追寝縉紳傳誦<lb/>
莫不相慶如聞近日復授集賢校理前後反覆<lb/>
臣竊疑之恭惟　祖宗以来尤重館職之選盖<lb/>
将養育成就天下之才以備朝廷緩急不次之<lb/>
用惟是行義著顯問學高明卓然有聞於時尚<lb/>
<pb n="KR2f0014_SBCK_001-14b"/>
猶召試而命尔後或詔執政俾薦所知數十年<lb/>
間纔三四舉何甞輙以名噐私假匪人如棐亡<lb/>
状巳具前奏旣不可當著作之任豈冝復充館<lb/>
閣之選不試而授尤非常典臣恐姦邪浸盛蠧<lb/>
害日深與其悔於巳然不若止於未兆伏望聖<lb/>
慈念君子小人消長之漸繋朝廷治亂盛衰之<lb/>
機罷棐館職以慰正人之望<lb/>
　　　第三<lb/>
右臣近以歐陽棐旣罷著作復除集賢校理不<lb/>
試而授尤非常典再具論奏乞行追寢今巳累<lb/>
<pb n="KR2f0014_SBCK_001-15a"/>
日未聞指揮按棐問學未優趣向淺近考功之<lb/>
政暗滯亡状特以隂邪附㑹取悦權貴是以造<lb/>
為虚譽名過其實執政大臣姑欲成棐而不論<lb/>
人材之如何公議之可否廢　祖宗之典故而<lb/>
與䑓諌立敵此乃衰世之弊風恐非聖朝之羙<lb/>
事伏望　陛下特垂省察檢㑹臣前奏事理罷<lb/>
棐館職以抑朋黨僥倖之弊<lb/>
　　第四<lb/>
右臣近為歐陽棐除集賢校理不當臣已兩具<lb/>
論奏皆為執政沮抑莫肯依公施行湏至再瀝<lb/>
<pb n="KR2f0014_SBCK_001-15b"/>
懇誠上瀆聖覽臣聞　祖宗設館職之選所收<lb/>
天下之賢才而長育成就以待不次之用自来<lb/>
必求文學行誼卓然有聞於時者然後以朝廷<lb/>
之旨召試而命之　仁祖中年始詔執政各舉<lb/>
所知　英宗紹綂亦遵故事未甞不加較試遂<lb/>
授職名惟是䑓省之官縉紳宿望或累持使節<lb/>
或移鎮大藩欲示優恩方令貼職今棐猥以庸<lb/>
才徒藉閥閱隂邪朋黨交結執政子弟因縁附<lb/>
㑹造爲虚名遂致吕公著薦充史官孫覺舉以<lb/>
自代而執政止爲二人稱奨共力主張不議人<lb/>
<pb n="KR2f0014_SBCK_001-16a"/>
才之不堪公議之未厭苟狥權貴之意輕廢<lb/>
祖宗之法臣誠愚直私竊惜之况　陛下平日<lb/>
用人或有未允䑓諌論列不憚追改豈有縁大<lb/>
臣之繆舉而不䘏衆人之公言才罷著作復除<lb/>
校理竊弄朝廷之威福蒙蔽　陛下之聦明臣<lb/>
若不言則爲負國伏望聖慈察臣志在狥公深<lb/>
疾朋比特除中旨罷棐館職振人主之威令破<lb/>
執政之私謀非獨賤臣免廢職之譏亦使小人<lb/>
無幸進之漸<lb/>
　　　貼黃<lb/>
<pb n="KR2f0014_SBCK_001-16b"/>
　　　　歐陽棐自来與程頥畢仲㳺楊國寳<lb/>
　　　　孫朴交結執政吕公著范純仁子弟<lb/>
　　　　縉紳之間號為五鬼又與王存係正<lb/>
　　　　親家附㑹權勢不畏公議今来執政<lb/>
　　　　顧惜人情不肯行臣之言伏望聖慈<lb/>
　　　　只作中㫖罷棐館職所貴大臣見<lb/>
　　　　陛下耳目寖廣周知外議除授之際<lb/>
　　　　稍有畏戢<lb/>
　　第五<lb/>
右臣近為歐陽棐除集賢校理不當臣巳三具<lb/>
<pb n="KR2f0014_SBCK_001-17a"/>
論奏未覩施行雖屢瀆天聦難迯罪戾而不恊<lb/>
公論終决是非輙復開陳敢兾採納按棐姦邪<lb/>
庸陋亡他行能資藉家聲傍倚權勢以獵取虗<lb/>
譽大過其實昨在考功殊不事事升降予奪多<lb/>
執偏見士人𬒳枉凢有申訴棐必遷怒曲生詰<lb/>
難行移㑹問動經歲月孤寒貧窶之人困於留<lb/>
滯徃徃破壊資考苟求出都嗟怨之聲播在群<lb/>
聽方朝廷綜核名實冝在降黜遽聞遷陟俾長<lb/>
著作䑓諌交攻僅得追寝曽不旋踵直除校理<lb/>
進退無義臣竊惑焉若謂棐之文行政事足以<lb/>
<pb n="KR2f0014_SBCK_001-17b"/>
厭服士論邪則不當罷著作之命矣惟其人材<lb/>
亡状如言者所奏是以收還新恩用慰公議不<lb/>
識何名復授館職前日之罷是則今日之授非<lb/>
也今日之授是則前日之罷非也　陛下以此<lb/>
觀之則是非可否之論决矣或者又謂大臣甞<lb/>
有論薦重違其意遂貼職名審如此言尤為不<lb/>
可昔申屠剛以謂王者承天順地典爵主刑不<lb/>
敢以天官私其宗不敢以天罰輕其親人主猶<lb/>
不得以私之而况大臣乎伏望　陛下謹守<lb/>
祖宗之典章慎重朝廷之名噐稍收威福之柄<lb/>
<pb n="KR2f0014_SBCK_001-18a"/>
杜塞僥倖之門檢㑹臣累奏事理罷棐館職示<lb/>
天下以至公之道不勝幸甚<lb/>
　　第六<lb/>
右臣近以歐陽棐除集賢校理不當臣巳四具<lb/>
論奏未覩指揮施行臣非不知朝廷之視館職<lb/>
固爲細務而所以不避煩瀆天聼湏至開陳者<lb/>
豈獨以棐之人才不堪盖所可深惜者國家政<lb/>
事之大體也臣竊甞思之太史之任誠儒學之<lb/>
高選　陛下旣用言者之奏罷棐著作不識何<lb/>
名直除校理以品秩言之雖在著作之下以恩<lb/>
<pb n="KR2f0014_SBCK_001-18b"/>
數論之則過於著作遠矣今棐之寄禄官巳係<lb/>
朝奉郎若帶館職則来歳郊禋便得奏薦子弟<lb/>
是名為降等而實加厚也且以人言而奪其新<lb/>
命曽不旋踵而所授反優於前日朝廷予奪取<lb/>
舍之體固當如是乎臣伏觀　陛下即政以来<lb/>
未甞不以至公為治如棐亡状必無所私而臣<lb/>
反復論列至於四五區區之誠未蒙開納雖朝<lb/>
廷之㣲意莫可得聞而中外之公議均謂不可<lb/>
臣旣有言責苟未斥逐終不敢泯黙以負　陛<lb/>
下圗任之意伏望聖慈特降睿㫖檢㑹臣累奏<lb/>
<pb n="KR2f0014_SBCK_001-19a"/>
事理罷棐館職以慰縉紳之望<lb/>
　　第七<lb/>
右臣昨以歐陽棐除館職不當臣累次論奏至<lb/>
今不蒙指揮近日復聞用為職方員外郎除目<lb/>
旣傳中外駭愕何者棐以隂邪庸瑣之才憑藉<lb/>
執政親昵之勢百日之内三𬒳榮恩雖䑓諌交<lb/>
章盖有不能奪者而又繼有此命是朝廷之名<lb/>
噐可以力取而天下無復有公議也臣旣有言<lb/>
責目覩僥倖苟不反復開陳以破小人之情状<lb/>
則天下将責臣以失職之罪是以願終言之去<lb/>
<pb n="KR2f0014_SBCK_001-19b"/>
歳左司諌韓川甞言王伯虎鄧忠臣以謂不堪<lb/>
館閣之選二人者特以人才不高或曽經罪廢<lb/>
雖巳叙雪尚皆落職授外任差遣今棐才旣猥<lb/>
下性復憸回巳交結執政子弟預五鬼之目為<lb/>
清議所惡加以考功亡状屢致人言固巳置而<lb/>
不問偶用大臣之薦驟遷太史之職　陛下幸<lb/>
聴臣等論列而大臣亦恐甚喧物議遂令追寝<lb/>
自尔姦邪朋黨耻於不勝争為游說必欲復用<lb/>
於是無名直除館職臣累䟽極論不蒙施行縉<lb/>
紳之間皆謂伯虎忠臣孤寒之士無人主張故<lb/>
<pb n="KR2f0014_SBCK_001-20a"/>
韓川一言而遂令罷免棐則以大臣力主而執<lb/>
政多是姻家故愚臣之論至於五六而猶不能<lb/>
回　陛下以此二事對而觀之則朝廷之公私<lb/>
可見矣今旣力排公議使棐濫得羙職而棐入<lb/>
館未及一月復授郎官慰滿其欲必謂臣等旣<lb/>
為朝廷不聴其言無敢復議急加引㧞以快私<lb/>
心滋開群枉之門以累至公之政下無顧憚漸<lb/>
不可長伏望　陛下特施睿㫁稍正紀綱罷棐<lb/>
誤恩黜之外郡使天下知公道之存而朝廷名<lb/>
噐不為有力者可以幸得非臣一人之私願實<lb/>
<pb n="KR2f0014_SBCK_001-20b"/>
天下之所望也<lb/>
　　　第八<lb/>
右臣近甞以歐陽棐入館未及一月復除職方<lb/>
員外郎質之輿議皆謂僥倖太甚遂具論列乞<lb/>
行追寝今巳半月未覩施行臣聞棐亦以恩命<lb/>
頻數人言藉藉居不自安露章遜避而近日傳<lb/>
聞巳降指揮不許辭免若果出於　陛下之意<lb/>
邪臣猶當援引義理反復抗論尤期開允庶不<lb/>
曠職若出於大臣之謀邪則不過巧進邪說熒<lb/>
惑聖聦阻遏言路以快其私意而已進言者必<lb/>
<pb n="KR2f0014_SBCK_001-21a"/>
曰棐甞爲郎官矣今復還之未見其過此則謬<lb/>
妄之甚也且棐旣任郎官而朝廷無名除授館<lb/>
職臣等論其不可章五六上是特用臣之言去<lb/>
過復與一閑曹則合公議矣然而力執正論必<lb/>
貼以職者非館閣之清選優異於郎官乎又不<lb/>
即時兼除省郎而復命棐主判鼓院者盖郎官<lb/>
俸給優厚資任自高亦是進擢之路故使棐去<lb/>
彼就此不見其有太優之迹足以解塞人言及<lb/>
人言旣巳沮止不行而棐得就職旬日之間復<lb/>
有此除是将朝廷爵禄之柄僅同戯弄使小人<lb/>
<pb n="KR2f0014_SBCK_001-21b"/>
用機巧而取之欺罔　陛下一至於此臣前章<lb/>
以謂棐名預五鬼為清議所惡者非苟以流俗<lb/>
不根之語妄加之也方今士大夫出入執政之<lb/>
門者比比皆是何甞盡得鬼名惟其隂邪潜伏<lb/>
進不以道故此五人獨𬒳惡聲　陛下試以今<lb/>
日棐事觀之如王伯虎鄧忠臣孤寒之士用韓<lb/>
川一言則皆落職外𥙷棐則百日之内三𬒳恩<lb/>
命雖䑓諌交章藐然不顧自非大臣力主而孫<lb/>
固王存以姻家之故共為營助何以至此古人<lb/>
以謂去侫如㧞山者正謂此尔然則名號著於<lb/>
<pb n="KR2f0014_SBCK_001-22a"/>
前而事實驗於後雖欲以人言爲妄不可盖也<lb/>
傳曰防民之口甚於防川又曰欲人不知莫若<lb/>
不爲苟有其實名必隨之安可迯哉今　陛下<lb/>
冨於春秋　太皇太后不岀房闥正是辨别邪<lb/>
正謹守法度之日而大臣好勝自任不卹是非<lb/>
使　陛下納諌之羙漸减於𥘉年小人之道寢<lb/>
長於今日臣竊憂之惟　陛下力主正道以折<lb/>
羣枉罷棐新命慰荅僉言使姦邪無幸進之階<lb/>
威福免下移之患非獨臣惓惓之誠盖天下之<lb/>
望於　陛下者如此伏乞聖慈少賜留聴不勝<lb/>
<pb n="KR2f0014_SBCK_001-22b"/>
幸甚<lb/>
　　第九<lb/>
右臣近以歐陽棐除職方員外郎不當臣兩曽<lb/>
奏論未蒙指揮而棐自以恩命頻數懼不敢當<lb/>
近聞已有朝廷指揮不許辭免臣竊謂朝廷除<lb/>
一郎官固若不至大體未足深議然縉紳之間<lb/>
皆謂出大臣之私意而有累　陛下至公之政<lb/>
此臣所以不敢苟避衆怒而必欲伸天下之公<lb/>
論也臣竊計進言者必曰棐甞爲郎官矣復以<lb/>
授之似不爲過此乃欺罔之甚臣請有以折之<lb/>
<pb n="KR2f0014_SBCK_001-23a"/>
且棐昨任郎官而朝廷無名除授館職盖以館<lb/>
職清選優異於郎官也然不即時兼除省郎而<lb/>
復命棐主判鼓院者豈非郎官俸給優厚資任<lb/>
自高亦是進擢之路故使棐去彼就此不見其<lb/>
太優之迹足以弭塞人言及臣等所論旣巳沮<lb/>
遏不行而棐得就職旬日之間復有此除是使<lb/>
小人用機巧以攘國家之名噐此臣所以不敢<lb/>
不辨也進言者必又曰五鬼之號岀於流俗不<lb/>
根之言何足為據臣亦有以折之方今士大夫<lb/>
無不岀入權勢之門何甞盡得鬼名惟其隂邪<lb/>
<pb n="KR2f0014_SBCK_001-23b"/>
潜伏進不以道故程頥畢仲游楊國寳歐陽棐<lb/>
孫朴五人者獨𬒳惡聲孔子曰吾之於人也誰<lb/>
毀誰譽如有所譽者其有所試矣盖人之毁譽<lb/>
必皆以事驗之今衆議指目五人可謂毁矣然<lb/>
推考其迹則人言有不誣者臣請歷陳其説若<lb/>
程頥則先以罪去　陛下所知孫朴則偶以妨<lb/>
礙未敢超擢外其畢仲游自監當又試中館職<lb/>
亟除河北提刑仲游以私計不便為辭即授開<lb/>
封推官楊國寳自𥘉改官知縣又堂除太常愽<lb/>
士㝷擢為成都府路轉運判官未岀京間又移<lb/>
<pb n="KR2f0014_SBCK_001-24a"/>
陜西尚頼　陛下聖明察其無名數遷職任遂<lb/>
令寝罷歐陽棐考功亡状甞致人言則隱而不<lb/>
問大臣一薦遂用為著作郎䑓諌交攻僅得追<lb/>
寝曽未旋踵直除校理入館未及一月又授職<lb/>
方三人者才學庸常性資狡獪惟是挾執政之<lb/>
勢所欲必獲朝遷莫徙畧無公道上欺主聦下<lb/>
拒人言欲望士心厭服衆無異論何可得也今<lb/>
二聖臨御責在大臣若差除未恊公議惟䑓諌<lb/>
官得言之耳今則專權好勝一切不畏人言故<lb/>
臣論一歐陽棐前後兩事奏凢七章而訖不施<lb/>
<pb n="KR2f0014_SBCK_001-24b"/>
行致　陛下諌諍之路漸衰小人之道寖長臣<lb/>
雖愚暗深以為憂伏望聖慈杜姦邪幸進之門<lb/>
念威福下移之患特出睿㫁寝罷誤恩力主正<lb/>
道以折群枉天下幸甚<lb/>
盡言集卷第一<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_002-1a"/>
盡言集卷第二<lb/>
　　　論御史言黃庭堅事乞行辨正<lb/>
右臣近聞朝廷除黃庭堅為著作郎繼有臣僚<lb/>
言其缺行㝷降指揮巳令追寝然臣復聞御史<lb/>
趙挺之歷䟽其惡以謂　先帝遏宻之𥘉庭堅<lb/>
在徳州外邑恣行滛穢無所顧憚竊謂挺之甞<lb/>
在本州守官耳目相接不應妄謬審如其言則<lb/>
閭巷小人有所不忍而庭堅為之自若虧損名<lb/>
敎絶滅人理豈可尚居華貫汚辱簮紳伏望<lb/>
陛下以挺之所奏付外公行庻使是非明辨衆<lb/>
<pb n="KR2f0014_SBCK_002-1b"/>
聴不惑<lb/>
　　再奏<lb/>
右臣近聞䑓諌官奏彈著作郎黃庭堅在吉州<lb/>
太和及徳州外鎮皆有淫穢之行而徳州之事<lb/>
仍在　神宗皇帝遏宻之𥘉臣亦繼甞論奏乞<lb/>
以言者章䟽付外施行今巳多日未覩指揮臣<lb/>
竊謂庭堅所犯若果得其實則名教之所深疾<lb/>
人倫之所不齒豈冝尚居清要汚辱縉紳若或<lb/>
無有而不加考質則庭堅虚蒙惡聲将遂沉廢<lb/>
是非交錯有害政體伏望　陛下特降睿㫖以<lb/>
<pb n="KR2f0014_SBCK_002-2a"/>
䑓諌官所言庭堅事状委逐路監司依公體量<lb/>
以聞庶使枉直昭晣中外厭服<lb/>
　　　論韓玠差除不當<lb/>
右臣伏見朝廷近除韓玠充利州路轉運判官<lb/>
按玠元豊中巳甞奉使蜀道推行市易之法過<lb/>
為苛急以希進用至使縣官躬執升斗求免陵<lb/>
辱　陛下踐祚之𥘉崇尚寛大玠為言者弹其<lb/>
慘刻朝廷尚以為疑遂委别司體量是時玠之<lb/>
叔祖績方為宰相而提點刑獄郭槩畏避權勢<lb/>
不以實奏　陛下責其觀望先行䧏黜其後提<lb/>
<pb n="KR2f0014_SBCK_002-2b"/>
舉官例各省罷而韓維繼為執政玠之所犯遂<lb/>
不窮治乃依無過人平除河南通判其誥詞責<lb/>
之曰西南之政俾民驚擾當時議者巳謂罰不<lb/>
當罪今来遽復職司何所懲戒况兩川之人皆<lb/>
陛下之赤子玠之暴政巳為一路之害移之隣<lb/>
部何以副聖朝仁愛遠民之意伏乞　陛下收<lb/>
其新命以允公議<lb/>
　　第二<lb/>
右臣近甞論列韓玠除利州路轉運判官不當<lb/>
乞行追寝至今未奉指揮按韓玠向任成都路<lb/>
<pb n="KR2f0014_SBCK_002-3a"/>
提舉官推行市易之法過為苛急一路之吏民<lb/>
㡬不聊生言者交攻詔令可驗提點刑獄郭槩<lb/>
畏宰相韓縝之勢體量不實　陛下責其觀望<lb/>
先行降黜其後提舉官悉皆省罷而韓維相繼<lb/>
執政巧為庇覆得不窮治遂依無過人例止除<lb/>
河南通判當時士論固巳不平今来遽復職司<lb/>
仍舊隣部玠之虐政道路流聞人知復来孰不<lb/>
憂畏臣聞兩川之俗易動難安朝廷擇使冝先<lb/>
謹厚知治體之士而玠刻薄急進見於巳試固<lb/>
當懲沮以抑躁暴庻幾異日或可再用而薄責<lb/>
<pb n="KR2f0014_SBCK_002-3b"/>
未乆亟委使節質之公議僉謂不可况與玠同<lb/>
時省罷提舉官之無過犯者今爲通判徃徃未<lb/>
復差遣玠實有罪獨𬒳遷擢輕重倒置尤非公<lb/>
道伏望聖慈檢會臣前奏事理特降指揮罷玠<lb/>
新命以稱　陛下仁愛遠民之意<lb/>
　　第三<lb/>
右臣近以韓玠除利州路轉運判官不當兩具<lb/>
論列未蒙施行　固不足頻煩天聴<lb/>
然而苛虐暴急見於巳試同時省罷無過之人<lb/>
今爲通判徃徃未復差遣玠實有罪苟免竄黜<lb/>
<pb n="KR2f0014_SBCK_002-4a"/>
河南未乆遽還使節輕重倒置有害政體故敢<lb/>
奏陳乞罷新命繼聞䑓臣亦有章䟽而朝廷沮<lb/>
遏公議不為追寝臣固疑之詢諸縉紳果有異<lb/>
論皆謂執政之間有玠姻家隂為之地是以䑓<lb/>
諌之奏抑而不行信如此言公道安在况近者<lb/>
三省奏擬高士英為權工部員外郎竊聞獨岀<lb/>
睿㫁以謂終是撓法遂行追改中外無不傳誦<lb/>
聖徳心悦誠服今執政大臣凢是姻戚之家即<lb/>
不避嫌疑更相汲引及言事官明據罪状論列<lb/>
即不䘏義理極力主張甚非所以稱　陛下至<lb/>
<pb n="KR2f0014_SBCK_002-4b"/>
公擇人之意也伏望聖慈詳覽臣兩奏事理特<lb/>
降指揮罷玠新命以抑僥倖<lb/>
　　　乞罷近臣列薦事<lb/>
右臣伏見朝廷立法内外臣僚保薦之員歲有<lb/>
定數而兩制侍從以上又得用十科之目使之<lb/>
引類其於求才之道固已備矣乃自近歲以来<lb/>
漸開巧進之路屢見近臣連名薦士臣聞名噐<lb/>
爵禄人之所趍使之積勤而後遷則衆各知難<lb/>
而守分今若多為㨗徑使之躁求人懐覬覦何<lb/>
所不至而况𬒳舉之士未必皆賢朝廷不復銓<lb/>
<pb n="KR2f0014_SBCK_002-5a"/>
量徃徃即加擢任遽離常調遂得羙官後進小<lb/>
生不安義命奔競相効無復㢘耻非有懲革将<lb/>
敗風俗伏望聖慈特降睿㫖今後除依法舉官<lb/>
之外不許近臣列薦所貴少抑僥倖之徒上禆<lb/>
忠厚之化<lb/>
　　　論諸路監司乞著考課之法<lb/>
臣伏覩先王之治在於官率其属使上下足以<lb/>
相維内外足以相制故人各任責而無苟簡之<lb/>
患吏不數易而見誅賞之實此尭舜三代之所<lb/>
共由而不可廢者也今親民之任在郡縣朝廷<lb/>
<pb n="KR2f0014_SBCK_002-5b"/>
旣為之置守令矣衆守令而無綂率則民或受<lb/>
其弊又為之設監司矣監司之官坐制一道多<lb/>
者至三十餘州少者亦不减十餘郡然其所以<lb/>
開道風化振舉紀綱舒慘百城廢置群吏調發<lb/>
兵食均節財賦朝廷一聼其所為可謂任之重<lb/>
矣旣付之以如此之權而無法以紏其謬豈非<lb/>
責小官者為太宻而馭大吏者為太畧乎臣聞<lb/>
祖宗之朝所以擇監司之意甚慎而考績之制<lb/>
甚詳近世因循寖以不講授任之際未甞察其<lb/>
行實遂容非才冒處其間旣将使<hi>㫖</hi>鮮能稱職<lb/>
<pb n="KR2f0014_SBCK_002-6a"/>
或出於私喜而褒薦過其情或發於暴怒而誣<lb/>
捃非其罪或優游苟且計日待遷或承望風指<lb/>
以非為是急功利者有至於妄作務寛大者有<lb/>
至於容姦不惟無𥙷於朝廷抑亦有害於政事<lb/>
臣甞攷唐六典監察御史之職掌分察百僚廵<lb/>
按郡縣毎詣十道則選判官二人以為之佐是<lb/>
御史非特紏尚書六司之過失而亦按治外路<lb/>
也臣愚欲望聖慈詔執政如諸路監司闕官並<lb/>
以兩制等所舉本科之人更加掄擇湏恊公議<lb/>
方可除用若未滿任不許遷易講求祖宗課責<lb/>
<pb n="KR2f0014_SBCK_002-6b"/>
轉運使副之詔著為定法然後以天下諸路分<lb/>
隷六察間遣廵行按其功罪若治行尤異則元<lb/>
舉之官冝推進賢之賞職業亡状者必行謬舉<lb/>
之罰庻㡬吏乆其任不敢偷墮上下交儆百職<lb/>
修舉取進止<lb/>
　　　論買撲坊埸明状添錢之弊<lb/>
一檢准元祐元年六月七日敕節文臣僚上言<lb/>
乞罷實封投状之法奉聖㫖令韓維等相度<lb/>
　聞奏今相度罷實封投状將前界買撲名錢<lb/>
數委本州㸔詳若累界有増無减即取累界<lb/>
<pb n="KR2f0014_SBCK_002-7a"/>
　中次高一界為額如増虧不常者即取酌中<lb/>
　一界為額前後施欠數多及累限無人陳状<lb/>
　雖有人承買比最高價虧及五分巳上者縣<lb/>
　相度减定保明申州州委官體量保明申轉<lb/>
　運司轉運司體量得實依所减定施行訖保<lb/>
　明申省如界滿前一年見買撲人不拖欠即<lb/>
　先限一月取問願與不願接續承買如不願<lb/>
　即出榜限一季内許人投状仍坐家業抵當<lb/>
　數目承買兩人已上給家業抵當最多之人<lb/>
　其所通抵産不得出隣州之外限滿無人投<lb/>
<pb n="KR2f0014_SBCK_002-7b"/>
状再限兩月依上法餘並依舊條三省同奉<lb/>
聖㫖依<lb/>
一檢准元祐三年九月二十九日敕節文户部<lb/>
状㸔詳買撲場務巧弊百端若秪以酌中定<lb/>
額即沽賣興盛之處過嬴厚利並不増長價<lb/>
錢偶值界滿未有人承買却便節次裁减官<lb/>
錢深慮寝乆大叚虧减歳入若許人明状添<lb/>
錢承買人戸自然酌度合直價錢投状若數<lb/>
人下状價同並擇抵當最多人給付即其弊<lb/>
自革本部今修立到條仍乞先次施行奉聖<lb/>
<pb n="KR2f0014_SBCK_002-8a"/>
　㫖依一承買埸務三年為界於界滿前一年<lb/>
　本州録合用條及一界額錢榜要㑹處限六<lb/>
　十日召人於額錢上添錢承買仍具抵常家<lb/>
　業物數所直見在地望召主户一名委保不<lb/>
　是假名同詣州投状限滿取着價最高錢數<lb/>
　再榜限三十日召人添價候滿限三十日先<lb/>
　取問見承買人如無拖欠官錢聼依所添價<lb/>
　接續别立界承買不願或有拖欠即勘㑹差<lb/>
　價最高人戸名及抵當所在詣實檢估出帖<lb/>
　給付若二人已上價同並擇巳業抵當最多<lb/>
<pb n="KR2f0014_SBCK_002-8b"/>
　之人依所着價給賣限外即不得増價争買<lb/>
無人投状再限六十日依上法每經限滿又<lb/>
　無人投状者准此<lb/>
右謹如前臣㸔詳買撲埸務其弊莫大於實封<lb/>
投状盖無知之民利於苟得競立高價務相傾<lb/>
奪止快目前之欲不為後日之計然而一界之<lb/>
内豊㓙不常或遇水旱之災即有敗闕之弊徃<lb/>
徃破家竭産不償逋欠身䧟刑禁家族流散至<lb/>
於抵當之物亦多假於親知因縁同保淪胥失<lb/>
業若此之類不可勝數朝廷比用言者之奏遂<lb/>
<pb n="KR2f0014_SBCK_002-9a"/>
罷實封之法叅酌中道立為定額不使愚民貪<lb/>
得忘患而又兩人已上下状為給巳業抵當最<lb/>
多之人盖因其有自愛之心必能為防患之慮<lb/>
委之場務可無他虞䘏民省刑徳澤深厚公私<lb/>
之利莫大於此行之二年幸巳就緒而今歳九<lb/>
月二十九日用户部申請遽然變法臣詳觀户<lb/>
部状稱若抵以酌中定額即沽賣興盛之處過<lb/>
嬴厚利此乃聚歛誅剥損下害民之論非聖朝<lb/>
之所冝行也且實封投状雖非善法然所添之<lb/>
直人不相知惟至限滿啓封方見合給之主今<lb/>
<pb n="KR2f0014_SBCK_002-9b"/>
則明書錢數衆各見聞又擇價高之人便行給<lb/>
付民旣貪得無有遠圖並驅争先更進迭長惟<lb/>
恐失之豈念後患臣竊謂坊埸河渡之類旣許<lb/>
民間承買輪納官課之外必有所得乃可為生<lb/>
今若復開争端明状添價人知無益誰肯徒勞<lb/>
惟是貧迫之人苟求僥倖一遭㓙歳鮮不破家<lb/>
償納不充殃及同保則明状之害有甚於實封<lb/>
者矣臣昨於守職之日首論命令數易之弊今<lb/>
前詔方下普天受賜遽狥邪説輕廢成法使朝<lb/>
廷救弊之仁未及周浹而細民失職之害旋踵<lb/>
<pb n="KR2f0014_SBCK_002-10a"/>
復生臣雖至愚竊為　陛下惜之况國家賦役<lb/>
之政總於地官方二聖敦尚寛大仁民愛物冝<lb/>
得䟽通知治體之士以司大計而右曹官吏不<lb/>
能推廣上徳惟欲盡民之利州縣監司畏省部<lb/>
之勢無敢指言其非者因循日乆上下相蒙妄<lb/>
更法度民受其弊甚非所以稱　陛下仁愛元<lb/>
元之意也伏望聖慈特降睿㫖應天下承買埸<lb/>
務並用元祐元年六月七日之法所有今年九<lb/>
月二十九日指揮欲乞更不施行所貴民𬒳仁<lb/>
政不至失業<lb/>
<pb n="KR2f0014_SBCK_002-10b"/>
　　論韓宗古差除不當<lb/>
右臣伏見朝廷除韓宗古知潞州仍貼集賢校<lb/>
理考之公論皆謂未安臣聞　先帝𥘉更官制<lb/>
以著作校書郎正字隷秘書省為職事官前日<lb/>
帶校理校勘之類並轉一資悉令解罷宗古舊<lb/>
為校理已依上件條制轉官納職今日復有此<lb/>
授顯属無名若為潞州藩鎮欲示優崇則陜州<lb/>
地望尤高所冝加禮兼陳侗亦是曽轉官罷館<lb/>
職之人向者移陜未甞復職事體均一予奪頓<lb/>
殊欲望僉議允諧不可得也况王孝先巳改濮<lb/>
<pb n="KR2f0014_SBCK_002-11a"/>
州則宗古自合仍舊伏乞追還前命以正國體<lb/>
　　　論何洵直差不當<hi>與呉安持同奏</hi>
右臣等風聞司勲員外郎何洵直除袐閣校理<lb/>
袐書郎竊以官制𥘉行舊帶職名者並為虚誤<lb/>
朝廷許納職以換一官是時如何洵直因納職<lb/>
特轉官者固非一人而所謂祕書省職事官者<lb/>
尤為慎選自　陛下𥘉復館職皆用大臣薦舉<lb/>
或揚歷著勞許帶此職未有旣納職改官而無<lb/>
故再得職名者又袐書郎自官制以来非文行<lb/>
素著未甞輕授今来除洵直校理及袐書郎在<lb/>
<pb n="KR2f0014_SBCK_002-11b"/>
洵直有不當得者二盖巳經納職轉官而復還<lb/>
舊職於法不當得也雖曽中高科而行義不爲<lb/>
賢士大夫所與於公議又不當得也有二不當<lb/>
得而朝廷以天下之精選倂與此人其可安乎<lb/>
臣等蒙　陛下擢置言路固知今日所患者人<lb/>
材爲乏是以常願　陛下推廣聦明搜訪賢能<lb/>
臣亦未甞敢輕議人物如今日洵直所除於法<lb/>
有礙於公議未允伏望聖慈特賜寝罷令洵直<lb/>
且依舊作郎官使天下暁然知名噐不可以假<lb/>
人豈勝幸甚<lb/>
<pb n="KR2f0014_SBCK_002-12a"/>
　　　貼黃<lb/>
　　　　臣等切見韓宗古昨除知潞州復與<lb/>
　　　　舊職是時臣安世巳曽極論於法不<lb/>
　　　　當得朝廷之命遂寝今来洵直與韓<lb/>
　　　　宗古事體相類伏乞照㑹<lb/>
　　　再奏<lb/>
右臣近甞論列何洵直差除不當未聞指揮施<lb/>
行竊謂朝廷一日命二人館職臣所以捨黃景<lb/>
而論洵直非敢有好惡之私也特以　先帝𥘉<lb/>
改官制洵直巳依新命賞轉一官觧罷校理今<lb/>
<pb n="KR2f0014_SBCK_002-12b"/>
日不因課最復貼職名與黃景纔𥘉入館事體<lb/>
不類而又宻迎明堂便得仁子重叠僥倖頗招<lb/>
物論况韓宗古亦係轉官罷職之人昨移潞州<lb/>
甞令復職因臣論奏㝷以報罷今除洵直無異<lb/>
宗古臣若不畏公議自持兩端非徒愧心實恐<lb/>
亂法伏望　陛下慎重名噐追寝誤恩庻使清<lb/>
朝無有幸位<lb/>
　　　論開封官吏妄奏獄空冒賞事<lb/>
右臣伏見御史䑓舉劾開封官吏将大僻罪人<lb/>
寄廂妄奏獄空致朝廷誤推賞典如聞巳降指<lb/>
<pb n="KR2f0014_SBCK_002-13a"/>
揮錢勰止令贖銅出知越州林邵范子諒並與<lb/>
小郡其餘官吏特免改正雖門下省甞具封還<lb/>
續准朝旨惟展磨勘此乃　陛下至仁至厚不<lb/>
欲窮治而勰等所犯情實欺君考之公論皆謂<lb/>
責之太薄而名且不正事關國體湏至論列臣<lb/>
聞人主所以鼔動天下制馭臣民之柄莫大於<lb/>
賞罰使賞必及於有功罰必加於有罪則四海<lb/>
之内竦然向風而無不心服者矣惟其無功者<lb/>
虚受有罪者幸免遂容僣濫而其弊将至於無<lb/>
所勸懲然則為天下者安可不以至公而慎用<lb/>
<pb n="KR2f0014_SBCK_002-13b"/>
之乎今開封官吏以大辟之囚權令寄廂敢肆<lb/>
誕謾謂無一人之獄朝廷信用其奏亟推厚賞<lb/>
進官錫服㡬二十人下至胥史亦霑恩賜播傳<lb/>
天下書之史冊何可掩也繼而䑓臣抗章弹其<lb/>
繆妄　陛下付之執政按見實迹縱不欲論以<lb/>
全罪猶當奪其誤賞之官少爲天下誣罔之戒<lb/>
而乃一切仍舊復得名藩使勰善者不過如此<lb/>
今實有罪何以示懲　陛下若明正刑典則虚<lb/>
偽之迹固在勰等苟謂巳行之命憚於追改則<lb/>
好名之謗遂歸朝廷傳之後世實累聖徳伏望<lb/>
<pb n="KR2f0014_SBCK_002-14a"/>
陛下特狥公議追勰誤賞之官黜之小郡其餘<lb/>
官吏亦令改正使天下之公朝知名噐不可幸<lb/>
以得非惟塞小人奔競之路亦助成　陛下無<lb/>
私之政所以詳論之者盖欲救正國家之大體<lb/>
非特<hi>區區</hi>爲一錢勰而發也伏惟留神省察早降<lb/>
指揮<lb/>
　　　論李察知濟州不當<lb/>
右臣切聞近日堂除朝奉郎李察知濟州考之<lb/>
公議皆謂不可盖以察頃在京東甞總漕計專<lb/>
務掊克希望進門及移陜西吳居厚實繼其事<lb/>
<pb n="KR2f0014_SBCK_002-14b"/>
凡所規畫多察始謀泊聞居厚擢為待制數對<lb/>
賔佐自矜其能以謂用我計䇿遂有成効彼蒙<lb/>
恩命巳獨不賞扼腕憤怒形於辭色　陛下即<lb/>
政之𥘉以居厚刻剥太甚特行竄責察遂杜口<lb/>
不復論功䆒其本末乃隂險禍賊姦邪趍利縉<lb/>
紳之間鮮有倫比昨以憂制去官未即顯黜中<lb/>
外之人指為幸免今朝廷敦尚仁厚進登賢能<lb/>
苟容刻薄之徒尚竊民社之寄非所以明好惡<lb/>
於天下表勸沮於公朝伏望聖慈特留宸慮縱<lb/>
未能投於荒裔豈復可委以麾符宜狥僉言重<lb/>
<pb n="KR2f0014_SBCK_002-15a"/>
行降黜庻使聚歛酷暴之吏有所戒懼<lb/>
　　　奏乞發遣趙令耦對獄事<lb/>
右臣近聞皇城使令耦任杭州都監日姦贓狼<lb/>
籍深為民害比縁臣僚上言䟽其醜惡旣而朝<lb/>
旨下本路體量悉得其實遂起制獄推劾本處<lb/>
差人計㑹開封府攝令耦叅對㝷委職員託以<lb/>
他事召至府門而令耦探知是杭州令来追攝<lb/>
倉皇鞭馬奔還居第閉關不岀人莫得見繼令<lb/>
其毋進状稱疾不能就道臣聞令耦以宗室子<lb/>
出𥙷外官而恃勢貪暴恣為不法今杭州見勾<lb/>
<pb n="KR2f0014_SBCK_002-15b"/>
千照人已不少待令耦至方能勘結豈容託病<lb/>
端坐于家伏望聖慈詳此事理速降指揮下開<lb/>
封府差人押送前去非惟暑伏之中不至留獄<lb/>
又正其罪以謝遠民使天下之人知　陛下之<lb/>
無所私而清朝之不可紿實為幸甚<lb/>
　　　論高士英差除不當<lb/>
右臣伏見近除太僕寺丞高士英為工部員外<lb/>
郎臣以不知士英歷任次第不敢妄論繼聞御<lb/>
史䑓列奏稱勘㑹到資序有違新制復降指揮<lb/>
令添權字深惟義理有所未安輙具開陳庻禆<lb/>
<pb n="KR2f0014_SBCK_002-16a"/>
聖徳之萬一臣伏覩　陛下聽政以来未甞少<lb/>
以名噐私於外家此固天下之人所共稱頌今<lb/>
士英除命必恐止是執政揣材進擬本非<lb/>
陛下之意况寺監丞之出例為監司以士英乆<lb/>
佐太僕除一郎官固不為過然朝廷今年六月<lb/>
二十八日新立法制湏得第二任通判或雖𥘉<lb/>
任而實歷外任親民二十年之人方得用為員<lb/>
外郎及開封推官盖是三省進擬之際失於檢<lb/>
勘遂致差誤今乃重廢巳行之命而創添權字<lb/>
則是執政依違遷就因人變法恐非所以成<lb/>
<pb n="KR2f0014_SBCK_002-16b"/>
陛下無私之政臣竊惜之伏望聖慈特降中㫖<lb/>
别授士英一職合入差遣示天下以至公之道<lb/>
豈勝幸甚<lb/>
盡言集卷第二<hi>終</hi>
<pb n="KR2f0014_SBCK_002-17a"/>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_003-1a"/>
</p>
<p>
<pb n="KR2f0014_SBCK_003-1b"/>
<pb n="KR2f0014_SBCK_003-1b"/>
盡言集卷第三<lb/>
　　　論胡宗愈除右丞不當<lb/>
右臣今月初八日延和殿甞奏胡宗愈新除尚<lb/>
書右丞不恊公議　陛下仁徳天覆重廢已行<lb/>
之命尚欲遷延徐觀所為仰承聖諭固當遵奉<lb/>
退而熟慮終有未安是以不避嚴誅再瀆天聽<lb/>
伏惟　陛下留神省覽臣聞執政之任天下極<lb/>
選惟是當世之賢傑乃可不次而登用至於徳<lb/>
行不足以出羣臣之右才智不足以服多士之<lb/>
心則必假之以歳月進之以階漸非惟養其問<lb/>
<pb n="KR2f0014_SBCK_003-2a"/>
望亦所以抑僥倖而止奔競也臣伏見宗愈頃<lb/>
在先朝粗能修飾　陛下踐祚之始首加任使<lb/>
再期之内致位中司然而性本姦囬才識暗陋<lb/>
自居風憲尤務迎合旣不聞有所啓沃進賢退<lb/>
姦亦未甞有所建明興利除害朋邪罔上中外<lb/>
側目忽聞制命擢居丞轄輿議喧然莫不驚駭<lb/>
臣切謂人君命令雖在必行苟處之得其理則<lb/>
執之不可變惟其不合衆望違咈人情關天下<lb/>
之盛衰繫朝廷之輕重所宜擇善何憚改爲而<lb/>
况輔弼之臣與國同體豈容險侫雜處其間臣<lb/>
<pb n="KR2f0014_SBCK_003-2b"/>
於宗愈固無一日之雅亦無纎芥之怨惟是公<lb/>
論有所未安是以前日賜對罄盡悃愊而拳拳<lb/>
之忠不能自巳故復論列以報　陛下用臣之<lb/>
意伏望聖慈更加詢考若臣言不謬則乞收還<lb/>
宗愈新命授以外官庶使邪正有辨不失天下<lb/>
忠賢之望<lb/>
　　第二<lb/>
右臣前月中甞具奏陳胡宗愈除尚書右丞不<lb/>
恊公議伏乞更加考察特行罷免今已踰月未<lb/>
覩施行臣雖甚愚豈不知違咈聖意弹擊大臣<lb/>
<pb n="KR2f0014_SBCK_003-3a"/>
力薄言輕難免罪戾然　陛下不以臣不肖使<lb/>
備言路今識者喧然以為姦邪而臣鉗黙依違<lb/>
不告　陛下雖苟免一時忤旨之誅而天下将<lb/>
責臣以失職之罪臣亦何敢為自安之計而負<lb/>
陛下圖任之意哉臣聞自昔䑓諌之論常以天<lb/>
下公議為主因公議之所是而後與之因公議<lb/>
之所非而後撃之人君所以垂衣高拱不出户<lb/>
庭而周知天下之情可否予奪必合義理以辨<lb/>
邪正以决疑似如權衡之不可欺以重輕規矩<lb/>
之不可誣以方圓者用此道也臣考之輿論皆<lb/>
<pb n="KR2f0014_SBCK_003-3b"/>
謂宗愈才識淺近趣向反覆貪得患失背公狥<lb/>
私不敢悉數其詳以瀆天聴猶可粗陳其畧兾<lb/>
寤宸衷一言渉欺不敢迯死按宗愈起於貴閥<lb/>
偶中高科數年之間漸階顯列昔事　先帝頗<lb/>
有可稱及　陛下即政之初首加進用再期之<lb/>
内遂至中司未聞深慮遠圖報朝廷之厚徳惟<lb/>
以巧言邪説為進身之私謀如永興軍路提刑<lb/>
馮如晦欲令舊不充役貧下之人出錢以助合<lb/>
役之上户不量緩急閑劇色役一例雇募㳺手<lb/>
充代其議論乖繆最害役法如聞蘇轍頗主其<lb/>
<pb n="KR2f0014_SBCK_003-4a"/>
言亟為公移欲頒諸路户部尚書李常曽不講<lb/>
䆒遽令施行而員外郎劉昱乃能力辨是非不<lb/>
為押檢議旣難合事亦中輟搢紳傳播莫不嘉<lb/>
昱能守其職而宗愈因上雇募衙前之論遂詆<lb/>
劉昱以謂户部郎官有近来叅詳立法之人護<lb/>
短遂非不肯公心捨已從長以救鄊户之患意<lb/>
在附㑹不顧義理其罪一也按宗愈實娶丁氏<lb/>
今禮部員外郎丁隲乃其妻族宗愈旣備從官<lb/>
未見引天下之賢而首薦私親乞不次擢用古<lb/>
之人固有内舉者矣然必以誠告其君曰臣之<lb/>
<pb n="KR2f0014_SBCK_003-4b"/>
子也今宗愈特薦丁隲而不以實奏幸朝廷之<lb/>
不察以次寵禄而歸惠於已其罪二也方<lb/>
陛下嗣位　太皇太后同覽庶政而蘇軾撰試<lb/>
館職䇿題乃引王莾依附元后取漢室之事以<lb/>
為問目士大夫皆謂非所宜言䑓諌官數當論<lb/>
奏而宗愈不惟無所彈劾反又勸止同列不令<lb/>
上䟽其罪三也李慎由乃文彦慱之孫壻方營<lb/>
在京差遣而宗愈遽薦為本䑓主簿偶以礙格<lb/>
遂聞報罷苟狥權貴不恤人言其罪四也昔熈<lb/>
寧中甞知諌院　神宗皇帝深知其姦乃手詔<lb/>
<pb n="KR2f0014_SBCK_003-5a"/>
中書曰宗愈自領言職未甞存心朝廷治道凢<lb/>
進對論事必潜伏姦意含其事情旁為邪説以<lb/>
私託公坐是落職與通判差遣御批具在天下<lb/>
共知臣竊謂熈寜政事與今雖異而宗愈觀望<lb/>
迎合之迹固同　陛下用此數者平心正慮而<lb/>
察其本末則姦回罔上狥私趍利之實灼然可<lb/>
見誠不足以當大臣之任重朝廷之勢伏望聖<lb/>
慈察臣惓惓之忠審為天下之計萬機之暇詳<lb/>
覽瞽言若臣所論皆有按據不至繆盩即乞特<lb/>
出聖㫁付外施行<lb/>
<pb n="KR2f0014_SBCK_003-5b"/>
　　　第三<lb/>
右臣近以胡宗愈除尚書右丞不恊公議臣於<lb/>
延和殿賜對之日已甞靣奏繼又兩具姦慝條<lb/>
列以聞臣之所言莫非實状累瀆天聴渉歷兩<lb/>
月竊惟宗愈之罪惡固不能迯於聖鍳而<lb/>
陛下體貌大臣務全進退之禮是以特降荅詔<lb/>
俾安厥位宗愈承命遽出無復遜避搢紳傳播<lb/>
莫不駭笑臣伏觀自昔執政之臣或爲言者所<lb/>
擊率皆歸第闔門待罪雖朝廷遣使宣召徃徃<lb/>
遵君命暫至官省不敢治事亟復歸家原其處<lb/>
<pb n="KR2f0014_SBCK_003-6a"/>
心固非畏縮實以輔弼之任與國同體舉措出<lb/>
處天下具瞻苟有過尤挂干清議自當上還印<lb/>
綬退避賢路豈俟斥逐方爲去計盖待之之禮<lb/>
旣厚則責之之意愈深此所以君臣之間禮體<lb/>
兩得而亷耻之風足以矯厲天下者也賈誼有<lb/>
言曰上設㢘耻禮義以遇其臣而臣不以節行<lb/>
報其上者則非人類也臣竊觀　陛下之所以<lb/>
待宗愈可謂盡㢘耻禮義之道矣按宗愈之所<lb/>
以報　陛下則非惟不以節行而又貪墨急進<lb/>
違棄義理明知䑓諌皆有彈劾而尚起視事一<lb/>
<pb n="KR2f0014_SBCK_003-6b"/>
如平日近世以来公卿大臣操行汚下毀㓕㢘<lb/>
耻未有若此之甚也孔子曰鄙夫可與事君也<lb/>
哉其未得之也患得之旣得之患失之苟患失<lb/>
之無所不至矣　陛下察宗愈之行義如此苟<lb/>
充其無耻之心則姦邪趍利何所不為尚安足<lb/>
以輔佐人主叅㫁國論委之以綱轄寘之於廟<lb/>
堂乎又聞御史中丞孫寛乃宗愈之故舊見其<lb/>
改節今已弹奏監察御史趙挺之楊康國皆宗<lb/>
愈之所薦二人者雖顧惜小節未見明言其罪<lb/>
而風聞各有章䟽申救王覿臣竊謂是非之理<lb/>
<pb n="KR2f0014_SBCK_003-7a"/>
固不兩立苟知此之為直則曲之在彼不辨而<lb/>
自見今上則朝廷士大夫之論莫不鄙惡宗愈<lb/>
下至閭閻一介之賤苟或詢之無有心悦而誠<lb/>
服者盖天下之民别而聽之則愚合而聽之則<lb/>
神以此卜之可知公論之不與矣伏望　陛下<lb/>
考合僉言明辨邪正罷免宗愈㫁之不疑實天<lb/>
下之幸<lb/>
　　　第四<lb/>
右臣昨自四月後来三次論奏胡宗愈操行汚<lb/>
下毀㓕㢘耻貪得患失背公狥私誠不足以輔<lb/>
<pb n="KR2f0014_SBCK_003-7b"/>
佐人主叅預國論欲乞出自聖㫁特行罷免今<lb/>
巳兩月未蒙指揮臣風聞宗愈任御史中丞税<lb/>
周氏之第以居毎月僦直一十八千自去年七<lb/>
月二十一日後至今年二月終止償兩月之直<lb/>
其業主三班奉職周知哲累次令人乞請餘緡<lb/>
而宗愈毎加詈辱並不支給遂於三月一日經<lb/>
官申訴乞差人追索及發遣起離開封官吏畏<lb/>
避權勢不為依公施行而遽寢其事中外傳播<lb/>
實駭耳目臣聞中丞之任紀綱所繫檢察非違<lb/>
紏正百辟官之雄峻莫與為比宗愈旣長憲䑓<lb/>
<pb n="KR2f0014_SBCK_003-8a"/>
不能正身以率下而恃權貪利罔顧義理僦人<lb/>
之居不給其直行巳無耻辱國已甚况宗愈更<lb/>
踐蕐要月俸至優近常奉使大遼又經押賜親<lb/>
王禮物所獲甚厚加之鄕里有高貲之名固非<lb/>
不足於財乃敢挾風憲之威肆貪鄙之行輦轂<lb/>
之下暴横自若将何以表率在位風化四方此<lb/>
而可捨國法廢矣伏望　陛下特降睿㫖以周<lb/>
知哲所陳文状付法司推䆒明正典刑其開封<lb/>
官吏挾情違法之罪亦乞特賜指揮施行<lb/>
　　　第五<lb/>
<pb n="KR2f0014_SBCK_003-8b"/>
右臣近聞胡宗愈任御史中丞日税周氏之第<lb/>
以居自去年七月後来至今年二月終止償兩<lb/>
月之直其業主屢請餘緡而宗愈毎加詈辱並<lb/>
不支給以致周知哲經官論訟臣竊謂中丞之<lb/>
任紀綱所繫今宗愈恃風憲之威肆貪鄙之行<lb/>
輦轂之下暴横自若将何以表率在位風化四<lb/>
方遂具論奏乞以周知哲所陳文状付所司推<lb/>
䆒其開封官吏受知哲之訴而畏避權勢不治<lb/>
其事挾情違法之罪亦乞施行今已累日未聞<lb/>
指揮臣蒙　陛下㧞於稠人之中而付以耳目<lb/>
<pb n="KR2f0014_SBCK_003-9a"/>
之任夙夕思念未能上報聖恩之萬一而輔弼<lb/>
之間乃有貪濁暴戾毀㓕㢘耻之人黷犯朝綱<lb/>
玷辱國體臣雖愚陋實深耻之所以不避忤㫖<lb/>
之誅而累煩天聴也且宗愈起於冗散不三年<lb/>
而至執政　陛下之所以待宗愈可謂厚矣然<lb/>
自為中司風節掃地貪得患失背公向私朋邪<lb/>
罔上中外側目今又僦人之居不給其直乃致<lb/>
三班使臣投牒起遣操行汚下為人鄙厭一至<lb/>
於此　陛下雖務包容未加按治其如朝廷何<lb/>
其如天下何臣忝列諌垣苟不能以公議上逹<lb/>
<pb n="KR2f0014_SBCK_003-9b"/>
聖聦則雖萬死猶不足以塞責深慮同列大臣<lb/>
惡傷其類巧為邪説隂欲援救則長姦養惡異<lb/>
日将有滋蔓難圖之悔伏望　陛下㫁自宸衷<lb/>
早出臣章付外施行不勝至願<lb/>
　　　第六<lb/>
右臣伏自四月後来累曽論奏胡宗愈罪惡之<lb/>
状誠不足以當輔弼之任乞行罷免前月中又<lb/>
聞宗愈為御史中丞日税人之居不給其直以<lb/>
致三班使臣經官論訴乞令起遣而開封官吏<lb/>
畏避權勢不為依公施行臣兩甞奏請乞治其<lb/>
<pb n="KR2f0014_SBCK_003-10a"/>
罪尋御史䑓亦以弹劾逮今多日未蒙指揮中<lb/>
間伏遇荆王奄忽薨謝仰慮聖慈方深哀念是<lb/>
以不敢繼進章䟽重煩天聴徬徨跼踳今復半<lb/>
月竊惟　陛下聖明之性洞照物理必能抑割<lb/>
無益之悲上為宗社長久之計臣是敢再申前<lb/>
論以冀開允惟　陛下察焉臣聞天下之治亂<lb/>
在朝廷朝廷之輕重在執政論執政才否而進<lb/>
退之者人主之職也使廟堂之上皆得當時之<lb/>
賢而都俞■戒敕以圖天下之治則善日進而<lb/>
君子道長此易之卦所以為㤗也使公卿輔相<lb/>
<pb n="KR2f0014_SBCK_003-10b"/>
非其人而姦邪朋黨更相比周以蔽人君之聦<lb/>
明則惡日滋而小人道長此易之卦所以為否<lb/>
也自古雖至聖之君不能無惡人立朝尭之四<lb/>
㓙是已雖甚衰之世未甞無君子在位商之三<lb/>
仁是已聖人之興賢者衆多則惡人不能勝其<lb/>
善故雖有四㓙而或竄或殛卒無幸免暴君在<lb/>
上䜛謟並進則善人不能勝其惡故雖有三仁<lb/>
而或去或死終莫能用此乃治亂盛衰之機不<lb/>
可不察也今　皇帝陛下冨於春秋　太皇太<lb/>
后陛下不出房闥政事之柄方在大臣所冝慎<lb/>
<pb n="KR2f0014_SBCK_003-11a"/>
擇天下之賢以重天下之勢而忽聞誤恩擢用<lb/>
宗愈除目初傳中外駭異議者以謂　陛下臨<lb/>
御之初首能用司馬光於閑退之中而授以柄<lb/>
任天下欣然咸若更生者以其合四海之素望<lb/>
也今宗愈自為侍從旋長憲䑓不能進賢退姦<lb/>
興利除害而怙勢作威貪黷狥私公犯義分毀<lb/>
㓕廉耻固當竄黜以儆官邪而遽此升遷使備<lb/>
丞轄忠臣義士無不失望臣所以屢冒嚴誅力<lb/>
陳公議而章皆留中累月不下邪正並立枉直<lb/>
兩存雖　陛下務全大體欲保初終其於改過<lb/>
<pb n="KR2f0014_SBCK_003-11b"/>
不吝去邪勿疑臣恐未能至於盡善也故事執<lb/>
政𬒳劾例湏居家待罪今御史䑓以宗愈不償<lb/>
房緡公事方中三省而宗愈氣象軒騖若無所<lb/>
暏陵蔑風憲不畏人言近世大臣貪冒無耻未<lb/>
見如此之甚者臣聞閭閻鄙夫䑓省老吏見其<lb/>
舉措猶能竊笑况天下有識之士哉臣恐姦邪<lb/>
得志忠賢觧體隳紊綱紀汚辱朝廷累　陛下<lb/>
知人之明犯大雅鮮終之戒臣愚暗不勝憤懣<lb/>
伏望聖慈特垂省察早以臣前後章奏付施行<lb/>
　　第七<lb/>
<pb n="KR2f0014_SBCK_003-12a"/>
右臣伏見御史䑓弹奏尚書右丞胡宗愈任中<lb/>
丞日不償房緡及開封官吏受周知哲之訴而<lb/>
挾情違法不治其事臣亦甞與左司諌韓川累<lb/>
具論列乞正其罪而章皆留中未蒙付外中間<lb/>
御史䑓又申三省催促前奏比聞已得指揮更<lb/>
不施行臣竊謂　陛下優容執政務全大體則<lb/>
可矣要之以天下公議而為朝廷之遠慮則非<lb/>
也臣職在諌列義難緘黙輒冐誅譴再伸前論<lb/>
惟　陛下察焉臣聞御史之任紀綱所繫而中<lb/>
丞者又為肅政之長固冝正身率下以厲風俗<lb/>
<pb n="KR2f0014_SBCK_003-12b"/>
而宗愈貪冒不法以至興訟姦邪之人方為之<lb/>
㳺説曰此非大惡何足以罷執政是乃朋黨之<lb/>
論不可不察也今上自公卿下至匹夫粗能以<lb/>
㢘節自好者豈肯税人之居不給其直况宗愈<lb/>
身備從官職任憲長而貪鄙之行過於閭巷之<lb/>
小人玷辱國體無大於此錢勰之在開封常以<lb/>
不畏強禦為巳任及周知哲陳訴則抑而不行<lb/>
苟非惮宗愈之權勢忽知哲之柔弱豈容㓕裂<lb/>
如此之甚臣竊謂以常人觀之則未至大惡以<lb/>
禮義㢘耻而責大臣則宗愈之貪濁錢勰之徇<lb/>
<pb n="KR2f0014_SBCK_003-13a"/>
私何可迯於吏議臣旣在言路目覩大臣之不<lb/>
法而不加弹劾則是矌職以負　陛下今宗愈<lb/>
所犯事状明著䑓諌交章置而不問若臣等所<lb/>
言出於誣捃則冝竄黜以明宗愈之無罪苟臣<lb/>
等所論旣有實迹朝廷安可曲為容貸以沮天<lb/>
下之公議乎國家設置御史六察本以弹劾有<lb/>
罪今御史舉職事而不得行臣等各論列而不<lb/>
蒙聴如此則諌官御史遂可廢矣諌官御史廢<lb/>
則　祖宗之法度朝廷之綱紀復何望哉臣固<lb/>
知論斥大臣非全身保禄之計然自念孤遠小<lb/>
<pb n="KR2f0014_SBCK_003-13b"/>
官蒙陛下不次擢用毎思自竭圖報萬分豈<lb/>
謂廟堂之間乃有如宗愈者其姦侫無耻朋邪<lb/>
罔上臣前後章䟽言之巳詳非特此不廉之一<lb/>
節而巳也况宗愈竊位以来渉歷半歳苐聞昏<lb/>
繆無所建明誠不足以當輔弼之任重朝廷之<lb/>
勢今則邪正並立枉直兩存臣恐忠良觧體天<lb/>
下失望惟　陛下留神省察為宗社之大計罷<lb/>
免宗愈按劾開封官吏使法之所行自貴者始<lb/>
豈惟臣區區之望寔天下之幸也<lb/>
　　　第八<lb/>
<pb n="KR2f0014_SBCK_003-14a"/>
右臣伏自四月初胡宗愈除尚書右丞臣尋與<lb/>
左司諌韓川於延和殿賜對之日　陛下詢問<lb/>
近日差除如何臣與韓川同共奏陳朝廷用人<lb/>
皆恊輿望惟是胡宗愈公論以為不當臣又條<lb/>
陳宗愈前後罪状固巳詳悉蒙　陛下宣諭令<lb/>
且試其所為臣尋復奏以謂朝廷設官從㣲至<lb/>
著自有等級要湏歷試灼見其賢然後舉而加<lb/>
於衆人之上則人無異論宗愈頃在先朝寔有<lb/>
可取但自為中丞以後風譽頓减一向姦侫以<lb/>
希大用忽聞除目衆皆驚愕盖執政之官<lb/>
<pb n="KR2f0014_SBCK_003-14b"/>
陛下所與朝夕圖議天下之事若謀謨獻替動<lb/>
皆中理固為盡善有一差失天下将有受其弊<lb/>
者以此論之執政豈是試人之地　陛下雖以<lb/>
臣言為然然重廢巳行之命未賜俞允自後臣<lb/>
等累進章䟽皆未覩指揮施行臣非不知進退<lb/>
大臣務全禮體而宗愈登用以来醜迹日著人<lb/>
言沸騰不可弭塞皆謂徳性傾邪為行險薄利<lb/>
口足以餙詐無耻足以為惡臣請略舉其近事<lb/>
之顯著者而極論之惟　陛下留神而詳覽焉<lb/>
臣聞御史之職號為雄峻上自宰相下及百僚<lb/>
<pb n="KR2f0014_SBCK_003-15a"/>
苟有非違皆得紏劾是以　祖宗之制凢見任<lb/>
執政曽經薦舉之人皆不許用爲䑓官盖欲其<lb/>
弹擊之際無所顧避而得盡公議也且𬒳舉之<lb/>
人猶不得任以御史况於姻戚而可爲之乎臣<lb/>
聞宗愈之姪女適吕公著之親孫昨除御史中<lb/>
丞乃是公著秉政之日自合援據故事以祈引<lb/>
避而宗愈苟悦權勢而無一語自陳罔上貪榮<lb/>
墮廢　祖宗之法其事一也宗愈向縁蔡確引<lb/>
用爲都司郎官曽未席煖驟遷要近確與章惇<lb/>
後以罪黜今春遽用常例復其職名䑓諌交章<lb/>
<pb n="KR2f0014_SBCK_003-15b"/>
䟽其巨惡遂得追寝而宗愈備位憲長了無一<lb/>
言隂結姦豪徼幸異日操心不忠阿私下比其<lb/>
事二也宗愈旣備從官未甞進賢以報國而首<lb/>
薦其妻族丁隲乞充䑓省之選臣在諌垣與隲<lb/>
相接觀其議論庸淺無可稱者而宗愈匿其私<lb/>
親輒形公薦幸朝廷之不察以盗寵禄而自為<lb/>
恩惠挾詐欺君無所畏惮其事三也宗愈甞薦<lb/>
布衣方坰可應制科臣聞坰素無士行而進卷<lb/>
文理荒踈最為亡状宗愈權翰林學士日適當<lb/>
詳定曲欲成就不復避嫌妄以坰文置在第二<lb/>
<pb n="KR2f0014_SBCK_003-16a"/>
中書舍人劉攽等不敢異論但聞退有後言輕<lb/>
忽同僚徇私自任其事四也李　由乃文彦慱<lb/>
之孫壻方于權貴欲求在京差遣而宗愈遽薦<lb/>
為御史䑓主簿奏章再上偶以礙格報罷自来<lb/>
本䑓辟舉未有敢私執政之親者而宗愈意在<lb/>
附㑹墮紊䑓綱其事五也　陛下踐祚之初<lb/>
太皇太后陛下同聴朝政而蘇軾撰試館職䇿<lb/>
題乃引王莾依附元后傾覆漢室之事以為問<lb/>
目議者莫不罪軾非所宜言䑓諌官亦甞論奏<lb/>
而宗愈不惟無所惮劾又使同列使勿上䟽背<lb/>
<pb n="KR2f0014_SBCK_003-16b"/>
公死黨其事六也宗愈税周知哲之第毎月僦<lb/>
直一十八千自去年七月後至今年二月終止<lb/>
償兩月之直遂至本主經官陳訴乞差人追索<lb/>
及發遣起離宗愈居風憲之長素稱高貲固非<lb/>
不足於財而税人之居不給其直其挾勢貪黷<lb/>
不脩廉節其事七也永興軍路提刑馮如晦欲<lb/>
令舊不充役貧下之家出錢以助合役之上户<lb/>
不量緩急閑劇色役一例雇募遊手充代其論<lb/>
議乖繆最害役法而蘇轍頗主其言亟為公移<lb/>
欲頒諸路户部尚書李常曽不講䆒遽欲行下<lb/>
<pb n="KR2f0014_SBCK_003-17a"/>
而員外郎劉昱乃能力辨是非不為押檢議旣<lb/>
不合事遂中輟搢紳之間莫不嘉昱能守其職<lb/>
而宗愈因上雇募衙前之議遂抵劉昱以謂户<lb/>
部郎官有近来叅詳立法之人護短遂非不肯<lb/>
公心捨巳從長以救鄊户之患意在阿黨不顧<lb/>
義理其事八也臣伏覩治平以前執政子弟未<lb/>
甞敢授在京華要之職雖有合得陳乞差遣亦<lb/>
止是數處閑慢監當局務惟自近歳以来大臣<lb/>
營私害公子弟親戚布滿要津與孤寒之士馳<lb/>
騖争進而宗愈乆為執法旣不能紏劾開陳及<lb/>
<pb n="KR2f0014_SBCK_003-17b"/>
蒙大用首擢其弟宗炎為開封推官貪權赴勢<lb/>
不䘏人言其事九也宗愈姊妹三人並適富民<lb/>
皆以孀歸宗愈數令折夫之産旣而誘説厥妹<lb/>
隂取貲貨遂作巳戸廣置田業欺誑孤㓜終不<lb/>
償還因致高貲雄視閭里殖利無親其事十也<lb/>
仁宗朝宰相富弼方正謹厚能守法度而御史<lb/>
中丞韓綘言弼與張荗實皆有異誣韓琦當國<lb/>
兩膺顧命忠義亮直聞於天下而王陶奏其䟦<lb/>
扈士無賢愚皆知决無是事而二人者不復自<lb/>
辨即日歸第抗章待罪盖事之虚實自有公議<lb/>
<pb n="KR2f0014_SBCK_003-18a"/>
而大臣之體下得不然也今宗愈以不償房緡<lb/>
事為御史䑓所劾皆有實迹而意氣軒騖若無<lb/>
所暏陵蔑風憲不畏國法近世公卿大臣毀㓕<lb/>
㢘耻不知禮義無甚於此其事十一也熈寜中<lb/>
方變法令宗愈時為諌官不能别白是非開悟<lb/>
明主而觀望迎合多持兩可之論　神宗皇帝<lb/>
深照其姦乃手詔中書曰宗愈自領言職未甞<lb/>
存心禆𥙷朝廷治道凢進對論事必潜伏姦意<lb/>
含其事情旁為邪説以私託公坐是落職與外<lb/>
任差遣臣竊謂　先帝察見宗愈之本心是以<lb/>
<pb n="KR2f0014_SBCK_003-18b"/>
詔辭盡其情状乃今觀之無不切中其事十二<lb/>
也臣之所陳皆可覆驗伏乞　陛下出臣此章<lb/>
宣示百官若宗愈委無如此罪惡則臣之所奏<lb/>
是為欺天宜伏重誅以戒誣罔臣自齰舌不敢<lb/>
有辭若宗愈所為如臣之論則是姦邪朋黨貪<lb/>
鄙庸淺豈可塵汚廊廟與聞機政臣竊計　陛<lb/>
下所以依違不决者得非謂人言其姦邪而未<lb/>
甞親見其實状乎夫小人之事君豈肯自謂姦<lb/>
邪者哉言必假公忠行必託㢘㓗多為可信以<lb/>
或人主之聦明及其歳月滋深權勢在已上下<lb/>
<pb n="KR2f0014_SBCK_003-19a"/>
膠固羽翼已成於是肆志窮姦靡所不至方此<lb/>
之時雖欲除之亦無及矣唐徳宗甞曰衆人皆<lb/>
知盧𣏌姦邪朕何不知李勉對曰盧𣏌姦邪天<lb/>
下皆知獨　陛下不知此所以為姦邪也今之<lb/>
宗愈何以異此臣聞知人之道自古為難方尭<lb/>
之時四㓙與衆賢雜處於朝而終無累於尭之<lb/>
明者盖聞其才則用之不敢遺見其罪則去之<lb/>
不敢庇進退用捨一本於至公而無私於其間<lb/>
此堯所以享無窮之名而後世為不可及也願<lb/>
陛下以帝堯之去四㓙為法以徳宗之信盧𣏌<lb/>
<pb n="KR2f0014_SBCK_003-19b"/>
爲戒改過不吝去邪勿疑罷免宗愈以慰天下<lb/>
忠臣義士之望臣言雖拙直義在愛君惟　陛<lb/>
下恕其狂愚察其誠懇早賜睿㫁不勝幸甚<lb/>
　　　第九<lb/>
右臣今月十二日與左司諌韓川於延和殿賜<lb/>
對進呈劄子畢遂論胡宗愈事伏蒙宣諭以謂<lb/>
進退大臣湏存體貌有以見　陛下優禮輔弼<lb/>
慎重舉措之意臣雖愚暗豈不體悉然宗愈匿<lb/>
宰相之<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>嫌盗中司之要任蒙蔽人主之聼墮<lb/>
廢　祖宗之法隂結惇確之姦徼幸異日顯主<lb/>
<pb n="KR2f0014_SBCK_003-20a"/>
軾轍之黨公肆詆欺未甞振舉紀綱但聞多所<lb/>
朋附是以期月之内致位丞弼公議駭愕罪状<lb/>
日著豈可塵汚廊廟與聞機政臣忝在諌列目<lb/>
覩巨惡安敢自曠職事泯黙不言臣聞賈誼之<lb/>
論以謂羣下至衆而主上至少所託財噐職業<lb/>
者粹於羣下也俱亡耻俱苟安則主上最病所<lb/>
以體貌大臣而厲其節又曰上設㢘耻禮義以<lb/>
遇其臣而臣不以節行報其上者則非人類也<lb/>
朝廷之進用宗愈臣等即時論列前後䑓諌章<lb/>
䟽不可勝計　陛下一切抑而不出優容於此<lb/>
<pb n="KR2f0014_SBCK_003-20b"/>
巳踰半年則　陛下之所以待遇大臣可謂隆<lb/>
厚矣宗愈明知諌官之交章日覩䑓文之紏劾<lb/>
而偃然居位如不聞知則宗愈可謂不以節行<lb/>
報上而頑頓無耻之甚者也将何以副　陛下<lb/>
體貌之意慰四海具瞻之望哉臣巳於十三日<lb/>
奏䟽極言宗愈之罪状望聖慈以天下公議為<lb/>
念早出臣章付外施行<lb/>
　　　第十<lb/>
右臣近甞奏論胡宗愈係吕公著之<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>家昨除<lb/>
御史中丞乃是公著秉政之日匿宰相之私親<lb/>
<pb n="KR2f0014_SBCK_003-21a"/>
廢　祖宗之舊制幷其餘背公徇私毀㓕㢘耻<lb/>
共十二事皆有實状可以按覆竊惟奏章巳塵<lb/>
聖覽夙夕延頸以俟嚴誅逮今半月不聞威命<lb/>
則是　陛下旣恕之矣臣論斥執政之辜雖巳<lb/>
蒙釋而宗愈欺君敗法之罪尚未公行枉直兩<lb/>
存邪正莫辨臣雖愚陋豈敢苟避忤㫖之譴而<lb/>
不以天下之情逹於　陛下乎昔之聖人深居<lb/>
九重以謂竭其聦明猶不足以盡天下之聞見<lb/>
遂以耳目之任付之䑓諌之官而䑓諌之論每<lb/>
以天下公議為主公議之所是䑓諌必是之公<lb/>
<pb n="KR2f0014_SBCK_003-21b"/>
議之所非䑓諌必非之人君所以不出户庭而<lb/>
四海九州之遠物無遁情者用此道也臣伏見<lb/>
陛下即政之初首召司馬光於閑退之中授以<lb/>
柄任天下臣民識與不識莫不鼓舞以慶朝廷<lb/>
之得人及宗愈初除尚書右丞惟其朋黨之外<lb/>
無一人以為可者臣與韓川於四月初八日廷<lb/>
和殿首論其姦邪亡状不足以辱輔弼之任其<lb/>
後孫覺為御史中丞與諌議大夫王覿繼言其<lb/>
事侍御史盛陶亦累弹奏而監察御史楊康國<lb/>
趙挺之皆宗愈薦舉之人猶不免一言其罪<lb/>
<pb n="KR2f0014_SBCK_003-22a"/>
陛下以此觀之亦可知公議之所惡矣今人言<lb/>
雖多而未聞朝廷施行者豈　陛下以謂旣用<lb/>
宗愈難以遽罷是以排言者之論而决欲主之<lb/>
乎若然者　陛下睠待輔臣始終之意則羙矣<lb/>
以聖人改過不吝去邪勿疑之道論之臣恐未<lb/>
能盡善也宗愈罪惡臣前䟽言之巳詳此不復<lb/>
論而臣竊有惓惓之誠以告　陛下自四月後<lb/>
来臺諌官之言宗愈者章累數十　陛下一切<lb/>
留中無所可否近日孫覺以病免楊康國以執<lb/>
政瓜葛之戚移開封府推官盛陶又乞李常避<lb/>
<pb n="KR2f0014_SBCK_003-22b"/>
親而韓川累求去職趙挺之亦以親老兩乞外<lb/>
𥙷盖覺等見陛下力主宗愈不敢極言是以<lb/>
紛紛引避務為自全之計臣起於小官誤蒙擢<lb/>
任非不知隨時附㑹與衆浮沉苟禄容身足以<lb/>
無病何獨自苦力詆大姦上瀆聖聦下犯邪黨<lb/>
盖臣内顧謭薄了無他長報國之心惟知直道<lb/>
為臣私計則拙為朝廷遠慮則忠仰兾睿明洞<lb/>
鍳誠懇所有臣今月十三日言胡宗愈䟽伏乞<lb/>
早賜指揮付外施行<lb/>
　　第十一<lb/>
<pb n="KR2f0014_SBCK_003-23a"/>
右臣昨於十月十二日上殿奏陳胡宗愈暱宰<lb/>
相之私親盗中司之要任欺罔人主之聦墮廢<lb/>
祖宗之法加以徇私立黨毀㓕㢘耻誠不足以<lb/>
副　陛下體貌之意慰四海具瞻之望自後繼<lb/>
進三䟽極言其罪至今未蒙施行臣雖至愚不<lb/>
能窺測聖藴然竊甞深慮　陛下所以力遏衆<lb/>
論未賜施行者豈非謂宗愈進用方踰半歳今<lb/>
若遽罷恐人譏議以謂自信不篤用人不終者<lb/>
乎若清衷所存萬一如此臣竊以為過矣<lb/>
祖宗以来登用大臣何甞不考合僉言採察人<lb/>
<pb n="KR2f0014_SBCK_003-23b"/>
望苟衆心未服公議不與寜使詔令有反汗之<lb/>
嫌不容小人乗君子之噐著之信史可以稽考<lb/>
至如　神宗皇帝時尚書左丞蒲宗孟止坐公<lb/>
宇擅有脩完為御史中丞黄履所劾亟令罷免<lb/>
王安禮以閨門私故為侍御史張汝贒弹奏尋<lb/>
亦去位　陛下踐祚之後優禮輔弼去年李清<lb/>
臣以不甚治事為御史中丞傳尭俞等一言亦<lb/>
使外𥙷豈若宗愈上則欺君亂法下則背公成<lb/>
朋不耻不㢘<hi>無無禮義</hi>置之廊廟實累聖明臣聞自<lb/>
古及今未有任君子而不治用小人而不亂者<lb/>
<pb n="KR2f0014_SBCK_003-24a"/>
盖丼言羙辭足以感移人意小節偽行足以欺<lb/>
惑世俗及其得志苟患失之隂引姦邪廣布心<lb/>
腹根深蔕固牢莫可破則其為國家之害将有<lb/>
不可勝言者矣故陸贄之論以為操兵以刃人<lb/>
天下不委罪於兵而委罪於所操之主蓄蠱以<lb/>
殃物天下不歸咎於蠱而歸咎於所蓄之家此<lb/>
言雖小可以喻大伏望　陛下曲囘天聴詳覽<lb/>
罪言進有徳以尊朝廷黜有罪以服天下早以<lb/>
臣等言宗愈事章䟽付外施行不勝至願<lb/>
　　　第十二<lb/>
<pb n="KR2f0014_SBCK_003-24b"/>
右臣昨於十月十三日曽具奏陳胡宗愈罪状<lb/>
十二事自後復進三䟽委曲論列今巳踰月未<lb/>
蒙施行臣之所言非敢捃摭皆有實状可以按<lb/>
覆凢在廷之臣有一於此巳可斥逐而宗愈積<lb/>
累巨惡至於十數言者交攻半年不止偃然居<lb/>
位略無畏心凌蔑風憲毀棄廉耻豈不負朝廷<lb/>
體貌之意累二聖知人之明臣伏見宗愈之<lb/>
除中丞在吕公著秉政之日雖是<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚隱而不<lb/>
言外託用才之名中為立黨之實使宗愈貪權<lb/>
懐惠不復紏繆䋲愆以此營私何所不可蒙蔽<lb/>
<pb n="KR2f0014_SBCK_003-25a"/>
人主之聴墮廢　祖宗之法人臣之罪莫大於<lb/>
此今公卿士民盡知二人之罔欺而䑓諌官多<lb/>
出公著之門終無一語敢及此事　陛下試取<lb/>
衆人言宗愈之䟽一一省閱則知臣今日所奏<lb/>
為不妄矣公道陵替昔賢所憂豈謂聖朝目覩<lb/>
斯弊歳月浸乆恐非國家之福此臣所以夙夜<lb/>
憤懣痛心疾首而不能自巳也伏望　陛下審<lb/>
察衆情詳觀事理若原心定罪則公著宗愈均<lb/>
是欺君宜正典刑以示中外或聖意未欲以一<lb/>
青遽廢老臣即宗愈他罪尚多伏乞特行罷免<lb/>
<pb n="KR2f0014_SBCK_003-25b"/>
以慰天下忠臣義士之望<lb/>
盡言集卷第三<hi>終</hi>
<pb n="KR2f0014_SBCK_003-26a"/>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_004-1a"/>
盡言集卷第四<lb/>
　　　論胡宗愈除右丞不當第十三<lb/>
右臣自四月已後凢十二次奏䟽論列胡宗愈<lb/>
罪状至今未蒙付外施行臣夙夜思念不遑寜<lb/>
處竊謂　祖宗以来䑓諌官之論執政者多矣<lb/>
若果中其罪則大臣無不罷免或所言失實則<lb/>
䑓諌官亦湏降黜盖進退之義不可不正是非<lb/>
之理不可不明未有君子小人幷容於朝廷者<lb/>
也宗愈以姦邪之才據綱紀之任欺君亂法背<lb/>
公成朋肆行貪婪毀棄㢘耻臣等前後章奏至<lb/>
<pb n="KR2f0014_SBCK_004-1b"/>
於數十　陛下一切留中無所可否邪正並立<lb/>
枉直兩存上違累聖之舊章下失萬邦之属望<lb/>
臣於此際何以為心見惡不撃則非忠畏禍中<lb/>
輟則非義使邪黨漸登於要路大姦乆處於廟<lb/>
堂寖生厲階禍及天下臣恐異時之公議追咎<lb/>
今日之言官雖伏重誅豈能塞責臣所以不避<lb/>
煩瀆之罪屢陳迫切之言伏望聖慈特垂省察<lb/>
若宗愈之罪惡旣皆得實即乞早行罷免以慰<lb/>
中外之望若臣之所奏稍渉誣罔亦乞重行降<lb/>
黜以為妄言之戒惟兾早施睿㫁明示天下不<lb/>
<pb n="KR2f0014_SBCK_004-2a"/>
勝幸甚<lb/>
　　　第十四<lb/>
右臣自四月已後凢十三次論列胡宗愈罪惡<lb/>
乞行罷黜至今未蒙施行臣竊惟自昔䑓諌官<lb/>
弹擊執政未見是非不决如此之乆伏尋故事<lb/>
盖甞有留百官班廷諍及闔門待罪自求貶降<lb/>
之例臣所以包羞忍耻渉歷九月而不敢輕為<lb/>
去就者誠欲廣　陛下納諌之盛徳致賤臣愛<lb/>
君之孤忠與其速去以㓗身不若盡言而報國<lb/>
是以剖析義理援引古今凢可以上助聦明之<lb/>
<pb n="KR2f0014_SBCK_004-2b"/>
萬一者臣皆披瀝肝膽而盡言之矣　陛下雖<lb/>
未加臣狂瞽之誅而公議已及臣失職之罪循<lb/>
省微陋實不足以勝天下之責恭惟　祖宗以<lb/>
来體貌輔弼雖用捨之道主於至公而登拜罷<lb/>
免亦有時㑹今興龍之後正當進退大臣之機<lb/>
伏望特奮剛㫁早去宗愈使中外知　陛下聖<lb/>
徳之日新而朝廷君子之道長非臣一人之幸<lb/>
實天下之幸也失今不圗養虎遺患則臣所謂<lb/>
留班廷諍合門待罪之下䇿将不得已而為之<lb/>
矣惟兾聖慈審察公議出臣前後章䟽付外施<lb/>
<pb n="KR2f0014_SBCK_004-3a"/>
行<lb/>
　　第十五<lb/>
右臣伏自四月巳後凢十四次奏䟽論列胡宗<lb/>
愈罪状至今未蒙付外施行臣竊謂二聖臨<lb/>
御以来勵精求治遵守法度曽無過舉諍臣之<lb/>
職足以優為惟是君子小人消長之機實天下<lb/>
國家治亂之本要在分别真偽判白忠邪使上<lb/>
心明辨而無疑則群小不攻而自破今之急務<lb/>
獨此為先臣伏見宗愈以姦囘之資挾宰相之<lb/>
親援君亂法盗取名噐更相朋比無復畏憚中<lb/>
<pb n="KR2f0014_SBCK_004-3b"/>
外之論皆謂宗愈之進非　陛下之本意為大<lb/>
臣之所誤臣是以採摭衆議稽叅實迹歷指宗<lb/>
愈之罪凢十二事皆有按據昭如日星雖　陛<lb/>
下意在兼容未加考驗而微臣官有言責豈敢<lb/>
遑寕伏望聖慈特垂省察若臣之所言稍渉誣<lb/>
罔則乞重行降黜以戒虚妄若察宗愈罪惡如<lb/>
臣所奏乞速賜罷免以警姦慝臣及宗愈義難<lb/>
兩立惟兾早行睿㫁以决是非使諌官職業不<lb/>
自臣廢豈勝幸甚<lb/>
　　　第十六<lb/>
<pb n="KR2f0014_SBCK_004-4a"/>
右臣伏為累曽奏䟽論列宗愈罪状乞行罷免<lb/>
至今未奉指揮竊惟二聖臨御以来開廣言<lb/>
路天下之情幽遠必逹顧臣愚陋獲塵諌列實<lb/>
千載一時不可逄之嘉㑹豈不貪戀聖徳願效<lb/>
萬一然而數月之間上以宗愈一事章十五上<lb/>
未蒙聴納夙夕憂懼若在塗炭豈臣精誠不至<lb/>
無以感動天心論議不切莫能開悟聖意何所<lb/>
言之乆不効也自昔䑓諌官論列執政未甞有<lb/>
兩全之理今朝廷未加臣以妄言之誅則是<lb/>
陛下粗以臣言為信而乃依違累月未覩施行<lb/>
<pb n="KR2f0014_SBCK_004-4b"/>
縉紳之間不知諌䟽之留中徃徃指目譏誚臣<lb/>
等以謂容身懼禍墮廢職事遂使小人乆汚廊<lb/>
廟公議若此安可不畏臣聞天下之理惟是與<lb/>
非為人君者固當正心誠意以審其是而巳願<lb/>
陛下慱考僉言詳為遠慮以臣所言宗愈十二<lb/>
事反覆紬繹若非誣罔即乞罷宗愈以從人望<lb/>
進有徳以尊朝廷或宸衷以為不然亦乞出臣<lb/>
章䟽明正其罪使臣上不負　陛下之㧞擢下<lb/>
不失諌官之職業惓惓之忠罄盡於此<lb/>
　　第十七<lb/>
<pb n="KR2f0014_SBCK_004-5a"/>
右臣自四月後来凢十六次奏䟽論列胡宗愈<lb/>
罪状乞行罷免至今未奉指揮臣迫於公議不<lb/>
敢中輟頻煩天聴宜𬒳譴逐　陛下曲示兼容<lb/>
未加竄斥臣若知難而止不復盡言則上以結<lb/>
執政之驩下以圖一身之利何獨自若力犯大<lb/>
姦臣雖甚愚竊亦有説輒傾丹懇再冒聖聦仰<lb/>
兾睿慈留神聴納臣聞聖人之治天下有禮義<lb/>
㢘耻之教有刑罰誅殛之威禮義廉耻所以待<lb/>
天下之君子刑罰誅殛所以待天下之小人非<lb/>
聖人有厚薄之私盖禮義㢘耻由賢者出則不<lb/>
<pb n="KR2f0014_SBCK_004-5b"/>
得以治小人者待之也伏惟　陛下恭已於巖<lb/>
廊之上而賦政於萬里之外所以朝夕圖議天<lb/>
下之事者執政數人而巳若得當世之賢者而<lb/>
任之則朝廷尊嚴四方率服苟非其人則堂陛<lb/>
陵夷取輕中外不可不慎也今宗愈匿宰相之<lb/>
親嫌盗中司之要任欺罔人主之聴隳廢　祖<lb/>
宗之法立朝有朋黨之實行巳多貪濁之惡自<lb/>
叨大任䑓諌官前後論列不知其數而宗愈偃<lb/>
然自若殊無愧心禮義㢘耻固巳掃地　陛下<lb/>
猶以待君子之道待之而望宗愈之自引以全<lb/>
<pb n="KR2f0014_SBCK_004-6a"/>
體貌臣竊以爲過矣管仲有言曰禮義㢘耻是<lb/>
謂四維四維不張國乃㓕亡古之善觀人國者<lb/>
惟以此道而逆知其盛衰今宗愈犯義如此豈<lb/>
能爲　陛下設張四維以致天下之治乎臣聞<lb/>
十人之聚議無不公盖以其好惡是非難蔽於<lb/>
一偏之說而衆心所服者惟理而巳臣向者甞<lb/>
言宗愈十二事皆縉紳士大夫之公言明有按<lb/>
據非特十人之聚也　陛下一切留中不加考<lb/>
質則天下知公議将無所伸小人之姦謀盖有<lb/>
所恃臣獨憂之　陛下勿謂人言宗愈之姦邪<lb/>
<pb n="KR2f0014_SBCK_004-6b"/>
而未甞親見其實状遂以宗愈為可用也唐李<lb/>
勉甞對徳宗曰天下皆知盧𣏌之姦邪而獨<lb/>
陛下不知此所以為姦邪也盖大姦之人行偽<lb/>
而堅言偽而辨順非而澤陽為可信熒惑世主<lb/>
之聦明故能盗竊名位終亂天下也若及其未<lb/>
用之前見其可疑之迹則不得謂之姦邪矣惟<lb/>
陛下虚心澄慮詳繹庶言以臣章䟽付之有司<lb/>
特令推䆒如稍渉虚誕臣甘受罔上之戮或皆<lb/>
有實状即乞早罷宗愈以慰天下之望臣無任<lb/>
跼蹐俟命之至<lb/>
<pb n="KR2f0014_SBCK_004-7a"/>
　　第十八<lb/>
右臣伏自去年四月後来凢十七次奏䟽論列<lb/>
胡宗愈罪状乞行罷免至今未蒙施行臣聞齊<lb/>
桓公之郭問其父老曰郭何故亡父老曰以其<lb/>
善善而惡惡也桓公曰若子之言乃賢君也何<lb/>
至於亡父老曰不然郭君善善而不能用惡惡<lb/>
而不能去所以亡也臣每讀至此未甞不掩卷<lb/>
太息以謂鄙夫固陋燭理不明人之所非反以<lb/>
為是衆之所惡復以為羙此乃愚者偏暗之常<lb/>
態固不足論若夫能知天下之善惡如辨白黒<lb/>
<pb n="KR2f0014_SBCK_004-7b"/>
而無疑惑之心盖非智者有所不及然而郭君<lb/>
反以此而亡國其故何也夫郭君能知善之為<lb/>
善惡之為惡則不可謂之不智特以見其善而<lb/>
不能用使君子無以自立知惡而不能去使小<lb/>
人得以成朋因循積累其害遂至於亡國然則<lb/>
有天下者可不視此以為戒乎臣竊惟宗愈欺<lb/>
君亂法毀㓕㢘耻其罪惡顯著為中外共知者<lb/>
十有二事臣固巳極言之矣自後相繼奏章申<lb/>
執前論惓惓之懇必巳盡關聖覽若臣言為妄<lb/>
則是熒惑天聴誣䧟大臣冝正典刑以戒天下<lb/>
<pb n="KR2f0014_SBCK_004-8a"/>
若宗愈之罪如臣所奏則是　陛下知其惡矣<lb/>
知惡而不去此古人之所戒也臣官有言責實<lb/>
畏公議苟不能排斥姦慝振舉紀綱使群小寖<lb/>
盛壊亂政事則臣雖受異日之戮亦無𥙷國家<lb/>
之患惟　陛下辨之以早㫁之以獨出臣前後<lb/>
章䟽付外施行不勝願望<lb/>
　　　第十九<lb/>
右臣伏自去年以後凢十八次奏䟽論列胡宗<lb/>
愈罪状乞行罷免至今未覩施行夙夕慚悸如<lb/>
負芒刺臣自領職以迄于今知無不言每蒙聴<lb/>
<pb n="KR2f0014_SBCK_004-8b"/>
納獨是宗愈累章未出竊惟聖慮所以兼容必<lb/>
謂日月已深艱於追禠是以特屈公議使之兩<lb/>
全萬一如此臣竊以為過矣臣甞觀　仁宗皇<lb/>
帝用陳升之為樞宻副使是時吕誨方在言路<lb/>
指其私行極力彈劾　仁宗皇帝初亦難之而<lb/>
誨論奏不已章至於十八上渉歷數月卒罷升<lb/>
之而後已宗愈自始進用不恊物望與升之無<lb/>
異臣言宗愈之䟽其煩多與誨略同而宗愈冒<lb/>
昧居位又與升之時月不甚相遠豈　仁祖能<lb/>
受盡言於昔而　陛下不能聴之於今吕誨能<lb/>
<pb n="KR2f0014_SBCK_004-9a"/>
逐姦人於前而臣不能去之於後以㣲臣之謭<lb/>
薄猶見賢而思齊如　陛下之聖明豈知惡而<lb/>
不去若謂進退執政必有迹状則臣按宗愈不<lb/>
無顯罪初除御史中丞與見任宰相明是<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>家<lb/>
隱而不言盗取要任當時幸人之不知而知者<lb/>
亦不以告　陛下欺君亂法孰甚於此以至身<lb/>
任風憲不脩㢘節負所居房緡不肯償還遂致<lb/>
開封争訟御史彈紏朝廷一切置而不問玷辱<lb/>
國體墮廢䑓綱宗愈坐此二罪自合明行貶黜<lb/>
而况其餘姦慝事状尚多　陛下何故優容如<lb/>
<pb n="KR2f0014_SBCK_004-9b"/>
此之乆臣又甞考尋吕誨所論陳升之章䟽不<lb/>
過以謂揚歷甚淺聞望素輕尹京無状遽叨大<lb/>
用疑其隂有趍附由徑而進及升之妻有重表<lb/>
䟽遠之妹嫁於中官甞與徃還不避嫌疑若此<lb/>
之類止於數事盖未有姦邪貪猥如今日宗愈<lb/>
之甚者也臣忝備耳目之寄而使　陛下股肱<lb/>
心膂之任容有此人叨據經年不能排斥尚何<lb/>
面顔出入朝廷而以諌官自名乎臣若未至竄<lb/>
逐終不敢緘黙以負　陛下㧞擢之意伏望聖<lb/>
慈早出臣前後章奏付外施行<lb/>
<pb n="KR2f0014_SBCK_004-10a"/>
　　　第二十<lb/>
右臣輒瀝血誠仰瀆天聴事出迫切無復文飾<lb/>
惟兾聖慈留意省覽臣自去年四月初八日延<lb/>
和殿與左司諌韓川同奏胡宗愈姦邪朋黨不<lb/>
堪大任自後十九次上䟽條陳罪状而五月中<lb/>
䑓臣亦有彈劾遷延至此未蒙施行向者孫覺<lb/>
楊康國相繼辭職而去獨臣與川始終論列未<lb/>
甞敢置自十一月後川見　陛下未賜聴納堅<lb/>
乞外𥙷臣本欲歳前上殿更以公論開陳而川<lb/>
别有除命不復供職臣以左右省並無諌官拘<lb/>
<pb n="KR2f0014_SBCK_004-10b"/>
礙文法不敢獨員乞對同時言事之人去之殆<lb/>
盡臣若更顧身計不爲　陛下極辨邪正則䑓<lb/>
諌之風日亦衰替姦慝之勢日益盛強實於聖<lb/>
朝所損不細此臣所以憤懣感發而不能自已<lb/>
也臣歷觀　祖宗以来言者彈撃執政未甞有<lb/>
是非不决枉直兩存之理今御史中丞李常侍<lb/>
御史盛陶迫於衆議亦甞以宗愈爲言而依違<lb/>
觀望不敢深論臣竊料其意不過以謂　陛下<lb/>
若逐宗愈則常輩将欺罔搢紳曰朝廷用我之<lb/>
言已罷執政矣若臣所論大過忤㫖獲譴則常<lb/>
<pb n="KR2f0014_SBCK_004-11a"/>
輩初無切直之言又可免責進退無患足以竊<lb/>
位　陛下用此等人持綱紀耳目之任亦何𥙷<lb/>
於聖徳乎臣非特患宗愈之汚廟堂又憂常等<lb/>
之壊風憲也臣伏覩　陛下即政之初首開言<lb/>
蹃擢用忠良使在䑓諌如劉擊王巖叟等論蔡<lb/>
確章惇之罪則　陛下爲之罷確宰相罷惇知<lb/>
樞宻院又論張璪姦邪則璪罷中書侍郎孫覺<lb/>
等論韓縝不恊人望　陛下用縝爲右僕射纔<lb/>
方數月遽令外𥙷傳克俞等論李清臣無状則<lb/>
清臣罷尚書左丞自是四海之内莫不歌頌厭<lb/>
<pb n="KR2f0014_SBCK_004-11b"/>
服以謂　陛下用人納諌有　祖宗之風故三<lb/>
數年間公議得行大臣知畏姦人歛迹君子道<lb/>
長豈非用此道歟今宗愈自進用以来惟其朋<lb/>
黨之外無一人以為可者其懐姦為利與璪輩<lb/>
何遠其昏謬無𥙷則又甚於縝與清臣豈　陛<lb/>
下前日去數人之易而今日去一宗愈為難哉<lb/>
臣讀魏鄭公之諌唐太宗曰正觀之初恐人不<lb/>
言導之使諌三年以後見人諌諍悦而從之一<lb/>
二年来不悦人諌雖勉聴受終有難色臣竊謂<lb/>
太宗之烈足以比迹湯武庻㡬成康然責之以<lb/>
<pb n="KR2f0014_SBCK_004-12a"/>
備則有愧於三代之隆者特在於不能慎終如<lb/>
始而巳詩曰靡不有初鮮克有終易曰有始有<lb/>
卒者其惟聖人乎願　陛下以詩易之言爲法<lb/>
以唐太宗之事爲戒無使後之視今猶今之視<lb/>
昔也書曰有言逆于汝心必求諸道有言遜於<lb/>
汝志必求諸非道臣之狂愚逆　陛下之心多<lb/>
矣惟求諸道則或有萬一之𥙷伏望　陛下以<lb/>
宗廟社稷爲計早罷宗愈㫁之不疑更擇忠厚<lb/>
端正之人置於言路以代常等庶㡬恊力上禆<lb/>
聖治天下幸甚<lb/>
<pb n="KR2f0014_SBCK_004-12b"/>
　　　貼黄<lb/>
　　　　臣叨𬒳上恩不次擢用未能報塞萬<lb/>
　　　　一豈敢輕爲去就然自来論列執政<lb/>
　　　　是非固難並立臣之悃愊盡於此章<lb/>
　　　　若聖意確然不回則是臣言無𥙷湏<lb/>
　　　　至援引故事自求貶黜况宗愈顧惜<lb/>
　　　名位不知㢘耻儻　陛下務爲優容<lb/>
　　　　俟其自請以理度之必無是事又慮<lb/>
　　　　聖慈不欲出臣之奏恐傷體貌臣巳<lb/>
　　　　一面申三省乞奏請前後章䟽付外<lb/>
<pb n="KR2f0014_SBCK_004-13a"/>
　　　　施行去訖伏乞早賜睿㫁去邪勿疑<lb/>
　　　　以慰天下之望<lb/>
　　　申三省状<lb/>
右某自去年四月後来凡二十次具状論奏胡<lb/>
宗愈除尚書右丞不恊公議及以欺君冒進姦<lb/>
邪貪猥之罪十二事條列以聞乞行罷免至今<lb/>
未奉指揮竊慮上件章䟽不曽降出伏乞特賜<lb/>
奏請付外施行<lb/>
　　　第二十一<lb/>
右臣伏為前後二十次論奏胡宗愈罪伏乞行<lb/>
<pb n="KR2f0014_SBCK_004-13b"/>
罷免而聖徳寛厚務全體貌章皆留中未蒙施<lb/>
行宗愈幸累䟽之不出盗據丞轄包羞朞年辱<lb/>
國已甚臣忝居言路職在䋲紏遂舉彈文之大<lb/>
略以申三省宗愈並不避位視事自如中外指<lb/>
目近世輔弼毀㓕㢘耻未見如此之極也臣竊<lb/>
伏思念輿情之所以共惡者不過責其無耻之<lb/>
一節而臣之所以深疾者特誅宗愈之意爾臣<lb/>
聞國家設諌官御史之職本欲肅正綱紀防察<lb/>
姦邪故風采所擊貴賤震恐非一二小臣敢作<lb/>
威福盖朝廷上下之體待此而後嚴也今宗愈<lb/>
<pb n="KR2f0014_SBCK_004-14a"/>
旣知䑓諌之彈劾而力戰公議若無所暏惟其<lb/>
以言者為不足䘏是乃陵蔑　陛下之風憲為<lb/>
大臣而有輕視人主之心　陛下縱欲赦之其<lb/>
如朝廷何其如天下何使宗愈實無他罪止此<lb/>
一事猶在譴訶之域而况欺君亂法姦邪貪猥<lb/>
罪状顯著至於數十尚安足以預廟堂之論處<lb/>
具瞻之地乎伏望聖慈深加省察以臣前後章<lb/>
䟽付之有司公行推䆒若宗愈之罪如臣所言<lb/>
即乞特賜睿㫁早令罷黜若臣所論無實亦乞<lb/>
重行竄逐庶分邪正以服天下<lb/>
<pb n="KR2f0014_SBCK_004-14b"/>
</p>
<p>
盡言集卷第四<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_005-1a"/>
盡言集卷第五<lb/>
　　　論章惇強買朱迎等田産事<lb/>
右臣伏見蘇州崑山縣百姓朱迎徐宗唐遂諸<lb/>
育四人經户部陳状各稱有田産元係抵當市<lb/>
易官錢後來連值災傷不能如期結絶所納息<lb/>
罰已過官本其餘逋欠自合依元祐元年二月<lb/>
二十八日朝㫖特與除放今來州縣官司不惟<lb/>
廢格詔令不為施行而又章惇作男名目将朱<lb/>
迎等不願出賣田産逼脅逐人湏令供下願賣<lb/>
文状並從賤價強買入已雖有不即承伏之人<lb/>
<pb n="KR2f0014_SBCK_005-1b"/>
縣官畏惇之勢徃徃誣以他罪屢加刑責必使<lb/>
如意而後止異日迎等遍詣本州及轉運提刑<lb/>
司次第陳訴並不依公理断雖一偏之辭未足<lb/>
盡信而民負抑屈無所伸告不遠數千里赴愬<lb/>
省部流離顛頓恐不徒然按惇以大姦之才抱<lb/>
死黨之志方　陛下踐祚之始布平易近民之<lb/>
政惇備位大臣不能輔成上徳而包蓄詭計動<lb/>
爲異論陽示強鯁隂助奸慝以至悖慢帷幄之<lb/>
前殊無臣子之禮　陛下以天地之量赦而<lb/>
不誅止罷執政出之藩鎮謂冝追省前過痛自<lb/>
<pb n="KR2f0014_SBCK_005-2a"/>
懲艾而長惡不悛陵蔑國法刼持州縣強市民<lb/>
産前後大臣肆行姦惡未見如此之甚者臣竊<lb/>
謂惇閑居里閈不與政事而氣𦦨凶暴官司莫<lb/>
之敢忤寜屈　陛下之法不敢違惇之命使惇<lb/>
得行其志則天下之弊将有不可勝言者矣伏<lb/>
望　陛下詳此事理留意逺民特降指揮下户<lb/>
部取朱迎等四状選差䑓官置獄推劾若惇果<lb/>
有上件罪状即乞特行竄殛以戒亂政䟦扈之<lb/>
臣其州縣及監司承望風㫖殘害平民亦乞重<lb/>
行迫奪以懲奉法不謹之吏庶存公道以召和<lb/>
<pb n="KR2f0014_SBCK_005-2b"/>
氣<lb/>
　　　第二<lb/>
右臣近嘗彈奏章惇強以賤價買民田産及州<lb/>
縣監司承望風<hi>㫖</hi>不敢違忤雖朱迎等次第陳<lb/>
訴並不依公理断𣣔乞選委䑓臣置獄推䆒今<lb/>
巳累日未聞施行按惇抱死黨之志而濟以隂<lb/>
謀藴大姦之才而輔之殘忍因縁王安石吕惠<lb/>
卿之黨遂得進用而搆起邊隙徼幸富貴在<lb/>
先帝時巳坐買田不法嘗罷執政元豊之末再<lb/>
叨大任　陛下嗣位擢寘大樞而内懐姦謀沮<lb/>
<pb n="KR2f0014_SBCK_005-3a"/>
毀聖政公肆悖慢殊無臣禮　陛下曲示容貸<lb/>
未忍加誅出之近藩巳屈公議繼以家難退歸<lb/>
里閭而敢憑恃凶豪陵暴寡弱使無辜之民流<lb/>
離失業不逺數千里求直於户部覧其訴牒可<lb/>
為心惻臣竊謂崑山縣官輙違詔㫖将朱迎等<lb/>
不願出賣田産逼以威刑湏令供下願賣文状<lb/>
使惇並以賤價強買入巳則是縣官畏惇也朱<lb/>
迎等詣本州及轉運提刑司陳訴而逐處不敢<lb/>
受理則是州郡及監司畏惇也朱迎等抱負屈<lb/>
抑赴愬省曹本部明知兩浙監司皆有妨礙雖<lb/>
<pb n="KR2f0014_SBCK_005-3b"/>
楊傑係後來到任而其人孱懦齷齪苦無風力<lb/>
自合申禀朝廷選官根究而姑𣣔應法止委楊<lb/>
傑則是户部畏惇也國家設置御史本以紏察<lb/>
百僚今自中丞以下未聞有一言繩其亂法則<lb/>
是御史臺畏惇也臣忝備諌職不敢緘黙輙據<lb/>
事状奏䟽論列而執政不能明正典刑惟務姑<lb/>
息不即選差公方正直不畏強禦之士俾之窮<lb/>
治而視爲常事止送發運司體量則是執政畏<lb/>
惇也夫州縣監司之畏惇而廢格詔條以害良<lb/>
民則國家之憲章具在猶可按劾今執政大臣<lb/>
<pb n="KR2f0014_SBCK_005-4a"/>
及御史䑓尚亦畏惇則朝廷之綱紀復何望哉<lb/>
願　陛下明詔輔弼共守直道有功必賞有罪<lb/>
必罰無使邪正雜揉枉直混淆好惡不明是非<lb/>
莫辨依違畏縮徒為自全之計則　陛下威福<lb/>
之柄不至陵夷而姦雄䟦扈之臣少知畏矣伏<lb/>
望聖慈檢㑹臣前奏事理特賜指揮施行<lb/>
　　　第三<lb/>
右臣近聞蘇州崑山縣百姓朱迎等經户部論<lb/>
訴章惇強以賤價買民田産遂具奏陳乞委䑓<lb/>
臣置院推劾繼聞朝廷只送發運司躰量尋再<lb/>
<pb n="KR2f0014_SBCK_005-4b"/>
具状論列未蒙施行竊慮朝廷不𣣔輕信偏辞<lb/>
遽興詔獄然無告之民不逺數千里赴愬省部<lb/>
以情度之不應全然虚妄縁本路監司見朱迎<lb/>
等訴牒不為受理即是各有妨礙而轉運與發<lb/>
運司自來職事相干今若委之根䆒深慮頋惜<lb/>
人情㓕裂其事𣣔望聖慈詳酌特降指揮令自<lb/>
朝廷選差公方正直不畏強禦之人前去體量<lb/>
所貴逺民屈抑有所伸雪<lb/>
　　　貼黄<lb/>
　　　　據朱迎等状稱巳經蘇州及轉運提<lb/>
<pb n="KR2f0014_SBCK_005-5a"/>
　　　　刑司陳訴並不蒙依公施行今來若<lb/>
　　　　只下本州及監司體量必恐護短遂<lb/>
　　　　非曲為蔽匿淹延刑禁虗煩行遣𣣔<lb/>
　　　　乞朝廷詳酌選擇官吏置司推劾所<lb/>
　　　　貴易見情状不失其罪<lb/>
　　　第四<lb/>
右臣近以章惇用賤價買百姓抵當田産致朱<lb/>
迎等經户部陳訴尋具論列乞按行劾比蒙朝<lb/>
廷下江淮發運司考驗虚實竊聞本司所委体<lb/>
量官止於崑山縣取索公案㸔詳遂具回奏以<lb/>
<pb n="KR2f0014_SBCK_005-5b"/>
謂買田之事雖有實状而於條法别無違礙臣<lb/>
竊謂姦吏附㑹權勢暴虐良民必不肯於案牘<lb/>
之間明著逼脅之迹徃徃假託公道捃摭他故<lb/>
使無辜之民不勝刑禁然後命狡獪之吏取責<lb/>
情願出賣之状則是外無違法之形而内有奪<lb/>
民之實也今若信其文具而不原其本意則逺<lb/>
民屈抑終無所伸湏至辨明以破其妄檢淮編<lb/>
敕節文侍從官徃制以上不得廣置産業與民<lb/>
争利臣前章所言者止據朱迎等四户尔訪聞<lb/>
發運司体量到乃有二十一户是舉蘇州之内<lb/>
<pb n="KR2f0014_SBCK_005-6a"/>
官賣田産皆惇所有也自來州縣估計抵當物<lb/>
業止約一半之直盖官司防異日失䧟之弊不<lb/>
盡用本價今惇利其甚賤公違條制刼持州縣<lb/>
侵害細民争利之罪孰大於此臣又檢准律文<lb/>
祖父母父母在而子孫别籍異財者徒三年若<lb/>
祖父母父母令别籍者徒二年子孫不坐臣謂<lb/>
惇用其子承事郎援之名投状承買使臣初不<lb/>
預聞則援冝得罪将惇自為之則咎将誰執况<lb/>
朱迎等状内陳其矯妄之事條目甚多此四人<lb/>
者粗有褁粮故不逺數千里求直於省部其餘<lb/>
<pb n="KR2f0014_SBCK_005-6b"/>
貧病之徒不能自給歛手去業遂至流亡<lb/>
陛下可不念之乎臣聞西漢軹有儒生侍使者<lb/>
坐客譽郭觧生曰觧專以姦犯公法何謂賢觧<lb/>
客殺此生吏以責觧觧實不知殺者殺者亦竟<lb/>
莫知為誰吏奏觧無辜御史大夫公孫洪議曰<lb/>
觧布衣為任俠行權以睚眦殺人觧不知此辜<lb/>
甚於觧知殺之當大逆無道遂族觧臣竊謂惇<lb/>
嘗為執政非特郭觧匹夫之比也州縣畏惇之<lb/>
勢迫逐平民使之失職而惇不頋國法並以賤<lb/>
價易其田宅又非郭觧之不知也今若以姦吏<lb/>
<pb n="KR2f0014_SBCK_005-7a"/>
舞文粗能應法害民之實略而不問恐非春秋<lb/>
誅意不誅事之義伏望　陛下詳閱朱迎等四<lb/>
状事理特降指揮劾本縣官吏挾情不公之状<lb/>
按惇矯詐亂政之罪明正典刑以戒天下其蘇<lb/>
州及本路監司不受朱迎等辞訴亦乞並行黜<lb/>
責所貴權豪知畏逺民安堵<lb/>
　　　第五<lb/>
右臣伏見去年十二月内蘇州崑山縣人户朱<lb/>
迎等經户部論訴章惇強以賤價買百姓抵當<lb/>
産業遂具論列乞正其罪自後蒙朝廷委發運<lb/>
<pb n="KR2f0014_SBCK_005-7b"/>
司考驗虚實今年正月間本司体量奏到事状<lb/>
雖依違㓕裂不盡本情然其大槩巳見朱迎等<lb/>
所訴不至誣罔如惇用其子承事郎援之名投<lb/>
状承買官賣田産共二十一户皆有按據最為<lb/>
要切臣以謂章援不告其父私成交易則當得<lb/>
别籍異財之罪若惇假託名目則自有降等之<lb/>
法兼諸育状内亦指定下状之日援方在京就<lb/>
試則惇之矯詐又甚明白遂以合用敕律奏聞<lb/>
必謂便可議罪今巳累月未蒙施行上下畏惇<lb/>
一至於此按惇閑居里閈不與政事而氣𦦨凶<lb/>
<pb n="KR2f0014_SBCK_005-8a"/>
暴官司嚴憚寜屈　陛下之法不敢逆惇之意<lb/>
使惇有權得行其志則天下之弊将如何哉今<lb/>
体量到事迹既皆有實無可疑緩而故為晋滯<lb/>
臣恐有與惇隂為地者更相搜摘細故㑹問徃<lb/>
復則明堂赦恩必遂原免然則大姦何幸而平<lb/>
民何不幸也伏望聖慈詳此事理明敕三省早<lb/>
令結㫁其州縣監司不受朱迎等訴状亦乞特<lb/>
行降黜所貴乱政䟦扈之臣屈法阿私之吏知<lb/>
有典刑易為制御逺民屈抑有所伸雪<lb/>
　　　第六<lb/>
<pb n="KR2f0014_SBCK_005-8b"/>
右臣伏自去年十二月後來累曽劾奏章惇劫<lb/>
持州縣不頋國法強以賤價買百姓抵當物業<lb/>
遂致朱迎等四人不逺數千里赴愬省部後來<lb/>
蒙朝廷下發運司体量巳有實状而遷延半歲<lb/>
未蒙施行臣前月二十二日延和殿再具奏列<lb/>
伏蒙宣諭便令結㫁又今踰月未覩指揮臣竊<lb/>
以惇氣𦦨凶悖陵暴寡弱詐以男名廣置田産<lb/>
公然别籍殊無忌憚罪狀顯著曽非隱伏而尚<lb/>
書省曲為晋滯以幸赦宥甚非所以稱<lb/>
陛下仁愛元元之意伏望特降睿㫖早正典刑<lb/>
<pb n="KR2f0014_SBCK_005-9a"/>
庶㡬亂法䟦扈之臣不至幸免逺民屈抑有所<lb/>
伸雪取進止<lb/>
　　　第七<hi>與諌議大夫梁燾左司諌吳安詩同奏</hi>
右臣等伏見章惇在蘇州日強以賤價買朱迎<lb/>
等抵當田産自去年十二月後來右正言劉安<lb/>
世累曽論列蒙朝廷下江淮發運司体量皆有<lb/>
實状近日竊見敕㫁罰銅十斤臣等按惇嘗備<lb/>
執政固冝奉法循理尊君愛民而氣𦦨凶暴劫<lb/>
持州縣貪利無厭使人失職原其不畏國法之<lb/>
意盖有陵蔑朝廷之心而所責太輕未厭公議<lb/>
<pb n="KR2f0014_SBCK_005-9b"/>
况惇與蔡確黄履邢恕素相交結自謂社稷之<lb/>
臣天下之人指為四凶若不因其自致人言遂<lb/>
正典刑異日却𣣔竄逐深恐無名伏望聖慈特<lb/>
賜詳察明降指揮候惇服闋特行廢置所貴姦<lb/>
豪屏息永絶後患<lb/>
　　　第八<hi>與諌議大夫梁燾同奏</hi>
右臣等昨以劾奏章惇強用賤價奪民之産朝<lb/>
廷体量得實止㫁贖銅十斤罰不當罪尋具論<lb/>
列今已踰月未蒙施行臣等按惇用其子承事<lb/>
郎援之名承買朱迎等田産而下状之日惇父<lb/>
<pb n="KR2f0014_SBCK_005-10a"/>
尚在檢准名例律䟽謂祖父母父母在子孫無<lb/>
自專之道而有異財别籍誠無至孝之心名義<lb/>
以之俱淪情節於茲並弃稽之典禮罪惡難容<lb/>
二事既不相湏違者並當十惡推原法意正為<lb/>
惇設為子事父而用意如此不孝孰大焉至於<lb/>
悖慢帷幄之前殊無人臣之禮交結蔡確造播<lb/>
姦言貪天之功獥幸異日為臣事君而處心如<lb/>
此不忠莫甚焉臣等按惇之罪寔人倫之所共<lb/>
弃王法之所必誅投之四荒始能塞責贖金輕<lb/>
典衆謂失刑伏望聖慈深賜省察依近日刑恕<lb/>
<pb n="KR2f0014_SBCK_005-10b"/>
例不候服闋預降責命所貴邪正明辨奸慝知<lb/>
畏取進止<lb/>
　　　第九<hi>與諌議大夫梁燾同奏</hi>
右臣等近巳累具論奏章惇罪名未正𣣔乞别<lb/>
議竄黜至今未蒙施行臣等伏見監司郡守以<lb/>
下不受朱迎訴状並行責降令丞違法授給田<lb/>
産亦巳衝替檢准編勅節文衝替比徒一年臣<lb/>
等竊謂原心定罪故有重輕據事約法亦分首<lb/>
從今干繋官吏皆因惇以致罪而反處徒坐惇<lb/>
係首惡之人乃止贖銅十斤事理顛錯亦已太<lb/>
<pb n="KR2f0014_SBCK_005-11a"/>
甚况下状之日惇父尚在而别籍異財事状著<lb/>
明考按律文罪入十惡愚民冐犯猶有常刑惇<lb/>
為大臣天下所望而虧損名教絶㓕義理止從<lb/>
薄罰何以示懲臣等竊謂聖人制法惟務至公<lb/>
若行於匹夫而廢於公卿伸於庶民而屈於貴<lb/>
近此乃姑息之弊政非清朝之所冝行也按惇<lb/>
父在而别籍合徒三年既犯十惡即議請减贖<lb/>
一切不用未委前日所㫁援引是何律令伏望<lb/>
陛下深賜省察出臣等此章詰問執政如律文<lb/>
别有衝改臣等妄言即乞明行罔上之戮若大<lb/>
<pb n="KR2f0014_SBCK_005-11b"/>
臣别無異說即乞坐臣等章䟽以正惇罪仍依<lb/>
近降聖㫖不用赦原但能稍正典刑庶㡬不屈<lb/>
清議惟兾出於宸㫁早賜指揮<lb/>
　　　第十<hi>與諌議大夫梁燾同奏</hi>
臣等向者數曽論奏章惇罪名未正今已累月<lb/>
未蒙施行臣等按惇於元祐三年二月十四日<lb/>
用其子援之名承買諸育抵當田産至五月十<lb/>
六日方丁父憂即是投状之日惇父見在推攷<lb/>
事實别籍甚明據律定刑罪入十惡則議請减<lb/>
贖一切不用雖經赦宥無得原者庶人之愚或<lb/>
<pb n="KR2f0014_SBCK_005-12a"/>
有抵冐朝廷行法未始少私惇位大臣為民所<lb/>
望而絶㓕義理貪利無親止令贖金是亂典憲<lb/>
臣等竊謂君子犯義小人犯刑古之聖賢以為<lb/>
深戒若謂惇為君子邪今則犯義矣以惇為小<lb/>
人邪今又犯刑矣二者均不能逃聖人之誅則<lb/>
朝廷何憚於惇而廢　祖宗之法伏望<lb/>
陛下出臣等此章送刑部定奪若律文曽經衝<lb/>
改引用不當即乞正臣等妄言之責如勘㑹惇<lb/>
投状月日係丁憂之前委是父在别籍異財即<lb/>
乞依律㫁罪所貴法令畫一天下信服取進止<lb/>
<pb n="KR2f0014_SBCK_005-12b"/>
　　第十一<lb/>
右臣伏自去年十二月後來十次論奏章惇買<lb/>
田不法等事雖蒙朝廷節次施行而惇之罪名<lb/>
今猶未正遷延周歲竟至經恩公論難安湏煩<lb/>
天聼臣聞議者以謂從來大臣不𣣔與衆庶交<lb/>
易故託子弟以立文契臣以為不然　祖宗之<lb/>
制惟戒從官以上不得廣營産業與民争利苟<lb/>
非殖貨太甚則是法所不禁若身為大臣𣣔避<lb/>
好利之名而使子弟侵刻下民乃是陽為應法<lb/>
而隂縱貪鄙欺君犯義無大於此借如或者之<lb/>
<pb n="KR2f0014_SBCK_005-13a"/>
説湏無父兄方可别立名目今惇父尚在而下<lb/>
状之日乃用其子上虧孝敬下失義方庶人之<lb/>
愚猶不至此大臣之體固若是乎議者又謂惇<lb/>
已不帯職及有㫖候服闋日與宫觀差遣足以<lb/>
示懲不必深責臣亦以為不然惇之不得職名<lb/>
自是朝廷以其無禮於兩宫黜之外𥙷故不用<lb/>
執政善去之例後來惇以便親為請遂得提舉<lb/>
洞霄宮方　陛下聖政日新姦邪屏息如惇等<lb/>
輩自知罪惡貫盈必求退縮将來終制方且自<lb/>
陳而乃以宫觀授之正是中惇之意恐不足以<lb/>
<pb n="KR2f0014_SBCK_005-13b"/>
當今來所犯之典刑也臣伏見兩浙監司及蘇<lb/>
州崑山縣官吏以畏惇之威奉法不謹朝廷体<lb/>
量得實並巳㫁遣輕者贖金重者衝替檢准編<lb/>
勑節文衝替比徒一年臣竊謂原心定罪固有<lb/>
鉅細據事約法亦分首從今有司依阿廢職誠<lb/>
不可恕然皆因惇以致罪而反處徒坐又無降<lb/>
聖㫖不許原赦即是干繋官吏獲譴反重於惇<lb/>
矣惇以前執政之勢劫持州縣殘害平民貪利<lb/>
無親不畏國法既係首惡之人乃止罰銅十斤<lb/>
即是惇所得之罪反輕於干繫官吏矣倒置如<lb/>
<pb n="KR2f0014_SBCK_005-14a"/>
此公議謂何臣聞自責罰本路監司後來至今<lb/>
訟者不已盖惇平日恃權暴横人不敢校既知<lb/>
朝廷特為伸理是以兢來赴愬為民之害如此<lb/>
之極何可貸也伏望聖慈以臣劾奏著之責辞<lb/>
或令降官或俾分務但能不失有罪足以稍正<lb/>
國体惟兾出於宸㫁早賜指揮取進止<lb/>
　　　論盧秉責命不當事<lb/>
右臣伏聞累有臣僚論列盧秉昨在兩浙推行<lb/>
榷塩之法務為慘刻殘虐一路比蒙朝廷下本<lb/>
道根䆒皆有實状而害民之甚者自行法以來<lb/>
<pb n="KR2f0014_SBCK_005-14b"/>
其所配流一萬二千餘人如聞寛恩止落學士<lb/>
猶以待制提舉宫觀中外之議皆謂未安伏惟<lb/>
聖朝愛養元元不𣣔一物失所而秉出将使㫖<lb/>
總按一道未聞宣布惠澤興利除害而專為身<lb/>
謀不頋義理罔上以虗課虐下以苛法愁苦之<lb/>
聲溢於道路議者皆謂誅剥掊克與吳居厚略<lb/>
同而峻刑害物則又過之雖降一官尚玷侍從<lb/>
恐無以戒戢姦暴慰塞民情伏望聖慈詳此事<lb/>
理比附呉居厚例重行黜責以答公議<lb/>
　　　第二<lb/>
<pb n="KR2f0014_SBCK_005-15a"/>
右臣近嘗奏論盧秉昨在兩浙專主塩事殘民<lb/>
害物遺毒累年廼者朝廷体量得實謂冝重貶<lb/>
而止落學士猶以待制提舉宫觀竊恐無以戒<lb/>
戢姦暴慰塞民情乞依吳居厚例特行竄黜伏<lb/>
聞續有指揮令展二年磨勘罰不當罪士論未<lb/>
平是敢罔避再三塵瀆天听按秉㩁賣塩貨峻<lb/>
刑虐民無辜流死以數萬計老稚轉徙號呼盈<lb/>
路比屋憤怨思食其肉上頼累聖徳澤深厚是<lb/>
以人心卒無異志昔呉居厚之在京東掊克太<lb/>
甚歛怨於民　陛下踐祚之初責授散官逺郡<lb/>
<pb n="KR2f0014_SBCK_005-15b"/>
安置天下傳播莫不欣喜秉之刻剥無異居厚<lb/>
而猛暴殺人實又過之不伏重誅巳為寛典尚<lb/>
玷侍從何以示懲臣伏觀　祖宗以來尤以失<lb/>
入為重彼執法之吏不明㣲意誤寘一人入於<lb/>
深文大則追停小則降免今秉奉使故設苛法<lb/>
多殺平民非特失入一人之比也而朝廷責命<lb/>
太輕未厭公議非所以示　陛下仁愛元元之<lb/>
意伏望聖慈檢㑹臣前奏重行貶竄以慰民望<lb/>
　　　第三<lb/>
右臣近為體量到盧秉向在兩浙專主塩事設<lb/>
<pb n="KR2f0014_SBCK_005-16a"/>
法苛虐流毒一方而朝廷責命太輕未厭公議<lb/>
臣巳兩具論列未聞指揮施行切縁盧秉奉将<lb/>
使指專為掊克使無辜之民流離轉死冤號之<lb/>
聲盈於道路盖有甚於吳居厚者矣且兩浙京<lb/>
東皆　陛下之民而秉與居厚酷暴之状相若<lb/>
一則貶為散官安置逺郡一則尚列侍從提舉<lb/>
宫觀同罪異罰恐非至公之道伏望聖慈檢㑹<lb/>
臣前奏比附吳居厚例重刑竄黜以慰逺民之<lb/>
望<lb/>
　　　第四<lb/>
<pb n="KR2f0014_SBCK_005-16b"/>
右臣近爲盧秉責命太輕未厭輿議臣巳三具<lb/>
論列未蒙朝廷施行如秉苛虐酷烈之實逺民<lb/>
怨苦冤憤之情前奏言之巳詳不復條列而臣<lb/>
尚有未盡之意更爲　陛下陳之臣聞人君之<lb/>
柄莫大於賞罰而所以行之者必主於公平傳<lb/>
曰功同賞異則勞臣疑罪鈞刑殊則百姓惑盖<lb/>
不能處之以至公則天下不得無疑惑之心也<lb/>
今秉之罪状顕著非在重輕疑似之間考之近<lb/>
例又有吳居厚散官安置之比而諌官御史交<lb/>
章彈劾未見尽行其言朝廷何憚而不正典刑<lb/>
<pb n="KR2f0014_SBCK_005-17a"/>
以謝東南之民乎臣之所論非苟𣣔奪秉寄禄<lb/>
官而已盖秉之殘民害物甚於居厚而尚為待<lb/>
制提舉宫觀罪鈞刑殊臣恐無以觧天下之惑<lb/>
也伏望　陛下檢㑹臣累奏事理削秉侍從之<lb/>
職以慰人望<lb/>
　　　論謝悰賜進士出身不當事<lb/>
右臣伏見朝廷近復制科祕閣所試之人皆不<lb/>
應格　陛下方務奨進人材不𣣔並行黜落曲<lb/>
收謝悰以為天下學士之勸而悰廷試之䇿徃<lb/>
徃不能奉承清問率意妄言固多踈略有司考<lb/>
<pb n="KR2f0014_SBCK_005-17b"/>
覆既不入等　陛下特賜進士出身擢為輔郡<lb/>
幕職聖恩優異極踰涯分臣亦上體朝廷之意<lb/>
不敢别有論列而近見悰申尚書省辞免新命<lb/>
狀乃云所有誥勅未敢秪授以祗為秪以受為<lb/>
授虗薄寡聞一至於此昔唐之省中有伏獵侍<lb/>
郎為嚴挺之所譏而罷今　陛下方當右文之<lb/>
代初復制舉豈容有祗授賢良乎臣恐播傳寢<lb/>
廣實累修潔慱習之舉伏望　陛下懲其淺陋<lb/>
稍損誤恩追寢悰進士出身以塞公議<lb/>
　　　第二<lb/>
<pb n="KR2f0014_SBCK_005-18a"/>
右臣近嘗奏論謝悰荒陋寡聞有辱賢良之舉<lb/>
乞追其進士出身以慰公議今巳累日未覩朝<lb/>
廷施行臣聞祕閣程文已不合格而有司特爲<lb/>
奏請乞與假借　陛下曲令收録爲後進之勸<lb/>
而廷試之䇿紕繆益甚考官范百禄自有章䟽<lb/>
歷陳其尤亡状者凢數十條而悰申尚書省状<lb/>
又以祗爲秪受爲授士論喧然無不傳笑伏惟<lb/>
陛下即政之初與復制舉屈萬乘之尊親䇿於<lb/>
庭而悰之荒虚字猶未識騰播天下豈不辱國<lb/>
超循一資已足示勸更竊名第寔恐太優况悰<lb/>
<pb n="KR2f0014_SBCK_005-18b"/>
告辞亦無賜出身之意伏望聖慈檢㑹臣前奏<lb/>
事理早賜施行<lb/>
盡言集卷第五<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_006-1a"/>
盡言集卷第六<lb/>
　　　為歲旱地震星殞乞下詔罪已許中外<lb/>
　　　極言闕政諸路賑濟警備賊盗等事<lb/>
右臣伏見　陛下即位以來于今五載承天順<lb/>
地仁民愛物徳澤洋溢施乎方外元元鼓舞歌<lb/>
頌不暇固冝隂陽順序風雨時若諸福恊應百<lb/>
嘉蕃昌而歲比不登和氣湮欝饑饉流徙災害<lb/>
頗衆今春及夏旱暵為虐京畿西路二麥失望<lb/>
農民嗷嗷且有菜色雖　陛下惻然軫念靡神<lb/>
不宗踈决繫囚降從寛典而沛然之澤終未告<lb/>
<pb n="KR2f0014_SBCK_006-1b"/>
足又陜西河北屢聞地震大星晝隕其光燭地<lb/>
旬月之間巨異仍出臣聞天人之際精祲有以<lb/>
相盪善惡有以相推事作乎下象動乎上隂陽<lb/>
之理各應其感隂變則静者動陽蔽則明者晻<lb/>
水旱之災隨類而至此皆天心之仁愛人君而<lb/>
先出災異譴告警懼使之兢惕修省而不至失<lb/>
道之敗也臣竊謂上天之體雖髙而聼卑明主<lb/>
所應惡文而尚實與其為祈禳之小數不若圖<lb/>
銷復之大方臣願　陛下夙夜祗畏側身修行<lb/>
特下明詔以示罪巳又許中外臣民極言政事<lb/>
<pb n="KR2f0014_SBCK_006-2a"/>
之闕失專委近臣考求其當以施有政庶㡬下<lb/>
情不至壅塞其諸路災傷州縣流民所至並委<lb/>
守令多方賑濟無俾捐瘠申勑縁邉帥臣及捕<lb/>
盗官吏常切警備以戒不虞今日已前内外營<lb/>
造土木之役苟非要切並乞停罷分命監司按<lb/>
視晋獄公卿輔弼同寅恊恭以思天變開衆正<lb/>
之路塞群枉之門誠備災之善經應變之至務<lb/>
也昔齊景公小國之諸侯尔有不忍移禍之誠<lb/>
出人君之言三荧惑為之退舎　陛下之明聖<lb/>
發於誠心精意感通何求弗獲臣待罪諌列日<lb/>
<pb n="KR2f0014_SBCK_006-2b"/>
聞焦勞輙効愚忠庶禆萬一惟兾聖慈少賜採<lb/>
納不勝幸甚<lb/>
　　　為愆亢乞罷修城及諸土木之役<lb/>
右臣近以自春渉夏旱暵為虐地震星殞巨異<lb/>
仍出輙奏狂瞽之論粗陳銷復之理方<lb/>
陛下祗畏天戒側身修行日俟明詔採用一二<lb/>
今旣旬浹未覩施行惓惓之心不能自已再俛<lb/>
天聼幸垂省覧臣嘗考禮記春夏月令以謂無<lb/>
聚大衆無置城郭掩骼埋胔母起土功有以見<lb/>
聖人奉順隂陽取法天地力役之事不奪農時<lb/>
<pb n="KR2f0014_SBCK_006-3a"/>
行道之殣亦順生氣是以風雨時若災害不生<lb/>
天人和同上下交㤗其或賦政違道役使過中<lb/>
人力疲勞元氣摇動則國有水旱之變民罹疾<lb/>
疫之災此繼天奉元之君所以夙夜恭敬而不<lb/>
敢忽也春秋荘公三十一年冬不雨五行傳以<lb/>
謂是歲一年三築䑓僖公二十一年夏大旱五<lb/>
行傳以謂作南門勞民興役災祥之應各以類<lb/>
至著之方冊皆可稽考臣伏見京師修城開壕<lb/>
工費重大兵夫之衆巳至數千徒庸之計㡬八<lb/>
百萬穿掘墳墓傷掩骼之仁違逆天時犯無戎<lb/>
<pb n="KR2f0014_SBCK_006-3b"/>
之戒人困於役國傷於財然則嘉氣之乆不効<lb/>
未必不由於此也臣聞天子有道守在四夷今<lb/>
帝王之都而爲受敵之具則在外屏翰将安用<lb/>
之必謂州郡爲不足恃則平陸之一城恐非用<lb/>
武之地况國家利源之入比之前日去其太半<lb/>
用度漸窘止務裁節　陛下躬行法度爲天下<lb/>
先而乃以不貲之費弃於無用之所可不惜哉<lb/>
或謂先朝巳嘗興作𣣔終其事則乞罷雇人夫<lb/>
正以廣固之兵不計歲月漸令完葺自餘土木<lb/>
不急之役伏乞特降指揮悉俾停罷所貴順承<lb/>
<pb n="KR2f0014_SBCK_006-4a"/>
天意以致膏澤<lb/>
　　　為愆亢乞罷上元遊宴<lb/>
臣伏見去冬以來時雪愆亢詢問四方亦多旱<lb/>
暵関陜淮浙民已艱食物價翔踴日益増甚雖<lb/>
朝廷廣行賑貸而歲事失望荐飢可憂臣嘗觀<lb/>
周禮大司徒荒政之目十有二品救民之道最<lb/>
為詳備其九曰蕃樂盖歲有凶歉人君閔䘏元<lb/>
元為之閉藏樂噐而不作也禮曰雖有凶旱水<lb/>
溢民無菜色然後天子食日舉以樂先王之制<lb/>
具在方冊聖明之主所冝留心伏惟　陛下繼<lb/>
<pb n="KR2f0014_SBCK_006-4b"/>
天奉元仁民愛物有年之瑞冝不絶書而雨雪<lb/>
失時人且狼狽雖兩宫憂劳軫念無或少忘而<lb/>
逺方之民未見　陛下至誠惻怛之意今上元<lb/>
宻迩有司舉行常例猶𣣔張灯臣愚𣣔望聖慈<lb/>
明諭執政特以歲旱俾罷逰宴使四海之内莫<lb/>
不戴　陛下勤䘏之徳庶㡬天人感通風雨時<lb/>
若天下幸甚取進止<lb/>
　　　第二<lb/>
臣近具劄子乞罷上元張灯竊聞尋已降付三<lb/>
省而連值假故執政未遑進呈臣毎接　賔客<lb/>
<pb n="KR2f0014_SBCK_006-5a"/>
訪中外利病皆言去歲甚愆時雪來麰之望殊<lb/>
不可期民将荐飢深可憂閔今外方郡縣或有<lb/>
災傷猶不放燈著爲令勑　陛下子育黎庶以<lb/>
天下爲家一夫不獲尚軫聖慮而况関陜淮浙<lb/>
民以艱食凶荒遼逺所宜矜䘏伏望特降中㫖<lb/>
明諭聖意罷止㳺宴以答天變廣謀賑貸用濟<lb/>
民生使覆載之間莫不衣𬒳兩宫之仁徳天人<lb/>
和同嘉氣自効惟兾晋神省覧早賜指揮取進<lb/>
止<lb/>
　　　爲愆亢乞徹樂損膳精誠祈禱等事<lb/>
<pb n="KR2f0014_SBCK_006-5b"/>
臣伏見去冬以來頗愆時雪今春踰月驕亢愈<lb/>
甚詢之四方率多旱暵二麥巳損荐飢可憂然<lb/>
而南畆之間苗未至槁近日得雨猶有可救方<lb/>
二聖子育黎庶垂意民事謂冝責躬修政以召<lb/>
和氣而禱祀之禮有所未舉賑救之目有所未<lb/>
行臣雖甚愚竊以為過昔尭有九年之水湯遇<lb/>
七年之旱而國無捐瘠之民者盖備之有素而<lb/>
巳宣王遇烖而懼側身修行𣣔銷去之故雲漢<lb/>
之詩曰不殄禋祀自郊徂宫上下奠瘞靡神不<lb/>
宗此前代聖帝明王巳行之事　陛下之所宜<lb/>
<pb n="KR2f0014_SBCK_006-6a"/>
取法也伏望聖慈祗畏天變徹樂損膳精誠祈<lb/>
禱明敕大臣講求闕政申命中外審决晋獄諸<lb/>
路監司謹視所部凶荒州縣廣爲賑濟之備或<lb/>
官廪有不充之處仍令勸誘富民納粟以助公<lb/>
上擇其尤者寵以閑官不急工役悉俾停罷庶<lb/>
㡬人神和悦早致膏澤事有備豫民無流散取<lb/>
進止<lb/>
　　　爲愆亢乞舉禋祀荒政及求言䘏刑<lb/>
臣近以時雨愆候旱勢闊逺嘗進狂瞽粗陳銷<lb/>
復之理又舉前代聖帝明王側身修行救災備<lb/>
<pb n="KR2f0014_SBCK_006-6b"/>
患之事條列以聞乞賜採擇今巳累日未覩施<lb/>
行臣聞田家之言以謂三冬得雪而中春無雨<lb/>
則猶不免於歲歉今内自畿縣外逮諸路率皆<lb/>
旱暵二麥已損嗸嗸下民将罹饑饉凡可以為<lb/>
之救助者安可緩也臣聞聖王為國必有九年<lb/>
之蓄故雖遇旱乾水溢之災民無菜色今歲一<lb/>
不登人且狼頋若有司不度事勢拘執故常必<lb/>
俟春夏之交方行祈禱之禮民已艱食旋為賑<lb/>
貸之計所謂大寒而後索衣裘亦無及矣伏望<lb/>
聖慈特垂軫惻禋祀之典救荒之政先事而講<lb/>
<pb n="KR2f0014_SBCK_006-7a"/>
不必待時責躬求言恤刑省役庶召和氣以致<lb/>
膏澤取進止<lb/>
　　　為愆亢乞罷春宴<lb/>
臣伏見去冬迄春雨雪愆侯夏苗将稿秋種未<lb/>
布雖　陛下至誠惻怛禱祠備盡而沛然之澤<lb/>
終未告足竊惟故事春有大宴方兹乆旱民憂<lb/>
阻飢伏望聖慈深加軫恤特罷宴樂以示閔雨<lb/>
之意庶㡬天人感悦早獲嘉應取進止<lb/>
　　　為歲旱乞講荒政<lb/>
臣伏見去年經冬時雪愆侯今春渉夏益苦亢<lb/>
<pb n="KR2f0014_SBCK_006-7b"/>
旱二麥将稿秋種未布民已艱食歲事可憂雖<lb/>
兩宫焦劳祠禱備至應祈之澤終未沾足臣嘗<lb/>
觀國朝故事　太祖建隆元年以楊泗民多飢<lb/>
死郡中軍儲尚百餘萬斛即命發廪賑貸乾徳<lb/>
二年嘗詔諸州長史視民田旱甚者即蠲其租<lb/>
不必俟報　太宗或遇旱歲必𬞞食减食品三<lb/>
之二得雨乃復常膳　真宗祥符八年以京東<lb/>
物價稍貴令有司出常平粟减價以糶用濟貧<lb/>
民九年詔江淮發運司歲晋上供米五十萬以<lb/>
備賑濟今來旱勢闊逺事宜前慮至於散利緩<lb/>
<pb n="KR2f0014_SBCK_006-8a"/>
刑弛力蕃樂索鬼神除盗賊皆聖人救荒之政<lb/>
亦宜先事而講伏望聖慈上法三聖之意下考<lb/>
成周之典凡可以救災恤民者次第施行取進<lb/>
止<lb/>
　　　論御藥李倬不合用内降請地乞付有<lb/>
　　　司根治事<lb/>
右臣伏聞勾當内東門李倬得内降㫖揮𣣔置<lb/>
啓聖院常住白地以爲墳塋朝廷既下所司施<lb/>
行而寺僧遍詣執政臺省次第陳訴以謂倬之<lb/>
所請乃是竹木園圃栽植有年數踰萬本其中<lb/>
<pb n="KR2f0014_SBCK_006-8b"/>
房舎僅三十間而敢欺罔天聦指爲白地誕謾<lb/>
暴横一至於此臣伏觀　陛下即政以來崇尚<lb/>
公道凡百内降一切禁止四海之内拭目改觀<lb/>
倬以小臣給事宫掖乃敢挾私罔上干紊綱紀<lb/>
此而不懲将亂政事伏望　陛下深賜詳察㫁<lb/>
以至公付之有司明正倬罪庶能杜漸不累聖<lb/>
徳<lb/>
　　第二<lb/>
右臣近以勾當内東門李倬得内降㫖揮𣣔置<lb/>
啓聖下院常住白地以爲墳茔而衆僧列状陳<lb/>
<pb n="KR2f0014_SBCK_006-9a"/>
訴以謂倬之所請皆非白地事屬欺罔不可滋<lb/>
長遂具論奏乞行按劾比聞巳有朝㫖前降㫖<lb/>
揮更不施行而倬挾私罔上之罪未覩推治竊<lb/>
縁賞罰之柄實繫國体𣣔使信於天下要在行<lb/>
以至公議有未安固難緘黙再瀆宸聼必兾開<lb/>
納臣竊謂倬陳請之日若使　陛下知其竹林<lb/>
園木萬數浩瀚生者有居室死者有墳墓必不<lb/>
至徇其私謁輕降玉音良由倬志在苟得熒惑<lb/>
天聼致朝廷命下之日違咈人情存者不得寕<lb/>
其居葬者不得安其地玷累盛徳咎皆自倬書<lb/>
<pb n="KR2f0014_SBCK_006-9b"/>
曰宥過無大刑故無小盖偶然詿誤情在可矜<lb/>
雖曰大過亦可全宥其或心無忌憚故犯典刑<lb/>
事雖細㣲必寘於法此乃三代尭舜以來不易<lb/>
之道也今倬妄干中㫖餙詐欺君罪實故為情<lb/>
無足恕萬一聖度赦而不誅臣恐異時更有甚<lb/>
於此者然則何以詰之伏望　陛下心存去惡<lb/>
事戒履霜無牽近習之私不惑衆多之口罷倬<lb/>
近職付之有司劾其誕謾重行降黜庶使綱紀<lb/>
修舉姦邪知畏<lb/>
　　　第三<lb/>
<pb n="KR2f0014_SBCK_006-10a"/>
右臣近嘗論奏李倬挾私罔上僥求中㫖乞付<lb/>
有司按治其罪今巳累日未覩施行檢准元祐<lb/>
編赦節文傳宣或内降若湏索及官司奏請雖<lb/>
得㫖係元無條制者並隨事申中書省樞宻院<lb/>
覆奏取㫖臣竊謂倬之所請出於一時處分固<lb/>
非常法若執政承受上件聖㫖自合依條覆奏<lb/>
或再得㫖揮許令施行亦合子細契勘有無違<lb/>
礙今倬志在苟得罪實欺君三省奉行初不勘<lb/>
當使國家命令之下違咈人情生者不得寕其<lb/>
居葬者不得安其地原倬之犯雖無足赦亦大<lb/>
<pb n="KR2f0014_SBCK_006-10b"/>
臣奉法不謹之過也臣聞　祖宗以來亦有内<lb/>
降之事苟人情有所未便公議有所未安當時<lb/>
輔弼徃徃執而不下著之信史皆可稽考臣竊<lb/>
謂人主之徳多尚仁恩或有請求難於面折但<lb/>
以其奏付之外廷若大臣守法而不囬則私謁<lb/>
雖多而無患盖不違其請足以示聖主之仁㫁<lb/>
之於公足以嚴朝廷之政如此則恩歸於上而<lb/>
法行於下矣臣愚𣣔望　陛下威克厥愛治逺<lb/>
自近先正倬罪以示無私然後明敕三省樞宻<lb/>
院今後内降指揮並令勘當若於法無違於民<lb/>
<pb n="KR2f0014_SBCK_006-11a"/>
無害乃湏覆奏方得施行所貴紀綱完宻杜絶<lb/>
僥倖<lb/>
　　　論何正臣除知饒州不當<hi>與梁燾連衘</hi>
右臣等昨以何正臣除知洪州臣等論正臣在<lb/>
先朝為惡與舒亶相等而獨以幸免公議深不<lb/>
以為然如未能投之四裔乞且與宫觀差遣朝<lb/>
廷遂罷知洪州則是朝廷以臣等之言為當矣<lb/>
今來未乆復與饒州夫饒與洪輕重相去之不<lb/>
侔固不待臣等言而可知然臣等湏至再論者<lb/>
出於義不可巳也盖韓存寳之獄臣等雖不得<lb/>
<pb n="KR2f0014_SBCK_006-11b"/>
其詳但見朝之士大夫歸罪於正臣者衆矣使<lb/>
正臣素有仁厚平直之稱而能招此議乎夫正<lb/>
臣挾朝廷之威操法令以及人屢興大獄䧟害<lb/>
善良責情定罪雖無存寳之事而正臣固可謂<lb/>
凶人矣况存寳之死議者皆尤正臣朝廷未及<lb/>
加罪而正臣自度不為公議所容故乞宫觀臣<lb/>
等竊見徃古廢遂姦臣不必明指一事而去之<lb/>
也但天下指以為姦者縱未嘗見之行事尚當<lb/>
癈之况正臣慘酷著於治獄徃時見中傷者士<lb/>
人因朝廷許自訴而昭雪者非一也今乃付正<lb/>
<pb n="KR2f0014_SBCK_006-12a"/>
臣以善郡　陛下何以慰士大夫之心乎正臣<lb/>
見在金陵居住今得饒州一切便安使正臣自<lb/>
擇所處亦不過如此夫凶人天下所嫉朝廷待<lb/>
之如此使為善者将何以勸乎伏望　陛下深<lb/>
察臣等之言為他日無窮之慮依舊與正臣宫<lb/>
觀差遣如以向來宫觀出於正臣自請不縁遷<lb/>
謫即以臣等今日之言特賜施行<lb/>
　　　貼黄<lb/>
　　　　臣等㨿士大夫所傳何正臣先朝為<lb/>
　　　　御史時聞欲治韓存寳之罪即先入<lb/>
<pb n="KR2f0014_SBCK_006-12b"/>
　　　　文字乞特行威㫁及存寳之死天下<lb/>
　　　　皆知正臣處心積慮成於殺也<lb/>
　　　論陳師道不合擅去官守游宴事<lb/>
臣昨見朝廷用近侍之薦𧺫陳師道於布衣而<lb/>
任以徐州教授其為恩禮固巳厚矣臣聞蘇軾<lb/>
出守錢塘經繇南都師道以誠告徐守孫覧願<lb/>
徃見軾而覧不之許乃託疾在告私出州界與<lb/>
軾游從凡累數日而又同赴晋守李承之燕㑹<lb/>
不憚衆目及其東下送之經宿而後歸監司不<lb/>
敢繩州郡不敢詰猖狂怠傲旁若無人搢紳喧<lb/>
<pb n="KR2f0014_SBCK_006-13a"/>
傳頗駭物聼臣竊謂士於知已不無私恩既效<lb/>
一官則有法令師道與軾交結固不足論至於<lb/>
檀去官次陵蔑郡将則是以私𣣔而勝公義厚<lb/>
權勢而忽詔條徇情亂法莫此為甚循名觀行<lb/>
恐無以副朝廷尊賢下士之意伏望聖慈特降<lb/>
㫖揮令本路不干礙官司依公体量如果有實<lb/>
乞正其罪以為後來之戒取進止<lb/>
　　　論鍾世羙除信州教授不當事<lb/>
臣伏見朝廷以鍾世羙為信州教授考之公議<lb/>
不以為允按世羙前坐與蔡碩劉仲昕貿貨官<lb/>
<pb n="KR2f0014_SBCK_006-13b"/>
錢追官勒停後來朝廷以度牒係出賣之物與<lb/>
仲昕等本非同謀遂自謪籍特與牽復使於清<lb/>
世不為弃人其為優幸固已極矣臣聞世羙雖<lb/>
號能文而不孝之名著於中外今教授之任士<lb/>
人矜式推擇之際行誼為先豈容此輩塵汚清<lb/>
選伏望聖慈追寢新命以勵風俗取進止<lb/>
　　　奏乞訪求齊恢之後奨用事<lb/>
臣伏見故諌議大夫天章閣待制齊恢清徳懿<lb/>
行有聞於時　英宗揀拔置之東宫神考登極<lb/>
遂列侍從擢用未幾奄至淪謝搢紳之士莫不<lb/>
<pb n="KR2f0014_SBCK_006-14a"/>
惜之而又三子繼亡門緒衰替臣竊惟<lb/>
先帝攀附之臣如孫固邵亢韓維陳薦孫求等<lb/>
諸人子孫前後例曽推恩仍有巳任舘閣省寺<lb/>
者獨恢未及有足矜閔伏望聖慈念恢遭遇先<lb/>
朝不幸早卒訪求其後量加奨進庶有以稱<lb/>
陛下追逺恤舊之意豈勝幸甚取進止<lb/>
　　　奏乞罷修城壕<lb/>
右臣伏見近降指揮於京東河北差崇勝奉化<lb/>
兵士各五百人及招填廣固四指揮各令及八<lb/>
百之額立限五年修築京城又許支朝廷應千<lb/>
<pb n="KR2f0014_SBCK_006-14b"/>
封椿錢和雇人夫二千人令作四年開掘城壕<lb/>
臣雖至愚慮不及逺詳觀事理甚有未安輙進<lb/>
瞽言以瀆天聼惟　陛下晋神省覧臣伏覩<lb/>
陛下聼政之始沛發徳音修城兵夫悉令散遣<lb/>
道路歌頌讙仰聖澤四年于此未嘗有枹鼓之<lb/>
警今元元之民方就休息四夷順軌外無戌事<lb/>
而遽興大役衆謂無名又於京東河北再發廂<lb/>
兵人心驚疑不可不慮况修城與開壕之工幾<lb/>
八百萬計其費用固已不貲方　二聖崇尚寛<lb/>
厚前日利源之入去其太半封椿錢物尤宜謹<lb/>
<pb n="KR2f0014_SBCK_006-15a"/>
惜而乃竭有限之財應不急之役非計之得也<lb/>
兼臣訪聞日近朝市之間徃徃竊議以謂朝廷<lb/>
将復治茶磨以收其利雖廟堂之論不能知其<lb/>
有無而庶人之言何因而起臣恐傳之四方皆<lb/>
謂　陛下前此所罷之事漸𣣔復講摇動人心<lb/>
所害不細伏望聖慈深賜詳察特罷修城之役<lb/>
非惟爲國家惜費便民亦可以杜塞姦人忘意<lb/>
陛下爲善不終之議惟兾獨出睿㫁早賜指揮<lb/>
　　　第二<lb/>
右臣昨累具状論奏修城利害至今未蒙施行<lb/>
<pb n="KR2f0014_SBCK_006-15b"/>
日近訪聞開壕人夫具數増倍所散工值頗有<lb/>
掊歛雖號為加給得力之人多是上下干繫作<lb/>
頭壕塞之類隂有侵刻旣聚大衆而不以公平<lb/>
處之積怨日深或致生事兼壕身大濶所出之<lb/>
土占壓民田壅塞道路隣近墳墓多𬒳穿掘愁<lb/>
歎之聲逹於衆聼臣職在耳目不敢不言竊謂<lb/>
國家建置治官本𣣔循名責實今修城開壕之<lb/>
工共七百餘萬日役兵夫無慮數千付之一二<lb/>
庸人而不領於将作名實紊亂孰甚於此如聞<lb/>
板築方畢旋致摧毀盖上下官吏肆為延慢無<lb/>
<pb n="KR2f0014_SBCK_006-16a"/>
所綂属以紏其繆此不可以不更張也伏望聖<lb/>
慈檢㑹臣累奏事理特降指揮惟用廣固兵士<lb/>
三千二百人不計歲月修築城壁以終其事所<lb/>
有開壕役夫並乞放罷止以兵工隨其地形量<lb/>
加濬治不必尽如元料仍專委将作監土轄所<lb/>
貴事有綂領不至乖戾<lb/>
　　　第三<lb/>
右臣近累具状乞罷雇夫開壕止以兵工隨其<lb/>
地形量加濬治不必尽如元料仍令将作監專<lb/>
切總領至今未奉㫖揮臣竊謂事之利害已具<lb/>
<pb n="KR2f0014_SBCK_006-16b"/>
前奏不復委曲再煩聼覧然臣有所甚疑者特<lb/>
以帝王之都而髙城深池過於邊郡雉堞樓櫓<lb/>
之迹隱然相望若於京師而為受敵之具其如<lb/>
天下何議者不能為國家畫乆安之䇿而區區<lb/>
増峻城隍𣣔恃之以為固亦巳過矣方朝廷講<lb/>
求國用正務裁損而舉百萬之貲弃於無用之<lb/>
地實為可惜伏望聖慈深賜省察檢㑹臣累奏<lb/>
事理特降指揮施行<lb/>
　　　論蔡確不合陳乞頴昌府<lb/>
右臣伏聞知鄧州蔡確上章陳乞頴昌府以便<lb/>
<pb n="KR2f0014_SBCK_006-17a"/>
私計雖未知可否之報而搢紳之議卒皆不平<lb/>
敢具僉言上逹天聼按確姦邪隂險盗據宰席<lb/>
不能正身率下宣明教化而縱其弟碩招權納<lb/>
賄賘汚狼籍有司論罪當以大辟　陛下特加<lb/>
寛貸止送韶州編管確本同居衆謂預聞其事<lb/>
朝廷既不窮治惟以失教責之削其職名出臨<lb/>
偏郡僅能周歲易守南陽當時議者巳謂牽復<lb/>
太速頃至貶所亦止踰年確遽上言乞令内徙<lb/>
陛下屈天下之法移置黄州曽不旋踵自請近<lb/>
鎮臣竊謂確所以敢萌意外之望益肆無厭之<lb/>
<pb n="KR2f0014_SBCK_006-17b"/>
求者盖見近日政事多尚姑息是以先用其弟<lb/>
量移之請嘗試朝廷既不能沮止姦謀遽可其<lb/>
奏確知執政莫不畏巳遂敢陵蔑公議輕侮朝<lb/>
綱雖屢蒙非常之恩猶不能滿確之意復託親<lb/>
老願移大藩盖有以啓之也臣恐小人僥倖之<lb/>
心勢猶未巳徃徃再乞放逐碩便或自求京師<lb/>
宫觀差遣以就醫為名然則　陛下又将許之<lb/>
乎確之朋黨太半在朝夙夕引領以俟復用若<lb/>
使漸得親近廣為路岐異日盗權亂政無不由<lb/>
此而始况輔弼大臣旣以罪黜雖領師節未復<lb/>
<pb n="KR2f0014_SBCK_006-18a"/>
職名考之典故猶是謫籍豈有不因詔除輙求<lb/>
自便此風䆮長則　陛下賞慶刑威之柄遂為<lb/>
虚名國家綱紀必至墮紊不可不慎也伏望聖<lb/>
慈明敕三省報罷確奏以正國體<lb/>
　　　奏乞賑貸鳳翔府界飢民<lb/>
右臣伏聞京西関陜去歲時糓不登農民艱食<lb/>
兩路郡邑巳行賑貸而鳳翔永興實為接境旱<lb/>
災分數大槩略同物價翔踴民多菜色臣聞秦<lb/>
鳳路諸郡各收五分惟是岐下實所不及然而<lb/>
轉運司牽於隣州之例放税止於五分拘礙常<lb/>
<pb n="KR2f0014_SBCK_006-18b"/>
法不該賑濟今方仲春民巳窮困若候夏麥必<lb/>
致餓殍比聞崔謀鎮白晝驚劫愚民急迫豈有<lb/>
常心與其委於溝壑不若亡命為盗以幸萬一<lb/>
之免竊恐因此飢饉冦賊充斥使関中之民不<lb/>
得安堵非細故也臣愚𣣔乞朝廷專委秦鳳路<lb/>
提刑司疾速体量若鳳翔境内委實荒歉則一<lb/>
靣令本司依永興軍路災傷州縣特行賑貸更<lb/>
不奏候朝㫖如此則非惟千里之人得免轉死<lb/>
之患至於㓂盗亦當衰息伏望聖慈詳酌<hi>早賜㫖揮</hi>
盡言集卷第六<hi>終</hi>
<pb n="KR2f0014_SBCK_006-19a"/>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_007-1a"/>
盡言集卷第七<lb/>
　　　論謝景温權刑部尚書不當<lb/>
右臣竊聞除謝景温權刑部尚書臣近覩吏部<lb/>
関到本月十八日勑節文六曹尚書並置權官<lb/>
俸賜依侍郎守法新制旣下衆謂未安臣竊惟<lb/>
用人之法固有資級是以兩省卿監之中擇乆<lb/>
次者以為侍郎侍郎乆次而為尚書尚書乆次<lb/>
而選執政歷試於職足以見賢議者比患兩省<lb/>
卿監難得資髙之人故向者立權侍郎之制約<lb/>
用昔日三司副使資序任之二年取㫖正授所<lb/>
<pb n="KR2f0014_SBCK_007-1b"/>
以重近臣之選艱其進用之路也尚書之官則<lb/>
異於此位旣崇重即亞執政若才徳兼茂資望<lb/>
並隆處之八座乃爲冝稱况隨其階職之高下<lb/>
巳有行守試之定䂓苟未得其人則官不必備<lb/>
兼自來諸部之無長官者止命侍郎主行未聞<lb/>
妨闕又先朝建官以來除吏户之外他曹尚書<lb/>
多不並置今朝廷創爲新意特設權官搢紳之<lb/>
間極有異論皆謂必将援引資淺望輕不恊輿<lb/>
議之人假此籍口𣣔以弭謗臣方𣣔具士大夫<lb/>
之言上逹聖聼乞罷新法以杜僥倖而遽聞景<lb/>
<pb n="KR2f0014_SBCK_007-2a"/>
温除目則衆人所料果為不繆按景温在<lb/>
先帝時為湖南安撫使附㑹章惇乞於徽城等<lb/>
州建置城塞以開邉隙十年之内所費不貲湖<lb/>
南湖北及廣西並邉之地常𬒳殺掠無有寕歲<lb/>
蠧國殘民莫此為甚近日朝廷知其無益有害<lb/>
已令廢罷渠陽等軍而景温係首事之人未聞<lb/>
議罪今反召用何以示懲况景温昨治開封殊<lb/>
無善状方　二聖臨御之日輙以穢惡公事上<lb/>
黷天聦止令罰金已免斥逐又自髙陽関将帯<lb/>
女巫置之都下景温僥覬大任日使子弟就其<lb/>
<pb n="KR2f0014_SBCK_007-2b"/>
家考問以至崇此妖人目為聖母輦轂之下惑<lb/>
亂衆聼及以婢妾之子用為左右之吏輙恃勢<lb/>
以醉毆人景温殊無畏憚而不問遂致言者彈<lb/>
劾岀之近藩然是時景温親黨方據權要故知<lb/>
蔡州未㡬即徙頴昌旣又擢守成都而偃蹇不<lb/>
行無人臣㳟順之禮　陛下過示包容不加黜<lb/>
責猶從其請改守楊州故其後王安禮𬒳命守<lb/>
蜀不能無辭攀援景温以為比例意謂朝廷旣<lb/>
已聼景温之免則必難加罪於已然猶以人言<lb/>
之故遂有宫觀之命安禮之前執政辞則尚得<lb/>
<pb n="KR2f0014_SBCK_007-3a"/>
宫觀景温以兩制辭則不失名藩物論喧然為<lb/>
之不平在楊未乆又不因省部闕官忽有今日<lb/>
不次之擢　陛下詳此數節則景温詔除之下<lb/>
能允公議乎伏望聖慈特垂省察速降㫖揮收<lb/>
還景温之命且與外任差遣仍詔三省罷尚書<lb/>
權領之法以塞濫進之門<lb/>
　　　第二<lb/>
右臣近嘗論列除謝景温權刑部尚書不當今<lb/>
踰半月未蒙施行按景温天姿姦倿素多朋附<lb/>
熈寕中王安石用事之日擢為知雜御史是時<lb/>
<pb n="KR2f0014_SBCK_007-3b"/>
蘇軾方忤安石景温迎合其意輙具彈奏謂軾<lb/>
丁憂歸蜀乘舟商販及朝廷下逐路監司体量<lb/>
事皆無實章惇以開拓彊土不次進用景温為<lb/>
湖南安撫使又𣣔附㑹遂乞於徽城等州建置<lb/>
城塞一開邉隙今已十年有不貲之費而無秋<lb/>
毫之利徒使湖南湖北及廣西接境州縣常𬒳<lb/>
蠻㓂未嘗休息止為進身之計不顧國家之患<lb/>
附上罔下孰甚於此　神宗皇帝𥘉行官制首<lb/>
用景温為禮部侍郎時王安禮任尚書右丞乃<lb/>
景温之妹婿謟事安禮隂刺上意一日奏䟽指<lb/>
<pb n="KR2f0014_SBCK_007-4a"/>
陳邉務其言皆　先帝近日與大臣謀議㡬㣲<lb/>
之論景温借為巳說徼幸稱旨縁所論之事非<lb/>
他人所能預聞上旣疑安禮漏省中之語又恕<lb/>
景温交結執政遂以本官岀知潭州縁景温與<lb/>
韓維韓縝正是姻家元祐之𥘉縝為宰相首自<lb/>
髙陽召歸亟加職名尹正京邑及嬖人子弟縱<lb/>
酒犯法景温釋而不問為䑓察所紏朝廷送大<lb/>
理寺取勘方正其罪又於瀛州以女巫自隨置<lb/>
之都下日令子弟考問禍福小人乘勢惑亂愚<lb/>
民又為言者所發而韓維方為執政遂薄其責<lb/>
<pb n="KR2f0014_SBCK_007-4b"/>
止罷開封岀知蔡州曾未席煖復徙頴昌旣辞<lb/>
成都之行仍竊楊州之鎮中外之論固已不平<lb/>
况顧臨見任刑部侍郎即是本曹元不闕官兼<lb/>
先帝建官之𥘉刑工二部尚書皆不並置今來<lb/>
忽降新法創添權官搢紳之間徃徃竊議以謂<lb/>
大臣将𣣔援引私黨故先更張此制而景温之<lb/>
名預為衆人所料盖以執政之内有親有舊私<lb/>
分深厚常𣣔提引是以權官之詔墨未乾而景<lb/>
温之除書已下使朝廷威福之柄可以為人窺<lb/>
測甚可懼也近者髙士英除權工部貟外郎<lb/>
<pb n="KR2f0014_SBCK_007-5a"/>
陛下猶以爲因人撓法别授差遣今執政𣣔引<lb/>
親舊而先改國制五日之内首擢景温上不能<lb/>
奉承　陛下之羙意下無以慰塞多士之公言<lb/>
僥倖旣開進者日濫臣雖愚暗實爲聖朝惜之<lb/>
伏望　陛下詳覧臣奏速降㫖揮收還景温新<lb/>
命依舊與在外差遣仍詔三省罷尚書權官之<lb/>
法庶存綱紀以抑僥倖<lb/>
　　　第三<lb/>
右臣近嘗論奏謝景温差除不當及乞罷六曹<lb/>
權尚書之制近日雖聞收還景温之命而權官<lb/>
<pb n="KR2f0014_SBCK_007-5b"/>
之法未蒙旨揮不避煩瀆再具論列臣伏㝷典<lb/>
故都省令僕之次即列八座位貌崇重實亜執<lb/>
政苟無其人則闕之不常置也　先帝命官之<lb/>
𥘉惟吏部之外它曹官長多不並建但以侍郎<lb/>
主行未聞闕事考之前代亦不見有權尚書之<lb/>
品而遽茲創立義實未安臣竊謂侍郎之資望<lb/>
最深者真拜尚書自允公議今若加以權字即<lb/>
是未應正除以不可假人之名授非所當得之<lb/>
士𣣔望中外厭服堂陛尊嚴何可得也倖門一<lb/>
開進者日濫臣雖愚暗竊爲聖朝惜之况國家<lb/>
<pb n="KR2f0014_SBCK_007-6a"/>
經費不充正務裁省而反無名設官増益厚禄<lb/>
則是朝廷政事自相違戾伏望聖慈詳此事理<lb/>
明勅三省罷尚書權官之法貴無虚授以重<hi>國体</hi>
　　第四<lb/>
右臣近嘗論列謝景温除權刑部尚書不當比<lb/>
聞已得聖㫖别與差遣今踰旬浹未覩明降旨<lb/>
揮搢紳之間皆謂景温差除全岀宰臣范純仁<lb/>
之意竊慮九重髙逺無由知外議之詳輙具開<lb/>
陳上禆聼覧臣聞謝景温與范純仁韓維素來<lb/>
相結號為死黨而景温姦邪附㑹罪状極多臣<lb/>
<pb n="KR2f0014_SBCK_007-6b"/>
於前䟽巳略言之矣昨在開封又以私慝為言<lb/>
者所劾岀知蔡州二年之間三易差任而貪進<lb/>
之心殊未厭足屢遣親宻敦迫純仁直露私求<lb/>
𣣔得八座純仁勇於効力愛有所忘不恤人言<lb/>
先改國制近者忽降詔㫖六曹尚書並置權官<lb/>
士大夫素知純仁與韓謝二族私分深厚見其<lb/>
無名變法逆料必引景温五日之間除書果下<lb/>
挾情亂政一至於此且　陛下用文彦慱為平<lb/>
章軍國重事所總政目明有定格差除尚書已<lb/>
上自合同議昨者創立權官及除景温彦慱初<lb/>
<pb n="KR2f0014_SBCK_007-7a"/>
不預謀不知三省安敢輙廢定格議者皆謂吕<lb/>
大防等明知不恊士論而重違純仁之意是以<lb/>
雷同詭隨不能拒止純仁旣巳逼脅同列又𣣔<lb/>
陵蔑彦慱但令吏人以除目就第呈知未嘗禀<lb/>
其可否意恐彦慱沮難故不與同共啇議止於<lb/>
次日便具進呈彦博以外議沸騰遽岀造朝遂<lb/>
得追寝純仁尚忿形於色屢發躁辞且云待教<lb/>
辞免即行寢罷彦慱又折之曰此朝廷之事執<lb/>
政豈可通私意教他辞免此語即時傳播聞者<lb/>
無不駭愕純仁雖屈於正論而終𣣔遂非無故<lb/>
<pb n="KR2f0014_SBCK_007-7b"/>
遷延不追前命盖𣣔景温赴闕更為营求差遣<lb/>
以朝廷之公器為死黨之私恩有以見純仁事<lb/>
上不忠操心不正力進姦慝妄改憲章若不辨<lb/>
之以早異日必敗國事况純仁憑籍門閥素無<lb/>
他才矯情飾詐善取名譽乆在閑局時以為賢<lb/>
一入樞庭固巳改節　陛下即政之初罷青苗<lb/>
免役之法及司馬光乆在病告純仁遽以國用<lb/>
不足為言復使州縣俵散青苗天下之人莫不<lb/>
疑惑光旣視事争於上前極言論列方得寝罷<lb/>
此事甚近　陛下當悉記憶光未薨半月之前<lb/>
<pb n="KR2f0014_SBCK_007-8a"/>
嘗與臣言純仁自爲執政言行反覆隂懐顧望<lb/>
止爲全身之謀以名取人其弊至於如此盖先<lb/>
見其姦状漸露心實悔之業已薦延未能遽罷<lb/>
使光存至今日必不容純仁乆處廊廟臣竊惟<lb/>
陛下富於春秋　太皇太后陛下不出房闥政<lb/>
事之柄仰成大臣猶是修明紀綱謹守法度之<lb/>
日而純仁弃其素守背公向私非惟辜二聖<lb/>
委注之心亦以失天下具瞻之望伏乞　陛下<lb/>
詳覧臣言慱採公議若未𣣔遽行罷免即望常<lb/>
加防察無使專恣浸壊朝政天下幸甚<lb/>
<pb n="KR2f0014_SBCK_007-8b"/>
　　　貼黄<lb/>
　　　　臣本𣣔上殿奏陳適㑹左右省並無<lb/>
　　　　諌官拘礙文法不得獨對臣旣當耳<lb/>
　　　　目之任日聞外議喧騰不敢不具奏<lb/>
　　　　知伏望聖慈詳察<lb/>
　　第五<lb/>
右臣伏自去冬謝景温除權刑部尚書臣㝷具<lb/>
䟽姦邪罪惡乞行寝罷伏蒙　陛下特徇公議<lb/>
外移鄆州近日閣門<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>囬告命而尚書省却令<lb/>
進奏院逓付本官中外喧傳無不駭異臣㝷考<lb/>
<pb n="KR2f0014_SBCK_007-9a"/>
故事應朝廷除授即無不經拜命而付告身者<lb/>
惟是綸言巳下其人亡殁乃以命書就賜其家<lb/>
雖景温曾除秋官因致人言未嘗祗受閤門<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>
納自合毁抺昨者再行移鄆之制遽用刑部新<lb/>
衘搢紳之間固有疑論今乃以不當給之告妄<lb/>
授景温雖𣣔隂借稱呼暗累資序而顛倒錯亂<lb/>
殊失舊章伏望聖慈特令追取依例毀抺所貴<lb/>
君命不私國體無損<lb/>
　　第六<lb/>
右臣近嘗論奏謝景温刑部尚書告身不合給<lb/>
<pb n="KR2f0014_SBCK_007-9b"/>
付比聞景温自以無名不敢輙受謂冝因其辭<lb/>
免遂令追還伏見巳有朝㫖令依前降㫖揮理<lb/>
實未安湏至論列臣伏覩朝廷自来常格應在<lb/>
京新除職事官並湏受告方得繋衘昨除景温<lb/>
刑部尚書未曽拜命而移鄆之制遽列新職有<lb/>
識之士固巳駭異今又遂非再令給告變亂典<lb/>
故殊無義理况近日王汾除諌議大夫㝷用人<lb/>
言而罷未聞以命書賜之何獨景温遂廢故事<lb/>
與之者不足為恩受之者不足為榮朝廷政事<lb/>
豈冝如此臣區區之所惜者國家之体不可妄<lb/>
<pb n="KR2f0014_SBCK_007-10a"/>
變非為景温而發也惟　陛下謹守成憲防㣲<lb/>
杜漸追還景温告命依例毀抺所貴名實稍正<lb/>
綱紀不紊<lb/>
　　　第七<hi>巳上係與左諌議大夫梁燾同言</hi>
　　　謝景温除命録黄<lb/>
正月二十八日三省同奉聖㫖謝景温差知鄆<lb/>
州其新除權刑部尚書告令閤門<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納尚書省<lb/>
奉勅機衡之任内則八座為重方嶽之寄外則<lb/>
十連稱貴慎選攸屬周材是應将明所資出處<lb/>
奚異寳文閣直學士正議大夫新除權刑部尚<lb/>
<pb n="KR2f0014_SBCK_007-10b"/>
書<hi>自新除已下七字係白貼子添注在傍用印</hi>上柱國㑹稽郡開國<lb/>
侯食邑一千二百户食實封三百户謝景温<lb/>
　　　李常除命録黄<lb/>
五月十八日三省同奉聖㫖李常依所乞差知<lb/>
鄧州其新除兵部尚書告令<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納尚書省奉勑<lb/>
持蠧侍從之臣入備論思岀殿方靣雖中外勢<lb/>
異所以奉承寵眷簡在朕心其揆一也龍圖閤<lb/>
直學士中大夫御史中丞兼侍讀李常臣等伏<lb/>
見故事應在京新除職事官並湏受告方得繫<lb/>
銜昨者謝景温除權刑部尚書未曽拜命因致<lb/>
<pb n="KR2f0014_SBCK_007-11a"/>
人言移鄆州元降聖㫖新除刑部尚書告令<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>
納尚書省臣等竊謂移鄆之制只合用寳文閤<lb/>
直學士正議大夫知楊州就除差遣訪聞尚書<lb/>
省再取事頭以白貼子添注新除權刑部尚書<lb/>
七字用印付吏部書告即不委本省因何於録<lb/>
黄之上輙敢増加後來閣門<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納告命即合依<lb/>
例毀抺而欺罔天聦以謂作差知鄆州告内係<lb/>
自新權刑部尚書除授遂畫聖㫖納付本官日<lb/>
近李常罷中丞除兵部尚書未受命間改知鄧<lb/>
州與景温事體正同而常告内正用龍頭閣直<lb/>
<pb n="KR2f0014_SBCK_007-11b"/>
學士中大夫御史中丞兼侍讀舊階未嘗加新<lb/>
除兵部尚書之名一等差除而行遣頓異任情<lb/>
亂法無甚於此伏望聖慈下尚書省勘㑹承准<lb/>
何處指揮増注貼勑黄如委實違法即乞明正<lb/>
其罪以為後來之戒取進止<lb/>
　　第八<lb/>
右臣等近嘗論列謝景温昨除權刑部尚書未<lb/>
曽受命不合給告至今未蒙施行臣等竊謂兹<lb/>
事上繋朝廷典法不可輕變舊章伏望聖慈特<lb/>
降㫖揮早令改正以存國體<lb/>
<pb n="KR2f0014_SBCK_007-12a"/>
　　　第九<lb/>
臣等近以謝景温未曽受命不合給告乞行追<lb/>
改未奉㫖揮臣等所以累具論奏煩瀆天聼者<lb/>
固非自執偏見上要朝廷特以事繋法度不敢<lb/>
中輟况李常景温均為近侍差除遷徙恩數略<lb/>
同惟是告身付授獨異考之典故實所未有議<lb/>
者謂刑部尚書之命猶巳收還今日空名假之<lb/>
何益是天子之制反以執政之喜怒而私其予<lb/>
奪也方　二聖臨御仰成大臣之際若廟堂之<lb/>
上不顧國体沮遏公議變易舊章不防其㣲将<lb/>
<pb n="KR2f0014_SBCK_007-12b"/>
亂政事惟　陛下早施<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫁特振主威追取命<lb/>
書毋尚姑息使遂非之論不能勝至公之理天<lb/>
下幸甚取進止<lb/>
　　　乞罷李常盛陶中丞侍御史之職<lb/>
右臣伏自去年胡宗愈竊㨿丞轄不恊人望臣<lb/>
沗言路累具彈劾而聖徳寛大務全體貌遷延<lb/>
經歳未賜指揮臣以公議不平難於中輟廼者<lb/>
上章極言論奏幷申三省乞請晋中之䟽付外<lb/>
廷明辨曲直雖發於中憤不敢愛身而退循率<lb/>
易方俟誅譴今旣半月威命不至繼聞宗愈已<lb/>
<pb n="KR2f0014_SBCK_007-13a"/>
罷政事乃知　陛下不特赦臣之罪又能聼臣<lb/>
之言恩出望外感極以泣　陛下仁厚容諌如<lb/>
此而臣内懐區區未盡之意若不披瀝肝贍上<lb/>
逹天聦則於職事猶為有愧是以願終言之臣<lb/>
伏見御史中丞李常侍御史盛陶持性柔邪秉<lb/>
心不一昔蔡確用事之日隂相交結故常自太<lb/>
常少卿擢為禮部侍郎旋遷天官遂拜戸部尚<lb/>
書陶自瀛州得替用為太常慱士㝷擢考功郎<lb/>
中皆由閑冗之中寘諸要劇之任才能政事無<lb/>
足稱者為確主張人不敢論以至今日並居丞<lb/>
<pb n="KR2f0014_SBCK_007-13b"/>
雜而又相與連親不使回避阿䛕朋黨殊無公<lb/>
道臣不敢廣引細瑣上煩聼覧止以近事之尤<lb/>
顕著者試為　陛下陳之臣聞蔡碩盗用官錢<lb/>
事發下獄罪當大辟　陛下以天地父母之徳<lb/>
赦而不誅又免寘刑刺配止送韶州編管僅能<lb/>
周歲確乞内徙朝廷曲法申恩移置黄州曽不<lb/>
旋踵確又陳乞頴昌縁國朝故事應左降官雖<lb/>
曽任宰臣而未復職名猶是謫籍旣係有罪之<lb/>
人固無自便之理確之冐昧陳請御史即合紏<lb/>
彈而常陶身任臺綱隂借姦慝目覩亂法終無<lb/>
<pb n="KR2f0014_SBCK_007-14a"/>
一言其事一也按謝景温係王安禮之妻兄昨<lb/>
除刑部尚書衆議以為不可而常素與安石兄<lb/>
弟親善陶及安禮昔嘗同官於大名交契甚厚<lb/>
是以見景温之誤恩並不論列其事二也章惇<lb/>
在蘇州公違條法強市田産使無辜之民𬒳刑<lb/>
失業故朱迎等四人不逺數千里赴愬省部御<lb/>
史䑓明知上件事實亦不繩治假借姦豪徼幸<lb/>
異日其事三也王安石輔政累年曽無善状害<lb/>
民蠧國未見其比向者病卒人皆相賀王汾雖<lb/>
無言責而能上書陳述義理乞賜悪謚以為後<lb/>
<pb n="KR2f0014_SBCK_007-14b"/>
人之戒搢紳之論莫不多汾有憤世疾邪之意<lb/>
而常等惡傷王氏疾之若讎及汾除諌議大夫<lb/>
遂率全䑓肆爲醜詆然汾從來别無過惡止言<lb/>
其口吃滑稽之類一二小事乃令報罷中外之<lb/>
論至今不以爲直臣近日方聞常等所以撃汾<lb/>
之由主於請安石之謚操心如此豈復至公其<lb/>
事四也　陛下即政之𥘉知免役出錢爲民之<lb/>
患故復用　祖宗差役之制常在戸部不能講<lb/>
䆒𥙷完而恊助邪說請復雇募及爲中丞猶聞<lb/>
奏乞施行懐姦徇私大害聖政其事五也<lb/>
<pb n="KR2f0014_SBCK_007-15a"/>
先帝已知經術取士乆而有弊盖𣣔復用詞律<lb/>
故昨者有司請於經義之外加以詩賦朝廷採<lb/>
納巳為定制而安石之黨必𣣔沮撓常乃屢乞<lb/>
改用經義其徒翕然譽之頼　陛下聖明主執<lb/>
不輕變易而常等言之不巳背公死黨其事六<lb/>
也保甲之害衆所共知　陛下變法以來農民<lb/>
方遂休息而陶乃倡言乞重編排朝廷若行其<lb/>
說天下豈不大駭率情妄作其事七也臣𧺫於<lb/>
小官誤蒙擢用非不知雷同鉗黙足以取容然<lb/>
而朞年之中歷犯權貴旁人為之憂恐而臣處<lb/>
<pb n="KR2f0014_SBCK_007-15b"/>
之自如者實以　陛下推至誠樂善之心有捨<lb/>
巳從人之徳是以不量力薄思効㳙埃而况二<lb/>
聖臨御以來逮今五載遵守　祖宗之法曾無<lb/>
毫髮之累諌臣之職足以優為惟是君子小人<lb/>
消長之機實繋天下國家治亂之本故臣自拜<lb/>
命以迄于今獻納之間尤以人物為務盖朝廷<lb/>
之有君子如人体之有元氣元氣盛實則膚革<lb/>
充盈血脉榮暢寒暑疫癘不能投間以干隂陽<lb/>
之和則為安強之人矣至於慎守不固氣血将<lb/>
敗内無以養根本外不能慎𧺫居一旦遘疾雖<lb/>
<pb n="KR2f0014_SBCK_007-16a"/>
和扁再生莫知所救天下之勢何以異此使君<lb/>
子衆多小人勿用然後綱紀振舉政教修明姦<lb/>
邪隂賊不能同隙以亂聖人之治則成天下太<lb/>
平之功矣其或聼納之間不辨枉直任用之際<lb/>
不察忠邪黒白混淆是非雜揉日復一日浸生<lb/>
亂階雖尭舜復起亦不能治臣竊聞近者執政<lb/>
奏事之次親奉徳音思與大臣共為廟社長乆<lb/>
之計每患異日小人在側眩惑人主敗亂國政<lb/>
憂深慮逺固非愚臣所能跂及然臣夙夜寒心<lb/>
而不敢以為無事者正以風憲之地乃有常等<lb/>
<pb n="KR2f0014_SBCK_007-16b"/>
皆王安石蔡確之黨人隂持兩端浸害正論使<lb/>
漸引其類並據要津則　陛下累年憂勤所立<lb/>
之政事必将復壊於群小之手可不痛哉臣恐<lb/>
陛下之所憂不在異時而其兆已見於今日也<lb/>
况二人挾邪不忠之迹固已著明乆而不去必<lb/>
有後悔惟　陛下以臣所陳七事特賜詳覧若<lb/>
非誣罔皆有實状即乞慎擇忠厚端正之人以<lb/>
代常等不勝幸甚<lb/>
　　　論趙卨無名進職等事<lb/>
右臣伏見朝廷近除知延州趙卨為樞宻直學<lb/>
<pb n="KR2f0014_SBCK_007-17a"/>
士慱考僉言極有異論輙據公議上煩天聼臣<lb/>
歷觀　祖宗以来待遇帥臣之体或以其乆在<lb/>
方面夷虜畏服或以其征伐扞禦績用彰著再<lb/>
委蕃宣之任方行進職之典卨治鄜延未滿三<lb/>
歲考其行治無以過人伏讀告詞又非再任方<lb/>
朝廷進拜執政而卨獨無名同日遷陟中外傳<lb/>
播皆謂失体兼臣風聞卨嘗遣使與西夏約和<lb/>
反為羗人執而戮之審如傳者之言則挫國家<lb/>
之威靈沮塞垣之士氣守邉無状孰甚於此賞<lb/>
不當賢則無以勸善罰不當罪則無以懲惡而<lb/>
<pb n="KR2f0014_SBCK_007-17b"/>
况無功受賞有罪不罰𣣔持此道以治天下臣<lb/>
竊惑焉伏望聖慈特加考騐若卨果有上件事<lb/>
跡不惟收還新命亦乞明正典刑庶使貪功邀<lb/>
利之徒有所戒懼<lb/>
　　　論范育除樞宻都承㫖不當<lb/>
右臣竊聞朝廷除范育為樞宻都承㫖按育昨<lb/>
知河中嘗有缺行嬖人預事干撓刑政子弟失<lb/>
教閨門不肅醜聲顕著流聞道路君臣之間不<lb/>
可言者使育實負過人之才義難終廢猶當抑<lb/>
之散地更加歲月磨滌瑕垢漸次任用或為清<lb/>
<pb n="KR2f0014_SBCK_007-18a"/>
議所容今育之學術智能無以異衆而前日之<lb/>
惡播在僉言比方外除巳玷卿列曽未席煖擢<lb/>
寘宥宻臣恐修潔之士耻與比肩流蕩之徒無<lb/>
所懲戒甚非所以稱　陛下旌别淑慝長育人<lb/>
材之意伏望聖慈深賜省察罷育新命以允公<lb/>
議<lb/>
盡言集卷第七<hi>終</hi>
<pb n="KR2f0014_SBCK_007-18b"/>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_008-1a"/>
盡言集卷第八<lb/>
　　　論王子韶路昌衡差除不當<lb/>
右臣伏聞朝廷以王子韶爲太常少卿採之僉<lb/>
言咸謂未允輒據公議上達天聦按子韶姿性<lb/>
憸侫行巳無耻熈寕𥘉士大夫有十鑚之諺目<lb/>
子韶爲衙内鑚盖以其造請公卿之門不憚寒<lb/>
暑交結權要子弟巧於自媒如刀錐之銛鋭也<lb/>
及吕公著爲御史中丞遂薦子韶以備䑓官隂<lb/>
持両端見利忘義是時王安石用事方行青苗<lb/>
之法子韶毎進對之際則迎合上意未嘗有一<lb/>
<pb n="KR2f0014_SBCK_008-1b"/>
語敢指政事之失及對公著則復肆誕謾以謂<lb/>
屢嘗奏䟽言新法之非便盖𣣔上下欺罔两獲<lb/>
其利　先皇帝聖鍳明哲洞照姦心子韶詐窮<lb/>
情得遂𬒳黜責其後復除荆湖南路轉運判官<lb/>
為言者䟽其前後過犯及不葬父母之事因而<lb/>
報罷元祐𥘉擢領劇曹又為御史論其亡狀㝷<lb/>
令外𥙷今少常之任素號清選前日之居此官<lb/>
者或遂遷侍郎或就拜給諌大用之漸多假此<lb/>
途豈容匪人輙爾冐處伏望　陛下慎重名器<lb/>
斥逺佞邪收還子韶誤恩别擇賢者庶無虚授<lb/>
<pb n="KR2f0014_SBCK_008-2a"/>
輿議厭服<lb/>
　　　第二<lb/>
右臣嘗論奏王子韶除太常少卿不當今已累<lb/>
日未奉㫖揮臣聞子韶熈寕中嘗按錢塘祖無<lb/>
擇事承望王安石風指巧為排䧟縉紳之間至<lb/>
今不以為直及任御史苟務容悅上䛕人主下<lb/>
欺官長　先皇帝察其頗僻黜為上元知縣清<lb/>
議不齒于茲有年中間雖移湖南運判及遷吏<lb/>
部郎中尚為言者所劾皆即報罷今少常之任<lb/>
資望愈重一歷此地遂陞要津豈容匪人可冐<lb/>
<pb n="KR2f0014_SBCK_008-2b"/>
優選議者謂子韶頗有文學不沗新命此亦姑<lb/>
息之論非公言也國家設官分職本以待天下<lb/>
之才如子韶者反覆姦邪見於已試人物汙下<lb/>
衆所鄙薄旣不能納忠於先朝豈復䏻盡節於<lb/>
陛下雖區區之記問或有可稱而大義巳虧餘<lb/>
何足道今若不䆒本末妄寘清途臣恐倖門遂<lb/>
開小人道長甚非朝廷之福惟　陛下重惜名<lb/>
器為官擇人檢㑹臣前奏事理特降㫖揮收還<lb/>
子韶之命别授賢者以慰輿議<lb/>
　　　第三<lb/>
<pb n="KR2f0014_SBCK_008-3a"/>
右臣近巳兩具状論奏王子韶除太常少卿不<lb/>
當至今未奉㫖揮按子韶人品冗末性復憸邪<lb/>
熈寕中為御史之日見利忘義反覆迎合其後<lb/>
吕公著陳㐮質於上前矯詐悉露先帝疾其<lb/>
誕謾乃詔之曰外要黨正之名内懐朋姦之實<lb/>
遂奪言職逺貶江左止此一節巳見弃於清議<lb/>
而况交結權勢子弟不耻自媒挾持私怨　祖<lb/>
無擇之大獄謟事吕嘉問復得提舉折納差遣<lb/>
操行卑汙實鮮倫比昨除湖南運判及遷吏部<lb/>
郎中當時御史猶以為非處子韶之宜劾奏而<lb/>
<pb n="KR2f0014_SBCK_008-3b"/>
罷豈茲少常之任反可輕授除目傳播甚駭物<lb/>
聼䑓諫論列方俟進止子韶略無忌惮遽巳視<lb/>
事其處心積慮不過以謂朝廷若用言者之論<lb/>
則巳嘗就職縱使罷去恩例尚優機巧徼幸一<lb/>
至於此方　陛下勵精求治辨别邪正之際尤<lb/>
不可使此輩輙汙清途伏望聖慈特垂省察收<lb/>
還子韶之命以為姦人之戒不勝幸甚<lb/>
　　　第四<lb/>
右臣近以三具狀論奏王子韶除太常少卿不<lb/>
當至今未覩施行近者風聞三省奏事之際嘗<lb/>
<pb n="KR2f0014_SBCK_008-4a"/>
蒙宣諭以辨别君子小人為戒輔弼大臣旣𬒳<lb/>
聖訓謂冝夙夜交儆慎簡庶僚而謬引姦慝塵<lb/>
汙清選考之衆論皆謂執政之間與子韶之舊<lb/>
者憐其獨未顕逹是以力為主張臣竊謂大臣<lb/>
不遺故舊之心則善矣至於屈天下之公議而<lb/>
伸一已之私恩則非所以為朝廷之計也昨者<lb/>
王汾除諌議大夫御史止言其恢諧口吃之類<lb/>
一二小事猶且報罷豈若子韶姦邪反覆見於<lb/>
巳試柔屈不耻老而益甚遽躋華貫實辱簮紳<lb/>
况汾以小過而弃捐子韶負大罪而拔擢用捨<lb/>
<pb n="KR2f0014_SBCK_008-4b"/>
之道顕非至公伏望聖慈檢㑹臣三奏事理追<lb/>
還子韶誤恩别改閑慢差遣庶無虚授以報群<lb/>
下<lb/>
　　第五<lb/>
右臣近四具狀論列王子韶差除不當比聞巳<lb/>
有㫖揮别與差遣今早伏覩除目授衛尉卿反<lb/>
復思之不得其說湏至辨析上煩天聼臣累奏<lb/>
子韶罪状皆天下之所共知未嘗有一語輙渉<lb/>
疑似朝廷使之追改則是不以臣言為妄前日<lb/>
太常之命旣非所冝今七寺正卿又在太常少<lb/>
<pb n="KR2f0014_SBCK_008-5a"/>
卿之上豈可因人彈劾更得超遷予奪重輕悉<lb/>
皆倒置是非好惡衆且何觀開群小僥倖之門<lb/>
啓大奸窺伺之隙政事如此臣竊憂之伏望<lb/>
陛下總覧權綱慎重名器懲子韶之朋附亟令<lb/>
外𥙷或謂即今苦無顕過則乞依舊以衛尉少<lb/>
卿處之惟㫁自宸衷無惑衆口庶幾公道<hi>不至淪廢</hi>
　　第六<lb/>
右臣近嘗再論王子韶本因人言遂罷少卿之<lb/>
任却除衛尉正卿理有未允乞行追寢以厭公<lb/>
議今旣累日不蒙㫖揮臣聞王子韶者以謂官<lb/>
<pb n="KR2f0014_SBCK_008-5b"/>
制後來太常少卿最為清選今若不容子韶冐<lb/>
處而七寺卿列乃是觕官捨彼予此别無僥倖<lb/>
臣請有以折之勘㑹太常少卿之羙遷者或為<lb/>
侍郎或為給諌前日之李常趙瞻梁燾鮮于侁<lb/>
趙君錫是也七寺卿則不然崔台符楊汲自大<lb/>
理孔宗翰由鴻臚韓宗道自太府不作給諌便<lb/>
拜侍郎安得謂之觕官而少貶於太常也况太<lb/>
常少卿係從五品諸寺正卿乃從四品子韶自<lb/>
到衛尉方及一年才擢少卿又正卿列平日不<lb/>
掛貶議之人尚有驟遷之避以子韶之罪惡顕<lb/>
<pb n="KR2f0014_SBCK_008-6a"/>
著而力排公議必𣣔超擢朝廷政事豈宜如此<lb/>
臣自沗諌列進言多矣然未嘗以决不可行之<lb/>
事要君近名惟是公道陵夷小人浸盛是以不<lb/>
避煩瀆天聴湏至再三論辨况　陛下厲精求<lb/>
治長育人才去一老姦無損於國惟祈<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫁早<lb/>
賜施行<lb/>
　　　第七<hi>自此後論路昌衡</hi>
右臣伏見朝廷以路昌衡為直祕閣權知廣州<lb/>
竊惟南海之地控制蠻獠風俗輕悍易動難安<lb/>
祖宗以來擇帥尤重必有綏懐之徳濟以肅服<lb/>
<pb n="KR2f0014_SBCK_008-6b"/>
之威使之綂臨乃能鎮静臣按昌衡人品鄙下<lb/>
資性殘刻昔為安陽知縣以隂事将發而㝷醫<lb/>
昨任陜西監司以舊怨劾吏而無實治余行之<lb/>
獄則著酷烈之名居親母之䘮則有非僻之行<lb/>
清議不齒為日已乆方　陛下嗣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>大寳驅逐<lb/>
群邪昌衡與蹇周輔輩均號酷吏在所廢斥而<lb/>
素為蔡確鷹犬極力主張屢竊要官衆謂幸免<lb/>
今嶺表之寄事任非輕豈茲小人可稱簡㧞臣<lb/>
聞見昌衡罪惡事狀甚多姑𣣔追止誤恩未敢<lb/>
悉塵天聴伏望　陛下深詔輔弼别議掄材非<lb/>
<pb n="KR2f0014_SBCK_008-7a"/>
惟交廣之人免𬒳虐政又俾曲濫之吏少沮凶<lb/>
威仰兾<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>明特賜採納不勝幸甚<lb/>
　　　第八<lb/>
右臣近嘗論列路昌衡除知廣州不當𥘉聞尚<lb/>
書省勾收告命縉紳莫不欣悅今日乃知却有<lb/>
旨揮令進奏院依例發下三數日内予奪反覆<lb/>
中外疑惑實損國體臣按昌衡天資削刻狡獪<lb/>
誕謾昔熈寕中知相州安陽縣不修士檢醜聲<lb/>
流聞本路監司将行按發昌衡遽乞㝷醫因得<lb/>
幸免然而内疑指使劉龜年暴揚其事後來陜<lb/>
<pb n="KR2f0014_SBCK_008-7b"/>
西用兵龜年適在秦州夕陽鎮為監押昌衡乃<lb/>
指名抽差部押糧草𣣔縁軍興中以危法而泄<lb/>
其私怒是時龜年惧此因依訴於趙濟遂晋而<lb/>
不遣其事喧騰無不知者臣又聞昌衡執親之<lb/>
䘮寓居南京曽無哀戚之容反為非僻之行有<lb/>
武人劉振孫者侯其微服出入倡家遂痛毆之<lb/>
為人所救僅得迯逸及昌衡為陜西轉運副使<lb/>
振孫又知寧州挾其舊怨勇於報復乃用匿名<lb/>
之書移振孫為原州都監且匿名文字於法不<lb/>
當受理而昌衡違法受之振孫事状甚輕曽無<lb/>
<pb n="KR2f0014_SBCK_008-8a"/>
免所居官之罪借令當移亦無降等之理昌衡<lb/>
任情刺舉不畏公議一路澄清之寄将何頼焉<lb/>
臣又聞昌衡治余行之獄輙廢録問違經亂法<lb/>
天下以為酷吏然而行之舊游王珪之門昌衡<lb/>
旣於案牘之間隱落其事又宻告於王以市私<lb/>
恩仍與蔡確隂相交結故珪確用事之日寖盗<lb/>
華要　陛下即政之𥘉澄汰姦慝昌衡以死黨<lb/>
在朝獨免廢放歲月未幾頻易劇任當時士論<lb/>
固已上譏廊廟下責䑓諌今海南之地控制百<lb/>
蠻推擇帥才尤宜慎重以昌衡之罪惡如彼而<lb/>
<pb n="KR2f0014_SBCK_008-8b"/>
朝廷委付若此臣恐豺狼之性毒烈貪暴必不<lb/>
能為　陛下布宣惠澤鎮安逺民異日生事悔<lb/>
将無及伏望聖慈速降睿㫖收還昌衡誤恩别<lb/>
擇良守以式南國豈勝幸甚<lb/>
　　　第九<lb/>
右臣近兩曽具狀論列路昌衡除知廣州不當<lb/>
今日雖聞已有㫖揮易守潭州而貼職誤恩尚<lb/>
未追改考之公議咸謂未安湏至開陳上瀆聼<lb/>
覧臣前章所奏昌衡罪惡固已詳悉而情理之<lb/>
尤不堪者莫甚於執親之䘮而為非僻之行昔<lb/>
<pb n="KR2f0014_SBCK_008-9a"/>
陳壽居父憂之中使婢和藥當時士論尚且鄙<lb/>
弃豈若昌衡不念顧復之徳肆行姦穢之事臣<lb/>
聞父子之道天性也事親孝則忠可移於君今<lb/>
昌衡違犯名教絶㓕人理於所厚者其薄如此<lb/>
陛下亦安用之况所貼職名本為南海重寄𣣔<lb/>
寵其行前命旣罷即合追寝兼長沙守臣從來<lb/>
亦無盡帯館職之例使昌衡捨烟瘴之遠得湘<lb/>
潭之便又貼直閣坐制一方天下姦慝何所懲<lb/>
沮惟　陛下留神省察速降睿㫖追還昌衡新<lb/>
命别與閑慢差遣庶㡬善惡明辨少厲薄俗<lb/>
<pb n="KR2f0014_SBCK_008-9b"/>
　　　第十<lb/>
右臣近累具論奏路昌衡前後罪状不堪擢用<lb/>
及巳罷廣州當追貼職至今未奉㫖揮臣之所<lb/>
言得於公議章累十數遷延五月是非可否終<lb/>
無定論内外疑惑實害政體况潭州守臣自来<lb/>
亦無必帶舘職之例豈可因縁差誤輕授小人<lb/>
伏望聖慈審察事理明詔執政早令追改使朝<lb/>
廷判别邪正之道信於天下如昌衡輩誠何足<lb/>
惜惟　陛下㫁之不疑豈勝幸甚<lb/>
　　　第十一<hi>併論子韶昌衡</hi>
<pb n="KR2f0014_SBCK_008-10a"/>
右臣近已累收論列王子韶路昌衡差除不當<lb/>
至今未蒙施行議者謂子韶記問該慱昌衡吏<lb/>
事強敏其才可用不𣣔終廢臣竊惑焉朝廷取<lb/>
人固必有道若大節已善或有小疵才難求全<lb/>
理當掄擢傳所謂不以一青掩大徳者是也其<lb/>
或素行邪僻大義已虧雖有小才固無足取此<lb/>
少正邜之行偽而堅言偽而辨學非而慱順非<lb/>
而澤所以不能迯孔子之誅也按子韶上罔<lb/>
先帝下欺長貳為臣不忠清議所弃昌衡報親<lb/>
之䘮曽無哀戚肆行邪穢絶㓕天性為子不孝<lb/>
<pb n="KR2f0014_SBCK_008-10b"/>
典法所誅豈謂斯人反蒙襃進再三惟慮不得<lb/>
其說臣竊謂朝廷差除固有當否言者議論不<lb/>
無是非旣不以子韶為太常少卿又追還昌衡<lb/>
廣州之命則前日所差為不當臣之言為是矣<lb/>
繼而罷少常者更遷衛尉正卿免南海者依舊<lb/>
貼職以為潭帥則臣之議論孰是孰非朝廷差<lb/>
除孰當孰否數日之間反覆如此傳播天下豈<lb/>
不疑惑昔魏太祖有言曰荀令君之進善不進<lb/>
不休荀軍師之去惡不去不止今昌衡子韶可<lb/>
進之善少可去之惡大黜之有厲於薄俗用之<lb/>
<pb n="KR2f0014_SBCK_008-11a"/>
無𥙷於聖時何為遂非憚於追改臣聞三軍可<lb/>
以奪帥匹夫不可以奪志臣雖愚陋敢忘素守<lb/>
惟　陛下無恤反汗之嫌自遺養虎之患檢㑹<lb/>
臣累奏事理早賜㫖揮<lb/>
　　　第十二<lb/>
臣近以王子韶路昌衡差除不當前後共十一<lb/>
次論列未蒙施行議者謂君命已行難於反汗<lb/>
臣竊以謂不然國家良法善政天下以為便者<lb/>
大臣當為　陛下恊守之不可變也至於進退<lb/>
人物間有差失但不吝於改過猶無害於得人<lb/>
<pb n="KR2f0014_SBCK_008-11b"/>
今朝廷政事之可守者徃徃不能固執𥘉議屢<lb/>
有變更以惑亂天下之視聼至於引用姦惡以<lb/>
致人言則反遂非自用不恤公議而徒以不𣣔<lb/>
反汗為說臣所未諭議者又謂言者好求人之<lb/>
過而執政惟用人之才臣亦以為不然古今用<lb/>
人誠難求備要當録其大而略其細則無弃人<lb/>
矣今子韶之為臣不忠昌衡之為子不孝清議<lb/>
之所共疾典法之所不赦雖區區之所記問吏<lb/>
事有足稱者然而可取之善小可弃之惡大用<lb/>
之有害於名教黜之無損於聖朝而大臣謂之<lb/>
<pb n="KR2f0014_SBCK_008-12a"/>
用才亦巳過矣臣聞近日除吏之際毎患言者<lb/>
彈駁以謂數有追改則恐差除不行臣竊謂朝<lb/>
廷不知其不可而使之則罪在耳目之官苟知<lb/>
其惡而不去則咎将誰執與其用人之後惡䑓<lb/>
諌之多言曷若未用之前少加審慎而使人無<lb/>
可言者乎臣非敢以所論未行忿而求勝直𣣔<lb/>
以天下之公議上逹聖聦庶幾退斥姦邪奨進<lb/>
良善為國家開衆正之路立太平之基而已惟<lb/>
陛下察臣之志力主公道罷子韶昌衡之命以<lb/>
為天下臣子之戒<lb/>
<pb n="KR2f0014_SBCK_008-12b"/>
　　第十三<lb/>
右臣近以王子韶路昌衡差除不當前後共十<lb/>
二次論列未蒙施行臣條奏二人罪状固已詳<lb/>
悉皆中外之所共知非敢以疑似難明之事而<lb/>
妄加之也朝廷取其小才而遺其大惡苟無私<lb/>
意何以至此臣所以反復論奏不能自屈者特<lb/>
以聖明在上與天下之公論爲可恃尔伏望<lb/>
陛下力主正道更加詳察以臣所言子韶昌衡<lb/>
事狀下御史臺体量如皆有實非臣厚誣即乞<lb/>
特降睿㫖䟽其罪惡而顕黜之以戒天下之爲<lb/>
<pb n="KR2f0014_SBCK_008-13a"/>
臣不忠爲子不孝者若有一事稍涉虗妄臣亦<lb/>
不敢苟避罔上之戮惟祈聖鍳早決是非使枉<lb/>
直不至於两存姦慝不容於幸進愚臣願望實<lb/>
在於此<lb/>
　　　第十四<lb/>
右臣昨以王子韶路昌衡差除不當前後共十<lb/>
三次論列近日雖蒙朝廷以子韶出守滄州而<lb/>
昌衡之命猶未追改臣旣任言責實畏公議累<lb/>
煩天聼盖非獲已竊謂二廣之地控制百蠻<lb/>
祖宗以来選委尤重然而嶺南瘴毒人所憚行<lb/>
<pb n="KR2f0014_SBCK_008-13b"/>
故凡命帥恩例特厚或貼以職或進其官悉有<lb/>
舊章可以推考今昌衡為子不孝為吏酷虐附<lb/>
㑹王珪蔡確屢興大獄違經亂法天下怨疾得<lb/>
免廢弃巳為厚幸比叨擢用㝷致人言旣罷五<lb/>
羊之行猶冐直閣之寵捨烟瘴之遠得湘潭之<lb/>
便使昌衡自為之計不過如此况因彈劾而所<lb/>
授反優於前日輕重倒置何所懲勸臣聞惟名<lb/>
與器不可以假人今館職帥權世謂高選若容<lb/>
邪黨輒尔濫處臣恐朋邪群小以苟得相矜而<lb/>
正人端士以同受為耻　陛下厲世磨鈍之具<lb/>
<pb n="KR2f0014_SBCK_008-14a"/>
遂為虚名此尤不可以不慎也伏望聖慈檢㑹<lb/>
臣累奏事理追寝昌衡過嶺貼職處之散地非<lb/>
惟使不孝酷虐之類無以覬幸誤恩亦足示朝<lb/>
廷之好惡風化天下<lb/>
　　　奏乞罷畿内保甲<lb/>
右臣竊惟　祖宗深鍳五代外重之弊聚天下<lb/>
之兵寓之畿邑制馭四海如臂使指可謂盡善<lb/>
矣然而河北河東陜西之地宻接戎狄居常宿<lb/>
師以為戰守之備尚恐兵威未振不足以壮中<lb/>
國之勢乃籍民丁謂之義勇雖未嘗使冐鋒鏑<lb/>
<pb n="KR2f0014_SBCK_008-14b"/>
盖資其虗聲以奪敵人之心爾熈寕中<lb/>
先皇帝𣣔廣其法於天下始命排之為保甲以<lb/>
習武事　陛下踐祚之𥘉旣罷長上教閱止令<lb/>
農隙之月倣　祖宗義勇之制專委州縣以次<lb/>
集教平居無事之日俾民服力南畆而又順時<lb/>
講武以張軍聲深得禦外治内之䇿然臣有所<lb/>
未諭者竊謂自古王畿之民異於郡國所任之<lb/>
事常務輕簡盖休養其力以重根本也今府界<lb/>
正兵旣多固非三路之比而千里之内亦置保<lb/>
甲勞民示弱理有未安雖連歲災傷依例免教<lb/>
<pb n="KR2f0014_SBCK_008-15a"/>
而此名尚在終累人心使比屋之間不得坦然<lb/>
爲自安之計亦何益也伏望聖慈深賜省察應<lb/>
畿縣保甲悉令廢罷所貴民力舒緩人情安泰<lb/>
遠近輕重不失國體<lb/>
　　　論黄亷除起居郎不當事<lb/>
臣竊惟左右之史紀人主之言動職清地要它<lb/>
官莫比國朝以来付界尤重搢紳之士一歷茲<lb/>
選必賛書命遂直禁林非器識端方上下所信<lb/>
才學優贍中外所推者不虚授也臣伏見起居<lb/>
郎黄亷立朝無正直之名涖官有附㑹之實容<lb/>
<pb n="KR2f0014_SBCK_008-15b"/>
悅側媚善於進取從來清議未嘗與之忽蒙掄<lb/>
擢甚欝衆望命下之日適㑹臣辞免誤恩家居<lb/>
待報旣未領事不敢奏章遂容斯人乘間叨據<lb/>
方　陛下辨别邪正長育人材之際如亷亡状<lb/>
實玷清選深慮朝廷業巳除授無名罷免伏望<lb/>
聖慈靣諭執政假一修撰之職處以使者之任<lb/>
姑俾宣力於外以杜姦邪幸進之漸惟兾特晋<lb/>
聖慮早賜㫖揮取進止<lb/>
　　　論陜西塩鈔鐡錢之弊<lb/>
臣伏見陜西塩鈔鐡錢之弊莫甚今日向者塩<lb/>
<pb n="KR2f0014_SBCK_008-16a"/>
鈔㳂邉及近裏州軍轉賣至京隨處價直増損<lb/>
不過三五百文是致塩貨通行啇賈獲利今則<lb/>
關陜每鈔一席價錢僅及十千纔至西京所賣<lb/>
不及六貫或就觧池請塩一席脚乘之費通約<lb/>
一十二千搬至西京止賣七貫巳上塩鈔與搬<lb/>
塩所折皆十分之四五此塩鈔之弊也舊制大<lb/>
鐡錢之法每一文當小銅錢二文今則用鐡錢<lb/>
一貫五六百文換易銅錢一貫徃徃乘時尚或<lb/>
増長此鐡錢之弊也二者弊源皆在官司自來<lb/>
嬴餘以𥙷支計不詳法度與民争利且鈔法本<lb/>
<pb n="KR2f0014_SBCK_008-16b"/>
𣣔㳂邉召人入中錢物給鈔支塩以實邉備隨<lb/>
處或賤或貴客人趂時徃來販易公私兩獲其<lb/>
利今則官司自契勘價賤州軍收買却於價高<lb/>
處岀賣是以啇賈不行有無不通陜右素無出<lb/>
産道路附帶錢物之人惟用塩鈔故不免競添<lb/>
高價收買此塩鈔與民争利也鐡錢銅錢舊日<lb/>
相兼一等行用更無輕重之别止自近歲以来<lb/>
陜西官司計較鼔鑄鐡錢獲利稍厚諸處錢監<lb/>
罷鑄銅錢是以民間稍稍難得或湏用銅錢岀<lb/>
入即以鐡錢加息一分換易近日官司又令應<lb/>
<pb n="KR2f0014_SBCK_008-17a"/>
係支給請俸及買賣等只支一色鐡錢依民間<lb/>
分數加息出換公私相競漸次添價始自一分<lb/>
今至六七分矣此銅錢與民争利也陜西塩鈔<lb/>
鐡錢之法素號經乆之利而今日之弊至於如<lb/>
此况陜右京西二路彊境相接毎於界首計其<lb/>
米麥金帛之價僅争一倍皆以此也乆而不革<lb/>
為害浸深權時之宜在所損益為今之計惟使<lb/>
陜西官司罷買塩鈔止令民間販易其觧州塩<lb/>
池支給塩貨並用熈寧以前舊法仍将諸司見<lb/>
在樁管銅錢盡數兊撥與轉運司自今後應係<lb/>
<pb n="KR2f0014_SBCK_008-17b"/>
支用並依舊日衮同鐵錢中半支給其官中加<lb/>
息換易銅錢亦行禁止諸州錢監舊鑄銅錢去<lb/>
處亦令興復如此則塩鈔與鐡錢之法必行啇<lb/>
旅復通公私共利亦理財𥙿民之道也伏望聖<lb/>
慈詳酌特賜㫖揮施行取進止<lb/>
盡言集卷第八<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_009-1a"/>
盡言集卷第九<lb/>
　　　論蔡確作詩譏訕事<lb/>
右臣伏見知漢陽軍朝散郎呉處厚繳進蔡確<lb/>
知安州日所製車盖亭詩十篇多渉譏訕而二<lb/>
篇尤甚非所宜言犯大不敬者臣按確得性隂<lb/>
險立朝姦邪象㳟滔天有共工之惡言辨行偽<lb/>
挾少邜之才遭遇幸㑹致位宰席不能正身率<lb/>
下宣明教化而縱其弟碩交結群小公納賄賂<lb/>
盗用官物不知紀極閨門之内奉養豪侈飲食<lb/>
聲色衣服器玩肆爲奢僣制踰王公是時碩爲<lb/>
<pb n="KR2f0014_SBCK_009-1b"/>
軍器少監俸入有限而用度如此確實同居豈<lb/>
不知其所來乎朝廷旣不窮治又貸其弟之死<lb/>
止以失教為名黜守安陸天下公議謂罰不能<lb/>
當其罪固宜痛自懲艾圖報大恩而乃不自循<lb/>
省輒懐怨望借唐為喻謗訕君親至於滄海揚<lb/>
波之語其所包藏尤為悖逆盖確自謂齒髮方<lb/>
盛足以有為意在他日時事變易徼幸復用攄<lb/>
泄禍心䟦扈懐梁兾之姦睥晲蓄魏其之志此<lb/>
而可捨國法廢矣伏望　陛下察其情理㫁以<lb/>
至公岀處厚之奏付之有司特行按治明示其<lb/>
<pb n="KR2f0014_SBCK_009-2a"/>
罪以謝天下<lb/>
　　第二<lb/>
右臣近以知漢陽軍呉處厚繳進蔡確知安州<lb/>
日所製車盖亭詩怨謗君親情理切害遂具論<lb/>
列乞正其罪未覩㫖揮施行臣聞確之朋黨太<lb/>
半在朝造播巧言多方救觧且謂處厚事非干<lb/>
已輒尔剡奏近於刻薄此風浸長恐開告訐之<lb/>
路臣竊以爲過矣西漢酈寄天下謂之賣友然<lb/>
而摧吕禄以安社稷前史謂誼存君親不以爲<lb/>
貶確之罪惡固已貫盈不自省循肆爲訕斥人<lb/>
<pb n="KR2f0014_SBCK_009-2b"/>
神之所共怒覆載之所不容處厚外官雖無言<lb/>
責見確悖逆不道發於忠憤名則岀位情實愛<lb/>
君取捨重輕未爲無理惟　陛下勿恤浮議早<lb/>
正典刑使大姦無幸免之門朝廷無異日之患<lb/>
天下幸甚<lb/>
　　　第三<hi>此一章與梁燾呉安詩同言</hi>
右臣等早來臣燾臣安詩延和殿進對具陳蔡<lb/>
確怨謗君親情理切害因曽上禀言路更有何<lb/>
人論列伏蒙宣諭惟卿等及劉安世外它人别<lb/>
無章䟽臣等竊伏思念國家設御史本𣣔肅正<lb/>
<pb n="KR2f0014_SBCK_009-3a"/>
綱紀紏察百僚雖小犯朝廷之儀猶俾彈治今<lb/>
来蔡確悖逆不道指斥乘輿而御史臺職在按<lb/>
舉曽無一言挾邪不忠黨惡無惮未見如此之<lb/>
甚者臣等前章固嘗以確之朋黨太半在朝慮<lb/>
其造播巧言多方營救不謂御史當可言之地<lb/>
並不紏劾又慮姦黨變亂公議别有奏陳恐開<lb/>
告訐之路臣等竊謂古人見無禮於君者如鷹<lb/>
鸇之逐鳥雀豈有目覩姦豪陵蔑朝廷謗訕君<lb/>
上乃𣣔置而不問苟非今日確之事發則其黨<lb/>
與未易彰敗臣等尚慮御史臺知臣已有論奏<lb/>
<pb n="KR2f0014_SBCK_009-3b"/>
備禮一言以塞外議若果如此則其包藏姦状<lb/>
益更明白伏望　陛下留臣等此奏候蔡確事<lb/>
畢明正其罪特行竄逐庶使邪正有辨不敗國<lb/>
事<lb/>
　　　第四<lb/>
右臣近以蔡確指斥乘輿精理切害㝷具論奏<lb/>
乞正其罪雖已聞降㫖揮下安州取索元本及<lb/>
令確開具因依至今未見回報臣聞上自執政<lb/>
下至堂吏確之黨與殆居其半百端营救齊奮<lb/>
死力若使邪說得行揺動正論則朝廷之事極<lb/>
<pb n="KR2f0014_SBCK_009-4a"/>
有可憂此臣所以夙夜寒心而過為　陛下之<lb/>
計臣竊觀　二聖臨御以來日新聖政蔡確之<lb/>
徒不得逞其姦志隂懐怨望窺伺頗急然而深<lb/>
情厚貌未嘗形見今乃無故作為此詩臣恐<lb/>
祖宗神靈天地眷祐疾惡貫盈而以此機授<lb/>
陛下也臣伏見李常盛陶居風憲之地目覩蔡<lb/>
確無禮於君親而依違觀望曽不紏劾及朝廷<lb/>
巳有行遣方始備禮一言而又是非交錯皆無<lb/>
定論翟思巳下仍更不見章䟽御史如此綱紀<lb/>
何頼焉彭汝礪在侍從論思之列不以疾惡為<lb/>
<pb n="KR2f0014_SBCK_009-4b"/>
心反用開告訐之路為觧其餘進說之人臣雖<lb/>
不能知其名氏然其所主之論計與汝礪不甚<lb/>
異也臣竊謂李常等居可言之地而不言雖言<lb/>
而隂持兩端彭汝礪等不任言責輒敢進䟽宜<lb/>
有高遠之慮出於世俗之表而義存君親者反<lb/>
責其告訐悖逆不道者𣣔置而不問夫告訐之<lb/>
不可長則是矣至於睥晲兩宫包藏禍心者乃<lb/>
為可長乎朋邪罔上孰甚於此若非確之事發<lb/>
則群小比周無由彰敗惟望聖心先定勿疑流<lb/>
言誅鋤奸慝决行威㫁庶幾朝綱振舉邪正明<lb/>
<pb n="KR2f0014_SBCK_009-5a"/>
辨天下幸甚<lb/>
　　第五<lb/>
右臣近巳四具状論列蔡確指斥乘輿情理切<lb/>
害乞付有司按治其罪　陛下聖徳寛厚体貌<lb/>
大臣不𣣔輕信人言遽行竄殛遂降睿㫖令確<lb/>
開具因依及下安州取索元本近日竊聞確及<lb/>
安州皆有回奏訕上之迹盡如臣章雖文過餙<lb/>
非妄意幸免而情狀明著可以無疑臣聞確昨<lb/>
移南陽旣離安陸復遣親吏取去詩碑洗滌刮<lb/>
劘靡有存者使確詩意别無詆斥雖刻之金石<lb/>
<pb n="KR2f0014_SBCK_009-5b"/>
固可自信惟其内懐觖望志在謗訕有慊於心<lb/>
懼復流播故令毀撤𣣔以㓕口推此言之則確<lb/>
之罪惡何可掩也伏望　陛下特徇公議毋恤<lb/>
浮言明正典刑以謝天下其御史䑓官吏並不<lb/>
紏劾及伺候朝廷巳行遣後雖有言者亦持兩<lb/>
端并自餘臣僚進說營救皆確朋黨不顧君親<lb/>
苟尚兼容必為後患伏乞聲言其罪重行貶黜<lb/>
庶分邪正以肅中外<lb/>
　　第六<hi>此一章與梁燾同言</hi>
臣等近以蔡確怨望作詩無人臣敬順之禮累<lb/>
<pb n="KR2f0014_SBCK_009-6a"/>
曽奏論乞正典刑朝廷㫖揮下確開具仍令安<lb/>
州知州取索確詩元本竊聞安州取索與確開<lb/>
具皆已奏到確之開具本無所用徒為遷延行<lb/>
遣令確知其事因從容造說交通求救詞皆虚<lb/>
妄必不可信今安州根䆒得確詩元書在粉板<lb/>
後來削去墨跡其板見在書之真状已著削去<lb/>
其罪轉明更使確巧詐辦給此亦不能文也詩<lb/>
板是明白已驗之跡便可為據開具乃委曲苟<lb/>
免之詞不足為憑罪在不赦合寘誅竄恭以<lb/>
太皇太后以　先帝遺詔用故事請權同聼政<lb/>
<pb n="KR2f0014_SBCK_009-6b"/>
當日確備位次相親見本末豈不知此事不是<lb/>
太皇太后本意盖為皇帝年在冲妙以保護<lb/>
聖躬為切事不得已乃從權冝竊以前日遭值<lb/>
先帝大變之際設或不依本朝典禮上尊兩宫<lb/>
則宗社大計将如何哉觀確之意以為不然盖<lb/>
竊幸　皇帝冨於春秋𣣔以大臣專權自作威<lb/>
福包藏禍心深不可測此不可不誅也大臣之<lb/>
義當歸羙報上喜以福禄壽考稱誦其君確不<lb/>
能庶㡬於此乃引竭海變田之事肆為怨讟宻<lb/>
懐大惡之志發為不祥之語此不可不誅也賞<lb/>
<pb n="KR2f0014_SBCK_009-7a"/>
刑者人主之權也　祖宗所以行威福而公天<lb/>
下服人心傳之子孫為萬世法也兩宫亦不得<lb/>
而私之矣如確之罪天下所共怒天下所共棄<lb/>
與天下共怒共棄之者在　皇帝陛下與大臣<lb/>
也　陛下崇養聖徳未專明㫁所與議者在大<lb/>
臣如少𣣔寛確則天下疑而不服傷　陛下之<lb/>
聖孝矣大臣者敢為開陳末减則是朋姦養交<lb/>
靣謾不忠視確之罪無所重輕必不見容於天<lb/>
下矣臣等願盡行公議無屈　祖宗之法以失<lb/>
威柄威柄一失則姦邪強驁無所忌憚後時有<lb/>
<pb n="KR2f0014_SBCK_009-7b"/>
不可制之悔於此不得不慎以防㣲杜漸也伏<lb/>
望聖慈以其事下有司議正其罪爲今日戒爲<lb/>
後世訓取進止<lb/>
　　第七<hi>此一章與梁燾同言</hi>
准名例律十惡六曰大不恭注謂指斥乘輿情<lb/>
　　理切害者<lb/>
准職制律指斥乘輿情理切害者斬<lb/>
准名例律議請减贖章犯十惡者不用此律<lb/>
一宰相丁謂貶崖州司户叅軍<lb/>
一前樞宻副使孫沔貶節度副使宿州安置<lb/>
<pb n="KR2f0014_SBCK_009-8a"/>
一前叅知政事吕惠卿貶節度副使建州安置<lb/>
右臣等早來延和殿伏蒙宣諭令具行遣比附<lb/>
條例宻奏臣等略具合用律法及責降大臣故<lb/>
事備録如右臣等竊謂三人之間丁謂之責最<lb/>
重然其所犯亦非蔡確之比伏乞聖明更賜叅<lb/>
酌<lb/>
　　　第八<lb/>
右臣昨日延和殿進對嘗論彭汝礪營救蔡確<lb/>
事伏蒙宣諭以謂卿等錯㑹汝礪所言與卿等<lb/>
一般者臣雖已具汝礪朋附之實靣奏其畧尚<lb/>
<pb n="KR2f0014_SBCK_009-8b"/>
恐　陛下未知群邪交結之詳縁此事正繋是<lb/>
非邪正之機不可不察湏至辨析上煩聖聼臣<lb/>
伏見彭汝礪與曽肇同為中書舎人公然結黨<lb/>
范純仁旣是本省官長日得相見朝廷宻命無<lb/>
不關預而又汝礪親弟娶李常之姨女廟堂之<lb/>
論悉使傳播故御史臺表裏通同殊無公道窺<lb/>
伺執政之意旋立議論純仁所𣣔雖違法害義<lb/>
無敢紏駁稍異己者則必承望風指連章䋲治<lb/>
皆有實迹未敢盡舉姑以蔡確之一事試為<lb/>
陛下陳之向者吳䖏厚<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>進確詩其徒大懼巧<lb/>
<pb n="KR2f0014_SBCK_009-9a"/>
言救觧情態萬狀純仁備位宰相見確無禮於<lb/>
君親不以疾惡為心乃諭汝礪及曽肇以為告<lb/>
訐之風漸不可長汝礪等旣聞其語即時傳報<lb/>
李常是以御史臺依違觀望不復按劾及見朝<lb/>
廷已有行遣方始備禮一言而汝礪輙奮強狠<lb/>
妄進邪說雖其大槩不敢主確然而深意全罪<lb/>
處厚臣竊謂以確詩為可罪邪則自有臺諌官<lb/>
論列若以確詩為不足治邪則臣等豈敢違犯<lb/>
公議輙形誣奏進退之間皆不預中書舎人之<lb/>
事今汝礪出位進䟽惟以長告訐為說至於睥<lb/>
<pb n="KR2f0014_SBCK_009-9b"/>
睨兩宫悖逆不道則𣣔置而不問是汝礪貪與<lb/>
蔡確為地而不顧君親之大倫僣亂之基漸此<lb/>
乃朋姦罔上狥私立黨而　陛下謂之與臣言<lb/>
一般竊恐聖心未之察也臣聞汝礪與曽肇同<lb/>
<hi>受</hi>純仁之指而肇隂險姦賊不肯自發故使汝<lb/>
礪先次進言繼聞臣等極力攻撃　陛下巳賜<lb/>
聼納遂不復言然而交構之迹搢紳無不知者<lb/>
獨其黨人為之諱耳願　陛下以臣之論詳覧<lb/>
汝礪之䟽則姦人之情状必不能迯於聖明之<lb/>
鍳臣伺候断遣蔡確了日當節次具状劾奏姦<lb/>
<pb n="KR2f0014_SBCK_009-10a"/>
黨乞行竄逐惟　陛下乘不可失之機特行英<lb/>
断使邪正分别朝廷清明臣雖殞首亦無所恨<lb/>
　　第九<hi>此章與梁燾吳安詩同言</hi>
右臣等竊聞蔡確已有責命舎人彭汝礪封還<lb/>
詞頭不肯草制者臣等竊謂確之罪惡本天下<lb/>
之所共疾不容更有異議汝礪居侍從論思之<lb/>
列不以君親為念沮格詔㫖奮力營救臣等前<lb/>
日進對之際固巳言其朋黨之状觀今日之舉<lb/>
可驗有實伏望　陛下誅其姦意重行貶黜庶<lb/>
分邪正以肅中外<lb/>
<pb n="KR2f0014_SBCK_009-10b"/>
　　　貼黄<lb/>
　　　　臣等伏見治平中命王疇為樞宻副<lb/>
　　　　使是時錢公輔當制繳還詞頭朝廷<lb/>
　　　　以為不當遂責授滁州團練副使今<lb/>
　　　　來蔡確責命與王疇事理不同汝礪<lb/>
　　　　挾姦不肯草詞伏望詳酌重賜施行<lb/>
　　　　仍乞速降㫖揮免致惑亂衆聼<lb/>
　　第十<lb/>
右臣竊聞朝廷以蔡確為光禄卿分司南京者<lb/>
臣按確嘗位宰相輔政亡状弟碩賍汚罪惡貫<lb/>
<pb n="KR2f0014_SBCK_009-11a"/>
盈確本同居衆謂預聞其事　陛下旣不窮治<lb/>
又貸碩死仍免决配惟令編管確以失教為名<lb/>
止從薄責朝廷之恩亦巳極矣而確不知圖報<lb/>
猶懐怨望作為詩什輙敢謗訕罪状顯著法所<lb/>
不赦　陛下以天地父母之徳不忍加誅俾全<lb/>
要領巳出再生之賜謂宜投諸四裔以禦魑魅<lb/>
而尚玷卿列仍居善地中外之論皆謂失刑臣<lb/>
嘗以賞罰者人君之大柄　祖宗所以公天下<lb/>
而立之聖子神孫亦必以至公守之不可失也<lb/>
伏惟　太皇太后陛下保佑聖躬恩徳隆厚而<lb/>
<pb n="KR2f0014_SBCK_009-11b"/>
確悖逆不道妄有詆斥人神之所共怒覆載之<lb/>
所不容今來責命太輕未厭輿議非惟失<lb/>
祖宗立法之意亦恐傷　陛下孝治之風伏望<lb/>
聖明更加詳慮早行竄殛以慰人望<lb/>
　　　第十一<lb/>
右臣近以蔡確責命太輕嘗具論列今巳累日<lb/>
未奉㫖揮臣伏見確之朋黨太半在朝大臣之<lb/>
間亦有隂懐向背假託義理巧進邪說恊力营<lb/>
救者雖聖心先定必不為流言之所惑而後命<lb/>
淹晋未快公議再煩天聼仰冀採納臣聞自古<lb/>
<pb n="KR2f0014_SBCK_009-12a"/>
亂臣賊子之為害皆非一朝一夕之故良由上<lb/>
下怠忽辦之不早日復一日養成禍胎是以先<lb/>
王禮制雖齒路馬與蹙其芻者莫不有誅非芻<lb/>
為可貴而馬不可齒盖君臣上下之分所當致<lb/>
嚴而将折天下姦雄桀驁之氣於未然之前也<lb/>
今確無禮於君親非可宥之過雖悖逆不道自<lb/>
取罪戾亦朝廷威令不行政尚姑息容養確輩<lb/>
使至於此而輔弼大臣猶為救觧𣣔望朝廷尊<lb/>
嚴朋邪歛迹何可得也願　陛下深察姦黨慎<lb/>
無輕聼早行四凶之竄以慰天下之望<lb/>
<pb n="KR2f0014_SBCK_009-12b"/>
　　　第十二<lb/>
右臣今月二十四日延和殿進對嘗論蔡確朋<lb/>
黨事雖粗陳大槩而臣内有誠懇未能盡逹天<lb/>
聼事體至重不可不憂惟　陛下無憚煩而詳<lb/>
覧焉臣聞蔡確章惇黄履邢恕四人者在元豊<lb/>
之末相與交結號為死黨惇確執政倡於内履<lb/>
為中丞與其僚屬和之於外恕立其間徃來傳<lb/>
送天下之事在其掌握公然朋比傍若無人以<lb/>
至　先帝厭代聖上嗣綂四人者以謂有定䇿<lb/>
之功眩惑中外無敢與辨及司馬光𬒳用姦人<lb/>
<pb n="KR2f0014_SBCK_009-13a"/>
懼其為巳之害乃使惇於上前極口詆毀<lb/>
陛下以惇無人臣之禮逐之於外確又以弟碩<lb/>
贓汚事發亦罷宰相履恕坐事相繼外𥙷旣而<lb/>
惇在蘇州肆為不法強以賤價奪民之産確在<lb/>
安州不自循省作為詩什謗訕君親臣竊謂惇<lb/>
確所以桀驁狠愎無所畏憚者盖四人從來更<lb/>
相稱譽自謂社稷之臣心有所悖故敢如此若<lb/>
不早為辨正以觧天下之惑臣恐異日必為朝<lb/>
廷之患臣迹雖踈遠不知　先帝傳位之詳然<lb/>
搢紳士大夫間亦嘗講聞其略今試條析為<lb/>
<pb n="KR2f0014_SBCK_009-13b"/>
陛下言之臣聞元豊七年秋宴之日今上<lb/>
皇帝出見群臣都下諠傳以為盛事明年三月<lb/>
神考晏駕衆謂前日之岀巳示與子之意其事<lb/>
一也自　先帝違豫岐嘉二王日詣寢殿候問<lb/>
起居及疾勢稍増　太皇太后即時面諭並令<lb/>
還宫非遇宣召不得輙入有以見聖心無私保<lb/>
祐慎重其事二也建儲之際大臣未嘗啓沃而<lb/>
太皇太后内出　皇帝為神考祈福手書佛經<lb/>
宣示執政稱羙仁孝發於天性遂令草詔誕告<lb/>
外庭盖事巳先定不假外助其事三也<lb/>
<pb n="KR2f0014_SBCK_009-14a"/>
陛下聼政之𥘉首建親賢之宅才告畢功二王<lb/>
即日遷就外第天下之人莫不服　陛下之聖<lb/>
明深得遠嫌之理其事四也臣之所聞大略如<lb/>
此實　太皇太后聖慮深遠為宗廟社稷無窮<lb/>
之計彼四人者乃敢貪天之功以為巳力臣雖<lb/>
愚陋心常疾之近司馬康赴闕邢恕邀至河陽<lb/>
燕語之次稱賛確等不巳探其微意數皆捭闔<lb/>
盖𣣔康來京師傳逹在位隂與確等謀為復用<lb/>
之計朋黨害正一至於此臣竊謂惇確用事十<lb/>
年小人黨與内外結固造作姦言欺惑愚衆臣<lb/>
<pb n="KR2f0014_SBCK_009-14b"/>
恐歲月浸乆邪說得行離間兩宫有傷慈孝則<lb/>
確輩萬死何𥙷於事伏望　陛下起福於無形<lb/>
防患於未兆明詔執政及當時受遺之臣同以<lb/>
親見䇿立今上事迹作為金縢之書藏之禁中<lb/>
又以其事之本末著之實録然後明正四凶之<lb/>
罪布告天下除蔡確近以貶竄外所有章惇黄<lb/>
履邢恕𣣔乞並行廢斥屏之遠方終身不齒所<lb/>
貴姦豪弭息它日無患惟　陛下取臣千慮之<lb/>
得少賜晋聼不勝幸甚<lb/>
　　　論曾肇知鄧州不當事<lb/>
<pb n="KR2f0014_SBCK_009-15a"/>
臣竊聞朝廷除曾肇知鄧州兼西京南路安撫<lb/>
使按肇資禀姦囬趣向頗僻昨來蔡確謗訕君<lb/>
親天下臣民所共疾怒而肇倡為邪說惑亂衆<lb/>
聼以至捭闔執政欺罔同列苟有可以救確者<lb/>
靡所不為上頼聖明得正刑典肇不自安遂乞<lb/>
外𥙷　陛下敦尚寛厚貸而不誅猶假從官出<lb/>
守近郡搢紳之論固巳不平到頴半年遽易帥<lb/>
路非惟無以示好惡於天下亦恐氣𦦨凶暴小<lb/>
人䆮長伏望聖慈審度事理收還新命以允公<lb/>
議取進止<lb/>
<pb n="KR2f0014_SBCK_009-15b"/>
　　　論樞宻院闕官事<lb/>
右臣竊惟國朝以來𥘉革五代之弊用宰相以<lb/>
主文事則建叅知政事以爲之貳命樞宻使掌<lb/>
武備則設副使簽書以爲之佐雖員數名品時<lb/>
或不同而文武二柄未嘗專付於一人也今安<lb/>
燾以母憂去職本兵之地惟有趙瞻竊聞又以<lb/>
私故見在式假方西戎納𣢾南蠻入㓂邉防兵<lb/>
略正務講求差之毫釐遂失機㑹所繋至重恐<lb/>
不可全然闕官臣伏見　英宗朝亦嘗命宰相<lb/>
韓琦兼權樞宻院事國史具載最爲近例若<lb/>
<pb n="KR2f0014_SBCK_009-16a"/>
陛下慎擇人才未𣣔輕授伏乞且依故事命大<lb/>
臣兼領所貴緩急不誤大計<lb/>
　　　論畿内買草事<lb/>
右臣伏見熈寧以前左右騎驥院及天駟牧飬<lb/>
等十坊監馬數蕃息每至冬月並還廐下芻秣<lb/>
之費極為浩瀚常賦所入旣不能給故於畿内<lb/>
十七縣市草五百萬束為之体量和買盖立法<lb/>
之意本令相度逐歲之豊凶而制抛降之多寡<lb/>
未嘗諸縣為一定額也其後坊監併廢國馬浸<lb/>
少拘文之吏因循不言前日畿邑之草依舊收<lb/>
<pb n="KR2f0014_SBCK_009-16b"/>
買雖係災傷無敢放免而又不支見錢以布准<lb/>
折官定布直旣巳甚髙及其估草則反太賤比<lb/>
之市價不能及半或遇水旱之災民間無草即<lb/>
毎束止令輸錢又比折布徃徃倍費是於二稅<lb/>
及諸色差科之外加此一重無名之賦也臣聞<lb/>
諸縣帑庫甚有民間納到草錢推此言之足見<lb/>
坊監馬食有餘可以裁損𣣔望聖慈明敕主者<lb/>
今後毎歲契勘國馬的確合用之草約常賦所<lb/>
入尚或不足方許量加寛剩抛降委提點司體<lb/>
量逐縣之豊凶隨其分數依時和買若大叚荒<lb/>
<pb n="KR2f0014_SBCK_009-17a"/>
歉全無收穫即並與免放不使納錢庶幾民力<lb/>
稍寛均𬒳聖澤<lb/>
　　　論時孝孫差除不當<lb/>
臣伏見朝廷除時孝孫充梓州路轉運判官按<lb/>
孝孫資禀傾邪巧於仕進昔王安石曾布鄧綰<lb/>
變法之際曲意附㑹遂薦充司農寺属官推行<lb/>
新法於河北吏民苦之視若鷹犬其後蔡確用<lb/>
事傾心交結又得御史臺主簿及何正臣鞫瀘<lb/>
南之獄舉以自隨使正臣罔欺先朝肆行酷烈<lb/>
孝孫賛助其力居多獄决還朝擢使一道元祐<lb/>
<pb n="KR2f0014_SBCK_009-17b"/>
之𥘉罷諸路提舉官隨例得郡搢紳之議固已<lb/>
不平今正臣旣行黜責而孝孫尚冐監司陟降<lb/>
頓殊公議未允伏望聖慈考其素履灼見姦状<lb/>
追還新命以折群枉取進止<lb/>
　　　論周穜不當乞王安石配享事<lb/>
右臣伏見鄆州教授周穜上書乞以故相王安<lb/>
石配享　神宗皇帝廟廷中外諠傳頗駭群聼<lb/>
臣聞天聖中錢惟演嘗請以　莊獻明肅太后<lb/>
荘懿太后並配　真宗廟室以希帝意是時御<lb/>
史中丞范諷劾惟演擅議遂落平章事罷歸本<lb/>
<pb n="KR2f0014_SBCK_009-18a"/>
鎮臣竊謂惟演位兼将相言之未為太過而責<lb/>
之如此之重者所以　嚴宗廟也今穜以踈遠<lb/>
微賤之臣懐姦邪觀望之志陵蔑公議妄論典<lb/>
禮使安石功徳茂著實可從享在穜之分猶不<lb/>
當言而况輔政累年曾無善状殘民蠧國流弊<lb/>
至今安可侑食清廟傳之萬世如穜狂僣豈冝<lb/>
輕貸伏望　陛下以春秋之法誅其始意重行<lb/>
竄殛以明好惡<lb/>
<pb n="KR2f0014_SBCK_009-18b"/>
盡言集卷第九<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_010-1a"/>
盡言集卷第十<lb/>
　　　論都司官吏違法擬賞事<lb/>
臣㐲見尚書省吏額房㸔詳畢中書後省所條<lb/>
六曹寺監吏人額禄文字都事時忱於司勲所<lb/>
定酬賞之外别擬特㫖違法推恩其事巳具臺<lb/>
章臣不復論竊聞近降㫖揮改從司勲元議而<lb/>
舞文之吏尚仍舊職事繋綱紀湏至論列檢准<lb/>
元祐元年十月十三日勅節文應三省人吏除<lb/>
歳終比較屬本省外其勞績合推恩依條送吏<lb/>
部勘當上尚書省次第施行今来司勲旣巳勘<lb/>
<pb n="KR2f0014_SBCK_010-1b"/>
當各已指定酬賞而都司輒敢廢格旋擬特㫖<lb/>
所得恩例四人獨優僥倖無憚莫甚於此且天<lb/>
下之事旣有定法循常進熟即可奉行惟是重<lb/>
輕可否之間規矩䋲墨之外非常之㫁必歸人<lb/>
主是以進呈之日面取聖㫖大臣於此猶不得<lb/>
專豈有胥徒乃可擅命冒昧公議欺罔執政違<lb/>
法亂紀漸不可長伏望聖慈詳察事理據今謬<lb/>
賞之人除果無大過自来不為人所指目者並<lb/>
依司勲勘當推恩且令依舊外其時忱蘇安静<lb/>
任永夀時惲四人姦惡如此不可復留欲乞並<lb/>
<pb n="KR2f0014_SBCK_010-2a"/>
與合得官悉令外𥙷庻幾稍破黨與不至亂政<lb/>
取進止<lb/>
　　　第一<lb/>
臣近具劄子論列尚書省都事時忱等四人舞<lb/>
文亂法過冒厚賞乞行罷斥以破黨與竊聞時<lb/>
忱及任永夀巳令外𥙷外時惲蘇安静尚留公<lb/>
府物議未安湏煩天聴臣竊謂有司遷進數吏<lb/>
恩澤厚薄固未足論然尚書省乃政本之地法<lb/>
度之所自出若容姦慝廢格條詔将何以訓迪<lb/>
在位表率四方臣詢採衆言考驗實状惟此四<lb/>
<pb n="KR2f0014_SBCK_010-2b"/>
人者招權用事蠧弊非一今去留相半無以示<lb/>
懲而又同罪異罰有害政體伏望聖慈深賜省<lb/>
察檢㑹臣前奏事理特降㫖揮幷蘇安静時惲<lb/>
悉令斥逐庶懲巨猾以厲其餘稍存紀綱不累<lb/>
聖政取進止<lb/>
　　　第三<lb/>
臣近嘗論奏尚書省都事時忱等違法冒賞乞<lb/>
行斥逐雖蒙朝廷節次罷免而考之輿論皆謂<lb/>
行之未盡公議尚欝臣不敢蔽輒具條析上取<lb/>
睿㫁臣伏見今年三月二十三日勅節文檢㑹<lb/>
<pb n="KR2f0014_SBCK_010-3a"/>
吏部状准都省送下任永夀等状重别㸔詳六<lb/>
曹寺監吏人額禄文字了當今叅酌欲任永壽<lb/>
候岀職日循一資時惲侯𥙷充守當官日升四<lb/>
名蘇安静與减二年磨勘時忱與减一年磨勘<lb/>
用為酬奨尚書省白劄子都司擬到時忱特减<lb/>
二年蘇安静特與先次𥙷轉都事任永壽選滿<lb/>
合注判司簿尉以封樁戸房合循兩資乞換授<lb/>
擬特換本等班行依舊祗應時惲擬升八名縁<lb/>
有勞績六次該升兩名累計十名擬免試先次<lb/>
特𥙷守當官校准元祐元年十月十三日敕節<lb/>
<pb n="KR2f0014_SBCK_010-3b"/>
文今後應陳乞勞績各隨事大小施行不許併<lb/>
合就重陳乞臣㸔詳任永夀未合岀官故吏部<lb/>
擬定侯岀職日循一資今来兼用封樁戸房轉<lb/>
官酬獎換本等班行即是併合就重其違法一<lb/>
也又敕節文人吏主行文書職事當然若事成<lb/>
於巳猶不可論功况於他人豈可冒受其係專<lb/>
置局及東西府宿司行遣事畢即許量勞支賜<lb/>
臣㸔詳蘇安静等所行吏額文字雖係置局盖<lb/>
因藉門下中書後省巳成之書覆行叅校稍有<lb/>
損益旣無絶異之効止合量加賜與而减年換<lb/>
<pb n="KR2f0014_SBCK_010-4a"/>
官升名特𥙷惟其所𣣔不顧條禁其違法二也<lb/>
又勅節文諸色人酬賞並由司勲勘覆以防弊<lb/>
濫惟三省人勞績重則轉官輕則支賜自來不<lb/>
送司勲一面擬畫遂致隂廢正條漸増例優今<lb/>
後應三省人有勞績合推恩送吏部勘當上尚<lb/>
書省次第施行臣㸔詳任永夀等所乞酬賞元<lb/>
送吏部即合遵守敕文量其勞効等第支賜而<lb/>
乃以减年循資升名之類上尚書省至於都司<lb/>
則又弃而不用更擬特㫖倍加優厚其違法者<lb/>
三也臣伏觀　陛下即政之𥘉深患三省姑息<lb/>
<pb n="KR2f0014_SBCK_010-4b"/>
之弊又因臺諌論列遂詔給事中中書舎人左<lb/>
右司郎官同裁定聞奏是時取㑹到治平以前<lb/>
及熈寧後來條例叅酌到合行裁損事件十有<lb/>
七條臣前所引元祐元年十月十三日勑是也<lb/>
雖未能盡除蠧弊而近歲僥倖之風亦稍革矣<lb/>
臣竊謂朝廷所以治天下者莫大於典刑<lb/>
陛下旣命大臣出造法度以授有司如巳善巳<lb/>
具則上下官吏所以遵守奉行猶有未也則當<lb/>
條陳其事建乞改正今前件詔敕並無衝改不<lb/>
識有司安敢廢格其尤不可恕者都司於吏部<lb/>
<pb n="KR2f0014_SBCK_010-5a"/>
所定之外别擬特㫖假人主非常之㫁奉胥吏<lb/>
無厭之求此而不懲公道将廢伏望聖慈審察<lb/>
事理應都司違法官吏並行黜罷吏部擬賞不<lb/>
當亦行責罰仍乞面諭大臣恊心奉法無縱舞<lb/>
文之吏以干至公之政天下幸甚取進止<lb/>
　　　第四<lb/>
臣近嘗論奏都司官吏違法擬賞乞賜黜罷今<lb/>
巳累日未聞㫖揮臣竊惟尚書省乃政本之地<lb/>
而左右司所以副貳丞轄紏正省闥自行官制<lb/>
以來尤為高選非聦明守正不回之士孰宜居<lb/>
<pb n="KR2f0014_SBCK_010-5b"/>
之乃者猾吏舞文妄干恩賞都司明知三省人<lb/>
勞績不許併合就重陳乞而公違詔勑以任永<lb/>
夀時惲自列㣲勞遂於吏額房酬賞之外更用<lb/>
别房恩澤換授特𥙷以厭群小之𣣔考之輿論<lb/>
皆謂永夀輩雖憑恃城社僥倖苟得而可否之<lb/>
决法度存焉為都司者誠能狥公㓕私則予奪<lb/>
之際必合物議惟其隂懐顧望奉法不謹是以<lb/>
典憲明具未嘗衝改而輒敢廢格别擬特㫖以<lb/>
此論之姦吏之妄訴則法在都司之失職則法<lb/>
忘不有顕黜恐無以為天下曠官之戒伏望聖<lb/>
<pb n="KR2f0014_SBCK_010-6a"/>
慈檢㑹臣前奏事理早賜㫖揮施行取進止<lb/>
　　　第五<hi>此一章與朱光庭同言</hi>
臣等今早延和殿進對嘗論都司官吏違法擬<lb/>
賞罪不可貸伏蒙面諭令臣等親至都堂理㑹<lb/>
者竊惟故事臺諌官登對畢自持劄子於中書<lb/>
呈納故可以與宰臣已下相見自垂簾聼政後<lb/>
来上殿臣僚止是封進劄子别無名目可至都<lb/>
堂是以未敢奉詔旨臣等竊謂朝廷所以為天<lb/>
下之本者以有法度也　陛下設官分職内外<lb/>
錯綜所以行法也又置臺諌之臣付以言責所<lb/>
<pb n="KR2f0014_SBCK_010-6b"/>
以司察中外之亂法者也今都司徇舞文之吏<lb/>
蔑弃典刑則是矌官臣等見亂法之臣而不能<lb/>
正則是辜　陛下之寄任方　二聖臨御仰成<lb/>
大臣之日正是謹守法度維持綱紀之時而尚<lb/>
書省都司附下罔上廢格詔令若不按治恐無<lb/>
以表率四方惟望聖慈深察事理早賜罷斥以<lb/>
伸公議取進止<lb/>
　　　第六<hi>晋中</hi>
臣近巳三次論列都司違法擬賞乞正其罪至<lb/>
今未蒙指揮臣竊料　陛下所以難於必行者<lb/>
<pb n="KR2f0014_SBCK_010-7a"/>
豈非謂事連執政恐傷大体是以聊屈衆論以<lb/>
安大臣之心乎臣雖甚愚固巳上体聖意然臣<lb/>
自叨諌列已踰二年前後奏章不啻數百惟是<lb/>
明白的確為衆人所知者方敢以聞此則愚臣<lb/>
之所自信而　陛下之所深察也乃者任永夀<lb/>
等妄干賞典臣所以不論執政而劾都司者盖<lb/>
遷𥙷人吏非大臣事而尚書省白劄子明稱都<lb/>
司擬到則是事由有司而起執政容或不知也<lb/>
惟是交結姦吏欺罔大臣蔽匿三省專圖僥倖<lb/>
國家恩賞是以两省諌官御史全臺並皆論奏<lb/>
<pb n="KR2f0014_SBCK_010-7b"/>
乞行按治而小人𬒳劾遂非畏罪巧說執政引<lb/>
咎自歸意望聖慈容貸以免已責又大言於搢<lb/>
紳之間曰御史言杜常赴時忱之㑹而實未嘗<lb/>
有事皆誣捃朝廷已寢而不行矣臣竊謂杜常<lb/>
曽與不曽造時忱之門事跡曖昧言者得於風<lb/>
聞容有不審至於擬賞亂法則文案具在昭如<lb/>
日星三尺童子皆知其姦不待言而後辨就如<lb/>
其說御史兼指杜常之私行雖或失實姑置之<lb/>
可也諌官之䟽盖專論都司之曠職附下罔上<lb/>
罪状顕著豈可以御史一事之誤而并廢諌官<lb/>
<pb n="KR2f0014_SBCK_010-8a"/>
可行之言乎近日小人見公議之屈抑鼓舞抃<lb/>
蹈屢有得色臣忝備言路義難緘黙謹以元祐<lb/>
元年十月十三日勅文并今來違法之事隨其<lb/>
偏亂折以正論合為一奏具之别幅敢冀<lb/>
陛下深賜省察出臣前後章付外施行臣亦不<lb/>
敢必望朝廷責降都司官吏但以此輩旣任其<lb/>
職而不能守　陛下之法尚容居位何𥙷於事<lb/>
若　陛下粗以臣言為是即乞批降㫖揮盡除<lb/>
外官或聖慮猶以為難則止令罰金上使两宫<lb/>
不失禮遇大臣之恩次俾諌官御史稍舉職業<lb/>
<pb n="KR2f0014_SBCK_010-8b"/>
下則罪人無所幸免而使群小知朝廷有臣等<lb/>
振肅紀綱保守法度今後稍有畏憚臣不勝激<lb/>
切俟命之至取進止<lb/>
　　　又第六<lb/>
臣近巳三次論奏都司官吏等違法擬賞乞正<lb/>
其罪至今未奉㫖揮臣聞群姦𬒳劾頗有遂非<lb/>
之論竊恐邪說交亂公議湏至條列以破其妄<lb/>
伏冀萬機之暇特賜詳覽或粗有義理即早乞<lb/>
聖断施行取進止<lb/>
　一撿准元祐元年十月十三日敕節文公府<lb/>
<pb n="KR2f0014_SBCK_010-9a"/>
　張置吏屬主行文書檢勘差縁乃其本職自<lb/>
　非鈎見隱伏事渉有害豈可一一論功如編<lb/>
　修㸔詳條列陳獻利害旣如状施行即不當<lb/>
　無賞如此之類理當推恩勘㑹治平以前諸<lb/>
　房亦有許點檢酬奨條例縁自熈寧後来之<lb/>
　始用升名之法𥘉但歲終比較以爲賞罰其<lb/>
　後増累夸大各自陳述未嘗比勘對理以至<lb/>
　輕重不等至有頓升五六名之例誠爲過當<lb/>
　契勘左右司見准朝㫖修完人吏功過條例<lb/>
　并已有元祐元年三月三十日條貫等三等<lb/>
<pb n="KR2f0014_SBCK_010-9b"/>
　以上勞績者許比較今申明三省人吏點檢<lb/>
　外司勞績等並詳依舊施行其見修例冊如<lb/>
　有輕重過當仍逐事叅酌增損立為定例遵<lb/>
　守施行<lb/>
　　臣竊惟上條雖編脩㸔詳條例有理當推<lb/>
　　恩之語縁下文却有増累夸大頓升五六<lb/>
　　名之弊又云左右司見脩完人吏功過條<lb/>
　　例如有輕重過當仍逐事叅酌増損聲說<lb/>
　　立為定例即是未有正法今来司勲拘泥<lb/>
　　理當推恩之文便将任永壽等定從優例<lb/>
<pb n="KR2f0014_SBCK_010-10a"/>
　　臣以不見得左右司條到例冊雖據元條<lb/>
　　以熈寧後來升名之法指爲過當巳令裁<lb/>
　　損而司勲尚以時惲升四名蘇安静等各<lb/>
　　减年磨勘即是推恩已優與元𥘉申請之<lb/>
　　意有不所合然而未至太甚臣是以止乞<lb/>
　　薄責<lb/>
　一檢准元祐元年十月十三日敕節文檢㑹<lb/>
　熈寧十年十月九日中書劄子應功過係兩<lb/>
　事已上不得併入髙等各隨事髙下分爲功<lb/>
　過㸔詳上條所以約束不得併用者爲逐事<lb/>
<pb n="KR2f0014_SBCK_010-10b"/>
　之中有不該收使等第故令逐事各理豈得<lb/>
　併為一處顯是僥倖𣣔乞今後應陳乞勞績<lb/>
　各隨事大小施行不許併合就重陳乞<lb/>
　　臣竊惟上條旣已指合定今後陳乞勞績<lb/>
　　各隨事大小施行不許併合就重即是已<lb/>
　　有定法後來自合遵守今司勲以任永夀<lb/>
　　吏額房酬奨候出職日令循一資都司更<lb/>
　　以封樁房恩例累併就髙特換本等班行<lb/>
　　司勲以時惲侯𥙷充守當官日升四名都<lb/>
　　司更以左選勞績併作十名先次特𥙷守<lb/>
<pb n="KR2f0014_SBCK_010-11a"/>
　　當官顕是蔑弃典刑附下罔上臣是以乞<lb/>
　　行罷黜<lb/>
　一檢准元祐元年十月十三日敕節文人吏<lb/>
　主行文書職事當然若事成於己猶不可論<lb/>
　功况出他人豈當冐受如開修運河大理獄<lb/>
　空首末行遣皆出他司又自六曹勘當本曹<lb/>
　止是經手行遣却等第支賜事屬無名今後<lb/>
　似此之類並不與推恩其係專置局及東西<lb/>
　府宿司行遣事畢即許量勞支賜<lb/>
　　臣竊惟六曹寺監人吏額禄文字本係門<lb/>
<pb n="KR2f0014_SBCK_010-11b"/>
　　下中書後省刪脩成書尚書省止是覆行<lb/>
　　叅較稍有損益正合引用上條量行支賜<lb/>
　　而遂非者以謂此條止為本房人吏立法<lb/>
　　如工房行修河禮房行大禮事畢之日方<lb/>
　　合支賜臣以為不然何者六曹人吏若行<lb/>
　　本房公事自是職分當然豈得更别置局<lb/>
　　如邉事大理河防轉𥙷之類文字壅併期<lb/>
　　㑹敦迫又自有東西府宿司行遣之法今<lb/>
　　來尚書省旣創立吏額房之名抽差别房<lb/>
　　手分主行文字顕是專置之局旣已了畢<lb/>
<pb n="KR2f0014_SBCK_010-12a"/>
　　止合支賜而减年換官升名特𥙷惟其所<lb/>
　　𣣔臣是以論司勲所定尚爲太優而都司<lb/>
　　所擬尤爲亂法也<lb/>
　一檢准元祐元年十月十三日敕節文尚書<lb/>
　司勲掌賜勲定賞録用世勞定無法覆有法<lb/>
　㸔詳官吏諸色人酬賞並由司勲勘覆以防<lb/>
　弊濫惟三省人重則轉官輕則支賜自來不<lb/>
　送司勲勘覆却一面擬畫推恩遂致隂廢正<lb/>
　條漸増優例𣣔乞應三省人除歲終比較属<lb/>
　本省外其有勞績合推恩依條送吏部勘當<lb/>
<pb n="KR2f0014_SBCK_010-12b"/>
上尚書省次第施行<lb/>
　　臣竊惟上條三省之吏應有酬賞所以必<lb/>
　由有司者盖𣣔稍抑僥倖之弊以存公道<lb/>
　　也今來任永夀等所乞賞典旣送吏部雖<lb/>
　　司勲未有正條所擬差厚而叅酌比附猶<lb/>
　　爲有說尚書省自合依法次第施行而都<lb/>
　　司不憚無名更擬特㫖所得恩賞例皆増<lb/>
　　倍假人主非常之断以足姦吏之𣣔輕侮<lb/>
　　朝綱陵蔑公議此臣所以願　陛下<hi>必行之也</hi>
盡言集卷第十<hi>終</hi>
<pb n="KR2f0014_SBCK_010-13a"/>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_011-1a"/>
盡言集卷第十一<lb/>
　　　論都司官吏違法擬賞事<lb/>
　　　第七<lb/>
臣近巳累次奏論都司違法擬賞乞正其罪至<lb/>
今未蒙指揮臣所以上犯聖顔下忤執政數進<lb/>
狂瞽期於必行者非特區區於二三卽吏而所<lb/>
可深惜者　陛下之良法也去歳臣以職事進<lb/>
對親奉徳音以謂臣僚才得富貴便湏改節伏<lb/>
蒙訓飭使臣常如今日自後荐承恩擢遂長諌<lb/>
垣誓堅一心上副聖意今都司官吏廢法而不<lb/>
<pb n="KR2f0014_SBCK_011-1b"/>
守挾私而罔上恃頼執政不畏彈劾公肆大言<lb/>
必保無患臣若愛身固位置而不論豈惟辜<lb/>
陛下㧞擢之恩亦甚非愚臣平昔之志遂於前<lb/>
月十九日具都司違法之實并姦人遂非之論<lb/>
畫一條奏析以義理跼踳俟命今已半月豈<lb/>
陛下以謂旣逐群胥不必窮治故寝臣䟽不付<lb/>
外廷乎臣雖至愚豈敢勸　陛下爲巳甚之事<lb/>
盖任永夀等雖乞酬奨乃小人僥倖之常態未<lb/>
之深責爲都司者苟有一人能執元祐詔書則<lb/>
必不至濫推恩賞惟其交結群小輕侮朝綱蔑<lb/>
<pb n="KR2f0014_SBCK_011-2a"/>
弃典刑憑恃城社則是罪在有司不可不治臣<lb/>
前奏所謂姦吏妄訴則法在都司失職則法亡<lb/>
者正為此耳若不稍加懲戒深恐小人之氣日<lb/>
益増長臺諌之風遂将陵夷臣亦何顔敢䖏言<lb/>
路况臣所乞止於贖金旣非深文惟𣣔少正國<lb/>
体伏望　陛下察臣至懇以前月十九日所進<lb/>
劄子批降㫖揮施行<lb/>
　　　第八<lb/>
臣近巳累具論列都司等違法擬賞乞正其罪<lb/>
至今未奉㫖揮臣竊惟三省之吏乆習姑息朋<lb/>
<pb n="KR2f0014_SBCK_011-2b"/>
黨交結牢不可破元祐之初司馬光秉政素疾<lb/>
其事亦㑹言者嘗有論奏遂具建明乞加懲革<lb/>
㝷奉詔㫖專委給舎左右司同共詳定䟽為新<lb/>
令十有七條裁抑僥倖時稱良法後人雖不能<lb/>
潤澤之猶當恊力固守以存至公之道今敕文<lb/>
具在並無衝改而都司隂附群小輙敢廢格倡<lb/>
為邪說文過餙非臣於前月十九日畫一劄子<lb/>
中盡破其妄且公府設屬本以紏正省事若朋<lb/>
姦罔上蔑弃典刑旣不加罪又俾在職異日群<lb/>
有司犯法亂紀不識何以詰之伏望聖慈特降<lb/>
<pb n="KR2f0014_SBCK_011-3a"/>
睿㫖檢㑹臣前後章䟽早賜施行取進止<lb/>
　　貼黄<lb/>
　　　　臣聞中書舎人顔復道右司晁端彦<lb/>
　　　　之語曰裏面主張甚緊必然無事臣<lb/>
　　　　竊謂陛下常以至公為心决無曲<lb/>
　　　　主小人之理不識端彦安得此言盖<lb/>
　　　　有大臣漏泄徳音故使此輩恃頼愈<lb/>
　　　増氣𦦨伏望　陛下察其姦状出臣<lb/>
　　　畫一之章庶使群邪自知其罪不敢<lb/>
　　　　造播邪說以惑衆聼<lb/>
<pb n="KR2f0014_SBCK_011-3b"/>
　　　權給事中封駁沈括除命<lb/>
准中書省送到録黄九月二十三日三省同奉<lb/>
聖㫖沈括除朝散郎守光禄少卿分司南京許<lb/>
於外州軍任便居住者臣謹按括資禀姦邪貪<lb/>
冐榮寵因縁朋黨致位從官元豊末年出領延<lb/>
帥而邀功生事構起邉隙永樂之禍辱國殃民<lb/>
先皇帝痛悼媿耻以至厭代忠義之土疾括若<lb/>
讎俾完要領已屈典憲豈可輒因赦宥復齒仕<lb/>
途此命一頒恐無以慰天下之望伏乞收還恩<lb/>
制特與量移所有録黄未敢行下謹具封還伏<lb/>
<pb n="KR2f0014_SBCK_011-4a"/>
望聖慈特賜㫖揮中書省別取㫖施行<lb/>
　　　論沈括吳居厚等牽復不當<lb/>
右臣等伏見朝廷近因明堂赦恩牽復左降官<lb/>
吏首及沈括呉居厚賈青吕孝亷王子京等臣<lb/>
燾臣安世權給事中日已曽封駁或聞得㫖令<lb/>
依前降㫖揮行下茲事体大不容差失湏至論<lb/>
列庶存公議臣等竊謂括以從官出帥方面不<lb/>
能為朝廷綏懐夷虜而興起邉事徼幸寵禄及<lb/>
永樂䧟沒兵民之死者以數萬計關陜瘡痍至<lb/>
今未復　先皇帝雖舉責帥之典而賜以不誅<lb/>
<pb n="KR2f0014_SBCK_011-4b"/>
終縁傷憂遂弃群臣括雖萬死尚有餘罪居厚<lb/>
等奉使一道未嘗宣布明天子之惠澤而争為<lb/>
掊克以希進用使無辜之民困於暴令流離轉<lb/>
死居不聊生天下疾之目為民賊　陛下初聼<lb/>
政事即令黜竄四方傳報鼓舞相賀終身廢棄<lb/>
猶未塞責豈可援引常法更加録用議者以謂<lb/>
赦乃國之大事不可失信臣等竊以為不然<lb/>
先帝之廢沈括天下皆知其𣣔謝死事之臣民<lb/>
也　陛下之貶居厚等天下皆知其𣣔戒誅剥<lb/>
之官吏也赦書止曰貶降官並與量移即無已<lb/>
<pb n="KR2f0014_SBCK_011-5a"/>
量移者與叙用之文縱使有之而不行則是小<lb/>
信失於括等數人而全　先帝與　陛下仁愛<lb/>
元元之大信於天下二者輕重固不侔矣更望<lb/>
聖慈深察事体牧還誤恩允答輿議<hi>此二章與梁燾同言</hi>
　　　第二<lb/>
臣等伏見近日除沈括呉居厚賈青吕孝亷王<lb/>
子京差遣不合公議門下省巳行封駁竊謂朝<lb/>
廷必以大禮之後過惡例隨湔滌臣等以謂不<lb/>
然括首議再興邉事䘮師辱國爲先帝遺恨<lb/>
罪不容誅而得全首領無復可以推恩居厚欺<lb/>
<pb n="KR2f0014_SBCK_011-5b"/>
君害民誅求暴雪掠爲巳功歸怨於上罪當放<lb/>
斥而得列搢紳無復可以推恩矣青與孝亷子<lb/>
京苛刻聚歛流毒一方附㑹誕慢廢失使指重<lb/>
譴遠貶才當其罪如此數人者蹈犯凶桀出於<lb/>
文墨旣不可以常法治之亦不可以常赦寛之<lb/>
也若使僥倖復起夤縁再用則群小振奮躡踵<lb/>
求伸甚非朝廷之福生靈之幸也長姦之漸所<lb/>
宜杜絶伏望聖慈靣飾大臣諸不以法治而貶<lb/>
降者不得以赦議如天度兼容未忍盡弃卽於<lb/>
爲惡之間略加殊别特移青等一内地監當括<lb/>
<pb n="KR2f0014_SBCK_011-6a"/>
與居厚且令依舊庶恊大公以懲群枉取進止<lb/>
　　　論臺諌官章䟽乞内中置籍<lb/>
臣嘗觀唐李絳之對憲宗以謂君尊如天臣卑<lb/>
如地加以日月之照雷霆之威小臣晝夜思度<lb/>
本𣣔陳諌十事至時已除五六逮於緘封上進<lb/>
又削其半得上逹者盖無二三以此推之則人<lb/>
臣之所以獻於天子之前者莫非精思熟慮而<lb/>
自以為不易之言也雖人之才智遠近小大之<lb/>
不齊而其所論未必皆至於盡善要在君相推<lb/>
至公之心擇所長而行之則天下無遺䇿矣今<lb/>
<pb n="KR2f0014_SBCK_011-6b"/>
二聖臨御委任大臣方此之時尤宜開廣言路<lb/>
以防壅塞臣愚𣣔望　陛下深鍳前古之弊務<lb/>
通天下之情應臺諌官有所論奏別於内中置<lb/>
籍先録事目然後付外若三省聚議以謂可行<lb/>
即於章䟽之後具巳施行次第繳奏或議論少<lb/>
理决有難從者亦具不可行之状封進以聞伏<lb/>
乞　陛下更加參酌苟執政與奪已得允當並<lb/>
候注籍訖却以真本降付三省或宸衷以為不<lb/>
然即大臣奏事之際更可面加詢訪所貴忠言<lb/>
讜議盡關聖覧取捨至公為後世法取進止<lb/>
<pb n="KR2f0014_SBCK_011-7a"/>
　　　再奏<lb/>
右臣前月十二日上殿曽具劄子乞以臺諌官<lb/>
章䟽内中置籍先録事目然後付執政聚議批<lb/>
鑿可否訖並具<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>奏候注籍畢却以真本降付<lb/>
三省至今未蒙施行臣竊慮　陛下以謂關防<lb/>
稍嚴恐傷輔弼之意不𣣔示外所以晋中然臣<lb/>
之言盖為朝廷立萬世之法非茍以區區之小<lb/>
數而勸　陛下之疑人臣也今天下之奏付尚<lb/>
書省者必復送中書中書具如何措置擬定以<lb/>
聞及其得㫖送尚書省令施行者必再送門下<lb/>
<pb n="KR2f0014_SBCK_011-7b"/>
省覆奏然後行下盖朝廷綱紀互相檢制非皆<lb/>
為疑執政而設也然則臣乞以臺諌之言令三<lb/>
省擬奏可否何以異此臣固不敢以迂闊難行<lb/>
之事要君取名止貴採擇之際至公至慎不以<lb/>
人廢言而已伏望聖慈察臣惓惓之誠𣣔廣聼<lb/>
明之助早以臣奏付外施行<lb/>
　　　論役法之弊<lb/>
右臣伏見朝廷𣣔變役法今将四年選官置局<lb/>
講求利病天下之議悉使折衷而承詔立法之<lb/>
意惟以仁民愛物為務謂嘉祐差役之制已便<lb/>
<pb n="KR2f0014_SBCK_011-8a"/>
矣然當時嘗見其害者今則損而去之元豊約<lb/>
束之制民以爲利者今則取而益之至於風俗<lb/>
之殊尚南北之異宜本諸人情裁以國論隨方<lb/>
立條罔不具備而又申以明詔諭㫖郡縣若施<lb/>
行之際或窒碍而未通節文之間或䟽略而未<lb/>
盡更俾建明爲之増損有以見　陛下至仁至<lb/>
厚重慎民事之深意也新書之下輿情慰悅中<lb/>
外帖息初無間言而姦邪之人内懐顧望造播<lb/>
横議必𣣔沮毀遂致一二小臣敢執偏見妄進<lb/>
邪說𣣔罷差役依舊雇募當職官吏不能爲朝<lb/>
<pb n="KR2f0014_SBCK_011-8b"/>
廷固守法度而依違遷就屢有變更天下人情<lb/>
莫不疑惑此最當今之大患也臣聞自古取民<lb/>
之道止於粟帛與民力而已三者皆生之無窮<lb/>
取之不竭故尭舜三代已來莫之能廢議者以<lb/>
謂不役其身止令輸錢則公私両便而可以乆<lb/>
行臣請有以折之國家泉貨經費所資設官鼓<lb/>
鑄歲有定額民或盗為罪至論死今弃其易出<lb/>
之力而責其難致之錢固巳非理又使上户止<lb/>
納數千則優游卒歲日益兼并下户自來無役<lb/>
者例使加賦日朘月削寖以窮困損九分之貧<lb/>
<pb n="KR2f0014_SBCK_011-9a"/>
民以益一分之上户輕重倒置孰甚於此臣竊<lb/>
謂以一家一歲觀之則輸錢若省而易給以終<lb/>
身累世計之則所出不貲而難供今聚歛之臣<lb/>
惟𣣔誅剥生民不為天下乆長之慮其可信哉<lb/>
議者又謂人户輪差不及三畨誠恐役次太重<lb/>
臣亦有以折之且治平之前天下戸口一千二<lb/>
百七十餘萬而舊法役人五十三萬六千餘人<lb/>
元豊之後戸口一千八百三十五萬九千有竒<lb/>
較之治平已増五百六十餘萬而新定役人止<lb/>
於四十二萬九千餘人比之舊法却减十萬七<lb/>
<pb n="KR2f0014_SBCK_011-9b"/>
千之額謂之輪差不足亦巳過矣然而天下州<lb/>
縣或有運值凶歲人戸流移畨次不足之處則<lb/>
在有司通融𥙷助必不可以小節而廢大法也<lb/>
臣伏觀國家受命以來百有餘年差役之法巳<lb/>
更六聖隨時損益旣皆中理考觀巳試之効固<lb/>
可行之不疑而累年於兹尚容移奪臣竊謂知<lb/>
法之未良改之不可不速如法之已善守之不<lb/>
可不固今差法已善　陛下正當信而守之執<lb/>
政大臣尤冝恊心体國拒堲邪說而乃縱使姦<lb/>
慝倡為異論動揺人情惑亂天下故議者謂今<lb/>
<pb n="KR2f0014_SBCK_011-10a"/>
日紛綸之患不在於無知之庶民而特在於挾<lb/>
邪之士大夫也臣聞執狐疑之心者來讒賊之<lb/>
口持不断之意者開群枉之門願　陛下特奮<lb/>
乾剛力主差役深詔執政固守初議母使輕狥<lb/>
浮言妄有變易庶㡬　祖宗之成法不為姦人<lb/>
之所奪天下幸甚<lb/>
　　　貼黄<lb/>
　　　　勘㑹自行差役後來臣僚執一偏之<lb/>
　　　　見妄有申請衝改過事目不少其間<lb/>
　　　　甚有踈略抵捂反為民害者𣣔望聖<lb/>
<pb n="KR2f0014_SBCK_011-10b"/>
　　　　慈特降㫖揮下户部令畫一條析聞<lb/>
　　　　奏再委執政聚議除利害的確湏合<lb/>
　　　　更張及一州一路自有所宜不可通<lb/>
　　　　用外其應縁邪說遷就變動去處並<lb/>
　　　　乞却令依舊施行所貴法度純一天<lb/>
　　　　下不惑<lb/>
　　　論堂除之弊<lb/>
臣聞非至簡不足以待天下之繁非至静不足<lb/>
以制天下之動故荀卿有言曰論一相以兼率<lb/>
之人主之職也又曰相者論列百官之長要百<lb/>
<pb n="KR2f0014_SBCK_011-11a"/>
事之聼歲中奉其成功以効於君推此言之則<lb/>
人主擇輔臣輔臣擇庶長庶長擇佐僚以次選<lb/>
掄不容虚授是以所任愈隆而<hi>所擇愈簡所擇愈簡</hi>而所<lb/>
得愈精此尭舜三代之君所以埀衣拱手不煩<lb/>
事詔而天下晏然以治者用此道也秦漢以來<lb/>
官失其守居宰相之位者或不知其任在庶長<lb/>
之列者或不守其官因循至今流弊日積臣請<lb/>
為　陛下詳言之昔魏晋以來採擇庶官多由<lb/>
選部故晋之山濤為吏部尚書中員品徃外徃<lb/>
啓授送以蔡廓為吏部尚書黄散已下皆得自<lb/>
<pb n="KR2f0014_SBCK_011-11b"/>
用廓猶以為薄巳遂不之官唐制五品以上宰<lb/>
相啇議奏可而除拜者則以制敕命之六品以<lb/>
下則吏部銓材授職然後上言詔㫖畫聞無所<lb/>
可否謂之㫖授開元中吏部置循資格限自起<lb/>
居遺𥙷及御史等官猶並立於選曹其後幸臣<lb/>
專朝舊典失序故陸贄抗論以謂捨朝僉而重<lb/>
已權廢公舉而行私惠是使周行庶品苟不出<lb/>
於時宰之意者則莫致焉此乃唐之弊風不可<lb/>
不革也臣伏見近來堂除差遣多取吏部之闕<lb/>
不問職事之輕重才品之優劣為人擇官殊失<lb/>
<pb n="KR2f0014_SBCK_011-12a"/>
大体如承議郎王績堂除管勾左廂公事承奉<lb/>
郎劉敦夫堂除權河南知録若此之類名品至<lb/>
卑吏部選差固不乏使何煩廊廟一一㨂求臣<lb/>
恐三省之事日益紛紜執政大臣汨於細務則<lb/>
朝廷安危之至計禮樂教化之大原使天下回<lb/>
心而嚮道者将何暇以及之矣然則豈所以稱<lb/>
陛下圖任老成委注輔弼之意哉伏望聖慈明<lb/>
敕三省別議立法今後除兩制䑓省之官寺監<lb/>
長二以上并諸路監司瀕河並邉郡守之類所<lb/>
繫稍重者令依舊堂除外其餘一切歸之吏部<lb/>
<pb n="KR2f0014_SBCK_011-12b"/>
所貴執政事簡得以晋心於遠業而選部不至<lb/>
失職漸復舊制取進止<lb/>
　　　再奏<lb/>
右臣前月十二日上殿曽具劄子論列堂除之<lb/>
弊乞照三省别議立法近日雖降㫖揮以在京<lb/>
寺監主簿等數十處送下吏部而外路知州等<lb/>
闕尚未盡還臣竊謂朝廷之上冝選大吏其餘<lb/>
小者盡可付之有司今堂除之人日益加多差<lb/>
除不行其勢必取於吏部吏部之闕日益加少<lb/>
則孤寒之士所得愈艱覊旅晋滯動踰歲月此<lb/>
<pb n="KR2f0014_SBCK_011-13a"/>
最更張之所宜先也臣愚𣣔望　陛下特降睿<lb/>
㫖稍謹堂除之選仍以元豊八年後來取過外<lb/>
路知州等闕擇其地望之重者依舊朝廷差除<lb/>
外其餘付之有司如此則堂中占闕旣已不多<lb/>
吏部差注得行必無淹滯伏望聖慈詳酌早賜<lb/>
施行<lb/>
　　　論乞更張常平之弊<hi>此一章與右諌議大夫朱光庭同言</hi>
臣等聞國無九年之蓄曰不足無六年之蓄曰<lb/>
急無三年之蓄曰國非其國盖先王之制三年<lb/>
耕必有一年之食以三十年通之則可以有十<lb/>
<pb n="KR2f0014_SBCK_011-13b"/>
年之備故尭湯之水旱至於累歲而無捐瘠之<lb/>
民者用此道也三代而下井田廢缺利民之法<lb/>
無善於常平由漢迄今莫能變易惟自近世有<lb/>
名無實凡所以養民之具月計不足何暇議三<lb/>
年之蓄哉是以歲或不登民輒菜色強者轉而<lb/>
為盗賊弱者不免於餓殍保民之術如此亦巳<lb/>
䟽矣臣等竊謂自罷青苗錢後來天下州縣皆<lb/>
有積繦朝廷雖更立常平之制條目甚詳而上<lb/>
下因循未嘗晋意旣無綂屬以紏其乖繆又無<lb/>
賞罰以為之勸沮加之轉運司苟紓目前之急<lb/>
<pb n="KR2f0014_SBCK_011-14a"/>
多端借貸日朘月削殊無償足之期非有懲革<lb/>
将不勝弊臣伏望聖慈特降<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖取今日以前<lb/>
應干常平敕令嚴責近限專委戸部刪為一書<lb/>
付之有司悉俾遵守仍先行㫖揮将天下見在<lb/>
常平錢乘今秋豊稔之時令五路糴粟一色其<lb/>
餘路分並相度逐䖏可以乆晋斛斗廣行收糴<lb/>
仍以本司錢修盖合用倉廪将一路所有錢衮<lb/>
同應副一路之中不得偏聚一州一州之境不<lb/>
得偏聚一縣各隨戸口之多寡以置糴入之大<lb/>
數毎遇凶歉依法出糶糴糶之法常以市價増<lb/>
<pb n="KR2f0014_SBCK_011-14b"/>
减如此則官本常存而物價不能翔踴或遇旱<lb/>
乾水溢之災則民有所濟不至流散朝廷之惠<lb/>
澤可繼而無乏絶之患相因日乆漸致九年之<lb/>
蓄太平之䇿莫大於此惟　陛下推至誠惻怛<lb/>
之意明詔執政恊力施行所有官吏殿最亦乞<lb/>
叅酌修定将來頒降之後或有違犯州縣委監<lb/>
司監司令戸部御史䑓覺察奏劾庶使二聖䘏<lb/>
民之仁心不爲徒善之政傳之萬世天下幸甚<lb/>
取進止<lb/>
　　　彈奏范純仁王存事<lb/>
<pb n="KR2f0014_SBCK_011-15a"/>
右臣竊惟丞相者人君之腹心所與共承宗廟<lb/>
爕理隂陽典領百僚恊和萬國人臣之職莫或<lb/>
重焉惟是道徳修明噐識宏遠正身率下憂國<lb/>
如家任賢使能彰善癉惡同心恊力庶㡬有成<lb/>
苟非其人必敗國事臣謹按右僕射范純仁憑<lb/>
藉門閥素無他長矯情飾詐善取名譽乆在閑<lb/>
局衆以為賢陛下擢於冗散之間不踰三年<lb/>
任以宰輔謂冝極盡智力上報大恩而位過其<lb/>
才名浮於實略無經國之志惟有朋姦之心輕<lb/>
肆於行列之中猖狂於論議之際廣引私黨變<lb/>
<pb n="KR2f0014_SBCK_011-15b"/>
亂舊章護短遂非附下罔上皆有實迹播在僉<lb/>
言以臣觀之猶未足論惟是日近营救蔡確之<lb/>
事最為公議之所不容輒具彈文仰祈<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>断廼<lb/>
者確在安陸作詩訕上悖逆不道天下共疾純<lb/>
仁俻位次相固冝以君親為念而顕助姦慝極<lb/>
力救觧每對賔客語及確事則惻怛顰蹙憫其<lb/>
非辜至論䖏厚則攘臂切齒謂長告訐教導汝<lb/>
礪使之上䟽及見不肯草制則與王存再三嘆<lb/>
賞以謂天下乃有此人又聞進對之次屡有寛<lb/>
貸之請宰相如此朝廷何頼焉臣竊謂純仁自<lb/>
<pb n="KR2f0014_SBCK_011-16a"/>
為樞宻之日因司馬光乆在病告遂以國用不<lb/>
足為說上惑聖聦申明常平舊敕巧言附㑹却<lb/>
令州縣於存留一半錢斛之外依舊散青苗息<lb/>
錢天下之人莫不疑惑光聞其事力疾入見以<lb/>
死争之又於上前親自禀奏云不知是何姦邪<lb/>
之人勸　陛下復為此事純仁汗顔畏縮不敢<lb/>
仰視㝷得聖㫖盡令寝罷光謂臣曰純仁自為<lb/>
執政言行反復隂懐顧望止為全身之謀以名<lb/>
取人其弊至於如此已上皆光之語臣不敢有<lb/>
一字増損　陛下試用以觀純仁則其秉心不<lb/>
<pb n="KR2f0014_SBCK_011-16b"/>
一事上不忠取悦大姦徼幸異日懐奸迷國亦<lb/>
已乆矣誠不足以敦厚風俗宣明教化共承天<lb/>
地永保國家伏望　陛下考詳典憲早行罷黜<lb/>
使邪正辨别朝廷清明天下幸甚<lb/>
　　　第二<lb/>
右臣嘗劾奏宰臣范純仁秉心不一事上不忠<lb/>
營救蔡確徼倖異日乞行罷免未蒙施行臣聞<lb/>
自吳處厚繳奏確詩後來純仁與王存互持異<lb/>
論不𣣔明正典刑以至三省進呈之際吕大防<lb/>
等巳退惟二人者獨於簾前宻為申理若純仁<lb/>
<pb n="KR2f0014_SBCK_011-17a"/>
等所陳果是公議自當對衆顕言無可諱者惟<lb/>
其内蓄姦意旁畏同列是以輒取晋身隂進邪<lb/>
說雖聖明在上㫁之不疑而中外人情惡其姦<lb/>
妄詢考朝市不謀而同臣竊謂確之罪惡天下<lb/>
之所共疾使純仁等不知事理之重輕冐昧公<lb/>
議奮力救觧則可以謂之愚矣知其不可救而<lb/>
救之則志在於姦矣用愚夫為執政固已不可<lb/>
况使姦人䖏腹心之地乎伏望聖慈為宗社之<lb/>
大計以臣前奏降付外廷罷純仁宰相之職免<lb/>
存丞轄之任使是非邪正不至殽亂天下幸甚<lb/>
<pb n="KR2f0014_SBCK_011-17b"/>
　　　貼黄<lb/>
　　　　臣聞言路亦有純仁親黨竊恐妄託<lb/>
　　　　義理以謂元惡旣去餘可勿治此等<lb/>
　　　　議論臣願　陛下切勿過聼昔司馬<lb/>
　　　　光旣為宰相亦嘗逐姦惡之太甚者<lb/>
　　　　止為不能去其根本故使確輩敢至<lb/>
　　　　於此今純仁及存居輔弼之地隂懐<lb/>
　　　　二心若不罷免弊将甚於前日惟聖<lb/>
　　　　心先定去邪勿疑不勝惓惓之望<lb/>
　　　第三<lb/>
<pb n="KR2f0014_SBCK_011-18a"/>
右臣近再状劾奏右僕射范純仁尚書左丞王<lb/>
存隂持兩端營救蔡確乞行罷免未蒙施行臣<lb/>
竊謂人主之於大臣義均一体雖議論取捨小<lb/>
或不同而要其大致必主於善使確平日操履<lb/>
衆以為賢偶有一青不足以掩其大徳如是而<lb/>
純仁等救之可也或謗起於是非疑似之間或<lb/>
事出於茫昧難明之際不加考驗遽寘深文如<lb/>
是而純仁等救之可也今確之姦邪罪惡天下<lb/>
所知怨謗君親情理切害事迹明著按覆有實<lb/>
凡戴天履地者莫不共疾而同弃之　陛下特<lb/>
<pb n="KR2f0014_SBCK_011-18b"/>
示優容俾全要領巳出天地父母再生之賜而<lb/>
純仁等冐昧公議猶為救觧操心頗僻䖏事顛<lb/>
倒謂土於善其可信乎誠不足以謀王体而断<lb/>
國論運樞極而重朝廷伏望聖慈考察僉言審<lb/>
詳事理以臣兩奏付之外廷誅其姦意並觧機<lb/>
務使天下暁然識邪正之道實在此舉惟<lb/>
陛下㫁之不疑豈勝幸甚<lb/>
　　　第四<lb/>
右臣近已三次劾奏右僕射范純仁尚書左丞<lb/>
王存隂持兩端營救蔡確乞行罷免未奉㫖揮<lb/>
<pb n="KR2f0014_SBCK_011-19a"/>
臣所以屢進瞽言上煩天聼者非敢固執偏見<lb/>
生事近名特以二聖臨御仰成輔弼惟是同心<lb/>
同徳之人乃可委以政事今純仁者忘君親之<lb/>
大義畏姦豪於異日有附下罔上之意無体國<lb/>
狥公之心不乘此時收還印綬則朋姦之衆又<lb/>
将倚之以復興是蔡確之害尚在朝廷此臣所<lb/>
以汲汲彈擊至於再三而不能已也臣聞去草<lb/>
者當絶其本養虎者自遺其患一失機㑹後将<lb/>
難圖伏望　陛下特奮乾剛慱考公議以臣累<lb/>
奏付之外廷正純仁等不忠之罪亟令罷黜使<lb/>
<pb n="KR2f0014_SBCK_011-19b"/>
履正奉公者有以堅其志背道妄行者不能長<lb/>
其惡天下幸甚<lb/>
　　　薦傳尭俞蘇頌可任大事<hi>此與梁燾同奏</hi>
傅堯俞<lb/>
　素有徳行衆人推服凝重有守得大臣体<lb/>
　仁祖　英宗朝嘗歴臺諌有正直之譽<lb/>
蘇頌<lb/>
　學問該慱練逹典故　神宗朝任知制誥以<lb/>
　不草姦人李定為御史詞落職歸班遂有重<lb/>
　名<lb/>
<pb n="KR2f0014_SBCK_011-20a"/>
右臣等今月八日延和殿面奉聖㫖令具可用<lb/>
臣僚姓名進入者臣竊謂朝廷大除拜自合出<lb/>
於人主之意左右大臣亦不當預固非臣等所<lb/>
可輕議　陛下特示至誠曲降清問𣣔採外庭<lb/>
公議上禆宸断臣等不敢堅避僣易之罪輒以<lb/>
名聞伏望聖慈更賜詢考<lb/>
<pb n="KR2f0014_SBCK_011-20b"/>
</p>
<p>
盡言集卷第十一<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_012-1a"/>
盡言集卷第十二<lb/>
　　　論楊畏除御史不當<hi>此一章與朱光庭同言</hi>
臣等伏見朝廷以御史闕員屢詔近臣俾舉所<lb/>
知近者本臺及兩制等數以名聞未嘗採録中<lb/>
外疑惑莫知所謂及再令舉官敕下略出事因<lb/>
如葉伸穆衍則曰已係省卽陳鵬則曰已係監<lb/>
司臣等旣見止此為不應格遂於常調通判資<lb/>
序中以田陳古張㣲充薦二人者皆敦厚剛正<lb/>
可任言責剡奏以來于今兩月未蒙朝廷有所<lb/>
簡㧞今日乃聞以楊畏為監察御史竊惟<lb/>
<pb n="KR2f0014_SBCK_012-1b"/>
祖宗之制所有命近臣舉言官者盖耳目之任<lb/>
不𣣔置執政之私人也今兩制等奉詔舉官不<lb/>
合大臣之意則妄以監司省卽為觧拒而不用<lb/>
楊畏不係所舉之士又見充永興軍路提刑未<lb/>
審朝廷何名除授臣等後来所薦旣非監司省<lb/>
郎即合依公掄選它日苟不稱職自可并坐謬<lb/>
舉之罪今旣未嘗試之以事而便謂其才不堪<lb/>
取捨任情殊無義理伏望聖慈追還楊畏新命<lb/>
止令於两制等舉到人内選差庶使　祖宗之<lb/>
法不至墜廢取進止<lb/>
<pb n="KR2f0014_SBCK_012-2a"/>
　　　第二<hi>同前</hi>
臣等近嘗論奏楊畏差除不當未蒙施行臣等<lb/>
伏覩　祖宗故事天禧二年二月詔左諌議大<lb/>
夫樂黄同知制誥陳知㣲於常叅官舉公清強<lb/>
敏材堪御史者各一人臣等竊惟聖訓皆有㣲<lb/>
㫖何者御史之任所以紏察百僚苟非剛正無<lb/>
私不可濫居此職故先湏擇舉主使之引類是<lb/>
以受詔者知明主睠倚之厚慎簡忠良𬒳舉者<lb/>
体朝廷責任之嚴敦尚名節得人之盛無媿前<lb/>
古厥後方令两制資次舉官當時議者巳謂無<lb/>
<pb n="KR2f0014_SBCK_012-2b"/>
善惡皆得薦士故多非其人然未嘗專出於執<lb/>
政也今兩制等初以名聞則猥曰巳係監司省<lb/>
郎更令別舉後來所薦旣巳應格則又弃而不<lb/>
用乃以私意外召楊畏且畏見授永興軍路提<lb/>
刑獨非監司乎前日以此拒人而今日躬自蹈<lb/>
之威福自任反覆如此舉官之詔遂成空文<lb/>
祖宗之法日益廢壊臣等竊為　陛下惜之况<lb/>
二聖臨御仰臣輔弼若言路漸布私黨則政事<lb/>
闕失何由盡逹天聦為大臣之計則安為<lb/>
陛下之慮則䟽矣伏望聖慈鑒前代姦邪蒙蔽<lb/>
<pb n="KR2f0014_SBCK_012-3a"/>
之患循聖人開廣聦明之理罷畏新<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>以示至<lb/>
公取進止<lb/>
　　　第三<hi>同前</hi>
臣等已两曽論奏楊畏差除不當至今未奉㫖<lb/>
揮竊觀　祖宗以來尤重風憲之任必得公正<lb/>
之士付之彈劾之權所以紏察百僚振肅綱紀<lb/>
雖在人主未嘗敢以已用之必命近臣與本臺<lb/>
長二更互奏舉以恊中外之望如畏者初無自<lb/>
立之譽又非應詔之薦忽蒙簡㧞甚喧物議昔<lb/>
王安石當國惟以破壊　祖宗法度為事毎於<lb/>
<pb n="KR2f0014_SBCK_012-3b"/>
言路多置私人持寵交養寖成大弊今朝廷之<lb/>
政率由舊章豈容䑓臣更蹈覆轍伏望<lb/>
陛下審察事理罷畏新命再令近侍各舉所知<lb/>
庶得端良不廢故事取進止<lb/>
　　　第四<lb/>
右臣近已三次論列楊畏差除不當未蒙施行<lb/>
竊聞議者以謂本朝嘗用舊人乃𣣔持此沮抑<lb/>
公論臣伏覩　祖宗以來雖有復召之例率皆<lb/>
風節暴著為搢紳所服如吕誨之類者方可不<lb/>
用奏舉再授言職今楊畏從王安石之學議論<lb/>
<pb n="KR2f0014_SBCK_012-4a"/>
駁雜及吕惠卿用事又頃心附託縁舒亶之薦<lb/>
得為御史觀其所主固已刻薄考其素履多復<lb/>
乖異豈可為有故實妄引匪人臣竊謂朝廷不<lb/>
至乏才如此之甚伏望　陛下審察義理罷畏<lb/>
新命庶㡬言路純一衆聼不惑取進止<lb/>
　　　第五<lb/>
臣近巳四次論列楊畏差除不當未蒙施行臣<lb/>
竊惟御史之官朝廷雖有復召舊人之例謂冝<lb/>
審其才實叅以公議如畏之趣向乖僻附麗姦<lb/>
邪搢紳之間多所鄙薄非獨出於臣之私言也<lb/>
<pb n="KR2f0014_SBCK_012-4b"/>
况元豊之末巳嘗任用在職之日苦無建明雖<lb/>
粗曽彈擊貴近亦是承望權臣風指為之鷹犬<lb/>
今若不考其素輕授風憲臣恐匪人得進浸壊<lb/>
言路伏望聖慈深賜省察檢㑹臣累奏事理早<lb/>
降㫖揮罷畏新命以稱　陛下為官擇人之意<lb/>
取進止<lb/>
　　　論大河利害<lb/>
右臣伏見南宫埽口今年以未有堤俻漲水在<lb/>
近權住閉塞直候将來堤防成立物料齊足方<lb/>
謀興工雖目下苟安未敢輕議然詢考輿議竊<lb/>
<pb n="KR2f0014_SBCK_012-5a"/>
有可憂湏至開陳乞賜詳覽臣訪聞南宫之决<lb/>
今巳累月適值亢旱水勢甚平萬一夏秋之交<lb/>
山水汎溢與大河相合奪過河身一向西流則<lb/>
深州以下必𬒳其患今事勢已急尚未見朝廷<lb/>
如何擘畫此不可不預為之慮也議者又謂将<lb/>
來若理西堤湏晋九門以道西山之水使河門<lb/>
太小則勢必壅遏入納不快河門稍大則黄河<lb/>
暴漲却致出泄二者之說皆不免與民為害而<lb/>
又修閉南宫水口之後亦未保他䖏終無再決<lb/>
之患向去人使道路若有侵占阻滯國信徃來<lb/>
<pb n="KR2f0014_SBCK_012-5b"/>
未委如何處置𣣔望聖慈詳此事理專委都水<lb/>
使者與本路監司子細相度具的確委得不致<lb/>
有前項患害畫一條列結罪以聞庶得利病之<lb/>
實不誤國事<lb/>
　　　第二<hi>此一章與梁燾同言</hi>
右臣等訪聞大河西潰今巳累年汗漫流散無<lb/>
復河道故去歲兾州南宫埽決南宫未閉信都<lb/>
又决繼而大名宋城中埽又决近日復有焦家<lb/>
堤之患則北流利害灼然可見今𣣔復全故道<lb/>
議者以謂新修理水堤亦未髙闊自大名之東<lb/>
<pb n="KR2f0014_SBCK_012-6a"/>
埽岸乆已廢壊雖南有横堤頗為堅實然尚卑<lb/>
下恐不足恃而又故河未嘗濬治一旦遽决梁<lb/>
村由孫村口放水東流止可以分减目下漲水<lb/>
𣣔還故道未易能也盖大河重濁其流稍緩旋<lb/>
即淤填今梁村開口循理水堤而下水去堤面<lb/>
纔五六尺至孫村口水與堤平兩處下埽僅免<lb/>
决溢或聞只是分過大河三四分水但恐因循<lb/>
浸乆積淤日増将來閉塞北流併使東注地勢<lb/>
高仰壅遏難通則横堤以南金堤以東决湏受<lb/>
害臣等竊謂河事素來議論不一遂致中輟今<lb/>
<pb n="KR2f0014_SBCK_012-6b"/>
水官旣知利病奮然敢為固有足取然臣等雖<lb/>
知有可成之功恐不免𣣔速之弊盖舊河不曽<lb/>
䟽濬而向下堤埽全未完葺遽决梁村放水理<lb/>
有未安况今日已後水勢漸小沙淤浸多萬一<lb/>
更壊舊河不能還復則是前功盡弃進退𬒳患<lb/>
為今之計實可重惜伏望聖慈詳此事理明詔<lb/>
都水官吏及本路監司恊力盡公講究長䇿廣<lb/>
為儲俻増固舊防庶使東流必有成績乃河朔<lb/>
生灵之幸<lb/>
　　　第三<lb/>
<pb n="KR2f0014_SBCK_012-7a"/>
臣伏見朝廷𣣔回大河使歸故道採之輿議頗<lb/>
有異同今之言北流者以謂廣占民田大破省<lb/>
稅壅遏西山之水為深趙瀛莫之患吞併御河<lb/>
絶邉城轉餉之利淤填塘泊北使道梗而又堤<lb/>
防卑薄全不足恃故今歲之間四處决溢臣再<lb/>
三推考實有如此之患是以議者𣣔復東流然<lb/>
而自小呉之决乆不閉塞大河故道地形髙仰<lb/>
而舊堤廢壞徃徃㫁缺所植林木發掘巳盡昔<lb/>
日之俻百無一二若河流果然東去不免後患<lb/>
故議者皆𣣔先葺舊防䟽鑿故道人功物料悉<lb/>
<pb n="KR2f0014_SBCK_012-7b"/>
令具足然後乘春夏暴漲之勢而順道之方有<lb/>
可囬之理昨來都水官吏思慮不審惟務速成<lb/>
旣未嘗完繕廢堤亦不聞濬治河道乃於水勢<lb/>
向衰之際妄引東注臣聞只是减得四分已來<lb/>
漲水纔至復槽遽已㫁流縁自來河水稍緩立<lb/>
有沙淤故瀕河之人皆咎都水官吏以謂輕開<lb/>
梁村堙塞故道非特不能紓北方之患而反淤<lb/>
壊舊河此尤可重惜也今朝廷舉不貲之費廣<lb/>
儲薪石調發兵夫必數十萬勞民耗國無大於<lb/>
此而典領之人終不敢保河之必囬依違觀望<lb/>
<pb n="KR2f0014_SBCK_012-8a"/>
徼幸萬一臣竊憂之伏望　陛下明詔執政熟<lb/>
講事理若大河决不可回則早乞降㫖揮便令<lb/>
罷役慱選通習水事之人就今所行子細相度<lb/>
别為長乆禦俻之計若復𣣔使趍故道則乞令<lb/>
都水及修河司官吏條具兵夫物料的確合用<lb/>
之數指定於何處放水自甚月日興功至何時<lb/>
了畢委不得至誤事結罪以聞異日成敗用行<lb/>
誅賞使苟簡之吏莫敢誕謾而利害明白中外<lb/>
不疑大衆大役不妄舉動惟兾特晋聖慮早賜<lb/>
施行取進止<lb/>
<pb n="KR2f0014_SBCK_012-8b"/>
　　　第四<lb/>
臣早來延和殿進對伏蒙宣問大河次第臣㝷<lb/>
具所聞悉已面奏退而思之猶有未盡之意輙<lb/>
復論列上禆憂勤之萬一臣竊謂自小呉之决<lb/>
今已八年澶州之東地形髙仰而又堤道廢壊<lb/>
乆不完葺林木剪伐靡有子遺今若不繕舊防<lb/>
増峻故道一旦河勢全奪東去而下流禦俻殊<lb/>
未有涯脫或踈虞何以救𥙷其可慮者一也臣<lb/>
聞昨者沙隄之破北京官吏科配梢草調發丁<lb/>
夫期㑹嚴峻甚於星火民間劳弊固已不堪今<lb/>
<pb n="KR2f0014_SBCK_012-9a"/>
回大河計其薪蒭之費恐湏百倍於前日雖朝<lb/>
廷巳降㫖揮禁戒搔擾而有司茍避督責急於<lb/>
辨集名為和買實是抑配若必𣣔來歲興功竊<lb/>
恐日月迫促地産有限物價踴貴重困民力其<lb/>
可慮者二也臣愚𣣔望聖慈更加熟計明詔執<lb/>
政叅議至理若東流有可成之功卽乞慎擇官<lb/>
吏委任責成寛假歲月無求近効應修河所湏<lb/>
之物並量添價直只令和買不得擾民如有違<lb/>
犯並行降黜俟三二年堤防完固薪石具俻公<lb/>
私之力皆有餘𥙿然後察水勢之所向而順道<lb/>
<pb n="KR2f0014_SBCK_012-9b"/>
之庶㡬横流可囬生民受賜比之浮薄之論妄<lb/>
舉莫大之役校其得失固不侔矣惟兾特晋聖<lb/>
慮早賜施行取進止<lb/>
　　　第五<lb/>
右臣伏見大河西潰今巳累年朝廷屡遣使者<lb/>
與都水之官及本路監司同共按行固已詳熟<lb/>
而利害紛紜終無定論臣聞自啇胡之决踰三<lb/>
十年河淤東高勢必西徙所以連歲衍溢旋塞<lb/>
旋潰理有必至無可疑者而王孝先等建議乃<lb/>
𣣔回復洪流使歸故道所用人工動以億計薪<lb/>
<pb n="KR2f0014_SBCK_012-10a"/>
石粮噐又數千萬國費民勞莫大於此或聞孝<lb/>
先等奏章顕言新開直河若有淤填乞不坐罪<lb/>
則是妄興大役以徇偏見又慮緩急水勢不應<lb/>
則先入姦言莫肯執咎誕謾自便輕侮朝廷操<lb/>
心如此何足倚辦書曰汝則有大疑謀及乃心<lb/>
謀及卿士謀及庶人謀及卜筮盖聖人作事謹<lb/>
始不敢自用而廣謀從衆以求合於天心也今<lb/>
将動大衆起大役而廟堂之上䇿非素定付之<lb/>
一二庸人肆為臆說治一横堤已費五百餘萬<lb/>
復千里之故道則又将若何茍暫費而永寧固<lb/>
<pb n="KR2f0014_SBCK_012-10b"/>
不足吝今建議之臣猶不自保則生民之膏血<lb/>
何負於此軰而聽其輕用乎况謝卿材與張景<lb/>
先同爲一路監司而二人之論自不相合恐非<lb/>
詢謀僉同之道伏望聖慈慱選深知河事之人<lb/>
再令經度叅以李陲孫民先之書擇其可用俾<lb/>
干繫官吏條析利害結罪以聞然後付之執政<lb/>
定從一議所貴慮無遺䇿不貽後悔<lb/>
　　　論修河物料科買搔擾事<hi>此一章與梁燾同言</hi>
右臣等訪聞修河計置物料萬数浩大㳂流州<lb/>
縣多𬒳科買期限迫促甚爲搔擾臣等竊謂河<lb/>
<pb n="KR2f0014_SBCK_012-11a"/>
朔之民乆罹水災若更加以科率實所不堪今<lb/>
河流向背尚未可知不冝重困民力伏望聖慈<lb/>
特降<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖約束逐路監司及都水官吏應縁修<lb/>
河物料除朝廷應付外並湏和買不得擾民如<lb/>
敢違犯重行朝典<lb/>
　　乞諌官各鑄印事<lb/>
右臣勘㑹兩省諌議大夫巳下六員止有二印<lb/>
通共行使並於長官廳收納毎遇申發文字即<lb/>
逐旋遣人借用若相去遼遠甚爲妨滯𣣔乞自<lb/>
諌議大夫及司諌正言别鑄六印各以官名爲<lb/>
<pb n="KR2f0014_SBCK_012-11b"/>
文貴不闕事伏候朝廷㫖揮<lb/>
　　　論犯賍人於寄禄階改左右字不當事<lb/>
右臣伏見自行官制後來一切以寄禄名官至<lb/>
於流品無復旌別乃者朝廷以為未便始詔吏<lb/>
部因其舊各分為左右自是清濁有辨衆論稱<lb/>
允後來竊聞新制士大夫之犯賍者並改右字<lb/>
法旣未備人以為疑且有出身之人茍有賍賄<lb/>
抵罪左降於右固可示懲縁無出身者自合稱<lb/>
右今若一旦混淆於貪墨之徒彼将以仕官為<lb/>
耻非惟失先王礪世磨鈍之術亦恐本帯右階<lb/>
<pb n="KR2f0014_SBCK_012-12a"/>
之士或有犯者朝廷復以何名處之臣愚𣣔乞<lb/>
今後賍汚之吏並與削去左右量其所犯之輕<lb/>
重而制為貶降之歲月若限内別無他罪仍有<lb/>
㪯主即與約經赦叙用之法許以牽復如此則<lb/>
名噐自正而負罪者通改過自新之路勸懲之<lb/>
道可以兩得矣伏乞<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>明亟追前令別加脩改<lb/>
庶恊政体<lb/>
　　　論執政不合晋占軍充宣借事<lb/>
右臣伏覩去年九月内開封府勘到百姓袁贇<lb/>
與李卿無故於汴河上走馬衝撞人落水致死<lb/>
<pb n="KR2f0014_SBCK_012-12b"/>
准法合從不應為重科断㨿本府奏為袁贇情<lb/>
理至重乞加二等㫁遣送五百里編管蒙朝廷<lb/>
㫖揮袁贇决臀杖二十特刺配隣州本城巳刺<lb/>
面配衛州本城訖臣聞袁贇家富於財素稱凶<lb/>
豪而又結集惡少縱酒馳馬使無辜之民𬒳衝<lb/>
淪溺原其妄頼難從常法　陛下旣用本府之<lb/>
奏加等决杖又降特㫖刺配隣州非止慰𬒳苦<lb/>
之家亦将為後來之戒也如聞執政大臣却作<lb/>
宣借名目占晋袁贇在京檢准今年七月二十<lb/>
七日勑節文諸自京配出外處充軍者不得却<lb/>
<pb n="KR2f0014_SBCK_012-13a"/>
指名勾抽上京其中外臣僚之家合破宣借人<lb/>
亦不得抽取配軍違者徒二年<hi>見任宰相執政官許抽取杖罪</hi>
<hi>非在京犯盗并窩藏盗賊迯軍誘略人配軍情輕之人充宣借</hi>臣㸔詳上條止<lb/>
謂情輕之人方許勾抽今袁贇本以情重特㫖<lb/>
刺靣不委執政安得指差衞州官吏旣𬒳受上<lb/>
件敕條自合遵守不委何故公然廢格中外之<lb/>
議皆謂袁贇家資極厚廣行賂遺是以上下蒙<lb/>
蔽無人紏發夫廟堂之上造岀法度而執政大<lb/>
臣首先自犯郡縣之吏奉承詔條而情重配軍<lb/>
屈法縱遣此而可捨朝綱廢矣伏望　陛下特<lb/>
<pb n="KR2f0014_SBCK_012-13b"/>
降㫖揮收袁贇付有司鞠問行賂次第并違法<lb/>
受賕官吏依公施行所貴稍正綱紀姦人知畏<lb/>
　　　論不御講筵及求乳母事<lb/>
臣伏自前月未聞傳聖㫖權罷講筵是時近興<lb/>
龍節意謂将有燕饗是以暫輟邇英之幸用成<lb/>
慶禮今復半月別無政事亦非有前歲大雪苦<lb/>
寒之故而勸講之臣乆不得望見清光臣固已<lb/>
疑之矣廼者民間喧傳禁中見求乳母臣竊謂<lb/>
陛下冨於春秋尚未納后紛華盛䴡之好必不<lb/>
能動蕩淵衷雖聞斯議未嘗輒信近日傳者益<lb/>
<pb n="KR2f0014_SBCK_012-14a"/>
衆考之頗有實状臣忝𬒳言職當諌其漸伏惟<lb/>
皇帝陛下天賜<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>聖纂成大業　太皇太后陛<lb/>
下慈仁正順保祐備至覆載之内莫不傾耳拭<lb/>
目以望風化而或者之論乃謂　陛下稍踈先<lb/>
王之經典寝近後庭之女寵此聲流播實損聖<lb/>
徳昔者尭之受命惟以天下為憂而不敢以位<lb/>
為樂成湯不邇聲色不殖貨利著之方冊萬世<lb/>
稱誦　皇帝陛下不可以不勉　太皇太后陛<lb/>
下不可以不勸也伏望聖慈為宗廟社稷之大<lb/>
計清閑之燕頻御經帷仍引近臣與之論議前<lb/>
<pb n="KR2f0014_SBCK_012-14b"/>
古治亂之要當今政事之冝悉俾開陳以助聖<lb/>
學無溺於所愛而忘其可戒天下幸甚取進止<lb/>
　　　再奏<lb/>
臣今月二十七日給事中范祖禹至本廳宻傳<lb/>
宰臣吕大防所聞徳音諭臣以所論後宫事實<lb/>
未嘗有者稽首承命感抃交集臣歷觀前世之<lb/>
主鮮有不以聲色為累至於近之太早御之無<lb/>
節則又不能保固貞元増益夀考聖賢所戒可<lb/>
為寒心且世俗之間粗有百金之産猶知愛其<lb/>
子孫以為嗣續之託而况國朝百三十年之太<lb/>
<pb n="KR2f0014_SBCK_012-15a"/>
平　六聖憂勤積累之基業　陛下繼而有之<lb/>
可不自愛自重以為宗廟社稷無窮之計乎臣<lb/>
誤蒙聖恩擢寘諌列使　陛下日新之徳未有<lb/>
以著於四海而親近女寵之謗先播於衆口臣<lb/>
雖愚暗亦深憂之所以不避譴訶先事進戒若<lb/>
陛下實未嘗為則臣之所言猶不失諌官之職<lb/>
若　陛下萬一有之則臣之進說巳是後時雖<lb/>
不敢迯曠官之誅頋亦何𥙷於事惟兾<lb/>
陛下愛身進徳晋意問學清心寡𣣔増厚福基<lb/>
臣不勝惓惓愛君之至取進止<lb/>
<pb n="KR2f0014_SBCK_012-15b"/>
　　　乞早𥙷諌員等事<lb/>
右臣伏自去年十月十二日與左司諌韓川於<lb/>
延和殿奏事後屢𣣔上殿而川累乞外𥙷以至<lb/>
辭免除命凢百餘日不得一至法座之前今左<lb/>
右省惟臣一員𣣔望朝廷早選方正之士以𥙷<lb/>
諌列仍乞特降㫖揮遇有職事湏合靣陳雖未<lb/>
差到官許臣獨對庻盡悃幅少禆聼覽<lb/>
　　　論朋黨之弊<lb/>
臣嘗於史冊之間考前世巳然之事盖有眞朋<lb/>
黨而不能去亦有非朋黨而不能辨者此實治<lb/>
<pb n="KR2f0014_SBCK_012-16a"/>
亂消長之機不可不察也東漢之衰姦人先以<lb/>
黨事誅戮禁錮天下之賢者而在朝皆小人也<lb/>
故漢以之亡此所謂非朋黨而不能辨者也唐<lb/>
之季世牛李之徒迭進相毀巧構傾覆而善人<lb/>
君子癈斥無餘其所用者皆庸鄙不肖也故唐<lb/>
以之亂此所謂眞朋黨而不能去者也盖君子<lb/>
之進則至公引類以報國小人之進則徇私立<lb/>
黨以固寵雖世主深疾臣下之背公成朋而小<lb/>
人窺見間隙鄉原上意閉匿其私陽若可信反<lb/>
指君子引類之公以爲有黨黨之與類相似而<lb/>
<pb n="KR2f0014_SBCK_012-16b"/>
不同是非虚實間不容髪辨之不早遂生亂階<lb/>
此正人所以常𬒳誣而小人所以常得志也<lb/>
祖宗逺鑒歷代之弊　擇耳目之官所以開衆<lb/>
正之路塞群枉之門而日近士論稍有朋黨之<lb/>
迹深恐姦人乘　主上冲㓜　陛下委任大臣<lb/>
之際隂引邪慝漸斥端士孤朝廷之勢而蔽人<lb/>
王之聦明盗刑賞之柄以快群小之私意此弊<lb/>
浸長非國家之福也臣願　陛下深覽前史之<lb/>
戒<hi>慎終如始奨惜臺諌以養多士敢言之氣庶能破姦邪之謀而消未形之變天下幸甚</hi>
盡言集卷第十二<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_013-1a"/>
盡言集卷第十三<lb/>
　　　論鄧温伯差除不當<lb/>
臣伏見朝廷除鄧温伯爲翰林學士承㫖初則<lb/>
中書舎人繳還詞頭繼又給事中兩次封駁臣<lb/>
竊謂至公之朝必無遂非之理遷延累日未敢<lb/>
論列比聞傳報前命復下搢紳相頋莫不失色<lb/>
何者　陛下即位以來未嘗沮抑公論今兩省<lb/>
給舎舉職如此盖是僉議以爲失當朝廷略不<lb/>
聼納持之益堅臣再三思之不得其說及觀告<lb/>
詞乃知　陛下以攀附之故遂加恩寵臣獨疑<lb/>
<pb n="KR2f0014_SBCK_013-1b"/>
其不然湏至辨正前代創業之主經綸草昧乃<lb/>
有豪傑之士用爲佐命之臣謂之攀附可也繼<lb/>
体之君或由儲二或自藩邸春宫王府咸俻僚<lb/>
屬以其有保傳之恩調護之効謂之攀附亦可<lb/>
也恭惟　陛下初自妙齡未遑出閤誕膺天命<lb/>
遽踐宸極中間温伯雖曽暫掌牋記何嘗得望<lb/>
清光而遂以攀附加之循名考實顯爲非據况<lb/>
温伯姦邪反覆天下所知隂假王言内交蔡確<lb/>
此實有罪苟逭典刑更𬒳誤恩尤駭物聼伏兾<lb/>
陛下審察清議斥遠佞人收還詔除以慰衆望<lb/>
<pb n="KR2f0014_SBCK_013-2a"/>
取進止<lb/>
　　　第二<lb/>
臣近嘗論奏鄧温伯除翰林學士承㫖不當至<lb/>
今未奉㫖揮臣謹按温伯資禀姦邪貪附權利<lb/>
熈寕中王安石吕惠卿勢均力敵更相傾䧟温<lb/>
伯始終反覆岀入兩黨巧構側媚情熊萬状元<lb/>
豊間蔡礶用事悉心附託召自成都置之翰苑<lb/>
及　陛下纂承天極褒賞輔弼温伯草王珪麻<lb/>
制則曰預定議於禁途爲確命詞則曰尤嘉定<lb/>
議之公臣　太皇太后之立孫　神宗皇帝<lb/>
<pb n="KR2f0014_SBCK_013-2b"/>
之與子上當天意下符人望聖心先定不假外<lb/>
謀考經稽古無一不合確實何力敢貪天功就<lb/>
如姦人之言出於大臣之䇿亦當先推上相方<lb/>
及次輔而温伯隂受邪説稍絀王珪乃於確制<lb/>
特爲溢羙重輕顛倒欺惑天下盖小人之深計<lb/>
将徼幸於異日温伯預聞其事故欲以此張本<lb/>
原心定罪冝蒙顕戮苟迯誅竄已出大恩豈可<lb/>
塵汚玉堂奉承宻㫖况中書舎人<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納詞頭給<lb/>
事中再曽封駮成命之下則御史全臺兩省諌<lb/>
官並有論列　陛下即位以來用人多矣至於<lb/>
<pb n="KR2f0014_SBCK_013-3a"/>
衆論沸騰物情駭動未見如今日之甚者以此<lb/>
卜之則公議所弃不可不去也伏望聖慈察君<lb/>
子小人消長之機爲宗廟社稷永逺之慮早出<lb/>
臣奏付外施行不勝惓惓之懇取進止<lb/>
　　第三<lb/>
臣近巳兩曽論奏鄧温伯差除不當至今未奉<lb/>
㫖揮臣聞朝廷之務莫先於用人君子進則治<lb/>
之本也小人用則乱之階也王者深居於九重<lb/>
不能盡知臣下之邪正是以設諌官御史之職<lb/>
俾司耳目之任而採中外之公議是非可否惟<lb/>
<pb n="KR2f0014_SBCK_013-3b"/>
衆之從故蔽賢之言不能害君子黨姦之論無<lb/>
以助小人明君無所用心而賢不肖自辨知人<lb/>
則哲其道不過於此今温伯姦邪反覆惟利是<lb/>
視交結蔡確臣節不忠自聞詔除甚駭物听䑓<lb/>
諌論列乞寝成命今巳累日未听俞㫖事繫消<lb/>
長不避誅譴伏望　陛下以臣累奏付外施行<lb/>
勿以姦人先入之語而廢天下至公之論豈勝<lb/>
幸甚取進止<lb/>
　　　第四<lb/>
臣前日以職事進對因及治乱安危之大計伏<lb/>
<pb n="KR2f0014_SBCK_013-4a"/>
蒙聖慈特賜開納感激抃蹈莫能自勝最後論<lb/>
鄧温伯差除不當　陛下諭臣曰卿等湏体朝<lb/>
廷之意天下事豈可盡由臺諌亦當出自宸衷<lb/>
臣雖已具義理開陳退而深思猶有未盡輒布<lb/>
悃愊上瀆天聦惟　陛下不憚煩而試聼之臣<lb/>
嘗讀國語以謂天子聼政使公卿至於列士獻<lb/>
詩瞽獻曲史獻書師箴瞍賦矇誦百工諌庻人<lb/>
傳語近臣盡規親戚𥙷察瞽史教誨耆艾修之<lb/>
而後王斟酌焉是三代之前上則公卿大夫朝<lb/>
夕得以納忠下則百工庻民猶執藝事以諌故<lb/>
<pb n="KR2f0014_SBCK_013-4b"/>
忠言嘉謀日聞於上而天下之情無幽不燭無<lb/>
遠不通所為必成所舉必當者諌諍之効也後<lb/>
世之士不務獻納於君而多為自全之謀正論<lb/>
遠猷鮮有入告於是設員置職而責之以諌矣<lb/>
夫進言者日益少而聼言者不加勤此天下之<lb/>
治所以終愧於先王之盛時也　神宗皇帝考<lb/>
古揆今更新官制以朝廷者政事之所自出乃<lb/>
用有唐六典之法置舎人於中書省凢詔令之<lb/>
未安法度之未便皆得抗議庻恊厥中萬一差<lb/>
失則設給事中於門下省委之封駁猶恐人之<lb/>
<pb n="KR2f0014_SBCK_013-5a"/>
謀慮不能盡善則又命諌官議論御史紏弹上<lb/>
下維持綱紀完宻誠使此地率皆得人交修職<lb/>
業而朝廷不治者未之有也今天下方制萬里<lb/>
獲覩　陛下之清光者億兆之中僅有一二就<lb/>
獲覩之中得接言議者又千萬無一焉自二聖<lb/>
臨御以來群臣無非次之對上則六七執政下<lb/>
則四五言官而已　陛下所與謀議者其寡少<lb/>
如此臣若更以体朝廷為事知公議之不可而<lb/>
不以告於　陛下則黎民疾苦萬務闕失邪正<lb/>
之消長中外之情偽何以盡逹於聖聼乎昔唐<lb/>
<pb n="KR2f0014_SBCK_013-5b"/>
太宗之朝三日不諌則責侍臣盖高卑之勢旣<lb/>
已遼絶上下之情常苦不通虚已招來猶或不<lb/>
至儻示厭薄人誰盡忠書稱堯之徳則曰稽于<lb/>
衆舎巳從人語舜之功則曰明四目逹四聦序<lb/>
禹之所以興則曰益賛于禹禹拜昌言述湯之<lb/>
所以王則曰用人惟已改過不吝惟其諌而能<lb/>
聼聼而能改此尭舜禹湯之所以聖也伏望<lb/>
陛下開廣聦明延納忠讜言或逆耳則求諸道<lb/>
語或遜志則知其惡任賢勿二去邪勿疑使懐<lb/>
姦者無隙可乘履正者樂告以善　陛下廣覽<lb/>
<pb n="KR2f0014_SBCK_013-6a"/>
兼聼日新聖徳與尭舜禹湯並驅争先不其偉<lb/>
歟臣待罪諌垣曽乏善状惟是盡誠無隱庻<hi>㡬</hi>
報塞大恩更願　陛下察其愛君之心恕其狂<lb/>
妄之罪少賜採擇不勝幸甚取進止<lb/>
　　第五<lb/>
臣近已四次論奏鄧伯温差除不當至今未奉<lb/>
㫖揮臣不敢遠引前古上煩天聦止以<lb/>
祖宗故事更為　陛下開陳庻㡬愚忠或蒙採<lb/>
納臣伏觀　太祖以和㠓貴家子能業文甚寵<lb/>
待之𣣔召入翰林謂近臣曰㠓眸子眊然胸中<lb/>
<pb n="KR2f0014_SBCK_013-6b"/>
必不正不可以居近侍其命遂寝景徳三年樞<lb/>
宻院議次𥙷禁軍列校王繼英奏曰藩邸給事<lb/>
之人尚在外職者皆聚議騰謗謂臣蒙蔽不言<lb/>
於上致其晋滯　真宗曰此等皆不自修省苟<lb/>
求僥倖本以因縁際㑹儻加陞擢必湏有名方<lb/>
塞輿議先朝時有一散從官李荣在藩日曽預<lb/>
給使後十餘年但隷名尚食局嘗隨流輩預選<lb/>
先帝見而詢之乃知荣也止遷隊長歲餘漸擢<lb/>
爲小校盖國家爵位不可輕授也臣每讀至此<lb/>
輒廢書歎息何者　祖宗不吝爵位惟以待天<lb/>
<pb n="KR2f0014_SBCK_013-7a"/>
下之賢苟非其人未嘗輕假名噐豈特畏下之<lb/>
議已盖将貽謀於後世也且藩邸之吏預有執<lb/>
事之勤雖軍校之㣲猶不𣣔無名與之况玉堂<lb/>
禁近萬萬於此者乎　祖宗之朝尤重學士毎<lb/>
𣣔命人必審其才噐之邪正盖将求賢以自輔<lb/>
非專取其文藝而已如和㠓者固未見過惡之<lb/>
迹但觀其眸子疑非端士遂不復用則選掄之<lb/>
意豈𣣔以小人在側邪今温伯姦邪反覆皆有<lb/>
顕状出入安石惠卿之黨盗取荣寵晩附蔡確<lb/>
輕用王言貪天之功徼幸異日非特和㠓之比<lb/>
<pb n="KR2f0014_SBCK_013-7b"/>
也但以暫掌牋記遂竊攀附之名俾長禁林奉<lb/>
承宻㫖又非小校之類也臣竊謂　太祖雖愛<lb/>
和㠓之才恐非正人乃輟翰苑之命<lb/>
陛下知温伯之姦慝而寘於論思之地<lb/>
太宗　真宗於合推恩人猶不輕授　陛下未<lb/>
嘗出閤温伯本非宫僚今乃無名假寵如此臣<lb/>
竊為　陛下惜之　陛下亦當為　祖宗惜之<lb/>
也况詞頭初下中書舎人已嘗繳納成命旣降<lb/>
給事中再具封還朝廷皆不聼從然後御史全<lb/>
臺兩省諌官相繼論列苟粗合於公議豈至於<lb/>
<pb n="KR2f0014_SBCK_013-8a"/>
此紛紜伏望　陛下上体　三聖之心下為萬<lb/>
世之法因温伯之辭免收還新命使小人之道<lb/>
不能寖長以為朝廷異時之患天下幸甚取<hi>進止</hi>
　　　第六<lb/>
臣向者累具論列鄧温伯差除不當乞行追寝<lb/>
未奉㫖揮間臣以疾在告不復再進章䟽近日<lb/>
竊聞温伯将受新命臣雖伏枕危殆日夕憂懣<lb/>
何者　陛下即位以來振起正道登用賢俊天<lb/>
下之情翕然歌頌今温伯之姦邪反覆中外所<lb/>
知攘奪　太皇太后社稷之功以歸蔡確此戴<lb/>
<pb n="KR2f0014_SBCK_013-8b"/>
天履地者之所共疾况臣誤𬒳恩擢列職諌省<lb/>
豈敢容縱姦慝以為朝廷異日之患乎自唐以<lb/>
來為翰林學士承㫖鮮有不登宰輔近日蘇頌<lb/>
是也今温伯旣至此地異日豈敢保其不至執<lb/>
政邪臣大病之餘三次勞復自度疾勢恐不得<lb/>
再望清光若姦人不去朝廷臣雖死目不瞑矣<lb/>
臣不能自書謹口授臣男具録上進惟<lb/>
陛下哀而聼之取進止<lb/>
　　　貼黄<lb/>
　　　　臣聞温伯差除本不出聖意止由吕<lb/>
<pb n="KR2f0014_SBCK_013-9a"/>
　　　　大防留身薦引故有是命然大防之<lb/>
　　　　意非特𣣔成就温伯以自結於群姦<lb/>
　　　　而巳盖昨來都司擬定任永夀酬賞<lb/>
　　　　不當臺諌官屢有彈劾大防切齒惡<lb/>
　　　　之無以泄其忿怒是以明知温伯之<lb/>
　　　　罪公然提㧞意謂言者必湏力争則<lb/>
　　　　𣣔假此為名以逐臣等皆是宰相之<lb/>
　　　　隂謀願　陛下聖明深賜省察又若<lb/>
　　　　謂温伯曽掌牋記𣣔示恩禮即乞朝<lb/>
　　　　廷優與職名䖏之藩鎮則　陛下所<lb/>
<pb n="KR2f0014_SBCK_013-9b"/>
　　　　以待温伯者不<hi>爲不</hi>厚而小人䆮長之<lb/>
　　　　勢可消惟乞出自聖㫁早賦施行<lb/>
　　　引疾乞宫觀事<lb/>
臣昨於前月二十一日忽感寒疾㝷在朝假将<lb/>
理比至中汗勢極危殆後以氣血衰耗津液凝<lb/>
滯兩足拘挛不能舉動至今伏枕調治未効詢<lb/>
之醫者以謂近日未有完愈之期竊以二聖耳<lb/>
目之官恐非賤臣養疾之地𣣔望<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>慈埀察誠<lb/>
懇特除臣一宫觀差遣許任便居住異時苟遂<lb/>
康復朝廷别有任使願竭犬馬之力仰酬天地<lb/>
<pb n="KR2f0014_SBCK_013-10a"/>
之賜惟　陛下哀憐早賜㫖揮取進止<lb/>
　　　乞别差官㸔詳役法事<lb/>
准元祐五年五月二日尚書省劄子勘㑹近<lb/>
降㫖揮差右諌議大夫劉安世點檢户曹文<lb/>
字竊慮役法内有未完事件亦合㸔詳五月<lb/>
　二日三省同奉聖㫖令劉安世一就㸔詳如<lb/>
有未完未便即具利害聞奏<lb/>
右臣近為疾病在假已准朝㫖差右諌議大夫<lb/>
朱光庭兼權點檢户曹文字今來臣所患殊未<lb/>
有痊復之期竊慮稽違詔命伏乞朝廷詳酌别<lb/>
<pb n="KR2f0014_SBCK_013-10b"/>
降㫖揮<lb/>
　　　辭免中書舎人及乞宫觀事<lb/>
右臣准閤門賜到告一道伏蒙聖恩除臣試中<lb/>
書舎人者承命震驚罔知所措竊以代言之任<lb/>
素號才難如臣空踈實為虚授而又向者屢曽<lb/>
論列鄧温伯罪惡不當復在朝廷于今累月未<lb/>
蒙開納方俟譴逐乃叨遷陟臣之自處固已難<lb/>
安盈庭公言何可不畏况臣乆嬰疾病氣体衰<lb/>
嬴巳嘗奏陳乞一宫觀差遣伏望聖慈收還誤<lb/>
恩檢㑹前奏早賜俞允以安愚分所有告命不<lb/>
<pb n="KR2f0014_SBCK_013-11a"/>
敢祗受謹録奏聞伏候勑㫖<lb/>
　　　第二<lb/>
右臣近嘗具奏乞收還所除中書舎人告命准<lb/>
尚書省劄子奉聖㫖不許辭免者犬馬賤誠輒<lb/>
干<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>聼天恩深厚未賜允從進退凌競靡遑寧<lb/>
處伏念臣待罪諌列曽無善状旣有言責義在<lb/>
盡忠而自春迄今論事不効旋以疾病乆廢職<lb/>
業謂宜罷斥以副清議更蒙褒擢實累政体伏<lb/>
惟　陛下黜陟多士務恊至公任用群臣不違<lb/>
所學願察孤危之志㑭全出䖏之宜檢㑹臣前<lb/>
<pb n="KR2f0014_SBCK_013-11b"/>
奏所陳早罷新命特除一宫觀差遣執堅死節<lb/>
仰報洪私不任懇切之至<lb/>
　　第三<lb/>
右臣准尚書省劄子以臣再乞收還所除中書<lb/>
舎人告命奉聖㫖不許辭免者愚誠迫切屢瀆<lb/>
天聦盛徳包含荐煩聖諭憂危自失啓處不遑<lb/>
伏念臣起自寒生本無他技　陛下不次㧞擢<lb/>
寘于掖垣儒者之荣所宜拜命然臣固執鄙陋<lb/>
未卽奉承者其說有二自昔臺諌論事必以邪<lb/>
正為先盖君子小人消長之機繫天下國家治<lb/>
<pb n="KR2f0014_SBCK_013-12a"/>
亂之本臣論温伯至於累章卒不能回是為失<lb/>
職固當罷免以戒曠官更𬒳褒遷重得罪於清<lb/>
議此臣之所不敢也舎人之任實代王言分押<lb/>
六房預聞機務非慱學能文逹於政事者孰冝<lb/>
為之臣屬辭非工訥於應用記聞衰落不練舊<lb/>
章一旦叨居必速官謗此臣之所不能也旣有<lb/>
所不敢又有所不能惟是二者義難冐處伏望<lb/>
陛下察臣至懇追寝誤恩檢㑹累奏事理除一<lb/>
宫觀差遣庻安愚分不累明時仰兾<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>慈特埀<lb/>
矜允<lb/>
<pb n="KR2f0014_SBCK_013-12b"/>
　　　第四<lb/>
臣近巳累次具状辭免新命伏奉聖㫖未賜開<lb/>
許彷徨跼踳方不自安又蒙兩宫遣使特降宣<lb/>
問錫以珍膳恩禮殊絶非踈賤之臣所冝當者<lb/>
中外傳播讙仰盛徳臣非木石豈不體<lb/>
陛下睠遇之隆思效古人國士之報然臣有不<lb/>
得已之血誠湏至干瀆天聽惟　陛下無憚煩<lb/>
而詳覽焉臣向感寒疾初汗失盖兩足拘攣不<lb/>
能歩履竊自傷悼必為廢人至五月間第三次<lb/>
勞復再中大汗幸而氣脉通徹遂能屈伸今旣<lb/>
<pb n="KR2f0014_SBCK_013-13a"/>
踰月而兩膝無力杖乃能起日來自試率三二<lb/>
十歩輒筋急而止至於拜跪尤所未堪臣竊計<lb/>
之旣備從官隔日朝謁自下馬以至後殿起居<lb/>
進退徑趨本局徃復㡬二三里以臣疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>無由<lb/>
勉強本𣣔請一小郡頥養歲月而大病之餘失<lb/>
血過甚心虚徤忘亦恐管勾公事不前加以慈<lb/>
親年髙素多疾恙方此盛暑不可出京進退憂<lb/>
惶莫知所處夙夜自念當仁聖臨御不𣣔使天<lb/>
下有一物之失所臣雖亡状曲荷誤知若不披<lb/>
露心腹投誠歸上則犬馬之志終無所伸是以<lb/>
<pb n="KR2f0014_SBCK_013-13b"/>
不避誅夷再陳旒冕伏望　陛下察臣至墾未<lb/>
嘗避事特降<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖檢㑹累奏除一宫觀差遣㑭<lb/>
臣上供親養下就醫藥異日所苦果得痊復朝<lb/>
廷别有差使㫁不敢辭臣無任祈天俟命激切<lb/>
震恐之至取進止<lb/>
　　　第五<lb/>
臣近具劄子上煩天聽乞還新命除一宫觀差<lb/>
遣伏奉聖㫖令閤門差人齎告就賜仍故謝候<lb/>
痊安日疾速供軄者聞命震驚靡寒而慄伏念<lb/>
臣昨蒙兩宫遣使宣問錫以珎膳議者皆謂<lb/>
<pb n="KR2f0014_SBCK_013-14a"/>
陛下寵睠言路古昔所無冝卽奉承以就聖朝<lb/>
盛徳之事臣是以包羞拜賜不復有言今則又<lb/>
荷至恩委曲優異皆前日朝廷所以体貌大臣<lb/>
者顧循涯分義莫敢當若不自陳益犯清議臣<lb/>
聞管仲必辭上卿之饗虞人不受大夫之招盖<lb/>
所以別異等威尊嚴堂陛聖賢所取方冊具存<lb/>
恭惟國朝御待臣下重輕之体自有典常豈兹<lb/>
愚臣可冐殊禮而况端居私室坐受君命不待<lb/>
陛謝遂領職事恩数太厚非特朝廷貽過舉之<lb/>
嫌稽慢有誅重使賤臣負不恭之譴兼臣言事<lb/>
<pb n="KR2f0014_SBCK_013-14b"/>
亡状已媿曠官乆病氣衰艱於歩履自度疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
卒未全安詞掖要繁必難強勉伏望　陛下曲<lb/>
囬天造埀鑒危誠追寝誤恩檢㑹累奏早除臣<lb/>
一宫官差遣不勝幸願取進止<lb/>
　　　第六<lb/>
臣近者累辭誤恩乞一宫觀差遣伏奉聖㫖依<lb/>
前降㫖揮者宸睠優隆固宜祗受私誠迫切尚<lb/>
敢煩言輒冐誅夷終祈開許臣聞賈誼之論以<lb/>
謂上設亷耻禮義以遇其臣而臣不以節行報<lb/>
其上者則非人類也今　陛下之待臣者至矣<lb/>
<pb n="KR2f0014_SBCK_013-15a"/>
而臣之所以報　陛下者無以他能思惟砥節<lb/>
礪行進退出處之際不為天下清議之所弃庻<lb/>
㡬無負兩宫㧞擢之恩尔臣論事亡状方俟黜<lb/>
幽乆病未痊自冝避位更蒙進職愈重憂皇是<lb/>
以屢瀆天聦願寖新命聖慈容貸累加訓諭臣<lb/>
若迫於恩禮勉強奉承行不顧言利勝於義則<lb/>
報上之節䘮矣　陛下亦安用之自來臣僚凡<lb/>
有除授分所當得惟以禮辭朝廷必使受之無<lb/>
不可者如臣今日所請直以義有難安寧伏稽<lb/>
慢之重誅不敢順命而苟止伏望　陛下擴天<lb/>
<pb n="KR2f0014_SBCK_013-15b"/>
地不報之徳察犬馬至危之情收還詔書檢㑹<lb/>
累奏早降㫖揮授臣一宫觀差遣使臣進退有<lb/>
地不得罪於清議以逐臣謹古人之戒報<lb/>
陛下之誠豈勝幸甚取進止<lb/>
　　　貼黄<lb/>
　　　　竊慮朝廷以臣嘗備從官不𣣔遽置<lb/>
　　　　散地必假一郡以示㤙禮然臣疾病<lb/>
　　　　累月身心衰耗實難強勉以修職事<lb/>
　　　　兼臣母老多病不能出京若俟君命<lb/>
　　　　巳行旋具辭免深恐愈成煩黷伏望<lb/>
<pb n="KR2f0014_SBCK_013-16a"/>
　　　　聖慈曲從臣請除一宫觀差遣任便<lb/>
　　　　居住庻得上供親養下就醫藥惟<lb/>
　　　　陛下保全始終特賜矜允<lb/>
　　第七<lb/>
臣近具劄子陳乞宫觀差遣伏奉聖㫖依累降<lb/>
㫖揮者區區血誠盡於前奏竊謂旣塵天聼必<lb/>
見矜許豈意再煩聖諭未賜允從夙夕震悸㡬<lb/>
無生理伏念臣自𬒳詔除今巳累月間蒙宸睠<lb/>
遣使宣問錫以珍膳又降<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖就第賜告特放<lb/>
陛謝便令供職恩禮殊異聳動中外臣若粗能<lb/>
<pb n="KR2f0014_SBCK_013-16b"/>
強勉豈敢違抗君命飾詐近名然臣不幸義有<lb/>
難安心懐自愧加以中汗而來凡八十日百端<lb/>
醫治終未完復雖䇿杖可以歩履而拜跪陟降<lb/>
俱覺艱難貪戀明時未忍謝事所以懇求閑局<lb/>
頥養歲月覬幸痊愈復備驅䇿今朝廷之姦邪<lb/>
尚在愚臣之疾病未瘳豈敢更竊寵荣干犯清<lb/>
議輙冐誅殛再申悃愊惟　陛下全臣節於今<lb/>
日責臣報於異時檢㑹累奏早除一宫觀差遣<lb/>
臣無任祈天俟命激切殞越之至取進止<lb/>
　　　應詔言事<hi>時爲宝文閤待制樞宻都承㫖</hi>
<pb n="KR2f0014_SBCK_013-17a"/>
臣伏自去歲病疾得請崇福曽未數月復蒙召<lb/>
用雖聖恩慱大不遺小才而臣樸拙愚暗未有<lb/>
以報塞萬一坐耗厚禄日負憂愧至於當今之<lb/>
要務朝廷之闕政每有聞見屢𣣔論列而旣去<lb/>
言路不敢出位伏覩今年四月七日尚書省劄<lb/>
子勘㑹近臣自許言事三省同奉聖㫖令御史<lb/>
臺行下臣忝備從官親承詔命事繫國体義當<lb/>
盡䂓願　陛下留神而聼之臣聞朝廷除吕惠<lb/>
卿中散大夫光禄卿分司南京物議沸騰輿情<lb/>
震駭伏惟　陛下初踐宸極務從人𣣔以惠卿<lb/>
<pb n="KR2f0014_SBCK_013-17b"/>
蔡確之徒殘民蠧國辜負任使為四海所疾是<lb/>
以相繼貶逐屏之逺方雖匹夫匹婦之愚莫不<lb/>
暁然知　二聖之心本為天下生灵驅除患害<lb/>
非有好惡之私也謂冝永投荒裔終身不齒而<lb/>
惠卿自移宣城方踰再歲考之常法猶未當叙<lb/>
不識何名遽復卿列議者謂蔡確之母見在京<lb/>
師干訴朝廷願還其子大臣未敢直從其請故<lb/>
以惠卿嘗試兩宫若惠卿之命遂行則将籍以<lb/>
及確確旣復用則章惇之類如蝟毛而起為天<lb/>
下國家計者其得安乎臣伏觀國朝㑹要第二<lb/>
<pb n="KR2f0014_SBCK_013-18a"/>
百三十七卷　太宗皇帝雍熈二年五月二十<lb/>
四日中書門下言有掌任職官譴謫在外者作<lb/>
經赦宥望令歸闕責其後効帝不許謂宰相曰<lb/>
朝廷致理當任賢良君子小人冝在明辨大抵<lb/>
人君冝先自正其身亦如治家家長不正家亦<lb/>
亂矣故聼讒邪之言則骨肉至親坐成離間豈<lb/>
能至肥家睦族之道歟大小雖殊其致一也今<lb/>
海島瓊崖逺處甚有竄謫之人郊禋已來豈不<lb/>
在念盖此等為行巇嶮若小得志則復結朋黨<lb/>
恣其毀譽如害群之馬豈冝輕議哉臣竊謂<lb/>
<pb n="KR2f0014_SBCK_013-18b"/>
祖宗仁徳均𬒳動植及其制馭小人則一切斷<lb/>
之以義惟　陛下善繼善述不愆不忘保守初<lb/>
政堅如金石萬機之睱屢省先訓異日或有大<lb/>
臣尚持姑息之論巧為道地假借大姦伏望<lb/>
陛下以太宗之至言面折其妄使中外群小不<lb/>
能窺伺朝廷之間隙摇動正道天下幸甚取進<lb/>
止<lb/>
盡言集卷第十三<hi>終</hi>
</p>
<p>
</p>
  </div>
<div> <lb/>
    <p>
<pb n="KR2f0014_SBCK_014-1a"/>
盡言集䟦<lb/>
先公宫傳天性嗜學於書無所不讀問之亦無<lb/>
不知多聞強識自以進士貢則稱慱洽元祐戊<lb/>
辰以彭山令丁内艱歸寓畿邑時復制科卽慨<lb/>
然益蒐討舊學期以是舉進居三四年待問之<lb/>
業悉備人未甚知亦不求知於人邑距京不百<lb/>
里獨不一徃或勸之曰聞從官徃徃薦所知未<lb/>
剡章者亦旣許人左右無乃後乎先公笑而荅<lb/>
曰患不能尔㑹有知者乆之至都城果如所聞<lb/>
唯寳文閣待制樞宻都承㫖劉公難其人猶未<lb/>
<pb n="KR2f0014_SBCK_014-1b"/>
舉也作書以謁一見稱奨乃録所撰䇿論繼見<lb/>
則深愛之遂應詔舉焉明年甲戌改元紹聖時<lb/>
事更新公自鎮帥坐向所言事謪嶺外先公以<lb/>
是不與召試綯侍側毎聞言知遇特逹之意欲<lb/>
登其門恨不能也大觀戊子先公沒旣踰歳綯<lb/>
扶其䘮泝汴趨洛過永城聞公寓傳舎亟徃見<lb/>
之與進甚厚以門人之子晋飯諄誨良渥因話<lb/>
及初除諌官時入白太夫人曰言責之任稱職<lb/>
實難依世吐茹則忝先人直道不回將蹈禍患<lb/>
詒慈親憂方今孝治某無兼侍以親辭必得請<lb/>
<pb n="KR2f0014_SBCK_014-2a"/>
辭之如何太夫人愀然曰是聀也汝父平生修<lb/>
藴欲爲而不得者今朝廷命汝汝父之意伸矣<lb/>
第爲之萬一斥吾誓偕行慎無以吾撓汝素志<lb/>
某再拜受教辭不獲命乃不固辭旣就職則遇<lb/>
事極言無所顧避以報異知及後𬒳譴卽白曰<lb/>
高年適炎荒非便請晋婦及孫以養某當携它<lb/>
子之貶所太夫人曰吾向許汝偕行臨事食言<lb/>
吾弗爲也且吾晋則憂思益甚不如前邁死生<lb/>
命也避可得乎家人猶疑強勉慰其子尔從容<lb/>
㣲伺之恬恬不異平日遇患難幾三年一夕無<lb/>
<pb n="KR2f0014_SBCK_014-2b"/>
疾而終卒無悼怛之色嗚呼世徒知公正色立<lb/>
朝論議風莭氷霜<hi>禀然</hi>盖其毋太夫人之賢如此<lb/>
雖傳記所載賢母烈婦又何以加諸綯以行速<lb/>
不果再造起立願聞治心行巳之要公<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>之坐<lb/>
乃告之曰某少學温公旣擢第筮仕行有日卽<lb/>
徃别且丐一言終身行之温公曰其誠乎吾平<lb/>
生力行之其後用之不可旣某曰行之何先温<lb/>
公曰當自不妄語始綯服膺欽誦奉以周旋初<lb/>
猶勉強乆乃安之凡所云爲無一不出於誠者<lb/>
綯心識之願學焉病未能也建炎丁未今上卽<lb/>
<pb n="KR2f0014_SBCK_014-3a"/>
祚雎陽綯時守壽春復召爲給事中過同寮直<lb/>
舎傳公諌草盡言集者就觀之首見耆徳魁雋<lb/>
世所共賢者舉錯非是公必言之不少假或者<lb/>
甚之綯應之曰治已如公則可茍爲不然必有<lb/>
躡其後而攻之者欲傳之未睱甲寅綯自㑹稽<lb/>
得請外祠來寓崑山公季子至叔以尚書郎聀<lb/>
事繼至綯借盡言集則已爲人所先矣獨得公<lb/>
所爲文元城集二十卷且傳且讀躬自是正反<lb/>
復惟騐以求公之志趣而則傚焉今至叔除守<lb/>
海陵<hi>復來</hi>待次綯始求是集傳録親校讀玩再三<lb/>
<pb n="KR2f0014_SBCK_014-3b"/>
備見所上章䟽諷諭論列動繫國體諏訪審訂<lb/>
咸有根據嚴而恕簡而不苛氣平守固辭直事<lb/>
核皇皇乎仁義之説也大㫖務在人主慎㣲師<lb/>
古總攬綱柄輔臣恊㳟弼直杜絶阿私凡百有<lb/>
位持身顧禮義莅官循法度如是而後巳則是<lb/>
書乃言官之模楷輔弼之龜鑑卿士大夫之藥<lb/>
石綯觀其書則思其人思其人則誦其言因憶<lb/>
疇昔致誠不妄之語無少不合故輒題其集後<lb/>
并記親聞之説以見一話一言未嘗不根於誠<lb/>
也噫先公出公之門十六年而後綯識其面又<lb/>
<pb n="KR2f0014_SBCK_014-4a"/>
二十年而後見其集又十年而後得其全書家<lb/>
藏而時觀之景仰之心盖四十四年矣非特如<lb/>
是搢紳好事者多傳其書以爲師法方将盛行<lb/>
於世爲時利澤施諸千載而未艾也綯雖老矣<lb/>
猶庶㡬及見之紹興六年丙辰季冬望日資政<lb/>
殿大學士在中大夫提舉臨安府洞霄宫河南<lb/>
王綯題<lb/>
元城先生南遷徃還皆道曲江比得其手帖十<lb/>
餘𥿄於州人鄧氏迺刻石清淑堂上適<lb/>
先生曽孫孝騫自連山來訪出其家藏盡言集<lb/>
<pb n="KR2f0014_SBCK_014-4b"/>
十三卷因命工<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>版置之郡齋淳熈五年戊戍<lb/>
閠月初吉假守括蒼梁安世謹書<lb/>
</p>
<p>
</p>
  </div>
        </body>
</text>\m</TEI>
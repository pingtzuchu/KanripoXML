<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>炎徼紀聞</head>
    <p>
<pb n="KR2c0006_WYG_000-1a"/>
欽定四庫全書　　　　　史部三<lb/>
　炎徼紀聞　　　　　　　紀事本末類<lb/>
　　提要<lb/>
　　　　<hi>臣</hi>等謹案炎徼紀聞四卷明田汝成撰汝成<lb/>
　　　　字叔禾錢塘人嘉靖丙戌進士官至廣西布<lb/>
　　　　政司右參議事迹具明史文苑傳史稱其博<lb/>
　　　　學工古文尤善叙述厯官西南諳曉先朝遺<lb/>
　　　　事撰炎徼紀聞即此編也書凡十四篇首紀<lb/>
<pb n="KR2c0006_WYG_000-1b"/>
　　　　王守仁征岑猛事次紀岑璋助擒岑猛事次<lb/>
　　　　紀趙楷李寰事次紀黄<graphic n="KR1781" url="https://raw.githubusercontent.com/kanripo/KR-Gaiji/master/images/KR1781.png" mimeType="image/png"/>請立東宫事次紀<lb/>
　　　　征大藤峽事次紀奢香事次紀安貴榮事次<lb/>
　　　　紀田琛事次紀楊輝事次紀阿溪事次紀阿<lb/>
　　　　向事次紀雲南諸夷次紀猛宻孟飬次雜記<lb/>
　　　　諸蠻夷毎篇各繫以論所載較史為詳前有<lb/>
　　　　汝成自序稱自涉炎徼所聞諸事皆起于撫<lb/>
　　　　綏缺狀賞罰無章切中明代之弊其論田州<lb/>
<pb n="KR2c0006_WYG_000-2a"/>
　　　　之事歸咎于王守仁之姑息論黄<graphic n="KR1781" url="https://raw.githubusercontent.com/kanripo/KR-Gaiji/master/images/KR1781.png" mimeType="image/png"/>之事歸<lb/>
　　　　咎于于謙之隠忍亦持平之議不蹈門户之<lb/>
　　　　見史稱汝成分守右江時龍州土酋趙楷慿<lb/>
　　　　祥州土酋李寰各弑主自立與副使翁萬達<lb/>
　　　　宻討誅之努灘賊侯公丁為亂㫁藤峡羣賊<lb/>
　　　　與相應汝成復偕萬達設䇿誘擒公丁而進<lb/>
　　　　兵討峡賊大破之又與萬達建善後七事一<lb/>
　　　　方遂靖云云則汝成於邉地情形得諸身厯<lb/>
<pb n="KR2c0006_WYG_000-2b"/>
　　　　是書據所見聞而記之固與講學迂儒貿貿<lb/>
　　　　而談兵事者逈乎殊矣乾隆四十六年五月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2c0006_WYG_000-3a"/>
炎徼紀聞原序<lb/>
余承乏藩臬者十餘年而宦履所經半涉炎徼炎徼之<lb/>
政少催科獄訟之擾其卒然隳突驚心駭目者多夷情<lb/>
而夷情之尤掣肘者在乎土酋獷悍抗敗王略效尤習<lb/>
惡逆節比起法令格閡而不行駸駸乎尾大不掉之患<lb/>
雖欲羈縻漸不可得以治理論之中原易而逺方難近<lb/>
之可憂未若逺之可憂也故先王慎擇逺方之吏若谷<lb/>
永守鬱林而烏滸内屬李靖撫嶺南而逺夷悦服若我<lb/>
<pb n="KR2c0006_WYG_000-3b"/>
朝沐黔寧王鎮雲南而滇酋按堵黄忠宣公治安南而<lb/>
交人不忍遽叛皆由此選也今之仕者率樂中原而厭<lb/>
逺方一閲除書有逺方之命即索然沮䘮無復用世之<lb/>
志秉鈞者因而循之逺方之吏半出遷謫之科不然則<lb/>
朴懦無援者也夫遷謫者抱憤躁之懐朴懦者無統御<lb/>
之略措鈍器於盤錯之交難乎其解矣譬之一身中原<lb/>
心腹也逺方四肢也四肢有疾而委之庸醫善攝生者<lb/>
固如是乎故逺方之吏非亷不足以彰威非信不足以<lb/>
<pb n="KR2c0006_WYG_000-4a"/>
立約非才識不足以排難解紛非乆任不足以諳土俗<lb/>
練兵機也自余涉炎徼而所聞若干事皆起於撫綏缺<lb/>
状賞罰無章不肖者以墨守敗績賢者以避嫌徼名二<lb/>
者殊轍而同敝卒致干戈相尋蔓延荼毒下竭生民之<lb/>
膏血上貽廷議之軫憂良可歎也間述所聞著為此書<lb/>
凢一十四篇大方伯希齋陳公見而喜之曰其事核其<lb/>
言詳不虚美不隠惡是可梓而行也且再三强余序諸<lb/>
首簡以宣著作之本指夫公之有取於是書者豈直以<lb/>
<pb n="KR2c0006_WYG_000-4b"/>
文字之華哉無乃以其有闗於政紀也况公行有節鉞<lb/>
之賜萬一開府南陲展是書而覽之則鑒昔慎今之餘<lb/>
或少禆於幕議云耳是為序嘉靖三十七年夏五月田<lb/>
汝成序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2f0004_WYG_001-1a"/>
　欽定四庫全書<lb/>
大清世祖體天隆運定統建極英睿欽文顯武大德𢎞功<lb/>
至仁純孝章皇帝聖訓卷一<lb/>
　　　論治道<lb/>
　　　順治十年癸巳正月丙申<lb/>
上幸内院閲通鑑<lb/>
諭大學士范文程額色黑寗完我陳名夏等曰上古帝王<lb/>
　聖如堯舜固難與比倫其自漢髙以下明代以前何帝<lb/>
<pb n="KR2f0004_WYG_001-1b"/>
　為優文程等奏曰漢髙祖文帝光武唐太宗宋太祖明<lb/>
　　　太祖俱屬賢君<lb/>
上曰此數君又孰優名夏奏曰唐太宗似過之<lb/>
上曰朕以為厯代賢君莫如明太祖即唐太宗併數君德<lb/>
　政皆有善者有未盡善者至明太祖所定制度章程規<lb/>
　畫周詳厯代之君實皆不及也文程等對曰誠如<lb/>
上諭<lb/>
　　　丁酉<lb/>
<pb n="KR2f0004_WYG_001-2a"/>
萬壽節<lb/>
上御太和殿諸王貝勒文武羣臣慶賀賜宴畢<lb/>
召大學士陳名夏至<lb/>
上問曰天下何以治何以亂且何以使國祚長久名夏奏<lb/>
　　　曰<lb/>
皇上如天<lb/>
上心即天心也天下治平惟在<lb/>
皇上欲致天下治平惟在一心心乎治平則治平矣<lb/>
<pb n="KR2f0004_WYG_001-2b"/>
上曰然其道如何名夏奏曰治天下無他道惟在用人得<lb/>
　　　人則治不得人則亂<lb/>
上曰然得人如何名夏奏曰知人甚難然所以知之亦易<lb/>
　　　今誠於羣臣中擇素有德望者常賜召見訪問則<lb/>
　　　天下人心鼔舞無不欲宣力效能者矣<lb/>
上又曰唐朝家法何以不正名夏奏曰由太宗家法未善<lb/>
　　　故致女主擅國禍亂蔓延然貞觀政治可比隆三<lb/>
　　　代惟能用人故耳<lb/>
<pb n="KR2f0004_WYG_001-3a"/>
上又曰人君之有天下非圖逸豫乃身當孜孜愛民以一<lb/>
　身治天下也若徒身耽逸樂又安望天下治平惟勤勞<lb/>
　其身以茂臻上理譽流青史顧不美歟朕雖勤於圖治<lb/>
　豈遂無過失專賴卿等匡其不逮倘朕躬有過慎勿諱<lb/>
　言名夏奏曰<lb/>
皇上寵眷諸臣常加誡諭人心大不同於曩時况臣受<lb/>
皇上厚恩豈甘緘黙但恐指陳過當耳<lb/>
　　　五月庚午<lb/>
<pb n="KR2f0004_WYG_001-3b"/>
上幸内院問翰林各官何下直太早大學士范文程等奏<lb/>
　　　曰今日端陽是以下直較早<lb/>
上顧謂羣臣曰乘藉天休猥圖安樂人情盡然但欲希宴<lb/>
　逸必先習勤勞俾國家大定其樂方永若止圖安樂嗜<lb/>
　慾莫遏先計身家而後國是其樂亦暫耳即如朕躬所<lb/>
　行兢兢業業期於盡善故每樂聞諸臣之言今之人多<lb/>
　有能言而不能行者其故何也今日為之明日易之弗<lb/>
　克持久是以不能行耳夫人孰無過知過而改即為善<lb/>
<pb n="KR2f0004_WYG_001-4a"/>
　士倘自掩飾謬以為是過乃滋長咎斯甚矣朕與諸臣<lb/>
　果能共勤政務裨益民生天必眷之若人之所行不善<lb/>
　弗自省改天必降之以殃尚能邀眷佑乎至天不加眷<lb/>
　佑而委命於天不知天之譴爾者以爾之不善也豈有<lb/>
　爾所行善而天譴之者昔商成湯為盛徳之主猶且檢<lb/>
　身不及改過不吝若明之正徳帝耽志嬉遊怙過不悛<lb/>
　徒責善於臣工揆之修已治人之道烏乎可縱使臣工<lb/>
　胥善而君不改過遷善何由而向化邪自今以往始自<lb/>
<pb n="KR2f0004_WYG_001-4b"/>
　朕躬有過即改卿等亦各宜黽勉勤為啓沃朕將殫力<lb/>
　修省焉<lb/>
　　　順治十一年甲午五月甲午端陽節<lb/>
上召内大臣大學士等乘龍舸遊西苑<lb/>
諭諸臣曰舟敝則加修法久則加整一經修整則煥然復<lb/>
　新矣馮銓奏曰今之政事<lb/>
皇上勵精圖治自爾日新又新<lb/>
上頷之至北橋登岸幸南臺賜諸臣饌<lb/>
<pb n="KR2f0004_WYG_001-5a"/>
上曰朕甚憫耕牛勞苦不忍食其肉金之俊奏曰<lb/>
皇上恤牛之勞且然况海内百姓乎<lb/>
上與諸臣歡宴至暮還宫<lb/>
　　　順治十二年乙未正月壬子<lb/>
上諭内外文武官員曰朕奉<lb/>
天子民孜孜圖治夙興夜寐罔敢怠荒庶望休息安養漸<lb/>
　興教化以奏昇平乃疆圉未靖水旱頻仍儲偫不充兵<lb/>
　民憔悴流離困苦永念惻然雖恩赦屢頒而奉行無法<lb/>
<pb n="KR2f0004_WYG_001-5b"/>
　每思與朕共理天下者惟爾内外文武諸臣是賴已有<lb/>
　諭㫖自朕躬闕失以及政事未當者俱令各官悉心條<lb/>
　奏採擇施行兹以朕思慮所及先頒勅諭令各該管衙<lb/>
　門作速遵奉興利除害稱朕祇承<lb/>
天意周恤民隱至懐書不云乎車服以庸從來帝王致治<lb/>
　最重民功之賞爾内外諸臣果能殫力宣猷克敷膏澤<lb/>
　朕必論功優擢如仍前玩忽誤國殃民定置重典<lb/>
　　　敬天<lb/>
<pb n="KR2f0004_WYG_001-6a"/>
　　　順治十七年庚子二月甲午<lb/>
上諭禮部曰帝王奉<lb/>
天子民禮隆禋祀享<lb/>
帝大典所關尤重必儀物克備乃足昭對越之誠向來<lb/>
郊祀惟冬至用燔柴禮<lb/>
祈穀壇未經舉行雖祀典原有等差而同為祀<lb/>
上帝典禮不宜有異嗣後<lb/>
祈穀亦行燔柴禮<lb/>
<pb n="KR2f0004_WYG_001-6b"/>
　　　聖孝<lb/>
　　　順治八年辛卯正月辛未<lb/>
上諭禮部曰朕聞君徳莫先於克孝禮制莫重乎尊親凡<lb/>
　帝王纘承鴻業深念劬勞必上徽稱以彰盛典所以隆<lb/>
　禮顯孝也恭惟<lb/>
聖母翼贊<lb/>
皇考令徳著於宫闈誕育藐躬恩慈勤於顧復獲纘丕緒<lb/>
　奄有寰區良由<lb/>
<pb n="KR2f0004_WYG_001-7a"/>
聖母啓廸之所致也爰遵古典博採衆謀擬上<lb/>
昭聖慈壽皇太后尊號恭晉隆禮用展孝思<lb/>
　　　順治十三年丙申正月癸未<lb/>
上諭内三院曰自古平治天下莫大乎孝孝為五常百行<lb/>
　之原故曽子備述孔子之言以為孝經昭示後世上自<lb/>
　天子下逮庶人至孝之道罔不備焉朕觀其立言正大<lb/>
　意㫖深逺茍非取古人言行關於孝道者推而廣之不<lb/>
　足以彰其義兹欲博採羣言加以論斷勒成一編名曰<lb/>
<pb n="KR2f0004_WYG_001-7b"/>
　孝經衍義務俾讀者觀感效法以稱朕孝治天下之意<lb/>
　　　八月壬寅<lb/>
上仰承<lb/>
皇太后慈訓製為内則衍義成書幷為序文恭呈<lb/>
聖覽序曰臣聞致治之道有大經大法以儀型乎邦國必<lb/>
　有内治内教以模楷乎宫闈故關雎為王化之端乾坤<lb/>
　居大易之首聖人垂訓未有不以門内為兢兢者也三<lb/>
　代以前聖后賢妃肇修内治以致化行俗美具載典冊<lb/>
<pb n="KR2f0004_WYG_001-8a"/>
　自非天佑至徳孰能集貞淑之大成振古今之懿化哉<lb/>
　恭惟<lb/>
聖母皇太后佐我<lb/>
皇考興道致治<lb/>
徽音雍穆<lb/>
慈誨周詳有典有則興仁興讓允為萬世壼教之軌範臣<lb/>
　敬遵<lb/>
慈㫖蒐輯古來嘉言美行統成一編上備<lb/>
<pb n="KR2f0004_WYG_001-8b"/>
披閱下示來兹謹按内則所載皆閨門之内起敬起孝興<lb/>
　讓興仁之事而首曰后王命冡宰降徳于衆兆民謂此<lb/>
　乃王后世子所躬行心得而可為民法者故不言布教<lb/>
　而言降徳也夫聖人言欲治其國者先齊其家又言家<lb/>
　正而天下定齊之正之其惟内則乎世傳后妃紀列女<lb/>
　傳家範内訓諸書著作不少然未嘗原本内則而發明<lb/>
　之豈所以尊經立教與今是書一本經㫖而推衍之微<lb/>
　而聲氣容色顯而言動儀文精而樂心養志麤而中饋<lb/>
<pb n="KR2f0004_WYG_001-9a"/>
女工所以操其心而檢其身者施諸一家無不宜放乎<lb/>
四海無不準究其指歸有八要焉孝者順親之要其𩔖<lb/>
有二事舅姑事父母是也敬者内助之要其𩔖有五事<lb/>
夫勸學佐忠贊㢘重賢是也教者昌後之要其𩔖有三<lb/>
教子勉學訓忠是也禮者持已之要其類有九敬祭祀<lb/>
肅家政定變守貞殉節端好尚崇儉約謹言慎儀是也<lb/>
讓者睦戚之要其𩔖有四崇謙退和妯娌睦宗族待外<lb/>
戚是也慈者推恩之要其𩔖有五逮下慈幼敦仁愛民<lb/>
<pb n="KR2f0004_WYG_001-9b"/>
宥過是也勤者修業之要其𩔖有二女工飲食是也學<lb/>
者取法之要其類有二好學著書是也毎舉一𩔖必證<lb/>
以聖賢經傳之言實以古今淑順之行所採事蹟貴賤<lb/>
不同而其道則同所引文辭深淺不一而其理則一闡<lb/>
明大㫖詮釋微文名曰内則衍義自禁壼達乎閭巷咸<lb/>
於斯取則焉必皆感發其性情漸摩乎理義廣教化而<lb/>
羙風俗宫闈之嘉言懿行直與邦國之大經大法並垂<lb/>
不朽<lb/>
<pb n="KR2f0004_WYG_001-10a"/>
聖母皇太后休聲盛徳炳若日星永作則於萬世矣<lb/>
　　　十二月戊戌<lb/>
上諭禮部曰朕考徃代典制嵗時致享必於<lb/>
太廟至於晨昏謁見朔望薦新節序告䖍聖誕忌辰行禮<lb/>
　皆另建有奉先殿今制度未備孝思莫伸朕心歉然爾<lb/>
　部即察明舊典具奏<lb/>
　　　順治十四年丁酉十二月丙申<lb/>
上諭戸部曰<lb/>
<pb n="KR2f0004_WYG_001-10b"/>
皇太后聖體違和今已大豫朕心深為欣慰八旗及畿輔<lb/>
　人民應加恩賚以洽歡心兹𤼵内帑銀十萬兩一半給<lb/>
　八旗兵丁一半遣官賑濟畿輔貧民爾部即遵諭行<lb/>
　　　順治十五年戊戌正月辛酉皇第四子薨生甫四<lb/>
　　　月<lb/>
上召諸内大臣諭曰兹者皇子薨逝爾等將無謂朕因此<lb/>
　感傷朕前以<lb/>
皇太后聖體違和時刻憂念今已大豫此真無疆之慶於<lb/>
<pb n="KR2f0004_WYG_001-11a"/>
　願至足豈復以此幼子感懐向襄親王薨時尚反覆忖<lb/>
　度恐<lb/>
皇太后悼傷勉強抑忍且生死從來定數焉能有違朕念<lb/>
　切國家仰副<lb/>
皇太后之心安敢過為傷念亦非強為之詞而有動於中<lb/>
　也卿等宜知此意諸臣奏曰臣等正以<lb/>
皇上傷感為慮今聞<lb/>
諭㫖不勝歡慰<lb/>
<pb n="KR2f0004_WYG_001-11b"/>
　　　順治十七年庚子三月辛未<lb/>
上諭禮部曰<lb/>
奉先殿祀<lb/>
太祖<lb/>
太宗神位未及并祀<lb/>
四祖於朕孝思未展今詳稽舊制歳終袷祭之外有奉先<lb/>
　殿祫祭之例以後元旦<lb/>
皇太后萬壽及朕壽節俱照例祭告奉<lb/>
<pb n="KR2f0004_WYG_001-12a"/>
太廟後殿<lb/>
四祖神主於<lb/>
奉先殿與<lb/>
太祖<lb/>
太宗合享位次照<lb/>
太廟祫祭禮<lb/>
　　　聖學<lb/>
　　　順治十二年乙未三月癸丑<lb/>
<pb n="KR2f0004_WYG_001-12b"/>
上諭内三院曰自古帝王勤學圖治必舉經筵日講以資<lb/>
　啓沃今經筵已定於文華殿告成之日舉行而日講深<lb/>
　有裨益尤不容緩爾等即選滿漢詞臣學問淹博者八<lb/>
　員充日講官侍朕左右以備諮詢<lb/>
　　　謙徳<lb/>
　　　順治十四年丁酉正月壬戌禮部奏恭遇<lb/>
萬壽節諸王羣臣應上表行慶賀禮設筵宴<lb/>
上曰朕親政以來數年於兹雨晹未調盜賊未息民困未<lb/>
<pb n="KR2f0004_WYG_001-13a"/>
　蘇方切儆惕今以生辰受賀彌覺不安至日<lb/>
皇太后儀仗全設朕親詣行禮其諸王羣臣賀表及筵宴<lb/>
　俱著停止<lb/>
　　　順治十六年己亥八月辛亥給事中姚延啓奏言<lb/>
皇上文徳武功史不勝書請仍加<lb/>
聖號宣示中外<lb/>
上曰人君政事得失全在實行無關稱聖前諭不許稱聖<lb/>
　乃朕本懐非虛為粉飾也姚延啓凟奏不合其嚴飭之<lb/>
<pb n="KR2f0004_WYG_001-13b"/>
　　　節儉<lb/>
　　　順治十五年戊戌六月庚午<lb/>
上諭工部内官監曰和碩榮親王塋殿前有諭㫖務從節<lb/>
　省爾等須恪遵前諭但期堅固足蔽風雨不必華侈以<lb/>
　致勞民倘不體朕心勞民糜費後有見聞治罪不宥<lb/>
　　　儆戒<lb/>
　　　順治十年癸巳閏六月庚辰<lb/>
上諭内三院曰考之洪範作肅為時雨之徴天人感應理<lb/>
<pb n="KR2f0004_WYG_001-14a"/>
　本不爽朕朝夕乾惕冀迓時和乃兹者霪雨匝月歳事<lb/>
　堪憂都城内外積水成渠房舍頹壊薪桂米珠小民艱<lb/>
　於居食婦子嗷嗷甚者傾壓致死深可軫念揆厥由來<lb/>
　皆朕不徳所致朕當一意修省祗懼天戒爾大小臣工<lb/>
　俱宜各盡職業共圖消弭京城内外該部確察被災户<lb/>
　口據實奏聞在外凡有水災地方督撫察明被災分數<lb/>
　具奏請䘏以昭朕賑恤窮黎實意<lb/>
　　　順治十三年丙申三月丙午<lb/>
<pb n="KR2f0004_WYG_001-14b"/>
上諭禮部曰朕自親政以來夙夜冰兢罔敢怠忽務求克<lb/>
　當<lb/>
天心光昭<lb/>
祖徳民安物阜蚤底治平乃近者冬雷春雪隕石雨土所<lb/>
　在見告變匪虛生皆朕不徳所致朕思<lb/>
天為天下而立君為君者代<lb/>
天敷治必使民物咸若治臻上理然後可以仰答眷命今<lb/>
　水旱連年民生困苦是朕有負於<lb/>
<pb n="KR2f0004_WYG_001-15a"/>
上天作君之心一過也<lb/>
祖宗創闢天下以貽子孫為君者念<lb/>
祖宗櫛風沭雨之勞必闡揚光大四海雍熙然後能守<lb/>
祖宗之成憲朕之天下實本於<lb/>
太祖<lb/>
太宗積功累仁所創垂今彊圉未靖徵調頻興是朕有負<lb/>
　於<lb/>
祖宗付託之心一過也當睿王攝政之時誅降濫賞屏斥<lb/>
<pb n="KR2f0004_WYG_001-15b"/>
　忠良任用姦貪國家錢糧恣意耗費以致百姓嗟怨人<lb/>
　人望朕何日親政亟為拯救今經六載雖竭力更新乃<lb/>
　猶康乂未奏災祲時聞是朕有負於百姓望治之心一<lb/>
　過也用是恐懼靡寧撫躬自責披瀝悃誠冀回災變欲<lb/>
　昭告於<lb/>
上帝<lb/>
祖宗實圖省改爾部作速擇吉具奏<lb/>
　　　順治十四年丁酉九月戊辰<lb/>
<pb n="KR2f0004_WYG_001-16a"/>
上諭禮部曰自古變不虚生皆由人事昨日入夜地震有<lb/>
　聲朕不勝悚惕因思朕即位十有四年親政已厯七載<lb/>
　雖夙夜憂勤勉圖治理但萬幾至繁玩日愒月或至怠<lb/>
　荒政事有乖民生未遂以致災譴見告用示儆戒朕今<lb/>
　痛加修省文武大小羣臣俱當力改前愆協心盡職消<lb/>
　弭災異此後朕躬或有闕失行政或有錯謬著内院輔<lb/>
　臣據實陳奏毋得隠諱爾部即𫝊諭遵行<lb/>
　<lb/>
<pb n="KR2f0004_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷一<lb/>
</p>
<p>
</p>
  </div>
<div> <lb/>
    <p>
<pb n="KR2f0004_WYG_002-1a"/>
　欽定四庫全書<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷二<lb/>
　　　敦睦<lb/>
　　　順治十三年丙申八月丙子<lb/>
上遣官宣慰科爾沁及諸國<lb/>
敕曰爾等秉資忠直當<lb/>
太祖<lb/>
<pb n="KR2f0004_WYG_002-1b"/>
太宗開創之時即誠心效順結為姻婭請為屏藩<lb/>
太祖<lb/>
太宗嘉爾等勲勞崇以爵號賞賚有加恩至渥焉朝覲往<lb/>
　來時令陛見教誨飲食異數有加凡有懐欲吐俱得奏<lb/>
　陳情意和諧如同父子朕荷<lb/>
祖宗鴻庥統一寰㝢恐於<lb/>
祖宗徳意有違成憲未合恒用憂惕但初年朕在幼冲睿<lb/>
　王攝政任意變更不遵舊制所行悖逆以致衆怒羣怨<lb/>
<pb n="KR2f0004_WYG_002-2a"/>
　使爾等夙夜望朕親政長保恩恵如得復見<lb/>
太祖<lb/>
太宗乃朕自親政以來六年於兹矣未得一見豈朕忘爾<lb/>
　等哉盖因地廣事煩萬幾少暇且痘疹流行爾等逺來<lb/>
　之日朕復出廵幸是以相見甚疎然相見之疎固自有<lb/>
　由而懐爾之誠時切朕念每思爾等效力年久戰伐多<lb/>
　功雖在寤寐未之有斁兹念爾等久不來見恐有誠意<lb/>
　不得上通故特遣官齎敕賜爾等縀疋以諭朕意嗣後<lb/>
<pb n="KR2f0004_WYG_002-2b"/>
　有欲奏聞之事即行奏請朕無不體恤行之朕方欲致<lb/>
　天下於太平爾等心懐忠直母忘<lb/>
太祖<lb/>
太宗厯年恩寵我國家世世為天子爾等亦世世為王公<lb/>
　享富貴於無窮垂芳名於不朽豈不休乎<lb/>
　　　順治十四年丁酉三月丁卯定逺大將軍世子濟<lb/>
　　　度班師還京時世子濟度父和碩鄭親王母福金<lb/>
　　　弟多羅敏郡王及世子福金俱已相繼薨逝及至<lb/>
<pb n="KR2f0004_WYG_002-3a"/>
上命議政大臣等迎於盧溝橋告之世子隨詣靈柩前哭<lb/>
　　　泣盡哀然後還府<lb/>
上親臨其第濟度率官屬出迎<lb/>
上望見惻然墮淚稍前<lb/>
上降輿執其手慟甚侍臣無不揮涕<lb/>
上謂濟度曰朕來初欲解慰及見爾慟不能已爾尚勉聴<lb/>
　朕言少節悲哀為國自愛遂手賜茶酒復賜諸貝子公<lb/>
　　　大臣茶畢還宫<lb/>
<pb n="KR2f0004_WYG_002-3b"/>
　　　諭羣臣<lb/>
　　　順治九年壬辰十二月丁卯<lb/>
上宴内大臣大學士尚書侍衛於中和殿賜大學士洪承<lb/>
　　　疇陳名夏陳之遴尚書髙爾儼胡世安金之俊李<lb/>
　　　化熙張鳳翔貂鑲朝服各一襲<lb/>
諭曰爾等皆朕倚任大臣若能潔已奉公屬員自當效法<lb/>
　倘貪黷相尚必致顛倒是非不但公論不容抑且國法<lb/>
　難宥爾等其思之<lb/>
<pb n="KR2f0004_WYG_002-4a"/>
　　　順治十年癸巳三月戊辰<lb/>
上幸南臺召三院大學士學士翰林官六部尚書都察院<lb/>
　　　左都御史從賜宴<lb/>
上持弓顧謂諸臣曰我朝戡定天下皆弓矢之力也曩者<lb/>
　每嵗出獵練習騎射今朕躬親政事天下至大機務至<lb/>
　繁一應章奏皆朕親為裁決日無暇晷身雖無暇心常<lb/>
　念兹不忘也諸臣奏曰<lb/>
皇上此言誠欲措天下於太平居安思危真海内之福臣<lb/>
<pb n="KR2f0004_WYG_002-4b"/>
　　　等願<lb/>
皇上始終存此念耳<lb/>
上曰卿等恐朕志不堅有違此言朕將自堅厥志卿等皆<lb/>
　國之大臣亦當堅心輔朕務使天下乂安有備無患其<lb/>
　諭大小臣工勉體朕懐<lb/>
　　　順治十二年乙未正月戊戌<lb/>
上諭諸王大臣等曰昔<lb/>
皇考上賔朕方六歳正在幼沖當時諸王大臣同心推戴<lb/>
<pb n="KR2f0004_WYG_002-5a"/>
　嗣紹丕基及定鼎京師奄有四海於時睿王攝政朕惟<lb/>
　拱手以承祭祀凡兵民之疾苦原未周知自朕親政以<lb/>
　來五年於兹焦心勞思以求化理夙夜祗懼不敢荒寧<lb/>
　日望諸王大臣以嘉謨嘉猷入告匡救其失而輔其不<lb/>
　逮乃疆圉未靖水旱頻仍吏治惰汙民生憔悴錢糧侵<lb/>
　欠兵食不充教化未孚紀綱不立保邦致治之道迄今<lb/>
　未得其要領朕思諸王大臣皆親見<lb/>
太祖<lb/>
<pb n="KR2f0004_WYG_002-5b"/>
太宗創業垂統之艱難年來闢地綏民之不易必有長策<lb/>
　以裨治安而未見有直言得失者豈朕聴之不聰而虛<lb/>
　懐納諌有未盡歟何相率而黙黙也以天下之大幾務<lb/>
　之繁責於一人而弗圖勵翼朕雖凉徳獨不念<lb/>
太祖<lb/>
太宗培養之恩乎揆厥存心或以為奉命議事祗宜將順<lb/>
　而行否則緘口容身可保冨貴試熟思之天下未平富<lb/>
　貴能長保乎以後凡養兵愛民興利除害有關政治者<lb/>
<pb n="KR2f0004_WYG_002-6a"/>
　居則深思進則敷奏各抒忠藎以慰朕懐至於當事諸<lb/>
　臣因循積弊僅以簿書為務不肯精思職掌擔大事發<lb/>
　正言以圖實濟國計民生將何賴焉内外大小各官專<lb/>
　為身謀罔念官守容容充位望缺希遷禄秩是營恩怨<lb/>
　不化真心為國殆鮮其人前御史呉達謂滿朝大小各<lb/>
　官盡皆臃腫朕以為出言太過由今觀之似不誣矣兹<lb/>
　復開誠切諭務痛加省改有官守者必盡其職有言責<lb/>
　者必盡其言弼徳塞違期臻郅治君臣上下俱有令聞<lb/>
<pb n="KR2f0004_WYG_002-6b"/>
　豈不美哉<lb/>
　　　順治十三年丙申閏五月丁丑宣大總督張懸錫<lb/>
　　　陛辭<lb/>
上諭曰卿到地方必勤慎供職毋使天下謂朕無知人之<lb/>
　明此即卿之所以報朕也賜春夏衣各一襲又<lb/>
諭曰卿服此衣如侍朕左右當勉盡厥職復賜鞍馬一匹<lb/>
　　　求言<lb/>
　　　順治十年癸巳正月辛未<lb/>
<pb n="KR2f0004_WYG_002-7a"/>
上諭内三院曰近來言官條奏多係細務未見有規切朕<lb/>
　躬者朕一日萬幾豈無未合<lb/>
天意未順人心之事良由諸臣畏憚忌諱不敢進諌耳朕<lb/>
　雖不徳於古帝王納言容直每懐欣慕朕躬如有過失<lb/>
　諸臣須直諫無隠即偶有未合不妨再三開陳庶得省<lb/>
　改力行正道希臻治平進言切當者必加旌奬言之過<lb/>
　戇者亦不譴責爾等即𫝊諭大小諸臣俾咸悉朕意<lb/>
　　　七月辛亥<lb/>
<pb n="KR2f0004_WYG_002-7b"/>
上諭内三院曰朝廷設立言官原為繩愆糾繆事關朕躬<lb/>
　尚許直言無隠况諸司過失理當糾舉其言果當宜虚<lb/>
　心靜聴即言有未當止宜分晰事理聴候朕裁豈容私<lb/>
　逞報復近見科臣言事該部回奏輒援引律文欲以箝<lb/>
　制言官自匿已非若如此是使人不敢指摘任意所為<lb/>
　而上無由知殊負朕任人求治之心向來未經申飭不<lb/>
　諳規矩姑不深究以後斷宜切戒至言官論亊亦須明<lb/>
　白確指不得摭拾風影挾私妄訐著通行嚴飭<lb/>
<pb n="KR2f0004_WYG_002-8a"/>
　　　順治十一年甲午二月丙寅<lb/>
上諭臺省諸臣曰朕惟言官耳目之司每期直言無隠欲<lb/>
　聞天下之邪正貪亷大利大害以便發政施令立致太<lb/>
　平故從前屢下明㫖屬望至切孰意重違朕心納交結<lb/>
　黨或有身被人言倩人報復者或有狥護同黨代為報<lb/>
　復者以故多有明知其惡畏其同黨而不敢言每閱章<lb/>
　奏實心為國者少附黨行私者多朕圖治方殷豈容比<lb/>
　匪成姦但念秋霜肅殺莫若陽春化育嗣後須各滌肺<lb/>
<pb n="KR2f0004_WYG_002-8b"/>
　肝捐舊圖新實心為國凡天下邪正貪亷大利大害直<lb/>
　言不諱則政理新而太平可臻爾等身家名譽亦與之<lb/>
　俱永矣<lb/>
　　　三月戊申<lb/>
上諭臺省諸臣曰陳名夏姦惡爾等明知向來懼怯不言<lb/>
　已屬溺職及面加詰責皆云雖有風聞未得實據朕在<lb/>
　深宫尚且洞悉爾等職司耳目何得懵無見聞明係知<lb/>
　而不言相率欺蔽人臣為國為君忠愛之道豈宜如此<lb/>
<pb n="KR2f0004_WYG_002-9a"/>
　今陳名夏已經正法爾等薄加降罰聊示懲戒嗣後務<lb/>
　宜痛改前過從善去邪知無不言言無不實庶使憸壬<lb/>
　屛跡中外肅清副朕求言圖治之意<lb/>
　　　癸丑<lb/>
上諭吏部曰<lb/>
太祖<lb/>
太宗創業開基收服諸國朕入關討賊除暴救民平定中<lb/>
　原統一四海悉賴滿洲兵力建功最多勞苦實甚乃産<lb/>
<pb n="KR2f0004_WYG_002-9b"/>
　薄差繁凡有征行馬匹器械衣甲餱糧無不自備效力<lb/>
　彌勤資生無䇿深可軫念十年以來章奏雖多未見言<lb/>
　及於此者近覽科臣林起龍所奏思慮周詳條畫有緒<lb/>
　實心為國忠誠可嘉嗣後凡事關政治得失民生休戚<lb/>
　大利大害應興應革切實可行者言官俱宜悉心條奏<lb/>
　直陳無隠如果為國抒誠有裨政事朕不靳懋賞爾部<lb/>
　即行𫝊諭<lb/>
　　　四月癸酉<lb/>
<pb n="KR2f0004_WYG_002-10a"/>
上諭都察院科道諸臣曰朕覽近日言官糾叅章疏率皆<lb/>
　牽連陳名夏或曰名夏親戚或曰名夏黨與似此紛紜<lb/>
　舉朝幾無善類矣爾等言官既有真見何不言於名夏<lb/>
　未發覺之前乃因其已經正法輒吹求無已成何政體<lb/>
　殊非朕虚懐納牖之意嗣後論人論事須指實直言不<lb/>
　得再借名夏親戚黨與具奏違者治罪<lb/>
　　　順治十二年乙未正月甲辰<lb/>
上諭吏部都察院及科道諸臣曰三年以來水旱相仍干<lb/>
<pb n="KR2f0004_WYG_002-10b"/>
　戈未息饑饉人民轉徙溝壑滿洲兵士困苦無聊災變<lb/>
　未弭時艱莫救其故安在意者朕躬有闕用人不當行<lb/>
　政失宜以致是歟抑諸王貝勒大臣或有勵翼未盡而<lb/>
　然歟前曽有㫖命言官直陳時事無論當否槩予優容<lb/>
　後乃分别是非間有譴謫致生疑畏之心章奏敷陳未<lb/>
　免瞻顧兵民疾苦不得上聞今廣開言路博詢化理凡<lb/>
　事闗朕躬者何令不信何政未修諸王貝勒辦事諸臣<lb/>
　曠職之愆叢弊之處及内外各司何害未除何利未興<lb/>
<pb n="KR2f0004_WYG_002-11a"/>
　各據見聞極言無隠須詳明切實庶便覽觀一切啓迪<lb/>
　朕躬匡弼國政者所言果是即與採用如有未當必不<lb/>
　加罪<lb/>
　　　順治十七年庚子五月己卯<lb/>
上諭吏部等衙門曰朕統御寰區焦心圖治前此屢有引<lb/>
　咎省躬詔諭自今追思皆屬具文虚邀名譽於政事未<lb/>
　有實益且十二十三年間時有過舉經言官指陳有即<lb/>
　加處分者有優容寛宥而此心介介尚未全釋者事有<lb/>
<pb n="KR2f0004_WYG_002-11b"/>
　錯誤猶可改圖居心未淨政事之流弊必多今<lb/>
上天示儆亢旱癘疫災眚迭見寇盜未寧民生困瘁用是<lb/>
　痛加克責實行省改向因建言得罪流徙降革等官吏<lb/>
　部詳察職名事蹟開列具奏目今政務關係國計民生<lb/>
　利害所在急當興革者爾部院等衙門各據實條奏科<lb/>
　道各官尤當盡言無隠即朕躬闕失亦直言勿諱朕不<lb/>
　惟不加罪併不芥蔕於心共圗挽回<lb/>
天意早躋昇平<lb/>
<pb n="KR2f0004_WYG_002-12a"/>
　　　納諌<lb/>
　　　順治九年壬辰九月戊戌大學士洪承疇陳之遴<lb/>
　　　奏言臣等閲欽天監奏云太白星與日爭光流星<lb/>
　　　入紫微宫竊思日者人君之象太白敢於爭明紫<lb/>
　　　微宫者人君之位流星敢於突入上天垂象誠宜<lb/>
　　　警惕且今年南北旱澇歳饑宼警處處入告<lb/>
宗社重大非<lb/>
聖躬逺幸之時達賴喇嘛逺來遣一大臣迎之足矣何勞<lb/>
<pb n="KR2f0004_WYG_002-12b"/>
聖駕親往為也天道深逺固非臣等所能測度但<lb/>
乘輿將駕而星變適彰此誠<lb/>
上蒼仁愛<lb/>
陛下之意不可不深思而省戒也疏入<lb/>
上諭承疇等曰卿等所諌甚是朕即停止以卿等賢能故<lb/>
　擢贊宻勿嗣後國家一切機務及百姓疾苦之處如何<lb/>
　始合民心如何不合民心卿等有所見聞即詳明敷陳<lb/>
　勿得隠諱朕生長深宫無由洞悉民隠凡有所奏可行<lb/>
<pb n="KR2f0004_WYG_002-13a"/>
　即行縱不可行朕亦不爾責也<lb/>
　　　順治十年癸巳七月戊戌和碩鄭親王等以今年<lb/>
　　　雨澇異常奏請暫停宫殿工程以錢糧賑濟軍民<lb/>
上曰王等所奏甚是宫殿及各項工桯俱令停止以休養<lb/>
　軍民各處田地速行踏勘賑濟事宜勿得延緩自王以<lb/>
　下至各官凡祭祀飲食槩宜從儉朕亦自圗節省<lb/>
　　　任官<lb/>
　　　順治八年辛卯閏二月丙辰<lb/>
<pb n="KR2f0004_WYG_002-13b"/>
上諭吏部曰邇來吏治敝壊不肖者朘削民財營求陞轉<lb/>
　不恤地方荒殘民生疾苦稍知自愛愛民者因上官舉<lb/>
　薦不公不覺操守頓易至於不識文義之人益不勝任<lb/>
　文移招詳全憑幕友代筆轉換上下與吏役通同作弊<lb/>
　貽害百姓督撫不行糾叅大乖法紀嗣後應嚴行甄别<lb/>
　有徳有才兼通文義者著保奏其不識文字聴信吏役<lb/>
　害民者立行叅劾不得姑留地方如督撫徇情隱蔽不<lb/>
　行糾叅即為溺職事發一併治罪至於銓選之時爾部<lb/>
<pb n="KR2f0004_WYG_002-14a"/>
　考試文移告示等項優者選用劣者除名澄清吏治大<lb/>
　端在此内外各官著遵諭實力舉行<lb/>
　　　順治十年癸巳三月己巳<lb/>
上諭内三院曰朕稽往制每科考選庶吉士入館讀書厯<lb/>
　陞編檢講讀及學士等官不與外任所以諮求典故撰<lb/>
　擬文章充是選者清華寵異過於常員然必品行端方<lb/>
　文章卓越方為稱職乃者翰林官不下百員其中通經<lb/>
　學古與未嘗學問者朕何由知今將親加考試先閱其<lb/>
<pb n="KR2f0004_WYG_002-14b"/>
　文繼觀其品再考其存心持已之實據務求真學備朕<lb/>
　異日顧問自吏禮兩部翰林侍郎及三院學士詹事府<lb/>
　詹事以下各候朕㫖親試分别髙下以昭朕慎重詞臣<lb/>
　之意<lb/>
　　　四月庚子<lb/>
上諭吏部曰國家官人内外互用在内者習知紀綱法度<lb/>
　則内可外在外者諳練土俗民情則外亦可内内外敭<lb/>
　厯方見真才朕親試詞臣量為分别有照舊留任者有<lb/>
<pb n="KR2f0004_WYG_002-15a"/>
　改授外任者其外任編檢以上官照詞臣外轉舊例優<lb/>
　與司道等缺如年衰病弱者聼其請告朕仍優遣之<lb/>
　　　順治十二年乙未九月辛卯<lb/>
上諭吏部曰國家官人原當内外互用以勵羣材近見外<lb/>
　官内轉京官外任者多能稱職宜再行互用除翰林官<lb/>
　員朕自裁定其六部卿寺等官有才優經濟堪任養民<lb/>
　者著各堂官開列六科官員著吏科開列各道御史著<lb/>
　都察院開列通送吏部㑹同都察院察核速奏其在外<lb/>
<pb n="KR2f0004_WYG_002-15b"/>
　司道等官品行著聞政治卓越者確察實蹟遇缺内轉<lb/>
　務使内外得人職事修舉以副朕圖治安民至意<lb/>
　　　己亥<lb/>
上諭吏部曰翰林官員簡擢中祕習知法度今用人孔亟<lb/>
　必得文行兼優者以學問為經濟庶能飭法恵民助登<lb/>
　上理兹朕親行裁定陳爌等十八人皆品行清端才猷<lb/>
　贍裕信任既久圖報必殷著各照外轉應得職銜陞一<lb/>
　級用遇缺即補各官須益矢忠勤興利除弊副朕圖治<lb/>
<pb n="KR2f0004_WYG_002-16a"/>
　安民至意<lb/>
　　　順治十三年丙申六月乙未陜西總督馬之先陛<lb/>
　　　辭<lb/>
上諭曰以爾素望堪任斯職故行特簡爾受事後務實心<lb/>
　供職興利除害陜西乃天下咽喉要地爾須較前任孟<lb/>
　喬芳倍加勤慎方克有濟毋使天下謂朕不知人也爾<lb/>
　其勉之<lb/>
　<lb/>
<pb n="KR2f0004_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷二<lb/>
</p>
<p>
</p>
  </div>
<div> <lb/>
    <p>
<pb n="KR2f0004_WYG_003-1a"/>
　欽定四庫全書<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷三<lb/>
　　　考績<lb/>
　　　順治八年辛卯六月庚午<lb/>
上諭内三院曰年來有司貪惡朕已洞悉故前敇各督撫<lb/>
　嚴行分别劾奏不得姑留害民今已閱四五月矣猶然<lb/>
　瞻徇未見遵行毋乃負朕振刷之意乎現任督撫久者<lb/>
<pb n="KR2f0004_WYG_003-1b"/>
　五六年近亦三四年有司臧否貪亷早當見聞真確何<lb/>
　待今日始加考試總由平日以賄賂派索為事貪惡有<lb/>
　司厭其欲而扼其吭者有之或八旗舊人在任者咆哮<lb/>
　要挾督撫畏忌而不敢彈劾者有之如此貪懦安能糾<lb/>
　察宜乎盜賊未盡消而黎民無起色也今復嚴諭凡貪<lb/>
　惡及不諳文義縱信胥吏者速行指㕘至司道乃有司<lb/>
　綱領尤宜察劾在内科道官既任言責大而督撫按小<lb/>
　而府州縣以及天下弊端凡有見聞即宜㕘奏勿懐私<lb/>
<pb n="KR2f0004_WYG_003-2a"/>
　誣陷勿苟且塞責若仰人顔面拾人津唾即倖免於議<lb/>
　寧無愧於心乎<lb/>
　　　順治十年癸巳三月壬辰<lb/>
上敇朝覲各官曰朕所與共圖乂安兆民者惟監司守令<lb/>
　是賴往年考績責望於爾等者懇切周詳何爾等之泄<lb/>
　泄從事也自朕親政以来更張慮其太驟而皇皇求治<lb/>
　之心暴於天下者㡬三載矣今又當大計之年而治猶<lb/>
　未進民猶未安大者仍不法小者仍不亷致上之徳意<lb/>
<pb n="KR2f0004_WYG_003-2b"/>
　不下究下之疾苦不上聞此非爾等之過歟朕不勝恫<lb/>
　切已嚴飭所司重懲貪酷餘如例降革姑令爾等仍服<lb/>
　原官宜各勉力以圖自新毋謂塗飾可以久施毋謂僥<lb/>
　倖可以常恃正直存心清亷持已<lb/>
皇天自鑒朝廷自知而民風亦自於變矣爾等如恪遵朕<lb/>
　旨以實心行實政庶㡬共享和平之福朕之顯秩厚祿<lb/>
　自不吝惜如或貌承朕旨心懐詐偽媚上虐下慢政隳<lb/>
　操昭昭國憲必貽身家之菑雖欲免得乎<lb/>
<pb n="KR2f0004_WYG_003-3a"/>
　　　四月庚子<lb/>
上御太和殿召見天下朝覲官員董天機等<lb/>
諭曰海内黎庶困苦已極兼以旱澇益不聊生招徠撫恤<lb/>
　俱惟爾等是頼今司道各官廢弛政務剝削下民種種<lb/>
　情弊朕已洞悉兹令爾等仍服原官各宜殫心竭慮改<lb/>
　過任事潔己愛民拯救疾苦使徳澤下究則天下自致<lb/>
　熈皥而扵朕委任爾等之意亦可無負矣朕諄諄誡諭<lb/>
　爾等聽之於耳存之於心申諭該屬各官恪遵奉行<lb/>
<pb n="KR2f0004_WYG_003-3b"/>
　　　順治十七年庚子二月戊戌<lb/>
上諭吏部曰天下吏治汙隆民生休戚及錢榖兵戎闗係<lb/>
　封疆諸大務皆委任督撫必督撫實得其人乃足以宣<lb/>
　達政敎使逺邇乂安見在督撫宜加甄别用示鼔勵爾<lb/>
　部即㑹同都察院將各該督撫任内功過稱職與否詳<lb/>
　加察議甄别具奏<lb/>
　　　選舉<lb/>
　　　順治十五年戊戌四月癸酉<lb/>
<pb n="KR2f0004_WYG_003-4a"/>
上御乾清門選庶吉士畢<lb/>
諭諸進士曰朕屢重試典嚴除弊竇者實欲得真才而用<lb/>
　之耳今將爾等詳加考試其中能讀書者已選庶吉士<lb/>
　餘各照應得品級授職爾等服官必効力王家殫心民<lb/>
　社以盡忠藎庶不負朕屢次召見簡用之意亦無忝爾<lb/>
　等父母敎育之劬勞也尚其勉之<lb/>
　　　誡飭臣下<lb/>
　　　順治九年壬辰十一月乙未<lb/>
<pb n="KR2f0004_WYG_003-4b"/>
上御五鳳樓召六部諸臣<lb/>
諭曰人言各部咸通賄賂朕固知爾等大臣未必至此然<lb/>
　曹屬貪汚亦爾等姑息瞻徇不肯舉發之故爾等若果<lb/>
　善善惡惡帥之以正則下屬何敢貪汚爾諸臣或屬舊<lb/>
　臣或係新㧞僉宜體國厚恩堅持忠潔以愛養斯民民<lb/>
　安斯國治國治斯君臣同樂矣若仍蹈前轍朕不分從<lb/>
　前之有功無功但就現在情罪按法懲治皆爾等自取<lb/>
　又或有將部中審結之事稱寃申訴者命復加審鞫並<lb/>
<pb n="KR2f0004_WYG_003-5a"/>
　未見爾等引咎申理如此民寃何由得伸國法何由得<lb/>
　整復<lb/>
諭吏兵兩部諸臣曰朕聞爾兩部授官凡行賄及私愛者<lb/>
　處以腹内善地無賄而憎惡者置之邊逺惡地夫民之<lb/>
　休戚視吏之良否如以賄授官則良吏何自而升民生<lb/>
　何由而遂自今爾諸部臣宜飭躬率下旌别淑慝以效<lb/>
　忠奉職為務<lb/>
　　　十二月癸亥<lb/>
<pb n="KR2f0004_WYG_003-5b"/>
上諭都察院及科道各官曰爾等為朕耳目之官凡官邪<lb/>
　民蠧皆得亷實糾發所以通壅蔽鋤黨惡也近如李應<lb/>
　試等通盜害民適遇他事發覺窮究根柢立正典刑其<lb/>
　未經發覺以前李應試把持衙門毒害小民舉國痛恨<lb/>
　爾等職居言路何以黙無一言果屬不知已為溺職若<lb/>
　惡跡既著憚扵舉發養姦長惡之罪夫復何辭爾等自<lb/>
　思人臣事君立身行己一秉法度事事為國為民豈容<lb/>
　曲庇姦惡姦惡去則民安民安則朕心始安爾等豈不<lb/>
<pb n="KR2f0004_WYG_003-6a"/>
　知盡心報效與養姦長惡孰得孰失嗣後各宜省惕以<lb/>
　盡職守乃不負朕厚望言官之意也<lb/>
　　　順治十一年甲午正月壬寅<lb/>
上幸内院<lb/>
諭陳名夏吕宫曰朕前聞總督孟喬芳病故深用軫惻不<lb/>
　禁淚下喬芳與朕寧有姻戚哉但以其為國忠勤效力<lb/>
　故也比年以來朕之眷顧漢官視滿官有加夫滿官自<lb/>
太祖<lb/>
<pb n="KR2f0004_WYG_003-6b"/>
太宗時宣力從征出百死方得至是朕之優待漢官者豈<lb/>
　以其有功而然盖期其既受朕㤙必盡忠圖報耳今觀<lb/>
　漢官之圖報主恩者何其少邪名夏奏曰君之愛臣如<lb/>
　　　父母之愛子臣不能承順乎君猶子不能承順乎<lb/>
　　　父母也臣等豈無報效之心即有此心<lb/>
皇上或無由洞悉耳<lb/>
上曰數年來徒廑朕懐曽無愉快應陞之人得陞不思圗<lb/>
　報已屬不可不應陞者越次簡用亦全不思報反謂已<lb/>
<pb n="KR2f0004_WYG_003-7a"/>
　才所致名夏奏曰<lb/>
皇上厚恩無不思報但臣等才庸識淺致有錯失為難必<lb/>
　　　耳<lb/>
上曰錯失何妨與其才髙而不思報國不如才庸而思報<lb/>
　國之為愈也倘眀知而不思報效恣意妄行事發決不<lb/>
　輕貸毋得自貽伊戚也<lb/>
　　　二月辛未<lb/>
上幸内院<lb/>
<pb n="KR2f0004_WYG_003-7b"/>
諭諸臣曰朕獨理萬㡬常恐是非失扵偏執故令集衆㑹<lb/>
　議及衆議之時有羣以為是而一人堅執己意謬相爭<lb/>
　論者殊屬未合夫既羣以為是即當從之若常懐好勝<lb/>
　之心眀知其非而猶強辯不但政事有妨且虧國家大<lb/>
　體急宜痛改大學士陳名夏奏曰仰承<lb/>
上諭小事猶煩戒飭若遇大事何敢不謹識於衷以圖改<lb/>
　　　易大學士馮銓奏曰凡謬相爭論者必不自知其<lb/>
　　　非若果知之豈敢如是古云君仁則臣直盖止欲<lb/>
<pb n="KR2f0004_WYG_003-8a"/>
　　　直陳所見故不覺其言之謬也既承<lb/>
上諭敢不祗遵但恐不自知耳<lb/>
上曰所謂君仁則臣直者所見是而直陳之斯乃直臣也<lb/>
　豈飾非強辯之為直乎若執意妄行致蹈重罪朕雖欲<lb/>
　寛國法難貸且朕即寛而用之彼亦何顔自立朕之心<lb/>
　爾等所知爾等之心朕亦知之君臣一體豈有間乎諭<lb/>
　　　畢大學士額色黒圖海議政内大臣巴哈費揚古<lb/>
　　　等奏曰<lb/>
<pb n="KR2f0004_WYG_003-8b"/>
皇上此諭盖欲諸臣遇有過失預行省改恐蹈重罪故煩<lb/>
　　　教誨耳俱當悔悟且謹識之<lb/>
　　　三月辛丑<lb/>
上諭吏兵二部曰朝廷設内外諸司所以代天工理庶務<lb/>
　無論文武大小各官均有責任若一官不補即曠一官<lb/>
　之職近聞官多缺員皆因吏胥作姦朦混沉壓竊弄事<lb/>
　權求索賄賂吏胥之弊司官不舉司官之弊堂官不察<lb/>
　因循延緩日復一日以致弊竇叢生甚至有頻年困頓<lb/>
<pb n="KR2f0004_WYG_003-9a"/>
　流落旅邸不得一官者人才淹抑政事廢弛皆此之故<lb/>
　今後爾等兩部堂官務須正已率屬剔弊釐姦各司官<lb/>
　務洗心滌慮奉公守法毋得縱役夤縁仍蹈前弊以取<lb/>
　罪戾<lb/>
　　　順治十三年丙申二月丙子<lb/>
上在南苑召内院漢大學士翰林及部院尚書以下四品<lb/>
　　　以上諸臣<lb/>
諭曰今人多結朋黨究其結黨之意不過互相攀援以求<lb/>
<pb n="KR2f0004_WYG_003-9b"/>
　富貴耳若然是有損而無益也朕常為黨人思之既恐<lb/>
　黨𩔖之不合復恐聲名之不聞與往来周旋之不至又<lb/>
　恐事發禍隨被人舉首戚戚若此何若為國效忠安受<lb/>
　富貴之為榮乎縱使黨與已成及陷誅戮孰能庇免即<lb/>
　如誅陳名夏黜龔鼎孳時其黨曽有一人出而救之或<lb/>
　分受其過者乎且多有因而下石者是名為朋黨而徒<lb/>
　受黨之害也審乎此則何不寢其朋謀而盡力於國家<lb/>
　邪<lb/>
<pb n="KR2f0004_WYG_003-10a"/>
　　　三月癸卯<lb/>
上諭六部都察院卿寺科道等官曰朝廷立賢無方不分<lb/>
　南北南人中有賢有不肖北人中亦有賢有不肖朕近<lb/>
　日處分各官雖多南人皆以事情論非以地方論爾等<lb/>
　比肩事主皆當仰體此意凡有論列須從國家起見毋<lb/>
　岐方隅毋立門戶毋洩已私忿毋代人誣陷毋以聞風<lb/>
　輒告毋以小過苛求務期公忠自矢共底蕩平之治<lb/>
　　　順治十四年丁酉十月乙酉<lb/>
<pb n="KR2f0004_WYG_003-10b"/>
上諭諸臣曰爾等不思朝廷擢用之恩留心部務以圖報<lb/>
　效乃徇庇為姦竟成積習此豈人臣之誼嗣後宜痛改<lb/>
　前非勉圖效力更宜自愛身名無致隕越且為父母者<lb/>
　生子得入仕途必何等教誨何等期望爾等能體父母<lb/>
　之意公忠為國仰報朕㤙即無忝爾親矣倘違父母教<lb/>
　養初心恣意妄行身敗名辱尚得為人𩔖乎凡人妄行<lb/>
　非分每謂人不及知為之無害不知幽隠之際尤宜勤<lb/>
　自省治至於各官一䝉擢用益當兢兢業業思如何報<lb/>
<pb n="KR2f0004_WYG_003-11a"/>
　答主恩如何殫盡職業乃為善𩔖若甫獲陞遷即揚揚<lb/>
　自得毫無敬畏乃小人也朕所嘉者盡職之人所惡者<lb/>
　虗言之輩前因地震朕深自惕勵兼命諸臣共加修省<lb/>
　王永吉身為大學士即宜實加修省反虗飾具疏認罪<lb/>
　若云具疏則為修省不具疏則不為修省是修省止永<lb/>
　吉一人諸臣俱不然矣似此徒博虗名何如盡心實事<lb/>
　邪魏裔介為給事中時杜立徳己任都給事後擢居總<lb/>
　憲立徳尚在科員因裔介為給事中時建言可採越衆<lb/>
<pb n="KR2f0004_WYG_003-11b"/>
　優陞遂至左都御史朕屬望之意非同泛泛邇者陳何<lb/>
　嘉謨以副朕懐更定何事以益朕躬邪又<lb/>
諭諸臣曰朕此諭非即欲加罪爾等也特開示朕懐冀爾<lb/>
　等改行易慮矢誠效力各勉為良臣耳<lb/>
　　　順治十五年戊戌三月甲辰<lb/>
上諭吏部曰内監吳良輔等交通内外官員作弊納賄罪<lb/>
　狀顯著研審情真有王之綱王秉乾結交通賄請託營<lb/>
　私良輔等已經供出即行逮問其餘行賄鑚營有見獲<lb/>
<pb n="KR2f0004_WYG_003-12a"/>
　名帖書柬者有餽送金銀幣帛者若俱按跡窮究株連<lb/>
　甚衆姑從寛免如此情弊朕已洞悉勿謂姦弊隠宻竊<lb/>
　幸朕不及知嗣後務須痛改前非各供厥職凡交通請<lb/>
　託行賄營求諸弊悉宜斷絶如仍蹈前轍作姦犯法者<lb/>
　必從重治罪<lb/>
　　　順治十六年己亥三月丁酉<lb/>
上諭吏部曰爾部為六卿之首職司用人凡吏治民生重<lb/>
　大事務皆當盡心籌畫詳切覆奏方為不負委任近来<lb/>
<pb n="KR2f0004_WYG_003-12b"/>
　爾部一切章疏多拘相沿陋例但云已經具覆在案即<lb/>
　各官條陳亦不詳加察議奏明果否可行此皆不肯敬<lb/>
　慎存心真實任事只圖草率結局負朕委任至意嗣後<lb/>
　若不悉心酌議詳眀覆奏仍前草率定行治罪不貸<lb/>
　　　五月乙丑<lb/>
上諭吏部曰國家用人行政黜陟賞罰一出於公凡為臣<lb/>
　子但當砥礪品行奉法盡職不可遇事生疑揣度致開<lb/>
　黨與之漸如明末羣臣背公行私黨同伐異恣意揣摩<lb/>
<pb n="KR2f0004_WYG_003-13a"/>
　議論紛雜一事施行輒謂出某人意見一人見用輒謂<lb/>
　係某人汲引一人被斥輒謂係某人排擠因而互相報<lb/>
　復撓亂國政此等陋習為害不小朕甚恨之近来内外<lb/>
　大小諸臣中不體朝廷大公至正之意尚有仍踵陋習<lb/>
　妄生意度者今後各當洗滌肺腸痛改前非恪修職業<lb/>
　共歸蕩平<lb/>
　　　順治十七年庚子二月甲辰<lb/>
上諭吏部等衙門曰國家政務典禮闗係重大者必博稽<lb/>
<pb n="KR2f0004_WYG_003-13b"/>
　衆論期於至當故令九卿科道㑹議與議諸臣自應詳<lb/>
　酌事理各陳所見以備採擇今㑹議之時不思殫心籌<lb/>
　畫各抒謨猷但希旨依違雷同塞責徒存㑹議虗名未<lb/>
　見少裨治理如合祀一事令衆㑹議雖理應舉行亦當<lb/>
　詳考典制參酌異同各出意見以副朕慎重大典之意<lb/>
　乃漫無獻替草率具覆前旨申飭兩議者乃為滿漢區<lb/>
　分原未嘗禁其異議嗣後如仍前唯諾從事推諉成風<lb/>
　不肯盡心建白定行治罪<lb/>
<pb n="KR2f0004_WYG_003-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0004_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷三<lb/>
</p>
<p>
</p>
  </div>
<div> <lb/>
    <p>
<pb n="KR2f0004_WYG_004-1a"/>
　欽定四庫全書<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷四<lb/>
　　　理財<lb/>
　　　順治十年癸巳四月甲寅<lb/>
上諭戶部曰比年以來軍興未息催徴煩急兼以水旱頻<lb/>
　仍深慮小民失所民間充解物料款項煩多以致僉㸃<lb/>
　解戶賠累難堪向曽量折㡬項但折少解多民不沾惠<lb/>
<pb n="KR2f0004_WYG_004-1b"/>
　爾部速查有應解本色易於買辦者永逺改折前代一<lb/>
　條鞭法總收分解責成有司小民便於輸納不致擾害<lb/>
　國家亦收實課不致缺用立法良善見行條鞭地方令<lb/>
　官收官解不得仍派小民<lb/>
　　　順治十四年丁酉十月丙子<lb/>
上諭戶部曰朕惟帝王臨御天下必以國計民生為首務<lb/>
　故禹貢則壤定賦周官體國經野法至備也眀初取民<lb/>
　有制休養生息至萬厯年間海内殷富家給人足及天<lb/>
<pb n="KR2f0004_WYG_004-2a"/>
　啓崇禎之世因兵増餉加派繁興貪吏縁以為姦民不<lb/>
　堪命國祚随之良足深鑒朕荷<lb/>
上天付託之重為生民主一夫不獲亦疚朕懐凡服御膳<lb/>
　羞深自約損然而<lb/>
上帝<lb/>
宗廟百神之祀軍旅燕饗犒錫之繁以及百官庶役餼廪<lb/>
　之給罔不取之民間誠恐有司額外加派豪蠹侵漁中<lb/>
　飽民生先困國計何資兹特命爾部右侍郎王𢎞祚將<lb/>
<pb n="KR2f0004_WYG_004-2b"/>
　直省每年額定徴收起存實數編撰成帙詳稽往牘參<lb/>
　酌時宜凡有參差遺漏悉行駁正錢糧則例俱照眀萬<lb/>
　厯年間其天啓崇禎時加増盡行蠲免綱舉目張彚成<lb/>
　一編名曰賦役全書頒布天下庶使小民遵兹令式便<lb/>
　於輸將官吏奉此章程罔敢苛斂為一代之良法垂萬<lb/>
　世之成規然此其大畧也若夫催科之中寓以撫字廣<lb/>
　招徠之法杜欺隠之姦則守令之責也正已率属承流<lb/>
　宣化覈出納之數慎那移之防則布政司之責也舉亷<lb/>
<pb n="KR2f0004_WYG_004-3a"/>
　懲貪興利除害課殿最扵荒墾昭激揚於完欠恪遵成<lb/>
　法以無負朕足國裕民之意則督撫之責有特重焉其<lb/>
　敬承之毋忽<lb/>
　　　恤民<lb/>
　　　順治八年辛卯二月丙午<lb/>
上諭户部諸臣曰田野小民全頼地土養生朕聞各處圈<lb/>
　占民地以備畋獵往來下營之所夫畋獵原為講習武<lb/>
　事古人不廢然恐妨民事必於農隙今乃奪其耕耨之<lb/>
<pb n="KR2f0004_WYG_004-3b"/>
　區斷其衣食之路民生何以得遂朕心大為不忍爾部<lb/>
　速令地方官將前圈地土盡數退還原主令其乘時耕<lb/>
　種<lb/>
　　　七月丙子<lb/>
上諭戶部曰數年以來投充漢人生事害民民不能堪甚<lb/>
　至有為盜窩盜者朕聞之不勝痛恨帝王以天下為家<lb/>
　豈有厚視投充薄待編氓之理况供我賦役者民也國<lb/>
　家元氣賴之投充者奴隸也今反藐視有司弁髦國法<lb/>
<pb n="KR2f0004_WYG_004-4a"/>
　欺壓小民若不大加懲治成何法紀嗣後投充之人若<lb/>
　仍前生事害民本主及該管官知情連坐除本犯正法<lb/>
　外妻孥家産盡行入官從前有司責治投充之人曾有<lb/>
　革職問罪者以致投充之人益加横肆今後各該地方<lb/>
　官如遇投充之人犯罪與屬民一體從公究治<lb/>
　　　順治九年壬辰九月甲申戶部奏稱朝鮮解送商<lb/>
　　　人二十八人并貨物至臣等細訊係明末往日本<lb/>
　　　貿易囘時遇風飄至朝鮮非本朝私行飄海者<lb/>
<pb n="KR2f0004_WYG_004-4b"/>
上曰朝鮮送来二十八人皆係朕之赤子漂流外國殊可<lb/>
　憫念著發回原籍其原貨俱令本人領去<lb/>
　　　順治十一年甲午四月己卯<lb/>
上幸南苑見郊外農民耕耘不輟<lb/>
聖心豫恱顧謂侍臣曰去年旱澇為災小民甚苦今如此<lb/>
　辛勤待秋成後自獲享有年之樂矣命内大臣巴哈等<lb/>
　賞農夫一百八十餘人銀兩<lb/>
　　　順治十二年乙未正月甲辰<lb/>
<pb n="KR2f0004_WYG_004-5a"/>
上諭戶部曰朕有天下皆我<lb/>
太祖<lb/>
太宗積徳施仁開創鴻緒以貽藐躬朕既為生民主一夫<lb/>
　不獲時廑朕衷念自明運式微流賊煽亂朕奉<lb/>
天成命救民於水火之中率土人民如依父母以為必䝉<lb/>
　愛育得享昇平豈意比年以来水旱頻仍干戈未靖轉<lb/>
　輸旁午人不聊生蕩析離居鬻及妻子㷀㷀無告輾轉<lb/>
　呼號想其怨咨必歸於朕言念及此何以仰副<lb/>
<pb n="KR2f0004_WYG_004-5b"/>
祖宗付託之意中夜以興澘焉出涕雖未能減賦蠲租實<lb/>
　欲除苛去甚與良有司共圖休養已有諭旨令内外大<lb/>
　小官員悉心條奏通達下情嗣後各地方錢糧凡横斂<lb/>
　私徴暗加火耗荒田逃戶灑派包賠非時預徴蠲免不<lb/>
　實災傷遲報踏勘騷擾妄興詞訟妨奪農時等弊一切<lb/>
　嚴行禁革有違犯者該督撫即行糾㕘治罪如督撫徇<lb/>
　縱部院科道官訪實劾奏<lb/>
　　　順治十四年丁酉七月戊申<lb/>
<pb n="KR2f0004_WYG_004-6a"/>
上諭禮部曰時方入秋田禾在野必雨暘時若乃望西成<lb/>
　今霖潦未休傷稼可慮干和召沴定有由来朕夙夜祗<lb/>
　懼循省愆尤大小臣工亦俱宜洗心滌慮協圖修省以<lb/>
　格<lb/>
天心仍遣官於<lb/>
圜丘䖍禱晴霽<lb/>
　　　順治十七年庚子六月壬辰<lb/>
上諭禮部曰今夏亢陽口久農事堪憂朕念致災有由痛<lb/>
<pb n="KR2f0004_WYG_004-6b"/>
　自刻責榖為民天非雨不遂竭誠祈禱積有日時乃精<lb/>
　誠未達雨澤尚稽晝夜焦心不遑啟處兹卜是月之十<lb/>
　三日豫行齋戒黎明歩至<lb/>
南郊是夜子刻祭告<lb/>
圜丘祈禱甘雨以拯災黎若仍不雨則再行躬禱務回<lb/>
天意<lb/>
　　　賑濟<lb/>
　　　順治十一年甲午二月甲申<lb/>
<pb n="KR2f0004_WYG_004-7a"/>
上諭戸部等衙門曰朕念比年兵事未息供億孔殷加以<lb/>
　水旱頻仍小民艱食地方官不加撫綏以致流離載道<lb/>
　夫普天率土擊命朕躬而困苦如斯何忍聞見朕為之<lb/>
　寢食不遑拯濟安全時不容緩戸部等衙門凡有錢糧<lb/>
　職掌者即將見今貯庫銀兩實在數目作速查明奏聞<lb/>
　　　丙戌<lb/>
上諭戸部曰四海蒼生皆朕赤子饑寒轉徙深切痌瘝前<lb/>
　各督撫疏奏災荒等處已經查照分數酌量蠲免各府<lb/>
<pb n="KR2f0004_WYG_004-7b"/>
　州縣衛所等官務在實力奉行不得混徴徒飽貪腹極<lb/>
　荒地方非蠲免所能救者該督撫速行查奏另加恩䘏<lb/>
　至於畿輔重地房屋田土多經圈占加以去年水荒特<lb/>
　甚尤為困苦朕夙夜焦思寢食弗寧亟宜拯救庶望生<lb/>
　全但荒政未修倉廪無備若非頒發内帑何以濟此急<lb/>
　需兹特𤼵庫貯銀十六萬兩<lb/>
聖母皇太后發宫中節省銀四萬兩朕又𤼵御前節省銀<lb/>
　四萬兩遣滿漢大臣分赴八府地方賑濟督同府州縣<lb/>
<pb n="KR2f0004_WYG_004-8a"/>
　衛所各官量口給散務使饑民均霑實惠<lb/>
　　　順治十三年丙申八月丁酉<lb/>
上諭戸部曰順天府屬係京畿根本重地年来水旱頻仍<lb/>
　小民失業生計蕭條較他處為獨苦今歳復霖雨飛蝗<lb/>
　相繼為災己䝉<lb/>
皇太后發帑賑濟朕因念被災窮黎救死不贍若以國賦<lb/>
　亟需責之照舊輸納轉徙溝壑勢必難免恐非所以仰<lb/>
　宣<lb/>
<pb n="KR2f0004_WYG_004-8b"/>
皇太后特施拯恤之徳意爾部速將順天府屬各州縣災<lb/>
　傷分數察勘明白分别重輕酌量蠲免以昭嘉惠元元<lb/>
　至意<lb/>
　　　順治十六年己亥五月辛<lb/>
上諭戸兵二部曰雲貴新入版圖百姓皆朕赤子念十餘<lb/>
　年来逆冦李定國等竊踞南服民久在水火之中困於<lb/>
　誅求生計日匱疾痛莫告今大兵所至羣黎歸命歡若<lb/>
　更生但聞兩省地方生理未復室廬殘毁田畝荒蕪俯<lb/>
<pb n="KR2f0004_WYG_004-9a"/>
　仰無資衣食艱窘朕每念及不勝憫惻至南征大兵閱<lb/>
　厯險阻長驅深入糧餉恐有時不繼今特發内帑銀三<lb/>
　十萬兩爾部即遣官刻期齎往經畧軍前以十五萬兩<lb/>
　賑濟兩省窮民其十五萬兩令經畧臣收貯見今進討<lb/>
　三路大兵如有需餉甚急者立行接濟<lb/>
　　　重祀典<lb/>
　　　順治十三年丙申十二月己亥<lb/>
上諭禮部曰古来聖帝眀王皆有大功徳於民者是以累<lb/>
<pb n="KR2f0004_WYG_004-9b"/>
　代相因崇祀不替今厯代帝王廟祭典雖已修舉但十<lb/>
　三年來俱遣官致祭朕欲於明春親詣行禮以抒景仰<lb/>
　前徽至意爾部其具儀以聞<lb/>
　　　順治十四年丁酉二月戊寅<lb/>
上諭禮部曰禮莫重於事<lb/>
天孝莫大於尊<lb/>
親朕纉承鴻緒恪修祀典每嵗<lb/>
郊祀皆奉<lb/>
<pb n="KR2f0004_WYG_004-10a"/>
太祖髙皇帝配享今思<lb/>
太祖受命<lb/>
上天肇興帝業<lb/>
太宗繼志述事丕振皇猷功徳並隆咸宜崇祀嗣後二至<lb/>
　祈榖俱奉<lb/>
太宗同<lb/>
太祖配享著為定制<lb/>
　　　順治十五年戊戌正月辛亥<lb/>
<pb n="KR2f0004_WYG_004-10b"/>
上祈榖於<lb/>
上帝禮畢還宫<lb/>
諭大學士額色黑學士折庫納曰凡祭祀儀物音樂必盡<lb/>
　善盡羙始克展敬心今觀太常所奏樂聲容儀節俱未<lb/>
　諧和夫樂乃祭祀之大典必聲容儀節盡合歌章始臻<lb/>
　美善其召太常嚴飭之令勤加肄習毋致違忽<lb/>
　　　禮前代<lb/>
　　　順治八年辛夘六月辛未<lb/>
<pb n="KR2f0004_WYG_004-11a"/>
上諭禮部曰順治元年定守明朝諸帝陵寢並祭典因神<lb/>
　宗與我朝有嫌故裁之朕思前朝帝王陵寢理宜防護<lb/>
　況我朝凡事俱從寛厚今神宗陵著照故明十二陵例<lb/>
　以時致祭仍設太監陵戸看守<lb/>
　　　順治十四年丁酉二月甲申<lb/>
上諭工部曰朕念故明崇禎帝尚為孜孜求治之主祗以<lb/>
　任用非人卒致㓂亂身殉社稷若不亟為闡揚恐千載<lb/>
　之下竟與失徳亡國者同𩔖並觀朕用是特製碑文以<lb/>
<pb n="KR2f0004_WYG_004-11b"/>
　昭憫惻爾部即遵諭勒碑立崇禎帝陵前以垂不朽<lb/>
　　　六月己丑立金太祖世宗陵碑<lb/>
御製文曰朕惟自古膺圖受籙咸有大功徳於天下及其<lb/>
　殁也弓劍之藏後世重焉匪特陰陽之所景貺實亦遐<lb/>
　邇之所繹思故時代雖遥崇禮不替若聲教被於當年<lb/>
　園寢湮於異世非所以昭徳追逺也朕撫有寰區於前<lb/>
　代陵墓未嘗不惓惓於心申飭所在守護維謹惟金代<lb/>
　之陵在房山者前我師克取遼東故明惑於形家之說<lb/>
<pb n="KR2f0004_WYG_004-12a"/>
　疑與本朝王氣相闗遂劚斷其地脈己巳嵗我<lb/>
太宗文皇帝統師入闗念金代先徳遣王貝勒大臣詣<lb/>
　致祭明復加摧毁且建立闗帝廟為厭勝之術夫不逹<lb/>
天命之有歸而謬委靈於風水移災於林木何其誕也金<lb/>
　代垂祚百有餘年英主哲辟實光史冊乃易代之後兆<lb/>
　域荒圮祀典缺廢撫今追昔慨焉興歎金太祖世宗已<lb/>
　經崇祀帝王廟其陵寢命地方春秋䖍祀外兹特諭禮<lb/>
　臣專官省視修其頹毁俾規制如初併令有司時祭無<lb/>
<pb n="KR2f0004_WYG_004-12b"/>
　斁嗚呼廟貌既崇特景思於往哲封塋重煥用昭示於<lb/>
　来兹爰勒貞珉以垂不朽云爾<lb/>
　　　順治十六年己亥十一月甲戌<lb/>
上諭工部曰前代陵寢神靈所棲理應嚴為防護朕巡幸<lb/>
　畿輔道經昌平見明代諸陵殿宇牆垣傾圮已甚近陵<lb/>
　樹木多被斫伐向来守護未周爾部即將殘毁諸處盡<lb/>
　行修葺見存樹木永禁樵採添設陵戸令其小心看守<lb/>
　責令昌平道官不時嚴加巡察爾部仍酌量每年或一<lb/>
<pb n="KR2f0004_WYG_004-13a"/>
　次或二次差官察閱勿致疎虞<lb/>
　　　甲申<lb/>
上諭禮部曰明崇禎帝勵精圖治十有七年不幸寇亂國<lb/>
　亡身殉社稷考其生平無甚失徳遘兹厄運殊堪矜憫<lb/>
　宜加謚號以昭實行今謚為莊烈愍皇帝<lb/>
　　　褒忠節<lb/>
　　　順治九年壬辰十一月乙酉<lb/>
上諭禮部曰明末寇䧟都城君死社稷當時文武諸臣中<lb/>
<pb n="KR2f0004_WYG_004-13b"/>
　豈無一二殉君死難者幽忠難泯大節可風爾部詳訪<lb/>
　確察死節職名併實蹟具奏勿遺勿濫<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷四<lb/>
</p>
<p>
</p>
  </div>
<div> <lb/>
    <p>
<pb n="KR2f0004_WYG_005-1a"/>
　欽定四庫全書<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷五<lb/>
　　　興文教<lb/>
　　　順治九年壬辰九月辛卯<lb/>
上視學癸巳賜衍聖公及五經博士四氏子孫祭酒司業<lb/>
　　　學官等袍㡌監生銀兩乂賜敇勉勵師生<lb/>
敕曰聖人之道如日中天上賴之以致治下習之以事君<lb/>
<pb n="KR2f0004_WYG_005-1b"/>
　爾等務盡心教訓諸生諸生亦當祗承師訓力體諸身<lb/>
　教成為師訓之功學成乃弟子之職儻訓誨不嚴服習<lb/>
　有怠爾師生俱不能辭其責勉之<lb/>
　　　順治十年癸巳四月甲寅<lb/>
上諭禮部曰國家崇儒重道各地方設立學宫令士子讀<lb/>
　書各治一經選為生員登之黌序朝廷復其身有司接<lb/>
　以禮培養教化貢明經舉孝亷成進士何其重也朕臨<lb/>
　御以来各提學官每令部院考試而後用之誠重視此<lb/>
<pb n="KR2f0004_WYG_005-2a"/>
　生員也比聞有不通文義微賤之屬濫厠學宫甚至出<lb/>
　入衙門交結官府侵占地土武斷鄉曲國家養賢之地<lb/>
　竟為此輩藏垢納汚之所又提學官未出都門即受囑<lb/>
　託既到地方曲徇情面賄賂公行督學之門竟成商賈<lb/>
　以致白丁豪富冒濫衣巾孤寒宿學艱於上進深可痛<lb/>
　恨今後督學諸臣皆宜更新惕勵嚴察冒濫及文理荒<lb/>
　謬者俱行降黜其入學生員仍令各學敎官月加課程<lb/>
　不得曠廢亦不得借端凌虐嵗科試卷解部稽察爾部<lb/>
<pb n="KR2f0004_WYG_005-2b"/>
　照例考定等第以示勸懲各學臣誠能體朕教養儲才<lb/>
　之心實力遵行自使士風丕變人材輩出國家治平實<lb/>
　嘉賴之<lb/>
　　　順治十二年乙未正月丙午<lb/>
御製資政要覽<lb/>
親為序曰朕惟帝王為政賢哲修身莫不本於徳而成於<lb/>
　學如大匠以規矩而定方圎樂師以六律而正五音凡<lb/>
　古人嘉言善行載於典籍者皆修已治人之方可施於<lb/>
<pb n="KR2f0004_WYG_005-3a"/>
　今者也朕孜孜圖治學于古訓覽四書五經通鑑等編<lb/>
　得其梗概推之十三經二十一史及諸子之不悖於聖<lb/>
　經者莫不藴涵事理成一家言但卷帙浩繁若以之教<lb/>
　人恐未能一時盡解其義亦未能一時盡得其書因思<lb/>
　夫記事宜提其要纂言當鉤其元乃採集諸書中之闗<lb/>
　扵政事者為三十篇又慮其渙而無統於是每篇貫以<lb/>
　大義聯其文辭於忠臣孝子賢人亷吏畧舉事迹其姦<lb/>
　貪不肖悖亂者亦載其内使法戒炯然加之訓詁詳其<lb/>
<pb n="KR2f0004_WYG_005-3b"/>
　證據譬之萃衆白以為裘範六金而成鼎㫖約而易明<lb/>
　文簡而易閱名曰資政要覽觀是書者熟思而體之可<lb/>
　以為篤行之善人推𩔖而廣之可以為明理之君子毋<lb/>
　徒求之語言文字之間則朕諄諄教諭之心庶乎其不<lb/>
　虗矣<lb/>
　　　庚戌<lb/>
御製勸善要言成<lb/>
親為序曰朕惟天道至善即以其善賦之下民故人之生<lb/>
<pb n="KR2f0004_WYG_005-4a"/>
　無有不善其或有不善者皆因内蔽於私欲外染於汚<lb/>
　習遂失其繼善成性之本體而日逺於天矣因人之存<lb/>
　心行事不同是以<lb/>
上天鑒察降以災祥其降祥者固以顯佑善人其不得已<lb/>
　而降災者亦以明戒下民使之改過而遷於善也從来<lb/>
　報應昭昭不爽詎不可畏哉古人原天垂訓以教天下<lb/>
　正論嘉言不一而足但文之深者或不易通言之簡者<lb/>
　又不能盡朕恭承<lb/>
<pb n="KR2f0004_WYG_005-4b"/>
天命撫育萬方深念上之教世勸善為先人之立身為善<lb/>
　最樂故取諸書之要者輯為一編名曰勸善要言語不<lb/>
　欲文期於明理詞不厭詳期扵曉衆欲使賢愚同喻小<lb/>
　大共知讀此書者當深思其義反之於心體之於身善<lb/>
　者則益當加勉而進於淳良以求吉慶其或無知而誤<lb/>
　染於不善者尤當速改而歸於無過以免災戾庶㡬不<lb/>
　負<lb/>
上天好生之心而朕殷殷教化之意亦不虗矣凡我人民<lb/>
<pb n="KR2f0004_WYG_005-5a"/>
　其敬勉之哉<lb/>
　　　三月壬子<lb/>
上諭禮部曰朕惟帝王敷治文教是先臣子致君經術為<lb/>
　本自明季擾亂日尋干戈學問之道闕焉未講今天下<lb/>
　漸定朕將興文教崇經術以開太平爾部即𫝊諭直省<lb/>
　學臣訓督士子凡六經諸史有闗於道徳經濟者必務<lb/>
　研求通貫明體達用處則為真儒出則為循吏果有此<lb/>
　等實學朕當不次簡㧞重加任用又念先賢之訓仕優<lb/>
<pb n="KR2f0004_WYG_005-5b"/>
　則學仍傳諭内外大小各官政事之暇亦須留心學問<lb/>
　俾徳業日修識見益廣佐朕右文之治<lb/>
　　　順治十四年丁酉十月丁亥<lb/>
上諭工部曰文廟崇祀先師孔子所闗典禮甚重今已年<lb/>
　乆傾圯若不速為整理後漸頹壞葺治愈難因爾部錢<lb/>
　糧匱乏所需工料未能措辦朕發内帑銀三萬兩特加<lb/>
　修葺爾部即𫝊諭行<lb/>
　　　諭將帥<lb/>
<pb n="KR2f0004_WYG_005-6a"/>
　　　順治十五年戊戌八月丙子<lb/>
上遣官魏黒等齎<lb/>
敇往諭安逺靖寇大將軍多羅信郡王多尼寧南靖㓂大<lb/>
　　　將軍固山額真宗室羅託征南將軍固山額真卓<lb/>
　　　布特進兵機宜復<lb/>
諭魏黑等曰爾等至彼可集王貝勒等諭以撫循士卒當<lb/>
　如父之愛子行軍必敬慎隄防謀事無失毋得驕矜躁<lb/>
　急致有疎虞夫士在行間固當有進無退而克敵制勝<lb/>
<pb n="KR2f0004_WYG_005-6b"/>
　尤貴懼以成謀前敬謹親王及訥爾特等之敗皆以輕<lb/>
　敵躁進故也至投誠之人當分别其傾心效順或事急<lb/>
　來降即事急來降者亦當收養縱有逃亡聽其自去始<lb/>
　足彰我恩育之仁夫以威服人何如以徳服人之為愈<lb/>
　邪<lb/>
　　　招降<lb/>
　　　順治十三年丙申六月癸巳<lb/>
上諭江南浙江福建廣東督撫鎮各官曰朕惟自古帝王<lb/>
<pb n="KR2f0004_WYG_005-7a"/>
　底定萬邦皆恩威並用討貳懐服乃能使人心樂於歸<lb/>
　往蚤致太平本朝開創之初遐方尚在疑畏竄附海逆<lb/>
　鄭成功者實繁有徒或嘯聚有年未經歸化或被賊迫<lb/>
　脅反正無由或偶䧟賊中力難自拔原其本念未必甘<lb/>
　心從逆也朕念若輩皆我赤子迷罔無知深可憫惻今<lb/>
　欲大開生路許其自新該督撫鎮即廣出榜文曉諭如<lb/>
　能誨過投誠者破格陞擢以計擒斬賊渠來獻者首功<lb/>
　封以髙爵次者亦予世職同來有功人等顯官原賞朕<lb/>
<pb n="KR2f0004_WYG_005-7b"/>
　所不恡倘執迷不悟鄭逆所據不過海濱窮島耳一旦<lb/>
　絶其糧饟阻其出沒遣發王師直搗巢穴必至玉石俱<lb/>
　焚雖悔亦何及乎其前此陷賊官民及新附人等該地<lb/>
　方官盡心安挿務令得所<lb/>
　　　諭外藩<lb/>
　　　順治十三年丙申八月壬辰<lb/>
上諭厄魯特部落巴圖魯台吉土謝圖巴圖魯戴青等曰<lb/>
　分疆别界各有定制是以上不凌下下不侵上古帝王<lb/>
<pb n="KR2f0004_WYG_005-8a"/>
　統御之常經也朕懐撫恤逺人之意正欲共躋斯世於<lb/>
　隆平迺數年來爾等頻犯内地劫奪馬牛拒敵官兵率<lb/>
　領畨夷威脅搶掠督撫按屢經奏報即行遣官曉諭爾<lb/>
　終不悛朕體天地好生之心宥兹小過今特遣侍郎石<lb/>
　圖啟心郎鼐格前往訊理如劫奪是實即當按數賠償<lb/>
　倘地方官誣誑罪有所歸非爾等之咎畨夷在明時屬<lb/>
　蒙古納貢者即歸蒙古如為明所屬者應隸中國為民<lb/>
　與䝉古又何與焉其漢人䝉古所定居址與夫貿易隘<lb/>
<pb n="KR2f0004_WYG_005-8b"/>
　口詳為察核仍舊分定耕牧毋得越境混擾庶副朕撫<lb/>
　綏之心而爾等亦永享其休矣<lb/>
　　　甲辰荷蘭國貢使歸國<lb/>
上賜其國王銀幣仍降<lb/>
敕諭曰爾國僻在西陲海洋險逺厯代以来聲教不及乃<lb/>
　能緬懐徳化效慕尊親擇爾貢使赴闕来朝䖍修職貢<lb/>
　地逾萬里懐忠抱義朕甚嘉之用是優加錫賚以報孚<lb/>
　忱至所請朝貢出入貿易有無雖灌輸貨貝利益商民<lb/>
<pb n="KR2f0004_WYG_005-9a"/>
　但念道里悠長風波險阻舟車跋渉閱厯星霜勞勩可<lb/>
　憫若貢期頻數猥煩多人朕皆不忍著八年一次來朝<lb/>
　所攜貨物在舘貿易不得於廣東海上私行貨賣爾其<lb/>
　體朕懐保之仁恪恭藩服慎乃常職祇承寵命<lb/>
　　　仁政<lb/>
　　　順治八年辛夘閏二月乙夘<lb/>
上諭吏部曰𣙜闗之設國家藉以通商非以困商闗稅原<lb/>
　有定額差一司官己足何故濫差多人每官一出必市<lb/>
<pb n="KR2f0004_WYG_005-9b"/>
　馬匹招書役未出都門先行納賄户部又填給糧單沿<lb/>
　途騷擾包攬經紀任意需索量船盤貨假公行私沿河<lb/>
　一帶無異劫奪商賈恐懼不前百物騰貴河道天下通<lb/>
　行之路何以至此朕灼知商民之苦著仍舊每闗設官<lb/>
　一員其添設者悉行裁去以後不得濫差<lb/>
　　　丙寅<lb/>
上諭兵部曰國家設立驛遞原以傳朝廷之命令通天下<lb/>
　之脈絡年來四方多故兵馬絡繹差遣繁多驛遞疲困<lb/>
<pb n="KR2f0004_WYG_005-10a"/>
　至今日已極乃奉差官員全不知地方苦楚勘合火牌<lb/>
　之外恣意苛索驛夫不足派及民夫騷動里甲甚而牽<lb/>
　縶婦女繫累生儒鞭驛官如罪犯辱州縣等奴隸以致<lb/>
　夫逃馬倒罷市止耕上誤公務下害小民深可痛恨嗣<lb/>
　後有蹈前轍者不拘大小衙門令地方官即指名申報<lb/>
　督撫飛章㕘奏以憑重處其地方官驗明勘合火牌亦<lb/>
　即照數應付毋得稽遲取罪如本無遲誤情幣該差員<lb/>
　役因需索不遂駕言遲誤反卸罪州縣者督撫一併查<lb/>
<pb n="KR2f0004_WYG_005-10b"/>
　㕘治罪<lb/>
　　　丁丑<lb/>
上諭兵部曰前者青州故明玉田王之子聚衆祭旗恣行<lb/>
　不軌又陜西叛將王元馬徳戕殺撫臣議扶慶王之孫<lb/>
　招摇惑衆因而明之各王多被誅戮朕甚憫焉今朕親<lb/>
　理萬㡬代<lb/>
天子民務期四海萬姓咸得其所豈獨明之子姓不在涵<lb/>
　育之中乎嗣後直省有故明親王郡王流落地方者該<lb/>
<pb n="KR2f0004_WYG_005-11a"/>
　督撫察其投誠始末有無功次併其家口起送來京分<lb/>
　别畜養其自鎮國將軍以下不必起送各照原籍編氓<lb/>
　樂業<lb/>
　　　三月乙酉<lb/>
上諭户部都察院曰朕覽巡鹽御史崔允𢎞章奏因思各<lb/>
　處奏報鹽課常有餘銀細思鹽課正額自應徴解若課<lb/>
　外餘銀非多取諸商人即係侵剋百姓大屬弊政爾部<lb/>
　院通行各差御史及各鹽運司止許徴解額課不許分<lb/>
<pb n="KR2f0004_WYG_005-11b"/>
　外勒索餘銀有御史及運司各官貪縱者許商民首告<lb/>
　審確奏聞治罪用布朝廷恤商裕民至意<lb/>
　　　順治十二年乙未八月癸酉<lb/>
上諭工部曰畿輔之地乃天下根本必加意安養使民生<lb/>
　樂業方能自近及逺漸致太平前爾部㑹同戸禮兵三<lb/>
　部覆奏修築運河決口議將直隸八府州縣節年所欠<lb/>
　各部寺錢糧速行催解以濟修河急用朕念畿内地方<lb/>
　人民艱苦房地屢經圈撥水旱連嵗相仍既缺養贍之<lb/>
<pb n="KR2f0004_WYG_005-12a"/>
　資俱有身家之累而厯年積欠一旦並徴其何以堪殊<lb/>
　非加惠近畿篤厚根本之意朕心深為不忍爾部仍㑹<lb/>
　同各部將修築決口應另用何項錢糧悉心籌畫確議<lb/>
　速奏其直隸八府州縣順治八年至十一年未完錢糧<lb/>
　實欠在民者悉與蠲免<lb/>
　　　體羣情<lb/>
　　　順治十三年丙申六月己丑<lb/>
上諭八旗各牛录曰朕念滿洲官民人等攻戰勤勞佐成<lb/>
<pb n="KR2f0004_WYG_005-12b"/>
　大業其家中役使之人皆獲自艱辛加之收養誼無可<lb/>
　去乃十餘年間或戀親戚或被誘引背逃甚衆隠匿滋<lb/>
　多故特立法嚴禁然以一人之逋逃而株連數家以無<lb/>
　知之奴僕而累及職官立法如此其嚴者皆念爾等數<lb/>
　十年之勞苦萬不得已而設非朕本懐也爾等亦當思<lb/>
　家人何以輕去必非無因果能平日周其衣食節其勞<lb/>
　苦彼且感恩效力豈有思逃之理若全不體恤雖嚴法<lb/>
　防禁終難止其逃何益之有朕為萬國之主念兹犯法<lb/>
<pb n="KR2f0004_WYG_005-13a"/>
　諸人孰非天生蒸民孰非朝廷赤子儻刑罰日繁戸口<lb/>
　日減爾等亦何能自安今後務各仰體朕意覺悟省改<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0004_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷五<lb/>
</p>
<p>
</p>
  </div>
<div> <lb/>
    <p>
<pb n="KR2f0004_WYG_006-1a"/>
　欽定四庫全書<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷六<lb/>
　　　安民<lb/>
　　　順治八年辛卯閏二月丙寅<lb/>
上諭兵部曰朕思各處土㓂本皆吾民或為饑寒所迫或<lb/>
　為貪酷官吏所驅年来屢經撲剿蕩平無期皆因管兵<lb/>
　將領縱令所部殺良冒功因而利其婦女貪其財帛真<lb/>
<pb n="KR2f0004_WYG_006-1b"/>
　賊未必剿殺良民先受荼毒朕甚痛之嗣後各該督撫<lb/>
　所屬境内有賊寇依山伏莽嘯聚焚劫者即廣偵宻探<lb/>
　責令領兵官星馳相機剿撫勿令滋蔓其附近賊巢居<lb/>
　民不得借搜捕為名一概殺掠至從賊營逃出難民難<lb/>
　婦及真賊革心投順即與訊明安置完聚如有零星賊<lb/>
　黨竄伏村落者責成道將有司設法掩捕不得輕動大<lb/>
　兵使玉石俱焚倘被人首告為賊者該地方官須詳審<lb/>
　實情勿聽仇扳株累各督撫務嚴飭各該道將等官實<lb/>
<pb n="KR2f0004_WYG_006-2a"/>
　力遵行稱朕除宼安民至意<lb/>
　　　順治十年癸巳五月己卯<lb/>
上諭兵部曰天下初定瘡痍未起加之比年水早民不聊<lb/>
　生饑寒切身迫為盜賊及官兵捕剿玉石難分魁惡雖<lb/>
　多剪除株蔓豈無寃濫況當年沉䧟情事不同或見迫<lb/>
　扵貪汚或逼脅於渠寇既為賊黨自拔無門念此人民<lb/>
　皆朕赤子生聚最難摧殘極易若概加誅戮深可憫傷<lb/>
　兹特降殊恩曲加赦宥自今順治十年五月二十五日<lb/>
<pb n="KR2f0004_WYG_006-2b"/>
　以前凡有嘯聚山林劫掠道路曽為土賊者無論人數<lb/>
　多寡罪犯大小但能真心改悔自首投誠悉赦前罪仍<lb/>
　令所在官司酌量安挿兵仍補伍民即歸農不願還鄉<lb/>
　者聽其随便居住不許將吏有司及讐怨之家挾制嚇<lb/>
　詐告擾侵害其受撫人衆須痛改前非革心安業不許<lb/>
　倚恃受撫名色欺壓良民倘或違犯定行追論<lb/>
　　　順治十五年戊戌五月癸夘<lb/>
上諭兵部督捕衙門曰逃人事宜屢有諭㫖念滿漢人民<lb/>
<pb n="KR2f0004_WYG_006-3a"/>
　皆朕赤子故令㑹議量情申法衷諸平允而年来逃人<lb/>
　犯法者未止小民因而牽連被害者多近聞有姦徒假<lb/>
　冒逃人詐害百姓或借名告假還家結連姦惡將殷實<lb/>
　之家指為窩主或原非逃人冒稱旗下在外嚇詐羣黨<lb/>
　指稱轉騙不已或有呈告督捕即買主冒認指詭名作<lb/>
　真者或有聲言赴告在地方官處禀挐嚇騙良民者或<lb/>
　告假探親肆行指詐及領本貿易假夥攀害種種詐偽<lb/>
　甚多深為可惡今後凡有逃人本主即報明本固山額<lb/>
<pb n="KR2f0004_WYG_006-3b"/>
　真等將逃人之主及逃人姓名具印結報部如逃後日<lb/>
　久方報既獲逃人乃稱係伊家人者此人不許給主即<lb/>
　令入官直省地方有旗下告假私出妄為及冒稱旗下<lb/>
　羣姦横行者著該督撫嚴行訪拏解部查明倂本主從<lb/>
　重治罪<lb/>
　　　慎刑<lb/>
　　　順治八年辛夘三月乙酉<lb/>
上諭刑部曰朕覽撫臣遲日益疏為原㕘荆州府推官劉<lb/>
<pb n="KR2f0004_WYG_006-4a"/>
　祖生招罪内稱祖生病故已服㝠誅因思及天下之大<lb/>
　罪囚之斃扵囹圄者不知凡㡬或死扵疾病或死扵饑<lb/>
　餓或死扵刑拷甚至有死於官役之虐害囚徒之隂謀<lb/>
　此𩔖未可悉數朕心為之惻然是在府州縣良有司濟<lb/>
　以醫藥給以口糧非刑有禁凌虐有禁内外交通毒謀<lb/>
　隂害有禁督撫巡按時時申飭道府親為清察州縣有<lb/>
　犯前弊者分别㕘處庶獄囚之伏法而死者罪屬應得<lb/>
　其餘不至無故而枉死用昭朝廷立法之仁方今天時<lb/>
<pb n="KR2f0004_WYG_006-4b"/>
　向熱連日風霾不雨前代常有熱審之例爾部即為通<lb/>
　察刑獄其無干牽累者即日釋放餘亦次第減免有死<lb/>
　罪情可矜疑者奏請定奪<lb/>
　　　順治十年癸巳六月丁酉<lb/>
上諭内三院曰帝王化民以徳齊民以禮因姦人為惡肆<lb/>
　害良善所以不得已而用刑然必情罪允孚斯加之者<lb/>
　無悔而受之者無怨故法者天下之平朕亦不得任喜<lb/>
　怒為輕重也凡官民犯事朕即有意見不欲遽自裁斷<lb/>
<pb n="KR2f0004_WYG_006-5a"/>
必下部議者以士師之任職在明允而膺斯任者又皆<lb/>
親信大臣必能仰體朕心審察得情不致有錯誤寃濫<lb/>
之失今該部不體朕意私心揣度以為事經上發若從<lb/>
輕擬恐以情面生疑庇䕶獲咎因為自全之計明知此<lb/>
罪本輕故為重入待朕親裁甚至新犯事情不就事論<lb/>
事而追引已結之舊案文致重法如此私心舛謬悖理<lb/>
實甚朕於政事最重刑獄奏讞本章必再三覆閱每有<lb/>
改正但慮日有萬㡬或一時不及致詳竟批依議死者<lb/>
<pb n="KR2f0004_WYG_006-5b"/>
不可復生誤者不可復改此悔此怨咎將誰歸朕志存<lb/>
愛育於饑寒為盜之民尚許自首遐方未服之衆廣示<lb/>
招徕況於有職朝臣無知黎庶即有應得之罪尚不忍<lb/>
加豈肯陷以刻深致滋寃濫以後問理衙門議事大臣<lb/>
問擬人罪務須詳審真情引用本律一切鈎索羅織悉<lb/>
宜痛革書云罪疑惟輕所當深念如情罪重大憲典具<lb/>
存又不得借口故出以致漏網務平心守法使人不寃<lb/>
以㡬刑措之治<lb/>
<pb n="KR2f0004_WYG_006-6a"/>
　　　順治十二年乙未六月丁夘<lb/>
上諭刑部等衙門曰朕日覽三法司章奏議決重囚一日<lb/>
　必五六人或十餘人念兹愚氓兵戈災祲之後復罹法<lb/>
　網深可憫惻稽古有虞之世民不犯于有司漢文帝唐<lb/>
　太宗亦㡬致刑措今犯法者衆豈果風俗日偷民盡暋<lb/>
　不畏死歟抑朝廷徳敎未敷故百姓從化無路歟或讞<lb/>
　決諸臣膠執爰書輕於失入歟又或所在有司不肯留<lb/>
　心化導以致扞綱紛紛歟干和召戾皆朕之責今後爾<lb/>
<pb n="KR2f0004_WYG_006-6b"/>
　等問刑諸臣遵奉此諭即將現在未結各案悉心清理<lb/>
　原情準法務求平允但不得故縱市恩仍𫝊諭各直省<lb/>
　督撫申戒所屬慎重刑獄不得羅織刻覈郡邑長吏亟<lb/>
　倡明教化使小民明扵親遜之誼各愛身家毋輕抵罪<lb/>
　自然獄案漸減囹圄可空其以仰協天心漸致太平未<lb/>
　必不由於此<lb/>
　　　十月戊辰<lb/>
上諭刑部曰帝王以徳化民以刑輔治故律例之設最宜<lb/>
<pb n="KR2f0004_WYG_006-7a"/>
　詳慎茍法律輕重失宜則官吏舞文得以任意出入雖<lb/>
　欲政平訟理其道無由朕覽讞奏本章引用律例多有<lb/>
　未愜爾部所有滿漢字律例作速謄冩進呈朕將詳覽<lb/>
　更定頒布遵行<lb/>
　　　順治十七年庚子十一月壬子<lb/>
上諭刑部曰朕覽朝審招冊待決之囚甚衆雖各犯自罹<lb/>
　法網國憲難寛但思人命至重概行正法扵心不忍明<lb/>
　年嵗次辛丑值<lb/>
<pb n="KR2f0004_WYG_006-7b"/>
皇太后本命年普天同慶朕是以體<lb/>
上天好生之徳特沛解網之仁見在監候各犯概從減等<lb/>
　使之創艾省改稱朕刑期無刑嘉與海内維新之意<lb/>
　　　懲貪佞<lb/>
　　　順治八年辛卯閏二月甲寅<lb/>
上諭吏部曰邇来有司貪汚成習皆因督撫不能倡率日<lb/>
　甚一日國家紀網首重亷吏若任意妄為不思愛養百<lb/>
　姓致令失所殊違朕心督撫任大責重全在舉劾得當<lb/>
<pb n="KR2f0004_WYG_006-8a"/>
　使有司知所勸懲今所舉者多屬冒濫所劾者止以微<lb/>
　員塞責大貪大惡每多徇縱何禆民生何補吏治爾部<lb/>
　須秉公詳察奏聞如有此等惡習定當從重治罪不貸<lb/>
　至部院堂官係各司楷模尤當正身潔操砥礪自愛殫<lb/>
　心盡職以不負朕惓惓用人求治之意其京堂大小員<lb/>
　缺擇有才望堪任者用之嗣後内外各官宜洗心滌慮<lb/>
　勤守職業不得仍蹈前弊自取罪戾<lb/>
　　　丁丑<lb/>
<pb n="KR2f0004_WYG_006-8b"/>
上諭都察院曰朝廷治國安民首在嚴懲貪官嚴懲貪官<lb/>
　必在審實論罪近見在外督撫巡按㕘劾有司等官原<lb/>
　疏贓盈百千及提問報招多坐衙役詐害又云贓無入<lb/>
　己夫衙役詐害是誰縱庇贓無入己初劾何據此皆由<lb/>
　承問各官私受賄囑督撫巡按又不糾㕘以致部覆將<lb/>
　已革之官仍還原職貪何由懲民何由安今後被劾各<lb/>
　官審問渉虗係道府㕔開報不實者該部院必查究原<lb/>
　開報之官係承問官受私出脫者必查究原承問之官<lb/>
<pb n="KR2f0004_WYG_006-9a"/>
　若督撫巡按不先指㕘該部院必行舉奏即以不職論<lb/>
　　　八月己酉原任曹州副將許武光奏言開封前因<lb/>
　　　水淹周王府内有銀二三百萬不止曽被沉壓乞<lb/>
　　　假臣三年之工搜盡天下遺銀以資兵餉<lb/>
上曰帝王生財之道在扵節用愛民掘地求金亘古今未<lb/>
　有此議一行生事擾民何可勝言許武光借端求官兼<lb/>
　圖牟利殊為不合其令該城御史斥逐<lb/>
　　　順治十年癸巳正月癸巳<lb/>
<pb n="KR2f0004_WYG_006-9b"/>
上幸内院閱吏部大計疏謂大學士范文程等曰貪吏何<lb/>
　其多也此輩平時侵漁小民當兹大察之年亦應戒慎<lb/>
　　　文程奏曰彼平居未仕時亦知貪吏不可為一登<lb/>
　　　仕籍則見利智昏矣<lb/>
上曰此由平素不能正心之故也茍識見既明持守有定<lb/>
　安能為貨利摇奪乎<lb/>
　　　順治十七年庚子十一月戊寅刑部等衙門覆奏<lb/>
　　　撫臣林起龍懲貪疏<lb/>
<pb n="KR2f0004_WYG_006-10a"/>
上諭曰貪官蠹役害民屢懲弗悛不得不特立嚴法冀<lb/>
　人人畏懼省改貪心始不負朕懲貪救民之意今林起<lb/>
　龍疏稱近因法重以致人犯抵死不招追贓甚少旋經<lb/>
　該部覆議應仍照律擬罪贓追入官以助軍需等語夫<lb/>
　與其畏法不招何若使其畏法不貪與其饜足貪腹以<lb/>
　贓濟餉何若使其不貪民得豐裕國賦亦充朕明知立<lb/>
　法既嚴於貪官蠹吏有所不便必懐怨心但軫念民生<lb/>
　即為貪蠹所怨亦不遑恤若不如此貪風何由止息小<lb/>
<pb n="KR2f0004_WYG_006-10b"/>
　民何日安生其仍遵前諭行<lb/>
　　　除弊<lb/>
　　　順治十二年乙未四月丙子<lb/>
上諭禮部曰朕惟人臣事君勿欺為本近來進呈登科録<lb/>
　及鄉會殿試等卷率多隱匿年嵗以老為壯以壯為少<lb/>
　國家開科取士本求賢良進身之始即為虗偽將來行<lb/>
　事可知更有相沿陋習輕聨同宗逺託華胄異姓親屬<lb/>
　混列刋布俱違正道朝廷用人量才授任豈論年齒家<lb/>
<pb n="KR2f0004_WYG_006-11a"/>
　世乎今科進士登科録及以後各試卷務據實供寫其<lb/>
　餘陋風悉行改正母負朕崇誠信重㢘恥至意<lb/>
　　　順治十五年戊戍正月甲寅<lb/>
上諭禮部曰朝廷選舉人才科目最重必主考同考官皆<lb/>
　正直無私而後真才始得昨因鄉試賄賂公行情罪重<lb/>
　大已將李振鄴田耜等特置重辟今㑹試大典尤當慎<lb/>
　重考試官同考官及天下舉人若不洗滌肺腸痛絶情<lb/>
　弊不重名器不惜身命仍敢交通囑託賄買闗節或被<lb/>
<pb n="KR2f0004_WYG_006-11b"/>
　發覺或經科道指㕘即將作弊人等俱照李振鄴等治<lb/>
　罪決不姑貸爾部即遍行嚴飭使知朕取士釐姦至意<lb/>
　　　宥過<lb/>
　　　順治十一年甲午二月乙丑<lb/>
上諭吏部曰前因㑹議任珍一事回奏朦混與議各官俱<lb/>
　經分别降處朕念諸臣皆係股肱耳目之司朝廷素所<lb/>
　優待今循省既久量已改過著各復原銜今後當滌舊<lb/>
　圖新各殫忠誠益思報效母負朕期望至意<lb/>
<pb n="KR2f0004_WYG_006-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0004_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世祖體天隆運定統建極英睿欽文顯武大徳𢎞功<lb/>
至仁純孝章皇帝聖訓卷六<lb/>
</p>
<p>
</p>
  </div>
        </body>
</text>\m</TEI>
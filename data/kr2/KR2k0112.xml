<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>六朝事迹編類巻上</head>
    <p>
<pb n="KR2k0112_WYG_001-1a"/>
欽定四庫全書<lb/>
　六朝事迹編類巻上　　　宋　張敦頥　撰<lb/>
總叙門第一<lb/>
　　六朝興廢<lb/>
呉<lb/>
　　大帝<hi>即位在魏太和七年壬寅歳</hi>
權字仲謀姓孫氏呉郡富春人堅之次子兄為呉侯將<lb/>
死以事授之破曹操於赤壁襲關羽於荆州黄武元年<lb/>
<pb n="KR2k0112_WYG_001-1b"/>
四月即位在位三十一年年七十一𦵏蔣陵<lb/>
　　　年號<lb/>
　　　　黄武<hi>七</hi>　黄龍<hi>三/</hi>　嘉禾<hi>六/</hi>　赤烏<hi>十三</hi>
　　　　太元<hi>二</hi>
　　會稽王<hi>即位在魏嘉平四年壬申歳</hi>
權少子諱亮字子明母潘氏權薨即位至太平三年謀<lb/>
誅大將軍孫綝不克綝黜亮為㑹稽王永安三年孫休<lb/>
鴆殺之在位七年<lb/>
<pb n="KR2k0112_WYG_001-2a"/>
　　　年號<lb/>
　　　　神鳳<hi>二</hi>　五鳳<hi>二/</hi>　太平<hi>三</hi>
　　景帝<hi>即位在魏甘露四年戊寅嵗</hi>
權第六子諱休字子烈母王氏亮廢孫綝迎休即帝位綝<lb/>
典禁兵謀逆休因臘受賀縛而殺之永安七年七月休<lb/>
薨在位七年<lb/>
　　　年號<lb/>
　　　　永安<hi>七</hi>
<pb n="KR2k0112_WYG_001-2b"/>
　　歸命侯<hi>即位在魏咸熈二年甲申歳</hi>
權廢太子和之子諱皓字元宗母何氏休薨丞相楊興<lb/>
大將軍張布説太后朱氏迎皓即帝位皓既得志驕淫<lb/>
麤暴誅興布殺景后天紀四年晉遣王濬舟師至建鄴<lb/>
之石頭皓降之舉家西遷晉太康元年詔賜歸命侯越<lb/>
五年死在位十七年年四十三<lb/>
　　　年號<lb/>
　　　　元興<hi>一</hi>　甘露　寶鼎<hi>三/</hi>　建衡<hi>三</hi>
<pb n="KR2k0112_WYG_001-3a"/>
　　　　鳳凰<hi>二</hi>　天册<hi>一/</hi>　天璽<hi>一/</hi>　天紀<hi>五</hi>
　右呉四主共六十二年<lb/>
　呉初都鄂後遷建業𫝊世四東據江南盡海置交<hi>理龍</hi>
　<hi>編今安南府</hi>廣<hi>理畨禺/今廣州</hi>荆<hi>理南郡/今江陵</hi>郢<hi>理江夏今鄂州</hi>四州有州四<lb/>
　十二以建平<hi>歸州</hi>西陵<hi>陜州陸遜/陸抗鎮守</hi>樂郡<hi>江陵松/滋縣東</hi>南郡<hi>江陵</hi>
　巴丘<hi>岳州魯肅孫皓鎮守</hi>夏口<hi>鄂/州</hi>武昌<hi>鄂州/縣</hi>皖城<hi>舒/州</hi>濡須塢<hi>和州</hi>
　牛渚圻<hi>宣州</hi>為重鎮後得沔口邾城<hi>黄州</hi>廣陵自孫權破<lb/>
　曹操於赤壁之後時劉璋牧益州周瑜請於權曰乞<lb/>
<pb n="KR2k0112_WYG_001-3b"/>
　與奮威俱進取蜀而并張魯還與將軍據襄陽以䠞<lb/>
　操北方可圖也<lb/>
東晉<hi>繼西晉</hi>
　　元帝<lb/>
諱睿字景文姓司馬氏西晉宣帝懿之曾孫琅琊恭王<lb/>
覲之子母恭王妃夏侯氏妃通小吏牛氏生元帝故元<lb/>
石圗有牛在馬後初嗣父位永嘉初用王導計鎮建鄴<lb/>
西都不守承制改元稱王愍帝崩凶問至遂即位<hi>元年丁丑</hi>金<lb/>
<pb n="KR2k0112_WYG_001-4a"/>
徳都建康帝性簡儉初拜貴人有司請市雀釵帝以煩<lb/>
廢不許所幸鄭夫人衣無文綵永昌元年崩在位六年<lb/>
年四十七𦵏建平陵廟號中宗<lb/>
　　　年號<lb/>
　　　　建武<hi>一</hi>　太興<hi>四/</hi>　永昌<hi>一</hi>
　　明帝<lb/>
元帝長子諱紹字道畿母荀氏元帝貴人永昌元年閏<lb/>
十一月即帝位<hi>元年癸未</hi>太寜二年王敦舉兵内向帝乗巴<lb/>
<pb n="KR2k0112_WYG_001-4b"/>
滇<hi>多年切</hi>駿馬㣲行觀敦營壘敦夢日環其城驚曰此必<lb/>
鮮卑奴来帝狀類外氏鬚黄故云秋七月敦水陸五萬<lb/>
至于南岸帝擊破之敦憤惋而死三年閏八月帝崩在<lb/>
位三年年二十七𦵏武平陵<lb/>
　　　年號<lb/>
　　　　太寜<hi>三</hi>
　　成帝<lb/>
明帝長子諱衍字世根母庾氏明帝崩帝即位年五歳<lb/>
<pb n="KR2k0112_WYG_001-5a"/>
中書令庾亮輔政<hi>元年丙戌</hi>咸和三年蘇峻作亂遷帝于石<lb/>
頭陶侃攻殺峻賊黨立峻弟逸為帥滕含敗逸奉御于<lb/>
温嶠舟巳而造新宫遷之咸康八年六月崩在位十七<lb/>
年年二十二𦵏興平陵<lb/>
　　　年號<lb/>
　　　　咸和<hi>九</hi>　咸康<hi>八</hi>
　　康帝<lb/>
成帝母弟諱岳字世同咸康八年六月即位<hi>元年癸卯</hi>建元<lb/>
<pb n="KR2k0112_WYG_001-5b"/>
三年九月崩在位三年年二十三𦵏崇平陵<lb/>
　　　年號<lb/>
　　　　建元<hi>三</hi>
　　穆帝<lb/>
康帝子諱耼字彭祖母褚氏康帝崩帝即位年二歳禇<lb/>
后臨朝<hi>元年乙巳</hi>升平五年崩在位十七年年十九𦵏永平<lb/>
陵<lb/>
　　　年號<lb/>
<pb n="KR2k0112_WYG_001-6a"/>
　　　　永和<hi>十二</hi>升平<hi>五</hi>
　　哀帝<lb/>
成帝長子諱丕字千齡所生母周氏穆帝崩帝即位<hi>元年</hi>
<hi>壬戌</hi>雅好黄老辟榖餌藥遂中毒不識萬機興寜三年崩<lb/>
在位四年年二十五𦵏安平陵<lb/>
　　　年號<lb/>
　　　　隆和<hi>一</hi>　興寜<hi>二</hi>
　　廢帝<lb/>
<pb n="KR2k0112_WYG_001-6b"/>
哀帝母弟諱奕字延齡哀帝崩無嗣皇太后迎帝即位<lb/>
<hi>元年丙寅</hi>桓温欲立威權憚帝守道誣以牀第廢為東海王<lb/>
又為海西公安于屈辱太元十一年崩在位六年年四<lb/>
十五𦵏安平陵<lb/>
　　　年號<lb/>
　　　　太和<hi>六</hi>
　　簡文帝<lb/>
元帝少子諱昱字道萬所生母鄭氏廢帝廢皇太后詔<lb/>
<pb n="KR2k0112_WYG_001-7a"/>
綂皇極咸安元年十一月即位<hi>元年卒未</hi>二年崩年五十三<lb/>
𦵏髙平陵<lb/>
　　　年號<lb/>
　　　　咸安<hi>二</hi>
　　孝武帝<lb/>
簡文帝第三子諱曜字昌明所生母李氏咸安二年即<lb/>
位<hi>元年癸酉</hi>帝溺於酒色長星見心甚惡之於華林舉酒曰<lb/>
長星勸汝一杯酒自古何嘗有萬歳天子邪初簡文帝<lb/>
<pb n="KR2k0112_WYG_001-7b"/>
見䜟云晉祚盡昌明及李太后有身夢神人謂曰汝生<lb/>
男宜字昌明及産東方始明因以為名簡文後悟乃流<lb/>
涕時帝戲所寵張貴人以年幾三十當廢貴人潛怒向<lb/>
夕帝醉遂㬥崩在位二十四年年三十五<lb/>
　　　年號<lb/>
　　　　寜康<hi>三</hi>　太元<hi>二十一</hi>
　　安帝<lb/>
孝武帝長子諱徳宗字徳宗所生母陳氏武帝淑媛太<lb/>
<pb n="KR2k0112_WYG_001-8a"/>
元二十一年即位<hi>元年丁酉</hi>元興三年靈寶逼帝西上後復<lb/>
逼東下督護馮遷斬靈寶帝反正于江陵義熈十四年<lb/>
十二月崩在位二十二年年三十七𦵏休平陵初䜟云<lb/>
昌明之後有二帝劉裕將為禪代密使王韶之縊帝而<lb/>
立恭帝以應二帝云<lb/>
　　　年號<lb/>
　　　　隆安<hi>五</hi>　元興<hi>三/</hi>　義熈<hi>十四</hi>
　　恭帝<lb/>
<pb n="KR2k0112_WYG_001-8b"/>
安帝母弟諱徳文安帝崩劉裕矯詔立帝<hi>元年巳未</hi>元熈二<lb/>
年六月禪位於裕裕以帝為零陵王居秣陵二年裕使<lb/>
人踰垣弑帝在位二年年三十六諡恭帝𦵏冲平陵<lb/>
　　　年號<lb/>
　　　　元熈<hi>二</hi>
　右江左十一帝都建康共一百六年<lb/>
　劉聰既殺愍帝元帝即位遷都建康號曰東晉傳世<lb/>
　凡十有一爰自永嘉南渡境宇殊狹禹貢九州之地<lb/>
<pb n="KR2k0112_WYG_001-9a"/>
　僅有其二元帝初命祖逖鎮雍丘<hi>今東京</hi>逖死北境漸<lb/>
　蹙于是荆豫<hi>自淮北蔡潁濟等州以北</hi>青兖四州<hi>登萊密海淄齊州是</hi>及徐<lb/>
　州之半<hi>徐沂等州</hi>陷劉曜石勒以合淝<hi>今廬/州</hi>淮隂<hi>今楚州</hi>夀<lb/>
　陽<hi>石季龍死後復之今夀州</hi>泗口<hi>在今/泗州</hi>角城<hi>在泗</hi>為重鎮成帝時酇<lb/>
　守將退屯襄陽<hi>今榖城縣</hi>穆帝時平蜀漢<hi>擒李勢</hi>復梁益之<lb/>
　地又遣軍西伐入關至灞上<hi>討苻健</hi>再北伐一至洛陽<lb/>
　<hi>討慕容雋破其將姚襄于伊水</hi>一至枋頭<hi>衛州</hi>所得郡縣軍旋又失去<lb/>
　洎苻堅東平慕容暐西南陷蜀漢西克姑臧<hi>涼州</hi>則漢<lb/>
<pb n="KR2k0112_WYG_001-9b"/>
　水長淮以北悉為堅有及堅敗再復梁益青徐兖荆<lb/>
　河内之地其後青兖陷于慕容徳荆河司陷于姚興<lb/>
　以彭城為北境藩扞後梁益又陷于譙縱<hi>義熈初陷</hi>每因<lb/>
　劉石苻姚衰亂之際則進兵屯戍在于漢中襄陽彭<lb/>
　城然大抵上明<hi>今江陵松滋縣</hi>江陵夏口武昌合淝夀陽淮<lb/>
　隂常為晉氏鎮守義熈以後又復青兖司荆河梁益<lb/>
　之地而政移于劉氏之宋矣<lb/>
南朝宋<hi>繼東晋</hi>
<pb n="KR2k0112_WYG_001-10a"/>
　　宋武帝<lb/>
髙祖武帝劉裕字徳輿小字寄奴彭城人楚元王交二<lb/>
十一世孫父翹郡功曹母穆氏元熈二年十二月晉恭<lb/>
帝禪位帝表讓至永初元年夏六月丁夘即位改元<hi>元年</hi>
<hi>庚申</hi>都建康傳世凡八帝以儉徳先天下碎虎魄枕施直<lb/>
脚牀却入筒布用葛燈籠三年五月已亥崩于西殿在<lb/>
位三年年六十七𦵏蔣山初寜陵廟號髙祖<lb/>
　　　年號<lb/>
<pb n="KR2k0112_WYG_001-10b"/>
　　　　永初<hi>三</hi>
　　少帝<lb/>
武帝長子諱義符小字車兵母張夫人永初三年夏五<lb/>
月癸亥以皇太子即帝位<hi>元年癸亥</hi>景平二年夏五月巳酉<lb/>
皇太后令㬥其過惡廢為營陽王六月癸丑徐羨之等<lb/>
弑帝于金昌亭在位二年年十九<lb/>
　　　年號<lb/>
　　　　景平<hi>二</hi>
<pb n="KR2k0112_WYG_001-11a"/>
　　文帝<lb/>
武帝第三子諱義隆小字車兒母胡媫妤少帝廢徐羡<lb/>
之等迎立元嘉元年秋八月丁酉即帝位<hi>元年甲子</hi>三十年<lb/>
二月甲子為元凶太子劭所弑在位三十年年四十七<lb/>
𦵏長寜陵廟號太祖<lb/>
　　　年號<lb/>
　　　　元嘉<hi>三十</hi>
　　孝武<lb/>
<pb n="KR2k0112_WYG_001-11b"/>
文帝第三子諱駿字休龍母路淑媛殺元凶劭自立<hi>元年</hi>
<hi>甲午</hi>元嘉三十年四月辛酉即皇帝位于新亭帝少機穎<lb/>
讀書七行俱下才藻甚美大明八年夏五月庚申崩在<lb/>
位十一年年三十五𦵏秣陵巖山景寜陵廟號世祖<lb/>
　　　年號<lb/>
　　　　孝建<hi>三</hi>　大明<hi>八</hi>
　　前廢帝<lb/>
孝武帝長子諱子業小字法師大明八年閏五月庚午以<lb/>
<pb n="KR2k0112_WYG_001-12a"/>
皇太子即帝位<hi>元年甲辰</hi>帝自以昔在東宫時不為孝武所<lb/>
禮及即位將掘景寜陵太史言於帝不利乃縱糞于陵<lb/>
肆罵孝武為齇<hi>壯加切</hi>奴又發殷貴妃墓十一月帝左右<lb/>
夀寂之等謀廢帝懐刀入宫弑之乃崩于華光殿在位<lb/>
一年年十七𦵏丹陽秣陵<lb/>
　　　年號<lb/>
　　　　景和<hi>一○正月乙未改永光</hi>
　　明帝<lb/>
<pb n="KR2k0112_WYG_001-12b"/>
文帝第十一子諱彧字休炳母沈媫妤泰始元年冬十<lb/>
二月丙寅即帝位<hi>元年乙巳</hi>泰豫元年夏四月巳亥崩于景<lb/>
福殿在位八年年三十四五月戊寅葬臨沂縣幕府山<lb/>
髙寜陵廟號太宗<lb/>
　　　年號<lb/>
　　　　泰始<hi>七</hi>　泰豫<hi>一</hi>
　　後廢帝<lb/>
明帝長子名昱字徳融母陳氏李道兒妾人呼李氏子<lb/>
<pb n="KR2k0112_WYG_001-13a"/>
明帝崩以皇太子即帝位<hi>元年癸丑</hi>孝武二十八子明帝殺<lb/>
其十六餘皆帝殺之元徽五年七月七夕楊玉夫等入<lb/>
氈幄内弑帝于仁夀殿年十五𦵏秣陵<lb/>
　　　年號<lb/>
　　　　元徽<hi>五</hi>
　　順帝<lb/>
明帝第三子諱凖字仲謨蕭道成奉太后令迎立昇明<lb/>
元年七月壬辰即帝位<hi>元年丁巳</hi>改元徽五年為昇明元年<lb/>
<pb n="KR2k0112_WYG_001-13b"/>
三年四月壬辰禪位于齊齊封為汝隂王建元元年五<lb/>
月巳未殺之𦵏于遂寜陵<lb/>
　　　年號<lb/>
　　　　昇明<hi>三</hi>
　右劉宋八帝共六十年<lb/>
　宋武帝北平廣固<hi>慕容超廣固今青州</hi>西定梁益<hi>譙縱</hi>又克長安<lb/>
　<hi>姚泓</hi>盡得河南之地長安尋為赫連勃勃所陷至廢帝<lb/>
　景和中武牢西復陷後魏今大較以孝武大明為正<lb/>
<pb n="KR2k0112_WYG_001-14a"/>
　凡二十有二州揚理建業<hi>今建康</hi>南徐理京口<hi>今潤州丹徒縣</hi>
　徐理彭城<hi>今徐州</hi>南兖理廣陵<hi>今揚/州</hi>兖理瑕<hi>今兖州縣</hi>南豫<lb/>
　理厯陽<hi>今和州</hi>豫理汝南<hi>今蔡州/汝陽縣</hi>江理潯陽<hi>今江州</hi>青理<lb/>
　臨淄<hi>初理厯城復理廣固後又移理臨淄今青州縣</hi>冀理厯城<hi>今濟州縣</hi>司理義<lb/>
　陽<hi>今信陽</hi>荆理南郡<hi>今江/陵府</hi>郢理江夏<hi>今鄂/州</hi>湘理臨湘<hi>今潭</hi>
　<hi>州</hi>雍理襄陽<hi>今襄/州</hi>梁理南鄭<hi>今興元府縣</hi>秦亦理南鄭益<lb/>
　理成都<hi>今府</hi>寜理建寜<hi>今姚/州</hi>廣理南海<hi>今廣州</hi>交理龍編<lb/>
　<hi>今安南府</hi>越理臨漳<hi>今㢘州</hi>郡凡二百三十八縣千一百七<lb/>
<pb n="KR2k0112_WYG_001-14b"/>
　十九文帝元嘉中遣將北伐水軍入河克魏碻磝滑<lb/>
　臺<hi>今滑州</hi>武牢<hi>今河/南</hi>洛陽<hi>今西京</hi>四城其後又失又分軍<lb/>
　北伐西軍克洪農開方二城以東攻滑臺不克而平<lb/>
　碻磝守之尋皆敗退於是後魏太武總師經彭城臨<lb/>
　江屯於𤓰歩<hi>揚州</hi>退攻盱眙<hi>今楚州</hi>不㧞而還明帝時後<lb/>
　魏又南侵淮北冀徐兖四州又荆河州西境悉陷没<lb/>
　則長淮為北境僑徐兖於淮南<hi>淮隂立兖州淮隂今楚州鍾離立徐州鍾</hi>
　<hi>離今濠州</hi>立青冀二州寄理贛榆<hi>今海州東海縣</hi>其後十餘年而<lb/>
<pb n="KR2k0112_WYG_001-15a"/>
　滅亡然初強盛也南鄭襄陽垂匏<hi>今在蔡州形若瓠垂故名</hi>彭城<lb/>
　厯城東陽<hi>今青州益陽縣</hi>皆為宋氏藩扞<lb/>
南齊<hi>繼宋</hi>
　　髙帝<lb/>
蕭氏諱道成字紹伯蘭陵人漢蕭何二十四世孫建元<lb/>
元年夏四月甲午受宋禪即帝位於南郊<hi>元年巳未</hi>都建康<lb/>
傳世凡七帝性簡儉後宫器物欄檻以銅為飾皆改用<lb/>
鐵内殿施黄紗帳宫人著紫皮履華盖除金華𤓰用鐵<lb/>
<pb n="KR2k0112_WYG_001-15b"/>
囘釘每曰使我臨天下十年當使黄金與土同價四年<lb/>
三月壬戌崩于臨光殿在位四年年五十六𦵏于武進<lb/>
泰安陵廟號太祖<lb/>
　　　年號<lb/>
　　　　建元<hi>四</hi>
　　武帝<lb/>
髙帝長子諱賾字宣逺建元四年三月壬戌以皇太子<lb/>
即帝位<hi>元年癸亥</hi>明年正月辛亥改元永明帝性剛毅有斷<lb/>
<pb n="KR2k0112_WYG_001-16a"/>
政揔大體以富國為先不喜遊宴雕綺之事言常恨之<lb/>
未能頓遣永明十一年七月戊寅崩于延昌殿在位十<lb/>
一年年五十四𦵏景安陵廟號世祖<lb/>
　　　年號<lb/>
　　　　永明<hi>十一</hi>
　　廢帝鬱林王<lb/>
武帝孫文惠太子長子諱昭業字元尚小字法身永明<lb/>
十一年戊寅武帝崩以皇太孫即帝位<hi>元年甲戌</hi>帝淫亂賞<lb/>
<pb n="KR2k0112_WYG_001-16b"/>
賜左右動至百數十萬每見錢曰我昔思汝一箇不得<lb/>
今日得用汝未西昌侯鸞屢諌不聽帝欲誅鸞鸞使蕭<lb/>
諶等領兵入宫弑之在位一年年二十二<lb/>
　　　年號<lb/>
　　　　隆昌<hi>一</hi>
　　廢帝海陵王<lb/>
文惠太子第二子諱昭文字季尚鬱林王廢延興元年<lb/>
秋七月丁酉即皇帝位時宣城王鸞輔政帝起居皆諮<lb/>
<pb n="KR2k0112_WYG_001-17a"/>
而後行十月辛亥皇太后使宣城王入纂帝綂令廢帝<lb/>
為海陵王建武元年冬十月鸞遣御師殞之<lb/>
　　　年號<lb/>
　　　　延興<lb/>
　　明皇帝<lb/>
始安貞王子諱鸞字景棲海陵王廢太后以帝纂綂建<lb/>
武元年十月癸亥即帝位<hi>元年乙亥</hi>永泰元年七月巳酉帝<lb/>
崩于正福殿在位五年年四十七<lb/>
<pb n="KR2k0112_WYG_001-17b"/>
　　　年號<lb/>
　　　　建武<hi>四</hi>　永泰<hi>一</hi>
　　廢帝東昏侯<lb/>
明帝第二子諱寶巻字智藏永泰元年七月巳酉以皇<lb/>
太子即帝位<hi>元年巳卯</hi>帝惑于潘妃為神仙等殿極奢麗又<lb/>
鑿金為蓮花以帖地令潘妃行其上曰此步步生蓮花<lb/>
也永元三年秋七月蕭衍至南豫州帝閉宫門自守十<lb/>
二月王珍國張稷率兵入殿弑帝斬首送蕭衍在位三<lb/>
<pb n="KR2k0112_WYG_001-18a"/>
年年十九<lb/>
　　　年號<lb/>
　　　　永元<hi>三</hi>
　　和帝<lb/>
明帝第八子諱寳融字智昭中興元年三月乙已即皇<lb/>
帝位<hi>元年辛已</hi>二年遜位于梁梁奉帝為巴陵王宫于姑孰<lb/>
四月戊辰殂追尊為和帝在位二年年十五𦵏恭安陵<lb/>
　　　年號<lb/>
<pb n="KR2k0112_WYG_001-18b"/>
　　　　中興<hi>二</hi>
　右齊七帝共二十四年<lb/>
　南齊淮北之地所有絶少青州理胊山<hi>今海州縣</hi>冀理渦<lb/>
　口<hi>今泗州臨淮縣</hi>荆河理夀春<hi>今夀/州</hi>北兖理淮隂<hi>今楚州</hi>北徐<lb/>
　理鍾離<hi>今濠州</hi>又置巴東理巴州<hi>今䕫州</hi>其餘州郡悉因<lb/>
　前代州凡二十有三郡三百九十五縣千四百七十<lb/>
　四其後頗為後魏所侵至東昏永光初河北諸郡相<lb/>
　繼敗沒<hi>今鄧州地</hi>又遣軍北伐敗于圈馬屯盆城<hi>今鄧州界</hi>又<lb/>
<pb n="KR2k0112_WYG_001-19a"/>
　失夀春後三年齊亡始全盛也南鄭<hi>今興元府</hi>樊城<hi>今襄州臨</hi>
　<hi>漢縣</hi>襄陽<hi>今襄/州</hi>義陽<hi>今信/陽</hi>夀春<hi>今夀/州</hi>淮隂<hi>今楚/州</hi>角城<hi>今泗</hi>
　<hi>州臨淮縣東南</hi>漣口<hi>今泗州連/水縣北</hi>朐山<hi>今海州縣</hi>悉為重鎮<lb/>
梁<hi>繼齊</hi>
　　武皇帝<lb/>
蕭氏諱衍字叔逹蘭陵人父為丹陽尹母張氏中興二<lb/>
年三月壬午齊禪位于梁天監元年夏四月丙寅帝以<lb/>
梁王即帝位<hi>元年壬午</hi>都建康傳世凡四帝生而有異光狀<lb/>
<pb n="KR2k0112_WYG_001-19b"/>
貌殊特有文在手曰武帝初為兒時能踏空而行及長<lb/>
博學有文武才幹性溺于釋教郊廟牲牷皆代以麪宗<lb/>
廟薦羞始用菽粟幸同泰寺鑄十萬斤銅像幸阿育王<lb/>
寺設無礙法喜㑹設四部無遮會講金字三慧經三度<lb/>
捨身羣臣以錢億萬贖帝請臨宸極三請乃許太清三<lb/>
年五月丙辰侯景舉兵攻陷宫城帝憂懼寢痰崩于淨<lb/>
居殿在位四十八年年八十六𦵏于修陵廟號髙祖<lb/>
　　　年號<lb/>
<pb n="KR2k0112_WYG_001-20a"/>
　　　　天監<hi>十八</hi>普通<hi>七/</hi>　大通<hi>二/</hi>　中大通<hi>六</hi>
　　　　大同<hi>十一</hi>中大同<hi>一/</hi>太清<hi>三</hi>
　　簡文帝<lb/>
武帝第三子諱綱字世讚母穆貴妃太清三年五月辛<lb/>
巳以皇太子即帝位<hi>元年庚午</hi>大寳元年十月乙未侯景逼<lb/>
帝幸西川使彭雋等進觴與帝極飲帝醉寢雋以土囊<lb/>
壓之帝崩在位二年年四十九𦵏莊陵廟號太宗<lb/>
　　　年號<lb/>
<pb n="KR2k0112_WYG_001-20b"/>
　　　　大寳<hi>二</hi>
　　元帝<lb/>
武帝第七子諱繹字世誠母阮采女承聖元年三月王<lb/>
僧辯等平侯景傳首江陵十一月丙午即帝位江陵<hi>元年</hi>
<hi>壬申</hi>先是魏使宇文仁恕来聘帝接遇有闕魏相安定公<lb/>
憾之三年十一月魏軍至柵下大攻帝出枇杷門親臨<lb/>
督戰兵敗見執十二月魏軍殺之帝在位三年年四十<lb/>
七明年四月梁王方智承制追尊為元帝廟號世祖𦵏<lb/>
<pb n="KR2k0112_WYG_001-21a"/>
頴寜陵<lb/>
　　　年號<lb/>
　　　　承聖<hi>三</hi>
　　敬帝<lb/>
元帝第九子諱方智字恵相母夏貴妃承聖三年七月<lb/>
辛丑王僧辯納貞陽侯蕭明自采石渡江入建鄴丙午<lb/>
即偽位司空陳霸先殺王僧辯黜蕭明而奉帝紹泰元<lb/>
年九月丙午即帝位<hi>元年乙亥</hi>太平二年十月遜位于陳陳<lb/>
<pb n="KR2k0112_WYG_001-21b"/>
奉帝為江隂王薨在位三年年十六追諡敬皇帝<lb/>
　　　年號<lb/>
　　　　紹泰<hi>一</hi>　太平<hi>二</hi>
　右梁四主共五十六年<lb/>
　梁氏州郡多沿舊制天監中有州二十有三郡三百五<lb/>
　十縣千二十有二其後更有析置大同中州一百七<lb/>
　郡縣亦稱此初武帝受禪數年即失漢州及淮西之<lb/>
　地<hi>梁州刺史夏侯道降後魏魏將元英○義陽今申州</hi>其後諸將頻年與魏軍<lb/>
<pb n="KR2k0112_WYG_001-22a"/>
　交戰于淮南淮北互有勝負雖得瓠城俄而又失又<lb/>
　克夀春中大通初大舉北伐淮北城鎮相次克平直<lb/>
　至洛陽暫為梁有其後諸將又復漢中<hi>自天監二年失漢川凡經</hi>
　<hi>四十三年克復</hi>至侯景<hi>東魏將</hi>以河南地降逆亂相尋有名無<lb/>
　實及景平後江北之地悉陷髙齊漢川蜀没于西魏<lb/>
　<hi>太清初侯景以十三州来降旋為東魏將慕容紹宗所敗二年景又圍建康陷之承聖初齊將辛術南伐</hi>
　<hi>盡得淮南江北之地得傳國璽反于齊三年西魏將逹奚武陷漢川尉遲迥陷蜀川其漢川經九年而復</hi>
　大抵雍州<hi>今襄州地</hi>下溠<hi>側駕反/音搓</hi>戊<hi>今隨州/棗陽縣</hi>夏口<hi>今鄂州</hi>白<lb/>
<pb n="KR2k0112_WYG_001-22b"/>
　茍堆<hi>今蔡州真陽縣</hi>硤石城<hi>今潁州地</hi>合淝鍾離淮陰朐山為重鎮<lb/>
陳<hi>繼梁</hi>
　　武皇帝<lb/>
陳氏諱霸先字興國吳興人都建康𫝊世凡五帝所出<lb/>
甚㣲初仕鄉為里司又為油庫吏後仕梁為陳王太平<lb/>
二年十月辛未梁敬帝禪位永定元年冬十月乙亥即<lb/>
帝位于南郊柴燎告天<hi>元年丁丑</hi>帝雄武多英畧性甚仁愛<lb/>
初平侯景及立敬帝子女玉帛皆班將士三年六月丙<lb/>
<pb n="KR2k0112_WYG_001-23a"/>
午崩于璿璣殿在位三年年五十七𦵏萬安陵廟號髙<lb/>
祖<lb/>
　　　年號<lb/>
　　　　永定<hi>三</hi>
　　文皇帝<lb/>
武帝兄始興昭烈王之長子諱蒨字子華永定三年六<lb/>
月丙午即皇帝位<hi>元年庚辰</hi>帝少沈敏有識量美容儀留意<lb/>
經史武帝甚愛之常稱吾家英秀初起自布衣知百姓<lb/>
<pb n="KR2k0112_WYG_001-23b"/>
疾苦每雞人伺漏傳籖於殿中者令投籖于堦石上鎗<lb/>
然有聲云吾雖得眠亦令驚覺天康元年夏四月癸酉<lb/>
崩于有覺殿在位七年年若干𦵏永寜陵廟號世祖<lb/>
　　　年號<lb/>
　　　　天嘉<hi>六</hi>　天康<hi>一</hi>
　　廢帝<lb/>
文帝長子諱伯宗字奉業母沈氏天康元年夏四月癸<lb/>
酉以皇太子即帝位<hi>元年丁亥</hi>帝性仁弱刑政皆歸冢宰故<lb/>
<pb n="KR2k0112_WYG_001-24a"/>
光大二年冬十月甲寅宣太后令廢為臨海王太建<lb/>
二年四月乙卯薨在位二年年十九<lb/>
　　　年號<lb/>
　　　　光大<hi>二</hi>
　　宣帝<lb/>
始興昭烈王第二子諱頊字紹世小字師利太后既黜<lb/>
廢帝以帝入纘皇綂<hi>元年巳丑</hi>太建元年春正月甲午即帝<lb/>
位十二年九月癸未夜天東南有聲如風水相激十四<lb/>
<pb n="KR2k0112_WYG_001-24b"/>
年正月甲寅崩于宣福殿在位十四年年五十三𦵏顯<lb/>
寜陵諡孝宣廟號髙宗<lb/>
　　　年號<lb/>
　　　　太建<hi>十四</hi>
　　後主<lb/>
宣帝長子諱叔寳字元秀小字黄奴母栁氏太建十四<lb/>
年正月丁已以皇太子即帝位<hi>元年癸卯</hi>帝荒于酒色不恤<lb/>
政事常使張麗華孔貴妃等八人夾坐江總孔範等十<lb/>
<pb n="KR2k0112_WYG_001-25a"/>
人預宴號為狎客是年秋自建鄴至荆州江水色赤如<lb/>
血天外有如風水相激之聲帝設㑹捨身大赦天下禎<lb/>
明三年正月隋將賀若弼韓擒虎進軍宫城帝逃于井<lb/>
中以繩引之而出至京師見宥隋仁夀四年十一月壬<lb/>
子終于洛陽在位七年年五十二贈大將軍封長城縣<lb/>
公諡煬𦵏河南洛陽之芒山<lb/>
　　　年號<lb/>
　　　　至徳<hi>四</hi>　禎明<hi>三</hi>
<pb n="KR2k0112_WYG_001-25b"/>
　右陳五主共三十三年<lb/>
　陳氏土宇彌蹙于梁西不得梁漢北失淮淝以長江<lb/>
　為境<hi>文帝初湘州之地為周軍所陷後克平之今鼎温潭衡等州之地是也</hi>有州四十<lb/>
　有二<hi>地轉狹而州益多</hi>郡百有九縣四百三十有八宣帝太<lb/>
　建中頻年北伐諸將累㨗盡復淮南之地<hi>吴明徹斬髙齊將于</hi>
　<hi>夀春</hi>更經畧淮北大破齊軍於吕梁及旋師屬髙齊亡<lb/>
　又總軍北伐至吕梁周軍来拒又大破之<hi>自太建五年北伐七</hi>
　<hi>年破齊軍九年又破周将梁士彦悉得于梁淮北城鎮下邳朐山</hi>旋為周軍所敗悉<lb/>
<pb n="KR2k0112_WYG_001-26a"/>
　虜其衆<hi>十年周將王執来伐吴明徹退師全軍沒于清口</hi>自是江北之地盡<lb/>
　入于周復以長江為界<hi>十二年周將以淮西地来降又遣將克新野尋失之</hi>及<lb/>
　隋軍来伐遣將守狼尾灘<hi>今峽州宜都縣界是</hi>公安<hi>今江陵府縣是</hi>荆<lb/>
　門安蜀地<hi>今峡州夷陵縣界是</hi>巴陵<hi>今岳/州</hi>巳下並風靡退散<hi>信州</hi>
　<hi>道大總管楊素自峽中舟師東下東之守將相繼而破信州即今雲安郡歸州是也</hi>隋軍自采<lb/>
　石<hi>隋將韓擒虎襲陷之</hi>京口<hi>賀若弼襲陷之</hi>渡江而平之<lb/>
　　六朝建都<lb/>
南朝建都之地不過建康京口豫章江陵武昌數處其<lb/>
<pb n="KR2k0112_WYG_001-26b"/>
强弱利害前世論之詳矣吴孫䇿以㑹稽為根本大帝<lb/>
嗣立稍遷京口其後又嘗住公安又嘗都武昌盖往来<lb/>
其間因時制宜不得不爾及江南巳定遂還建鄴保有<lb/>
荆揚而魏蜀抗衡其宏規逺畧晉宋而下不能易也故<lb/>
孫皓捨建鄴而之武昌吴因以衰梁元帝舍建鄴而守<lb/>
江陵梁遂以亡李嗣主舍建鄴而還洪府南唐遂不能<lb/>
以立王導斷然折㑹稽豫章之論而以建鄴為根本自<lb/>
晉而下三百年之基業導之力也故孫皓議遷都武昌<lb/>
<pb n="KR2k0112_WYG_001-27a"/>
陸凱上疏曰武昌土地危險非王都安國養民之處船<lb/>
泊則沈漂陵居則峻危童謡云寜飲建鄴水不食武昌<lb/>
魚寜還建鄴死不止武昌居夫民謡本于天心乃以安<lb/>
居而比死足明天意而知民所苦也蘇峻亂宗廟宫室<lb/>
並為煨燼温嶠議遷豫章三吴之豪請都㑹稽二論紛<lb/>
紜未有所適王導曰古之金陵聖皇所居孫仲謀劉𤣥<lb/>
徳皆言王者之宅古之帝王不以豐儉移都茍冠衛文<lb/>
大帛之冠何往不可若不績其麻樂土為墟矣由是嶠<lb/>
<pb n="KR2k0112_WYG_001-27b"/>
等之議不行齊蕭頴胄議遷夏口栁忱以巴峡未實不<lb/>
宜輕捨根本摇動人心帝不從俄而巴東之兵至峡口<lb/>
遷都之議遂息梁元帝臨荆峡二十年情所安戀不欲<lb/>
歸建鄴故府臣僚皆楚人並欲都江陵周洪正諌曰士<lb/>
大夫言聖王所都本無定處若黔首未見入建鄴便謂<lb/>
猶列國諸王今日副百姓心不可不歸建鄴南唐嗣主<lb/>
用唐鎬計遷豫章而王都官舍軍壘十不容其一二自<lb/>
公卿下至軍士莫不思歸自此論之六朝以来都邑之<lb/>
<pb n="KR2k0112_WYG_001-28a"/>
議莫不以建康為根本也<lb/>
　　六朝宫殿<lb/>
吴孫權遷都建鄴徙武昌宫室材瓦繕治太初宫吴實<lb/>
錄有曰臺城盖宫省之所寓也有曰東府盖宰相之所<lb/>
居也有曰西州蓋諸王之所宅也有曰倉城蓋儲蓄之<lb/>
所在也宫室記云皆不出都城之内輿地志云都城二<lb/>
十里一十九步本吴宫址葢謂是也晉琅琊王渡江鎮<lb/>
建鄴因吴舊都修而居之即太初宫為府舍及即帝位<lb/>
<pb n="KR2k0112_WYG_001-28b"/>
稱為建鄴宫更明帝不改至成帝繕苑城作新宫窮極<lb/>
伎巧侈靡殆甚宋齊而下因之稱為建康宫以此攷之<lb/>
六代宫室門墻雖時有改築然皆因吴舊址晉新宫在<lb/>
吴太初宫之東吴昭明宫<hi>孫皓所起</hi>在晉建康宫城西南惟<lb/>
元帝建鄴宫乃仍吴太初宫之舊今<hi>缺</hi>行宫之東北乃<lb/>
其地也<lb/>
　　　太初宫<lb/>
建康實錄吴孫權黄武中徙武昌材瓦而增起即長沙<lb/>
<pb n="KR2k0112_WYG_001-29a"/>
王孫䇿故府在晉建康宫城西南即臺城之西南也<lb/>
　　　建康宫<lb/>
建康實錄晉成帝咸和七年新宫成名曰建康宫亦名<lb/>
顯陽宫注云即今之所謂臺城也輿地志云在法寳寺<lb/>
之南今在府北五里<lb/>
　　　新宫<lb/>
晉謝安作新宫造太極殿欠一梁忽有梅朩流至石頭<lb/>
城下因取為梁殿成乃畫梅花于其上以表嘉瑞楊修<lb/>
<pb n="KR2k0112_WYG_001-29b"/>
有詩云玉案金爐對御牀巋然應是魯靈光螭頭直上雙<lb/>
魚尾不讓西京舊柏梁<lb/>
　　　未央宫長樂宫建章宫長楊宫<lb/>
南史宋前廢帝景和元年以東府城為未央宫以石頭<lb/>
城為長樂宫以北邸為建章宫南第為長楊宫東府城<lb/>
在古青溪橋<lb/>
　　　金華宫<lb/>
輿地志云梁大同中所築昭明太子蔡妃所居在青溪<lb/>
<pb n="KR2k0112_WYG_001-30a"/>
東<lb/>
　　　披香殿<lb/>
楊修金陵詩注云在臺城後宫庾子山賦云宜春苑中<lb/>
春巳歸披香殿裏作春衣蓋指此也<lb/>
　　　靈和殿<lb/>
在臺城内晉武帝時殿下栁本蜀郡所獻條如絲縷帝<lb/>
曰此栁風流可愛似張緒少年時緒字思曼楊修有詩<lb/>
云得地恩深雨露偏丹墀左右玉堦前君王屬意君知<lb/>
<pb n="KR2k0112_WYG_001-30b"/>
否好似風流一少年<lb/>
　　六朝郊社<lb/>
終吴之世未暇禮文宗廟社稷不見於史晉初置宗廟<lb/>
在吴都城宣陽門外輿地志云在縣東二里圗經云大<lb/>
社大稷壇在縣南二里宋齊而下時有改易晉元帝二年<lb/>
作南郊在宫城南十五里郭璞卜立之輿地志云在今<lb/>
縣城東南十八里圗經云古南郊壇在縣南十八里成<lb/>
帝作北郊壇于覆舟山之陽制度一如南郊實錄云北<lb/>
<pb n="KR2k0112_WYG_001-31a"/>
郊壇在縣東八里潮溝後東近青溪又按通典宋孝武<lb/>
帝大明三年移北郊于鍾山北原道西今鍾山定林寺<lb/>
山巔有平基二所濶數十丈乃其地也南唐郊壇在長<lb/>
樂郷去縣十二里遺址尚存今為藏氷之所<lb/>
　　六朝郡國<lb/>
三國鼎立之後土宇分裂得失不常魏武定霸所置<lb/>
郡國十二<hi>新興譙樂平陵西平武新平鄉畧陽平帯襄方      樂    章    南    隂</hi>
<hi>陽</hi>而省者七<hi>上郡定朔方漁五原廬雲/中    襄    陽    江</hi>文帝置七<hi>朝歌  陽</hi>
<pb n="KR2k0112_WYG_001-31b"/>
<hi>平城弋陽陽魏興豐新    義    安</hi>明及少帝增二<hi>上庸陽  平</hi>得漢郡者<lb/>
五十四焉蜀先主於漢建安之間初置郡九<hi>巴東梓巴西    潼</hi>
　<hi>江陽朱提</hi>　<hi>汶山/宕渠</hi>　<hi>漢嘉/涪陵</hi>後主增二<hi>雲安興古</hi>得漢郡者十有<lb/>
一焉吴大帝初置郡五<hi>臨賀廬珠崖新武昌    陵    安</hi>少帝景帝各<lb/>
四<hi>臨川建臨海天衡陽合湘東部建安    平    門    浦北</hi>歸命侯亦置十有二郡<lb/>
<hi>始安安成</hi>　<hi>始興/新昌</hi>　<hi>邵陵/武平</hi>　<hi>九徳/桂林</hi>　<hi>吴興/滎陽</hi>　<hi>東陽宜都</hi>得漢郡者<lb/>
十有八焉晉武太康元年既平孫氏凡增置郡國二十<lb/>
有三<hi>滎陽長頓丘廣上洛昌臨淮新東莞隨襄城隂汝隂    廣    寗    黎    野    郡    平</hi>
<pb n="KR2k0112_WYG_001-32a"/>
　<hi>義陽寜浦</hi>　<hi>毗陵/始平</hi>　<hi>宣城/畧陽</hi>　<hi>南康/樂平</hi>　<hi>晉安南平</hi>省司𨽻置司州<lb/>
别立梁秦寜平四州仍吴之廣州凡十九<hi>司豫冀兖荆徐揚青幽平</hi>
<hi>并雍梁秦凉益寜交廣</hi>郡國一百七十三<hi>仍吴所置二十五仍蜀所置十一仍魏所置二</hi>
<hi>十一仍漢舊九十三置二十三</hi>惠帝不君中州盡棄永嘉南渡建鄴<hi>今建</hi>
<hi>康也</hi>開基九州之地有二焉自兹以降國分南北更王迭<lb/>
霸疆理不常宋至孝武大明中州凡二十有二郡二百<lb/>
三十有八縣千一百七十有九南齊繼綂又置巴東一<lb/>
郡餘並因之為州二十有三郡三百九十五縣千四百七<lb/>
<pb n="KR2k0112_WYG_001-32b"/>
十有四頻與元魏侵吞互相得失蕭梁之時多沿舊制天<lb/>
監中有州二十有三郡三百五十縣千二十有五其後<lb/>
更有析置大同中州百有七郡縣亦稱於此陳氏較之<lb/>
土宇彌蹙西不得蜀漢北失淮淝而以長江為境有州<lb/>
四十有二是其地愈狭立名益多為郡百有九縣四百<lb/>
三十有八此皆疆宇之列乎南者也<lb/>
　　六朝保守<lb/>
晉蔡謨曰時有否泰道有屈伸㬥逆之冦雖終滅亡方<lb/>
<pb n="KR2k0112_WYG_001-33a"/>
其強盛皆當詘而避之要終歸于大濟而已為今之計<lb/>
莫若養威以俟時王羲之曰以區區江左營綜如此天<lb/>
下寒心久矣中興之業政以道勝寛和為本力争武功<lb/>
非所當作二人者能言之而不得行之行之而足以安<lb/>
江南者孫權一人耳陸瑁嘗勸權曰九域盤互之時率<lb/>
須深根固本愛力惜費陸遜嘗勸權曰施徳緩刑寛賦<lb/>
息調權報之曰發調者蓋謂天下未定事以衆濟若徒<lb/>
守江東修崇寛政兵自足用何以多為顧坐自守可陋<lb/>
<pb n="KR2k0112_WYG_001-33b"/>
耳以此知權之志未嘗不在于天下然以傳考之亦未<lb/>
嘗求逞于中國曹公来侵則破之拒之而巳治艦立塢<lb/>
築堤遏湖作凃塘明烽燧始終所以偹魏者至矣及移<lb/>
牋于曹公曰足下不死孤不得安則權固未嘗得志也<lb/>
嘉禾中因蜀冦魏一攻淮南聞明帝東行則遽歛避諸<lb/>
將之攻樊城司馬懿救之亦引軍亟退自後世觀之謂<lb/>
之怯可也而權不以為恥豈非天下之勢既未有可投<lb/>
之隙與其力争而取敗不若退守而待時也耶史稱權<lb/>
<pb n="KR2k0112_WYG_001-34a"/>
繼父兄之業有臣以為腹心股肱爪牙兵不妄動故戰<lb/>
少敗而江南安此權之所以為智也及嗣主立諸葛恪<lb/>
為政首侵邊以怒敵東興之戰幸㨗顧不能持勝復違<lb/>
衆大舉一敗塗地恪既䘮軀而孫氏之業因以衰焉則<lb/>
權之兵不妄動利害果何如也其後孫皓用諸將計數<lb/>
侵入晉鄙陸抗曰茍無其時雖復大聖亦宜養威自保<lb/>
不可輕動今不務力農冨國審官任能明黜陟慎刑罰<lb/>
訓諸司以徳拊百姓以仁而聽諸將徇名窮兵黷武動<lb/>
<pb n="KR2k0112_WYG_001-34b"/>
費萬計士卒凋弊冦不為衰而我巳大病矣夫争帝王<lb/>
之資而昧十百之利此人臣之姦謀非國家之良䇿也<lb/>
抗之言兼有陸瑁陸遜蔡謨王羲之之論而皓不之用<lb/>
此其所以亡也東晉自庾亮經營征伐皆不能有成謝<lb/>
安父子乗苻堅傾敗之餘圗之如恐不及也至于渡河<lb/>
入鄴訖無尺寸之得宋文自以富强詰戎兵于元魏道<lb/>
濟再行無功皆諸將以敗繼敗而胡馬遂至𤓰步梁武<lb/>
遭魏氏之亂陳慶之以數千兵入洛而嵩髙之襲幾至<lb/>
<pb n="KR2k0112_WYG_001-35a"/>
殲盡及貪河南之地納叛將棄睦鄰而身國顛覆陳宣<lb/>
帝始稍闢土宇于北齊旋失淮泗于後周雖以桓温劉<lb/>
裕非常之才度越厯代諸將而温伐苻健慕容暐皆幾<lb/>
成而敗裕平南燕滅姚秦亦既得而失則六朝用兵攻<lb/>
伐之策可見矣<lb/>
形勢門第二<lb/>
　　鍾阜<hi>建康之東餘見寺苑門蔣山寺</hi>
圖經云在縣東北周囘六十里髙一百五十八丈東連<lb/>
<pb n="KR2k0112_WYG_001-35b"/>
青龍山西臨青溪南自鍾浦下入秦淮北接雉亭山漢<lb/>
末有秣陵尉蔣子文逐盗死於鍾山吴大帝為立廟封<lb/>
曰蔣侯吴錄云大帝祖諱鍾因改名曰蔣山按丹陽記<lb/>
云京師南北並連山嶺而蔣山岧嶤嶷異其形象龍實<lb/>
作揚都之鎮諸葛亮嘗至京觀秣陵山阜云鍾山龍盤<lb/>
葢謂此也又按輿地志云鍾山本少林朩宋時使諸州<lb/>
刺史罷職還者栽松三千株下至郡守各有差焉山之<lb/>
最髙峯地有五願樹樹柞朩也宋元嘉中百姓祈禱率<lb/>
<pb n="KR2k0112_WYG_001-36a"/>
有應驗寰宇記云自梁以前立寺七十所今存者六又<lb/>
按南史宋散騎常侍劉勔經始鍾嶺之南以為栖息聚<lb/>
石蓄水朝士雅素者多從之游又雷次宗元嘉中開館<lb/>
雞籠山文帝為築室于鍾山西巖下謂之招隠館至齊<lb/>
周顒亦于鍾山西立隠舍休沐則歸後顒出為海鹽令<lb/>
孔稚圭作北山移文以譏之舊經云晉謝尚齊朱應吴<lb/>
苞孔嗣之梁阮孝緒劉孝標並隠于此唐大厯中處士<lb/>
韋渠牟亦隠此山號遺名子顔真卿題其所隠之堂曰<lb/>
<pb n="KR2k0112_WYG_001-36b"/>
遺名先生三教會宗堂又陳後主與張機遊是山嘗以<lb/>
松枝代麈尾故梅摯詩有千松<hi>缺</hi>麈尾之句又按文選<lb/>
沈休文鍾山應教詩云靈山紀地徳險峭資岳靈又云<lb/>
勢隨九疑髙氣與三山壯葢美之也荆公絶句云偶向<lb/>
松關覓舊題野人休誦北山移丈夫出處非無意猿鶴<lb/>
從来自不知又一絶云澗水無聲遶竹流竹間花影弄<lb/>
春柔茅簷相對坐終日一鳥不鳴山更幽又一絶云終<lb/>
日看山不厭山買山終待老山間山花落盡山長在山<lb/>
<pb n="KR2k0112_WYG_001-37a"/>
水空流山自閒今屬惟政鄉去縣十里<lb/>
　　石城<hi>建康之西</hi>
呉孫權沿淮立柵又於江岸必争之地築城名曰石頭<lb/>
常以腹心大臣鎮守之今石城故基乃楊行密稍遷近<lb/>
南夾淮帶江以盡地利其形勢與長干山連接輿地志<lb/>
云環七里一百步在縣西五里去臺城九里南抵秦淮<lb/>
口今清涼寺之西是也諸葛亮論金陵地形云鍾阜龍<lb/>
盤石城虎踞真帝王之宅正謂此也及晉伐吴王濬以<lb/>
<pb n="KR2k0112_WYG_001-37b"/>
舟師沿江而下自三山抵石城劉夢得金陵懐古曰王<lb/>
濬樓船下益州金陵王氣黯然收千尋鐵鎻沈江底一<lb/>
片降幡出石頭荒苑至今生茂草古城依舊枕寒流而<lb/>
今四海歸皇化兩岸蕭蕭蘆荻秋宋順帝昇明元年以<lb/>
司徒袁粲出鎮於此由晉以来常為戰守之地左太冲<lb/>
吴都賦云戎車盈于石頭蓋謂此也宋大明中以其地<lb/>
為離宫及齊武帝為世子即以為世子宫城之東有巨<lb/>
石俗呼為塘岡乃王敦害周伯仁戴若思之處按建康<lb/>
<pb n="KR2k0112_WYG_001-38a"/>
實錄晉元帝永昌元年敦收周顗戴淵殺於石頭城東<lb/>
塘頽石上百姓寃之至今紀其處至陳宣帝太建二年<lb/>
其城復加修築以貯軍倉後主禎明元年徐孝克為都<lb/>
官尚書性清素常以石頭津税給之唐武后光宅中徐<lb/>
敬業舉兵使其徒崔洪渡江修石頭以拒之敬業平分<lb/>
軍三百人守之尋置為鎮仍徙縣倉以實之故唐書地<lb/>
理志云昇州有石頭鎮中宗神龍二年廢鎮即移倉于<lb/>
冶城徳宗時浙江觀察使韓滉迺於石頭築五城今遺<lb/>
<pb n="KR2k0112_WYG_001-38b"/>
址尚在江南野史汪台符上書陳民間九患為宋齊邱<lb/>
所沮後齊邱使人夜縛其口沈石城下先主聞而歎之<lb/>
江淹侍始安王石頭城詩曰開局遶天邑襟帶<hi>闕</hi>
何遜登石頭城詩曰天暮逺山青潮去邊沙出皆謂此也<lb/>
　　朱雀航<hi>建康之南</hi>
晉咸康二年作朱雀門新立朱雀浮航在縣城東南四<lb/>
里對朱雀門南渡淮水亦名朱雀橋輿地志云吴南津<lb/>
大航橋也王敦作亂温嶠燒絶至是始用杜預河橋法<lb/>
<pb n="KR2k0112_WYG_001-39a"/>
作之地志云朱雀門北對吴都城宣陽門相去六里為<lb/>
御道夾御溝植栁自朱雀門南渡出國門羅鄴金陵野<lb/>
步望宫栁詩云色承陽氣煖隂帶御溝清里俗相傳今<lb/>
桐樹灣相對浮橋即其地也<lb/>
　　真武湖<hi>建康之北</hi>
按建康實錄吴後主皓寳鼎元年開城北渠引後湖水<lb/>
流入新宫廵遶殿堂窮極伎巧至晉元帝始創為北湖<lb/>
故實錄云元帝大興三年創北湖築長堤以遏北山之<lb/>
<pb n="KR2k0112_WYG_001-39b"/>
水東至覆舟山西至宣武城又按南史宋文帝元嘉二<lb/>
十三年築北堤立真武湖於樂逰苑之北湖中亭臺四<lb/>
所後黑龍見于湖側春秋使道士祀之至孝武大明五<lb/>
年常閱武于湖西七年又于此湖大閲水軍按輿地志<lb/>
云齊武帝亦常理水軍于此號曰昆明池故沈約登覆<lb/>
舟山詩南瞻儲胥館北眺昆明池蓋謂此也又于湖側<lb/>
作大竇通水入華林園天淵池引殿内諸溝經太極殿<lb/>
由東西掖門下注城南塹故臺中諸溝水常縈流廻轉<lb/>
<pb n="KR2k0112_WYG_001-40a"/>
不舍晝夜又按南史元嘉二十三年開真武湖文帝于<lb/>
湖中立方丈蓬莱瀛洲三神山尚書右僕射何尚之固<lb/>
諫乃止今圗經云湖中有蓬莱方丈瀛洲三神山不知<lb/>
何所據也本朝天禧四年改為放生池其後廢湖為田<lb/>
中開十字河立四斗門以洩湖水跨河為橋以通往来<lb/>
今城北十三里有古池俗呼為後湖見作大軍教場處<lb/>
是也<lb/>
城闕門第三<lb/>
<pb n="KR2k0112_WYG_001-40b"/>
　　越城<lb/>
春秋時越既滅吴盡有江南之地於是築城江上以鎮<lb/>
江險圗經云周囘二里八十步在秣陵縣長千里後崔<lb/>
慧景冦建鄴蕭懿入援自采石濟岸頓越城舉火臺上<lb/>
鼓噪相慶兹建康之南也今南門外有越臺與天禧寺<lb/>
相對見作軍寨處是也<lb/>
　　吳固城<lb/>
圗經云在溧水縣西南九十里髙一丈五尺羅城周囘<lb/>
<pb n="KR2k0112_WYG_001-41a"/>
七里二百三十步子城一百一里九十步勝公廟記吳<lb/>
時瀨渚縣也楚靈王與吳戰吳兵不利遂陷此城吳乃<lb/>
移瀨渚于溧陽南十里改為陵平縣靈王崩平王立使<lb/>
蘇廼為將戰于吳吳軍敗收吳陵平縣自平王聴費無<lb/>
忌佞言伍胥奔吳闔閭用為將舉兵破楚奔南海固城<lb/>
宫殿逾月煙焰不滅其城遂廢<lb/>
　　金城<lb/>
建康實錄金城吳築晉桓温咸康七年出鎮江乗之金<lb/>
<pb n="KR2k0112_WYG_001-41b"/>
城後温北伐經金城見為琅琊時所種栁皆十圍因歎<lb/>
曰朩猶如此人何以堪因攀枝執條泫然流涕楊修金<lb/>
城詩亦引此為據又按古圗經晉中宗于金城立琅琊<lb/>
郡温嘗為琅琊内史至咸康七年出鎮金城前云琅琊<lb/>
蓋指此也今去府城三十五里<lb/>
　　冶城<lb/>
今天慶觀即其地也本吴冶鑄之所因以為名寰宇記<lb/>
晉元帝太興初以王導疾久方士戴洋云君本命在申<lb/>
<pb n="KR2k0112_WYG_001-42a"/>
而申地有冶金火相爍不利遂移冶城于石頭城東以<lb/>
其地為園徐廣晉記云成帝適司徒府觀冶城園即此<lb/>
也<lb/>
　　琅琊郡城<lb/>
寰宇記云晉元帝過江為琅琊王國人立也其城在江<lb/>
乗縣界王隠晉書及山謙之南徐州記云江乗南岸蒲<lb/>
洲津有琅琊城并立琅琊内史以治之圗經云在縣東<lb/>
北六十三里今句容縣有琅琊郷亦其地也又按寰宇<lb/>
<pb n="KR2k0112_WYG_001-42b"/>
記齊武帝永明六年移琅琊郡于白下在縣北十八里<lb/>
圗經直以蒲洲津城為白下非也又按南史武帝永明<lb/>
六年于琅琊城講武習水步軍九年又幸其城講武觀<lb/>
者傾都梁徐欽業登瑯琊城詩曰表裏窮形勝襟帶盡<lb/>
巖巒登陴起遐望囘首見長安<lb/>
　　建康縣城<lb/>
吴冶城東今天慶觀東是其地寰宇記云在縣西一里<lb/>
晉太康三年分淮水北為建康縣上元之地居多<lb/>
<pb n="KR2k0112_WYG_001-43a"/>
　　同夏縣城<lb/>
南史梁武帝以宋孝武大明元年生于秣陵縣同夏里<lb/>
三橋宅及即位大同元年分同夏里為同夏縣寰宇記<lb/>
云在城東十五里其地在長樂鄉<lb/>
　　白下縣城<lb/>
按圗經及寰宇記引輿地志云本江乗之白石壘也齊<lb/>
武帝以其地帶江山之勝移琅琊居之唐武徳元年罷金陵<lb/>
縣築城于此因其舊名曰白下貞觀七年復舊治此地<lb/>
<pb n="KR2k0112_WYG_001-43b"/>
遂廢今攷唐書地里志云武徳三年更江寜縣曰歸化<lb/>
八年更歸化曰金陵九年更金陵曰白下𨽻潤州貞觀<lb/>
九年復更白下曰江寜前説興廢本末與此不同宜以<lb/>
唐史為正又按南史齊武帝欲修白下城難于動役劉<lb/>
係宗啓謫役在東晉者上從之後武帝講武白下履行其<lb/>
地曰係宗為國家得此一城圗經云在西北十四里今<lb/>
靖安鎮北有白下城故基父老傳云即此地也屬金陵<lb/>
鄉去府城十八里<lb/>
<pb n="KR2k0112_WYG_001-44a"/>
　　臨沂縣城<lb/>
按輿地志云晉成帝咸康三年分江乗縣置臨沂縣𨽻<lb/>
瑯琊陳亡廢矣在府城北三十里<lb/>
　　蔣州城<lb/>
杜佑通典隋平陳於石城置蔣州寰宇記輔公祏據江<lb/>
東用為揚州唐趙郡王孝恭平公祏又於其城置揚州<lb/>
大都督後徙揚州於廣陵此城遂廢<lb/>
　　臺城<lb/>
<pb n="KR2k0112_WYG_001-44b"/>
建康實錄晉成帝咸和七年新宫成名建康宫注云今<lb/>
之所謂臺城也在縣東北五里周囘八里又按輿地志<lb/>
云同泰寺南與臺城隔路今法寳寺及圎寂寺即古同<lb/>
泰寺基故法寳亦名臺城院以此考之法寳圎寂寺之<lb/>
南葢古臺城地也今之基址尚在元和初陸喬家于丹<lb/>
陽一夕有叩門者曰我沈約也呼左右召青箱来俄一<lb/>
兒至約指謂曰此吾子也近從吾過臺城命為感舊詩<lb/>
因諷曰六代舊山川興亡幾百年繁華今寂寞朝市昔<lb/>
<pb n="KR2k0112_WYG_001-45a"/>
喧闐夜月瑠璃水春風栁色天傷時與懐古垂涙國門<lb/>
前楊修有詩云六朝遺跡好山川宫闕灰寒草樹烟江<lb/>
令白頭歸故國多情合賦黍離篇<lb/>
　　檀城<lb/>
輿地志云本謝𤣥之别墅太傅謝安與𤣥奕棊所勝者<lb/>
至宋屬檀道濟故名檀城圗經云在縣東八里今按建<lb/>
康實錄在墅城東八里非去縣東八里也地圖謂之城子<lb/>
墅今清風鄉有城子墅在黄城橋之西即其地去府城<lb/>
<pb n="KR2k0112_WYG_001-45b"/>
四十里<lb/>
　　石闕<lb/>
縣北五里有四石闕在臺城之門南髙五丈廣三丈六<lb/>
寸梁武帝所造及成朝士銘之時陸倕字佐公其文甚<lb/>
佳士流推伏侯景作亂焚燒宗廟城郭府寺百無一存<lb/>
尋髙麗百濟等國入貢見其彫殘遂哭于闕下楊修有<lb/>
詩云雙石巍巍慰眼青滿朝珍重佐公銘宫城府寺俱<lb/>
灰燼翻使夷人謾涕零<lb/>
<pb n="KR2k0112_WYG_001-46a"/>
　　朱雀門<lb/>
晉都城南門也按晉作新宫立三門于南面正中曰宣<lb/>
陽與朱雀門相對王導嘗出宣陽門望牛首山兩峰相<lb/>
向導指為天闕牛首山在今城南門近東面勢正與桐<lb/>
樹灣相對以其地考之今上元左南廂也<lb/>
　　白下門<lb/>
兩漢地里志未有白下縣按南史宋明帝時聞人謂宣<lb/>
陽門為白門以為不祥甚諱之右丞江謐誤犯帝變色<lb/>
<pb n="KR2k0112_WYG_001-46b"/>
曰白汝家門按唐㑹要及地理志武徳二年更江寜曰<lb/>
歸化八年又更歸化曰金陵九年更金陵曰白下貞觀<lb/>
九年又更白下曰江寜則白下縣始于此然未知其得<lb/>
名之因一説謂春秋時楚使子朩之子勝處吴邑為白<lb/>
公金陵吴邑也恐白之得名自此始一説謂本江乗縣<lb/>
之白石壘以其地帶江山之勝故為城于此曰白下城<lb/>
東門謂之白下正其往路也一説謂齊武帝時巳閱武<lb/>
于白下自唐武徳以後因之也荆公東門詩有東門白<lb/>
<pb n="KR2k0112_WYG_001-47a"/>
下亭之句參寥訪荆公詩曰苦嫌榮祿早收身歸與漁<lb/>
樵共隠淪白下門西山迤邐興来長是岸烏巾徐師川<lb/>
詩曰廣陵才過又金陵白社還思白下亭鴈翅夾連千<lb/>
里浪蛾眉山出兩峯青正謂此也<lb/>
　　丹陽門<lb/>
丹陽丹楊丹徒各自有義按前漢志秦鄣郡乃漢丹陽<lb/>
郡武帝二年更名也九域志引江南地志云漢丹陽郡<lb/>
北有赭山丹赤故因名曰丹陽至東晉始以丹楊為義<lb/>
<pb n="KR2k0112_WYG_001-47b"/>
按地理志建鄴秣陵丹楊句容溧陽江寜皆𨽻丹陽郡<lb/>
屬揚州所綂注云丹陽山多赤栁在郡西故曰丹楊丹<lb/>
徒春秋時謂之朱方按建康實錄孫權鎮京口注曰秦<lb/>
始皇發赭衣刑徒伐山開道故名邑曰丹徒<lb/>
樓臺門第四<hi>亭館附</hi>
　　落星樓<lb/>
圗經在縣東北臨沂縣前吴大帝時山上置三層樓樓<lb/>
髙以此為名左太冲吴都賦云饗戎旅乎落星之樓是<lb/>
<pb n="KR2k0112_WYG_001-48a"/>
也今石步相去一里半有落星墩里俗相傳即當時建<lb/>
樓處今去城四十里<lb/>
　　烽火樓<lb/>
圗經云在石頭城西南最髙處楊修詩注云沿江築臺<lb/>
以舉烽燧自建康至江陵五千七百里有警半日而達<lb/>
按南史宋文帝元嘉二十七年魏太武至𤓰步聲欲渡<lb/>
江始議北侵朝士多有不同至是帝登烽火樓極望不<lb/>
悦謂江湛曰北伐之計同議者少今日貽大夫之憂在<lb/>
<pb n="KR2k0112_WYG_001-48b"/>
予過矣又齊武帝登烽火樓詔羣臣賦詩蕭頴胄詩合<lb/>
㫖帝謂頴胄曰宗室便不乏才<lb/>
　　景陽樓<lb/>
輿地志云宋元嘉二十二年築至孝武大明中紫雲出<lb/>
景陽樓因名之今法寳寺西南遺址尚存<lb/>
　　入漢樓<lb/>
東晉書云義熈八年于石頭城東起入漢樓在城西門<lb/>
外<lb/>
<pb n="KR2k0112_WYG_001-49a"/>
　　梁昭明書臺<lb/>
舊傳梁昭明太子著書于此今遺址尚存蔣山定林寺<lb/>
後山北髙峯上<lb/>
　　衛玠臺<lb/>
晉書云玠字叔寳初字豫章南辭王敦歸建鄴都人聞<lb/>
其姿容觀者如堵尋以疾終年二十七時人謂之看殺<lb/>
塟江寜楊修有詩云年少才非洗馬才珠光碎後玉光<lb/>
埋江南第一風流者無復羊車過舊街其臺傳在城南<lb/>
<pb n="KR2k0112_WYG_001-49b"/>
十里<lb/>
　　周處臺<hi>亦名子隠臺</hi>
府雉東南有故臺基曰周處臺今鹿苑寺之後梅摯記<lb/>
云按西晉史處字子隠義興陽羡人弱冠時好馳騁不<lb/>
修細行州曲患之自知為衆所惡慨然有激勵之志里<lb/>
人以三害切諷於是射虎斬蛟往見陸雲具以誠告曰<lb/>
古人學道貴朝聞夕死君前途尚可第患志之不立何<lb/>
憂名之不彰遂退而嚮學有文言必信行必謹如是期<lb/>
<pb n="KR2k0112_WYG_001-50a"/>
年州府交辟仕吴為東觀左丞吴平入洛累遷郡太守<lb/>
率有善状拜御史中丞凡所紏劾不避權貴卒樹功名<lb/>
没世逺耀噫天地至大根一氣陶萬化未始無過隂陽<lb/>
寒暑小有繆戾則從而改之卒歸大順而况于人乎古<lb/>
聖賢本天地之性以修其性亦未嘗諱過後之人不獨<lb/>
諱之而巳抑又從而文之自底悔尤良可嗟惜惟子隠<lb/>
少而不逞長乃自悟一旦畨然去惡即善遂為名世忠賢<lb/>
可不重乎則中人所禀因物染遷為時詿誤徳有小眚<lb/>
<pb n="KR2k0112_WYG_001-50b"/>
言有小疵未甚子隠之害于其鄉又何憚改為哉予因來<lb/>
是臺新是堂非止卜髙明之居也包逰覽之勝而與民同<lb/>
樂亦將有激時世云<lb/>
　　九日臺<lb/>
南史齊武帝永明四年四月作商飇館于孫陵岡世呼<lb/>
為九日臺十道四蕃志云武帝九月九日以宴羣臣孫<lb/>
陵岡即吴大帝蔣陵今在鍾山鄉蔣廟之西南俗呼為<lb/>
松陵岡去縣十二里楊修有詩云甲光如水戟如霜御<lb/>
<pb n="KR2k0112_WYG_001-51a"/>
酒杯浮菊半黄東日西風滿天仗簫韶一部奏清商<lb/>
　　雨花臺<lb/>
梁武帝時有雲光法師講經于此感得天雨賜花天厨<lb/>
獻食荆公有詩云盤直長干有絶陘并包佳麗入江亭<lb/>
新霜浦溆綿綿静薄晚林巒往往青楊無為有詩云空<lb/>
書来震旦康樂造淵㣲貝葉深山譯曼花半夜飛香清<lb/>
雖透筆蘂散不霑衣舊社白蓮老逺公應望歸<lb/>
　　新亭<lb/>
<pb n="KR2k0112_WYG_001-51b"/>
晉初元帝渡江僕射周顗與羣臣逰宴坐中歎云雖風<lb/>
土不殊舉目有江山之異因而流涕王導曰諸公當須<lb/>
戮力中原以壯王室何為作楚囚悲邪衆皆肅然整容<lb/>
宋孝武即位于新亭僕射王僧達改為中興亭城南十<lb/>
五里俯近江渚楊修有詩云滿目江山異洛陽北人懐<lb/>
土淚千行不如亡國中書令歸老新亭是故鄉<lb/>
　　五馬亭<lb/>
晉元帝與彭城王𤣥西陽王羕南頓王宗汝南王宏南<lb/>
<pb n="KR2k0112_WYG_001-52a"/>
渡之後當時䜟云五馬浮渡江一馬化為龍謂此也亭<lb/>
今廢其地屬金陵鄉去城西二十五里幕府山之側<lb/>
　　賞心亭<lb/>
丁晉公建也公以家藏袁安卧雪圗張于其屏乃唐周<lb/>
昉筆經十四太守無敢覬覦者後為一太守以凡筆畫<lb/>
蘆鴈易之王琪密學来作守登臨賦詩曰千里秦淮在<lb/>
玉壺江山清麗壯吴都昔人已化遼天鶴舊畫難尋卧<lb/>
雪圗冉冉流年去京國蕭蕭華髮老江湖殘蟬不㑹登<lb/>
<pb n="KR2k0112_WYG_001-52b"/>
臨意又噪西風入坐隅荆公有詩云檻折簷傾野水傍<lb/>
臺城佳氣巳消亡誰披草莽尋千古獨倚青冥望八荒<lb/>
坐覺塵沙昏逺眼忽看風雨破驕陽扁舟此日東南興<lb/>
欲望江流萬里長又詩云霸氣消磨不復存舊朝臺殿<lb/>
只空村孤城倚薄青天近細雨侵尋白日昬稍覺野雲<lb/>
成晚霽却疑山月是朝暾此時江海無窮興醒客無言<lb/>
醉容喧<lb/>
　　白下亭<lb/>
<pb n="KR2k0112_WYG_001-53a"/>
李白金陵白下亭留别詩云驛亭三楊樹正當白下門<lb/>
王荆公有詩云東門白下亭摧甓蔓寒葩則亭在東門<lb/>
明矣荆公舊宅在今報寜寺故基其詩有門前秋水可<lb/>
揚舲有意西尋白下亭之句今廢矣<lb/>
　　東冶亭<lb/>
晉太元中於汝南灣東南置亭為士大夫餞送之所楊<lb/>
修有詩曰忍淚相看酒共持一生心事幾人知年年折<lb/>
盡東亭栁此别綿綿無盡期舊𫝊在縣東八里<lb/>
<pb n="KR2k0112_WYG_001-53b"/>
　　翠㣲亭<lb/>
城西五里清涼寺山頂南唐時建林逋有詩云亭在江<lb/>
干寺清涼更翠㣲陳軒金陵詩集註云清涼寺翠㣲亭<lb/>
最為佳處<lb/>
　　三山亭<lb/>
城西五里清涼寺石頭城之西面對三山其地屬金陵<lb/>
鄉<lb/>
　　儒學館<lb/>
<pb n="KR2k0112_WYG_001-54a"/>
南史宋文帝元嘉十五年立儒學舘于北郊命雷次宗<lb/>
居之即今覆舟山之南也<lb/>
　　湯泉舘<lb/>
徐鉉有湯泉舊館詩今遺基尚存在神泉鄉湯山之下<lb/>
　　儀賢堂<lb/>
建康實錄吴時造號為中堂楊修詩注云在臺城内梁<lb/>
武帝謙恭待士大通中有四人来年七十餘鶉衣躡履<lb/>
行丏經年無人知者帝召入儀賢堂給湯沐解御服賜<lb/>
<pb n="KR2k0112_WYG_001-54b"/>
之帝問三教九流及漢舊事了如目前帝心異之舉朝<lb/>
無識者惟昭明太子識而禮重之四人喜揖昭明如舊<lb/>
交時目之為四公子楊修有詩云兩兩鶉衣白髮翁講<lb/>
筵談柄坐生風昭明太子歡相得應與商山四皓同<lb/>
　　祓禊堂<lb/>
楊修金陵詩注云在縣北五里臺城内天淵池中架石<lb/>
引水為流杯之所六朝上巳日宴錫公卿于此輿地志<lb/>
云宋元嘉二十二年鑿天淵池造景陽樓今法寳寺之<lb/>
<pb n="KR2k0112_WYG_001-55a"/>
南有景陽樓古基側有池舊𫝊即天淵池歳久湮没今<lb/>
不復有堂矣<lb/>
　　聽筝堂<lb/>
晉元帝幸謝安宅命讌安侍坐使桓伊吹笛為一㺯畢<lb/>
又撫筝按金縢曲聲伊慷慨俯仰可觀安淚下霑襟<lb/>
乃越席捋其鬚曰使君于此不凡帝甚有媿色此堂基<lb/>
至今樵采者不敢近楊修詩云鴈柱鸞絃十有三南山<lb/>
安石位巖巖逡巡奏罷金縢曲堂上霑襟嘆不凡<lb/>
<pb n="KR2k0112_WYG_001-55b"/>
　　蠶室<lb/>
𨽻縣北七里耆闍寺前沙市中六朝皇后親蠶之所也<lb/>
楊修詩云摘繭抽絲女在機茅簷葦箔舊堂扉年年桑<lb/>
柘如雲綠翻織誰家錦地衣<lb/>
　　三閣<lb/>
陳後主至徳二年於光昭殿前起臨春結綺望仙三閣<lb/>
髙數十丈並數十間其牕牖戸壁欄檻之類皆以沈檀<lb/>
為之又飾以金玉間以珠翠外施珠簾内設寳帳其服<lb/>
<pb n="KR2k0112_WYG_001-56a"/>
玩之屬瑰麗皆近古所未有每㣲風至香聞數里朝日<lb/>
初照光映後庭其下積石為山引水為池植以竒樹雜<lb/>
以花藥後主自居臨春閣張麗華居結綺閣<hi>麗華本兵家女以織</hi>
<hi>蓆為業</hi>龔孔二貴妃居望仙閣並複道交相往来以宫人<lb/>
有文學者袁大捨等為女學士後主每引賔客江揔等<lb/>
對貴妃逰宴則使諸貴人及女學士與狎客賦詩互相<lb/>
贈答采其尤艶麗者以為詞被以新聲采宫女有容色<lb/>
者千百數習而歌之分部迭進持以相樂其曲有玉樹<lb/>
<pb n="KR2k0112_WYG_001-56b"/>
後庭花臨春樂等麗華聰慧有神采嘗于閣上靚粧臨<lb/>
于軒檻宫中遥望飄若神仙才辯强記善候人顔色薦<lb/>
諸宫女後宫咸徳之又工厭魅之術假鬼道以惑後主<lb/>
置淫祀于宫中聚諸女巫使之鼓舞時後主怠於政事<lb/>
百官啓奏並因宦者蔡臨兒李善度進請後主每置張<lb/>
麗華于膝上共決之大臣有不從者因而譛之言無不<lb/>
聴於是張孔之權熏灼四方内外交結貨賄公行賞罰<lb/>
無常綱紀瞀亂矣及隋軍克臺城二妃與後主俱入井<lb/>
<pb n="KR2k0112_WYG_001-57a"/>
隋軍出之晉王廣命斬之于青溪柵下北史髙熲傳隋<lb/>
平陳晉王廣欲納張麗華熲曰武王伐紂戮妲巳今陳<lb/>
平不宜取麗華乃命斬之當以北史為正<lb/>
　　馳道<lb/>
宋孝武帝作馳道自閶闔北出承明抵𤣥武湖十餘里<lb/>
為調馬之所也楊修有詩云路平如砥直如絃官栁千<lb/>
株拂翠煙玉勒金羈天下駿急于奔電更揮鞭<lb/>
　　齊雲觀<lb/>
<pb n="KR2k0112_WYG_001-57b"/>
陳後主禎明二年建在臺城内國人歌曰齊雲觀寇来<lb/>
無際畔楊修詩云上界笙歌下界間縷金羅袖鬱金裙<lb/>
倚欄紅粉如花面不見巫山空暮雲<lb/>
　　層城觀<hi>亦名穿針樓</hi>
輿地志云齊武帝七月七日使宫人集此是夕穿針以<lb/>
為乞巧之所亦曰穿針樓在臺城内楊修有詩云秋星<lb/>
如彈月如梳宫妓香添乞巧爐萬縷千針同一意眼穿<lb/>
腸斷得知無<lb/>
<pb n="KR2k0112_WYG_001-58a"/>
　　桂林苑<lb/>
寰宇記云桂林苑在縣北落星山之陽左太冲吴都賦<lb/>
云數軍實乎桂林之苑即此地也<lb/>
　　樂遊苑<lb/>
輿地志云在晉為藥園宋元嘉中以其地為北苑更造<lb/>
樓觀後改為樂遊苑宋孝武大明中造正陽林光殿于<lb/>
内侯景之亂焚毁畧盡陳天嘉六年更加修葺陳亡遂<lb/>
廢又按實錄宋文帝元嘉十一年三月禊飲于樂遊苑<lb/>
<pb n="KR2k0112_WYG_001-58b"/>
㑹者賦詩顔延之為序南史梁大通三年武帝幸樂遊<lb/>
苑時新造兩刀矟<hi>山卓切</hi>成帝因賜羊侃河南國紫騮馬<lb/>
試之侃執矟上馬左右擊刺特盡其妙觀者登樹樹俄<lb/>
而折因號其矟為折樹矟及陳宣帝即位北齊使常侍<lb/>
李騊駼来聘賜宴樂遊苑尚書令江摠作詩以贈之寰<lb/>
宇記云其地在覆舟山南去縣六里<lb/>
　　上林苑<lb/>
南史宋孝武大明三年於真武湖北立上林苑建康實<lb/>
<pb n="KR2k0112_WYG_001-59a"/>
錄云在縣北十三里有古池俗呼為飲馬塘楊修詩注<lb/>
云其苑連雞籠山在縣北七里<lb/>
　　芳林苑<lb/>
寰宇記云芳林苑一名桃花園本齊髙帝舊宅在府城<lb/>
之東秦淮大路北武帝永明五年嘗幸其苑禊宴王融<lb/>
曲水詩序云載懐平浦乃眷芳林葢此也又按南史齊<lb/>
時青溪宫改為芳林苑梁天監初賜南平元襄王為第<lb/>
益加穿築果朩珍竒窮極雕靡命蕭子範為之記蕃邸<lb/>
<pb n="KR2k0112_WYG_001-59b"/>
之盛無過焉<lb/>
　　芳樂苑<lb/>
齊東昏侯方在位時與宫人於閲武堂元㑹皇后正位<lb/>
閹人行儀帝戎服臨視又于閱武堂為芳樂苑窮竒極<lb/>
麗多種樹朩日與潘妃放恣䙝瀆不可言明帝崩竟不<lb/>
一日蔬食居處衣服無改常潘妃生女百日而亡制斬<lb/>
衰杖絰衣悉粗布羣小来弔盤旋地坐舉手受執蔬膳<lb/>
積句不聽音樂左右直長閹䜿等共營肴羞為天子解<lb/>
<pb n="KR2k0112_WYG_001-60a"/>
菜又于苑中立店肆模大市日游市中雜所貨物與宫<lb/>
人閹䜿共為禆販以潘妃為市令自為市吏錄事將鬬<lb/>
者就妃罰之帝小有得失潘則杖又開渠立埭躬自引<lb/>
船埭上設店坐而屠肉于時百姓歌云閱武堂種楊栁<lb/>
至尊屠肉潘妃酤酒<lb/>
江河門第五<hi>溝渠溪井附</hi>
　　大江<lb/>
西接江寜界東接句容界北接真州六合縣界沿流一<lb/>
<pb n="KR2k0112_WYG_001-60b"/>
百二十里按三國志吴書魏文帝有渡江之志徐盛從<lb/>
建鄴築圍上設假樓江中浮船文帝到廣陵望圍愕然<lb/>
彌漫數百里而江水盛長便引退文帝嘆曰魏雖有武<lb/>
騎千羣無所用也又按江南野史周世宗問孫忌江南<lb/>
虚實忌曰長江千里險過湯池可敵十萬之師世宗聞<lb/>
而忌之<lb/>
　　秦淮<lb/>
秦始皇東巡㑹稽經秣陵因鑿鍾山斷金陵長隴以疏<lb/>
<pb n="KR2k0112_WYG_001-61a"/>
淮<hi>或云斷金陵長隴乃方山也</hi>其淮本名龍藏浦上有二源一源發<lb/>
自華山經句容西南流<hi>華山在句容縣界髙九里似蔣山</hi>一源發自東<lb/>
廬山經溧水西北流入江寜界<hi>東廬山在溧水縣東南十五里髙六十八丈周</hi>
<hi>回二十里山西一源入秦淮</hi>二源合自方山埭西注大江其分𣲖屈<lb/>
曲不類人功疑非秦皇所開而後人因名秦淮者以鑿<lb/>
方山言之楊修詩曰一氣東南王斗牛祖龍潜為子孫<lb/>
憂金陵地脈何曾斷不覺真人已姓劉<lb/>
　　直瀆<lb/>
<pb n="KR2k0112_WYG_001-61b"/>
吴後主孫皓所開𨽻鍾山鄉去縣三十五里西至霸埂<lb/>
東北接竹港流入大江楊修詩注云瀆在幕府山東北<lb/>
長十四里濶五丈深一丈初開之時晝穿夜復自塞經<lb/>
年不就傷足役夫卧其側夜見鬼物来填因嗟嘆曰何<lb/>
不以布囊盛土棄之江中使吾徒免殫力于此傷者異<lb/>
之曉白有司如其言乃成瀆道直故名曰直瀆輿地志曰<lb/>
白下城西南蟹浦浦西北有直瀆伏滔北征記云吴將<lb/>
甘寜墓在此俗云墓有王氣孫皓惡之乃鑿其後為直<lb/>
<pb n="KR2k0112_WYG_001-62a"/>
瀆又按晉書蘇峻舉兵温嶠帥師救京師遣王愆鄧期<lb/>
兵為前鋒次直瀆即此地也楊修有詩曰晝役人功夜<lb/>
鬼功陽開隂闔㡬時終不聞擲土江中語争得盈流一<lb/>
水通<lb/>
　　横塘<lb/>
吴大帝時自江口沿淮築堤謂之横塘楊修有詩云早<lb/>
潮纔過晚潮来一一軒窓照水開鑑面無塵風不動分<lb/>
明倒影見樓臺<lb/>
<pb n="KR2k0112_WYG_001-62b"/>
　　青溪<lb/>
建康實錄吴赤烏四年冬鑿東渠名為青溪寰宇記云<lb/>
青溪在縣東六里濶五丈深八尺以洩真武湖水輿地<lb/>
志云青溪𤼵源鍾山入于淮連綿十餘里溪口有埭埭<lb/>
側有神祠曰青溪姑今縣東有渠北接覆舟山以近後<lb/>
湖里俗相傳此青溪也其水迤邐西出至今上水閘相<lb/>
近皆名青溪陶季直京都記云京師鼎族多在青溪埭<lb/>
尚書孫瑒尚書令江摠宅當時並列溪北又南史齊永<lb/>
<pb n="KR2k0112_WYG_001-63a"/>
明元年望氣者言新林婁湖有王者氣帝廼築青溪舊<lb/>
宫作新婁湖苑以厭之又實錄云郗僧施泛舟溪中每<lb/>
經一曲作詩一首隋煬帝平陳斬張麗華孔貴妃二人<lb/>
于此柵下楊修有詩云傾城傾國兩妃嬪此地聞名不<lb/>
見人潜想舊時紅粉面落花風裏歩香塵<lb/>
　　潮溝<lb/>
輿地志潮溝吴大帝所開以引江潮建康實錄云其北<lb/>
又開一瀆北至後湖以引湖水今俗呼為運瀆其實自<lb/>
<pb n="KR2k0112_WYG_001-63b"/>
古城西南行者是運瀆自歸蔣山寺門前東出至青溪<lb/>
者名潮溝其溝向東已湮塞西則見通運瀆按實錄所<lb/>
載皆唐事距今數百年其溝日益湮塞未詳所在今府<lb/>
城東門外西抵城濠有溝東出曲折當報寜寺之前里<lb/>
俗亦名潮溝此近世所開非古潮溝也<lb/>
　　霹靂溝<lb/>
王荆公詩云霹靂溝西路柴荆四五家憶曾騎欵段隨<lb/>
意入桃花在城東五里<lb/>
<pb n="KR2k0112_WYG_001-64a"/>
　　北渠<lb/>
吴後主引北湖水入宫城巡遶堂殿極機巧費役萬工<lb/>
楊修有詩云金殿分来玉砌流黑龍湖撒鳳池頭後庭<lb/>
花落恩波斷翻與南唐作御溝在城北二里<lb/>
　　蟹浦<lb/>
輿地志云白下城西南有蟹浦源出鍾山北流九里入<lb/>
大江在城西北十六里<lb/>
　　覆杯池<lb/>
<pb n="KR2k0112_WYG_001-64b"/>
晉元帝中興頗以酒廢政丞相王導奏諌帝因覆杯于<lb/>
池中以為誡楊修有詩云金杯覆處舊池枯此後還曾<lb/>
一醉無東晉中興股肱力元皇亦學管夷吾今城北三<lb/>
里西池是也<lb/>
　　落义池<lb/>
蔣山寳公塔之東悟真菴前舊傳迦毗羅神隋梵僧密<lb/>
多至此與神交戰落义于此池因以得名<lb/>
　　三巖石<lb/>
<pb n="KR2k0112_WYG_001-65a"/>
臺城内千福禪院本梁同泰寺後吴順義二年置院前<lb/>
有醜石四各髙丈餘又三巖山西有白蓮閣閣下有小<lb/>
石池面方一丈餘言是陳時景陽井今有古石井欄其<lb/>
上本鐫刻文字悉已殘毁惟戒哉二字可辨今名法寳<lb/>
院楊修有詩曰蘿蔓藤花歳自添露痕還似雨痕霑莫<lb/>
將廢苑為閒地猶可巖巖使具瞻<lb/>
　　邀笛步<lb/>
舊名蕭家渡在城東南青溪橋之右今上水閘是也晉<lb/>
<pb n="KR2k0112_WYG_001-65b"/>
書云桓伊善樂盡一時之妙為江左第一有蔡邕柯亭<lb/>
笛常自吹之王徽之赴召京師泊舟青溪側伊素不與<lb/>
徽之相識自岸上過船中客稱伊小字曰此桓野王也<lb/>
徽之令人諭之曰勝聞君善吹笛為我一奏伊是時貴<lb/>
顯素聞徽之名便下車踞胡牀為作三調弄畢便上車<lb/>
去客主不交一言故今名為邀笛步也<lb/>
　　迎擔湖<lb/>
南徐州記云費縣西北八里有迎擔湖昔晉永嘉中元<lb/>
<pb n="KR2k0112_WYG_001-66a"/>
帝南遷衣冠席巻過江客主相迎湖側遂以此為名在<lb/>
府西北五里石城後其湖溉田三十里<lb/>
　　太子湖<lb/>
吴宣明太子孫登所創謂之西池晉元帝即位明帝為<lb/>
太子更加修之多養武士於池内築土為臺時人呼為<lb/>
太子西池建康實錄云晉太元十年夏四月苻堅為姚<lb/>
萇慕容沖所迫遣使求救詔太保謝安率衆救秦帝自<lb/>
行西池在城北六里周囘十里<lb/>
<pb n="KR2k0112_WYG_001-66b"/>
　　蘇峻湖<lb/>
南徐州記云迎擔湖西北有蘇峻湖本名曰石陂建康<lb/>
實錄晉成帝咸和二年蘇峻舉兵于石頭陶侃温嶠庾<lb/>
亮陣于白石使將軍楊謙攻于石頭峻輕騎出戰謙詐<lb/>
奔白石壘峻逼之纔交鋒峻墜馬侃督護李陽臨陣斬<lb/>
峻于白石陂岸至今呼此陂為蘇峻湖在城北十五里<lb/>
周囘十里<lb/>
　　半陽湖<lb/>
<pb n="KR2k0112_WYG_001-67a"/>
輿地志云江乗縣南有半陽泉半冷半熱又南徐州記<lb/>
云江乗縣南有半陽泉半冷半熱熱處可爛物冷處如<lb/>
氷熱處魚入冷處即死冷處魚入熱處亦死民種稻則<lb/>
溉熱水一年再熟今廢楊修有詩云江南龍節水為鄉<lb/>
水不絶隂又半陽一片湖光共深淺兩般泉脈異温涼<lb/>
在城東北四十里周囘十五里<lb/>
　　絳巖湖<lb/>
圗經云在句容縣西南三十里源出絳巖山周回二十<lb/>
<pb n="KR2k0112_WYG_001-67b"/>
里溉田一百頃舊收歳課錢二百二十貫咸平三年正<lb/>
月奉敕除放<lb/>
　　固城湖<lb/>
圗經云水路在溧水縣南九十五里東西二十五里南<lb/>
北三十里有四派東經五堰經常州宜興縣界入太湖<lb/>
　　丹陽湖<lb/>
圖經云在溧水縣西八十里與太平州當塗縣分界昔<lb/>
唐李太白常遊此湖酷愛其景乃張帆載酒縱意往来<lb/>
<pb n="KR2k0112_WYG_001-68a"/>
而作詩曰湖與元氣連風波浩難止天外賈客歸雲間<lb/>
片帆起龜逰蓮葉上鳥宿蘆花裏少婦棹輕舟歌聲逐<lb/>
流水<lb/>
　　溧陽湖<lb/>
圖經云在本縣西北四十里曹姥山西經溧水縣東流<lb/>
入縣界又南流三十里入長塘湖一名瀨水吴越春秋<lb/>
云伍子胥奔吴至瀨渚遇女子因跪乞食女食之授以<lb/>
壺漿誡曰勿言既濟女巳投水後子胥伐楚還投金于<lb/>
<pb n="KR2k0112_WYG_001-68b"/>
瀨水以報之須臾有嫗行哭而来曰吾女三十不嫁遇<lb/>
窮人食之投水而死乃取金以歸水次有碑李太白文<lb/>
　　五馬渡<lb/>
圗經云在縣西北二十三里幕府山之前晉元帝與彭<lb/>
城等五王渡江處按晉書太安之際童謡云五馬浮渡<lb/>
江一馬化為龍及永嘉中元帝登大位乃其符云五馬<lb/>
之名取此<lb/>
　　桃葉渡<lb/>
<pb n="KR2k0112_WYG_001-69a"/>
圗經云在縣南一里秦淮口桃葉者晉王獻之愛妾名<lb/>
也其妺曰桃根獻之詩曰桃葉復桃葉渡江不用楫但<lb/>
渡無所苦我自迎接汝不用楫者謂横波急也嘗臨此<lb/>
渡歌送之楊修有詩云桃葉桃根栁岸頭獻之才調頗<lb/>
風流相看不語横波急艇子翻成送莫愁<lb/>
　　麾扇渡<lb/>
圗經云在縣東南四里故朱雀航之左晉廣陵相陳敏<lb/>
反南渡江時假顧榮丹陽内史榮發舟南岸敏率衆萬<lb/>
<pb n="KR2k0112_WYG_001-69b"/>
餘人出不獲濟以白羽扇麾之其軍遂自潰因以為名<lb/>
也楊修有詩云旌旗爍日刃凝霜甲光如龍人似狼羽<lb/>
扇一麾風偃草䇿勳多謝顧丹陽<lb/>
　　白鷺洲<lb/>
圗經云在城西南八里周回十五里對江寜之新林浦<lb/>
唐李白詩云三山半落青天外二水中分白鷺洲<lb/>
　　長命洲<lb/>
梁武帝放生之所也在石頭城前帝日市鵞鴨雞豚之<lb/>
<pb n="KR2k0112_WYG_001-70a"/>
屬放此洲名為長命洲置戸十家常以粟穀餧飼歳各<lb/>
千石而為狐狸所食及掌戸竊而烹者各半輿地志魏<lb/>
使李恕来聘帝時於此放生問恕曰北主頗知此事乎<lb/>
對曰魏國不殺亦不放帝無以應之楊修詩曰梁武慈<lb/>
悲不鼎烹䝉恩豢養亦虛名狐狸口腹應潜飽就死多<lb/>
于日放生<lb/>
　　葛仙丹井<lb/>
仙公葛𤣥煉丹井也按建康實錄吴大帝好道術𤣥嘗<lb/>
<pb n="KR2k0112_WYG_001-70b"/>
與遊處後𤣥白日昇天其井尚存外有石欄相傳云南<lb/>
唐所造今去城四十里方山頂上是也<lb/>
　　景陽井<hi>亦名胭脂井</hi>
臺城中景陽宫井也按南史隋克臺城陳後主與張麗<lb/>
華孔貴妃俱入井隋軍出之故杜牧之詩云三人出眢<lb/>
井謂此也其井有石欄上多題字舊傳云欄有石脈以<lb/>
帛拭之作胭脂痕或云石脈之色類胭脂故云圖經不<lb/>
載楊修有詩云擒虎戈矛滿六宫春花無樹不秋風倉<lb/>
<pb n="KR2k0112_WYG_001-71a"/>
惶益見多情處同穴甘心赴井中唐李白金陵歌曰石<lb/>
頭巉巖如虎踞凌波欲過滄江去鍾山龍盤走勢来秀<lb/>
色横飛厯陽樹四十餘帝三百秋功名事跡隨東流白<lb/>
馬小兒誰家子太清之歳来關囚金陵昔時何壯哉席<lb/>
巻英豪天下来冠葢散為雲霧去金輿玉座成寒灰扣<lb/>
劍悲吟空咄嗟梁陳白骨亂如麻天子龍沈景陽井誰<lb/>
歌玉樹後<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>花此地傷心不能道目下離離長春草送<lb/>
爾長江萬里心他年来訪商山皓<lb/>
<pb n="KR2k0112_WYG_001-71b"/>
　　應潮井<lb/>
蔣山頭陀寺中塔記云梁大同元年後閤舍人石興造<lb/>
山頂第一峯佛殿後有一井泉與江潮盈縮增减相應<lb/>
楊修詩云碧甃時時减復增山頭海面密相應古来泉<lb/>
脈誰穿鑿潮落潮生不暫澄<lb/>
　　藏氷井<lb/>
覆舟山上有凌室乃六朝每歳藏氷于此也楊修詩云<lb/>
尤喜凌人職未隳閉藏出納示箴規戰兢國步艱難者<lb/>
<pb n="KR2k0112_WYG_001-72a"/>
常似臨深履薄時在城東北十里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0112_WYG_001-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六朝事迹編類巻上<lb/>
</p>
<p>
</p>
  </div>
<div>
                <head>六朝事迹編類巻下</head>
    <p>
<pb n="KR2k0112_WYG_002-1a"/>
欽定四庫全書<lb/>
　六朝事迹編類巻下　　　宋　張敦頥　撰<lb/>
山岡門第六<lb/>
　　石硊山<hi>硊牛委切</hi>
輿地志云秦始皇時望氣者云江東有天子氣乃東逰<lb/>
以厭之又鑿金陵以斷其勢今方山石硊是其所斷之<lb/>
地也孫盛云東至方山有直瀆自瀆至北山或云是秦<lb/>
時所掘山今方山西九里有大壟枕淮合壟悉是石名<lb/>
<pb n="KR2k0112_WYG_002-1b"/>
石硊京師溝塘累石悉鑿此壟取之在城東南四十五里<lb/>
　　天闕山<lb/>
晉元帝即位起宫殿城闕郭璞云闕不便王導乃指牛<lb/>
頭山為天闕楊修有詩云牛頭天際碧凝嵐王導無稽<lb/>
示妄談若指逺山為上闕長安應合指終南<lb/>
　　鳳臺山<lb/>
宋元嘉中鳳凰集于是山乃築臺于山椒以旌嘉瑞在<lb/>
府城西南二里今保寜寺是也唐李白詩曰置酒延落<lb/>
<pb n="KR2k0112_WYG_002-2a"/>
景金陵鳳凰臺長波㵼萬古心與雲俱開昔時有鳯凰<lb/>
鳳凰為誰来鳳凰去巳久正當今日回明君越羲軒天<lb/>
老坐三台豪士無所用彈琴醉金罍東風吹山花安可<lb/>
不盡杯六帝没幽草深宫𠖇綠苔置酒勿復道歌鐘但<lb/>
相催又詩曰鳳凰臺上鳳凰逰鳳去臺空江自流吴宫<lb/>
花草埋幽徑晉代衣冠成古丘三山半落青天外二水<lb/>
中分白鷺洲總為浮雲能蔽日長安不見使人愁宋齊<lb/>
邱有詩云嵯峩壓洪泉岝峪撑碧落宜哉秦始皇不驅<lb/>
<pb n="KR2k0112_WYG_002-2b"/>
亦不鑿上有布政臺八顧皆城郭山蹙龍虎健水黑螭<lb/>
蜃作白虹欲吞人赤驥相煿爍畫棟泥金碧石路盤磽<lb/>
确倒挂哭月猿危立思天鶴鑿池養蛟龍栽桐棲鸑鷟<lb/>
梁間燕教雛石罅蛇懸殻養花如養賢去草如去惡日<lb/>
晚嚴城鼓風来蕭寺鐸掃地驅塵埃剪蒿除鳥雀金桃<lb/>
帶葉摘綠李和衣嚼貞竹無盛衰媚栁先摇落塵飛景<lb/>
陽井草合臨春閣芙蓉如佳人廻首似調謔當軒有直<lb/>
道無人肯駐脚夜半䑕勃窣天隂鬼敲椓松孤不易立<lb/>
<pb n="KR2k0112_WYG_002-3a"/>
石醜難安著自憐啄朩鳥去蠧終不錯晚風吹梧桐樹<lb/>
頭鳴嚗嚗峩峩江令石青苔何淡薄不話興亡事舉首<lb/>
思眇邈吁哉未到此褊劣同尺蠖籠鶴羨鳬毛猛虎愛<lb/>
蝸角一日賢太守與我觀槖籥往往獨自語天帝相唯<lb/>
諾風雲偶不来寰宇銷一畧我欲烹長鯨四海為鼎鑊<lb/>
我欲取大鵬天地為矰繳<hi>音勺絲縷也</hi>安得生羽翰雉飛上<lb/>
寥廓<hi>其詩刻今在保寜寺</hi>
　　覆舟山<lb/>
<pb n="KR2k0112_WYG_002-3b"/>
寰宇記云在城北五里周回三里髙三十一丈東接青<lb/>
溪北臨真武湖狀如覆舟因以為名輿地志云宋元嘉<lb/>
中改名真武山以其臨真武湖山復有真武觀故也晉<lb/>
北郊壇宋藥園壘樂逰苑氷井甘露亭皆在此山<lb/>
　　幕府山<lb/>
寰宇記云在城西北周回三十里髙七十丈東北臨直<lb/>
瀆浦西接寳林山南接蟹浦輿地志云臨沂縣東八里<lb/>
有幕府山寰宇記晉元帝自廣陵渡江建康城荒落以<lb/>
<pb n="KR2k0112_WYG_002-4a"/>
府第居縣北山下因以幕府山為名圗經云丞相王導<lb/>
建幕府於此山因名之山上有虎跑<hi>蒲包切蹴也</hi>泉其西巔<lb/>
有仙人臺宋明帝髙寜陵在山西王導温嶠亦塟山西<lb/>
又按寰宇記云陳武帝破北齊軍四十六萬於幕府山<lb/>
下至後主禎明中嘗幸此山校獵虞世南獻賦以美之<lb/>
楊修有詩云六代繁華一瞬間平蕪逺樹不勝閑倚樓<lb/>
天暝雲如幕知是琅琊幕府山<lb/>
　　雞籠山<lb/>
<pb n="KR2k0112_WYG_002-4b"/>
寰宇記云在城西北九里西接落星澗北臨栖𤣥塘輿<lb/>
地志云雞籠山在覆舟山之西二百餘步其狀如雞籠<lb/>
因以為名按南史宋文帝元嘉十五年立儒館于北郊<lb/>
命雷次宗居之次宗因開館于雞籠山齊髙帝嘗就次<lb/>
宗受禮及左氏春秋又竟陵王子良嘗移居雞籠山下<lb/>
集四方學士抄五經百家為四部要畧千巻又按宋文帝<lb/>
元嘉中改為龍山以黑龍嘗見真武湖此山正臨湖上<lb/>
因以為名今去縣六里晉元帝明帝成帝哀帝四陵皆<lb/>
<pb n="KR2k0112_WYG_002-5a"/>
在山南中有佛寺五所<lb/>
　　方山<lb/>
寰宇記云山髙一百一十六丈周回二十七里圖經云<lb/>
四面方如城東南有水下注長塘流溉平陸又按輿地<lb/>
志云湖熟西北有方山頂正方上有池水山謙之丹陽<lb/>
記曰山形方如印故曰方山亦名天印山秦始皇鑿金<lb/>
陵此山是其斷者文選謝靈運東出鄉里相送至方山<lb/>
靈運嘗賦詩其畧云解䌫又流潮懐舊不能發又按南<lb/>
<pb n="KR2k0112_WYG_002-5b"/>
史宋何尚之為尚書令元嘉末致仕于方山著退居賦<lb/>
以明所守議者咸謂尚之不能固志後果然又按齊武<lb/>
帝嘗幸方山顧左右曰朕欲經始山之南復為離宫期<lb/>
勝新林苑徐孝嗣答曰繞黄山欵牛首乃盛漢之事今<lb/>
江南未廣願少留神乃止圗經謂齊武帝于方山築苑<lb/>
不知何所據而云<lb/>
　　攝山<lb/>
寰宇記云周回四十里髙一百三十二丈東連畫石山<lb/>
<pb n="KR2k0112_WYG_002-6a"/>
南接落星山陳江總攝山棲霞寺碑云南徐州琅琊郡<lb/>
江乗縣有攝山其狀似繖亦名繖山尹先生記云山多<lb/>
草藥可以攝養故以攝為名南史齊明僧紹住江乗攝<lb/>
山今棲霞寺即其宅也今去城四十五里<lb/>
　　東山<lb/>
上元縣有兩東山一在崇禮鄉今土山是也晉書謝安<lb/>
寓居㑹稽棲遲東山此安之舊隠也後于土山營築以<lb/>
擬東山今去縣二十里一在鍾山鄉蔣廟東北宋劉勔<lb/>
<pb n="KR2k0112_WYG_002-6b"/>
隠居之地南史勔嘗經始鍾嶺以為棲息及造園宅名<lb/>
為東山今去縣十五里陳軒金陵集載李白李建勲東<lb/>
山詩皆指土山而作<lb/>
　　白下<lb/>
圗經云舊屬江乗縣周回八里髙八十丈東接竹堂山<lb/>
南接蔣山北連攝山西有水下注平陸輿地志云階礎<lb/>
碑石悉出此山南史梁散騎常侍韋載有田十餘頃在<lb/>
江乗縣之白山天嘉元年遂築室而居屏絶人事不出<lb/>
<pb n="KR2k0112_WYG_002-7a"/>
籬門者十載今去縣二十里<lb/>
　　濁山<lb/>
圗經云在溧陽縣東南十里髙一十丈周回五里山北<lb/>
濁水出焉輿地志云溧陽縣有濁山下有濁水即秦淮<lb/>
之源也<lb/>
　　湯山<lb/>
寰宇記云在縣東北其西接雲穴山山不甚髙無大林<lb/>
朩有湯泉出其下大小凡六處湯磵繞其東南四時常<lb/>
<pb n="KR2k0112_WYG_002-7b"/>
熱禽鳥之類入之輒爛以煮豆穀終日不熟草朩濯之<lb/>
轉見鮮茂舊有湯泉館今廢去縣五十里<lb/>
　　大壯觀山<lb/>
圗經云在城北一十八里周回五里髙二十丈東連蔣<lb/>
山西有水下注平陸南臨真武湖北臨蠡湖舊經謂陳<lb/>
宣帝起大壯觀於此山因以為名南史宣帝大建十一<lb/>
年八月幸大壯觀因大閱武命都督任忠領步騎十萬<lb/>
陣于真武湖上登真武門觀宴羣臣因幸樂逰苑設絲<lb/>
<pb n="KR2k0112_WYG_002-8a"/>
竹之㑹仍重幸大壯觀振旅而還<lb/>
　　臨沂山<lb/>
圗經云在城東北四十里周囘三十里髙四十丈東北<lb/>
接落星山西臨大江西南有舊沂縣城<lb/>
　　祈澤山<lb/>
舊經云初法師嘗結茅于此有龍女来聽講既而神泉<lb/>
涌于講座下後遂為祈禱水旱之所山因此得名髙五<lb/>
十丈周囘十里東連彭城山北連青龍山今去縣二十<lb/>
<pb n="KR2k0112_WYG_002-8b"/>
三里<lb/>
　　東廬山<lb/>
圗經云在溧陽縣東南一十五里髙六十八丈周回二<lb/>
十里有三源一出山西流入秦淮一出山東北流入馬<lb/>
沈港一出山東南吴漕流入丹陽湖丹陽記云溧陽縣<lb/>
東有廬山與丹陽分界俗傳云以廬舍為名又云嚴子<lb/>
陵嘗結廬于此<lb/>
　　盧龍山<lb/>
<pb n="KR2k0112_WYG_002-9a"/>
圗經云在城西北十六里周回五里髙三十六丈東有<lb/>
水下注平陸西臨大江舊經云晉元帝初渡江到此見<lb/>
山嶺連綿接石頭城真江上之關塞以此地近盧龍因<lb/>
以為名<lb/>
　　馬鞍山<lb/>
圗經云以形似得名西臨大江東與石頭城相接南史<lb/>
陳後主禎明三年隋將濟宜黄侯慧紀自荆州帥將士<lb/>
沿江而下欲趍臺城遣南康太守魯肅將兵以鐵鎻横<lb/>
<pb n="KR2k0112_WYG_002-9b"/>
江隋將楊素奮兵擊之争馬鞍山四十餘戰隋軍死者<lb/>
五千餘人今去城十里<lb/>
　　大巫山<lb/>
圗經云在溧陽縣北四十五里周回二百五十步髙八<lb/>
丈長塘湖内接鎮江府金壇縣界<lb/>
　　小巫山<lb/>
圗經云在溧陽縣東北二十五里周囘四里髙五丈長<lb/>
塘湖内石上有獸跡<lb/>
<pb n="KR2k0112_WYG_002-10a"/>
　　平陵山<lb/>
圗經云在溧陽縣西北三十五里髙三丈周囘三里晉<lb/>
書云永和三年李閎斬韓晃蘇逸于此<lb/>
　　鐵冶山<lb/>
圗經云在溧陽縣西南七十里周囘二十里髙一百八<lb/>
十丈輿地志云前代鐵冶山<lb/>
　　絳巖山<lb/>
圗經云在句容縣西南三十里周囘二十四里髙一百<lb/>
<pb n="KR2k0112_WYG_002-10b"/>
六十五丈上有龍坑祠壇江南地志云漢丹陽縣北有<lb/>
赭山其土亦赤因為郡名本名赤山唐天寳六年改名<lb/>
絳巖山<lb/>
　　竹里山<lb/>
圗經云在句容縣方輿地記云行者以其途傾險號曰<lb/>
飜山峴鮑昭有行飜車峴詩即此山也<lb/>
　　大城山<lb/>
圖經云周回二十二里髙八十二丈南接苻堅山西接<lb/>
<pb n="KR2k0112_WYG_002-11a"/>
鴈門山北接竹堂山今去城七十里<lb/>
　　望祭山<lb/>
東晉成帝於北郊以白山鍾山配四十四神之數兼祭<lb/>
之按通典梁武帝省四望座惟鍾山及松江浙江五湖<lb/>
白石山並存之<lb/>
　　白土岡<lb/>
圗經云北連蔣山其土色白因名之輿地志云同夏縣<lb/>
西有白土壟即此地按北史隋賀若弼嘗破陳軍於蔣<lb/>
<pb n="KR2k0112_WYG_002-11b"/>
山之白土岡今蔣山西北有岡壠土色正白乃其地圗<lb/>
經云在縣東二十二里非是葢同夏縣在今縣東十五<lb/>
里而白土岡在同夏之西不應有二十二里之逺也<lb/>
　　白楊路<lb/>
圖經云縣南十二里石山岡之横道是也六朝雜事云<lb/>
宋袁粲常酌于此忽逢村父便留連笑語人恠而問之<lb/>
荅曰吾侣偶逢非知音也楊修有詩云殘枝敗葉幾霑<lb/>
春莫問栽培迹巳陳細雨斜風馬無力蕭蕭滿路更愁<lb/>
<pb n="KR2k0112_WYG_002-12a"/>
人<lb/>
　　千佛嶺<lb/>
在攝山栖霞寺之側按江摠栖霞寺碑明僧紹居士子<lb/>
仲璋為臨沂令於西峯石壁與度禪師鑄造無量夀佛<lb/>
大同二年龕頂放光齊文惠太子豫章文獻王竟陵文<lb/>
宣始安王及宋江夏王霍姬齊田奐等琢石建像梁臨<lb/>
川靖惠王復加瑩飾嶺之中道石壁有沈傳師徐鉉張<lb/>
稚圭王雱題名<lb/>
<pb n="KR2k0112_WYG_002-12b"/>
　　謝安墩<lb/>
在半山報寜寺之後基址尚存謝安與王羲之嘗登此<lb/>
超然有髙世之志李太白將營園其上乃作詩曰晉室<lb/>
昔横潰永嘉遂南奔沙塵何茫茫龍虎鬭朝昏胡馬風<lb/>
漢草天驕蹙中原哲匠感頽運雲屏忽飛翻組練照楚<lb/>
國旌旗連海門西秦百萬衆戈甲如雲屯投鞭可填江<lb/>
一掃不足論皇運有返正醜虜無遺魂談笑遏横流蒼<lb/>
生望斯存冶城訪古跡猶有謝安墩憑覽周地險髙標<lb/>
<pb n="KR2k0112_WYG_002-13a"/>
絶人喧想像東山姿緬懐右軍言梧桐識佳樹蕙草留<lb/>
芳根地古雲物在臺荒禾黍繁我来酌清波于此樹名<lb/>
園功成拂衣去歸入武陵源王荆公詩云我名公字偶<lb/>
相同我屋公墩在眼中公去我来墩屬我不應墩姓尚<lb/>
隨公<lb/>
　　桃花塢<lb/>
在蔣山寳公塔之西北舊有桃花甚盛今不復存<lb/>
　　方山埭<lb/>
<pb n="KR2k0112_WYG_002-13b"/>
建康實錄吴赤烏八年使校尉陳勳發屯田兵于方山<lb/>
南截淮立埭號方山埭又按南史湖熟縣方山埭髙峻<lb/>
冬月行旅以為難齊明帝使沈瑀修之瑀乃開四洪斷<lb/>
行客就作三日便辦其埭今去城四十五里<lb/>
　　雞鳴埭<lb/>
建康實錄青溪有橋名募士橋橋西南過溝有埭名雞<lb/>
鳴埭齊武帝早逰鍾山射雉至此雞始鳴圖經云今在<lb/>
青溪西南潮溝之上又按南史齊武帝永明中散逰幸<lb/>
<pb n="KR2k0112_WYG_002-14a"/>
諸苑載宫人從車至内深隠不聞端門鼓漏聲置鍾景<lb/>
陽樓上應聞鍾聲並早起粧飾帝數幸琅琊城宫人常<lb/>
從早發至湖北埭雞始鳴故呼為雞鳴埭若爾其埭又<lb/>
當近北父老傳曰今清化市真武廟側是其處也二埭<lb/>
恐皆當時所歴姑兩存之<lb/>
　　鑄劍坑<lb/>
圖經云在溧陽縣南八十里石屋山之西舊經云昔吴<lb/>
王使歐冶子鑄劍于此<lb/>
<pb n="KR2k0112_WYG_002-14b"/>
　　射雉場<lb/>
圖經云在縣東二十里齊東昏侯置射雉場五百所皆<lb/>
以七寳装翳楊修有詩曰外作禽荒内色荒三千紅粉<lb/>
日嚴粧潘妃縱有嫣然態不步金蓮到射場<lb/>
　　絶地<lb/>
圖經云在縣南三里古大社西有凶地三畝晉周顗司<lb/>
馬秀蘇峻皆宅于此悉以禍敗宋王僧綽曰大丈夫當<lb/>
以正道自居何宅之有凶吉尋為元凶所害楊修有詩<lb/>
<pb n="KR2k0112_WYG_002-15a"/>
曰四主衣冠今不終髙門列㦸謾重重由来瘠沃分勞<lb/>
逸莫道人凶非宅凶<lb/>
宅舍門第七<lb/>
　　孔子巷<lb/>
輿地志云孔子廟在樂逰苑東隔青溪本聖亭侯所奉<lb/>
之廟也舊在溪南丹陽郡之東南本東晉所立中廢宋<lb/>
元嘉十九年詔復孔子廟至齊遷于今處以舊地為浮<lb/>
圗今名孔子寺亦名孔子巷在城東南五里古長樂橋東<lb/>
<pb n="KR2k0112_WYG_002-15b"/>
　　言偃里<lb/>
史記孔子弟子列傳言偃字子游吴人今不知其里所<lb/>
在或云在城東二十二里<lb/>
　　四學<lb/>
南史宋文帝元嘉十六年立儒學館于雞籠山命雷次<lb/>
宗居之因集丹陽何尚之立𤣥素學著作佐郎何承天<lb/>
立史學司徒叅軍謝𤣥立文學各聚門徒多就業者江<lb/>
左風俗於斯美焉<lb/>
<pb n="KR2k0112_WYG_002-16a"/>
　　陸機宅<lb/>
建康實錄云陸機入洛作懐舊居賦云望東城之紆徐<lb/>
邈吾廬之延佇李太白題王處士水亭云齊朝南苑是<lb/>
陸機宅其詩云王子躭𤣥言賢豪多在門好鵞尋道士<lb/>
愛竹嘯名園樹色老荒苑池光蕩華軒北堂見明月更<lb/>
憶陸平原掃地青玉簟為余置金樽醉罷欲歸去花枝<lb/>
宿鳥喧何時復来此再得洗囂煩圖經云在縣南五里<lb/>
秦淮之側<lb/>
<pb n="KR2k0112_WYG_002-16b"/>
　　江令宅<lb/>
陳尚書令江總宅也建康實錄及楊修詩注云南朝鼎<lb/>
族多夾青溪江令宅尤占勝地後主嘗幸其宅呼為狎<lb/>
客劉禹鍚詩云南朝詞臣壮朝客歸来唯見秦淮碧池<lb/>
臺竹樹三畝餘至今人道江家宅今城東段大夫約之<lb/>
宅正臨青溪即其地也故王荆公詩云昔時江令宅今<lb/>
日段侯家此可驗也<lb/>
　　沈約宅<lb/>
<pb n="KR2k0112_WYG_002-17a"/>
南史梁沈約遷尚書令雖名位隆重而居處儉素立宅<lb/>
東田矚望郊阜嘗為郊居賦以叙其事東田在鍾山之<lb/>
下也<lb/>
　　孫瑒宅<lb/>
建康實錄陳起兵部尚書孫瑒居處奢豪宅在青溪東<lb/>
西即江摠宅瑒家庭穿築極林泉之致歌童舞女當世<lb/>
罕儔<lb/>
　　劉子珪宅<lb/>
<pb n="KR2k0112_WYG_002-17b"/>
南史齊劉瓛字子珪居于檀橋瓦屋數間上皆穿漏永<lb/>
平七年竟陵王子良表武帝為立館帝以揚烈橋故主<lb/>
地給之檀橋在今縣東二十五里青龍山之前<lb/>
　　朱异宅<lb/>
南史梁朱异及諸子自潮溝列宅至青溪其中有臺池<lb/>
玩好每暇日與賔客逰焉<lb/>
　　諸葛恪宅<lb/>
圖經云在縣東二里古元風觀前南接青溪里俗傳云<lb/>
<pb n="KR2k0112_WYG_002-18a"/>
在今縣東南百餘步面對青溪其東即江令宅也<lb/>
　　宋齊邱宅<lb/>
舊傳在鎮淮橋之北御街之東今南北較務是也其後<lb/>
又為南唐國子監<lb/>
　　杜姥宅<lb/>
建康實錄晉成帝恭皇后杜氏母裴氏即杜𢎞治之妻<lb/>
也裴氏名穆孝武帝封為廣徳君初穆渡江宅於南掖<lb/>
門外時裴氏夀考故呼為杜姥圗經云在舊縣東北三<lb/>
<pb n="KR2k0112_WYG_002-18b"/>
里舊縣在冶城今天慶觀之東是也其宅未詳所在<lb/>
　　烏衣巷<lb/>
王榭金陵人世以航海為業一日海中失船泛一朩登<lb/>
岸見一翁一嫗皆衣皂引榭至所居乃烏衣國也以女<lb/>
妻之既久榭思歸復乗雲軒泛海至其家有二燕棲于<lb/>
梁上榭以手招之即飛来臂上取片紙書小詩繫于燕<lb/>
尾曰誤到華胥國裡来玉人終日苦憐才雲軒飄出無<lb/>
消息洒淚臨風幾百回来春燕又飛来榭身上有詩云<lb/>
<pb n="KR2k0112_WYG_002-19a"/>
昔日相逢𠖇數合如今睽逺是生離来春縱有相思字<lb/>
三月天南無鴈飛至今歳竟不至因目榭所居為烏衣<lb/>
巷劉禹錫有詩曰朱雀橋邊野草花烏衣巷口夕陽斜<lb/>
舊時王榭堂前燕飛入尋常百姓家<hi>此見摭遺</hi>圗經云在縣<lb/>
東南四里晉書王導紀瞻宅皆在此巷<lb/>
　　乗黄署<lb/>
輿地志云在東府之西北五輅及朝軍凡駕馬者之所<lb/>
去縣東北六里<lb/>
<pb n="KR2k0112_WYG_002-19b"/>
　　紙官署<lb/>
輿地志云宋永初中立舊日齊帝于此造銀光紙以賜<lb/>
王僧䖍在縣東一十五里<lb/>
　　扶南樂署<lb/>
建康實錄吴赤烏七年扶南國獻樂人于此置舍以教<lb/>
宮人在縣北二里<lb/>
　　銅螭署<lb/>
臺城刻漏署西本洛陽之舊物宋平姚秦遷于此魏明<lb/>
<pb n="KR2k0112_WYG_002-20a"/>
帝為太子時玩以玉手扳刺螭口中因入不出後人常<lb/>
見白蝘蜓在其中梁元帝移之江陵此物後遂不復見<lb/>
楊修詩云挈壺傳箭逼天聰鑄出蟠螭巧範同何事腹<lb/>
中藏怪物人驚蝘蜓氣如虹<lb/>
　　錦署<lb/>
圗經云在縣東南十里宋遷百工于此也楊修詩云人<lb/>
衣繿縷地衣紅不念家家杼軸空厥篚織文應歳貢更<lb/>
翻新様集機工<lb/>
<pb n="KR2k0112_WYG_002-20b"/>
　　焚衣街<lb/>
齊東昏侯自製服為四種冠五彩袍一月中二十餘出<lb/>
辰出三更歸夜出清晨返梁自襄陽出師廢之焚奢淫<lb/>
服六十二種於御街中楊修詩云雉頭金縷又珠胎煙<lb/>
緒香雲晝不開御路傍人皆嘆息逡廵紅焰作青灰<lb/>
讖記門第八<lb/>
　　秦淮石誌<lb/>
保太中浚秦淮得石誌按其刻有大宋乾徳四年凡六<lb/>
<pb n="KR2k0112_WYG_002-21a"/>
字他字磨滅不可識令諸儒叅驗乃輔公祏反江東時<lb/>
年號太祖受命國號宋改元乾徳江左始衰弱豈非威<lb/>
令將及而符讖先著也<lb/>
　　石印<lb/>
天璽元年歴陽山石文理成字凡二十云楚九州渚吴<lb/>
九州都揚州士作天子四世治太平始江表傳云歴陽<lb/>
縣有石山臨水髙百丈其三十丈所有七穿駢羅穿中<lb/>
色黄赤不與本體相似俗相傳謂之石印又云石印封<lb/>
<pb n="KR2k0112_WYG_002-21b"/>
發天下當太平下有祠屋巫祝言石印神有三郎時歴<lb/>
陽長表上言石印發皓遣使以太牢祭歴山巫言石印<lb/>
神三郎說天下方太平使者作髙梯上看印文詐以朱<lb/>
書石作二十字還以啓皓皓大喜曰吴當為九州作都<lb/>
渚乎從大皇帝逮孤四世矣太平之主非孤復誰重遣<lb/>
使以印綬拜三郎為王又刻石立銘褒讃靈徳以荅休<lb/>
祥此見吴志注<lb/>
　　石室<lb/>
<pb n="KR2k0112_WYG_002-22a"/>
吴興陽羨山有空石長十餘丈名曰石室在所表為大<lb/>
瑞皓乃遣司徒董朝太常周處至陽羨縣封禪國山明<lb/>
年改元天紀大赦以協石文<lb/>
　　三斷石<lb/>
吴後主天册元年掘地得銀長一尺廣三分刻上有年<lb/>
月字又於吴郡臨平湖邊得一石函中有一小石青白<lb/>
色長四寸廣二寸刻上作皇帝字于是改元天璽遂立<lb/>
石紀吴功徳按實錄云縣南三十里西接牛頭山丹陽<lb/>
<pb n="KR2k0112_WYG_002-22b"/>
雲巖東路有大碣石長二丈折為三斷此紀功之碑也<lb/>
今移在府治中可辨者二百餘字漫㓕者五十餘字楊<lb/>
修詩曰孫吴紀徳舊刋碑埋没蟠螭與伏龜惆悵石岡<lb/>
三斷在至今猶似鼎分時<lb/>
　　寳公銅牌記<lb/>
按髙僧傳公諱寳誌宋元嘉中現形于東陽鎮古朩鷹<lb/>
巢中朱氏聞巢中兒啼遂收育之因以朱為姓施宅為<lb/>
寺公自少出家依於鍾山道林有銅牌記多讖未来事<lb/>
<pb n="KR2k0112_WYG_002-23a"/>
云有一真人在冀州開口張弓在左邊子子孫孫萬萬<lb/>
年江南中主名其子曰𢎞冀吴越錢鏐諸子亦皆連𢎞<lb/>
字以應之而國朝宣祖諱乃正當之<lb/>
　　潜鶴鼓<lb/>
臺城端門上二鼓初得于㑹稽雷門傳是越王舊物擊<lb/>
之聲聞洛陽後孫恩亂兵擊破中有二鶴冲天而去自<lb/>
是不復鳴後人呼為潜鶴鼓楊修有詩云端門擊破使<lb/>
人驚潜鶴雙飛上玉清怪得舊時聲太逺冲天合自九<lb/>
<pb n="KR2k0112_WYG_002-23b"/>
臯鳴<lb/>
　　天水碧<lb/>
南唐末時前數年宫人挼薔薇水染生帛一夕忘收為<lb/>
濃露所潰色倍鮮翠因令染坊染必經宿露之號為天<lb/>
水碧宫中競服之識者以為天水趙之望也<lb/>
　　獨足臺<lb/>
陳末時有一鳥獨足飛上宫城臺上以觜畫地云獨足<lb/>
上髙臺盛草化為灰欲知我家處朱門當水開解者以<lb/>
<pb n="KR2k0112_WYG_002-24a"/>
為獨足指後主獨行無衆盛草言荒穢隋承火運草得<lb/>
火而灰及國破隋煬帝館于都水臺所謂上髙臺當水<lb/>
開也楊修詩云鳥跡分明在帝臺管絃聲裡輒書来回<lb/>
頭一覺風流夢猶得朱門傍水開<lb/>
靈異門第九<lb/>
　　八功徳水<lb/>
蔣山悟真菴後按梅摯亭記梁天監中有胡僧曇隠寓<lb/>
錫于此山中乏水時有龎眉叟相謂曰予山龍也知師<lb/>
<pb n="KR2k0112_WYG_002-24b"/>
渴飲措之無難俄而一沼沸成後有西僧繼至云本域<lb/>
八池巳失其一似竭彼盈此也其泉一清二冷三香四<lb/>
柔五甘六浄七不饐八蠲疴故名八功徳水自梁巳前<lb/>
嘗取給御厨又按楊修詩注云髙僧曇隠逰行于此忽<lb/>
聞金石絲竹之音俄見清泉一泓瑩徹甘滑有積年疾<lb/>
者飲之皆愈<lb/>
　　誌公鱠殘魚<lb/>
髙僧傳寳誌嘗對梁武帝食鱠帝曰朕不知味二十餘<lb/>
<pb n="KR2k0112_WYG_002-25a"/>
年師何為爾誌乃吐出小魚鱗尾依然今金陵尚有鱠<lb/>
殘魚<lb/>
　　牝狙觸網<lb/>
按湘山野錄云南唐李後主獵青龍山一牝狙觸網見<lb/>
主雨淚稽顙屢指其腹主戒虞人保守之是夕誕二子<lb/>
還幸大理寺親錄囚繫一大辟婦以孕在獄未幾誕二<lb/>
子煜感牝狙之事罪止于流其山去城東二十五里<lb/>
　　感龍産鯉<lb/>
<pb n="KR2k0112_WYG_002-25b"/>
昔民有女感黑龍于田野歸而有娠後産鯉魚投于水<lb/>
中復能變化隨母所出入後成龍而去母亡每春時必<lb/>
来墳所鄉人懼之因立廟祠焉謂之烏鯉廟在溧水縣<lb/>
東南二十五里<lb/>
　　郗氏化蛇<lb/>
郗氏梁武帝皇后也崩數月帝常追悼之晝則忽忽不<lb/>
樂宵乃耿耿不寐居寢殿聞外騷窣<hi>蘇骨切勃窣穴中出也</hi>聲視<lb/>
之乃見一蟒盤躃上殿睒<hi>式冉切説文云暫視貌</hi>晴呀<hi>香牙切張口貌</hi>口<lb/>
<pb n="KR2k0112_WYG_002-26a"/>
以向於帝帝大驚駭無所逃遁不得已蹶然而起謂蛇<lb/>
曰朕宫殿嚴警非爾蛇類所生之處必其妖孽欲祟朕<lb/>
邪蛇為人語啓帝曰蟒則昔之郗氏也妾以生存嫉妬<lb/>
六宫其性慘毒怒一發則火熾矢射損物害人死以是<lb/>
罪謫為蟒耳無飲食可實口無窟穴可庇身饑窘困迫<lb/>
力不自勝又鱗甲有蟲唼<hi>子合切</hi>嚙<hi>五狡切</hi>肌肉痛苦甚劇<lb/>
若加錐刀焉蟒非常蛇亦復變化而至不以皇居深重<lb/>
為阻耳感帝平昔眷妾之厚故託醜形骸陳露于帝祈<lb/>
<pb n="KR2k0112_WYG_002-26b"/>
一功徳以見拯㧞也帝聞之嗚呼感激既而求蟒遂不<lb/>
復見帝明日大集沙門於殿庭宣其由問善之最以贖<lb/>
其苦誌公對曰非禮佛懺滌悃欵不可帝乃然其言搜<lb/>
索佛經錄其名號兼親抒睿思灑聖翰撰悔文共成十<lb/>
巻皆採摭佛語削去閑詞為其懺禮又一日聞宫室内<lb/>
異香馥郁良久轉美初不知所来帝因仰視乃見一天<lb/>
人容儀端麗謂帝曰此則蟒後身也䝉帝功徳巳得生<lb/>
忉利今呈本身以為明驗也慇懃致謝言訖而去此見<lb/>
<pb n="KR2k0112_WYG_002-27a"/>
梁武懺序<lb/>
　　燕雀湖<lb/>
輿地志云走馬橋見有燕雀湖窮神秘苑曰梁昭明太<lb/>
子在東宫有一琉璃盌紫玉杯皆武帝所賜也既薨詔<lb/>
置梓宫後更塟開墳為閹人攜入大航乃有燕雀數萬<lb/>
擊之因為有司所縛乃獲二寳器帝聞而驚異詔以賜<lb/>
太孫封墳之際復有燕雀數萬銜土以増其上墳側今<lb/>
有湖後人因名燕雀湖楊修有詩曰平湖岸側見髙墳<lb/>
<pb n="KR2k0112_WYG_002-27b"/>
萬土銜来燕雀羣鑑面無波天一色此中文藻似儲君<lb/>
在城東四里下入青溪<lb/>
　　新洲<lb/>
南史宋武帝伐荻新洲見大蛇長數丈射之傷明日復至<lb/>
洲裡聞有杵臼聲往覘之童子數人皆新衣于樁中𢷬<lb/>
藥問其故荅曰王為劉寄奴所射合散傅之帝曰王神<lb/>
何不殺之荅曰寄奴王者不可殺帝叱之皆散收藥而<lb/>
反今薛家洲葢其地也屬金陵鄊去城北四十里<lb/>
<pb n="KR2k0112_WYG_002-28a"/>
　　生人葠<lb/>
南史梁阮孝緒字士宗母王氏有疾合藥須得生人葠<lb/>
舊傳鍾山所出孝緒躬歴幽險累日不逢忽一鹿前行<lb/>
隨後至一所遂㓕就視其處果獲此草今山中不復有<lb/>
之<lb/>
　　木醴<lb/>
建康實錄陳後主禎明二年初覆舟山及松栢林冬月<lb/>
出木醴後主以為甘露之瑞俗呼為雀餳今廢也<lb/>
<pb n="KR2k0112_WYG_002-28b"/>
神仙門第十<lb/>
　　茅君山<lb/>
茅濛字初成華陽人也隠華山修道秦始皇三十一年<lb/>
白日上昇是時先有民謡曰神仙得者茅初成駕龍上<lb/>
昇入太清時下𤣥洲戲赤城繼世而往在我盈始皇聞<lb/>
之問故老曰此仙謡也於是有尋仙之意濛之元孫盈<lb/>
得道于金陵句曲山上昇為東嶽上卿司命真君太元<lb/>
真人居赤城時来句曲郡人改句曲為茅君山<hi>事見摭遺</hi>圖<lb/>
<pb n="KR2k0112_WYG_002-29a"/>
經云漢時有三茅君各乗一白鶴来居其上故號為三<lb/>
茅君世傳茅盈茅固茅震皆濛之後也山在句容縣東<lb/>
南四十五里<hi>華山華陽皆在句容縣</hi>荆公有詩云一峯髙出衆山<lb/>
巔疑隔塵沙道里千俯視煙雲来不極仰攀蘿蔦去無<lb/>
前人間巳換嘉平帝地下誰通句曲天陳迹是非分草<lb/>
莽紛紛流俗尚神仙<lb/>
　　仙人臺<lb/>
幕府山之西有石棊盤說者云舊有仙人對奕于此故<lb/>
<pb n="KR2k0112_WYG_002-29b"/>
徐君平幕府山詩云仙去棊枰草自繁即此地也去城<lb/>
北二十五里<lb/>
　　尋仙觀<lb/>
梁時造也與芝山鷰洞相鄰上有石壇舊經云昔茅君<lb/>
行道之所唐垂拱五年道士宋文幹因石琢像重修壇<lb/>
焉在溧水縣東南六十里<lb/>
　　太虚觀<lb/>
舊經云東晉時李盤白遇仙於此修道白日上昇山頂<lb/>
<pb n="KR2k0112_WYG_002-30a"/>
有㑹仙亭唐開元五年建大中祥符元年九月奉敇改<lb/>
今額在溧陽縣西南四十里盤白山下初名招仙觀<lb/>
　　華陽洞<lb/>
舊經云即第八金壇大洞天也唐改為太平觀在句容<lb/>
縣東南四十里茅山之側<lb/>
　　華陽宫<lb/>
舊經云張真人煉丹之所也梁朝陶隠居立為華陽上<lb/>
館唐天寳七年改今額<lb/>
<pb n="KR2k0112_WYG_002-30b"/>
　　鷰洞宫<lb/>
舊經云梁普通三年晉陵縣女子錢妙真幼年于此修<lb/>
行誦黄庭經積功三十年道成佩白練飛入洞中有石<lb/>
室醮壇存焉天寳七年奉敕于錢真人昇仙之所建宫<lb/>
度女道士洞在宫東一百餘歩<lb/>
　　太平觀<lb/>
梁書云陶𢎞景讀書萬餘巻善琴棊為諸王侍讀永明<lb/>
十年脱朝服掛神武門上表辭祿詔許之於是止于句<lb/>
<pb n="KR2k0112_WYG_002-31a"/>
容之句曲山曰此是第八洞宫之名金壇華陽之天乃<lb/>
立館自號華陽陶隠居唐貞觀九年為昇真先生改為<lb/>
太平觀<lb/>
　　青𤣥觀<lb/>
舊經云本吴朝葛仙公宅也梁天監七年建有一丹井<lb/>
在祠宇前去句容縣西南三百餘步<lb/>
　　洞𤣥觀<lb/>
輿地志云赤烏二年吴大帝為仙公葛𤣥造𤣥後白日<lb/>
<pb n="KR2k0112_WYG_002-31b"/>
上昇山上至今猶有壇宇楊修有詩曰葛𤣥功行滿三<lb/>
千白日驂鸞上碧天留得舊時壇宇在後人方信有神<lb/>
仙觀在方山下去城四十五里<lb/>
　　仙杏山<lb/>
舊經云絶頂有杏林及仙人脚跡因以名之又有仙壇<lb/>
石井故一名仙壇石山唐垂拱五年重修壇三所并石<lb/>
井聖歴二年縣令岑仲琢石為像設香燈供祀之下有<lb/>
清泉流入丹陽湖在溧水縣東南四十三里<lb/>
<pb n="KR2k0112_WYG_002-32a"/>
　　白都山<lb/>
昔白仲都常於此學道白日上昇因以為名楊修詩云<lb/>
駕鶴驂鸞自古聞策名仙籍是真君天邊舊迹無尋處<lb/>
滿目青山空白雲在城南八里西臨大江<lb/>
　　石城洞<lb/>
石頭城西嶺下南臨大江有洞宛然按真語云此小有<lb/>
洞之南門也<lb/>
　　道士塢<lb/>
<pb n="KR2k0112_WYG_002-32b"/>
蔣山明慶寺前乃陳宣帝禮元靖先生臧兢處今在寳<lb/>
公塔之東<lb/>
　　静壇<lb/>
舊經云宋侍中周捨立與道士塢相對帝問曰其壇如<lb/>
何對曰風不鳴條雲無膚寸鹿巾黄帔其數甚多白簡<lb/>
朱衣其来罕至因名曰静壇今按道士塢在蔣山古明<lb/>
慶寺前與八功徳水相近則静壇當在其處<lb/>
　　春磵<lb/>
<pb n="KR2k0112_WYG_002-33a"/>
鍾山宋興寺東梁處士劉許字彦度隠居之所楊修詩<lb/>
云手拖葛屨坐蔾牀竹樹蕭然一水傍枕上白雲船下<lb/>
月卜鄰東磵勝東岡<lb/>
　　玉晨觀<lb/>
句容縣東南四十五里句曲洞北門之側舊經本晉許<lb/>
長史宅也昔髙辛時展上公秦時巴陵侯後漢時杜廣<lb/>
平並於此學道得仙梁武帝天監十三年陶𢎞景奏請<lb/>
立為朱陽館唐貞觀中為紫㣲國師王先生改為華陽<lb/>
<pb n="KR2k0112_WYG_002-33b"/>
宫天寳七年為𤣥靖先生改紫陽觀前有郭真人養龍<lb/>
池醮壇丹井俱在大中祥符中奉勅改今額<lb/>
寺院門第十一<lb/>
　　吴建初寺<lb/>
輿地志云吴赤烏十年沙門僧㑹自西竺来傳佛法吴<lb/>
大帝作寺自此起楊修有詩曰僧㑹西来始布金常聞<lb/>
鐘磬伴潮音江南古寺知多少此寺獨應年最深舊傳<lb/>
在城南二百餘步<lb/>
<pb n="KR2k0112_WYG_002-34a"/>
　　同泰寺<lb/>
梁武帝改年號大同起同泰寺在臺城内窮竭帑藏造<lb/>
大佛閣七層為火所焚梁帝捨身施財以祈佛福自大<lb/>
通以後無年不幸同泰寺設四部無遮大㑹俄而侯景<lb/>
兵起陷城遂以虚器進膳自庚辰至丙戌七日不食而<lb/>
崩楊修詩曰佛事莊嚴國力疲照天金碧倚欄危沈檀<lb/>
爐上煙雲合恰似當年煨燼時<lb/>
　　蔣山太平興國禪寺<lb/>
<pb n="KR2k0112_WYG_002-34b"/>
梁武帝天監十三年以錢二十萬易定林寺前岡獨龍<lb/>
阜以塟誌公永定公主以湯沐之資造浮圖五級於其<lb/>
上十四年即塔前建開善寺今寺即其地也唐乾符中<lb/>
改為寳公院南唐昇元中徐徳裕重修開寳三年後主<lb/>
改為開善道場太平興國五年改賜今額慶歴二年府<lb/>
尹葉龍圗清臣奏請為十方禪院按髙僧傳及寳公實<lb/>
錄公諱寳誌宋元嘉中現於東陽郡古朩鷹巢中朱氏<lb/>
婦聞巢中兒啼遂收育之因以朱為姓乃施宅為寺焉<lb/>
<pb n="KR2k0112_WYG_002-35a"/>
公自少出家依于鍾山道林寺常持一錫杖杖懸刀尺<lb/>
及鏡拂之類由是知名齊梁間死而將塟梁武帝命陸<lb/>
倕製銘塟已賜玻瓈珠以飾塔表南唐保大七年加號<lb/>
妙覺塔名應世本朝太平興國七年舒民柯萼遇老僧<lb/>
往萬歳山指古松下掘之得石篆乃寳公記聖祚綿逺<lb/>
之文於是遣使致謝諡曰寳公妙覺治平初更諡道林<lb/>
真覺大師按建康實錄開善寺有誌公履唐神龍初鄭<lb/>
克俊取之以歸長安今洗鉢池尚在塔西二里法雲寺<lb/>
<pb n="KR2k0112_WYG_002-35b"/>
基方池是也寺西有曰道光泉以僧道光穿斸<hi>竹足切斫也</hi>
得名曰宋熈泉以近宋熈寺基之側有八功徳水在寺<lb/>
東悟真菴之後一云泉在寺北髙峯絶頂寺東山巔有<lb/>
定心石下臨峭壁寺西百餘步有白蓮菴菴前有白蓮<lb/>
池乃策禪師退居之所寺後向東有塔曰婁約即慧約<lb/>
婁禪師之塔髙僧傳曰塟于獨龍山寳公之左是也舊<lb/>
有寳公及婁約塔碑梁王筠撰文今不復存楊次公詩<lb/>
曰今古忙忙利祿間幾人能此叩松關猿驚鶴怨不知<lb/>
<pb n="KR2k0112_WYG_002-36a"/>
處虎踞龍盤空見山芳草路隨流水逺老僧心共白雲<lb/>
閒淮南舊隠抛離久一誦移文一愧顔荆公詩巳見鍾<lb/>
阜下<lb/>
　　半山報寜禪寺<lb/>
王荆公故宅也其地名白塘舊以地卑積水為患自荆<lb/>
公卜居乃鑿渠決水以通城河元豐七年公以病聞神<lb/>
廟遣國醫診視既愈乃請以宅為寺因賜額報寜禪寺<lb/>
寺後有謝安墩其西有土山曰培塿乃荆公決渠積土<lb/>
<pb n="KR2k0112_WYG_002-36b"/>
之地由城東門至蔣山此半道也故今亦名半山寺陳<lb/>
軒金陵集載荆公半山詩凡十五首寺中有寳禪師語<lb/>
錄序王斿撰米芾書<lb/>
　　清涼廣惠禪寺<lb/>
偽吴順義中徐温建為興教寺南唐昇元初改石頭清<lb/>
涼禪寺後主復改清涼大道場本朝太平興國五年閏<lb/>
三月改為今額舊傳嘗為李氏避暑宫寺中有徳慶堂<lb/>
今法堂前舊基是也後主嘗留宿寺中故其詩有未能<lb/>
<pb n="KR2k0112_WYG_002-37a"/>
歸去宿龍宫之句徳慶堂名乃後主親書祭悟空禪師<lb/>
乃後主自為文碑刻今見在舊有李氏宫人親冩藏經<lb/>
及本朝所賜御書今皆不存唐温庭筠清涼寺詩曰詩<lb/>
閣小窓藏雪嶺禪堂秋水接藍溪東坡先生捨彌陀畫<lb/>
像于寺中其詩曰問禪不契前三語施佛空留丈六身<lb/>
葢謂此也楊次公題清涼寺翠㣲亭詩曰君勿愛清涼<lb/>
清涼如火如沸湯君勿惡炎熱炎熱如氷如積雪勿愛<lb/>
亦勿惡未是逍遥處君不見海㑹山前一條路一車来<lb/>
<pb n="KR2k0112_WYG_002-37b"/>
一車去今古轉轅何日住落花時節雨初晴黄鶯枝上<lb/>
分明語又因舟次秦淮寄清涼老曰雲居一衆舟次秦<lb/>
淮忽爾狂風動地白浪滔天致此片帆難以寸進又恐<lb/>
是石頭老子把定要津不肯放過今者食時巳及香積<lb/>
未充更不敢遣化菩薩去午煩若是靈利人必巳㑹得<lb/>
了也時王荆公在清涼寺見之云清涼應是推辭不得<lb/>
　　昇元寺<hi>亦名瓦棺寺</hi>
昇元寺即瓦棺寺也在城西隅瞰江面後踞崇岡最為<lb/>
<pb n="KR2k0112_WYG_002-38a"/>
古跡累經兵火畧無彷彿李主時昇元閣猶在乃梁朝<lb/>
故物髙二百四十尺太白詩所謂日月隠檐楹是也<hi>此見</hi>
<hi>雜説</hi>今西南隅戒壇乃是故基南唐將歸我宋數年前昇<lb/>
元寺殿基掘得石記乃詩讖其辭曰若問江南事江南<lb/>
事不憑抱雞昇寳位<hi>謂李煜丁酉年生也</hi>走犬出金陵<hi>謂王師甲戌渡江也</hi>
子建居南極<hi>曹彬列桷城南乃子建也</hi>安仁秉夜燈<hi>謂潘美恐有伏兵命縱火也</hi>
東陵驕小女騎虎渡河氷<hi>錢俶以戊寅年入朝盡獻浙西之地騎虎之謂也</hi>瓦棺寺<lb/>
之名起自西晉長興年中長沙城阿陸地生青蓮兩朶<lb/>
<pb n="KR2k0112_WYG_002-38b"/>
民間聞之官司掘得一瓦棺開見一僧形貌儼然其花<lb/>
從舌根頂顱生出詢及父老曰昔有一僧不説姓名平<lb/>
生誦法華經萬餘部臨死遺言曰以瓦棺塟之此地所<lb/>
司具奏朝廷乃賜建蓮花寺五代兵火焚之李太白登<lb/>
瓦棺閣極眺金陵城云鍾山對北户淮水入南榮漫漫<lb/>
雨花落嘈嘈天樂鳴兩廊振法鼓四角吟風筝香出霄<lb/>
漢上仰攀日月行山空霸氣滅地古寒隂生寥廓雲漢<lb/>
晚蒼茫宫觀平門餘閶闔寺樓識鳳凰名雷作百山動<lb/>
<pb n="KR2k0112_WYG_002-39a"/>
神扶萬栱傾靈光何足貴長此鎮吳京<lb/>
　　大愛敬寺<lb/>
梁武帝普通元年造在蔣山之北髙峯上唐乾符間重<lb/>
修廣明元年改為廣明愛敬禪院南唐改廣孝禪院本<lb/>
朝開寳七年移額入城中今夀寜寺是也李建勳愛敬<lb/>
寺詩其畧云雲散經窓濕山晴石路香<lb/>
　　法寳寺<hi>亦名臺城寺</hi>
梁同泰寺基之半也建康實錄梁武帝大通元年創同<lb/>
<pb n="KR2k0112_WYG_002-39b"/>
泰寺寺處宫後别開一門名大通門<hi>對寺之南門取反語以協同泰為名</hi>
<hi>也</hi>帝晨夕講議多逰此門偽吴順義二年置為臺城千<lb/>
福院本朝改賜今額寺前有醜石四各髙丈餘俗呼為<lb/>
三品石政和間取歸京師其寺今在城北<lb/>
　　法光寺<hi>今名鹿苑寺</hi>
即梁之蕭帝寺舊傳天監十三年造元絳寺記云不知<lb/>
從昔之名故後人以帝氏目之南唐保大間重建後主<lb/>
易名曰法光寺有子隠堂郗氏窟今𨽻祥鸞坊本朝敕<lb/>
<pb n="KR2k0112_WYG_002-40a"/>
改鹿苑寺<lb/>
　　棲霞禪寺<lb/>
攝山齊明僧紹故宅也按棲霞寺江摠碑云齊居士平<lb/>
原明僧紹宋泰始中逰此山乃刋朩結茅二十許年有<lb/>
法度禪師與僧紹甚善僧紹遂捨宅成此寺葢齊永明<lb/>
七年正月三日也唐髙宗嘗建寺碑并書寺額武宗㑹<lb/>
昌中廢宣宗大中五年重建本朝太平興國五年改為<lb/>
普雲寺景徳五年改賜景徳棲霞禪寺寺有舍利塔乃<lb/>
<pb n="KR2k0112_WYG_002-40b"/>
隋文帝塟舍利處南唐髙越林仁肇建塔徐鉉書額曰<lb/>
妙因寺左有千佛嶺乃明僧紹子仲璋創造齊文惠太<lb/>
子同僧琢梁臨川靖惠王采飾寺後有天開巖碧蘚亭<lb/>
白雲菴迎賢石醒石中峯澗石房白雲泉亦名品外泉<lb/>
寺前有明僧紹髙越墓菩提王廟菩提王即攝山靳神<lb/>
也廟舊居山前今移置寺左仁廟朝嘗賜金寳方牌熈<lb/>
寜間取寄華藏寺中石佛額有玻瓈珠後墜地因置閣<lb/>
盛之大觀中為權要取去米芾嘗作詩紀其事寺今有<lb/>
<pb n="KR2k0112_WYG_002-41a"/>
唐髙宗陳尚書令江摠碑沈傳師齊䟽及沈傳師徐鉉<lb/>
題名按陳軒金陵集劉長卿顧况李紳皮日休韓熈載<lb/>
徐鉉徐鍇栁琰權徳輿皆有詩徳輿詩其畧云縈紆松<lb/>
路深繚繞雲山曲重樓囘朩杪古像鑿巖腹皆寺中景<lb/>
也今去城四十五里<lb/>
　　祈澤寺<lb/>
寺記云宋少帝景平元年建去府城二十里梁朝置龍<lb/>
堂有初法師者来結茅菴於山下日夜誦法華經有一<lb/>
<pb n="KR2k0112_WYG_002-41b"/>
女郎来聽移時方去師訝之因問其住止女曰兒東海<lb/>
龍女逰江淮間聞師誦經来聽之師曰此山乏水汝能<lb/>
神變為我開一泉可乎女曰此固易事容兒歸白父言<lb/>
訖不見數日後忽作風雷良久有清泉涌于座中南唐<lb/>
保大中以久旱祈雨于舊寺基信宿而雨作自後以為<lb/>
祈禱之所本朝治平改賜祈澤治平寺許堅嘗有二詩<lb/>
其後王荆公題云髙人遺跡空佳句誰識旌陽後世孫<lb/>
　　鐵索寺<lb/>
<pb n="KR2k0112_WYG_002-42a"/>
本東晉尼寺也尚書仲杲女見釋書有比丘尼問講師<lb/>
師曰女子削髮出家為比丘尼後因鐵索羅國尼至遂<lb/>
就此建寺尼以鐵索羅為名中國尼自此始<lb/>
　　明慶寺<lb/>
蔣山上明慶寺後别有小嶺碧石青林幽邃如畫世人<lb/>
呼為屏風嶺有髙僧隠于此忽聞絲竹之音俄而有清<lb/>
泉一派瑩徹甘滑有積年疾者服之愈梁巳前嘗取給<lb/>
御厨水俗呼為八功徳水楊修有詩云翠壁如屏旱不<lb/>
<pb n="KR2k0112_WYG_002-42b"/>
枯一泓甘滑飲醍醐髙僧到此聞絲竹還有金鱗對躍<lb/>
無<lb/>
　　佛窟寺<lb/>
城南二十里牛頭山下有深坑言是辟支佛窟寺記本<lb/>
沙門道慶禪房梁天監中司空徐慶造寺因名曰佛窟<lb/>
楊修有詩云曩事何人為證明白雲深鎻翠㣲坑巳聞<lb/>
過去辟支佛未見如来彌勒生<lb/>
　　普濟寺<hi>舊名頭陀寺</hi>
<pb n="KR2k0112_WYG_002-43a"/>
梁頭陀寺也建康實錄梁武帝大同元年置頭陀寺記<lb/>
舍人石興造寺在蔣山頂第一峯後移置山下本朝治<lb/>
平中改賜今額殿後有應潮井其水與江潮相應及有<lb/>
梁昭明太子讀書臺在其西即普通元年所置大愛敬<lb/>
寺基也<lb/>
　　浄妙寺<hi>舊名齊安寺</hi>
南唐昇元中建額曰齊安本朝政和五年正月改賜浄<lb/>
妙舊臨官路今移置髙隴面秦淮王荆公齊安寺詩刻<lb/>
<pb n="KR2k0112_WYG_002-43b"/>
云日静山如染風暄草欲薰梅殘數㸃雪麥漲一溪雲<lb/>
去城四里<lb/>
　　寳林寺<lb/>
舊經云本同行寺梁天監中武帝與寳公同逰此山見<lb/>
林巒殊勝命建精藍因以同行為額亦名聖逰寺唐㑹<lb/>
昌中廢偽吴太和中復建後改為秀峯院南唐保大九<lb/>
年重修本朝嘉祐中改賜今額有琪樹在法堂前梅摰<lb/>
詩其畧云影借金田潤香隨璧月流逺疑元帝植近想<lb/>
<pb n="KR2k0112_WYG_002-44a"/>
誌公逰建炎間樹為兵火所焚今寺屬寳林山<lb/>
　　寳乗院<hi>亦名草堂</hi>
齊草堂寺也寺乃齊周顒隠居之所顒後出仕孔稚圭<lb/>
作北山移文以譏之髙僧傳云時有釋慧約姓婁少達<lb/>
妙理顒素所欽服乃于鍾山舊館造草堂寺以居之今<lb/>
寺左乃婁約置臺講經文之地寺後即顒舊居也王荆<lb/>
公草堂寺詩云周顒宅作阿蘭若婁約身歸窣堵坡唐<lb/>
㑹昌中寺廢本朝復建治平間改賜今額𨽻鍾山鄉去<lb/>
<pb n="KR2k0112_WYG_002-44b"/>
城十一里<lb/>
　　聖湯延祥寺<lb/>
𨽻湯山下舊有湯泉十所今存者六唐徳宗時韓晉公<lb/>
滉為淛江觀察使滉小女有惡疾浴於湯應時而愈乃<lb/>
以女妝奩建精舍于湯山之右且求僧以主寺事時得<lb/>
竹林寺一市蠱毒藥僧逺近賴之多獲全濟故其藥至<lb/>
今以温湯為名按唐書滉觀察淛江在貞元以前寺之<lb/>
建當在建中興元間而圗經乃云咸通十二年韓公置<lb/>
<pb n="KR2k0112_WYG_002-45a"/>
精刹咸通葢懿宗年號是時晉公巳亡也<lb/>
　　景徳寺<lb/>
偽吴始名崇孝寺本朝景徳中改賜今額建炎元年以<lb/>
其地改充太廟今𨽻嘉瑞坊<lb/>
　　長干寺<hi>今名天禧寺</hi>
丹陽記大長干寺道西有張子布宅在淮水南對瓦棺<lb/>
寺南張侯橋也長干是秣陵縣東里巷名江東謂山隴<lb/>
之間曰干建康南五里有山岡其間平地庶民雜居有<lb/>
<pb n="KR2k0112_WYG_002-45b"/>
大長干小長干東長干並是地名小長干在瓦棺寺南<lb/>
巷西頭出大江梁初起長干寺按塔記在秣陵縣東今<lb/>
天禧寺乃大長干也<hi>昔有并州胡薩訶死經七日更生云見觀音教曰洛下丹陽㑹稽有</hi>
<hi>阿育王塔可悉禮拜之</hi>荆公有詩云梵館清閒側布金小塘囘曲<lb/>
翠文深柳條不似千絲直荷葉相依萬葢隂淡淡岑雲<lb/>
相上下翩翩沙鳥自浮沈羈人樂此忘歸意忍向西風<lb/>
學舊吟<lb/>
　　能仁寺<lb/>
<pb n="KR2k0112_WYG_002-46a"/>
南唐古寺基也保大年中昇州特進守司徒致仕鍾山<lb/>
公李建勲嘗捨莊田入寺後廢本朝撥賜地基起興慈<lb/>
禪院咸平初李建勳女潤州本起寺住持臨壇精律大<lb/>
徳尼進暉申明乞以故父李相公舊所施莊田入興慈<lb/>
寺至今供常住也咸平後改承天寺崇寜間又改天下<lb/>
承天為能仁寺真宗皇帝賜昇州法主圎覺大師賜紫<lb/>
徳明七言二韻詩一首詩曰精勤演律達真風釋子南<lb/>
禪道少同<hi>南中多長老禪僧</hi>奥㫖筌蹄悟佛理慧燈廣布九圍<lb/>
<pb n="KR2k0112_WYG_002-46b"/>
中<hi>真蹟今藏本寺</hi>
廟宇門第十二<lb/>
　　吴大帝廟<lb/>
𨽻府城西門外今廟庭即當時舊宫唐大中初邑人台<lb/>
州永寜簿周知業以家貲重修建炎間兵火廢毁其地<lb/>
在石頭城清涼寺之西今去府七里楊修有詩云古朩<lb/>
隂森廟巋然龍蟠虎踞舊山川當時鼎足一塲夢空裡<lb/>
旋風飛紙錢<lb/>
<pb n="KR2k0112_WYG_002-47a"/>
　　蔣帝廟<lb/>
帝即後漢秣陵尉蔣子文金陵圗經云漢末子文為秣<lb/>
陵尉逐盗鍾山傷額而死嘗自謂骨貴死當為神及吴<lb/>
大帝遷都建鄴子文乗白馬執白羽扇見形故吏白吴<lb/>
帝為立廟不爾百姓大疫權猶未信翼日復見于路云<lb/>
當令飛蠱入人耳後如其言帝乃立廟于鍾山封子文<lb/>
為蔣侯權避祖諱因改鍾山曰蔣山晉蘇峻之難鍾山<lb/>
神同蔣侯為助且曰蘇峻為逆當共誅鋤之後果斬峻<lb/>
<pb n="KR2k0112_WYG_002-47b"/>
按杜佑通典宋髙帝永初二年普禁淫祀自蔣子文祠<lb/>
以下皆絶孝建初修復加蔣侯爵位至相國大都督中<lb/>
外諸軍事明帝初四方兵起求救於神遂封為蔣王齊<lb/>
永明中崔慧景之難迎神還臺以求福助事平授以帝<lb/>
位又按南史梁武帝天監六年旱甚詔祈蔣神求雨十<lb/>
旬不降帝命載荻焚其廟當神上俄有雲如繖倐忽驟<lb/>
雨如㵼臺中宫殿振動帝懼馳詔追停少時乃静自此<lb/>
帝益畏信是時魏軍圍鍾離蔣帝神報敕必許扶助既<lb/>
<pb n="KR2k0112_WYG_002-48a"/>
而無雨水長遂挫敵人凱旋之後廟中人馬脚盡泥濕<lb/>
當時目覩焉齊既封以帝號於是以廟門為靈光之門<lb/>
中門為興善之門外殿曰帝山内殿曰神居西閣有佛<lb/>
殿名靈鷲東閣即子文所居也南唐追諡曰莊武帝更<lb/>
修廟宇開寳八年焚毁雍熈四年邑人張革于舊基重<lb/>
建景祐二年知府陳待制執中復增修之朝廷賜廟額<lb/>
曰惠烈政和八年本縣復加修飾有南唐及景祐政和<lb/>
廟記可攷今𨽻蔣山之北去城二十里<lb/>
<pb n="KR2k0112_WYG_002-48b"/>
　　晉元帝廟<lb/>
舊在卞將軍廟側今移在嘉瑞坊城隍廟之左<lb/>
　　武烈帝廟<lb/>
舊經云隋司徒陳杲仁有戰功唐封忠烈公偽册武烈<lb/>
帝本廟在江夏<lb/>
　　楚平王廟<lb/>
吴越春秋云楚平王都于固城廟今在溧水縣南九十<lb/>
里昔周成王封熊繹子男之田于蠻荆之地至莊王時<lb/>
<pb n="KR2k0112_WYG_002-49a"/>
賜姓為芈<hi>音敉楚姓</hi>氏至靈王立與敵日尋干戈邊鄙不寜<lb/>
時吴軍失利乃陷瀨渚至平王用佞臣之言殺太傅伍<lb/>
奢并其子尚子胥奔吴吴用之破楚而入郢此廟即平<lb/>
王之舊址也唐廣明元年重修<lb/>
　　晉謝將軍廟<lb/>
即晉謝𤣥也咸通九年置開寳四年重修在府城西南<lb/>
三里<lb/>
　　晉卞忠正廟<lb/>
<pb n="KR2k0112_WYG_002-49b"/>
晉尚書令贈侍中驃騎將軍卞壼諡忠正蘇峻之亂與<lb/>
其二子力戰死之塟吴冶城今天慶觀乃其地也後七<lb/>
十餘年盜發其墓尸僵如生鬢髮蒼然𤓰甲穿手背安<lb/>
帝賜錢十萬封之入梁復毁武帝又加修治李氏有江<lb/>
南建中正亭于其墓穿地得斷碑公名存焉徐鍇實為<lb/>
之識本朝慶歴中知府事龍圗閣直學士葉公清臣又<lb/>
封墓刻石表之改亭名曰忠孝取其母之言曰父為忠<lb/>
臣子為孝子也又五十年左丞葉公夢得来守是邦即<lb/>
<pb n="KR2k0112_WYG_002-50a"/>
亭為堂圗公像列之常祀春秋祠焉乃為之記<lb/>
　　晉隂山廟<lb/>
在縣南向西十二里舊經云建武中丞相王導於岡阜<lb/>
間隠約見數十步騎駐立于壠上導怪之使人致問俄<lb/>
失其所夜見夢于導曰我乃隂山神也昨隨帝渡江寓<lb/>
泊于晨見之所卿為我置祠當福晉祚導乃以其事聞<lb/>
上置廟于此仍名其岡為隂山楊修詩曰爐香煙斷暮<lb/>
雲凝隂徳山髙衆所稱開府琅邪舊䝉福龍飛一馬至<lb/>
<pb n="KR2k0112_WYG_002-50b"/>
中興<lb/>
　　梁祈澤夫人廟<lb/>
梁置今𨽻祈澤寺之側舊經云有初法師者嘗講法華<lb/>
經于山中有女郎来聽初問之荅曰兒東海龍王女也<lb/>
師告以山中乏水後數日忽聞風雨㬥作向曉有泉出<lb/>
于座下後遂為水旱祈禱之所因號祈澤夫人紹興元<lb/>
年旱禱有應本府狀其事于朝且言已有祈澤夫人之<lb/>
號因賜廟額曰嘉惠今去城二十三里<lb/>
<pb n="KR2k0112_WYG_002-51a"/>
　　青溪夫人廟<lb/>
按輿地志青溪岸側有神祠世謂青溪姑南朝甚有靈<lb/>
驗嘗見形于人祠今與上水閘相近説者云隋平陳斬<lb/>
張麗華孔貴妃於青溪柵下今祠像有三婦人乃青溪<lb/>
姑與二妃也<lb/>
　　潘真君廟<lb/>
舊經云昔潘氏兄弟三人於此山中得道化白鶴冲天<lb/>
後人思而立廟在溧陽縣東南六十里三鶴山下<lb/>
<pb n="KR2k0112_WYG_002-51b"/>
　　茅君白鶴廟<lb/>
茅山白鶴廟記云此廟即祠三茅君之所也霓旌屢降<lb/>
鶴駕時逢茅君分理于赤城玉洞每年以十二月二日<lb/>
駕白鶴于此㑹諸真君故名焉在句容縣東南三里<lb/>
　　荆將軍廟<lb/>
舊經云荆軻廟也烈士傳曰昔左伯桃羊角哀往楚併粮<lb/>
于梁山左伯桃死而角哀達乃厚塟伯桃于梁山下一<lb/>
夕角哀夢伯桃告曰幸感所塟柰何與荆將軍墓相鄰<lb/>
<pb n="KR2k0112_WYG_002-52a"/>
每地下與吾戰為之困迫今年九月十五日將大戰至<lb/>
時望子借兵馬于塚上呌噪相助角哀覺而悲之如期<lb/>
而往曰今在冢上安知我友地下之勝負乃命開棺自<lb/>
刎而死報併粮之義也廟在溧水縣南四十五里<lb/>
　　茅司徒廟<lb/>
按稽神錄云浙西僧徳林少時逰舒州路見一夫荷鋤<lb/>
治方丈之地左右數十里不見居人問之對曰頃時自<lb/>
舒之桐城至此㬥得痁疾不能去因卧草中及稍醒已<lb/>
<pb n="KR2k0112_WYG_002-52b"/>
昏矣四望無人惟虎豹吼呌自分必死俄有一人部從<lb/>
如大將至此下馬良久召二卒曰善守此人明日送到<lb/>
桐城縣下遂上馬去倐忽不見惟二卒在焉某即强起<lb/>
問之荅曰此茅将軍也常夜出獵虎憂汝被傷故使護<lb/>
汝更欲問即日已出矣不復見二人即起而行意甚輕<lb/>
徤至桐城頃之疾愈以所見處立祠祀之徳林止舒州<lb/>
十年及廻則村落皆立茅將軍廟今俗呼茅司徒在溧<lb/>
陽縣東門外一里<lb/>
<pb n="KR2k0112_WYG_002-53a"/>
　　菩提王廟<lb/>
神即楚大夫靳尚也今在攝山按神錄楚靳神居臨沂<lb/>
縣舊經云齊永明初有法度禪師講經于攝山嘗患山<lb/>
路磽确僧徒疲於往来神為平治之法度因為受菩提<lb/>
戒立祠于彼故世號菩提王江揔棲霞寺碑云梁大同元<lb/>
年二月神又見形著菩提巾披袈裟容止甚都来入禪<lb/>
堂請寺衆説法廟舊在山前今移置棲霞寺門之右<lb/>
　　二判官廟<lb/>
<pb n="KR2k0112_WYG_002-53b"/>
舊經云本延祚院土地神唐㑹昌中寺廢景福二年神<lb/>
託夢于里人曰我二判官也久為延祚寺伽藍今巳遷<lb/>
次于寺外可為我置祠當福於爾既而夜見火光連天<lb/>
人即潜于光所窺見炬篲熒熒焉因就其地建廟祀之<lb/>
在府西門裡<lb/>
　　楚靳尚廟<lb/>
攝山記云楚靳尚以䜛殺屈原為天所譴作一大蟒穴<lb/>
在山後人為之立廟楊修有詩云汨羅魚腹塟靈均競<lb/>
<pb n="KR2k0112_WYG_002-54a"/>
渡如飛不救人天意明知䜛口毒果遭天譴作蛇身<lb/>
　　五龍堂<lb/>
府城西門外古太一觀基也南唐保大八年改為舞雩<lb/>
祠十三年有𤣥光尊像乗一朩自江中流汎及岸而止<lb/>
道衆迎接入堂供事之徐鍇嘗作記述其事<lb/>
　　興徳王廟<lb/>
偽吴天祚二年李先主昇夢中見其神因立廟祀今廢<lb/>
其地在鍾山蔣帝廟之北去城十三里<lb/>
<pb n="KR2k0112_WYG_002-54b"/>
　　炳靈公廟<lb/>
偽唐昇元中置按五代史後唐長興四年封東嶽三郎<lb/>
為威雄將軍大中祥符元年奉敕封炳靈公廟在府城<lb/>
新橋之西<lb/>
　　張僕射廟<lb/>
舊經云唐天祐中有清河張司徒者營建金陵百姓懐<lb/>
而祀之今呼張僕射廟廟之北相去四里有南唐張懿<lb/>
公墓道或云僕射即懿公也名君詠字徳之嘗為特進<lb/>
<pb n="KR2k0112_WYG_002-55a"/>
太子太傅初不曾任司徒其説未詳今在府城西門外<lb/>
十里<lb/>
墳陵門第十三<lb/>
　　吴大帝陵<lb/>
吴志神鳳元年大帝崩塟蔣陵按樂史寰宇記在縣東<lb/>
北蔣山八里丹陽記云蔣陵因山為名輿地志曰九日<lb/>
臺當孫陵曲折之傍故名蔣陵亭蘇峻之亂王師敗績<lb/>
于西陵即此地也今蔣廟相對向西有曰孫陵岡是為<lb/>
<pb n="KR2k0112_WYG_002-55b"/>
蔣陵<lb/>
　　吴步夫人陵<lb/>
吴志赤烏元年追拜夫人步氏為皇后後合塟蔣陵今<lb/>
蔣廟西南有孫陵岡上有步夫人墩墩之側有夫人塚<lb/>
乃其地也<lb/>
　　吴宣明太子墳<lb/>
吴志孫權皇太子登諡宣明太子初塟句容後三年移<lb/>
塟鍾山西蔣陵<lb/>
<pb n="KR2k0112_WYG_002-56a"/>
　　吴甘寜墓<lb/>
伏滔記吴將甘寜墓在直瀆之下俗云墓有王氣孫皓<lb/>
惡之鑿其後為直瀆温庭筠過吴主陵詩其畧云虚聞<lb/>
直瀆三十里青葢何曾到洛陽葢譏之也<lb/>
　　吴葛仙公墓<lb/>
吴太極左仙翁葛𤣥墓在句容縣西南一里郡國志云<lb/>
句曲有葛𤣥塚<lb/>
　　晉元帝陵<lb/>
<pb n="KR2k0112_WYG_002-56b"/>
建康實錄晉元帝永昌元年春塟建平陵在雞籠山之<lb/>
陽不起墳<lb/>
　　晉明帝陵<lb/>
建康實録晉明帝大寧三年塟武平陵在雞籠山之陽不<lb/>
起墳<lb/>
　　晉成帝陵<lb/>
建康實錄晉成帝咸康八年塟興平陵在雞籠山之陽<lb/>
與元帝同處不起墳<lb/>
<pb n="KR2k0112_WYG_002-57a"/>
　　晉康帝陵<lb/>
建康實錄晉康帝建元三年塟崇平陵𨽻鍾山之陽不<lb/>
起墳<lb/>
　　晉穆帝陵<lb/>
建康實錄晉穆帝昇平五年塟永平陵𨽻幕府山之陽<lb/>
起墳今幕府山前近西里俗相傳有穆天子墳即其地<lb/>
也<lb/>
　　晉哀帝陵<lb/>
<pb n="KR2k0112_WYG_002-57b"/>
建康實錄晉哀帝興寜三年塟安平陵𨽻雞籠山之陽<lb/>
不起墳<lb/>
　　晉簡文帝墳<lb/>
建康實錄晉簡文帝咸安二年𦵏髙平陵在鍾山之陽<lb/>
不起墳<lb/>
　　晉孝武帝墳<lb/>
建康實錄晉孝武帝太元二十一年𦵏隆平陵在鍾山<lb/>
之陽不起墳<lb/>
<pb n="KR2k0112_WYG_002-58a"/>
　　晉安帝陵<lb/>
建康實錄晉安帝義熈十四年崩明年𦵏休平陵在鍾<lb/>
山之陽不起墳<lb/>
　　晉恭帝陵<lb/>
建康實錄晉恭帝元熈二年𦵏沖平陵在鍾山之陽安<lb/>
帝同處不起墳○按東晉十一帝元明成哀四陵在雞<lb/>
籠山之陽簡文武安恭五陵在鍾山之陽並不起墳今<lb/>
不復可辨惟穆帝一陵在幕府山起墳<lb/>
<pb n="KR2k0112_WYG_002-58b"/>
　　晉山簡墓<lb/>
建康實錄晉永嘉六年征南將軍荆州刺史山簡卒歸<lb/>
𦵏建康真武湖南覆舟山之陽輿地志云山簡墓在樂<lb/>
遊苑内<lb/>
　　晉温嶠墓<lb/>
建康實錄晉温嶠初𦵏豫章朝廷追思之乃為造大墓<lb/>
遷𦵏元明陵北幕府山之陽按晉書嶠拜驃騎將軍開<lb/>
府儀同三司散騎常侍封始安郡公初𦵏豫章後朝廷<lb/>
<pb n="KR2k0112_WYG_002-59a"/>
追嶠勲徳將為造大墓於元明二帝陵之北陶侃上表<lb/>
願停移𦵏詔從之其後嶠妻何氏卒子放之便載䘮還<lb/>
詔𦵏建平陵北即是嶠妻何氏墓非嶠墓也<lb/>
　　晉郭璞墓<lb/>
真武湖中有大墩里俗相傳曰郭璞墓按晉王敦加荆<lb/>
州牧敦將舉兵使璞筮璞曰無成敦怒收璞斬之當時<lb/>
或歸𦵏于此<lb/>
　　晉竺使君墓<lb/>
<pb n="KR2k0112_WYG_002-59b"/>
𨽻金陵鄉張陣湖墓前有二碑以晉書㕘考之乃寜朔<lb/>
將軍竺瑶嘗為桓温部將太和五年破袁瑾于武丘<lb/>
　　宋武帝陵<lb/>
建康實錄宋髙祖永初三年𦵏初寜陵𨽻丹陽建康縣<lb/>
蔣山圗經云在縣東北二十里政和間有人于蔣廟側<lb/>
得一石柱題云初寜陵西北隅以此考之其墳當去蔣<lb/>
廟不逺<lb/>
　　宋文帝陵<lb/>
<pb n="KR2k0112_WYG_002-60a"/>
建康實錄宋文帝元嘉三十年𦵏長寜陵圗經云𨽻縣<lb/>
東北二十五里與武帝陵相近今未詳所在<lb/>
　　宋文帝袁后陵<lb/>
南史宋元嘉十七年𦵏先皇后袁氏于長寜陵長寜即<lb/>
文帝陵也<lb/>
　　宋明宣沈太后陵<lb/>
南史宋明宣沈太后為文帝美人生明帝元嘉三十年<lb/>
𦵏建康之幕府山今寳林寺西南有墳壠相傳為國婆<lb/>
<pb n="KR2k0112_WYG_002-60b"/>
墳疑即沈后所𦵏之地<lb/>
　　宋明帝陵<lb/>
建康實錄宋明帝泰豫元年𦵏髙寜陵𨽻臨沂縣幕府<lb/>
山西與王導墳相近今山前有墳壠晉穆帝陵在山南<lb/>
或以西為明帝之墓<lb/>
　　大司徒甄邯墓<lb/>
圗經云在縣北七里後湖之側按南史宋張永嘗開真<lb/>
武湖遇古冢冢上得一銅斗有柄文帝以訪朝士何承<lb/>
<pb n="KR2k0112_WYG_002-61a"/>
天曰此斗王莽三公亡皆賜之一在冢外一在冢内時<lb/>
三台居江左者惟甄邯此必邯之墓及啓冡又得一斗<lb/>
復有一石銘云大司徒甄邯之墓今未詳所在<lb/>
　　宋謝濤墓<lb/>
按土山浄名寺新得古碑云宋散騎常侍謝濤元嘉十<lb/>
七年𦵏于揚州丹陽郡建康縣東鄉土山里<lb/>
　　宋謝濤夫人王氏墓<lb/>
夫人琅琊王氏大明七年合祔于土山里謝濤之墓有<lb/>
<pb n="KR2k0112_WYG_002-61b"/>
古碑可考夫人之祖曰獻之父曰静之<lb/>
　　𠖇漠君墓<lb/>
宋書云元嘉七年彭城王義康修東府城城塹中得古<lb/>
塚為之改𦵏使法曹參軍謝惠連為祭文其畧云東府<lb/>
掘城北塹入丈餘得古塚上無封域不用甎甓銘志不<lb/>
存世代不可得而知也公命城者改埋東岡祭之以豚<lb/>
酒既不知其名字逺近故假為之號曰𠖇漠君云爾<lb/>
　　齊明欽劉皇后墓<lb/>
<pb n="KR2k0112_WYG_002-62a"/>
南史齊明欽劉皇后髙帝為明帝納之永明七年𦵏江<lb/>
乗縣張山今𨽻淳化鎮之北<lb/>
　　齊獻武公墓<lb/>
在栖霞寺側有碑額云齊故侍中尚書令丞相巴東獻<lb/>
武公之墓<lb/>
　　齊明僧紹墓<lb/>
𨽻攝山栖霞寺前明隠君僧紹舊居攝山後𦵏此今去<lb/>
城四十五里<lb/>
<pb n="KR2k0112_WYG_002-62b"/>
　　梁吴平忠侯墓<lb/>
南史梁吴平忠侯蕭景字子照諡曰忠墓在花林之北<lb/>
有石麒麟二石柱一題云梁故侍中撫將軍開府儀<lb/>
同三司吴平忠侯蕭公之神道今去城三十五里<lb/>
　　梁始興王墓<lb/>
南史梁始興王蕭憺諡曰忠武墓在清風鄉黄城村有<lb/>
石麒麟四及神道碑云梁故侍中司徒驃騎將軍始興<lb/>
忠武王之碑今去城三十七里<lb/>
<pb n="KR2k0112_WYG_002-63a"/>
　　梁安成王墓<lb/>
南史梁安成王蕭秀字彦達諡曰康墓在甘家巷有石<lb/>
麒麟二石柱一及神道碑二題云梁故散騎常侍司空<lb/>
安成康王之神道南史稱佐史夏侯亶等表立碑誌王<lb/>
僧孺陸倕劉孝綽裴子野各製其文欲擇而用之咸稱<lb/>
實錄遂四碑並建今所存者二其一巳磨滅其一字畫<lb/>
猶可讀乃彭城劉孝綽文也去城三十八里<lb/>
　　梁臨川王墓<lb/>
<pb n="KR2k0112_WYG_002-63b"/>
南史梁臨川王蕭宏字宣達諡曰靖惠墓在北城鄉有<lb/>
石柱碑二題云梁故史黄鉞侍中大將軍揚州牧臨川<lb/>
靖惠王之神道去城三十里<lb/>
　　梁建安侯墓<lb/>
南史梁建安侯蕭正立諡曰敏墓在淳化鎮西宋野石<lb/>
柱塘有石柱二題云梁故侍中左衛將軍建安敏侯之<lb/>
神道去城三十五里<lb/>
　　陳髙祖陵<lb/>
<pb n="KR2k0112_WYG_002-64a"/>
建康實錄陳髙祖永定三年𦵏髙安陵𨽻縣東南古彭<lb/>
城驛側今縣東崇禮鄉地名陵里有曰天子林其地有<lb/>
石麒麟二里俗相傳即陳髙祖墓也去城二十五里<lb/>
　　陳文帝陵<lb/>
建康實錄陳文帝天康元年𦵏永寜陵𨽻縣東北陵山<lb/>
之南今鴈門山之北<lb/>
　　左伯桃墓<lb/>
烈士傳曰左伯桃羊角哀燕人也二人為友同時遊學<lb/>
<pb n="KR2k0112_WYG_002-64b"/>
聞楚王待士乃同入楚至梁山值雨雪糧少伯桃乃併<lb/>
糧與角哀令往事楚自入于空樹中餓死角哀至楚為<lb/>
上大夫乃告楚王備禮𦵏左伯桃于此唐大厯六年魯<lb/>
公顔真卿經此以詩弔之書於莆塘在溧水縣南四十<lb/>
三里<lb/>
　　雙女墓<lb/>
雙女墳記曰有雞林人崔致逺者唐乾符中補溧水尉<lb/>
嘗憩于招賢館前岡有塚號曰雙女墳詢其事迹莫有<lb/>
<pb n="KR2k0112_WYG_002-65a"/>
知者因為詩以弔之是夜感二女至稱謝曰兒本宣城<lb/>
郡開化縣馬陽鄉張氏二女少親筆硯長負才情不意<lb/>
為父母匹于鹽商小竪以此憤恚而終天寳六年同𦵏<lb/>
于此宴語至曉而别在溧水縣南一百一十里<lb/>
　　南唐張懿公墓<lb/>
公名君詠字徳之有神道碑題云大唐順天翊運功臣<lb/>
特進守太子太傅上柱國清河郡開國張懿公神道去<lb/>
府城十里在石頭城後<lb/>
<pb n="KR2k0112_WYG_002-65b"/>
　　南唐李順公墓<lb/>
公名金全字徳鏐有神道碑題云唐故開府儀同三司<lb/>
檢校太尉兼侍中贈中書令李順公神道在城西金陵<lb/>
鄉七里鋪<lb/>
　　南唐髙越墓<lb/>
攝山棲霞寺舊門外北山之麓有石題云侍郎髙府君<lb/>
墓去縣四十五里<lb/>
碑刻門第十四<lb/>
<pb n="KR2k0112_WYG_002-66a"/>
吴孫皓封禪碑在常州宜興縣封禪山磨崖而刻今尚<lb/>
存<lb/>
吴天璽元年紀功三斷石碑皇象書<lb/>
晉侍中右光祿大夫西平靖侯顔公大宗碑公名含字<lb/>
𢎞都今在府學顔真卿書<lb/>
晉右光祿大夫西平靖侯顔府君碑真卿書今在府學<lb/>
晉建威將軍思平縣侯竺使君銘在金陵鄉張陣湖<lb/>
晉建威將軍思平縣侯竺使君頌在張陣湖碑石損斷<lb/>
<pb n="KR2k0112_WYG_002-66b"/>
宋謝濤夫人王氏墓記在土山浄名寺後菜圃中今移<lb/>
在上元縣<lb/>
齊侍中尚書令巴東獻武公碑在黄城村梁普通三年<lb/>
造<lb/>
梁侍中司徒驃騎將軍始興忠武王碑徐勉造貝義淵<lb/>
書在清風鄉黄城村<lb/>
梁散騎常侍司空安成康王碑劉孝綽撰貝義淵書在<lb/>
清風鄉甘家巷<lb/>
<pb n="KR2k0112_WYG_002-67a"/>
梁永陽昭王墓誌銘徐勉造在清風鄉居民井側今在<lb/>
上元縣<lb/>
梁永陽敬太妃墓誌銘徐勉造在清風郷路傍<lb/>
梁臨川靖惠王神道在北城郷<lb/>
梁侍中吴平忠侯蕭公神道在清風郷花林村<lb/>
梁建安敏侯神道在鳳城鄉淳化鎮西<lb/>
梁上清真人許長史舊館壇碑丹陽陶𢎞景撰并書梁<lb/>
普通三年五月五日記唐紫陽觀主劉行矩等重勒在<lb/>
<pb n="KR2k0112_WYG_002-67b"/>
句容玉晨觀<lb/>
陳江揔棲霞寺碑在攝山<lb/>
陳宫井欄題刻在法寳寺之西邦人云字漫滅惟戒哉<lb/>
二字可辨今不知其所<lb/>
平陳碑隋薛道衡撰文虞世南書在石頭城西<lb/>
大唐髙宗明徵君碑在攝山棲霞寺髙宗撰髙正臣書<lb/>
大唐棲霞寺齋㑹記太和五年立<lb/>
大唐棲霞寺律大師碑大厯四年立<lb/>
<pb n="KR2k0112_WYG_002-68a"/>
大唐重建開善寺記在蔣山寺<lb/>
大唐玉清觀四等碑開元十五年立陶臣莊書碑石損<lb/>
斷今置崇禮鄉玉清觀基上<lb/>
大唐沈傳師齋疏徐鉉題名在棲霞寺千佛嶺<lb/>
大唐王法主碑鳳閣侍郎同鳳閣鸞臺三品𢎞文館學<lb/>
士劉禕之文唐文明元年立在茅山崇𤣥觀<lb/>
大唐紫陽觀碑太子右諭徳徐鉉文尚書虞部郎中楊<lb/>
元鼎書并篆額在茅山玉晨觀<lb/>
<pb n="KR2k0112_WYG_002-68b"/>
大唐𤣥靖先生李含光碑湖州刺史魯郡公顔真卿文<lb/>
并書在玉晨觀<lb/>
大唐道塲茅山孫尊師詩碑唐司空兼門下侍郎平章<lb/>
事李徳裕述前知鹽鐵轉運使上柱國裴質方書在玉<lb/>
晨觀<lb/>
大唐三洞景昭大法師韋君碑檢校國子司業吴縣開<lb/>
國男陸長源文檢校尚書兵部郎中兼侍御史竇泉書<lb/>
并篆額唐貞元三年立在玉晨觀<lb/>
<pb n="KR2k0112_WYG_002-69a"/>
大唐卞泊宫記觀察判官監察御史裏行王師簡文𢎞<lb/>
文館校書郎段令緯篆額在玉晨觀<lb/>
大唐許真人井銘徐鉉文并書在玉晨觀<lb/>
大唐祠宇宫白鶴廟記大厯十三年三月立尚書水部<lb/>
員外郎河東栁識文華陽崖舍退士中山劉鳴素書在<lb/>
鴻禧院<lb/>
大唐義女碑李白文在溧陽縣瀨陽江北<lb/>
偽吴興化院銅鐘鑄文徐温鑄在丹陽鄉香林寺<lb/>
<pb n="KR2k0112_WYG_002-69b"/>
偽吳矴石鑄文順義元年鑄在靖安鎮<lb/>
南唐方山寳華宫碑在方山崇真觀<lb/>
南唐洞元觀請鐘記在崇真觀<lb/>
南唐寳華宫功徳什物在崇真觀<lb/>
南唐李順公神道碑髙越書在石頭城北<lb/>
南唐張懿公神道碑朱銑書在石頭城後<lb/>
南唐蔣莊武帝廟碑徐鉉撰朱銑書圖經云巳亡今碑<lb/>
石在蔣廟門外此圖經之誤也<lb/>
<pb n="KR2k0112_WYG_002-70a"/>
南唐夫人易氏墓誌額在土山浄名寺<lb/>
南唐李後主祭悟空禪師文并親書徳慶堂三字在清<lb/>
涼寺<lb/>
南唐開善寺井記在蔣山寺<lb/>
南唐義井欄刻字在石頭城後七里舖<lb/>
南唐僧用虚題棲霞寺詩在本寺千佛嶺<lb/>
景徳棲霞寺殿記在本寺髙陟撰<lb/>
景祐重造蔣廟碑凌陽景撰今置蔣廟庭下<lb/>
<pb n="KR2k0112_WYG_002-70b"/>
惠烈廟記在蔣廟曹熈立<lb/>
蔣廟篆祭文蔣堂文邵必篆今在廟中<lb/>
道光泉記王安國撰在蔣山寺<lb/>
八功徳水記梅摯撰在蔣山悟真庵後<lb/>
蔣山太平興國寺莊田記僧賛元立<lb/>
蕭帝寺記元絳撰在法光寺今名鹿苑寺<lb/>
子隠堂記梅摯撰在法光寺<lb/>
白雲菴記王安國撰在棲霞寺<lb/>
<pb n="KR2k0112_WYG_002-71a"/>
寳禪師語錄序米芾書在惟政鄉半山寺<lb/>
宋齊邱鳳臺詩刻在保寜寺<lb/>
溧水長潘元卓校官碑今在溧水縣<hi>漢碑附此</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0112_WYG_002-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六朝事迹編類巻下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東西洋考卷十一</head> <lb/>
    <p>
<pb n="KR2k0145_WYG_011-1a"/>
欽定四庫全書<lb/>
　東西洋考卷十一<lb/>
　　　　　　　　　　　　　明　張燮　撰<lb/>
　藝文考<lb/>
　　占城<lb/>
　　劉宋剋林邑與將帥詔<lb/>
林邑介恃遐險久稽王誅龍驤將軍交州刺史檀和之<lb/>
忠果到列思畧經濟稟命攻討萬里推鋒法命肅齊文<lb/>
<pb n="KR2k0145_WYG_011-1b"/>
武畢力潔已奉公以身率下故能立勲海外震服殊俗<lb/>
宜加襃飾參管近侍可黄門侍郎領越騎校尉行建武<lb/>
將軍龍驤司馬蕭景憲協賛軍首勤捷顯著摠勒前驅<lb/>
剋殄巢穴必能威服荒夷撫懷民庶可持節督交州廣<lb/>
州之鬱林寧浦二郡諸軍事<hi>宋書林邑傳曰陽邁遣使上表求領交州詔答以道</hi>
<hi>逺不許後頻貢獻而寇盜不已所貢亦陋薄太祖忿其違慠二十三年使交州刺史禮和之伐之遣振武將軍</hi>
<hi>宗慤受和之節度府司馬蕭景憲為前鋒陽邁聞將見討遣使上表求還所畧日南民户奉獻國珍太祖詔和</hi>
<hi>之果有款誠許其歸順二月軍至朱梧戌遣曰南太守姜仲基賊曹參軍蟜𢎞民宣揚恩㫖陽邁執仲基等遣</hi>
<pb n="KR2k0145_WYG_011-2a"/>
<hi>𢎞民反命外言歸款猜防愈嚴景獻等進軍向區粟城陽邁遣大帥范扶龍大戍區粟又遣水步軍徑至景憲</hi>
<hi>破其外救盡銳攻城剋之斬扶龍大首乗勝剋林邑陽邁父子挺身奔逃所獲珍異皆是未名之寳上嘉將帥</hi>
<hi>之功</hi>
　　南齊報林邑詔<lb/>
林邑蠢爾介在遐外世服王化當根純乃誠款懇到率<lb/>
其僚職逺績克宣良有可嘉宜沾爵號以𢎞休澤可持<lb/>
節都督縁海諸軍事安南將軍林邑王<hi>南齊書曰楊邁子孫相傳為王</hi>
<hi>夷人范當根純攻奪其國簒立為王永明九年遣使貢獻金簟等物詔答之</hi>
<pb n="KR2k0145_WYG_011-2b"/>
　　梁答林邑詔<lb/>
林邑王范天凱介在海表乃心款至逺脩職貢良有可<lb/>
嘉宜班爵號被以榮澤可持節督縁海諸軍事威南將<lb/>
軍林邑王<hi>梁書曰天監九年文贊子天凱奉獻白猿詔答之</hi>
　　明封占城國王詔<lb/>
咨爾占城國王素處海邦奠居南服自乃祖父世篤忠<lb/>
貞向慕中朝恪守臣職今朕肇承天統撫馭萬方欲率<lb/>
土之咸寧嘗馳書而徃報而爾能畏天命知尊中國即<lb/>
<pb n="KR2k0145_WYG_011-3a"/>
遣使稱臣來貢方物思法前人之訓以安一境之民眷<lb/>
爾忠誠良可尚嘉是用遣官齎印仍封爾為占城國王<lb/>
尚慎終如始永為藩輔<lb/>
　　明賜占城王璽書<hi>洪武二年</hi>
二月四日虎都蠻奉虎象至王之誠意朕已具悉然都<lb/>
蠻未至朕之使已在途矣朕之遣使正欲報王知之曩<lb/>
者我中國丁元人之末造遂使冦盜布滿四方廢我<lb/>
中國之彞倫朕發兵討之垂二十年芟夷既平朕主中<lb/>
<pb n="KR2k0145_WYG_011-3b"/>
國天下乂安恐畨夷未知故遣使以報諸國不期王之<lb/>
使者先至誠意至篤朕甚嘉焉今以大統厯一本織金<lb/>
綺紗羅絹五十疋專人送使者歸且諭王以道能奉若<lb/>
天道使占城之人安以生業王亦永保禄位福及子孫<lb/>
上帝實鑒之王其勉圖勿怠<hi>御製諭占城國王阿答阿者勅  洪武十三年九月</hi>
<hi>十八日占城使至為朕上夀非王誠意極專來使奉命萬里之外豈能期時而若此耶覽表閱辭知復與安南</hi>
<hi>交兵水戰弗利朕戒爾兩國毋得深搆仇讎以安生民今一勝一負終無休息果何如哉今再勅前去王其審</hi>
<hi>之古人有云殺莫大於好殺生莫大於好生殺莫大於好殺者好用兵也天之所惡用兵也生莫大於好生天</hi>
<pb n="KR2k0145_WYG_011-4a"/>
<hi>之所好者仁也人能行仁有血氣者無有不生焉曩者安南兵出敗在占城之下占城乗勝入安南之國辱之</hi>
<hi>甚矣若此之後可已而已王能保守封疆奉天勤民則福禄緜長必欲驅兵連年苦戰彼此勝負固不可知鷸</hi>
<hi>蜂相持漁人獲利悔之晩矣朕觀宋書占城在宋朝時曽被真臘入境難之甚者也因王至意故戒之再三使</hi>
<hi>歸王其脩仁惟吉故兹勅諭象御製問中書禮部慢占城入貢勅  占城國王所進  馬至承天門合無發付</hi>
<hi>朕居中國撫四夷若夷有誠從者必以禮待之若肆侮者必異處之前𤓰哇非禮所以貢物不以禮受但拘收</hi>
<hi>而已使者囚之占城來貢甚誠王非侮我行人方物既至則當陳設晨朝以禮而進今不令使者進獻為何宰</hi>
<hi>相之職出納朕命禮接百僚今以重事視為泛常豈不法所難容特勅爾等自思果何理道哉  永樂十三年</hi>
<hi>戒諭占城王勅縣爾久罹安南荼毒屢請發兵除害朕既命師平之郡  其地爾頼以安當思感徳守分用保</hi>
<pb n="KR2k0145_WYG_011-4b"/>
<hi>爵土若隂蓄二心悖違天道不撫下人不歸侵地安南覆轍在前爾其鑒之</hi>
　　遣祭占城等國山川碑記<lb/>
朕賴天地祖宗眷祐位臣民之上郊廟社稷以及嶽鎮<lb/>
海瀆之祭不敢不恭邇者占城安南遣使奉表稱臣已<lb/>
封其王則其國境内山川悉歸職方考之古典天子望<lb/>
祭雖無不通未聞有遣使致祭其境者今思與普天之<lb/>
下共享昇平之治故具牲幣遣使徃祭于神神既歆格<lb/>
必能庇其國王世保境土使風雨以時年榖豐登民庶<lb/>
<pb n="KR2k0145_WYG_011-5a"/>
得以靖安庶昭一代同仁之意是用刻石以垂永久<hi>洪武</hi>
<hi>三年遣使徃占城安南祀其山川所至諸國皆勒石紀其事  八年禮部尚書牛諒言京都既罷祭天下山川</hi>
<hi>其四夷山川亦非天子所當躬祀乃命别議以聞中書及禮部奏以外夷山川附祭各省如廣西則宜附祭安</hi>
<hi>南占城真臘暹羅廣東則宜附祭三佛齊𤓰哇福建則宜附祭日本琉球渤泥京城更不須祭又言各省山川</hi>
<hi>與風雲雷雨既居中南向其外夷山川神位宜分東西同壇共祀上可其奏命中書頒行</hi>
　　入貢表　　　　　　　宋占城王陽陁排<lb/>
前進奉使李良莆迴伏䝉聖慈賜臣細馬二疋旗五面<lb/>
銀裝劒五口銀纒槍五條弓弩各五張及箭等戴恩感<lb/>
<pb n="KR2k0145_WYG_011-5b"/>
懼稽首稽首臣生長外國夐逺天都竊承皇帝聖明威<lb/>
德廣大臣不憚介居海裔遣使入朝皇帝不棄蠻夷曲<lb/>
加優賜然臣自為土長聲勢尚卑常時外國頗相侵撓<lb/>
况以前民庶如芥隨風星散流離各不自保近䝉皇帝<lb/>
賜臣内閑駔駿及旗幟兵器等隣國聞之知臣荷大國<lb/>
之寵各懼天威不敢謀害今臣一國安寧流民來復非<lb/>
皇帝天德加䕶何以至此臣之一國仰望仁聖覆之如<lb/>
天載之如地臣自思惟鴻恩不淺且自天子之都至臣<lb/>
<pb n="KR2k0145_WYG_011-6a"/>
所居之國涉海綿邈不啻數萬里而所賜之馬及器械<lb/>
等並安全而至皆聖德所及也自前本國進奉未嘗有<lb/>
旌旗弓矢之賜臣今何幸獨受異恩此葢天威廣被壯<lb/>
臣土疆臣雖殞身無以上報兼臣貢使徃復資給備至<lb/>
恩重山岳不可具陳今特遣專使李波珠副使訶散等<lb/>
進奉犀角十株象牙三十株玳瑁十斤龍腦二斤沈香<lb/>
百斤夾箋黄熟香九十斤檀香百六十斤山得雞二萬<lb/>
四千三百雙胡椒二百斤簟席五前物固非珍奇惟表<lb/>
<pb n="KR2k0145_WYG_011-6b"/>
誠懇臣生居異域幸遇明時不貴殊珍惟重良馬儻皇<lb/>
帝念及外國不罪懇求若使介南歸願垂頒賜臣之幸<lb/>
矣本國元有流民三百散居南海曽䝉聖㫖許令放還<lb/>
今有猶在廣州者本國舊有進奉夷人羅常占見駐廣<lb/>
州乞詔本州盡數㸃集兵籍以付常占令造舶船乗便<lb/>
風部領歸國冀安生聚以實舊疆至於萬里感恩一心<lb/>
事上臣之志也<hi>宋史曰淳化元年王陽陁排自稱新坐佛逝國遣使李臻貢馴犀方物表訴為</hi>
<hi>交州所攻人民財寳皆為所畧上賜黎桓詔令各守境三年遣使李良莆貢方物賜王白馬二兵器等本國僧</hi>
<pb n="KR2k0145_WYG_011-7a"/>
<hi>淨戒獻龍腦金鈴銅香爐如意各優賜之至道元年王遣使奉表來貢上覽表遣使詣廣州詢問願還者悉付</hi>
<hi>波珠使還復賜白馬二遂為常制</hi>
　　入貢表　　　　　　　　　　宋占城王<lb/>
占城國王楊普俱毗茶室离頓首言臣聞二帝封疆南<lb/>
止屆于湘楚三王境界北不及於幽燕仰矚昌時實邁<lb/>
徃跡伏惟皇帝陛下乾坤授氣日月儲英出震居尊承<lb/>
基御極慈悲敷於天下聲教被於域中業茂前王功芳<lb/>
徂后蒼生是念黄屋非心無方不是生霛有土並為臣<lb/>
<pb n="KR2k0145_WYG_011-7b"/>
妾真風遍布霈澤周行凡沐照臨共増聳抃臣生于邉<lb/>
鄙幸襲華風蟻垤蜂房聊為遂性龍樓鳳閣尚阻觀光<lb/>
再念自假天威獲全封部隣無侵奪俗有舒蘇每遣下<lb/>
臣問寧上國䝉陛下恩霑行葦福及豚魚特因迴人頒<lb/>
賜戎器臣惟望闕焚香歡呼拜受心知多幸曷答鴻恩<lb/>
聖君既念於賔王微<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>肯忘於述職今遣專信臣布禄<lb/>
爹地加副使臣除逋麻瑕珈耶等部署土毛逺充嵗貢<lb/>
雖表楚茅之禮實懷魯酒之憂䖍望睿明甫寛譴戮專<lb/>
<pb n="KR2k0145_WYG_011-8a"/>
信臣等迴日軍容器仗耀武之物伏願重加賜賚葢念<lb/>
忝為臣子合告君親服飾車輿威儀斧鉞不敢私制惟<lb/>
望恩頒干冒冕旒不任死罪<hi>宋史曰咸平二年王揚普俱毗茶逸施离遣使朱陳</hi>
<hi>堯副使蒲薩陀婆以犀象玳瑁香藥來貢賜堯等冠帶衣褥有差景徳元年又遣使來貢詔以良馬介胄戎器</hi>
<hi>等賜之四年遣使布禄爹地加等奉表來朝表函藉以文錦布禄爹地加言本國舊𨽻交州後奔佛逝北去舊</hi>
<hi>所七百里使還賜物甚厚</hi>
　　暹羅<lb/>
　　御製諭暹國王詔<hi>洪武初年</hi>
<pb n="KR2k0145_WYG_011-8b"/>
君國子民非上天之明命后土洪恩曷能若是華夷雖<lb/>
間樂天之樂率土皆然若為人上能體上帝好生之徳<lb/>
協和人神則禄給世世無間矣爾哆囉禄内脩齊家之<lb/>
道外造睦隣之方數遣使中國稱臣入貢以方今時王<lb/>
言之可謂賢德豈不名播諸畨今年秋貢象至朝朕遣<lb/>
使徃諭特賜暹國之印及衣一襲爾當善撫邦民永為<lb/>
多福故兹詔諭想宜知悉<hi>附洪武二十八年諭祭暹羅國王勅  朕自即位以來命</hi>
<hi>使出疆周于四維厯邦國足履其境者三十六聲聞于耳者三十一風殊俗異大國十有八小國百四十九較</hi>
<pb n="KR2k0145_WYG_011-9a"/>
<hi>之於今暹羅最近邇者使至知爾先王已逝王紹先王之緒有道於家邦臣民歡懌兹特遣人祭已故者慶王</hi>
<hi>紹位勅至其㒺失法度罔淫于樂以光前烈其敬之哉  永樂十七年諭暹羅國王勅  朕祇膺天命君主華</hi>
<hi>夷體天地好生為治一視同仁無問彼此王能敬天事大修職奉貢朕心所嘉葢非一日比者滿剌加國王亦</hi>
<hi>思罕答兒沙嗣立能繼乃父之志躬率妻子詣闕朝貢其事大之誠與王無異聞王無故欲加之兵夫兵者㐫</hi>
<hi>器兩兵相鬭勢必俱傷故好兵非仁者之心况滿剌加國王既已内屬則為朝廷之臣彼如有過當申理於朝</hi>
<hi>廷不務出此而輒加兵是不有朝廷矣此必非王之意或者王左右假王之名弄兵以逞私忿王宜深思勿為</hi>
<hi>所惑輯睦鄰國無相侵越並受其福豈有窮哉王其留意焉</hi>
　　明禮部移暹羅國王檄<lb/>
<pb n="KR2k0145_WYG_011-9b"/>
自有天地以來即有君臣上下之分且有中國四夷之<lb/>
禮我朝混一之初海外諸畨莫不來庭豈意胡惟庸造<lb/>
亂三佛齊乃生間諜紿我信使肆行巧詐豈不知大琉<lb/>
球王與其宰臣皆遣子弟入我中國受學皇上賜寒暑<lb/>
之衣有疾則命醫胗之皇上之心仁義兼盡矣皇上一<lb/>
以仁義待諸畨國何三佛齊背大恩而失君臣之禮據<lb/>
有一蕞之土欲與中國抗衡儻皇上震怒使一偏將將<lb/>
十萬衆越海問罪如覆手耳何不思之甚乎皇上嘗曰<lb/>
<pb n="KR2k0145_WYG_011-10a"/>
安南占城真臘暹羅大琉球皆脩臣職惟三佛齊可謂<lb/>
梗教夫智者憂未然勇者能從義彼三佛齊可謂不畏<lb/>
禍者矣爾暹羅國王猶守臣職我皇上眷愛如此可轉<lb/>
達瓜哇俾以大義告三佛齊三佛齊係瓜哇統屬其言<lb/>
彼必信或能改過從善則與諸國咸禮遇之如初勿自<lb/>
疑也<hi>三十年六月禮部奏諸畨國使臣客旅不通上曰洪武初海外諸畨與中國徃來商賈便之凡三十</hi>
<hi>國胡惟庸謀亂三佛齊生間紿我使臣至彼瓜哇國王聞知戒飭禮送還朝是後使臣阻絶諸國王之意遂爾</hi>
<hi>不通惟安南占城真臘暹羅大琉球自入貢以來至今來庭我待諸畨國不薄但未知諸國之心若何今欲遣</hi>
<pb n="KR2k0145_WYG_011-10b"/>
<hi>使諭瓜哇國恐三佛齊中途阻之三佛齊係𤓰哇統屬爾禮部備述朕意移文暹羅國王令轉達瓜哇知之於</hi>
<hi>是禮部咨暹羅王</hi>
　　瓜哇<lb/>
　　明賜瓜哇國王璽書<hi>洪武二年</hi>
中國正統自元之季遂失其紀綱常既隳盜賊四起朕<lb/>
起兵討之垂二十年海内悉定朕奉天命已主中國恐<lb/>
遐邇未聞故專報王知之使者已行聞王國人掜只某<lb/>
丁前奉使于元還至福建而元亡因來居京師朕念久<lb/>
<pb n="KR2k0145_WYG_011-11a"/>
離瓜哇必深懷念今遣人送還頒去大統厯一本王知<lb/>
正朔所在必能奉若天道俾瓜哇之民安於生理王亦<lb/>
永保禄位福及子孫其勉圖之勿怠<hi>永樂十一年諭瓜哇國王都馬坂勅</hi>
<hi>比前内官吳賓等還言恭事朝廷禮待勅使有加無替  聞王以滿剌加國索舊港之地而懷疑懼朕推誠待</hi>
<hi>人若果許之必有勅諭今既無朝廷勅書王何疑焉下人浮言慎勿聽之今賜王文綺紗羅至可領也</hi>
　　奉劉宋太祖表　　　　　　　闍婆國王<lb/>
宋國大主大吉天子足下敬禮一切種智安隱天人師<lb/>
降伏四魔成等正覺轉尊法輪度脫衆生教化已周入<lb/>
<pb n="KR2k0145_WYG_011-11b"/>
于湼槃舎利流布起無量塔衆寶莊嚴如須彌山經法<lb/>
流布如日照明無量淨僧猶如列宿國界廣大民人衆<lb/>
多宫殿城郭如忉利天宫名大宋揚州大國大吉天子<lb/>
安處其中紹繼先聖王有四海閻浮提内莫不來服悉<lb/>
以兹水普飲一切我雖在逺亦霑靈潤是以雖隔巨海<lb/>
常遥臣屬願照至誠垂哀納受若䝉聽許當年遣信若<lb/>
有所須惟命是獻伏願信受不生異想今遣使主佛大<lb/>
陁婆副使葛扺奉宣微誠稽首敬禮大吉天子足下陁<lb/>
<pb n="KR2k0145_WYG_011-12a"/>
婆所啟願見信受諸有所請唯願賜聽今奉微物以表<lb/>
微心<hi>宋書元嘉十二年國王師黎婆逹陁阿羅跋摩遣使奉表葢是時甫通中國云</hi>
　　大泥<lb/>
　　宋入貢表　　　　　　　　　勃泥國王<lb/>
勃泥國王向打稽首願皇帝萬嵗夀今遣使入貢向打<lb/>
聞有朝廷無路得到昨商人蒲盧歇船泊水口差人迎<lb/>
到州言自中國來比詣闍婆遇猛風破其船不得去此<lb/>
時聞自中國來國人大喜即造舶船令導達入朝貢所<lb/>
<pb n="KR2k0145_WYG_011-12b"/>
遣使人只願平善見皇帝每年令人入朝貢每年脩貢<lb/>
慮風吹至占城界望皇帝詔占城令有向打船到不要<lb/>
留臣本國别無異物乞皇帝勿恠<lb/>
　　舊港<lb/>
　　宋賜三佛齊國使者詔<lb/>
吾以聲教覆露方域不限逺邇茍知夫忠義而來者莫<lb/>
不錫之華爵耀以美名以寵異其國爾慕恱皇化浮海<lb/>
貢琛吾用汝嘉併超等秩以昭忠義之勸<hi>宋史曰熈寧十年使大酋</hi>
<pb n="KR2k0145_WYG_011-13a"/>
<hi>領地伽羅來以為保順慕化大將軍賜詔寵之</hi>
　　奉梁武帝表　　　　　　　干陁利國王<lb/>
常勝天子陛下諸佛世尊常樂安樂六通三達為世間<lb/>
尊是名如來應供正覺遺形舎利造諸塔像莊嚴國土<lb/>
如須彌山邑居聚落次第羅滿城郭館宇如忉利天宫<lb/>
具足四兵能伏怨敵國土安樂無諸患難人民和善受<lb/>
化正法慶無不通猶處雪山流注雪水八味清淨百川<lb/>
洋溢周回屈曲順趨大海一切衆生咸得受用於諸國<lb/>
<pb n="KR2k0145_WYG_011-13b"/>
土殊勝第一是名震旦大梁揚郡天子仁廕四海徳合<lb/>
天心雖人是天降生䕶世功徳寶藏救世大悲為我尊<lb/>
生威儀具足是故至誠敬禮天子足下稽首問訊奉獻<lb/>
金芙蓉雜香藥等願垂納受<hi>梁書曰跋陁死子毗邪跋摩立十七年遣長史圓跋</hi>
<hi>摩奉表</hi>
　　麻六甲<lb/>
　　勞滿剌加國王還國勅<hi>永樂九年</hi>
王涉海數萬里至京師坦然無虞葢王之忠誠神明所<lb/>
<pb n="KR2k0145_WYG_011-14a"/>
祐朕與王相見甚驩固當且留但國人在望宜徃慰之<lb/>
今天氣向寒順風南帆實維厥時王途中善飲食善調<lb/>
䕶以副朕睠念之懷<lb/>
　　啞齊<lb/>
　　上宋太宗表　　　　　大食舶主蒲希宻<lb/>
衆生垂象回拱於北辰百谷䟽源委輸於東海屬有道<lb/>
之柔逺罄無外以宅心伏惟皇帝陛下徳合二儀明齊<lb/>
七政仁宥萬國光被四夷賡歌洽擊壤之民重譯走奉<lb/>
<pb n="KR2k0145_WYG_011-14b"/>
珍之貢臣顧惟殊俗景慕中區早傾向日之心頗欝朝<lb/>
天之願昨在本國曽得廣州蕃長寄書招諭令入京貢<lb/>
奉盛稱皇帝聖徳布寛大之澤詔下廣南寵綏蕃裔阜<lb/>
通逺物臣遂乗海舶爰率土毛涉厯龍王之宫瞻望天<lb/>
帝之境庶遵𤣥化以慰宿心今雖屆五羊之城猶賖雙<lb/>
鳳之闕自念衰老病不能興遐想金門心目俱斷今遇<lb/>
李亞勿來貢謹備蕃錦藥物附以上獻臣希宻凡進象<lb/>
牙五十株乳香千八百斤賔鐵七百斤紅絲吉貝一段<lb/>
<pb n="KR2k0145_WYG_011-15a"/>
五色雜花蕃錦四段白越諾二段都爹一琉璃瓶無名<lb/>
異一塊薔薇水百瓶<hi>宋史淳化四年李亞勿來貢舶主蒲希宻至南海老病不能詣闕以</hi>
<hi>方物附之上表來獻詔賜希宻勅書錦袍銀器束帛至道元年舶主蒲押陁黎齎希宻表來獻引對崇政殿云</hi>
<hi>父希宻泛舶廣州五稔未歸毋令臣逺來尋訪具言前嵗䝉聖恩降勅賜法錦袍紫綾纒頭間塗金銀鳳瓶一</hi>
<hi>對綾絹二十疋令臣來謝以方物致貢上賜襲衣冠帶被褥令閤門宴犒就館延留數月遣回降詔答賜黄金</hi>
<hi>凖其所貢之直</hi>
　　吕宋<lb/>
　　折吕宋採金議　　　明高克正<hi>邑人翰林院檢討</hi>
<pb n="KR2k0145_WYG_011-15b"/>
蕞爾敝邑介在海濵頻年驛騷民困日甚邇採金使者<lb/>
又見告矣澄民習夷什家而七問機易山未有能舉其<lb/>
處者有金與否果可望氣而知乎自丱使四出所得金<lb/>
㡬何可按籍計也輒云海上開採嵗輸精金十萬白金<lb/>
三十萬將取之寄抑輸之神乎夷德亡厭好利更甚安<lb/>
有瓦鑠黄白坐錮以待我者取之能必夷之不攘臂爭<lb/>
乎能必我之取不為大盜積乎明命已頒姦商已揚揚<lb/>
乗六而來要若曹亦未知澄事耳採金海上非餘皇十<lb/>
<pb n="KR2k0145_WYG_011-16a"/>
餘艘卒徒千餘人不可行而是十餘艘千餘人者非可<lb/>
空手而具亡米而炊也誰為備之而誰為給之至計窮<lb/>
而欲奪商船以應上命歛民財以應上供則土崩之形<lb/>
成而脫巾之勢見吾所慮者不在風濤之外也桑梓之<lb/>
地疾痛與俱惟台臺為萬姓請命以杜亂萌澄邑幸甚<lb/>
<hi>第二議與有問不佞者曰姦商以採金為名力能勾引富民以  夷市前哨探一開應者如響徃事可鏡愚以</hi>
<hi>今日之事與哨探不同哨探公行藉此闌出私貨通畨獲利綑載而歸盡入私槖而官弗問也採金則歸必輸</hi>
<hi>金於朝罄敝邑富民家藏與每年通夷所入不足當黄金十萬白金三十萬之數其誰肯以身委風波而金輸</hi>
<pb n="KR2k0145_WYG_011-16b"/>
<hi>朝廷故斷謂敝邑商人不敢與姦商比而為此也搆第三議  大約姦民之雄其能出貲以通番勾夷而  釁</hi>
<hi>者必大力量者也張嶷么䯢小人未必辦此不過以虛詞厚利聳動主心幸得一聽必遣貂璫貴臣與之共事</hi>
<hi>繇此恣睢道路騷擾地方既至則以利啖愚民以勢抗官府惟所欲為或可如意頼主上明見萬里内使不遣</hi>
<hi>責其自備船隻工本毋致煩擾則張嶷之膽寒矣奉命置郵迅速可至且疏云以十十一月徃以四五月歸則</hi>
<hi>造船備貨當在數月之前乃今遲遲其行姑待來年則伎倆亦自可見矣今兩臺章疏已上倘張嶷至省嚴加</hi>
<hi>約束以待明㫖一精嚴有司足制死命於戲投珠抵璧之風既難望於叔季轉圜投水之喻又難必於朝廷以</hi>
<hi>杞包𤓰令其自潰至計無所施金無所出朝廷責以欺罔之罪始見封疆之臣為國計誠忠而羣小果不足信</hi>
<hi>也</hi>
<pb n="KR2k0145_WYG_011-17a"/>
　　日本附<lb/>
　　魏報倭女王詔<hi>景初六年</hi>
制詔親魏倭王卑彌呼帶方太守劉夏遣使送汝大夫<lb/>
難升米次使都市牛利奉汝所獻男生口四人女生口<lb/>
六人班布二匹二丈以到汝所在踰逺乃遣使貢獻是<lb/>
汝之忠孝我甚哀汝今以汝為親魏倭王假金印紫綬<lb/>
裝封付帶方太守假授汝其綏撫種人勉為孝順汝來<lb/>
使難升米牛利涉逺道路勤勞今以難升米為率善中<lb/>
<pb n="KR2k0145_WYG_011-17b"/>
郎將牛利為率善校尉假銀印青綬引見勞賜遣還今<lb/>
以綘地交龍錦五匹綘地縐粟罽十張蒨綘五十匹紺<lb/>
青五十匹答汝所獻貢直又特賜汝紺地勾文錦三匹<lb/>
細斑華罽五張白絹五十匹金八兩五尺刀二口銅鏡<lb/>
百枚真珠鈆丹各五十斤皆裝封付難升米牛利還到<lb/>
録受悉可以示汝國中人使知國家哀汝故鄭重賜汝<lb/>
好物也<hi>附宋永初二年詔明倭讚萬里脩貢逺誠宜甄可賜除授  宋大  六年詔  倭王世子興奕</hi>
<hi>世載忠作藩外海稟化寧境恭脩貢職新嗣邉業宜授爵號</hi>
<pb n="KR2k0145_WYG_011-18a"/>
　　元與日本書<lb/>
朕惟自古小國之君境土相接尚務講信修睦况我祖<lb/>
宗受天明命奄有區夏遐方異域畏威懷德者不可悉<lb/>
數朕即位之初以高麗無辜之民久瘁鋒鏑即令罷兵<lb/>
還其疆域反其旄倪高麗君臣感戴來朝義雖君臣歡<lb/>
若父子計王之君臣亦已知之高麗朕之東藩也日本<lb/>
宻邇高麗時通中國至於朕躬而無一乗之使以通和<lb/>
好恐知之未審特遣使持書布告朕志冀自今以徃通<lb/>
<pb n="KR2k0145_WYG_011-18b"/>
問結好以相親睦且聖人以四海為家不相通好豈一<lb/>
家之理哉以至用兵夫孰所好王其圖之<hi>又命趙良弼徃使書  葢</hi>
<hi>聞王者無外高麗與朕既為一家王國實為鄰境故嘗馳信使修好為疆埸之吏抑而弗通所獲二人勅有司</hi>
<hi>慰撫俾賫牒以還復寂無所聞繼欲通問屬高麗林衍搆亂坐是弗果豈王亦因此輟不遣使或已遣而中路</hi>
<hi>梗塞皆不可知不然日本素號知禮王之君臣寧肯漫為弗思之事乎近已滅林衍復舊王位安集其民特命</hi>
<hi>少中大夫秘書監趙良弼充國信使持書以徃如即發使與之偕來親仁善鄰國之美事其或猶豫以至用兵</hi>
<hi>夫誰所樂為也王其審圖之</hi>
　　御製諭日本國王詔<lb/>
<pb n="KR2k0145_WYG_011-19a"/>
曩宋失馭中土受殃金元入主二百餘年及元將<lb/>
終英雄鼎峙聲教紛然朕控弦三十萬礪刃以觀<lb/>
未幾命大將軍律九伐之征不逾五載戡定中原<lb/>
蠢爾東夷君臣非道四擾鄰邦前年浮辭生釁今<lb/>
年人來否真實非疑其然而往問果較勝負於必<lb/>
然實搆隙於妄誕於戲渺居滄溟㒺知帝賜竒甸<lb/>
傲慢不恭縱民為非將必殃乎故兹詔諭想宜知<lb/>
悉<hi>洪武三年諭日本國王良懐而朕聞順天者昌逆天者亡自古帝王居中國  治四夷歴代相</hi>
<pb n="KR2k0145_WYG_011-19b"/>
<hi>承咸出斯道朕荷上天祖宗之祐百神效靈諸將用命收海内之羣雄復前代之疆宇即皇帝位已三年</hi>
<hi>矣比嘗遣使持書飛諭四夷髙麗安南占城瓜哇稱臣入貢既而西域諸畨各獻良馬來朝俯伏聽命元</hi>
<hi>人逺遁沙漠將及萬里特遣征虜大將軍率馬步八十萬出塞追獲殲厥渠魁大統已定蠢爾倭夷出没</hi>
<hi>海濱為冦已嘗遣問久而不答方將整飭巨舟致罰爾邦俄聞被冦者來歸始知前日之冦非王之意乃</hi>
<hi>命有司暫停造舟之役然或外夷小邦故逆天道不自安分神人共怒天理難容征討之師控弦以待果</hi>
<hi>能革心順命共保承平不亦美乎嗚呼撫順伐逆古今彞憲王其戒之以延爾嗣  御製設禮部問日本</hi>
<hi>國王賜禮部尚書致意專答日本國王嗚呼王㒺知上帝  奇甸於滄溟之中命世傳而福黔黎不守已</hi>
<hi>分但知環海為險巖頭石角為奇妄自尊大肆侮鄰邦縱民為盜帝將假手於人禍有日矣吾奉至尊之</hi>
<pb n="KR2k0145_WYG_011-20a"/>
<hi>命移文與王王若不審巨微效井底鳴蛙仰鏡觀天無乃搆隙之源乎恐王大畧涉厯古書不能詳細特將日</hi>
<hi>本與中國通徃禮物及前貪商之假辭如王之國至日可細目日本之盛大也且日本之稱有自來矣始號曰</hi>
<hi>佞後惡名遂改日本其通使中國上古勿論自漢魏晉宋梁隋唐宋之朝皆遣使表貢方物生口當時帝王或</hi>
<hi>授以職或爵以王或睦以親由彼歸慕意誠故報禮厚也若叛服不常搆隙中國則必受兵如吳大帝晉慕容</hi>
<hi>廆元世祖皆遣兵徃伐俘獲男女以歸千百年間徃事可鑒王其審之</hi>
　　上宋順帝表<hi>昇明二年</hi>　　　　倭國王武<lb/>
封國偏逺作藩于外自昔祖禰躬擐甲胄跋涉山川不<lb/>
遑寧處東征毛人五十五國西服衆夷六十六國渡平<lb/>
<pb n="KR2k0145_WYG_011-20b"/>
海北九十五國王道融泰廓土遐畿累葉朝宗不愆于<lb/>
嵗臣雖下愚忝𦙍先緒驅率所統歸崇天極道遥百濟<lb/>
裝治船舫而句驪無道圖欲見吞掠抄邉𨽻䖍劉不已<lb/>
每致稽滯以失良風雖曰進路或通或不臣亡考濟實<lb/>
忿寇讎壅塞天路控弦百萬義聲感激方欲大舉奄䘮<lb/>
父兄使垂成之功不獲一簣居在諒闇不動兵甲是以<lb/>
偃息未捷至今欲練甲治兵申父兄之志義士虎貢文<lb/>
武効功白刄交前亦所不顧若以帝德覆載摧此彊敵<lb/>
<pb n="KR2k0145_WYG_011-21a"/>
克靖方難無替前功竊自假開府儀同三司其餘咸假<lb/>
授以勸忠節<hi>宋書曰詔除武使持節都督倭新羅任那加羅秦韓慕韓六國諸軍事安東大將軍</hi>
<hi>倭王</hi>
　　上宋太宗表　　　　　　　　　僧奝然<lb/>
日本國東大寺大朝法濟大師賜紫沙門奝然啟傷鱗<lb/>
入夢不忘漢主之恩枯骨合歡猶亢魏氏之敵雖云羊<lb/>
僧之拙誰忍鴻霈之誠奝然誠惶誠恐頓首頓首死罪<lb/>
奝然附商船之離岸期魏闕於生涯望落日而西行十<lb/>
<pb n="KR2k0145_WYG_011-21b"/>
萬里之波濤難盡顧信風而東别數千重之山岳易過<lb/>
妄以下根之卑適詣中華之盛於是宣㫖頻降恣許荒<lb/>
外之跋涉宿心克協粗觀㝢内之瓌奇况乎金闕曉後<lb/>
望堯雲於九禁之中巖扄晴前拜聖燈於五臺之上就<lb/>
三藏而稟學巡數寺而優游遂使蓮華迴文神筆出於<lb/>
北闕之北貝葉印字佛詔傳於東海之東重䝉宣恩忽<lb/>
趂來跡季夏解台州之艦孟秋達本國之郊爰逮明春<lb/>
初到舊邑緇素欣待侯伯慕迎伏惟陛下惠溢四溟恩<lb/>
<pb n="KR2k0145_WYG_011-22a"/>
高五岳世超黄軒之古人直金輪之新奝然空辭鳳凰<lb/>
之窟更還螻蟻之封在彼在斯只仰皇徳之盛越山越<lb/>
海敢忘帝念之深縱粉百年之身何報一日之惠染筆<lb/>
拭泪伸紙揺䰟不勝慕恩之至謹差上足弟子傳燈大<lb/>
法師位喜因等拜表以聞<hi>僧奝然來朝還國後數年遣其弟子喜因奉表來謝</hi>
　　請計處倭酋疏　　　明許孚逺<hi>福建巡撫都御史</hi>
為偵探有據廷議紛紜懇乞審定大計殄滅狂酋事臣<lb/>
入境之初據指揮沈秉懿史世用稱奉石尚書宻遣打<lb/>
<pb n="KR2k0145_WYG_011-22b"/>
探倭情看得沈秉懿老而黠不可使令還報石尚書史<lb/>
世用貌頗魁梧才亦倜儻遂選取海商許豫令世用扮<lb/>
作商人同徃薩摩州二十二年三月許豫回報舊年七<lb/>
月船收日本莊内國内浦港距薩摩州尚逺探得州酋<lb/>
滕義久同許儀後隨闗白去名䕶屋地方史指揮分别<lb/>
潛去尋覔同伴張一學等宻徃關白居住城郭探其動<lb/>
靜起居八月闗白同義久幸侃儀後等回九月初三日<lb/>
豫備禮物以指揮作客商進見幸侃幸侃曰恐非商販<lb/>
<pb n="KR2k0145_WYG_011-23a"/>
儀後答曰亦大明一武士也侃將自穿盔甲送豫有大<lb/>
隅州正興寺倭僧𤣥龍來問曰船主得非宻探我國之<lb/>
官耶豫權答曰是因爾侵伐高麗皇帝不忍發兵救援<lb/>
遣遊擊將軍來講和好福建許軍門欲發商船未審虛<lb/>
實先差一船人貨來此原無他意倭僧將信將疑十一<lb/>
月義久㑹幸侃等差倭使黒田喚豫覆試前情倭僧𤣥<lb/>
龍與豫面寫對答喜為足信仍奉文書一封旗刀二事<lb/>
付豫進送軍門以圖後日貿易通利之意延二十三年<lb/>
<pb n="KR2k0145_WYG_011-23b"/>
正月豫始得回并倭酋所上文書旗刀幸侃送豫盔甲<lb/>
一副又莊内國倭酋滕一雲送豫倭刀一把根占國倭<lb/>
酋平重虎送豫鳥銃一對逐一呈報一探得闗白平秀<lb/>
吉今稱大閣王年五十七嵗子纔二嵗養子三十嵗平<lb/>
日姦雄詭詐六十六州皆以和議奪之一侵入高麗被<lb/>
本朝官兵殺死不計其數病死亦不計其數弓盡箭窮<lb/>
人損糧絶詭計講和方得脫歸一關白造船千餘大船<lb/>
長九丈闊三丈用櫓八十枝中船長七丈濶二丈五尺<lb/>
<pb n="KR2k0145_WYG_011-24a"/>
用櫓六十枝諸倭云候和婚不成欲亂入大明等處一<lb/>
日本㸃兵十八嵗至五十嵗而止若姦巧機謀者雖七<lb/>
十嵗亦用之一日本長岐地方廣東香山澚番每年至<lb/>
長岐買賣透報大明消息仍帶倭奴假作佛郎機潛入<lb/>
廣東覘伺動靜一關白姦奪六十六州必拘留子弟為<lb/>
質令酋長出師以侵高麗實寘死地各國暫屈讎恨不<lb/>
㤀察義久等甚有惡成樂敗之意一浙江福建廣東三<lb/>
省人民被虜日本生長雜居十有其三住居年久熟識<lb/>
<pb n="KR2k0145_WYG_011-24b"/>
倭情多有歸國立功之志乞思籌䇿令其回歸又據商<lb/>
人張一學將到闗白城郭偵探事情開報一平秀吉有<lb/>
三帥名石田淺野大谷大小謀議俱是三人一吉發兵<lb/>
令自備乾米絡繹接應處處含寃一豐䕶州酋首野柯<lb/>
踏聞大明助兵䘮膽逃回吉剿殺一家一兵入朝鮮内<lb/>
浦港抽選七十人回者止二十人日向國大船裝倭三<lb/>
百回者止五十人損失甚多一薩摩州乃船隻慣泊之<lb/>
處今發徃吕宋船四隻交阯三隻東埔一隻暹邏一隻<lb/>
<pb n="KR2k0145_WYG_011-25a"/>
佛郎機二隻興販出没此為咽喉也一器械不過黄硝<lb/>
烏鉛硫黄日本産出焰硝隨處惡土煎煉亦多惟烏鉛<lb/>
大明所出香山澚發船徃彼販賣煉成鉛彈一日本有<lb/>
罪不論輕重登時殺戮壬辰吉兒病故妄殺乳母十餘<lb/>
人癸巳吉在名䕶屋回聞女婢通姦將男女四人燒大<lb/>
堺野中究殺七十餘口一吉自擅政山城君懦弱無為<lb/>
壬辰征高麗將天正二十年改為文禄元年自號大閣<lb/>
王將闗白付與義男孫七郎字見吉年三十智勇不聞<lb/>
<pb n="KR2k0145_WYG_011-25b"/>
一虜掠朝鮮良家子女糠飱草宿萬般苦楚有秀才亷<lb/>
思謹等被虜厚給衣食欲拜為軍師謹等萬死不願據<lb/>
此臣又屢閱邸抄為議封貢一事本兵經畧大臣與臺省<lb/>
諸臣持論不决朞月於此臣在封疆不容無言竊料平<lb/>
秀吉一狡詐殘暴之夫耳本以人奴簒竊至此彼國諸<lb/>
酋思攘奪者甚衆隂謀伐國搆怨亦深如結薩摩州將<lb/>
幸侃逼令州官義久殺其弟中書以自明義久不得已<lb/>
佯為降順心未嘗一日忘秀吉也奪豐後州官之妻為<lb/>
<pb n="KR2k0145_WYG_011-26a"/>
妾民間妻女充塞卧内淫虐百端諸州質子禁若囹圄<lb/>
共不勝忿恨之情日本原無征科之擾而今令逺道輸<lb/>
糧原無興大兵動大衆之舉今則徴發騷然舉國鼎沸<lb/>
日事殺人而虞其噬多行不軌而慮其毒故出則䝉面<lb/>
卧則移徙彼亦自知不免于禍自底滅亡可計日而待<lb/>
也今夫謀動干戈驅無辜之蒼赤而欲盡寘死亡之地<lb/>
此神明所不與恃其取諸州之故智以襲朝鮮憑其破<lb/>
朝鮮之餘威思犯中國怒臂當車豈可久長且彼雖數<lb/>
<pb n="KR2k0145_WYG_011-26b"/>
十萬衆航海而來我沿海舟師以主待客勝算在我而<lb/>
又絶其嚮導乖其所之彼未可遽入吾地也戰艦雖巨<lb/>
而多離船則不能守守之則不能登陸而戰兵數萬計<lb/>
日須數百石糧我堅壁清野使無所掠食則困斃立至<lb/>
曩時倭犯浙直閩廣間雖受荼毒卒就殲滅昨入朝鮮<lb/>
不下一二十萬死亡過半伎倆可知矣蕞爾夷邦主者<lb/>
不過一匹夫之勇左右羽翼非素親信曽無有韓白之<lb/>
畧又或懷豫讓之謀故以臣䇿之必不能得志於我而<lb/>
<pb n="KR2k0145_WYG_011-27a"/>
不戢自焚旋就顛蹶亦理勢之必然今中外洶洶畏蜀<lb/>
如虎者皆過也若封貢之說諸臣言之甚詳無容復寘<lb/>
喙竊謂山城君雖懦弱名分猶存一旦以天朝封號加<lb/>
之僣逆之夫且寘山城君何地崇姦怙亂乖紀廢倫非<lb/>
所以令衆庶而示四夷也北國諳達之孫巴罕鼐濟來<lb/>
投我執以為質而彼卑辭求之因而還其孫與通貢市<lb/>
假以王封先帝有不殺之恩北國無要挾之迹此機㑹<lb/>
偶有可乗今非若此也秀吉無故興兵陷我屬國碧蹄<lb/>
<pb n="KR2k0145_WYG_011-27b"/>
戰後暫退釡山尚未離朝鮮而我以細人之謀聽其徃<lb/>
來講封講貢若謂許我封貢則退不許封貢則進要耶<lb/>
非耶近朝鮮國王李昖奏稱倭賊於金海釡山築城造<lb/>
屋運寘糧器焚燒攻掠無有巳時尚可謂退兵乞和耶<lb/>
夫乞封固非秀吉本謀然藉名號以讋服諸夷益以恣<lb/>
狂逞之志則秀吉亦姑爾從之行長小西飛懾於平壤<lb/>
王京之戰既未能長驅直入而又兵入朝鮮死亡數多<lb/>
恐無辭于秀吉則亦姑假封貢之說以紿秀吉而緩其<lb/>
<pb n="KR2k0145_WYG_011-28a"/>
怒是以沈惟敬茍且之謀得行其間我經畧總督諸臣<lb/>
不過因惟敬而過信行長諸酋又因行長諸酋而錯視<lb/>
秀吉不知秀吉豺狼之暴狐兎之狡必不可信義處者<lb/>
也觀請封表文末云世作藩籬之臣永獻海邦之貢因<lb/>
封及貢其情已露於此要而得封必復要而求貢求市<lb/>
朝廷將何以處之今當事之議欲令倭盡歸島不留一<lb/>
兵朝鮮以聽命顧彼方肆無忌憚又安肯收兵還國憣<lb/>
然順從臣恐不能得此於彼也即使暫時退兵旋復入<lb/>
<pb n="KR2k0145_WYG_011-28b"/>
宼敗盟之罪又將誰責耶議者多謂封貢不成倭必大<lb/>
舉不知秀吉妄圖情形久著封貢亦來不封貢亦來特<lb/>
遲速之間耳伏乞明詔天下以倭酋平秀吉干犯天誅<lb/>
必不可赦之罪兼諭日本諸酋以擒斬秀吉則有非常<lb/>
之賞破格之封朝廷不封兇逆之夫而封其能除兇逆<lb/>
者以此曉然令於天下然後姦雄䘮膽豪傑生氣平秀<lb/>
吉不久當殄滅無難也臣以為今日之計莫妙於用間<lb/>
莫急於備禦莫重於征剿何者倭酋倡亂惟在秀吉一<lb/>
<pb n="KR2k0145_WYG_011-29a"/>
人諸州酋長面降心異中間有可義感者有可利誘者<lb/>
秀吉原無親戚子弟股肱心膂之人儻得非常奇士宻<lb/>
徃圖之五間俱起不煩兵戈而元兇可擒故曰莫妙于<lb/>
用間備禦之䇿屢奉申飭亦嚴矣臣惟遼陽天津宻邇<lb/>
京師一由朝鮮度鴨緑江而上一由山東海面乗風疾<lb/>
趨設有踈虞震驚宸極宜將東征之兵挑選分屯兩地<lb/>
以防不測各省直兵防更於今日嚴為整備俟其入寇<lb/>
或犄或角戮力殲之此不可恃其不來而一日懈緩者<lb/>
<pb n="KR2k0145_WYG_011-29b"/>
故云莫急於備禦然用間妙矣恐未可必得志於彼備<lb/>
禦急矣恐未能使破膽於我臣以為彼不内犯則已果<lb/>
其内犯大肆猖狂乞我皇上定議征討特發内帑百萬<lb/>
分助諸省打造戰艦二千餘隻選練精兵二十萬人乗<lb/>
其空虛㑹師上游直𢷬倭國此堂堂正正名其為賊敵<lb/>
乃可服者也故曰莫重於征剿或者謂興師逺涉為費<lb/>
不貲臣計山東浙直閩廣備倭兵餉嵗不下二百萬積<lb/>
之十年則二千萬征剿所費不過一嵗之需而足若倭<lb/>
<pb n="KR2k0145_WYG_011-30a"/>
奴蕩平海防又可息肩各處餉銀可坐省其半一勞永<lb/>
逸未有若斯舉矣又聞元世祖舟師討倭溺十萬衆五<lb/>
龍山下談者恒為口實臣料世祖雖雄其實北人不諳<lb/>
海上形便當時將帥必多逹官彼以不習波濤不識風<lb/>
汛之人顛倒沈溺百萬何用今東南舟師必習波濤必<lb/>
知風汛無憂覆溺試觀沿海商民興販各國者百鮮失<lb/>
一故元事非所論於今日也夫人情畏倭而慮其來又<lb/>
株守而憚於徃是以倭酋得恐嚇要求誠知備禦之䇿<lb/>
<pb n="KR2k0145_WYG_011-30b"/>
攻伐之謀不患其來復制其徃兵志謂未戰而廟算勝<lb/>
者此舉是也臣非不知諸臣值時勢之艱從權變羈縻<lb/>
之術何敢輕為撓阻但灼知封貢非利不封貢非害敢<lb/>
效愚忠仰贊廟畫惟皇上斷而行之則順逆之分明華<lb/>
夷之防定久安長治之計從此可得矣<lb/>
論曰文告表狀古今之所馭夷大率盡此葢暌則聯之<lb/>
以信服則懷之以仁梗則威之以兵行逺惟文傳信乃<lb/>
覈讀此者愈以悟一張一弛之道而見同軌同文之徴<lb/>
<pb n="KR2k0145_WYG_011-31a"/>
矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0145_WYG_011-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東西洋考卷十一<lb/>
</p>
<p>
</p>
  </div>
</body>
</text>
</TEI>
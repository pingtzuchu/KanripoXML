<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東西洋考卷九</head> <lb/>
    <p>
<pb n="KR2k0145_WYG_009-1a"/>
欽定四庫全書<lb/>
　東西洋考卷九<lb/>
　　　　　　　　　　　　　明　張燮　撰<lb/>
　　舟師考<lb/>
海門以出洄沫粘天奔濤接漢無復崖埃可尋村落可<lb/>
誌驛程可計也長年三老鼔枻揚㠶截流横波獨恃指<lb/>
南針為導引或單用或指兩間慿其所嚮蕩舟以行如<lb/>
欲度道里逺近多少准一晝夜風利所至為十更約行<lb/>
<pb n="KR2k0145_WYG_009-1b"/>
幾更可到某處又沉繩水底打量某處水深淺幾托<hi>方言</hi>
<hi>謂長如兩手分開者為一托</hi>賴此暗中摸索可周知某洋島所在與<lb/>
某處礁險宜防或風濤所遭容多易位至風静濤落駕<lb/>
轉猶故循習既乆如走平原蓋目中有成算也舟大者<lb/>
廣可三丈五六尺長十餘丈小者廣二丈長約七八丈<lb/>
弓矢刀楯戰具都備倅遇賊至人自為衞依然長城未<lb/>
易卒㧞焉造舶費可千餘金每還徃嵗一修輯亦不下<lb/>
五六百金或謂水軍戰艦其堅緻不及賈客船不知賈<lb/>
<pb n="KR2k0145_WYG_009-2a"/>
舶之取數多若兵艦所需縣官金錢僅當三之一耳每<lb/>
舶舶主為政諸商人附之如蟻封衞長合併徙巢亞此<lb/>
則財副一人爰司掌記又總管一人統理舟中事代舶<lb/>
主傳呼其司戰具者為直庫上檣桅者為阿班司椗者<lb/>
有頭椗二椗司繚者有大繚二繚司舵者為舵工亦二<lb/>
人更代其司針者名火長波路壯濶悉聽指揮書雲有<lb/>
常占風有候此破浪輕萬里之勢而問途無七聖之迷<lb/>
者乎<lb/>
<pb n="KR2k0145_WYG_009-2b"/>
　　内港水程<lb/>
海澄港口<hi>舊名月港隆慶六年奏設縣治此間水淺商人發舶必用數小舟曳之舶乃得行計一潮</hi>
<hi>至圭㠘</hi>圭嶼<hi>屹立海中為漳之鎮邑人御史周起元力請當道建塔其上并構天妃宫文昌祠大士閣</hi>
<hi>監司郡縣悉捐俸佐工諸商亦共襄盛舉濤門淜湃頓爾改觀近又以海宼微警築復舊城并設逰兵以固吾</hi>
<hi>圉商船甫出水便過此中近議餉大夫就此盤驗半潮至中左所</hi>中左所<hi>一名厦門南路叅戎防汛</hi>
<hi>處從前賈舶盤驗于此驗畢移駐曾家澚候風開駕二更船至擔門東西洋出擔門分路矣</hi>
　　西洋針路<lb/>
鎮海衞太武山<hi>打水二十托宋圖經稱未有生人時太武夫人拓土以居其上有壇出大擔門</hi>
<pb n="KR2k0145_WYG_009-3a"/>
<hi>半更船過此用丁未針四更取大小柑</hi>大小柑橘嶼<hi>内是銅山所欽依把總置寨於此船從外</hi>
<hi>過内打水十五托外二十五托用坤未針三更取南澚坪</hi>南澚坪山<hi>南澚是漳湖接連處萬歴四年</hi>
<hi>設副總兵鎮此築城周圍五百丈其外𤣥鍾寨屬漳柘材寨屬湖最稱重鎮坪山者逺望只一山近有三門西</hi>
<hi>南邊一派沉礁與澚相連内打水十八托外打水二十五托舶從外過用坤申十五更取大星尖</hi>大星<lb/>
尖<hi>屬廣州東筦縣其内為大鵬所洪武間築城守之大星尖赤石甚尖故名内打水三十五托外四十五托</hi>
<hi>用坤申針七更過東姜山</hi>東姜山<hi>對開打水四十五/托其前為弓鞋山</hi>弓鞋山<hi>山如弓鞋様對</hi>
<hi>開打水四十九托内外俱可過船其前為南亭門</hi>南亭門<hi>對開打水四十七托用單坤五更取烏猪</hi>
<hi>山</hi>烏猪山<hi>上有都公廟舶過海中具儀遙拜請其神祀之回用彩船送神  洋中打水八十托用單</hi>
<pb n="KR2k0145_WYG_009-3b"/>
<hi>申針十三更取七州山</hi>七州山七州洋<hi>瓊州志曰在文昌東一百里海中有山連起七峰内</hi>
<hi>有泉甘冽可食元兵劉深追宋端宗執其親屬俞廷珪之地也  俗傳古是七州沉而成海舶過用牲粥祭海</hi>
<hi>厲不則為祟舟過此極險稍貪東便是萬里石塘即瓊志所謂萬州東之石塘海也舟犯石塘希脱者  七州</hi>
<hi>洋打水一百三十托若徃交阯東京用單申針五更取黎母山</hi>黎母山<hi>在瓊州定安縣南四百里廣東</hi>
<hi>通志曰五指山一名黎母生黎峒中五峰如人指屹立圖經云島上四洲黎母為主每辰巳後雲霧收斂則一</hi>
<hi>峯聳翠挿天申酉間復蔽不見此南極星<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>所降之地又云婺女星見此山因名黎婺後訛呼黎母虞衡志曰</hi>
<hi>山極髙常在雲霧中黎人自鮮識之乆晴海氣清明見翠尖浮半空  明丘濬詩五峯如指翠相連撑起炎荒</hi>
<hi>半壁天夜盥銀河摘星斗朝探碧落弄雲煙雨餘玉筍空中見月出明珠掌上懸豈是巨靈伸一掌遙從海外</hi>
<pb n="KR2k0145_WYG_009-4a"/>
<hi>數中原取用庚酉針十五更  海寶山</hi>海寶山<hi>用單亥針及乾亥由塗山海口五更取雞唱門即安</hi>
<hi>南雲屯海門也</hi>交阯東京<hi>一統志曰東至海西至老撾南至占城北至思明府</hi>
又從七州洋<hi>用坤未針三更取銅鼓山</hi>銅鼓山<hi>廣東通志曰在文昌東北諸獠鑄銅為大</hi>
<hi>鼓懸庭中讐殺相攻則擊此鼓到者雲集後瘞此山鄉人掘得之故名瓊州志曰銅鼓海極深險  坤未針四</hi>
<hi>更取獨珠山</hi>獨珠山<hi>俗名獨猪山瓊州志曰獨州山一名獨珠山在萬州東南海中峯勢髙峻周圍</hi>
<hi>五六十里南國諸番修貢水道視此為凖其洋為獨珠洋  舶人云有靈伯廟徃來祭獻打水六十五托用坤</hi>
<hi>未針十更取交阯洋</hi>交阯洋<hi>唐沈佺期有渡海詩嘗聞交阯郡南與貫胷連四氣分寒少三光置日偏</hi>
<hi>越人遙捧翟漢將下飛鳶北斗崇山掛南風漲海牽别離頻改月容鬢驟催年虚道崩城淚明心不應天  打</hi>
<pb n="KR2k0145_WYG_009-4b"/>
<hi>水七十托用坤未針取占筆羅山是廣南港口</hi>廣南<hi>漢為日南郡隋唐為驩州國朝為乂安府</hi>
又從交阯洋<hi>用未申針三更取望瀛海口入清華港</hi>清華港<hi>漢為九真郡隋唐為愛州</hi>
<hi>交阯為西京國朝為清化府</hi>
又從交阯洋<hi>取小長沙海口入順化港</hi>順化港<hi>國朝為順化府</hi>
又從交阯洋<hi>用坤未針十一更取外羅山</hi>外羅山<hi>逺望成門近看東髙西低北有椰子</hi>
<hi>塘西有古老石船傍西行打水四十五托用丙午針三更取馬陵橋其内為提夷是交阯屬縣</hi>
提夷馬陵橋<hi>打水二十五托内外俱可過舩南邊有礁出水用丙午針四更至交杯㠘即新州港</hi>
<hi>口</hi>新州港<hi>國朝為新安府</hi>
<pb n="KR2k0145_WYG_009-5a"/>
新州交杯㠘<hi>兩㠘相對如交杯狀故名内打水十八托用丙午三更取羊㠘</hi>羊嶼<hi>有小石塔</hi>
<hi>好抛船内打水八九托外二十托南有羊角礁不可近用丙午針三更取煙筒</hi>煙筒山<hi>此交阯占城分</hi>
<hi>界處也以狀似煙筒故名雖極澄霽亦頂上有氤氳氣用丙午針三更取靈山</hi>靈山<hi>星槎勝覽曰與占城</hi>
<hi>山連接峻嶺而方有泉下繞如帶山頂一石塊似佛頭故名靈山徃來販舶於此樵汲崇佛誦經燃放水燈彩</hi>
<hi>船以禳人舩之災更開打水六十托用單午針二  取伽㑲貌</hi>伽㑲貌山<hi>港内有三㠘潮漲則不見</hi>
<hi>山逺過打水十五托用坤未針五更由圭龍㠘取羅灣頭即占城港口</hi>占城國<hi>一統志曰東距海西</hi>
<hi>抵雲南南接真臘北連安南東北至廣東舟行可半月程至厓州可十日程  古名林邑唐名環王國後始名</hi>
<hi>占城</hi>
<pb n="KR2k0145_WYG_009-5b"/>
占城國羅灣頭<hi>打水五十托用坤申針五更取赤坎山</hi>赤坎山<hi>宋時占城王常避交</hi>
<hi>人徙居兹山近打水二十托外十八托用單申針四更取鶴頂山</hi>鶴頂山<hi>打水二十五托洋中有玳</hi>
<hi>瑁洲宜防若徃東埔寨由此分路用單庚四更取柯任山</hi>柯任山<hi>自赤坎沿山而行因風應變外任尋</hi>
<hi>港用庚申針開有石爛礁在西南若行船放落㠘下開頭用單庚及庚申針看風讓髙收毛蠏洲</hi>毛蠏<lb/>
洲<hi>打水六七托舩頭對洲收入有三托水在淺内船恐犯洲尾淺要認毛蠏洲須見兩邊坤身頭﨑便是天</hi>
<hi>畧清明潮水曉退在外任開舩東風小午到淺至午進港為妙</hi>東埔寨<hi>即古真臘地也又名占臘將至</hi>
<hi>港俱是泥地故名占臘泥國人自呼甘孛智後訛為甘破蔗舶人又訛為東埔寨  一統志曰東際海西接蒲</hi>
<hi>甘南連加囉唏北抵占城</hi>
<pb n="KR2k0145_WYG_009-6a"/>
又從赤坎山<hi>單未十五更取崑崙山</hi>崑崙山<hi>此非河源之崑崙然自海中一大名勝星</hi>
<hi>槎勝覽曰節然瀛海中山髙而方山盤廣逺俗云上怕七州下怕崑崙針迷舵失人舩莫存用單庚及庚酉三</hi>
<hi>更取小崑崙</hi>小崑崙<hi>兩邊有礁出水用庚酉/及單酉八更取真嶼</hi>真嶼<hi>看成三山内過打水</hi>
<hi>十四托泥地外過打水十八托沙地逺過只七八托便是假嶼水淺不可行只從真嶼東北邊出水礁南邊過</hi>
<hi>舩用庚戌針五更取大横山</hi>大横山<hi>到此是暹羅界外過南邊打水二十五托為正路北邊水淺只</hi>
<hi>五托水船在南邊見小横山</hi>小横山<hi>其山多樹打水十四托辛戌十更單戌十更乾戌十更取筆架</hi>
<hi>山</hi>筆架山<hi>逺望形如筆架故云山下打水十四托開打水二十托壬亥五更取陳公嶼及黎頭山</hi>
黎頭山<hi>西邊髙大東南稍低其内有嶼西北一派是石排山用壬子針五更取圭頭淺</hi>圭頭淺<lb/>
<pb n="KR2k0145_WYG_009-6b"/>
<hi>打水四十托用單乾三更取竹嶼</hi>竹嶼<hi>淺口打水四五托用壬子及乾亥沿山坤申尾即暹羅</hi>暹羅<lb/>
<hi>乃古赤土及婆羅刹地至本朝合暹與羅斛二國名暹羅  一統志曰在占城極南</hi>
又從崑崙山<hi>用坤申及庚酉針三十更取吉蘭丹</hi>吉蘭丹<hi>即大泥港口用坤申七更入港</hi>
<hi>是大泥國</hi>大泥國<hi>即古渤泥也我朝貢道由福建入</hi>
又從崑崙山<hi>取真嶼用辛酉針二十八更取六坤</hi>六坤<hi>暹羅屬國也其地與大泥相連</hi>
又從崑崙山<hi>用坤未針三十更取斗㠘</hi>斗嶼<hi>用丁午針五/更取彭亨國</hi>彭亨國<hi>一名</hi>
<hi>彭坑單午五更取地盤山</hi>
地盤山<hi>在彭亨港外外打水二十八托内四十四托三更至東西竺</hi>東西竺<hi>此柔佛地界也</hi>
<pb n="KR2k0145_WYG_009-7a"/>
<hi>用丁未針十更取羅漢嶼即柔佛港口</hi>柔佛國<hi>一名烏丁樵林</hi>
羅漢嶼<hi>有淺宜防徃來尋白礁為凖徃滿剌加從北邊過舩用庚酉五更入龍牙門</hi>龍牙門<lb/>
<hi>星槎勝覽曰山門相對如龍牙狀中通船田瘠榖薄男女穿短衫圍稍布擄掠為豪番船於此防之  今人夜</hi>
<hi>舶不敢行以其多盜且南有凉傘礁也中打水三十托北二十托南八九托又過淡馬錫門用庚酉及辛戌針</hi>
<hi>三更取吉里問山</hi>吉里問山<hi>打水二十七托兩邊有淺用乾亥針三更取崑宋㠘</hi>崑宋嶼<lb/>
<hi>打水二十五托用單亥針五更取箭嶼</hi>箭嶼<hi>打水三十四托用乾/戍針五更取五嶼</hi>五嶼<hi>先時</hi>
<hi>酋開鎮於此此中有真五㠘假五㠘沿山而入為麻六甲</hi>麻六甲<hi>即滿剌加國也舶人音訛耳在古為</hi>
<hi>哥羅富沙地</hi>
<pb n="KR2k0145_WYG_009-7b"/>
又從東西竺<hi>用丙午針十更取長腰嶼</hi>長腰嶼<hi>北邊正路打水二十六托若徃丁機宜用</hi>
<hi>坤申四更取獨石門</hi>獨石門<hi>出門用單酉/針過鐵釘嶼</hi>鐵釘嶼<hi>其外水流急甚用單庚及庚申</hi>
<hi>針四更至鱷魚嶼</hi>鱷魚嶼<hi>西是坤身晝南流而夜北流再進由第二港入是丁機宜國</hi>丁機<lb/>
宜<hi>瓜哇屬國</hi>
又從長腰嶼<hi>用丁午針十更取龍雅大山</hi>龍雅山<hi>在馬户邊過用單午針三更取饅頭</hi>
<hi>嶼</hi>饅頭嶼<hi>収入即是詹/卑七更可到</hi>詹卑<hi>三佛齊人稱其國王為詹卑其國既為𤓰哇所破故</hi>
<hi>王徙居于此因以名地</hi>
七嶼<hi>從饅頭嶼駕開用丁午針三更到此又用丁未七更取彭家山</hi>彭家山<hi>用坤未三更取西南</hi>
<pb n="KR2k0145_WYG_009-8a"/>
<hi>第二山有沉礁收坤申針收入舊港</hi>舊港<hi>即三佛齊故都也其先為干陁利國初時為𤓰哇所并改名舊</hi>
<hi>港以别於彼之新村</hi>
又從彭家山<hi>用辰巽針十更取進峽門</hi>進峽門<hi>用丙巳巡坤身七更見三麥嶼</hi>三麥<lb/>
嶼<hi>過嶼用單丁及丁午五更單未五更取都麻横港口</hi>都麻横港口<hi>中望一山名真不真假不</hi>
<hi>假正路打水十七托用單午針十更取覽邦港口</hi>覽邦港口<hi>覽邦夷人好食人故舶無維纜者外</hi>
<hi>有小嶼名奴沙牙近嶼打水八九托用丁午三更取奴沙剌打水十四托又用丁午針三更逺望錫蘭山</hi>錫<lb/>
蘭山港口<hi>即梁時所通狼牙脩也今訛為石旦隋常駿至林邑遙望見焉夷言髙山為錫蘭港口者</hi>
<hi>亦就望見言之其實去彼尚逺青星槎勝覽曰地廣人稠亞於𤓰哇山頂産黄鴉鶻石  紅寶石海旁有珠簾</hi>
<pb n="KR2k0145_WYG_009-8b"/>
<hi>沙常取螺蚌傾入池中作爛淘珠貨之海邊有一盤石上印足跡長三尺許常有水不乾稱先世釋迦從翠藍</hi>
<hi>嶼來登此足躡迹至今尚存歸永樂間其王來貢旋復負固不恭鄭中貴和虜其王  上命釋之其後貢使歳</hi>
<hi>以為常用洋中凢五嶼正門打水四五托  丙巳針六更至下港</hi>下港<hi>即古闍婆在南海中者也亦名</hi>
<hi>社婆至元始稱𤓰哇今下港正彼國亦巨鎮耳舶人亦名順塔再進入為咖𠺕吧</hi>
又從滿剌加國五嶼<hi>分路入蘇門答剌用單乾針五更取綿花嶼</hi>綿花嶼<hi>第三</hi>
<hi>灣正好過船打水七八托外二十托用單戌針過淺辛戌四更取雞骨嶼</hi>雞骨嶼<hi>對開打水六十六托</hi>
<hi>有淺舩宜逺過用乾戌針十更取雙嶼</hi>雙嶼<hi>對開打水三十五托即正路所經也用乾戌并辛戌四更</hi>
<hi>取單嶼</hi>單嶼<hi>内打水十六托外四十托/用辛戌針十更認亞路</hi>亞路<hi>坤身打水三托洋中二十</hi>
<pb n="KR2k0145_WYG_009-9a"/>
<hi>托用壬亥及乾亥針若離山用乾戌針十五更取巴禄頭</hi>巴禄頭<hi>其旁為九州山星槎勝覽曰林木叢</hi>
<hi>生枝葉茂翠永樂間鄭和遣人入山採香有長六七丈者數株香味清逺黑花細紋山人張目吐舌言天朝威</hi>
<hi>力若神取單亥及乾戌五更  急水灣</hi>急水灣<hi>西邊有灣沉礁打浪對開水二十五托用辛酉針五</hi>
<hi>更取啞齊</hi>啞齊國<hi>即蘇文答剌國也其先名大食今一名蘇文達那廣東通志曰自滿剌加九晝夜可</hi>
<hi>至</hi>
又從玳瑁洲<hi>用丁未針三更取東西董</hi>東西董<hi>從西董過舩逺似石礁狀用單丁五更丁</hi>
<hi>未三十更取失力大山</hi>失力大山<hi>近山用坤未針/五更取馬鞍㠘</hi>馬鞍嶼<hi>用巽已五更取</hi>
<hi>㙮林嶼</hi>塔林嶼<hi>山尖有老古石正路在西用辰巽針三十更取吉寧馬哪</hi>吉寜馬哪山<lb/>
<pb n="KR2k0145_WYG_009-9b"/>
<hi>山上有池貯水不竭池上石壁有古篆用單已針七更單丙六更取勿里洞山</hi>勿里洞山<hi>丙午十五</hi>
<hi>更取吉里問大山</hi>吉里問大山<hi>西面坤身拖尾甚長有老古淺離山宜防用辰巽四更取保老</hi>
<hi>岸山</hi>保老岸山<hi>山與吉里問相對俗訛呼巴哪大山一統志所謂番舶未到先見此山頂聳五峯雲</hi>
<hi>覆其上者也用巽已四更取椒山</hi>椒山<hi>即猪蠻地沿山取磨㠘七更收入饒洞</hi>思吉港饒<lb/>
洞<hi>即蘇吉丹國政與瓜哇王國相近而吉力石為之主</hi>
又從保老山<hi>用乙辰針五更取吉力石港</hi>吉力石港<hi>即瓜哇之杜板村史所謂通蒲</hi>
<hi>奔大海者也打水八九托用乙辰針一更取雙銀塔</hi>雙銀塔<hi>用丁未針五里取磨里山</hi>磨里山<lb/>
<hi>即星槎勝覽所謂彭里者也俗尚宼掠用單乙三更取郎木山</hi>郎木山<hi>山下有三吧哇㠘㠘前有老古</hi>
<pb n="KR2k0145_WYG_009-10a"/>
<hi>淺用單卯五更取重迦羅</hi>重迦羅<hi>舶人訛呼髙螺星槎勝覽曰地與瓜哇界相接髙山竒秀内一石洞前</hi>
<hi>後三門可容萬人山用單卯針五更取火</hi>火山<hi>内是里馬山有真里馬假里馬過火山門用辰巽針</hi>
<hi>二更取大急水</hi>大急水<hi>一名雙牌水深流急出門/用乙辰針三更至髻㠘</hi>髻嶼<hi>用乙夘十更取</hi>
<hi>大雲螺小雲螺</hi>大小雲螺<hi>又乙夘針六更單夘/針七更取蘇律山</hi>蘇律山<hi>有紅毛番居此</hi>
<hi>不宜進泊用乙辰三更收山取印㠘</hi>印嶼<hi>用單卯針二更至/美羅港即是池悶</hi>池悶<hi>即吉里地門是</hi>
<hi>諸國最逺處也</hi>
又從吉寧馬礁<hi>徃文郎馬郎分路用丙巳及巽已五更取吧哩馬閣</hi>吧哩馬閣<hi>即白</hi>
<hi>水洋打水八托是正路近嶼有淺可防用乙夘針五更甲夘五更單夘五更取三宻港</hi>三密港<hi>用乙</hi>
<pb n="KR2k0145_WYG_009-10b"/>
<hi>夘針二更取龜嶼打水六托是正路</hi>龜嶼<hi>稍開有石六七塊名猫著萬里淺用單已三更取單戎世力山</hi>
單戎世力山<hi>有淺宜防打水五托是正路用單已及巽已四更又辰巽收美啞柔</hi>美啞柔<lb/>
港口<hi>是處多盜好夜殺人前有大山是馬神國</hi>文郎馬神國<hi>古稱文狼</hi>
　　東洋針路<lb/>
太武山<hi>用辰巽針七更取彭湖嶼</hi>彭湖嶼<hi>是漳泉間一要害地也多置逰兵防倭于此用丙巳</hi>
<hi>針五更取虎頭山</hi>虎頭山<hi>用丙巳七更/取沙馬頭澚</hi>沙馬頭澚<hi>用辰巽針十五更取筆架</hi>
<hi>山</hi>筆架山<hi>逺望紅豆嶼并浮/甲山進入為大港</hi>大港<hi>用辛酉針三更取哪哦山</hi>哪哦山<lb/>
<hi>再過為白土山用辛酉針十更取宻雁</hi>
<pb n="KR2k0145_WYG_009-11a"/>
密雁港<hi>南是淡水港水下一灣有小港是米吕蕚下一老古灣是磨力目再過山頭為岸塘</hi>
又從密雁港<hi>幞頭門用丙午單午十更取六藐山</hi>六藐山<hi>下有四嶼用單已針五更取郎</hi>
<hi>梅嶼</hi>郎梅嶼<hi>單午四更取/麻里荖嶼</hi>麻里荖嶼<hi>用丁午五更取蘇安山及玳瑁港</hi>
玳瑁港<hi>東是傍佳施欄用壬子針四更及癸丑五更取表山</hi>表山<hi>山甚髙為濤門之望故名用丙</hi>
<hi>午及單午五更取里銀中邦</hi>
里銀中邦<hi>丙巳五更取頭巾礁</hi>頭巾礁<hi>用單午五更收吕宋國</hi>
吕宋國<hi>國初貢路由福建入用丙巳及乙辰針十更取沙塘淺開是猫里務</hi>猫里務國<hi>即合</hi>
<hi>猫里國也永樂時與吕宋貢使偕來</hi>
<pb n="KR2k0145_WYG_009-11b"/>
又從吕宋<hi>取猪未山入磨荖央港</hi>
又從吕宋<hi>過文武樓沿山至龍隱大山為以寧港</hi>
以寧港<hi>山尾十更西邊取里擺翰至髙藥港</hi>
又從以寧港<hi>用丙巳針取漢澤山即屋黨港口</hi>
漢澤山<hi>用單巽針取海山</hi>海山<hi>用單已針五更取呐嗶嘽其内為沙瑤</hi>
又從漢澤山<hi>用丙午針二十更取交溢一名班溢</hi>
交溢<hi>稍下為逐竒馬山用乙辰七更取魍根礁老港</hi>魍根礁老港<hi>用乙辰針七更見紹山</hi>
紹山<hi>又用乙辰針十更入干子智港是米洛居地今佛郎機駐此</hi>干子智港<hi>對面是直羅里</hi>
<pb n="KR2k0145_WYG_009-12a"/>
<hi>稍上是紹武淡水港紅毛夷駐處</hi>紹武淡水港<hi>此處大山凢四進入即美洛居舶人稱米六合</hi>
又從交溢<hi>對西開船取犀角嶼</hi>犀角嶼<hi>外有三四白礁南勢開船用單坤針入蘇禄國</hi>蘇<lb/>
禄國<hi>國初朝貢有東王西王峒王其後只東王來貢不絶疑是為東王所并矣商舶所至則峒王地</hi>
又從吕蓬<hi>用坤未針五更取<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>煙山</hi>芒煙山<hi>用丁未針十/更取磨葉洋</hi>磨葉洋<hi>用單</hi>
<hi>未針并丁未取小煙山</hi>小煙山<hi>其上有仙人掌用丁/未針五更取七峰山</hi>七峰山<hi>用單丁五</hi>
<hi>更取巴荖圓</hi>巴荖圓<hi>用丁未五更/取羅蔔山</hi>羅蔔山<hi>用丁未針三更取聖山</hi>聖山<lb/>
<hi>自聖山東去突出二大尖兩傍皆老古石中只一溝舟行甚險用單未及坤未針五更取崑崙山</hi>崑崙<lb/>
山<hi>此又别一崑崙是舶人強名之耳用坤未針取長腰嶼</hi>長腰嶼<hi>舶過嶼門用單午針五更取鯉</hi>
<pb n="KR2k0145_WYG_009-12b"/>
<hi>魚塘</hi>鯉魚塘<hi>收毛花蠟即/文萊港口</hi>文萊國<hi>即婆羅國此東洋最盡頭西洋所自起處也故</hi>
<hi>以婆羅終焉</hi>
東番<hi>人稱為小東洋從彭湖一日夜至魍港又一日夜籠淡水為打狗仔又用辰巽針十五更取交里林以達雞</hi>
　　祭祀<lb/>
協天大帝者漢前將軍漢壽亭侯關忠義也萬歴四十<lb/>
三年上尊號<lb/>
天妃世居莆之湄洲㠘五代閩王時都巡檢林應<lb/>
之第六女也母王氏妃生於宋元祐八年<hi>一云太平</hi>
<pb n="KR2k0145_WYG_009-13a"/>
<hi>興國四年</hi>三月二十三日始生而地變紫有祥光異香幼時<lb/>
通悟秘法預談休咎無不竒中鄉民以疾告輙愈長能<lb/>
坐席亂流而濟人呼神女或曰龍女雍熈四年二月十<lb/>
九日昇化<hi>一云景德三年十月初十日</hi>蓋是時妃年三十餘矣厥後<lb/>
常衣朱衣飛翻海上里人祠之雨暘禱應宣和癸夘給<lb/>
事中路允迪使髙麗中流震風八舟俱溺獨路所乘神<lb/>
降於檣竟無恙使還奏聞特賜廟號曰順濟紹興己邜<lb/>
江口海宼猖獗神駕風一掃而遯其年疫大作掘坎涌<lb/>
<pb n="KR2k0145_WYG_009-13b"/>
泉飲者輙蘇洊封昭應崇福云乾道己丑都巡檢使羌<lb/>
特立以妃黙佑捕反有功䟽聞於朝加封善利淳熈間<lb/>
加封靈惠慶元戊午調舟師平太奚寇神在空中以霧<lb/>
障之賊為晝昏而我師晴明如故以此賊無脱者開禧<lb/>
丙寅敵迫淮甸忽半漢旌旄雲集望之則妃廟號也敵<lb/>
披靡解圍景定辛酉巨寇泊祠下禱神不允羣肆暴慢<lb/>
醉卧廊廡間神縱火焚之各自躙蹂而斃有司以聞累<lb/>
封助順顯衞英烈協正善慶等號元以海漕有功賜額<lb/>
<pb n="KR2k0145_WYG_009-14a"/>
靈濟國朝永樂間内官鄭和有西洋之役各上靈蹟命<lb/>
修祠宇己丑加封𢎞仁普濟䕶國庇民明著天妃自是<lb/>
遣官致祭歲以為常冊使奉命島外亦明禋惟謹<lb/>
舟神不知創自何年然舶人皆祀之　以上三神凢舶中<lb/>
來徃俱晝夜香火不絶特命一人為司香不他事事舶<lb/>
主每曉起率衆頂禮每舶中有驚險則神必現靈以警<lb/>
衆火光一㸃飛出舶上衆悉叩頭至火光更飛入幕乃<lb/>
止是日善防之然畢竟有一事為驗或舟將不免則火<lb/>
<pb n="KR2k0145_WYG_009-14b"/>
光必颺去不肯歸<lb/>
都公者相傳為華人從鄭中貴抵海外歸卒於南亭門<lb/>
後為水神廟食其地舟過南亭必遙請其神祀之舟中<lb/>
至舶歸遙送之去<lb/>
靈山石佛頭舟過者必放綵船和歌以祈神貺<lb/>
　　占驗<hi>似可解似不可解似有韻似又無韻備波濤之望氣非委巷而徵歌也</hi>
朝看東南黒勢急午前雨暮看西北黑半夜看風雨<hi>右占</hi>
<hi>天</hi>
<pb n="KR2k0145_WYG_009-15a"/>
天外飛逰絲乆晴便可期清朝起海雲風雨霎時辰<lb/>
風静欝蒸熱雷雲必振烈東風雲過西雨下不移時<lb/>
東南夘没雲雨下巳時辰雲起南山遍風雨辰時見<lb/>
日出夘遇雲無雨必天隂雲隨風雨疾風雨片時息<lb/>
迎雲對風行風雨轉時辰日没黑雲接風雨不可説<lb/>
雲布滿山低連宵雨亂飛雲從龍門起颶風連急雨<lb/>
西北黑雲生雷雨必聲訇雲勢若魚鱗來朝風不輕<lb/>
雲鈎午後排風色屬人猜夏雲鈎内出秋風鈎背來<lb/>
<pb n="KR2k0145_WYG_009-15b"/>
亂雲天半遶風雨來多少風送雨傾盆雲過都暗了<lb/>
紅雲日出生勸君莫出行紅雲日没起晴明未堪許<hi>右占</hi>
<hi>雲</hi>
風雨潮相攻颶風難將避初三須有颶初四還可懼望<lb/>
日二十三颶風君可畏七八必有風訊頭有風至春雪<lb/>
百二旬有風君須記<lb/>
二月風雨多出門還可記初八及十三十九二十四<lb/>
三月十八雨四月十八至風雨帶來潮榜船人難避<lb/>
<pb n="KR2k0145_WYG_009-16a"/>
端午訊頭風二九君還記西北風大狂回南必亂地<lb/>
六月十一二彭祖連天忌<lb/>
七月上旬來争秋莫船開八月半旬時隨潮不可移<hi>右占</hi>
<hi>風</hi>
烏雲接日雨即傾滴雲下日光晴朗無妨<lb/>
早間日珥狂風即起申後日珥明日有雨一珥單日兩<lb/>
珥雙起<lb/>
午前日暈風起此方午後日暈風勢須防暈開門處風<lb/>
<pb n="KR2k0145_WYG_009-16b"/>
色不狂<lb/>
早白暮赤飛沙走石日没暗紅無雨必風<lb/>
朝日烘天晴風必揚朝日燭地細雨必至<lb/>
返照黄光明日風狂午後雲過夜雨霶𩃱<hi>右占日</hi>
虹下雨雷晴明可期斷虹晩見不明天變<lb/>
斷風早掛有風不怕曉霧即收晴天可求<lb/>
霧收不起細雨不止三日霧蒙必起狂風<hi>右占霧</hi>
電光西南明日炎炎電光西北雨下連宿<lb/>
<pb n="KR2k0145_WYG_009-17a"/>
辰闕電飛大颶可期逺來無慮遲則有危<lb/>
電光亂明無風雨晴閃爍星光星下風狂<hi>右占電</hi>
螻蛅放洋大颶難當兩日不至三日無妨<lb/>
海乏沙塵大颶難禁若禁沙岸仔細思尋<lb/>
烏<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>弄波風雨必起二日不來三日難抵<lb/>
東風可守回來暫傲白蝦弄波風起便和<hi>右占海</hi>
月上潮長月没潮漲大訊潮光小訊月上<lb/>
水漲東北南東旋復西南水回便是水落<lb/>
<pb n="KR2k0145_WYG_009-17b"/>
擊定且守船走難纜鈕定必㐫直至沙岸<lb/>
走花落矴神鬼驚散要知矴地大洪泥硬<hi>右占潮</hi>
　　水醒水忌<lb/>
每月初一卅日初二三四五六水醒至初七平交十五<lb/>
水又醒至十六十七十八十九二十日水俱醒廿一日<lb/>
水平如前水醒流勢甚𦂳凢船到七州洋及外羅洋值<lb/>
此數日斟酌船身不可偏東宜扯過西自初八九十一<lb/>
二三四水退流東廿三四五六七八水俱退東船到七<lb/>
<pb n="KR2k0145_WYG_009-18a"/>
州洋及外羅值此數日斟酌船身不可偏西西則無水<lb/>
宜扯過東凢行船可探西水色青多見拜浪魚貪東則<lb/>
水色黑色青有大朽木深流及鴨鳥聲見如白鳥尾帶<lb/>
箭此係正針足近外羅對開貪東七更船便是萬里石<lb/>
塘内有一紅石山不髙如㸔見船身低下若見石頭可<lb/>
防可防水痕忌日忌行船裝載大月初一初七十一十<lb/>
七廿三卅日忌小月初三初七十二廿六日忌<lb/>
　　逐月定日惡風<lb/>
<pb n="KR2k0145_WYG_009-18b"/>
正月初十廿一日乃大將軍降日逢大殺午後有風無<lb/>
風則雨<lb/>
二月初三十七廿七日午時有大風雨<lb/>
三月初九十二廿四日有大風雨<lb/>
四月初八十九廿三日午時有大風雨<lb/>
五月初十十一十九日申酉時有大風雨<lb/>
六月十九廿七日卯辰有大風雨<lb/>
七月初七初九十五廿七日有大風<lb/>
<pb n="KR2k0145_WYG_009-19a"/>
八月初三初八十七廿七日有大風<lb/>
九月十一十五十七十九日有惡風雨<lb/>
十月十五十八十九廿七日府君朝上帝卯時有大風<lb/>
雨<lb/>
十一月初一初三十九日有大風雨<lb/>
十二月初二初三初五初六十二廿八日有大狂風<lb/>
　　潮汐<lb/>
古今論潮備矣長為潮退為汐匪朝至夕至之謂或以<lb/>
<pb n="KR2k0145_WYG_009-19b"/>
為海鰌出入或神龍變化或日出于海或天河激湧皆<lb/>
居中土不習見潮者之論夫天地間一氣耳海潮者地<lb/>
之喘息耳記云夘酉之月氣以交而盛朔望之日氣以<lb/>
變而盛故潮獨大此以餘月餘日論也周翠渠云海居<lb/>
地上地有俯仰潮因有徃來氣升於北則北盈而南虚<lb/>
地必南俯故潮皆南趨氣升於南則南盈而北虚地必<lb/>
北俯故潮皆北趨此以地乘氣潮因地論也唯俯仰之<lb/>
形與喘息之義畧有異矣月臨於午為長之極歴未及<lb/>
<pb n="KR2k0145_WYG_009-20a"/>
申酉則極消月臨於子為長之極歴丑及寅夘則極消<lb/>
此以太陰之天盤論也若每日之子午亦有潮退每日<lb/>
之夘酉亦有潮至至於八時皆然晝刻不見太陰安得<lb/>
復論天盤乎余安道云海之極逺者其得氣尤專故潮<lb/>
因之東海南海其候各有逺近之殊豈非方之不同而<lb/>
氣有獨盛與若晝潮大於春夏夜潮大於秋冬潮之極<lb/>
漲常在春秋之中濤之極大常在朔望之後則天地之<lb/>
常數通四海皆然者漳人之候潮也夜則以月晝則以<lb/>
<pb n="KR2k0145_WYG_009-20b"/>
時於指掌中從日起時順數三位長半滿退半盡以六<lb/>
字操之無毫髮爽海上漁者於海嘯則知風海動則知<lb/>
雨潮退則出潮長則歸其方言云初一十五潮滿正午<lb/>
初八廿三滿在早晩初十廿五日暮潮平又云月上水<lb/>
翻流月斜水半月落水汐盡潮則呼曰南流上汐則呼<lb/>
曰北流落至駕舟洋海雖慿風力亦視潮信以定嚮徃<lb/>
或晦夜無月惟瞻北斗為度至海外之潮已平而内溪<lb/>
猶長則氣盛而未收俗所云港尾水又云迴流水是也<lb/>
<pb n="KR2k0145_WYG_009-21a"/>
海口以潮平為度其穿達支流仍以百里而緩三刻不<lb/>
可以此而分遲速焉<hi>見漳州志</hi>
論曰造車室中出而合轍善舟者亦然彼夫蜩翼不分<lb/>
蠡測多合直狎夷酋為鷗鳥而谷王波臣皆莊周所可<lb/>
銜翼而濟也嗟乎望鼇冠山元無殊於戴粒問蝸左角<lb/>
亦何有於觸蠻所可慮者莫平於海波而争利之心為<lb/>
險耳<lb/>
　<lb/>
<pb n="KR2k0145_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東西洋考卷九<lb/>
</p>
<p>
</p>
  </div>
</body>
</text>
</TEI>
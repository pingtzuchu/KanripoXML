<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東西洋考</head>
    <p>
<pb n="KR2k0145_WYG_000-1a"/>
欽定四庫全書　　　　　史部十一<lb/>
　東西洋考　　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案東西洋考十二卷明張燮撰燮字<lb/>
　　　　紹和龍溪人自署海濱逸史葢布衣也是書<lb/>
　　　　成於萬厯丁巳仿宋趙汝适諸蕃志例惟載<lb/>
　　　　海國之通互市者首西洋考凡十五國又附<lb/>
　　　　録者四次東洋考凡七國又附録者十二次<lb/>
<pb n="KR2k0145_WYG_000-1b"/>
　　　　外紀考為日本及紅毛畨不通貢使故别著<lb/>
　　　　之次税餉考分水編陸編職官公署四子目<lb/>
　　　　次舟師考分内港水程二洋針路祭祀占驗<lb/>
　　　　水醒水忌定日惡風潮汐七子目次税璫考<lb/>
　　　　紀神宗時内官髙宷通書蠧國刼官擾民始<lb/>
　　　　末最詳次藝文考次逸事考其例於交阯占<lb/>
　　　　城暹羅彭亨吕宋蘇禄名與古同者仍用古<lb/>
　　　　名他若𤓰哇之為下港東埔塞之為真臘大<lb/>
<pb n="KR2k0145_WYG_000-2a"/>
　　　　泥之為勃泥舊港之為三佛齊麻六甲之為<lb/>
　　　　滿剌加啞齊之為蘇門荅刺思吉港之為蘇<lb/>
　　　　吉丹遲悶之為吉里地悶文莱之為婆羅猫<lb/>
　　　　里務之為合狸里則並從今名使通俗易檢<lb/>
　　　　每國先列沿革事蹟多與諸史相出入如占<lb/>
　　　　城即古臨邑而五代史以為自古未通之類<lb/>
　　　　亦頗有改正大致與明一統志畧同而稍益<lb/>
　　　　以諸書如閩部疏之誤記燕窩菜及小葛羅<lb/>
<pb n="KR2k0145_WYG_000-2b"/>
　　　　誤稱吉蘭丹之類咸附辨之次列海船交易<lb/>
　　　　之例則皆采自海師賈客之口為傳記之所<lb/>
　　　　未詳其税璫一篇言利弊最悉水程針路諸<lb/>
　　　　篇尤切於實用惟明代控制外蕃至為無術<lb/>
　　　　無事則百計以漁利有變則委曲以茍安事<lb/>
　　　　事可為炯戒而篇末諸論乃稱功頌徳曲筆<lb/>
　　　　實多葢當時臣子之詞置而不論可矣乾隆<lb/>
　　　　四十五年六月恭校上<lb/>
<pb n="KR2k0145_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0145_WYG_000-4a"/>
東西洋考小引<lb/>
澄水國也農賈雜半走洋如適市朝夕之皆海供酧酢<lb/>
之皆夷産閭左兒艱聲切而慣譯通罷襏畚而善風占殊<lb/>
足異也徃歳商苦璫苦首余條十三議上之稍見蘇時<lb/>
詣予引覈閒進而問徼外風土諸種種異因介司餉金<lb/>
陵王君謀曰是不可以無紀並郡誌所逸也於是孝㢘<lb/>
張紹和父博物善屬辭延之參咨搜稽閲月二洋考成<lb/>
受梓予讀而蹍然曰異哉吾儒之一耳一目之足以盡<lb/>
<pb n="KR2k0145_WYG_000-4b"/>
海内乎彼僅隔一帶水華風夷運逓閲因陳不啻陰陽<lb/>
寒暑之代乎其前矣要以茫茫堪輿恢恢函蓋我雖不<lb/>
得文教一之其指南所至風轖所屯西産多珍東産多<lb/>
鑛今觀其各區宇者部領酋護莫非率也甓城榔屋莫<lb/>
非式也寶帶錦帔莫非容也竹轝筒吸莫非餉也擊鉦<lb/>
踏曲莫非節也灼骨嚙指莫非盟也吹蠡飲血莫非武<lb/>
也則其異異同同者也獨至嗜殺敢死枕戈佩盾朝君<lb/>
暮虜東奔西掠不親親而親釋不問醫而問巫則諸畨<lb/>
<pb n="KR2k0145_WYG_000-5a"/>
類然寧獨天性亦漸靡使之耳傳曰性相近也習相逺<lb/>
也交南諸國非秦漢以及國朝所列冠帶也乎史稱任<lb/>
延等出守化行俗易矣藉非阻距關河盡臣服之寧梗<lb/>
化外而勢不行也固天所以格夷而令窮於華也乃我土<lb/>
之民自倭禁外亹亹然梯航以導之幣質以要之昵之<lb/>
如嬰孩收之如几席上以佐帑需下以廣生遂波斯之<lb/>
藏吐耀紫貝之玩充牣非天以夷賜華而不窮於夷其<lb/>
較著也耶嗟嗟朔方開而竟塞九真郡而旋罷無庸溯<lb/>
<pb n="KR2k0145_WYG_000-5b"/>
矣居夷出關意念良深余弗克得之星槎而習之三老<lb/>
長年按性習之異同總百蠻之錯落可市亦可釁者夷<lb/>
耶綢繆之其奚畫能生亦能殺者海耶䟽鑿之其奚道<lb/>
誠得自今一秉於成波不沸而市不挑水國浸稱樂郊<lb/>
獨澄利也乎哉是編也足以觀矣而第曰續埤史之叢<lb/>
譚資韻士之夢逰非考意也然自非王君好事張君博<lb/>
物予何從以跼蹐睠方外之跡不更足夸異乎遂次第<lb/>
以弁諸首時萬厯丁巳嘉平月之二十日西昌蕭基書<lb/>
<pb n="KR2k0145_WYG_000-6a"/>
於李署水心堂<lb/>
<pb n="KR2k0145_WYG_000-7a"/>
　　凢例<lb/>
一島外諸國惟交阯占城暹羅彭亨吕宋蘇禄舶人所<lb/>
　稱尚沿故號若下港之為𤓰哇東埔寨之為真臘大<lb/>
　泥之為渤泥舊港之為三佛齊麻六甲之為蒲剌加<lb/>
　啞齊之為蘇門答剌思吉港之為蘇吉丹遲悶之為<lb/>
　吉里地問文萊之為婆羅猫里務之為合猫里徃徃<lb/>
　訛璞為朴認魯成魚是必質之方言叅之鄰壤騐之<lb/>
　謠俗方物始能得其主名用心良苦今於屬掇輒書<lb/>
<pb n="KR2k0145_WYG_000-7b"/>
　古號若標題某國則仍依舶人給引之舊使俗眼易<lb/>
　于披閲而里耳可以不驚也<lb/>
一占城之先為林邑在唐為環王暹羅之先為赤土婆<lb/>
　羅刹後又為暹與羅斛二國𤓰哇之先為闍婆亦曰<lb/>
　社婆三佛齊之先為干陀利滿剌加之先為哥羅富<lb/>
　沙蘇門答剌之先為大食即宿學不能綜其變而名<lb/>
　其源歐陽永叔作五代史尚誤稱占城前代不入中<lb/>
　國况豎儒哉自非窮搜千卷鮮不迷亂余所稱引俱<lb/>
<pb n="KR2k0145_WYG_000-8a"/>
　本于先正所論次而折𠂻之非敢臆見妄為牽合也<lb/>
一諸國前代之事史籍倍詳而明興以來為畧即國初<lb/>
　之事掌故粗備而嘉隆以後為尤畧每見近代作者<lb/>
　叙次外夷於近事無可縷指輒用此後朝貢不絶一<lb/>
　語唐塞譬之為人作家傳叙先代門閥甚都至後來<lb/>
　結束殊蕭索豈非缺陷余毎恨之間採于邸報所抄<lb/>
　傳與故老所誦述下及估客舟人亦多借資庶見大<lb/>
　全要歸傳信<lb/>
<pb n="KR2k0145_WYG_000-8b"/>
一列國各立一傳如史體其後附載山川方物如一統<lb/>
　志體以其為舶政而設故交易終焉<lb/>
一集中所載皆賈舶所之若琉球朝鮮雖我天朝屬國<lb/>
　然賈人所未嘗徃亦不掇入或曰日本紅夷何以特<lb/>
　書書其梗賈舶者也<lb/>
一司關者其人強半見在不便立傳第賢者又不宜泯<lb/>
　没聊于各名下為誌數語其有碑可採者亦附載名<lb/>
　下以見繫思倘碑出溢情與本宦名實不相肖則削<lb/>
<pb n="KR2k0145_WYG_000-9a"/>
　不録<lb/>
一紀税璫者何曰史不有宦者傳乎間一展卷如乆病<lb/>
　暫蘇追念呻吟嘗藥之候悲喜交集乃國醫之功不<lb/>
　可誣也即附逐璫䟽于後如譜良劑焉<lb/>
一舶人舊有航海針經皆俚俗未易辨説余為稍譯而<lb/>
　文之其有故實可書者為鋪飾之渠原載針路毎國<lb/>
　各自為障子不勝破碎且叅錯不相聨余為鎔成一<lb/>
　片沿途直叙中有迂路入某港者則書從此分途軋<lb/>
<pb n="KR2k0145_WYG_000-9b"/>
　入某國其後又從正路提頭直叙向前其再值迂路<lb/>
　亦如之庶幾尺幅具有全海稍便披閲若謂新豐之<lb/>
　雞犬識路穆滿之臺榭積蘇則吾豈敢<lb/>
一藝文逸事不載者尚多無論搜剔所未及即余自能<lb/>
　覩記者亦僅行其一臠聊待後人之補入<lb/>
</p>
<p>
</p>
  </div>
</body>
</text>
</TEI>
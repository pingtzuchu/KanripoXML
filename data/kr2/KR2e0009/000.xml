<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五代史闕文</head>
    <p>
<pb n="KR2e0009_WYG_000-1a"/>
欽定四庫全書　　　　　史部五<lb/>
　五代史闕文　　　　　　雜史𩔖<lb/>
　　提要<lb/>
　　　　<hi>臣</hi>等謹案五代史闕文一卷宋王禹偁撰禹<lb/>
　　　　偁字元之鉅野人太平興國八年進士官至<lb/>
　　　　知黄州事蹟具宋史本傳是書前有自序不<lb/>
　　　　著年月考書中周世宗遣使諭王峻一條自<lb/>
　　　　注云使即故商州團練使羅守數也嘗與臣<lb/>
<pb n="KR2e0009_WYG_000-1b"/>
　　　　言以下事迹是在由左司諫謫商州團練副<lb/>
　　　　使以後其結銜稱翰林學士則作於真宗之<lb/>
　　　　初是時薛居正等五代史已成疑作此以補<lb/>
　　　　其缺然居正等書凡一百五十卷而序稱臣<lb/>
　　　　讀五代史總三百六十卷則似非指居正等<lb/>
　　　　所修也晁公武讀書志曰凡十七事此本梁<lb/>
　　　　史三事後唐史七事晉史一事漢史二事周<lb/>
　　　　史四事典晁氏所記合盖猶舊本王士禎香<lb/>
<pb n="KR2e0009_WYG_000-2a"/>
　　　　祖筆記曰王元之五代史闕文僅一卷而辨<lb/>
　　　　正精嚴足正史官之謬如辨司空圖清直大<lb/>
　　　　節一段尤萬古公論所繫非眇小也如叙莊<lb/>
　　　　宗三矢告廟一段文字淋漓慷慨足為武皇<lb/>
　　　　父子寫生歐陽五代史伶官𫝊全用之遂成<lb/>
　　　　絶調惟以張全義為亂世賊臣深合春秋之<lb/>
　　　　義而歐陽不取於全義𫝊畧無貶詞葢即舊<lb/>
　　　　史以成文耳終常以元之為定論也云云其<lb/>
<pb n="KR2e0009_WYG_000-2b"/>
　　　　推挹頗深今考五代史於朱全昱張承業王<lb/>
　　　　淑妃許王從益周世宗符皇后諸條亦多採<lb/>
　　　　此書而新唐書司空圖𫝊即全據禹偁之說<lb/>
　　　　則雖篇帙寥寥當時固以信史視之矣乾隆<lb/>
　　　　四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0009_WYG_000-3a"/>
五代史闕文序<lb/>
嗚呼五代何時也天地晦㝠之時也綱常頽替風俗陵<lb/>
夷孟子所謂上無道揆下無法守此時為特近之故朝<lb/>
為君臣暮為仇敵帝統之嗣如𫝊舍然無逸所謂或四<lb/>
三年或五六年亦其實也以故當時史無定官官無定<lb/>
守兼之兵革迭興文字亦畧其間故典或諱於勢或闕<lb/>
于疑或淪于幽不知其凡幾矣識者不能無遺憾焉有<lb/>
宋王元之氏乃能網羅放失顯微闡幽作為闕文一書<lb/>
<pb n="KR2e0009_WYG_000-3b"/>
為史凡十七篇於六一深為有助余常得之故篋深嘉<lb/>
歎賞慨其刻之乆湮也敬梓之以𫝊若夫闗氣運之盛<lb/>
衰論人事之得失則自有全史在此特其羽翼云叅南<lb/>
京後府諸軍事錫山後學秦汴序<lb/>
<pb n="KR2e0009_WYG_000-4a"/>
五代史闕文原序<lb/>
臣讀五代史總三百六十卷記五十三年行事其書固<lb/>
亦多矣然自梁至周君臣事迹傳扵人口而不載史筆<lb/>
者往往有之或史氏避嫌或簡牘漏略不有紀述漸成<lb/>
泯滅善惡鑒誡豈不廢乎因補一十七篇集為一卷皆<lb/>
聞於耆老者也孔子曰吾述而不作又曰我猶及史之<lb/>
闕文此其義也宋翰林學士王禹偁撰進<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>班馬異同卷三十一</head> <lb/>
    <p>
<pb n="KR2a0008_WYG_031-1a"/>
欽定四庫全書<lb/>
　班馬異同卷三十一<lb/>
　　　　　　　　　　　　　宋　倪思　編<lb/>
㳺侠𫝊第六十四　　史記一百二十四<lb/>
㳺侠𫝊第六十二　　漢書九十二<lb/>
韓子曰儒以文亂法而侠以武犯禁二者皆譏而學士<lb/>
多稱扵世云至如以術取宰相卿大夫輔翼其世主功<lb/>
名俱著扵春秋固無可言者及若季次原憲閭巷人也<lb/>
<pb n="KR2a0008_WYG_031-1b"/>
讀書懐獨行君子之徳義不苟合當世當世亦笑之故<lb/>
季次原憲終身空室蓬户褐衣疏食不厭死而已四百<lb/>
餘年而弟子志之不倦今㳺侠其行雖不軌扵正義然<lb/>
其言必信其行必果已諾必誠不愛其軀赴士之阨困<lb/>
既已存亡死生矣而不矜其能羞伐其徳葢亦有足多<lb/>
者焉且緩急人之所時有也太史公曰昔者虞舜窘扵<lb/>
井廪伊尹負扵鼎爼傅説匿扵傅險呂尚困扵棘津夷<lb/>
吾桎梏百里飯牛仲尼畏匡菜色陳蔡此皆學士所謂<lb/>
<pb n="KR2a0008_WYG_031-2a"/>
有道仁人也猶然遭此菑况以中材而渉亂世之末流<lb/>
乎其遇害何可勝道哉鄙人有言曰何知仁義已嚮其<lb/>
利者為有徳故伯夷醜周餓死首陽山而文武不以其<lb/>
故貶王跖蹻暴戾其徒誦義無窮由此觀之竊鉤者誅<lb/>
竊國者矦矦之門仁義存非虛言也令拘學或抱咫尺<lb/>
之義久孤扵世豈若卑論儕俗與世沈浮而取榮名哉<lb/>
而布衣之徒設取予然諾千里誦義為死不顧世此亦<lb/>
有所長非苟而已也故士窮窘而得委命此豈非人之<lb/>
<pb n="KR2a0008_WYG_031-2b"/>
所謂賢豪間者邪誠使鄉曲之侠子季次原憲比權量<lb/>
力效功扵當世不同日而論矣要以功見言信侠客之<lb/>
義又曷可少哉古布衣之侠靡得而聞已近世延陵孟<lb/>
嘗春申平原信陵之徒皆因王者親屬藉扵有土卿相<lb/>
之富厚招天下賢者顯名諸矦不可謂不賢者矣比如<lb/>
順風而呼聲非加疾其勢激也至如閭巷之侠脩行砥<lb/>
名聲施扵天下莫不稱賢是為難耳然儒墨皆排擯不<lb/>
載自秦以前匹夫之侠湮滅不見余甚恨之以余所聞<lb/>
<pb n="KR2a0008_WYG_031-3a"/>
漢興有朱家田仲王公劇孟郭解之徒雖時扞當世之<lb/>
文㒺然其私義㢘絜退讓有足稱者名不虛立士不虛<lb/>
附至如朋黨宗彊比周設財役貧豪暴侵陵孤弱恣欲<lb/>
自快㳺侠亦醜之余悲世俗不察其意而猥以朱家郭<lb/>
解等令與暴豪之徒同類而共笑之也<lb/>
古者天子建國諸矦立家自卿大夫以至于庶人各有<lb/>
等差是以民服事其上而下無覬覦孔子曰天下有道<lb/>
則政不在大夫百官有司奉法承令以修所職失職有<lb/>
<pb n="KR2a0008_WYG_031-3b"/>
誅侵官有罪夫然故上下相順而庶事理焉周室既微<lb/>
禮樂征伐自諸矦出桓文之後大夫世權陪臣執命陵<lb/>
夷至扵戰國合從連衡力政爭強繇是列國公子魏有<lb/>
信陵趙有平原齊有孟嘗楚有春申皆藉王公之勢競<lb/>
為㳺侠雞鳴狗盗無不賓禮而趙相虞卿棄國捐君以<lb/>
周窮交魏齊之厄信陵無忌竊符矯命戮將専師以赴<lb/>
平原之急皆以取重諸矦顯名天下搤掔而㳺談者以<lb/>
四豪為稱首扵是背公死黨之議成守職奉上之義廢<lb/>
<pb n="KR2a0008_WYG_031-4a"/>
矣及至漢興禁網疏濶未之匡改也是故代相陳豨從<lb/>
車千乘而呉濞淮南皆招賓客以千數外戚大臣魏莫<lb/>
武安之屬競逐于京師布衣㳺侠劇孟郭解之徒馳騖<lb/>
扵閭閻權行州域力折公矦衆庶榮其名迹覬而慕之<lb/>
雖其陷于刑僻自與殺身成名若季路仇牧死而不悔<lb/>
也故曽子曰上失其道民散久矣非明王在上視之以好<lb/>
惡齊之以禮法民曷繇知禁而反正乎古之正法五伯<lb/>
三王之辠人也而六國五伯之辠人也夫四豪者又六<lb/>
<pb n="KR2a0008_WYG_031-4b"/>
國之辠人也况扵郭解之倫以匹夫之細竊殺生之權<lb/>
其罪已不容于誅矣觀其温良泛愛振窮周急謙退不<lb/>
伐亦皆有絶異之姿惜乎不入于道徳苟放縱扵末流<lb/>
殺身亡宗非不幸也自魏其武安淮南之後天子切齒<lb/>
衛霍改節然郡國豪桀處處各有京師親戚冠盖相望<lb/>
亦古今常道莫足言者唯成帝時外家王氏賓客為盛<lb/>
而樓護為帥及王莽時諸公之間陳遵為雄閭里之俠<lb/>
原渉為魁<lb/>
<pb n="KR2a0008_WYG_031-5a"/>
魯朱家者魯人與髙祖同時也魯人皆以儒敎而朱家<lb/>
用侠聞所藏臧活豪士以百數其餘庸人不可勝言然<lb/>
終不伐其能歆飲其徳諸所嘗施惟恐見之振人不贍<lb/>
先從貧賤始家無亡餘財衣不完兼采食不重味乗不<lb/>
過軥牛專趨人之急甚扵己之私既陰脱季布將軍之<lb/>
阨厄及布尊貴終身不見也自關以東莫不延頸願交<lb/>
焉楚田仲以侠聞喜劔父事朱家自以為行弗及也田<lb/>
仲已死而後雒陽有劇孟<hi>史文連下劇孟漢書朱家𫝊止此下别起劇孟𫝊</hi>
<pb n="KR2a0008_WYG_031-5b"/>
劇孟者洛陽人也周人以商賈為資而劇孟以任侠顯<lb/>
諸矦呉楚反時條侯為太尉乘𫝊車東將至河南得劇<lb/>
孟喜曰呉楚舉大事而不求劇孟吾知其無能為已矣<lb/>
天下騷動宰相大將軍得之若得一敵國云劇孟行大<lb/>
類朱家而好博多少年之戲然劇孟母死自逺方送喪<lb/>
盖千乘及劇孟死家無餘十金之財而符離人王孟亦<lb/>
以侠稱江淮之間是時濟南瞷氏陳周庸膚亦以豪聞<lb/>
景帝聞之使使盡誅此屬其後代諸白梁韓毋辟陽翟<lb/>
<pb n="KR2a0008_WYG_031-6a"/>
薛况陕韓寒孺紛紛復出焉<lb/>
郭解河内軹人也字翁伯温善相人者許負外孫也解<lb/>
父以任侠孝文時誅死解為人短小精静悍不飲酒少<lb/>
時隂賊感槩慨不快意身所殺甚衆以軀借交耤友報<lb/>
仇藏臧命作姦剽攻不休及乃鑄錢掘冢固不可勝數<lb/>
適有天幸窘急常得脱若遇赦及解年長更折節為儉<lb/>
以徳報怨厚施而薄望然其自喜為侠益甚既已振人<lb/>
之命不矜其功其隂賊著扵心卒本發扵睚眦如故云<lb/>
<pb n="KR2a0008_WYG_031-6b"/>
而少年慕其行亦輒為報仇讎不使知也解姊子負解<lb/>
之勢埶與人飲使之嚼釂非其任彊必灌之人怒拔刀<lb/>
刺殺解姊子亡去解姊怒曰以翁伯之義時人殺吾子<lb/>
賊不得棄其尸扵道旁弗𦵏𣣔以辱解解使人微知賊<lb/>
䖏賊窘自歸具以實告解解曰公殺之固當吾兒不直<lb/>
遂去其賊罪辠其姊子乃收而𦵏之諸公聞之皆多解<lb/>
之義益附焉解出入人皆避之有一人獨箕踞視之解<lb/>
遣人問其名姓名客欲殺之解曰居邑屋至不見敬是<lb/>
<pb n="KR2a0008_WYG_031-7a"/>
吾徳不修也彼何罪辠乃隂屬請尉史曰是人吾所急<lb/>
重也至踐更時脱之毎至踐直更數過吏弗求怪之問<lb/>
其故乃解使脱之箕踞者乃迺肉袒謝罪少年聞之愈<lb/>
益慕解之行雒陽人有相仇者邑中賢豪居間者以十<lb/>
數終不聴客乃迺見郭解解夜見仇家仇家曲聴解解<lb/>
乃謂仇家曰吾聞雒陽諸公在此間多不聴者今子幸<lb/>
而聴解解奈何乃從他縣奪人邑中賢大夫權乎乃迺<lb/>
夜去不使人知曰且無毋用庸待我待我去令雒陽豪<lb/>
<pb n="KR2a0008_WYG_031-7b"/>
居其間乃迺聴之解為人短小執恭敬儉出未嘗有騎<lb/>
不敢乘車入其縣廷庭之旁郡國為人請求事事可出<lb/>
出之不可者各令厭其意然後乃迺敢嘗酒食諸公以<lb/>
此故嚴重之爭為用邑中少年及旁近縣賢豪夜半過<lb/>
門常十餘車請得解客舍養之及徙豪富茂陵也解家<lb/>
貧不中訾吏恐不敢不徙衛將軍為言郭解家貧不中<lb/>
徙上曰解布衣權至使將軍為言此其家不貧解家遂<lb/>
徙諸公送者出千餘萬軹人楊季主子為縣掾舉徙解<lb/>
<pb n="KR2a0008_WYG_031-8a"/>
鬲之解兄子斷楊掾頭由此楊氏與郭氏為仇解入關<lb/>
關中賢豪知與不知聞其聲爭交驩解解為人短小不<lb/>
飲酒出未嘗有騎己邑人又殺楊季主楊季主家上書<lb/>
人又殺之闕下上聞乃迺下吏捕解解亡置其母家室<lb/>
夏陽身至臨晉臨晉籍少公翁素不知解解冒因求出<lb/>
關籍少公翁已出解解轉𫝊入太原所過輒告主人家<lb/>
處吏逐之跡至籍少公翁少公翁自殺口絶久之乃得<lb/>
解窮治所犯為而解所殺皆在赦前軹有儒生侍使者<lb/>
<pb n="KR2a0008_WYG_031-8b"/>
坐客譽郭解生曰郭解專以姦犯公法何謂賢解客聞<lb/>
之殺此生斷其舌吏以此責解解實不知殺者殺者亦<lb/>
竟絶莫知為誰吏奏解毋罪無辠御史大夫公孫𢎞議<lb/>
曰解布衣為任侠行權以睚眦殺人解雖弗不知此罪<lb/>
辠甚扵解知殺之當大逆無道遂族郭解翁伯自是之<lb/>
後為侠者極衆敖而無足數者然關中長安樊仲中子<lb/>
槐里趙王孫長陵高公子西河郭公仲翁中太原鹵魯<lb/>
公翁孺臨淮兒長卿東陽田陳君孺雖為侠而逡巡恂<lb/>
<pb n="KR2a0008_WYG_031-9a"/>
恂有退讓君子之風至若北道姚氏西道諸杜南道仇<lb/>
景東道趙他佗羽公子南陽趙調之徒此盗跖而居民<lb/>
間者耳曷足道哉此乃鄉者朱家之所羞也<lb/>
太史公曰吾視郭解狀貎不及中人言語不足採者然<lb/>
天下無賢與不肖知與不知皆慕其聲言侠者皆引以<lb/>
為名諺曰人貎榮名豈有既乎扵戲惜哉<lb/>
　<lb/>
　<lb/>
<pb n="KR2a0008_WYG_031-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　班馬異同卷三十一<lb/>
</p>
<p>
</p>
  </div>
</body>
</text>
</TEI>
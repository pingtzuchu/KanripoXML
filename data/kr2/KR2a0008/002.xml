<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>班馬異同卷二</head> <lb/>
    <p>
<pb n="KR2a0008_WYG_002-1a"/>
欽定四庫全書<lb/>
　班馬異同卷二<lb/>
　　　　　　　　　　　　宋　倪思　編<lb/>
髙祖帝本紀第八一上下　史紀八漢書一<lb/>
髙祖沛豐邑中陽里人也姓劉氏字季父曰太公母曰<lb/>
劉媪其先劉媪嘗息大澤之陂夢與神遇是時雷電晦<lb/>
㝠父太公往視則見蛟交龍扵其上已而有身娠遂産<lb/>
髙祖髙祖為人隆凖而龍顔美須髯左股有七十二黑<lb/>
<pb n="KR2a0008_WYG_002-1b"/>
子寛仁而愛人喜施意豁如也常有大度不事家人生<lb/>
産作業及壮試為吏為泗水上亭長廷中吏無所不狎<lb/>
侮好酒及色常從王媪武負貰酒時飲醉臥武負王媪<lb/>
見其上常有龍怪之髙祖每酤留飲酒讎數倍及見怪<lb/>
嵗竟此兩家常折券棄責髙祖常繇咸陽縱觀觀秦皇<lb/>
帝喟然太息曰嗟乎大丈夫當如此也矣單父人吕公<lb/>
善沛令避仇從之客因家沛焉沛中豪傑桀吏聞令有<lb/>
重客皆往賀蕭何為主吏主進令諸大夫曰進不滿千<lb/>
<pb n="KR2a0008_WYG_002-2a"/>
錢坐之堂下髙祖為亭長素易諸吏乃紿為謁曰賀錢<lb/>
萬實不持一錢謁入吕公大驚起迎之門吕公者好相<lb/>
人見髙祖状貌因重敬之引入坐上坐蕭何曰劉季固<lb/>
多大言少成事髙祖因狎侮諸客遂坐上坐無所詘酒<lb/>
闌吕公因目固留髙祖髙祖竟酒後吕公曰臣少好相<lb/>
人相人多矣無如季相願季自愛臣有息女願為季箕<lb/>
帚妾酒罷吕媪怒吕公曰公始常欲竒此女與貴人沛<lb/>
令善公求之不與何自妄許與劉季吕公曰此非兒女<lb/>
<pb n="KR2a0008_WYG_002-2b"/>
子所知也卒與劉季髙祖吕公女乃即吕后也生孝惠<lb/>
帝魯元公主髙祖為亭長時常告歸之田吕后與兩子<lb/>
居田中耨有一老父過請飲吕后因餔之老父相吕后<lb/>
曰夫人天下貴人也令相兩子見孝惠帝曰夫人所以<lb/>
貴者乃此男也相魯元公主亦皆貴老父己去髙祖適<lb/>
從旁舎来吕后具言客有過相我子母皆大貴髙祖問<lb/>
曰未逺及問老父老父曰鄉者夫人嬰兒子皆似以君<lb/>
君相貴不可言髙祖乃謝曰誠如父言不敢忘徳及髙<lb/>
<pb n="KR2a0008_WYG_002-3a"/>
祖貴遂不知老父處髙祖為亭長乃以竹皮為冠令求<lb/>
盜之薛治之時時冠之及貴常冠所謂劉氏冠乃是也<lb/>
髙祖以亭長為縣送徒驪山徒多道亡自度比至皆亡<lb/>
之到豐西澤中亭止飲夜乃皆解縱所送徒曰公等皆<lb/>
去吾亦從此逝矣徒中壮士願從者十餘人髙祖被酒<lb/>
夜徑澤中令一人行前行前者還報曰前有大蛇當徑願<lb/>
還髙祖醉曰壮士行何畏乃前拔劎擊斬蛇蛇遂分為<lb/>
兩徑道開行數里醉因卧後人来至蛇所有一老嫗夜<lb/>
<pb n="KR2a0008_WYG_002-3b"/>
哭人問嫗何哭嫗曰人殺吾子故哭之人曰嫗子何為<lb/>
見殺嫗曰吾子白帝子也化為蛇當道今者為赤帝子<lb/>
斬之故哭人乃以嫗為不誠欲笞苦之嫗因忽不見後<lb/>
人至髙祖覺後人告髙祖髙祖乃心獨喜自負諸從者<lb/>
日益畏之秦始皇帝常嘗曰東南有天子氣扵是因東<lb/>
逰以厭猒當之髙祖即自疑亡匿𨼆扵芒碭山澤巖石<lb/>
之間吕后與人俱求常得之髙祖怪問之吕后曰季所<lb/>
居上常有雲氣故從往常得季髙祖心又喜沛中子弟<lb/>
<pb n="KR2a0008_WYG_002-4a"/>
或聞之多欲附者矣秦二世元年秋七月陳勝涉等起<lb/>
蘄至陳而自立為楚王號為張楚遣武臣張耳陳餘略<lb/>
趙地八月武臣自立為趙王諸郡縣皆多殺其長吏以<lb/>
應陳涉九月沛令恐欲以沛應涉之掾主吏蕭何曹參<lb/>
乃曰君為秦吏今欲背之率帥沛子弟恐不聴願君召<lb/>
諸亡在外者可得數百人因以劫衆衆不敢不聽乃令<lb/>
樊噲召劉季髙祖劉季髙祖之衆已數十百人矣扵是<lb/>
樊噲從劉季髙祖来沛令後悔恐其有變乃閉城城守<lb/>
<pb n="KR2a0008_WYG_002-4b"/>
欲誅蕭曹蕭曹恐踰城保劉季髙祖劉季髙祖乃書帛<lb/>
射城上謂與沛父老曰天下同苦秦久矣今父老雖為<lb/>
沛令守諸侯並起今屠沛沛今共誅令擇子弟可立者<lb/>
立之以應諸侯則即家室家完不然父子俱屠無為也<lb/>
父老乃率帥子弟共殺沛令開城門迎劉季髙祖欲以<lb/>
為沛令劉季髙祖曰天下方擾諸侯並起今置将不善<lb/>
壹一敗塗地吾非敢自愛恐能薄不能完父兄子弟此<lb/>
大事願更相推擇可者蕭曹等皆文吏自愛恐事不就<lb/>
<pb n="KR2a0008_WYG_002-5a"/>
後秦種族其家盡讓劉季髙祖諸父老皆曰平生所聞<lb/>
劉季諸珍竒怪當貴且卜筮之莫如劉季最吉扵是劉<lb/>
季髙祖數讓衆莫敢肯為髙祖乃立季為沛公祠黄帝<lb/>
祭蚩尤扵沛庭而釁鼓旗幟皆赤由所殺蛇白帝子所<lb/>
殺者赤帝子故上赤也扵是少年豪吏如蕭何樊噲等<lb/>
皆為收沛子弟得二三千人是月項梁與兄子羽起吴<lb/>
田儋與從弟榮横起齊自立為齊王韓廣自立為燕王<lb/>
魏咎自立為魏王陳涉之将周章西入關至戲秦将章<lb/>
<pb n="KR2a0008_WYG_002-5b"/>
邯距破之秦二年十月沛公攻胡陵方與還守豐秦二<lb/>
世二年陳涉之将周章軍西至戲而還燕趙齊魏皆自<lb/>
立為王項氏起吴秦泗川監平将兵圍豐二日出與戰<lb/>
破之命令雍齒守豐十一月沛公引兵之薛秦泗川守<lb/>
壮兵敗扵薛走至戚沛公左司馬得泗川守壮殺之沛<lb/>
公還軍亢父至方與周市来攻方與未戰趙王武臣為其<lb/>
将所殺十二月楚王陳涉為其御荘賈所殺陳王使魏<lb/>
人周市略地豐沛周市使人謂雍齒曰豐故梁徙也今<lb/>
<pb n="KR2a0008_WYG_002-6a"/>
魏地已定者數十城齒今下魏魏以齒為侯守豐不下<lb/>
且屠豐雍齒雅不欲屬沛公及魏招之即反為魏守豐<lb/>
沛公引兵攻豐不䏻取沛公病還之沛沛公怨雍齒與<lb/>
豐子弟叛畔之正月張耳等立趙後趙歇為趙王聞東陽<lb/>
寗君秦嘉立景駒為假楚王在留沛公乃往從之道得<lb/>
張良遂與俱見景駒欲請兵以攻豐是時秦将章邯從<lb/>
陳别将司馬<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>将兵北定楚地屠相至碭東陽寗君沛<lb/>
公引兵西與戰蕭西不利還收兵聚留二月引兵攻碭<lb/>
<pb n="KR2a0008_WYG_002-6b"/>
三日乃取碭拔之因收碭兵得五六千人與故合九千人<lb/>
三月攻下邑拔之還軍擊豐不下四月聞項梁擊殺景<lb/>
駒秦嘉止在薛沛公從騎百餘往見之項梁益沛公卒<lb/>
五千人五大夫将十人沛公還引兵攻豐拔之雍齒奔<lb/>
魏從項梁月餘五月項羽已拔襄城還項梁盡召别将<lb/>
居薛六月沛公如薛聞陳王定死因與項梁共立楚懷<lb/>
王後懐王孫心為楚懐王治盱台項梁號武信君居數<lb/>
月章邯破殺魏王咎齊王田儋扵臨濟七月大霖雨沛<lb/>
<pb n="KR2a0008_WYG_002-7a"/>
公北攻亢父章邯圍田榮扵東阿沛公與項梁共救田<lb/>
榮東阿大破秦軍章邯東阿齊軍田榮歸楚獨追北使<lb/>
沛公項羽追北至别攻城陽攻屠其城之軍濮陽之東<lb/>
復與秦軍章邯戰又破之秦軍章邯復振守濮陽環水<lb/>
楚軍沛公項羽去而攻定陶八月田榮立田儋子市為<lb/>
齊王定陶未下沛公與項羽西略地至雍丘之下與秦<lb/>
軍戰大破敗之斬三川守李由還攻外黄外黄未下項<lb/>
梁再破秦軍有驕色宋義諫不聼秦益章邯兵九月章<lb/>
<pb n="KR2a0008_WYG_002-7b"/>
邯夜銜枚擊項梁定陶大破之定陶殺項梁死時連雨<lb/>
自七月至九月沛公與項羽方攻陳留聞項梁死士卒恐<lb/>
乃引兵與吕将軍吕臣引兵而俱東徙懐王自盱台都<lb/>
彭城吕臣軍彭城東項羽軍彭城西沛公軍碭<hi>連下魏咎弟豹</hi>
<hi>自立</hi>章邯已破項梁軍則以為楚地兵不足憂乃渡河北<lb/>
擊趙王歇大破之當是之時趙歇為王保鉅鹿城秦将<lb/>
王離圍之<hi>連下趙數請救</hi>鉅鹿城此所謂河北之軍也秦二世<lb/>
三年楚懐王見項梁軍破恐徙盱台都彭城魏咎弟豹<lb/>
<pb n="KR2a0008_WYG_002-8a"/>
自立為魏王後九月懐王并吕臣項羽軍自将之以沛<lb/>
公為碭郡長封為武安侯将碭郡兵封以項羽為魯公<lb/>
封長安侯號為魯公吕臣為司徒其父吕青為令尹<hi>接上</hi>
<hi>章邯已破項梁</hi>趙數請救懐王乃以宋義為上将軍項羽為次<lb/>
将范増為末将北救趙令沛公西略地入關初懐王與<lb/>
諸将約先入定關中者王之當是時秦兵彊常乗勝逐<lb/>
北諸将莫利先入關獨項羽怨秦破項梁軍奮勢願與<lb/>
沛公西入關懐王諸老将皆曰項羽為人僄慓悍猾禍<lb/>
<pb n="KR2a0008_WYG_002-8b"/>
賊項羽嘗攻襄城襄城無遺噍類皆阬之諸所過無不<lb/>
殘滅且楚數進取前陳王項梁皆敗不如更遣長者扶<lb/>
義而西告諭秦父兄秦父兄苦其主久矣今誠得長者<lb/>
往毋侵暴宜可下今項羽僄悍今不可遣獨沛公素寛<lb/>
大長者可遣卒不許項羽而遣沛公西略地收陳王項<lb/>
梁散卒乃道碭至成陽城與杠里攻秦軍夾壁破其魏<lb/>
二軍秦三年十月齊将田都畔田榮将兵助項羽救趙<lb/>
楚軍出兵擊王離大破之沛公攻破東郡尉扵成武十<lb/>
<pb n="KR2a0008_WYG_002-9a"/>
一月項羽殺宋義并其兵渡河自立為上將軍諸将黥<lb/>
布等皆屬十二月沛公引兵西遇彭越昌邑因與俱攻<lb/>
秦軍戰不利還至栗遇剛武侯奪其軍可四千餘人并<lb/>
之與魏将皇欣魏申徒武滿之軍合攻秦軍破之故齊<lb/>
王建孫田安下濟北從項羽救趙羽大破秦軍鉅鹿下<lb/>
虜王離走章邯二月沛公從碭北攻昌邑遇彭越越助<lb/>
并攻昌邑昌邑未拔下沛公西過髙陽酈食其謂為里<lb/>
監門曰諸将過此者多吾視沛公大人長者度乃求見<lb/>
<pb n="KR2a0008_WYG_002-9b"/>
説沛公沛公方踞牀使兩女子洗足酈生不拜長揖曰<lb/>
足下必欲誅無道秦不宜踞見長者扵是沛公起攝衣<lb/>
謝之延上坐食其説沛公襲陳留得秦積粟沛公乃以<lb/>
酈食其為廣野君以其弟酈商為将将陳留兵與偕三<lb/>
月攻開封開封未拔西與秦将楊熊㑹戰白馬又戰曲<lb/>
遇東大破之楊熊走之滎陽二世使使者斬之以徇四<lb/>
月南攻潁陽川屠之因張良遂略韓地轘轅當是時趙<lb/>
别将司馬卬方欲渡河入闗沛公乃北攻平隂絶河津<lb/>
<pb n="KR2a0008_WYG_002-10a"/>
南戰雒陽東軍不利從轘轅還至陽城收軍中馬騎六<lb/>
月與南陽守齮戰犨東大破之略南陽郡南陽守齮走<lb/>
保城守宛沛公引兵過宛而西張良諫曰沛公雖欲急<lb/>
入關秦兵尚衆距險今不下宛宛從後擊彊秦在前此<lb/>
危道也扵是沛公乃夜引兵軍從他道還更偃旗幟黎<lb/>
遅眀圍宛城三匝南陽守欲自剄其舎人陳恢曰死未<lb/>
晚也乃踰城見沛公曰臣聞足下約先入咸陽者王之<lb/>
今足下留守宛宛大郡縣之都也連城數十人民衆積<lb/>
<pb n="KR2a0008_WYG_002-10b"/>
蓄多其吏人民自以為降必死故皆堅守乗城今足下<lb/>
盡日止攻士死傷者必多引兵去宛宛必隨足下後足<lb/>
下前則失咸陽之約後又有彊宛之患為足下計莫若<lb/>
約降封其守因使止守引其甲卒與之西諸城未下者<lb/>
聞聲争開門而待足下足下通行無所累沛公曰善七<lb/>
月南陽守齮降封乃以宛守為殷侯封陳恢千户引兵<lb/>
西無不下者至丹水髙武侯鰓襄侯王陵降西陵還攻<lb/>
胡陽遇畨君别将梅鋗與偕攻降析酈皆降所過毋得<lb/>
<pb n="KR2a0008_WYG_002-11a"/>
鹵掠秦民喜遣魏人寗昌使秦使者未来是時月章邯<lb/>
已以舉軍降項羽扵趙矣羽以為雍王瑕丘申陽下河<lb/>
南初項羽與宋義北救趙及項羽殺宋義代為上将軍<lb/>
諸将黥布皆屬破秦将王離軍降章邯諸侯皆附八月<lb/>
沛公攻武關入秦及秦相趙髙恐乃已殺二世使人来<lb/>
欲約分王關中沛公以為詐不許九月趙髙立二世兄<lb/>
子子嬰為秦王子嬰誅滅趙髙遣将将兵距嶢關沛公<lb/>
欲擊之乃用張良計曰秦兵尚彊未可輕願先遣人益<lb/>
<pb n="KR2a0008_WYG_002-11b"/>
張旗幟扵山上為疑兵使酈生食其陸賈往説秦将啗<lb/>
以利秦将果欲連和沛公欲許之張良曰此獨其将欲<lb/>
叛恐其士卒不從不如因其怠懈擊之沛公引兵繞嶢<lb/>
關踰蕢山擊秦軍因襲攻武關破之又與秦軍戰扵藍<lb/>
田南益張疑兵旗幟諸所過毋得掠鹵秦人喜秦軍解<lb/>
因大破之藍田南遂至藍田又戰其北秦兵大破敗之<lb/>
乗勝遂破之<lb/>
漢元年冬十月五星聚扵東井沛公兵遂先諸侯至覇<lb/>
<pb n="KR2a0008_WYG_002-12a"/>
上秦王子嬰素車白馬係頸以組封皇帝璽符節降軹<lb/>
枳道旁諸将或言誅秦王沛公曰始懐王遣我固以䏻<lb/>
寛容且人已服降又殺之不祥乃以秦王屬吏遂西入<lb/>
咸陽欲止宫休舎樊噲張良諫乃封秦重寳財物府庫<lb/>
還軍霸上蕭何盡收秦丞相府圖籍文書十一月召諸<lb/>
縣父老豪傑桀曰父老苦秦苛法久矣誹謗者族偶耦<lb/>
語者棄市吾與諸侯約先入關者王之吾當王關中與<lb/>
父老約法三章耳殺人者死傷人及盜抵罪餘悉除去<lb/>
<pb n="KR2a0008_WYG_002-12b"/>
秦法諸吏人民皆案按堵如故凡吾所以来為父老兄<lb/>
除害非有所侵暴無毋恐且吾所以還軍霸上待諸侯<lb/>
至而定約要束耳乃使人與秦吏行至縣鄉邑告諭之<lb/>
秦人民大喜争持牛羊酒食獻饗享軍士沛公又讓不<lb/>
受曰倉粟多非乏不欲費人民人民又益喜唯恐沛公<lb/>
不為秦王或説沛公曰秦富十倍天下地形彊今聞章<lb/>
邯降項羽項羽乃號為曰雍王王關中今則即来沛公<lb/>
恐不得有此可急使兵守函谷關無毋内諸侯軍稍徴<lb/>
<pb n="KR2a0008_WYG_002-13a"/>
關中兵以自益距之沛公然其計從之十一二月中項<lb/>
羽果率帥諸侯兵西欲西入關關門閉聞沛公已定關<lb/>
中羽大怒使黥布等攻破函谷關十二月中遂至戲下<lb/>
沛公左司馬曹無毋傷聞項王羽怒欲攻沛公使人言項<lb/>
羽曰沛公欲王關中令子嬰為相珍寳盡有之欲以求<lb/>
封<hi>以下接亞父范増説羽至誅曹無傷漢書見項羽紀</hi>亞父勸項羽擊沛公方饗<lb/>
士旦日合戰是時項羽兵四十萬號百萬沛公兵十萬<lb/>
號二十萬力不敵㑹項伯欲活張良夜往見良因以文<lb/>
<pb n="KR2a0008_WYG_002-13b"/>
諭項羽項羽乃止沛公從百餘騎驅之鴻門見謝項羽<lb/>
項羽曰此沛公左司馬曹無傷言之不然籍何以至此<lb/>
沛公以樊噲張良故得解歸歸立誅曹無傷<hi>上接項羽紀文吾屬</hi>
<hi>今為沛公虜矣</hi>沛公歸數日項羽遂引兵西屠燒咸陽殺秦降<lb/>
王子嬰燒秦宫室所過無不殘破滅秦人民大失望然<lb/>
恐不敢不服耳項羽使人還報懐王懐王曰如約項羽<lb/>
怨懐王不肯令與沛公俱西入關而北救趙後天下約<lb/>
乃曰懐王者吾家項梁所立耳非有功伐何以得専主<lb/>
<pb n="KR2a0008_WYG_002-14a"/>
約本定天下諸将及與籍也春正月乃佯陽尊懐王為<lb/>
義帝實不用其命正二月項羽自立為西楚覇王王梁<lb/>
楚地九郡都彭城負背約更立沛公為漢王王巴蜀<lb/>
漢中四十一縣都南鄭三分關中立秦三将章邯為雍<lb/>
王都廢丘司馬欣為塞王都櫟陽董翳為翟王都髙奴<lb/>
楚将瑕丘申陽為河南王都洛陽趙将司馬卬為殷王<lb/>
都朝歌趙王歇徙王代趙相張耳為常山王都襄國當<lb/>
陽君黥英布為九江王都六懐王柱國共敖為臨江王<lb/>
<pb n="KR2a0008_WYG_002-14b"/>
都江陵畨君吴芮為衡山王都邾故齊王建孫田安為<lb/>
濟北王徙魏王豹為西魏王都平陽徙燕王韓廣為遼<lb/>
東王燕将臧荼為燕王都薊故燕王韓廣徙王遼東廣<lb/>
不聴臧荼攻殺之無終徙齊王田市為膠東王齊将田<lb/>
都為齊王都臨菑徙趙王歇為代王趙相張耳為常山<lb/>
王封成安君陳餘河間三縣居南皮封梅鋗十萬户漢<lb/>
王怨項羽之背約欲攻之丞相蕭何諫乃止夏四月諸<lb/>
侯兵罷戲下諸侯各就國漢王之國項王羽使卒三萬<lb/>
<pb n="KR2a0008_WYG_002-15a"/>
人從漢王楚子與諸侯人之慕從者數萬人從杜南入<lb/>
蝕中張良辭歸韓漢王送至襄中因説漢王去輒燒絶<lb/>
棧道以備諸侯盜兵襲之亦示視項羽無東意漢王既<lb/>
至南鄭諸将及士卒多道亡歸士卒皆歌謳思東歸多<lb/>
道亡還者韓信為治粟都尉亦亡去蕭何追還之因薦<lb/>
扵漢王曰必欲争天下非信無可與計事者扵是漢王<lb/>
齊戒設壇場拜信為大将軍問以計䇿信對曰説漢王<lb/>
曰項羽背約王諸将之有功者而王君王獨居扵南鄭<lb/>
<pb n="KR2a0008_WYG_002-15b"/>
是遷也軍吏士卒皆山東之人也日夜跂企而望歸及<lb/>
其鋒而用之可以有大功天下已定人民皆自寜不可<lb/>
復用不如決䇿東鄉争權天下因陳羽可圖三秦易并<lb/>
之計漢王大悦遂聴信䇿部署諸将留蕭何收巴蜀租<lb/>
給軍食項羽出關使人徙義帝曰古之帝者地方千<lb/>
里必居上㳺乃使使徙義帝長沙郴縣趣義帝行羣臣<lb/>
稍倍叛之乃隂令衡山王臨江王擊之殺義帝江南項<lb/>
羽怨田榮立齊将田都為齊王田榮怒因自立為齊王<lb/>
<pb n="KR2a0008_WYG_002-16a"/>
殺田都而反楚予彭越将軍印令反梁地楚令蕭公角<lb/>
擊彭越彭越大破之陳餘怨項羽之弗王已也令夏説<lb/>
説田榮請兵擊張耳齊予陳餘兵擊破常山王張耳張<lb/>
耳亡歸漢迎趙王歇扵代復立為趙王趙王因立陳餘<lb/>
為代王項羽大怒北擊齊八五月漢王用韓信之計引<lb/>
兵從故道還出襲雍雍王章邯邯迎擊漢陳倉雍兵敗<lb/>
還走止戰好畤又復大敗走廢丘漢王遂定雍地東至<lb/>
如咸陽引兵圍雍王廢丘而遣諸将略地定隴西北地<lb/>
<pb n="KR2a0008_WYG_002-16b"/>
上郡田榮聞羽徙齊王市扵膠東而立田都為齊王大<lb/>
怒以齊兵迎擊田都都走降楚六月田榮殺田市自立<lb/>
為齊王時彭越在距野衆萬餘人無所屬榮與越将軍<lb/>
印因令反梁地越擊殺濟北王安榮遂并三齊之地燕王<lb/>
韓廣亦不肯徙遼東秋八月臧荼殺韓廣并其地塞王<lb/>
欣翟王翳皆降漢初項梁立韓後公子成為韓王張良<lb/>
為韓司徒羽以良從漢王韓王成又無功故不遣就國<lb/>
與俱至彭城殺之及聞漢王并闗中而齊梁叛之羽大<lb/>
<pb n="KR2a0008_WYG_002-17a"/>
怒乃以故吴令鄭昌為韓王距漢令蕭公角擊彭越越<lb/>
敗角兵時張良徇韓地遺羽書曰漢欲得關中如約即<lb/>
止不敢復東羽以故無西意而北擊齊九月漢王遣令<lb/>
将軍薛歐王吸出武闗因王陵兵從南陽以迎太公吕<lb/>
后扵沛楚羽聞之發兵距之陽夏不得前令故吴令鄭<lb/>
昌為韓王距漢兵<lb/>
二年冬十月項羽使九江王布殺義帝扵郴陳餘亦怨<lb/>
羽獨不王已從田榮籍助兵以擊常山王張耳耳敗走<lb/>
<pb n="KR2a0008_WYG_002-17b"/>
降漢漢王厚遇之陳餘迎代王歇還趙歇立餘為代王<lb/>
張良自韓間行歸漢漢王以為成信侯漢王東略地如<lb/>
陕鎮撫關外父老塞王欣翟王翳河南王申陽皆降置<lb/>
河南郡韓王昌不聴使韓太尉韓信擊韓破之韓王鄭<lb/>
昌降扵是置隴西北地上郡渭南河上中地郡關外置<lb/>
河南郡十一月更立韓太尉信為韓王漢王還歸都櫟<lb/>
陽使諸将略地拔隴西以萬人若以一郡降者封萬户<lb/>
繕治河上塞諸故秦苑囿園池皆令人民得田之春正<lb/>
<pb n="KR2a0008_WYG_002-18a"/>
月羽擊田榮城陽榮敗走平原平原民殺之齊皆降楚<lb/>
楚焚其城郭齊人復畔之諸将拔北地虜雍王弟章平<lb/>
大赦罪人漢王之出闗至陕撫闗外父老還張耳来見<lb/>
漢王厚遇之二月癸未令民除秦社稷更立漢社稷施<lb/>
恩徳賜民爵蜀漢民給軍士勞苦復勿租税二嵗關中<lb/>
卒從軍者復家一嵗舉民年五十以上有修行能帥衆<lb/>
為善置以為三老鄉一人擇鄉三老一人為縣三老與<lb/>
縣令丞尉以事相教復勿繇戍以十月賜酒肉三月漢<lb/>
<pb n="KR2a0008_WYG_002-18b"/>
王從自臨晉渡河魏王豹降将兵從下河内虜殷王卬<lb/>
置河内郡至修武陳平亡楚来降漢王與語説之使參<lb/>
乗監諸将南渡平隂津至雒陽新城三老董公遮説漢<lb/>
王以義帝死曰臣聞順徳者昌逆徳者亡兵出無名事<lb/>
故不成故曰明其為賊敵乃可服項羽為無道放殺其<lb/>
主天下之賊也夫仁不以勇義不以力三軍之衆為之<lb/>
素服以告之諸侯為此東伐四海之内莫不仰徳此三<lb/>
王之舉也漢王曰善非夫子無所聞扵是故漢王聞之<lb/>
<pb n="KR2a0008_WYG_002-19a"/>
為義帝發䘮袒而大哭遂為義帝發䘮哀臨三日𤼵使<lb/>
者告諸侯曰天下共立義帝北面事之今項羽放殺義<lb/>
帝扵江南大逆無道寡人親為發䘮諸侯兵皆縞素悉<lb/>
𤼵闗内中兵收三河士南浮江漢以下願從諸侯王擊<lb/>
楚之殺義帝者是時項王北擊齊田榮與戰城陽田榮<lb/>
敗走平原平原民殺之齊皆降楚楚因焚燒其城郭係<lb/>
虜其子女齊人叛之夏四月田榮弟横收得數萬人立<lb/>
榮子廣為齊王齊王反楚城陽項羽雖聞漢東既擊已<lb/>
<pb n="KR2a0008_WYG_002-19b"/>
連齊兵欲遂破之而後擊漢漢王以故得劫五諸侯兵<lb/>
東伐楚到外黄彭越将三萬人歸漢漢王拜越為魏相<lb/>
國令定梁地漢王遂入彭城收羽美人貨賂置酒髙會<lb/>
項羽聞之乃引兵去齊令其将擊齊而自以精兵三萬<lb/>
人從魯出胡陵至蕭晨擊與漢軍大戰彭城靈壁東睢<lb/>
水上大破漢軍多殺士卒睢水為之不流<hi>以下接圍漢王三匝大風</hi>
<hi>從西北起至羽常置軍中以為質漢書見項羽紀</hi>乃取漢王父母妻子扵沛羽<lb/>
常置之軍中以為質當是時諸侯見楚彊漢敗還皆亡<lb/>
<pb n="KR2a0008_WYG_002-20a"/>
去漢復為楚塞王欣翟王翳降亡入楚殷王卬死吕后<lb/>
兄周吕侯為漢将兵居下邑漢王往從之稍收士卒軍<lb/>
碭漢王乃西過梁地至虞使謂謁者隨何之九江王布<lb/>
所曰公䏻令説九江王布使舉兵叛畔楚項羽王必留<lb/>
擊之得留數月吾取天下必矣隨何往説九江王布布<lb/>
果使背畔楚五月<hi>連下漢王屯滎陽</hi>楚使龍且往擊之漢王之<lb/>
敗彭城而西行使人求家室家室亦亡不相得敗後乃<lb/>
獨得孝惠六月漢王還櫟陽壬午立為太子大赦罪人<lb/>
<pb n="KR2a0008_WYG_002-20b"/>
令太子守櫟陽諸侯子在闗中者皆集櫟陽為衛引水<lb/>
灌廢丘廢丘降章邯自殺更名廢丘為槐里雍州定八<lb/>
十餘縣置河上渭南中地隴西上郡扵是令嗣官祀天<lb/>
地四方上帝山川以時祀祠之興關内中卒乗邉塞關<lb/>
中大飢米斛萬錢人相食令民就食蜀漢秋八月<hi>連下年漢</hi>
<hi>王如滎陽</hi>是時隨何既説黥布布起兵攻楚楚使項聲龍且<lb/>
攻布九江王布與龍且戰不勝十二月布與隨何間行<lb/>
歸漢漢王分之兵與俱收兵至成皐<hi>連下年項羽數侵奪</hi>漢王稍<lb/>
<pb n="KR2a0008_WYG_002-21a"/>
收士卒屯滎陽與諸将及蕭何發關中卒老弱未傅者<lb/>
悉詣軍益出韓信亦收兵與漢王㑹是以兵復大振與<lb/>
楚戰滎陽南破楚京索間破之<hi>連下年築甬道</hi>
三年魏王豹謁歸視親疾至即則絶河津反為楚<hi>接上年六</hi>
<hi>月漢王還櫟陽</hi>漢王如滎陽使謂酈生食其曰緩頰往説魏王<lb/>
豹䏻下之以魏地萬户封生食其往豹不聴漢王遣将<lb/>
軍以韓信為左丞相與曹參灌嬰俱擊魏食其還漢王<lb/>
問魏大将誰也對曰栢直王曰是口尚乳臭不能當韓<lb/>
<pb n="KR2a0008_WYG_002-21b"/>
信騎将誰也曰馮敬曰是秦将馮無擇子也雖賢不䏻<lb/>
當灌嬰步卒将誰也曰項它曰是不䏻當曹參吾無患<lb/>
矣九月信等大破之虜豹𫝊詣滎陽遂定魏地置三郡<lb/>
曰河東太原上黨郡信使人請兵三萬人願以北舉燕<lb/>
趙東擊齊南絶楚糧道漢王與之三年冬十月漢王乃<lb/>
令韓信張耳與韓信遂東下井陘擊趙斬陳餘𫉬趙王<lb/>
歇置常山代郡其明年立張耳為趙王甲戌晦曰有食<lb/>
之十一月癸夘晦日有食之<hi>接上年隨何既説黥布</hi>漢王軍滎陽<lb/>
<pb n="KR2a0008_WYG_002-22a"/>
南築甬道屬之河以取敖倉<hi>連上魏王豹謁歸</hi>與項羽相距嵗<lb/>
餘項羽數侵奪漢甬道漢軍乏食與酈食其謀橈楚權<lb/>
食其欲立六國後以樹黨漢王刻印将遣食其立之以<lb/>
問張良良發八難漢王輟飯吐哺曰豎儒㡬敗乃公事<lb/>
令趨銷印<hi>連下又問陳平</hi>夏四月項羽遂圍漢王滎陽漢王請<lb/>
和割滎陽以西者為漢亞父勸項王不聴羽急攻滎陽<lb/>
漢王患之<hi>連下文陳平反間既行</hi>乃用又問陳平之乃從其計與<lb/>
予陳平黄金四萬斤以間疏楚君臣<hi>接上夏四月項羽圍漢滎陽</hi>陳<lb/>
<pb n="KR2a0008_WYG_002-22b"/>
平反間既行扵是項羽乃果疑亞父亞父是時勸項羽<lb/>
遂下滎陽及其見疑乃大怒辭老願賜骸骨歸卒伍而<lb/>
去未至彭城𤼵病而死漢軍絶食五月将軍紀信曰事<lb/>
急矣臣請誑楚可以間出扵是陳平乃夜出女子東門<lb/>
二千餘人被甲楚因四面擊之将軍紀信乃乗王駕車<lb/>
黄屋左纛詐為漢王誑楚曰食盡漢王降楚楚皆呼萬<lb/>
嵗之城東觀以故漢王得與數十騎出西門遁令御史<lb/>
大夫周苛魏豹樅公守滎陽諸将卒不能從者盡在城<lb/>
<pb n="KR2a0008_WYG_002-23a"/>
中羽見紀信問漢王安在日已出去矣羽燒殺信而周<lb/>
苛樅公相謂曰反國之王難與守城因殺魏豹漢王之<lb/>
出滎陽至成皐自成皋入關收兵欲復東袁轅生説漢<lb/>
王曰漢與楚相距滎陽數嵗漢常困願君王出武闗項<lb/>
羽王必引兵南走王深壁令滎陽成皋間且得休息使<lb/>
韓信等得輯河北趙地連燕齊君王乃復走滎陽未晚也<lb/>
如此則楚所備者多力分漢得休息復與之戰破楚之<lb/>
必矣漢王從其計出軍宛葉間與黥布行收兵項羽聞<lb/>
<pb n="KR2a0008_WYG_002-23b"/>
漢王在宛果引兵南漢王堅壁不與戰是時月彭越度<lb/>
睢水與項聲薛公戰下邳彭越大破楚軍殺薛公項羽<lb/>
乃使終公守成皋而自引兵東擊彭越漢王亦引兵北<lb/>
擊破終公復軍成皋六月項羽已破走彭越聞漢王復<lb/>
軍成皋乃復引兵西拔滎陽城生得周苛羽謂苛為我<lb/>
将以公為上將軍封三萬户周苛罵曰若不趣降漢今<lb/>
為虜矣若非漢王敵也羽亨誅周苛并殺樅公而虜韓<lb/>
王信遂圍成皋漢王跳獨與滕公共車出成皋玉門北<lb/>
<pb n="KR2a0008_WYG_002-24a"/>
渡河馳宿小修武自稱使者晨馳入張耳韓信壁而奪<lb/>
之軍乃使張耳北益收兵趙地使韓信東擊齊秋七月<lb/>
有星孛于大角漢王得韓信軍則復大振八月引兵臨<lb/>
河南饗鄉軍小修武南欲復戰郎中鄭忠乃説止漢王<lb/>
使髙壘深塹勿與戰漢王聴其計使盧綰劉賈将卒二<lb/>
萬人騎數百渡白馬津入楚地與佐彭越燒楚積聚復<lb/>
擊破楚軍燕郭西遂復攻下梁地睢陽外黄十餘七城<lb/>
九月<hi>連下年羽謂海春侯</hi>淮隂已受命東未渡平原漢王使酈生<lb/>
<pb n="KR2a0008_WYG_002-24b"/>
食其往説齊王田廣廣叛楚罷守兵與漢和共擊項羽<lb/>
四年冬十月韓信用蒯通計遂襲破齊齊王烹亨酈生<lb/>
東走髙密項羽聞韓信已舉河北兵破齊趙且欲擊楚<lb/>
則使龍且周蘭往擊之救齊<hi>連下漢果數挑成皐戰</hi>韓信與戰騎<lb/>
将灌嬰擊大破楚軍殺楚将龍且追至城陽虜齊王廣<lb/>
齊相田横自立為齊王犇奔彭越<hi>連下年漢立張耳為趙王</hi>當此時<lb/>
彭越将兵居梁地往来苦楚兵絶其糧食<lb/>
四年九月項羽乃謂海春侯大司馬曹咎曰謹守成皐<lb/>
<pb n="KR2a0008_WYG_002-25a"/>
若即漢王欲挑戰愼勿與戰無勿令得東而已我十五日必<lb/>
定梁地復從将軍羽乃行引兵東撃彭越陳畱外黄雎<lb/>
陽下之<hi>連上年漢王使酈食其説齊</hi>漢果數挑成皐楚軍戰楚軍不<lb/>
出使人辱之五六數日大司馬咎怒渡兵氾水士卒半<lb/>
渡漢擊之大破楚軍盡得楚國金玉貨賂大司馬咎長<lb/>
史欣皆自剄汜水上漢王引兵渡河復取成皐軍廣武<lb/>
就敖倉食項羽下梁地十餘城至雎陽聞海春侯破乃<lb/>
引兵還漢軍方圍鍾離昧於滎陽東聞項羽至盡走險<lb/>
<pb n="KR2a0008_WYG_002-25b"/>
阻羽亦軍廣武與漢相守<hi>連下丁壯苦軍旅</hi>韓信已破齊使人<lb/>
言曰齊邉楚權輕不為假王恐不䏻安齊漢王怒欲攻<lb/>
之留侯張良曰不如因而立之使自為守春二月乃遣<lb/>
張良操印綬立韓信為齊王<hi>連下秋七月立黥布</hi>項羽聞龍且軍<lb/>
破則恐使盱台人武涉往説韓信不聴漢楚久相持未<lb/>
決丁壮苦軍旅老弱罷轉饟餉漢王項羽相與臨廣武<lb/>
之間而語項羽欲與漢王獨身挑戰漢王數項羽曰吾<lb/>
始與項羽俱受命懐王曰先入定關中者王之項羽負<lb/>
<pb n="KR2a0008_WYG_002-26a"/>
約王我於蜀漢罪一也項羽矯殺卿子冠軍而自尊罪<lb/>
二也項羽當以已救趙當還報而擅劫諸侯兵入闗罪<lb/>
三也懐王約入秦無暴掠項羽燒秦宫室掘始皇帝冢<lb/>
私收私其財物罪四也又彊殺秦降王子嬰罪五也詐<lb/>
坑秦子弟新安二十萬王其将罪六也項羽皆王諸将<lb/>
善地而徙逐故王主令臣下爭叛畔逆罪七也項羽出<lb/>
逐義帝彭城自都之奪韓王地并王梁楚多自予與罪<lb/>
八也項羽使人隂弑殺義帝江南罪九也夫為人臣而<lb/>
<pb n="KR2a0008_WYG_002-26b"/>
弑殺其主殺其已降為政不平主約不信天下所不容<lb/>
大逆無道罪十也吾以義兵從諸侯誅殘賊使刑餘罪<lb/>
人擊殺項羽公何苦乃與公挑戰項羽大怒伏弩射中<lb/>
漢王漢王傷胷乃捫足曰虜中吾指漢王病創臥張良<lb/>
彊請漢王起行勞軍以安士卒毋令楚乗勝扵漢漢王<lb/>
出行軍病疾甚因馳入成皋十一月<hi>連上年韓信與灌嬰擊破楚軍</hi>漢<lb/>
立張耳為趙王漢王病愈疾瘉西入關至櫟陽存問父<lb/>
老置酒梟故塞王欣頭櫟陽市留四日復如軍軍廣武<lb/>
<pb n="KR2a0008_WYG_002-27a"/>
關中兵益出而當此時彭越田横将兵居梁地往来苦<lb/>
楚兵絶其糧食<hi>連上韓信已破齊</hi>田横往從之秋七月立黥布<lb/>
為淮南王八月初為算賦北貉燕人来致梟騎助漢漢<lb/>
王下令軍士不幸死者吏為衣衾棺斂轉送其家四方<lb/>
歸心焉項羽數擊彭越等自知少助食盡齊王韓信又<lb/>
進兵擊楚項羽恐患之漢遣陸賈説羽請太公羽弗聴<lb/>
漢復使侯公説羽羽乃與漢王約中分天下割鴻溝而<lb/>
以西者為漢鴻溝而以東者為楚九月項王歸漢王父<lb/>
<pb n="KR2a0008_WYG_002-27b"/>
母妻子太公吕后軍中皆呼稱萬嵗乃封侯公為平國<lb/>
君歸而别去項羽解而東歸漢王欲引而西歸張良陳<lb/>
平諫曰今漢有天下大半而諸侯皆附楚兵罪食盡此<lb/>
天亡之時不因其㡬而遂取之所謂養虎自遺患也漢<lb/>
王從之<hi>以下漢書髙帝紀下</hi>用留侯陳平計乃進兵五年冬十月<lb/>
漢王追項羽至陽夏南止軍與齊王信魏相國建成侯<lb/>
彭越期㑹而擊楚軍至固陵不㑹楚擊漢軍大破之漢<lb/>
王復入壁深塹而守之謂張良曰諸侯不從奈何良對<lb/>
<pb n="KR2a0008_WYG_002-28a"/>
曰楚兵且破未有分地其不至固宜君王䏻與共天下<lb/>
可立致也齊王信之立非君王意信亦不自堅彭越本<lb/>
定梁地始君王以魏豹故拜越為相國今豹死越亦望<lb/>
王而君王不蚤定今能取睢陽以北至穀城皆以王彭<lb/>
越從陳以東傅海與齊王信信家在楚其意欲得復故<lb/>
邑䏻出捐此地以許兩人使各自為戰則楚易敗也用<lb/>
張良計扵是漢王𤼵使使韓信彭越至皆往引兵来十<lb/>
一月及劉賈入楚地圍夀春漢王敗固陵乃使使者召<lb/>
<pb n="KR2a0008_WYG_002-28b"/>
亦遣人誘楚大司馬周殷殷畔楚以舒屠六舉九江兵<lb/>
而迎之黥布武王並行屠城父隨何劉賈齊梁諸侯皆<lb/>
大會十二月圍羽垓下<hi>漢書接下年羽聞漢軍四面</hi>立武王布為淮<lb/>
南王<lb/>
五年髙祖與諸侯兵共擊楚軍與項羽決勝垓下淮隂<lb/>
侯将三十萬自當之孔将軍居左費将軍居右皇帝在<lb/>
後絳侯柴将軍在皇帝後項羽之卒可十萬淮隂先合<lb/>
不利却孔将軍費将軍縱楚兵不利淮隂侯復乗之大<lb/>
<pb n="KR2a0008_WYG_002-29a"/>
敗垓下項羽夜卒聞漢軍四面皆楚歌以為漢知盡得<lb/>
楚地項羽乃敗而與數百騎走是以兵大敗使騎将灌<lb/>
嬰追殺斬項羽東城斬首八萬遂略定楚地悉定獨魯<lb/>
為楚堅守不下漢王引天下諸侯兵北欲屠之為其守<lb/>
莭禮義之國乃持羽頭示魯其父老兄項羽頭魯乃降<lb/>
初懐王封羽為魯公及死魯又為之堅守故遂以魯公<lb/>
號葬項羽扵穀城漢王為𤼵䘮哭臨而去封項伯等四<lb/>
人為列侯賜姓劉氏諸民略在楚者皆歸之漢王還至<lb/>
<pb n="KR2a0008_WYG_002-29b"/>
定陶馳入齊王信壁奪其軍初項羽所立臨江王共敖<lb/>
前死子尉嗣立為王不降遣盧綰劉賈擊虜尉春正月<lb/>
追尊兄伯號曰武哀侯下令曰楚地已定義帝亡後欲<lb/>
存恤楚衆以定其主齊王信習楚風俗更立為楚王王<lb/>
淮北都下邳魏相國建成侯彭越勤勞魏民卑下士卒<lb/>
常以少擊衆數破楚軍其以魏故地王之號曰梁王都<lb/>
定陶又曰兵不得休八年萬民與苦甚今天下事畢其<lb/>
赦天下殊死以下正月扵是諸侯及将相相與共請尊<lb/>
<pb n="KR2a0008_WYG_002-30a"/>
漢王為皇帝上疏曰楚王韓信韓王信淮南王英布梁<lb/>
王彭越故衡山王吳芮趙王張敖燕王臧荼昧死再拜<lb/>
言大王陛下先時秦為亾道天下誅之大王先得秦王<lb/>
定闗中於天下功最多存亾定危救敗繼絶以安萬民<lb/>
功盛徳厚又加惠扵諸侯王有功者使得立社稷地分<lb/>
已定而位號比擬亾上下之分大王功徳之著扵後世<lb/>
不宣昧死再拜上皇帝尊號漢王曰吾寡人聞帝者賢<lb/>
者有也空言虚語言亾實之名非所守取也吾不敢當<lb/>
<pb n="KR2a0008_WYG_002-30b"/>
帝位今諸侯王皆推髙寡人将何以處之哉羣臣諸侯<lb/>
王皆曰大王起於徴細徴滅亂秦威動海内又以辟陋<lb/>
之地自漢中行威徳誅暴逆不義立有功平定四海内<lb/>
有功者輒裂地而封為王侯大王不尊號皆疑不信臣<lb/>
等以死守之功臣皆受地食邑非私之也大王徳施四<lb/>
海諸侯王不足以道之居帝位甚實宜願大王以幸天<lb/>
下漢王三讓不得已曰諸君侯王幸必以為便便國家<lb/>
於天下之民則可矣於是諸侯王反太尉長安侯臣綰<lb/>
<pb n="KR2a0008_WYG_002-31a"/>
等三百人與博士稷嗣君叔孫通謹擇良日二月甲午<lb/>
乃上尊號漢王即皇帝位于汜水之陽尊王后曰皇后<lb/>
太子曰皇太子追尊先媼曰昭靈夫人皇帝曰義帝無<lb/>
後齊王韓信習楚風俗徙為楚王都下邳立建成侯彭<lb/>
越為梁王都定陶故韓王信為韓王都陽翟徙衡山王<lb/>
吳芮為長沙王都臨湘番君之将梅鋗有功從入武闗<lb/>
故徳番君淮南王布燕王臧荼趙王敖皆如故詔曰故<lb/>
衡山王吴芮與子二人兄子一人從百粤之兵以佐諸<lb/>
<pb n="KR2a0008_WYG_002-31b"/>
侯誅暴秦有大功諸侯立以為王項羽侵奪之地謂之<lb/>
番君其以長沙豫章象郡桂林南海立番君芮為長沙<lb/>
王又曰故粤王亡諸世奉粤祀秦侵奪其地使其社稷<lb/>
不得血食諸侯伐秦亡諸身帥閩中兵以佐滅秦項羽<lb/>
廢而弗立今以為閩粤王王閩中地勿使失職天下大<lb/>
定髙祖帝乃西都雒陽諸侯皆臣屬故臨江王驩為項<lb/>
羽叛漢令盧綰劉賈圍之不下數月而降殺之雒陽夏<lb/>
五月兵皆罷歸家詔曰諸侯子在關中者復之十二嵗<lb/>
<pb n="KR2a0008_WYG_002-32a"/>
其歸者復之六嵗半之食之一嵗民前或相聚保山澤<lb/>
不書名數今天下已定令各歸其縣復故爵田宅吏以<lb/>
文法教訓辨告勿笞辱民以饑餓自賣為人奴婢者皆<lb/>
免為庶人軍吏卒㑹赦其亡罪而亡爵及不滿大夫者<lb/>
皆賜爵為大夫故大夫以上賜爵各一級其七大夫以<lb/>
上皆令食邑非七大夫以下皆復其身及户勿事又曰<lb/>
七大夫公乗以上皆髙爵也諸侯子及從軍歸者甚多<lb/>
髙爵吾數詔吏先與田宅及所當求扵吏者亟與爵或<lb/>
<pb n="KR2a0008_WYG_002-32b"/>
人君上所尊禮久立吏前曽不為決甚亡謂也異曰秦<lb/>
民爵公大夫以上令丞與亢禮今吾扵爵非輕也吏獨<lb/>
安取此且法以有功勞行田宅今小吏未嘗從軍者多<lb/>
滿而有功者顧不得背公立私守尉長吏教訓甚不善<lb/>
其令諸吏善遇髙爵稱吾意且亷問有不如吾詔者以<lb/>
重論之髙祖帝置酒雒陽南宫髙祖上曰列通侯諸将<lb/>
無毋敢𨼆朕皆言其情吾所以有天下者何項氏之所<lb/>
以失天下者何髙起王陵對曰陛下慢嫚而侮人項羽<lb/>
<pb n="KR2a0008_WYG_002-33a"/>
仁而愛敬人然陛下使人攻城略地所降下者因以予<lb/>
與之與天下同利也項羽妬賢嫉能有功者害之賢者<lb/>
疑之戰勝而不予與人功得地而不予與人利此其所<lb/>
以失天下也髙祖上曰公知其一未知其二夫運籌策<lb/>
帷帳幄之中决勝於千里之外吾不如子房鎮填國家<lb/>
撫百姓給餉餽饟不絶糧道吾不如蕭何連百萬之軍<lb/>
衆戰必勝攻必取吾不如韓信此三者皆人傑也吾䏻<lb/>
用之此吾所以取天下者也項羽有一范増而不䏻用<lb/>
<pb n="KR2a0008_WYG_002-33b"/>
此其所以為我擒禽也羣臣説服初田横歸彭越項羽<lb/>
已滅横懼誅與賔客亡入海上恐其久為亂遣使者赦<lb/>
横曰横来大者王小者侯不来且發兵加誅横懼乗𫝊<lb/>
詣雒陽未至三十里自殺上壮其節為流涕𤼵卒二千<lb/>
人以王禮𦵏焉髙祖欲長都雒陽戍卒齊人劉婁敬求<lb/>
見説上曰陛下取天下與周異而都雒陽不便不如入<lb/>
闗據秦之固上以問及留侯張良良因勸上入都關中<lb/>
髙祖是日車駕西入都關中長安拜婁敬為奉春君賜<lb/>
<pb n="KR2a0008_WYG_002-34a"/>
姓劉氏六月壬辰大赦天下秋十七月燕王臧荼反攻<lb/>
下代地髙祖上自将擊征之九月虜得燕王臧荼詔諸<lb/>
侯王視有功者立以為燕王荆王臣信等十人皆曰太<lb/>
尉長安侯盧綰功最多請即立太尉盧綰以為燕王使<lb/>
丞相噲将兵攻平代地其秋利㡬反髙祖上自将兵擊<lb/>
破之利㡬走利㡬者項氏羽之将項氏羽敗利㡬為陳<lb/>
公令不隨項羽亡降髙祖髙祖上侯之潁川髙祖上至<lb/>
雒陽舉通侯籍召之而利㡬恐故反後九月徙諸侯子<lb/>
<pb n="KR2a0008_WYG_002-34b"/>
關中治長樂宫<lb/>
六年冬十月令天下縣邑城<hi>連下人告楚王信謀反</hi>髙祖上歸櫟<lb/>
陽五日一朝太公如家人父子禮太公家令説太公曰<lb/>
天無亡二日土無亡二王今髙祖皇帝雖子人主也太<lb/>
公雖父人臣也奈何令人主拜人臣如此則威重不行<lb/>
後髙祖上朝太公擁篲彗迎門却郤行髙祖上大驚下<lb/>
扶太公太公曰帝人主也奈何以我亂天下法於是髙<lb/>
祖乃尊太公為太上皇上心善家令言賜黄金五百斤<lb/>
<pb n="KR2a0008_WYG_002-35a"/>
夏五月丙午詔曰人之至親莫親於父子故父有天下<lb/>
傳歸於子子有天下尊歸於父此人道之極也前日天<lb/>
下大亂兵革並起萬民苦殃朕親被堅執鋭自帥士卒<lb/>
犯危難平暴亂立諸侯偃兵息民天下大安此皆太公<lb/>
之敎訓也諸王通侯将軍羣卿大夫已尊朕為皇帝而<lb/>
太公未有號今上尊太公曰太上皇<hi>連下秋九月匈奴</hi>十二月<lb/>
人有上變事告楚王信謀反上問左右左右争欲擊之<lb/>
用陳平計乃偽逰雲夢十二月㑹諸侯扵于陳楚王信<lb/>
<pb n="KR2a0008_WYG_002-35b"/>
迎謁即因執之是日詔曰天下既安豪桀有功者封<lb/>
侯新立未能盡圖其功身居軍九年或未習法令或以<lb/>
其故犯法大者死刑吾甚憐之其大赦天下田肻賀因<lb/>
説髙祖上曰甚善陛下得韓信又治秦中秦形勝之國<lb/>
也帶河阻山之險縣隔千里持㦸百萬秦得百二焉地<lb/>
埶便利其以下兵扵諸侯譬猶居髙屋之上建瓴水也<lb/>
夫齊東有瑯琊即墨之饒南有泰山之固西有濁河之<lb/>
限北有渤勃海之利地方二千里持㦸百萬縣隔千里<lb/>
<pb n="KR2a0008_WYG_002-36a"/>
之外齊得十二焉故此東西秦也非親子弟莫可使王<lb/>
齊矣者髙祖上曰善賜黄金五百斤後十餘日上還至<lb/>
雒陽赦封韓信封為淮隂侯分其地為二國甲申始剖<lb/>
符封功臣曹參等為通侯髙祖詔曰齊古之建國也今<lb/>
為郡縣其復以為諸侯将軍劉賈數有大功及擇寛惠<lb/>
修絜者王齊荆地春正月丙午韓王信等奏請以故東<lb/>
陽郡鄣郡吴郡五十三縣立劉賈以為荆王王淮東以<lb/>
碭郡薛郡郯郡三十六縣立弟文信君交為楚王王淮<lb/>
<pb n="KR2a0008_WYG_002-36b"/>
西壬子以雲中雁門代郡五十三縣立兄宜信侯喜為<lb/>
代王以膠東膠西臨淄濟北博陽城陽郡七十三縣立<lb/>
子肥為齊王王七十餘城民䏻齊言者皆屬齊乃論功<lb/>
與諸列侯剖符行封以太原郡三十一縣為韓國徙韓<lb/>
王信太原都晉陽上已封大功臣三十餘人其餘争功<lb/>
未得行封上居南宫從復道上見諸将往往耦語以問<lb/>
張良良曰陛下與此屬共取天下今已為天子而所封<lb/>
皆故人所愛所誅皆平生仇怨今軍吏計功以天下為<lb/>
<pb n="KR2a0008_WYG_002-37a"/>
不足用徧封而恐以過失及誅故相聚謀反耳上曰為<lb/>
之奈何良曰取上素所不快計羣臣所共知最甚者一<lb/>
人先封以示羣臣三月上置酒封雍齒因趣丞相急定<lb/>
功行封罷酒羣臣皆喜曰雍齒且侯吾屬無患矣<hi>接上上歸</hi>
<hi>櫟陽</hi>秋九月匈奴圍韓王信扵馬邑信降匈奴<lb/>
七年匈奴攻韓王信馬邑信因與同謀反太原白土冬十<lb/>
月上自将擊韓王信扵銅鞮斬其将信亡走匈奴與其<lb/>
将曼丘臣王黄共立故趙将後趙利為王以反收信散<lb/>
<pb n="KR2a0008_WYG_002-37b"/>
兵與匈奴共距漢髙祖自往擊之上從晉陽連戰乗勝<lb/>
逐北至樓煩㑹天大寒士卒墮指者什二三遂至平城<lb/>
為匈奴所圍我平城七日用陳平秘計得出而後罷去<lb/>
令使樊噲止留定代地立兄劉仲為代王十二月上還<lb/>
過趙不禮趙王是月匈奴攻代<hi>連下年代王喜棄國</hi>春令郎中有<lb/>
罪耐以上請之民産子復勿事二嵗二月髙祖自平城<lb/>
過趙雒陽至長安長樂宫成丞相以下徙治長安<hi>連下蕭何</hi>
<hi>治未央宫</hi>
<pb n="KR2a0008_WYG_002-38a"/>
八年冬髙祖上東擊韓王信餘反寇扵東垣<hi>連下還過趙</hi>蕭<lb/>
丞相何營作治未央宫立東闕北闕前殿武庫太倉髙<lb/>
祖上還見其宫闕壮麗甚怒謂蕭何曰天下匈匈勞苦<lb/>
戰數嵗成敗未可知是何治宫室過度也蕭何曰天下<lb/>
方未定故可因遂以就宫室且夫天子以四海為家非<lb/>
令壮麗無亡以重威且無亡令後世有以加也髙祖上<lb/>
乃説自櫟陽徙都長安置宗正官以序九族夏四月行<lb/>
如雒陽<hi>漢書在上年二月接八年冬</hi>髙祖之東垣還過趙栢人趙相<lb/>
<pb n="KR2a0008_WYG_002-38b"/>
貫髙等恥上不禮其王隂謀欲弑髙祖上髙祖上欲宿<lb/>
心動問縣名何曰栢人上曰栢人者迫扵人也去弗宿<lb/>
因不留<hi>連下十一月</hi>代王劉仲喜棄國亡自歸雒陽廢以赦<lb/>
為合陽侯辛夘立子如意為代王<hi>漢書在上年十二月下連春令郎中有罪</hi>
十一月令士卒從軍死者為槥歸其縣縣給衣衾棺塟<lb/>
具祠以少牢長吏視葬十二月行自東垣至春三月行<lb/>
如雒陽令吏卒從軍至平城及守城邑者皆復終身勿<lb/>
事爵非公乗以上毋得冠劉氏冠賈人毋得衣錦繡綺<lb/>
<pb n="KR2a0008_WYG_002-39a"/>
縠絺紵罽操兵乗騎馬秋八月吏有罪未𤼵覺者赦之<lb/>
九月行自雒陽至淮南王梁王趙王楚王皆從<lb/>
九年<hi>連下冬十月</hi>十二月行如雒陽趙相貫髙等謀逆事𤼵<lb/>
覺逮捕髙等并捕趙王敖下獄詔敢有隨王罪夷三族<lb/>
郎中田叔孟舒等十人自髠鉗為王家奴從王就獄王<lb/>
實不知其謀春正月廢趙王敖為宣平侯徙代王如意<lb/>
為趙王王趙國丙寅前有罪殊死以下皆赦之二月行<lb/>
自雒陽至賢趙臣田叔孟舒等十人召見與語漢廷臣<lb/>
<pb n="KR2a0008_WYG_002-39b"/>
無䏻出其右者上説盡拜為郡守諸侯相<hi>連下夏六月</hi>是嵗<lb/>
十一月徙齊楚貴大族楚昭氏屈氏景氏懐氏齊田氏五<lb/>
姓關中與利田宅<hi>接上十二月行如雒陽</hi>冬十月淮南王梁王趙<lb/>
王楚王朝未央宫成髙祖大朝諸侯羣臣置酒未央前<lb/>
殿髙祖上奉玉巵起為太上皇夀曰始大人常以臣無<lb/>
亡賴不能治産業不如仲力今某之業所就孰與仲多<lb/>
殿上羣臣皆呼稱萬嵗大笑為樂<hi>接上十一月</hi>夏六月乙未晦<lb/>
日有蝕之<lb/>
<pb n="KR2a0008_WYG_002-40a"/>
十年冬十月淮南王黥布梁王彭越燕王盧綰荆王劉<lb/>
賈梁王楚王劉交齊王劉肥長沙王吴芮皆来朝長樂<lb/>
宫春夏無事五月太上皇后崩秋七月癸夘太上皇崩<lb/>
櫟陽宫葬萬年楚王梁王皆来送葬赦櫟陽囚死罪以<lb/>
下更命酈邑曰新豐八月令諸侯王皆立太上皇廟于<lb/>
國都九月趙代相國陳豨反代地上曰豨嘗為吾使甚<lb/>
有信代地吾所急也故封豨為列侯以相國守代今乃<lb/>
與王黄等劫掠代地代地吏民非有罪也其赦代吏民<lb/>
<pb n="KR2a0008_WYG_002-40b"/>
䏻去豨黄来歸者皆赦之九月上自東往擊之至邯鄲<lb/>
上喜曰豨不南據邯戰而阻漳水吾知其無亡䏻為矣<lb/>
也趙相周昌奏常山二十五城亡其二十城請誅守尉<lb/>
上曰守尉反乎對曰不上曰是力不足亡罪上令周昌<lb/>
選趙壮士可令将者白見四人上嫚罵曰豎子能為将<lb/>
乎四人慚皆伏地上封各千户以為将左右諫曰從入<lb/>
蜀漢伐楚賞未徧行今封此何功上曰非汝所知陳豨<lb/>
反趙代地皆豨有吾以羽檄徵天下兵未有至者今計<lb/>
<pb n="KR2a0008_WYG_002-41a"/>
唯獨邯鄲中兵耳吾何愛四千户不以慰趙子弟皆曰<lb/>
善又求樂毅有後乎得其孫叔封之樂鄉號華成君聞<lb/>
問豨将皆故賈人也上曰吾知所以與之矣乃多以金<lb/>
啗購豨将豨将多降者<lb/>
十一年冬髙祖上在邯鄲誅豨等未畢豨将侯敞将萬<lb/>
餘人㳺行王黄将騎千餘軍曲逆張春将卒萬餘人渡<lb/>
河擊攻聊城漢使将軍郭䝉與齊将擊大破之太尉周<lb/>
勃道太原入定代地至馬邑馬邑不下即攻殘之豨将<lb/>
<pb n="KR2a0008_WYG_002-41b"/>
趙利守東垣髙祖攻之不下月餘卒罵髙祖髙祖上怒<lb/>
城降令卒出罵者斬之不罵者原之諸縣堅守不降反<lb/>
㓂者後租賦三嵗扵是乃分趙山北立子恒以為代王<lb/>
都晉陽春正月淮隂侯韓信謀反關中長安夷三族将<lb/>
軍柴武斬韓王信扵參合上還雒陽詔曰代地居常山<lb/>
之北與夷狄邉趙乃從山南有之逺數有胡冦難以為<lb/>
國頗取山南太原之地益屬代代之雲中以西為雲中<lb/>
郡則代受邊㓂益少矣王相國通侯吏二千石擇可立<lb/>
<pb n="KR2a0008_WYG_002-42a"/>
為代王者燕王綰相國何等三十三人皆曰子恒賢知<lb/>
温良請立以為代王都晉陽大赦天下二月詔曰欲省<lb/>
賦甚今獻未有程吏或多賦以為獻而諸侯王尤多民<lb/>
疾之令諸侯王通侯常以十月朝獻及郡各以其口數<lb/>
率人嵗六十三錢以給獻費又曰盖聞王者莫髙扵周<lb/>
文伯者莫髙扵齊桓皆待賢人而成名今天下賢者智<lb/>
䏻豈特古之人乎患在人主不交故也士奚由進今吾<lb/>
以天之靈賢士大夫定有天下以為一家欲其長久世<lb/>
<pb n="KR2a0008_WYG_002-42b"/>
世奉宗廟亡絶也賢人已與我共平之矣而不與我共<lb/>
安利之可乎賢士大夫有肯從我㳺者吾䏻尊顯之布<lb/>
告天下使眀知朕意御史大夫昌下相國相國鄼侯下<lb/>
諸侯王御史中執法下郡守其有意稱眀徳者必身勸<lb/>
為之駕遣詣相國府署行義年有而弗言覺免年老癃<lb/>
病勿遣夏三月梁王彭越謀反廢遷蜀復欲反遂夷三<lb/>
族詔曰擇可以為梁王淮陽王者燕王綰相國何等請<lb/>
立子恢為梁王子友為淮陽王罷東郡頗益梁罷潁川<lb/>
<pb n="KR2a0008_WYG_002-43a"/>
郡頗益淮陽夏四月行自雒陽至令豐人徙關中者皆<lb/>
復終身五月詔曰粤人之俗好相攻擊前時秦徙中縣<lb/>
之民南方三郡使與百粤襍處㑹天下誅秦南海尉它<lb/>
居南方長治之甚有文理中縣人以故不耗減粤人相<lb/>
攻擊之俗益止俱賴其力今立它為南粤王使陸賈即<lb/>
授璽綬它稽首稱臣六月令士卒從入蜀漢關中者皆<lb/>
復終身秋七月淮南王黥布反上問諸将滕公言故楚<lb/>
令尹薛公有籌䇿上見公薛公言布形埶上善之封薛<lb/>
<pb n="KR2a0008_WYG_002-43b"/>
公千户<hi>連下詔王相國擇</hi>上乃𤼵上郡北地隴西車騎巴蜀材<lb/>
官及中尉卒三萬人為皇太子衛軍霸上布果如薛公<lb/>
言東并擊殺荆王劉賈地劫其兵北渡度淮擊楚楚王<lb/>
交走入薛上赦天下死罪以下皆令從軍徴諸侯兵髙<lb/>
祖上自将以往擊之布<hi>漢書紀十一年止此</hi>詔王相國擇可立為<lb/>
淮南王者羣臣請立子長為淮南王<hi>連上上乃𤼵上郡</hi>
十二年冬十月髙祖上已擊破布軍于㑹甀缶布走令<lb/>
别将追之髙祖上還歸過沛留置酒沛宫悉召故人父<lb/>
<pb n="KR2a0008_WYG_002-44a"/>
老子弟縱佐酒發沛中兒得百二十人教之歌酒酣髙<lb/>
祖上擊筑自為歌詩曰大風起兮雲飛揚威加海内兮<lb/>
歸故鄉安得猛士兮守四方令兒皆和習之髙祖上乃<lb/>
起舞慷慨傷懐泣數行下謂沛父兄曰㳺子悲故鄉吾<lb/>
雖都關中萬嵗之後吾魂魄猶樂思家沛且朕自沛公<lb/>
以誅暴逆遂有天下其以沛為朕湯沐邑復其民世世<lb/>
無有所與沛父兄老諸母故人日樂飲極驩歡道舊故<lb/>
為笑樂十餘日髙祖上欲去沛父兄固請留髙祖髙祖<lb/>
<pb n="KR2a0008_WYG_002-44b"/>
上曰吾人衆多父兄不能給乃去沛中空縣皆之邑西<lb/>
獻髙祖上復留止張飲三日沛父兄皆頓首曰沛幸得<lb/>
復豐未復得惟陛下哀憐矜之髙祖上曰豐者吾所生<lb/>
長極不忘耳吾特為以其為以雍齒故反我為魏沛父<lb/>
兄固請之乃迺并復豐比沛<hi>連下漢别将擊布</hi>扵是詔曰吴古<lb/>
之建國也日者荆王兼有其地今死亡後朕欲復立吴<lb/>
王其議可者長沙王臣等言拜沛侯劉濞重厚請立為<lb/>
吴王已拜上召謂濞曰汝状有反相因拊其背曰漢後<lb/>
<pb n="KR2a0008_WYG_002-45a"/>
五十年東南有亂豈汝邪然天下同姓一家汝慎毋反<lb/>
濞頓首曰不敢<hi>連下十一月</hi>漢别将擊布軍洮水南北皆大<lb/>
破之追得斬布鄱陽周勃樊噲别将兵定代斬陳豨扵<lb/>
當城<hi>接上詔曰吴古之建國</hi>十一月髙祖行自布軍淮南還過魯<lb/>
以太牢祠孔子至長安十二月髙祖詔曰秦始皇帝楚<lb/>
𨼆王陳涉魏安釐王齊湣愍王趙悼襄王皆絶無亡後<lb/>
其與予守冢各十家秦始皇帝守冢二十家楚魏齊各<lb/>
十家趙及魏公子亡無忌各五家令視其冢復亡與它<lb/>
<pb n="KR2a0008_WYG_002-45b"/>
事赦代地吏民為陳豨趙利所劫掠者皆赦之陳豨降<lb/>
将言豨反時燕王盧綰使人之豨所與隂謀上使辟陽<lb/>
侯審食其迎綰綰稱病疾辟陽侯食其歸具言綰反有<lb/>
端矣春二月使樊噲周勃将兵擊燕王綰赦燕吏民與<lb/>
反者詔曰燕王綰與吾有故愛之如子聞與陳豨有謀<lb/>
吾以為亡有故使人迎綰綰稱疾不来謀反明矣燕吏<lb/>
民非有罪也賜其吏六百石以上爵各一級與綰居去<lb/>
来歸者赦之加爵亦一級詔諸侯王議可立為燕王者<lb/>
<pb n="KR2a0008_WYG_002-46a"/>
長沙王臣等請立皇子建為燕王詔曰南武侯織亦粤<lb/>
之世也立以為南海王三月詔曰吾立為天子帝有天<lb/>
下十二年于今矣與天下之豪士賢大夫共定天下同<lb/>
安輯之其有功者上致之王次為列侯下乃食邑而重<lb/>
臣之親或為列侯皆令自置吏得賦斂女子公主為列<lb/>
侯食邑者皆佩之印賜大第室吏二千石徙之長安受<lb/>
小第室入蜀漢定三秦者皆世世復吾扵天下賢士功<lb/>
臣可謂亡負矣其有不義背天子擅起兵者與天下共<lb/>
<pb n="KR2a0008_WYG_002-46b"/>
伐誅之布告天下使明知朕意髙祖上擊布時為流矢<lb/>
所中行道病疾病疾甚吕后迎良醫醫入見髙祖上問<lb/>
醫曰疾可治不醫曰病可治扵是髙祖上嫚罵之曰吾<lb/>
以布衣提三尺劎取天下此非天命乎命乃在天雖扁<lb/>
鵲何益遂不使治病疾賜黄金五十斤罷之已而吕后<lb/>
問曰陛下百嵗後蕭相國即既死令誰令代之上曰曹<lb/>
參可問其次上曰王陵可然陵少戅陳平可以助之陳<lb/>
平智知有餘然難以獨任周勃厚重少文然安劉氏者<lb/>
<pb n="KR2a0008_WYG_002-47a"/>
必勃也可令為太尉吕后復問其次上曰此後亦非而<lb/>
乃所知也盧綰與數千騎人居塞下候伺幸上病疾愈<lb/>
自入謝夏四月甲辰髙祖帝崩于長樂宫<hi>連下盧綰聞之</hi>四日<lb/>
不𤼵䘮吕后與審食其謀曰諸将故與帝為編户民今<lb/>
北面為臣此心常怏怏鞅鞅今乃事少主非盡族是天<lb/>
下不安以故不𤼵䘮人或聞之以語酈将軍商酈商往<lb/>
見審食其曰吾聞帝已崩四日不𤼵䘮欲誅諸将誠如<lb/>
此天下危矣陳平灌嬰将十萬守滎陽樊噲周勃将二<lb/>
<pb n="KR2a0008_WYG_002-47b"/>
十萬定燕代此聞帝崩諸将皆誅必連兵還鄉以攻關<lb/>
中大臣内叛畔諸侯将外反亡可翹蹻足而待也審食<lb/>
其入言之乃以丁未𤼵䘮大赦天下<hi>連下五月</hi>盧綰聞髙祖<lb/>
崩之遂亡入匈奴<hi>接上吕氏與審食其</hi>五月丙寅葬長陵已下已<lb/>
立皇太子羣臣皆反至太上皇廟羣臣皆曰髙祖帝起<lb/>
微細細微撥亂世反之正平定天下為漢太祖功最髙<lb/>
上尊號為曰髙皇帝初髙祖不修文學而性明逹好謀<lb/>
能聴自監門戍卒見之如舊初順民心作三章之約天<lb/>
<pb n="KR2a0008_WYG_002-48a"/>
下既定命蕭何次律令韓信申軍法張蒼定章程叔孫<lb/>
通制禮儀陸賈造新語又與功臣剖符作誓丹書鐡契<lb/>
金匱石室蔵之宗廟雖日不暇給規摹𢎞逺矣太子<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
號為皇帝孝惠帝也令郡國諸侯各立髙祖廟以嵗時<lb/>
祠及孝惠五年思髙祖之悲樂沛以沛宫為髙祖原廟<lb/>
髙祖所教歌兒百二十人皆令為吹樂後有缺輒補之<lb/>
髙祖八男長庶齊悼惠王肥次孝惠吕后子次戚夫人<lb/>
子趙𨼆王如意次代王恒已立為孝文皇帝薄太后子<lb/>
<pb n="KR2a0008_WYG_002-48b"/>
次梁王恢吕太后時徙為趙共王次淮陽王友吕太后<lb/>
時徙為趙幽王次淮南厲王長次燕王建<lb/>
太史公曰夏之政忠忠之敝小人以野故殷人承之以<lb/>
敬敬之敝小人以鬼故周人承之以文文之敝小人以<lb/>
僿故救僿莫若以忠三王之道若循環終而復始周秦<lb/>
之間可謂文敝矣秦政不改反酷刑法豈不謬乎故漢<lb/>
興承敝易變使人不倦得天統矣朝以十月車服黄屋<lb/>
左纛葬長陵<lb/>
<pb n="KR2a0008_WYG_002-49a"/>
賛曰春秋晉史蔡墨有言陶唐氏既衰其後有劉累學<lb/>
耰龍事孔甲范氏其後也而大夫范宣子亦曰祖自虞<lb/>
以上為陶唐氏在夏為御龍氏在商為豕韋氏在周為<lb/>
唐杜氏晉主夏盟為范氏范氏為晉士師魯文公世奔<lb/>
秦後歸于晉其處者為劉氏劉向云戰國時劉氏自秦<lb/>
𫉬扵魏秦滅魏遷大梁都于豐故周市説雍齒曰豐故<lb/>
梁徙也是以頌髙祖云漢帝本系出自唐帝降及于周<lb/>
在秦作劉涉魏而東遂為豐公豐公盖太上皇父其遷<lb/>
<pb n="KR2a0008_WYG_002-49b"/>
日淺墳墓在豐鮮焉及髙祖即位置祠祀官則有秦晉<lb/>
梁荆之巫世祠天地綴之以祀豈不信哉由是推之漢<lb/>
承堯運徳祚已盛㫁蛇著符旗幟上赤協扵火徳自然<lb/>
之應得天統矣<lb/>
　<lb/>
　<lb/>
　<lb/>
　班馬異同卷二<lb/>
</p>
<p>
</p>
  </div>
</body>
</text>
</TEI>
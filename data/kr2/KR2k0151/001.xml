<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0151_WYG_001-1a"/>
　欽定四庫全書<lb/>
　　異域録卷上<lb/>
　　　　　　　　　　　　　　覺羅圖理琛撰<lb/>
　　　原任内閣侍讀調補兵部員外郎又<lb/>
　特恩陞授職方司郎中圖理琛本葉赫人阿顔覺羅氏<lb/>
　　　始祖在葉赫國時行髙望重其國主待以賔禮東<lb/>
　　　北方乃龍騰鳯翔之地<lb/>
天命屬與<lb/>
<pb n="KR2k0151_WYG_001-1b"/>
　大清而<lb/>
　大聖人出焉統馭寰區撫又六合於未定鼎之前縁<lb/>
　　盛京諸部落人民酋長輸誠向化歸仁恐□之際遽<lb/>
　　　沾<lb/>
　髙厚深恩世受<lb/>
　國禄官誥相承余生於康熙丁未嵗少時家貧質弱多<lb/>
　　　病稍長雖習讀清漢不甚通暁繙譯平平由例監<lb/>
　　廷試選取繙繹綱目越一載考授内閣撰文中書舍<lb/>
<pb n="KR2k0151_WYG_001-2a"/>
　　人厯俸十載之餘奉<lb/>
命㪚賑山陜两省饑民察看南河監製綿甲頒賜<lb/>
詔書較俸陞授中書科掌印中書舍人引<lb/>
見之日適值内閣票簽侍讀缺出閣臣保題<lb/>
恩准從優陞授内閣侍讀又奉<lb/>
命監督蕪闗税課差竣旋都未㡬授管理禮部牛羊羣<lb/>
　　事務總管才識庸劣不能仰副我<lb/>
皇上揀用深恩譴責罷斥於是退居林麓躬事隴畆承<lb/>
<pb n="KR2k0151_WYG_001-2b"/>
　　歡膝下七載有餘期保天年乗化歸盡生際<lb/>
盛世值遣使海外絶域土爾扈特國鉅典因感戴<lb/>
國恩仰圖報効具呈叩請遴選引<lb/>
見<lb/>
聖徳廣運咸沐生成復䝉<lb/>
聖恩俯賜原官品級優加賞賚<lb/>
特命前往於康熙五十一年四月二十二日恭請<lb/>
聖訓奉<lb/>
<pb n="KR2k0151_WYG_001-3a"/>
㫖爾䓁到彼問阿玉竒無恙欲将貝子阿拉布珠兒遣<lb/>
　回與爾完聚調阿拉布珠兒人來問俄羅斯國商人<lb/>
　科宻薩爾<hi>官名</hi>正在料理遣發恰合朕意伊竭誠差薩<lb/>
　穆坦等請安進貢朕甚嘉憫特選厄魯特舒哥米斯<lb/>
　及我等各項人前來頒發諭㫖並賜恩賞至于阿拉<lb/>
　布珠兒歸路業遣侍衞祁里徳前往䇿旺拉布坦處<lb/>
　計議尚未到來如到時移㑹爾䓁彼若言欲㑹同夾<lb/>
　攻相圖䇿旺拉布坦爾等斷不可應允但言䇿旺拉<lb/>
<pb n="KR2k0151_WYG_001-3b"/>
　布坦與大皇帝甚是相得不時遣使請安入覲大皇<lb/>
　帝亦時加恩賜雖其勢力单弱窮迫已極我聖主斷<lb/>
　不征伐此事甚大我䓁未便相允爾雖将此事奏請<lb/>
　聖上以我䓁思之我皇上但願天下生靈各享昇平<lb/>
　斷無揺撼䇿旺拉布坦之意此事我䓁可保爾䓁往<lb/>
　見阿玉竒亦照見䇿旺拉布坦禮相待如有餽送爾<lb/>
　等酌量収受至往返之時俄羅斯國察罕汗倘遣使<lb/>
　𣣔㑹爾䓁即往相㑹或俱往相㑹或著㡬人見聴其<lb/>
<pb n="KR2k0151_WYG_001-4a"/>
　來言著納顔圖理琛並新滿洲二人去見若彼不欲<lb/>
　見不使人來請則已至相見禮儀依彼國禮見之可<lb/>
　也更湏向其使言從前爾國尼果頼<hi>人名</hi>到中國時行<lb/>
　止悖戾我䓁斷不若此見察罕汗時如問中國何所<lb/>
　尊尚但言我國皆以忠孝仁義信為主崇重尊行治<lb/>
　國守身俱以此為根本雖利害當前亦固守此數者<lb/>
　寕死弗憚不渝其道即今人各有祭祀禱祝之事然<lb/>
　身不行善不以忠孝仁義信為根夲雖祈禱何益我<lb/>
<pb n="KR2k0151_WYG_001-4b"/>
　國咸以忠孝仁義信為根夲崇尚尊行所以我國無<lb/>
　干戈無重刑安享太平已乆如問生計爾䓁但言隨<lb/>
　處皆同富者亦有貧者亦有且數年前聞得俄羅斯<lb/>
　國與其隣國不睦互相攻伐俄羅斯國欲調用邉兵<lb/>
　或疑我邉人不行調撥亦未可定两國和議年乆朕<lb/>
　無他意有調用邉兵之處即行調撥不必疑惑䓁情<lb/>
　特諭黒龍江将軍由泥布椘城移㑹爾國如問年髙<lb/>
　之人爾䓁即告以我皇帝毎嵗查取年髙之人毎次<lb/>
<pb n="KR2k0151_WYG_001-5a"/>
　查得一百餘嵗者二三十人九十餘嵗者或一省有<lb/>
　萬餘人俱加恩賜如問出獵行幸之處爾䓁即告以<lb/>
　我皇帝毎嵗出獵其所扈從兵丁俱給與官養馬匹<lb/>
　乗騎按日給與盤費今日下令明日起行不致些毫<lb/>
　遲悮一應用度俱係官給惟隻身効力毫無拮据即<lb/>
　我等此役乗騎用度皆係皇上恩賜我䓁但隻身効<lb/>
　力耳朕思俄羅斯國必言及火炮之類倘若懇求爾<lb/>
　䓁言路途遥逺難於行走沿途皆髙山峻嶺林木叢<lb/>
<pb n="KR2k0151_WYG_001-5b"/>
　藪險隘之處甚多我中國並無如此地方亦不曾見<lb/>
　如此道路致之甚難且中國法禁凡火器物件不許<lb/>
　擅自出境法令森嚴雖我皇上恩賜斷難至此伊若<lb/>
　求爾䓁轉奏爾䓁只言我䓁俱係特遣往土爾扈特<lb/>
　國阿玉竒汗處去奉使之事各異此䓁情莭難於奏<lb/>
　聞至俄羅斯國習尚矜誇必出陳其所有之物以示<lb/>
　爾䓁倘若出視爾䓁不可驚訝亦不可輕藐但言此<lb/>
　䓁物件我中國或有或無我䓁職司各異有我所見<lb/>
<pb n="KR2k0151_WYG_001-6a"/>
　而衆未見者亦有衆見而我未見者所以不能盡知<lb/>
　此役爾䓁同心合意而行不可飲酒無状嚴禁隨役<lb/>
　沿途以至俄羅斯國地方風俗甚壊婦女不端者多<lb/>
　爾䓁隨役不可無禮妄行湏嚴加約束至俄羅斯國<lb/>
　地方或見婦人或遇可哂之事爾䓁湏荘重行事不<lb/>
　可輕於戱謔若餽送爾䓁物件毋遽収受必湏冄三却辭<lb/>
　但言我等不曽帯得佳品送察罕汗汗所餽遺如何<lb/>
　収得倘冄三懇乞或止収一二将爾䓁帯去錦縀回<lb/>
<pb n="KR2k0151_WYG_001-6b"/>
　送察罕汗但言路途遥逺不曾帯得佳物此係相見<lb/>
　之㣲儀若不來請見或差人到時即将所帯錦縀給<lb/>
　與亦言路逺並無佳品些湏薄物聊表㣲意耳及俄<lb/>
　羅斯國法令嚴峻屬下人役少有過愆不可表暴於<lb/>
　管轄之人務必寛裕荘重而行若問爾䓁係何官職<lb/>
　但言我䓁係外部院衙門所司官員並非皇上侍近<lb/>
　之臣此役俄羅斯國人民生計地理形勢亦湏留意<lb/>
　欽此内閣編撰頒發阿玉竒汗<lb/>
<pb n="KR2k0151_WYG_001-7a"/>
勅書已成支取驛馬䕶送兵丁於壬辰年五月二十日<lb/>
　　自京師起程是日老父率諸兄弟並親友出城餞<lb/>
　　送不忍遽離在北極寺乆坐将暮不能逺去宿於<lb/>
　　沙河行六日出張家口於六月初二日越興安嶺<lb/>
　　至正黄旂察哈兒哈穆虎地方察哈兒䝉古官兵<lb/>
　　預偹駝馬毡帳供給羊隻迎接自此處将内地所<lb/>
　　乗驛馬並䕶送緑旂兵丁俱發回又行十餘日至<lb/>
　　喀爾喀阿拉布坦王所属巴顔布拉克地方喀爾<lb/>
<pb n="KR2k0151_WYG_001-7b"/>
　　喀官兵預偹駝馬並供給羊隻迎接此處係興安<lb/>
　　之上有一帶石山産金桃皮樹又行二日至西拉<lb/>
　　布里度地方有十餘里沙岡十六日至瀚海之南<lb/>
　　界阿爾哈林圖枯布爾地方十七日至瀚海適中<lb/>
　　朱爾輝地方此處産各色小石有查克木樹叢生<lb/>
　　<hi>其木髙五尺許皮似煖木葉似三春桞質甚堅</hi>其地方有流泉二三處流<lb/>
　　聚成小澤水清而甘有水禽集其中覩此㤀其為<lb/>
　　瀚海而目為内地焉十八日至澣海之北界哈囊<lb/>
<pb n="KR2k0151_WYG_001-8a"/>
　　布拉克地方又行三四日至那拉忒赤勞地方其<lb/>
　　地皆曠野四望無際惟此有山一處甚竒異週圍<lb/>
　　十餘里其山之石蜿蜒層疊形如盤蛇猶人力為<lb/>
　　之者山之下有流泉其南十里許烏那斯太地方<lb/>
　　産黒白二種英石余見而愛之㤀其䭾載重累擇<lb/>
　　其佳者十餘塊置布袋内交付台吉萬舒克収貯<lb/>
　　又行三日至達布蘇台地方貝勒旺扎爾迎接請<lb/>
皇上起居設幃帳宰牛羊筵宴觀隨往新滿洲歩射送<lb/>
<pb n="KR2k0151_WYG_001-8b"/>
　　十餘里辭歸又行三日地勢漸下七月初三日自<lb/>
　　鄂什欣布里度地方下興安嶺北界至汗山東邉<lb/>
　　枯爾布里度地方其東南二十里許即勦滅逆賊<lb/>
　　噶爾丹之召磨多地方在大路傍俱平坂小山谷<lb/>
　　中樹木叢生有小溪沿山麓川谷紆廻而流初五<lb/>
　　日至土喇河岸因連朝隂雨河水泛漲既無舟楫<lb/>
　　難于涉渡俟水勢稍落駐宿三日於駐宿無事之<lb/>
　　暇往釣河濵獲樺魚<graphic n="KR3308" url="https://raw.githubusercontent.com/kanripo/KR-Gaiji/master/images/KR3308.png" mimeType="image/png"/>魚十數尾皆二尺許命烹<lb/>
<pb n="KR2k0151_WYG_001-9a"/>
　　之以飼衆極其肥美又遣噶扎爾圖往汗山用鳥<lb/>
　　鎗捕得大鹿一隻分而食之土喇河自根特山右<lb/>
　　發源向西流入杭愛汗山流出之鄂爾渾河根特<lb/>
　　山之左流出之河名曰黒魯倫向東流入呼倫湖<lb/>
　　自呼倫湖流出之河名曰額爾古納向東北流入<lb/>
　　黒龍江其鄂爾渾河環流哲布尊丹木巴呼圖克<lb/>
　　圖所居之布隆汗山及圖謝土汗遊牧地方向西<lb/>
　　北流入色楞格河自此而北以至俄羅斯國界皆<lb/>
<pb n="KR2k0151_WYG_001-9b"/>
　　山土喇河北岸諸山有色爾畢谷口三處及松吉<lb/>
　　納山嶺三處有極髙危險之處亦有峯巒聳峻之<lb/>
　　處谷内之草暢茂野卉爛漫鋪地如畫鮮耀奪目<lb/>
　　其山之隂皆叢林有杉松馬尾松楊樺樹極其森<lb/>
　　欝其間自各山發源流入土喇鄂爾渾色楞格河<lb/>
　　之小河則有博羅哈拉席喇伊魯爾伊邦䓁河其<lb/>
　　水清而溜急两岸皆叢桞産樺<graphic n="KR3308" url="https://raw.githubusercontent.com/kanripo/KR-Gaiji/master/images/KR3308.png" mimeType="image/png"/>鯉鯽鱓鮰䓁魚<lb/>
　　又行十日至喀爾喀之北界車陵扎布部長之邉<lb/>
<pb n="KR2k0151_WYG_001-10a"/>
　　界博拉地方两傍皆山鄂爾渾河來自東南向西<lb/>
　　流入色楞格河色楞格河來自西南環繞山北向東<lb/>
　　北流過俄羅斯國界之椘庫栢興又向北流入栢<lb/>
　　海児湖其博拉地方皆草墩甚泥濘潦水成澤其<lb/>
　　東南林木森宻望之欝然多蚊虻頼嚮導指引而<lb/>
　　行又行一日至两國接壤之蘇布克圖地方两傍<lb/>
　　皆山林谷中有溪河北山之上有泉其水甘而凉<lb/>
　　谷内之草暢茂蚊虻甚多揮之不暇跟役人䓁片<lb/>
<pb n="KR2k0151_WYG_001-10b"/>
　　時被嘬面目皆腫又越二宿扵二十三日至椘庫<lb/>
　　柏興相近色楞格河之南岸駐扎管理椘庫柏興<lb/>
　　俄羅斯官衣宛薩委翅<hi>人名</hi>差人問曰爾䓁係何人<lb/>
　　往何處去我䓁回言是中國<lb/>
至聖太皇帝欽差天使前往土爾扈特國阿玉竒汗處<lb/>
頒發諭㫖並䝉<lb/>
恩賞賜我䓁凡我䓁所來情由爾國之貿易商人科宻<lb/>
　　薩爾儘知爾頭目問他即便得知于是衣宛薩委<lb/>
<pb n="KR2k0151_WYG_001-11a"/>
　　翅即遣官兵撥船隻迎接至椘庫柏興将到時<lb/>
諭㫖前排列十數對兵丁引導送至公署安歇後衣宛<lb/>
　　薩委翅來見問曰天使之來有河事故有干我國<lb/>
　　之亊否我䓁荅曰我䓁係特差前往土爾扈特國<lb/>
　　阿玉竒汗處去的使者於爾國並無甚事因阿玉<lb/>
　　竒汗特遣使恭請我<lb/>
至聖大皇帝萬安進貢方物由爾國經過爾國特差人<lb/>
　　轉送至我中國所以我<lb/>
<pb n="KR2k0151_WYG_001-11b"/>
大皇帝亦由此路差我䓁前來時我<lb/>
大皇帝猶恐從爾國經過沿途馬匹供應不能接濟騷<lb/>
　　擾爾䓁特宣<lb/>
㫖大臣傳詢爾商人科宻薩爾爾科宻薩爾云一應馬<lb/>
　　匹供應㫁不致悮因此方遣我䓁前来衣宛薩委<lb/>
　　翅曰我國人毎年往中國貿易屢䝉<lb/>
至聖大皇帝深恩天使此來一切馬匹供應豈有遲悮<lb/>
　　之理但天使前來情由業已差人報知我國察罕<lb/>
<pb n="KR2k0151_WYG_001-12a"/>
　　汗至今回信未至我䓁未奉我汗之言不敢擅令<lb/>
　　天使前往只得暫駐俟我察罕汗信到方可前往<lb/>
　　因此在椘庫柏興地方俟察罕汗信一住五箇月<lb/>
　　零三日其間衣宛薩委翅甚是欽敬不時備宴延<lb/>
　　請餽送食物給與縀四匹五十二年往京師貿易<lb/>
　　之科宻薩爾哦佛那斯夜委翅<hi>人名</hi>至椘庫柏興于<lb/>
　　我四人處各送白狐皮三十張並菓品䓁物我䓁<lb/>
　　言來時䝉我<lb/>
<pb n="KR2k0151_WYG_001-12b"/>
大皇帝恩賜一切所用什物俱已全備並無缺乏爾科<lb/>
　　宻薩爾亦係行路之人何勞如此餽送璧辭科宻<lb/>
　　薩爾遣人復懇曰我䓁不時往中國貿易屢沾<lb/>
至聖大皇帝深恩有年天使並不曽到我國地方今既<lb/>
　　幸遇雖盡心恭奉猶為不足伏乞辱納冄三懇乞<lb/>
　　我䓁言科宻薩爾既如此説将食物収受其狐皮<lb/>
　　發回告爾科宻薩爾我中國向來凡奉<lb/>
君命差遣人員一切禮物毫不敢受我䓁日後相見處<lb/>
<pb n="KR2k0151_WYG_001-13a"/>
　　甚多彼時各自盡心亦未為晩目下毫不敢受却<lb/>
　　其狐皮荅以菓餅五十二年正月十四日察罕汗<lb/>
　　信到厄爾口城頭目費多爾衣宛薩委翅<hi>人名</hi>差伊<lb/>
　　俄羅斯官按叠列衣宛薩委翅<hi>人名</hi>前來迎接問<lb/>
　　其來厯荅曰因托波兒搃管噶噶林<hi>姓氏</hi>移㑹厄爾<lb/>
　　口城頭目所以我頭目差我前來迎接<lb/>
至聖大皇帝天使令我用心敬奉不可輕慢來文我不<lb/>
　　曽見其中情由不能得知于是椘庫柏興官衣宛<lb/>
<pb n="KR2k0151_WYG_001-13b"/>
　　薩委翅撥給拖床七十餘輛並銀随兵丁<lb/>
勅書前排列伊國旂幟兵丁引導擂鼔放炮相送于正<lb/>
　　月十六日自椘庫柏興起程<lb/>
　　椘庫柏興<lb/>
　　　係俄羅斯國界相隔我國喀爾喀部長台吉車<lb/>
　　　陵扎布之邉界博拉地方二百餘里其間皆山<lb/>
　　　不甚大沿途皆林薮惟有杉松樺樹而已色楞<lb/>
　　　格河寛四五十丈不䓁水清溜急自西南向東<lb/>
<pb n="KR2k0151_WYG_001-14a"/>
　　　北而流楚庫河來自東南流至栢興之南十里<lb/>
　　　外歸入色楞格河沿岸皆叢桞櫻薁榆樹二河<lb/>
　　　交滙處有俄羅斯収貯貨物倉房十餘間居舍<lb/>
　　　數間皆樓房用大木營治河内有<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>二十餘隻<lb/>
　　　其船頭聳尾齊寛丈餘長七八丈不䓁自二河<lb/>
　　　交滙處以北十里外色楞格河之東岸有大木<lb/>
　　　營治樓房百餘間無城垣四面皆山此處俄羅<lb/>
　　　斯與䝉古人䓁二百餘户相雜㪚處有天主堂<lb/>
<pb n="KR2k0151_WYG_001-14b"/>
　　　三座小舟艇數百隻設管轄栢興頭目一員駐<lb/>
　　　兵二百名<lb/>
　　　器用有床桌櫈車拖床<lb/>
　　　畜駝馬牛羊犬鷄猫<lb/>
　　　種大麥小麥蕎麥油麥有两種蘿蔔蔓菁白菜<lb/>
　　　葱蒜<lb/>
　　　山中有熊狼野猪鹿狍黄羊狐狸灰䑕白兔河<lb/>
　　　内有鮰魚鯺<graphic n="KR3308" url="https://raw.githubusercontent.com/kanripo/KR-Gaiji/master/images/KR3308.png" mimeType="image/png"/>魚哈打拉魚他庫魚鯉魚石班<lb/>
<pb n="KR2k0151_WYG_001-15a"/>
　　　魚穆舒兒呼魚鯽魚松阿打魚禅魚勾深魚牙<lb/>
　　　魯魚<lb/>
　　　一種魚俄羅斯呼為鄂莫裏大似牙魯長尺餘<lb/>
　　　於白露後五日内由栢海兒湖逆流而來甚多<lb/>
　　　俄羅斯國人各行海捕醃以度臘鯺<graphic n="KR3308" url="https://raw.githubusercontent.com/kanripo/KR-Gaiji/master/images/KR3308.png" mimeType="image/png"/>以此魚<lb/>
　　　為食相継而來其色楞格河於十月中旬始凍<lb/>
　　途中行二日於十八日至烏的栢興管栢興官排<lb/>
　　兵列幟迎接訖設宴欵待深加欽敬出其妻子獻<lb/>
<pb n="KR2k0151_WYG_001-15b"/>
　　酒作伊國之音樂跳躍以為娱<lb/>
　　烏的栢興<lb/>
　　　在椘庫栢興之東北相去二百餘里山髙大多<lb/>
　　　林藪色楞格河邉寛濶之處間有田畆色楞格<lb/>
　　　河自西南流過栢興相西北而流烏的河自東<lb/>
　　　南來於栢興之西遶流歸入色楞格河四面皆<lb/>
　　　山無城垣此處俄羅斯與䝉古人等二百餘户<lb/>
　　　雜處駐兵二百名設管轄栢興頭目一員有天<lb/>
<pb n="KR2k0151_WYG_001-16a"/>
　　　主堂二座其廬舍生計牲畜與椘庫栢興同<lb/>
　　　一種石片其大如掌層叠而生人皆按層揭取<lb/>
　　　而用視其所揭石片薄而透明似玻璃琉璃之<lb/>
　　　類俄羅斯國人所居廬舎之窓牖皆以此石片<lb/>
　　　合釘為之問其所出言有一費提穆河自根特<lb/>
　　　汗山之隂流出由巴爾古西穆城之東繞過昂<lb/>
　　　噶拉河源歸入朱爾克河其沿河山内産此石<lb/>
　　　片莫斯科窪城托波兒䓁處皆用此石<lb/>
<pb n="KR2k0151_WYG_001-16b"/>
　　又越三宿於二十一日至栢海兒湖之南岸博索<lb/>
　　爾斯科地方沿途皆大山林藪路傍俱田畆此間<lb/>
　　有則陽海及哈拉果兒两村落皆俄羅斯居住不<lb/>
　　甚稠宻其栢海兒湖週圍諸山連繞四面菁葱嵐<lb/>
　　氛杳靄林木蒼欝波浪浩瀚極目無際<lb/>
　　栢海兒湖<lb/>
　　　自烏的栢興向西北行三百餘里方至沿途皆<lb/>
　　　大山林藪其間有小栢興六七處間有田畆栢<lb/>
<pb n="KR2k0151_WYG_001-17a"/>
　　　海兒湖南北有百餘里不䓁東西有千餘里四<lb/>
　　　面皆山色楞格河自西南流入其巴爾古西穆<lb/>
　　　河自東南流入從東北流入又有一河名曰昂<lb/>
　　　噶拉河鄂遼漢洲居北海兒湖内之東北濶五<lb/>
　　　十餘里長二百餘里其洲之上有山岡産杉松<lb/>
　　　榆樹叢桞並各種野獸布拉特䝉古五十餘户<lb/>
　　　遊牧于此畜牛羊馬匹栢海兒湖内産各種魚<lb/>
　　　及獺于十二月下旬氷始結實人方行走三月<lb/>
<pb n="KR2k0151_WYG_001-17b"/>
　　　盡氷始解栢海兒湖之西北流出一河亦名曰<lb/>
　　　昂噶拉河向西北而流两岸皆大山林藪約行<lb/>
　　　五十餘里皆山岡川谷寛濶<lb/>
　　二十二日至栢海兒湖之北岸果落烏斯那地方<lb/>
　　又越三宿於二十五日至厄爾口城其頭目排列<lb/>
　　旂幟鳥鎗鼓吹而迎鋪設公署欵留安歇即欲起<lb/>
　　程費多爾衣宛薩委翅曰我國縂管噶噶林來文<lb/>
　　只教将天使䓁接來此處居住縂管之言如此我<lb/>
<pb n="KR2k0151_WYG_001-18a"/>
　　不敢少違俟托波兒處特差迎接官員到日方可<lb/>
　　起行於是因候迎接官到駐扎厄爾口城費多爾<lb/>
　　衣宛薩委翅備宴延請於官給之外又送牛豕我<lb/>
　　䓁言爾國察罕汗供給之物甚是豊裕不可勝用<lb/>
　　頭目又何必如此餽送却之費多爾衣宛薩委翅<lb/>
　　曰自两國和議以来我國人民䝉<lb/>
至聖大皇帝恩澤甚多天使從未一至今逺降敝處並<lb/>
　　無佳品可獻此些㣲之物乃奉敬天使微忱念我<lb/>
<pb n="KR2k0151_WYG_001-18b"/>
　　國察罕汗望乞辱留冄三懇求遂俱受之酬縀二<lb/>
　　疋厄爾口城頭目不時邀請㑹同射的毎遇天氣<lb/>
　　晴朗之時即出城外騎射捕魚以適懐二月二十<lb/>
　　二日托波兒處噶噶林差迎接官博爾果付泥克<lb/>
　　<hi>官名</hi>四鐵班訥委翅<hi>人名</hi>至即欲起程博爾果付泥克<lb/>
　　曰今河氷未泮舟不能行陸路泥䧟人烟斷絶一<lb/>
　　切馬匹供用難於置辦斷不可行我䓁言奉<lb/>
君命差使豈惮勞苦况我中國凡奉差人員俱以急速<lb/>
<pb n="KR2k0151_WYG_001-19a"/>
　　為務我䓁在椘庫栢興地方已住五月有餘在此<lb/>
　　又乆候爾䓁今爾已到即可起行若途中不得供<lb/>
　　用之物即於此處携帶乾粮可食倘不得馬匹雖<lb/>
　　步行㡬日亦可只管乆住非行路之計於我中國<lb/>
　　之例甚属不便博爾果付泥克曰我國縂管噶噶<lb/>
　　林分付将天使大人由水路接来湏深加欽敬不<lb/>
　　可少有怠忽怎敢違拗稍有違拂我身首難保于<lb/>
　　是住厄爾口城候昂噶拉河氷觧一日博爾果付<lb/>
<pb n="KR2k0151_WYG_001-19b"/>
　　泥克四鐵班訥委翅來見問中國<lb/>
至聖大皇帝建都中華幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>遼闊四面皆有人民週圍<lb/>
　　國度甚多我俄羅斯國偏僻一方止两面有國度<lb/>
　　爾中國何以無干戈之事極其奠安我國戰争之<lb/>
　　事總無休息此係何故我䓁荅曰我<lb/>
大皇帝聖徳廣運爱民如子凡有血氣者俾皆得生計<lb/>
　　不分内外逺近一視同仁遍施恩徳好生如天無<lb/>
　　重刑不嗜殺継絶世舉廢國膏澤洽於海外所以<lb/>
<pb n="KR2k0151_WYG_001-20a"/>
　　天下諸國皆感仰我<lb/>
至聖大皇帝深恩心悦誠服是以永無征伐之事常享<lb/>
　　昇平之福已乆博爾果付泥克曰然我俄羅斯國<lb/>
　　風俗殊異務虚好勝所以兵甲無休息之日至今<lb/>
　　戰争不已三月二十五日昂噶拉河氷觧我䓁催<lb/>
　　促起程費多果衣宛薩委翅及博爾果付泥克四<lb/>
　　鐵班訥委翅曰自此往托波兒去向西北行此處<lb/>
　　氷雖稍觧自此以北尚未全泮現今㫁難起行我<lb/>
<pb n="KR2k0151_WYG_001-20b"/>
　　國地方我䓁<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>知如可行時何敢耽悮四月十五<lb/>
　　日修葺船隻起至月盡完備撥給船四隻排兵列幟<lb/>
　　鳴炮放鎗鼔吹而送扵五月初四日自厄爾口城<lb/>
　　起程<lb/>
　　厄爾口城<lb/>
　　　　在北海兒湖之西北相去一百五十餘里沿途<lb/>
　　　　及附近厄爾口城之山不甚大皆平坂山岡昂<lb/>
　　　　噶拉河来自東南繞過厄爾口城西向西北而<lb/>
<pb n="KR2k0151_WYG_001-21a"/>
　　　流厄爾口河来自西南入昂噶拉河無城垣似<lb/>
　　　栢興居住八百餘户皆樓房俱係大木營治大<lb/>
　　　半俄羅斯䝉古人少有天主堂五座有市㕓厄<lb/>
　　　爾口城及附近小栢興地方皆属厄爾口城之<lb/>
　　　頭目斯多爾尼科<hi>官名</hi>衣宛薩委趐繞轄駐兵五<lb/>
　　　百名<lb/>
　　　器用有床桌椅櫈車拖床船舟艇水磨<lb/>
　　　樂有鼔鐘木笛哨呐銅絃筝胡琴<lb/>
<pb n="KR2k0151_WYG_001-21b"/>
　　　産紵麻布燻牛皮<lb/>
　　　種大麥小麥蕎麥油麥蔴蘿蔔蔓菁白菜葱蒜<lb/>
　　　畜馬牛羊豕鷄鴨犬猫<lb/>
　　　食方木井水<lb/>
　　　河内産各種魚<lb/>
　　　三月下旬雪始化盡昂噶拉河氷始觧四月上<lb/>
　　　旬栢梅兒湖氷始解草始萌樹始發<lb/>
　　自此乗舟起程由昂噶拉河過破落克西費喇諸<lb/>
<pb n="KR2k0151_WYG_001-22a"/>
　　危險之處其昂噶拉河两岸竒巒絶壁叠翠横空<lb/>
　　斷岸千尺水聲淙淙巉石嵯峨横波峭立風髙浪<lb/>
　　激奔注如矢<lb/>
　　昻噶拉河<lb/>
　　　自栢海兒湖流出向西北遶過厄爾口城仍向<lb/>
　　　西北而流滙於伊聶謝河歸入北海水清溜急<lb/>
　　　大於色楞格河两岸皆山有髙峻峯巒亦有平<lb/>
　　　坂山岡多林藪有杉松馬尾松楊樺櫻薁刺玫<lb/>
<pb n="KR2k0151_WYG_001-22b"/>
　　　岸有叢桞行千餘里水漸濁厄爾口河自厄爾<lb/>
　　　口城之處歸入又行一千九百餘里伊里穆河<lb/>
　　　自東北歸入自伊里穆河歸入之處以至伊聶<lb/>
　　　謝河其間之河俄羅斯又呼為通古斯科河除<lb/>
　　　厄爾口河伊里穆河又有十餘小河皆歸入昂<lb/>
　　　噶拉河昂噶拉河内有碑克五處破落克八處<lb/>
　　　西費喇九處河内髙峯及臨水懸崖俄羅斯人<lb/>
　　　名之曰碑克河两邉皆峭壁中有大石水直陡<lb/>
<pb n="KR2k0151_WYG_001-23a"/>
　　　下流者俄羅斯人名之曰破落克水淺有石水<lb/>
　　　𦂳溜急之處俄羅斯人名之曰西費喇五月初<lb/>
　　　四日自厄爾口城乗船起程沿途河岸之下未<lb/>
　　　消之冰雪尚有二三尺不等亦有至丈餘之處<lb/>
　　　順流晝夜行十九日至伊聶謝栢興地方其間<lb/>
　　　水程三千餘里沿途河岸寛濶之處間有田畆<lb/>
　　　其山陂少平之處亦有耕種者有小栢興甚稀<lb/>
　　　俄羅斯與布喇特及索倫人等雜處<lb/>
<pb n="KR2k0151_WYG_001-23b"/>
　　　五碑克之名<lb/>
　　　滅提别西克碑克巴達爾滿斯克碑克多達爾<lb/>
　　　斯克碑克滅費斯克碑克費達穆斯克碑克<lb/>
　　　八破落克之名<lb/>
　　　博合滅爾訥破落克皮牙乃破落克巴敦破落<lb/>
　　　克多爾規破落克沙滿斯克破落克阿布林斯<lb/>
　　　克破落克木爾蘇斯克破落克四鐡烈洛什破<lb/>
　　　落克<lb/>
<pb n="KR2k0151_WYG_001-24a"/>
　　　九西費喇之名<lb/>
　　　鄂標穆索斯柰西費喇洛什西費喇栢格西費<lb/>
　　　喇郭洛活瓦西費喇郭費殷斯克西費喇噶什<lb/>
　　　那西費喇鄂費夏那西費喇鄂爾吉那西費喇郭<lb/>
　　　薩牙西費喇<lb/>
　　由昻噶拉河水行十九日於五月二十三日至伊<lb/>
　　聶謝栢興地方管栢興官阿列克散忒爾色敏訥<lb/>
　　委翅<hi>人名</hi>排兵列幟鳴炮放鎗鼓吹迎接自此前徃<lb/>
<pb n="KR2k0151_WYG_001-24b"/>
　　有陸路三日因馬匹未齊住候五日管栢興官阿<lb/>
　　列克散忒爾色敏訥委翅來見遂請筵宴於我四<lb/>
　　人處各送貂皮二張白狐皮十張及猪酒俱却不受<lb/>
　　阿列克散忒爾色敏訥委翅曰中國之人自古未<lb/>
　　到我國地方今幸遇中國<lb/>
至聖大皇帝遣天使大人至此不知作何敬奉欽敬之<lb/>
　　心甚切但不得羙品此係我一㸃微誠敬儀望乞<lb/>
　　辱納我等言俱各䝉<lb/>
<pb n="KR2k0151_WYG_001-25a"/>
至聖大皇帝㤙賜而來一應用度之物俱已全偹途中<lb/>
　　有察罕汗供給等項用之不竭頭目所餽禮物理<lb/>
　　宜相受但我國凡奉<lb/>
君命差遣一切餽送禮物毫不敢受因其遣人再三懇<lb/>
　　乞只留猪酒却其貂狐皮張酬縀四疋二十九日<lb/>
　　撥給馬匹自伊聶謝栢興地方起程亦排兵列幟<lb/>
　　鳴炮鼓吹而送<lb/>
　　伊聶謝栢興<lb/>
<pb n="KR2k0151_WYG_001-25b"/>
　　　在厄爾口城之西北其間水程三千餘里陸路<lb/>
　　　一月程川谷寛濶四面皆山岡伊聶謝河自南<lb/>
　　　流來大於昻噶拉河其昻噶拉河來自東南離<lb/>
　　　栢興十餘里歸入伊聶謝河又遶過栢興向東<lb/>
　　　北流入北海無城郭居住千有餘户俱俄羅斯<lb/>
　　　有天主堂八座有市㕓設管轄栢興頭目一員<lb/>
　　　斯多爾尼科阿列克散忒爾色敏訥委翅駐兵<lb/>
　　　八百名其居住廬舎生計種植牲畜等項與厄<lb/>
<pb n="KR2k0151_WYG_001-26a"/>
　　　爾口城同俄儸斯呼索倫為喀穆尼漢又呼為<lb/>
　　　通古斯俱畜鹿以供乗馭馱載其鹿灰白色形<lb/>
　　　似驢騾有角名曰俄倫林藪之内有鶡鷄<lb/>
　　　北地最寒有一種獸行地内遇陽氣即死身大<lb/>
　　　重萬斤骨色甚白潤類象牙質柔不甚傷損毎<lb/>
　　　於河濵土内得之俄儸斯獲其骨製碗碟梳篦<lb/>
　　　用之肉性最寒人食之可除煩熱梵名麻門槖<lb/>
　　　<graphic n="KR3652" url="https://raw.githubusercontent.com/kanripo/KR-Gaiji/master/images/KR3652.png" mimeType="image/png"/>華名磎䑕此地相去北海大洋一月程時夏<lb/>
<pb n="KR2k0151_WYG_001-26b"/>
　　　至前後夜不甚暗雖日落夜深猶可博奕不數<lb/>
　　　刻東方即曙而日岀矣<lb/>
　　因候辦供給住二日偹辦馬匹停妥行李載於車<lb/>
　　内官兵䕶送過麻科佛斯科嶺途中住一宿于閏<lb/>
　　五月初二日至麻科斯科村落之掲的河岸駐扎<lb/>
　　麻科佛斯科嶺在伊聶謝西北二十里外烏斯乞<lb/>
　　木地方下船陸行山不甚大沿途俱林藪有果松<lb/>
　　馬尾松杉松楊樺栁櫻薁刺玫地甚泥濘多蚊虻<lb/>
<pb n="KR2k0151_WYG_001-27a"/>
　　其間有小栢興兩三處溪河四五道産熊狼堪逹<lb/>
　　韓狐狸銀䑕灰䑕<lb/>
　　麻科斯科<lb/>
　　　在伊聶謝之西北相去二百五十餘里皆山路<lb/>
　　　掲的河來自東南遶過麻科斯科向西北而流<lb/>
　　　栢興内有廬舎四十餘間俱俄羅斯居住有天<lb/>
　　　主堂一座其河内有寛一丈長七丈許船二十<lb/>
　　　餘隻舟艇甚多由水路之人俱於此處登舟赴<lb/>
<pb n="KR2k0151_WYG_001-27b"/>
　　　托波兒城<lb/>
　　在掲的河岸駐扎候彼預偹船隻供給之時伊里<lb/>
　　穆城頭目喇法歛帖<hi>人名</hi>帯領被擄西洋將軍牙那<lb/>
　　爾等來謁見我等衣冠用度齊楚不勝仰慕叩頭<lb/>
　　獻酒而去初五日一切船隻供給完偹自掲河登<lb/>
　　舟起行<lb/>
　　掲的河<lb/>
　　　自麻科佛斯科佛落克嶺發源環流麻科斯科<lb/>
<pb n="KR2k0151_WYG_001-28a"/>
　　　向西北而流至那里穆柏興附近歸入鄂布河<lb/>
　　　寛六七丈不等多灣曲水色赤蚊虻甚多沿河<lb/>
　　　有小柏興四五處俱俄儸斯居住其地平坦水<lb/>
　　　窪處甚多皆林藪有馬尾松果松杉松楊樺栁<lb/>
　　　櫻薁刺玫河崖下土燕之巢穴甚多産熊貂䑕<lb/>
　　　狐狸銀䑕灰䑕<lb/>
　　　有一種人類乎索倫名曰鄂斯提牙斯科在掲<lb/>
　　　的河兩岸林木内散處捕貂作貢順流無晝夜<lb/>
<pb n="KR2k0151_WYG_001-28b"/>
　　　行十一日河靣遂寛林木漸稀河内水色漸白<lb/>
　　　蚊虻亦少再行一日至那里穆柏興掲的河歸<lb/>
　　　入鄂布河其間水程二千五百餘里<lb/>
　　　一種魚形類鱘魚口似鮰無鱗脊上並兩肋有<lb/>
　　　骨三條連生肉味同于鮰魚大者不過三尺俄<lb/>
　　　羅斯名之曰四帖里烈帖䝉古人名之曰舒里<lb/>
　　　於未凍河之前從北海由鄂布河遡流而來甚<lb/>
　　　多人皆漁捕曝乾為食亦貨賣<lb/>
<pb n="KR2k0151_WYG_001-29a"/>
　　自麻科斯科村登舟由掲的河順流而行此間經<lb/>
　　羅新訥牙爾及茄斯科村落出掲的河入鄂布河<lb/>
　　行一日於十六日至那里穆柏與管柏興官雅果<lb/>
　　付<hi>人名</hi>排列旂幟兵丁迎接請至伊家作樂筵宴因<lb/>
　　將京都帶去果品並粳米老米遣人酬送管柏興<lb/>
　　官父子甚喜叩頭致謝起程之日送十餘里辭歸<lb/>
　　河内水靣白蛾甚多或飛樹上或浮水靣似栁絮<lb/>
　　乗風楊花鋪地<lb/>
<pb n="KR2k0151_WYG_001-29b"/>
　　那里穆柏興<lb/>
　　　在麻科斯科之西北其間水程二千五百餘里<lb/>
　　　鄂布河自南流來過柏興向西北而流大於伊<lb/>
　　　聶謝河掲的河來自東南流至柏興附近歸入<lb/>
　　　鄂布河居住四五十户俱俄羅斯有天主堂二<lb/>
　　　座設管轄柏興頭目一員名雅果付衣宛薩委<lb/>
　　　翅無兵<lb/>
　　從此處由鄂布河順流而下行五日於二十四日<lb/>
<pb n="KR2k0151_WYG_001-30a"/>
　　至蘇爾呼忒柏興起程之次日忽颶風大作波濤<lb/>
　　洶湧舟楫傾欹上下浮沉俄羅斯人操舟不似中<lb/>
　　國人諳練㡬至於危殆倖得傍岸避入小河衆心<lb/>
　　始安去柏興尚逺管柏興官出迎請至伊宅設宴<lb/>
　　欵待出十數活銀䑕視之鼓西洋琴以獻蘇爾呼<lb/>
　　忒廬舍回祿尚未修葺無可歇公署居舟中越二<lb/>
　　宿於二十七日自蘇爾呼忒起程管柏興官駕舟<lb/>
　　逺送辭歸順流乗風揚帆而行兩日行六百餘里<lb/>
<pb n="KR2k0151_WYG_001-30b"/>
　　於二十九日至薩馬爾斯科<lb/>
　　蘇爾呼忒柏興<lb/>
　　　在那里穆柏興之西北其間由鄂布河舟行水<lb/>
　　　程一千四百餘里其鄂布河來自東南流過柏<lb/>
　　　興向西南與厄爾齊斯河合流復向西北流入<lb/>
　　　北海大于伊聶謝河水濁溜緩水漲四溢洲渚<lb/>
　　　甚多沿河兩岸地勢平坦皆林木有杉松楊樺<lb/>
　　　櫻薁河邊多叢栁有一種鄂斯提牙斯科人在<lb/>
<pb n="KR2k0151_WYG_001-31a"/>
　　　林内散處河之北岸向有栢興廬舍居二百餘<lb/>
　　　户天主堂三座因失火燒毁少半新結廬舍居<lb/>
　　　住餘皆穴處俱俄羅斯設管轄柏興頭目一員<lb/>
　　　駐兵百名<lb/>
　　至薩馬爾斯科之日管柏興官濟爾果爾<hi>人名</hi>逺來<lb/>
　　迎接請至伊家欵宴出其妻子獻酒又請㑹同射<lb/>
　　的六月十六日差俄羅斯人往托波兒城通報大<lb/>
　　國使臣已到緣由自此處由厄爾齊斯河遡流而<lb/>
<pb n="KR2k0151_WYG_001-31b"/>
　　行俱塔塔拉之人挽縴越六宿于二十二日至狄<lb/>
　　穆演斯科<lb/>
　　薩馬爾斯科<lb/>
　　　在蘇爾呼忒柏興西南其間水程六百餘里厄<lb/>
　　　爾齊斯河自南流來遶過柏興向西北流二十<lb/>
　　　餘里歸入鄂布河其河東岸之上有土山不甚<lb/>
　　　大有杉松楊樹河邊有叢栁山麓一帶有廬舍<lb/>
　　　百餘間居五十餘户皆俄羅斯有天主堂一座<lb/>
<pb n="KR2k0151_WYG_001-32a"/>
　　　設管理驛站船隻頭目一員無兵以上三處林<lb/>
　　　木甚多係水窪地方無耕種田畝俱從托波兒<lb/>
　　　托穆斯科等處挽運麥石而食其廬舍生計牲<lb/>
　　　畜等項與厄爾口城伊聶謝柏興同<lb/>
　　在狄穆演斯科修理船舵損壊之處並俟供給止<lb/>
　　二宿閒暇時管柏興官濟爾果爾相約射的為娱<lb/>
　　二十五日濟爾果爾乗船相伴同赴托波兒城<lb/>
　　狄穆演斯科<lb/>
<pb n="KR2k0151_WYG_001-32b"/>
　　　在薩馬爾斯科之西南由厄爾齊斯河遡流而<lb/>
　　　上相去六百餘里厄爾齊斯河來自西南向東<lb/>
　　　北而流水濁溜急其大如色楞格河自薩馬爾<lb/>
　　　斯科至狄穆演斯科沿河一帶東岸之上皆土<lb/>
　　　山平坂有杉松楊樺櫻薁等樹甚宻河邊皆叢<lb/>
　　　栁兩岸有小柏興十餘處間有田畝俄羅斯與<lb/>
　　　鄂斯提牙斯科並搭搭拉人雜處其河東岸土<lb/>
　　　山之上有廬舍百餘間居五十餘戸皆俄羅斯<lb/>
<pb n="KR2k0151_WYG_001-33a"/>
　　　柏興之四靣皆田畝有天主堂一座其柏興事<lb/>
　　　務係薩爾馬斯科頭目兼管無兵<lb/>
　　　一種草果俄羅斯名之曰馬里那䝉古人名之<lb/>
　　　曰和尼柏兒濟爾根形似桑椹色赤味甘酸幹<lb/>
　　　不盈尺其厄爾齊斯河岸之山内甚多柏興各<lb/>
　　　處小兒鬻賣<lb/>
　　於七月初四日至托波兒地方噶噶林馬提飛費<lb/>
　　多爾委翅<hi>人名</hi>遣所屬俄羅斯官衣宛阿法那西委<lb/>
<pb n="KR2k0151_WYG_001-33b"/>
　　翅<hi>人名</hi>迎接問候自河岸至公署排兵列幟<lb/>
諭㫖前排列數對兵丁導引送至公署噶噶林執手叩<lb/>
　　請中國<lb/>
至聖大皇帝萬安於是我等問察罕汗起居互相叙寒<lb/>
　　温坐畢噶噶林曰兩國相和議之後我國人民不<lb/>
　　時往中國貿易屢沾<lb/>
至聖大皇帝深恩有年中國人並不曽一至我國地方<lb/>
　　今天使大人此來有何事故或有干預我國之事<lb/>
<pb n="KR2k0151_WYG_001-34a"/>
　　我等答曰我<lb/>
至聖大皇帝其仁如天視萬國猶一家保萬民如赤子<lb/>
　　是以普天率土莫不畏威懐徳來享來王其遣使<lb/>
　　進貢朝覲者甚衆我<lb/>
大皇帝無論逺近内外俱一體加㤙愛恤不止爾俄羅<lb/>
　　斯一國我等此來因土爾扈特國阿玉竒汗特遣<lb/>
　　使往中國恭請<lb/>
大皇帝萬安貢進方物之人由爾國經過爾國遣人轉<lb/>
<pb n="KR2k0151_WYG_001-34b"/>
　　送至中國所以我<lb/>
大皇帝勅諭我國大臣傳詢爾國前往貿易之商人科<lb/>
　　宻薩爾言沿途馬匹供應不致違誤是以我<lb/>
大皇帝亦由此路遣我等前往阿玉竒汗處<lb/>
頒發諭㫖㤙賞於爾國無事但我等來時我大部交付<lb/>
　　有俄羅斯國商人科宻薩爾乞請行俄羅斯佛教<lb/>
　　番僧在京師者止有米提理一人年已老邁倘有<lb/>
　　不測則行我俄羅斯佛教之人必致斷絶若准我<lb/>
<pb n="KR2k0151_WYG_001-35a"/>
　　國送畨僧前來我即送來等語我國大臣轉奏<lb/>
　　䝉<lb/>
大皇帝㤙准著送番僧前來又曽交付爾商人科宻薩<lb/>
　　爾國若有外科良醫一併送來我等事竣還朝時<lb/>
　　爾國若將行教番僧外科醫士給發令我等帶去<lb/>
　　噶噶林曰是此等情節我科宻薩爾俱曽告訴番<lb/>
　　僧現今在此預備醫士此處無甚良者已差往莫<lb/>
　　斯科窪城調取尚未曽到天使大人囘時可以到<lb/>
<pb n="KR2k0151_WYG_001-35b"/>
　　此我等言我等奉<lb/>
至聖大皇帝命路經爾國往土爾扈特國阿玉竒汗處<lb/>
　　去我等此來爾國察罕汗可曽聴見否曽差人來<lb/>
　　否噶噶林曰天使大人前來之處已報知我國察<lb/>
　　罕汗我察罕汗説中國<lb/>
大皇帝命天使大人特往阿玉竒汗處去爾等須當欽<lb/>
　　敬䕶送至阿玉竒汗處一應馬匹供用不可遲悮<lb/>
　　但未曽遣人來我察罕汗不在莫斯科窪城現在<lb/>
<pb n="KR2k0151_WYG_001-36a"/>
　　軍前天使大人囘來時我察罕汗欲㑹天使大人<lb/>
　　亦未可定若欲相㑹自當特遣人來不知天使大<lb/>
　　人去否我等答曰來時奉<lb/>
大皇帝諭㫖兩國和議已久爾等過俄羅斯國地方往<lb/>
　　阿玉竒汗處去若去來之際察罕汗得知差人邀<lb/>
　　㑹詢問地理情形爾等分一半人往察罕汗處去<lb/>
　　一半人往阿玉竒汗處去若請爾等全去即著前<lb/>
　　往及爾國商人科宻薩爾在京師時亦曽有<lb/>
<pb n="KR2k0151_WYG_001-36b"/>
諭㫖爾國人民雖每嵗前來貿易俱係平素商賈察罕<lb/>
　　汗並未特遣人進貢所以朕亦不曽遣使此所遣<lb/>
　　使者是往阿玉竒汗處去的爾察罕汗如欲相㑹<lb/>
　　詢問地理情形著其中一半人前往相見噶噶林<lb/>
　　曰如此天使大人可曽帶得印文來否我察罕汗<lb/>
　　欲㑹天使特差人來請亦未可定彼時天使不可<lb/>
　　食言我等答曰不曽帶甚文書來爾察罕汗必欲<lb/>
　　相㑹差人前來我等即前往相㑹有何食言之處<lb/>
<pb n="KR2k0151_WYG_001-37a"/>
　　我等向噶噶林言爾國所屬之泥布楚城居住之<lb/>
　　庫似克等共十口越境之中國地方伐木打牲被<lb/>
　　我巡邏兵役拿獲理應遵定邉界和議之欵治罪<lb/>
　　我<lb/>
大皇帝仁慈寛大姑宥其罪其寛免情由曽有文書交<lb/>
　　與商人科宻薩爾帶來使爾知㑹爾察罕汗此文<lb/>
　　書曽到否噶噶林曰文書已到業已差人禀知我<lb/>
　　察罕汗去了其囘信尚未曽到我從前在泥布楚<lb/>
<pb n="KR2k0151_WYG_001-37b"/>
　　城作頭目時似此等私行越境人亦有割耳鼻者<lb/>
　　亦有砍手者大辟者越一日特遣官前來請㑹於<lb/>
　　是前徃噶噶林問曰中國<lb/>
大皇帝天縦至聖國家享承平已乆天使大人受<lb/>
皇帝恩澤享用安逸我等答曰<lb/>
大皇帝至聖至神以仁孝治天下以忠義勵臣僚國無<lb/>
　　重刑不嗜殺戮無間遐邇一體同仁山陬海隅罔<lb/>
　　不沾恩被澤薄海人民皆中心感戴所以國家雍<lb/>
<pb n="KR2k0151_WYG_001-38a"/>
　　熙雨暘時若人夀年豊宇内咸享昇平之福我等<lb/>
　　世戴<lb/>
大皇帝深恩今幸際盛世不但我等身沐<lb/>
皇恩受享安逸即舉家老幼妻子無不沾我<lb/>
大皇帝厚澤安居樂業我<lb/>
大皇帝聖恩髙厚不能枚舉即我等安享樂業之處亦<lb/>
　　難殫述噶噶林曰誠然中國<lb/>
大皇帝至聖至神舉國殷富四方寧謐天使大人等俱<lb/>
<pb n="KR2k0151_WYG_001-38b"/>
　　安享樂業聞之已乆我先察罕汗在時國家無事<lb/>
　　上下相安先察罕汗喜射獵好鷹犬當時臣宰俱<lb/>
　　享安逸二十年來我國兵甲之事全無休息至今<lb/>
　　猶征戰不但我俄羅斯國觀天下諸國沙漳汗空<lb/>
　　科爾汗式費耶忒國厄納特赫國哈薩克國哈拉<lb/>
　　哈兒叭國策旺拉布坦阿玉竒等國皆互相争鬬<lb/>
　　獨中國甚至寧謐目今察罕汗幼稚時最喜與兒<lb/>
　　童為戰鬬戲從前同戲諸兒今皆作將軍若似乃<lb/>
<pb n="KR2k0151_WYG_001-39a"/>
　　父行事我等亦可受享安逸矣爾中國寧謐宇内<lb/>
　　無事<lb/>
大皇帝亦射獵否亦養鷹犬否我等答曰我<lb/>
至聖大皇帝聖神文武法天行健每於萬㡬餘暇古來<lb/>
　　經傳史冊無不經覽天文地理律吕數術無不貫<lb/>
　　通又天縱神武常親騎射以教習臣庶不時圍獵<lb/>
　　奨勵文武而訓練兵將凡扈從士卒俱按日官給<lb/>
　　盤費又給與官馬乘騎雖今日下令明早起行亦<lb/>
<pb n="KR2k0151_WYG_001-39b"/>
　　無些毫遲誤一應俱係<lb/>
大皇帝恩賞我等隻身効力毫無拮据<lb/>
大皇帝亦養海東青鴉虎鷹犬海東青有雪白者有蘆<lb/>
　　花者有本色者單放野雞俱係過時捕得無窩雛<lb/>
　　惟鷹有窩雛亦有捕得者亦放野雞亦捉走兎犬<lb/>
　　内有捉虎狼鹿狍者有捉狐兎者至於水禽雁鴨<lb/>
　　俱放鴉虎按時放捉聞爾國有窩雛海青可取來<lb/>
　　一觀噶噶林曰我等亦養海青亦係捕捉方得並<lb/>
<pb n="KR2k0151_WYG_001-40a"/>
　　無窩雛不知在何處結巢隨将所養本色海青及<lb/>
　　一草白犬出視曰天使大人此來河路迢遥最屬<lb/>
　　險惡途中勞苦一切馬匹供應可有遲悮否中國<lb/>
　　亦有如此河路否我等答曰我中國似此等大河<lb/>
　　亦有更有大於此者名為長江我等來時沿途官<lb/>
　　員甚是欽敬迎接官博爾果付泥克甚是勤慎爾<lb/>
　　國察罕汗供給豐裕不可勝用馬匹船隻並無遲<lb/>
　　悮是以我等不勞而至噶噶林曰聞得土爾扈特<lb/>
<pb n="KR2k0151_WYG_001-40b"/>
　　國貝子阿拉布珠兒之四人天使大人帯來其阿<lb/>
　　拉布珠兒是何人将他四人帶來是何情由我等<lb/>
　　答曰阿拉布珠兒係阿玉奇汗之姪十年前同乃<lb/>
　　母往西藏謁見達賴喇嘛其間策旺拉布坦與阿<lb/>
　　玉竒汗不睦所以阿拉布珠兒不能歸其原籍窮<lb/>
　　廹至極故此投徃中國我<lb/>
大皇帝仁育萬方務使天下人民無一夫不得其所所<lb/>
　　以将阿拉布珠兒封為貝子於嘉峪闗外黨色爾<lb/>
<pb n="KR2k0151_WYG_001-41a"/>
　　騰地方安置每嵗賞給俸銀縀疋生畜今甚殷實<lb/>
　　去嵗阿玉竒汗特遣使恭請我<lb/>
至聖大皇帝萬安貢進方物因此遣我等頒發<lb/>
諭㫖並錫恩賞之便将阿拉布珠兒四人帶去見乃父<lb/>
　　那咂爾麻木令其知阿拉布珠兒䝉我<lb/>
大皇帝深恩其身依然無恙耳一日有俄羅斯國官衣<lb/>
　　宛阿法那西委翅者來見問曰中國大臣内何等<lb/>
　　品級方為尊爵我等答曰我中國親王郡王貝勒<lb/>
<pb n="KR2k0151_WYG_001-41b"/>
　　貝子國公俱係室室<lb/>
天潢一𣲖其公臣子孫有世襲公候伯者内有領侍衛<lb/>
　　内大臣大學士外有尚書都統前鋒統領䕶軍統<lb/>
　　領外省有将軍總督此皆係頭等品級大臣衣宛<lb/>
　　阿法那西委翅曰我俄羅斯察罕汗侍近有大臣<lb/>
　　四員一應事務不用通知國王即可専擅行事中<lb/>
　　國亦有此等臣宰否適間天使大人所言大臣内<lb/>
　　何等最尊我等答曰我中國並無如此専擅行事<lb/>
<pb n="KR2k0151_WYG_001-42a"/>
　　之臣宰事無大小皆具題請<lb/>
㫖恭候<lb/>
上裁臣宰欽遵施行不敢専擅行事大臣内領侍衛内<lb/>
　　大臣六位大學士六位最尊無過於此者衣宛阿<lb/>
　　法那西委翅曰我俄羅斯國若有大事㑹議我汗<lb/>
　　亦前往公同㑹議中國有事㑹議<lb/>
大皇帝亦往同議否我等答曰國家倘有議政要務有<lb/>
　　王貝勒大臣㑹同議定奏<lb/>
<pb n="KR2k0151_WYG_001-42b"/>
　聞皆聼<lb/>
皇上裁奪我國<lb/>
大皇帝無前往同議之理衣宛阿法那西委翅曰天使<lb/>
　　大人看來我國噶噶林於中國何等臣宰相似我<lb/>
　　等言看來類同我中國尚書總督衣宛阿法那西<lb/>
　　委翅曰我國之噶噶林與中國領侍衛内大臣相<lb/>
　　似嗣後天使大人将噶噶林不可呼為尚書但稱<lb/>
　　大臣可也欲以縀十二疋差人送與噶噶林有管<lb/>
<pb n="KR2k0151_WYG_001-43a"/>
　　待飯食俄羅斯官曰差人餽送於我國禮不合天<lb/>
　　使大人親往之時帶去方可我等言此非佳物我<lb/>
　　等自中國逺來經過爾噶噶林地方備承厚意故<lb/>
　　以此相酬我中國凡以物與人並無親送之理今<lb/>
　　差人餽送於爾國禮不合若我等親身帶去又於<lb/>
　　我中國之禮有礙以此微物豈可壊兩國大體不<lb/>
　　如停止遂公議停止餽送以俄羅斯官博爾果付<lb/>
　　泥克逺接勞苦給與縀四疋又給與博爾果付泥<lb/>
<pb n="KR2k0151_WYG_001-43b"/>
　　克之副員費耶爾索付縀二疋起程前一日噶噶<lb/>
　　林差伊俄羅斯官來請曰天使大人明日起行如<lb/>
　　䝉不棄今日可來一飯否於是前徃噶噶林見余<lb/>
　　所帶小刀再三顧盻不勝稱羡即觧以贈之噶噶<lb/>
　　林免冠拜受起程之日特差伊俄羅斯官答送元<lb/>
　　狐皮十張余言爾總管念我係好友如此餽送理<lb/>
　　當收受但我並不曾帶得佳物相贈爾總管之物<lb/>
　　如何收受謹心領矣遂却之來使遣人回覆噶噶<lb/>
<pb n="KR2k0151_WYG_001-44a"/>
　　林復又差人再三叩懇余言我中國凡奉<lb/>
君命差遣一切物件毫不敢收将皮張拿回向爾總管<lb/>
　　為我道謝賜與來使玻璃碗二件在托波兒地方<lb/>
　　住八日於十二日自托波兒起程仍𣲖原接俄羅<lb/>
　　斯官博爾果付泥克四鐡班訥委翅撥䕶送兵六<lb/>
　　十名小心防䕶送至阿玉竒汗處一併同回又差<lb/>
　　伊所屬俄羅斯官等送二十餘里方回<lb/>
　　托波兒<lb/>
<pb n="KR2k0151_WYG_001-44b"/>
　　　在狄穆演斯科之西南其間遡流行六百餘里<lb/>
　　　厄爾齊斯河來自東南遶過托波兒向東北而<lb/>
　　　流托波兒河來自西南於托波兒相對地方歸<lb/>
　　　入厄爾齊斯河沿河兩岸地勢平坦有杉松楊<lb/>
　　　樺櫻薁叢柳小栢興五十餘處左近皆田畆托<lb/>
　　　波兒以北二十餘里河東岸之上有小土山極<lb/>
　　　平坦無城郭居千餘戸其廬舍皆大木營治有<lb/>
　　　磚造廟宇二所理事公署木房數間其山麓及<lb/>
<pb n="KR2k0151_WYG_001-45a"/>
　　　河岸一帶居二千餘戸其廬舍亦皆係大木營<lb/>
　　　治有市廛天主堂二十餘座駐兵二千餘名有<lb/>
　　　頭目十數員其西畢爾斯科省城堡及栢興地<lb/>
　　　方頭目兵丁俱屬噶噶林馬提飛費多爾委翅<lb/>
　　　統轄<lb/>
　　　器用有床桌椅櫈車拖床船舟艇<lb/>
　　　樂有鐘鼓喇叭木笛嗩呐銅弦筝胡琴<lb/>
　　　種大麥蕎麥油麥蔴<lb/>
<pb n="KR2k0151_WYG_001-45b"/>
　　　産蔓菁白菜王𤓰芫荽倭𤓰葱蒜<lb/>
　　　畜馬牛羊猪鵝鴨雞犬猫<lb/>
　　　有一種人俄羅斯名之曰搭搭拉在厄爾齊斯<lb/>
　　　河沿岸及托波兒並喀山一帶居住詢其來厯<lb/>
　　　俄羅斯人曰原係庫程汗之人又名貨通其托<lb/>
　　　波兒等處地方歸併我國之後将伊等㪚處於<lb/>
　　　阿兒台山後沿厄爾齊斯河一帶及托波兒並<lb/>
　　　喀山等地方其中有歸入我教者有不曾歸入<lb/>
<pb n="KR2k0151_WYG_001-46a"/>
　　　我教者看其未入俄羅斯教之人貎似回子俱<lb/>
　　　削髪戴小㡌不食猪肉别供佛像<lb/>
　　　俄羅斯國地方分為八道俱設立噶噶林馬提<lb/>
　　　飛費多爾委翅等總管八員分轄每道所管城<lb/>
　　　堡十餘處二十餘處不等自托波兒以東至泥<lb/>
　　　布楚地方名曰西畢爾斯科其七道曰喀山斯<lb/>
　　　科曰佛羅尼使斯科曰計由斯科曰司馬連斯<lb/>
　　　科曰三柯忒撇忒爾斯科曰郭羅多阿爾哈連<lb/>
<pb n="KR2k0151_WYG_001-46b"/>
　　　斯科曰莫斯科窪斯科<lb/>
　　　於稼穯之人量其収穫之多寡什一而税扵布<lb/>
　　　喇忒索倫鄂斯提牙斯科兀良海齊爾給斯等<lb/>
　　　打牲人令其交納貂䑕狐狸銀鼠灰鼠皮張不<lb/>
　　　打牲之布喇忒索倫等人每嵗人各納銀錢二<lb/>
　　　百文其兵丁每嵗有食千錢者亦有食七百文<lb/>
　　　者不等錢之外又給與麥麵食鹽衣㡌五年一<lb/>
　　　次官給更換<lb/>
<pb n="KR2k0151_WYG_001-47a"/>
　　　原以千歩為一里後改為五百歩<lb/>
　　　其相見禮儀吉凶等事及飲饌生計大約皆同<lb/>
　　自厄爾齊斯河向西南入托波兒河遡流越九宿<lb/>
　　於二十三日至圖敏途中皆搭搭拉之人挽縴岸<lb/>
　　傍林木叢宻無縴路俱行泥水之中兩足肌膚破<lb/>
　　損血水淋漓俄羅斯兵丁猶加笞楚催促余不忍<lb/>
　　視呵責方止到彼之日管栢興官排列旂幟兵丁<lb/>
　　迎接請至伊家欵宴復餽送食物候供給止宿之<lb/>
<pb n="KR2k0151_WYG_001-47b"/>
　　日有俄羅斯出征擄來之式費耶忒國數人來舟<lb/>
　　中鼓吹絃歌以為娱賞以銀錢肉食二十五日起<lb/>
　　程<lb/>
　　鴉班沁<lb/>
　　　在圖敏之西北由土拉河遡流舟行五百餘里<lb/>
　　　沿河兩岸有杉松楊樺叢柳甚稀有小栢興二<lb/>
　　　十餘處栢興附近俱種田畆俄羅斯與搭搭拉<lb/>
　　　雜處土拉河之西岸有栢興廬舍居二百餘户<lb/>
<pb n="KR2k0151_WYG_001-48a"/>
　　　俱俄羅斯有天主堂三座設管轄栢興頭目二<lb/>
　　　員無兵從此捨舟陸行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0151_WYG_001-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異域録卷上<lb/>
</p>
<p>
</p>
  </div>
</body>
</text>
</TEI>
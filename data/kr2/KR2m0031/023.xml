<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明謚紀彚編卷二十三</head> <lb/>
    <p>
<pb n="KR2m0031_WYG_023-1a"/>
欽定四庫全書<lb/>
　明謚紀彚編卷二十三<lb/>
　　　　　　　　　　　　　明　郭良翰　撰<lb/>
　　臣謚<lb/>
　　　近題准謚諸文臣<lb/>
禮部等衙門署部事右侍郎兼翰林院侍讀學士等官<lb/>
臣吳道南等謹題為謚典諮訪已有次第謹遵明㫖從<lb/>
公㑹議以一羣情以襄鉅典事遵奉明㫖㑹同九卿科<lb/>
<pb n="KR2m0031_WYG_023-1b"/>
道同各衙門太子少保吏部尚書孫丕揚等恭於公所<lb/>
集議臣等同議得易名重典榮鏡千秋固必其人不愧<lb/>
於此典即此典亦非専為其人也為夫國家舉之可以風<lb/>
有位該部行之足以憲將來則是典也正先王之所謂<lb/>
名教而以佐爵賞刑威之所不及者也乃自昔㑹議未<lb/>
行容多冒濫若近日類題既衆又復紛紜講之數年迄<lb/>
無一决玊有瑕而珠有纇徒歎全徳之難甲方可而乙<lb/>
忽否祇淆衆口之異明㫖謂何囂競日起此甚非所以<lb/>
<pb n="KR2m0031_WYG_023-2a"/>
維國是定羣情也臣等仰奉明綸俯稽輿論諮詢一禀<lb/>
至公參伍顧瞻清議聞其聲必徵其實見其表必察其<lb/>
裏不敢參一毫嫌怨不敢萌一念恩私虚心博採平心<lb/>
議擬以天下之公是公非合於本人之真是真非必其<lb/>
人端方正直足以砥柱乎中流必所表碩徳鴻猷足以<lb/>
流光於奕世寧過於嚴或有遺賢以待他日之補牘母<lb/>
失於寛致有濫舉以玷今日之公評若夫炳烺大節既<lb/>
以呌閶闔而觸雷霆何忍忠魂飲吹毛之憾歴落孤貞<lb/>
<pb n="KR2m0031_WYG_023-2b"/>
果能盟嵗寒而凌霜雪肯令介節靳華衮之褒庶㡬喟<lb/>
徳欽芳寓有㣲顯闡幽之意黜邪崇正卓有揚清激濁<lb/>
之風謚典可藉以有光而臣等今日之㑹議為不徒矣<lb/>
今除禮部尚書馮琦候㫖再請外及科道官公舉併子<lb/>
孫陳乞未經諮訪者另具續單再行各衙門諮訪謹將<lb/>
衆論之已孚定品之可據者併萬厯三十一年禮部題<lb/>
補謚七人内除吏部尚書陳有年已謚恭介五官監候<lb/>
楊源已奉㫖議謚外共二十九人各條其大㮣開名恭<lb/>
<pb n="KR2m0031_WYG_023-3a"/>
請聖裁萬厯三十一年禮部題應補謚者五人兵部尚<lb/>
書伍文定湖廣人南京刑部侍郎吳悌江西人僉都御<lb/>
史魯穆浙江人僉都御史楊繼宗山西人石城所吏目<lb/>
鄒智四川人各省直撫按奏請并禮科疏舉及萬厯三<lb/>
十一年起至三十五年止䘏過大臣應題謚者二十四人<lb/>
大理寺卿陳恪浙江人尚寳司少卿孟秋山東人御史<lb/>
劉臺江西人兵部尚書毛伯温江西人吏部侍郎張元<lb/>
禎江西人諭徳張元忭浙江人南京禮部尚書陶承學<lb/>
<pb n="KR2m0031_WYG_023-3b"/>
浙江人太常寺少卿魏良弼江西人吏部侍郎趙用賢<lb/>
南直𨽻人刑部侍郎張翀廣西人副都御史張文錦遼<lb/>
東人兵部侍郎李盛春湖廣人副都御史魏允貞北直<lb/>
𨽻人副都御史郭惟賢福建人工部尚書劉東星山西<lb/>
人禮部侍郎唐文獻南直𨽻人戸部侍郎張養䝉山西<lb/>
人兵部侍郎許孚逺浙江人戸部主事周大佐福建人<lb/>
戸科給事中楊允繩南直𨽻人錦衣衞經歴沈錬浙江<lb/>
人太子太保左都御史温純陜西人南京吏部尚書曽<lb/>
<pb n="KR2m0031_WYG_023-4a"/>
同亨江西人鴻臚寺卿張朝瑞直𨽻人萬厯三十七年<lb/>
十二月初八日具題十二日奉聖㫖是這謚典既㑹議<lb/>
停當都准與欽此<lb/>
　　　按謚號關係國是遵奉明㫖固不厭詳慎顧有<lb/>
　　　公論已定於多年實蹟允符於㑹議禮部覆題<lb/>
　　　翰林撰擬俞㫖在前竟格未下前夫二十九人<lb/>
　　　如五官監候之楊源後夫二十九人如工部左<lb/>
　　　侍郎之王汝訓吏部右侍郎之劉曰寧禮部右<lb/>
<pb n="KR2m0031_WYG_023-4b"/>
　　　侍郎之郭正域禮部尚書之馮琦諸臣業具擬<lb/>
　　　上而尚留中也濳徳弗曜大典未全不無清時<lb/>
　　　闕事至繇此五年一議其典既懸其時則可是<lb/>
　　　所係於百代瞻仰尤不淺尠乗時亟請自有司<lb/>
　　　存嗣兹續入以俟君子<lb/>
　<lb/>
　<lb/>
　明謚紀彚編卷二十三<lb/>
</p>
<p>
</p>
  </div>
</body>
</text>
</TEI>
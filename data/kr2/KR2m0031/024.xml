<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明謚紀彚編卷二十四</head> <lb/>
    <p>
<pb n="KR2m0031_WYG_024-1a"/>
欽定四庫全書<lb/>
　明謚紀彚編卷二十四<lb/>
　　　　　　　　　　　　明　郭良翰　撰<lb/>
　　議論<lb/>
丘文莊公濬衍義補曰臣謹按先正有言國家所以馭<lb/>
臣下者不過禍福榮辱而已為善者生享其福死受其<lb/>
榮不善者生遇其禍死䝉其辱天下雖欲不治安不可<lb/>
得也如有不令之臣生則盜其禄位死則盜其榮名善<lb/>
<pb n="KR2m0031_WYG_024-1b"/>
者不知所勸惡者不知所懼臧否顛倒不可復振其為<lb/>
害可勝道哉臣惟生者之禍福出於一時之䝉蔽衆論<lb/>
之不公人衆者勝天固可僥倖而茍免然而事久則論<lb/>
定天定則勝人至於葢棺事則定矣然猶以偏愛之心<lb/>
持不公之論以愚而為賢當辱而反榮是終無天道矣<lb/>
是以三代明王立為謚法以為死後榮辱之典善者予<lb/>
之以美謚惡者予之以惡謚孟子所謂孝子慈孫百世<lb/>
不改而世之昏君僻臣乃以一己之私而掩天下之公<lb/>
<pb n="KR2m0031_WYG_024-2a"/>
非惟得罪於世教而實得罪於天帝也三代以前君之<lb/>
謚則請命乎天臣之謚則請命於君天不言而人代之<lb/>
言人代天言而反天之道天必殛之君不自任而俾臣<lb/>
代之臣承君命而負君之託逆天之理違國之法雖一<lb/>
時逭於人刑其如天道何唐宋議謚掌於太常博士凡<lb/>
於法應得謚者考其行狀撰定謚文移文吏部考功郎<lb/>
中覆定之本朝雖設太常博士而不掌謚議洪武初惟<lb/>
武臣有謚至永樂中文臣始有謚葢自姚廣孝胡廣始<lb/>
<pb n="KR2m0031_WYG_024-2b"/>
也自後文臣亦多有之然我朝之謚皆出恩賜臣竊謂<lb/>
九重之上於臣下之賢否未易盡知請自今以後有應<lb/>
得謚者未賜之先先下有司考訂以聞然後從中賜下<lb/>
如此則得之者以為榮不當得者不因其親故之囑托<lb/>
其當得者不為朋黨之掩蔽國家激勸臣子之大端有<lb/>
在於是其為世教之助夫豈細哉<lb/>
類鈔臣謚後叙曰國朝用漢制帝謚皆稱孝又襲唐故<lb/>
以字繁為貴要不離於天道文武間有惜孝字及武字<lb/>
<pb n="KR2m0031_WYG_024-3a"/>
者坤儀冠孝而聫稱奉慈遜嫡而均字或益之過而青<lb/>
宫之號羡於諸王或損之深而興宗之名幾於追廢意<lb/>
者禮時為大古人所以貴闕疑也洪武諸王不避荒厲<lb/>
之屬獻陵訪落有司奏賀銀之謚諭云與其惡謚孰若<lb/>
不謚惡謚之不行自賀侍郎始也楊東里云儒臣之謚<lb/>
始於胡晃菴而丘瓊臺則云始於姚道衍然文節易名<lb/>
實肇於洪武戊寅之嵗則文臣之謚自王待制始也孝<lb/>
者行之首唐宋以降君臣同<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>皇朝二百年與者僅居<lb/>
<pb n="KR2m0031_WYG_024-3b"/>
其一焉則陳僉督是也文以經緯為義非徒翰墨之工<lb/>
今詞林據而有之亦非令甲攷之典制則魏南齋周恂<lb/>
如非經幄之産也其在近世則何椒丘黄定軒非摛繪<lb/>
之章也亦有發身詞林而不得文者以所重則劉求樂<lb/>
以私諱則陳安簡之屬也有謚在百年之後者宋濳溪<lb/>
劉誠意也有謚在數十年之後者于節菴岳季方也有<lb/>
謚及其貤封臣者常鄂公也有倖獲而數罷者李湯隂<lb/>
也有褒錫而屢更者曹萬鍾王泉坡之屬也有父子皆<lb/>
<pb n="KR2m0031_WYG_024-4a"/>
謚者鄒緝熙儀髙宻周松露王千之倪静存王介菴白<lb/>
南宫耿青厓許靈寳林泉山孫一川有兄弟皆謚者彭<lb/>
可齋楊鏡川費湖東許函谷也有謚同於名而不能易<lb/>
者金忠之為忠襄林文俊之為文修也有姓謚皆同而<lb/>
不能易者馬行部馬西𤣥之同為文簡王威寧王后岡<lb/>
之同為襄敏也兹數者或相沿之舊而習以成章或法<lb/>
守之移而主者未覺或寵受之浮而求名不得或湮滅<lb/>
之後而欲葢彌章故總叙其㮣著於篇末其或未知者<lb/>
<pb n="KR2m0031_WYG_024-4b"/>
有所俟焉<hi>此叙鄭司封得之鄭邦章云出閣本惜作者姓氏不傳録以備覽</hi>
大司寇王公世貞謚法考序曰余嘗有謚法通紀三十<lb/>
卷列其凡而序之所以標先王制謚之本㫖與歴代沿<lb/>
革輕重之變畧備矣至明亦有紀而未甚詳於是徧考<lb/>
金匱國史之藏秘閣之籍參以家乗而後靡所不備凡<lb/>
有釋義者皆閣籍也毎故事大臣卒禮部以謚請報俞<lb/>
矣則内閣以兩字者二請于上而自擇之是以具釋義也<lb/>
洪武之尚為吳也諸功臣死事及有勞而夭者皆榮公<lb/>
<pb n="KR2m0031_WYG_024-5a"/>
侯之爵而傳之謚終髙帝世文臣弗得也武臣即都督<lb/>
弗贈侯伯弗得也至建文而待制王禕得謚文節矣文<lb/>
臣之有謚自禕始也其謚小臣亦自禕始永樂制嚴矣<lb/>
終太宗世文臣之得者僅姚恭靖廣孝胡文穆廣而恭<lb/>
靖之爵則公也文臣之有謚僅文穆一也洪熙初始大<lb/>
合故臣凡勞於國誼於青宫三品而上易名者十餘人<lb/>
而後文臣之謚廣然宣英之代猶斤斤焉持其柄而弗<lb/>
輕予且夫魯王愛子也秦王次嫡子也髙帝命之曰荒<lb/>
<pb n="KR2m0031_WYG_024-5b"/>
曰愍而登之冊曰不敢以子故而廢天下公其於宗室<lb/>
諸子王尚有評也文臣之有榮愍也則瑕弗掩也文榮<lb/>
之以爵也文愍之以事也庶幾寓貶矣婦人之有謚也<lb/>
自后妃而外則死節也公主之有謚也自仁宗之悼愛<lb/>
女始也乳媪之有謚也自宣宗始也乳媪之夫之有謚<lb/>
也亦自宣宗始也方士之有謚也自世宗始也謚而四<lb/>
字淫矣而使方士得之則益淫也當世宗之季吾又得<lb/>
二事焉夏文愍之持秉則同列皆中謚及身以罪死易<lb/>
<pb n="KR2m0031_WYG_024-6a"/>
世而後牽復所得者中下謚也繼而嚴氐之持秉則其<lb/>
子為市焉非上所甚注懷者必賄而後得不賄不得也<lb/>
即得之不腆不上謚也及身以罪竄則弗謚也夫謚者<lb/>
人主之春秋也尊則稱天以命之不尊則與天下共隲<lb/>
之而柰何為大臣修怨賈利地也然則如之何其必畧<lb/>
採唐宋故事遇大臣以謚請有俞㫖則翰林之司篆者<lb/>
為議而定二謚焉以授禮科科詳之復議而上之閣臣<lb/>
復衷而取上裁凡文臣二品而上及勛親臣公必謚侯<lb/>
<pb n="KR2m0031_WYG_024-6b"/>
伯之蒞軍府加保傅必謚謚兼美惡二品以下自卿佐<lb/>
以迨庶僚有徳行政術亦有謚謚則言官請之禮部裁<lb/>
之有美無惡可也自國初以至先臣勛臣若傅友徳若<lb/>
徐輝祖之類文臣若章溢若唐鐸若胡儼若魏源之類<lb/>
武臣若劉玉馬永王効之類諫臣若楊瑄黄鞏王思楊<lb/>
爵之類儒林若吳與弼陳獻章胡居仁之類文苑若李<lb/>
夢陽何景明楊慎李攀龍之類追之以謚可也勛臣若<lb/>
李善長馮勝若廖永忠耿炳文若丘福之類文臣若陳<lb/>
<pb n="KR2m0031_WYG_024-7a"/>
循若徐有貞之類追之以謚謚而不盡蔽瑕可也又若<lb/>
于謙者易之以上謚可也萬安劉吉汪鋐張瓚者易之<lb/>
以下謚可也凡此數者皆所謂與天下共隲之操法於<lb/>
賞罰之外而毋使人得而議其後也<lb/>
王文恪公鏊震澤長語曰周公制謚法雖臣子于君父<lb/>
不得私焉所以示萬世之公也其法嚴矣漢晉而下既<lb/>
已失之然猶付之一時公議謚不應議則博士駁正之<lb/>
猶為近古本朝之謚有美無惡所謂謚者特為褒美之具<lb/>
<pb n="KR2m0031_WYG_024-7b"/>
而已官由翰林者皆得謚文文不以人而以官已不免<lb/>
外議定謚出於秉筆一二人或以好惡參其間又不聞<lb/>
有駁正之者於乎何以服天下信後世哉<lb/>
皇甫録皇明紀畧曰古人謚必有議謚不當則加貶削<lb/>
我朝之謚國初猶存公道如魯邸曰荒伊邸曰厲是已<lb/>
其後惟官尊者有謚謚定無改奪者古意葢蕩然矣又<lb/>
官由翰林方得為文而劉公球謚忠愍以其節也若魏<lb/>
文靖公驥葉文莊公盛吳文恪公訥姚文敏公夔邵文<lb/>
<pb n="KR2m0031_WYG_024-8a"/>
莊公寳則翰林之制安在謚以易名故陳公文以翰林<lb/>
謚莊靖若尚書金公忠謚忠毅王公文謚文愍則易名<lb/>
之義又安在乎<lb/>
陳師禪寄筆談曰昔李東陽與劉瑾善瑾欲害楊公一<lb/>
清東陽力救之楊深徳焉㑹東陽病亟將不起一清偕<lb/>
同列梁儲靳貴就問東陽以謚為憂一清等曰國朝以<lb/>
來文臣未有謚文正者請以謚公可乎東陽即于床上<lb/>
頓首謝之按文臣美謚至文正而極故宋惟范仲淹司<lb/>
<pb n="KR2m0031_WYG_024-8b"/>
馬光足以當之我國百餘年不輕以授人李公之在内<lb/>
閣貪位戀禄媚附權奸脂韋沉浮貽譏伴食不正莫甚<lb/>
焉乃反得謚為文正蔽於黨與之私如天下後世公論<lb/>
何昔彭韶正色立朝完名全節海内所仰文正之謚攸<lb/>
宜既殁僅得謚惠安二者予奪胥失之昔宋夏竦卒仁<lb/>
宗特賜謚文正司馬光言竦之為人天下莫不知之今<lb/>
乃謚以至美無以加之謚恐傷國家至公乃改謚文莊<lb/>
宋朝謚議甚嚴多覆議駁正我朝此例不聞矣<lb/>
<pb n="KR2m0031_WYG_024-9a"/>
少宗伯郭公正域為懇嚴謚典以重公評覆議臺省喬<lb/>
璧星羅棟疏内應奪者四人兵部尚書許論靈寳人原<lb/>
謚恭襄刑部尚書黄光昇晉江人原謚恭肅大學士吕<lb/>
本即李本餘姚人原謚文安禮部尚書范謙豐城人原<lb/>
謚文恪應改者一人左都御史陳瓚獻縣人原謚簡肅<lb/>
應補者七人兵部尚書伍文定松滋人南京刑部侍郎<lb/>
吳悌金谿人僉都御史魯穆天台人僉都御史楊繼宗<lb/>
山西人石城所吏目鄒智四川人五官監候楊源豐城<lb/>
<pb n="KR2m0031_WYG_024-9b"/>
人吏部尚書陳有年餘姚人内惟陳有年已謚恭介楊<lb/>
源奉㫖議謚餘俱留中不下時萬厯三十一年九月也<lb/>
　<lb/>
　<lb/>
　<lb/>
　<lb/>
　<lb/>
　明謚紀彚編卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>國語補音</head>
    <p>
<pb n="KR2e0002_WYG_000-1a"/>
欽定四庫全書　　　　　史部五<lb/>
　國語補音　　　　　　　雜史類<lb/>
　　提要<lb/>
　　　　<hi>臣</hi>等謹按國語補音三卷唐人舊本宋宋庠<lb/>
　　　　補葺庠字公序安陸人徙居雍邱天聖二年<lb/>
　　　　進士第一厯官檢校太尉平章事樞密使封<lb/>
　　　　莒國公以司空致仕諡文憲事迹具宋史本<lb/>
　　　　傳自漢以來註國語者凡賈逵王肅虞翻唐<lb/>
<pb n="KR2e0002_WYG_000-1b"/>
　　　　固韋昭孔晁六家然皆無音宋時相傳有音<lb/>
　　　　一卷不著名氏庠以其中鄯州字推之知出<lb/>
　　　　唐人然簡畧殊甚乃採經典釋文及説文集<lb/>
　　　　韻等書補成此編觀目録前列二十一篇之<lb/>
　　　　名詳註諸本標題之異同後列補音三卷夾<lb/>
　　　　註其下曰庠自撰附于末知其初本附韋昭<lb/>
　　　　注後後人以昭註世多傳本遂抄出别行明<lb/>
　　　　人刋本又散附各句之下間多脫誤盖非其<lb/>
<pb n="KR2e0002_WYG_000-2a"/>
　　　　舊此本猶從宋本録出其例存唐人舊音于<lb/>
　　　　前舊音所遺及但用直音而闕反切者隨字<lb/>
　　　　増入皆以補注二字别之其釋正文者大書<lb/>
　　　　其字夾註其音其釋韋時句者亦大書其字<lb/>
　　　　而冠以註字為别較陸徳明經典釋文以朱<lb/>
　　　　墨分别經註輾轉傳寫遂至混合為一者頗<lb/>
　　　　便省覽自記稱舊本參差不一最後得其同<lb/>
　　　　年宋緘本大體為詳因取公私書十五六本<lb/>
<pb n="KR2e0002_WYG_000-2b"/>
　　　　與參互考証以定是編其辨證最為詳核惜<lb/>
　　　　其前二十一卷全佚僅存此音也又庠此音<lb/>
　　　　實全收唐人舊本而附益其説故謂之補諸<lb/>
　　　　家著録惟署庠名殊為失考今仍標唐人于<lb/>
　　　　前以存其實焉乾隆四十四年六月恭校上<lb/>
　　　　　　　　　總纂官<hi>臣</hi>紀昀<hi>臣/</hi>陸鍚熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸　費　墀<lb/>
<pb n="KR2e0002_WYG_000-3a"/>
國語補音原目<lb/>
　　周語上第一<lb/>
　　周語中第二<lb/>
　　周語下第三<lb/>
　　魯語上第四<lb/>
　　魯語下第五<lb/>
　　齊語第六<lb/>
　　晉語第七<hi>或於國語次行别題晉語一下復曰武公案此卷唯載武公一節其餘盡記獻</hi>
<pb n="KR2e0002_WYG_000-3b"/>
　　　<hi>公驪姬事則後人妄加明矣</hi>
　　晉語第八<hi>此亦於卷外題晉語二下復標曰獻公諸本不一</hi>
　　晉語第九<hi>卷外並題曰晉語三自此以下至第十五皆如此</hi>
　　晉語第十<lb/>
　　晉語第十一<hi>此卷題曰襄公</hi>
　　晉語第十二<hi>此卷題曰厲公</hi>
　　晉語第十三<hi>此卷題曰悼公</hi>
　　晉語第十四<lb/>
<pb n="KR2e0002_WYG_000-4a"/>
　　晉語第十五<hi>此卷題曰昭公</hi>
　　鄭語第十六<hi>或題曰鄭桓第十六</hi>
　　楚語上第十七<lb/>
　　楚語下第十八<lb/>
　　吴語第十九<lb/>
　　越語上第二十<lb/>
　　越語下第二十一<lb/>
　　補音三卷<hi>庠自撰附於末</hi>
<pb n="KR2e0002_WYG_000-4b"/>
案諸本題卷次敘各異或有先題國語卷第幾作一行<lb/>
次又別題曰某語次下又別題曰某公疑皆後人以意<lb/>
妄自標目然不能得其定本未知孰是庠家舊藏此書<lb/>
亦㕘差不一天聖初有宗人同年生緘假庠此書最有<lb/>
條例因取官私所藏凡十五六本校緘之書其間雖或<lb/>
魯魚而緘本大體為詳又題號諸篇較若畫一並不著<lb/>
卷字但曰某語第幾其間唯一國有一篇或二三篇則<lb/>
加上中下以為別然不知此目興自何世及何人論次<lb/>
<pb n="KR2e0002_WYG_000-5a"/>
決非丘明所自造葢厯世儒者各有章句並擅為部第<lb/>
莫可知已唯此本題卷不與諸家類今輒據以為正云<lb/>
<pb n="KR2e0002_WYG_000-6a"/>
國語補音原序<lb/>
按班固蓺文志種別六經其春秋家有國語二十一篇<lb/>
注左丘明著至漢司馬子長撰史記遂據國語世本戰<lb/>
國䇿以成其書當漢世左𫝊秘而未行又不立於學官<lb/>
故此書亦弗顯惟上賢達識之士好而尊之俗儒弗識<lb/>
也逮東漢左𫝊漸布名儒始悟向來公穀膚近之說而<lb/>
多歸左氏及杜元凱研精訓詁木鐸天下古今真謬之<lb/>
學一旦氷釋雖國語亦從而大行葢其書竝出丘明自<lb/>
<pb n="KR2e0002_WYG_000-6b"/>
魏晉以後書録所題皆曰春秋外𫝊國語是則左𫝊為<lb/>
内國語為外二書相輔以成大業凡事詳於内者畧於<lb/>
外備於外者簡於内先儒孔晁亦以為然自鄭衆賈逵<lb/>
王肅虞翻唐固章昭之徒竝治其章句申之注釋為六<lb/>
經流亞非復諸子之倫自餘名儒碩士好是學者不可<lb/>
勝紀厯世離亂經籍亡逸今此書惟韋氏所解𫝊於世<lb/>
諸家章句遂無存者然觀韋氏所叙以鄭衆賈逵虞翻<lb/>
唐固為主而增損之故其注備而有體可謂一家之名<lb/>
<pb n="KR2e0002_WYG_000-7a"/>
學惟唐文人柳子厚作非國語二篇攟摭左氏意外微<lb/>
細以為詆訾然未足掩其鴻美左篇今完然與經籍竝<lb/>
行無損也庸何傷於道因略記前世名儒𫝊學姓氏別<lb/>
之<lb/>
後漢大司農鄭衆字仲師作國語章句亡其篇數<lb/>
漢侍中賈逵字景伯作左氏春秋及國語解詁五十一<lb/>
　　篇左𫝊三十篇國語二十一篇隋志云二十卷唐<lb/>
　　已亡<lb/>
<pb n="KR2e0002_WYG_000-7b"/>
魏中領軍王肅字子雍作春秋外𫝊國語章句一卷隋<lb/>
　　志云梁有二十二卷唐志亦云二十二卷<lb/>
吳侍御史虞翻字仲翔注春秋外𫝊國語二十一卷<lb/>
吳尚書僕射唐固字子正注春秋外𫝊國語二十一卷<lb/>
吳中書僕射侍中髙陵亭侯韋昭字𢎞嗣注春秋外𫝊<lb/>
　　國語二十一卷隋志云二十二卷唐志二十一卷<lb/>
　　與今見行篇次同<lb/>
晉五經博士孔晁注春秋外𫝊國語二十卷唐志二十<lb/>
<pb n="KR2e0002_WYG_000-8a"/>
　　一卷<lb/>
右按古今卷第多不同或云二十一篇或二十二或二十<lb/>
卷然據班志最先出賈逵次之皆云二十一篇此實舊<lb/>
書之定數其後或互有損益葢諸儒章句煩簡不同析<lb/>
簡併篇自名其學葢不足疑也要之蓺文志為審矣又<lb/>
按先儒未有為國語音者葢外内𫝊文多相涉字音亦<lb/>
通故也然近世𫝊舊音一篇不著撰人名氏尋其說乃<lb/>
唐人也何以證之據解犬戎樹惇引鄯州羌為說夫改<lb/>
<pb n="KR2e0002_WYG_000-8b"/>
善鄯國為州自唐始耳然其音簡陋不足名書但其間<lb/>
時出異聞義均雞肋庠因暇輒記其所闕不覺盈篇今<lb/>
因舊本而廣之凡成三卷其字音反切除存本說外悉<lb/>
以陸德明經𫝊釋文為主亦將稽舊學除臆說也惟陸<lb/>
音不載者則以說文字書集韻等附益之號曰國語補<lb/>
音其間闕疑請俟鴻博非敢𫝊之達識姑以示兒曹云<lb/>
宋庠序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷十九</head> <lb/>
    <p>
<pb n="KR2m0046_WYG_019-1a"/>
欽定四庫全書<lb/>
　錢通卷十九<lb/>
　　　　　　　　　　　　明　胡我琨　撰<lb/>
　　十之異<lb/>
　　　天有神地有怪人有冥合此三者然後可以為<lb/>
　　　泉雨有時以凝土有時以化魂魄有時以徴異<lb/>
　　　故然也聖人欲有所取之取諸異也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其異欲<lb/>
　　　其蚤之正也故異曰十<lb/>
<pb n="KR2m0046_WYG_019-1b"/>
　　神物<lb/>
道書云牽牛娶織女天帝借二萬錢下禮久不還被驅<lb/>
在營室中<lb/>
北落師門西北有十星曰天錢<hi>晉書天文志</hi>
其王是漫陁多王頂上而生後為輪王以福力故天雨<lb/>
寶錢滿國皆富<hi>頂生經</hi>
周成王時咸陽雨錢終日而絶<hi>異林</hi>
漢世𨽻川民家雨金銖錢<hi>述異記</hi>
<pb n="KR2m0046_WYG_019-2a"/>
王莾時未央宫中雨五銖錢既至地悉為龜兒<hi>同上</hi>
朱漢賔少時善射嘗因與同軰出獵指一飛鴈隨矢而<lb/>
落其鏃中正其臆上貫一金錢有篆文示其郡之碩儒<lb/>
皆無識者人甚異之繇是人皆號之曰朱落鴈<hi>晉史</hi>
益州嚴貞觀有通僊井相傳此井與廣漢綿竹君平宅<lb/>
井相通有人淘井得銅錢三徑可二寸因恍惚不安復<lb/>
投井中立愈或云此君平卜卦錢也<hi>趙汴成都記</hi>
華亭縣北七十里有澱湖山上有三姑廟有漁舟艤湖<lb/>
<pb n="KR2m0046_WYG_019-2b"/>
口忽見一婦人附舟云欲到澱山寺及抵岸婦人直入<lb/>
寺去舟中止遺一履漁人執此履以往索渡錢寺僧甚<lb/>
訝之曰此必三姑顯靈因相隨至殿中果見左足無履<lb/>
坐傍百錢在焉遂抵漁人而去<hi>閑牕括異志</hi>
世祖于其住堂内得異錢文為北斗星雙刀雙旗及有<lb/>
形帶劒<hi>南史齊本記</hi>
永明七年齊興太守劉元寶治郡城于塹中獲錢百萬<lb/>
形極大以獻臺以為瑞世祖班賜朝臣以下各有差<hi>南齊</hi>
<pb n="KR2m0046_WYG_019-3a"/>
<hi>祥瑞志</hi>
唐乾符中蜀州刺史李師㤗理第于錦浦里北門西與<lb/>
李冰祠隣距宅之北地形漸高崗走西南與祠相接于<lb/>
其堂北鑿地五六尺得大冢甎甓甚固得金錢于甎外<lb/>
數十枚各重十七八銖徑一寸七八分圓而無孔去縁<lb/>
二分有隠起規規内面各科斗書二十一字其縁甚薄<lb/>
有刃焉督役者以白師㤗師㤗命并金錢復瘞之<hi>趙汴成都</hi>
<hi>記</hi>
<pb n="KR2m0046_WYG_019-3b"/>
皇朝淳化三年昇州奏二月十五日夜忽有雷聲茅山<lb/>
鷰口洞宫石開二尺裏面得銅鐵錢三十一文<hi>樂史總仙記</hi>
黄尋家貧一日大雨天飛錢至其家無數因致富<hi>幽冥録</hi>
巴東阮僧水際得青磁椀折花及米其中皆滿以錢及<lb/>
金銀置之皆然自是富貴僧年老擲椀江中謂徒弟曰<lb/>
不欲爾增罪累也<hi>秘閣閑談</hi>
河州有林氏其先為郡守任罷家居一日天忽雨錢充<lb/>
積其家林氏乃整衣仰天祝曰非常之事必將為禍于<lb/>
<pb n="KR2m0046_WYG_019-4a"/>
此速止林氏之福也應聲而止收錢鉅萬為富人云<hi>稽神</hi>
<hi>録</hi>
西魏大統七年正月東魏有雀御永安錢置渤海王高<lb/>
歡前歡世子澄乃令百爐别鑄此錢鄴中號令公百爐<lb/>
錢<hi>三國典畧</hi>
建業有庫子姓邢家貧聚錢滿二千輙病或失去其妻<lb/>
竊聚錢埋于地中一夕忽聞有聲如蟲飛自地穿户而去<lb/>
有觸牆壁墜地者明日視之皆錢其妻乃告埋瘞之處<lb/>
<pb n="KR2m0046_WYG_019-4b"/>
視皆亡矣邢後得一自然龜狀如眞置庭中石榴樹下<lb/>
或見之曰此寶物也因收置筐篋中自爾稍充足後頗<lb/>
富矣<hi>稽神録</hi>
慶元二年十二月呉縣金鵞鄉銅錢百萬自飛<hi>宋史</hi>
乾元中李輔國奏内飛龍廐鑄銅鍾乃投乾元錢二文<lb/>
于鑪中祈曰如聖躬萬福國祚無疆宄孽殄除則願不<lb/>
消不鑠一隂一陽並見于外及鐘成一如所祈<hi>唐書</hi>
宻收張籛少年時常有一飛鳥狀若斥鷃銜一青銅錢<lb/>
<pb n="KR2m0046_WYG_019-5a"/>
墮于張懐袖間張異之常繋錢于衣衿間其後累財巨<lb/>
萬<hi>玉堂閒話</hi>
茅山黄尊師法籙甚高于茅山側修起天尊殿講説教<lb/>
化日有數千人時講筵初合忽有一人排闥呌呼相貌<lb/>
麤黑言辭鄙陋腰揷騾鞭如隨商客騾仗者罵道士汝<lb/>
聚衆作何物不向深山學道還敢謾語耶黄尊師不測<lb/>
下講筵遜詞衆人悉懼不敢牴牾良久詞色稍和曰修<lb/>
一殿却用幾錢曰要五千貫曰盡搬破甑釡及雜鐵來<lb/>
<pb n="KR2m0046_WYG_019-5b"/>
約八九百斤掘地為爐以火銷之探懐中取葫蘆㵼出<lb/>
兩丸藥以物攪之少頃去火已成上銀曰此合得萬餘<lb/>
貫修觀計用有餘<hi>逸史</hi>
光獻在父母家時與羣女共為撚錢之戲而後一錢輙<lb/>
獨旋轉盤中凡三日方止<hi>避暑漫抄</hi>
留錢山在縣西南十六都唐乾符間一夕山上有聲錚<lb/>
錚焉及旦視之雨錢滿山以億萬計樹木皆折據郡志<lb/>
則云乾符中池錫家雨錢數萬其家畜一鶴日盤旋山<lb/>
<pb n="KR2m0046_WYG_019-6a"/>
間下于庭除因號其山曰朱頂林曰白鶴云<hi>福州府志勝</hi>
　　冥夢<lb/>
周犨者家貧夫婦夜田天帝見而矜之問司命曰此可<lb/>
富乎司命曰命當貧有張子錢可以借之乃借而與之<lb/>
期曰車子生急還之田者稍富利及期夫婦輦其賄以<lb/>
逃同宿路蓬夫妻寄車下宿夜生子問名于夫夫曰生<lb/>
車間可名車子也從是所向失利遂以貧困<hi>捜神記</hi>
許至雍妻早亡雍每感嘆悲泣一日忽覺有人行吁嗟<lb/>
<pb n="KR2m0046_WYG_019-6b"/>
聲良久聞語云乃是亡妻云若欲得相見遇趙十四毋<lb/>
惜三貫六百錢自此常記其言後數年至蘇州將謁呉<lb/>
太伯廟遇男巫趙十四具陳懇切之意遂教其見言語<lb/>
悲喜恩情如生良久趙生曰可去矣許相隨涕泣曰願<lb/>
惠一物可以為記妻泣曰幽㝠惟有淚可以傳于人代<lb/>
令許雍汗衫懸樹枝掩而大哭而去許取汗衫視之皆<lb/>
血痕也<hi>靈異記</hi>
趙雋字子竒平陽岳陽人母卒哀毁過制縣令京兆常<lb/>
<pb n="KR2m0046_WYG_019-7a"/>
伯倫知之給米粟蠲其家雋將葬母貧鬻其子質劑已<lb/>
定其夜夢一人請曰小舍東有錢百萬乃自發之及旦<lb/>
雋自舍東手掘之果得錢符夢數焉<hi>史系</hi>
衢州江山毛知録嘗夢入冥吏引至一處若官府兩廡<lb/>
皆大屋貯錢滿中各以官為標識問之曰此俸禄也毛<lb/>
視其俸吏指一處積鏹五百餘千曰此爾俸也位至丞<lb/>
郡乂見傍别積十二千題曰饒州德興某人俸毛後為<lb/>
徽州録叅値方宼作州倅逃去毛攝倅兩月而賊至遇<lb/>
<pb n="KR2m0046_WYG_019-7b"/>
害德興某人者後登第授一尉到官一月而卒<hi>劉運使文伯説</hi>
陳宜中之先為吏每以利物為心日計所及以錢投大<lb/>
缶中一錢為一事久而不可勝計人多德之嘗負官錢<lb/>
在囹圄囑其孫往貸于葛宣義葛居外沙資累鉅萬宿<lb/>
夢黑龍繞其㕔柱覺而異之夙興未䪻徑出徬徨若有<lb/>
所伺家人呼之不顧果有小兒來年可十許嵗問為誰<lb/>
曰陳某孫又問來故以實對又問所需幾何曰百千如<lb/>
數付之<hi>癸辛雜識</hi>
<pb n="KR2m0046_WYG_019-8a"/>
天寶十一年朔方節度判官大理司直王掄廵至中城<lb/>
病死凡十六日而蘇初疾亟屬纊之際見二人追去須<lb/>
臾入大城門掄兄攝亡已六年時見之攝云爾未當死<lb/>
若得錢三千貫即重生也掄家在西定遠去中城數百<lb/>
里便見一山下有﨑嶇小逕馳歸其家斯須而升堂告<lb/>
妻曰我已死矣若得錢三千貫可再生其夕舉家咸聞<lb/>
牕牖間窣然有物聲犬亦迎吠既明其妻泣言夢掄已<lb/>
死求錢三千貫即取紙剪為錢財召巫者焚之掄得之<lb/>
<pb n="KR2m0046_WYG_019-8b"/>
即與人間錢不殊吏曰君有禄及夀然此中之事必不<lb/>
得洩之言畢奄然而活<hi>再生記</hi>
王導子悦為中書侍郎導夢人以百萬錢買悦甚惡之<lb/>
後掘地得錢百萬一皆藏閉而悦果死<hi>晉書</hi>
問曰何故經中為亡人造作黄旛掛于塜塔上者荅曰<lb/>
雖未見經釋然可以義求此五大色中黄色居中用表<lb/>
忠誠盡心修福為引中隂不之惡趣莫生邊國也又黄<lb/>
色像金鬼神冥道將為金用故俗中解祠之時剪白紙<lb/>
<pb n="KR2m0046_WYG_019-9a"/>
錢鬼得銀錢用剪黄紙錢鬼得金錢用問曰何以得知<lb/>
答曰冥報記冥祥記具述可知<hi>擅篇</hi>
陳國張漢直到南陽從京兆尹延叔堅學左氏傳行後<lb/>
數月鬼物持其妹為之揚言曰我病死䘮在陌上常苦<lb/>
饑寒操二三量不借挂屋後楮上傳子方送我五百錢<lb/>
在北牖下皆亡取之又買李㓜一頭牛本劵在書篋中<lb/>
往索取之悉如其言<hi>搜神記</hi>
唐盧懐愼無疾暴終夫人崔氏止其兒女哭號曰公命<lb/>
<pb n="KR2m0046_WYG_019-9b"/>
未盡我得知之公清苦謙退四方賂遺毫髪不留與張<lb/>
説同時為相説今約貨山積其人尚在而奢儉之報豈<lb/>
虚也哉及宵分公復生左右以夫人之言啟陳公曰理<lb/>
固不同冥司有三十爐日夕為説鼔鑄横財我無一焉<lb/>
惡可並哉言訖復絶<hi>獨異志</hi>
胡秉實武昌人子死而身亦死但心微温耳後數日甦<lb/>
曰將錢來給送者其家問故曰閻王撿簿曰汝某郡别<lb/>
駕夀幾何有四子皆晚得今尚未也然汝誤來即命馬<lb/>
<pb n="KR2m0046_WYG_019-10a"/>
卒送之歸當來時更借與錢期見償書字馬卒手上恐<lb/>
忘之而公從其屋天牕轉至牀頂上躍下取錢勞卒亦<lb/>
償借錢隂司亦貴此阿堵耶<lb/>
唐元和初上都東市惡少李和子常攘人猫狗食之市<lb/>
人皆嫉之嘗臂鷂獨仃見二紫衣人呼曰冥司追汝可<lb/>
即去因探懐中出一牒印文猶濕見其姓名為猫犬四<lb/>
百六十頭訴事和子驚懼棄鷂子拜祈之且曰我分死<lb/>
矣必為我暫留二鬼相顧曰姑遲我數刻當返未移時<lb/>
<pb n="KR2m0046_WYG_019-10b"/>
至曰君辦錢四十萬為君假三年命也和子許諾以翊<lb/>
日午為期遽歸作念鑿楮如期備酬焚之自見二紫衣<lb/>
人挈錢而去三日和子忽自言曰鬼使受賄事發冥司<lb/>
復追我言訖遂死<hi>問羊集</hi>
文帝夢磨錢文欲滅而復明周宣占之曰此陛下家事<lb/>
時帝欲治弟植逼于太后但加貶爵<hi>魏書</hi>
勝業里有司門令史辛察者忽患頭痛而絶心上微暖<lb/>
初見有黄衫人就其牀以手相挽而出既而返顧本身<lb/>
<pb n="KR2m0046_WYG_019-11a"/>
則已殭矣至門外黄衫人踟蹰良久謂察曰君未合去<lb/>
但致錢二十緡便當相捨察辭以貧黄衫曰紙錢也遂<lb/>
相與却入庭際黄衫乃指一家僮教察以手扶其背因<lb/>
令遂語求錢于是其家果取紙錢焚之即皆化為銅錢<lb/>
黄衫乃求脚直送出城察悟所居之西有傭車者遂與<lb/>
黄衫俱詣其門叩之曰有客要載錢至延平門外傭曰<lb/>
諾即來裝其錢訖三人相引部領歴城西街時落月鼓<lb/>
將動黄衫曰天方曙不可往矣當且止沈氏廟其門閉<lb/>
<pb n="KR2m0046_WYG_019-11b"/>
叩之曰有少錢未可遽提去請借一隙處暫貯搬置其<lb/>
錢于廟西北角又于户外見有葦蓆數領遂取覆之纔<lb/>
畢天色方曉黄衫辭謝而去察與傭者相隨歸不覺形<lb/>
神合而蘇曰向者更何事妻具言歴歴如在目前即往<lb/>
沈氏廟于廟西北角見一兩片蘆葦其下紙緡存焉<hi>河東</hi>
<hi>記</hi>
裴齡死而復生述冥吏語曰世作錢于都市其錢多為<lb/>
地府所收宜呼鑿錢人于家中宻室作之畢可以袋盛<lb/>
<pb n="KR2m0046_WYG_019-12a"/>
當于水際焚之受錢之時若横風動灰即本鬼得若有<lb/>
風颺灰即為地府及他鬼神所受又鬼神常苦饑燒錢<lb/>
時設少酒飯以兩束草立蓆上鬼神映草而坐即得食<lb/>
<hi>廣異記</hi>
郭承嘏嘗寶惜法書一卷每攜隨身初應舉就雜文試<lb/>
文成尚早緘置篋中及納試而誤納所寶書帖歸計無<lb/>
所出來往于棘闈門外見一老吏詢其試事具以實告<lb/>
吏曰某能換之然其家貧居興道里倘换得願以錢三<lb/>
<pb n="KR2m0046_WYG_019-12b"/>
萬見酬承嘏許之逡廵齎程試入而書帖出授嘏明日<lb/>
擕錢詣興道里詢吏姓氏吏家人出云主父死三日力<lb/>
貧未辦周身之具承嘏驚嘆方知棘闈所見乃鬼也遂<lb/>
以錢贈其家<hi>尚書譚録</hi>
潞城縣令周混妻者姓韋名璜乾元中卒月餘忽至其<lb/>
家附婢靈語云至太山府君嫁女理極榮貴令我為女<lb/>
作妝今得臙脂及粉來與諸女因而開手有脂粉並不<lb/>
異人間物又云府君家撒帳錢甚大四十鬼不能舉一<lb/>
<pb n="KR2m0046_WYG_019-13a"/>
枚我亦致之因空中落錢大如盞<hi>廣異記</hi>
龍朔中豫章人陳導行商于楚夜泊隔舟窺見一人龎<lb/>
眉大鼻如吏在舟撿勘文書導乃邀過船中備酒饌飲<lb/>
經數廵乃問其姓氏答曰某姓司徒名弁又問所主何<lb/>
事弁曰君此行愼勿以楚為意願適他土吾非人乃冥<lb/>
司使者吾往楚行災君亦其人也然君須以錢物計俟<lb/>
吾從楚回君可備緡錢一二萬相貺當免君災導許諾<lb/>
告謝而别是嵗果荆楚大火延燒數萬家蕩無孑遺導<lb/>
<pb n="KR2m0046_WYG_019-13b"/>
自别弁後以憂慮繋懐及移舟而返既至豫章弁亦至<lb/>
矣託以他事未辦所許錢使者怒乃令從者持書一緘<lb/>
與導導開讀未終而宅内掀然火起未損他室惟燒導<lb/>
家<hi>集異記</hi>
岳州刺史李俊舉進士連不中第貞元二年有故人國<lb/>
子祭酒包佶者通于主司援成之榜前一日初五更俊<lb/>
將候佶里門未開立馬門側傍有賣糕者一吏小囊氊<lb/>
㡌頗有埀涎之色俊為買而食之吏喜甚附俊馬曰某<lb/>
<pb n="KR2m0046_WYG_019-14a"/>
乃冥吏送進士名送堂之榜在此可自尋之因出俊視<lb/>
無名而泣客曰能行少賂于冥吏即于此取其同姓者<lb/>
易其名可乎俊問幾何而可曰隂錢三萬貫將遺牘吏<lb/>
來日午時送可也復授筆使俊自注從上有故太子少<lb/>
師李夷簡名俊欲指之客曰不可此人禄重未易動也<lb/>
又其下有李溫名客曰可矣乃揩去溫字注俊字客遽<lb/>
卷而行曰無違約既而俊詣佶曰今當呈榜之晨冐責<lb/>
奉謁佶唯伺佶出隨之經皇城東北隅逢春官懐其榜<lb/>
<pb n="KR2m0046_WYG_019-14b"/>
將赴中書佶揖問曰前言遂否春官曰廹于大權難副<lb/>
高命佶怒曰君移妄于某葢以某官閒也春官曰如此<lb/>
寜得罪于權右耳請同尋榜揩名填之祭酒開榜見李<lb/>
公夷簡欲揩春官急曰此人宰相處分不可去指其下<lb/>
李溫曰可矣遂揩去溫字注俊字榜既出其日午時俊<lb/>
不及赴冥吏之約廹暮將歸道逢此吏泣曰為君所誤<lb/>
得杖矣來日午時送五萬緡亦可無追勘之厄及到時<lb/>
焚之遂不復見<hi>太平廣記</hi>
<pb n="KR2m0046_WYG_019-15a"/>
謝奉與郭伯猷善忽夢猷與人争錢因落水死奉為凶具<lb/>
忽覺即往猷處説猷曰吾昨夜夢與人争錢惆悵不語<lb/>
落厠而死奉為凶具一如前夢<hi>搜神記</hi>
　　符䜟<lb/>
建武六年蜀童謡曰黄牛白腹五銖當復是時公孫述<lb/>
僭號于蜀時人竊言王莾稱黄述欲繼之故稱五銖漢<lb/>
家貨也明當復也述遂誅滅<hi>後漢五行志</hi>
莾忌漢而錢文有金乃鑄貨泉以易之既而光武起於<lb/>
<pb n="KR2m0046_WYG_019-15b"/>
舂陵之白水鄉貨泉之文為白水眞人也<hi>符瑞志</hi>
廬山太平觀乃九天採訪使者祠唐開元中創建元豐<lb/>
二年道士發地得一缾封鐍甚固破之有一銅錢文有<lb/>
應元保運四字不以為異元豐四年忽有詔進號九天<lb/>
採訪使者為應元保運眞君與錢文符同本觀乃以其<lb/>
錢表獻之<hi>沈括筆談</hi>
安禄山未反時童謡曰燕燕飛上天天上女兒鋪白氊氊<lb/>
上有千錢時幽州又有謡曰舊來誇戴竿今日不堪看<lb/>
<pb n="KR2m0046_WYG_019-16a"/>
但看五月裏清水河邊見契丹<hi>史異</hi>
瑯琊王溥其先家貧穿井得鐵印銘曰傭力得富錢至<lb/>
億庾一土三田軍門主簿後以一億錢輸官得中壘校<lb/>
尉三田一土壘字也中壘校尉掌北軍壘門故曰軍門<lb/>
主簿<hi>拾遺記</hi>
周廣順初江南伏龜山圮得石函長二丈廣八寸中有<lb/>
鐵銘云維天監十四年秋八月葬寶公于是銘背有引<lb/>
曰寶公嘗為此偈大字書于板帛冪之人欲讀之者必<lb/>
<pb n="KR2m0046_WYG_019-16b"/>
施數錢乃得讀訖即冪之是時名士陸倕王鈞姚察而<lb/>
下皆莫知其㫖或問之云在五百年後至卒乃歸其銘<lb/>
合葬焉銘曰莫問江南事江南自有馮秉雞登寶位跨<lb/>
犬出金陵子建司南位安人秉夜燈東隣家道闕隨虎<lb/>
遇明興其字皆小篆體勢完具徐鉉徐鍇韓載皆不能<lb/>
解及李煌歸宋好事者云以丁酉年生辛酉年襲位即<lb/>
秉雞也開寶八年甲戌江南國滅是跨犬也當王師圍<lb/>
城而曺彬營其南是子建司南位潘美營其北是安仁<lb/>
<pb n="KR2m0046_WYG_019-17a"/>
秉夜燈也其後太平興國三年淮海王錢俶舉國入覲<lb/>
即東隣也家道闕意無錢也隨虎遇戊寅年也<hi>史異</hi>
高宗紹興七年梟鳴于劉豫後苑又羣鳥鳴于内庭如<lb/>
曰休也豫惡之募人獲一梟者予錢五千是嵗偽齊亡<lb/>
<hi>同上</hi>
桓帝初京都童謡曰城上烏尾畢逋公為吏子為徒一<lb/>
徒死百乘車車班班入河間河間姹女工数錢以錢為室<lb/>
金為堂石上慊慊舂黄梁梁下有懸鼔我欲撃之丞相怒<lb/>
<pb n="KR2m0046_WYG_019-17b"/>
案此皆謂人主好聚歛為貪政也<hi>後漢書五行志</hi>
姚生某謁九鯉祠問功名成否夢仙人書八字曰斗米<lb/>
三錢夜門不閉圓者曰斗米三錢不貴也夜門不閉無<lb/>
關也君此夢葢賤而無官也耶後果然<hi>鯉湖定本</hi>
　<lb/>
　<lb/>
　<lb/>
　錢通卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷二十二</head> <lb/>
    <p>
<pb n="KR2m0046_WYG_022-1a"/>
欽定四庫全書<lb/>
　錢通卷二十二<lb/>
　　　　　　　　　　　　明　胡我琨　撰<lb/>
　　科斂<lb/>
趙在禮之在宋州也所為不法百姓苦之一旦下制移<lb/>
鎮永興百姓忻然相賀曰此人若去可謂眼中拔釘子<lb/>
何快哉在禮聞之怒欲報拔釘之謗遽上表更求宋州<lb/>
一年時朝廷姑息勲臣詔許之在禮于是命吏籍管内<lb/>
<pb n="KR2m0046_WYG_022-1b"/>
户口不論主客每嵗一千納之于家號曰拔釘錢莫不<lb/>
公行督責有不如約則加之鞭朴雖租賦之不若也是<lb/>
嵗獲錢百萬<hi>五代史補</hi>
魏盜賊日滋征討不息國用耗竭豫征六年租調猶不<lb/>
足乃罷百官酒肉税入市者人一錢百姓嗟怨<hi>㑹編</hi>
宇文融為御史中丞乘驛周流天下事無大小州先牒<lb/>
上勸農使然後申中書省司亦待融指撝然後處決上<lb/>
將大攘四夷急于用度融以嵗終所増緡錢數百萬悉<lb/>
<pb n="KR2m0046_WYG_022-2a"/>
進入宫繇是有寵議者多言煩擾上令百僚議之公卿<lb/>
畏之皆不敢言户部侍郎楊㻛獨抗議以為括客免税<lb/>
不利居人徴籍外田税使百姓困弊所得不補所失未<lb/>
幾出華州刺史<hi>同上</hi>
宇文融性精敏應對辯給以治財賦得幸廣置諸使競<lb/>
為聚斂繇是百官浸失其職而上心益侈百姓苦之在<lb/>
相位謂人曰使吾居數月則海内無事矣信安王褘以<lb/>
軍功有寵融疾之使御史李寅彈之褘聞之先以白上<lb/>
<pb n="KR2m0046_WYG_022-2b"/>
明日寅奏果入上怒融坐貶既而國用不足上復思之<lb/>
㑹有飛狀告融贓賄隠沒官錢事坐流嚴州道卒然是<lb/>
後言財利以取貴仕者皆祖之<hi>同上</hi>
王守恩貪鄙専事聚斂喪車非輸錢不得出城下抒厠<lb/>
行乞之人不免課率或縱麾下令盜人財有富室娶婦<lb/>
守恩與俳優數人往為賀客得銀數鋌而返郭威自河<lb/>
中還過洛陽守恩肩輿出迎威怒不見即以頭子命白<lb/>
文珂代守恩守恩猶坐客次吏白新留守己視事于府<lb/>
<pb n="KR2m0046_WYG_022-3a"/>
矣守恩狼狽而歸見家屬已逐出府矣朝廷不之問<hi>同上</hi>
孔謙貸民錢使以錢估償絲屢檄州縣督之知汴州盧<lb/>
質言梁趙岩為租庸使舉貸誅斂結怨于人今陛下革<lb/>
故鼎新為人除害而有司未改其所為是趙巖復生也<lb/>
不報<hi>同上</hi>
王曦召泉州刺史王繼業還賜死殺其子于泉州自是<lb/>
宗族勲舊相識被誅人不自保曦淫侈無度資用不給<lb/>
謀于國計使陳匡範匡範請日進萬金曦悦匡範増筭<lb/>
<pb n="KR2m0046_WYG_022-3b"/>
商賈數倍未幾不能足貨諸省務錢以足之恐事覺憂<lb/>
悸而卒以黄紹頗代之紹頗請令欲仕者輸錢以資望<lb/>
髙下及户口多寡定其直自百緡至千緡從之<hi>同上</hi>
時睦冦初平帝亦悔于用兵王黼獨言曰中國與遼雖<lb/>
為兄弟之邦然百餘年間彼之所以開邊慢我者多矣<lb/>
且兼弱攻昧武之善經也今而不取燕雲女真即强中<lb/>
原故地將不復為我有帝遂決意治兵黼于三省置經<lb/>
撫房專治邊事不闗樞密括天下丁夫計口出筭得錢<lb/>
<pb n="KR2m0046_WYG_022-4a"/>
六千二百萬緡以充用<hi>宋史</hi>
初收經制錢先是命陳遘經制江淮七路遘創議取經<lb/>
制錢至是收之<hi>同上</hi>
命陳遘經制七路治于杭州以供餽餉遘以財用不給<lb/>
創義度公私出納量増其贏號經制錢遂為東南七路<lb/>
之害<hi>同上</hi>
三班院所領使臣八十餘人涖事于外其罷而在院者<lb/>
常數百人每嵗乾元節醵錢飯僧進香合以祝聖夀謂<lb/>
<pb n="KR2m0046_WYG_022-4b"/>
之香錢判院官常利其餘以為餐錢郡牧司領内外坊<lb/>
監使副判官比他司俸入最優又嵗收糞墼錢頗多以<lb/>
充公用<hi>歸田錄</hi>
今之民間所納夏秋二税葢唐大中間取一年諸色科<lb/>
斂最重者定為二税則諸色科斂已在其間後唐天成<lb/>
三年七月十三日敕三京鄴都諸道州府鄉村人户自<lb/>
今年七月後于夏秋田苖上每畆納麴錢五文足陌一<lb/>
任造麴酒貨賣則是再増酒麴錢矣又置坊户以三年<lb/>
<pb n="KR2m0046_WYG_022-5a"/>
為限限滿必増錢實封投狀百日限滿折封給價髙人<lb/>
上户増價攘奪洎其久也課髙難辦又創立户酒之説<lb/>
將一坊酒額盡均苖頭上舊坊户既有醖具上户亦有<lb/>
力造酒酤賣五等下户自令出錢數且零細家至户到<lb/>
貽害良農自合浙東湖北皆有斯解悉緣達官慕愛民<lb/>
之虚名忘久逺之利病為無窮之害予向在漢東偶有<lb/>
此為舉力爭得免故書以告來者<hi>雲麓漫抄</hi>
孔謙欲聚斂以求媚凡赦文所蠲者謙復徴之每有詔<lb/>
<pb n="KR2m0046_WYG_022-5b"/>
令人皆不信百姓愁怨郭崇韜頗受饋遺所親諫之崇<lb/>
韜曰吾祿賜巨萬豈藉外財但以偽梁之季賄賂成風<lb/>
今河南藩鎮皆梁之舊臣主上之仇讐也若拒其意能<lb/>
無懼乎吾特為國家藏之私室耳及將祀南郊崇韜獻<lb/>
錢十萬緡先是宦官勸唐主分天下財賦為内外府州<lb/>
縣上供者入外府充經費方鎮貢獻者入内府充宴賜<lb/>
于是外府常虚竭無餘而内府山積及是乏勞軍錢崇<lb/>
韜言于唐主曰臣已傾家所有以助大禮願陛下亦出<lb/>
<pb n="KR2m0046_WYG_022-6a"/>
内府之財以賜有司唐主黙然久之曰晉陽自有儲積<lb/>
可令租庸輦取于是軍士皆怨恨有離心矣<hi>㑹編</hi>
國朝以來京都雖有國子監為講學之地然生徒不上<lb/>
三十人率䝉稚未能成學者遇秋試詔下則四方多士<lb/>
競投牒于學干試求薦罷則引去無肯留者初試補監<lb/>
生但無大謬無不收采生員得牒以歸則自稱廣文館<lb/>
進士監出一牒生員輸緡二千餘目為光監利為公廨<lb/>
之用直講置員但躐為資地希遷榮耳<hi>儒林公議</hi>
<pb n="KR2m0046_WYG_022-6b"/>
張譲趙忠説帝斂天下田畆十錢以修宫室鑄銅人樂<lb/>
安太守陸康上疏諫曰昔魯宣公税畆而蝝災自生哀<lb/>
公増賦而孔門非之豈有聚奪民物以營無用之銅人<lb/>
捐捨聖戒自蹈無王之法哉<lb/>
大凡未敕下已前每日期集兩度詣主司之門三日後<lb/>
主司堅辭即止同年初到集所國司所繇先叅狀元後<lb/>
更叅衆郎君訖俄有小勾當中庭唱曰諸郎君就坐雙<lb/>
東隻西其亂者罰不少又出抽名紙錢每人十貫文鋪<lb/>
<pb n="KR2m0046_WYG_022-7a"/>
底錢每人三十貫文<hi>摭言</hi>
唐殷侑徙天平節度使以餉軍有贏當上送官乃裁經<lb/>
費嵗月錢十五萬緡粟五萬石歸有司御史大夫温造<lb/>
劾侑擅斂民為無名之獻詔以庾承宣代之<hi>山堂肆考</hi>
　　賄賂<lb/>
太尉劉虞讓位于羊續靈帝時為三公者皆輸東園禮<lb/>
錢千萬而續不輸以此不登三公<lb/>
鄭愔為吏部掌銓選務貪賄有選人以百錢系鞋帶愔<lb/>
<pb n="KR2m0046_WYG_022-7b"/>
問之答曰當今之選非錢不行面議而愔不耻<lb/>
革韋説奏事唐主前禮貌不盡恭百官俸錢皆折估而<lb/>
革父子獨受實錢説以孫為子奏官受選人賂除近官<lb/>
中旨以蕭希甫為諫議大夫革説覆奏希甫恨之上疏<lb/>
言革説不忠前朝并誣革他罪制罷革説擢希甫為散<lb/>
騎常侍<hi>㑹編</hi>
夏四月令吏民入錢穀得拜官賜爵有差通鑑曰從三<lb/>
公之請也<hi>同上</hi>
<pb n="KR2m0046_WYG_022-8a"/>
時三公往往因常侍阿保入錢西園而得之段穎張温<lb/>
等雖有功勤名譽然亦先輸貨財崔烈本冀州名士至<lb/>
是因傅母入錢五百萬故得為司徒而聲譽頓衰<hi>同上</hi>
淮南節度使王播以錢十萬緡賂王守澄求領鹽鐵諫<lb/>
議大夫獨孤朗等數人請開延英論之上問前廷爭者<lb/>
不在中耶即日除劉栖楚諫議大夫而竟以播兼鹽鐵<lb/>
轉運使<hi>同上</hi>
上左右受王鍔厚賂多稱譽之上命鍔兼平章事李藩<lb/>
<pb n="KR2m0046_WYG_022-8b"/>
固執以為不可權徳輿曰宰相非序進之官今鍔既無<lb/>
忠勲朝廷又非不得已何為遽以此名假之上乃止鍔<lb/>
有吏才工于完聚范希朝以河東全軍出屯河北耗散<lb/>
甚衆鍔到鎮之初兵不滿三萬人馬不過六百匹嵗餘<lb/>
兵至五萬人馬有五千匹器械精利倉庫充實又進家<lb/>
財二十萬緡上復加鍔平章事李絳諫曰鍔在太原雖<lb/>
頗著績然今因獻家財而命之若後世何乃止<hi>同上</hi>
陳少游為吏强敏而好賄善結豪貴以是得進除桂管<lb/>
<pb n="KR2m0046_WYG_022-9a"/>
觀察使惡其道逺多瘴癘宦官董秀掌樞密少游請嵗<lb/>
獻五萬緡又納賄于元載子仲武内外引薦遂改宣歙<lb/>
<hi>同上</hi>
唐張延賞將判度支知一大獄頗有寃曲每甚扼腕及<lb/>
判使召獄吏嚴誡之且曰此獄已久旬日須了明旦視<lb/>
事案上有一小帖子曰錢三萬貫乞不問此獄公大怒<lb/>
更懼之明日復見一帖子來曰錢五萬貫公益怒令兩<lb/>
日須畢明日案上復見帖子曰錢十萬貫公遂止不問<lb/>
<pb n="KR2m0046_WYG_022-9b"/>
子弟承間偵之公曰錢至十萬貫通神矣無不可囘之<lb/>
事吾恐及禍不得不受也<lb/>
楊釗者貴妃從祖兄也鮮于仲通常資給之仲通頗讀<lb/>
書有才智章仇兼瓊引為采訪吏使委以心腹嘗從容<lb/>
謂仲通曰今吾獨上所厚苟無内援李林甫必見厄聞<lb/>
楊妃新得幸子能為我結之吾無患矣仲通言釗本末<lb/>
釗儀觀甚偉言辭敏給瓊見之大悦即辟為推官使<lb/>
獻春綵于京師贐蜀貨值萬緡釗大悦過望至長安見<lb/>
<pb n="KR2m0046_WYG_022-10a"/>
諸妹分以遺之曰此章仇公所贈也于是諸楊譽兼瓊<lb/>
得出入禁中<hi>㑹編</hi>
　　冐濫<lb/>
賀子敬聲為太僕驕奢不奉法擅用北軍錢𤼵覺下獄<lb/>
<hi>漢史</hi>
涇州奏吐蕃入寇距州三十里告急求救以梁守謙為<lb/>
神䇿行營都監并𤼵八鎮全軍救之邠寧兵以神䇿受<lb/>
賞厚皆愠曰人給五十緡而不識戰鬭者彼何人耶常<lb/>
<pb n="KR2m0046_WYG_022-10b"/>
額衣資不得而前冐白刅者此何人耶洶洶不止節度<lb/>
使李光顔親為開陳大義然後軍士感悦而行將至涇<lb/>
州吐蕃懼而退<hi>㑹編</hi>
蜀孟昶廣政三年上元觀燈露臺舞娼李艷娘有姿色<lb/>
召入宫賜其家錢十萬<hi>蜀史檮杌</hi>
和凝罷加樞密使馮玉同平章事事無大小悉以委之<lb/>
晉主自陽城之捷謂天下無虞驕侈益甚多造器玩廣<lb/>
宫室作織錦樓以織地衣用功數百期年乃成又賞賜<lb/>
<pb n="KR2m0046_WYG_022-11a"/>
優伶無度桑維翰諫曰向者陛下親禦胡冦戰士重傷<lb/>
者賞不過帛數端今優人一譚一笑稱㫖往往賜束帛<lb/>
萬錢錦袍銀帶彼戰士見之能不觖望士卒解體陛下<lb/>
誰與衛社稷乎不聽馮玉每善承迎益有寵有疾在家<lb/>
晉主謂宰相曰自刺史以上俟馮玉出乃得除玉乗勢<lb/>
弄權賂遺輻凑朝政益壞<hi>㑹編</hi>
韓侂胄怒金人欲罪首謀和議遂輟復鋭意用兵乃以<lb/>
趙淳鎮江淮而免張巖巖開督府九月費耗縣官錢三<lb/>
<pb n="KR2m0046_WYG_022-11b"/>
百七十萬緡而無成功<hi>宋史</hi>
上使善相相鄧通當貧饑死文帝于是賜通蜀嚴道銅<lb/>
山得自鑄錢<hi>史記</hi>
何定使諸將各上御犬二犬直縑數十匹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紲直錢一<lb/>
萬以捕兔供厨吳主以為忠賜爵列侯<hi>㑹編</hi>
秦檜以紹興十五年四月丙子朔賜第望僊橋丁丑賜<lb/>
銀絹萬匹兩錢千萬綵千縑<hi>程史</hi>
成都有丐者詐稱落泊衣冠敝服繿縷常巡成都市鄽<lb/>
<pb n="KR2m0046_WYG_022-12a"/>
見人即展手希一文云失墜文書求官不遂人皆哀之<lb/>
為其言語悲嘶形容顦顇居于蚤遷橋側後有勢家于<lb/>
所居旁起園亭欲廣其池館遂强買之及徙則見兩間<lb/>
大屋皆滿貯散錢計數千萬鄰里莫有知者成都人一<lb/>
㮣呼求事官人為乞措大<hi>朝野僉載</hi>
唐王起改太子少師起治生無撿所得祿賜為童婢所<lb/>
盜貧不能自存帝詔曰益仙韶院錢議者謂與玩臣分<lb/>
給可恥也起賴其入不克遜<hi>山堂肆考</hi>
<pb n="KR2m0046_WYG_022-12b"/>
東漢桓帝時李爕為河南尹時皆以貨賂為官朝廷有<lb/>
詔復横𤼵錢三億萬以實西園爕上書諫止之按此李<lb/>
爕固之子<hi>同上</hi>
它日楊貴妃以譴還銛第比中昃上尚不御食笞怒左<lb/>
右髙力士欲驗帝意乃白以殿中供帳司農酒餼百餘<lb/>
車送妃所帝即以御膳分賜力士知帝㫖是夕請召還<lb/>
下鑰安興坊門馳入妃見帝伏地謝帝釋然撫慰良渥<lb/>
明日諸姨上食樂作驟賜左右不可貲繇是愈見寵賜<lb/>
<pb n="KR2m0046_WYG_022-13a"/>
諸姨錢嵗百萬為脂粉費銛以上柱國門列㦸與錡國<lb/>
忠諸姨五家第舍聨亘擬憲宫禁率一堂費緡千萬見<lb/>
它第有勝者輒壞復造務以瓌侈相誇詡土木工食不<lb/>
息帝所得奇珍及貢獻分賜之使者相銜于道五家如<lb/>
一<hi>亘史外紀</hi>
時諸將擁重兵而無分地光世在鎮江月費至二十萬<lb/>
緡每聞易鎮則設辭不奉詔有急復遷延以避之朝廷<lb/>
無如之何<hi>宋史</hi>
<pb n="KR2m0046_WYG_022-13b"/>
順帝時大臣以兩京馳道狹隘奏毁民田廬廣之已遣<lb/>
使督治葢苖言馳道創自至元初何今日獨以為狹力<lb/>
辨其不可乃止又欲出宿衛士為郡長官俾以飬貧苖<lb/>
曰郡長所以牧民豈養貧之地果不能自存賜之錢可<lb/>
也若任郡守必擇賢而後可議遂寢又欲與角觝者錢<lb/>
萬貫苖曰諸處告饑不蒙賑恤力戯何功獲此重賞乎<lb/>
<hi>經濟篇</hi>
　　奢侈<lb/>
<pb n="KR2m0046_WYG_022-14a"/>
漢髙制聘皇后儀黄金二百斤馬十二匹夫人黄金五<lb/>
十斤馬四匹晉宋納后皆嘗引以為言而平帝納王莽<lb/>
女有司奏漢故事聘皇后黄金二萬斤為錢二百萬莽<lb/>
深辭受四千萬而以其三千三百萬予十一媵家有詔<lb/>
復益二千三百萬合為三千萬桓帝納梁冀女弟有司<lb/>
奏案漢儀依孝惠帝納后故事金二萬斤視漢髙初制<lb/>
頓増百倍其懸絶如此<hi>野客叢譚</hi>
何劭字敬祖日供口食計二萬錢而兼四方珍味雖三<lb/>
<pb n="KR2m0046_WYG_022-14b"/>
公帝厨之膳不及之也<hi>獨異志</hi>
睿宗于京安福門外作燈輪髙二十丈衣以錦綺飾以<lb/>
金銀燃五萬盞燈望之如花樹宫女千數衣羅綺曵錦<lb/>
繡耀珠翠施香粉一花冠一巾帨皆至萬錢裝束一妓<lb/>
女皆至三百貫鈔簡長安萬年少女婦千餘人衣服花<lb/>
釵婢子亦稱是于燈輪下踏歌三日夜歡樂之極未始<lb/>
有之<hi>朝野僉載</hi>
李徳裕奢侈每食一杯羹其費約錢二萬雜珠玉寳貝<lb/>
<pb n="KR2m0046_WYG_022-15a"/>
雄黄硃砂煎汁為之過三煎耶棄其滓<hi>獨異志</hi>
王涯居相位有女適竇氏欲求錢十七萬市一玉釵涯<lb/>
曰于女何惜此妖物也必與禍相隨後數月女自㛰歸<lb/>
告王曰前時玉釵在馮外郎妻首飾矣乃馮球也王歎<lb/>
曰馮為郎吏妻之首飾有十七萬其可久乎其善終乎<lb/>
<hi>南部新書</hi>
王武子被責移第北邙下于時人多地貴濟好馬射買<lb/>
地作埒編錢匝地竟埒時人號曰金溝<hi>世説新語</hi>
<pb n="KR2m0046_WYG_022-15b"/>
任愷字元褒既失職乃縱酒躭樂極滋味以自奉養初<lb/>
何劭以公子奢侈每食必盡四方珍饌愷乃踰之一食<lb/>
萬錢猶云無可下筯處<hi>晉書</hi>
韋陟逍遥公性奢縱喜飾服馬侍兒閹童列左右常數<lb/>
十侔于王宫主第窮治饌羞擇膏腴地藝穀麥以鳥羽<lb/>
擇米每食視厨中所棄其直猶不減萬錢宴公侯家雖<lb/>
水陸具陳曽不下筯常以五采牒為書記使侍婢主之<lb/>
其裁答授意而已<hi>本𫝊</hi>
<pb n="KR2m0046_WYG_022-16a"/>
王元寳都中巨豪也常以金銀疊為屋壁上以紅泥泥<lb/>
之于宅中置一禮賢堂以沉檀為軒檻以碔砆甃地面<lb/>
以錦文石為柱礎又以銅線穿錢甃于後園花徑中貴<lb/>
其泥雨不滑也四方賔客所至如歸故時人呼為王家<lb/>
富窟<hi>天寳遺事</hi>
時道士皆有俸每一觀給田亦不下數百千頃凡設大<lb/>
齋輙費緡錢數萬貧下之人多買青布幅巾以赴口得<lb/>
一飫餐而襯施錢三百謂之千道㑹且令士庻入聽林<lb/>
<pb n="KR2m0046_WYG_022-16b"/>
靈素講經帝為設幄其側靈素㨿髙座使人于下再拜<lb/>
請問然所言無殊絶者時時雜以滑稽媟語上下為大<lb/>
閧笑莫有君臣之禮復令吏民詣宫授神霄祕籙朝士<lb/>
嗜進者亦靡然趨之焉<hi>宋史</hi>
金主稍習經史慕中國朝著之尊密有遷都意遂下詔<lb/>
求直言而上書者多謂上京僻在一隅不若徙燕以應<lb/>
天地之中與金主意合乃遣左丞相張浩右丞相張通<lb/>
古等調諸路夫匠築燕京宫室城周九里三步其宮室<lb/>
<pb n="KR2m0046_WYG_022-17a"/>
一依汴京制度運一木之費至二十萬牽一車之力至<lb/>
五百人宫殿之飾徧𫝊黄金而後又以五采金屑飛空<lb/>
如落雪一殿之費以億萬計成而復毁務極華麗<hi>金史</hi>
趙韓王治第麻搗錢一千二百餘貫其他可知葢屋皆<lb/>
以板為笪上以方磚甃之然後布瓦至今宅壯塗壁以<lb/>
麻搗土世俗遂謂塗壁麻為麻搗<hi>夢溪筆談</hi>
趙巖自以有功于梁又尚公主聞唐駙馬杜悰位至將<lb/>
相自奉甚豐恥其不及乃占天下良田大宅裒刻商旅<lb/>
<pb n="KR2m0046_WYG_022-17b"/>
其門如市租庸之物半入其私巖一飲食必費萬錢<hi>五代</hi>
<hi>史</hi>
京師上元放燈三夕錢氏納土進錢買兩夜今十七十<lb/>
八兩夜燈因錢氏而添之<lb/>
公主郭淑妃之女上特愛之傾宫中珍玩以為資送賜<lb/>
第窓户皆飾以雜寳井欄藥臼亦以金銀為之賜錢五<lb/>
百萬緡他物稱是<hi>㑹編</hi>
僖宗好鬭鵝數幸六王宅興慶池與諸王鬭鵝一鵝五<lb/>
<pb n="KR2m0046_WYG_022-18a"/>
十萬錢<hi>田令孜𫝊</hi>
唐馬璘家富不貲治第京師侈甚其寢堂無慮費錢二<lb/>
十萬緡及璘卒喪歸都人爭入其第觀之假稱故吏赴<lb/>
弔者日數百徳宗在東宫聞之不喜及即位乃禁第舍<lb/>
不得踰制詔毁璘中寢<hi>㑹編</hi>
梁曹景宗韋叡設錢二十萬官賭之景宗擲得雉叡徐<lb/>
擲得廬遽取一子反之曰異事遂作塞<hi>綱目</hi>
鍾㑹字士季元常子善書有父風稍備筋骨㑹嘗詐為<lb/>
<pb n="KR2m0046_WYG_022-18b"/>
荀朂書就朂母鍾夫人取寳劍㑹兄弟以千萬造宅未<lb/>
移居朂乃濳畫元常形像㑹兄弟入見便大感慟終身<lb/>
不入朂書亦㑹之類也<hi>筆陣圖</hi>
唐王無㝵好博戲善鷹鷂文皇㣲時與無㝵蒱戲爭彩<lb/>
有李陽之宿憾焉帝登極㝵藏匿不出帝令給使將一<lb/>
鷂子于市賣之索錢二十千㝵不之知也酬錢十八貫<lb/>
給使以聞帝曰必王無㝵也遂召至惶懼請罪帝笑而<lb/>
賞之<hi>朝野僉載</hi>
<pb n="KR2m0046_WYG_022-19a"/>
髙陽王雍居止第宅匹于帝宫僮僕六千妓女五百隋<lb/>
珠耀曰羅衣從風日食必數萬錢為限陳留侯李崇謂<lb/>
人曰髙陽一日敵我千日<hi>洛陽伽藍記</hi>
霍定與友生游曲江以千金求人竊貴侯亭榭中蘭花<lb/>
挿㡌兼自持往羅綺叢賣之士女爭買抛擲金錢<hi>曲江春宴</hi>
<hi>錄</hi>
晉王濟𫝊王愷以帝舅奢豪有牛名八百里駮嘗瑩其<lb/>
蹄角濟請以錢十萬與牛對射而賭之濟一𤼵破的因<lb/>
<pb n="KR2m0046_WYG_022-19b"/>
據胡牀叱左右速探牛心來須㬰而至一割便去<hi>世説新語</hi>
唐鄭璠在嶺南象江得怪石輦歸榮陽費錢六十萬宋<lb/>
榮咨道以錢三百萬買虞世南夫子廟初刻碑<hi>偶記</hi>
郭子儀自河中入朝代宗命宰相置酒其第一㑹之費<lb/>
至十萬緡准今銀數當作十萬兩也亦太甚矣<hi>筆麈</hi>
南史宋明帝建湘宫寺在靑溪橋北費極奢侈虞愿曰<lb/>
陛下起此寺皆百姓賣兒帖婦錢佛若有知當極慈悲<lb/>
帝不省<hi>應天府志勝</hi>
<pb n="KR2m0046_WYG_022-20a"/>
長夀三年則天徴天下銅五十餘萬斤鉄一百三十餘<lb/>
萬斤錢二萬七千貫于定鼎門内鑄八稜銅柱髙九十<lb/>
尺徑一丈二尺題曰大周萬國述徳天樞張革命之功<lb/>
貶皇家之徳天樞下置鉄山銅龍負戴獅子麒麟圍繞<lb/>
上有雲葢葢上施盤龍以托火珠珠髙一丈圍三丈金<lb/>
彩熒煌光侔日月武三思為其文朝士獻詩者不可勝<lb/>
紀惟宰相李嶠詩冠絶當時<hi>大唐新語</hi>
　　鄙吝<lb/>
<pb n="KR2m0046_WYG_022-20b"/>
王戎性嗜利聚錢不知紀極田園水碓周徧天下每自<lb/>
執牙籌曉夜筭計而吝嗇不自奉養人以為膏肓之疾<lb/>
女適裴頠貸錢數萬久而未還女後歸寧戎色不悦女<lb/>
覺遽還之懽遂如初從子將婚戎遺以一單衣婚訖輒<lb/>
更責取家有好李恐人得種恒鑚其核子萬有美名少<lb/>
而大肥戎令食糠而肥愈甚<hi>晉書列𫝊</hi>
和嶠字長輿家財産豐富擬于王者然性至吝以是獲<lb/>
譏于世杜預以為嶠有錢癖<hi>晉書</hi>
<pb n="KR2m0046_WYG_022-21a"/>
秦揚安攻晉陽久未下猛引兵助攻為地道使將軍張<lb/>
蚝帥壯士數百潜入城中大呼斬闗納秦兵遂入晉陽<lb/>
評屯潞川猛進兵相與持評為人貪鄙鄣固山泉鬻樵<lb/>
及水積錢帛如丘陵士卒怨憤莫有鬭志猛聞之笑曰<lb/>
評真奴才雖有億兆之衆不足畏况數十萬乎乃遣將<lb/>
軍郭慶帥騎五千夜從間道出評營後燒評輜重火見<lb/>
鄴中暐懼譲評曰府庫之積朕與王共之何憂于貧若<lb/>
國家喪亡王持錢帛欲安所置乎乃命以錢帛散之軍<lb/>
<pb n="KR2m0046_WYG_022-21b"/>
士<lb/>
有周師厚者為荆湖北路提舉常平水利是時初定募<lb/>
役之法師厚書成上于司農其間曰散從官逐月傭錢<lb/>
三貫文如遇差作市買即每月添錢一貫文<hi>東軒筆錄</hi>
太子中舍柴餘慶説其從叔内殿承制肅蔡州日掠房<lb/>
緡五千其憂愁焦煎之貌嘗如負人百千萬債者嘗在<lb/>
病幾死纔開目問其子曰今日費幾錢<hi>江鄰幾雜志</hi>
曹虎為右衛將軍晩節好貨賄吝嗇在雍州得見錢五<lb/>
<pb n="KR2m0046_WYG_022-22a"/>
千萬伎女食醬菜無重殽<hi>南齊書</hi>
漢世有人年老無子家富性鄙嗇聚斂無厭而不自用<lb/>
或人從之求乞者不得已而入内取錢十自堂而出隨<lb/>
步輒減比至于外纔餘半在閉目以授乞者尋復囑曰<lb/>
我傾家贍君慎勿他説復相効而來老人俄死田宅沒<lb/>
官貨財充于内帑矣<lb/>
石晉陳保性極鄙吝每與人奕棋敗輒手亂其局懼所<lb/>
賄金錢不欲償也及卒家無妻兒惟有白金千鋌為他<lb/>
<pb n="KR2m0046_WYG_022-22b"/>
人所有<hi>續世説</hi>
有和長輿者巨萬藏家貫朽反磨鱗次螭縮陳陳腥澁<lb/>
死而有知是謂錢鬼<hi>孫權文</hi>
王鍔累任大鎮財貨成積有舊客諭以積而能散之義<lb/>
後數日復見鍔鍔曰前所見戒誠如公言已大散矣客<lb/>
請問其名鍔曰諸男各與萬貫女婿各與千貫矣<hi>國史補</hi>
　　逋負<lb/>
劉翺舟行見赴水者詢其故云欠錢六十貫追補無可<lb/>
<pb n="KR2m0046_WYG_022-23a"/>
還公曰錢易得人命難得悉貸錢還之得活<hi>春氣錄</hi>
老子在中國都未有所授知令尹喜命應得道乃停關<lb/>
中老子有客徐甲少賃于老子約日雇百錢計欠甲七<lb/>
百二十萬錢甲見老子出闗遊行速索償不可得迺倩<lb/>
人作辭詣闗令以言老子而為作辭者亦不知甲巳隨<lb/>
老子二百餘年唯計甲所應得直之多計以女嫁甲甲<lb/>
見女美尤善遂通詞于尹喜得辭大驚乃見老子老子<lb/>
問甲曰汝久應死吾昔賃汝為官卑家貧無有使役故<lb/>
<pb n="KR2m0046_WYG_022-23b"/>
以太𤣥清生符與汝所以至今日汝何以言吾吾語汝<lb/>
到安息國固當以黄金計直還汝汝何不能忍乃使甲<lb/>
張口向地其太生真符立出于地丹書文字如新甲成<lb/>
一聚枯骨矣喜知老子神人能復使生甲乃為甲叩頭<lb/>
請命乞為老子出錢還之老子復以符投之甲立更生<lb/>
喜即以錢二百萬與甲遺之而去并執弟子之禮具以<lb/>
長生之事授喜<hi>神仙𫝊</hi>
　錢通卷二十二<lb/>
</p>
<p>
</p>
  </div>
</body>
</text>
</TEI>
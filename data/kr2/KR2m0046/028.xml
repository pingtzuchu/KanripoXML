<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷二十八</head> <lb/>
    <p>
<pb n="KR2m0046_WYG_028-1a"/>
欽定四庫全書<lb/>
　錢通卷二十八<lb/>
　　　　　　　　　　　　明　胡我琨　撰<lb/>
　　詞話<lb/>
王符潛夫論曰富貴皆背親捐舊喪其本心朽貫千萬<lb/>
而不忍賜人一錢積粟腐倉不忍貸人一升<lb/>
陸扆撰光院例榜於院臺云費調金鼎能視草之煩勞<lb/>
擁出碧幢釋援毫之覊束固人臣之極摯亦翰院之榮<lb/>
<pb n="KR2m0046_WYG_028-1b"/>
華至於察風俗於一方賞貨泉於三使其為盛也抑又<lb/>
次焉各請出錢用光玉署<lb/>
今之士大夫又有專務科罰者公吏有過則令罰直若<lb/>
干人户論訴理曲合與斷罪迺以修造為名各罰錢入<lb/>
官若干不知此錢果歸何地耶<hi>晝簾緒論</hi>
史宏肇遣先鋒將馬誨擊契丹斬首千餘級崇美等不<lb/>
敢進引而南宏肇遣誨追擊破之崇美等退保懐州劉<lb/>
智遠以行德為河陽節度使契丹主聞之歎曰我有三<lb/>
<pb n="KR2m0046_WYG_028-2a"/>
失宜天下之叛我也諸道括錢一失也令上國人打草<lb/>
穀二失也不蚤遣諸節度使還鎮三失也<hi>五代史</hi>
或謂天下何時太平岳飛曰文臣不愛錢武臣不惜死<lb/>
天下太平矣<hi>宋史</hi>
李紓侍郎好諧戲又服用華鮮嘗朝囘以同列入坊門<lb/>
有負販者呵不避李罵曰頭錢價奴兵輙衝官長負者<lb/>
顧而言曰八錢價措大漫作威風紓樂採異語使僕者<lb/>
誘之至家為設酒饌徐問八錢之義負者答曰只是衣<lb/>
<pb n="KR2m0046_WYG_028-2b"/>
短七耳同列以為破的紓甚慙<hi>下人呼舉不正故云短也  因話錄</hi>
漢法官至二千石月得米一百二十斛俸錢萬二千古<lb/>
之升斗小今之升斗大量酒之升斗小量穀之升斗大<lb/>
昔人飲酒有數石不亂者班固論一夫百畆所收之粟<lb/>
人食月一石五斗古之人亦今之人也豈有一人能飲<lb/>
數石而食五升米乎無是理也前史稱漢文帝節儉身<lb/>
衣弋綈集上書囊為殿帷所幸慎夫人衣不曵地此三<lb/>
事以人主行之可謂陋矣然賜鄧通以十數鉅萬又以<lb/>
<pb n="KR2m0046_WYG_028-3a"/>
銅山與之此又何也<hi>泊宅編</hi>
古今之語大都相同但其字各别耳古所謂阿堵者迺<lb/>
今所謂兀底也王衍口不言錢家人欲試之以錢遶床<lb/>
不能行因曰去阿堵物謂口不言去却錢但云去却兀<lb/>
底爾如傳神寫照正在阿堵中蓋當時以手指眼謂在<lb/>
兀底中爾後人遂以錢為阿堵物眼為阿堵中皆非是<lb/>
蓋此兩堵同一意也然去有兩音一邱據反乃去來之<lb/>
去世常從此音非也當作口舉反韻略云撒也然此義<lb/>
<pb n="KR2m0046_WYG_028-3b"/>
亦非也蘇武掘鼠所去草實而食之乃鼠所藏者也蓋<lb/>
衍之意以為此錢不當置於此當屏藏之於他處也<hi>嬾真</hi>
<hi>子</hi>
煇家舊藏歴代錢譜十卷迺紹聖間李孝美所著蓋唐<lb/>
人顧烜張台先有篹說孝美重修也周秦後錢之品様<lb/>
具著於帙是特見於形似爾親黨洪子予收古錢幣數<lb/>
十百種自虞夏以降一無遺者每出示坐客道所以然<lb/>
皆有依據大抵古錢輪郭皆重厚叩之有聲雖王莽小<lb/>
<pb n="KR2m0046_WYG_028-4a"/>
錢名徑六分重一銖然亦不致輕薄豈上古鼓鑄但求<lb/>
精緻初不計銅工耶洪死常叩其子云悉舉入棺矣或<lb/>
言其家慮為勢力者攘取故為之辭<hi>清波雜志</hi>
元豐間龎懋賢元英為主家郎嘗著文昌雜錄内一條<lb/>
以不知得一順天錢鑄於何代為言書成後又言近得<lb/>
今朝士王儀家有錢氏錢譜乃史思明所鑄初以得一<lb/>
非長祚之兆乃改順天又於洪氏見二錢文皆漢𨽻徑<lb/>
寸四分以一當開元通寳之百而李譜復云思明銷洛<lb/>
<pb n="KR2m0046_WYG_028-4b"/>
佛銅所鑄賊平無所用復以鑄佛今所餘伊洛間甚多<lb/>
視錢之譜為詳以是知誠有益於未聞好事者儻裒諸<lb/>
家所譜更攷近世圜法沿革萃為一帙板行於世不亦<lb/>
善乎<hi>清波雜錄</hi>
齊景公有馬千駟死之日民無得而稱焉伯夷叔齊餓<lb/>
死于首陽之下民到于今稱之楊子雲作法言蜀之富<lb/>
人載錢五十萬求書名其間子雲不可李仲元鄭子真<lb/>
不持錢子雲書之至今與日月爭光余觀韓退之送窮<lb/>
<pb n="KR2m0046_WYG_028-5a"/>
文歴述窮鬼之害至末乃云吾立子名百世不磨是到<lb/>
底却得窮鬼力夷齊李鄭亦所謂得窮鬼力者也<hi>鶴林玉露</hi>
士大夫若愛一文不直一文陳簡齋詩云從來有名士<lb/>
不用無名錢楊伯子嘗為予言士大夫清亷便是七分<lb/>
人了蓋公忠仁明皆自此生伯子誠齋冡嗣號東山先<lb/>
生清節高文趾美克肖其帥畨禺將受代有俸錢七千<lb/>
緡盡以代下户輸租有詩云兩年枉了鬢霜華照管南<lb/>
人没一些七百萬緡都不要脂膏留放小民家又别石<lb/>
<pb n="KR2m0046_WYG_028-5b"/>
門詩云石門得得泊歸舟江水依依别故侯擬把片香<lb/>
投贈汝這回欲帶忘來休蓋昔吳隱之守五羊不市南<lb/>
物歸舟有香一片舉而投諸石門江中用此事也其帥<lb/>
三山不請供給錢以忤豪貴劾去作詩貽先君曰與世<lb/>
長多忤持身轉覺孤夤緣新齒舌收拾老頭顱我已訶<lb/>
瀧吏君誰誦子虚同歸燈火讀家裏石渠書時先君與<lb/>
之同入閩故也陳膚仲作玉壺氷朱絲絃二詩送之<hi>清波</hi>
<hi>雜錄</hi>
<pb n="KR2m0046_WYG_028-6a"/>
黄魯直戲作貴耳賤目謎云驢耳對軒軒爭酬價十千<lb/>
眈眈兩虎視不值一文錢<hi>侯鯖錄</hi>
筮易以蓍古法也近世以錢擲爻欲其簡便要不能盡<lb/>
卜筮之道自昔以錢之有字者為陰無字者為陽故兩<lb/>
背為折二畫也兩字為單一畫也朱文公以錢之有字<lb/>
者為靣無字者為背凡物靣屬陽背皆屬陰反舊法而<lb/>
用之故建安諸學者悉主其說或謂古者鑄金為貝曰<lb/>
刀曰泉其陰或紀國號如鏡陰之有欵識也一以為陰<lb/>
<pb n="KR2m0046_WYG_028-6b"/>
一以為陽未知孰是<hi>儲華谷祛疑說篹</hi>
男兒重義氣何用錢刀為又男兒欲相知何用錢刀為<lb/>
<hi>卓文君白頭吟</hi>
思陵神輿就祖道祭陳設窮極工巧百官奠哭紙錢差<lb/>
小官家不喜諫官以為俗用紙錢乃釋氏使人以超度<lb/>
其親者恐非聖主所宜以奉賔天也今上抵於地曰邵<lb/>
堯夫何如人而祭先亦用紙錢豈生人處世如汝能日<lb/>
不用一錢否乎<hi>楓窓小牘</hi>
<pb n="KR2m0046_WYG_028-7a"/>
銅為錢則人愛為印則人畏為足爐潄盆則翁媼皆役<lb/>
之非性有美惡置之者何如耳於我何加損焉<hi>西堂日記</hi>
嗚呼士知修内不欺諸已外不欺諸人可謂修已矣嗚<lb/>
呼士誠有立耶上不怨於天下不怍於地中不負於神<lb/>
可謂士君子矣凡惟知修至於可立而不欺不愧者其<lb/>
僃如此雖天地神明我斯天地神明已豈又卹䘏於諸<lb/>
餘哉世衰道隱士心險惑稔匿自危則區區於禍福以<lb/>
壮其毒聞古之用幣以禮神祇後之罪士為多則假之<lb/>
<pb n="KR2m0046_WYG_028-7b"/>
以請禱禳祈假之不已則翻楮代焉而弗支是故罪者<lb/>
滿世而莫救其非肅肅鄧州惟道之繇識獨超於衆謬<lb/>
行不狥於時流孰巫祝之足因而禧祥之茍求蓋清修<lb/>
之不媿則萬福之來酬是何楮錢之不然而名位之優<lb/>
優嗚呼豈弟君子求福不囘誰其嗣之宋有人猗<hi>不燒楮鏹</hi>
<hi>頌</hi>
青錢文之美者比青銅錢唐張鷟文詞猶青錢萬選萬<lb/>
中<hi>珠璣藪</hi>
<pb n="KR2m0046_WYG_028-8a"/>
泉志聞有泉文近於道者可以廣見又有妄作三皇幣<lb/>
及禹時幣不可為信卍此字人謂萬字乃出古錢不見<lb/>
此書終不知也故引入以待好事者<hi>學古編</hi>
漢日五銖建姬年九府流天龍帶泉寳地馬列金溝趙<lb/>
壹囊初定何曾箸欲收金門應入論玉井冀來求<hi>李嶠</hi>
往日用錢捉私鑄今許鈆錫和青銅刻泥為之最易得<lb/>
好惡不合長相䝉<hi>杜詩</hi>
半輪殘月掩塵埃依稀猶有開元字想得青光未破時<lb/>
<pb n="KR2m0046_WYG_028-8b"/>
買盡人間不平事毗陵女子年十六詠破錢<hi>沈存中筆談</hi>
趙壹傳文籍雖滿腹不如一囊錢<lb/>
周徐謙歌不羨一囊錢惟重心襟㑹<lb/>
銅錢之氣望之如青雲<lb/>
無勞磁石之火金貨猥臻非遊玉疊之川銅山可見舒<lb/>
王濟之埓猶覺有餘假劉實之繩穿而不盡榮光獨照<lb/>
自均若木負恩知重竊譬蓬莱<hi>簡文謝賜講解錢啓</hi>
重彼八銖珍斯九法赤仄成采出自水衡之錢紺文委<lb/>
<pb n="KR2m0046_WYG_028-9a"/>
貫忽積銅扇之裏長充放生用濟宏識發宏誓願等供<lb/>
無邊怖鴿獲安窮魚永樂<hi>前人謝賜放生錢啓</hi>
問吉已通請期有日賢夫之譽多愧張耳非壻之才偶<lb/>
同王粲曲降隆慈俯垂珍錫禽贄獲舉纁幣有資<hi>劉孝威謝</hi>
<hi>賜婚錢啓</hi>
名稱榆莢非投飲馬之橋價重圜泉寧棄呪雞之野始<lb/>
出王門忽光私室青鳬委質笑夷甫之不言赤仄垂緡<lb/>
重河間之能數<hi>張正見謝賜錢啓</hi>
<pb n="KR2m0046_WYG_028-9b"/>
貫藏文馬如燒安息之銀帶挿通犀似獵雲南之獸北<lb/>
郭騷之長貧是所甘愜南宫敬之載寳殊非念望花開<lb/>
四照惟見其榮鼇戴三山深知其重<hi>庾信謝犀帶金錢啓</hi>
重非半兩輕異五銖子母相權饑寒頓解細看銅郭徐<lb/>
憶牙籌雖云神有魯褒便恐癖如和嶠<hi>李商隱謝聘錢啓</hi>
白馬從軍青鳬受聘磨文難滅較貫知多陸賈方驗於<lb/>
火花郭况莫矜於金穴<hi>前人</hi>
訪蜀郡之卜人懸之莫竭遇河間之姹女數且難窮未<lb/>
<pb n="KR2m0046_WYG_028-10a"/>
草檄以愈風不執鞭而獲富<hi>前人</hi>
多若鑿山積如别藏丙科擢第未全染於桂香盛府從<lb/>
知却自驚于銅臭<hi>前人</hi>
鄭元曰金銅無荒年因物貴大鑄泉以饒民<hi>大學衍義補</hi>
邱濬曰虞夏商之幣金為三品或黄金或白銀或赤銅<lb/>
或錢或布或刀或龜貝至周圜法金惟用其黄者然猶<lb/>
有刀布之屬秦一天下之幣為二止用黄金并以赤金<lb/>
為錢耳其他皆不用<hi>同上</hi>
<pb n="KR2m0046_WYG_028-10b"/>
周匡物字幾本漳州人唐元和十二年及第初周以家<lb/>
貧徒歩應舉落魄風塵懷刺不偶路經錢塘江乏僦船<lb/>
之資久不得濟乃於公舘題詩云萬里茫茫天塹遥秦<lb/>
皇底事不安橋錢塘江口無錢過又阻西陵兩信潮郡<lb/>
牧出見之乃罪津吏至今天下津渡尚傳此詩諷誦舟<lb/>
子不敢取舉選人錢自此始<hi>閩川名士傳</hi>
李豫亨曰貨殖傳云貪賈三之亷賈五之誠哉是言也<lb/>
昔范文正公有隣嫗晉謁苦貧甚公問汝何生理嫗對<lb/>
<pb n="KR2m0046_WYG_028-11a"/>
曰鬻糕曰日鬻幾斗曰日二斗所入幾何曰日入錢四<lb/>
十文曰汝今日蒸四斗而止徵二斗之入何如嫗如其<lb/>
言糕肥而價省人不之他所而之嫗不半歲大饒富今<lb/>
之逐什一之利者慎勿規近利哉<hi>代醉錄</hi>
太宗時同年數軰取名似姓者為句云馬子山騎山子<lb/>
馬<hi>馬給事字子山穆王八駿馬有山子之名</hi>久之人對曰錢衡水盜水衡錢<lb/>
<hi>錢某為衡水令</hi>人謝之曰正欲作對實非有盜也<lb/>
吴人自相呼為獃子每歲除夕穉兒繞街呼呌云賣癡<lb/>
<pb n="KR2m0046_WYG_028-11b"/>
獃千貫賣汝癡萬貫賣汝獃見賣儘多送要賒從我來<lb/>
或曰用兵之法殺人如殺草使錢如使水余曰軍無賞<lb/>
士不往軍無財士不來使錢如使水可也乃若殺人如<lb/>
殺草則非至論<lb/>
王欽若曰陛下聞博乎博者輸錢欲盡所有出之謂之<lb/>
孤注陛下㓂凖之孤注也斯亦危矣<hi>綱目</hi>
司馬溫公編通鑑時手藁蹟嘗見數幅如人名字各分<lb/>
代類寫書未成或言溫公利餐錢故遲遲耳公聞之遂<lb/>
<pb n="KR2m0046_WYG_028-12a"/>
急結未了故五代多繁冗<hi>說海</hi>
負錢必償㝠道也然或為神而償或更為人而償甚則<lb/>
為畜而償何其異與豈負債之人善惡不同抑所以負<lb/>
之故亦異也<lb/>
蜀人羅冲具車馬衣糧勸嚴君平之任君平曰我有餘<lb/>
君不足奈何以不足奉有餘冲曰吾家萬金子無儋石<lb/>
之儲何謂有餘曰吾嘗宿子家見子晝夜汲汲無有足<lb/>
時我賣卜不下床而錢數百埃塵厚寸無所用之豈非<lb/>
<pb n="KR2m0046_WYG_028-12b"/>
我有餘乎<lb/>
陜西曾有議欲罷鑄錢者以謂官中費一貫鑄得一貫<lb/>
為無利伊川曰此便是公家之利利多費省私鑄者衆<lb/>
費多利薄盜鑄者息權歸公上非利而何<hi>蔡語錄</hi>
左相日興費萬錢飲如長鯨吸百川銜杯樂聖稱避賢<lb/>
<hi>飲中八仙歌</hi>
王審知治城城有錢文惡之命剗去而其文愈明又有<lb/>
謡曰風吹楊葉鼓山下不得錢來兵不罷<hi>青箱雜記</hi>
<pb n="KR2m0046_WYG_028-13a"/>
劉生魯風投謁所知為典謁所阻吟曰萬卷書生劉魯<lb/>
風烟波萬里謁文翁無錢乞與韓知客名紙毛生不為<lb/>
通<hi>摭言</hi>
巢許蔑四海商賈爭一錢<hi>古樂府</hi>
宋饒竦熈寧中舉進士不第以詩投王荆公曰又還垂<lb/>
翅下青霄歸指臨川去路遥二畝荒田俱賣郤要錢凖<lb/>
備納青苗<hi>山堂肆考</hi>
宋沈希顔嘉祐間知雩都縣公宇後妖禽夜啼希顔書<lb/>
<pb n="KR2m0046_WYG_028-13b"/>
其本云此處離朝路幾千為官不取一文錢平生弗養<lb/>
無情鳥遮莫妖禽夜哭天詰旦禽去治縣三年災沴不<lb/>
生百廢具舉<hi>同上</hi>
焦仲卿妻詩齎錢三百萬皆用青絲穿<lb/>
魏陳思王聖皇篇主上增顧念皇母懷苦辛何以為贈<lb/>
賜傾府竭寳珍文錢百億萬采帛若烟雲<lb/>
到漑為建安太守任昉寄詩求二叚錦曰鐵錢兩當一<lb/>
百易代名實為惠當及時無待冷秋日<lb/>
<pb n="KR2m0046_WYG_028-14a"/>
唐王勣詩不應長賣卜須得杖頭錢<lb/>
南市津頭有船賣無錢即買繫籬傍<hi>杜子美</hi>
誰料平生臂鷹手挑燈自送佛前錢<hi>司空圖</hi>
江總新入姬人應令曰數錢拾翠爭佳麗拂紅㸃黛何<lb/>
相似<lb/>
蕭子範代美人篇朝酤成都酒暮數河間錢<lb/>
庾信和張侍中述懐漢陽錢遂盡長安米空索<lb/>
蔡澤傳太史公曰韓子稱長䄂善舞多錢善賈韓非子<lb/>
<pb n="KR2m0046_WYG_028-14b"/>
也<lb/>
瓦瓏贊瓦瓏鑛殻建瓴狀如渾沌錢文外眉而内渠眉<lb/>
為高為眉渠為疏為渠此魁六海鈴也<hi>海物異名記</hi>
張平子四愁詩美人贈我金錯刀何以報之英瓊瑤<lb/>
范鎮送羅勝卿同年提舉玉局觀詩疋馬西歸去知君<lb/>
得意偏人情重鄉里官職更神仙曉後無衙喏旬頭有<lb/>
俸錢何須駕白鶴辛苦上青天<hi>四川名勝志</hi>
爍一鼎之銅以灌一錢之形不能成一鼎明矣今謂大<lb/>
<pb n="KR2m0046_WYG_028-15a"/>
人天神故其跡巨巨跡之人一鼎之爍銅也姜原之身<lb/>
一錢之形也<hi>王充論衡</hi>
五百青蚨兩家缺赤洪厓打白洪厓<hi>丁渭詩</hi>
錢之名號若形若文字若隱語若象物若改年蓋自葛<lb/>
天軒轅<hi>非有熊氏也</hi>尊盧氏曰幣始以至於今所呼曰板兒<lb/>
棍兒而猶未知所終也殆百紙不可了猶瑣者漢武新<lb/>
莽隋唐間志也諺云財壓當行勢壓奴僮語若墮駔儈<lb/>
然與貨殖篇什則下之百則役之及子輿氏所稱小役<lb/>
<pb n="KR2m0046_WYG_028-15b"/>
大弱役強皆天也㫖何殊哉終身為魚而求避濕無之<lb/>
也<hi>徐渭</hi>
顔公二十萬盡付酒家錢興發每取之聊向酒中仙<lb/>
清風明月不用一錢買<hi>李白</hi>
賣油翁弄巧取錢置胡盧乃反臂於肩上取油注錢口<lb/>
如線注畢而錢四邊不濕<lb/>
愚今考經國之制為居家之法隨資産之多寡制用度<lb/>
之豐儉合用萬錢者用萬錢不謂之侈合用百錢者用<lb/>
<pb n="KR2m0046_WYG_028-16a"/>
百錢不謂之吝是取中可久之制也<hi>梭山家制</hi>
宋廣平之抑郝靈荃賞非售功之道也張益州之斬一<lb/>
錢吏非刑罪之道也世方以為美談矣<hi>筆麈</hi>
嗇夫私賦民錢市衣進父而吳祐原之人有盜隣麥進<lb/>
母而孔融賞之奴竊食祭先而韓卓免之庾人盜秔米<lb/>
食母而特爾格貸之觀過知仁也雖然賞則過矣<hi>偶記</hi>
野老來看客河魚不取錢十字句<hi>千一錄</hi>
　<lb/>
<pb n="KR2m0046_WYG_028-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷二十八<lb/>
</p>
<p>
</p>
  </div>
</body>
</text>
</TEI>
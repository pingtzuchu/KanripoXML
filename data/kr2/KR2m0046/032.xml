<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷三十二</head> <lb/>
    <p>
<pb n="KR2m0046_WYG_032-1a"/>
欽定四庫全書<lb/>
　錢通卷三十二<lb/>
　　　　　　　　　　　　明　胡我琨　撰<lb/>
　　閏三<lb/>
秦用尉繚之計毋愛財物賂其豪臣以亂其謀不過亡<lb/>
三十萬金而諸侯可盡其後漢亦以其計間楚及淮南<lb/>
謀漢所憚不可下者獨汲黯耳<hi>千一録</hi>
漢文遺詔薄葬未幾而盜發園瘞錢當時孝景與其臣<lb/>
<pb n="KR2m0046_WYG_032-1b"/>
未能盡遵詔耶虛地上以寔地下無益有害曾是以為<lb/>
孝乎<lb/>
鼂錯論貴粟亡農夫之苦有阡陌之得阡陌字稍訛耳<lb/>
而解者乃以仟伯為錢使古文作鄙語矣<lb/>
嗇夫孫性私賦民錢市衣以進其父父怒宜令以錢還<lb/>
民不必詣閣自言是有求知之嫌矣其曰有君如是何<lb/>
忍欺之辭近於佞佞以求知君子所耻也<lb/>
錢塘其始郡議曹華信募致土石一斛與錢一千來者<lb/>
<pb n="KR2m0046_WYG_032-2a"/>
如雲謬云不復用土皆棄而去塘成因名夫食可去信<lb/>
不可去功以詐成者寧可以再幸哉小人哉議曹何可<lb/>
取也原錢塘之名非始此史記秦紀載之矣<lb/>
士不至饑餓不能出門户不宜言貧杜子美囊惟一錢<lb/>
食栢拾橡則窮甚矣及卜成都草堂有高下亭臺酒有<lb/>
舊醅鵝鴨長數茗飲蔗漿水檻扁舟色色略具亦足以<lb/>
躭詠遣愁無憂溝壑也<lb/>
孔祐隱四明山嘗見山谷中有錢數百萬斛視如瓦石<lb/>
<pb n="KR2m0046_WYG_032-2b"/>
夫數百萬斛錢在野豈獨一人見之亦豈有不為人所<lb/>
取者耶史言其至行通神意者鬼神明以試之而寔非<lb/>
錢也志士明此義則取非有必弗為矣毋為鬼所戲耶<lb/>
<hi>俱同上</hi>
西門豹為鄴令倉無積粟府無儲錢兵甲官無計㑹人<lb/>
數言其過於文侯文侯往行其縣果若人言文侯曰翟<lb/>
璜任子治鄴大亂子能變道則可不能將加誅於子西<lb/>
門豹曰王主富民霸主富武亡國富府庫<lb/>
<pb n="KR2m0046_WYG_032-3a"/>
梁朱友珪遽為荒淫内外憤怒駙馬都尉趙巖犨之子<lb/>
太祖之婿也龍虎統軍袁象先太祖之甥也巖奉使至<lb/>
大梁友貞宻與之謀誅友珪巖曰此事成敗在楊令公<lb/>
得其一言諭梁軍吾事立辦友貞乃遣腹心説楊師厚<lb/>
曰友珪簒弑人屬在大梁公若因而成之此不世之功<lb/>
也且許事成之日賜犒軍錢五十萬緡師厚與將佐謀<lb/>
之曰方友珪弑逆吾不能即討今君臣之分已定無故<lb/>
改圖可乎或曰友珪親弑君父賊也均王舉兵復讐義<lb/>
<pb n="KR2m0046_WYG_032-3b"/>
也奉義討賊何君臣之有<lb/>
劉景通季年畫䇿備邊累數百牘其後趣繼光受職京<lb/>
師病革猶問吾所上備邊封事上納之乎未耶垂絶舍<lb/>
人納楮幣褏中瞪目曰我平生不索人錢冥司必不受<lb/>
我錢悉出之乃瞑<hi>皇明百將列傳</hi>
宋齊丘者父為江西鍾傳副使父卒覊旅淮南欲上書<lb/>
干謁而無紙墨行嘆道中有娼婦遇之問曰少年何不<lb/>
樂如此齊丘以情告召歸置食贈錢數千因曰郎時至<lb/>
<pb n="KR2m0046_WYG_032-4a"/>
此不遣郎有所闕也齊丘感之及貴納為正室<hi>江南别録</hi>
豐有俊字宅之四明人登青樓偶見小娼疑故人女累<lb/>
目之女亦悟酒罷留宿女羞澁良久乃入曰豐官人識<lb/>
妾否詰之果故人女豐曰某所以留者以坐間不敢問<lb/>
也且各寢必有以處汝娼遂退豐與京尹有契明日以<lb/>
白尹且云某僅有錢百千從公更貸二百千嫁之尹嘉<lb/>
其誼即取入府厚匳具擇良士嫁焉尹即王宣子佐也<lb/>
<hi>稗史</hi>
<pb n="KR2m0046_WYG_032-4b"/>
𣙜礬者唐于晉州開成三年罷之宋律白礬出晉汾州<lb/>
坊州緑礬出磁州隰州各置官典䕶户有䭾錢陳止齋<lb/>
曰私礬之禁為契丹北漢設也本朝不設礬官亦無礬<lb/>
禁大明律私礬一條當時修者失于刪除耳<hi>丹鉛總録</hi>
且夫卜筮者掃除設坐正其冠帶然後乃言事此有禮<lb/>
也言而鬼神或以饗忠臣以事其上孝子以養其親慈<lb/>
父以畜其子此有徳者也而以義置數十百錢病者或<lb/>
以愈且死或以生患或以免事或以成嫁子娶婦或以<lb/>
<pb n="KR2m0046_WYG_032-5a"/>
養生此之為德豈直數十百錢哉<hi>漢司馬遷日者列傳</hi>
古者民曰編民書所謂彰善闡惡表厥里宅今之坊牌<lb/>
卓楔排門粉壁是也古者卒字以衣卒衣有題識三代<lb/>
之畫衣冠秦之赭衣也古樂府鴈門太守行有云移惡<lb/>
子姓篇著里端又云則用錢三千買繩禮竿即書其惡<lb/>
跡以標示戒即莊子所謂竿牘也<hi>丹鉛總録</hi>
巴丘南百折山中有道士善檻虎童子皆得飼之已而<lb/>
出諸囚都無雄心道士時與撲跌為戲因而賣與人守<lb/>
<pb n="KR2m0046_WYG_032-5b"/>
門以為常率虎千錢大者千五百錢初猶驚動馬牛後<lb/>
轉見大牛而驚矣<hi>同上</hi>
近日議丘文莊著述者惟劉健謝錦王瓊耳劉閣老嘗<lb/>
戲謂曰丘仲深有一屋散錢只欠索子文莊應之曰劉<lb/>
希賢有一屋索子只欠散錢健黙然愧甚<hi>皇明從信録</hi>
杜子美滕王亭子詩民到于今歌出牧來遊此地不知<lb/>
還後人因子美之詩注者遂謂滕王賢而有遺愛於民<lb/>
今郡志亦以滕王為名宦予考新舊唐書並云元嬰為<lb/>
<pb n="KR2m0046_WYG_032-6a"/>
金州刺史驕佚失度及遷洪州都督以貪聞高宗給麻<lb/>
二車助為錢緡<hi>丹鉛總録</hi>
初太后㣲時所為金王孫生女俗在民間葢諱之也武<lb/>
帝始立嬖人韓嫣白之帝曰何為不早言乃車駕自往<lb/>
迎之其家在長陵小市直至其門使左右入求之家人<lb/>
驚恐女逃匿扶將出拜帝下車立曰大姊何藏之深也<lb/>
載至長樂宮與俱謁太后太后垂泣女亦悲泣帝奉酒<lb/>
前為壽錢千萬奴婢三百人公田百頃甲第以賜姊太<lb/>
<pb n="KR2m0046_WYG_032-6b"/>
后謝曰為帝費因賜湯沐邑號脩成君男女各一人女<lb/>
嫁諸侯男號脩成子仲以太后故横于京師<hi>八編類纂</hi>
順帝進齊公蕭道成爵為王増封十郡下詔禪位于齊<lb/>
順帝當臨軒不肯出逃于佛葢之下王敬則勒兵殿庭<lb/>
以板輿入迎順帝順帝收淚謂敬則曰欲見殺乎敬則<lb/>
曰出居别宮耳官先取司馬家亦如此順帝泣而彈指<lb/>
曰願後身世世勿復生帝王家宮中皆哭帝拍敬則手<lb/>
曰必無過慮當餉輔國十萬錢<lb/>
<pb n="KR2m0046_WYG_032-7a"/>
公孫詭多奇邪計初見日王賜千金官至中尉號曰公<lb/>
孫將軍多作兵弩弓數千萬而府庫金錢且百鉅萬珠<lb/>
玉寶器多于京師<lb/>
帝所幸中書舍人綦母珍之朱隆之直閣將軍曹道剛<lb/>
周奉叔宦者徐龍駒等自山陵之後即與諸人㣲服遊<lb/>
走市里好于世宗崇安陵隧中擲塗賭跳作諸鄙戲極<lb/>
意賞賜左右動至百數十萬世祖取錢上庫五億萬齊<lb/>
庫亦出三億萬鬱林即位未期歲所用垂盡<lb/>
<pb n="KR2m0046_WYG_032-7b"/>
大將軍霍光秉政褒賜燕王錢三千萬益封萬三千户<lb/>
劉旦怒曰我當為帝何賜也<lb/>
劉胥武帝子封廣陵王始昭帝時胥見上少年無子有<lb/>
覬欲心而楚地巫鬼胥迎女巫李女湏使下神祝詛女<lb/>
湏泣曰孝武帝下我左右皆伏言吾必令胥為天子胥<lb/>
多賜女須錢使禱巫山㑹昭帝崩胥曰女須良巫也殺<lb/>
牛塞禱及昌邑王徵復使巫祝詛之後王廢胥寢信女<lb/>
須等數賜予錢物宣帝即位胥曰太子孫何以反得立<lb/>
<pb n="KR2m0046_WYG_032-8a"/>
復令女須祝詛如前又胥女為楚王延壽后弟婦數相<lb/>
餽遺通私書後延壽坐謀反誅辭連及胥有詔勿治賜<lb/>
胥黄金前後五千斤它器物甚衆<lb/>
建元六年彗星見淮南王心恠之愈益治攻戰具積金<lb/>
錢賂遺郡國遊士王有女陵彗有口王愛陵多予金錢<lb/>
為中詗長安約結上左右<lb/>
諸侯王朝見天子漢法凡當四見耳始到日小見到正<lb/>
月朔旦奉皮薦璧玉賀正月法見後三日為王置酒賜<lb/>
<pb n="KR2m0046_WYG_032-8b"/>
金錢財物後二日復入小見辭去凡留長安不過二十<lb/>
日<hi>俱同上</hi>
蕭何為民請曰長安地陿上林中多空棄地願令民得<lb/>
入田毋收藁為獸食上大怒曰相國多受賈人財物為<lb/>
請吾苑乃下何廷尉械繫之數日王衛尉侍前問曰相<lb/>
國胡大罪陛下繫之暴也上曰吾聞李斯相秦皇帝有<lb/>
善歸主有惡自予今相國多受賈䜿金為請吾苑以自<lb/>
媚于民故繫治之王衛尉曰夫職事茍有便於民而請<lb/>
<pb n="KR2m0046_WYG_032-9a"/>
之真宰相事也陛下柰何疑相國受賈民錢乎且陛下<lb/>
距楚數歲陳豨黥布反時陛下自將往當是時何守關<lb/>
中關中摇足則關西非陛下有也相國不以此時為利<lb/>
乃利賈人之金乎<lb/>
武后將造浮屠大像度費數百萬官不能足更詔天下<lb/>
僧日施一錢助之仁傑諫曰工不役鬼必在役人物不<lb/>
天降終繇地出不損百姓且將何求今邊陲未寧宜寛<lb/>
征鎮之徭省不急之務就令顧作以濟窮人既失農時<lb/>
<pb n="KR2m0046_WYG_032-9b"/>
是為棄本且無官助理不得成既費官財又竭人力一<lb/>
方有難何以救之后繇是罷役<lb/>
帝以前世上已九日皆大晏集而寒食多與上已同時<lb/>
欲以三月名節自我為古若何而可李泌請廢正月晦<lb/>
以二月朔為中和節因賜大臣戚里尺謂之裁度民間<lb/>
以青囊盛百榖𤓰果種相問遺號為獻生子里閭釀宜<lb/>
春酒以祭勾芒神祈豐年百官進農書以示務本帝悦<lb/>
乃著令與上已九日為三令節中外皆賜緡錢燕㑹<lb/>
<pb n="KR2m0046_WYG_032-10a"/>
李綱對曰道君皇后既居寜德宮皇帝自當時詣省問<lb/>
萬一欲暫到禁中豈有不可之理因遣使賜香茶酒食<lb/>
等錢五百貫給散隨行使臣從人綱以前語具劄子奏<lb/>
知而道君皇后入國門日聶山請以禁衛䕶宣徳門道<lb/>
路喧然識者笑之<lb/>
太宗入謂文德皇后曰我欲加長樂公主禮數魏徵不<lb/>
肯文德皇后聞之大喜遣中使齎錢二十萬絹四百匹<lb/>
詣徵宅宣令魏徵曰比者常聞公中正而不能得見今<lb/>
<pb n="KR2m0046_WYG_032-10b"/>
論長樂公主禮事不許增加始驗從來所聞信非虛妄<lb/>
願公常保此心莫移今日喜聞公言故令將物相賞公<lb/>
有争道勿為形跡也<lb/>
黄裳居相位不久未究其才及處外天下常所屬意卒<lb/>
後數年御史劾奏黄裳納邠寧節度使高崇文錢四萬<lb/>
五千緡按故吏吳憑及黄裳子載辭服帝念舊功但流<lb/>
憑昭州原載不問<lb/>
謝枋得以江東提刑江西招諭使知信州明年正月師<lb/>
<pb n="KR2m0046_WYG_032-11a"/>
䕫與武萬户分定江東地枋得以兵逆之使前鋒呼曰<lb/>
謝提刑來呂軍馳至射之矢及馬前枋得走入安仁調<lb/>
淮士張孝忠逆戰團坪矢盡揮雙刀擊殺百餘人前軍<lb/>
稍却後軍繞出孝忠後衆驚潰孝忠中流矢死馬奔歸<lb/>
枋得坐敵樓見之曰馬歸孝忠敗矣遂奔信州已而賣<lb/>
卜建陽市中有來卜者惟取米屨而已委以錢率謝不<lb/>
取其後人稍稍識之多延至其家使為弟子論學<hi>俱同上</hi>
今之在位競托高虛納累鍾之奉忘天下之憂遘災稱<lb/>
<pb n="KR2m0046_WYG_032-11b"/>
疾偃仰自逸一被冊文得賜錢者起矣何疾之易而愈<lb/>
之速也以此消伏災𤯝興致昇平其可得乎<hi>函史</hi>
李少君故深澤侯舍人匿其生長常自謂七十能使物<lb/>
却老以方徧諸侯更饋遺之常餘金錢衣食不治生業<lb/>
而饒給又不知何所人愈信爭事之<hi>異教考</hi>
昆弟諸公暇謂王孫曰有一男兩女所不足者非財也<lb/>
今文君既失身於司馬長卿長卿故倦遊雖貧其人材<lb/>
足依也且又令客柰何相辱如此卓王孫不得已分與<lb/>
<pb n="KR2m0046_WYG_032-12a"/>
文君僮百人錢百萬及其嫁時衣被財物文君乃與相<lb/>
如歸成都買田宅為富人<hi>本傳</hi>
縣令段簡貪暴聞其富欲害陳子昻家人納錢二十萬<lb/>
緡簡薄其賂捕送獄中子昻之見捕自筮卦成驚曰天<lb/>
命不祐吾殆死乎果死獄中<hi>陳子昻傳</hi>
栁州土俗以男女貭錢過期則没入錢主宗元革其法<lb/>
已没者仍出私錢贖之歸其父母<hi>本傳</hi>
上初欲用蘇軾起居注王安石曰軾豈是可奬之人上<lb/>
<pb n="KR2m0046_WYG_032-12b"/>
曰軾有文學朕見似為人平静司馬光韓維王存俱稱<lb/>
之安石曰險邪之人臣非茍言之皆有事狀軾遭父䘮<lb/>
韓琦等送金帛不受却販數船蘇木入川司馬光言呂<lb/>
惠卿受錢反言蘇軾平静斯為厚誣陛下欲變風俗息<lb/>
邪説驟用此人則士何繇知陛下好惡所在上乃罷軾<lb/>
不用寘之官告院<hi>同上</hi>
神宗熈寧五年始建武學於武成王廟選文武官知兵<lb/>
者為教授入學給食習諸家兵法教授纂次歴代用兵<lb/>
<pb n="KR2m0046_WYG_032-13a"/>
成敗前世忠義之節足以訓者講釋之願試陳隊者量<lb/>
給兵伍在學三年具藝業考試等第推恩未及格者逾<lb/>
年再試以兵部郎中韓縝判武學賜食本錢萬緡生員<lb/>
以百人為額<hi>大學衍義補</hi>
後晉置鄉兵號天威軍教習歲餘村民不閑軍旅竟不<lb/>
可用悉罷之但令七户輸錢十千其鎧仗悉輸官而無<lb/>
頼子弟不復肯復農業山林之盜自是而繁<hi>經濟編</hi>
孝武時關東四十九郡同日地動或山崩壞城郭室屋<lb/>
<pb n="KR2m0046_WYG_032-13b"/>
殺六千餘人上乃素服避正殿遣使者弔問吏民賜死<lb/>
者棺錢因大赦勝出為諫議大夫給事中黄霸為揚州<lb/>
刺史夏侯勝復為長信少府遷太子傅受詔選尚書論説<lb/>
賜黄金百斤年九十卒于官賜冢塋葬平陵太后賜錢<lb/>
二百萬為勝服五日以報師傅之恩儒者以為榮<hi>本傳</hi>
於是叔文及其黨十餘家之門晝夜車如市候見叔文<lb/>
伾者至宿其坊中餅肆酒壚下一人得千錢乃容之<hi>唐王</hi>
<hi>叔文傳</hi>
<pb n="KR2m0046_WYG_032-14a"/>
哈宻城在平川可三四里東北二門王稱速檀人僅數<lb/>
百户顧非一種多䝉古回回人習俗各異西域三十八<lb/>
國入貢經哈宻者相攔出入索道錢乃已<lb/>
四月王冠帶劍長信侯毐作亂而覺矯王御璽及太后<lb/>
璽以發縣卒及衛卒官騎戎翟君公舍人將欲入蘄年<lb/>
宮為亂王知之令相國昌平君昌文君發卒攻毐戰咸<lb/>
陽斬首數百皆拜爵及宦者皆在戰中亦拜爵一級毐<lb/>
等敗走即令國中有生得毐賜錢百萬殺之五十萬盡<lb/>
<pb n="KR2m0046_WYG_032-14b"/>
得毐等衛尉竭中大夫令齊等二十人皆梟首車裂以<lb/>
狥滅其宗及其舍人輕者為鬼薪及奪爵遷蜀四千餘<lb/>
家家房陵<hi>左編</hi>
永樂間廣信永豐有丐子寒暑惟着破衲臭穢不可聞<lb/>
懸一燒缾行歌於市自稱呂貧子洞𤣥宮前有米賈常<lb/>
施以錢一日來乞而賈冗且厭頻來擲一錢與之誤墮<lb/>
街心石上貧子不拾但以足趾踏錢入石没輪貧子故<lb/>
宿東岳山頂早出晩歸風雨不間賈駭踏錢事往尋之<lb/>
<pb n="KR2m0046_WYG_032-15a"/>
而已死矣尚為藁葬後十餘年賈為縣所役解銀藩司<lb/>
居半月不得報牒食盡大窘忽遇貧子於章江門曰汝<lb/>
死矣尚在乎曰未也公今日得牒矣賈言食盡貧子曰<lb/>
得牒時來就我往果得牒就貧子貧子着以雙草履使<lb/>
閉目行誡聞水碓聲始可開目必永豐始有水碓也行<lb/>
數刻聞水碓聲果抵縣投牒令大詫曰藩司今辰所發<lb/>
牒何以遽至賈言其故方知是仙為建呂仙祠<hi>粹語</hi>
舊唐書西戎傳曰康國生子必以膠置掌内欲其成長<lb/>
<pb n="KR2m0046_WYG_032-15b"/>
掌中持錢如膠之黏物<lb/>
徐兢高麗圖經曰廣化門東南即鑄錢監他貨皆以物<lb/>
交易唯市藥則間以錢貨<lb/>
魏略曰東沃沮國嫁娶之法女家責錢錢畢乃復還婿<lb/>
傳燈録曰城於洪州開元寺受新羅僧金大悲錢二十<lb/>
千令取六祖大師首歸海東供養<lb/>
後周書異域傳曰波斯賦税准地輸銀錢<lb/>
隋書西域𫝊曰波斯國人年三嵗已上出口錢四文<lb/>
<pb n="KR2m0046_WYG_032-16a"/>
新唐書西域𫝊曰波斯國偷者輸銀錢<lb/>
余按地賦口算盜罰當是三種諸史互舉其一何也又<lb/>
按西域記云波剌斯國舊曰波斯貨用大銀錢户課賦<lb/>
税人四銀錢然則波斯波剌斯一也唐史云波斯居逹<lb/>
遏水乂于他國旁出云波斯治蘇剌薩倘那城賦税口<lb/>
出四銀錢二書所載口税同而史氏不於波斯國表見<lb/>
豈誤以為二國耶<lb/>
隋書西域傳曰女國在葱嶺之南其女王死國中則厚<lb/>
<pb n="KR2m0046_WYG_032-16b"/>
歛金錢求死者族中之賢女二人一為女王次為小王<lb/>
舊唐書西戎傳曰中天竺國謀反者幽殺之小犯罰錢<lb/>
以贖罪<lb/>
唐書西域傳曰葱嶺以東俗喜淫龜兹于闐置女肆征<lb/>
其錢<lb/>
西域記曰那揭羅曷國昔如來在世之時牧牛之士以<lb/>
金錢買花供養受記又云諸欲見如來頂骨者税一金<lb/>
錢若取印者税五金錢<lb/>
<pb n="KR2m0046_WYG_032-17a"/>
西域記曰健䭾邏國有貧士得一金錢願造佛像酬工<lb/>
尚少復有一人持一金錢求畫佛像畫丁是時受二人<lb/>
錢共畫一像<lb/>
西域記曰室邏伐悉底國王威風遠洽臣諸印度日以<lb/>
五億金錢周給貧窶一使人剃髮輒賜一億金錢<lb/>
西域記曰羯若鞠闍國有佛牙長餘寸半士庶瞻仰監<lb/>
守者繁其喧雜權五重税欲見佛牙輸大金錢<lb/>
西域記曰鉢邏那伽國城中有天祠靈異多端衆生於<lb/>
<pb n="KR2m0046_WYG_032-17b"/>
此祠捨一錢功踰他所施千金<lb/>
西域記曰婆羅痆斯國有隱士遇一人悲號逐路以五<lb/>
百金錢遺之<lb/>
西域記曰摩揭陁國有伽藍其地本菴没羅國五百啇<lb/>
人以十億金錢買以施佛<lb/>
西域記曰伊爛拏鉢代多國者一長者晩有繼嗣時有<lb/>
報者輒賜金錢一百億因名其子聞二百億<lb/>
西域記曰橋薩羅國王為龍猛菩薩鑿山建立伽藍記<lb/>
<pb n="KR2m0046_WYG_032-18a"/>
工人所食盬價用九拘胝金<hi>拘胝者唐言億</hi>
阿育王傳曰摩突羅國有長者出錢於山中作精舍又<lb/>
一長者鑄錢財衰耗唯五百舊金錢在詣尊者毱多所<lb/>
而求出家<lb/>
韋節西番記曰康居國以六月一日為歲首至此日王<lb/>
及人庶在國域東林下七日馬射至欲罷日置一金錢<lb/>
于帖上射中者則得一日為王也<lb/>
四分律曰佛在舍衛國時舍衛城中諸長者集㑹先有<lb/>
<pb n="KR2m0046_WYG_032-18b"/>
制其有不至者罰錢五百<lb/>
後漢南蠻傳曰秦惠王并巴中以巴氏為蠻夷君長其<lb/>
君長歲出賦二千一十六錢三歲一出義賦千八百錢<lb/>
後漢南蠻傳曰秦昭襄王時有巴郡閬中夷人能作白<lb/>
弩射殺白虎昭王嘉之乃刻石盟夷人傷人者論殺人<lb/>
得以倓錢贖死<lb/>
後漢南蠻傳曰高祖為漢王發夷人還伐三秦秦地既<lb/>
定乃遣還巴中復其渠帥七姓不輸租賦餘户乃歲入<lb/>
<pb n="KR2m0046_WYG_032-19a"/>
賨錢口四十<lb/>
僕按𤣥帝道家所尊天樞北極相傳昉自黄虞代著顯<lb/>
赫神靈威武掃蕩邪魅所建宮宇若泰和若齊雲動發<lb/>
内帑金錢不貲歲時享祀俱領於祝官乃者曷為著靈<lb/>
于浦豈浦斗度分野所𨽻而北極𤣥武實係斗牛七星<lb/>
之神度有專屬故神有專嚮理或然也<hi>江浦縣志</hi>
葉法善字道元嘗因八月望夜師與𤣥宗遊月宮聆月<lb/>
中天樂問其曲名曰紫雲曲𤣥宗素曉音律黙記其聲<lb/>
<pb n="KR2m0046_WYG_032-19b"/>
歸傳其㫖名之曰霓裳羽衣自月宮還過潞州城上俯<lb/>
視城郭悄然而月光如晝師因請𤣥宗以玉笛奏曲時<lb/>
玉笛在寢殿中師命人取頃之而至奏曲既投金錢於<lb/>
城中而還旬日潞州奏八月望夜有天樂臨城兼獲金<lb/>
錢以進<hi>集異記</hi>
先是清河客李蕚年二十餘為郡人乞師於真卿曰公<lb/>
首倡大義河北諸郡待公以為長城今清河公之西鄰<lb/>
國家平日聚江淮河内錢帛於彼以贍北軍今有布三<lb/>
<pb n="KR2m0046_WYG_032-20a"/>
百餘萬匹帛八十餘萬匹錢三十餘萬緡粮三十餘萬<lb/>
斛昔討默啜甲兵皆貯其庫今有五十餘萬事户七萬<lb/>
口十餘萬竊計財足以三平原之富兵足以倍平原之<lb/>
强公誠資以士卒撫而有之以二郡為腹心則餘郡如<lb/>
四支無不隨所使矣<hi>㑹編</hi>
䝉古立砲攻洛兵圍其三面强伸括衣帛為幟立之城<lb/>
上率士卒赤身而戰以壯士數百往來救應大呼以憨<lb/>
子軍為號其聲勢與萬衆無異兵器已盡以錢為鏃<hi>金史</hi>
<pb n="KR2m0046_WYG_032-20b"/>
林靈素置千道㑹設高座令靈素講經帝設幄于側以<lb/>
聽貧下者買青衣幅巾赴之亦得飫餐若施錢然<hi>函史</hi>
陳平用陸生之計乃以五百金為綘侯壽厚具樂飲太<lb/>
尉亦報如之此兩人深相結則呂氏謀益衰陳平乃以<lb/>
奴婢百人車馬五十乘錢五百萬遺陸生為飲食費陸<lb/>
生以此游漢庭公卿間名聲藉盛及誅諸呂立孝文帝<lb/>
陸生頗有力焉<hi>經濟編</hi>
漢譙𤣥以王莾居攝變姓名隱遁後公孫述僣號于蜀<lb/>
<pb n="KR2m0046_WYG_032-21a"/>
連聘不詣述乃遣使者備禮徵之𤣥不肯起賜以毒藥<lb/>
太守乃自齎璽書至𤣥廬𤣥子瑛泣血叩頭于太守曰<lb/>
方今國家東有嚴敵兵師四出國用軍資或不常充足<lb/>
願奉家錢千萬以贖父死太守為請述聽許之𤣥遂隱<lb/>
藏田野終述之世<hi>同上編</hi>
慕容評為人貪鄙鄣固山泉鬻樵及水積錢帛如丘陵<lb/>
士卒怨憤莫有鬬志王猛聞之笑曰慕容評真奴才雖<lb/>
億兆之衆不足畏況數十萬乎<hi>左編</hi>
<pb n="KR2m0046_WYG_032-21b"/>
趙元昊反有詔削奪其身官爵募能生擒元昊若斬首<lb/>
者即為節度使仍賜錢萬貫吕夷簡時在大名府聞之<lb/>
驚曰謀之誤矣諌官張方平言自元昊為宼三年雖常<lb/>
得逞而絶其俸賜禁諸關市今賊中尺布可直錢數百<lb/>
此以揣賊情安得不困倘有悔心勢未能自通今因南<lb/>
郊大禮宜特推曠恩以示綏懷或特降一詔或著之赦<lb/>
文願陛下延召大臣商愚計而施行之上書曰是吾心<lb/>
也命方平以䟽付中書吕夷簡讀之拱手曰公言至此<lb/>
<pb n="KR2m0046_WYG_032-22a"/>
社稷之福也<hi>同上</hi>
昌署石職所親吏張觀范堯臣依據説勢市權招賂擅<lb/>
給太原九姓羊錢千萬帝怒召乾曜隱甫刑部尚書韋<lb/>
抗即尚書省鞠之<hi>右編張説𫝊</hi>
侯景取梁主之女溧陽公主甚愛之景請簡文褉宴于<lb/>
樂游苑帳飲三日其逆黨咸以妻子自隨皇太子以下<lb/>
並令走馬射箭中者賞以金錢<hi>左編</hi>
帝手書勞張浚曰近日邊報中外鼓舞十年來無此克<lb/>
<pb n="KR2m0046_WYG_032-22b"/>
㨗詔以顯忠為淮南京東河北招討宏淵副之是時顯<lb/>
忠名出宏淵右符離府庫中尚有金三千餘兩銀四萬<lb/>
餘兩絹一萬二千疋錢五萬緡米豆共粮六萬餘石布<lb/>
袋十七萬條衣縧棗羊粆各一庫酒三庫乃縱親信部<lb/>
曲恣其搬取所餘者始以犒軍人三兵共一緡士卒怨<lb/>
怒曰得宿州賞三百得南京須得四百既而復出戰悉<lb/>
棄錢溝壑由是軍情憤詈人無鬪志浚乃移書令宏淵<lb/>
聽顯忠節制宏淵不悦已而復令顯忠宏淵同節制於<lb/>
<pb n="KR2m0046_WYG_032-23a"/>
是悉無體統矣<hi>同上</hi>
唐德宗以宦者為宮市使置白望數百人抑買人物以<lb/>
紅紫染故衣敗繒尺寸裂而給之仍索進奉門户及脚<lb/>
價錢名為宮市其實奪之徐州節度使張建封入朝具<lb/>
奏之以問判度支蘇弁希宦者意對曰京師游手萬家<lb/>
無生業仰宫市取給上信之故凡言宫市者皆不聽<hi>大學</hi>
<hi>衍義補</hi>
蔡京㧞故吏魏伯芻領𣙜貨造料次錢劵百萬緡進入<lb/>
<pb n="KR2m0046_WYG_032-23b"/>
徽宗大喜持以示左右此太師與我奉料也擢伯芻至<lb/>
徽猷閣待制京每為帝言今泉幣所積嬴五千萬和足<lb/>
以廣樂富足以備禮於是鑄九鼎建明堂修方澤立道<lb/>
觀作大盛樂制定命寶任孟昌齡為都水使者鑿大抔<lb/>
三山大興工役無慮四十萬延福宫景龍江之役起浸<lb/>
淫及於艮嶽矣<hi>左編</hi>
　<lb/>
　錢通卷三十二<lb/>
</p>
<p>
</p>
  </div>
</body>
</text>
</TEI>
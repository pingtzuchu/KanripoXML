<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷十一</head> <lb/>
    <p>
<pb n="KR2m0046_WYG_011-1a"/>
欽定四庫全書<lb/>
　錢通卷十一<lb/>
　　　　　　　　　　　　明　胡我琨　撰<lb/>
　　五之才<lb/>
　　　錢無專職轉移執事掌國之官府郊野之九式<lb/>
　　　克共興福者之術以逆裒益之權而聽其便宜<lb/>
　　　以參奉出納於王之經理而糾其獻以時保鎮<lb/>
　　　則國富國富則民受祉民受祉則家道稱碩矣<lb/>
<pb n="KR2m0046_WYG_011-1b"/>
　　　世謂之才故才曰五<lb/>
　　裕國<lb/>
李絳奏振武天德左右良田可萬頃請擇能吏開置營<lb/>
田可以省費足食上從之命度支使盧坦經度四年之<lb/>
間開田四千八百頃収榖四千餘萬斛嵗省度支錢二<lb/>
十餘萬緡<hi>㑹編</hi>
初𣙜鹽起於第五琦及劉晏代其任法術精宻官無遺<lb/>
利初歳入錢六十萬貫季嵗十倍而人無厭苦大厯末<lb/>
<pb n="KR2m0046_WYG_011-2a"/>
通計一歳征賦所入而鹽醝當天下大半之賦<hi>天中記</hi>
魏明帝世司馬芝等舉朝大議以為用錢非徒豐國亦<lb/>
所以省刑今若更鑄五銖錢則國豐刑省于事為便明<lb/>
帝乃更立五銖錢至晉用之不聞有所改創<hi>食貨志</hi>
崔祖思云劉備取帳鈎鑄銅錢以充國用<hi>南北史雋</hi>
昭烈初攻劉璋與士衆約若事定府庫百物孤無取焉<lb/>
及入成都士庶皆捨干戈赴諸庫藏取寳物軍用不足<lb/>
備憂之西曹掾劉巴曰此易耳但當鑄直百錢平諸物<lb/>
<pb n="KR2m0046_WYG_011-2b"/>
價令吏為官市備從之旬月之間府庫充寔<hi>零陵先賢傳</hi>
建中元年九月户部侍郞韓洄上言江淮錢監嵗共鑄<lb/>
錢四萬五千貫輸於京師度工用轉送之費毎貫錢二<lb/>
千是本倍利也今商州有紅崖冶出銅益多又有洛源<lb/>
監久費不理請增工鑿山以取銅興洛源故監置十鑪<lb/>
鑄之嵗計出錢七萬二千貫度用工轉送之費貫計錢<lb/>
九百則浮本矣其江淮十監請皆停罷從之<hi>鶴林玉露</hi>
杜佑請解鹽鐵舉巽自代自劉晏之後居職者莫能繼<lb/>
<pb n="KR2m0046_WYG_011-3a"/>
之巽掌使一年征課所入類晏之多明年過之又一年<lb/>
加一百八十萬緡<hi>㑹編</hi>
沈存中筆談載兵部員外郞范祥為鈔法今商人就邊<lb/>
郡入錢四貫八百售一鈔至解池請鹽二百斤任其私<lb/>
賣得錢以寔塞下省數十郡搬運之勞此今日闗中給<lb/>
引之始<hi>傳疑錄</hi>
宋紹興中福建漕使王時升到官纔一考見上供庫錢<lb/>
三十萬緡欲代納本路拖欠鹽錢上從宰執奏因旌賞<lb/>
<pb n="KR2m0046_WYG_011-3b"/>
之<hi>山堂肆考</hi>
宋漢州刺史安守忠時冦難甫平使事旁午公帑不足<lb/>
守忠出私錢以給用太祖每遣使必戒之曰安守忠在<lb/>
蜀律己以正汝當效其為人<hi>同上</hi>
初張慤為計度都轉運時帝為大元帥募諸道兵勤王<lb/>
慤飛輓踵道建議印給鹽鈔以便商旅不閲旬得緡錢<lb/>
五十萬以佐軍帝即位以為户部尚書至是除同知樞<lb/>
宻院事兼提舉户部財用<lb/>
<pb n="KR2m0046_WYG_011-4a"/>
　　福民<lb/>
趙崇憲知江州民負茶引錢積一十七萬困不能償㑹<lb/>
新劵行視舊價幾倍崇憲歎曰負茶之民愈困矣亟請<lb/>
以新劵一償舊劵二詔從之受賜千餘家<hi>春氣錄</hi>
吳中大水詔出米百萬斛緡錢二十萬賑救諫官謂訴<lb/>
災者為妄乞加騐考范祖禹封還其章云國家根本仰<lb/>
給東南今一方赤子呼天赴愬開口仰哺以脫朝夕之<lb/>
急奏災雖小過寔政當畧不問稍施懲譴後無復敢言<lb/>
<pb n="KR2m0046_WYG_011-4b"/>
者矣<hi>同上</hi>
是歳户部增三萬餘户民既得為永業始敢葺屋植木<lb/>
獲地利數倍或言營地有肥饒者不若鬻之可得錢數<lb/>
十萬緡以資國用周主曰利在於民猶在國也朕用此<lb/>
錢何為唐草澤邵棠上言近遊淮上聞周主恭儉增修<lb/>
德政吾兵新破於潭朗恐其有南征之志宜為之備<hi>㑹編</hi>
韓魏公勤于吏職簿書文檄簡察研核莫不躬親左右<lb/>
或曰公位重年耆艾功名如此朝廷賜守鄉郡以養安<lb/>
<pb n="KR2m0046_WYG_011-5a"/>
幸無親小事公曰已憚煩勞吏民當有受弊者且俸祿<lb/>
日萬錢不事事吾何安哉<hi>自警編</hi>
先是浙民歳輸身丁錢絹紬民生子即棄之稍長即殺<lb/>
之虞公允文聞之惻然訪知江渚有荻場其利甚溥而<lb/>
為勢家及浮屠所私公令有司籍其數以聞請以代輸<lb/>
民之身丁錢絹以緡計者至一十三萬七千有奇以疋<lb/>
計者一十六萬三千有奇免符下日九州之民歡呼鼓<lb/>
舞始知有父子生聚之樂<lb/>
<pb n="KR2m0046_WYG_011-5b"/>
韓魏公以益利路人饑為體量安撫使公至則蠲減税<lb/>
以募人入粟招募壯者等第刺以為廂禁軍一人充軍<lb/>
數口之家得以全活檄劒門闗民流移不欲東者勿禁<lb/>
簡州艱食為甚明道中以災傷嘗勸誘納粟後糶錢十<lb/>
六餘萬歸于常平公曰是錢乃賑濟之餘非官緡也𤼵<lb/>
庫盡以給四等以下户逐貪殘不職吏罷冗役七百六<lb/>
十人為饘粥活飢人一百九十餘萬蜀人曰使者之來<lb/>
更生我也<lb/>
<pb n="KR2m0046_WYG_011-6a"/>
張忠定公詠在成都府嘗夜夢謁紫府眞君接語未久<lb/>
吏忽報請到西門黄兼濟承事眞君降階接之禮頗隆<lb/>
盡且揖張公坐承事之下詢顧詳欵已有欽嘆之意公<lb/>
翊旦即遣典客詣西門請黄承事者即以所夢告之問<lb/>
平日有何隂德䝉真君厚遇如此且居某之上座耶兼<lb/>
濟云無他長惟毎嵗遇禾麥熟時以錢三萬緡収糴入<lb/>
明年禾麥未熟小民艱食之際糶之價值不增升斗亦<lb/>
無高下在我者初無所損而小民得濟所急公曰此承<lb/>
<pb n="KR2m0046_WYG_011-6b"/>
事所以坐某之上也<hi>俱同上</hi>
知制誥韓綜通判天雄軍㑹大水漲金堤民依丘冢者<lb/>
凡數百家水大至綜出令能活一人者予千錢民争操<lb/>
舟栰盡救之已而丘冢潰<lb/>
宋汪立信為湖南安撫使供帳之物悉置官庫所積錢<lb/>
連歳代潭民納税貧無告者予錢粟病者加藥餌雨雪<lb/>
旱潦軍民皆有給賜務興學校士習為變<hi>山堂肆考</hi>
宋鄭剛中為温州通判遇事敢為嵗大飢流民甚衆乃<lb/>
<pb n="KR2m0046_WYG_011-7a"/>
出俸勸糶守曰恐實惠不及飢者答曰已有措置乃以<lb/>
萬錢毎錢押一字夜出坊巷遇飢者給一錢戒曰勿拭<lb/>
去押字翌日憑錢給米飢者無遺自守以下莫不稱賞<lb/>
<hi>同上</hi>
唐錢徽貶江州刺史郡有牛田錢百萬給刺史宴飲贈<lb/>
餉者徽曰此農耕之備可他用哉命代貧民租入<hi>同上</hi>
胡長孺字汲仲任寧海主簿嵗大祲民相枕死宣尉同<lb/>
知托歡徹爾議行賑荒之令歛富人錢一百五十萬給之<lb/>
<pb n="KR2m0046_WYG_011-7b"/>
至縣以餘錢二十五萬屬長孺藏去廼行旁州長孺察<lb/>
其乾没意悉散于民閲月再至索其錢長孺抱案進曰<lb/>
錢在是矣托歡徹爾怒曰汝膽如山耶何所受命而敢無<lb/>
忌若此長孺曰民一日不食當有死者誠不及以聞然<lb/>
官書具在可徵也托歡徹爾雖怒不敢問<lb/>
召馴壽春人章帝時為陳留太守有治迹廣鑄刀劒錢<lb/>
物以通民用<hi>開封府志勝</hi>
虞允文仁壽人知太平州舊制民生子必納添丁錢嵗<lb/>
<pb n="KR2m0046_WYG_011-8a"/>
額百萬民貧無以輸官故生子皆溺死允文憐之置蘆<lb/>
荻稅以補添丁錢繇是百姓生子並舉户口日增<hi>生生四諦</hi>
王絲字敦素越之蕭山人景祐初為縣令㑹嵗歉絲毎<lb/>
家支錢一千以濟之期以明年夏翰絹一匹邑人大受<lb/>
其惠稱為德政繇此當路薦之葢是時一縑售價不逾<lb/>
其數爾<hi>范希文誌</hi>
昭宗大順二年敕天下州府及在京諸軍或因收擄百<lb/>
姓男女宜給内庫銀絹委兩軍收贖歸還父母其諸州<lb/>
<pb n="KR2m0046_WYG_011-8b"/>
府委本道觀察使取上供錢充贖不得壓良為賤<lb/>
宋程伯淳攝上元縣庫有納雜錢數百千常借以補助<lb/>
民力部使者至則告之曰此錢令自用而不敢私請一<lb/>
切不問使者屢更無不從者<hi>左編</hi>
　　保安<hi>内附鎮壓</hi>
陜州軍亂逐兵馬使趙令珍大掠庫觀察使李國清不<lb/>
能制拜之而走㑹淮西節度使李正臣入朝過陜上命<lb/>
按之正臣設棘圍令軍士匿名投庫物一日獲萬緡盡<lb/>
<pb n="KR2m0046_WYG_011-9a"/>
以給其從兵<hi>㑹編</hi>
鄜州判官种世衡言延安東北二百里有故寛州請因<lb/>
其廢壘而興之以當冦衝右可固延安之勢左可致河<lb/>
東之粟北可啚綏夏之舊朝廷從之命世衡董其役夏<lb/>
人屢來争世衡且戰且城然處險無泉議不可守鑿地<lb/>
百五十尺始至石石上辭不可穿世衡命屑石一畚酬<lb/>
百錢卒得泉以濟城成賜名青澗以世衡知城事世衡<lb/>
開營田募商賈通貨財遂成富貴<hi>百將兵法列傳</hi>
<pb n="KR2m0046_WYG_011-9b"/>
西事日擾括畿内京東西淮南馬詔樞宻同宰臣議邊<lb/>
事出内藏緡錢八十萬陜西糴軍儲訪知邊事者釋冦<lb/>
所陷州縣罪及夏税時禁越職言事富弼因論日食謂<lb/>
應天變莫若通下情帝皆納之于是盡除其禁許臣庶<lb/>
極言朝政得失<hi>㑹編</hi>
晉王連嵗出征凡軍府政事一委監軍使張承業承業<lb/>
勸課農桑畜積金穀收市兵馬征租行法不寛貴戚繇<lb/>
是軍城肅清饋餉不乏王或時須錢蒱博及給賜伶人<lb/>
<pb n="KR2m0046_WYG_011-10a"/>
而承業靳之王乃置酒庫中令其子繼岌為承業舞承<lb/>
業以帶馬贈之王指錢積謂曰和歌乏錢宜與一積帶<lb/>
馬未為厚也承業曰郞君纒頭皆出承業俸錢此錢大<lb/>
王所以養戰士也承業不敢以為禮王不悦語侵之承<lb/>
業怒曰僕老敕使爾非為子孫計惜此庫錢所以佐王<lb/>
成霸業也不然王自取用之何問僕為不過財盡人散<lb/>
一無所成爾王怒謂李紹榮索劒承業起挽王衣泣曰<lb/>
僕受先王顧託之命誓為國家誅汴賊若以惜庫物死<lb/>
<pb n="KR2m0046_WYG_011-10b"/>
於王手僕下見先王無愧矣曹太夫人聞之遽令召王<lb/>
王惶恐叩頭謝請承業痛飲以分其過承業不肯王入<lb/>
宫太夫人使人謝承業曰小兒忤特進已笞之矣明日<lb/>
與王俱至承業第謝之未幾承制授承業開府儀同三<lb/>
司右衛上將軍燕國公承業固辭不受但稱唐官終身<hi>會編</hi>
上聞楊志誠作亂召宰相謀之牛僧孺曰范陽自安史<lb/>
以來非國所有劉總蹔獻其地朝廷費錢八十萬緡而<lb/>
無絲毫所獲今日志誠得之猶前日載義得之也因而<lb/>
<pb n="KR2m0046_WYG_011-11a"/>
撫之使捍北狄不必計其逆順上從之以載義恭順有<lb/>
功拜太保以志誠為留後<hi>同上</hi>
叚熲上言曰東羌降于皇甫規者已二萬落餘㓂無㡬<lb/>
今張奐躊蹰久不進者當慮外離内合兵徃必驚且羌<lb/>
虜人畜疲羸有自亡之勢欲更招降坐制强敵耳臣以<lb/>
為狼子野心難以恩納勢窮雖服兵去復動若以騎五<lb/>
千歩萬人車三千兩三冬二夏足以破定無慮用費為<lb/>
錢五十四億如此則可令羣羌破盡匈奴長服内徙郡<lb/>
<pb n="KR2m0046_WYG_011-11b"/>
縣得反本土帝許之熲于是將兵萬餘人齎十五日糧<lb/>
馳騎于傍<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>而擊之虜衆大潰斬首八千餘級太后賜<lb/>
詔褒美賜錢二十萬以家一人為郎中敕中藏府增助<lb/>
軍費拜熲破羌將軍<hi>同上</hi>
安彦威徙鎮歸德是時河决滑州命彦威塞之彦威出<lb/>
私錢募民治隄<hi>五代史</hi>
田悦反馬燧約衆戰勝則以家貲賞至是殫私財賜麾<lb/>
下徳宗嘉之詔出度支錢五十萬償其財<hi>彚苑詳註</hi>
<pb n="KR2m0046_WYG_011-12a"/>
北海縣中門中有地隠起若小阜一縣宰乃令平之去<lb/>
數尺土即得小鐡錢散實其下深丈餘乃得一記云此<lb/>
是海眼故鑄錢以鎮壓之又不明敘時候其錢大小如<lb/>
五銖<hi>劉崇逺金華子</hi>
徐羨之字宗文年少時嘗有一人來謂曰我是汝祖羨<lb/>
之拜此人曰汝有貴相而有大厄宜以錢二十八文埋<lb/>
宅四角可以免災過此可位極人臣<lb/>
梁武帝與宫人幸𤣥淵苑見大蛇盤屈于道羣小蛇繞<lb/>
<pb n="KR2m0046_WYG_011-12b"/>
之並黑色宫人曰恐是錢龍帝以錢十萬貫鎮于蛇處<lb/>
以厭之<hi>南史</hi>
熈寧八年夏吳越大旱趙抃知越州前民之未饑為書<lb/>
問屬縣菑所被者幾鄉民能自食者有幾當廩于官者<lb/>
幾人溝防搆築可僦民使治之者幾所庫錢倉粟所發<lb/>
者幾何富人可募出粟者幾家僧道士食之羨粟書于<lb/>
籍者其幾具存使各書以對而謹其備<hi>大學衍義補</hi>
吳正肅公知蔡州盜賊為息京師有告妖賊聚確山者<lb/>
<pb n="KR2m0046_WYG_011-13a"/>
上遣中貴人馳至蔡以名捕者十人使者欲得兵自徃<lb/>
取之公曰吾在此雖不敏然聚千人于境内安得不知<lb/>
使信有之今以兵徃是趣其為亂也此不過鄉人相聚<lb/>
為佛事以利錢財爾一弓手召之可致也<hi>自警編</hi>
明道末天下蝗旱吳遵路知通州乘民未饑募富者得<lb/>
錢幾萬貫分遣衙挍航海糴米於蘇秀使物價不增又<lb/>
使民採薪芻官為收買以其直糴官米至冬大雪又以<lb/>
元價易薪芻與民官不傷財民且蒙利又建茅屋百間<lb/>
<pb n="KR2m0046_WYG_011-13b"/>
以處流移出俸錢置薦蓆鹽蔬日與飯參俵有疾者給<lb/>
藥以治之其願歸者具舟續食還之本土是嵗諸郡率<lb/>
多轉死惟通民安堵不知其凶嵗也<hi>澠水燕談</hi>
宋鞠眞卿守潤州民有鬭敺者本罪之外别令先敺者<lb/>
出錢以與後應者小人靳利兼不憤輸錢于敵人其後<lb/>
終日紛争相視無敢先下手者按眞卿熈寧中人<hi>山堂肆考</hi>
宋趙挺之通判德州哲宗即位賜士卒緡錢郡守貪耄<lb/>
不以時給卒怒譟入府守趨避挺之坐堂上呼問其狀<lb/>
<pb n="KR2m0046_WYG_011-14a"/>
立𤼵庫錢而治其為首者衆即定<hi>同上</hi>
宋俞獻卿為昭州軍事推官初州積緡錢鉅萬獻卿盡<lb/>
用平糴至積穀數萬後大兵至頼以饋軍<hi>同上</hi>
李希烈陷汴州復遣兵數千抵項城縣縣令李偘不知<lb/>
所為妻楊氏曰君縣令也冦至當死力不足死焉職也<lb/>
于是召吏胥百姓于庭楊氏曰縣令民主也然嵗滿則<lb/>
罷去非若吏民墳墓存焉宜相與致死以守忍失其身<lb/>
而為賊黨乎衆皆泣許之乃誓曰以瓦石中賊者與千<lb/>
<pb n="KR2m0046_WYG_011-14b"/>
錢刀矢兵刃中賊者與萬錢得數百人偘率之以登城<lb/>
楊氏親㸑以食之<hi>説畧</hi>
宋紹興間郡守上官愔等開諸灘命僧祖日董其役漕<lb/>
司助錢百萬愔復請于朝益以一百五十萬而南溪之<lb/>
險稍平<hi>延平府志勝</hi>
累政欲修築子城憚重費不敢輕舉九淵審度決計召<lb/>
集義勇優給傭直躬自勸督役者樂趨用力工倍二旬<lb/>
訖築初計者擬費緡錢二十萬至是僅費緡五千而工<lb/>
<pb n="KR2m0046_WYG_011-15a"/>
畢<hi>陸九淵傳</hi>
大觀間會朝廷罷新邊遂請以高峯砦為觀州設知州<lb/>
一人吏額五十人廂禁軍土丁家丁又千餘人嵗費錢<lb/>
一萬二千九百餘貫米八千餘石有奇州無税租户籍<lb/>
皆仰給鄰都飛輓渉阻險或遇蠻冦設伏隂𤼵毒矢中<lb/>
人輒死昔為富仁監時不聞有警惟是邊吏欲以刺探<lb/>
為功故時時稱警急因以為利遂欲存而不廢也邊吏<lb/>
誑其帥臣乞存平州設知州一人吏額百人禁軍土丁<lb/>
<pb n="KR2m0046_WYG_011-15b"/>
千人嵗費錢一萬七千三百貫米一萬石有奇州無租<lb/>
賦户籍轉運司嵗移桂融象栁之粟以給之<hi>左編</hi>
　　裒益<lb/>
梁王趙王國之近屬貴重當時裴令公歳請二國租錢<lb/>
數百萬以恤中表之貧者或譏之曰何以乞物行惠裴<lb/>
曰損有餘補不足天之道也<hi>世説新語</hi>
五鳳三年减天下口錢至元平元年减口賦錢禹以為<lb/>
古民亡賦算口錢起武帝征伐四夷重賦于民民産子<lb/>
<pb n="KR2m0046_WYG_011-16a"/>
三嵗則出口錢故民重困至于生子輒殺宜令民七歳<lb/>
去齒乃出口錢年二十乃算天子下其議令民産子七<lb/>
嵗乃出口錢自此始<lb/>
成帝建始元年减天下賦錢算四十<lb/>
眞宗大中祥符四年詔除兩浙福建荆南廣南舊輸身<lb/>
丁錢凡四十五萬四百貫<lb/>
元豐二年七月提舉廣西常平劉誼言廣西一路户口<lb/>
二十萬而民出役錢至十九萬緡先用税錢敷出税數<lb/>
<pb n="KR2m0046_WYG_011-16b"/>
不足又敷之田米田米不足復算于身丁夫廣西之民<lb/>
身之有丁也既税以錢又算以米是一身而輸二税殆<lb/>
前世弊法今既未能蠲除而又益以役錢甚可憫也至<lb/>
于廣東西監司提舉司吏一月之給上同令錄下倍攝<lb/>
官乞裁損其數則兩路身丁田米亦可少寛遂詔月給<lb/>
錢逓减二千嵗遂减一千二百餘緡<hi>漢史</hi>
公在諫垣論蜀茶祖宗朝量收税李把劉佑蒲宗閔取<lb/>
息初輕後益重立法愈峻李稷始議極力掊取民間遂<lb/>
<pb n="KR2m0046_WYG_011-17a"/>
困稷引陸師閔共事額至一百萬貫陸師閔又乞額外<lb/>
以百萬貫為獻成都置都茶場公條陳五害乞放𣙜法<lb/>
令民自作交易但收税錢不出長引止令所在場務據<lb/>
數抽買愽馬茶勿失武備而已言師閔百端凌虐細民<lb/>
除茶逓官吏養兵所費所收錢七八十萬貫蜀人泣血<lb/>
無所控告公講畫纎悉曲折利害昭炳時小吕申公當<lb/>
軸嘆曰只謂蘇子由儒學不知吏事精詳至於如此公<lb/>
論役法尤為詳盡識者韙之<hi>欒城遺言</hi>
<pb n="KR2m0046_WYG_011-17b"/>
庾顗字子嵩有劉興欲伺之而無迹可間後以其性儉<lb/>
家富言于東海王越令就換錢十萬冀因此可乘越于<lb/>
衆坐中問顗顗頽然已醉幘堕几上乃以頭就几穿取<lb/>
徐答云下官家有錢兩千萬隨公所取興於是乃服<lb/>
　<lb/>
　<lb/>
　<lb/>
　錢通卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷三十一</head> <lb/>
    <p>
<pb n="KR2m0046_WYG_031-1a"/>
欽定四庫全書<lb/>
　錢通卷三十一<lb/>
　　　　　　　　　　　　明　胡我琨　撰<lb/>
　　閏二<lb/>
俗稱四司六局者多不能舉其目古杭夢游録云官府<lb/>
貴家置四司六局各有所掌故筵席排當凡事整齊都<lb/>
下街市亦有之常時人户每遇禮席以錢倩之四司六<lb/>
局皆可致四司者帳設司厨司茶酒司臺盤司也六局<lb/>
<pb n="KR2m0046_WYG_031-1b"/>
者果子局蜜煎局菜蔬局油燭局香藥局排辦局也凡<lb/>
四司六局人祗應慣熟便省賔主一半力<hi>輟耕録</hi>
唐鄭璠在嶺南象江得恠石紺氷而平理彈之有聲輦<lb/>
歸滎陽費錢六十萬宋榮咨道嘗以錢三百萬買虞世<lb/>
南夫子廟初刻碑或談此二事有應聲曰這兩個痴人<lb/>
好一棒打殺何不買百弓上水田九品入流官乎<hi>代醉録</hi>
真宗問唐酒價幾何丁謂對以每升三十上曰何以知<lb/>
謂引杜詩速來相就飲一斗恰有三百青銅錢上喜其<lb/>
<pb n="KR2m0046_WYG_031-2a"/>
對余因看李太白詩有金陵美酒斗十千之句以為李<lb/>
杜同時何故詩中所言酒價頓異客有戲噱者曰太白<lb/>
謂美酒耳老杜不擇飲而醉村店壓茅柴耳坐皆大笑<lb/>
然亦似也詔化基之孫王楙曰郭生次象嘗與僕論唐<lb/>
酒價謂前輩引老杜詩速令相就飲一斗恰有三百青<lb/>
銅錢以此知當時酒價然白樂天與劉夢得沽酒閒飲<lb/>
詩曰共把十千沽一斗相看七十欠三年當劉白之時<lb/>
酒價何太不廉哉僕謂不然十千一斗乃詩人寓言此<lb/>
<pb n="KR2m0046_WYG_031-2b"/>
曹子建樂府中語耳唐人引此甚多如李白詩曰金尊<lb/>
沽酒斗十千王維詩曰新豐美酒斗十千崔輔國詩曰<lb/>
與沽一斗酒恰用十千錢許渾詩曰十千沽酒留君醉<lb/>
權得輿詩曰十千斗酒不知貴陸龜䝉詩曰若得奉君<lb/>
歡十千沽一斗唐人言十千一斗類然一斗三百錢獨<lb/>
見子美所云故引以定當時之價然詩人所言出於一<lb/>
時又未知果否一斗三百别無可據唐食貨志云徳宗<lb/>
建中三年禁民酤以佐軍費置肆釀酒解收直三千此<lb/>
<pb n="KR2m0046_WYG_031-3a"/>
可驗乎又觀楊松玠談藪北齊盧思道嘗云長安酒賤<lb/>
斗價三百杜詩引此亦未可知僕因謂郭曰曾知漢酒<lb/>
價否郭無以應僕謂漢酒價每斗一千郭謂出於何書<lb/>
曰此見典論曰孝靈帝末年百司湎酒一斗直千文此<lb/>
可證也按武帝設𣙜酤官昭帝罷之賣酒升四錢然則<lb/>
漢初斗酒四十錢耳酒價甚微且隨時高下似不必遠<lb/>
引博證偶因前人之説記此以資一笑<hi>同上</hi>
劉伯芻侍郎所居巷有鬻餅者每早過其户必聞謳歌<lb/>
<pb n="KR2m0046_WYG_031-3b"/>
因召之與萬錢令多其本約曰取餅償之後過其户寂<lb/>
不聞歌召問之答曰本領既大心計轉粗不暇唱渭城矣<lb/>
<hi>隋唐嘉話</hi>
蘇五奴妻善歌舞擅名一時人愛慕之且有姿色有邀<lb/>
其妻者五奴輙隨之人欲五奴沉醉多勸之酒五奴曰<lb/>
若肯多與我錢雖吃鎚亦醉不須酒也<lb/>
陳疙瘩亦京師乞兒也每負母乞於市余素喜施以其<lb/>
負母也施倍焉及門無厭門吏云此輩窘於食每負他<lb/>
<pb n="KR2m0046_WYG_031-4a"/>
人嫗詭稱母實非母也余惡其偽絶之後數月向余曰<lb/>
母病危乞一席為藉吞聲泣不能語余亦泣予以錢五<lb/>
百為棺具使人伺之買棺倩一人輿舁埋其母於城南<lb/>
亂塜中竟日哭余悲之明日使人饋食死於墓傍矣葢<lb/>
真母也余悔甚歛而葬之為傷心者累日乃逐門吏<lb/>
瀘南有秦吉了者能人言有夷酋欲以錢三十萬賈焉<lb/>
主人告之曰吉了我貧將賣汝於夷吉了曰我漢禽也<lb/>
不願入夷不食而死叔簡氏曰亡宋諸臣漢衣漢冠北<lb/>
<pb n="KR2m0046_WYG_031-4b"/>
面而臣胡主亦聞吉了之言否<lb/>
突厥遣其柱國康鞘利等送馬千匹詣唐祖為互市許<lb/>
發兵送入關多少隨所欲祖引見康鞘利等甚厚擇其<lb/>
馬之善者止市其半義士請以私錢市其餘祖曰虜饒<lb/>
馬而貪利其來將不已恐汝不能市也吾所以少取者<lb/>
示貧且不以為急故也當為汝貰之不足為汝費<hi>學海</hi>
李允則知雄州一日民有訴為契丹民毆傷而遁者允<lb/>
則不治與傷者錢二千衆以為怯逾月幽州以其事來<lb/>
<pb n="KR2m0046_WYG_031-5a"/>
詰答以無有葢他諜欲以毆人為質騐比得報以為妄<lb/>
乃殺諜<lb/>
錢惟利于用也天下共貴之假此錢之襍聚如土泥之<lb/>
在也必有不盡用者矣夫錢也而不盡當於用豈其外<lb/>
服圓而心方正者足貴乎嘗笑和嶠之錢癖蕭宏之錢<lb/>
愚知錢貴矣而不能貴錢徒積之於無用也何如金錯<lb/>
囊垂罄者用之盡為不没錢之利哉<hi>淇筠志感</hi>
天下之逓相使也則人不愛其力矣曰此鬼道也嘗聞<lb/>
<pb n="KR2m0046_WYG_031-5b"/>
之可以使鬼錢也可以使神者誠也今有忠信之士負<lb/>
戴莫能勝而竭誠于市途以求代吾勞者雖素所知識<lb/>
未必其與樂也惟操百錢以招之則雖盜蹠之任忻忻<lb/>
焉爭為之奔走矣今天下皆可以錢使者不聞其以誠<lb/>
使也故曰鬼道也<hi>同上</hi>
公孫𢎞以元光五年為國士所推尚為賢良國人鄒長<lb/>
倩以其家貧少自資致乃解衣裳以衣之釋所著冠履<lb/>
以與之又贈以撲滿一枚書題遺之曰土粗物也錢重<lb/>
<pb n="KR2m0046_WYG_031-6a"/>
貨也入而不出聚而不散故撲之士有聚歛而不能散<lb/>
者將以撲滿之敗可不戒歟<hi>西京雜記</hi>
張僧繇始作醉僧圖道士每以此嘲僧于是聚錢數十<lb/>
萬貿閻立本作醉道士圖今並傳于代<hi>隋唐嘉話</hi>
太原竇不疑為人有膽勇少而任俠常結伴十數人闘<lb/>
鷄走狗樗蒲一擲數萬皆以意氣相期而太原城東北<lb/>
數里常有道鬼身長二尺每陰雨昬黒後多出人見之<lb/>
或怖而死諸少年言曰能往射道鬼者與錢五千不疑<lb/>
<pb n="KR2m0046_WYG_031-6b"/>
欣然請行迨昬而往衆宻隨之不疑既至魅所鬼正出<lb/>
行不疑逐而射之鬼被箭走乃還諸人笑而迎之因授<lb/>
之財不疑盡以飲焉<hi>紀聞</hi>
祝鷄公者洛陽人也居尸鄉北山下養鷄百餘年鷄千<lb/>
餘頭皆有名字暮棲樹下晝放散之欲取呼名即種别<lb/>
而至賣鷄及子得千餘萬錢輙置去之吳作池養魚後<lb/>
登吳山鷄雀數百常出其旁<hi>列仙傳</hi>
唐魏伶為西市丞養一赤嘴烏每於人衆中乞錢人取<lb/>
<pb n="KR2m0046_WYG_031-7a"/>
一文而銜以送伶處日收數百時人號為魏丞烏<hi>朝野僉載</hi>
金錢花梁時荆州掾屬雙六賭金錢盡以金錢花相足<lb/>
魚𢎞謂得花勝得錢<hi>太平廣記</hi>
𤣥宗至馬嵬驛令高力士縊貴妃於佛堂梨樹之前馬<lb/>
嵬媪得韈一隻過客求而翫之百錢一觀獲錢無數<hi>國史</hi>
<hi>補</hi>
賈人張𢎞者行至華嶽廟前忽昬懵前進不可繫馬於<lb/>
一金荆樹而酣睡馬驚拽出樹根而走寤逐而及之樹<lb/>
<pb n="KR2m0046_WYG_031-7b"/>
根形如獅子毛爪眼耳足尾無不悉具乃于華陰縣求<lb/>
木工修之為一枕獻於廟守廟者常以匱鏁之行人聞<lb/>
者賂守廟者百錢始獲一見<hi>聞竒録</hi>
晉王浚與東嬴公騰合兵敗石超於平棘乗勝進軍鄴<lb/>
中奔潰頴將數千騎奉晉主南奔倉卒無齎中黄門被<lb/>
囊中賫私錢三十詔貸之於道中買飯食以瓦盆至温<lb/>
將謁陵晉主喪履納從者之履下拜流涕張方迎晉主<lb/>
還宮奔散者稍還百官粗備<lb/>
<pb n="KR2m0046_WYG_031-8a"/>
唐天寶末術士錢知㣲嘗至洛居天津橋賣卜云一卦<lb/>
帛十疋歴旬人皆不請之一日有貴公子意其必異命<lb/>
取帛如數卜焉卦成知㣲曰予筮可期一生君何戲焉<lb/>
其人曰卜事甚切先生豈誤乎錢請為韻曰兩頭㸃土<lb/>
中心虛懸人足踏䟦不肯下錢其人本意賣天津橋<hi>酉陽</hi>
<hi>襍爼</hi>
董昌求為越王朝廷未許昌不悦曰朝廷欲負我矣我<lb/>
累年貢獻無筭而惜越王邪有謟之者曰王為越王曷<lb/>
<pb n="KR2m0046_WYG_031-8b"/>
若為越帝於是吏民獻謡讖符瑞者無筭其始賞以錢<lb/>
數百緡既而獻者甚多减至三五百錢昌曰讖云免子<lb/>
上金牀此謂我也我生太嵗在卯明年復在卯二月卯<lb/>
日卯時此吾稱帝之秋也<hi>學海</hi>
凡鑄金之狀金與錫黑濁之氣竭黄白次之黄白之氣<lb/>
竭青白次之青白之氣竭青氣次之然後可鑄之<hi>山堂肆考</hi>
唐李師道上私錢六百萬為魏徵孫贖故第白居易言<lb/>
徵任宰相太宗用殿材成其正寢後嗣不能守陛下猶<lb/>
<pb n="KR2m0046_WYG_031-9a"/>
宜以賢者子孫贖而賜之師道人臣不宜掠美帝從之<lb/>
蘇仙公名耽桂陽人也漢文帝時得道先生嘗與母共<lb/>
食母曰食無鮓他日可往市買先生以筯挿飯中携錢<lb/>
而去斯須鮓至母曰何處買來對曰便縣市也母曰便<lb/>
縣去此百二十里汝欺我也欲杖之先生跪曰買鮓時<lb/>
見舅在市與我語云明日來此請待舅至以驗虛實明<lb/>
曉舅果到如先生言<lb/>
鎮將姓丁是江西廉使劉公親隨一年後得替歸府劉<lb/>
<pb n="KR2m0046_WYG_031-9b"/>
公已薨忽一旦於北市棚下見伊風子夫妻唱望江南<lb/>
詞乞錢既相見甚喜便叙舊事執丁手上酒樓三人共<lb/>
飲數斗丁大醉而睡伊風子遂索筆題酒樓壁云此生<lb/>
生在此生先何事從𤣥不復𤣥已在淮南雞犬後而今<lb/>
便到玉皇前題畢夫妻連臂高唱而出城其丁將於酒<lb/>
樓上醉醒懐内得紫金一十兩<hi>仙傳拾遺</hi>
唐韓文公愈有疎從子侄自江淮來年甚少吏部令學<lb/>
院中伴子弟不近詩書唯與小臧賭愽或廐中醉卧五<lb/>
<pb n="KR2m0046_WYG_031-10a"/>
日三日或出宿於外吏部懼而勗之因問所長云善卓<lb/>
錢試令為之植一鐵條尺餘百步内卓三百六十錢一<lb/>
一穿之無差失者又於五十步内雙鈎草天下太平字<lb/>
㸃畫極工吏部甚竒之<hi>同上</hi>
陳子昂蜀射洪人十年居京師不為人知時東市子賣<lb/>
胡琴者其價百萬日有豪貴傳視無辨者子昂突出於<lb/>
衆謂左右可輦千緡市之衆咸驚問何用答曰余善此<lb/>
樂有好事者曰可得一聞乎答曰余居宣陽里指其第<lb/>
<pb n="KR2m0046_WYG_031-10b"/>
處并具有酒明日專候榮顧且各邀聞名者齊赴乃幸<lb/>
遇也來晨集者凡百餘人皆當時重譽之士子昂大張<lb/>
讌席具珍羞食畢起捧胡琴當前語曰蜀人陳子昂有<lb/>
文百軸馳走京轂碌碌塵土不為人所知此樂賤工之<lb/>
役豈愚留心哉遂舉而破之舁文軸兩案遍贈㑹者㑹<lb/>
既散一日之内聲華溢都時武攸宜為建安王辟為記<lb/>
室後拜拾遺<hi>獨異志</hi>
張鷟為河陽縣尉日有一客驢韁斷并鞍失三日訪不<lb/>
<pb n="KR2m0046_WYG_031-11a"/>
獲告縣鷟推勘急夜放驢出而藏其鞍可直五千錢鷟<lb/>
曰此可知也令將却籠頭放之驢向舊餧處鷟令摉其<lb/>
家其鞍於草積下得之<hi>朝野僉載</hi>
李相國揆以進士調集在京師聞宣平坊王生善易筮<lb/>
往問之王生每以五百文决一局而來者雲集自辰及<lb/>
酉有空反者揆持一縑晨往生為之開卦曰君非文章<lb/>
之選乎當得河南道一尉揆負才華不宜為此變色而<lb/>
去<hi>前定記</hi>
<pb n="KR2m0046_WYG_031-11b"/>
唐隴西李知禮所居宅北見一大坑其中有諸槍矟攅<lb/>
植不可得過見其兄女并婢齎箱箱内有錢絹及别置<lb/>
一器飲食在坑東北知禮心中謂此婢及姪女遊戲意<lb/>
甚怪之回首北望即見一鬼挺劍直進知禮惶懼委身<lb/>
投坑即得蘇也自初死至於重生凡經六日後問家中<lb/>
乃是侄女持紙錢絹及飯饌為奠禮當時所視乃是銅<lb/>
錢絲絹也<hi>㝠報記</hi>
楊正見常謂其師曰得食靈藥即日便合登仙所以遲<lb/>
<pb n="KR2m0046_WYG_031-12a"/>
廻者幼年之時見父母㨂税錢輸官有明淨圓好者竊<lb/>
藏二錢翫之以此為隱藏官錢過罰居人間更一年耳<lb/>
<hi>集仙録</hi>
時中元日番禺人多陳設珍異於佛廟集百戲於開元<lb/>
寺崔煒因窺之見乞食老嫗因蹶而覆人之酒甕當壚<lb/>
者毆之計其直僅一緡耳煒憐之脱衣為償其所直嫗<lb/>
不謝而去異日又來告煒曰謝子為脱吾難吾善灸贅<lb/>
疣今有越井岡艾少許奉子每遇疣贅只一炷耳不獨<lb/>
<pb n="KR2m0046_WYG_031-12b"/>
愈苦兼獲美艷煒笑而受之嫗倐不見後數日因遊海<lb/>
光寺遇老僧贅于耳煒因出艾試灸之而如其説僧感<lb/>
甚謂煒曰貧道無以奉酬此山下有任翁者藏鏹巨萬<lb/>
亦有斯疾請為書導之任翁一聞喜躍禮請甚謹煒因<lb/>
出艾一爇而愈任翁告煒曰謝君子痊我所若有錢十<lb/>
萬奉子幸從容無草草而去煒因畱彼煒善絲竹聞主<lb/>
人堂前彈琴聲詰家童對曰主人之愛女也固請其琴<lb/>
彈之女潜聽而有意焉<hi>傳竒</hi>
<pb n="KR2m0046_WYG_031-13a"/>
賀知章西京宣平坊有宅對門有小板門常見一老人<lb/>
乘驢出入其間積五六年視老人顔色衣服如故亦不<lb/>
見家屬詢問閭巷皆云是西市賣錢貫王老更無他業<lb/>
察其非凡也常因暇日造之因與往來漸加禮敬言論<lb/>
漸宻遂云善黄白之術<hi>原化記</hi>
宼萊公貶死於雷詔還塟雒陽過公安民皆迎祭哭其<lb/>
䘮斬竹挿地以掛紙錢焚之尋復生筍成林<hi>名臣傳</hi>
晏元獻公為館職時天下無事侍從文館士大夫各為<lb/>
<pb n="KR2m0046_WYG_031-13b"/>
燕集以至市樓酒肆往往皆供帳為遊息之地公是時<lb/>
貧甚不能出惟家居與昆弟講習一日選東宮官忽自<lb/>
中批除晏殊執政莫諭所因次日進覆上諭曰近聞館<lb/>
閣臣寮無不嬉遊玩賞彌日繼夕惟殊杜門與兄弟讀<lb/>
書如此謹厚正可為東宮官公既受命得對上面諭除<lb/>
授之意公語言質野對曰臣非不樂燕遊者直以貧無<lb/>
可為之具臣若有錢亦須往但無錢不能出耳上益嘉<lb/>
其誠實<hi>自警編</hi>
<pb n="KR2m0046_WYG_031-14a"/>
江陵有郭士郎者資産甚殷江淮河朔間悉有賈客有<lb/>
一賈者在京都久無音信郭氏子自往訪之既相遇盡<lb/>
獲所有僅五六萬緡生躭悦煙花迷於飲愽用過大半<lb/>
是時唐季朝政多邪生乃輸數百萬于鬻爵者門以白<lb/>
丁易得横州刺史遂決還鄉時渚宮新罹王仙芝㓂盜<lb/>
舊居都無舍宇訪獨母與一二奴婢處于數間茅舍之<lb/>
下囊槖蕩空旦夕以紉針為業生之行李猶有二三千<lb/>
緡乃傭舟與母赴秩過長沙入湘江次忽大風舟沉生<lb/>
<pb n="KR2m0046_WYG_031-14b"/>
與一稍工拽舟登㟁僅以獲免其餘婢僕生計悉漂於<lb/>
怒浪投於僧室母氏以驚殞生遂寓居永郡孤且貧遂<lb/>
與往來舟船執梢以求衣食永州市人呼為捉稍郭使<lb/>
君<hi>南楚新聞</hi>
建中初有河北軍將姓夏者彎弓數百斤常於毬塲中<lb/>
累錢十餘走馬以擊毬杖擊之一擊一錢飛起六七尺<lb/>
其妙如此<lb/>
如意年中洛州人趙𤣥景病卒五日而蘇云見一僧與<lb/>
<pb n="KR2m0046_WYG_031-15a"/>
木長尺餘教曰人有病者汝以此木拄之即愈𤣥景得<lb/>
見機上尺乃是僧所與者試將療病拄之立差則天聞<lb/>
之追入内宮人病拄之即愈放出救百姓數月以後得<lb/>
錢七百餘貫後漸無驗遂絶<lb/>
王陶字樂道拜觀文殿學士微時苦貧其友姜愚一日<lb/>
大雪念陶奉母寒餒荷一鍤剗雪行二十里訪之陶母<lb/>
子凍坐愚亟出解所衣錦裘貭錢買酒肉薪炭與陶大<lb/>
飲食又捐數百千為之娶陶既貴尹洛愚老而䘮明自<lb/>
<pb n="KR2m0046_WYG_031-15b"/>
徽州新鄉往謁之陶對之邈然但出尊酒而已愚大失<lb/>
望歸而病死<lb/>
舜為父母淘井將銀錢安灌中與父母<hi>史記</hi>
譙郡有功曹𡼏天統初濟南來府君出除譙郡時功曹<lb/>
清河崔公恕弱冠有令德于時春夏積旱送别者千餘<lb/>
人至此𡼏上衆渴甚思水升直萬錢矣來公有思水色<lb/>
恕獨見一青鳥于𡼏山乍飛乍止怪而就焉鳥起見一<lb/>
石方五六寸以鞭撥之清泉湧出<hi>酉陽雜俎</hi>
<pb n="KR2m0046_WYG_031-16a"/>
王貭字子野通判蘇州州守黄宗旦少貭常因争事宗<lb/>
旦曰少年乃與丈人抗耶貭曰事有當争職也卒不為<lb/>
屈宗旦得盜鑄錢者百餘人下獄治退告貭曰吾以術<lb/>
鈎致得之喜見于色貭曰以術鈎人寘之死而又喜仁<lb/>
者之政固如是乎宗旦慙沮為薄其罪<lb/>
程顥字伯淳調鄠上元主簿鄠民有借兄宅居者發地<lb/>
得瘞錢兄之子訴曰父所藏顥問幾何年曰四十年彼<lb/>
借居幾時曰二十年矣遣吏取十千視之謂訴者曰今<lb/>
<pb n="KR2m0046_WYG_031-16b"/>
官所鑄錢不五六年即遍天下此皆未藏前數十年所<lb/>
鑄何也其人不能答<lb/>
伊喇鄂爾多一名巴沁初為博州防禦使有農民避賊<lb/>
入保郡城以錢三十千寄之鄰家賊平索之鄰人諱不<lb/>
與訴於縣縣官以無契驗却之乃訴于州鄂爾多陽怒<lb/>
械繫之捕其隣人關以三木詰之曰汝鄰乙坐刼殺人<lb/>
指汝同盜鄰人大懼始自陳有欺錢之隙乃責歸所隱<lb/>
錢而釋之郡人駭服<lb/>
<pb n="KR2m0046_WYG_031-17a"/>
有士鬻産於外得錢數百緡懼川途之難齎也祈所知<lb/>
納於公藏而持牒以歸世所謂便換者寘之衣囊一日<lb/>
醉指囊示人曰莫輕此囊大有好物盜在側聞之其夜<lb/>
殺而取其囊意其有金也既開無獲投牒于水盜為吏<lb/>
所捕得其狀樞機之發豈容易哉此所謂不宻而致害<lb/>
也<hi>因話録</hi>
原武鄭公戩天聖中舉進士嘗與同輩賭彩選一坐盡<lb/>
負獨戩贏數百緡<hi>青箱雜記</hi>
<pb n="KR2m0046_WYG_031-17b"/>
宋王恭簡公巖叟知開封賈人曹讀以物産貿易萬緡<lb/>
市儈稽遲逾年止輸其半一日讀聞户外有錢聲償錢<lb/>
俱足甚怪之詢其由乃曰王公今日知府事矣公治開<lb/>
封不用精神智力如在無事小郡而老奸自然畏慄<hi>山堂</hi>
<hi>肆考</hi>
唐穆宗長慶元年成德兵馬使王庭湊殺節度使田𢎞<lb/>
正起復𢎞正子布為魏博節度使討之布與妻子及賔<lb/>
客決曰吾不還矣悉屏旌節導從而行未至魏州三十<lb/>
<pb n="KR2m0046_WYG_031-18a"/>
里被髪徒跣號哭而入居于堊室月俸千緡一無所取<lb/>
賣田産得錢十餘萬以頒士卒舊將老者兄事之後布<lb/>
為魏博將史憲誠鼓煽其功不成遂刺心而死<hi>同上</hi>
唐大厯間有僧號鄒和尚不知所從來跨白驢登繖山<lb/>
結茅以居湏鹽米薪菜之屬即書寸紙繫錢緡遣驢負<lb/>
至市區人知為鄒也取平直掛物于鞍縱驢歸一日驢<lb/>
犯山下黄氏者蔗苖黄請償於鄒鄒曰汝未知因蔗糖<lb/>
為霜利當十倍吾語汝塞責可乎試之果信自是流傳<lb/>
<pb n="KR2m0046_WYG_031-18b"/>
其法<hi>王灼譜</hi>
慶元元年五月湖州南門外一婦人顔色潔白着皂弓<lb/>
鞋踽踽獨行呼賃小艇欲從何山路往易村登舟未幾<lb/>
即偃卧自取葦蓆蔽其上舟纔一葉展輾款謦必相聞<lb/>
而寂然無聲舟人訝焉舉席視之乃見小烏蛇可長尺<lb/>
許凡數千條蟠繞成聚驚懼汗流復覆之凡行六七十<lb/>
里始抵㟁步扣舷警之奮而起則儼然人形與初來時<lb/>
不少異腰間取錢二百償顧直舟人不敢受道其故婦<lb/>
<pb n="KR2m0046_WYG_031-19a"/>
笑曰切勿洩言我從城中來此行蛇瘟一箇月後則歸<lb/>
矣<hi>夷堅志</hi>
漢鄭𢎞為靈文鄉嗇夫行官涼洛未至宿一埭埭名沈<lb/>
釀於埭逢故舊友人四顧荒郊村落絶遠酤酒無處情<lb/>
抱不伸乃以錢投水中依口而飲飲酣暢皆得大醉因<lb/>
更為沈釀川明旦乃分首而去<hi>類林</hi>
漁陽之亂六宮星散永新為一士人所得韋青避地廣<lb/>
陵日夜憑闌於上河之上忽聞舟中奏水調者曰此永<lb/>
<pb n="KR2m0046_WYG_031-19b"/>
新歌也乃登舟與永新對泣久之青始亦晦其事後士<lb/>
人卒與其母之京師竟殁於風塵及卒謂其母曰阿母<lb/>
錢樹子倒矣<hi>樂府雜録</hi>
舜耕歴山歲不熟舜糶其父詣糴每還錢與米問之子<lb/>
也因相抱泣拭其父目尋自明堯聞而妻之<hi>類林</hi>
宋曹翰太祖時名將也太宗朝貶汝州有中使至翰泣<lb/>
謂曰衆口乏食貧不能活以袱封故衣一包願質錢十<lb/>
千中使回奏之太宗開視乃一畫障題曰下江南圖帝<lb/>
<pb n="KR2m0046_WYG_031-20a"/>
惻然憐之乃召還<hi>山堂肆考</hi>
宋朱壽昌知閬州州大姓雍子良屢殺人挾財勢得不<lb/>
死至是又殺人乃賂里民代出就吏獄具壽昌覺其奸<lb/>
引至詰之曰聞子良與汝錢十萬許納汝女為婦且婿<lb/>
汝子故汝代其命有之乎囚色動則又擿之曰汝且死<lb/>
彼書劵抑以女為婢指錢為雇直又不壻汝子將奈何<lb/>
囚悟涕泣覆面曰囚幾誤死遂以寔對壽昌立取子良<lb/>
正諸法<hi>同上</hi>
<pb n="KR2m0046_WYG_031-20b"/>
承平舊纂舉進士不第者有供酒食之費謂之買春錢<lb/>
<hi>同上</hi>
宋俞澹字清老曉音律荆公喜之一日見公云吾欲為<lb/>
浮屠無錢買祠部公欣然為買祠部約日祝髮過期寂<lb/>
無聞公問其然澹徐曰吾思僧亦不易為祠部已送酒<lb/>
家還債矣公大笑<lb/>
孫嵩字賓碩任俠好義趙歧為唐衡所捕逃之北海著<lb/>
絮巾布袴常於市中販胡餅賓碩入市觀見歧疑其非<lb/>
<pb n="KR2m0046_WYG_031-21a"/>
常人也因問之曰自有餅耶販之耶歧曰販之賓碩曰<lb/>
買幾錢賣幾錢歧曰買三十賣亦三十賓碩曰視處士<lb/>
之望非似賣餅者乃載之歸後仕至太僕賓碩亦仕至<lb/>
豫州刺史<lb/>
女几者陳市上酒婦也作酒常美仙人過其家飲酒即<lb/>
以素書五卷貭酒錢几開視之乃仙方養性長生之術<lb/>
也<hi>女仙傳</hi>
韓魏公以使相出鎮相州因祀宣尼宿於齋館夜有偷<lb/>
<pb n="KR2m0046_WYG_031-21b"/>
兒入其室褰帷挺刃顧謂公曰不能自濟故來求公公<lb/>
曰几上器具可值百千盡以與汝偷兒曰非謂此也願<lb/>
得公首以獻西人公即引頸偷兒投刃稽顙曰以公徳<lb/>
量過人故來試公然几上之物已荷公賜願公無泄也<lb/>
公曰諾明日於宅庫如其數取償之終不語於人<hi>朝野遺記</hi>
天下有九福京師錢福眼福屏帷福吳越口福洛陽花<lb/>
福蜀川藥福秦隴鞍馬福燕趙衣裳福美女福<hi>珍珠船</hi>
取救荒之餘得錢數萬貫粮數萬石復請於朝得百僧<lb/>
<pb n="KR2m0046_WYG_031-22a"/>
度牒以募役者堤成植芙蓉其上望之如雲錦杭人名<lb/>
之曰蘇公堤焉<hi>鴻書</hi>
宋南渡諸將韓世忠封蘄王楊沂中封和王張俊封循<lb/>
王俱享富貴之極而俊復善治生遂挾多貲其罷兵而<lb/>
歸歲收租米六十萬斛紹興間内宴有優人作善天文<lb/>
者云世間貴官人必應星象我悉能窺之法當用渾儀<lb/>
設玉衡若對其人窺之見星而不見其人玉衡不能卒<lb/>
辨用銅錢一文亦可乃令窺秦師垣曰相星也韓蘄王<lb/>
<pb n="KR2m0046_WYG_031-22b"/>
曰將星也張循王曰不見其星衆皆駭復令窺之曰中<lb/>
不見星惟見張郡王在錢眼内坐殿上大笑<hi>臨安志</hi>
禄山犯闕上西幸太真死及東歸尋梅妃所在不可得<lb/>
上悲謂兵火之後流落他處詔有得之官二秩錢百萬<lb/>
搜訪不知所在上又命方士飛神御氣潜經天地亦不<lb/>
可得<hi>亘史外紀</hi>
市人方某鬻陶器於儀真壩上山東客以貨交常時取<lb/>
辦麄者方庋高處有官陶數聯嘉靖回青料也每聨索<lb/>
<pb n="KR2m0046_WYG_031-23a"/>
錢二千貫山東客求一視方憚不許曰非爾售者視何<lb/>
為哉客即出錢滿二千貫接器入手捽於地顧方曰奚<lb/>
足辱我遂揮手去意揚揚自矜方以為辱已亟追而坐<lb/>
諸堂悉出其器視之曰同否曰同因推而碎於地語客<lb/>
曰嚮者聲一吷爾不若此有餘韻也客靡然而退<hi>同上</hi>
直何山之東者錢山其下有錢山漾又五里為衡山左<lb/>
傳襄公三年楚子伐吳克鳩兹至于衡山即此<hi>湖州府志勝</hi>
龍川别志云慶厯中閣門使張亢知高陽關契丹方遣<lb/>
<pb n="KR2m0046_WYG_031-23b"/>
信使僥求諸事㳂邊皆驚亢每遣諜者厚以金帛無所<lb/>
吝惜閒處便坐有弟子行首入曰願屏人白事亢慢罵<lb/>
久之其人曰所白機事也不肯去亢為屏人廼曰閣使<lb/>
錢如糞土何故亢曰何與汝事曰閣使所與非其人也<lb/>
如我廼可與耳<hi>直𨽻名勝志</hi>
貞元中有僧曰少康者乞食睦州城中每得錢即誘小<lb/>
兒念佛號一聲與以一錢因於高峰建道塲集衆念佛<lb/>
衆咸見佛出康口中坐化之夕有光照焉龍山山色為<lb/>
<pb n="KR2m0046_WYG_031-24a"/>
之變白云<hi>嚴州府志勝</hi>
定光多寶塔在法雲寺之西唐黄滔記云天祐元年瑯<lb/>
琊王公造為先公司空先秦國太夫人元昆故司空薦<lb/>
祉于幽陰塔之制塹地深五丈初塹及二丈時忽有榮<lb/>
光起於穿中駭而視之有寶珠如拳承以金錢璀璨奪<lb/>
目故有定光之名甃磚為心搆木其外俗呼柴塔<hi>福州府志</hi>
<hi>勝</hi>
冶官西世人謂之鼓鐘城城之左右猶有遺銅及錢城<lb/>
<pb n="KR2m0046_WYG_031-24b"/>
西阜下有大泉西流注澗與教水合山海經曰鼓鐘之<lb/>
下帝臺之所以觴百神也<hi>山西名勝志</hi>
塜記云晉王昏墓在縣南之樓﨑山墓甎螭形魚文貫<lb/>
以桞或為錢狀旁有文云晉永和十二年<hi>台州府志勝</hi>
羅源山在縣西南二十五里横陽江流其下受西南諸<lb/>
鄉之水滙為順溪東流過周奥又東南流注逕口江入<lb/>
海又五里有鳯山臨江綿亘數里舊名錢倉以其石罅<lb/>
中有錢流出故云<hi>温州府志勝</hi>
<pb n="KR2m0046_WYG_031-25a"/>
按瀏水在縣北五里又二里曰羅洋山即大富山也羅<lb/>
洋水出焉又十里曰溈水戍溈水入焉又十五里曰板<lb/>
石湖又二十里曰澇塘河又十里曰銅官渚舊傳是楚<lb/>
鑄錢處<hi>長沙府志勝</hi>
宋元豐間樵者見五色禽翔集山上政和元年建迎釐<lb/>
觀於山麓宣和間有道士王文卿來遊每出鄉市遇兒<lb/>
童則戲索一錢畫雷於其掌令握固行數步開掌則雷<lb/>
聲霹靂謂之賣雷公<hi>邵武府志勝</hi>
<pb n="KR2m0046_WYG_031-25b"/>
顔延之送淵明二萬錢悉付酒家稍就取飲<hi>本傳</hi>
齊俗尚烏紗巾家家踊貴其一家特榜其門曰本家每<lb/>
頂只賣八百文<hi>小説艾子</hi>
漢唐後法民有口賦計口輸錢即今之丁銀至於租税<lb/>
之類皆以榖帛綢絹等物輸之於官不盡取錢也今别<lb/>
租銀差役皆納銀錢於官不准本色民間以榖綿絹布<lb/>
賤賣取銀其費倍稱如有司肯從民便除起運錢糧折<lb/>
色上納其餘存留錢糧及銀差工食許以榖布等物隨<lb/>
<pb n="KR2m0046_WYG_031-26a"/>
有上納納時必賤少過數月其價已長民間無賤賣之<lb/>
累官府有羨餘之積亦賦役中之平準也惜其以避忌<lb/>
之心踵因循之政無能開其端耳<hi>筆麈</hi>
本朝惟白金與錢黄金不用為幣雲南用海巴即古之<lb/>
貝也<hi>同上</hi>
唐時禁京城匄者分置病坊於諸寺以廪之亦謂之悲<lb/>
田院即今蠟燭幡竿二寺也從古都㑹之地乞丐遊食<lb/>
者衆故唐宋以來皆有悲田之設苐不知當時有司奉<lb/>
<pb n="KR2m0046_WYG_031-26b"/>
行何如若今蠟燭幡竿二寺所養貧人不及萬分之一<lb/>
呌號凍餒充滿天街至於不可聽聞則二寺之設亦何<lb/>
為公卿大老有載錢自隨車馬所過輒散以予之每逢<lb/>
呵殿羅列道旁小民相傳以為美談此所謂惠而不知<lb/>
為政也身為公卿海隅一夫咸使得所闕廷之下流離<lb/>
呌號是誰所致而乞與一錢以為私惠若巷里婦人之<lb/>
為者豈惟不知職掌亦非所以壯國容矣<hi>筆麈</hi>
零陵先賢傳曰鄭産字景載泉陵人也為白土嗇夫漢<lb/>
<pb n="KR2m0046_WYG_031-27a"/>
末多事國用不足産子一歲輙出口錢民多不舉子産<lb/>
廼勑民勿得殺子口錢當自代出産言其郡縣為表上<lb/>
言錢得除更名白土為更生鄉也<hi>水經</hi>
漢明帝永平十二年議治汴渠上乃引樂浪人王景問<lb/>
理水形便景陳利害應對敏㨗帝甚善之乃賜山海經<lb/>
河渠書禹貢圖及以錢帛<hi>同上</hi>
地皇二年王莾夢銅人泣惡之念銅人銘有皇帝初兼<lb/>
天下文使尚方工鐫滅所夢銅人膺文後董卓毁其九<lb/>
<pb n="KR2m0046_WYG_031-27b"/>
為錢其在者三魏明帝欲徙之洛陽重不可勝至霸水<lb/>
西亭之漢晉春秋曰或言金狄泣故留之石虎取置鄴<lb/>
宮符堅又徙之長安毁二為錢<hi>同上</hi>
漳水又北逕祭陌西戰國之世俗巫為河伯取婦祭於<lb/>
此陌魏文侯時西門豹為鄴令約諸三老曰為河伯取<lb/>
婦卒來告知吾欲送女皆曰諾至時三老廷掾賦斂百<lb/>
姓取錢百萬巫覡行里中有好女者呪當為河伯婦以<lb/>
錢三萬聘女沭浴脂粉如嫁粧豹往㑹之三老巫掾與<lb/>
<pb n="KR2m0046_WYG_031-28a"/>
民咸集赴觀巫嫗年七十從十女弟子豹呼婦視之以<lb/>
為非妙令巫嫗入報河伯投巫於河中有頃曰何久也<lb/>
又令三弟子及三老入白並投於河豹磬折曰三老不<lb/>
來奈何復欲使廷掾豪長趣之皆叩頭流血乞不為河<lb/>
伯取婦淫祀雖斷地留祭陌之稱焉<hi>俱同上</hi>
𤣥妙觀在府治東北唐曰開元宮宋為天慶觀有何中<lb/>
立者本淮陽書生一旦荷簑來寓觀中佯狂妄談久而<lb/>
皆驗卧草中以其垢穢晨起必溲於吳江吳江至郡四<lb/>
<pb n="KR2m0046_WYG_031-28b"/>
十五里而往返不數刻觀中諸黄冠以殿宇摧毁白之<lb/>
何何因求疏軸云來日自有施者至期果有朝使來徵<lb/>
何以疏軸授使曰我不能入覲以此累使者上聞益竒<lb/>
之遂出内帑緡錢數萬以答其意<hi>蘇州府志勝</hi>
石林詩話云姑蘇州學之南積水瀰數頃傍有小山高<lb/>
下曲折相望盖錢氏時廣陵王所作既積土山因以其<lb/>
地瀦水今瑞光寺即其宅而此其别圃也慶厯間蘇子<lb/>
美謫廢以四十千得之為居旁水作亭曰滄浪歐陽文<lb/>
<pb n="KR2m0046_WYG_031-29a"/>
忠公詩所謂清風明月本無價可惜秪賣四萬錢者也<lb/>
<hi>同上</hi>
夷堅丁志云武寧縣有復唐村乾道己丑一日白晝大<lb/>
雷雨牧童見電光中龍鬬良久震霆數聲二龍奔解一<lb/>
物如車輪自半空墜入田中衆童競取之其光漸㣲大<lb/>
僅若鳬卵圓明如珠富人余氏易以數十錢映空而視<lb/>
中有形如好女<hi>南昌府志勝</hi>
棊子灣在縣西北二十里有石如棊子若取之者以紙<lb/>
<pb n="KR2m0046_WYG_031-29b"/>
錢抛山下取勿揀選取畢視之黑白適均<hi>廣東名勝志</hi>
本志云州西資聖院金錢井每月明輒有金錢影浮水<lb/>
上又云州治内有玉環井形如玉環因名<hi>四川名勝志</hi>
東原上有紅崖冶其地産銅舊有錢官又三十五里之<lb/>
洛源監亦錢官也<hi>陜西名勝志</hi>
香泥洞在真源聖祖殿前後有大楓泉出樹中投錢取<lb/>
水洗目能去翳<hi>安慶府志勝</hi>
古義泉相傳諸葛武侯所鑿侯慮城中無水乃接筒引<lb/>
<pb n="KR2m0046_WYG_031-30a"/>
水後守亡藝以𣙜水取錢待制王龜齡乃罷之<hi>四川名勝志</hi>
其貿易用貝滇載記曰貝者<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>也方言也一貝曰莊四<lb/>
莊曰手四手曰苖五苖曰索九索當白金一錢按古者<lb/>
貨貝而寶龜至周而有泉秦乃廢具行泉王莾時大貝<lb/>
四十八分以上二枚為朋直二百十六牝貝三寸六分<lb/>
以上一朋值五十公貝二寸四分以上一朋直三十小<lb/>
貝寸二分以上一朋直十不盈寸二分不得朋每枚直<lb/>
錢三貨殖傳云貝五種大貝牝貝公貝小貝不成貝雲<lb/>
<pb n="KR2m0046_WYG_031-30b"/>
南所用小貝之尤細者郭景純贊曰先民有作龜貝為<lb/>
貨貴以文采賈以小大簡易則資犯而不過葢用泉則<lb/>
有㨂選之弊貝則枚數而已南中猶有太古之遺風歟<lb/>
<hi>雲南總叙</hi>
容齋隨筆云淳化間嘉州士人辛怡顯使南詔至姚州<lb/>
其節度使趙公美以書來迎云當境有瀘水昔諸葛武<lb/>
侯戒曰非貢獻征討不得渡此水若必欲過湏致祭然<lb/>
後登舟今遣本部軍將賫金龍二條金錢三十文並設<lb/>
<pb n="KR2m0046_WYG_031-31a"/>
酒脯請先祭享而後渡焉<hi>四川名勝志</hi>
卓王孫宅在州南五里基方十里耕者往往得銅錢按<lb/>
史記卓氏之先趙人秦破趙遷卓氏夫妻推輦而出曰<lb/>
吾聞岷山之下沃野下有蹲鴟乃求遠遷致之臨卭華<lb/>
陽國志臨卭有古石山出石礦大如蒜子火燒合之成<lb/>
流支鐵甚剛因置鐵官有鐵祖廟漢文帝以銅鐵賜宦<lb/>
者鄧通通假民卓王孫歲取千匠故王孫貨累巨萬億<lb/>
鄧通錢亦盡天下寰宇記鐵山鑄錢即此山也<hi>同上</hi>
<pb n="KR2m0046_WYG_031-31b"/>
記略云予得三巖于榛莾間其一呀然雲際天光内通<lb/>
如月半破一似巨龜殻側倚巖下一窪中隆前卑後昻<lb/>
狀如覆鼎上有陰壑刀布藏焉樵者百方力不能到下<lb/>
有磐石螺蚌附之疑古海漸於此因名三海巖又有無<lb/>
名氏碑記云刀布懸岩非人力取<hi>廣東名勝志</hi>
夢溪在朱方門外吳興沈括嘗夢至一處小山山下有<lb/>
水夢中樂之後守宣城有道人曰無外者為括言京口<lb/>
山川之勝且云郡人有地求售括以錢三十萬得之元<lb/>
<pb n="KR2m0046_WYG_031-32a"/>
祐初道京口過所買之地即夢中所遊處嘆曰吾緣在<lb/>
是矣遂築室居焉因以夢名其溪<hi>名勝志</hi>
錢石山在縣東北六十里湘州記云山狀四方如臺巨<lb/>
石三面壁立上有碎石如錢<hi>廣東名勝志</hi>
㸃蒼山脚挿入洱河其最深長者惟城東一支與喜州<lb/>
一支也南支之神其形金魚戴金錢北支之神其形玉<lb/>
螺二物見必有禎祥<hi>大理府志勝</hi>
宋郡守余授朱纓堂記蠻商越駔氊裘椎髻交錯于闤<lb/>
<pb n="KR2m0046_WYG_031-32b"/>
闠中寰宇記蕃部蠻夷混雜之地元無市肆每漢人與<lb/>
番人愽易不使見錢漢用綢絹茶布番部用紅椒鹽馬<lb/>
之類<hi>四川名勝志</hi>
宋時七月十五日村郭設㑹寺僧盡赴惟留智儼一人<lb/>
已而胥村人來寺强之同行至舟中見捕蝦者從買一<lb/>
斗索水噉之無遺謂漁者曰齋回還汝錢登㟁前行至<lb/>
齋家因不得上座令席一飯而無襯錢還見漁者索錢<lb/>
儼曰還汝蝦復索水飲隨吐活蝦盈斗還之<hi>松江府志勝</hi>
<pb n="KR2m0046_WYG_031-33a"/>
鑄錢巖在南城縣東五十里覺海寺一望間其岩在平<lb/>
石之際横廣數丈中有石座高數尺上豐下殺宛如佛<lb/>
龕石背有小竇僅廣三尺斜袤深下以瓦石擲之如撞<lb/>
石鍾移時方息里老云昔巖中多破壞古錢因以為名<lb/>
<hi>建昌府志</hi>
廬陵縣坊廓鄉永和市中有山曰金鳯池曰金錢觀曰<lb/>
清都蘇子瞻自儋耳來游留書清都臺三字其上時與<lb/>
黄魯直戲擲金錢於池池中開花如金錢至今猶盛<hi>吉安</hi>
<pb n="KR2m0046_WYG_031-33b"/>
<hi>府志勝</hi>
郁離子曰法有二有古今之通禁有一代之私禁古今<lb/>
之通禁其不可赦者也惡逆殺傷之類也一代之私禁<lb/>
其可赦者也茶鹽錢幣之類也<hi>千一録</hi>
凡鑄造審其模範計其銅鐵而鎔之金牌信符鑄之内<lb/>
府凡鑄錢當十當五當三折二小錢凡五等鼓鑄於京<lb/>
師進於内府而頒之諸省亦如之<hi>吾學編</hi>
載酒堂蘇東坡有詩并序云儋人黎子雲兄弟居城東<lb/>
<pb n="KR2m0046_WYG_031-34a"/>
南偶與使君張中同訪之居臨大池水木幽茂坐客欲<lb/>
為醵錢作屋余欣然許之名其屋曰載酒堂<hi>廣東名勝志</hi>
洞元觀有紹興中道士孫野仙服石元丹遂斷榖時食<lb/>
酒菓而已乞錢即買酒既醉即擲餘錢與丐者<hi>四川名勝志</hi>
昔王子瑶華陰人自云王喬之裔以晉永嘉中自玉笥<lb/>
來泰和即黄茅岡築壇醮籙感白鶴翔舞事聞賜名白<lb/>
鶴觀給錢千緡買田贍之<hi>吉安府志勝</hi>
　<lb/>
<pb n="KR2m0046_WYG_031-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷九</head> <lb/>
    <p>
<pb n="KR2m0046_WYG_009-1a"/>
欽定四庫全書<lb/>
　錢通卷九<lb/>
　　　　　　　　　　　　明　胡我琨　撰<lb/>
　　四之用<lb/>
　　　語曰流水不腐泉之貴于行也度支積散不歸<lb/>
　　　于要則皆腐即有金如土何禆焉請言用法運<lb/>
　　　行與天地同流大利出焉而不尸若有神焉潛<lb/>
　　　通于泉府而我適麗夫用之名如此又何能轉<lb/>
<pb n="KR2m0046_WYG_009-1b"/>
　　　相餽遺自尸其低昂之權乎故用曰四<lb/>
　　流行<lb/>
髙祖始詔天下用錢十九年公鑄粗備文曰太和五銖<lb/>
詔京師諸鎮皆通行之在所遣錢工備爐冶民有欲鑄<lb/>
聽就鑄之銅必精煉無所和雜<hi>食貨志</hi>
肅宗初京師及諸州鎮或鑄或否或有止用古錢不行<lb/>
新鑄致商貨不通貿遷頗隔尚書令任城王澄上言太<lb/>
和五銖乃大魏之通貨不朽之常模寧可專貨于京邑<lb/>
<pb n="KR2m0046_WYG_009-2a"/>
不行于天下請並下諸方州鎮其太和及新鑄五銖辨<lb/>
古錢内外全好者不限大小悉聽行之<hi>食貨志</hi>
洪遵曰開元錢唐髙祖始鑄其後髙宗乾封肅宗乾元<lb/>
以至大厯建中咸通各因其年以名錢然行之不久惟<lb/>
開元錢唐三百年冶鑄相繼故流行至今甚多<hi>舊志</hi>
乾和後聚銅錢城内用鉛城外用銅禁其出入犯者抵<lb/>
死俸禄非特恩不給銅錢<hi>漢史</hi>
梁初惟京師及三吳荆郢江襄梁益用錢其餘州郡則<lb/>
<pb n="KR2m0046_WYG_009-2b"/>
雜以穀帛交易交廣之域則全以金銀為貨<hi>食貨志</hi>
文宗病幣輕錢重詔方鎮縱錢穀交易時雖禁私造詔<lb/>
從其請置交子務於益州<lb/>
銅錢一十三路行使開封府界京東路京西路河北路<lb/>
淮南路兩浙路福建路江南東路江南西路荆湖南路<lb/>
荆湖北路廣南東路廣南西路銅鐵錢兩路行使陜府<lb/>
西路河東路<lb/>
鐵錢四路行使成都府梓州路䕫州路<lb/>
<pb n="KR2m0046_WYG_009-3a"/>
孝宗隆興元年詔官印㑹子以隆興尚書户部官印㑹<lb/>
子之印為文更造五百文㑹又造二百三百文㑹五年<lb/>
置江州㑹子務乾道二年因左司諌陳祐言㑹子之敝<lb/>
出内庫及南庫銀一百萬兩收之三年正月度支郎中<lb/>
唐琢言自紹興三十一年至乾道元年七月共印過㑹<lb/>
子二千八百餘萬道止乾道二年十一月十四日以前<lb/>
共支取過一千五百六十餘萬道除在官司樁管循環<lb/>
外其在民間者有九百八十萬道自十一月十四日以<lb/>
<pb n="KR2m0046_WYG_009-3b"/>
後措置收換截至三年五月六日共繳過一百一十八<lb/>
萬九千餘貫尚有八百餘萬貫未收大約毎月收過換<lb/>
不過六七十萬縁諸路綱運依近指揮並要十分見錢<lb/>
州縣不許民户輸納㑹子是致在外㑹子徃徃商賈低<lb/>
價收買輻凑行在所以六務支取擁并詔給降度牒及<lb/>
諸州助教帖各五千道付𣙜貨務召人全以㑹子入納<lb/>
候出賣将盡申取朝廷節續給降務欲盡收㑹子也六<lb/>
月户部曾懐言㑹子除收還外尚有四百九十萬貫在<lb/>
<pb n="KR2m0046_WYG_009-4a"/>
民間乞存留行使十二月以民間㑹子有破損者别造<lb/>
五百萬換給他日又詔損㑹貫百錢數可照者並作上<lb/>
供錢解發鉅室以低價收者坐罪四年以取到舊㑹毁<lb/>
抹截一付㑹子局重造三年立為一界界以一千萬貫<lb/>
為額遂界造新換舊差户部尚書曾懐同共措置鑄提<lb/>
領措置㑹子庫印依左藏庫推賞其將帶經過務場不<lb/>
得收税蔣芾奏曰此日用㑹子收囘金銀若㑹子稍多<lb/>
又出錢銀收之陳俊卿奏曰歛散抑揚權之在上可以<lb/>
<pb n="KR2m0046_WYG_009-4b"/>
無弊其年四月一日興工印造至歲終可造一千萬貫<lb/>
措置收換舊㑹毎道收縻費錢二十足零百半之應舊<lb/>
㑹破損但貫百字存印文可驗者即與兑換内有假偽<lb/>
將辨驗人吏送所司其監官取朝廷指揮毎驗出一貫<lb/>
偽㑹追究元收兑㑹子人錢三貫與辨驗人如官吏用<lb/>
心訖事無假偽具姓名推賞自十二月一日始置局收<lb/>
換至明年三月十日終盡絶更不行用淳熙三年詔第<lb/>
三界四界各展限三年令都茶塲㑹子庫將第四界銅<lb/>
<pb n="KR2m0046_WYG_009-5a"/>
板接續印造㑹子二百萬赴南庫樁管當時户部歲入<lb/>
一千二百萬其半為㑹子而南庫以金銀換改者四百<lb/>
萬流行於外者纔二百萬耳<lb/>
范成大攬轡録載金本無錢悉用中國舊錢又不欲留<lb/>
錢於河南放中國楮幣於汴京置局造官會謂之交鈔<lb/>
擬見錢行使而隂收銅錢悉運而北過河即用錢不用<lb/>
鈔鈔文大略曰南京交鈔所凖户部符尚書省批降檢<lb/>
會昨奏南京置局印造一貫至三貫例交鈔許人納錢<lb/>
<pb n="KR2m0046_WYG_009-5b"/>
給鈔河南路官私作見錢流轉若赴庫支取即時給付<lb/>
毎貫輸工墨錢一十五文候七年納換别給以七十為<lb/>
陌偽造者斬賞錢三百千前後有户部官當令史官交<lb/>
鈔庫使副書押四圍畫龍鶴有飾<hi>文獻通考</hi>
　右石湖乾道間充乏使入金道汴京有交鈔所載其<lb/>
　所見如此其時中國亦以幣權錢然東南之地有㑹<lb/>
　子又有川引淮交湖㑹而鼓鑄之所亦復不一所以<lb/>
　常困錢幣多而賤秤提無策而彼則惟以交錢行之<lb/>
<pb n="KR2m0046_WYG_009-6a"/>
　河南以中國舊錢行之河北似反簡易也元祐間頴<lb/>
　濵使遼回奏事亦言北界别無錢幣惟用中國錢云<lb/>
先是京師百物有行官司所須俱以貴辨下逮貧民浮<lb/>
販類有陪折吕嘉問請約諸行利入厚薄令納錢以賦<lb/>
吏禄與免行户祗應而禁中賣買百貨並下雜買務仍<lb/>
置市司估物低昻凡内外官司欲占物價則取辦焉至<lb/>
是乃行之<hi>㑹編</hi>
髙后二年行八銖錢<hi>即秦半兩錢也漢初患其重更鑄榆莢人患太甚故復行此</hi>六<lb/>
<pb n="KR2m0046_WYG_009-6b"/>
年行五分錢<hi>即榆莢</hi>
武帝建元元年行三銖錢五年罷三銖錢行半兩錢<lb/>
明帝太始初惟禁鵞眼綖環其餘皆通用復禁民鑄官<lb/>
署亦廢工尋又普斷惟古錢<hi>原闕</hi>
十四年十二月鹽鐵使李若初奏諸道州府以近日泉<lb/>
貨數少繒帛價輕禁止見錢不令出界致使課利有缺<lb/>
商賈不通請指揮見錢任其徃來勿使禁止從之<lb/>
後唐同光二年勑令京師及諸道於市行使錢内檢㸃<lb/>
<pb n="KR2m0046_WYG_009-7a"/>
雜惡鉛錫並宜禁斷沿江州縣毎有州船到岸嚴加覺<lb/>
察不許將襍鉛錫惡錢徃來換易好錢如有私載並行<lb/>
收納<lb/>
天成元年中書門下奏訪聞諸道州府所買賣銅器價<lb/>
貴多是銷鎔見錢以邀厚利宜遍告曉如元舊破損銅<lb/>
器及碎銅即許鑄造銅器生銅器毎斤價定二百熟銅<lb/>
器毎斤四百如違省價買賣之人依盗鑄錢律文科斷<lb/>
又敕諸道州府約勒見錢素有條制若全禁斷實匪通<lb/>
<pb n="KR2m0046_WYG_009-7b"/>
規宜令三京諸道州府城門所出見錢如五百以上不<lb/>
得放出<hi>俱㑹編</hi>
太祖時取唐朝飛錢故事許民入錢京師於諸州便換<lb/>
其後定外地閑慢州乃許指射自此之後京師用度益<lb/>
多諸州錢皆輸送其轉易當給以錢者或移用他物<hi>宋史</hi>
六年詔司農丞許子中徃淮西措置鐵錢子中言舒蘄<lb/>
黄州皆産鐵合置監且鑄折二錢詔户部支凑二十萬<lb/>
貫為本又詔發運司管四監子中所管三監毎歲各認<lb/>
<pb n="KR2m0046_WYG_009-8a"/>
三十萬貫其大小鐵錢令兩淮通行<hi>宋史</hi>
開元六年春正月禁惡錢勑錢重二銖四分以上乃得<lb/>
行歛人間惡錢鎔之更鑄如式宋璟請出太府錢二萬<lb/>
緡以平價買百姓不售之物可充官用庶使良錢流布<lb/>
人間其後敕太府及府縣出粟十萬石糶之以歛人間<lb/>
惡錢送少府銷毁<hi>通鑑</hi>
十一載春二月以粟帛庫錢易惡錢先是江淮多惡錢<lb/>
貴戚大商徃徃以良錢一易惡錢五載入長安市井不<lb/>
<pb n="KR2m0046_WYG_009-8b"/>
勝其弊故李林甫奏請禁之官為易取期一月不輸官<lb/>
者罪之於是商賈不以為便遮楊國忠馬自言國忠為<lb/>
言於上乃更命非鉛錫所鑄及穿穴者皆聽用之<lb/>
敕小錢一當十其重輪者當三十三品錢行浸久屬歲<lb/>
荒米斗至錢七千人相食京兆捕私鑄者數月間榜死<lb/>
者八百餘人不能禁乃敕開元錢與乾元小錢皆當十<lb/>
其重輪者當三十唐𤣥宗勑大小錢皆當一民始安之<lb/>
<hi>㑹編</hi>
<pb n="KR2m0046_WYG_009-9a"/>
𤣥宗開元初宰相宋璟請禁惡錢行二銖四絫錢毁舊<lb/>
錢不可用者江淮有官鑪錢偏鑪錢稜錢時錢遣監察<lb/>
御史蕭隠之使江淮括惡錢隱之嚴急煩擾怨嗟盈路<lb/>
坐貶官璟又請糶十萬斛收惡錢少府毁之<lb/>
安帝元興中桓𤣥輔政議欲廢錢用榖帛朝議以為不<lb/>
可迺止<lb/>
臣僚言泉廣二舶司及西南二宗司遣州回易悉載金<lb/>
錢四司既自犯法郡縣巡尉其能誰何至淮楚屯兵月<lb/>
<pb n="KR2m0046_WYG_009-9b"/>
費五十萬見緡居其半南北貿易緡錢之入易境者不<lb/>
知其幾於是沿邊皆用鐵錢矣所以淮南舊鑄銅錢乾<lb/>
道初詔兩淮京西悉用鐵錢荆門𨽻湖北以地接襄峴<lb/>
亦用鐵錢而淮西鼓鑄鐵錢未辦議者欲取之蜀事既<lb/>
行叅政洪适以為不便上然之但即蜀中取十五萬緡<lb/>
行之廬和而已<hi>宋史</hi>
文彦博知永興軍或言陜西鐵錢不便乞一切廢之朝<lb/>
廷雖不從人多知之爭以鐵錢買物賣者不肯受長安<lb/>
<pb n="KR2m0046_WYG_009-10a"/>
民多閉肆僚屬請禁之彦博曰如是此愈使惑擾也乃<lb/>
召絲絹行人出其家縑帛數百匹使賣之納其直盡以<lb/>
鐵錢勿以銅錢也若是則知鐵錢不廢市肆安<hi>記聞録</hi>
開寳元年舊禁銅錢無出化外乃聞江邊縱弛不復檢<lb/>
察自今五貫以下者抵罪有差五貫以上其罪死<hi>長編</hi>
開寳六年禁銅錢不得入蕃界及越江海至化外<lb/>
嘉祐四年詔聞陜西民間多濫鑄大錢以至市易不通<lb/>
其以見行當三大鐵錢並當小鐵錢之二先是議者欲<lb/>
<pb n="KR2m0046_WYG_009-10b"/>
變大鐵錢當一集賢校理陸詵言民間貴小銅錢而賤<lb/>
大鐵錢他日一當三猶輕之今與小錢均直則大錢必<lb/>
廢請以一當二則公私所損無幾而商賈可以通行兼<lb/>
盗鑄計其物直無嬴則必自止詔行之自是盗鑄乃止<lb/>
<hi>長編</hi>
紹興二十五年直秘閣兩浙轉運副使鍾世明乞四川<lb/>
諸路應繫大鐵錢並依各州路作二文使用官司不得<lb/>
括責拘收從之蜀自漢以來用銅錢至公孫述據蜀始<lb/>
<pb n="KR2m0046_WYG_009-11a"/>
更造鐵錢歴代仍用銅錢孟氏廣政初復鑄鐵錢互用<lb/>
乾德三年平蜀後吕餘慶鎮蜀日首與沈義倫奏乞㨂<lb/>
出銅錢計綱發充上供其川界止行用鐵錢後以為非<lb/>
便淳化間乃令兩川銅鐵錢兼先是益卭嘉眉等州皆<lb/>
鑄鐵錢五十餘萬緡後因李順之亂罷鑄久之民間闕<lb/>
錢始用私行交子因而弊端百出景德三年張詠言毎<lb/>
銅錢一小鐵錢十相兼用<lb/>
陳初承梁喪亂之後鐵錢不行始梁末又有兩柱錢及<lb/>
<pb n="KR2m0046_WYG_009-11b"/>
鵞眼錢於是人雜用其價同但兩柱重而鵞眼輕私家<lb/>
多鎔錢又間以錫錢兼以粟帛為貨<lb/>
髙宗論交子之弊曰如沈該稱提之説但官中常有百<lb/>
萬緡遇交子減價自買之即無弊矣<hi>大學衍義補</hi>
王安石嘉祐四年以陜西民間多盗鑄大錢於是以見<lb/>
行當三大錢折小銅錢二謂之折二錢神宗熙寧四年<lb/>
皮公弼在陜西嘗建言陜西見行當二大銅錢頃歲西<lb/>
邊用兵始鑄當十錢後兵罷多盗鑄乃以當三猶私鑄<lb/>
<pb n="KR2m0046_WYG_009-12a"/>
乃減當二行之至今銅費相當民無冐利盗鑄衰息請<lb/>
以舊銅鉛盡鑄當二錢從之其後折二錢遂行天下熙<lb/>
寧九年上批都下錢法自祖宗以來未嘗有改其新行<lb/>
折二錢不須取索比較利害宜直指揮京師並畿内並<lb/>
罷先是薛向鑄折二錢於陜西其後許彦又置于廣南<lb/>
以償銅價既而有言折二錢民或不肯折用又諸路繼<lb/>
有如此者故始詔令府界不用後章惇乞并府界用之<lb/>
上曰府界既用即當令京師亦用之至是有言民以折<lb/>
<pb n="KR2m0046_WYG_009-12b"/>
二錢不售訴於開封而後被决者又言有訴三司者以<lb/>
故上批欲罷之及中書訪問開封府三司皆言無是事<lb/>
乃再以進呈上又云但恐經久富民藏小錢莫出爾安<lb/>
石曰大錢亦無多富民豈肯藏小錢不出藏小錢不出<lb/>
於富民亦有何利矣上又曰恐四夷聞中國行兩等錢<lb/>
以為貧窘乃傷國體如何安石曰錢有二品自周已然<lb/>
何係貧富且自古興王唐太宗周太宗時極貧然何足<lb/>
為恥臣初不欲鑄折二錢今乃極論者葢朝廷舉動四<lb/>
<pb n="KR2m0046_WYG_009-13a"/>
方所瞻稍有罅隙即為奸人窺伺愚弄將不能立國是<lb/>
又何以能安天下國家也上乃令復行之然兩宫訖不<lb/>
欲用折二錢故折二錢未嘗進入禁中<lb/>
詔别印二百三百五百一貫交子三百萬止於兩淮州<lb/>
縣行使其日前舊㑹聽對換應入納買賣並以交子見<lb/>
錢中半如徃來不便詔給交子㑹子各二十萬付鎮江<lb/>
建康府𣙜貨務使淮人之過江江南人之度淮者皆得<lb/>
對換循環使用然自紹興末年以前銅錢禁用於淮而<lb/>
<pb n="KR2m0046_WYG_009-13b"/>
易以鐵錢㑹子既用於淮而易以交子於是商賈不行<lb/>
淮民以困右司諌陳良祐言莫若如舊從民便鐵錢已<lb/>
散銅錢已收且令兼行以鐵錢二當銅錢一交子可以<lb/>
盡罷無疑也上曰朕亦知其不可行只為武鋒一軍在<lb/>
彼良祐又奏交子不便詔兩淮郡守漕臣各條其利害<lb/>
乃謂所降交子數多而銅錢并㑹子又不過江是致民<lb/>
旅未便詔銅錢并㑹子依舊過江行使其民間交子許<lb/>
作見錢納官應在官交子目下盡數赴行在左藏庫交<lb/>
<pb n="KR2m0046_WYG_009-14a"/>
納後又詔銅錢并㑹子依舊過江行使又詔江南州郡<lb/>
民間行使淮交者從便至嘉定十五年增印及三百萬<lb/>
其數日増價亦日損稱提無其術也<hi>宋史</hi>
慶厯中陜西河東皆用鐵錢後小鐵錢獨行於河東而<lb/>
陜西許用鐵錢及大鐵錢以一折二然小鐵錢凡四十<lb/>
萬緡積在同華二州熙寧詔賜河東以鐵償之永興路<lb/>
安撫吳中復請以錢四十貫缺薄惡錢一斤以所買惡<lb/>
錢悉改鑄大錢秦鳳轉運使熊本言今雖以錢四十得<lb/>
<pb n="KR2m0046_WYG_009-14b"/>
偽錢一斤及銅錢千易當二千其實鐵錢一斤才當斤<lb/>
鐵耳錢千錢為鐵六斤鑄為錢二千而以銅錢千易之<lb/>
官失多矣又錢多一年改鑄未得竟也且民賣千錢得<lb/>
二百五十折二大鐵才易其半又禁其通行大錢時方<lb/>
災傷民所有錢四亡矣<hi>㑹編</hi>
初行㑹子户部侍郎錢端禮被㫖造㑹子儲見錢于城<lb/>
内外流轉其合發官錢並許兑㑹子輸左藏庫通行於<lb/>
兩浙及諸州<hi>宋史</hi>
<pb n="KR2m0046_WYG_009-15a"/>
光宗紹熙二年詔帥漕司賑糶收破缺鐵錢及私錢明<lb/>
年又降度牒二道換私銕錢臣僚言江北公行以銅錢<lb/>
一准銕錢四禁之當時銅錢之在江北者自乾道以來<lb/>
悉以銕錢收換或以㑹子一貫換錢一貫省其銅錢解<lb/>
赴行在及建康鎮江沿江州軍闗津去處委官撿察又<lb/>
於江之南北各置官庫以銅銕錢交換凡沿江私度及<lb/>
極邊徑路嚴禁透漏<hi>宋史</hi>
前漢食貨志曰太公為周立九府圜法退又行之于齊<lb/>
<pb n="KR2m0046_WYG_009-15b"/>
至管仲相桓公通輕重之權遂顯伯名<lb/>
蘇冕唐㑹要曰㑹昌六年二月勑縁諸道鼓鑄佛像鐘<lb/>
磬等新錢已有次第須令舊錢流布起今年十月以後<lb/>
公私行用並取新錢其舊錢權停<lb/>
　　度支<lb/>
貞元七年冬司農卿李謨免官初司農當供三宫冬菜<lb/>
二千車以度支給車直稍錢又阻雨菜敗謨以度支為<lb/>
辭上責其不先聞故免之先是謨奏司農菜不足請京<lb/>
<pb n="KR2m0046_WYG_009-16a"/>
兆府市之尹薛珏萬年令韋彤乃禁人私賣上命奪珏<lb/>
俸一月彤俸三月<hi>唐書</hi>
唐致仕官非有特勑例不給俸國初循用唐制至真宗<lb/>
乃始詔致仕官特給一半料錢<hi>石林燕語</hi>
度支奏歲入之數錢九百二十五萬緡内五百五十萬<lb/>
緡租税八十二萬餘緡𣙜酤二百七十八萬餘緡鹽利<lb/>
<hi>㑹編</hi>
自乾德中諸州支度經費外凡金帛悉送闕下於是利<lb/>
<pb n="KR2m0046_WYG_009-16b"/>
歸公上而條禁文簿漸為精宻吏不得售其姦太宗尤<lb/>
留意財用淳化初詔凖漢制上計之法每歲三司具見<lb/>
管金銀錢帛軍儲等簿以聞每歲天下緡錢總入至一<lb/>
萬五千八十五萬一百而出亦相近矣至是丁謂着令<lb/>
計録以獻因條經費及吉凶大體已徃者以備參較優<lb/>
詔奬之<hi>宋史</hi>
自復𣙜法兵民輦運不勝其苦並邊務誘人入中芻粟<lb/>
皆為虚估騰踊至數倍大耗京師錢幣太常博士范祥<lb/>
<pb n="KR2m0046_WYG_009-17a"/>
闗中人也熟其利害常謂兩地之利甚博而不能少助<lb/>
邊計者公私侵漁之害也儻一變法歲可省度支緡錢<lb/>
數十百萬乃畫䇿以獻遂命制置其事使推行之論者<lb/>
爭言其非是遣户部使包拯馳視還言其便論者猶籍<lb/>
籍驛召祥至與三司雜議皆是祥所建詔從之田况請<lb/>
久任祥以專其事乃擢祥為轉運使於是舊禁鹽地一<lb/>
切通商聽鹽入蜀罷九州軍入中芻粟令入實錢償以<lb/>
鹽授以要劵即池驗劵按數而出盡弛兵民輦運之役<lb/>
<pb n="KR2m0046_WYG_009-17b"/>
以商所入緡錢糴粟輸並邊九州軍而悉留𣙜貨物錢<lb/>
幣以實中都由是黠商貪賈無所僥倖闗内之民得安<lb/>
其業公私便之<hi>㑹編</hi>
初陜西轉運使李參以部内多戍兵而糧儲不足令民<lb/>
自隱度麥粟之贏先貸以錢俟熟還官號青苗錢經數<lb/>
年廩有餘糧至是條例司請以諸路常平廣惠倉錢穀<lb/>
依陜西青苗錢例民願預借者給之令出息二分随夏<lb/>
秋税輸納願輸錢者從其便如遇災傷許展至豐熟日<lb/>
<pb n="KR2m0046_WYG_009-18a"/>
納非惟足以待凶荒之患民既受貸則兼并之家不得<lb/>
乘新陳不接以邀倍息又常平廣惠之物收藏積滯必<lb/>
待年儉物貴然後出糶所及者不過城市㳺手之人今<lb/>
通一路有無貴發賤歛以廣蓄積平物價使農人有以<lb/>
赴時趨事而兼並不得乘其急凡此皆以為民而公家<lb/>
無所利其入是亦先王散惠興利以為耕歛補助之意<lb/>
也欲量諸路錢穀多寡分遣官提舉每州選通判幕職<lb/>
官一員典幹轉移出納仍先自河北京東淮南三路施<lb/>
<pb n="KR2m0046_WYG_009-18b"/>
行俟有緒推之諸路詔曰可乃出内庫緡錢百萬糴河<lb/>
北常平粟而常平廣惠倉之法遂變為青苗矣<hi>宋史</hi>
初詔監司各定所部助役錢數利州路轉運使李瑜欲<lb/>
定四十萬鮮于侁時為判官爭之曰利州民貧地瘠半<lb/>
此可矣瑜不從遂各為奏時諸路役書皆未就帝是侁<lb/>
議諭司農曽布使頒以為式因黜瑜而擢侁副使兼提<lb/>
舉常平<hi>㑹編</hi>
天下吏人素無常禄惟以受賕為生徃徃致富者熙寧<lb/>
<pb n="KR2m0046_WYG_009-19a"/>
三年始制天下吏禄而設重法以絶請托之弊是歲京<lb/>
師諸司歲支吏禄錢三千八百三十四貫二百五十四<lb/>
歲歲増廣至熙寧八年歲三十七萬一千五百三十三<lb/>
貫一百七十八自後増損不常皆不過此數京師舊有<lb/>
禄者及天下吏禄皆不預此數<hi>夢溪筆談</hi>
舊唐制官職三班奉職月俸錢七百驛羊肉半斤祥符<lb/>
中有人為詩題所在驛舍間曰三班奉職實堪悲卑賤<lb/>
孤寒即可知七百料錢何日富半斤羊肉幾時肥朝廷<lb/>
<pb n="KR2m0046_WYG_009-19b"/>
聞之曰如此何以責㢘隅遂増今俸<hi>同上</hi>
建炎中平江造戰船略計其費四百料八艣戰船長八<lb/>
丈為錢一千百五十九貫四艣海鶻船長四丈五尺為<lb/>
錢三百二十九貫<hi>老學菴筆記</hi>
凡自河以北州軍縣寨一百八十有七城主客之民七<lb/>
十萬五千有七百户官吏在職者一千二百餘員廂禁<lb/>
軍馬義勇民兵四十七萬七千人騎歲支糧草錢帛二<lb/>
千四百四十五萬而非常之用不與焉<hi>歐陽文忠公論河北州軍財産</hi>
<pb n="KR2m0046_WYG_009-20a"/>
<hi>用度</hi>
一錢以上皆籍於三司有敢擅用謂之自盗而所謂公<lb/>
使錢多者不過數千緡百須在焉而監司又伺其出入<lb/>
而繩之以法至於用間則曰官給茶綵夫百餅之茶數<lb/>
束之綵其不足以易人之死也明矣<hi>蘇子由集</hi>
初楊復泰借度支賣麯之利一年以贍軍而不復歸至<lb/>
是崔𦙍欲抑宦官罷之令酤者自造而月輸錢度支并<lb/>
近鎮亦禁之李茂貞惜其利表乞入朝論奏韓全誨請<lb/>
<pb n="KR2m0046_WYG_009-20b"/>
許之茂貞至京師全誨深與相結𦙍始懼益厚朱全忠<lb/>
而與茂貞為仇敵矣<hi>五季史</hi>
命官考三司簿籍商量經久廢置之宜凡歲費皆著為<lb/>
定式帝嘗患増置官司費財王安石謂置官司所以省<lb/>
費帝曰古者什一而税今取財百端安石謂古非特什<lb/>
一而已安石又欲盡禄天下之吏帝未之許而三司上<lb/>
新増吏禄歲至緡錢百十一萬有竒主新法者皆謂吏<lb/>
禄既厚則人知自重不敢冐法可以省刑然良吏實寡<lb/>
<pb n="KR2m0046_WYG_009-21a"/>
賕取如故徃徃陷重辟議者不以為善至是詔三司帳<lb/>
司㑹計是歲天下財用出入之數以聞法益宻矣<hi>㑹編</hi>
吳炌為宣撫副使專治戰守於財計不問盈虚一切以<lb/>
軍旅趣辦於趙開數以饋餉不繼訴於朝開亦自劾老<lb/>
憊求去朝廷為之變辭乃以席益為制置大使位宣撫<lb/>
副使上州軍兵馬並𨽻大使司邊防重事仍令宣撫司<lb/>
處置益至四川頗侵用軍期錢開復訴于朝又數増錢<lb/>
引而軍計猶不給朝廷以開益不協乃召開赴行在而<lb/>
<pb n="KR2m0046_WYG_009-21b"/>
以李迨代之自金人犯陜蜀開職饋餉軍用無乏其後<lb/>
計臣屢易於開經畫無敢變更然茶鹽榷酤竒零絹布<lb/>
之征遂為蜀常賦則開作俑之責不能逃焉益尋以母<lb/>
䘮亦去<hi>宋史</hi>
詔加太學餐錢寛科塲恩例從賈道之請也<hi>同上</hi>
唐時一品月俸八千後以防閣庶僕俸銀雜用以月給<lb/>
之總稱月俸為錢三萬一千比以今制俸薪直堂算之<lb/>
數亦相倣然唐之時猶有職田禄米一品歲七百石此<lb/>
<pb n="KR2m0046_WYG_009-22a"/>
為優耳及至大厯以後權臣月俸有至九十萬者刺史<lb/>
亦皆十萬則不啻倍蓰矣<hi>筆麈</hi>
開元二十四年始定百官月俸一品月三十千二品月<lb/>
二十四千遞至九品月一千九百有竒大厯十二年加<lb/>
京官俸三公宰相每月各一百二十貫文中書門下侍<lb/>
郎月各一百貫文遞至雜職月各一貫九百餘文一貫<lb/>
當是一千開元之制與今略相倣大厯則溢三倍矣<hi>同上</hi>
唐世俸錢自㑹昌以後不復增减三師二百萬三公一<lb/>
<pb n="KR2m0046_WYG_009-22b"/>
百六十萬侍中一百五十萬中書令兩省侍郎左右僕<lb/>
射一百四十萬尚書御史大夫一百萬節度使三十萬<lb/>
葢計一歲而言之也一萬當為十緡二百萬則二千緡<lb/>
矣至北漢劉崇以大原一道正位建國宰相月俸止百<lb/>
緡節度使止三十緡較之唐末已為大减矣迺今一統<lb/>
之盛宰相月俸猶不能半此則近代之俸可謂至薄也<lb/>
肅宗末年史朝義兵分出宋州淮運於是阻絶租庸鹽<lb/>
鐵泝漢江而上河南尹劉晏為户部侍郎兼勾當度支<lb/>
<pb n="KR2m0046_WYG_009-23a"/>
轉運鹽鐵鑄錢使江淮粟帛繇襄漢越商於以輸京師<lb/>
及代宗出陜州闗中空窘於是盛轉輸以給用廣德二<lb/>
年廢勾當度支使以劉晏顓領東都河南淮西江南東<lb/>
西轉運租庸鑄錢鹽鐵轉輸至上都度支所領諸道租<lb/>
庸觀察使凡漕事亦皆决於晏晏即鹽利顧傭分吏督<lb/>
之随江汴河渭所宜故時轉運船繇潤州陸運至揚子<lb/>
斗米費錢十九晏命囊米而載以舟减錢十五繇揚州<lb/>
距河隂斗米費錢百二十晏為歇艎支江船二千艘每<lb/>
<pb n="KR2m0046_WYG_009-23b"/>
船受千斛十船為綱每綱三百人篙工五十自揚州遣<lb/>
將部送至河隂上三門號上門填闕船米斗减錢九十<lb/>
調巴蜀襄漢麻枲竹篠為綯挽舟以朽索腐材代薪物<lb/>
無棄者未十年人人習河險江船不入汴汴船不入河<lb/>
河船不入渭江南之運積揚州汴河之運積河隂河船<lb/>
之運積河口渭船之運入太倉歲轉粟百一十萬石無<lb/>
升斗溺者輕貨自揚子至汴州每䭾費錢二千二百減<lb/>
九百歲省十餘萬緡<hi>唐志</hi>
<pb n="KR2m0046_WYG_009-24a"/>
李絳奏振武天德左右良田可萬頃請擇能吏開置營<lb/>
田可以省費足食上從之絳命度支使盧坦經度用度<lb/>
四年之間開田四千八百頃收穀四千餘萬斛歲省度<lb/>
支錢二十餘萬緡邊防頼之<lb/>
牛僧孺聞李德裕代己乃以軍府事交付副使張鷺即<lb/>
時入朝時揚州藏錢帛八十萬貫匹及德裕至鎮奏領<lb/>
得一十四萬仍半為張鷺支用訖僧孺上章訟其事詔<lb/>
德裕重撿括果如僧孺之數德裕稱初到鎮疾病為吏<lb/>
<pb n="KR2m0046_WYG_009-24b"/>
隱欺請罰詔釋之補闕王績拾遺令狐綯等連章論德<lb/>
裕妄奏錢帛以傾僧孺上竟不問<lb/>
仁宗時西事日擾括畿内京東西淮南馬詔樞宻同宰<lb/>
臣議邊事出内藏緡錢八十萬陜西糴軍儲訪知邊事<lb/>
者釋宼所至州縣罪及夏税時禁越職言事富弼因論<lb/>
日食謂應天變莫若通下情帝嘉納之於是盡除其禁<lb/>
許中外臣庶上封章言朝政得失<hi>經濟編</hi>
漢時錢極重而幣輕穀價甚賤時至斛五錢故嘉言是<lb/>
<pb n="KR2m0046_WYG_009-25a"/>
時外戚貲千萬者少正使有千萬亦是今一萬貫中下<lb/>
户皆有之漢律丞相大司馬大將軍月俸六萬乃今六<lb/>
十貫御史大夫四萬而大將軍米月三百五十斛下至<lb/>
佐史秩百石猶八斛有竒其賜臣下黄金每百斤二百<lb/>
斤少亦三十斤雖燕王劉澤以諸侯賜田生金亦二百<lb/>
斤梁孝王死有金四十餘萬斤幣輕故米賤金多近世<lb/>
患國用不足以為錢少故夾錫當十等交具卒未嘗有<lb/>
補葢錢之多寡係幣之輕重不在鼓鑄廣狹也如魏文<lb/>
<pb n="KR2m0046_WYG_009-25b"/>
侯相李悝言一夫治田百畝畝收粟一石半為粟百五<lb/>
十石一夫五口人月食一石半百畝之入以其十五石<lb/>
為税九十石為食餘四十五石錢三十計錢千三百五<lb/>
十而社閭嘗新春秋之祠只用錢二百而其餘錢以為<lb/>
五口之衣<hi>衣人率用錢三百五人終歲用千五百今只餘千五十不足四百五十</hi>則固不<lb/>
嫌錢之少也然正使幣輕亦何至是葢日用猶不滿一<lb/>
錢不知何以為生<hi>綱目斷</hi>
　　給散<lb/>
<pb n="KR2m0046_WYG_009-26a"/>
郭威取滑州庫物以勞將士且諭之曰聞侯令公已督<lb/>
諸軍自南來吾欲全汝曹功名不若奉行前詔吾死不<lb/>
恨皆曰國家負公公不負國家所以萬人争奮如報私<lb/>
讐侯益輩何能為乎王竣狥於衆曰我得公處分克京<lb/>
城聽旬日剽掠衆皆踴躍漢主聞威至河上悔懼私謂<lb/>
竇貞固曰屬者亦大草草李業等謂傾府庫以賜諸軍<lb/>
乃賜禁軍人二十緡下軍半之將士在北者給其家仍<lb/>
使通家信以誘之威至封丘人情恟懼太后泣曰不用<lb/>
<pb n="KR2m0046_WYG_009-26b"/>
李濤之言宜其亡也<hi>㑹編</hi>
帝召羣臣㑹議北地太守皇甫嵩以為宜解黨禁益出<lb/>
中藏錢西園廐馬以班軍士<hi>同上</hi>
晉詔徴褚裒輔政尚書劉遐説之曰㑹稽王令德雅望<lb/>
足下宜以大政授之裒乃固辭歸藩昱清虚寡欲尤善<lb/>
𤣥言常以劉惔王濛韓伯為談客郗超謝萬為掾屬超<lb/>
鑒之孫也少卓犖不覊父愔簡黙冲退而嗇於財積錢<lb/>
至數千萬常開庫任超所取超散施親故一日都盡萬<lb/>
<pb n="KR2m0046_WYG_009-27a"/>
安之弟也清曠秀邁亦有時名<hi>同上</hi>
侍御史吳燧等論故蜀帥余玠聚歛罔利七罪玠死其<lb/>
子如孫盡竊帑庾之積以歸詔簿録玠家財以犒師振<lb/>
邊如孫認錢三千萬徴之累年始足<hi>宋史</hi>
馬援在河西有穀數萬斛乃嘆曰凡殖財者貴以施也<lb/>
否則守錢虜耳<hi>華嶠後漢書</hi>
莽白太后宜衣繒損膳以示天下莽亦素食上書願出<lb/>
錢百萬獻田三十頃助給貧民公卿皆效慕焉<hi>㑹編</hi>
<pb n="KR2m0046_WYG_009-27b"/>
李吉甫以為汝州扞蔽東都而河陽宿兵本以制魏博<lb/>
今田𢎞正歸順則河陽為内鎮不應屯重兵以示猜阻<lb/>
以重𦙍兼汝州刺史使徙鎮之加𢎞正簡挍右僕射賜<lb/>
其軍錢二十萬緡𢎞正曰吾未若移河陽軍之為善也<lb/>
<hi>同上</hi>
初郭崇韜率蜀中富民輸犒賞錢五百萬緡晝夜督責<lb/>
有自殺者給軍之餘猶二百萬緡<hi>通鑑</hi>
民饑者四十六萬户死者甚衆詔户月給米六斗以没<lb/>
<pb n="KR2m0046_WYG_009-28a"/>
入朱清張瑄財産賑之時浙東宣慰同知托歡徹爾議行<lb/>
勸貸之令歛富民錢百五十萬以二十五萬屬寧海縣<lb/>
簿胡長孺藏之長孺察其有乾没意悉散於民既而果<lb/>
索其錢長孺抱成案進曰錢在是托歡徹爾雖怒不敢問<lb/>
<hi>元史</hi>
元和四年上嘉魏謨諫諍詔訪其故居則質賣已更數<lb/>
姓析為九家矣上出内庫錢二百萬贖之以還其家禁<lb/>
其質賣<hi>雍録</hi>
<pb n="KR2m0046_WYG_009-28b"/>
宋制凡上軍遣戍皆本司整比軍頭司引對便殿給以<lb/>
裝錢代還亦入見犒以飲食㨂㧞精鋭升補之或退其<lb/>
疲老者凡大祀有賞給每歲寒食端午冬至各有特支<lb/>
戍邊每季又加給銀鞋環慶縁邊艱於釁給者又有薪<lb/>
水錢其役兵勞苦者或季給錢或川廣代還者别給裝<lb/>
錢川廣之補卒或給時服錢屢凡出外率有口糧<hi>大學衍義</hi>
<hi>補</hi>
田錫又言于太宗曰將帥行恩信䘏士卒必豐財貨方<lb/>
<pb n="KR2m0046_WYG_009-29a"/>
得士心昔趙奢為將所得王之賞賜盡與軍吏又李牧<lb/>
為將軍市之租皆用享士卒魏尚守雲中其軍市租盡<lb/>
以給士卒出私養錢享賓客軍吏是以匈奴不近雲中<lb/>
之塞今國家所命將雖古今異宜凡有給賜今則誰敢<lb/>
效古散家財賞士卒哉若以年年供億輓運老師費財<lb/>
曷若厚給將帥使之賞用也<hi>大學衍義補</hi>
制州郡俸禄無有定准多随土所出有父母祖父母年<lb/>
登七十者給見錢郡縣田禄以芒種為斷芒種以前去<lb/>
<pb n="KR2m0046_WYG_009-29b"/>
官一年俸禄盡歸前人以後者歸後人宋制也<hi>大學衍義補</hi>
吳國雖貧寡人節飲食用積金錢修兵革聚糧食夜以<lb/>
繼日三十餘年矣凡皆為此願諸王勉之能斬捕大將<lb/>
者賜金五千斤封萬户列將三千斤封五千户裨將二<lb/>
千斤封二千户二千石千斤封千户皆為列侯其以軍<lb/>
若城邑降者卒萬人邑萬户如得大將人户五千如得<lb/>
列將人户三千如得裨將人户千如得二千石其小吏<lb/>
皆以差次受爵金它賜封皆倍軍法其有故爵邑者更<lb/>
<pb n="KR2m0046_WYG_009-30a"/>
益勿因願諸王明以令士大夫不敢欺也寡人金錢在<lb/>
天下者徃徃而有非必取于吳諸王日夜用之不能盡<lb/>
有當賜者告寡人寡人且徃遺之<hi>史記</hi>
靈帝以黄巾日盛召羣臣㑹議北地太守皇甫嵩以為<lb/>
宜解黨禁益出中藏錢西園廐馬以班軍士中常侍吕<lb/>
彊曰黨固久積人情怨憤若不赦宥與角合謀為變滋<lb/>
大請先誅左右貪濁大赦黨人料簡牧守能否則盗無<lb/>
不平矣帝懼而從之<hi>大學衍義補</hi>
<pb n="KR2m0046_WYG_009-30b"/>
穆宗之立神䇿軍士人賜錢五十千宰相議以太厚難<lb/>
繼乃下詔稱宿衛之勤誠宜厚賞屬頻年旱歉御府空<lb/>
虚邊兵尚未給衣霑䘏期於均濟神䇿軍士人賜絹十<lb/>
匹錢十千畿内諸鎮又减五千仍出内庫綾二百萬匹<lb/>
付度支充邊軍春衣時人善之<hi>經濟編</hi>
蔡京罷城命舒亶代之以勦絶羣徭為期西收湟州鄯<lb/>
廊取牂牁夜郎地擢童貫領節度使其後楊戩藍從熈<lb/>
譚<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>梁師成皆踵之建澶鄭曹拱州為四輔各屯兵二<lb/>
<pb n="KR2m0046_WYG_009-31a"/>
萬而用其姻昵宋喬年胡師文為郡守禁卒扞掫月給<lb/>
錢五百驟増十倍以固結之威福在手中外莫敢議<hi>左編</hi>
衛尉廖以布三千匹城門校尉防以錢二百萬私贍三<lb/>
輔衣冠知與不知莫不畢給又聞臘日亦遺其在洛中<lb/>
者錢各五千越騎校尉光臘用羊三百頭米四百斛肉<lb/>
五千斤臣愚以為不應經義<hi>杜鄴論丁傅</hi>
　<lb/>
　<lb/>
<pb n="KR2m0046_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷九<lb/>
</p>
<p>
</p>
  </div>
</body>
</text>
</TEI>
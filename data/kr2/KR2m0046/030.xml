<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷三十</head> <lb/>
    <p>
<pb n="KR2m0046_WYG_030-1a"/>
欽定四庫全書<lb/>
　錢通卷三十<lb/>
　　　　　　　　　　　　明　胡我琨　撰<lb/>
　　十三之閏<lb/>
　　　錢牘終可無閏也其不終乎不在歸餘之算也<lb/>
　　　以璅課扐全筞猶之置其氣以逆其朔盈弗益<lb/>
　　　也虛弗損也何也無齵財也命曰錢閏閏者徵<lb/>
　　　積以待通也故閏曰十三<lb/>
<pb n="KR2m0046_WYG_030-1b"/>
張懷民與張昌言圍棋賭僕書字一紙勝者得此負者<lb/>
出錢五百足作飯㑹以飯僕社鬼聽之若不賽者俾墜<lb/>
其師無克復國<hi>東坡志林</hi>
隆興間德壽宮與六宮並於中瓦相對今修内司染坊<lb/>
設著位觀孝宗冬月正月孟享回且就看燈買市簾前<lb/>
堆垜見錢數萬貫宣押市食歌呌直一貫者犒之二貫<lb/>
時尚有京師流寓經紀人如李婆婆魚羔南瓦張家圓<lb/>
子之類<hi>癸卯雜識</hi>
<pb n="KR2m0046_WYG_030-2a"/>
今人造墓必用買地劵以梓木為之朱書云用錢九萬<lb/>
九千九百九十九文買到某地云云此村並風俗如此<lb/>
殊為可笑觀元遺山續夷堅志載曲陽燕川青陽壩有<lb/>
人起墓得鐵劵刻金字云敕葬忠臣王處存賜錢九萬<lb/>
九千九百九十九貫九百九十九文此唐哀宗之時然<lb/>
則此事繇來久矣<hi>雜識</hi>
釋氏智論云天帝釋以大寶鏡照四大神洲察人善惡<lb/>
正五九月照南贍部洲二六十月則照東三七十一月<lb/>
<pb n="KR2m0046_WYG_030-2b"/>
則照西四八十二月則照北唐太宗崇其教故正五九<lb/>
月禁食葷百官不支羊錢迄今不改<hi>雲麓漫抄</hi>
八月濃湖軍乏食鄧琬大送資糧畏興世不敢進胡欲<lb/>
復攻淺溪既而曰吾少習歩戰未閑水鬬乃託疾不進<lb/>
遣百舸擊興世興世擊破走之顗怒胡不戰乃遣兵步<lb/>
趣南陵載米三十萬斛錢布數十舫竪榜為城規欲突<lb/>
過至貴口不敢進興世遣兵擊而虜之進逼胡營胡不<lb/>
能制遂遁去顗亦走<hi>㑹編</hi>
<pb n="KR2m0046_WYG_030-3a"/>
保甲法行帝聞鄉民憂無錢買弓矢加以傳惑徙之戍<lb/>
邊父子聚泣語王安石曰保甲宜緩而宻安石對曰日<lb/>
力可惜<lb/>
淮西既平上浸驕侈判度支皇甫鎛鹽鐵使程异曉其<lb/>
意數進羨餘由是有寵又以厚賂結吐突承璀上遂以<lb/>
為宰相制下朝野駭愕至於市道負販者亦嗤之裴度<lb/>
崔羣極諫其不可上不聽時内出積年繒帛付度支令<lb/>
賣鎛悉以高價買之以給邊軍其繒帛朽敗隨手破裂<lb/>
<pb n="KR2m0046_WYG_030-3b"/>
邊軍聚而焚之度因奏事言之鎛於上前引其足曰此<lb/>
靴亦内庫所出臣以錢二千買之堅完可久服度言不<lb/>
可信上以為然<hi>俱同上</hi>
帝有疾詔草野有能治療者白身除節度使有官及願<lb/>
就文資者並與比附推恩仍賜錢十萬田五百頃卒無<lb/>
應者遂崩<hi>宋史</hi>
正月三日買箕四枚懸堂上四壁令人治生大得治田<lb/>
蠶萬倍錢財自入<hi>博聞餖飣</hi>
<pb n="KR2m0046_WYG_030-4a"/>
八月辰日捨錢一文倍還富貴<hi>同上</hi>
漢永平中㑹稽鍾離意字子阿為魯相到官出私錢萬<lb/>
三千文付戸曹孔訢修夫子車身入廟拭几席劒履男<lb/>
子張伯除堂下草土中得玉璧七枚伯懷其一以六枚<lb/>
白意意令主簿安置几前孔子教授堂下牀首有懸甕<lb/>
意召孔訢問此何甕也對曰夫子甕也背有丹書人莫<lb/>
敢發也意曰夫子聖人所以遺甕欲以懸示後賢因發<lb/>
之中得素書文曰後世修吾書董仲舒獲吾車拭吾履<lb/>
<pb n="KR2m0046_WYG_030-4b"/>
發吾笥㑹稽鍾離意璧有七張伯藏其一意即召問璧<lb/>
有七何藏其一耶伯叩頭出之<hi>搜神記</hi>
開元錢燒之有水銀可治小兒驚風<hi>博聞餖飣</hi>
以賣馬錢娶婦令多惡病夫妻别離<hi>同上</hi>
漢以來葬者皆有瘞錢後世里俗稍以紙寓錢為鬼事<lb/>
<hi>暌車志</hi>
内庭嬪妃每至春時於禁中結伴擲金錢為戲<hi>開元遺事</hi>
真宗皇帝嘗曲宴羣臣於太清樓君臣歡咲無間忽問<lb/>
<pb n="KR2m0046_WYG_030-5a"/>
鄽沽尤佳者何處中貴人以實價對之上遽問近臣曰<lb/>
唐酒價幾何無能對者惟丁晉公奏曰唐酒每斗三百<lb/>
上曰安知丁曰臣嘗讀杜甫詩曰速來相就飲一斗恰<lb/>
有三百青銅錢是知一斗三百上大喜曰甫詩可為一<lb/>
時之史<hi>玉壺清話</hi>
江西鍾氏既滅子匡範歸武肅獻雲鶴通天離水犀帶<lb/>
一云𤣥宗御玩遺在西門門客獻鍾鍾常寶之武肅回<lb/>
帶賜錢二萬緡範因登碧波亭命與許彦方擊楫而行<lb/>
<pb n="KR2m0046_WYG_030-5b"/>
水開七尺許至瑞石山岸大為驚賞<hi>僧賛傳載</hi>
有客相從各言所志或願為揚州刺史或願多貲財或<lb/>
願騎鶴上昇其一人曰腰纒十萬貫騎鶴上揚州欲兼<lb/>
三者<hi>小説</hi>
桓公陰懷犯順追蜀人知星者問以國家運祚修短星<lb/>
人曰太㣲紫微文昌三宫氣候如此决無憂慮五十年<lb/>
不論耳繇是大忤温㫖異日送絹一疋錢五千文與之<lb/>
星人乃馳詣習鑿齒曰家在益州被命遠下今受㫖自<lb/>
<pb n="KR2m0046_WYG_030-6a"/>
裁無繇致其骸骨緣君仁厚乞為標碣習問其故星人<lb/>
曰賜絹一疋令僕自裁錢五千以買棺耳習曰君幾誤<lb/>
死君嘗聞星宿有不覆之義乎此以絹戲君以錢供道<lb/>
中資聽君去耳星人大喜明便詣温别温問去意以習<lb/>
鑿齒之言對温笑曰鑿齒憂君誤死君定是誤活然徒<lb/>
三十年讀書不如一詣習主簿<hi>天中記</hi>
陸扆援學士承㫖同平章事故事三署除拜有光署錢<lb/>
以宴舊僚内署即無斯例扆拜輔相之月送學士光院<lb/>
<pb n="KR2m0046_WYG_030-6b"/>
錢五百貫特舉新例内署榮之<hi>同上</hi>
自大厯以來節度使多出禁軍大將皆以倍稱之息貸<lb/>
錢以賂中尉動踰億萬然後得之未嘗由執政至鎮則<lb/>
重歛以償所負至是裴度韋處厚始奏用瑀中外相賀<lb/>
曰自今債帥鮮矣<hi>㑹編</hi>
晉王以李存進為天雄都廵按使有訛言搖衆及强取<lb/>
人一錢以上者皆梟首於市城中肅然<hi>同上</hi>
秦二十一年鑄金狄十二釋氏之源本霍去病討休屠<lb/>
<pb n="KR2m0046_WYG_030-7a"/>
王獲其祭天金人武帝以為神列於甘泉宫魏黄初元<lb/>
年徙長安銅狄重不可致或言金狄泣因留覇城南人<lb/>
有見薊子訓與父老共摩銅狄曰正見鑄此時計爾日<lb/>
已近五百年矣董卓毁其九為錢符堅毁其二為錢其<lb/>
一百姓推置陜北河中或云翁仲頭髻常出晉軍至髻<lb/>
不復出<hi>述異記</hi>
秦檜惡趙鼎居越偪已徙知泉州又諷司諫謝祖信等<lb/>
論鼎嘗受張邦昌偽命遂奪節提舉洞霄宮鼎自泉還<lb/>
<pb n="KR2m0046_WYG_030-7b"/>
復上書言時政檜忌其復用又諷中丞王次翁論其乾<lb/>
没都督府錢十七萬緡詔降官為秘書少監<hi>宋史</hi>
契丹主遣使如北漢告以周使田敏來約歲輸錢十萬<lb/>
緡北漢主使鄭珙以厚賂謝契丹致書稱侄請行册禮<lb/>
<hi>㑹編</hi>
時夏竦判永興軍陳執中知永興軍事議多異同故分<lb/>
命竦屯鄜州執中屯涇州竦雅意在朝廷及任以西事<lb/>
頗依違顧避又數請解兵柄不見從及出廵邊嘗置侍<lb/>
<pb n="KR2m0046_WYG_030-8a"/>
婢中軍帳下幾至兵變元昊命募得竦首者與錢三千<lb/>
其見輕侮如此<hi>同上</hi>
貞元初邢君牙為隴右臨洮節度使進士劉師老許堯<lb/>
佐往謁焉二客方坐一人儀形甚異頭大足短衣麻衣<lb/>
而入都不待賔司引報直入見君牙拱手于額曰進士<lb/>
張汾不敢拜君牙從戎多年殊不為怪乃揖汾坐俄而<lb/>
有吏過按宴設司失錢物君牙閲歴簿書有五十餘千<lb/>
散落為所繇隱漏君牙大怒方令分折去處汾乃拂衣<lb/>
<pb n="KR2m0046_WYG_030-8b"/>
而起曰且奉辭牙謝曰某適有公事畧須次遣來有所<lb/>
失於君子不知遽告辭何也汾對曰汾在京之日每聞<lb/>
京西有邢君上柱天下柱地今日于汾與吏論三五十<lb/>
千錢此漢爭中君牙甚恠便放吏與汾相貎<hi>狂奴𫝊</hi>
楊可告緡徧天下<hi>告民匿緡錢不筭者</hi>乃分遣御史廷尉正監分<lb/>
曹郎國緡錢得民財物以億計奴婢以千萬數其没入<lb/>
奴婢分諸苑養狗馬禽獸及與諸官官益雜置多徙奴<lb/>
婢衆而下河漕度四百萬石及官自糴乃足<lb/>
<pb n="KR2m0046_WYG_030-9a"/>
王建次子元膺能射錢中孔嘗自抱畵毬擲馬上馳而<lb/>
射之無不中<lb/>
莾為大司馬時欲令名譽過前人遂克已不倦聘諸賢<lb/>
良以為掾吏賞賜邑錢悉以享士愈為儉約<lb/>
田緒承嗣之子也凶險多過失悦令拘之悦以歸國撤<lb/>
警備緒遂與左右殺悦及其將佐扈㠋許士則蔡濟等<lb/>
登城大呼謂衆曰緒先相公之子諸君受先相公恩若<lb/>
能立緒兵馬使賞緡錢二千大將半之士卒百緡竭公<lb/>
<pb n="KR2m0046_WYG_030-9b"/>
私之貨五日取辦於是將士皆歸緒軍府乃定<hi>㑹編</hi>
宼彦卿入朝有民不避道投諸欄外而死彦卿自首梁<lb/>
主以彦卿有功命以私財過死者家以贖罪御史司憲<lb/>
崔沂劾奏請論如法彦卿揚言有得崔沂首者賞萬緡<lb/>
梁主使人謂彦卿曰崔沂有毫髮傷我當罪汝時功臣<lb/>
驕横繇是稍肅<hi>同上</hi>
先是吳有丁口錢又計畆輸錢錢重物輕民甚苦之齊<lb/>
丘以為錢非耕桑所得今使民輸錢是教民棄本逐末<lb/>
<pb n="KR2m0046_WYG_030-10a"/>
也請蠲丁口錢餘税悉輸榖帛紬絹匹直千錢者當税<lb/>
三千或曰如此縣官歲失錢億萬計齊丘曰安有民富<lb/>
而國家貧者耶知誥從之繇是江淮間曠土益闢桑柘<lb/>
滿野國以富强<hi>通鑑</hi>
吳越王鏐遣錢傅瓘將兵三萬攻吳常州徐温帥諸將<lb/>
拒之戰於無錫㑹温病熱不能治軍吳越攻中軍陳彦<lb/>
謙遷中軍旗鼓于左取貎類温日擐甲胄號令軍士吳<lb/>
越兵敗殺其將何逢斬首萬級傅瓘遁去温募生獲叛<lb/>
<pb n="KR2m0046_WYG_030-10b"/>
將陳紹者賞錢百萬獲之紹勇而多謀温復使之典兵<lb/>
初吳時賈筠亦奔吳越温厚遇其妻子遣門使告之曰<lb/>
使汝不得志而去吾之過也<hi>㑹編</hi>
唐罷告身綾軸錢舊制吏部給告身先責其人輸朱膠<lb/>
綾軸錢喪亂以來貧者但受敕牒多不取告身侍郎劉<lb/>
岳言告身有褒貶訓戒之辭豈可使其人初不之覩後<lb/>
執政議以為朱膠綾軸錢厥費無多乃奏罷之是後試<lb/>
御帖號所除浸多乃至卒伍胥使皆得銀青階及憲官<lb/>
<pb n="KR2m0046_WYG_030-11a"/>
歲賜告身以萬數<hi>通鑑</hi>
太常少卿徐僑嘗侍講開陳友愛大義帝悟乃命復王<lb/>
竑官爵有司簡視墓域以時致祭時竑妻吳氏自請為<lb/>
尼特賜號慧淨法空大師紹興府月給衣資緡錢<lb/>
錢思公生長富貴而性儉約閨門用度為法甚謹子弟<lb/>
輩非時不敢輙取一錢公有一珊瑚筆格平生尤所珍<lb/>
惜嘗置之几案子弟有欲錢者輙竊而藏之公即悵然<lb/>
自失乃榜于家庭以錢十千贖之居一二日子弟佯為<lb/>
<pb n="KR2m0046_WYG_030-11b"/>
求得以獻公欣然以十千賜之他日有欲錢者又竊去<lb/>
一歲中率五七如此公終不悟也<hi>歸田録</hi>
單父人呂公善沛令避讐從之沛中豪傑吏皆往賀蕭<lb/>
何為主進令諸大夫曰不滿千錢坐堂下註進與賮同<lb/>
<hi>彚苑詳註</hi>
張文定公齊賢為江西轉運使一日家宴一奴竊銀器<lb/>
數事於懷公在簾下熟視不問後為宰相門下厮役皆<lb/>
得班行此奴竟不沾禄奴乘間請曰相公獨遺某何也<lb/>
<pb n="KR2m0046_WYG_030-12a"/>
公憫然語曰爾憶江西盜銀器數事乎我懷之三十年<lb/>
不以告人今備位宰相安敢以盜賊薦耶與爾錢三百<lb/>
千可自擇所安既已發汝平昔當有愧於吾不足復留<lb/>
也奴震駭泣拜而去<hi>賢奕編</hi>
昔波斯人來閩相古墓有寶氣乃謁墓隣以錢數萬市<lb/>
之墓隣不肯波斯曰汝無庸爾也此墓已無主五百年<lb/>
矣墓隣始受錢波斯發之見棺衾肌肉潰盡惟心堅如<lb/>
石鋸開觀之有佳山水青碧如畵傍有一女靚籹凭欄<lb/>
<pb n="KR2m0046_WYG_030-12b"/>
疑睇葢此女有愛山水癖朝夕玩望吐呑清氣故能融<lb/>
結如此<hi>潜溪文集</hi>
李珏年十五隨父販糴父年老珏繼其業人與之糴珏<lb/>
但授之升斗使其自量每升只取兩文利息以養父母<lb/>
不論時貴時賤皆然歲月既久衣物甚豐父恠而問之<lb/>
珏以實對父嘆曰吾之所業同流者衆無不各用出入<lb/>
升斗以恣多取雖官司春秋較𣙜不能禁也吾早悟之<lb/>
只一升斗自謂不偏矣汝今聽其自量吾不及也衣食<lb/>
<pb n="KR2m0046_WYG_030-13a"/>
豐給非神明之相耶<hi>因果録</hi>
紹興間淮陰有小民喪女經寒食恨無以為薦其母截<lb/>
髮賣錢六百文欲請僧作佛事忽有五僧過門迎僧以<lb/>
入五僧互相推托良久獨一僧入因訪諸隣得金光明<lb/>
經一部諷誦竟回向就齋而去向四僧見而邀之到一<lb/>
酒家未及座聞窻外有聲呼之曰轉經僧莫吃酒僧問<lb/>
何人泣對曰我看經家亡女也淪滯冥途日久今䝉師<lb/>
課經功德方得脱罪超生師若飲酒破齋令我依前沉<lb/>
<pb n="KR2m0046_WYG_030-13b"/>
墜言已不見僧慙而罷其後五僧謹持齋戒念佛看經<lb/>
皆證極樂所謂一鬼度五僧此之謂也<hi>同上</hi>
後蜀李特為𤣥休巴西宕渠人其先廪君之苖裔也昔<lb/>
武落鍾離山崩有石穴二所其一赤如丹一黒如漆有<lb/>
人出於赤穴者名曰務相姓巴氏有出於黑穴者凡四<lb/>
姓曰䁺氏樊氏栢氏鄭氏五姓俱出皆爭為神於是相<lb/>
與以劒刺穴屋能著者以為廪君四姓莫著而務相之<lb/>
劒懸焉又以土為船彫畵之而浮水中曰若其船浮存<lb/>
<pb n="KR2m0046_WYG_030-14a"/>
者以為廪君務相船又獨浮於是遂稱廪君乗其土船<lb/>
將其徒卒當夷水而下至於鹽陽鹽陽水神女子止廪<lb/>
君曰此魚鹽所有地又廣大與君俱生可止無行廪君<lb/>
曰我當為君求廪地不能止也鹽神夜從廪君宿旦輙<lb/>
去為飛蟲諸神皆從其飛蔽日晝昏廪君欲殺之不可<lb/>
别又不知天地東西如此者十日廪君乃以青縷遺鹽<lb/>
神曰嬰此即宜之與汝俱生弗宜將去汝鹽神受而嬰<lb/>
之廪君立碭石之上望膺有青縷者跪而射之中鹽神<lb/>
<pb n="KR2m0046_WYG_030-14b"/>
鹽神死羣神與俱飛者皆去天乃開朗廪君復乗土船<lb/>
下及夷城夷城石岸曲泉小亦曲廪君望如穴狀嘆曰<lb/>
我新從穴中出今又如此柰何岸即為崩廣三丈餘而<lb/>
階階相乗廪君登之岸上有平石方一丈長五尺廪君<lb/>
休其上投䇿計筭皆著石焉因立城其旁而居之其後<lb/>
種類遂繁秦并天下以為黔中郡簿賦歛之口歲出錢<lb/>
四十巴人呼錢為賨因謂之賨人焉數傳至特歴勢凡<lb/>
六世僣偽位而滅<hi>史異編</hi>
<pb n="KR2m0046_WYG_030-15a"/>
淳熈七年十二月二十八日南内遣御藥幷後苑官管<lb/>
押進奉兩宫守歲合食則醵金銀錢消夜歲軸果兒錦<lb/>
厯鍾馗爆伏羔兒法酒春牛花朶等正月初二日早進<lb/>
膳訖遣太子到宮恭迎兩殿幷只用轎兒禁衛簇擁入<lb/>
内官家親王殿門恭迎親扶太上降輦至損齋進茶訖<lb/>
至清燕殿看書畵翫器約午初刻後苑供進酥酒十色<lb/>
熬煑午正三刻就凌虚閣排當三盞後至蕚緑華堂看<lb/>
梅上進銀三萬兩㑹子十萬貫太上云宮中無用錢處<lb/>
<pb n="KR2m0046_WYG_030-15b"/>
不須得再三奏請止受三分之一<hi>辟寒録</hi>
黄巖戚存心者貧而有膽豪士也有富人子戲之曰厲<lb/>
壇第七格中有錢三百君夜取之乎曰可其地僻寂攅<lb/>
棺甚衆常白晝魘人富人子因令人置錢第七棺仍令<lb/>
潜聽之頃之羣鬼曰戚侍郎來盍避之戚來取錢去明<lb/>
日富人子賀曰君是貴人也言其故而厚贈之後登進<lb/>
士累官工部侍郎<hi>粹語</hi>
婦顧氏騎聶二驢適市二隨之行兩相語婦因知二無<lb/>
<pb n="KR2m0046_WYG_030-16a"/>
室僅有一母曰妾無夫家在通州亦僅一母倘得為君<lb/>
婦合力以養二慈糟糠固其分也二大喜即與偕歸見<lb/>
母為婦矣明日婦為書顧驢屬姑往迎其母而解錢五<lb/>
百餘屬二往何關門家買青布一端為二作長衣既得<lb/>
矣婦故陰截其一叚令二往更長者何以布名家稱關<lb/>
門者言閉戸而人求之也奚有以殘布給人之理因擊<lb/>
二頰數下二歸言狀婦即酖二死而騎驢往詰於何何<lb/>
大懼出七十金求釋已婦持金騎驢去不知所往適通<lb/>
<pb n="KR2m0046_WYG_030-16b"/>
州姑歸言何常有母惟榻有死子並驢失焉<hi>同上</hi>
今人意錢賭博皆以四數之謂之攤案廣韻攤之下云<lb/>
攤蒲四數也<hi>瑯琊代醉編</hi>
余㓜時嘗見胡石塘先生𤣥寶傳今不能記其全篇有<lb/>
人出永嘉高則誠明烏寶傳相示雖曰以文為戲要以<lb/>
有關于世教傳曰烏寶者其先出於㑹稽褚氏世尚儒<lb/>
務詞藻然皆不甚顯至寶厭祖父業變姓名從墨氏遊<lb/>
盡得其通神之術繇是知名初寶之先有錢氏者亦以<lb/>
<pb n="KR2m0046_WYG_030-17a"/>
通神之術顯迨寶出而錢氏遂廢然其術亦頗相類故<lb/>
不知者猶以為錢云寶輕薄柔黙外若方正内實垢汚<lb/>
善隨時舒卷常自得聖人一貫之道故無入而不自得<lb/>
流俗多惑之凡有謀於寶小大輕重多寡精粗無不曲<lb/>
隨人所求自公卿以下莫不敬愛其子姓蕃衍散處郡<lb/>
國者皆官給廬舍而加守䕶焉其有老死者則官為聚<lb/>
其屍而焚之葢知墨之末俗也寶之所在人爭迎取邀<lb/>
致茍得至其家則老稚婢𨽻無不忻悦且重扄䆳宇敬<lb/>
<pb n="KR2m0046_WYG_030-17b"/>
事保愛惟恐其他適也然素趨勢利其富室勢人每屈<lb/>
輙往雖終身服役弗厭其窶人貧氓有傾心願見終不<lb/>
肯一往尤不喜儒雖有暫相與往來者亦終不能久留<lb/>
也葢儒墨之素不相合若此寶好逸惡勞愛儉素疾華<lb/>
侈常客於𢎞農田氏田氏朴且嗇寶竭誠與交田氏没<lb/>
其子好奢靡日以聲色宴遊為事寶甚厭之隣有商氏<lb/>
者亦若田氏父之為也遂挈其族往依焉葢墨之道貴<lb/>
清淨故也然其為人也多詐反覆不常凡逹官勢人無<lb/>
<pb n="KR2m0046_WYG_030-18a"/>
不願交而率皆不利敗事故其廉介自持者率不與寶<lb/>
交自寶之術行挾詐者往往偽為寶術以售於時後皆<lb/>
敗亡故寶之術益尊是時崑崙抱璞公南海𤣥珠子永<lb/>
昌從革生皆能濟人與世俯仰曲隨人意而三人者亦<lb/>
願與寶交茍得寶一往則三人亦無不可致故時譽咸<lb/>
歸於寶焉寶族雖夥然其狀貎技術亦頗相似知與不<lb/>
知咸謂之烏寶云論曰烏氏見於春秋世本姓苑若存<lb/>
餘技烏獲皆為顯仕至唐承恩重𦙍始盛迨寶而益著<lb/>
<pb n="KR2m0046_WYG_030-18b"/>
寶裔本褚氏而自謂烏氏則變詐亦可知矣寶之學雖<lb/>
出於墨而其害道傷化尢甚雖孟軻氏復生不能闢也<lb/>
然使寶生於唐虞三代時其術未必若是顯然則寶之<lb/>
得行其志者亦其時有以使之嗚呼豈獨寶之罪哉<hi>同上</hi>
東方朔云侏儒長尺餘奉一囊粟錢二百三十臣朔長<lb/>
九尺餘亦一囊粟錢二百四十侏儒飽欲死方朔飢欲<lb/>
死上大笑賜之<hi>風俗通</hi>
德宗正元初駱谷散關禁行人以一錢出者憲宗時商<lb/>
<pb n="KR2m0046_WYG_030-19a"/>
賈至京師委錢諸道進奏院及諸軍諸使富家以輕裝<lb/>
趣四方合劵乃取之號飛錢<hi>食貨志</hi>
太祖嘗與趙普議事不合上曰安得宰相如桑維翰者<lb/>
與之謀乎普曰使桑維翰在陛下亦不用葢維翰愛錢<lb/>
上曰茍用其長當䕶其短措大眼孔小賜與十萬貫則<lb/>
塞破屋子矣<lb/>
王嗣宗為節度使性剛正當卧病家人私爇紙幣以祈<lb/>
福嗣宗大呼而止之曰神茍有知豈枉法而受賄邪<hi>宋掇</hi>
<pb n="KR2m0046_WYG_030-19b"/>
<hi>遺</hi>
邵康節春秋祭祀約古今禮行之亦燔楮錢程伊川怪<lb/>
問之則曰明器之類也茍有一非豈孝子慈孫之心乎<lb/>
嗚呼士知修内不欺諸已外不欺諸人可謂修己已嗚<lb/>
呼士誠有立耶上不怨於天下不怍於地中不負於神<lb/>
可謂士君子已凡唯知修至於可立而不愧者其備如<lb/>
此雖天地神明我斯天地神明已豈又䘏於諸餘哉世<lb/>
衰道隱士心險惑稔慝自危則區於禍福以壯其毒聞<lb/>
<pb n="KR2m0046_WYG_030-20a"/>
古之用幣以禮神祗後之罪士為多則假之以楮禱禳<lb/>
祈假之不已則翻楮代焉而弗支是故罪者滿世而莫<lb/>
救其非肅肅鄧州唯道之繇識獨超於衆謬行不狥於<lb/>
時流孰巫祝之足因而禧祥之茍求葢精修之不媿則<lb/>
萬福之來酬是何楮錢之不然而名位之優優嗚呼豈<lb/>
弟君子求福不回誰其嗣之宋有人猗<lb/>
季布傳數招權顧金錢注以金錢事權貴而求得其勢<lb/>
以炫燿也<lb/>
<pb n="KR2m0046_WYG_030-20b"/>
灌夫傳夫罵臨汝侯曰生平毁程不識不值一錢今日<lb/>
乃效女兒曹呫囁耳語<lb/>
支子曉起憑欄濯纓清沼俄見遺錢周郭肉好文曰開<lb/>
通字曰元寶水蝕沙饕色澤皛皛先生曰太空無滓我<lb/>
心則夷曾是阿堵而乃來斯少選錢形漸隱化而為人<lb/>
伸臆鼓唇長揖而呻曰我上清元君也先生弗察迫而<lb/>
辱之敢以意宣我族綦貴我𦙍實蕃軒貨惟百虞品有<lb/>
三夏陻洪水鑄彼歴山湯罹赤地莊山是劖姬闢泉府<lb/>
<pb n="KR2m0046_WYG_030-21a"/>
宋易綖環文德一甲淮南青蟬夢之者侈青衣之號聚<lb/>
之者擅王老之譚我為世用與天地參先生弗察而謾<lb/>
爾譫譫支先生曰汝侈其貴我嗟其穢汝炫其族我畏<lb/>
其黷瓦擲寧歆囊空少陵和嶠昵汝而成痼癖蕭宏耽<lb/>
汝而獲愚名曾是阿堵而溷先生上清元君曰先生之<lb/>
言亦已太甚綦母等我於乾坤魯褒讃我為通神在昔<lb/>
上古代為世珍中古多營我遂役人司馬弗綱兄兮我<lb/>
親逮兹叔季為父為君三槐九棘儼若神明繄我寓情<lb/>
<pb n="KR2m0046_WYG_030-21b"/>
於酺醢倐然目炫而心傾高牙大纛氣燄熏天我托苞<lb/>
苴以將事立使其頥指而周旋試闈扄鐍崇深嶻嶭鳥<lb/>
飛不下䑕嚙無穴我為關節高科晨揭銓司體裁錚錚<lb/>
烈烈政典昭回孤稜截鐵暮夜一投美膴如掇爰書顯<lb/>
附三尺象懸我能刓真鋼而繞指何方枘之不員白簡<lb/>
皂囊筆底風霜揚眉吐氣如虎如狼匪我制之孰挫其<lb/>
鋩兩富齊聲割衿世講升沉倐移盟言反掌繩樞下品<lb/>
暴致千斤仰㧞名閥姻連晉秦刎頸締交椎牛㰱血情<lb/>
<pb n="KR2m0046_WYG_030-22a"/>
隔富貧覿面胡越累世忿爭貿首之讐稍沾濡沫義洽<lb/>
分投襫襏暑雨胼胝祈寒晨興夜寐僅給饔餐堅鋭□<lb/>
劵奮勇無前匪固輕生俘馘是先倚門之艶强笑追歡<lb/>
盡墮帷薄以冀錦纒青襟啞啞口吟自披飢吻嗷嗷覬<lb/>
潤膏脂揮麈清談坐折名理杖頭一陌衷言呴呴持鉢<lb/>
通衢籲父呼天殘胔餘瀋謂生可捐腰懸銀艾手握銅<lb/>
符焦喉灼舌敲朴追呼鐵面冷顔峩軒朱轂袖出携囊<lb/>
笑容可掬王侯貴士放諸四裔惟我低昻惟我軒輊先<lb/>
<pb n="KR2m0046_WYG_030-22b"/>
生執獨行之小亷輕擅國之大權泥豎儒之陳言昧涉<lb/>
世之真詮何見之偏何量之懁支先生曰汝謂通神我<lb/>
謂戎首舉世混濁誰執其咎風靡景從莫可誨諭吾將<lb/>
手箋衆醜告諸上帝俾麗水不波黄汞永閟委赤仄於<lb/>
刼塵殫飛屑於翡翠大返飢食飽棄之淳風永無藉于<lb/>
若輩行見貪夫袖手守虜消魂逹人曠視介士還真目<lb/>
分蒼素鼻别蕕薰汝亦安能干帝者之命而泯泯棼棼<lb/>
以禍斯民上清元君乃拍掌掀髯而笑曰有是哉先生<lb/>
<pb n="KR2m0046_WYG_030-23a"/>
之迂也上帝有命畀以國柄六宗效靈山川助順先生<lb/>
建議及我即有舌如蘇張戅如汲鄭且重趼而不前膠<lb/>
口而莫騁也先生且休矣我視先生良用為恧踽踽凉<lb/>
凉其何能淑蠧魚是侶鳥跡是復手之所握三寸枯竹<lb/>
口之所咀千古糟粕以若所為而企我之轂殆沉淵而<lb/>
索鹿也去我方遠奚我之讟先生辴然曰人有真宰士<lb/>
敦雅誼汝聚耶匪予之欣汝散耶奚繇而懥如汝所陳<lb/>
皇皇而求利者奚啻夸父之逐日剖腹而藏珍俄遘大<lb/>
<pb n="KR2m0046_WYG_030-23b"/>
盜發篋擔囊或襢惡子飲博淫荒或水溺而火熛或骫<lb/>
法而飛殃紛五家以共耗亶多藏而厚亡葢貪取者有<lb/>
掠剰之使踰分者遇剪幅之吏此尼父所為歎息乎執<lb/>
鞭而烱戒于欹器我性甚拙我術甚劣不滿而撲左挹<lb/>
右泄分定故也我心自愜在昔少年尚不汝須今雖盪<lb/>
鏐鈑銑麟趾褭蹄北斗齊高郿塢均糈先生老矣無所<lb/>
用之上清元君乃促膝附耳吐底裏曰毋謂既老百營<lb/>
都息方有時政需我甚急今日都邑右文鳩工纂述得<lb/>
<pb n="KR2m0046_WYG_030-24a"/>
我者白璧賁于黄壤失我者夷魂化為跖魄厥有狡夫<lb/>
生前恣泆頼我居閒名揚簡帙亦有愿士好修自飭我<lb/>
不彼與沈淪下隰南媛秉貞苦蘗清冰匪我為介飲恨<lb/>
九京惟彼河間垢聞傾城屬有𤓰葛族望雲仍要以死<lb/>
後貞烈擅聲十郎妬癡糟糠扊扅一朝身貴棄之若遺<lb/>
新聯佳儷鼓瑟齊眉險側如兹邑里所嗤彼素契我義<lb/>
夫首垂陵凹谷凸真淆贗易錯沓紛拏孰知紀律昔詭<lb/>
生人今塗死椑昔鬻冠裳今貿枯骨昔亂朝常今迷草<lb/>
<pb n="KR2m0046_WYG_030-24b"/>
澤力竟徹於重泉勢直傾於冥極我神一至於斯而先<lb/>
生敢於擯斥支先生曰詩云我躬不閲遑恤我後今吾<lb/>
之生也尚以形骸為委寓芬麗為桎梏甘貧賤以如飴<lb/>
撫烟霞而嗢噱矧伊身後又焉知天地之盈虗陰陽之消<lb/>
息誰毁誰譽何伸何屈上清元君締聞太息逡廵辟易<lb/>
俛而沉思爽然自失曰有是哉先生之迂也而終不我<lb/>
易<hi>支子文集</hi>
貴賤相和換影仙賤物互乗貴價錢貴物互乗賤價比<lb/>
<pb n="KR2m0046_WYG_030-25a"/>
相减餘為長法然先使總錢乘賤物後用總物乗賤錢<lb/>
二數相减餘為實長法除之短法言貴物貴價各乗短<lb/>
物價分明皆得全總内减貴餘為賤不遇知音不與傳<lb/>
<hi>仙人換影歌</hi>
今有錢四千九百九十五文共買桃梨五千個只云錢<lb/>
十一文買桃九個又錢四文買梨七個問桃梨各若干<lb/>
答曰桃三千二百八十五個該錢四千零一十五文梨<lb/>
一千七百一十五個該錢九百八十文<hi>大學衍義補</hi>
<pb n="KR2m0046_WYG_030-25b"/>
法　列置<hi>九個文十一</hi>　<hi>七個/四文</hi>　<hi>五千個十四千/九百九  五文</hi>先以上<hi>十一</hi>互<lb/>
　乗中<hi>七個</hi>得<hi>七十/七個</hi>又以<hi>四/文</hi>乗<hi>九/個</hi>得<hi>三十/六個</hi>以少减多餘<hi>四十</hi>
　<hi>一</hi>為長法　若求桃數價者以中下互乗置總錢以<lb/>
　<hi>七個</hi>乗得<hi>三萬四千九/百六十五個</hi>另置總果以<hi>四/文</hi>乗之得<hi>二萬</hi>以减<lb/>
　<hi>三萬四千九百六十五個</hi>餘<hi>一萬四千九/百六十五個</hi>為實以長法<hi>四十一</hi>除之<lb/>
　得<hi>三百六十五個</hi>為短法列二位　一位以<hi>九/個</hi>乗得桃<hi>三千二百</hi>
　<hi>八十五個</hi>　一位以<hi>十一/文</hi>乗得桃價<hi>四千○一十五文</hi>於總内减<lb/>
　桃數餘者即梨總價也　若求梨數價者却置總錢<lb/>
<pb n="KR2m0046_WYG_030-26a"/>
　以<hi>九個</hi>乗之　又置總果以<hi>十一/文</hi>乗之二數相减餘<hi>一萬</hi>
　<hi>○○四十五</hi>為實仍以長法<hi>四十/一</hi>除之得<hi>二百四十五</hi>為短法<lb/>
　列二位　一位以<hi>七個</hi>乗得梨數　一位以<hi>四文</hi>乗得梨<lb/>
　價<hi>求桃者以梨價求之求梨者以桃價求之</hi>　<hi>同上</hi>
班孟堅作史叙魯朱家者流振人不贍先從貧賤始趨<lb/>
人之急甚于己私厚施而薄望既以振人之命不矜其<lb/>
功可謂賢矣而類之游俠卜式上書願輸家財半助邊<lb/>
繼復持錢二十萬助給徙民式田畜為事當時聲名曾<lb/>
<pb n="KR2m0046_WYG_030-26b"/>
不足儗俠士及在位亦無竒節然廼獨入列傳焉豈非<lb/>
朱家者流止能擅名鄉邑而義在朝廷者惟式故耶<hi>箴談</hi>
窶人有寢而夢得錢者輙屈指而籌之若干緡買宅若<lb/>
干緡劵田若干緡納小妻終夜展轉而不寐其妻詰之<lb/>
而得其故泣曰窶甚矣方得錢也不以生息而遽買小<lb/>
妻獨不念相與共糟糠耶喧閙不已隣人聞而讓之曰<lb/>
子寧人乎吾憫汝之困朝夕以相濟也得錢而不以酬<lb/>
宿負已又聞之閭胥閭胥曰是則逋公税而不償者也<lb/>
<pb n="KR2m0046_WYG_030-27a"/>
幸而得錢尚不即輸官乎乃縶而詣縣請法之邑大夫<lb/>
審其為夢也曰汝敝民矣夫夢錢也而遽議逞其所欲<lb/>
如誠得錢也則將何以娯其心志哉乃杖而遣之𤣥冥<lb/>
子曰今之不為窶人者葢寡矣方其伏艸莾而困於百<lb/>
需也朶頥於富羨者久矣一旦脱跡編氓而階尺寸之<lb/>
柄遽擬王侯之尊貴而欲淫縱耳目之娛曾不計名位<lb/>
之久近與禄奉之多寡矣亦何異於夢錢而妄籌者哉<lb/>
<hi>同上</hi>
<pb n="KR2m0046_WYG_030-27b"/>
梁武帝怠棄萬機邊將使使奏事謁者求賄三月而不<lb/>
通遼左之戍請餉曰所須幾何曰三十萬緡曰若是其<lb/>
多乎卒不許諸浮屠欲易貨也而紿帝以祝釐曰非大<lb/>
齋供不可問其費曰須七百萬緡曰何少也敕右藏亟<lb/>
與之諸浮屠宮闕服食侈于帝居衣綺縠文繡而乗軒<lb/>
結駟者道相屬也侯景作難州郡告急帝不與兵曰佛<lb/>
在何能為乎景兵日逼流舟積白始遣使徵發遠近莫<lb/>
應曰佛可使也以三十萬緡餉戍而不許以七百萬緡<lb/>
<pb n="KR2m0046_WYG_030-28a"/>
祝釐而為之柰何舍其所養而用其所不養乎檄如羽<lb/>
馳兵卒不集景遂入據宮闕逼帝遷於臺城餓而死<hi>同上</hi>
昔宋蔡絛著古器圖説極言當時好古風盛至元符間<lb/>
憲章古始𦕈然追唐虞之典及大觀初乃倣李公麟考<lb/>
古作宣和殿博古圖所藏禮器則已五百有幾故有一<lb/>
器值金錢數十萬後動至百萬天下塜墓破伐盡矣<hi>談子</hi>
嘗聞劉文靖誚丘瓊山有散錢而少貫索瓊山還誚曰<lb/>
公有貫索而却欠散錢雖然世博綜者恃此休休心為<lb/>
<pb n="KR2m0046_WYG_030-28b"/>
貫索更玅也韓魏公為相時或謂公之德業無愧古人<lb/>
但公文章不逮歐陽永叔耳公曰吾為相永叔為翰林<lb/>
學士天下文章孰大於是即此一語永叔之文章便為<lb/>
魏公一齊穿紐矣<hi>箴談</hi>
　<lb/>
　<lb/>
　<lb/>
　錢通卷三十<lb/>
</p>
<p>
</p>
  </div>
</body>
</text>
</TEI>
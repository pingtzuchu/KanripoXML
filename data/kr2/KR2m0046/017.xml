<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷十七</head> <lb/>
    <p>
<pb n="KR2m0046_WYG_017-1a"/>
欽定四庫全書<lb/>
　錢通卷十七<lb/>
　　　　　　　　　　　　明　胡我琨　撰<lb/>
　　九之分<lb/>
　　　泉人之命定其獲弗竒蠱于竒其衡命也必戾<lb/>
　　　此無故唯數逆且無償也是故冶躍履安而鑑<lb/>
　　　前因之報可以治蠱可以立命泉行固有所止<lb/>
　　　也誰司其契惟曰分故分曰九<lb/>
<pb n="KR2m0046_WYG_017-1b"/>
　　前定<lb/>
建安有村人往來建溪忽有數錢流下尋至山半樹下<lb/>
有大甕錢滿其中而甕少欹故錢流出于是推正以石<lb/>
壓之惟取五百餘錢歸率家人將盡取之而忘其所夜<lb/>
夢人曰錢有主不可取向者五百顧爾正欹甕耳<hi>徐鉉録</hi>
上虞魏全家在縣北忽有一人著孝子服皂笠手巾掩<lb/>
口來詣全家語曰君有錢一千萬銅器亦如之大柳樹<lb/>
錢在其下取錢當得爾於君家大不吉僕尋為君取此<lb/>
<pb n="KR2m0046_WYG_017-2a"/>
便去自爾出三十年遂不復來全家亦不取錢<hi>搜神後記</hi>
邠公杜悰福夀少倫日辰五飱一食之費皆至萬錢京<lb/>
西李客見人牧羊遍滿山谷不知幾千萬口詰之自何<lb/>
而來自邠夏供相公食耳指顧之際轉首恍然並無所<lb/>
覩乃神靈所授也<hi>中朝故事</hi>
隋末一書生居太原苦于貧所居抵官庫因此而見有<lb/>
錢數萬貫遂欲携掣見一金甲人持戈曰汝要錢可取<lb/>
尉遲公帖來此尉遲公錢也書生訪求至鐵冶處有尉<lb/>
<pb n="KR2m0046_WYG_017-2b"/>
遲敬德者方袒露蓬首鍜煉之次乃前拜之公問曰何<lb/>
故曰乞錢五百貫以濟貧困尉遲怒曰打鐵人安得錢<lb/>
生曰足下若能哀憫但乞一帖公不得已令生執筆曰<lb/>
錢付某五百貫具年月日著名書生持去至庫復見金<lb/>
甲人令繫于梁上取錢五百貫而去後敬德佐唐太宗<lb/>
得天下賜錢一庫開庫欠五百貫將罪主者忽于梁上<lb/>
見有一帖乃打鐵時書帖累日驚歎求書生厚贈遣之<lb/>
<hi>逸史</hi>
<pb n="KR2m0046_WYG_017-3a"/>
陳復休號陳七子貞元中來舉褒城耕農樵採與常無<lb/>
異如五十許人昌明令胡倣常師事之將赴任留錢五<lb/>
千為復休市酒笑而不取曰吾金玉甚多恨不能用耳<lb/>
以鋤授倣使之劚地不二三寸金玉錢貨隨劚而出曰<lb/>
人間之物固若是矣但世人賦分有定不合多取若吾<lb/>
用之豈有限約乎<hi>仙傳拾遺</hi>
貞元中有孟員外者少時應進士舉久不中第將罷舉<lb/>
又無所歸託于親丈人省郎殷君宅為殷氏賤厭瘴瘧<lb/>
<pb n="KR2m0046_WYG_017-3b"/>
日甚廼白于丈人曰某貧薄疾病必不可救恐汚丈人<lb/>
華宇願委運乞待盡他所殷氏亦不與語贈三百文出<lb/>
門不知所適街西有善卜者每以清旦决卦晝後則閉<lb/>
肆下簾孟君廼謁之具陳羈蹇將塡溝壑盡以所得三<lb/>
鐶為卜資卜人遂留宿為决一卦卦成驚曰郎君更十<lb/>
日合處重職俸入七十千錢何得言貧賤卜人遂留厚<lb/>
供給已至九日並無消息又却往殷君宅殷氏見甚薄<lb/>
之亦不留連寄宿馬廐至明有敇以禁兵將為賊境觀<lb/>
<pb n="KR2m0046_WYG_017-4a"/>
察使其人與殷友善馳扣殷氏之門武人都不知書云<lb/>
便湏一謝表兼鎮撫㓂敚事故頗多公有親故文士頗<lb/>
能相助否殷良久思之無可應者忽記得孟君久曾應<lb/>
舉可以充事遽引見之令草一表詞甚精敏因請為軍<lb/>
中職事月俸正七十干乃卜後十日也<hi>逸史</hi>
齊君房者家于呉雖勤學而寡記性壯有篇詠常為凍<lb/>
餒所驅役役呉楚間干謁多不遇雖時有獲未嘗積一<lb/>
金脱錢滿一繩則必病罄而復愈<hi>纂異記</hi>
<pb n="KR2m0046_WYG_017-4b"/>
王狀元未第時醉墮汴河水神扶出曰公有三百千料<lb/>
錢若死何處消散士有效者陽墮河河神亦扶出士喜<lb/>
曰我料錢幾何神曰有三百甕黄虀無處消散爾<lb/>
周文育隨監州王勵至大庾嶺詣卜者卜者曰君北下<lb/>
不過作舍令長南入則為公侯文育曰足錢便可誰望<lb/>
公侯卜人曰君湏臾當暴得銀二千兩若不見信以此<lb/>
為驗其夕宿逆旅有賈人求博文育勝之得銀二千兩<lb/>
韓太傅為諸生時<hi>一有月之兩字</hi>借相工錢與之俱入璧雍之<lb/>
<pb n="KR2m0046_WYG_017-5a"/>
中相璧雍弟子誰當貴者相工指倪寛曰彼生當貴秩<lb/>
至三公<hi>王充論衡</hi>
里子客𤓰州一日坐肆中見門前有一錢起拾之無有<lb/>
也坐則復見如是者三四頃之丐者拾其錢而去里子<lb/>
追視之以二錢易之徧示其儕言一錢有分定也于時<lb/>
市人俱有萌焉<hi>千一録</hi>
江陵副使李君未第時于華隂店中見白衣人與之圍<lb/>
爐飲啜隨與同行至昭應白衣人曰凡事預定不可多<lb/>
<pb n="KR2m0046_WYG_017-5b"/>
求君欲知後事當留一筆乃書三封題緘云甚急則開<lb/>
之遂謝别而去後連求第不得且無資糧乃開書一封<lb/>
則曰青龍寺門前坐遂往已晚矣坐良久不敢歸適寺<lb/>
僧將閉門見李君延入熟視久之曰得非松滋李長官<lb/>
之子乎李君曰然僧曰長君我故舊也曾有錢二千貫<lb/>
寄在我處今付還郎君幸之幸矣明日李君載而行遂<lb/>
為富室後又不第進退兩難再開書一封則曰西市鞦<lb/>
轡行頭坐即往坐樓飲適樓下有議將錢買科甲者問<lb/>
<pb n="KR2m0046_WYG_017-6a"/>
之曰曾有願出錢一千貫買及第者約之不至所以主<lb/>
試郎君在此李即自買之及第官至殿中江陵副使後<lb/>
患心痛危急開第三封書則曰可處置家事矣繇是遂<lb/>
卒<hi>艷異編</hi>
韋丹年四十不第嘗騎驢至洛陽中橋見一黿長數尺<lb/>
呼呷將死丹不覺惻然問其直則曰得錢二貫則鬻時<lb/>
天大寒丹自度衫襖無可當者即以所乘驢易黿放之<lb/>
于水而去時有胡蘆先生丹因之問命胡蘆曰我焉知<lb/>
<pb n="KR2m0046_WYG_017-6b"/>
元君乃吾師也往當自詳之遂相與偕行至通利坊静<lb/>
巷見一小門胡蘆先生叩門俄而老人從二青衣出自<lb/>
稱元濬之向丹致拜曰老夫將死之命頼君以生恩德<lb/>
如天豈容酬報丹始矍然知是黿也遂具珍羞留連竟<lb/>
日抵暮辭歸老人取一通文字授之曰知君要問命敬<lb/>
往天曹録得一報凡一生皆前定只先知耳又謂胡蘆<lb/>
曰幸借我五十千以充韋君乘早决西行丹遂自五經<lb/>
及第以至江西觀察使每授一官日月無差<hi>因果録</hi>
<pb n="KR2m0046_WYG_017-7a"/>
　　命逹<lb/>
王嶷性仁謹廉儉不事財賄齋庫失火燒荆州還資評<lb/>
直三千餘萬杖主局數十而已疾篤遺令諸子曰才有<lb/>
優劣位有通塞運有貧富此自然之理無足以相陵侮<lb/>
也及卒第庫無見錢敕月給錢百萬諡曰文獻<lb/>
鄧差南郡臨沮人大富道逢估人先不相識道邊相對<lb/>
共食羅布殊品呼差與焉差曰君遠行商估勢不在豐<lb/>
何為頓爾珍羞美食估人曰人生在世終止為身口耳<lb/>
<pb n="KR2m0046_WYG_017-7b"/>
一朝死病安能復進甘味乎終不如臨沮鄧生平生不<lb/>
用為守錢奴耳差不告姓名歸至家宰鵞食動筯齩骨<lb/>
哽其喉而死<hi>廣五行記</hi>
李景讓母鄭氏宅後墻䧟得錢盈船曰吾聞無勞而獲<lb/>
身之災也天以先君餘慶矜其貧而賜之則願諸孤學<lb/>
問有成此不敢取遽掩之<hi>會編</hi>
呼延贊有膽勇鷙悍輕率官至康州團練使眞宗嘗補<lb/>
軍校皆叙已功或至諠譁贊獨進曰臣月俸百千所用<lb/>
<pb n="KR2m0046_WYG_017-8a"/>
不及半忝幸多矣自念無以報國更求遷擢將恐福過<lb/>
災至再拜而退衆善其知分<lb/>
王昭遠事太宗歴拜保静軍節度使弟昭懿亦至捧日<lb/>
都虞候初祖母郭氏常對昭遠母指之曰此兒有貴相<lb/>
他日必至公卿指昭懿曰此兒俸錢過二萬不能勝矣<lb/>
果皆如其言<lb/>
杭有傭者鬻力以求食食有餘錢輙易酒而醉于市與<lb/>
隣者或招而諭之曰子日所餘錢謂不可以樹之産乎<lb/>
<pb n="KR2m0046_WYG_017-8b"/>
對曰日餘三五錢也謂三五錢可以樹之産乎或者因<lb/>
曰日餘三錢計嵗千錢五錢幾倍之嵗有積也謂三五<lb/>
所儲不可樹之産乎對曰日亡三五錢則亡一日醉嵗<lb/>
如之則亡一嵗醉令亡嵗亡醉也謂又可以樹之産乎<lb/>
或乃笑而遣之曰子無恒産于飲食可謂有恒心矣<hi>淇筠</hi>
<hi>志感</hi>
有梁十二者名知人至宋州司馬詮作書薦之蘇州刺<lb/>
史李無言李遣日暮至宅乃著黄衣衫令一客著紫自<lb/>
<pb n="KR2m0046_WYG_017-9a"/>
代梁謂客曰向聞公語聲未有官禄又謂黄衣是三品<lb/>
今章服不同何也李乃以寔對因請詳視梁云公即合<lb/>
改得上州刺史後果改睦州贈錢一百貫梁云公至彼<lb/>
州必得重厄某為公作一法禳之公湏嗔責某妄語鞭<lb/>
背十下仍不得令妻子知也李不可梁再三以請李閔<lb/>
然而從之明早李當衙决梁十下小蒼頭走報其妻李<lb/>
入門妻云何以打梁子無言恨云忘却瞞家人也俄而<lb/>
梁叩鈴請見李曰公何以遣妻子知厄不免矣公既彊<lb/>
<pb n="KR2m0046_WYG_017-9b"/>
與某二百千文無以報公德公厄雖不免然令公得二<lb/>
千貫以充家資取以必無事李在州果取得二千貫錢<lb/>
而死梁又謂丹徒主簿盧惟雅云從此得通事舍人如<lb/>
其言後于京見之云至某年財物莊宅合破散公當與<lb/>
某五十千文某教公一言即免盧不之信不與至某年<lb/>
盧果因賭博莊宅等並盡<hi>定命録</hi>
藍采和不知何許人也常衣破藍衫行歌于城市乞索<lb/>
歌詞極多率皆仙意人莫之測但以錢與之以長繩穿<lb/>
<pb n="KR2m0046_WYG_017-10a"/>
拖地行或散失亦不回顧或見貧人即與之及與酒家<lb/>
<hi>神仙傳</hi>
天寶中相州王叟者家鄴城富有財唯夫與妻更無兒<lb/>
女積粟近至萬斛而夫妻儉嗇頗甚常食陳物纔以充<lb/>
腸不求豐厚莊宅猶廣客二百餘户叟嘗廵行客坊忽<lb/>
見一客方食盤飡豐盛叟問其業客云唯賣雜粉香藥<lb/>
而已叟疑其作賊問汝有幾財而衣食過豐也此人云<lb/>
惟有二千之本逐日食利但存其本不望其餘故衣食<lb/>
<pb n="KR2m0046_WYG_017-10b"/>
常得足耳叟遂大悟<hi>原化記</hi>
賣藥翁莫知其姓名有童稚見之逮于暮齒復見其顔<lb/>
狀不改常提一大葫蘆賣藥人告疾求藥得錢不得錢<lb/>
皆與之無阻藥皆稱有效或無疾戲而求藥者得藥尋<lb/>
必失之繇是人不敢妄求敬如神明或戲問有大還丹<lb/>
否曰有一粒一千貫錢人皆笑之以為狂多于城市笑<lb/>
罵人曰有錢不買藥喫盡作土饅頭去人莫曉其意益<lb/>
笑之後于長安賣藥抖擻葫蘆已空内只有一丸極大<lb/>
<pb n="KR2m0046_WYG_017-11a"/>
光明安於掌中謂人曰百餘年無一人肯把錢買藥喫<lb/>
深可哀哉乃自喫藥纔入口足下五色雲起飄飄而去<lb/>
<hi>續仙傳</hi>
滎陽鄭還古少有俊才嗜學而天性孝友妻柳氏僕射<lb/>
元公之女也婦道克備弟齊古好博戲賭錢還古帑藏<lb/>
中物雖妻之貲玩恣其所用齊古得之輙盡還古每出<lb/>
行必封管鑰付家人曰留待二十九郎償博勿使别為<lb/>
債息為惡人所䧟誤也弟感其意為之稍節<hi>因話録</hi>
<pb n="KR2m0046_WYG_017-11b"/>
殷浩字深源識度清遠為風流談論所宗或問浩曰將<lb/>
涖官而夢棺將得財而夢糞何也浩曰官本臭腐故將<lb/>
得官而夢尸錢本糞土故將得錢而夢穢時人以為名<lb/>
言<lb/>
崔唐臣閩人與蘇子容吕晉叔同學相好二公登第崔<lb/>
撫然罷舉後二公入三館乘馬偕出循汴岸見一士艤<lb/>
舟登牕下葢崔也亟就謁之問其别後况味曰初到篋<lb/>
中有錢百千以其半買此舟來往江湖間其半市雜貨<lb/>
<pb n="KR2m0046_WYG_017-12a"/>
時取贏以自給雖云泛梗飄蓬差愈于應舉覔官時也<lb/>
<hi>客齋隨筆</hi>
劉𤣥英號海蟾子初仕燕劉守光為相素喜道術一日<lb/>
忽有道人自稱正陽子來謁之乃邀坐堂上索雞卵十<lb/>
枚金錢十文以一文置之几上累十卵于錢若浮圖之<lb/>
狀海蟾驚異之曰危哉道人曰人居榮辱之場履憂患<lb/>
之地其危有甚于此者復盡以其錢擘破為二擲之遂<lb/>
辭去海蟾因大悟<hi>廣列仙傳</hi>
<pb n="KR2m0046_WYG_017-12b"/>
趙僧儼北海人為沙門棲遲山谷常以一壺自隨一旦<lb/>
謂弟子曰吾今夕當死壺中大錢一千以通九泉之路<lb/>
蠟燭一挺以照七尺之軀至夜而亡時人以為知命<hi>天中</hi>
<hi>記</hi>
　　竒獲<lb/>
龎元英文昌録曰後唐同光三年洛京蕃漢馬歩使朱<lb/>
守殷于積善坊役所得古文錢四百五十六文得一元<lb/>
寶四百四十文順天元寶沈存中筆談亦曰熙寜中發<lb/>
<pb n="KR2m0046_WYG_017-13a"/>
地得大錢三十餘千錢文皆曰順天得一僕考唐書志<lb/>
史思明據東都鑄得一元寶錢徑一寸四分以當開元<lb/>
通寶之百既而惡得一非長祚之兆改其文曰順天元<lb/>
寶龎始疑史傳無此年號後得錢氏錢譜乃知史思明<lb/>
鑄僕謂此見唐書甚明元英其未考耶僕家舊有得一<lb/>
元寶一錢字文方重如顔體輪郭甚古後為好事者取<lb/>
去今此二錢人家往往有之<hi>文獻通考</hi>
永明十年齊安郡民王攝掘地得四文古錢一萬二千<lb/>
<pb n="KR2m0046_WYG_017-13b"/>
七百十枚品製如一<hi>南齊祥瑞志</hi>
徐伸寶所居道南有大枯樹僕夫灑掃其下沙中獲錢<lb/>
百餘以告仲寶仲寶自往獲數百如是積年凡得數十<lb/>
萬其家人復于厨側䑕穴中得錢甚多仲寶率人掘之<lb/>
深數尺有一白雀飛出其下獲錢至百萬錢盡白雀廼<lb/>
去<hi>徐鉉稽神録</hi>
元和元年靈武李欒奏黄河岸塌處得古錢三千三百<lb/>
其錢形小方孔三足<hi>舊唐書</hi>
<pb n="KR2m0046_WYG_017-14a"/>
宣和五年郭僎為亳州䝉城令村人于田中掘得古刀<lb/>
柄端有方寸十三字彷彿𨽻書背有方孔不透身形如<lb/>
刀文曰貨布五百<hi>舊譜</hi>
天寶元年西河郡别駕李㓜竒于長平溪澗中得古刀<lb/>
又得長平異布面文科斗<hi>同上</hi>
王公和學士罷沂州得銀刀一有齊大公杏九字中闕<lb/>
不相屬刀上又有隠起圜形疑即九府圜法<hi>嘉祐志</hi>
咸通八年兖海觀察鄭漢章奏百姓于野内掘得古銅<lb/>
<pb n="KR2m0046_WYG_017-14b"/>
片四千九百五十五片詔翰林騐云上有齊歸化三字<lb/>
<hi>舊譜</hi>
魏郡張奮賣宅于黎陽程應舉家疾轉賣于鄰人何文<lb/>
文獨持大刀暮入北堂宿一更中有人丈餘高冠黄衣<lb/>
升堂呼細腰何以有生人氣答曰無之湏臾有高冠青<lb/>
衣者又有高冠白衣者問答並如前及將曙文乃下堂<lb/>
中如向法呼之曰黄衣者金也在堂西壁下青衣錢也<lb/>
在堂前井邊五歩白衣銀也在牆東角柱下汝誰也曰<lb/>
<pb n="KR2m0046_WYG_017-15a"/>
我杵也在竈下文按次掘之得金銀各五百斤錢千餘<lb/>
萬仍取杵焚之宅遂清安<hi>搜神記</hi>
右驍衞大將軍張籛出逰近郊于大冡之上忽有黄雀<lb/>
啣一銅錢置之而去未幾復于衙院晝卧見二雀相鬬<lb/>
畢各嗛一錢落于前籛後以所獲三錢常秘于巾箱識<lb/>
者以為大富之徴<hi>晉書</hi>
柳積字德封勤苦為學夜燃木葉以代燈火中夕聞牕<lb/>
外有呼者積出見之有五六丈夫各負一囊傾于屋下<lb/>
<pb n="KR2m0046_WYG_017-15b"/>
如榆莢語曰與君為書糧勿憂業不成明旦起視皆漢<lb/>
古錢計得一百七十千乃終其業宋明帝時官至東宫<lb/>
舍人<hi>獨異志</hi>
元和初洛陽村百姓王清傭力得錢五鐶因買田畔一<lb/>
枯栗樹將為薪以求利經宿為隣人盜斫創及腹有黑<lb/>
蛇舉首如臂語人曰我王清本也汝勿斫其人驚懼失<lb/>
斤而走及明王清令子孫薪之復掘其根根下得大甕<lb/>
散錢實之王清因是獲利而十餘年巨富遂甃錢形龍<lb/>
<pb n="KR2m0046_WYG_017-16a"/>
號王清本<hi>酉陽雜爼</hi>
上黨鮑瑗家多䘮病貧苦淳于智卜之曰君居宅不利<lb/>
故令君困爾君舍東北有大桑樹君徑至市入門數十<lb/>
歩當有一人賣新鞭者便就買還以懸此樹三年當暴<lb/>
得財瑗承言詣市果得馬鞭懸之三年浚井得錢數十<lb/>
萬銅鐵器復二萬餘于是業用既展病者亦無恙<hi>搜神記</hi>
東海蔣潛常至不其縣次林中露一尸鳥來食之見一<lb/>
小兒驅鳥鳥即起見尸頭上着通天犀纛揣其價可數<lb/>
<pb n="KR2m0046_WYG_017-16b"/>
萬乃取之鳥集無復驅者<hi>續齊諧志</hi>
王韶之始興記勞口東岸有石四方高百餘仞其狀如<lb/>
臺父老相傳此石昔有三人伐木以作橋上石頂戲見<lb/>
數甕錢共取半甕而還<lb/>
洪州胡氏家貧有子五人其最小者氣狀殊偉此子既<lb/>
生家稍充給令此子主船載麥泝流詣州市截江而渡<lb/>
船勢抵岸力不能制沙塌岸崩穴中得錢數百萬乃棄<lb/>
麥載錢而歸繇是其家益富市置僕馬不欲久居村落<lb/>
<pb n="KR2m0046_WYG_017-17a"/>
因令往來城市行及中道所乘之馬跑地不進顧謂其<lb/>
僕曰船所抵處得錢今馬跑地亦恐有物因令左右斸<lb/>
之得金五百兩他日復詣城市因有商胡遇之知其頭<lb/>
中有珠使人誘而狎之取其珠而去<hi>録異記</hi>
唐洛陽劉貫詞大厯中求丐于蘇州逢蔡霞秀才者一<lb/>
見意頗殷勤問曰兄今汎逰江湖間何為乎曰求止耳<lb/>
曰然則獲幾何而止曰十萬曰設令必得亦廢數年霞<lb/>
居洛中以他故避地音信久絶兄蓬遊之望不擲日月<lb/>
<pb n="KR2m0046_WYG_017-17b"/>
而得于是遺錢十萬授書一緘曰霞居渭橋下合眼叩<lb/>
橋柱當有應者必邀入宅老母奉見時小妹亦令出見<lb/>
使渠助為主人百緡之贈渠當必諾貫詞遂往果見母<lb/>
及妺因曰書中以兄處分令以百緡奉贈既難獨舉湏<lb/>
使輕齎今奉一器其價相當命取鎮國椀來授貫詞曰<lb/>
此罽賔國椀其國以鎮災厲唐人得之固無所用得錢<lb/>
十萬可貨之貫詞持椀行數歩視手中器乃一黄色銅<lb/>
椀也其價只値三五鐶耳執鬻于市及嵗餘忽有胡客<lb/>
<pb n="KR2m0046_WYG_017-18a"/>
來視之問其價貫詞曰二百緡客曰所直何止二百緡<lb/>
但非中國所用有之何益百緡可乎貫詞許之胡曰此<lb/>
乃罽賔國鎮國椀也此椀失來其國大荒為龍子所竊<lb/>
已四年其君方以國中半年之賦召贖君何以致之貫<lb/>
詞具告其故胡曰罽賔守龍上訴當追尋次此霞所以<lb/>
避地隂㝠吏嚴不得陳首藉君為繇送之耳<hi>續𤣥怪録</hi>
隋開皇初廣都孝廉侯遹入城至劍同外忽見四黄石<lb/>
皆大如斗遹愛之収藏干書籠負之以驢因歇鞍取看<lb/>
<pb n="KR2m0046_WYG_017-18b"/>
皆化為金遹至城貨之得錢百萬市美妾十餘人大開<lb/>
第宅又近甸置良田别墅<hi>𤣥怪録</hi>
張老與妻别韋恕曰人世遐遠不及作書奉金二十鎰<lb/>
并與一故席㡌曰若無錢可于揚州北邸賣藥王老家<lb/>
取一千萬持此為信遂别復令崑崙奴送出郤到天壇<lb/>
崑崙奴拜别去韋自荷金而歸其家驚訝或仙或妖不<lb/>
知所謂五六年間金盡欲取王老錢復疑其妄曰取爾<lb/>
許錢不持一字此㡌安足信既而困極其家强逼之曰<lb/>
<pb n="KR2m0046_WYG_017-19a"/>
必不得錢亦何傷乃往楊州入北邸而王老者方當肆<lb/>
陳藥韋前曰張老令取錢一千萬持此㡌為信王曰錢<lb/>
即實有席㡌是乎韋曰叟豈不識耶王老未識有小女<lb/>
出青布幃中曰張老常過令縫㡌頂其時無皂線以紅<lb/>
線縫之可驗因取看果是遂得錢而歸乃信眞神仙也<lb/>
<hi>續𤣥怪録</hi>
唐貞元初廣陵傭工馮俊遇一道士命負藥至山道士<lb/>
遂送俊出謂曰勞汝遠來少有遺汝授與錢一千文令<lb/>
<pb n="KR2m0046_WYG_017-19b"/>
繫腰下至家解觀之自當有異又問家有幾口云妻兒<lb/>
五口授以丹藥可百餘粒曰日食一粒可百日不食俊<lb/>
辭曰此歸路遠何繇可至道士曰與汝圖之遂引行亂<lb/>
石間見一石卧如虎狀令俊騎上以物䝉石頭俊執其<lb/>
末如執轡焉誡令閉目候足著地即開俊如言騎石道<lb/>
士以鞭鞭石遂覺此石騰空而飛久之覺足躡地開目<lb/>
已在廣陵郭門矣人家方始舉燭比至舍妻兒猶驚其<lb/>
速遂解腰下皆金錢也自此不復為人傭工廣置田園<lb/>
<pb n="KR2m0046_WYG_017-20a"/>
為富民焉<hi>原化記</hi>
昔有盧李二生隠居太白山習吐納導引之術李别去<lb/>
後遇盧生問李曰公所欠官錢多少曰二萬貫乃與一<lb/>
拄杖曰將此于波斯店取錢可從此學道無自穢也纔<lb/>
曉前馬至二舅令李生去送出門波斯見拄杖驚曰盧<lb/>
二舅拄杖何以得之依言付錢遂得無事其年往汴州<lb/>
行軍陸長源以女嫁之既婚頗類盧二舅北亭子所覩<lb/>
者復解箜篌果有朱書字視之天際之詩兩句也李生<lb/>
<pb n="KR2m0046_WYG_017-20b"/>
具説楊州城南盧二舅亭中筵宴之事妻曰少年兄弟<lb/>
戲書此昨夢見使者云仙官追一如公所言也李公歎<lb/>
訝郤㝷二舅之居惟見荒草不復覩亭臺矣<hi>逸史</hi>
杜子春者葢周隋間人志氣間曠縱酒間逰資産蕩盡<lb/>
投于親故皆以不事事見棄方冬衣破腹空徒行長安<lb/>
中日晚未食徬徨不知所往于東市西門仰天長吁有<lb/>
一老人策杖于前問曰君子何嘆春言其心老人曰幾<lb/>
緡則豐用子春曰三五萬可矣老人曰未也更言十萬<lb/>
<pb n="KR2m0046_WYG_017-21a"/>
曰未也乃言百萬亦曰未也曰三百萬于是袖出一緡<lb/>
曰給子今夕明日午時候子于波斯邸愼無後期及時<lb/>
子春往老人果與錢三百萬不告姓名而去子春既富<lb/>
蕩心復熾自以為終身不復羈旅也乘肥衣輕㑹酒徒<lb/>
徴絲管歌舞于倡樓不復以治生為意一二年間稍稍<lb/>
而盡衣服車馬易貴從賤去馬如驢去驢如步倐忽如<lb/>
初既而復無計自嘆于市門發聲而老人到握其手曰<lb/>
君復如此竒哉吾將復濟子幾緡方可子春慚不應老<lb/>
<pb n="KR2m0046_WYG_017-21b"/>
人因逼之子春愧謝而已老人曰明日午時來前期處<lb/>
子春忍愧而往得錢一千萬未受之初憤發以為從此<lb/>
謀身治生石季倫猗頓小䜿耳錢既入手心又翻然縱<lb/>
適之情又却如故不一二年間貧過舊日復遇老人于<lb/>
故處子春不勝其愧掩面而走老人牽裾止之又曰嗟<lb/>
乎拙謀也因與三千萬曰此而不痊則子貧在膏肓矣<lb/>
子春曰吾落拓邪逰生涯罄盡親戚豪族無相顧者獨<lb/>
此叟三給我我何以當之因謂老人曰吾得此人間之<lb/>
<pb n="KR2m0046_WYG_017-22a"/>
事可以立孤孀可以衣食于名教復圓矣感叟深惠立<lb/>
事之後唯叟所使老人曰吾心也子治生畢來嵗中元<lb/>
見我于老君雙檜下<hi>續𤣥怪録</hi>
偽呉楊行密初定楊州有康氏者以傭賃為業僦一室<lb/>
于太平坊空宅中康晨出未返其妻生一子方席藁忽<lb/>
有一異人赤面朱衣冠據門坐妻驚怖叱之乃走如舍<lb/>
西踣然有聲康歸欲至家路左忽有錢五千貫羊牛半<lb/>
邊尊酒在焉因持之歸妻亦告其所見即往舍西㝷之<lb/>
<pb n="KR2m0046_WYG_017-22b"/>
乃一金人仆于草間亦曵之歸因烹羊飲酒得以周給<lb/>
自是出必獲利日以富贍<lb/>
宋金銀工楊初配納贍軍錢七百餘千盡鬻家資未支<lb/>
其半初事母至孝每為供軍司追促不令母知恐母為<lb/>
憂一日有道人詣其家問所納官錢以何准備具以困<lb/>
乏言之道人令市生鐵備炭火明日復來燃炭壘鐵以<lb/>
藥投之一夕成銀而去臨行謂初曰我往青城山中與<lb/>
以丹藥俾奉其母後其母髪白更青老能返壯<lb/>
<pb n="KR2m0046_WYG_017-23a"/>
宋陳汝器居仙逰城中之南街家居積善一夕飛錢滿<lb/>
其室汝器與妻朱氏焚香祝曰願有良子錢乞減半其<lb/>
後汝器子可大登政和二年進士遂為望族<hi>興化府志勝</hi>
宋乾德年置寜遠縣實漢之冷道縣唐之延唐縣也志<lb/>
云冷道故城在縣東南大厯故城在春陵縣城北十五<lb/>
里析自延唐者舂陵詳州下其故址在縣北五十里漢<lb/>
長沙王陵墓猶存居民掘地時時得五銖錢<hi>永州府志勝</hi>
陳爵陳挺年皆十嵗以上相與釣于湖涯挺先釣爵後<lb/>
<pb n="KR2m0046_WYG_017-23b"/>
往爵問挺曰釣寜得乎挺曰得爵即歸取竿繩去挺四<lb/>
十歩所見湖涯有酒罇色正黄没水中爵以為銅也渉<lb/>
水取之滑重不能舉挺望見號曰何取爵曰是有銅舉<lb/>
也挺往助之渉水未持罇頓衍更為之盤動行入深淵<lb/>
中復不見挺爵留顧見如錢等正黄數百千枚即共掇<lb/>
摝各得滿手<hi>王充論衡</hi>
牛相公墓在金湖坊鄧家山下墓高五六丈旁環列小<lb/>
塋三十餘陪葬今多夷乃犁鉏之下往得銅錢器物無<lb/>
<pb n="KR2m0046_WYG_017-24a"/>
名可考<hi>南安府志勝</hi>
甘羅城去舊淮隂縣北一里俗傳秦甘羅所築天雨後<lb/>
往往于土中得小錢狀如鐘有篆文不可辨號甘羅錢<lb/>
<hi>淮安府志</hi>
洪崖在洪洞縣城南高踰百尺東西袤五十里澗水出<lb/>
焉流入于汾又秦壁村之寶崖四壁孤絶北俯汾河中<lb/>
藏凹處有小浮圖樵牧往往于此掘得錢寶以近劉淵<lb/>
墓云<lb/>
<pb n="KR2m0046_WYG_017-24b"/>
鄱陽東大山有一石臨河如廪高數丈號曰錢倉户如<lb/>
六尺牀晉太和中有漁人從户過遇户開其錢自出因<lb/>
收得錢四<hi>寰宇記</hi>
風俗通曰魏郡龎儉因亂失父時儉三四嵗母襁抱轉<lb/>
客廬里鑿井得錢千餘萬遂巨富行求老蒼頭使主牛<lb/>
馬耕種直錢二萬有賔婚大㑹堂上作樂奴在竈下竊<lb/>
言堂上母我婦也婢即具白母母使儉呼問事實曰是<lb/>
我翁也母因下堂抱其頸啼泣遂為夫婦儉及子歴二<lb/>
<pb n="KR2m0046_WYG_017-25a"/>
千石刺史七八人時人為之語曰廬里龎公鑿井得銅<lb/>
買奴得翁<hi>時人語</hi>
晉義熙十二載淯陽縣羣童子浴于淯水忽見側有錢<lb/>
出如流沙因競取之手滿放隨流去又以衣盛裹各有<lb/>
所得<hi>洽聞記</hi>
世祖治盆城又得一大錢文曰太平百嵗<hi>南齊祥瑞志</hi>
泰始中建德校尉王和掘地得一鼎容四斗中有大錢<lb/>
三十文曰百當千千當萬因此令公私行錢<hi>晉書載記石勒傳</hi>
<pb n="KR2m0046_WYG_017-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷十七<lb/>
</p>
<p>
</p>
  </div>
</body>
</text>
</TEI>
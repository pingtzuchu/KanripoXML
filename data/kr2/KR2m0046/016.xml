<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷十六</head> <lb/>
    <p>
<pb n="KR2m0046_WYG_016-1a"/>
欽定四庫全書<lb/>
　錢通卷十六<lb/>
　　　　　　　　　　　　明　胡我琨　撰<lb/>
　　八之節<lb/>
　　　物不可窮受之以節節非濟物之窮出入之則<lb/>
　　　各有量省約者如其量而止君子節於朝小人<lb/>
　　　節於野保世滋大利樂各得其所之善經也如<lb/>
　　　曰纎嗇示守則物富而節之道反窮矣老子寳<lb/>
<pb n="KR2m0046_WYG_016-1b"/>
　　　儉其寳節乎故節曰八<lb/>
　　裁省<lb/>
李吉甫奏中原宿兵見在八十餘萬商賈僧道不服田<lb/>
畝者什有五六是常以三分勞筋苦骨之人奉七分待<lb/>
衣坐食之輩也今内外官以税錢給俸者不下萬員天<lb/>
下或以一縣之地而為州一鄉之民而為縣者甚衆舊<lb/>
制一品月俸三千緡職田祿米不過千斛艱難以來増<lb/>
制使額厚給俸錢大歴中權臣月至九千緡州無大小<lb/>
<pb n="KR2m0046_WYG_016-2a"/>
刺史皆千緡常衮始立限約李泌稍復増加然有名存<lb/>
職廢或額去俸存閑劇之間厚薄頓異請敇有司詳定<lb/>
省吏員併州縣減入仕之塗定俸給之數於是詔段平<lb/>
仲韋貫之許孟容李絳同詳定省併八百八員諸色流<lb/>
外千七百餘人<hi>㑹編</hi>
高宗紹興三年劉大中宣諭江南歸言泉司官吏之費<lb/>
嵗十三萬緡請省官屬從之<lb/>
先是党項皆詣關以貢馬為名國家約其直酬之加以<lb/>
<pb n="KR2m0046_WYG_016-2b"/>
館穀賜與嵗費五十餘萬緡至是始於緣邊置塲市馬<lb/>
不令詣關<hi>㑹編</hi>
上知後苑作使過太府寺錢六十餘萬詔令非特㫖不<lb/>
得於諸處借支一中官挾周禮進指膳夫内府之類惟<lb/>
王及后不㑹然之遂罷<hi>晁氏客話</hi>
初河隴旣没於吐蕃安西北庭及西域使人在長安者<lb/>
歸路阻絶皆仰給於度支李泌知胡客皆有妻子買田<lb/>
宅安居不欲歸命停其給凡四千人皆詣政府訴之泌<lb/>
<pb n="KR2m0046_WYG_016-3a"/>
曰此皆從來宰相之過豈有外國使者留京師數十年<lb/>
不聽歸乎今當假道回紇各遣歸國不願者當於鴻臚<lb/>
自陳授以職位給俸禄人生當乗時展用豈可終身客<lb/>
死乎於是胡客無一人願歸者泌皆分𨽻神策兩軍禁<lb/>
旅益壯嵗省五十萬緡<hi>㑹編</hi>
内外制凡草制除官自給諌待制以上皆有潤筆物太<lb/>
宗時立潤筆錢數降詔刻石於舍人院每除官則移文<lb/>
督之在院官下至吏人院騶皆分霑元豐中改立官制<lb/>
<pb n="KR2m0046_WYG_016-3b"/>
内外制皆有添給罷潤筆之物<hi>夢溪筆譚</hi>
武宗惡僧尼財産没官銅像鐘磬鑄錢五臺僧多奔幽<lb/>
州張仲武乃封二刀付居庸關曰有遊僧入境則斬之<lb/>
<hi>通鑑</hi>
孔謙復言於郭崇韜曰首座相公事繁第遠簿書留滯<lb/>
宜更圖之豆盧革當以手書便省庫錢數十萬謙以示<lb/>
崇韜革懼奏請崇韜專判租庸崇韜固辭請復用張憲<lb/>
謙彌失望言於革曰錢穀細事魏都根本興唐尹王正<lb/>
<pb n="KR2m0046_WYG_016-4a"/>
言操守有餘智力不足使之居朝廷猶愈於專委方靣<lb/>
也革言於崇韜乃留張憲於東京以正言為租庸使正<lb/>
言昏懦謙利其易制故也尋敇三司並𨽻租庸使<hi>㑹編</hi>
劉崇即位於晉陽仍用乾祐年號謂諸將曰朕以高祖<lb/>
之業一朝墜地今日位號不得已而稱之顧我是何天<lb/>
子汝曹是何節度使耶繇是不建宗廟祭祀如家人禮<lb/>
宰相俸錢月止百緡節度使止二十緡自餘薄有資給<lb/>
而已聞湘隂公死哭曰吾不用忠臣之言以至於此為<lb/>
<pb n="KR2m0046_WYG_016-4b"/>
李驤立祠嵗時祭之<hi>同上</hi>
近内奏修重華宫舊例須關朝廷出錢下臨安府轉運<lb/>
司應辦壽皇曰此間無用錢處所積甚多只用重華庫<lb/>
錢不必關聞南内曁役成更不官差一夫一匠<hi>西湖志</hi>
仁宗每私宴十閣分獻熟食是嵗秋初蛤蜊初至都或<lb/>
以為獻仁宗問曰安得已有此耶其價幾何曰每枚千<lb/>
錢一獻凡二十八枚上不樂曰我常戒爾輩勿為侈靡<lb/>
今一下箸費二十八千吾不堪也遂不食<hi>後山談叢</hi>
<pb n="KR2m0046_WYG_016-5a"/>
齊澣遷潤州刺史州北距𤓰步沙尾紆滙六十里舟多<lb/>
敗溺澣徙漕路繇京口埭治伊婁渠以逹揚子嵗無覆<lb/>
舟減運錢數十萬<hi>新塘記</hi>
有醫工劉集交通禁中上敇鹽鐵補塲官柳仲郢上言<lb/>
醫工術精宜補醫官若委務銅鹽何以課其殿最且塲<lb/>
官賤品非特敇所宜親上遽賜絹遣之他日見仲郢勞<lb/>
之曰卿論劉集事甚佳上嘗有疾醫工梁新治之良已<lb/>
自陳求官但一月給錢三百編而已<hi>㑹編</hi>
<pb n="KR2m0046_WYG_016-5b"/>
　　儉約<lb/>
平陵士孫奮貲至一億七十萬富聞京師而性儉吝从<lb/>
人端辟梁冀掾奮送絹五疋食以乾魚嘗宿客舍顧錢<lb/>
直甚少主曰君惜錢如此欲作士孫景卿耶<hi>三輔决錄</hi>
唐主性節儉常躡蒲履盥頮用鐵盎暑則寢於青菖帷<lb/>
左右使令惟老醜宫人服飾粗畧死國事者雖士卒皆<lb/>
給賞三年分遣使者按行民田以肥瘠定其税民間稱<lb/>
差法自是江淮調兵興役及他賦歛皆以税錢為率至<lb/>
<pb n="KR2m0046_WYG_016-6a"/>
今用之<hi>通鑑</hi>
孫之翰人嘗與一硯直三十千孫曰硯有何異而如此<lb/>
之價也客曰硯以石潤為貴此石呵之則水流孫曰一<lb/>
日呵得一擔水纔直三錢買此何用竟不受<hi>夢溪筆談</hi>
李若谷為長社令日懸百錢於壁用盡即止東坡謫齊<lb/>
安日用不過五十每月朔取錢一千五百斷為三十塊<lb/>
掛屋梁上平旦用盡又挑取一塊即藏去又以竹筒貯<lb/>
用不盡之錢以待賔客云此賈耘老法也又與李公擇<lb/>
<pb n="KR2m0046_WYG_016-6b"/>
書云口腹之欲何窮之有每加節儉亦是惜福延壽之<lb/>
道張無垢云余平生貧困處之亦自有法每日用度不<lb/>
過數十錢亦是足至今不易也有客自來陽來言鄭亨<lb/>
仲日以數十錢懸壁間椒桂葱姜皆約以一二錢曰吾<lb/>
平生貧苦晚年登第稍覺快意便成竒禍今學張子韶<lb/>
法要見舊時虀鹽風味矣甚長久也仇泰然守四明與<lb/>
一幙官極相得一日問及公家日用多少對以十口之<lb/>
家日用千錢泰然曰何用許多曰早具少肉晚菜羮泰<lb/>
<pb n="KR2m0046_WYG_016-7a"/>
然驚曰某為太守居常不敢食肉只是喫菜公為小官<lb/>
乃敢食肉定非亷吏自爾見踈<hi>箴譚</hi>
蘇子由因舊詩序予因卞氏故居改築新宅其㕔事陋<lb/>
甚有柴氏㕔三間求售三百餘萬錢力不能致子遲曰<lb/>
因卞之舊而易其瓦亦可子孫若賢當師公儉予愧其<lb/>
言從之作因舊詩<lb/>
　<lb/>
　<lb/>
<pb n="KR2m0046_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷十六<lb/>
</p>
<p>
</p>
  </div>
</body>
</text>
</TEI>
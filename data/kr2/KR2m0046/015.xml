<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷十五</head> <lb/>
    <p>
<pb n="KR2m0046_WYG_015-1a"/>
欽定四庫全書<lb/>
　錢通卷十五<lb/>
　　　　　　　　　　　　明　胡我琨　撰<lb/>
　　七之操<lb/>
　　　泉之波也世胥淆之淆之無特操也心如水不<lb/>
　　　可波介如石不可淆也吾守吾素風之不為靡<lb/>
　　　也景運清泰上下同風匹夫猶能自好勵世者<lb/>
　　　寜得不以身之清白雋世道之澹穆耶故操曰<lb/>
<pb n="KR2m0046_WYG_015-1b"/>
　　　七<lb/>
　　主術<lb/>
貞觀中治書侍御史權萬紀上言宣饒二州諸山大有<lb/>
銀坑採之極是利益每嵗可得錢百萬貫上謂曰朕貴<lb/>
為天子是事無所少乏唯嘉言善事有益於百姓者且<lb/>
國家賸得數百萬錢何如得一有才行人不見卿推賢<lb/>
進善之事又不能按舉不法震肅權豪唯只言税鬻銀<lb/>
坑以利多為美昔堯抵璧於山投珠於淵繇是崇名美<lb/>
<pb n="KR2m0046_WYG_015-2a"/>
號見稱千載後漢桓靈二帝好利賤士為近代庸暗之<lb/>
主卿遂欲將我比桓靈耶是日放令還第<hi>唐書</hi>
敬宗自為諸王深知兩朝之弊及即位勵精求治去奢<lb/>
從儉詔宫女非有職事者出三千餘人放五百鷹犬省<lb/>
敎坊總監冗食千二百餘員近嵗别貯錢榖悉歸之有<lb/>
司宣索組繡彫鏤之物悉罷之穆宗之世每月視朝不<lb/>
過一二上始復舊制每竒日視朝對宰相羣臣延訪政<lb/>
事久之方罷待制官舊雖設之未嘗召對至是屢蒙延<lb/>
<pb n="KR2m0046_WYG_015-2b"/>
問中外翕然相賀以為太平可冀<hi>通鑑</hi>
尋命兼關南兵馬都監李漢超在關南有訟其强娶已<lb/>
女為妾及貸民錢不償者帝召謂曰汝女欲適何人對<lb/>
曰農家耳又問漢超未至關南時契丹何如對曰嵗苦<lb/>
侵㬥曰今復爾耶對曰無也帝曰漢超朕之貴臣汝女<lb/>
為之妾不猶愈為農婦乎且使漢超不在關南汝家尚<lb/>
能保其所有貨財耶責其人而遣之宻使諭漢超曰亟<lb/>
還其女并所貸朕姑貰汝勿復為也不足於用何不告<lb/>
<pb n="KR2m0046_WYG_015-3a"/>
朕耶漢超感泣繇是益修政理吏民愛之<hi>㑹編</hi>
徳宗時李正已畏上威名表獻錢三十萬緡徳宗欲受<lb/>
之恐見欺却之則無辭崔祐甫請遣使慰勞淄青將士<lb/>
因以正已所獻錢賜之使將士人人戴上恩又諸道聞<lb/>
之知朝廷不重貨財徳宗悦從之正已大慚天下以為<lb/>
太平之治庶幾可望焉<hi>皇明經濟録</hi>
　　亷名<lb/>
梁何遠為武昌太守武昌俗皆汲江水盛夏遠患水温<lb/>
<pb n="KR2m0046_WYG_015-3b"/>
每以錢買人井寒水不取錢者則連水還之<hi>南史</hi>
建武中太守鄧晨欲修復河功聞楊曉水脉召與議之<lb/>
楊曰昔成帝用方進之言尋而自夢上天天帝怒曰何<lb/>
故敗我濯龍淵是後民失其利多致饑困明府今興立<lb/>
廢業將有徵於此誠願以死効力晨大悦因署楊為都<lb/>
水掾使典其事楊因高下形勢起塘四百餘里數年迺<lb/>
立後陂成人譛楊言取錢晨繫楊於獄户自開械自解<lb/>
晨釋之出時日暮陂上有火光引前清徳之感也<hi>謝承書</hi>
<pb n="KR2m0046_WYG_015-4a"/>
謝朏字敬冲永明中為義興太守在郡不省雜事悉付<lb/>
綱紀曰吾不能作主者吏但能作太守耳後為呉興太<lb/>
守弟瀹時為吏部尚書朏至郡致瀹數斛酒還書曰可<lb/>
力飲此勿豫人事朏居郡每不理常務聚飲衆頗譏之<lb/>
亦不屑也子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為東陽内史及還五官送錢一萬止留<lb/>
一百答曰數多劉寵更以為愧<hi>南史</hi>
孫叔敖病甚臨卒將無棺椁令其子曰優孟曾許千金<lb/>
貸吾孟楚之樂長與相君相善雖言千金寔不負也卒<lb/>
<pb n="KR2m0046_WYG_015-4b"/>
後數年莊王置酒以為樂優孟迺言孫君相楚之功即<lb/>
慷慨商歌曰貪吏不可為而可為亷吏可為而不可為<lb/>
貪吏而不可為者當時有汙名而可為者子孫有以家<lb/>
成亷吏而可為者當時有清名不可為者其後躬租而<lb/>
負薪貪吏常苦富亷吏常苦貧獨不見楚相孫叔敖亷<lb/>
潔不受錢涕泣數行王心感動覺悟問孟孟具列對即<lb/>
求其子封於潘國潘即固始也<hi>漢延熹中立碑</hi>
呉祐政從仁簡民不忍欺嗇夫孫性私賦民錢市衣以<lb/>
<pb n="KR2m0046_WYG_015-5a"/>
進其父父得而怒曰有君如是何故欺之促歸伏罪性<lb/>
慙懼自首具談父言祐曰掾以親故受汚穢之名所謂<lb/>
觀過知仁矣使歸謝其父還以衣遺之<hi>㑹編</hi>
鄭棨為廬州刺史移檄黄巢請無犯州境嵗滿去贏錢<lb/>
千緡藏州庫後他盗至終不敢犯鄭使君錢<hi>五車韻瑞</hi>
嘗有一名公初任縣尉有舉人投書索錢戲為一詩答<lb/>
之曰五貫九百五十俸省錢請作足錢用妻兒尚未厭<lb/>
糟糠僮僕豈免遭饑凍贖典贖解不曽休喫酒喫肉何<lb/>
<pb n="KR2m0046_WYG_015-5b"/>
曾夢為報江南癡秀才更來謁索覔甚甕熈寜中例増<lb/>
選人俸錢不復有五貫九百俸者此寔養亷隅之本也<lb/>
張忠定公為崇陽令一吏自庫中出鬢傍有一錢詰之<lb/>
乃庫中錢也公命杖之吏勃然曰一錢何足杖我耶爾<lb/>
能杖我不能斬我也公援筆判之一日一錢千日一千<lb/>
繩鋸木斷水滴石穿自仗劍下階斬其首申臺府自劾<lb/>
崇陽人至今傳之<hi>彚苑詳註</hi>
孔覬後為司徒左長史弟道存代覬為後軍長史江夏<lb/>
<pb n="KR2m0046_WYG_015-6a"/>
内史時東土大旱都邑米貴一斗將百錢道存慮覬甚<lb/>
乏遣使載五百斛米餉之覬呼使謂之曰我在彼三載<lb/>
去官之日不辨有路糧至彼未幾那能便得此米即可<lb/>
載還彼吏曰自古以來無有載米上水者都下米貴乞<lb/>
於此貨之不聽吏乃載米而去<hi>南史</hi>
鄭譯拜爵國公高熲戲曰筆乾答曰出為方岳杖策言<lb/>
歸不得一文何以潤筆<hi>隋書</hi>
安陵清者項仲山每飲馬渭水投三錢郝亷亦然<hi>趙岐三輔</hi>
<pb n="KR2m0046_WYG_015-6b"/>
<hi>决録</hi>
陽城為諫議大夫以布衾枕質錢人爭售之<hi>續韻府</hi>
劉寵漢安帝時㑹稽守被徵入山隂有五叟龎睂皓首<lb/>
人賫百錢送寵曰自明府來狗不夜吠人不識吏寵為<lb/>
選一大錢受之而去<hi>劉寵傳亷吏傳作劉綂</hi>
交阯太守張恢坐贓千金徵還伏法以資物簿入大司<lb/>
農詔頒賜羣臣鍾離意得珠璣悉以委地而不拜賜帝<lb/>
怪而問故對曰臣聞孔子忍渴於盗泉之水曾參回車<lb/>
<pb n="KR2m0046_WYG_015-7a"/>
於勝母之閭惡其名也此贓穢之物誠不敢拜帝嗟嘆<lb/>
曰清乎尚書之言乃以庫錢三十萬賜之<lb/>
薛宣為馮翊池陽㑹舉亷吏獄掾王立未及召立妻獨<lb/>
受囚家錢六千立不知慙恐自殺<lb/>
潁川黄子亷每飲馬輒投錢<hi>風俗通</hi>
舊蜀嘉王召孝亷仲庭預令敎授諸子庭預雖通墳典<lb/>
常厄饑寒至門下亦未甚禮時方凝寒王以舊火爐送<lb/>
學院庭預方獨坐太息以筯撥灰俄灰中得一雙金火<lb/>
<pb n="KR2m0046_WYG_015-7b"/>
筯遽求謁見王陳其本末王曰吾家失此物已十年吾<lb/>
子得之還以相示眞有古人之風贈錢十萬衣數襲米<lb/>
麥三十石禮待甚厚薦授榮州録事參軍<hi>玉溪編事</hi>
李師古䟦扈憚杜黄裳為相未敢失禮乃命一幹吏寄<lb/>
錢數千繩并氊車子一乗亦近千緡使者未敢遽送乃<lb/>
於宅門伺候累日有緑輿自宅出從婢二人皆青衣襤<lb/>
褸問何人曰相公夫人使者遽歸以白師古師古乃折<lb/>
其謀終身不敢失節<hi>幽閑鼓吹</hi>
<pb n="KR2m0046_WYG_015-8a"/>
向文簡公敏中判大理寺時没入祖吉贓錢分賜法吏<lb/>
公引鍾離意委珠事獨不受在官一無所須以亷清聞<lb/>
<hi>自警編</hi>
户部侍郎牛僧孺素為穆宗所厚初韓𢎞之子右驍衛<lb/>
將軍公武為其父謀以財結中外及公武卒穆宗取𢎞<lb/>
財簿自閲視凡中外主權多納𢎞貨獨朱句細字曰某<lb/>
年月日送户部牛侍郎錢千萬不納穆宗大喜以示左<lb/>
右曰果然吾不謬知人以僧孺為中書侍郎同平章事<lb/>
<pb n="KR2m0046_WYG_015-8b"/>
<hi>賂遺總類</hi>
孝子查道為人輕財重義初就試貧不能上道親舊歛<lb/>
錢三萬遺之道出滑州過父友吕翁家翁䘮無錢葬母<lb/>
兄將鬻女以辦䘮事道傾槖悉與之且為嫁其女是嵗<lb/>
罷試時人以比郭代公又有同僚死女為人婢道贖之<lb/>
以嫁士族在官雖俸入豐厚旁給宗族孤寡為畢嫁娶<lb/>
者十餘家以是常匱乏所至務寛恕胥吏有過未嘗笞<lb/>
罰民有訟逋負者或出已錢償之嘗出案部路旁有佳<lb/>
<pb n="KR2m0046_WYG_015-9a"/>
棗從者摘以獻道即計直挂錢於木有文集牋表行於<lb/>
世<hi>亘史外紀</hi>
張無垢在越土作幕官不請供給錢在館中進書不肯<lb/>
轉官人皆以為好名之過無垢曰旣請月俸又受供給<lb/>
偶然進書又便受賞於我心寔有不安此亦本分事何<lb/>
名之好<hi>經濟編</hi>
中子秉秉字叔節少傳父業兼明京氏易博通書傳常<lb/>
隱居敎授年四十餘乃應司空辟拜侍御史頻出為豫<lb/>
<pb n="KR2m0046_WYG_015-9b"/>
荆徐兖四州刺史遷任城相自為刺史二千石計日受<lb/>
俸餘禄不入私門故吏齎錢百萬遺之閉門不受<hi>左編</hi>
　　貞介<lb/>
顧恊字正禮少清介有志操為舍人同官者皆潤屋恊<lb/>
在省十六載器服飲食不改於常有門生始來事恊知<lb/>
其亷潔不敢厚餉止送錢三千恊發怒杖二十因此事<lb/>
者絶於饋遺<hi>南史</hi>
郭林宗家貧初欲逰學無資就姊夫貸五千錢乃遠至<lb/>
<pb n="KR2m0046_WYG_015-10a"/>
成臯從師授業併日而食衣不蔽形常以葢幅自障出<lb/>
入入則䕶前出則掩後<hi>有道别傳</hi>
柳元景為三公時在朝勲貴多事産業惟元景獨無所<lb/>
營南岸有數十畝菜園守園人賣得錢二萬送還宅元<lb/>
景怒曰我立此菜園以供家中啖耳乃復賣以取錢奪<lb/>
百姓之利耶乃以錢乞守園人<hi>宋書</hi>
太原郝子亷一分一介不取諸人曾過姊家食密留五<lb/>
十錢置席下而去<hi>風俗通</hi>
<pb n="KR2m0046_WYG_015-10b"/>
周迪妻某氏迪善賈徃來廣陵會畢師鐸亂人相畧賣<lb/>
以食迪饑將絶妻曰今欲歸不兩全君親在不可并死<lb/>
願見賣以濟君行迪不忍妻固與詣肆售得數千錢以<lb/>
奉迪至城門守者誰何疑其紿與迪至肆問狀見妻首<lb/>
已在於枅矣迪裹餘體歸葬之<hi>廣記</hi>
甄彬有行業鄉黨稱善嘗以一束苧就州長沙寺庫質<lb/>
錢後贖苧還於苧束中得五兩金以手巾裹之彬得送<lb/>
還寺庫道人驚云近有人以此金質錢時有事不得舉<lb/>
<pb n="KR2m0046_WYG_015-11a"/>
而失檀越乃能見還輒以金半仰酬徃復十餘彬堅然<lb/>
不受回謂曰五月披羊裘而負薪豈拾遺金者耶卒還<lb/>
金梁武帝布衣而聞之及踐祚以西昌侯藻為益州刺<lb/>
史乃以彬為府録事叅軍帶郫縣令將行同列五人帝<lb/>
誡以亷慎至彬獨曰卿昔有還金之美故不復以此言<lb/>
相屬繇此名徳益彰<hi>南史</hi>
幽州從事溫璉燕人也以儒學著稱與馮道幼相善經<lb/>
兵亂有賣漆燈椸於市者璉以為鐵也遂數錢買之累<lb/>
<pb n="KR2m0046_WYG_015-11b"/>
日家人用燃膏燭因拂拭乃知銀也大小觀之靡不欣<lb/>
喜惟璉憫然曰非義之物安可寳之遂訪其賣主而還<lb/>
之主亦不受璉固還之乃拜受而去别賣四五萬將其<lb/>
半謝之璉終不納遂施僧寺用飾佛像冀祝璉之壽也<lb/>
時共推其有仁人之行<hi>劉氏耳目記</hi>
曹璨彬之子也為節度使其母一日閱宅庫見積錢數<lb/>
千緡召璨指而示曰先侍中履歴中外未嘗有此積聚<lb/>
可知汝不及父遠矣<hi>國老談苑</hi>
<pb n="KR2m0046_WYG_015-12a"/>
吏部侍郎張文寳泛海使杭州船壊風飄至天長呉主<lb/>
厚禮之資以從者儀服錢幣數萬文寳獨受其食餘皆<lb/>
辭之曰唐朝與呉久不通問今旣非君臣又非賔主若<lb/>
受此物何辭以謝呉主嘉之竟逹命於杭州而還<hi>㑹編</hi>
有户部官進錢入宫者趙鼎召至相府切責之翌日問<lb/>
帝曰其人獻錢耶帝曰朕求之也鼎曰其人不當獻陛<lb/>
下不當求遂黜獻錢人於遠郡<hi>宋史</hi>
汪應辰剛方正直敢言不避在朝多革弊政人皆側目<lb/>
<pb n="KR2m0046_WYG_015-12b"/>
上皇方甃石池以水銀浮金鳬魚於上帝過之上皇指<lb/>
示曰水銀正乏此買之汪尚書家帝怒曰汪應辰力言<lb/>
朕建房廊與民爭利乃自販水銀耶時賜發運使史正<lb/>
志緡錢二百萬為均輸和糴之用應辰三上疏論之遂<lb/>
出知平江府然水銀寔非買應辰之家也<hi>宋史</hi>
左神策軍吏李昱貸長安富人錢不償許孟容收捕賊<lb/>
繫昱期使償曰期滿不足當死中尉訴於上上遣中使<lb/>
宣㫖送本軍孟容曰臣不奉詔當死然臣為陛下尹京<lb/>
<pb n="KR2m0046_WYG_015-13a"/>
畿非抑制豪强何以肅清輦下錢未償李昱不可得上<lb/>
嘉其剛直而許之京城震䅇<lb/>
唐畢相諴家本寒微其渭陽為太湖縣伍伯<hi>伍伯即今號雜職行</hi>
<hi>杖者</hi>相國耻之俾罷此役為除一官累遣致意竟不承命<lb/>
特除選人楊載宰此邑叅辭特於私第延坐與語期為<lb/>
落此猥籍津送入京楊令到任具逹召㫖伍伯曰某下<lb/>
賤豈有外甥為宰相耶楊令堅勉之乃曰某每嵗公税<lb/>
享六十緡事例錢茍無敗闕終身優渥不審相公欲為<lb/>
<pb n="KR2m0046_WYG_015-13b"/>
致何官職楊令具以聞相國歎賞亦然其説竟不奪其<lb/>
志也<hi>北夢𤨏言</hi>
曹修古明道初為御史上書乞莊獻太后還朝責守興<lb/>
化軍暴疾終於官家貧死之日無衣以殮郡之僚屬若<lb/>
吏民之賢者莫不號慕歎息相與出錢帛數十萬<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>其<lb/>
家曹女始笄泣語其母曰先人忠節名聞天下不幸以<lb/>
直言謫死且君子不䘮於家安可受以凂我先人之全<lb/>
徳哉哭不已謝而遣之吏民固乞卒不受一錢其純孝<lb/>
<pb n="KR2m0046_WYG_015-14a"/>
高尚如此曹建安人四御史之一也<hi>澠水燕談録</hi>
杜祁公居官清介每請俸必過初五家人嘗前期誤請<lb/>
者公怒即以付有司劾治尹師魯公所知也余在潁州<lb/>
士人家嘗見師魯得罪後謝公書親引此事云以某自<lb/>
視雖若無愧以公觀之則安得為無罪師魯葢坐擅貸<lb/>
官錢為部吏償債當時有惡之者遂論以贓云<hi>石林燕語</hi>
杜祁公罷相居南京無宅假驛舍居之數年訖公薨卒<lb/>
不遷亦不營生事止食其俸而已然閭里吉凶慶吊與<lb/>
<pb n="KR2m0046_WYG_015-14b"/>
親識之道南京者相與燕勞問遺之禮未嘗廢公薨夫<lb/>
人相里氏以絶俸不能自給始盡出其篋中所有易房<lb/>
服錢二千公本遺腹子其母後改適河陽人公為前母<lb/>
子不容因逃河陽依其母慵書於濟源富人相里氏一<lb/>
見竒之遂妻以女云<hi>石林燕語</hi>
趙勤乃劉賜娣之子也幼有志操時賜國租適到指錢<lb/>
示勤曰拜乞汝三十萬勤曰拜而得錢非義所取終不<lb/>
肯拜<hi>東觀漢記</hi>
<pb n="KR2m0046_WYG_015-15a"/>
王充論衡曰楊子雲作法言蜀富貴人齎錢十萬願載<lb/>
於書子雲不聽曰夫富無仁義猶圏中之鹿欄中之羊<lb/>
也安得妄載<lb/>
右丞呼遜有罪詔下中書省雜治呼遜對簿歴指宰執<lb/>
曰汝曹皆曽使我家錢物何得問我雄飛曰我常受汝<lb/>
家錢物否曰惟公獨不雄飛曰若爾則我當問汝詰之<lb/>
遂伏辜<hi>元史列傳</hi>
溫公獨樂園園子吕直遊園者與茶湯錢十千以納公<lb/>
<pb n="KR2m0046_WYG_015-15b"/>
公怒不受直曰只端明不愛錢後創一井亭乃園子所<lb/>
創也<hi>五車韻瑞</hi>
邴原常行而得遺錢拾以係樹枝此錢久不見取而繫<lb/>
錢者頗多問其故答者謂之神樹原惡其因已而成淫<lb/>
祠乃辨之於是里人遂歛其錢以為社供<lb/>
公沙穆常養猪有病使人賣之於市囑之曰如售當告<lb/>
買者言病賤取其値不可欺人賣者到市即售亦不言<lb/>
病其値過價穆怪之問其故齎半値以還買者買者辭<lb/>
<pb n="KR2m0046_WYG_015-16a"/>
不受穆棄錢而去<hi>後漢書</hi>
宋淳熈時南康建昌旱民告於軍司户獨甘泉鄉人李<lb/>
氏不肯陳詞曰投詞當以寔我家田不旱衆人惡曰今<lb/>
一鄉稱旱而君獨否他人必以官司為妄於是惡少欲<lb/>
戕李氏李不得已亦隨衆自列得以分數蠲租為錢六<lb/>
萬乃邀道士用所免建壇謝過不以無名之財自潤也<lb/>
<hi>轉因録</hi>
監察御史李畬母清素貞潔畬請禄米送至宅母遣量<lb/>
<pb n="KR2m0046_WYG_015-16b"/>
之賸三石問其故令史曰御史例不槩又問脚錢幾又<lb/>
曰御史例不還脚車錢母怒令送所賸米及脚錢以責<lb/>
畬畬乃追倉官科罪諸御史皆有慙色<hi>朝野僉載</hi>
傅公堯俞在徐前守侵用公使錢公寖為償之未足而<lb/>
公罷後守反以文移公當償千緡公竭資且假貸償之<lb/>
久之鈎攷得寔公葢未嘗侵用也公卒不辨其容物不<lb/>
校如此<hi>自警編甲</hi>
時禁行惡錢有二人在市以惡錢易者上令斬之趙綽<lb/>
<pb n="KR2m0046_WYG_015-17a"/>
曰當杖上曰不關卿事綽曰陛下不以臣愚置立法司<lb/>
欲妄殺人豈得不關上曰撼大木不動者當退對曰臣<lb/>
冀感天心何止動木上乃止<hi>山堂肆考</hi>
唐蘓頲字廷碩開元中為益州長史時皇甫恂使蜀檄<lb/>
取庫錢買錦半臂頲不肯予因上言遣使銜命先取不<lb/>
急豈國家意耶<hi>同上</hi>
齊何𦙍仕至中書令後棄官隱於若耶山雲門寺𦙍二<lb/>
兄求㸃並棲遁世號何氏三高梁武帝特詔不起敇給<lb/>
<pb n="KR2m0046_WYG_015-17b"/>
白衣尚書禄又敇山隂月給庫錢五萬皆不受乃敇何<lb/>
子朗等六人受學𦙍以若耶逼隘不容學徒遂遷秦望<lb/>
起學舍即林成園因巖為堵<hi>紹興府志勝</hi>
陸贄調鄭尉張鎰有重名贄徃見語三日竒之請為忘<lb/>
年交旣行餉錢百萬曰請為母夫人一日費贄不納止<lb/>
受茶一串<lb/>
歐陽大小夏侯氏學皆出於寛寛授歐陽生子世世相<lb/>
傳至曾孫地餘以太子中庶子授太子後為博士論石<lb/>
<pb n="KR2m0046_WYG_015-18a"/>
渠元帝即位地餘侍中貴幸至少府戒其子曰我死官<lb/>
屬即送汝財物慎勿受汝九卿儒者子孫以亷潔著可<lb/>
以自成及地餘死少府官屬共送數百萬其子不受天<lb/>
子聞而嘉之賜錢百萬<hi>左編</hi>
　　素風<lb/>
辛居士名宣仲截竹為罌以酌酒曰吾性甚愛竹及酒<lb/>
欲令二物並耳宋巴陵王休若謁之呼兒取豹皮下五<lb/>
文錢買𤓰<hi>南雍州記</hi>
<pb n="KR2m0046_WYG_015-18b"/>
嚴君平卜筮於成都市以為卜筮者賤業而可以惠衆<lb/>
人有邪惡非正之問則依蓍龜為言利害與人子言依<lb/>
於孝與人弟言依於順與人臣言依於忠各因勢導之<lb/>
以善從吾言者已過半矣裁日閲數人得百錢足自養<lb/>
則閉肆下簾而授老子博覽亡不通依老子嚴周之指<lb/>
著書十餘萬言<hi>漢書</hi>
戴碩子延壽善書好學山隂有陳載者家富有錢三千<lb/>
萬鄉人云戴碩兒敵陳載三千萬錢<hi>彚苑詳註</hi>
<pb n="KR2m0046_WYG_015-19a"/>
禇彦回元徽中授中書監侍中時淮北屬魏江南無鰒<lb/>
魚或有間關得至者一枚直數千錢有獻彦回鰒魚三<lb/>
十枚彦回時雖貴而貧薄過甚門生有獻計賣之云可<lb/>
得千萬錢彦回變色曰我謂此是食物非曰財貨且不<lb/>
知堪賣錢聊爾受之雖復儉乏寧可賣餉取錢也悉與<lb/>
親遊噉之少日便盡<hi>南齊書</hi>
王夷甫雅尚𤣥遠常嫉其婦貪濁口未嘗言錢字婦欲<lb/>
試之令婢以錢遶牀不得行夷甫晨起見錢閡行呼婢<lb/>
<pb n="KR2m0046_WYG_015-19b"/>
曰舉郤阿堵物<hi>世説新語</hi>
毛義鄭均皆以行義稱於鄉里南陽張奉慕名徃候之<lb/>
坐定而府檄適至以義守南陽令義奉檄而入喜動顔<lb/>
色奉心賤之辭去後義母死徵辟皆不至奉乃歎曰賢<lb/>
者固不可測徃日之喜乃為親屈也均兄為縣吏頗受<lb/>
禮遺均諫不聽乃脱身為傭餘得錢帛歸以與兄曰物<lb/>
盡可復得為吏坐贓終身捐棄兄感其言遂為亷潔均<lb/>
仕為尚書免歸帝下詔褒寵義均賜米各千斛常以八<lb/>
<pb n="KR2m0046_WYG_015-20a"/>
月長吏問起居加賜斗酒<hi>㑹編</hi>
邴原年十一䘮父貧鄰有書舍過之必泣其師曰何泣<lb/>
原曰孤者易傷貧者易感夫學者必有父兄羡其不孤<lb/>
而得學師感之曰欲學何書原曰無錢資師曰茍有志<lb/>
不求資遂從學<hi>青蔚軒日抄</hi>
梁謝舉兄子僑素貴嘗一朝無食其子啓以班史質錢<lb/>
答曰寧餓死豈可以此充食乎<lb/>
阮宣百錢掛杖頭至酒店便獨酣暢家無擔石晏如也<lb/>
<pb n="KR2m0046_WYG_015-20b"/>
<hi>阮宣傳</hi>
阮孚持一錢皂囊遊㑹稽客問嚢中何物曰但有一錢<lb/>
看嚢恐其羞澁<lb/>
董奉字君翼侯官人也後還豫章廬山下居不種田日<lb/>
為人治病亦不取錢重病愈者使栽杏五株輕者一株<lb/>
如此數年計得十萬餘株鬱然成林乃使山中百禽羣<lb/>
獸遊戱其下卒不生草常如芸治也<hi>神仙傳</hi>
杜祁公曰我致政後必買小駟直八九千錢者着麤麻<lb/>
<pb n="KR2m0046_WYG_015-21a"/>
衫跨而入市看盤鈴傀儡<lb/>
宋周茂叔家廬山蓮華峯下<graphic n="KR2761" url="https://raw.githubusercontent.com/kanripo/KR-Gaiji/master/images/KR2761.png" mimeType="image/png"/>再鎮蜀將奏用之未及<lb/>
而卒熈寧六年也年五十七每奉已甚約俸禄悉以周<lb/>
宗族奉賔友家或無百錢之儲李初平卒子㓜䕶其䘮<lb/>
歸葬之又徃來經紀其家始終不懈士大夫皆指君曰<lb/>
是能葬舉主者及分司而歸妻子饘粥或不給曠然不<lb/>
為意也王安石為江東提㸃刑獄時已號為通儒茂叔<lb/>
遇之與語連日夜安石退而精思至忘寢食時安石年<lb/>
<pb n="KR2m0046_WYG_015-21b"/>
四十茂叔年四十四矣<hi>左編</hi>
漢賈逵帝令逵自選公羊嚴顔諸生高才者二十人敎<lb/>
以左氏與簡紙經傳各十通逵母常有疾帝欲加賜以<lb/>
校書例多特以錢二十萬使頴陽侯馬防與之謂防曰<lb/>
賈逵母病此子無人事於外屢空則從孤竹之子於首<lb/>
陽山矣<hi>同上</hi>
　<lb/>
　錢通卷十五<lb/>
</p>
<p>
</p>
  </div>
</body>
</text>
</TEI>
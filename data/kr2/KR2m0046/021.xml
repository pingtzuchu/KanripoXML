<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷二十一</head> <lb/>
    <p>
<pb n="KR2m0046_WYG_021-1a"/>
欽定四庫全書<lb/>
　錢通卷二十一<lb/>
　　　　　　　　　　　　明　胡我琨　撰<lb/>
　　十一之弊<lb/>
　　　錢之有利而無弊分砥之失其砥則為壅為濫<lb/>
　　　竊者乗焉烏乎砥無吝以自壅無奢以自濫上<lb/>
　　　下一無渝志斯惟以美利利天下矣以美利在<lb/>
　　　天下即小逋必有鑒矧之行吾私乎故十一曰<lb/>
<pb n="KR2m0046_WYG_021-1b"/>
　　　弊<lb/>
　　壅滯<lb/>
哲宗元祐六年申錢幣䦨出之禁立銅錢出界徒流編<lb/>
配首從之法言者謂自熈寧七年削除錢禁以此邊闗<lb/>
重車而出海舶飽載而囘沿邊州軍錢出外界但每貫<lb/>
收税錢而已是中國貨寳與四夷共用之也<lb/>
元和十二年敕自今文武官僚不問品秩髙下並公郡<lb/>
縣主中使下至士庻商旅寺觀坊市所有私貯見錢並<lb/>
<pb n="KR2m0046_WYG_021-2a"/>
不得過五千貫如有過此許從敕出後限一月市利物<lb/>
收貯如限内未了更請限亦不得過兩月限滿違犯者<lb/>
白身人處死有官人等聞奏科貶其賸貯錢納官五分<lb/>
取一充賞時京師里閈區肆所積多方鎮錢如王鍔韓<lb/>
𢎞李惟簡少者不下五十萬貫于是競買地屋以變其<lb/>
錢而髙貲大賈多依倚左右軍官錢為名府縣不能究<lb/>
治竟不行<hi>文獻通考</hi>
自薛向立鹽鈔本其後多虚鈔而鹽益輕至是多言官<lb/>
<pb n="KR2m0046_WYG_021-2b"/>
賣不便乞通商王安石主提舉張景温之言至課民買<lb/>
官鹽随貧富作業為多少之差買賣私鹽聽人告以犯<lb/>
人家財給之買官鹽食不盡留經宿者同私鹽法于是<lb/>
民間騷怨鹽鈔舊法每席六緡至是二緡有餘商不入<lb/>
粟邊儲失備<lb/>
蔡京欲嚢括四方之錢實中都以誇富强而固恩寵俾<lb/>
商人先輸錢于𣙜貨務請鈔赴産鹽州郡授鹽而舊鈔<lb/>
悉不用商人凡三輸錢始獲一直之貨因無資更鈔已<lb/>
<pb n="KR2m0046_WYG_021-3a"/>
輸錢悉乾沒于是有齎數十萬劵一旦廢棄者朝為豪<lb/>
商夕儕流丐有赴水投繯而死者商賈不通邊儲失備<lb/>
提㸃淮東刑獄章繹見而哀之奏改法誤民上怒奪繹<lb/>
官<hi>宋史</hi>
王莽作錢布之品名曰寳貨小錢徑六分重一銖文曰<lb/>
小錢直一次七分三銖曰么錢一十<hi>顏師古曰么小也</hi>次八分<lb/>
五銖曰幼錢二十次九分七銖曰中錢三十次一寸九<lb/>
銖曰壯錢四十因前大錢五十是為錢貨六品直各如<lb/>
<pb n="KR2m0046_WYG_021-3b"/>
其文文質周郭倣漢五銖錢百姓憒亂其貨不行民私<lb/>
以五銖錢市買莽患之下詔有敢挾者為惑民投諸四<lb/>
裔以御魑魅于是農商失業食貨俱廢民涕泣于市道<lb/>
抵罪者不可稱數莽知民愁迺但行小錢直一與大錢<lb/>
五十二品並行龜貝布屬且寢<hi>前漢食貨志</hi>
孟昶聞世宗下秦鳳愈不自安多積芻粟以鐵為錢禁<lb/>
民私用鐵而自鬻器用以専利民甚苦之<hi>曽鞏五朝隆平集</hi>
董卓悉椎破銅人鐘簴及壞五銖錢更鑄為小錢大五<lb/>
<pb n="KR2m0046_WYG_021-4a"/>
分無文章肉好無輪郭不磨鑢于是貨輕物貴穀一斛<lb/>
至數十萬自後錢貨不行<hi>魏志</hi>
　　偽竊<lb/>
建炎四年有女子詣闕稱為柔福自北方潜歸詔遣老<lb/>
宫人視之其貌良是問以宫禁舊事畧能言彷彿但以<lb/>
足長大疑之女子顰蹙曰金人驅迫如牛羊跣足行萬<lb/>
里寧復故態哉上惻然不疑其詐即詔入宫授福國長<lb/>
公主下降髙世榮汪龍溪行制詞云彭城方急魯元嘗<lb/>
<pb n="KR2m0046_WYG_021-4b"/>
困于面馳江左既興益夀宜充于禁臠資粧一萬八千<lb/>
緡紹興十二年顯仁太后囘鑾言柔福死于北方久矣<lb/>
始知其詐執付詔獄乃一女巫也嘗遇一宫婢謂之曰<lb/>
子貌甚類柔福因告以宫禁事教之為詐遂伏誅前後<lb/>
請給錫賚計四十七萬九千緡<hi>東觀奏紀</hi>
公孫賀為丞相其子敬聲為太僕驕奢不奉法盜用北<lb/>
軍錢千九百萬貫時詔捕陽陵大俠朱安世甚急賀自<lb/>
請逐捕安世以贖敬聲上許之且索一豪民亭長之責<lb/>
<pb n="KR2m0046_WYG_021-5a"/>
至煩丞相親捕主守盜賊至于千九百萬貫以捕一匹<lb/>
夫便得贖漢網可謂闊疎矣至武帝以後則不然也<hi>雲麓</hi>
<hi>謾抄</hi>
帝志復河隴㑹定州駐泊都監張守約請名古渭為軍<lb/>
以根本隴右帝從之築古渭為安逺軍以王韶知軍事<lb/>
知秦州郭逵奏韶盜貸市易錢王安石以為不足挍徙<lb/>
逵涇州<hi>㑹編</hi>
齊丘固求豫政事唐主聽入中書又求領尚書乃以齊<lb/>
<pb n="KR2m0046_WYG_021-5b"/>
丘知尚書省事數月親吏夏昌圖盜官錢三十緡齊丘<lb/>
判貸其死唐主大怒斬昌圖齊丘稱疾請罷從之<hi>㑹編</hi>
上之在華州商賈輻凑韓建重征之得錢九百萬緡至<lb/>
是朱全忠盡取之是時京師無天子行在無宰相崔𦙍<lb/>
等列狀請全忠西迎車駕全忠復書曰進則懼脅君之<lb/>
謗退則懐負國之慚然不敢不勉<hi>同上</hi>
羅鳥雀于閭里者皆為暴横以取人錢物至有張羅網<lb/>
于門或張井上近之輒曰汝驚供奉鳥雀即痛毆之出<lb/>
<pb n="KR2m0046_WYG_021-6a"/>
錢物求謝乃去或相聚飲食于酒肆賣者就索其直多<lb/>
被毆詈或時留蛇一嚢為質賣者求哀乃挈而去上在<lb/>
東宫知其弊故即位首禁之<hi>同上</hi>
安祿山生日上及楊妃賜予甚厚後三日召入禁中貴<lb/>
妃以錦繡為大襁褓裹之使宫人以綵輿舁之上聞問<lb/>
故左右以貴妃洗祿兒對上賜貴妃洗兒金銀錢<hi>同上</hi>
莽下書以洛陽為東都常安為西都諸侯員千八百附<lb/>
城數亦如之以俟有功諸公一同有衆萬户其餘以是<lb/>
<pb n="KR2m0046_WYG_021-6b"/>
為差以圖簿未定未受國邑且令受奉都内月錢數千<lb/>
諸侯皆困乏<hi>同上</hi>
初陳崇張竦奏稱莽功徳以為宜恢國如周公至是王<lb/>
舜等及吏民上書者八千餘人復請如崇言章下有司<lb/>
有司請益封公以新息邵陵二縣及黄郵聚新野田采<lb/>
伊尹周公稱號加公為宰衡位上公三公言事稱敢言<lb/>
之賜公太夫人號功顯君封子男二人為侯加后聘合<lb/>
為一萬萬以明大禮莽稽首辭讓不聽及起視事止減<lb/>
<pb n="KR2m0046_WYG_021-7a"/>
邵陵黄郵新野之田復以所益納徴錢千萬遺太后左<lb/>
右奉共養者莽雖専權然所以媚事誑耀太后下至旁<lb/>
側長御方故萬端賂遺以千萬數知太后厭居深宫中<lb/>
迺令太后四時車駕巡狩四郊存見孤寡貞婦賜民錢<lb/>
帛牛酒嵗以為常王舜奏言天下聞公不受千乗之土<lb/>
辭萬金之幣莫不鄉化蜀郡男子路建等輟訟慚怍而<lb/>
退雖文王卻虞芮何以加宜報告天下奏可于是孔光<lb/>
愈恐固稱疾辭位詔太師母朝十日一入省中置几杖<lb/>
<pb n="KR2m0046_WYG_021-7b"/>
賜餐物官屬按職如故<hi>同上</hi>
劉仁恭令燕人用堇土為錢悉歛銅錢鑿山而藏之已<lb/>
而殺工以滅口後人皆莫知其處<hi>五代史</hi>
袁盎多受吳王金錢専為蔽匿<lb/>
京下忽闕見錢市間頗皇皇忽一日秦檜呼一鑷工櫛<lb/>
髪以五千當二錢犒之諭云此錢數日間有旨不使早<lb/>
用了鑷工親得鈞旨遂與外人言之不三日間京下見<lb/>
錢頓出此宰制天下之小術耳檜在相位頥指上下無<lb/>
<pb n="KR2m0046_WYG_021-8a"/>
敢弗從時都下貨壅乏見鏹市㕓大闕府尹以聞檜笑<lb/>
曰易耳即召文思院官未至促者絡繹奔而來諭之曰<lb/>
適得旨欲變錢法可鑄樣錢一緡進呈廢見鏹不用約<lb/>
翌午畢事院官唯唯而出召工為之富家聞者盡出宿<lb/>
鏹市金粟物價大昂泉溢于市既而樣錢上省寂無聞<lb/>
矣<lb/>
進士崔涯張祐下第後多遊江淮常嗜酒侮謔時輩或<lb/>
乗飲興即自稱俠一夕有非常人裝飾甚武腰劍手嚢<lb/>
<pb n="KR2m0046_WYG_021-8b"/>
一物流血于外入門謂曰此非張俠士居也曰然張揖<lb/>
客甚謹既坐客曰有一讐人十年莫得今始獲之喜不<lb/>
可已指其嚢曰此其首也問張曰有酒否張命酒飲之<lb/>
曰此去三數里有一義士余欲報之則平生恩讐畢矣<lb/>
聞公氣義可假余十萬緡立欲酬之是余願矣此後赴<lb/>
湯蹈火為狗為雞無所憚張且不吝深喜其説乃扶嚢<lb/>
燭下籌其縑素中品之物量而與之客曰快哉無所恨<lb/>
也乃留嚢首而去期以却囘及期不至五鼔絶聲東曦<lb/>
<pb n="KR2m0046_WYG_021-9a"/>
既駕杳無踪跡張慮以嚢首彰露且非已為客既不來<lb/>
計將安出遣家人將欲埋之開嚢出之乃豕首矣因方<lb/>
悟之而歎曰虚其名無其實而見欺之若是可不戒歟<lb/>
豪俠之氣自此而喪矣<hi>桂苑叢談</hi>
嘉熈七年秘閣挍理蔡抗為廣東轉運使先是岑水銅<lb/>
冶大廢官市諸民止給空文積逋鉅萬姦民無所取資<lb/>
羣聚私鑄與江西鹽盜合郡縣患之督捕甚急抗曰採<lb/>
銅皆惰游之民銅悉入官不畀其直非私鑄衣食安所<lb/>
<pb n="KR2m0046_WYG_021-9b"/>
給又從而誅之是豈但民犯法也因命銅入門給直民<lb/>
盡樂輸私鑄遂絶<hi>長編</hi>
劉知逺乃嚴設科禁有軍士盜紙錢一襆被擒左右請<lb/>
釋之知逺曰吾誅其情不計其直竟殺之繇是衆皆畏<lb/>
服<hi>經濟編</hi>
王承宗上疏請赦吳元濟使人白事悖慢不恭武元衡<lb/>
叱去承宗怨數上章誣詆未幾入朝出靖安里第夜漏<lb/>
未盡賊乗暗呼曰滅燭射元衡中肩復擊其左股徒御<lb/>
<pb n="KR2m0046_WYG_021-10a"/>
格鬬不勝皆駭走遂害元衡批顱骨持去侍郎許孟容<lb/>
言于帝曰國相横尸路隅而盜不獲為朝廷辱帝乃下<lb/>
詔能得賊者賞錢千萬授五品官與賊謀及舍賊能自<lb/>
言者亦賞有不如詔族之積錢東西市以募告者于是<lb/>
左神䇿將軍王士則左威衛將軍王士平以賊聞捕得<lb/>
張晏等十八人言為承宗所遣皆斬之逾月東都防禦<lb/>
使吕元膺執淄青都邸賊門察訾嘉珍二人自言始謀<lb/>
殺元衡者㑹晏先𤼵故藉之以告師道而竊其賞帝密<lb/>
<pb n="KR2m0046_WYG_021-10b"/>
誅之<hi>左編</hi>
史思明更國號大燕建元順天自稱應天皇帝以朝義<lb/>
為懷王號范陽燕京洛陽周京長安秦京更以州為郡<lb/>
鑄順天得一錢<hi>同上</hi>
宋李全往青州取東平不克劉全以劵易制司錢不如<lb/>
欲復謀亂楊氏出二千緡解之乃止<hi>同上</hi>
全使人説時青附已餽金五百兩青見義斌死乃附全<lb/>
自移屯淮隂全招靑入城飲折俎銅劵二千他餽稱是<lb/>
<pb n="KR2m0046_WYG_021-11a"/>
恩徧麾下晞稷宴靑全餽折俎如前全將往山東以南<lb/>
軍七百從官犒鉄錢劵人五千錢全犒銅錢三倍許攜<lb/>
南貨免税于是請行者不已得千人以俱晞稷又以千<lb/>
八百人繼之<hi>同上</hi>
唐主景屬中國多故跨據江淮三十餘州擅魚鹽之利<lb/>
即山鑄錢物力富盛頗有窺覦中國之志及淮甸入于<lb/>
周浸以衰弱宋平揚州景懼甚乃遷豫章以太子從嘉<lb/>
守建康豫章城邑迫隘羣臣日夜思歸景怒欲誅賛行<lb/>
<pb n="KR2m0046_WYG_021-11b"/>
者<hi>㑹編</hi>
楚漢春秋曰項梁隂養死士九十人㕘木者所欲計謀<lb/>
也木徉疾於室中鑄大錢也<lb/>
前漢吳王濞𫝊曰吳有豫章郡銅山即招致天下亡命<lb/>
者盜鑄錢<lb/>
前漢鄧通𫝊曰文帝賜通蜀嚴道銅山得自鑄錢鄧氏<lb/>
錢布天下景帝立人有告通盜出徼外鑄錢<lb/>
後漢書公孫述𫝊曰述廢銅錢置鉄官以鑄錢袁宏後<lb/>
<pb n="KR2m0046_WYG_021-12a"/>
漢紀曰初平元年六月董卓壊洛陽城中鍾簴鑄以為<lb/>
錢錢不成文更鑄五銖錢文章肉郭不可把持于是貨<lb/>
輕物貴穀一斛至數百萬洪遵曰余按後漢書魏志張<lb/>
璠後漢紀英雄記皆載卓鑄小錢獨袁有五銖之説未<lb/>
詳<lb/>
晉書食貨志曰吳興沈充又鑄小錢謂之沈郎錢李孝<lb/>
美曰按此錢雖未之見而李賀集有殘絲曲云榆莢相<lb/>
催不知數沈郎青錢夾城路竊謂自古詩人比興其則<lb/>
<pb n="KR2m0046_WYG_021-12b"/>
不逺得非此錢大小與漢興所鑄如榆莢者不多較耶<lb/>
晉書張軌𫝊曰太府叅軍索輔言古以金貝皮幣為貨<lb/>
息穀帛量度之耗二漢制五銖錢通易不滯太始中河<lb/>
西荒廢遂不用錢裂匹以為段數縑布既壊市易又難<lb/>
徒壞女工不任衣用弊之甚也今中州雖亂此方安全<lb/>
宜復用五銖以濟通變之㑹軌納之立制凖布用錢錢<lb/>
遂大行人賴其利<lb/>
丘悦三國典畧曰王則除洛州刺史舊太原佛像毁以<lb/>
<pb n="KR2m0046_WYG_021-13a"/>
鑄錢世號河陽錢<lb/>
唐書食貨志曰史思明據東都鑄得壹元寳錢以一當<lb/>
開元通寳之百<lb/>
唐書食貨志曰史思明惡得壹非長久之兆改其文曰<lb/>
順天元寳<lb/>
曽鞏五朝隆平集蜀孟昶聞世宗下秦鳳愈不自安多<lb/>
積芻粟以鉄為錢禁民私用鉄而自鬻器用以専利民<lb/>
甚苦之<lb/>
<pb n="KR2m0046_WYG_021-13b"/>
董<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>曰馬殷據湖南八州地建天䇿府因鑄天䇿府寳<lb/>
洪遵曰余按此錢文曰天䇿府寳徑寸七分重三十銖<lb/>
二絫銅質輝重字文明坦史氏失其𫝊張董之説當有<lb/>
所憑也<lb/>
十國紀年吳越史曰周顯徳四年正月忠懿王俶始議<lb/>
鑄錢而洪遵曰余按十國紀年云晉開運三年忠獻王<lb/>
𢎞佐嘗議鑄鉄錢衙内都虞侯𢎞億上疏以為不可王<lb/>
從之至忠懿王復議鑄錢則是錢制行矣<lb/>
<pb n="KR2m0046_WYG_021-14a"/>
十國年紀閩史曰王審知為閩王梁貞明元年汀州寧<lb/>
化縣出鉛置鉛塲二年鑄鉛錢與銅錢並行<lb/>
陶岳貨泉錄曰王審知鑄大鉄錢闊寸餘甚麤重亦以<lb/>
開元通寳為文仍以五百文為貫俗謂之銠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錢與鉛<lb/>
錢並行<lb/>
五代史閩世家曰王延羲立改元永隆鑄大鉄錢以一<lb/>
當十又十國紀年閩史曰王延羲永隆四年八月鑄永<lb/>
隆通寳大鉄錢一當鉛錢百<lb/>
<pb n="KR2m0046_WYG_021-14b"/>
十國紀年閩史曰王延政天徳二年鑄天徳通寳大鉄<lb/>
錢一當百<lb/>
　　貪黷<lb/>
庾炳之字仲文領選頗通貨賄諸見人有物鮮或不求<lb/>
聞劉遵考有材便乞材見好燭盤便復乞之劉伯龍大<lb/>
慷慨仲文所行有人送張㓜緒語人吾雖得一縣負錢<lb/>
三十萬荀萬秋嘗詣仲文逢一客姓夏侯主人問有好<lb/>
牛不言無問有好馬不又言無政有佳驢耳仲文便答<lb/>
<pb n="KR2m0046_WYG_021-15a"/>
甚是所欲客出門遂相聞索之在尚書中令奴沽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒<lb/>
利其百十亦是立臺閣所無宋書止云仲文<hi>天中記</hi>
益州新昌縣令夏侯彪之初下車問里正曰雞子一錢<lb/>
幾顆曰三顆彪之乃遣取十千錢令買三萬顆謂里正<lb/>
曰吾未要且寄雞母抱之遂成三萬頭雞經數月長成<lb/>
令便與我賣卻一雞三十錢半年之間成三萬又問竹<lb/>
笋一錢幾莖一錢五莖又取十千錢付之買得五萬莖<lb/>
謂里正曰吾未須笋且林中養之至秋竹成每一莖十<lb/>
<pb n="KR2m0046_WYG_021-15b"/>
錢遂成五十萬其貪猥不道皆此類<hi>僉載</hi>
張崇帥廬州好為不法士庻苦之常入覲江都廬人幸<lb/>
其改任皆相謂曰渠伊必不復來矣崇復歸乃計口索<lb/>
渠伊錢明年又入覲盛有罷府之議人不敢指實道路<lb/>
相見皆埒鬚相慶崇歸又徴埒鬚錢嘗因燕次一伶人<lb/>
假為死者被譴當作水族隂吏請于主者主者判云焦<lb/>
湖百里一任作獺崇因大慙<hi>南唐近事</hi>
少府監裴匪舒善營利奏賣苑中馬糞嵗得錢二十萬<lb/>
<pb n="KR2m0046_WYG_021-16a"/>
緡上以問劉仁軌對曰利則厚矣恐後代稱唐家賣馬<lb/>
糞非嘉名也乃止<hi>㑹編</hi>
李石用金部員外郎韓益判度支而益坐贓三千餘緡<lb/>
繫獄石按之曰臣始以益頗曉錢穀故用之不知其貪<lb/>
乃如是上曰宰相但知人則用有過則懲如此則人易<lb/>
得卿所用人不掩其惡可謂至公從前宰相用人好曲<lb/>
蔽其過不欲人彈劾此大病也乃貶益官<hi>同上</hi>
潘美尹崇琦帥兵攻南漢郴州克之初南漢主懵然莫<lb/>
<pb n="KR2m0046_WYG_021-16b"/>
以為慮至是始懼之以廷琄為招討使屯洸口朝廷既<lb/>
克郴得南漢内侍餘延業帝訪其國政延業具言其主<lb/>
作燒煑剝剔刀山劍樹之刑或令罪人鬭虎扺象又賦<lb/>
斂繁重邕民入城者人輸一錢瓊州斗米税四五錢置<lb/>
媚川都定其課令入海探珠所居宫殿以珠玳瑁飾之<lb/>
宫城左右離宫數十遊幸常至月餘或旬日以豪民為<lb/>
課户供宴犒之費帝驚駭曰吾當救此一方民時方謀<lb/>
下蜀未遑也<hi>同上</hi>
<pb n="KR2m0046_WYG_021-17a"/>
金人欲謀南侵迺造戰船于通州遣使籍諸路先安部<lb/>
族但契丹奚人不限丁數悉僉之凡二十四萬又僉中<lb/>
都南都中原渤海丁壯年二十以上五十以下者皆籍<lb/>
之凡二十七萬雖親老丁多求一子留侍亦不聽又遣<lb/>
使分詣諸道總管府督造兵器命諸路舊貯軍器並致<lb/>
於燕時方建宫室于汴修城郭于燕其財用皆賦于民<lb/>
民不能堪箭羽一尺至千錢村落間往往椎牛以供筋<lb/>
革至于烏鵲狗彘無不被害者<hi>宋史</hi>
<pb n="KR2m0046_WYG_021-17b"/>
鎮州市人劉方遇家財數十萬方遇妻田氏早卒田之<lb/>
妹為尼常出入方遇家方遇使尼長髪為繼室有田令<lb/>
遵者方遇之妻弟也善貨殖方遇以所積財令令遵興<lb/>
殖也方遇有子年㓜二女皆嫁方遇疾卒子㓜不能督<lb/>
家業方遇妻及二女以家財素為令遵興殖乃聚族合<lb/>
謀請以令遵姓劉為方遇繼嗣即令鬻劵人安美為親<lb/>
族請嗣劵書即定乃遣令遵服斬衰居喪而二女初立<lb/>
令遵時先邀每月供利二萬及後求取無厭而石李二<lb/>
<pb n="KR2m0046_WYG_021-18a"/>
女夫使二女詣本府論訴之令遵冐姓奪父家財令遵<lb/>
下獄石李二夫族與本府要吏親黨上至府帥判官行<lb/>
軍司馬隨使都押衙各受方遇二女賂錢數千緡而以<lb/>
令遵與姊及書劵安美同情共盜俱棄市人知其寃府<lb/>
帥李從敏令妻來朝懼事𤼵令内地彌縫侍御史趙都<lb/>
嫉惡論奏明宗驚怒下鎮州委副使符䝉按問果得事<lb/>
實自親吏髙知柔及判官行軍司馬及通貨僧人婦人<lb/>
皆棄市惟從敏初欲削官停任中官哀祈竟罰一季俸<lb/>
<pb n="KR2m0046_WYG_021-18b"/>
議者以受賂曲法殺人而八議之所不及失刑也<hi>北夢𤨏言</hi>
唐中宗委政皇后韋氏安樂長寧公主及韋后妹郕國<lb/>
夫人上官婕妤尚容柴氏女巫第五英兒皆依勢用事<lb/>
賣官鬻爵雖屠沽臧獲用錢三十萬則别降墨敕除官<lb/>
斜封付中書時人謂之斜封官上官婕妤等皆有外第<lb/>
出入無節朝士咸出其門交通賄賂以求進達<hi>彚苑</hi>
崔烈入錢五百萬以買司徒拜之日天子臨軒顧謂左<lb/>
右曰恨不少靳可至千萬焉<hi>九州春秋</hi>
<pb n="KR2m0046_WYG_021-19a"/>
帝令左右賣公卿烈入錢五百萬為司徒問子鈞曰議<lb/>
者以為何鈞曰大人少有英稱議者嫌其銅臭<hi>崔烈𫝊</hi>
王大同太尉嗣宗知西京年踰耳順有一郎監當亦年<lb/>
老以吏事被責大同忘己之年遽云年已老何不休官<lb/>
做甚徐悟顧洛陽知縣蕭秘丞云我只要料錢養家<hi>江鄰</hi>
<hi>幾雜志</hi>
王界為刑部尚書性貪恡不常在公乃鬻公廨菜園收<lb/>
其價錢以自潤甚為時論所醜<hi>唐書</hi>
<pb n="KR2m0046_WYG_021-19b"/>
曹武為右衛將軍晩節在雍州致見錢七千萬皆厚輪<lb/>
大郭<hi>齊書</hi>
馬援平交趾上言太守蘇定張眼視錢自討賊怯于戰<lb/>
功宜加切敕後定果下獄<hi>東觀漢記</hi>
五代鳳翔李永吉初朝京師蘇逢吉以永吉故秦王從<lb/>
曮子家世王侯當有奇貨使人告永吉許以一州而求<lb/>
其先世玉帶永吉以無為辭逢吉乃使人市一玉帶直<lb/>
數千緡責永吉償之竟不與州<hi>辛漢臣𫝊</hi>
<pb n="KR2m0046_WYG_021-20a"/>
元誕遷齊州刺史在州貪暴大為人患有沙門為誕採<lb/>
藥還誕問外消息對曰唯聞王貪願王早代誕曰齊州<lb/>
七萬家吾至齊州一家未得三斗錢何言貪也<hi>後魏書</hi>
唐汴州刺史王志愔飲食精細對賔下脱粟飯商客有<lb/>
一騾日行三百里曽三十千不賣市人報價云十四千<lb/>
愔曰四千太少更増一千又令買單絲羅匹至三千愔<lb/>
問用幾兩絲對曰五兩愔令豎子取五兩絲來每兩别<lb/>
與十錢手工之直<hi>朝野僉載</hi>
<pb n="KR2m0046_WYG_021-20b"/>
洛中有僧得數粒所謂舍利者貯于琉璃器中晝夜香<lb/>
火檀越之禮日無虚焉有士子迫于寒餒因請僧願得<lb/>
舍利一觀僧出瓶授與遽即吞之僧惶駭如狂復慮聞<lb/>
之于外士子曰與吾錢當服藥出之僧喜甚遂贈二百<lb/>
緡乃服巴豆㵼下僧取濯而收之<hi>尚書故事</hi>
唐扶為福州觀察使濫殺人風節不立及卒奴婢爭財<lb/>
有司按其貲至十餘萬<hi>山堂肆考</hi>
前蜀王衍太后太妃以教令賣官自刺史以下每一官<lb/>
<pb n="KR2m0046_WYG_021-21a"/>
闕必數人並爭而錢多者得之<hi>同上</hi>
晉武帝問劉毅朕方漢何帝曰桓靈帝曰若是其甚乎<lb/>
曰桓靈賣官錢入官庫陛下賣官錢入私門殆不如也<lb/>
五代史漢王章為三司使征利剝下緡錢出入元以八<lb/>
十為伯章每出錢伯必減其三至今七十七為官省錢<lb/>
者自章始然今官府于七十七之中又除頭子錢五文<lb/>
有奇則愈削于章矣<hi>鶴林玉露</hi>
　<lb/>
<pb n="KR2m0046_WYG_021-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢通卷二十一<lb/>
</p>
<p>
</p>
  </div>
</body>
</text>
</TEI>
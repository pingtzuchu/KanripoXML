<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢通卷二十三</head> <lb/>
    <p>
<pb n="KR2m0046_WYG_023-1a"/>
欽定四庫全書<lb/>
　錢通卷二十三<lb/>
　　　　　　　　　　　　明　胡我琨　撰<lb/>
　　十二之文<lb/>
　　　王者為錢頒其制必以其文其文既式世且閏<lb/>
　　　焉是故擬之以章其原也畫之以詳其用也規<lb/>
　　　之以謩其才之良也諮之以則其旬布之徳也<lb/>
　　　紛其辯以象以箴其異也詡之以録其節與操<lb/>
<pb n="KR2m0046_WYG_023-1b"/>
　　　之侔也錢或弊錢制不失職歸之文文而詔其<lb/>
　　　人欲其上心不侈而下循其分也故文曰十二<lb/>
　　詔誥<lb/>
孝武太元三年詔曰錢國之重藏小人貪利銷壞無已<lb/>
監司當以為意廣州夷人寳貴銅鼔而州境素不出銅<lb/>
聞官司賈人皆貪比輪錢斤兩差重以入廣州貨與夷<lb/>
人鑄韛作鼓其重為禁制得者科罪<hi>㑹編</hi>
開元二十二年三月二十一日勅布帛不可以尺寸為<lb/>
<pb n="KR2m0046_WYG_023-2a"/>
交易菽粟不可以抄勺貿有無古之為錢以通貨幣頃<lb/>
雖官鑄所入無幾約工計本勞費又多公私之間給用<lb/>
不贍永言其弊豈無變通往者漢文之時已有放鑄之<lb/>
令雖見非于賈誼亦無廢于賢君古往今來時移事異<lb/>
亦欲不禁私鑄其理如何公卿百僚詳議可否<hi>唐史</hi>
其年十月六日勅貨幣兼通將以利用而布帛為本錢<lb/>
刀是末賤本貴末為弊則深法教之間宜有變革自今<lb/>
以後所有莊宅口馬交易並先用絹布綾羅絲綿等其<lb/>
<pb n="KR2m0046_WYG_023-2b"/>
餘市買至一千以上亦令錢物兼用違者科罪二十六<lb/>
年于宣潤等州置錢監<hi>同上</hi>
十年六月勅今後天下鑄造買賣銅器並不須禁止其<lb/>
器物約每斤價直不過一百六十文委所在長吏及廵<lb/>
院同勾當訪察如有銷錢為銅者以盜鑄錢罪論<hi>唐史</hi>
先是三年詔應天下商賈先蓄見錢者委所在長吏令<lb/>
收市貨物官中不得輙有程限通逼商人任其貨易以<lb/>
求便利周嵗之後此法徧行朕當别立新規設蓄錢之<lb/>
<pb n="KR2m0046_WYG_023-3a"/>
禁所以先有告示許其方員意在他時行法不貸<hi>綱目</hi>
二年勅買賣人所使見錢舊有條議每陌八十文近訪<lb/>
聞在京及諸道市肆人戸皆將短陌轉換長錢今後凡<lb/>
有買賣並須使八十陌錢如有輙將短錢興販仰所在<lb/>
收捉禁治<hi>同上</hi>
晉天福三年詔曰國家所資泉貨為重銷蠧則甚添鑄<lb/>
無聞宜令三京諸道州府無問公私應有銅者並許鑄<lb/>
錢仍以天福元寳為文左環讀之每一錢重二銖四絫<lb/>
<pb n="KR2m0046_WYG_023-3b"/>
十錢重一兩仍禁將鉛鐵雜鑄諸道應有久廢銅冶許<lb/>
百姓取便開錬永逺為主官中不取鍊利除鑄錢外不<lb/>
得接便别鑄銅器<hi>通鑑</hi>
其年十二月勅先許鑄錢切慮逐處缺銅難依先定銖<lb/>
兩宜令天下公私應有銅欲鑄錢者取便酌量輕重鑄<lb/>
造不得入鉛鐵及缺落不堪久逺流行<hi>同上</hi>
四年勅以天下公私鑄錢雜以鉛錫缺小違條今後祇<lb/>
官鑄造私下禁舊法<hi>同上</hi>
<pb n="KR2m0046_WYG_023-4a"/>
十一年詔曰欲省賦甚今獻未有程吏或多賦以為獻<lb/>
而諸侯王猶多民疾之令諸侯王通侯常以十月朝獻<lb/>
及郡各以口數率人嵗六十三錢以給獻費<hi>漢口戸</hi>
大有年上謂侍臣曰朕有二喜一懼比年豐稔斗粟三<lb/>
錢一喜也北敵久服邉鄙無虞二喜也治安則驕侈易<lb/>
生驕侈則危亡立至此一懼也<hi>㑹編</hi>
詔京東西河北東陜西江南淮南兩浙皆立常平倉計<lb/>
戸多寡量留上供錢嵗夏秋視市價賤貴量減増糴糶<lb/>
<pb n="KR2m0046_WYG_023-4b"/>
三年以上不糶即回充粮廩易以新粟其後荆湖川陜<lb/>
廣南悉置焉<hi>宋史</hi>
詔天下常平倉多所移用而不足以支凶年其令内藏<lb/>
庫三司共出緡錢一百萬下諸路助糴之<hi>綱目</hi>
詔曰朝四暮三衆狙皆喜名寔未虧而喜怒為用頃聞<lb/>
外間多用九陌錢陌減則物貴陌足則物賤非物有貴<lb/>
賤乃心有顛倒至于逺方日更滋甚徒亂王制無益民<lb/>
財自今可通用足陌錢令書行後百日為期若猶有犯<lb/>
<pb n="KR2m0046_WYG_023-5a"/>
男子謫運女子質作並同<hi>梁史</hi>
元狩六年詔曰日者以幣輕多姦農傷而末衆又禁兼<lb/>
并之塗故改幣以約之<hi>漢武帝紀</hi>
熈寧五年詔曰天下商旅物貨至京多為兼并之家所<lb/>
困宜出内藏庫錢帛選官于京師置市易務<hi>大學衍義補</hi>
平帝詔天下女徒已論歸家顧山錢月三百<hi>漢平帝紀</hi>
二年春正月詔禁誘人子弟析家産舉息錢壞墳域<hi>宋史</hi>
上謂侍臣曰卿輩勿以毁佛為疑夫佛以善道化人茍<lb/>
<pb n="KR2m0046_WYG_023-5b"/>
志于善斯奉佛矣彼銅像者豈所謂佛耶且吾聞佛志<lb/>
在利人雖頭目猶捨以布施若朕身可以濟民亦非所<lb/>
惜也<hi>世宗</hi>
至正十年詔曰世祖頒行中統交鈔以錢為文厥後造<lb/>
至元寳鈔以一當五名曰子母相權而錢實未用歴嵗<lb/>
滋久鈔法偏虚物價騰踊民用匱乏其以中統交鈔一<lb/>
貫文省權銅錢一千文惟至元寳鈔二貫仍鑄至正通寳錢<lb/>
與歴代銅錢並用以實鈔法<hi>大學衍義補</hi>
<pb n="KR2m0046_WYG_023-6a"/>
孫權赤烏九年詔曰謝宏往日陳鑄大錢云以廣貨故<lb/>
聴之今聞民意不便其省息之鑄為器物勿復出也<hi>江表𫝊</hi>
　　奏對<lb/>
景王將鑄大錢單穆公曰不可古者天災降戾于是乎<lb/>
量資幣權輕重以賑救民民患輕則為作重幣以行之<lb/>
于是乎有母權子而行民皆得焉若不堪重則多作輕<lb/>
而行之亦不廢重于是乎有子權母而行大小利之今<lb/>
王廢輕而作重民失其資能無匱乎若匱王用將有所<lb/>
<pb n="KR2m0046_WYG_023-6b"/>
乏乏則將厚取于民民不給將有逺志是離民也且夫<lb/>
有備未至而設之有至而後救之是不相入也可先而<lb/>
不備謂之急可後而先之謂之召災且絶民用以實王<lb/>
府猶塞川原而為潢汙也其竭也無日矣若民離而財<lb/>
匱災至而備亡王其若之何王弗聴<lb/>
賈山上書諫以為錢者無用器也而可以易富貴富貴<lb/>
者人主之操柄也令民為之是與人主共操柄不可長<lb/>
也其後復禁鑄錢<lb/>
<pb n="KR2m0046_WYG_023-7a"/>
秘書郎楊偘奏曰臣頃在雍州表陳聴人與官並鑄五<lb/>
銖錢使人樂為而俗弊得改㫖下尚書八座不許以今<lb/>
況昔為理不殊求取臣前表經御披析偘乃隨宜剖說<lb/>
帝從之乃鑄五銖錢御史中尉高恭之又奏曰四民之<lb/>
業錢貨為本救弊改鑄王政所先自頃以來私錢薄濫<lb/>
官司糾繩掛網非一在今銅價八十一文得銅一斤私<lb/>
造薄錢斤餘二百既示之以深利又隨之以重刑得罪<lb/>
者雖多姦鑄者彌衆今錢徒有五銖之文而無二銖之<lb/>
<pb n="KR2m0046_WYG_023-7b"/>
實薄甚榆莢上貫便破置之水上殆欲不沈此乃因循<lb/>
有漸科防不切朝廷失之彼復何罪昔漢文以五分錢<lb/>
小改鑄四銖至孝武復改三銖為半兩此皆由小易大<lb/>
以重代輕也論今據古宜改鑄大錢文載年號以記其<lb/>
始則一斤所成七十六文銅價至賤五十有餘其中人<lb/>
工食料錫炭鉛沙縱復私營不能自潤直置無利應自<lb/>
息心況復嚴刑廣設以臣測之必當錢貨永通公私獲<lb/>
允後遂用王偘計鑄起自九月至三年正月而止官欲<lb/>
<pb n="KR2m0046_WYG_023-8a"/>
知貴賤乃出藏絹分遣使人于三市賣之絹匹止錢二<lb/>
百而私市者猶三百利之所在盜鑄彌衆巧偽既多輕<lb/>
重非一四方州鎮用各不同時鑄錢都督長史髙謙之<lb/>
上表求鑄三銖錢曰盖錢貨之立本以通有無便交易<lb/>
故錢之輕重時代不同太公為周置九府圜法至景王<lb/>
時更鑄大錢秦兼海内錢為重半兩漢興以秦錢重改<lb/>
鑄莢錢至孝文五年復為四銖孝武時悉復銷壊更鑄<lb/>
三銖至元狩中變為五銖又造赤仄以一當五王莽攝<lb/>
<pb n="KR2m0046_WYG_023-8b"/>
政錢有六等大錢重十二銖次九銖次七銖次五銖次<lb/>
三銖次一銖魏文帝罷五銖至明帝復立孫權江左鑄<lb/>
大錢一當五百權赤烏五年復鑄大錢一當千輕重大<lb/>
小莫不隨時而變況今冦難未除州郡淪没人物凋零<lb/>
軍國用少則鑄小錢可以富益抑何損于政何妨于人<lb/>
也且政興不以錢大政衰不以錢小惟貴公私得所政<lb/>
化無虧既行之于古亦宜效之于今矣臣今請鑄以濟<lb/>
交乏五銖之錢任使並用行之無損國得其益詔將從<lb/>
<pb n="KR2m0046_WYG_023-9a"/>
之事未就㑹卒<hi>㑹編</hi>
周武太后復稅天下僧尼作大像靡費巨億李嶠上疏<lb/>
曰造像錢見有一十七萬餘緡若將散施人與一千得<lb/>
濟一十七萬餘戸拯饑寒之弊省勞役之勤人神胥恱<lb/>
功徳無窮御史張廷珪建疏曰以時政論之則宜先邉<lb/>
境蓄府庫養人力以釋教論之則宜救苦厄滅諸相崇<lb/>
無為願察臣之愚行佛之意太后為之罷役召見賞慰<lb/>
之<lb/>
<pb n="KR2m0046_WYG_023-9b"/>
中書舍人李義諫曰江南鄉人採捕為業魚鱉之利黎<lb/>
元所資江湖生育無限府庫供支易殫與其拯物莫若<lb/>
憂人且鬻生之徒惟利斯視錢刀日至網罟平滋施之<lb/>
一朝行之百倍未若回救贖之錢物减貧無之徭賦活<lb/>
國愛人其福勝彼<hi>俱同上</hi>
上在道民有獻瓜者上欲以散試官授之陸䞇奏曰爵<lb/>
位恒宜惜慎不可輕用獻瓜果者賜之錢帛可也<hi>唐史</hi>
李泌他日又言于上曰臣之上章非私于滉乃為朝廷<lb/>
<pb n="KR2m0046_WYG_023-10a"/>
計也上曰如何對曰今天下旱蝗闗中米斗千錢倉廪<lb/>
耗竭而江東豐稔願陛下早下臣章以解衆惑面諭韓<lb/>
臯使之歸覲令滉速運粮儲此朝廷大計也上即下泌<lb/>
章令臯歸覲<lb/>
上雖以李吉甫故罷裴垍學士然寵信彌厚故未幾復<lb/>
擢為相嘗謂之曰以太宗𤣥宗猶藉輔佐以成其理況<lb/>
如朕不及先聖萬倍者乎垍亦竭誠輔佐上嘗問垍為<lb/>
理之要何先對曰先正其心舊制民稅分上供送使留<lb/>
<pb n="KR2m0046_WYG_023-10b"/>
州三品建中初定兩稅時貨重錢輕是後貨輕錢重民<lb/>
所出已倍其初其留州送使者所在又降省估就寔估<lb/>
以重歛於民垍奏請一用省估其觀察使先稅所理州<lb/>
以自給不足然後稅屬州繇是江淮稍蘇<hi>俱同上</hi>
帝謂石守信等曰人生如白駒過隙所以好富貴者不<lb/>
過欲多積金錢厚自娱樂使子孫無貧乏耳卿等何不<lb/>
釋去兵權出守大藩擇好田宅市之為子孫立永逺不<lb/>
可動之業多置歌兒舞女日夕飲酒相歡以終天年朕<lb/>
<pb n="KR2m0046_WYG_023-11a"/>
自與卿等約為婚姻君臣之間兩無猜疑上下相安不<lb/>
亦善乎守信等皆謝曰陛下念臣等至此所謂生死而<lb/>
骨肉也明日皆稱疾乞罷典兵帝從之<hi>宋史</hi>
李昉初與盧多遜善及遜屢譛昉人或以告昉曰盧與<lb/>
我厚不當爾帝嘗語及多遜事昉頗為解釋帝曰多遜<lb/>
居嘗毁卿不直一錢昉始悟帝由是益重之遂與宋琪<lb/>
並相<hi>通鑑</hi>
陳恕久領三司帝初即位嘗命條具中外錢穀恕久不<lb/>
<pb n="KR2m0046_WYG_023-11b"/>
進屢詔趣之恕久對曰陛下富于春秋若知府庫充實<lb/>
恐生侈心是以不敢進也帝嘉之<hi>㑹編</hi>
一日㑹朝㓂準先退帝目送之王欽若因進曰陛下敬<lb/>
準為其有社稷功也帝曰然欽若曰澶淵之役陛下不<lb/>
以為恥而謂凖有社稷功何也帝愕然曰何故欽若曰<lb/>
城下之盟春秋恥之澶淵之舉以萬乗之貴而為城下<lb/>
盟何恥如之帝愀然不恱欽若曰陛下聞博乎博者輸<lb/>
錢欲盡罄所有出之謂之孤注陛下冦凖之孤注也斯<lb/>
<pb n="KR2m0046_WYG_023-12a"/>
亦危矣繇是帝顧凖寢衰竟罷為刑部尚書出知陜州<hi>宋史</hi>
王安石曰今中書支百錢以上物及轉補二三吏人皆<lb/>
奏得㫖乃行至於制置三司條例何為不可<lb/>
李師中在秦持重總大體王韶請築渭涇上下兩城屯<lb/>
兵以脇武勝軍撫納洮河諸部下師中議師中以為不<lb/>
便詔師中罷帥事韶又言渭源至秦州良田不耕者萬<lb/>
頃願置市易司頗籠商賈之利取其贏以治田乞假官<lb/>
錢為本詔秦鳳經畧司以川交子易物貨給之命韶領<lb/>
<pb n="KR2m0046_WYG_023-12b"/>
市易事師中言韶所指田乃逺邉弓箭手地耳又將移<lb/>
市易司于古渭恐秦州自此益多事所得不補所亡<hi>俱同上</hi>
青苗法立帝請勿收息王安石不從李常上疏曰條例<lb/>
司始建已致中外之議至于均輸青苗歛散取息傅㑹<lb/>
經義人且大駭何異王莽猥析周官片言以流毒天下<lb/>
安石見之遣所親宻諭意常不為止又言州縣散常平<lb/>
錢實不出本勒民出息帝詰安石安石請令常具官吏<lb/>
主名常以非諫官體不奉詔遂落職通判滑州<hi>通鑑</hi>
<pb n="KR2m0046_WYG_023-13a"/>
初楊繪言提舉常平張靚等科配助役錢一戸多者至<lb/>
三百千乞小裁損以安民心不聴<hi>同上</hi>
王雱言今天下甲胄弓弩以千萬計而無一堅利者莫<lb/>
若更制其法歛數州之所作而聚以為一若今錢監之<lb/>
比擇知工事之臣使典其職且募良工為匠師帝頗采<lb/>
雱說置軍器監總内外軍器之政以吕惠卿判監事<hi>宋史</hi>
自去秋七月不雨至夏四月帝知麥苗枯槁五種不入<lb/>
民無生意憂形于色欲罷法度之不善者王安石曰水<lb/>
<pb n="KR2m0046_WYG_023-13b"/>
旱常數堯湯所不免不足貽聖慮但當修人事以應之<lb/>
帝曰此豈細事朕所以恐懼者正為人事之未修耳今<lb/>
取免行錢太重人情咨怨自近臣以至后族無不言其<lb/>
害者馮京曰臣亦聞之安石曰士大夫不逞者以京為<lb/>
歸故京獨聞此言臣未之聞也翰林學士韓維言陛下<lb/>
損膳避殿乃舉行故事恐不足以應變當痛自責已廣<lb/>
求直言帝即命維草詔行之初光州司法㕘軍鄭俠為<lb/>
安石所奬拔感其知己思欲盡忠及秩滿入京安石問<lb/>
<pb n="KR2m0046_WYG_023-14a"/>
以所聞俠曰青苗免役保甲市易數事與邉鄙用兵在<lb/>
俠心不能無區區也安石不答退不復見久之監安上<lb/>
門㑹嵗飢征歛苛急東北流民每風沙霾曀扶擕塞道<lb/>
羸疾愁苦身無完衣或茹木實草根至身被鎖械而負<lb/>
瓦掲木賣以償官累累不絶廼繪所見為圖奏疏詣閣<lb/>
門不納遂假稱宻急發馬逓上之銀䑓司且云旱繇安<lb/>
石所致去安石十日不雨即乞斬臣宣徳門外以正欺<lb/>
君之罪疏奏帝反覆觀圖長吁數四袖以入内是夕寢<lb/>
<pb n="KR2m0046_WYG_023-14b"/>
不能寐翌日遂命開封體放免行錢三司察市易司農<lb/>
發常平倉三衞具熈河所用兵諸路上民物流散之故<lb/>
青苗免役權息追呼方田保甲並罷凡十有八事民間<lb/>
讙呼相賀是日果大雨逺近沾洽<lb/>
先是吕嘉問提舉市易連以羡課受賞帝聞其擾民以<lb/>
語王安石對曰嘉問奉法在公以是媒怨帝曰免行錢<lb/>
所收細瑣市易鬻及果實氷炭太傷國體安石力辨至<lb/>
譏帝為叢脞不知帝王大畧帝曰即如是士大夫何故<lb/>
<pb n="KR2m0046_WYG_023-15a"/>
以為不便安石請言者姓名令嘉問條析及帝以旱故<lb/>
命韓維孫永集市人問之減坐賈錢千萬安石遂持嘉<lb/>
問條析奏曰朝廷所許民輸錢免行者盖人情安于樂<lb/>
業厭于追擾若一切罷去則無人祇承又吏胥禄廩薄<lb/>
勢不得不求于民非重法莫禁以薄廪申重法則法有<lb/>
時而屈今取于民鮮而吏知自重此臣等推行之本意<lb/>
也議者廼欲除去是殆不然民未嘗不畏吏方其以行<lb/>
役觸罪雖欲出錢亦不可得今吏之禄可謂厚矣然未<lb/>
<pb n="KR2m0046_WYG_023-15b"/>
及昔日取民所得之半也<lb/>
時李憲乞再舉伐夏帝以訪輔臣王珪對曰向所患者<lb/>
用不足朝廷今捐錢鈔五百萬緡以供軍食有餘矣安<lb/>
禮曰鈔不可取必變而為錢錢又變為芻粟今距出征<lb/>
之期才兩月安能集事帝曰李憲以為已有備卿等獨<lb/>
無意乎<hi>俱同上</hi>
初盧世榮言天下嵗課鈔九十萬餘以臣經畫之不取<lb/>
于民可増三百萬事未行而中外已非議臣請與臺院<lb/>
<pb n="KR2m0046_WYG_023-16a"/>
面議上前行之帝曰不必如此卿但言之世榮又言自<lb/>
王文統後鈔法虚弊已久宜括銅鑄錢并製綺劵與鈔<lb/>
參行泉杭二州宜立市舶轉運司給民錢令商販諸畨<lb/>
官取其息七民取其三各路雖設常平倉名存實廢宜<lb/>
取權豪所擅鐵冶鑄器鬻之以其息儲粟平糶則可均<lb/>
物價而獲厚利民間酒課太輕宜官給鈔行古𣙜酤法<lb/>
仍禁民私酤米一石取鈔十貫可得二十倍<hi>元史</hi>
罷行至大銀鈔銅錢帝以至大銀鈔輕重失宜至大至<lb/>
<pb n="KR2m0046_WYG_023-16b"/>
元銅錢新舊恣用行之未久為弊滋甚詔並罷之楊多<lb/>
爾濟曰法有便否不當視立法之人為廢置銅錢與楮<lb/>
幣相權而用古之道也何可廢耶言雖不用時論是之<hi>同上</hi>
元世祖時盧世榮既入中書即日奉詔理鈔法之弊自<lb/>
謂其生財有法用其法當賦倍増而民不擾翰林學士<lb/>
董文用謂曰此錢取于右丞家耶將取之民耶取于右<lb/>
丞家則吾不知若取于民則有說矣牧羊者嵗嘗兩剪<lb/>
其毛今牧人日剪以獻主者固恱其得毛之多然羊無<lb/>
<pb n="KR2m0046_WYG_023-17a"/>
以避寒熱既死且盡毛又可得乎民財有限右丞將盡<lb/>
取之得無有日剪其毛之患乎世榮不能對御史中丞<lb/>
崔彧亦極言世榮不可相帝大怒下彧吏欲致之法尋<lb/>
罷之<hi>經濟類編</hi>
有上書言古者以龜貝為貨今以錢易之民以故貧宜<lb/>
可改幣上以問師丹丹對言可改章下有司議皆以為<lb/>
行錢以來久難卒變易<hi>師丹𫝊</hi>
任城王澄上言不行之錢律有明式指為鵞眼綖環剪<lb/>
<pb n="KR2m0046_WYG_023-17b"/>
鑿更無餘禁計河南諸州今所行者悉非制限河北既<lb/>
無新錢復禁舊者專以單絲之帛疎縷之布以濟有無<lb/>
徒成杼軸之勞不免饑寒之苦錢之為用貫繦相屬不<lb/>
假度量平均簡易濟世之宜謂之深允乞下諸州鎮新<lb/>
舊諸錢内外全好並得通行其鷄眼環鑿及盜鑄巧偽<lb/>
不如法者據律罪之詔從之然河北少錢民猶用物交<lb/>
易錢不入市<hi>㑹編</hi>
貞元九年正月張滂奏諸州府公私諸色鑄造銅器雜<lb/>
<pb n="KR2m0046_WYG_023-18a"/>
物等伏以國家錢少損失多門興販之徒潜將銅錢一<lb/>
千為銅六斤造為器物則斤直六百餘有利既厚銷鑄<lb/>
遂多江淮之間錢實滋耗伏請准從前敕文除鑄鏡外<lb/>
一切禁斷<lb/>
諸道鹽鐵使包佶奏江淮百姓近日市肆交易錢交下<lb/>
粗惡揀擇納官者三分纔有二分餘並鉛錫銅盪不敷<lb/>
斤兩致使絹價騰貴惡錢漸多訪聞諸州山野地窖皆<lb/>
有私錢轉相貨易姦宄漸深今後委本道觀察使明立<lb/>
<pb n="KR2m0046_WYG_023-18b"/>
賞罰切加禁斷<lb/>
左僕射蔡京奏據陜西轉運副使許天啓申送到新鑄<lb/>
銅錢鐵錢樣已降指揮銅錢于嵗終須管鑄三十萬貫<lb/>
鐵錢鑄二百萬貫自來鑄錢張官置吏招刺軍兵所費<lb/>
不少而軍兵之役最為辛苦官得至薄率三錢得一錢<lb/>
之利盖是久失擘畫今陜西河中府等處民間私鑄最<lb/>
多召募私鑄人令赴官充鑄錢工匠廣為營屋許其一<lb/>
家之人在營居止不必限其出入官給以物料盡其一<lb/>
<pb n="KR2m0046_WYG_023-19a"/>
家人力鼓鑄計其工直率十分中支若干分數充其工<lb/>
價又可收私鑄人在官盖昔人招天下亡命即山鑄錢<lb/>
之意欲令許天啓相度疾速准此施行仍與舊來軍士<lb/>
相兼鼔鑄今來所鑄銅錢除陜西四川河東係鐵錢地<lb/>
方更不得行使外諸路并凖折十行用其錢惟令陜西<lb/>
鐵錢地方鑄造却于銅錢地方行使貴絶私鑄之患如<lb/>
有私鑄並以一文計小錢十科罪又陜西銅錢至重每<lb/>
一錢當鐵錢三或四令夾錫鑄造樣製精好欲一錢當<lb/>
<pb n="KR2m0046_WYG_023-19b"/>
銅錢二文令許天啓相度依此施行從之<lb/>
劉摯為王安石所器拜監察御史裏行始就職奏言陛<lb/>
下有勸農之志今變而為煩擾陛下有均役之意今倚<lb/>
以為聚歛天下有喜于敢為有樂于無事彼以此為流<lb/>
俗此以彼為亂常此風浸成漢唐黨禍必起矣因陳率<lb/>
錢助役十害<hi>宋史</hi>
建議之臣頗謂民兵可復而正兵可銷誠以今之禁兵<lb/>
率以中等校之每人嵗用錢糧衣賜計直五十緡千人<lb/>
<pb n="KR2m0046_WYG_023-20a"/>
則嵗費五萬緡至于民兵則非有廩給唯是給之土田<lb/>
或只將見今有地人戸稍寛其租稅省其力役以正兵<lb/>
千人之費足以得民兵數萬人然今之正兵亦不可驟<lb/>
行減放但當即罷招填益講民兵府衞之法使財力不<lb/>
屈而戰守有備以之强國捍邉實萬世之利也<hi>吕公著上英宗奏</hi>
竊聞今建康規畫有司似不能盡體聖意道塗之言皆<lb/>
云欲創建宫室備列百司規傚京師臣愚竊以為未然<lb/>
此行幸非遷都也何遽如是哉夫工大則費廣費廣則<lb/>
<pb n="KR2m0046_WYG_023-20b"/>
民勞此理勢之自然幾月以來争𫝊江東之民有家業<lb/>
錢一千而取三十者田一畝而出方甎一片者一邑而<lb/>
率甎灰土木之費以二十萬計者置窰燒甎而望青斫<lb/>
木者甚有至于取平江府朱勔家之巧石以備玩設雖<lb/>
未必皆實然方陛下恢復之初愛民恤下之意如撫赤<lb/>
子惡衣菲食之念自比匹夫此聲豈宜聞于外乎<hi>葉夢得奏</hi>
古者足國裕民惟食與貨所謂貨者今之錢幣是也今<lb/>
之所謂錢者皆盈室以藏之列屋以居之積而不洩滯<lb/>
<pb n="KR2m0046_WYG_023-21a"/>
而不流至于百姓三軍之用則惟破楮券爾一旦緩急<lb/>
破楮劵可用乎<hi>楊萬里上孝宗奏</hi>
臣嘗計之竹木取于山塼灰取于陶工役取于軍費可<lb/>
省半不過糜三十萬緡耳萬二千人更休日役六千人<lb/>
用工不過百萬半年可成臣區區之愚欲望聖慈斷自<lb/>
宸衷給降行在㑹子三十萬道擇將帥之材者委之工<lb/>
役材料則責之戎司錢穀出入則付之總司事干州縣<lb/>
者則屬之帥司使之互察而協濟自今以始預辦竹木<lb/>
<pb n="KR2m0046_WYG_023-21b"/>
塼灰應用之物一一備足來嵗十月鳩工次年三月可<lb/>
以訖事凡樓櫓雉堞髙下濶狹與夫防守之具悉如襄<lb/>
陽之制庶幾可以堅久<hi>蔡戡修城奏</hi>
夫理國之道舉本業而抑末利是以先帝禁人二業錮<lb/>
商賈不得宦為吏此所以抑并兼長廉恥也今富商大<lb/>
賈多放錢貨中家子弟為之保役趨走與臣僕等勤收<lb/>
稅與封君比入是以衆人慕效不耕而食至乃多通侈<lb/>
靡以滛耳目今可令諸商賈自相糾告若非身力所得<lb/>
<pb n="KR2m0046_WYG_023-22a"/>
皆以藏畀告者如此則専役一已不敢以貨與人事寡<lb/>
力弱必歸功田畝田畝修則穀入多而地力盡饒矣<hi>桓譚</hi>
竊聞衞尉廖以布三千匹城門校尉防以錢二百萬私<lb/>
贍三輔衣冠知與不知莫不畢給又聞臘日亦遺其在<lb/>
洛中者錢各五千越騎校尉光臘用羊三百頭米四百<lb/>
斛肉五千斤臣愚以為不應經義惶恐不敢以不聞陛<lb/>
下情欲厚之亦宜所以安之<hi>第五倫</hi>
一臣以濫守藩方聊知稼穡見當州界承前多是荒涼<lb/>
<pb n="KR2m0046_WYG_023-22b"/>
戸小民貧程遙路僻量其境土五縣中四縣居山驗彼<lb/>
人家三分内二分是客昨來差配甚覺艱辛伏縁在此<lb/>
直至莫州來往四千餘里或是無丁有稅須至雇人般糧<lb/>
每㪷雇召之資賤者不下五百元配二萬石數約破十<lb/>
萬貫錢直如本戸自行費用無多所較乃是二萬家之<lb/>
貧戸出此十萬貫之見緡所以典桑賣牛十間六七其<lb/>
間兼有鬻男女者亦有棄性命者<hi>趙普</hi>
魏博自十餘年不知朝化賞罰法令都不及之一朝以<lb/>
<pb n="KR2m0046_WYG_023-23a"/>
六州之地歸于朝廷刳河朔之腹心傾悖亂之巢穴不<lb/>
大賞賜出其所望軍心不感事勢難知請特賜一百五<lb/>
十萬錢帛昔竇融當光武削平天下河西是未討之間<lb/>
懐後代之誅為避禍之計尚此崇奬福留子孫田興習<lb/>
舊無即日之憂不順得鄰道之助而天生忠義志懐霜<lb/>
雪舉六州之地兩河之贍惜一百五十萬貫錢物不收<lb/>
此一道人心錢帛用了更來機㑹一失難復假如舉五<lb/>
十萬衆攻取六州一年而尅豈不稱賀而計費三百萬<lb/>
<pb n="KR2m0046_WYG_023-23b"/>
其事畢當賞賚又在此外今度所賜未及一半而顧兹<lb/>
小費失于大計深可惜也<hi>李絳</hi>
武帝時竟陵王子良上表曰頃錢貴物賤殆欲兼倍凡<lb/>
在觸類莫不如兹稼穡艱劬斛直數十機杼勤苦匹纔<lb/>
三百所以然者實亦有由人間錢多剪鑿鮮復完者公<lb/>
家所受必須圓大以兩代一困于無所鞭捶質繫益致<lb/>
無聊<hi>六朝</hi>
是時盛興安國佛祠幸臣吐突承璀請立石紀聖徳焉<lb/>
<pb n="KR2m0046_WYG_023-24a"/>
營構華廣欲使絳為之頌將遺錢千萬絳上言陛下蕩<lb/>
積習之弊四海延頸望徳音忽自立碑示人以不廣易<lb/>
稱大人與天地合德謂非文字所能盡若令可述是陛<lb/>
下美有分限堯舜至文武皆不𫝊其事惟秦始刻嶧山<lb/>
揚暴誅伐廵幸之勞失道之君不足為法今安國有碑<lb/>
若叙逰觀即非治要述崇飾又非政宜請罷之帝怒李<lb/>
絳伏奏愈切帝悟曰㣲絳我不自知命百牛倒石<hi>李絳</hi>
孝明熈平初尚書令任城王澄上言切尋太和之錢孝<lb/>
<pb n="KR2m0046_WYG_023-24b"/>
文留心創制後與五銖並行此乃不刋之式臣切聞之<lb/>
君子行禮不求變俗因其所宜順而致用太和五銖雖<lb/>
利京邑邑之肆所不入徐揚之市土貨既殊貿鬻亦異<lb/>
便於荆郢之邦者則礙於兖徐之域致使貧人有重困<lb/>
之切王道貽隔化之訟臣之愚意謂今之太和與新鑄<lb/>
五銖及諸古錢方俗所便用者雖有小大之異並得通<lb/>
行貴賤之差自依鄉價庶貨環海内公私無壅其不行<lb/>
之錢及盜鑄毀大為小偽不如法者據律罪之詔曰錢<lb/>
<pb n="KR2m0046_WYG_023-25a"/>
已行久今東南有事且可依舊澄又奏太和五銖乃大<lb/>
魏之通貨不朽之常模寧可專貨於京邑不行於天下<lb/>
但今戎馬在郊江疆未一東南之州依舊為便至於京<lb/>
北京邑域内州鎮未用錢處行之則不足為難塞之則<lb/>
有乖通典何者布帛不可尺寸而裂五穀則有負擔之<lb/>
難錢之為用貫繦相屬不假斗斛之器不勞秤尺之平<lb/>
濟代之宜便益於此請並下諸方鎮其太和及新鑄并<lb/>
古錢内外全好者不限大小悉聴行之鵞眼環鑿依律<lb/>
<pb n="KR2m0046_WYG_023-25b"/>
而禁河南州鎮先用錢者既聴依舊不在斷限惟太和<lb/>
五銖二錢得用公造新者其餘雜種一用古錢生新之<lb/>
類普同禁約諸方錢通用京師其聴依舊使與太和錢<lb/>
及新造五銖並行若盜鑄錢者罪當重憲詔從之<hi>㑹編</hi>
熊津都督劉仁軌上曰自顯慶五年以來度海者官不<lb/>
記録死者無人誰何州縣發兵壯而富者行錢免弱而<lb/>
貧者被發即行又初發時惟令備一年資装今已二年<lb/>
未有還期自非有所更張厚加慰勞明賞重罰以起士<lb/>
<pb n="KR2m0046_WYG_023-26a"/>
心恐師衆疲勞立效無日上深納其言<hi>同上</hi>
朱熹疏云臣聞虞允文之為相也盡取版曹嵗入窠名<lb/>
之必可指擬者號為嵗終羨餘之數而輸之内帑顧以<lb/>
其有名無實積累掛欠空載簿籍不可以催理者掇還<lb/>
版曹其為說曰内帑之積將以備他日用兵進取不時<lb/>
之須而版曹目今經費已自不失嵗入之數聴其言誠<lb/>
甘且美矣然自是以來二十餘年内帑嵗入不知幾何<lb/>
而認為私貯典以私人宰相不得以式貢均節其出入<lb/>
<pb n="KR2m0046_WYG_023-26b"/>
版曹不得以簿書勾考其存亡其日銷月耗以奉燕私<lb/>
之費者盖不知其幾何矣而曷嘗聞其能用此錢以易<lb/>
敵人之首哉<hi>大學衍義補</hi>
　<lb/>
　<lb/>
　<lb/>
　<lb/>
　錢通卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑釋文辯誤</head>
    <p>
<pb n="KR2b0012_WYG_000-1a"/>
欽定四庫全書　　　　　史部二<lb/>
　通鑑釋文辯誤　　　　　編年類<lb/>
　　提要<lb/>
　　　　<hi>臣</hi>等謹案通鑑釋文辯誤十二卷宋胡三省<lb/>
　　　　撰通鑑釋文本南宋時蜀人史炤所作馮時<lb/>
　　　　行為之序淺陋特甚時又有海陵所刋釋文<lb/>
　　　　稱司馬康本又蜀廣都費氏進修堂板行通<lb/>
　　　　鑑亦以注附之世號龍爪通鑑皆視史炤本<lb/>
<pb n="KR2b0012_WYG_000-1b"/>
　　　　差畧而實相蹈襲三省既自為通鑑音注復<lb/>
　　　　以司馬康釋文本出偽托而史炤所作訛謬<lb/>
　　　　相傳恐其疑誤後學因作此書以刋正之每<lb/>
　　　　條皆先舉史炤之誤而海陵本龍爪本與之<lb/>
　　　　同者則分注其下其已見於辯誤者音注中<lb/>
　　　　即不復著其説而如徳宗紀韓旻出駱驛一<lb/>
　　　　條音注云史炤謂駱谷闗之驛余按韓旻若<lb/>
　　　　過駱谷之驛則已過奉天而西南矣其説非<lb/>
<pb n="KR2b0012_WYG_000-2a"/>
　　　　也此類隨文考正者亦不盡見於辯矣盖二<lb/>
　　　　者本相輔而行故各有詳畧以便互為考證<lb/>
　　　　其援據精核多足為讀史者啟發之助雖以<lb/>
　　　　炤之不學無識固有顯然乖刺而毋庸繁稱<lb/>
　　　　博引以折之者然如所云音訓之學因文見<lb/>
　　　　義各有攸當不可滯於一隅又云晉唐齊梁<lb/>
　　　　陳之疆理不可以釋唐之疆理其言實足為<lb/>
　　　　千古著書準則固不獨為史炤一人而設也<lb/>
<pb n="KR2b0012_WYG_000-2b"/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2b0012_WYG_000-3a"/>
通鑑釋文辯誤<lb/>
通鑑釋文行於世有史炤本有公休本史炤本馮時行<lb/>
為之序公休本刻於海陵郡齋前無序後無䟦直寘公<lb/>
休官位姓名於卷首而已又有成都府廣都縣費氏進<lb/>
修堂板行通鑑於正文下附註多本之史炤間以己意<lb/>
附見世人以其有註遂謂之善本號曰龍爪通鑑要之<lb/>
海陵釋文龍爪註大同而小異皆蹈襲史炤者也譌謬<lb/>
相傳而海陵本乃託之公休以欺世適所以誣玷公休<lb/>
<pb n="KR2b0012_WYG_000-3b"/>
此不容不辯也今觀海陵所刋公休釋以烏桓為烏元<lb/>
按宋朝欽宗諱桓靖康之時公休没乆矣安得豫為欽<lb/>
宗諱桓字邪又謂南北史無地理志是其止見李延壽<lb/>
南北史而不知外七史宋書魏書蕭齊書皆有志而隋<lb/>
書有五代志也温公修通鑑公休為檢閲文字官安得<lb/>
不見諸書邪海陵釋文費氏註雖眡史炤釋文為差略<lb/>
至其同處則無一字異費氏蜀中鬻書之家固宜用炤<lb/>
釋刋行若公休則在史炤前數十年炤書既不言祖述<lb/>
<pb n="KR2b0012_WYG_000-4a"/>
公休而公休書乃如剽竊史炤者最是其書中多淺陋<lb/>
甚至于不考通鑑上下本文而妄為之説有不得其句<lb/>
者有不得其字者辯誤悉已疏之於前讀者詳之其真<lb/>
偽可見矣又有通鑑前例者浙東提舉常平茶鹽司板<lb/>
本乃公休之孫伋所編亦言欲與音釋並行于世此吾<lb/>
先人所疑今人所依以為信者考伋之所編温公與范<lb/>
夢得論修書二帖則得於三衢學官學劉道原十一帖<lb/>
則得於髙文虎氏伋取以編於前例之後其網羅放失<lb/>
<pb n="KR2b0012_WYG_000-4b"/>
者僅如此蓋温公之薨公休以毁卒通鑑之學其家幾<lb/>
於無傳矣汴京之破温公之後曰朴者金人以其世而<lb/>
敬之盡徙其家而北後莫知其音問紹興兩國講和金<lb/>
使来問汝家復能用司馬温公子孫否朝廷始訪温公<lb/>
之後之在江南者得伋乃公之從曾孫也使奉公祀自<lb/>
是擢用伋欲昌其家學凡言書出於司馬公者必鋟梓<lb/>
而行之而不審其為時人傅㑹也容齋隨筆曰司馬季<lb/>
思知泉州刻温公集有作中丞日彈王安石章尤可笑<lb/>
<pb n="KR2b0012_WYG_000-5a"/>
温公治平四年解中丞還翰林而此章乃熈寕三年者<lb/>
季思為妄人所誤不能察耳季思伋字也以此證之則<lb/>
伋以音釋出於其先編前例欲與之並行亦為妄人所<lb/>
誤也今之時有寳應謝珏通鑑直音自燕板行而南又<lb/>
有廬陵郭仲山直音又有閩本直音直音者最害後學<lb/>
更未暇問其考據其書更不論四聲翻切各自以土音<lb/>
為之音率語轉而失其正音亦有因土音而失其本至<lb/>
於大相逺者不特語轉而已今辯誤為公休辯誣以公<lb/>
<pb n="KR2b0012_WYG_000-5b"/>
休本為海陵本龍爪本為費氏本先舉史炤之誤二本<lb/>
與之同者則分注其下曰同然後辯其非而歸於是如<lb/>
直音之淺謬皆畧而不錄丁亥春二月辛亥天台胡三<lb/>
省身之父書<lb/>
</p>
<p>
</p>
  </div>
</body>
</text>
</TEI>
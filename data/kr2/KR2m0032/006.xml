<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明宫史卷四</head> <lb/>
    <p>
<pb n="KR2m0032_WYG_006-1a"/>
欽定四庫全書<lb/>
　明宫史卷四<lb/>
　　　　　　　　　　　　　明　吕毖　撰<lb/>
　　飲食好尚<lb/>
　　　正月<lb/>
初一日正旦節自年前臘月二十四日祭竈之後宫眷<lb/>
内臣即穿葫蘆景補子及蟒衣各家皆蒸點心儲肉將<lb/>
為一二十日之費三十日嵗暮即互相拜祝名曰辭舊<lb/>
<pb n="KR2m0032_WYG_006-1b"/>
歲大飲大嚼鼓樂喧闐為慶賀焉傍植桃符板將軍炭<lb/>
貼門神室内懸掛福神鬼判鍾馗等畫床上懸掛金銀<lb/>
八寶西番經輪或編結黄錢如龍簷楹插芝蔴稭院中<lb/>
焚柏枝柴名曰㷒嵗正月初一日五更起焚香放紙炮<lb/>
將門<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或木槓于院地上抛擲三度名曰跌千金飲椒<lb/>
柏酒喫水㸃心即扁食也或暗包銀錢一二于内得之<lb/>
者以卜一嵗之吉是日亦互相拜祝名曰賀新年所食<lb/>
之物如曰百事大吉盒兒者柿餅荔枝圓眼栗子<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>棗<lb/>
<pb n="KR2m0032_WYG_006-2a"/>
共装盛之又驢頭肉亦以小盒盛之名曰嚼鬼以俗稱<lb/>
驢為鬼也立春之前一日順天府于東直門外迎春凡<lb/>
勲戚内臣達官武士赴春場跑馬以較優劣至次日立<lb/>
春之時無貴賤皆嚼蘿蔔名曰咬春互相請讌喫春餅<lb/>
和菜以綿塞耳取其聰也自嵗暮正旦咸頭戴閙娥乃<lb/>
烏金紙裁成畫顔色装成者亦有用真草蟲蝴蝶者咸<lb/>
簪于首以應節景仍有真正小葫蘆如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豆大者名曰<lb/>
草裏金二枚可值二三十兩不等皆貴尚焉初七人日<lb/>
<pb n="KR2m0032_WYG_006-2b"/>
喫春餅和菜自初九日後即有耍燈市買燈喫元宵其<lb/>
製法用糯米細麵内用核桃仁白糖為果饀灑水滚成<lb/>
如核桃大即江南所稱湯圓者十五日曰上元亦曰元<lb/>
宵内臣宫眷皆穿燈景補子蟒衣燈市至十六日更盛<lb/>
天下繁華咸萃于此勲戚内眷登樓玩看了不畏人斯<lb/>
時所尚珍味則冬笋銀魚鴿蛋麻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>活鬼塞外之黄鼠<lb/>
半翅鶡鷄江南之蛋柑鳳尾橘漳州橘橄欖小金橘風<lb/>
菱脆藕西山之蘋果軟子石榴之屬冰下活蝦之類不<lb/>
<pb n="KR2m0032_WYG_006-3a"/>
可勝計本地則燒鵞鷄鴨燒猪肉冷片羊尾爆炒羊肚<lb/>
子灌腸大小套腸帶油腰子羊雙腸猪腎肉黄顙官耳<lb/>
脆圓子燒笋鷄䤖醃鵞鷄煠魚栁蒸煎<graphic n="KR3811" url="https://raw.githubusercontent.com/kanripo/KR-Gaiji/master/images/KR3811.png" mimeType="image/png"/>魚酒煑䳺鶉<lb/>
鸛醢湯米爛湯八寶攢湯羊肉猪肉包棗泥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糊油蒸<lb/>
餅乳餅奶皮素蔬則滇南之鸛㙡五臺之天花羊䐗菜<lb/>
鷄腿銀盤等麻菇東海之石花海白菜龍鬚海帶鹿角<lb/>
紫菜江南之烏笋糟笋香蕈遼東之松子薊北之黄花<lb/>
金針都中之山藥土豆南都之薹菜糟笋武當之鷹嘴<lb/>
<pb n="KR2m0032_WYG_006-3b"/>
笋黄精黑精北山之榛栗梨棗核桃黄連茶木蘭芽蕨<lb/>
菜蔓菁不可勝數茶則六安松蘿天池紹興岕茶徑山<lb/>
茶虎邱茶也凡遇雪則煖室賞梅喫炙羊肉包渾酒牛<lb/>
乳十九日名燕九是日也都城之西南有白雲觀者云<lb/>
是勝國時邱真人成道處此日僧道輻輳凡聖溷雜勲<lb/>
戚内臣凡好黄白之術者咸游此訪丹訣焉自十七日<lb/>
或至十九日御前安設各様燈盡撤之也二十五日曰<lb/>
填倉亦醉酒飽肉之期<lb/>
<pb n="KR2m0032_WYG_006-4a"/>
　　　二月<lb/>
初二日各宫門撤出所安彩粧各家用黍麵棗糕以油<lb/>
煎之或以麵和稀攤為餅名曰薫虫是月也分菊花牡<lb/>
丹凡花木之窖蔵者開隙放風清明之前收蔵貂鼠帽<lb/>
套領狐狸等皮衣食河豚飲蘆芽湯以解熱各家煮過<lb/>
夏之酒此時喫鮓名曰桃花鮓<lb/>
　　　三月<lb/>
初四日宫眷内臣換穿羅衣清明則鞦韆節也戴栁枝<lb/>
<pb n="KR2m0032_WYG_006-4b"/>
于鬢坤寧宫後及各宫皆安鞦韆一架凡各宫之溝渠<lb/>
俱于此時疏濬之竹篾棑棚大木補天溝水管俱于此<lb/>
時油捻之并銅缸俱刷換以新汲水也凡内臣院宇大<lb/>
者即製蓆箔為涼棚以繩收放取陰也聖駕幸囘龍觀<lb/>
等處賞海棠窖中花樹盡出園圃亭榭棚欄等項咸此<lb/>
月修飾富貴人家咸賞牡丹花修涼棚二十八日東嶽<lb/>
廟進香喫燒笋鵞喫涼糕糯米麵蒸<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>加糖碎芝麻即<lb/>
糍巴也喫雄鴨腰子大者一對可值五六分傳云食之<lb/>
<pb n="KR2m0032_WYG_006-5a"/>
補虚損也<lb/>
　　　四月<lb/>
初四日宫眷内臣換穿紗衣欽賜京官扇柄牡丹盛後<lb/>
即設席賞芍藥花也初八日進不落夾用葦葉方包糯<lb/>
米長可三四寸闊一寸味與粽同也是月也嘗櫻桃以<lb/>
為此嵗諸果新味之始喫笋鷄喫白煑猪肉以為冬不<lb/>
白煑夏不熝也又以各様諸肥肉薑蔥蒜剉如豆大拌<lb/>
飯以萵苣大葉裹食之名曰包兒飯造甜醤豆豉初旬<lb/>
<pb n="KR2m0032_WYG_006-5b"/>
以至下旬耍西山香山碧雲等寺耍西直門外之髙梁<lb/>
橋涿州娘娘馬駒橋西頂娘娘進香二十八藥王廟進<lb/>
香喫白酒氷水酪取新麥穂煑<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>剥去芒殻磨成新條<lb/>
食之名曰捻轉<hi>去聲呼之</hi>以嘗此嵗五穀新味之始也司禮<lb/>
監有一種扇以墨竹為骨色箋紙而兩面楷寫論語六<lb/>
字一句成語極多脆裂倣此甚費工價也<lb/>
　　　五月<lb/>
初一日起至三十日宫眷内臣穿五毒艾虎補子蟒衣<lb/>
<pb n="KR2m0032_WYG_006-6a"/>
門兩傍安菖蒲艾盆門上懸掛弔屏上畫天師或仙子<lb/>
仙女執劍降五毒故事如年節之門神焉初五日午時<lb/>
飲硃砂雄黄菖蒲酒喫粽子喫加蒜過水麵賞榴花佩<lb/>
帶艾葉合諸樂畫治病符聖駕幸西苑看龍舟划船或<lb/>
幸萬歲山前插栁看御馬監勇士跑馬走解夏至伏日<lb/>
戴草麻子葉長命菜即馬齒莧也<lb/>
　　　六月<lb/>
初六日皇史宬古今通集庫晒晾喫過水麵外象赴宣<lb/>
<pb n="KR2m0032_WYG_006-6b"/>
武門外洗初伏中伏末伏日亦喫過水麵喫銀苖菜即<lb/>
藕之新嫩秧也初伏日造麯惟以白麵用菉豆黄加料<lb/>
和成躧之立秋之日戴楸葉喫蓮蓬藕曬伏薑賞茉莉<lb/>
梔子蘭芙蓉等花<lb/>
　　　七月<lb/>
初七日宫眷穿鵲橋補子宫中設七巧子兵仗局伺候<lb/>
乞巧針十五日中元甜食房進供佛波羅蜜西苑做法<lb/>
事放河燈京都寺院咸做盂蘭盆追薦道場亦放河燈<lb/>
<pb n="KR2m0032_WYG_006-7a"/>
于臨河去處也是月也喫鰣魚為盛㑹賞荷花鬭促織<lb/>
而促織之善鬭者一枚可值十餘兩不等各有名色以<lb/>
賭博求勝也<lb/>
　　　八月<lb/>
宫中賞秋海棠玉簪花自初一日起即有賣月餅者加<lb/>
以西𤓰藕互相餽送西苑躧藕至十五日家家供月餅<lb/>
𤓰菓候月上焚香後即大肆飲㗖多竟夜始散席者如<lb/>
有剰月餅仍整收于乾燥風涼之處至嵗暮合家分用<lb/>
<pb n="KR2m0032_WYG_006-7b"/>
之曰團圓餅也始造新酒蟹始肥凡宫眷内臣喫蟹活<lb/>
洗淨蒸熟五六成羣攅坐共食嬉嬉笑笑自掲臍盖細<lb/>
細用指甲挑剔蘸醋蒜以佐酒或剔蟹胷骨八路完整<lb/>
如蝴蝶式者以示巧焉食畢飲蘇葉湯用蘇葉等件洗<lb/>
手為盛㑹也凡内臣多好花木于院宇之中擺設多般<lb/>
並養金魚于缸羅列小盆細草以示侈富有紅白軟子<lb/>
大石榴是時各剪離枝甘甜大瑪瑙葡萄亦于此月剪<lb/>
下缸内著少許水將葡萄枝懸封之可留至正月色尚<lb/>
<pb n="KR2m0032_WYG_006-8a"/>
鮮<lb/>
　　　九月<lb/>
御前進安菊花自初一日起喫花糕宫眷内臣自初四<lb/>
日換穿羅重陽景菊花補子蟒衣初九日重陽節駕幸<lb/>
萬嵗山登髙或兔兒山旋磨臺登髙喫迎霜麻辣兔菊<lb/>
花酒是也糟𤓰茄糊房窻製諸菜蔬抖晒皮衣製衣禦<lb/>
寒<lb/>
　　　十月<lb/>
<pb n="KR2m0032_WYG_006-8b"/>
初一日頒厯初四日宫眷内臣換穿紵絲喫羊肉爆炒<lb/>
羊肚麻辣兔虎眼等各様細糖凡平時所擺玩石榴等<lb/>
花樹俱連盆入窖喫牛乳乳餅奶皮蒸窩酥糕蚫螺直<lb/>
至春二月方止也是月也始調鷹畋獵鬭雞内臣貪婪<lb/>
成俗是以性好賭博既賴雞求勝則必費重價購好健<lb/>
鬭之雞僱善養雞者晝則調馴夜則加食名曰貼雞須<lb/>
燃燈親看以計所啄之數有三四百口者更妙也是時<lb/>
夜已漸長内臣始燒地炕飽食逸居無所事事多寢寐<lb/>
<pb n="KR2m0032_WYG_006-9a"/>
不甘又須三五成羣飲酒擲骰看紙牌耍骨牌下碁打<lb/>
雙陸至二三更始散方睡得著又有獨自喫酒肉不下<lb/>
者亦如前約聚輪流辦東幫凑飲啖所談笑者㮣鄙俚<lb/>
不堪之事多有醉後爭忿小則罵打童奴以遷怒大則<lb/>
變臉揮拳将祖宗父母互相換罵為求勝之資然易得<lb/>
和解磕過幾個頭流上㡬眼淚即照舊歡暢如初也凡<lb/>
攅聚飲食之際其固獲揚飯放飯流歠共食求飽咤食<lb/>
嚙骨或膝上以哺弄兒或棄肉與猫犬真可笑也如有<lb/>
<pb n="KR2m0032_WYG_006-9b"/>
喫素之人修善念佛亦必羅列果品飲茶久坐或至求<lb/>
精爭勝多不以簞食瓢飲為美亦可笑也間亦有一二<lb/>
好看書習字者樂聖賢之道或杜門篝燈草衣糲食不<lb/>
茍取不濫予差足愉快奈寥寥不多見耳内臣又最好<lb/>
喫牛驢不典之物曰挽口者則牝具也曰挽手者則牡<lb/>
具也又羊白腰者則外腎卵也至于白牡馬之卵尤為<lb/>
珍奇貴重不易得之味曰龍卵焉<lb/>
　　　十一月<lb/>
<pb n="KR2m0032_WYG_006-10a"/>
是月也百官傳戴煖耳冬至節宫眷内臣皆穿陽生補<lb/>
子蟒衣室中多掛綿羊太子畫貼司馬監刷印九九消<lb/>
寒詩圖每九詩四句自一九初寒纔是冬起至日月星<lb/>
辰不住忙止皆鼓詞俚語之類非詞臣應制所作又非<lb/>
御製不知如何相傳年久遵而不敢改此月糟醃猪蹄<lb/>
尾鵞肫掌喫炙羊肉羊肉包匾食餛飩以為陽生之義<lb/>
冬笋到即不惜重價買之每日清晨喫爉湯喫生炒肉<lb/>
渾以禦寒<lb/>
<pb n="KR2m0032_WYG_006-10b"/>
　　　十二月<lb/>
初一日起便家家買猪醃肉喫灌腸喫油渣滷煑猪頭<lb/>
燴羊頭瀑炒羊肚煠鐵脚小雀加鷄子清蒸牛乳白酒<lb/>
糟粗糟蟹煠銀魚等醋溜鮮鯽魚鯉魚欽賞臘八雜果<lb/>
粥米是月也進煖洞薫開牡丹等花初八日喫臘八粥<lb/>
先期數日將紅棗槌破泡湯至初八早加粳米白米核<lb/>
桃仁菱米炙粥供佛聖前户牖園樹井竈之上各分布<lb/>
之本家皆喫或亦互相饋送誇精美也二十四日祭竈<lb/>
<pb n="KR2m0032_WYG_006-11a"/>
蒸㸃心辦年競買時興錦段製新衣以示奢美富豪三<lb/>
十日嵗暮守嵗乾清宫丹墀内自二十四日起次年正<lb/>
月十七日止每旦晝間放炮遇風大暫止半日一日安<lb/>
鼇山燈紥煙火凡聖駕陞座伺候花炮聖駕回宫亦放<lb/>
大花前導皆内宫監職掌其前𨗳擺對之滚燈則御用<lb/>
監燈作所備者也凡宫眷所用飲食皆本人所闗賞賜<lb/>
置買僱倩貧窮宫人在内炊爨烹餁其手段髙者每月<lb/>
工食可得數兩而零星賞賜不與焉凡煑飯之米必揀<lb/>
<pb n="KR2m0032_WYG_006-11b"/>
簸整潔而香油甜醬豆豉醤油醋一應雜料俱不惜重<lb/>
價自外置辦入也凡宫眷内臣所用皆炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>煎炒厚味<lb/>
遇有疾服藥多自己任意糊塗調治不肯忌口總之宫眷<lb/>
所重者善烹調之内官而各衙門内官所最喜者又手<lb/>
段髙之㕑役也<lb/>
　<lb/>
　<lb/>
　明宫史卷四<lb/>
</p>
<p>
</p>
  </div>
</body>
</text>
</TEI>